
六壬断案

弁言
邵彦和先生，宋人也。据其自占动静一数而推之，生于英宗治平二年乙巳，殁于高宗绍兴三年癸丑，似浙江之太末人。（按：断语中有云，日后动于东北，近二百里，果辛亥年十月过婺州，自乡里行一百八十里。然则在婺州之西南方也。婺州西南一百八十里，是为太末人。云壬子年过严州，自乡中东北过西北，然则在严州之东南方也。严州东南亦太末也。）先生精于六壬，占无不中，且言忠教孝，规过劝善，各因人而施，是知为年高德劭之耆英，非徒以六壬见长也。所存断案，盖及门诸子所编，委曲详明，以诏后之学者。奈历年既久，率多散逸，缘后人各凭己见，互有去取于其间，于是原本渺不可得矣。尝读凌福之先生《毕法赋》序，知在理宗宝庆以前已有将先生之案分析措辞而兴贩利者。何况由南宋至今，历六百七十余年之久哉？余自弱冠之前爱习，凡见先生断案，便录而珍藏之，三十年来，仅得五本。其一为前明万历年间梦醒头陀所钞，附于捷要一书中也；一则《口鉴》中之注也；一则《前知书》中所引者也；一则方仰松先生所购于武林者也。方仰松先生自记云：乾隆五十一年三月初二日，余游武林，遍求六壬书，于市中无有可观者，最后得此册于肆中，缺其首尾不全，然其古者之官衔，元明以后所无，知为宋人之遗书也。其断验神妙，出吾家之上。真六壬中之秘本，书虽不全，然举隅三反，所得为不少矣！其一则宋人原书，仅有己酉年元旦起至六月十六日止一册也。凡兹五本，多寡不齐，语句亦异，乃细心考订，择其理长者，分类编次之，共得二百一十六例。天时三，宅墓三十九，前程仕进五十八，终身一十六，流年二，婚姻三，胎产子息七，财产一十二，一课二事各断式三，交易二，出行访谒七，行人音信六，病症一十七，六畜九，亡盗一十四，官讼一十二，杂占六。以为六壬之钤式。然先生享年将及古稀，讵止于此？此固据余之所见者也，倘有同志君子，惠余所未见者焉，行将补成全璧，是则余之所厚望者矣！
古歙槐塘程铨爱圅氏辑 


邵彦和大六壬案例集（元集）
天  時
01）韩太守占祈雪，建炎三年己酉岁十一月初四己卯日寅将酉时，（申酉空亡,丑寅落空），铸印，乘轩，知一，励德。
	 	六陈
朱戌亥子丑龙
蛇酉    寅空	龙  贵  玄  陈     父 辛巳 玄 初
贵申    卯虎		丑  申  巳  子     兄 甲戌 朱 中（暗鬼）
后未午巳辰常        申  卯  子  己     鬼 己卯 虎 末
	 	阴玄
邵先生曰：数日来，天气和暖，宛如三九月，州县虽然祈雪，皆无响应，今得此课，明日天色必变，巳时风起转寒，未时有雨，亥时作雪，厚有七寸。众官皆叹曰：今日晴暖，雪从何来？当日已晚，次早众官在坛，待至巳时，果然风起。霎时云合，未时微雨，众官散后，北风大作，甚冷，二更后下雪，至次日未时方止，果积七寸。
先生析曰；盖此课，火伏于下，水升乎上，不拘占雪占雨，皆当日有。况申为夜贵，正是权柄。日上又见天河之水，腾运乎上，必流乎下。初传巳火临子被克，上见玄武，变成大风雪。盖巳戌卯铸印，春夏秋必雨，冬必雪。末传卯作白虎，与申皆是白色，申乃空亡，正是空中降下，乃造化之所生也。夫火伏于下，水腾乎上，一雨也；申子为水，加临日辰，二雨也；三传顺行，三雨也；卯为雷，雷过西方为虎所制，虽冬月无雷，岂深冬无雪乎？子作勾陈，占雨主连绵、主雪，主深厚。凡铸印课，占天时必大雨雪。

02）十二月戊申日子将申时，（寅卯空亡，午未落空），元首，润下，励德，六仪，占晴雨。
		六朱
陈酉戌亥子蛇
龙申    丑贵		玄	蛇	贵	陈     兄 甲辰 玄 初（暗鬼）
空未    寅后		辰	子	丑	酉	   子 戊申 龙 中
虎午巳辰卯阴		子	申	酉	戊	   财 壬子 蛇 末
		常玄
邵先生曰：润下课，元临子作用，中传龙又乘申，末又是夜青龙。若春占主水涨，今冬占必有大雪。果辛亥日雨，丙辰日大雪，戊午日晴而起风。

03）庚辰日浙江大旱，九月十五日癸丑日辰将辰时，（寅卯空亡，寅卯落空），伏吟，乱首，励德，游子，稼穑，州官占雨。断语遗失。
		后阴
贵巳午未申玄
蛇辰    酉常		陈	陈	陈	陈     鬼 癸丑 陈 初
朱卯    戌虎		丑	丑	丑	丑	   鬼 庚戌 虎 中
六寅丑子亥空		丑	丑	丑	癸	   鬼 丁未 阴 末（丁神）
		陈龙
宅  墓
04）张九翁戊午生五十一岁，占宅。戊申年九月庚寅日辰将未时。（午未空亡，卯辰落空），元首，元胎。
		朱六
蛇寅卯辰巳陈
贵丑    午龙        虎	阴	蛇	陈	   鬼 癸巳 陈 初
后子    未空		申	亥	寅	巳	   财 庚寅 蛇 中
阴亥戌酉申虎		亥	寅	巳	庚     子 丁亥 阴 末（丁神）（暗鬼）
		玄常
邵先生曰：干支皆受上神来生，利宅不利人。干上发用归传支，末传亥脱今日之干而生今日之支，因充役费用，又与姓陈吏人不和，尊长末后为儿娶妇，所费尽坏家计；十一年间阴人守寡，是时家产四分矣。张九翁果先好，后因充役，大有所费；又为妻叔与陈姓吏人作鬼，因来动店内物，却乃争讼；后二年又与子娶妇，倍陪女家；后五年因弟有事，遂作四分分也。
先生析曰；盖庚生于巳，寅生于亥，庚脱于亥，寅脱于巳，干支俱受生而互受脱，是先兴旺而后衰败也。亥数四、寅数七，乃十一年也。亥脱今日干，则耗泄我矣，故主费财。亥为支之长生，生宅脱我，岂不是为宅旧役累而费用乎？宅上亥乃脱神，从宅发出，为末传，又来脱我，亥为妇人，故曰为子娶妇费坏也。上加太阴，为老阴人，故又主阴人守寡，中传寅为吏人，上为蛇挠，又为今日绝神，且寅又为今日财神，阴人得亥为脱气，故主因妻与吏人争讼也。

05）叶助教戊午生五十一岁占宅，戊申年正月辛卯日子将未时。（午未空亡，亥子落空），重审，励德，不备，斫轮，赘婿。
		龙空
陈戌亥子丑虎
六酉    寅常		虎	朱	朱	玄	   财 辛卯 玄 初
朱申    卯玄		丑	申	申	卯	   兄 甲申 朱 中
蛇未午巳辰阴		申	卯	卯	辛     父 己丑 虎 末
		贵后
邵先生曰：此课支来就干为干所制，名曰赘婿。太岁入宅克宅，宅来就人又被人克，六年中家破屋拆，遂成墓地，必葬尊长在内。六年之前，四分五裂，门户分张，主外姓或还俗僧人入挠，遂宅破矣。
先生析曰；盖末传丑为辛日之墓神，临太岁上，太岁为其所墓，遂来宅上而克宅，宅被克，走回日上，又为日所克，宅既不留，屋何存立？又自身上发传入宅，又逢太岁来加，又太岁上见今日之墓神丑，丑土生申金，是申金之尊长，庚辛墓于丑，是尊长葬埋之处。卯数六，故不出六年。申为僧，辛与申同类，还俗僧也。或乙酉见辛卯，或辛酉见乙酉，皆系还俗僧。乙为沙门，辛为僧舍也。卯上见元武，故主门户分张。后癸丑年其叔死，遂殡于内。叔有三子，一子为僧，还族归分家产，助教不肯，经官断定作诸子分家，与叔共五子，助教亦得一分，作六分分矣。戊申至癸丑乃六年，当年又死一男一女，乃太岁克宅故也。其经官者，亦太岁入宅克宅也。卯为沙门，申为僧之申与辛同类，今从外退回宅上，是僧还俗也。乙亦沙门，辛为僧舍，申，辛之兄也。

06）邵三翁癸亥生，四十六岁，占宅。戊申年八月辛巳日辰将亥时。（申酉空亡，丑寅落空），重审，斩关，励德，不备，斫轮，乱首。
		六朱
陈戌亥子丑蛇
龙酉    寅贵		后	陈	空	后	   财 己卯 后 初
空申    卯后		卯	戌	申	卯	   兄 空申 空 中（空亡）
虎未午巳辰阴		戌	巳	卯	辛     父 丁丑 蛇 末（落空）（丁神）（暗鬼）
		常玄
邵先生曰：此课乃妻为主，日去加辰，夫去脱妻，妻为长，夫反为少也。然汝之妻，本兄之妻，而汝得之，日后只得九年相守。第八年因作生地，与兄弟不足，生难得此地，而死不得葬也。目下主丧妻，缘是磨压东门，所以有再娶之患也。
先生析曰；申为磨，中卯为压东门也。辛以卯为妻，上见天后，妻为主。干又就支，反致勾留，上见勾陈故也。申加卯上作天空，申乃今日之同类，而加妻上，是兄之妻也。申同类为兄，加卯妻爻上，是为兄之妻。然不加申酉空亡，又作天空，必兄已亡过，遂有其妻，所以邵公敢开此口。若申不空，则不可乱断。末丑，辛之墓；加于同类之上，并蛇丑八数，是以八年因开生地，与兄弟不和，丑土生申金，乃生地也。九年死者，戌加巳，上五下四，共九数也。

07）邵秀才癸丑年生五十七岁占宅及父母，己酉年二月乙巳日戌将亥时。（寅卯空亡，丑寅落空），邵秀才名百一，闰月十二日辰时生。
		六朱
陈辰巳午未蛇
龙卯    申贵		龙	陈	空	龙     财 甲辰 陈 初
空寅    酉后		卯	辰	寅	卯	   兄 空卯 龙 中（空亡）
虎丑子亥戌阴		辰	巳	卯	乙	   兄 空寅 空 末（空亡）（落空）
		常玄
邵先生曰：凡传用，若干支阴阳已先据其位，只以不备推测，不可重复取用。今第一课卯加辰，卯木辰内乙亦木不克，第二课寅加卯第三课辰加巳俱不克，第四课卯加辰，乙已为干先据，何得重传？是支课不足用也，当以日遥克为用，卦名弹射，如此占之主应，术人多以第四课发用为元首，传用已差，占何得应？皆由用术不精，反云六壬不灵，岂不诬哉？
先生析曰；此课乙木克土，卯来害日，宅不容人。初传辰，自宅上传出，中仍归卯位，此乃夺父之财禄，三传不离支干，乙以卯为禄，寅为同类，必有兄弟出去了，后复归来。辰为勾陈主争讼，课中不见父母，止同类自相吞并，占者与父母各居十六七年，至五十九、六十，行年到亥子，上见父母，则有服矣。后分毫不爽。（此课必须仔细研读，里面有六壬要义）

08）邵巡检癸亥生，四十六岁，占宅。戊申年六月二十七庚辰日午将寅时，（申酉空亡，子丑落空）。元首，润下，不备，励德，闭口。
	六陈
朱酉戌亥子龙
蛇申    丑空		龙	蛇	玄	龙	   父 庚辰 玄 初
贵未    寅虎		子	申	辰	子	   兄 空申 蛇 中（空亡）
后午巳辰卯常        申	辰	子	庚     子 丙子 龙 末（落空）（暗鬼）
		阴玄
邵先生曰：金日得水局，三传日辰皆子孙，脱处见青龙，生年见元武，临官上见螣蛇，一生被子息作吵，一个死了，一个又来，且生得好取尽父母气力了方休，家计亦被子孙磨灭。此宅十二年后出怪，住不得，必别迁。初受任日，兵卒不合，末后却吉。后任必得巡检水陆之处，更后在水边屯，三任六十三难过也。邵娶宗女为妻，得被恩泽，前后生八子，或三岁、二岁、一岁即死。及婢生三子，亦然，再纳一妾，又生二男一女，前后委被子息坏尽精气。先生初不与巡检相识，便知其详如此。及巡检任满，果授英州水陆巡检，本州岛驻箚。至绍兴十五年乙丑四月初三作古，果年六十三矣。
先生析曰；盖金日得润下局，及干支上神各为脱气，庚以子为真气，子息乘青龙脱气，又有元武螣蛇二凶，兼青龙三个皆水兽，只管盗其真气，故一子死，一子又来。辰临日作蛇，日申七数，辰五数，凑成十二年。螣蛇变龙，所以怪出扰害，遂迁寺中居住。六十三上死者，盖子加申，子九数，申七数，七九共六十三也。

09）任三翁庚午生三十九岁占宅，戊申年十一月壬寅日丑将申时，（辰巳空亡，酉戌落空），知一，退茹，斩关。
		空虎
龙戌亥子丑常
陈酉    寅玄		虎	朱	陈	后	   兄 庚子 虎 初
六申    卯阴		子	未	酉	辰	   财 空巳 贵 中（空亡）
朱未午巳辰后		未	寅	辰	壬     鬼 戊戌 龙 末（落空）（暗鬼）
		蛇贵
邵先生曰：此课占宅，而身宅居墓无气，因婢妾相争，遂出其婢，而后再归，却与宅又合。又常被子息及兄弟作扰，又门户上口舌不足，只喜末空亡，又是绝乡，下稍口舌扰乱俱绝无矣。何以知婢再归？
先生析曰；盖天盘酉之阴神，却乃寅加酉，又是宅也。兼酉加辰与辰合，天将勾陈夹住，勾陈为牙人，故主辰日其婢再还也。又辰为日上神故也。大凡隔七八局，三传回环，只是发用与宅六害，故事多阻。巳既绝地，故至甲辰乙巳日自绝也。果一一如占。

10）邵伯达占宅基，己酉年十月十五庚寅日寅将酉时，（午未空亡，亥子落空），铸印，知一，蓦越。
陈龙
六戌亥子丑空
朱酉    寅虎		龙	贵	后	空	   子 戊子 龙 初（落空）
蛇申    卯常		子	未	午	丑	   官 癸巳 阴 中
贵未午巳辰玄		未	寅	丑	庚     父 丙戌 六 末（暗鬼）
后阴
邵先生曰：大凡占求宅基，以日为人，辰为宅，须看支辰，合支上空亡，是宅不可得而图也。本身近基且近宅，何以得移？初传脱气，虽得青龙，又在空地，亦是暂住，尚未有定论也。中传巳，巳为店业，太阴为妇人。巳加子作太阴，庚生于巳，是买得老妇人店业，便是宅基，其妇人干办，是本人亲族，事皆由他。伯达以兄弟众多，伯叔共住，欲谋迁外居，累求未许，其妇人店屋，是伊房叔母，因无生计与彼当门户，却要设计买得店屋，遂与彼私增价买之，至丁巳年方才造此宅也。
先生析曰；夫宅要看支，支上空，是未有宅基也。却见中传长生，便就长生上言，况求新宅，看何方生旺即是。巳为店，加子为北方，太阴为妇人，未戌属土，生今日之庚，乃是尊长作干人。戌又为仆，乃干仆也。六合则成就也。
11）童保仪丁巳生五十二岁占宅，戊申年六月初七丁巳日未将酉时（子丑空亡，戌亥落空），重审，不备，间传，极阴，寡宿，赘婿。
虎常
空卯辰巳午玄
龙寅    未陈		阴	空	空	常     子 空丑 陈 初（空亡）
陈丑    申丑		丑	卯	卯	巳	   鬼 癸亥 朱 中（落空）（暗鬼）
六子亥戌酉贵		卯	巳	巳	丁	   财 辛酉 贵 末
朱蛇
邵先生曰：此课六阴相继，更无阳神，更六月建未，又是阴月，丁巳又是阴，命从此衰败不振；兼婢不测，殒命于厕；丁巳二火，自旺方递归死绝之地，宅前有大树枯朽，若不去之，闲事相扰；主有一子患腹气，又不合将后阁为猪圈，猪盛克人；四年败，六年败尽也。童保仪因地方寇发，遂得名目，自后成家兴旺；及先生与占，却云四年败，六年败尽也，彼不深信。本年十月一婢上厕，不觉坠死厕中。宅前有二百年大枫树，已枯朽大半，系族人祖坟。阅此更妙，卯阴上得丑为墓，日治得朱，暮治得勾，且又发用，是以主闲事相扰。十二月外乡一人来树下自缢。其第二子常患疝气，其家屋宽，兄弟分出，去后无人居住，遂以后阁养猪。第四年拆四边屋卖，六年果败尽。仅存五口，移出店屋居住。
先生析曰；大凡丑亥酉卯此四支，先生皆以极阴；丁巳日又传归阴方绝地，宅上卯，末传酉，俱六数，故主六年败尽。此断家宅，故取宅上神，酉为归计门，是以取此二处决之也。加于巳亥上，亦四年之数。甲寅旬乙卯为真木一作卯加巳为真木，故有大树在门。天空主朽；丑为阁，亥加丑上，故养猪；酉加亥为今日死神，酉为婢，亥为厕，故主婢死于厕也，丑为坟墓，卯为门树，亥是楼阁。

12）郑宣义占宅，八月癸丑日巳将丑时，（寅卯空亡，午未落空）渉害，从革。
虎常
空酉戌亥子玄
龙申    丑阴		空	朱	空	朱	   父 己酉 空 初（暗鬼）
陈未    寅后		酉	巳	酉	巳	   鬼 癸丑 阴 中
六午巳辰卯贵		巳	丑	巳	癸     财 乙巳 朱 末
		朱蛇
邵先生曰：此课人盛宅狭，人与宅替；不出四年，必主修造酒房，厨下一婢酒中死；不要买叔婆之产，必有退悔；又主有三所店，先开二所见财，后开一所主败；宅前不合置淘锅，主八年内淘锅屋下必停丧，是时其家四分矣。郑兄弟十人，共四十余口，未曾分；至辛亥年，公果造酒房；十二月婢盗酒饮，醉死。己酉年与叔婆交易，叔婆有子二人，年幼不曾预名，后果退悔。又丙辰戊午二年两店兴旺，己丑又开淘锅，正对门前，至乙卯二月弟妇死，殡于内。
先生析曰；盖谓人盛者，癸日遇巳酉丑，八月旺金来生也。宅狭宅替者，丑为宅，值金局而脱气也。丑为八月死气，加于酉婢之上，丑上见巳，巳为厨灶，癸水见酉，乃酒也，故主婢死于酒房厨下。三店者，日上、支上、传上见三个巳，巳为店业。一所败者，癸水绝于巳故也。又为巳为锅，值癸水乃淘锅也。八年者，双巳四数也。
先生附论：支上巳，末传巳，皆为日财，故二所见财。日上巳独不以财爻论，乃绝神加日也，故主败，丑为宅，上加巳，是必宅前置淘锅也。又一人论曰：癸绝于巳，似矣。然予犹有说焉，丑生于申，宁不绝于巳乎？则绝巳云云者，非其至也。其或癸水克巳，巳为店受克，则自败。庶几近是。爱圅曰，此二论不知何人之笔，附录于此，以便对考。要知先开二所见财，似指干支上二巳而言也。后开一所主败，似指末传上巳而言也。末传为归计，不宜逢绝之意欤？

13）王德卿辛酉生四十八岁占宅，戊申年十月壬子日卯时卯将，（寅卯空亡，寅卯落空），伏吟，励德，三奇，杜传。
		后阴
贵巳午未申玄
蛇辰    酉常		龙	龙	空	空	   兄 辛亥 空 初
朱卯    戌虎		子	子	亥	亥	   兄 壬子 龙 中
六寅丑子亥空		子	子	亥	壬     子 空卯 朱 末（空亡）
		陈龙
邵先生曰：此课财禄极稳，但自有膀胱气及阴肿水气之扰。宅上帝旺，财物兴隆。今年进子又添孙，中传及支子也。子边作亥，乃孙字也。末传卯乘朱雀，主门户不宁，户役事扰。堂上不合安符，主家中无一时安静，家资得地，池塘之利，必然大发。尚有二十六年寿，主水肿而亡。王乃士人，善治家，只是受膀胱病累，本年三月生子，十二月又添孙，常为户役聒吵。堂上挂一天师，自此梦寐不安，怪异影响，遂去之，果无事。其家池塘最盛，一年有数万鱼利，越十六年果死。
先生析曰；盖壬子日十月亥子水旺，又壬禄居亥，而旺于子，亥四数，课中四个亥，四四一十六年也。此非先生意，乃及门诸子增入之辞也。何则？课传止二亥，亥为旺气，当倍进，即曰伏吟，断少则二亥八年，又不可云十六年矣。且亥乃日禄，何反之决死？是此说之谬可知矣。按邵公之意，或用越十六年而行年在辰，辰为壬日之墓，流年太岁在亥，太岁乘空临身，所谓当头立也。太岁即临身而行年又入墓地，故主十六年而亡耳。邵公之意，毋乃在此乎？ 

14）童得松丁巳生五十三岁占宅，己酉年六月壬戌日未将丑时。（子丑空亡，午未落空），反吟，元胎，励德，斩关。
		六朱
陈亥子丑寅蛇
龙戌    卯贵		龙	后	陈	阴	   财 丁巳 阴 初（丁神）
空酉    辰后		戌	辰	亥	巳	   兄 癸亥 陈 中
虎申未午巳阴		辰	戌	巳	壬     财 丁巳 阴 末（丁神）
		常玄
邵先生曰：此课德丧神消，人亡家破。何以言之？
先生析曰；盖壬德在亥，亥为闭口，无德可言，是谓德丧。爱圅窃谓亥德临绝地为德丧。身命临亥，火被水克，是谓神消。生气受克而死气为主，是谓人亡。辰来破宅，又为干支之墓，是谓家破。一为宅水不通，二为灶厕不便。巳为灶，亥为厕，巳亥相加为不便。我去彼绝，彼来此绝，墓来克日，是为凶课。童闻先生之方，遂迁店居住，其户遂宁，而祸亦解。

15）徐八公甲寅生五十五岁占宅，戊申年六月初十癸亥日未将酉时。（子丑空亡，戌亥落空），遥克，蒿矢，间传，不备。
	蛇贵
朱卯辰巳午后
六寅    未阴		阴	常	常	空     鬼 己未 阴 初（暗鬼）
陈丑    申玄		未	酉	酉	亥	   财 丁巳 贵 中（丁神）
龙子亥戌酉常		酉	亥	亥	癸     子 乙卯 雀 末
	空虎
邵先生曰：癸亥是六甲极日，阴长阳消，而此课又为六阴相继，宅势到此极矣。然物极必变，今宅中现在六分共居，而甲寅人多是从门侧出入。本命寅，天上寅，却作合，为私门。又在卯侧，故主从门侧出入。来年有阴人死，各自东西南北去，必升进，颇胜于前。时有阴贵人，乃守缺贵人，后时必做成家计也。其子又好，必晚年亨福，寿又高，得贵家阴人力，做成家业也。徐八公弟兄六分共居，果是窄狭，常从便路出入到店，多是后边过。次年太孺人故，八公即出外去住。
先生析曰；盖癸亥是极日，亥来加癸，又极。却自北复转至西，自西投东南，见卯，自半夜亥至黄昏酉，自酉至未，自未至巳接卯，谓之迎阳课。中末传见贵人，用并太阴，故徐公续娶，得某先待制之妾，带二千贯财物嫁来。盖癸以巳为妻财，而太阴作贵人之侧室，故有庞人嫁他。其子又乘夜贵临日贵人财上，卯子息爻，乘夜贵加巳妻财之上，则上子为待制妾所生可知。徐公委其管干，自此发迹，终身享福，八十四寿终。言六分者，酉为破碎入宅，而败癸水，酉乃六数也。

16）刘将仕庚午生四十岁占宅，己酉年五月戊申日未将卯时。（寅卯空亡，午未落空），元首，润下，励德，六仪，戊申乃六月朔，因未交小暑，故言五月也。
		六朱
陈酉戌亥子蛇
龙申    丑贵		玄	蛇	贵	陈	   兄 甲辰 玄 初（暗鬼）
空未    寅后		辰	子	丑	酉	   子 戊申 龙 中
虎午巳辰卯阴		子	申	酉	戊     财 壬子 蛇 末
		常玄
邵先生曰：即恋一旧妾，又讨一新妾，精气衰耗，渐不支持。三传皆财为家贼所偷，宅上子作螣蛇，主子外横，乃宅中水不合被长生耗去，故多招是非，常不安妥。今年太岁值水败尚可，明年不利；本身有脏毒，终为所苦，沟渠为土淤塞，子作沟渠，上加辰作武，故主土注淤塞，坤申方有涧水来克，子必不肖，而婢为宅主也。
先生析曰；刘将仕果有新旧二庞，盖因酉作勾陈加行年又在日上，是有两婢也。破碎来勾，主旧事扰攘。戊日局局，财气太盛，自库传出，又传出去。只因库中有鬼贼，辰比劫财，又元盗神故也。所以偷去。子作蛇加申，主子息非理废用。至丁巳年退至八分，庚申年退尽。巳上见酉为破碎，故丁巳退八分。申上见子作蛇挠之，故退尽。辛酉年四月脏毒死矣。盖酉为脏毒，临巳为四月，又遇酉年，破碎重见故也。

17）何丞务丁巳生五十三岁占宅，己酉年二月戊子日戌将巳时。（午未空亡，亥子落空），重审，铸印，斩关，爱圅得古本作丁未生六十二岁，盖未交生日故也。
		朱蛇
六戌亥子丑贵
陈酉    寅后		六	常	阴	六	   父 癸巳 常 初
龙申    卯阴		戌	巳	卯	戌	   兄 丙戌 六 中
空未午巳辰玄		巳	子	戌	戊     鬼 辛卯 阴 末
		虎常
邵先生曰：此课日往加辰，是人广而宅狭也。宅上发用，传出日上，是宅居不得许多人而后出也。末传归第二课，又见宅不纳人。然非宅克人，是人多欲自出也。若移出各人自为活计，将因太阴扰动而兴词讼，太阴乘卯为今日鬼，故就卯上论之，在末传，故至十三年后。十三年后见之后，人财亦兴旺。
先生析曰；何居祖宅，狭仄人众，此是日来加宅相逼，又作破碎也。本年十一月移出店房居住，自做经营，亦应初传巳为店业，妙！妙！前原是兄嫂家掌家，后十三年，岁在甲子，果因家财争讼，是以加子，人宅相克也。巳四子九，并成十三年也。其壬戌年有卯制，故不动。癸亥年天罡压之，亦不动。甲子年人宅相逼，所以至此方争也。讼起于甲子之春，至乙丑四月方止，宅上见禄神，尚自兴旺，人财尚可旺发也。

18）任太公甲午生七十五岁占宅，戊申年正月丙戌日子将辰时。（午未空亡，寅卯落空），弹射，从革。
		六陈
朱丑寅卯辰龙	
蛇子    巳空		六	虎	阴	朱	   财 乙酉 阴 初
贵亥    午虎		寅	午	酉	丑	   兄 癸巳 空 中（暗鬼）
后戌酉申未常		午	戌	丑	丙     子 己丑 朱 末
		阴玄
邵先生曰：此课干支六害，一主牛马自伤，戌以丑为刑神，作朱雀，是害牛也。何不言田而言牛？春丙火相气相生，主息，牛乃生息之物也。午为屋、为马，言马不言屋也，因午空亡，乃不实之物，且正月天马在午故也。作空亡而入墓乘虎，是害马也。
二主妇人失明，盖午为妇人，午乃离，为目，入墓是失明也。
三主自身有淫婢，而婢从淫僭。盖以巳加酉，巳即丙，午为丙身，以申为妻，酉以酉为婢。巳加酉是宠婢也。天空为奴，从而加之，是仆僭乱有*也。
四主老妇血疾成痨，盖初传太阴与酉一体。太阴为老妇，从革体也。
五主山地有争，乃末传丑是也。春占巳上见丑，是相气，火生丑土，丑遇生气本牛也。然至末传则是秋冬，非丙火旺可以生丑土言也。故曰山地，朱雀主争，子主池塘，行年上见子加辰，又乘蛇，主争必失理也。

19）王解元辛未生三十九岁占宅，己酉年三月癸巳日戌将未时。（午未空亡，酉戌落空），重审，元胎，六仪，斩关。
		陈龙
六申酉戌亥空
朱未    子虎		空	六	朱	后	   父 甲申 六 初
蛇午    丑常		亥	申	未	辰	   兄 丁亥 空 中（丁神）
贵巳辰卯寅玄		申	巳	辰	癸     子 庚寅 玄 末
		后阴
邵先生曰：此课利宅不利人，若占病讼，真闭口卦也。日上墓作天后，主迟滞，时运未通。盖天后滞神，更见墓，愈见迟滞也。幸得宅之六仪长生而引进，又与宅合，主进人口，妇人怀胎；然终不安，幸长生可以保全。亥作天空乘丁，主移动缸瓮。末传子息，因湿感风，西南西北二角，不可修动。田遭水患，行年在申，主内事讼。得一道士解和。王自发解后，皆不利，疑其宅生灾，故占之。身乘墓作天后，辰虽月建，主兴讼，旺却是墓神滞神，目下如何发得？
先生析曰；宅上见本旬仪神，引出长生、旬首加旬尾，乃周而复始格。六合发用，故主退人口血财；中亥乘丁，加旬首上，属西南西北不可兴工。辰加丑为破，不可开田，必被水冲。后其田辛丑年开，尽被水冲作污沙。又除夜移水瓮，妻胎几堕而得全。盖寅并元武主堕胎。幸申作六合引长生，能制之，故保全也。其长子十二岁，自学舍归而澡浴，因湿而感风，后却无事。家族争讼，得族人为道士者劝和。盖寅加长生之地为道士也。经曰：寅作长生道士身。

20）何宣义丁丑年三十三岁，占宅己酉年三月癸巳日戌将酉时。（午未空亡，未申落空），遥克，蒿矢，连茹，一作辛丑生，爱圅曰：古本作辛丑生，六十九岁二月二十四日卯时生。
		陈龙
六午未申酉空
朱巳    戌虎		陈	六	贵	后	   鬼 空未 陈 初（空亡）
蛇辰    亥常		未	午	卯	寅	   父 甲申 龙 中（落空）
贵卯寅丑子玄		午	巳	寅	癸     父 乙酉 空 末
		后阴
邵先生曰：本身贪色，心高志大。三传与宅并在南方。一生难为眷属，未为眷属空亡故也。劳心费力积得财物。末传至酉，晚年愈贪色，却有一妾为主，反欺众人，终死于此妾之手；家计异日比今日增数倍，只是后来被此妾盗去财物。行年支破作太常，主外服。又主儿妇因病退产。只在三月尽四月初见之。何果高傲好胜，劳心费力，营 运积财。庚子暂停，以庚子与身居于下也。宅上财与三传皆在南方，所以此人运货至南方，获利成家。只是不合过宠一妾，被他盗去财也。当年五月有丈母之服，三月长媳小产，七月次媳因感风发热亦小产。
先生析曰；盖日上天后乘寅木脱神，而寅木又脱于巳午，故主三四月妇人不产，寅以酉为破碎加申，故七月亦然。寅以亥为长生，上作太常，故主孝服。亥卯未三合，五月月建上得未，故五月有服。其晚年愈贪色者，酉作天空加癸水长生之上也。

21）林丞务丙辰生五十四岁占宅，己酉年六月辛卯日午将辰时。（午未空亡，申酉落空），蒿矢，龙战，间传，变盈，佚女。
		朱六
蛇未申酉戌陈
贵午    亥龙		蛇	后	常	空	   官 癸巳 后 初
后巳    子空		未	巳	寅	子	   父 空未 蛇 中（空亡）
阴辰卯寅丑虎		巳	卯	子	辛     兄 乙酉 陈 末（落空）
		玄常
邵先生曰：日上子为盗气，又见天空，主下部遗泄，兼子息不美。支上破碎，又兼发用、中传空亡，末传又加空亡之上，作今日禄神，禄神即空，前程不永。宅犯破碎，子作盗气，是诸子耗盗财物，各抽入己，于我则空。除非另爨，可以少延。否则家破财散矣。林丞务有四子，二妻所出，家道不齐，堂前之物，子尽盗之，为之一空。本身常有淋疾。家计渐觉退败。
先生析曰；盖辛见了盗气，宅上又见破碎，子为一阳之始，巳为六阳之终，始于身、终于宅也，故始主自身下部遗泄，而卒于破家。子为子息，所以败家由子也。初传宅上，中末俱空，号曰不行，故只以干支二处分断，中末皆空，初仍宅上，等之无传矣，故只就干支分断。若初传不从宅与日上起，则又当细审，不得概为不行也。然初传更加一重破碎，子为脱空，六阳至此极处；又见破碎作初传，上见天后，数又名泆女卦，其妻最淫荡，第四子最蠢者是其所生，更有两子尤作手脚。若占病必死之课，占前程脱精而亡。

22）冯修职己卯生三十岁占宅，戊申年五月乙酉日申将卯时。（午未空亡，亥子落空），知一，不备，乱首，蓦越。
		蛇贵
朱戌亥子丑后
六酉    寅阴		龙	阴	阴	六	   财 空未 龙 初（空亡）
陈申    卯玄		未	寅	寅	酉	   父 戊子 贵 中（落空）
龙未午巳辰常		寅	酉	酉	乙     子 癸巳 虎 末
		空虎
邵先生曰：此课支来加干，名上门乱首；又用神当囚死，斗罡系日本加寅，名天狱，不有大服，必有大祸。支神犯日，酉为婢妾，恐婢妾死亡为累。初中传六害，贵人行年又加其上；甲乙以子为父母，主先遭横扰，次值凶丧。又防失火，此凶课也。时冯为主簿，五月初二日占课，六月十七（一作七月）日，婢子争宠，因责之，遂自缢，县尉与主簿不足，依法看验，申州被拘，在能仁寺将及一月；母亡，遂得丁忧而去。
先生析曰；盖支辰犯日，乃下犯上也。酉为婢，六合为人口。五月火鬼在酉，故婢横死；酉金克乙木，故为所累。贵人六害，所以被拘。又未为眷属，本宫上见子为父母，母受土克，又受未害，行年加之，重克重害，所以母亡。五月以巳为月病符，行入末传，乘虎加母之本宫，归丧于家也。又两月母之妹又没，此为冯之姨母，供养在家者也；未葬而厨下火发，延烧将及堂前而灭。大凡火鬼克人，不是一个可当。六合为棺木，卯神亦是。

23）叶油饼店店主庚戌生五十九岁占宅，戊申年六月戊辰日未将酉时。（戌亥空亡，申酉落空），重审，间传，极阴，龙德。
		六朱
陈卯辰巳午蛇
龙寅    未贵		虎	龙	空	陈	   兄 乙丑 空 初（暗鬼）
空丑    申后		子	寅	丑	卯	   财 空亥 常 中（空亡）
虎子亥戌酉阴		寅	辰	卯	戊     子 癸酉 阴 末（落空）
		常玄
邵先生曰：丑亥酉为极阴课，幸甲子旬中末皆空，故虽有灾危，不至不测。只是子孙多门户事扰，遂消折财本，晚年不得意而死。不合土塞东门，其外又不合堆木板，太阴乘酉加亥，败处乘空，母主酒病死，家道衰矣。叶宅东边有门，果有泥土，乃戊辰干支加土，丑土又加卯门之上发用，故主土塞东门。二木来克干支二土，故知壁外有木板。
先生析曰；课得极阴，主灾变，最喜空亡可解。今中末空，不入亥地阴极之处，故不于火灾。然毕竟阴耗财物也。子孙繁多者，戊辰一带皆是东方丑寅卯之旺气也。甲子旬中乙丑丙寅丁卯乃真三奇，所以无灾。不合退归亥酉西北，土败于酉，三奇亦暗，日月星倾于西北，自然消折也。母酒病、至辛亥年死者，太阴老妇肖母，酉乘亥为酒也；死于辛亥者，太岁填实亥，仍入极阴不空也。男女七人婚姻所费，家业消矣。

24）童秀才庚辰生二十九岁占宅，戊申年三月十一日乙未日戌将丑时。（辰巳空亡，丑寅落空），重审，稼穑，励德，游子。
		虎常
空寅卯辰巳玄
龙丑    午阴		龙	常	朱	龙	   财 辛丑 龙 初（暗鬼）（落空）
陈子    未后		丑	辰	戌	丑	   财 戊戌 朱 中
六亥戌酉申贵		辰	未	丑	乙     财 乙未 后 末
		朱蛇
邵先生曰：此课人来就宅，正是求新宅之课。夫宅不可无土，今四土俱备，是前后左右皆有山也。主山太高来逼宅，山有新坟欲开辟，定与坟主争竞。宅左青龙带破碎，此云宅左青龙是以支阴论，不以天盘论。惟断坟墓方用天盘看坐山朝山等。家宅则止就四课言。邵公诸案皆然也。须用土填，将来必富，青龙加丑虽云破碎，却又不备，故左必不完，宜用土填也。但无清秀之士。初传青龙，妻为之主，末财作天后，主妇人守寡；未财作后，何以便曰妇人守寡？
先生析曰；盖财妻也，后女也，未妇人也。未又今日乙未之墓，却来刑日上之丑，刑则克，故主妇人皆寡。受圅窃谓：未为年之寡宿杀，故邵公敢如此断。又主家西北界未修，主与人争界，西北当作东北，爱圅见数本皆作西北，玩味争界二字，似指戌乘朱雀而言，戌为西北，雀主争也。奈何都无水出，主出人重浊。乙以土为财，又临旺地，天将更无凶神，故主其家大发。又缘初财爻，兼得青龙财星也。造宅二十年，应未八戌五，五八相乘得四十，春木旺土死，当折半，故二十年而应也。

25）何七秀才壬申生三十七岁占宅，戊申年二月甲子日亥将午时。（戌亥空亡，卯辰落空）
		朱蛇
六戌亥子丑贵
陈酉    寅后		六	常	蛇	空	   父 甲子 蛇 初
龙申    卯阴		戌	巳	子	未	   子 己巳 常 中
空未午巳辰玄		巳	子	未	甲     财 空戌 六 末（空亡）
		虎常
邵先生曰：岁内眷属人来，必成大狱。天罡加日本，名天狱故也。《指掌赋》云：太常乘破碎为孝服，加天狱螣蛇生灾致讼破碎作太常入宅，主有丧服人归来分挠，被他争产。以行年与身作一处，爱圅曰：盖未交生，行年尚在丑，丑加申命，故曰行年与身作一处。只是今年事。末后须添一口，又见分灶也。盖未加甲乃墓神，未为眷属，天空为平地起堆之象。初传子为父母，未为眷属，作六害害人也，螣蛇扰人也。传归入宅，却是两重破碎，巳为厨灶，必主分灶不宁也。何秀才兄弟五人，最小者与姊为子，父母在日家产分作四分了。当年四月其姊夫死，姊亦先亡，家务已退，六月小弟归家，兄弟皆不容，遂兴讼，州县断理拨财产与之，着依旧归姊夫家，他乃不服，直至大理与拘法遂有归条。自戊申六月兴讼，至壬子年十二月方止。
先生析曰；甲以巳为子息，末传戌刑未，故动而有事。所谓不冲不发，不刑不动也。戌乘六合，卯与戌合，主进人口，主此子归来之兆。当年六月兴讼，未加申蛇挠之。初子与未相害，故兴讼。壬子年十一月又子水克火，制破碎，故宁贴。

26）某占家宅，戊申年九月甲申日辰将亥时。（午未空亡，亥子落空），比用，铸印。
		陈龙
六戌亥子丑空
朱酉    寅虎		后	空	龙	贵	   父 戊子 龙 初（落空）
蛇申    卯常		午	丑	子	未	   子 癸巳 阴 中
贵未午巳辰玄		丑	申	未	甲     财 丙戌 六 末
		后阴
邵先生曰：此宅原是空坟，今墓神作梗，宅内常有声。见一人裹帽而行，乃六十老人墓于内，尚有游尸，所以出来作怪。每主克子，因灶下皆坟，若移灶则无声，更第三间阁下是此裹帽老人葬处，掘下五尺便见矣。果然，因丑为裹帽老人也。(言怪异之事，细心观研)

27）郁氏女乙酉生五十一岁占宅，丙辰年五月初八日丁亥日申将戌时。（午未空亡，辰巳落空），弹射，间传。
		虎常
空卯辰巳午玄
龙寅    未阴		阴	贵	空	常     财 乙酉 贵 初
陈丑    申后		未	酉	卯	巳	   子 空未 阴 中（空亡）
六子亥戌酉贵		酉	亥	巳	丁	   兄 癸巳 常 末（落空）
		朱蛇
邵先生曰：弹射格，一主妇人患血气；二主门户不宁；三主婢妾出去；四主家主患口舌之疾。此课可改门户，否则口舌立至矣。五月十五日皆应。

28）邵三公壬申生三十八岁占宅，己酉年正月壬午日子将子时。（申酉空亡，申酉落空），伏吟，自任，杜传。
		六陈
朱巳午未申龙
蛇辰    酉空		六	六	常	常     兄 乙亥 常 初
贵卯    戌虎		午	午	亥	亥	   财 壬午 六 中
后寅丑子亥常		午	午	亥	壬	   兄 丙子 玄 末
		阴玄
邵先生曰：此课本身自然禄，又有持服相助，一生守己，衣食自如，难为六亲并子女妻妾。干本自身，自刑自若得残疾压之方吉。宅上主添造，造了却进人口。盖乘天马故也。后被子孙出来使钱。初因猪上发，后因猪上败。妻能起家生子，午乃妻财，故起家，乘六合故多子。又多九年痨病，午九数。连克子孙矣。邵公十七岁丧父 ，自起家，一生守己，养猪成家，妻有才干，男女十二人，死七人，存三男二女。本身有偏僻，后娶妇造屋。壬子年娶第二新妇，乃宦家女。日费数倍。又因猪瘟死，食其肉，举家遂病，其妻即成痨，至癸亥止存一女，又丧四人。
先生析曰；日上自刑，乃人刑人也。宅上自刑，宅不居人也。末子作玄武，子者子息也，玄武为费用神，本是本身之亥，我去刑他，玄武便走在子息上，故主子息使钱。己巳年家退尽。

29）江文老占家宅七月十五丁酉日午将辰时。（辰巳空亡，午未落空），重审，间传，不备。
		六朱
陈未申酉戌蛇
龙午    亥贵		阴	贵	贵	朱	   财 丁酉 朱 初（丁神）
空巳    子后		丑	亥	亥	酉	   官 己亥 贵 中
虎辰卯寅丑阴		亥	酉	酉	丁     子 辛丑 阴 末
		常玄
邵先生曰：汝家中所奉之神非正，乃邪也。是独足五通之类。与正神相反，独足亦是自为祸，侵淫了少女，又坏你一缸酱，兼蛇入宅也。是时江氏供一五通神，损折一足，只一足在。
先生析曰；盖酉为五通，丁只一足，雀乃午也。七月尚是午将，将下见酉，乃酱也。丁主怪异坏物，课中有酉丑会起巳，巳临门，故主蛇入宅。酉又为兑，兑少女也。故主侵淫少女。丁以酉为妻，丁主独足，故主妻生独足儿。

30）徐大夫乙丑生占家宅，戊申年正月丙戌日子将未时。（午未空亡，亥子落空），不备。
		贵后
蛇戌亥子丑阴
朱酉    寅玄		六	常	常	蛇	   财 甲申 六 初
六申    卯常		申	卯	卯	戌	   子 己丑 阴 中
陈未午巳辰虎		卯	戌	戌	丙     兄 空午 龙 末（空亡）
		龙空
邵先生曰：支来加日墓日，上又螣蛇夹住，主人如处云雾中，进退不得。且天地转杀加宅克宅，太常为服，丙以卯为母，母当六月亡。妻加天地转杀上，六合夹之，妻不宜孕，孕主亡。申妻也。上作合，儿也。卯即申金之胎，故以孕断，妙绝！本命上午作末传，虽空却是帝旺。先防妻母。子年己身不善终矣。徐五月丁服，庚戌授监司。辛亥赴任，壬子十一月赃败自刎。
先生析曰；盖一者支加干墓，干又被蛇夹，是真墓不可脱；墓本身上见卯，乃天地转杀，乘旺克宅而太岁又加转煞上，本命又加太岁上，墓压太岁，太岁逼杀，杀遂入宅克宅，递互相逼，遂成凶咎。
先生解曰：此课十二位上下带杀，五月六月是今日鬼月，子丑年是丙火绝地，本命加太岁，岁逼杀入宅，一凶也；本命加岁墓岁，二凶也；空亡阳刃加本命反克岁，三凶也；子丑年丙之同类不得地，四凶也。壬子年太岁在子，行年在丑，不法死也。爱圅曰：午为阳刃死气加命害命，子年冲动大凶。况行年又见阳刃，午为自刑，是以自戕而死也。金墓于丑，支墓命即五行墓，盖丑为申金之墓。丑加申是太岁被本墓所压也。

31）郭德占家宅，壬申生三十八岁，己酉年六月甲寅日未将午时。（子丑空亡，丑寅落空），重审，进茹，升阶。
		空虎
龙午未申酉常
勾巳    戌玄		六	朱	六	朱	   财 丙辰 六 初
六辰    亥阴		辰	卯	辰	卯	   子 丁巳 陈 中（丁神）
朱卯寅丑子后		卯	寅	卯	甲     子 戊午 龙 末
		蛇贵
邵先生曰：人宅皆逢旺神，今六月占非本姓之旺，乃守东方之旺，只宜守分，不宜运用。若安分则自享福，一运用便有艰辛。辰加卯六害，六合又锁之，巳加辰作勾地网，又逢勾陈锁之，迤逦传出子息，火为子息，破费钱物，因此衰败。子又个个多病，费尽却死，是取债之子，来年后年行年到处，子愈取债也。

32）叶助教丙辰年四月初九日寅时生，五十四岁占家宅，己酉年二月初四癸丑日亥将午时。（寅卯空亡，未申落空），重审。爱圅以历法推之尚是正月节，此与姜伯达占前程之数同，然彼是未将寅时，说见姜伯达课内。
		空虎
龙戌亥子丑常
陈酉    寅玄		空	蛇	空	蛇	   财 丙午 蛇 初
六申    卯阴		亥	午	亥	午	   兄 辛亥 空 中
朱未午巳辰后		午	丑	午	癸     鬼 甲辰 后 末
		蛇贵
邵先生曰：主宅后东厕水沟不通，一主人患眼疾，二主人常有肠风泻痢之疾，三主妇人血脉不通，四主人浮肿而死，只因西北水路闭塞，所以如此。若不开通，定主妇人癫狂重病也。叶家果有人常患眼，兼妇人有病。盖因西北水沟为人所塞，凡雨后东厕及后屋常为水浸，助教自有肠风疾，妻妾每患吐泻。
先生析曰；盖三传辰土塞亥水，亥克午火，午却逃临身宅，身虽制得他，宅却为他所害，故宅被害而反害人也。干属水，支属土，土来克水，中传又是水，末传天罡截住，壅塞亥水，故水不通，血脉不行，致生诸病。至戊午年妇人产后遂患癫病，盖为螣蛇所挠耳。午为心，血脉不通而克心，故有是病。

33）童三十四公丙申生七十四岁，占家宅。己酉年戊申日巳将卯时。（寅卯空亡，辰巳落空），重审，间传，向三阳，佚女。
		虎常
空未申酉戌玄
龙午    亥阴		后	玄	常	空	   财 壬子 后 初
陈巳    子后		子	戌	酉	未	   鬼 空寅 蛇 中（空亡）
六辰卯寅丑贵		戌	申	未	戊     兄 甲辰 六 末（落空）（暗鬼）
		朱蛇
邵先生曰：此课老反送幼，良为不利。初子亦为子息，天后为少女，既有初而无中末，是家务不进也。身上见眷属，行年上引出破败，宅上戌作元武，主诸子分居，财各入己。其第三子最不肖。四课内发用更传出玄之阴，是子孙是贼也。当年丧第三媳，又嫁少女，次年争讼。二子死，壬子年丧长子，甲寅年丧四子，财物悉尽。音公有五子，至此仅存其二矣。
先生析曰；盖日上未为眷属，阴上见酉，酉属兑，兑为少女。初传见子，子是子息也。皆是己下之人，而无老阴老阳之辈。且行年上巳为老阳，却临卯上自败，亥为老阴，却在酉上自败，中寅日德而空亡，辰为财库，库既空，财亦空矣。

34）汪四六公癸丑生五十七岁占家宅，己酉年壬午日辰将申时。（申酉空亡，辰巳落空），重审，六仪，炎上，励德。
	六朱
陈丑寅卯辰蛇
龙子    巳贵		虎	六	朱	阴	   鬼 甲戌 虎 初
空亥    午后		戌	寅	卯	未	   财 壬午 后 中
虎戌酉申未阴		寅	午	未	壬     子 戊寅 六 末（暗鬼）
常玄
邵先生曰：水日火局，人皆曰财，不知反生日上未土，土反克水，见财化为鬼矣。然皆是眷属未了，或男未娶，或女未嫁，使用太过。宅上子息不齐，堂屋林木，先不是蛇居木，即雷嗔木，累出作怪；否则是庙宇中木，主雷嗔惊人，更十年在讼中死。汪家事悉为扳高亲费尽，甲寅年屋被雷嗔，戊午年讼死。
先生析曰；盖八月雷杀在戌，戌加寅，更见虎，自是雷嗔；寅加午在高处也。故当是栋木，自己酉数十年，太岁在午，甲木死于午，故此年死。

35）伊伯廷甲戌生三十六岁占宅，己酉年丙午日卯将申时。（寅卯空亡，酉戌落空），四绝。
		朱六
蛇子丑寅卯陈
贵亥    辰龙		玄	朱	常	蛇	   鬼 壬子 蛇 初（暗鬼）
后戌    巳空		申	丑	未	子	   子 丁未 常 中（丁神）
阴酉申未午虎		丑	午	子	丙     父 空寅 六 末（空亡）
		玄常
邵先生曰：子与丑合，末又长生，虽子克丙，得丑寅引鬼为生，初中虽六害，可望先凶后吉。奈何寅是空亡，所以不能引进，见生不生，反成凶咎。甲寅必有大灾。子丑年多事，急移可免。伊为人狂妄自高，甲寅年与大辟人过财，干人命入狱百余日，几死。子丑多事，己未妻母皆丧；庚申丧子，后移居始免灾。
先生析曰；大凡干支见合，须有副则为好课。今甲辰旬却入见寅，进则空亡，退又子克，所以灾起子丑之年，死亡于甲寅之岁也。夫以旬末而又引入空亡，故即以其年分言之。

36）某占家宅，正月丁卯日子将卯时。（戌亥空亡，未申落空），遥克，二烦，天网，三交。
		陈龙
六寅卯辰巳空
朱丑    午虎		阴	蛇	朱	龙	   鬼 甲子 蛇 初
蛇子    未常		酉	子	丑	辰	   财 癸酉 阴 中（暗鬼）
贵亥戌酉申玄		子	卯	辰	丁     兄 庚午 虎 末
		后阴
邵先生曰：主门户幽暗，有重丧。又阴小有灾，子作蛇入宅为用，虎乘午在酉上作末，是蛇虎加二八门也，故主重丧。又子加卯相刑也。当年其人自死，又孙死。囚虎乘死气在末传，又子午为道路神，而乘蛇虎加门户，上乘死煞，故尔如此。

37）时生己酉年四十三岁二月朔占。（寅卯空亡）（辰巳落空）
		虎常
空未申酉戌玄
龙午    亥阴		蛇	后	后	玄	   子 壬子 后 初
陈巳    子后		寅	子	子	戌	   财 空寅 蛇 中（空亡）
六辰卯寅丑贵		子	戌	戌	庚     父 甲辰 六 末（落空）
		朱蛇
邵先生曰：宅后逼山，宅前逼水，水虽东流过宅，反直去。若为宅基，主女多男少，子为吏人，孙为军卒仆从，财退人散。盖四阳虽临东南，无关格拘检，日后主水坏宅。因身役而尽败也。此宅基乃庚兑山行龙，坎山为主，盖缘逼迫，遂欲凿山为之。果是后逼山，前近水，次年建造，不过十年，连产四女。男作县吏，自后诸孙为屠儿，又为仆从，又有投军者。此宅因为公人押网，折破败坏。后卒为水冲基也。
先生析曰；盖为宅来加申，戌为山岗，是后逼山也。宅上子作天后，是前逼水也。水横过，寅为直去，东南两处风路，为螣蛇所挠，故主吏人。又主失陷财物，兼木败坏在子故也。末传辰为军卒仆从，六合加之故也。
38）某占宅癸酉日巳将申时。（戌亥空亡，未申落空），渉害，轩盖，三交，二烦，明夷卦像，高盖乘轩之格。
		朱蛇
六寅卯辰巳贵
陈丑    午后		朱	后	阴	虎	   财 庚午 后 初
龙子    未阴		卯	午	未	戌	   子 丁卯 朱 中（丁神）
空亥戌酉申玄		午	酉	戌	癸	   兄 甲子 龙 末
		虎常
邵先生曰：凡四正相加，非死即败。今午加酉作后发用，午火至酉而无光。天后水又败在酉，即用死败神，则主男女淫奔。今加宅，主宅中有淫乱不明事也。后因媳 妇归家，公淫之。
先生析曰；盖子作龙加卯，为无礼刑。又酉乃酒色淫败，龙乘水则脚浮。戌加日上主动，故应此也。

39）某占家宅，正月己巳日子将酉时。（戌亥空亡，丑寅落空），重审，元胎，斩关，励德。
		六朱
陈申酉戌亥蛇
龙未    子贵		蛇	陈	后	朱	   子 壬申 陈 初
空午    丑后		亥	申	丑	戌     财 空亥 蛇 中（空亡）
虎巳辰卯寅阴		申	巳	戌	己     官 丙寅 阴 末（落空）
		常玄
邵先生曰：家中有妇人，损一牙齿。近来又因新修厨灶，你家地上须用新砖结砌。盖用申作勾加巳，巳为双女为口，申为骨牙，勾主损折，传破故主此。更巳为炉灶，乘旺相主新修，果其人有姐妹缺口齿，而灶新修。

40）郑三公辛亥年四月一日未时生，五十九岁占坟地，己酉年正月二十三壬寅日子将寅时。（辰巳空亡，寅卯落空），元首，间传，蓦越。
		后阴
贵卯辰巳午玄
蛇寅    未常		龙	六	常	空	   鬼 戊戌 龙 初（暗鬼）
朱丑    申虎		戌	子	未	酉	   父 丙申 虎 中
六子亥戌酉空		子	寅	酉	壬     财 甲午 玄 末
		陈龙
邵先生曰：此课艮山行龙，坎山落穴，不是正龙，左边无山，右有两重白虎，第三重为案，主子孙贪淫好酒，后为酒家佣，妇人不正，随人淫奔，且墓内棺中有泥，白蚁食尸，右边有水，末主人为道童，自身为酒所败，老无妻，以他人之妾为妻，六年患酒病，更三年终矣。郑三公乍富，教子读书，指望及第，故请先生占之，其地果艮山来，坎山落穴，无正山，以过山为主，右两重白虎，案山亦从右边来，似乎三重。三公日夜饮酒，后二年妻死，娶徐知府之妾为妻，又行事不正，三公死后，次子伴徐氏卖酒，妻与媳被外人领走，子孙不成器，一向非为。三公六十四有酒病，六十七上终。皆如先生之言也。
先生析曰；左边无者，传不行也。申作白虎，午加申上，又是虎，故两重来为案山，子午作玄合，故主子孙邪淫。壬日酉作天空，故主酒败，子孙为酒家佣，亦主妇人为淫，酉六数，故主六年酒败，更三年死，酉增一半也。
41）徐承务丁未生六十三岁占坟地，己酉年九月癸卯日辰将卯时。（辰巳空亡，巳午落空），重审，进茹，龙战，斩关，寡宿。
陈龙
六午未申酉空
朱巳    戌虎		朱	蛇	贵	后     鬼 空辰 蛇 初（空亡）
蛇辰    亥常		巳	辰	卯	寅	   财 空巳 朱 中（空亡）
贵卯寅丑子玄		辰	卯	寅	癸	   子 甲午 六 末（落空）
后阴
邵先生曰：此地甚好，但恐此时不可得而葬。徐曰：如何？先生曰：前后左右皆有空穴，山侧又有一阴人坟，如何葬得？须于中陪钱去之，然后可葬，必出贵人，最好是水合星辰，山川清秀，文笔双峰，必是卯龙入首，作乙山辛向也。夫辰为坟地，作空亡而发用，故主有空穴，戌亦是墓，加酉，酉作天空，亦是虚坟，以初传为主山穴，对前戌墓也。卯为子孙作贵人，不为脱气也。徐宅问汪家买山，汪兄弟三分其二分，将来买长兄一分，故将空棺自埋其内。先前亦有三四个虚穴，皆不葬。徐丈赍钱问汪长兄买之。庚戌年九月葬妻，以后子孙皆中举及第，皆此地发也。
先生析曰；巳加辰作贵，巳主双，故有双峰，号为文笔星。宅又得贵人，癸见卯不可为脱气，乃子孙贵人也。申酉为今日水母，故水来去皆合星辰，巳为双女，故出双贵人也。

42）刘秘教占宅，四十一岁己巳命己酉年六月初一戊申日未将酉时。（寅卯空亡，子丑落空），重审，极阴，励德。
六朱
陈卯辰巳午蛇
龙寅    未贵		六	蛇	空	陈	   兄 癸丑 空 初（落空）
空丑    申后		辰	午	丑	卯	   财 辛亥 常 中
虎子亥戌酉阴		午	申	卯	戊     子 己酉 阴 末
		常玄
邵先生曰：家势退矣。日上空亡克日，又作勾陈，旧事百般，尽牵在己，宅上午上，螣蛇带羊刃主家人争产，四散分飞。初传丑作天空在卯，主泥土塞门户，妇人婢腹常疼痛，又有白带。自身主脾泄，末传尽去彼被来年难过，主太阴少妇管家，乙卯年果将住宅拆毁，各人四散分居矣。

43）郭仲起辛未生三十九岁占宅，己酉年六月甲寅日未将寅时。（子丑空亡，巳午落空），知一，度厄，铸印，孤辰。
		陈龙
六戌亥子丑空
朱酉    寅虎		龙	贵	龙	贵	   父 空子 龙 初（空亡）
蛇申    卯常		子	未	子	未	   子 丁巳 阴 中（落空）（丁神）
贵未午巳辰玄		未	寅	未	甲     财 壬戌 六 末
		后阴
邵先生曰：本命自来墓身，谓之天网自裹。又来本命上发用，又见空亡，中传又临空处，乃子息上又见子息，主克子退子，定是星运不利。虽登仕路，亦无寸进。末又见妻财，必是再娶，未年始有萌芽之意。
先生析曰；盖宅有井，井未克人。若不肯迁移，必主十二年而死。未乃八数，两个八年是十六年也。先个八年全用，后用一半，故十二年也。次年郭丈即迁居，料想其凶可免。
邵彥和大六壬案例集（亨集）
前程仕進
44）应贡元丁卯生四十二岁占前程，戊申年六月丁丑日午将未时。（申酉空亡，未申落空），退茹，重审。
空虎
龙辰巳午未常
陈卯    申玄		贵	蛇	空	虎	   鬼 丙子 蛇 初
六寅    酉阴		亥	子	巳	午	   鬼 乙亥 贵 中
朱丑子亥戌后		子	丑	午	丁     子 甲戌 后 末
		蛇贵
邵先生曰：此课虽魁杜天门，不作阻隔论，乃六仪扶护，三奇拱秀，小则郎官，大则侍从，未易量也。因有活人之功，上天降福，北斗拱身，三光拱照，禄神催逼，即日食禄矣。人见此课，将谓退连茹，殊不知甲戌旬，戌为六仪，戌加干谓之朝天，亥子丑为三奇拱照，午乃丁禄临干，日禄扶身，行年并逼白虎，为催官符使，贵人在三奇之中，而前后拱之，此蛇为吉将，名前一先锋，高甲无疑矣。丁德在亥，戌亥子俱属阴，故知阴德洪大，神明福佑也。亥为上帝，子为紫微，丑为北斗，是以得上天之降福也。考之贡元三十八岁北虏犯边，伊在京挟友三十余辈，庇护李家宅眷七十余口，兼不识姓名者三十七人；又以所乘舟及朋友舟载渡诸人，自率友沿岸西走，此所以先生见课，即知阴德扶持也。后贡元官至礼部，贵寿两全。

45）何秀才己未生五十一岁占应试，己酉年正月庚辰日子将酉时。（申酉空亡，亥子落空），弹射，元胎。爱圅曰：古本作何省干，己未闰月十三日丑时生。
		朱六
蛇申酉戌亥陈
贵未    子龙		六	贵	虎	陈	   财 戊寅 虎 初
后午    丑空		戌	未	寅	亥	   鬼 辛巳 阴 中
阴巳辰卯寅虎		未	辰	亥	庚     兄 空申 蛇 末（空亡）
	玄常
邵先生曰：何丈已两次赴试，今年虽占试却不中。惟令郎二十八名。何曰：我子读书少，安得中？先生曰：此课暮秋虽有喜，又有悲，十月防有炊血之梦。何丈当时望中甚切，临场病阻，其子入场，全不得意，及放榜，果中二十八名。先生曰：何丈不入场，正使令郎中也。若入场必不教子作此等文字，不下第必矣。吾丈五旬后得官，一二年当寿阻，不能度甲子一周矣。
先生析曰；盖日上亥是庚之子孙，来夺庚之气，庚去生水，又得勾陈，不落第矣，所以子得中式。亥四申七，四七二十八也。亥为水道，勾乃滞神，加日上，故本身痢疾。庚以寅为妻，加盗气上，临于十月，白虎又加，所以丧妻。寅财加亥，虽脱气，却六合而长生，不知乃是脱上逢脱，故邵公方敢下此口。然非白虎乘之，其又不可此断也。爱圅窃以为干支乘丧门吊客，行年上又见吊客，主孝服。寅财乘虎，而加丧门之上，且行年上未又为寅财之墓，财乃妻，故此丧妻断也。夜贵在宅乘未闭口，又是本命，故将来虽得官，不久即死。未虽夜贵加宅，然其子既中，则兆于先矣。而邵公后云何君自中，何也？盖未系何公本命，故云耳。不可不知。
子孙生长生地，脱日，夺庚日之神，是子孙得第之兆也。寅在亥地，寅为书籍，寅生巳火，巳生申。十月建亥，寅十死神。妻财发用，无成。日德被三刑冲克。
46）应秀才占前程，亦得此课。爱圅曰：应秀才虽同得此课，而月将必不同，故所断亦异。古本己酉正月并无应秀才课也。
		朱六
蛇申酉戌亥陈
贵未    子龙		六	贵	虎	陈	   财 戊寅 虎 初
后午    丑空		戌	未	寅	亥	   鬼 辛巳 阴 中
阴巳辰卯寅虎		未	辰	亥	庚     兄 空申 陈 末（空亡）
		玄常
邵先生曰：此课先失后得，先虚后实，耗废尽了，却得妻财起来助起家。因水利中得财，不可不知。若求问功名，不可得也。虽是败尽再发，兄弟并星散，所可喜者，妻与子成家，末年享福有寿，就店房居住，宅舍无气也。
先生析曰；盖日上见亥，金生水而脱气，自然受脱不能发也。又在脱上发用，脱上逢脱，必诗书荒废，家道空虚，初见妻宫，引归中传长生，中又引归末传，却见本身，是破败后方得妻子起家，因之有福。应果得妻家做酒生理，子皆好，遂享福而终。盖日上初传俱脱，却得妻爻引归生路；寅上巳乃庚长生也。末传申加巳，是得生路在末传。故主晚年亨福也。末申乃是禄神，故晚年享福。
爱圅析曰：巳为店业，禄加之，故因做酒生理而起家，但应秀才不知是何年命。查阅各书皆不载，盖在当时已逸之也。大凡占前程，禄重于财，邵公诸案皆然，可考而知。

47）徐将仕辛卯生十八岁占前程，戊申年六月戊辰日未将巳时。（戌亥空亡，子丑落空），重审，间传，失女，渉三渊，徐将仕生于辛卯年三月三十日巳时。
		虎常
空未申酉戌玄
龙午    亥阴		虎	龙	常	空	   子 壬申 虎 初
陈巳    子后		申	午	酉	未	   兄 空戌 玄 中（空亡）
六辰卯寅丑贵		午	辰	未	戊     财 甲子 后 末（落空）（暗鬼）
		朱蛇 
邵先生曰：涉三渊数主劳，跋涉奔波，劳力无成，干支上午与未合，出身甚妙，历事三授，两丁上服，申为子孙，居午火上，难为子息，日后以弟为子，妻又因产而亡，所授之差，一任远，一任劳，终死于外州矣。四十五六行年到子丑，为过三渊之外，然虽过得此年，亦不济事也。
先生析曰；盖涉三渊，一传远一传，又入空亡上去，况初传子息居阳刃鬼上，故难得子，中传同类为兄弟，加子息上，当以弟为子，末妻爻坐空，天后秽神，加之不吉，故因产而亡。戊辰干支皆东南神，辛卯命又是东方，三传反流入西方，那更涉三渊，顺行陷于西北，故死于外州。传既不回，故子亦不归也。
徐二十五上铨试中，当年授岳州尉，二十七丁父忧，二十九授浑州尉，三十丁母忧，三十三授 州司户，当年冬赴任，三十四妻因产亡，有四女，遂以小弟为子，任满再授广西提学干官，又授广州东莞县，年四十五遂亡于彼，继子遂家于彼而不归。
戊胎在子为月破，生死神坐空亡，又丧车戌哭神故因产死。

48）徐教授戊子生二十一岁占前程戊申年甲寅月丙寅日亥将申时。（戌亥空亡，丑寅落空），重审，进退，不备。
		朱蛇
六申酉戌亥贵
陈未    子后		六	空	贵	六	   财 壬申 六 初（暗鬼）
龙午    丑阴		申	巳	亥	申	   鬼 空亥 贵 中（空亡）
空巳辰卯寅玄		巳	寅	申	丙     父 丙寅 玄 末（落空）
		虎常
邵先生曰：申本时临日，为日所克，又丙为夫，申为妻，初传又临其上，空亡又临妻宫，目下主克妻，亥四主克四妻，仲冬子息亦克，以六合不得地也。申为西北之金，到巳之炉冶上，必有声名于西北也。申乘今日之马，四维皆是，年高历任，至老不倦也。宅上丙火受寅而生，不可以外内言也。将四旬必遇曹姓人而显身，又坐本命之马而长生，所以至老不倦也。终于六曹，中传亥乃月将，不论空亡，但时少迟。月将贵乘临时上，又临身作传，四年之后，便显自绛帐，从此达于天庭。又寅来生身，十一月天马天寅临天门，玄归本家，为黑煞，中传既有天门，末又在天门上以见天，天必出疆见诸侯，然后入奉天子，处六曹中带刑职者，黑杀之故也。四维主代天子而守四方，必四任也。
徐君当年服满从吉，得江州德化县令，次任二月，次任五月，丧妻杨氏，庚戌再娶李氏，辛亥年宣抚使刘大中保举，得诸王府教授，李氏又亡，又娶毛氏，此应中传之亥，自绛帐而入绛帐，从此达于内庭，果然四年自诸王教授，出作饶州通判，丁母忧，再得宣州通判，是时曹泳知州，乃奉大涉上客，曹赴京因荐之，徐随赴，赵氏死，再娶江氏，转知江阴州军，召为监察御史，七月除吏部侍郎，出作奉使兼枢密院承旨，八十六，至老不倦。
先生析曰；申为妻，上乘六合，是妻入棺。正时申故，断目下克妻。十月死气在卯，加命，六合加申，卯木绝申，故言克子。申为日马，传送故有声名，言西北者自申传亥也。亥临申生本命之马，六合为友得贵，因荐本身得官。贵上寅是功曹，乘玄武为武人本家，为黑煞，故主六曹中刑部，亦是曹姓举荐。寅临天门，寅玄加亥也。申是西北金方，巳火到彼煅申成器。又巳为炉，虽作天空，然巳在寅受生，不为空炉矣。

49）杨秀才辛未生三十九岁占前程，己酉年二月庚戌日亥将辰时。（寅卯空亡，酉戌落空），比用，芜淫。
		贵后
蛇子丑寅卯阴
朱亥    辰玄		蛇	常	六	阴	   父 庚戌 六 初（落空）
六戌    巳常		子	巳	戌	卯	   鬼 乙巳 常 中
陈酉申未午虎		巳	戌	卯	庚     子 壬子 蛇 末
		龙空
邵先生曰：到老奔波，只是士人书会而已。庚上见卯空，已是朽木，不堪琢雕。徒有斫轮虚名，戌为模范，亦落空地，虽是巳之炉火，却无模范铸，末传盗气，主子孙不读书，宜改业临于店业之上，四年后得店屋为宅，家计虽不宽，亦不饥寒，子孙以水磨水碓为生计颇好。盖斫轮不成，正可作水碓之论，磨舂之范而已。虽不富贵，却有寿。金长生在巳，巳四，二巳得八，巳上见子得九，八九七十二也。
杨读书淹博，累试不中，后徐侍郎知州，令权教授，人称杨教授，果是虚名。四十二分得店屋居住，其子作水碓生理，果如先生之言。
50）应秀才本命酉占前程己卯日午将丑时。（申酉空亡，丑寅落空），知一，铸印，乘轩 。
		六陈
朱戌亥子丑龙
蛇酉    寅空		龙	贵	玄	陈	   父 辛巳 玄 初
贵申    卯虎		丑	申	巳	子	   兄 甲戌 朱 中（暗鬼）
后未午巳辰常		申	卯	子	己     鬼 己卯 虎 末
		阴玄
邵先生曰：课主吾兄心术多，且又毒，以鼠忌羊头上，鸡惊犬吠喉。凡行皆是妒忌之心，好闻是非，好谈人短，所以灭前程也。大凡七杀元辰，若占前程，多妒忌，常占多主事体切害。初破乘武，又是驿马，面东指西，走南奔北，多图多觅之人。身宅皆有贵人，而子作勾陈，申作空亡，谓之指空话空，己以巳为父母，加妻宫，为妻所制，又乘马与破碎，是不在侍傍，踪迹不定，一不足也。子息倚身，为身所克，子息难得，二不足也。申犯空亡，作夜贵加宅，是神像不安，三不足也。妻临身宫，上下夹克，若非不和，便多疾病，四不足也。铸印乘轩之课，巳作玄武加子，上火下水，玄武为贼，谓之走范。卯作白虎加戌，谓之破模。虎伤卯，又为坠轩，故主功名不成。且防覆坠之患也。
后至壬戌二月因争役乘轿入城，坠而折足，血气上攻而死。盖卯为车轿驴骡，己土死于卯，支神最紧，若非己卯日，不可言死。

51）叶助教四十五岁占前程，戊寅日申将未时。（申酉空亡，酉戌落空），重审，进茹。
		空虎
龙午未申酉常
陈巳    戌玄		六	朱	空	龙	   兄 庚辰 六 初
六辰    亥阴		辰	卯	未	午	   父 辛巳 陈 中
朱卯寅丑子后		卯	寅	午	戊     父 壬午 龙 末
		蛇贵
邵先生曰：干支皆天罗羊刃，四课发传归于日上，主目下赴任，但值罗刃，来年寅行到地盘亥上见子，即凑今日之地网。来年必阻父丧。四十九岁到寅上见卯，即是今日支神，卯六数，初辰五数，中巳四数，共十五年。合作监司之职，十六七年必降官闲住；再八年，连前十五年共二十三年而寿阻。
先生析曰；戊日以午为父又乘青龙；年上子冲午羊刃克父。卯乃戊之官，卯上见 辰，辰为监司，在初传故有是官。三年由巳到到午，墓绝之地，又午破卯。

52）伊秀才戊辰生四十一岁占科试，戊申年癸亥日未将巳时。（子丑空亡，寅卯落空），渉害，不备，间传，励德，出户。
		六陈
朱未申酉戌龙
蛇午    亥空		阴	常	贵	阴	   鬼 空丑 常 初（空亡）
贵巳    子虎		卯	丑	巳	卯	   子 乙卯 阴 中（落空）
后辰卯寅丑常		丑	亥	卯	癸     财 丁巳 贵 末（丁神）
		阴玄
邵先生曰：课名出户，占试则吉。太阴乘卯作幕贵，加日干，又日贵在末传，先晦后明，准拟登科也。明年五甲无疑矣。
先生析曰；盖癸亥乃六甲极日，日去就支，主终身如斯而已。喜得旧蒙晦窒，斯道发辉而出。幕贵传出又出而向日贵，日贵在夜贵之上，故先晦后明。且行年午上乘申，为干支长生，系文星学堂，合起日贵，寅上辰为本年，昼夜贵人拱之，故必及第也。
伊乃伊知县之弟，屡试不中，今先生许其中，渠甚不信，及试果得第，次年中五甲矣。

53）应寺簿甲戌生三十六岁占前程，己酉年七月丁丑日午将辰时。（申酉空亡，戌亥落空），重审，间传，凝阴，孤寡。
		六朱
陈未申酉戌蛇
龙午    亥贵		空	常	贵	朱	   财 空酉 朱 初（空亡）
空巳    子后		巳	卯	亥	酉	   鬼 乙亥 贵 中（落空）
虎辰卯寅丑阴		卯	丑	酉	丁     子 丁丑 阴 末（丁神）
		常玄
邵先生曰：寺簿中年，水作官星，宜作朝郎，可为难及。奈何满局皆贵人，是多谋也。身与初中皆空，慕十不得一，是徒费心也。日上发用加亥官星，末传支又加亥上，是日支投绝，支来迎绝，兼支上得卯木，丁火败于卯，丑土死于卯，此非酒色事。盖日上太岁作雀，是欲上书言事，为此何益？徒贬窜耳。然寺簿所亏有二，断至如此，其一宠妾而贱妻，其二不孝母，故灭前程，且寿不永。若能改过，尚可延年也。
应嘿嘿而去，果作书十条呈上，内四条言张厢刘四厢等，或死或窜，实无辜。此时秦桧正嫌此说，若非指明，必招窜贬也。
先生析曰；盖日上太岁作雀，是欲上书也。日贵作鬼，加岁克日，是上书必窜也。三传及日上俱贵人，贵多不贵，慕十不得一也。丁日申为妻，酉为妾，酉加日上，夫又作贵人加之，反克申，申又窗户发，是宠妾而贱妻也。丁以卯为母，而酉制之，是宠妾而不敬母也。母本宫见巳，会起酉丑，是与母隔而不同居也。丁自败卯、死酉、绝亥，亏伦伤本，造物不容，何问前程耶？若能克己修德则可，否则祸不旋踵矣。
酉，丁妾也；辛，丁妻也。妾加日上，宠妾也。辛入亥中，丙日绝。卯，丁母也，酉克之，宠妾制母，使母与妻俱在宅上，而独与妾居。酉丑，从革课。

54）马知丞一作宋冯丞戊辰生四十二岁，占升迁。己酉年十月丙子日卯将丑时。（，申酉空亡，戌亥落空），重审，间传，励德，登三天。
		蛇贵
朱未申酉戌后
六午    亥阴		龙	虎	贵	朱	   子 庚辰 龙 初
陈巳    子玄		辰	寅	酉	未	   兄 壬午 六 中（暗鬼）
龙辰卯寅丑常		寅	子	未	丙     财 空申 蛇 末（空亡）
		空虎
邵先生曰：登三天本主升迁之象，但登不过关。关者，子日也。断不过关，难以升迁。若跳过则又进锐退速，目下必有阻，堂上孺人定难久远。白虎入宅，父母乘之，主父母棺内白蚁蚀坏，遂成灾咎，不利子孙。
先生析曰；盖辰为命，为丙火子孙，自子升起登三天，却及身而止午撞巳而止，故曰及身，末传虽透过身去，又是空亡，所以子孙不利也。

55）赵将仕丁巳生一十二岁占武试，戊申年十二月庚辰日子将子时。（申酉空亡，申酉落空），伏吟，自任，元胎，赵生于丁巳年六月七日亥时。
		蛇贵
朱巳午未申后
六辰    酉阴		六	六	后	后		兄	空申	后	初
勾卯    戌玄		辰	辰	申	申		财	戊寅	龙	中
龙寅丑子亥常		辰	辰	申	庚		鬼	辛巳	雀	末
		空虎
邵先生曰：将仕之禄，乃虚禄也。夫武职兵权，惟要金盛，无金何武？此课无武有文，今任必不赴，改岳庙之职，就彼处宜读书取科第也。己酉中举，庚戌登科，二甲二十一名。
先生析曰；盖庚禄在申，禄空，太常又不入传，故不可为武。寅上青龙入庙，天后为恩泽神，故宜习文。末巳作朱雀，一为长生，又为官星学堂，故主科甲。日干天地盘皆空，禄空，故武不成。宜岳庙者，宅上见辰，辰为山岗，寅为庙，故宜就岳庙读书而取功名也。
赵不信，后果不能赴广南任，遂授潭州岳庙，因邀数人同读书，己酉投国子监中举，庚戌及第。末传命上巳乘朱雀为文章，又日之长生学堂官星，庚德在申与巳合，应得文官。

56）邹大官人庚辰生三十岁占比试弓马取功名，己酉年四月初一戊申日酉将申时。（寅卯空亡，卯辰落空），昂星，转蓬。
		空虎
龙午未申酉常
陈巳    戌玄		玄	常	空	龙	   兄 庚戌 玄 初
六辰    亥阴		戌	酉	未	午	   子 己酉 常 中
朱卯寅丑子后		酉	申	午	戊     父 丙午 龙 末
		蛇贵
邵先生曰：课得昴星，名虎视，身上有马而无弓，马带阳刃，若见焦黄马，决不可骑，为他所害。况所走之地，有污秽，不可令新衣人在傍，如要去，须先解禳。
盖干支上各自刑，宾主不投；行年上申，申是箭，却不得地。干见酉，支见午，名四胜杀，主各逞其能。阳刃午作青龙，仅得兵部垂顾，初戌作玄武，又六害，如何比得中？邹后果屡试不中，得赵侍郎权兵部，乃与他一虚官衔。
先生析曰；盖巳为弓，申为箭，今有马有箭，而无弓，所以事终不成也。

57）龚县尉辛巳生十二九岁，占前程。己酉年十月壬午日寅将寅时，（申酉空亡，申酉落空），伏吟，自任，杜传。
		六陈
朱巳午未申龙
蛇辰    酉空		六	六	常	常	   兄 乙亥 常 初
贵卯    戌虎		午	午	亥	亥	   财 壬午 六 中
后寅丑子亥常		午	午	亥	壬     兄 丙子 玄 末
		阴玄
邵先生曰：此课本身，现在戴禄，又兼太常，必有兼职之事，俸禄亦增。若论升转则未。盖干支自刑，日后因后其宠，遂做不廉之事，又因纳一宠妾，贪色寻医而治，欲解任不能，幸遇一外路监司恳告，遂得解任。伏吟时下未发，只等替时自见耳。
先生析曰；盖干支自刑，主自满月建前一辰，子上是玄武，乃为天医，冲起行年上午之六合，昼贵又乘后，为干之偏财，乃妾也。上见武合后，故主贪色不正，子又为天医，故主寻医之兆。子午乃官员往来之所，道路神也。月建前神是外监司，必外除方解。
龚尉因主簿坏去，遂权其职，得太守宠，遂傍若无人，乃干支自刑，故自满也。又纳一妾，下稍元合，多不正，正余言皆验。亥禄重并，是兼职。

58）郭巡辖本命寅，行年酉，占赴任，己酉年戊申日酉将子时。（寅卯空亡，亥子落空），元胎，比用，不备。郭生戊寅年六月十三日子时，三十二岁四月初一占。
		陈六
龙寅卯辰巳朱
空丑    午蛇		龙	朱	常	龙	   鬼 空寅 龙 初（空亡）
虎子    未贵		寅	巳	亥	寅	   财 辛亥 常 中（落空）
常亥戌酉申后		巳	申	寅	戊	   子 戊申 后 末
		玄阴
邵先生曰：大凡占官要见官，今寅值龙作官，奈何寅空，必不得也。却就支宅上去作朱雀，乃戊禄临支也，宅神申又加亥为末传，此仕莫非虚度。盖寅是官星，巳是禄位，寅乘龙不空，即当赴任，即空反作鬼论，鬼来逼日，去日加支，克支之神，主权摄不正。又戊禄在巳，巳与申合，禄在支，故正任不可望，却乃食禄。内主陈姓久不足，且当西南上避嫌，待陈姓退去，方得正任。行年上午乘蛇临行时主妇人缠绕也。
邓果于当年十一月上任，因陈提刑与伊尊人有仇隙，故行至半途，遂不敢往，经过鄂州，素与太守有旧，遂令权公使及酒税。至次年八月陈替去，邓始得到任。

59）徐学士戊辰年正月初四日寅时生，行年四十一岁，占前程。戊申年二月甲子日亥将巳时。（戌亥空亡，寅卯落空），反吟，元胎，渉害。
		蛇贵
朱亥子丑寅后
六戌    卯阴		蛇	虎	后	龙	   兄 丙寅 后 初（落空）
陈酉    辰玄		子	午	寅	申	   鬼 壬申 龙 中
龙申未午巳常		午	子	申	甲     兄 丙寅 后 末（落空）
		空虎
邵先生曰：此课庚戌年徐充解及第，其子治春秋亦及第，在五甲；本身及第，唱名在第三甲，其子则曰亦沾恩及第，在第五甲；铨试不中，六月授潭州司户，七月病死。盖日上见申，读书人见之为无后，又是太岁来克身，当年可见不宁。何直至庚戌年及第方死耶？
先生析曰；盖行年上子水生甲木，宅上午火制申金，且是催官使者，须见官而后死。及至庚戌年，行年在申，甲木绝于申，故死。初末寅作天后，两重两露恩神，在官星之上，官星加寅甲与寅皆承其恩泽。甲乃尊也，父也；寅乃卑也，子也。故俱沾恩。庚戌年身死，甲寅年子死，乃刑冲之故。又行年神克第三课，死神乘白虎入宅，为水所克，又甲木以午为子息，故子必受殃也。

60）谢省元乙丑生四十五岁岁占赴省试，己酉年九月甲子日卯将寅时。（戌亥空亡，亥子落空），重审，进茹。
		贵后
蛇午未申酉阴
朱巳    戌玄		龙	空	六	陈	   财 戊辰 六 初
六辰    亥常		寅	丑	辰	卯	   子 己巳 朱 中
陈卯寅丑子虎		丑	子	卯	甲     子 庚午 蛇 末（暗鬼）
龙空
邵先生曰：谢省元三次到场，今次定不得，更五次不遂，不免受文学中心病而死，烦董兄与他说知之，异日亦要课验，余不敢面说也。盖甲日迤逦生去，更不回顾，以此言之，无文学尚可，有则不利。盖因亥加戌，亥乃甲之长生学堂，甲子旬亥戌空亡，学堂加空，而宅上日贵又乘天空，故虚名文学耳。中末传巳午脱去，不意午之心病，见蛇病必死。谢果省试不中，后为文学不遂，遂纳贿，又是五甲，甚不如意，归来遂成心病，辛酉年十一月卒。
先生析曰；盖甲木生巳午蛇雀诸火，木又随火上火，又去南奔，本主便死。因背后有行年见亥，亥加戌，尚有虚名而未死耳。造化前定，所以不由人也。

61）赵公占子国子监试，其子戊子年正月十三日酉时生二十二岁，己酉年辛巳日子将亥时。（申酉空亡，酉戌落空），遥克，蒿矢，进茹。
		龙空
陈午未申酉虎
六巳    戌常		龙	陈	阴	玄	   鬼 壬午 陈 初
朱辰    亥玄		未	午	子	亥	   父 癸未 龙 中
蛇卯寅丑子阴		午	巳	亥	辛     兄 空申 空 末（空亡）
		贵后
邵先生曰：此课主泄精，否则小便脚手酸痛，四肢无力，二三月皆是病月，四月方安，官星临厨，必入天厨。今年必高中，官星作幕贵也，癸丑及第寅贵加丑上之故，只是不享，终三十五岁矣。赵生自十九岁每患遗精，公因其病，以婢与之为伴，恐其未有房室也。当年发举，癸丑及第，为司户，三月丁巳再授司理，己未丁忧，癸亥三十五岁爱圅按此句当是己丑年生十月十二日死。
先生析曰；盖十月辛上见亥作元武，一金生二水，水主肾，自然遗泄，不合末又入空，空上又见天空，是得官徒空也。申七未八，空亡减半，平生为亥所苦，故又见癸亥年而死。

62）邵二十一公占孙前程，同此数。邵公系癸巳年四月十二日丑时生，七十六岁，其孙二十二岁爱圅按邵公之年岁当是戊申年占，其孙乃丁亥命也
		龙空
陈午未申酉虎
六巳    戌常		龙	陈	阴	玄	   官 壬午 陈 初
朱辰    亥玄		未	午	子	亥	   父 癸未 龙 中
蛇卯寅丑子阴        午	巳	亥	辛     兄 空申 空 末（空亡）
		贵后
邵先生曰：课主虚泄，宅上火生土，土又生金，不独前程不显，尚有天丧之患。盖连茹喜进不喜空亡，更四年肾病而死。邵公之孙果清瘦患遗泄，至壬子年十二月身死。夫辛金生二水，初鬼作勾，若女占即吉，男子未娶是克也。己酉娶妻后，成痨而卒。末传同类空，诸孙皆前后丧。
先生析曰；盖亥加辛乃面前脱气，午勾是日贵作鬼入宅，支干上皆自刑，自支上一阴至亥乃六阴也，一味行阴道，如何得久？更何问功名？爱圅曰，课同断异因亥为本命而脱干，故其凶较甚。


63）何知丞丙寅二月三日酉时生，四十三岁，占赴任，戊申年十二月癸丑日丑将未时。（寅卯空亡，申酉落空），反吟，稼穑，励德，游子。
		虎常
空亥子丑寅玄
龙戌    卯阴		常	朱	常	朱		鬼 丁未	朱 初（丁神）
陈酉    辰后		丑	未	丑	未		鬼 癸丑	常 中
六申未午巳贵        未	丑	未	癸      鬼 丁未	朱 末（丁神）
		朱蛇
邵先生曰：此课旧政上又见旧政，不知已有几年。何曰：有三年。先生曰：以此观之，第六年方得赴任。何以为不然。盖何欲归安县，被吏部差一考，果六年至任。先生曰：知丞终此任矣。果六年至任，八年丧归。
先生析曰；盖戊申年未为旧政，初末日辰皆见，又十二月月建丑，又加于旧上，来往皆是旧人，故不能速。未八是八年，满盘是鬼，丑为墓田，未与常加之故然。

64）陈学谕辛未十二月二十八日生三十八岁，占前程，戊申年九月甲申日辰将亥时。（午未空亡，亥子落空），比用，铸印。
		陈龙
六戌亥子丑空
朱酉    寅虎		后	空	龙	贵		父 戊子	龙 初（落空）
蛇申    卯常		午	丑	子	未		子 癸巳	阴 中
贵未午巳辰玄		丑	申	未	甲		财 丙戌	六 末
		后阴
邵先生曰：干支皆墓，主前程迟滞，凡事不通。今喜甲申旬未乃空亡，本身之墓既空，渐次脱去，次第亨通。初传遇贵人六害，不利考试，偏堂太阴亦不利，旬末终为病扰妻宫，加子主无子，今年防被医人所误，行年上申为医而为蛇鬼故耳，本命是木，墓在本身上，贵人又来空，乃是虚贵，宅上又带墓，宅既不显，人亦不兴，三十发解便不济，如处云雾中，妻亦不利。
其人果受乳母之气，得心痛疾，九年而卒，妻血病五年卒。本年患痢，医人误为热症，几死，庚申年亡。未为木墓。


65）施主簿乙亥年七月初二日亥时生，三十四岁，占前程。戊申年九月十五丙申日辰将丑时。（辰巳空亡，未申落空），重审，元胎，不备，赘婿。
		贵后
蛇申酉戌亥阴
朱未    子玄		虎	阴	阴	蛇		财 丙申	蛇 初（落空）
六午    丑常		寅	亥	亥	申		鬼 己亥	阴 中
陈巳辰卯寅虎		亥	申	申	丙		父 壬寅	虎 末（暗鬼）
		龙空
邵先生曰：支来就干，为干所克，其人无正宅，多在寺观及外处居住，或在妻家。盖课名赘婿，所以无正居也。传见蛇虎必多丧服，将来终于曹职。末传寅作虎，终于水边作州府职官而已。其后果丁父母四丧，果于甲子年授江阴军知录，己巳有事矣。
先生析曰；盖宅加日受克，宅上见亥，金反去生亥，安得正宅？末寅生于亥，丙生于寅，为水边州府也。寅为曹职，今知录亦然。大凡占官，寅申为迁转之神，既为蛇虎所挠，故止于知录。

66）邵梓材戊寅三月初一辰时生，三十一岁，占前程。戊申年九月二十一壬寅日辰将酉时。（辰巳空亡，亥子落空），重审，六仪，四绝。
		朱蛇
六子丑寅卯贵
陈亥    辰后		后	空	朱	玄		财 甲午	玄 初
龙戌    巳阴		辰	酉	丑	午		鬼 辛丑	朱 中
空酉申未午玄		酉	寅	午	壬		父 丙申	虎 末
	虎常
邵先生曰：此课名四绝，且干支自刑，又名六害，其不利者有三：一者居偏室无正位，二者妻宫不利，三者眼不明，因他父坟不利，皆是白蚁，左畔已虚空矣，前程非惟不远，又且寿夭，九年将屋基作田园，家破碎，贵贱皆因酒而败也。邵解元闻先生言，欲启父坟，因兄弟众多不肯行，妻不生子，常有血气，至辛亥年病眼武壬皆亥，夹克午，故主亥年而应，男女皆因酒而败，乙卯年众拆屋一半作田，一半作园。邵氏居于店屋水死于卯，又卯上得戌作鬼，故卯年应，戊午身丧，己未启父坟，果骨为蚁食矣。
先生析曰；盖壬以申为父，父在墓守白虎，主白蚁。日上午为目为妻，火绝于亥，故不利。丑加午六害，丑为田园，午为层，水克午而屋坏，土克水而以屋成田园，宅上见酉，壬败于酉，故为所败，又是破碎，主男妇皆因酒败也。

67）邓省干癸未年十月初七申时生二十六岁，戊申年九月二十一壬寅日辰将未时（辰巳空亡，丑寅落空），元首，元胎，不备，寡宿。占前程。
		朱蛇
六寅卯辰巳贵
陈丑    午后		玄	空	贵	玄		财 空巳	贵 初（空亡）
龙子    未阴		申	亥	巳	申		子 壬寅	六 中（落空）
空亥戌酉申玄		亥	寅	申	壬		兄 己亥	空 末（暗鬼）
		虎常
邵先生曰：此课与前课大不同，干支皆受上生，日上得申长生，却即去生寅，初巳贵人作财，日上长生学堂，尽可取功名。但嫌贵空，又为玄所滞，只运司解发而不能及第。初任管铜铁，次任管坑冶，三任水船官而止。邓果初任铸钱有功，再任坑冶司检踏官，次得明州船坞，归家而死。
先生析曰；盖申来生壬为长生学堂，故壬子年发解，初巳作贵为德神加学堂上，寅又加巳生贵生德，故终得前程。铜铁者，申金也；坑冶司者，巳加申也，水船场者，江湖临于寅上也。寅木未成船，而卯已成船，故主舡场修造也。

68）江司户辛未年十二月廿一日午时生，三十八岁，戊申年十月戊午日卯将寅时，（子丑空亡，寅丑落空）,别责，不备，六仪，占官职。
		空虎
龙午未申酉常
陈巳    戌玄		虎	空	空	龙		官 甲寅	蛇 初（落空）（暗鬼）
六辰    亥阴		申	未	未	午		父 戊午	龙 中
朱卯寅丑子后		未	午	午	戊		父 戊午	龙 末
		蛇贵
邵先生曰：司户今无正位，必主上司责罚，而别有迁改，卯寅乃今日鬼，鬼生午火，午乃日阳刃杀，且是天鬼，在于中末传，支上未与午合，亦忧宅眷人口有死者。后果病死三人，又为米仓事发，遂罢去也。
先生析曰；盖寅乃日鬼，生三个午，十月建亥，合寅来生宅，犯丁神以未中有丁，非旬丁也，丁主动，天空主空屋，宅亦主空，是月困患时气遂死三人。十月间米因提学检踏常平仓败事露，遂致败斥。

69）冯机宜丁亥生二十三岁占前程，己酉年十一月丙子日卯将戌时，（申酉空亡，丑寅落空），重审，铸印，不备。爱圅曰：当是寅将酉时，不然即非十一月也。
		朱六
蛇戌亥子丑陈
贵酉    寅龙		蛇	常	空	蛇		兄 辛巳	常 初
后申    卯空		戌	巳	卯	戌		子 甲戌	蛇 中
阴未午巳辰虎		巳	子	戌	丙		父 己卯	空 末
		玄常
邵先生曰：主此人必见回避，前程未通，卯来克戌，戌去墓丙，丙与巳遂走入宅，为宅所克，定是阻服，服满得差。又合回避所恼，尚有九年端坐，方得出头，数已尽矣。此乱首自下犯上，照管堂上孺人，既有大灾难治，皆自己命滞，所以如此。
先生析曰；盖丙火败于卯，墓于戌，败神逼克戌墓，戌墓遂来墓日，日遂奔入宅被克，去住不容。宅上巳四，日上戌五，共九年，故主九年。九年后卯主事败，而加丙墓上，即是败木，乃棺椁入墓，自然死也。然卯为今日之母，母先入墓，次及我身矣。
冯乃待制之子，授江州安抚，十二月母死阻服，癸丑年再授洪州，因妹丈除江西运使，遂回避，得台州崇道观，二十个月得病，戊午年死。

70）刘运干丁卯生四十二岁占前程，戊申年十月乙卯日卯将未时。（子丑空亡，申酉落空），元首，曲直，佚女。
		朱六
蛇丑寅卯辰陈
贵子    巳龙		虎	后	常	贵		财 己未	虎 初
后亥    午空		未	亥	申	子		兄 乙卯	六 中（禄神）
阴戌酉申未虎		亥	卯	子	乙		父 癸亥	后 末
		玄常
邵先生曰：此课身坐贵人，又来生日，三传又是木局，乙木生亥、旺卯、库未，自墓传旺，自旺传出亥，必由穷途渐至荣显至侍从。先丧妻害眷属，而先纳兄弟一子，后一小妻大有财物，寿近九十矣。钱此时为朝议郎，辛亥丧妻，乙卯丧子，继兄子为子，庚申又娶妻，其时年五十四，妻三十九，有数万贯钱来嫁，后直至吏部侍郎，八十七而终。
先生析曰；盖乙卯皆本亥子并生，曲直又助，自墓传生，一则有寿，二则自微至显。末亥为天门，木局为持台，故主侍郎也。此课本主父子同类作六合，是纳兄弟之子，妻财空墓乘虎，主先丧偶，卯禄加未，末传天后长生，归于禄地，后妻乃未卯禄加之，是后妻财物旺也。又曰：天后是妻，归卯地也。
爱圅析曰：未财为前妻，乘白虎，阴神卯木克之，故丧也。天后为后妻，为长生而临日禄，故后妻财物旺也。

71）郑子云乙亥生三十四岁，占前程。戊申年十月乙卯日卯将辰时。（子丑空亡，亥子落空），重审，退茹，三奇。
		龙空
陈辰巳午未虎
六卯    申常		蛇	朱	朱	六		财 空丑	蛇 初（空亡）
朱寅    酉玄		丑	寅	寅	卯		父 空子	贵 中（空亡）
蛇丑子亥戌阴		寅	卯	卯	乙		父 癸亥	后 末（落空）
		贵后
邵先生曰：此课主来年再举，亥年及第高甲，迤逦在朝，更不外任，直至八座位了，却贬降终不得地，无正宅而居。郑子云二十九岁发解，三十五又发解，三十七登第，初任临安教授，历太学秘书郎司业、工刑二部，皆京官，因与秦桧一言不合而罢。
先生析曰；盖乙禄在卯，迤逦归亥长生之地，自亥至卯，一带生旺，地支相连，禄神作太阳，朱雀作仪神，中末若不空，则五府之课，今既迤逦入近天门，故在朝八座也。子为紫微宫，亥为远穹宫，亦主八座，退入空亡，主晚年谪降矣。

72）何上舍乙巳年八月二十日午时生，四十岁，占前程，戊申年十月辛酉日卯将未时。（子丑空亡，申酉落空），知一，从革。
		陈六
龙丑寅卯辰朱
空子    巳蛇		龙	蛇	陈	龙		官 丁巳	蛇 初（丁神）（暗鬼）
虎亥    午贵		丑	巳	寅	午		父 空丑	龙 中（空亡）
常戌酉申未后		己	酉	午	辛		兄 辛酉	玄 末（落空）
		玄阴
邵先生曰：官星临日，初传应之，谓之催官符，官星又作贵人，辛藏于戌，主庚戌年及第，及第后便丁父母服，服满赴任，见禄而终酉加空亡故也。止于五十四矣。兄弟相害，因分争而大生不足，又不得子息力，其旬丁作蛇，不云怪者，辛以巳为德神。子不得力者，空亡也。辛见午为官，巳又助之，名催官符。
果庚戌及第，壬子丁母忧，乙卯丁父忧，庚申赴利州推官，五十三岁卒。先是戊午年兄弟争分四次，入官估札以死，子三人皆再娶生，巳为生方作旬丁，又作蛇，是丙丁也。
金日金局是兄弟争也。三传无子爻，故子不得力，五十三者，乃午九酉六，六九五十四也。

73）童七秀才壬申生三十七岁，占前程，戊申年六月丁巳日未将未时。（子丑空亡，子丑落空），伏吟，元胎，励德。
		虎常
空巳午未申玄
龙辰    酉阴		空	空	常	常		兄 丁巳	空 初（丁神）
陈卯    戌后		巳	巳	未	未		财 庚申	玄 中
六寅丑子亥贵		巳	巳	未	丁		父 甲寅	六 末
		朱蛇
邵先生曰：此课主来年发解，行年到寅，寅卯同收，只是不及第，又妻为猿猴所迷，四年后移居妻家，因妻家子死，并为一家住。又合主科第，授推官将满，丧妻，再授财赋，再至任七月而终于奴婢之手，不见子息，一边动哀，一边子息喜事至。
童果次年得解，至今赴省，其家近山，妻为猿猴所迷，终日歌咲不已，邻人记得先生言治之而愈，四年遂移妻家居七年，妻父母止一子，亡，遂与童共居。戊辰科及第，授南安州司李，任满妻叶氏亡，再授临安楼务官，到任七月，二子归秋试，童死。只有五六奴婢措置后事，及子息来扶丧，次子得第七名解矣。
先生析曰；盖丁以末传寅为学堂，末寅行年卯扶，故次年发解举。又曰上常为职，初传临官天空，主声誉也，充解。中传妻宫，元武乘之，并光怪杀，申为猿，武为贼，主猿迷；归妻家者，日止一丁，巳有两丁，支上初传也，皆生于寅。宅为妻，故主入妻家，丁生于寅，故同居，充解及第，皆末传寅也。死不见子干，传中无子爻也。

74）陈主簿戊寅生三十二岁占官任吉凶，及问迁擢，己酉年十月庚辰日寅将辰时。（申酉空亡，午未落空），渉害，见机，间传，顾祖。
六陈
朱卯辰巳午龙
蛇寅    未空		后	蛇	六	龙		官 壬午	龙 初（落空）
贵丑    申虎		子	寅	辰	午		父 庚辰	六 中
后子亥戌酉常		寅	辰	午	庚		财 戊寅	蛇 末
阴玄
邵先生曰：日上发传，退入支上，又是顾祖，末又见本命入宅，须是差出，经过乡里而有是非寅为驿马，故主经过，又是本命，所以主自蒙差出，而后经乡里也。不然须是有甚不到处，不合日上退归本命入宅，为蛇所扰，又是共屋人之事。盖主簿大族，被诸房分多，遂告台部争分，十一月文书下，令知州差人押归，分折了去赴任。陈押归，分未半，因房产又入状监司，奏罢下狱，始分成。
先生析曰；盖日上午为堂屋，又为官鬼乘龙加申为退鳞，欢中生悲，退财损身之兆。初午已是不好，奈中辰不归午，末寅又生午火，只管克庚，命又戊寅，是我又去生火，毕竟自己不是，致令如此，况在任只要升转，今初传是上降下，又自外回家，岂不倒退？又名顾祖，夫复何疑？况庚以寅为财，是争财也，本命作财，我与彼争也，蛇在寅，我被挠也。行年乘夜贵，昼作天空闭口，是官未可告也。夜贵废职也，未为眷属，天空主争，是因眷属而争也。
贵人闭口，无用也。
75）徐通判戊午生五十一岁占赴任及前程，戊申年十二月壬辰日丑将午时。（午未空亡，丑寅落空），知一，不备，孤辰。
		陈六
龙子丑寅卯朱
空亥    辰蛇		后	空	陈	后		财 空午	后 初（空亡）
虎戌    巳贵		午	亥	丑	午		鬼 己丑	陈 中（落空）（暗鬼）
常酉申未午后		亥	辰	午	壬		父 甲申	玄 末
		玄阴
邵先生曰：课名乱首，日后因到官中取财，为仆所持，妻被仆奸淫，本身则死于仆手。其父墓玄武不垂头，拒尸之故。若速移此坟，可保佑性命，否则戊午年必见凶也。
徐辛亥赴任，权州事，有一妇人打死一婢，徐得二千贯，从轻发落，后新知州怪其用度过多，遂与不足，而徐有仆童吉，常持二十千以挟其主，遂奸其妻，夫知竟不敢明责。乙卯升池州，不带此仆去，仆每恨之，戊午仆来池州，仆持刃刺徐于门。
先生析曰；盖其父墓坎山，元武七十余丈，葬在六十丈，前面又有十余丈，果不垂头。亥加辰，乃自取乱首。天空仆犯主也。午为财，丑为鬼，丑鬼加午财上，故在任受财，午到亥，六阴终始，仆*其妻，壬乘午之故也。天后在上，主淫乱，壬以申为父，加丑是父墓，玄武长生而不垂头为拒尸。午亥俱自刑，故仆伤，下犯上，乱首也。

76）钱通判丁巳生五十三岁占前程，己酉年正月庚辰日子将巳时，（申酉空亡，卯辰落空），渉害，绝嗣，蓦越。古本作十一月二十一日丑时生
		贵后
蛇子丑寅卯阴
朱亥    辰玄		虎	朱	六	阴		官 壬午	虎 初
六戌    巳常		午	亥	戌	卯		父 丁丑	贵 中（丁神）（暗鬼）
陈酉申未午虎		亥	辰	卯	庚		兄 空申	龙 末（空亡）
		龙空
邵先生曰：无禄课，虽受通判，必不能食禄。兼父母年高先亡，母后亡，父下来又有别差，将及瓜而止。末又是禄，乘空亡入墓，亡在乙丑年六十九上。又荫不得子也。
钱乃奉议郎，受临江军通判，庚戌至任，至三月三日作寒食会，母醉死，壬子冬又差南康通判，甲寅又丁父忧，丁巳受江南安抚，己未避嫌，得台州崇道观，壬戌再转岳州通判，乙丑五月丧本身矣。
先生析曰；乙丑者死，乙禄在卯，卯绝在申，而天盘申去入墓在丑又空亡，且申乃今日之庚，便是我身，身上有卯，卯中有乙，申乃今日之庚墓丑，故乙丑年死，相次转朝奉郎，止争二日，不得萌子。

77）时监院庚午生四十岁占谋动迁转，己酉年正月辛巳日子将酉时。（申酉空亡，亥子落空），
		虎常
空申酉戌亥玄
龙未    子阴		玄	空	朱	后		兄 空申	空 初（空亡）
陈午    丑后		亥	申	辰	丑		子 乙亥	玄 中（落空）
六巳辰卯寅贵		申	巳	丑	辛		财 戊寅	贵 末
		朱蛇
邵先生曰：此课守妻家，卒未能动身。今喜日墓带丁，遂有变动之意。临庙满后，必得京局，监多是药院之类。末传寅在前引动墓，人遂得出去。又是夜贵人，乃久困之贵人，今得用于朝，因此可以迁之。若见厨灶煮面，仆子为汤所伤，即是喜事到。又主小儿落佛堂外水坑亦应也。时自二十三上就舍妻家，是年欲谋动，占得此课，庚戌七月岳祠满，讨得监和剂局，因他丈人徐侍郎在九宫观，遂得差遣。所云夜贵久困是也。辛亥其女生日，厨下煮面，仆子托面出，被人冲在身，而被汤伤。又家宴更深，亲戚小儿戏佛堂外一小池中，次日早晨来催赴任。
先生析曰；丑加辛作墓神，天后又是滞神，丑中有旬丁为动，换申为医药加巳，巳为厨灶，申又为面，天空为仆，亥加申为元武，武乃水神为池，武又为堕水，辛以亥为水息，孩童堕此池中。末却见贵人乘天门，便是赴任。

78）陈上舍戊辰生四十二岁占科举，己酉年正月己亥日子将未时，（辰巳空亡，酉戌落空），知一，铸印，斩关，励德。四月十六巳时生。
		蛇贵
朱戌亥子丑后
六酉    寅阴		六	常	虎	贵		父 空巳	虎 初（空亡）
陈申    卯玄		酉	辰	巳	子		兄 戊戌	朱 中（落空）
龙未午巳辰常		辰	亥	子	己		鬼 癸卯	玄 末
		空虎
邵先生曰：初末夹定日墓，又名引从，引既不起，从亦不动，前程只如此。巳戌卯铸印格，乃贵人课；又贵人临日，可谓吉矣；见壬子年方脱墓神之滞，终见及第，便持两服；服满得任，又不终矣。有坎山坟，白蚁遍食，所以前程不通。陈生当年不中，壬子得解及第，持母服；乙卯又持父服。丁巳年授浦江簿，庚申九月身亡。后开坎山坟，果得蚁食者矣。
先生析曰；夫引从之格，己见巳为绝，辰为墓，墓辰死卯，日上水子亦墓辰、绝巳、死卯，今反引出死墓绝及白虎元武夹定支干之墓，墓加宅，所以引起孝服。庚申年死者，行年又临巳宫，乃是绝地。巳与申合，合起墓绝，所以死也。

    79）欧阳秘教戊寅生三十三岁占秋试，己酉年六月己卯日午将戌时。（申酉空亡，辰巳落空），渉害，曲直，佚女，不备，魄化，飞魂。
		空虎
龙丑寅卯辰常
陈子    巳玄		后	六	六	虎		兄 癸未	后 初
六亥    午阴		未	亥	亥	卯		鬼 己卯	虎 中
朱戌酉申未后		亥	卯	卯	己		财 乙亥	六 末（暗鬼）
		蛇贵
邵先生曰：上门乱首，不利有三：一者防犯讳字及时禁忌，二防场屋中有斗争，三防与尊长不足。第二场兼防污涂（鬼在中传也。）。己日得木局，且支克干，专主用伤，今年不是功名之年。若免得是非也，是幸事矣。后入试聚众相争喧闹场屋，试官申学降罢。
先生析曰；大凡上门乱首，不是犯家中尊长，自是占尊长不足。今行年上见马，马主动在外，而破碎元武，又是不正神，已是不利，不合本命又来刑了行年上巳，是刑了马与破碎，扛起玄合，故生起是非犯上，况己日卯加巳，是克己，兼木局又从而助之，是聚众来伤，势不可遏也。更天后六合又乘三合，自然群众，且白虎主斗，天后主朋友相识乎？然非年上驷马引出，主内乱，不可专言外也。
80）徐秀才丙子生三十四岁占秋试，己酉年壬戌日亥将申时。（子丑空亡，辰卯落空），遥克，蒿矢，稼穑，励德，芜淫。古本作十一月十六日寅时生。
		陈龙
六申酉戌亥空
朱未    子虎		后	常	贵	玄		鬼 丙辰	后 初（落空）
蛇午    丑常		辰	丑	巳	寅		鬼 己未	朱 中（暗鬼）
贵巳辰卯寅玄		丑	戌	寅	壬		鬼 壬戌	龙 末
		后阴
邵先生曰：此课不可问试，防今年有风疾，似乎竣痪之类；兼破碎位太常乘鬼入宅，若无疾则有服，碎临空主外服，初墓加破上，虽空亦主妇人有血气疾。甲寅旬寅加亥真闭口，三传并宅四土塞之，气血不行，荣卫不通，能早疏决，不致臃滞，可免瘫痪。当年三月因食菱成风，四肢不遂，状如瘫痪，后虽无事，却行履不得；六月丧妻母，九月又丧生母。
先生析曰；盖甲寅加癸亥真闭口，元又乘之，又是一重闭口，寅主风，元亦主风，寅与亥合，故主瘫痪。辰戌丑未重重臃塞，又兼闭口，便是血气不调，所以主此病，要好决坤申水，通艮寅风，便可免此灾，否则更甚，其人当年果不得试。（重點研讀此課例）樸記！

81）何知录丁丑生三十一岁占前程，戊申年五月丙戌日申将未时。（午未空亡，未申落空），进茹，重审，三奇。
		陈六
龙午未申酉朱
空巳    戌蛇		后	贵	陈	龙		鬼 丁亥	贵 初（丁神）
虎辰    亥贵		子	亥	未	午		鬼 戊子	后 中
常卯寅丑子后		亥	戌	午	丙		子 己丑	阴 末
		玄阴
邵先生曰：吾兄今虽授台州知录，然此任不能赴，必有阻也。将来食禄在江西，有刑法二字，次任湖南北，三任江东，四任近京为安抚司，恐此后虽授州郡之名，不得赴任也。当年乳母死，丁心丧不赴此任，后任江西湖南北，得提刑司简，任满又近京为安抚司，后除饶州，不赴任而死。
先生析曰；盖日上午作龙乘刃为之退鳞，又是空亡也。午为心，所以不得赴任，而遭心丧。次任江西者，亥加戌，水受土制则为江，临西故言江西。刑法二字，支干皆自刑，更法字从水从去，亥子丑顺流而去，故为法字。子为江湖，又在此方，初中皆官相连，故江西与湖南北相连也。又四任近京者，丁生人丙日占，丙丁皆寅为生地，父母之邦，故言京也。但与日远，故不言都下，而言京西。末传本命见太阴加子，丑土也，土为守土为太守，加在江湖地，依旧饶州也。授而不赴，太阴不显也。既不显安得赴？丙子年死，不出亥子丑也。丑是本命，乘阴不显，便是死也。
秩九析曰：丑是本命，为午龙六害。又作官星制神，既害品制，官焉乎得显？不显自死矣。丑独加子，故不出壬子年。
又曰：午得龙为官品，既空则此任虚庆矣。然脱此则就支上官星贵人，况更发用，三传皆是，乌得不显？故便从官贵上断之。
82）童七占前程乙未日戌将巳时，（辰巳空亡，酉戌落空），知一，铸印，度厄，励德。爱圅曰：古本作己酉年三月十七日童学生占生于戊寅年正月丑日丑时二十六岁。
		蛇贵
朱戌亥子丑后
六酉    寅阴		虎	贵	阴	六		子 空巳	虎 初（空亡）
陈申    卯玄		巳	子	寅	酉		财 戊戌	朱 中（落空）
龙未午巳辰常		子	未	酉	乙		兄 癸卯	玄 末
		空虎
邵先生曰：酉作六合，主生莲花痔，因色中躁怒而得。色中何？酉为色也。何言躁也？酉克乙未木，木肝，肝主怒，非色中躁怒而何？正妻无子，必主偏生，三下贼上，前程未能兴发。初巳作虎，子息防水厄。初巳子爻，加于子水之上，作虎，虎凶将，又遭下克，先是以主乎水厄。中戌，戌阳乙阴，正妻也，加子爻空巳上，乌能生子？奈又作子爻之墓何？戌作雀，防妻有汤伤火厄。末卯作玄，防出入骑乘有伤手足，文书在盗气上，前程难显。宅上贵人六害，末财禄又入盗气，更三十不意而死。
先生析曰；日上酉作合，酉为血，合为莲花来克身，故主莲花痔。以巳为子息，巳乃旬空，又作虎，中妻又临空，无子又妨妻，后辛亥年大水，子堕水几死，丁巳妻醉后脚烧，乙卯骑马入城，扑折左足，其言皆应也。六十二因侄分去产，不得意而死。
盖乙以戌为财乘空，末又被元引将去，反失财也。卯六戌五，五六三十，故更三十死看验处着着俱妙，邵先生亦未之反也。亥辛年，亥巳相冲，子动也。妻戌加巳，巳火戌足，足加火上，非烧足而烧何？巳上故巳年应之，卯驴本日禄，不可言凶。乘玄乃凶耳。驴马类也。克戌是折足，阳左阴右。故折左足。
爱圅析曰：卯乘元武，又受酉冲，故主骑乘而攫折。若无酉冲，或不至此。大抵卯为舟车户舆骡驴，一遇酉冲，便主翻覆跌扑，予尝得验也。

83）盖判院辛未生三十九岁，占前程。己酉年五月壬子日未将子时。（寅卯空亡，酉戌落空），重审，四绝，佚女。
		朱蛇
六子丑寅卯贵
陈亥    辰后		蛇	常	朱	玄		财 丙午	玄 初
龙戌    巳阴		寅	未	丑	午		鬼 癸丑	朱 中
空酉申未午玄		未	子	午	壬		父 戊申	虎 末（暗鬼）
		虎常
邵先生曰：此课动涉中皆有利害，又名四绝，偃蹇不通，身与初传玄武入庙，中雀又害，末申作虎入墓，宅未作常六害，又兼四绝体，前程如此，主妻不足妻死，又主亲戚入宅亦死。只因损掘艮方父母坟，所以前程不通也。盖与妻果不和，辛亥妻死却令姨母来家住，又死。因开坟，果如先生言。壬以申为父母，申墓于丑，是父母坟也。白虎主损坏，以致家败身不荣也。

84）应解元辛未生三十八岁占前程，戊申年戊寅日子将午时。（申酉空亡，寅卯落空），反吟，无依，元胎，度厄。
		龙空
陈亥子丑寅虎	
六戌    卯常		虎	蛇	阴	陈		官 戊寅	虎 初（落空）
朱酉    辰玄		寅	申	巳	亥		子 空申	蛇 中（空亡）
蛇申未午巳阴		申	寅	亥	戊		官 戊寅	虎 末（落空）
		贵后
邵先生曰：此课主人脱空乱语，侮弄神道，绝德丧身，命将不久。汝急祷神修身，前程未料，不则丧无日矣。应疏狂，贪酒好色，家中姬妾最多，常携妾于庙宇行淫，故先生止之，应见说，遂修身斋戒改过，后应死入冥中，冥以其修省放还。
先生析曰：盖戊德在巳，巳加绝，又受克，宅又受申克，申上又克寅，今何以言神道也？寅申为寺观，申乃空亡，是空中神道来克我也。我去又遭彼克，是死无日矣。日上亥，亥乃天门，乘勾是勾追也，故主多凶。

85）方县尉己卯生占前程，庚戌年戊寅日申将辰时。（申酉空亡，子丑落空），昂星，虎视，三光，转蓬，励德。爱圅见古本作己酉年五月初一日辰时占。
		六朱
陈酉戌亥子蛇
龙申    丑贵		六	虎	贵	陈		兄 丁丑	贵 初（落空）（丁神）
空未    寅后		戌	午	丑	酉		父 壬午	虎 中
虎午巳辰卯阴		午	寅	酉	戊		子 空酉	陈 末（空亡）
		常玄
邵先生曰：日上空亡，到好处不中事。勾陈乘子息 ，乃是虚勾，时下有八年，且赴一任半，要特达须待五十四岁，方可言升迁。只做刑部官，长子中子俱不得荫泽，下稍第三子受也。五十四上再十四年，得边上太守，带武职而终。方后果授温州尉，任满授饶州，十四月丁母忧归。恰好八年矣。后五十三上，得台州黄岩县，得奉朝请。长次子俱不得受恩，第三子受恩。
先生析曰；盖行年在酉，从酉数至辰八位，故八年。又五十四上显者，上酉六，辰上午九，六九五十四，在空亡内也。十四年又迁者，丑加酉，丑八酉六，得十四也。丑作贵加酉，虎视课，主边郡兼武也。第三子受恩者，丑作贵人，季乃三也。从年数至辰，八位为八年。
古本授黄岩县后，又得提刑司干官，任满得大理，因青龙在辰故也。寺正出知和州，兼淮上兵马路钤、朝请郎致仕。

86）仪上舍占前程，辛巳日申将寅时。（申酉空亡，寅卯落空），反吟，无依。
		朱蛇
六亥子丑寅贵
陈戌    卯后		玄	六	陈	阴		鬼 辛巳	玄 初
龙酉    辰阴		巳	亥	戌	辰		子 乙亥	六 中
空申未午巳玄		亥	巳	辰	辛		鬼 辛巳	玄 末
		虎常
邵先生曰：此课日上见辰，乃浊气所生，非秀丽也。长生陷入鬼地带绝，此不是及第课，主三番读书，四番废业，少学无成，头不应尾，五年后做东不成，又去做西，丧妻娶妻，十六年内家计荡尽，妻嫁武官，子无头尾。仪上舍发举了，妻家以一庄赠，果己酉至乙卯如意，乙卯后不济，试皆不利，丧妻饮酒无度，家计荡尽，子留外家，后妻嫁一武进士。
先生析曰；大凡巳亥巳，惟壬日阳得便宜，他来我处绝，又是财。丙戊日我去克处逢绝，凡事不利。若辛巳日，辛生于巳，巳绝于亥，初临尚可，末临绝，长生尚自忧克绝，何望生乎我？即不可望生，却就辰之生，为失十得一，岂不费力耶？

87）毛主薄乙亥生三十四岁占前程，戊申年五月初四丁亥日申将午时。（午未空亡，申酉落空），重审，间传，极阴。
		六朱
陈未申酉戌蛇
龙午    亥贵		常	阴	贵	朱		财 乙酉	朱 初（落空）
空巳    子后		卯	丑	亥	酉		官 丁亥	贵 中（丁神）
虎辰卯寅丑阴		丑	亥	酉	丁		子 己丑	阴 末
		常玄
邵先生曰：日上酉为妻，雀乃文书，妻之恩泽也。日上破碎，大段破财。中官星又加破碎上，三传遍地贵人，主薄在任须多差使，兼权摄。且九丑在宅，主淫乱，本命上丑见太阴，主贪色而死。末又见丑，加官星上，主在任死。毛巨富，受妻恩泽，缘此结纳四方，乃得此任。任中尽将家财用去，在任差使，更不得停，其家果淫乱，又好色，昵于婢妾，乙卯年死。
先生析曰；盖乙卯年上有巳，却会起巳酉丑，合起破碎九丑，日上死神兼与中亥相冲，冲起绝神，死与绝会，是以死也。邵先生每畏遍地贵人，又怕年上会起杀神，丁亥日有酉丑欠巳，至卯上见巳，不怕不死。

88）王法司乙亥生三十四岁占前程，戊申年六月甲寅日未将戌时。（子丑空亡，酉戌落空），八专，寡宿，闭口。
		陈六
龙寅卯辰巳朱
空丑    午蛇		后	常	后	常		财 空丑	空 初（空亡）
虎子    未贵		申	亥	申	亥		父 癸亥	常 中
常亥戌酉申后		亥	寅	亥	甲		父 癸亥	常 末
		玄阴
邵先生曰：亥是本命，加支干相生极好。只不合是旬末为闭口，主父母闭口，兼行年又在其上，而父母上见公婆，是父母见公婆也。空丑又乘天空作初传，虚墓已动。更加辰为锹锄杀，当主十月亡母，次年正月亡父。本人须入学馆，历台谏侍从，只不守土，至戊子年七十四或七十八死矣。王当年十月丁母忧，次年正月丁父忧，三十七得温州法司，三十九得太常学录，又迁司业正言，不曾守土。七十八卒。
先生析曰；此课旬末加旬首，父母加主父母亡，自身闭口，仕途不通。然既言七十四，又言七十八，何也？亥加寅，亥四寅七，乃七十四也。亥有四个，又添四数，七十八也。况甲与寅上两个亥，故云。又云，亥乃父母爻，作真闭口，作太常，阴神又见申金乘后，而与亥六害，无惑乎父母之亡也。初丑，土也；空上乘空，故终身不能守土。亥乃天门，又是长生学堂，中末都是，所以入学馆也。

89）赵监务丁丑生三十二岁占赴任，戊申年辛巳日子将辰时。（申酉空亡，辰巳落空），元首，炎上，爱圅曰：己酉正月初二日占，未交春，仍作戊申年。赵生于丁丑年九月十日丑时。
		陈六
龙丑寅卯辰朱
空子    巳蛇		玄	龙	陈	贵		官 壬午	贵 初
虎亥    午贵		酉	丑	寅	午		财 戊寅	陈 中
常戌酉申未后		丑	巳	午	辛		父 甲戌	常 末
		玄阴
邵先生曰：主今年二月上任，日上官星作贵，会火局，金被火逼，行年又来赶，必然动身。须防尊长病酒几死，即应矣。宅上丁神已动了，临交代之时，必有阻节，得十六个月遭父丧而回。赵因前任填补，遂于二月催赴任，二月二日父大醉几死，六七日而文字来。八月交割，前任官要赵认欠，方得交代，次年十一月丁父忧归。共十六个月也。
先生析曰；盖平人怕官鬼来克，主有官事丧祸。官人赴任，须要官星旺，即赴任也。辛长生于巳，巳为父，巳加酉上见蛇，酉为酒，蛇挠之，所以为酒伤。巳午相连，巳应了午便应也。

90）赵知县丁巳生五十二岁在任占前程，戊申年十一月乙未日寅将未时。（辰巳空亡）
		后阴
贵子丑寅卯玄
蛇亥    辰常		六	阴	空	蛇		子 甲午	空 初
朱戌    巳虎		酉	寅	午	亥		财 辛丑	后 中（暗鬼）
六酉申未午空		寅	未	亥	乙		官 丙申	陈 末
		陈龙
邵先生曰：甜处遭苦，乐里生忧，此课是也。亥来生乙，蛇来挠之。宅上寅作太阴，寅与亥合，因州中曹职吏人，暗谗而成不是。初是死地，午为心，见天空，主心间恍惚，又主子息暴病，妻宫产难几死。盖大阁压中堂，任满下稍难脱，有七日曹职之权，后得卢姓人而解任矣。赵果与判官不足，遂被何孔目间谍，因屡谗于太守，亦与赵不足，下心遂恍惚暴燥，子病几死，妻次年产几不得生；任满权官，不能解任，值卢运使经过，与太守解绝，遂得归。
先生析曰；盖乙本生于亥，亥不合蛇来挠，寅作太阴，寅为曹职吏人，午为子，子加父母上，自然不安也。乙以丑为妻，丑为产神，加今日六害上，故主产厄。末神七，申乃日鬼，入于深墓中，故能谗而不能脱。子作贵加巳，子为漕，巳为炉，主姓卢运使解纷也。

91）韩省干乙亥生，三十四岁，占赴任及岁中事。己酉元旦庚辰日子将亥时。（申酉空亡，酉戌落空），蒿矢，进茹，丽明。己酉元旦尚未交春，仍作戊申年占。
		贵后
蛇午未申酉阴
朱巳    戌玄		蛇	朱	玄	阴		官 壬午	蛇 初
六辰    亥常		午	巳	戌	酉		父 癸未	贵 中
陈卯寅丑子虎		巳	辰	酉	庚		兄 空申	后 末（空亡）
		龙空
邵先生曰：支干夹定三传，更三四课及初传俱是鬼，有官人欲赴任，为催官符，上任必在三月尽四月初。奈何末禄却空亡，上任不久，必主尊堂服动，子又病。盖日辰夹定，凡事皆紧，只不合夹鬼与空亡耳。韩乃运使之子，授得盐仓，果于三月文字来催，四月赴任，韩记先生言不去，六月十七丁母忧，二月子大病。
先生析曰；《玉成歌》曰“日鬼加临辰两位，门中官病两相侵”，占赴任人，却名催官符，只不合日辰夹住，又空亡临身，太阴乘之，所以丧母。干支乘天罗地网，主丁忧。庚以子为子息，又加子息亥上，为虎所逼，幸不刑伤，所以不死只病也。大凡日辰夹定有鬼，鬼应有空，空应双，有则俱应矣。


92）伊知县丙寅生四十四岁占赴任及前程，己酉年六月癸亥日未将亥时。（子丑空亡，申酉落空），渉害，曲直，励德。六月十六日占。
		蛇贵
朱丑寅卯辰后
六子    巳阴		贵	常	阴	空		鬼 己未	常 初（暗鬼）
陈亥    午玄		卯	未	巳	酉		子 乙卯	贵 中
龙戌酉申未常		未	亥	酉	癸		兄 癸亥	陈 末
		空虎
邵先生曰：公既贪女色，又贪男色，若能调摄，可以赴任。若不节欲，必入泉乡。近日饮酒不得，渐欲呕吐，伊曰：果然。先生曰：此乃醉饱之后，郁气积聚，五脏走作，故呕逆也。子息加太阳，公子清贵过于公。伊曰：得子强我尤妙，但我寿若何？先生曰：寿尽于今年八月，因公避妻并母，在灶后与婢行淫，灶君申奏于天，遂折公寿矣。伊大惊泣曰：为之奈何？何以忏悔否？先生曰：须是露天谢罪，如此七夜方可少延也。伊遂每夜拜天谢过，不入寝室，八月初一梦神告知曰：汝知过修德，增寿一纪。伊后竟不仕，至庚申年八月十六日而殁。有三子，长早丧，次子戊辰科及第，少子甲戌科及第。
先生析曰；盖癸上见酉作天空，干支皆败于酉，阴阳俱败，故主女色男色。酉为色故也。癸见酉为酒，天空主吐逆，故渐不纳酒。此课六阴俱备，且癸亥为六甲极日，癸亥俱败于酉，死于卯，那更水日又得木局。阴中逢脱，自然暗消。内既空虚，外徒形体。巳为丁神而临行年，又作太阴，巳为灶，太阴为阴私，酉为婢，是于灶间行淫，以致酉来败损。况又是破碎，破碎者，色与酒病俱发也。水日木局，故主子位，太阳发传，又子爻加太阳之上，故显。
爱圅析曰：巳为日德，故改过修德，而可延年也。

93）童巡检丁卯生四十三岁占前程，己酉年八月丁未日午将子时。（寅卯空亡，申酉落空），反吟，八专，井栏射，励德。
		六陈
朱亥子丑寅龙
蛇戌    卯空		阴	陈	阴	陈		兄 乙巳	常 初
贵酉    辰虎		未	丑	未	丑		子 癸丑	陈 中（暗鬼）
后申未午巳常		丑	未	丑	丁		子 癸丑	陈 末（暗鬼）
		阴玄
邵先生曰：一火生四土，行年虽有木，又不得地，如何救我？次第须有旧事牵绊。初驿马动，便见起程，不是六十里，即一百二十里，后来降官坏任之忧，不是一件，定是二件。若止一件，必有大灾，只愿寿永也。是大幸不可别图迁擢也。重重丑土作勾，岂是一件可了？童十月起程，过信州，果一百余里，蓦见追回，究前任不了事，遂不赴任，被拘四个月，得赦回家，方欲再去，被差保正。及分析了，又被侄儿争分，留连半年，竟失此任。又过母坟，被山人诳开穴犯地道，次年六月遂死。
盖火生四土四勾，岂不脱气？丑为旧事，又为今日子孙勾，主后必被诸事脱耗财物也。

94）应汝言癸巳生二十九岁占前程，己酉年丁未日卯将寅时。（寅卯空亡，卯辰落空），重审，进茹。
		朱蛇
六午未申酉贵
陈巳    戌后		贵	蛇	贵	蛇		财 丙申	蛇 初
龙辰    亥阴		酉	申	酉	申		财 丁酉	贵 中（丁神）
空卯寅丑子玄		申	未	申	丁		子 戊戌	后 末
		虎常
邵先生曰：若问功名难许，问财即富家矣。身宅初传皆财，中传上下皆财，财多宜以财营运 ，必因妻财起家。须把稳不可狂图，下稍主婢仆上耗费。盖末传是火库，非财库，丁以金为财，若是金库财收住。今见火库反熔坏财矣。蛇主非横，所以自婢仆生出事来。因此破财，不意而死。
汝言此时尚未有妻，次年成亲，颇有嫁资，遂得此营运，十余年成富翁，四十二典钱，四十七八愈厚，五十一岁癸酉年因婢仆通奸，汝言责之，仆缢死，被告首，入官费用，财产一空，得罚赎而归，甲戌年死。

95）姜子安壬申年三十八岁己酉年己酉日卯将子时。（寅卯空亡，巳午落空），蒿矢，斩关。
		后阴
贵申酉戌亥玄
蛇未    子常		龙	常	虎	阴		官 空卯	龙 初（空亡）
朱午    丑虎		卯	子	丑	戌		父 丙午	朱 中（落空）
六巳辰卯寅空		子	酉	戌	己		子 己酉	后 末
		陈龙
邵先生曰：吾丈暗昧，亦不永远。惟令郎好，与老阴人可享此。今则福谢灾生，身宫不明，何望显达？须管一有福之子，丧则君不禄矣。况初中空亡，惟末撞在日之后，作败神，主酒色伤身夭寿，三年半期，恐难过也。姜子安好奇异，闻言哂而不信。至壬子年一子果死，其子温厚。姜氏悲怆，日夜追思，相继而亡。果三年半也。
先生析曰；盖己酉日见支前之太阴，是暗昧也。宅上子作常，己以子为财，财来此败，太常己未土，亦随此败。初上见卯，土死于卯，卯又空亡，是空亡死也。初中即空，只在末酉，又在日后。
爱圅析曰：日干之后也。己日在未，申为前，而午为后，酉加午，故曰在日后也。夫太常到酉上败，是进败也。酉在日后，是退败也。太阴即酉，又来日上败我，进亦败，退亦败，现在亦败，岂得不死？壬子年子上卯宅自子引入本宫，己土至彼败且死，人宁不亡欤？

96）童知丞乙亥生三十五岁占在任吉凶，己酉年十一月己卯日寅将丑时。（申酉空亡，酉戌落空），重审，进茹，斩关。
		蛇贵
朱午未申酉后
六巳    戌阴		六	陈	后	贵		兄 庚辰	陈 初
陈辰    亥玄		巳	辰	酉	申		父 辛巳	六 中
龙卯寅丑子常		辰	卯	申	己		父 壬午	朱 末
		空虎
邵先生曰：此课因祸成福，本路除一监司，合主回避，回避中却有好处，终久此贵人不历此任，而我已加除了。童曰：何等贵人？曰：必提刑与知丞是亲，来此得请职，因得周旋文字改官。初六害，勾亦辰，所以滞许多时；中驿马乘龙，飞腾豹变；末禄在马上，主坑冶干官之属也。巳午为炉，六合为模范，乘马不定，往来东南。次日妻父除提刑，遂回避，得提点坑冶司铸钱，即受职而提刑罢官而去。庚戌年又差诸路盐司，辛亥改官。
先生析曰；盖日上贵人长生，乃尊长属。乘空亡是前妻父也。不久罢去，亦空亡也。行年丑作虎，丑乃丁神，虎乘丁是极动。又虎为道路神，宅见辰作勾六害，是久滞也。中马巳，丑合起，其势必动。午禄神，又临马上，其职不停。巳为炉冶，午为雀并之，故文书职事在炉冶中。日上贵人长生，故得此周旋文字改官，必竟空亡脱气，所以此任合当回避。

97）赵主簿丙子生三十四岁占前程，己酉年辛亥日卯将巳时。（寅卯空亡，子丑落空），元首，间传，顾祖。
		朱蛇
六卯辰巳午贵
陈寅    未后		后	玄	贵	阴		鬼 丙午	贵 初（暗鬼）
龙丑    申阴		未	酉	午	申		父 甲辰	朱 中
空子亥戌酉玄		酉	亥	申	辛		财 空寅	陈 末（空亡）
		虎常
邵先生曰：主簿美差不能赴，自是岳庙，两次二任岳庙，后虽授美差，不得赴而丁忧，服满更授差遣，下稍丧妻，以妾为主，贪酒中风而死。庚戌年当赴任，因新任运使是姑丈，遂回避就岳庙，二任既满，受乌江丞，丁父母忧，服满授寿昌令，诸宾作贺，醉后不幸中风而死。
先生析曰；盖初传日贵，传归夜贵，自治事终反不治事。日上申作太阴，申为神佛，太阴管阴私，寅为庙，艮为山岳，自日归夜，自然监庙，又是顾祖，何能赴任？自宅上一带引去，直至东南而止潭州岳庙，正在东南上也。一味投绝，又自日传夜，所以如此。

98）陈殿院占谪官衢州甲申秋壬辰日巳将子时。（午未空亡，亥子落空），重审，乱首。
		陈六
龙戌亥子丑朱
空酉    寅蛇		蛇	空	空	后		子 庚寅	蛇 初
虎申    卯贵		寅	酉	酉	辰		鬼 空未	常 中（空亡）
常未午巳辰后		酉	辰	辰	壬		兄 戊子	六 末（落空）（暗鬼）
		玄阴
邵先生曰：寅作蛇加酉为用，蛇入鸡穴而破肠，未加寅为中传，是鬼宿入鬼门，子加未作末传乘六合，是势害也。那又辰加壬作天后，刑胜德，此课三不吉。内有天后乘喜为恩神，虽带恩动而过多，加官不起，后谪官编官柳州而死。经曰：魁罡若向日辰游，贬出天涯地角头，此之谓也。

99）李大夫占忧银网事，巩罢官，己丑年十二月甲子日子将戌时。（戌亥空亡，子丑落空），重审，不备，斩关，狡童，登三天。
		后阴
贵未申酉戌玄
蛇午    亥常		六	龙	蛇	六		财	戊辰	六	初
朱巳    子虎		辰	寅	午	辰		子	庚午	蛇	中
六辰卯寅丑空		寅	子	辰	甲		癸	壬申	后	末
		勾龙
邵先生曰：登三天主有挠，中午作蛇，五月末冲替可知。末申作后，六月初有赦。寅作龙入宅，明年三月必转官。果然寅年正月朝廷差两浙提刑，三月转官，五月末冲替，六月赦。盖明年者，岁上发用也。五月替者，蛇入中传也。六月赦者，太阳交午，申为午作天后也。寅作龙入宅，寅为天吏，故主升转。
爱圅析曰：以上两课恐非邵公断案，存考。

100）姜伯达丁卯生四十三岁占前程，己酉年六月初六日癸丑日未将寅时。（寅卯空亡，未申落空），重审课，此课与叶助教占宅课相同，然彼是亥将午时，故邵公之断语不同。今将宋本改正，程氏爱圅识。
		陈六
龙戌亥子丑朱
空酉    寅蛇		陈	玄	陈	玄		财 丙午	玄 初
虎申    卯贵		亥	午	亥	午		兄 辛亥	陈 中
常未午巳辰后		午	丑	午	癸		官 甲辰	后 末
		玄阴
邵先生曰：吾子平生有三苦：一为屋苦，二为妻苦，三为心所苦。初午被癸克，妇人常患心血不宁；中亥为同类，临屋上，主官讼争产；爱圅析曰：勾陈主争也。此惟夜贵则乘勾，若作亥将午时，则用昼贵，亥乃乘天空，何从而断其官讼争屋乎？末墓作天后，主女人血气之灾。自身随传入墓，必是公姑干亥山之坟内，有泥水侵棺，走兽入内为穴，所以前程不通。九年心病，又四年遭同族争产，又五年死。若不动移，必然丧身也。伯达乃士人，占课之时，殊不为意，其后宅宇摧损，拆而再造毕，遂心气发作，日夜呻吟，财物耗散，妻亦心血不安，此九年午所管也。第十年兄弟日夜争吵，或塞东厕，或开西库，又争三处店房，遂致兴讼，此四年亥所管也。末辰却管五年，二年女人血病死，三年自身大病，遂移公婆之坟，启攒视之，泥土淤塞，除泥改丧，后乃安宁。
先生析曰；盖午受癸克，走回本家，又受亥克，虽虎贲之勇，亦不能当，所以见诸般不利。午为目、为屋、为妻，故皆不安也。

101）冯干办丁卯年八月十七日辰时生，占前程，民政局酉年正月甲午日子将午时。（辰巳空亡，戌亥落空），反吟，无依，渉害，元胎。
		蛇贵
朱亥子丑寅后
六戌    卯阴		虎	蛇	后	龙		兄 壬寅	后 初
陈酉    辰玄		午	子	寅	申		鬼 丙申	龙 中
龙申未午巳常		子	午	申	甲		兄 壬寅	后 末
		空虎
邵先生曰：此课德绝禄丧，妇人主家，干支尽伤，病符临身，不久主瘫痪风疾之忧，生气作蛇入宅，主生男子，见此子后，其病便生，须是珍重，不可贪色也。甲寅年尤甚，其宅十八年变为溪沟也。冯受转运司干办公事，有三年缺，上任一岁中风，自后瘫痪更不动，止因壬子得子，贺喜过饮，遂成风疾，解任归日，食自费两千余，虽卧病不起，其食自倍。至甲子岁大水，宅为水所冲损坏，果作溪沟矣。

102）邓十八官人乙酉年二月十二日亥时生，占漕试，己酉年四月初一戊申日酉将丑时。（寅卯空亡，戌亥落空），润下，斩关。
		虎常
空丑寅卯辰玄
龙子    巳阴		龙	玄	朱	空		财 壬子	龙 初
陈亥    午后		子	辰	酉	丑		子 戊申	蛇 中
六戌酉申未贵		辰	申	丑	戊		兄 甲辰	玄 末（暗鬼）
		朱蛇
邵先生曰：土日得财局，须是用财为之却吉。漕司正是申子辰水局也。既以漕司为财，须费己财为佳。身上是昼贵作天空，主帘幕贵人，驰声于我，我遂得功名也。宅作元武，是本局作贼，须三换名字，及换卷子，并令人代之，此所以不正中也。甲辰旬十日，皆是魁星，此乃为魁首也。但不知何以有，即日东方江边鱼盐之职也。邓宅虽是积世武官，大有钱谷，申子辰正是漕司之局。戊用水为财，所费不可言。知有关节，又闻有易卷之说，不知何如也。末传归宅是辰，却是甲辰旬之魁首也。作本经魁，次年虽省试不中，却试了弓马。得明州象山县税务。
先生析曰；盖戊土以辰为库。辰土生于申，乃真库也。凡墓与库二名而同体，何以分别？盖生处为库，殆囚为墓。今辰生于辰，实真库，天罡为鱼盐之物，故盐务兼煎盐，故实大验也。

103）刘干运丙寅生四十四岁占前程，己酉年六月戊申日未将寅时。（寅卯空亡，未申落空），元首，斩关。
		陈龙
六戌亥子丑空
朱酉    寅虎		后	空	常	六		鬼 空卯	常 初（空亡）
蛇申    卯常		午	丑	卯	戌		子 戊申	蛇 中（落空）
贵未午巳辰玄		丑	申	戌	戊		兄 癸丑	空 末
		后阴
邵先生曰：此课无造化，戊以卯为官星，甲辰旬空亡也。戊以申为长生学堂，入在空亡，只有末传是丑，丑又来刑日上戌，且作天空，昼贵人空耗，是贵而无位也。晚年孤独，只与奴婢过残生，俱不见妻子续。后果然。
邵彥和大六壬案例集（利集）
終  身
104）何三公丙午生六十三岁占终身，戊申年六月丙寅日未将寅时。（戌亥空亡，卯辰落空），比用，乘轩，铸印，察微。
		朱六
蛇戌亥子丑陈
贵酉    寅龙		六	阴	空	蛇		鬼 甲子	六 初
后申    卯空		子	未	卯	戌		兄 己巳	常 中
阴未午巳辰虎		未	寅	戌	丙		子 空戌	蛇 末（空亡）
		玄常
邵先生曰：干支带墓，第四课见子鬼发动，却又传归日上，六月死神在戌作蛇，主有伏尸，带迷惑杀，殃及于人，因宅中皆是旧墓，前后俱有尸骸，鬼入四课，在内之鬼也。传出日上，渐次侵害于人也。主不出八年，痨病来缠，当死五人，中传虽有生气，受克化为鬼，是以不利。戌年戌月难以救也。何三公宅内原是旧冢，闻先生之言，乃掘之，共掘得十四穴，皆无主之墓。庚戌年九月未日，何公不禄，七年之中，果丧五人。

105）袁知镇癸酉命三十六岁占终身，戊申年十一月戊戌日丑将卯时。（辰巳空亡，寅卯落空），重审，励德，极阴。
		六陈
朱卯辰巳午龙
蛇寅    未空		龙	虎	贵	雀		兄 辛丑	贵 初
贵丑    申虎		午	申	丑	卯		财 己亥	阴 中
后子亥戌酉常		申	戌	卯	戊		子 丁酉	常 末（丁神）
		阴玄
邵先生曰：此极阴课，戊土死于卯，败于酉，初传贵人，享父之福；中传临官加丑，亦秉父之财。丑为父母类神，贵人加之更的，故曰享父之福。末传酉为日败，又是本命，而加于亥，主自身自败坏矣。中水末酉，必因酒色也。又乘阴常，丑土归西北而倾，必因酒色而成痨病。亥四酉六，主四十六岁亡。后又因有服尊长为主，凡事尽决于他。盖以宅上见申，戊土生于申，故为有服尊长也。后俱应。
先生析曰；占身命及医与病，丑将卯时以本命上下断死数。

106）王解元辛丑年九月二十八日辰时生，六十八岁戊申年正月丁亥日子将寅时，（午未空亡，辰巳落空），弹射，间传，占终身。
		虎常
空卯辰巳午玄
龙寅    未阴		阴	贵	空	常		财 乙酉	贵 初
陈丑    申后		未	酉	卯	巳		子 空未	阴 中（空亡）
六子亥戌酉贵		酉	亥	巳	丁		兄 癸巳	常 末（落空）（暗鬼）
		朱蛇
邵先生曰：主外人有服入分，覆盖被他所挠，我入不明之地，而受太阴之抑，酉作贵登天门，乃夜贵用事。又是不明。酉即太阴，太阴即酉，互相掩蔽，终于失理。行年上太阴门户亦主分破，况身宅三传行年皆在阴上，正是不利之年。七十岁必死也。
先生析曰；何以见外人有服入？宅主破碎，作事乘马故也。太常己未土入本家，乃家人也。丁，我也。丁被巳乘马逼身，而未遂加酉，托于今日阴贵人用事，阴贵人入宅，却又作破碎，反为他破，未作太阴入酉，是为他所蔽，阴翳不明也。托用事贵人，却临阳贵人上，为今日鬼又不明也。又自阳贵人上发传，终历阴贵人，末又归我身上，依旧支破，当主炉灶败坏。巳之本家，又见卯作天空，主门户分破。王有一弟少年与人了，次年父死，乘服未满归宗。六月入状争分，托乡中徐通判料理，尽为徐所用。然后复分与他，门户中门折断，作两处厨灶皆坏。此事戊申何故不发，至己酉四月方发耶？盖戊申阳年虽六阴全而不能举，己酉阴年故发也。

107）邵木匠乙丑年六月六日未时生，四十四岁占本身。戊申十一月一日壬子日卯将丑时。（寅卯空亡，辰巳落空），重审，励德，间传，六仪，佚女，登三天。
		龙空
陈未申酉戌虎
六午    亥常		蛇	后	贵	阴		鬼 甲辰	蛇 初（落空）
朱巳    子玄		辰	寅	卯	丑		财 丙午	六 中
蛇辰卯寅丑阴		寅	子	丑	壬		父 戊申	龙 末（暗鬼）
		贵后
邵先生曰：登三天本是至高至危之象，今细微中出入人，却能显焕又富贵也。盖身宅皆居西北极地，迤逦出东南来，将来必做富人。中传见财，末长生，有财有寿，长生入财位，子先死，孙送终矣。长生能害子孙故也。邵仁占课时，四十四岁正窘，与人工作，后七年与城山寺造殿，从此兴旺。六十左右，家典钱，连丧三子。丙寅丧一子，辛未癸酉又丧二字，是时六十九矣。后七孙送终，寿七十七，充保正，至甲午年死。
先生析曰；盖壬子皆西北方，至幽至阴之地，转出东南旺方，宅上有寅，寅为子息空初亡，辰为鬼，又临寅地，中午为财，末申为长生，故有财有寿，而难为子息也。邵公盖取中午为孙。

108）傅清卿壬申年三十八岁占平生，己酉年丁亥日辰将丑时。（午未空亡，酉戌落空），昂星，斩关，炎上。
		贵后
蛇申酉戌亥阴
朱未    子玄		陈	虎	常	后		兄 空午	六 初（空亡）
六午    丑常		巳	寅	丑	戌		子 丙戌	后 中（落空）
陈巳辰卯寅虎		寅	亥	戌	丁		父 庚寅	虎 末
		龙空
邵先生曰：自有随身库，何必求财？傅曰：随身库所主何也？曰：只利书会，此随身库，余不利。盖父母在鬼乡，又作虎，才讨生涯，便生不足。初禄加卯又空，不独不利，终身亦只书会为活耳。

109）叶七秀才丁卯生四十二岁占平生，戊申年十二月辛卯日丑将寅时。（午未空亡，巳午落空），重审，天狱，励德。
		六陈
朱辰巳午未龙
蛇卯    申空		后	贵	空	虎		父 己丑	后 初
贵寅    酉虎		丑	寅	申	酉		子 戊子	阴 中
后丑子亥戌常		寅	卯	酉	辛		子 丁亥	武 末（丁神）（暗鬼）
		阴玄
邵先生曰：你堂上所葬，乃丑加寅，艮山地也。水便陡泻自西北上出去，庚上有一石山，其形甚丑，必主人要钱而死。你因妻起家妻财作贵之故，不是六年是七年丧妻，自此退耗。一则男女债，二乃子不成器，三有水坏田，九年大退，十三年当患气而卒。叶母艮山坤向丑上乘天后，故主乎母，水从胁下流去西北，庚上有一山，生来皆是怪石。壬子年妻弟来家相访因要钱入城，中途腹痛而死。甲寅年丧妻，年内卖产嫁女，长子赌钱好色，卯年大水，溪边田尽坏。丙辰十一月疝气而亡。
先生析曰；盖丑土生辛金，故为母。辛以寅为妻，故因妻起家。寅艮方，丑加之，故艮山坟地。金绝于寅，故主妻死。传见子亥，金水相生，传见退脱，是以退也。辛以子为子，亥为女，太阴男不明，元武女多赔耗，亥四子九，四九三十六，亥为肾，元武主疝气，金死于子，故十三年疝气而亡。沈曰：丑为辛墓，又是父母，是以主堂上坟。然不发用，不可乱断。水便陡泻，自西北上出去者，子亥逆入西北，是以言陡泻也。

110）傅大禄己巳生四十岁，占平生。己酉年正月十五甲午日子将卯时。（辰巳空亡，丑寅落空），遥克，蒿矢，元胎，傅生于十一月初三日午时。
		朱六
蛇寅卯辰巳陈
贵丑    午龙		后	朱	虎	阴		鬼 丙申	虎 初
后子    未空		子	卯	申	亥		子 空巳	陈 中（空亡）
阴亥戌酉申虎		卯	午	亥	甲		兄 壬寅	蛇 末（落空）
		玄常
邵先生曰：此课亥来生日，是官星垂顾，太阴神佑之象，但羊刃作雀入宅，乃本家之朱雀，恐目下本家有事起，初虎作鬼，亡祟暗害，是家中人所为，从此遂自生事，末寅加巳，远则四年，近则四月，被事牵缠。若见金司年入讼，其身不便无疑。傅后与弟不足，挟恨告其子违法事，巳乃子也，第四年八月配英州死。
先生析曰；盖第四年太岁在子，子上得酉，乃己酉太岁得助，故为祸百端，八月者复助酉也。同日同时，又有何子重一数，前增入王知县数后。

111）王知县己未生五十岁占身位，戊申年四月甲申日申将丑时。（午未空亡，丑寅落空），知一，罗网，铸印。
		空虎
龙子丑寅卯常
陈亥    辰玄		六	常	玄	朱		财 丙戌	六 初
六戌    巳阴		戌	卯	辰	酉		子 癸巳	阴 中
朱酉申未午后		卯	申	酉	甲		父 戊子	龙 末
		蛇贵
邵先生曰：日上乘破碎，作鬼克身，主与阴人兴讼，官位不明。来年或八月事起，必相扰。干支罗网，不可爱财，定被事贬谪。更老阴人因一子不成器，用度不足，心中怏怏，但难开口，四月十一日必进人口，来年己酉太岁防谪为曹属也。庚戌则大数莫逃矣。王知县次年受乡中徐知府长子钱五百缗，知府恭人所揭，王被责劾。盖徐长子乃义子，与次子争分，次子乃亲子也。王受贿判与长子，故至此。庚戌在任，不意而终。
先生析曰：盖阳日阴官作雀，故本身有讼，官位不明。酉为兑，兑为泽，故恩泽受财。初传在日之前，甲克戌为财，卯与戌合，又得六合，是暗受财。被追扰者，干支罗网，不可脱也。己酉遭责，是酉克甲也。酉加寅上，故曰曹属。庚戌年死者，巳加戌，乃甲申旬末，故闭口不能言也。庚戌行年在巳之本宫，为子所克，反加戌又入墓，又是极末，故闭口而死也。
又云，一老阴人因不子息不足，中心怏怏者，王知县有弟不才而窘，母深惜之，不王垂顾，尝怏怏不足。盖巳为闭口，乘太阴故怏怏不言也。巳下人者，甲以巳为子弟也。

112）何子重辛酉生四十八岁占平生，己酉年正月十五日甲午子将卯时。（辰巳空亡，丑寅落空），遥克，蒿矢，元胎。
		朱六
蛇寅卯辰巳陈
贵丑    午龙		后	朱	虎	阴		鬼 丙申	虎 初
后子    未空		子	卯	申	亥		子 空巳	陈 中（空亡）
阴亥戌酉申虎		卯	午	亥	甲		兄 壬寅	蛇 末（落空）
		玄常
邵先生曰：来年行年到寅，因人丧亡，水边得物，十有一年之宽余，往后依旧不足，犯刑，刑后做炉匠，被姓陈人坏了。次年果有一僧过水而死，身边有银四锭，被何子重拾得，作小买卖，果有十一年宽余。第十二年又在此溪边，却因伤人受刑，后作坑冶匠人，未足四年，被陈生人告抢踏作贼，配池州。巳四加亥七，乃十一年也。
先生析曰；巳四加亥七有误。当是申七加亥四。

113）姜子庚午生四十岁占向后如何，己酉年己酉日卯将丑时。（寅卯空亡，辰巳落空），元首，不备，间传，闭口，出户。
		贵后
蛇未申酉戌阴
朱午    亥玄		虎	玄	玄	后		兄 癸丑	虎 初
六巳    子常		丑	亥	亥	酉		鬼 空卯	龙 中（空亡）
陈辰卯寅丑虎		亥	酉	酉	己		父 乙巳	六 末（落空）（暗鬼）
		龙空
邵先生曰：支来加干败，又作天后，一主不能读书，二不得妻子力，三宅气衰败，走失财物，四坟中满棺是水，又有泥并白蚁。吾丈又贪色，夫妻一味娇态，不管家务，今六阴皆备，不即日为泉下人矣。若改干亥山向，决宅水东流，戒酒色，犹可延，否则死无日矣。姜好酒色，后月余吐红，遂成反胃，小肠刺痛，大肠结，十月死矣。
先生析曰；大凡六阴，自是不利，自夜传出日尚可，日传入夜，其阴愈甚。今干生支酉，酉金生亥水，更行年上未，六阴俱全，本命又见脱盗，且迄逦传出寅卯，自败传死，自死传绝，行年又加绝上，即是巳禄本身与行年，相继投绝，安得不丧？日上酉为血，天后厌秽，自内传出，是吐血也。武亥加血上，亥本宫被丑克，故反胃。丑作虎，故小肠痛，大肠结也。巳作六合，绝处入庙锁定，兼六阴相继，所以不通，传绝而死。

114）颜孔目甲子生四十六岁占平生，己酉年己未日卯将寅时。（子丑空亡，丑寅落空），八专，帷簿。
		蛇贵
朱午未申酉后
六巳    戌阴		后	贵	后	贵		兄 己未	蛇 初
陈辰    亥玄		酉	申	酉	申		子 庚申	贵 中
龙卯寅丑子常		申	未	申	己		子 庚申	贵 末
		空虎
邵先生曰：己去就禄，便就上作初传，若贵人相委财赋，须是仔细，不得走作财物，及非理饮酒，与亲戚妇人交往，交主杖责，杖责了却得垂顾带去，终有名目相呼，此长生贵人垂顾之力也。顾缘初太守委提点财赋，后用官钱失检，杖八十，月余又与妇人在酒店饮酒，被仇人翁中达理论，太守勘无赃，杖一百，又二月郑仕郎上任，顾甚得庞，遂成家计，得本州岛参军，后随郑去五年，大得意归。
先生析曰；盖己禄在午，刃在未作蛇，主非横得罪，未为眷属酒浆，蛇主棒，故见之，且不合在初传也。中末皆长生贵人，可以立身。郑贪贿，顾与他经画，因得意。盖土生金，申又作贵，为日长生，中末皆是故以此终。



115）宣和三年十二月二十七丁巳日子将申时，（子丑空亡，辰巳落空），重审，从革。丁丑人二十五岁占终身。
		蛇贵
朱酉戌亥子后
六申    丑阴		阴	朱	常	贵		财 辛酉	朱 初
陈未    寅玄		丑	酉	卯	亥		子 空丑	阴 中（空亡）
龙午巳辰卯常		酉	巳	亥	丁		兄 丁巳	空 末（落空）（丁神）
		空虎
邵先生曰：丁日见亥，是鬼贵人，切不可近，当为贵人所害。丁火绝在亥也。支为宅，见破碎，又作阴贵人，乘朱雀。丁巳二火，皆以酉为财，财即破碎，又是阴贵人，切忌与贵人交财，日后宅子及财物皆为人所有，当主为阴人所坏。中传丑作太阴加酉上，丑是空亡，中间家资必丧尽。有老阴人守寡，田地皆尽。末传巳即宅神，临丑下，是空亡，田园安能存留也？三十岁其不免乎？后果一一不爽。人问其故，先生曰：予与此人占时，乃宣和三年十二月二十七日，十二月十十一日立春，则作壬寅岁占也爱圅以历法推之，果不错误，盖知非后人之托名也。
先生析曰；占人二十五岁，行年在寅见午，午为日之禄神，并干支旺相，故无恙。至二十八岁，其人为本土徐参议兜尽家财田宅，兜罗卷尽也。三十岁其人身亡。乃靖康元年也。爱圅以靖康元年，岁在丙午，从丙午逆计之，则三十岁乃系丁丑年生也。他书作戊寅生者误也。今爱圅改正。其母守寡，其屋零落，不久必卖，何也？丁为日干见亥是日干绝气也。支上见酉，又是支干之死神，故主此人不长。况三十岁行年在未，又见亥水，是身与年俱绝，所以死也。大凡占人不见死墓绝，未可言死，既见休囚死墓绝行年又临此地，鲜有能外者矣。
受圅析曰：邵公断案，建炎年间多，宣和年间少，今得此案，不异随珠卞璧也。


116）某占终身戊申年正月初一丙戌日子将未时，知一，斩关，不备。乙亥生三十四岁。
		贵后
蛇戌亥子丑阴
朱酉    寅玄		六	常	常	蛇		财 甲申	六 初
六申    卯常		申	卯	卯	戌		子 己丑	阴 中
陈未午巳辰虎		卯	戌	戌	丙		兄 空午	龙 末
		龙空
邵先生曰：日上见戌作蛇，是支来墓干也。巳本蛇属，与蛇夹一墓在中间，其人腹必有疾病，戌土主块积。答曰：腹中果有一块。
先生析曰：原因感风起，因入丧家，遇食不化，遂成痞块，不医命必不久。问：何故？曰：初传卯上见申作六合，合亦是卯，两卯夹一申，卯为风，申为肺，风传入肺脏也。卯为申金所克，遂奔戌上，戌上有太常为丧吊家，卯为风，亦为食，因伤素食久伤脾胃也。戌既为卯所克，走来墓于干上，二巳又夹一墓，墓乃坚牢。此病不能脱矣。是年占人年三十四岁，行年在亥，三十五岁遭官灾，大有破费。盖丙即巳，行年到子，巳受官鬼克，兼作天空，必主虚诈财物。丙禄在巳，禄即财，子水为地盘之鬼，天空克耗之故也。此年行年又遇巳，八月随丧尽。八月火死土旺，前面便是戌，戌是墓，九月建戌，所以不过也。

117）或占平生，二月壬午日亥将酉时。（申酉空亡，戌亥落空），重审，间传，励德，九丑。
		六陈
朱未申酉戌龙
蛇午    亥空		龙	六	阴	常		父 空申	六 初（空亡）
贵巳    子虎		戌	申	卯	丑		鬼 甲戌	龙 中（落空）
后辰卯寅丑常		申	午	丑	壬		兄 丙子	虎 末
		阴玄
邵先生曰：申作合加宅发用，主迁宅改宅。六年内称屋，造新宅。午为宅也。主二娶妻，戌加申乘龙主儿得解。子加戌作虎，明年主死小口二人，三年下状争田得胜，为丑加壬作常，丑田也。此课日上见类神，故得田也。

118）徐成局辛亥正月初一日子时生，占向后如何。己酉初一己卯日戌将寅时，（申酉空亡，辰巳落空），渉害，曲直，佚女，不备，魄化，飞魂。三十九岁。
		空虎
龙丑寅卯辰常
陈子    巳玄		后	六	六	虎		兄 癸未	后 初
六亥    午阴		未	亥	亥	卯		鬼 己卯	虎 中
朱戌酉申未后		亥	卯	卯	己		财 乙亥	六 末（暗鬼）
		蛇贵
邵先生曰：承局服侍通判，岂可得犯上之课？此课支加干克干名上门乱首，传得曲直，又名失友，主日后因犯官长，断勒归家。又与长上争分，于争分中又不合强淫尊辈，遂犯重罪，减等充军于东海，与妻死在配所也。当年六月果因犯上责而遣归，与叔争分家产，而烝其叔母，叔知之，借他事告发，配在明州，娶后妻同死于配所。
先生析曰；大凡上门乱首，多是下犯上，春占木鬼贪旺而不发，至夏木休，其事将发，到秋木囚，则事乖张，便主争竞，冬有生气，但存诸心，恐未形之口。经曰：旺相相生灾未发，死囚刑克便灾临是也。
（重点研读此课）同日时有一行者，占得此课，先乱了禅堂及诸房后归家，又扰兄弟，其身终无所归，却与一不正妇人苟合，中风而死。

119）韩监仓修职癸酉生三十七岁占平生，己酉年六月十五壬戌日未将巳时。（子丑空亡，寅卯落空），重审，间传，励德，向三阳。
		六陈
朱未申酉戌龙
蛇午    亥空		玄	虎	阴	常		兄 空子	虎 初（空亡）
贵巳    子虎		寅	子	卯	丑		子 甲寅	玄 中（落空）
后辰卯寅丑常		子	戌	丑	壬		鬼 丙辰	蛇 末
		阴玄
邵先生曰：此课虽曰向三阳，奈初中空亡，依旧不见阳光。四课间隔，事多阻滞，支内干外，支刑日上神，主孝服。
爱圅析曰：太常破碎加干，亦主服。虽是空亡不死，人亦多是此句有讹错。为何起棺而未葬，致亡者不安？传进而子息落空，才生一子便死，非是过去空亡，庶不害现在子息也。现在子息临宅，加于犬地而见虎，若见鼠咬衣服，小儿必有大灾，宅内不合蓄水，若不开导，监仓自损，身亦难保矣。
爱圅析曰：此断多失误，始录在此，俟得善本改正。

流  年
120）刘监仓庚午生四十岁占年内事，己酉年正月庚辰日子将寅时。（申酉空亡，午未落空），
		六朱
陈卯辰巳午蛇
龙寅    未贵		虎	龙	六	蛇		财 壬寅	龙 初
空丑    申后		子	寅	辰	午		父 庚辰	六 中
虎子亥戌酉阴		寅	辰	午	庚		鬼 戊午	蛇 末（落空）
		常玄
邵先生曰：日鬼传归宅上，宅上却又生鬼，一防仓库有火，二防当值人走或非理死，三防妻有暴乱之疾；正月小子防有飞灾退失，二月因省墓起山林之扰，三月妻扰，四月官长追迫，五月当直人有失，六七月防火，八月因闲扰，九月进横财，财中有失，十月婢妾阴私上有失，十一月仆走，十二月媳妇有服。
果本年七月仓邻火发，竟烧仓。经曰：火鬼春归午，夏月逐鸡飞，三秋寻鼠穴，冬至免相期。今本身值火星，又传从火上起，支上与末传寅又生火也。五月一当值人差去捉人，暗中堕深坑死。三月妻偶中风遂成重疾。其余十二月分，祸福悉应。盖午为仓库火鬼，来乘克身，故应。九月妻兄弟争分，刘在官上请假半月，与分得财物二十余缗，遣人往买米，为贼所掇，始信数有前定如此。

121）唐丞务占一年事，戊申年庚辰日子将子时。（申酉空亡，申酉落空），伏吟，自任。
	蛇贵
朱巳午未申后
六辰    酉阴		六	六	后	后		兄 空申	后 初（空亡）（落空）
陈卯    戌玄		辰	辰	申	申		财 戊寅	龙 中
龙寅丑子亥常		辰	辰	申	庚		鬼 辛巳	朱 末
		空虎
邵先生曰：主丧妻又得妻，妻有财，后争店事起讼，有四人遭刑；又主与尊长争厨屋地基。其人当年三月丧妻，十一月再娶，乃客人之妻，甚有财产，遂以财开店，与原债人相打官司，四人杖二十，次年七月与叔争厨屋地，却得理。

婚  姻
122）祝省元占婚，男戊辰生四十二岁，女己丑生二十一岁，己酉年二月己卯日戌将辰时。（申酉空亡，寅卯落空），反吟，无依，三交，九丑。
爱圅按：断语中有血支在卯一言，则当是三月占，盖血支正月在丑，顺行十二支也。
		贵后
蛇亥子丑寅阴
朱戌    卯玄		玄	六	龙	后		鬼 己卯	玄 初（落空）
六酉    辰常		卯	酉	未	丑		子 空酉	六 中（空亡）
陈申未午巳虎		酉	卯	丑	己		鬼 己卯	玄 末（落空）
		龙空
邵先生曰：此课占婚，何必有媒？私情久已通矣。其家房合广阔，东西皆有小门，因婢子为脚，遂与人通。今所议之人，亦与奸淫，血支在卯，必非女身，主暗有退子。且男以克干为嗣，女以干生为子。
爱圅析曰：此二句乃禄命家之言，今亦用之，何也？一土生二金，是退子也。女命上见日干青龙，是女先有其夫也。男年并日上见天后，是男先有其女也。女命乘男，男年乘女，婚姻岂有不成之理？酉乃婢，六合加之，为和合。又加玄武奸淫之神，更加酉上，婢子为引无疑。且门来加户，户又加门，是主门户重迭，卯为宅，上见酉，故云小门在宅也。凡占婚，遇此等课，必然之应。（仔细研读）
卯酉为私门，六合天后元武皆淫佚之神，故断私通。

123）孔七公戊午生五十二岁占婚，己酉年十月癸巳日寅将亥时。（午未空亡，酉戌落空），重审，元胎，六仪，斩关。
		空虎
龙申酉戌亥常
陈未    子玄		常	龙	陈	蛇		父 甲申	龙 初
六午    丑阴		亥	申	未	辰		兄 丁亥	常 中（丁神）
朱巳辰卯寅后		申	巳	辰	癸		子 庚寅	后 末
		蛇贵
邵先生曰：孔丈五十二岁，又做新郎，今日上方出墓寻生，其亲必成也。此女清白轻盈，知书算，善治家，即生二子享福，但恐不久尊堂服动。孔咲曰：何以知之？
邵先生曰：课中自见，恨今人不习耳。盖癸日见初传申长生，主轻盈；金主清白，长生为学堂，主知书算，善治家。但亥乘丁临长生之上，又乘常，故主服动。末寅为子孙，同天后加木之长生丁亥上，所以成亲即有子息。巳与申合，寅与亥合，所以无不成就。四课三传无空亡，所以终身享福也。
孔公前妻李氏亡，续妻童氏，次年果即生子，五十八又生一子，而此妇于前夫处，亦有收拾，且能书算，家务全仗其照料，娶来未十四个月而母亡矣。

124）李二伯乙酉生二十五岁占成亲，己酉年十月庚子日寅将未时。（辰巳空亡，亥子落空），知一，比用。
		贵后
蛇子丑寅卯阴
朱亥    辰玄		后	空	六	阴		父 戊戌	六 初
六戌    巳常		寅	未	戌	卯		官 空巳	常 中（空亡）
陈酉申未午虎		未	子	卯	庚		子 庚子	蛇 末（落空）
		龙空
邵先生曰：此课必成，恐成后再归去生小口舌，兼难得子。
盖日上便见妻宫，妻宫上作天罗地网，兜牢不欲开去。子作蛇，名退子，纵生子不育。又主妻宫血风，从此成废疾矣。盖酉作勾故也。

胎產子息
125）白生占产妇，四十三岁，妻二十三岁，己酉年九月庚申日卯将寅时。（子丑空亡，丑寅落空），八专，帷簿，三奇。
		贵后
蛇午未申酉阴
朱巳    戌玄		玄	阴	玄	阴		子 癸亥	常 初
六辰    亥常		戌	酉	戌	酉		兄 辛酉	阴 中
勾卯寅丑子虎		酉	申	酉	庚		兄 辛酉	阴 末
		龙空
邵先生曰：干支不分，人宅不辨，故不可晓。且庚为子，申为母，见酉为阴刃，乃面前阳刃也。太阴兼之尤甚。申母以酉为破碎，乃面前破碎也。夫行年兼之，是与妻子皆受破碎，女行年亥上见子乘虎，又泄气，作大福方可保。夫干支中末，俱见阳刃破碎，又是自刑自害，必不利于子母也。白妾连生子皆不育，至壬戌生子，其子倒生，用刀破身方出，母几不保。
先生析曰：公前后生子不育，皆此子作祟耳。今虽得儿，若不戒欲，必为他害。盖干支见酉，皆阳刃破碎自刑，故先害身却来害母耳。于是白生与妾分居，乃得免。

126）翁秀才占子息，二月丙申日戌将亥时。（辰巳空亡，卯辰落空），元首，退茹，斩关。
		陈六
龙辰巳午未朱
空卯    申蛇		六	朱	空	龙		父 癸卯	空 初（落空）（暗鬼）
虎寅    酉贵		午	未	卯	辰		父 壬寅	虎 中
常丑子亥戌后		未	申	辰	丙		子 辛丑	常 末
		玄阴
邵先生曰：此课干支皆子息，而初中父母反克之，是上人坟墓不招也。况身上子孙并龙作空亡，是子息无分也。末传子孙受下克，又不招也。宅上未并雀，子息可招。又被末传丑来冲破，虽屡得子息，皆花而不实。若要得子，须移了艮山坟墓，使丑寅不来冲克宅上之未，未临申上，乃是长生，可招一子。
先生析曰；盖日上辰作青龙值空，夫宫自是孤虚，不得子息。惟宅上未作朱雀，妻宫可招子也。日为夫，支为妻，妻宫虽有子带生，奈何被末传丑来冲破，丑为坟墓，坐在丙日所生之神上，生日者，寅卯也，不合反来克子息，妻虽得子而不存也。除非移了艮山坟墓，不克妻宫，庶几丙火生未土，土长生于申，子息所以存住也。

127）何解元癸酉生三十六岁占子嗣，戊申年己未日巳将卯时。（子丑空亡，寅卯落空），
		陈六
龙未申酉戌朱
空午    亥蛇		蛇	六	蛇	六		子 辛酉	六 初
虎巳    子贵		亥	酉	亥	酉		子 辛酉	六 中
常辰卯寅丑后		酉	未	酉	己		子 辛酉	六 末
		玄阴
邵先生曰：课名独足，若传飞散，便不应也。何兄此占，当有五女，若要得子，除非过房。行年在丑，酉为六合，而冲卯之玄武，毕竟男胎不成也。本身有肠风痔病，乃好色得之，不利成名，成名则不过四十八矣。
先生析曰；盖身宅三传俱是酉，酉为兑，兑为少女，六合乘酉，亦是女，三传日辰俱见酉，故主五女也。行年上见卯，为震，为长男，酉来合丑，而卯相冲，上见玄武盗耗，所以不成胎也。酉金为大肠，又酉为血，故为肠风脏毒也。酉为脱气，又为色欲，六合为女，故主好色也。酉六未八，乃六八四十八也。
同日张姓占远行，亦得此课。以酉为兑泽，六合为船只，利舟行，无足不利陆行，若行船获利十倍。

128）季官人己卯生三十一岁，占过房子息。己酉年九月十六辛酉日卯将午时。（子丑空亡，酉戌落空），元首，高盖，励德，三交。
		六朱
陈寅卯辰巳蛇
龙丑    午贵		六	贵	朱	后		鬼 戊午	贵 初
空子    未后		卯	午	辰	未		财 乙卯	六 中
虎亥戌酉申阴		午	酉	未	辛		子 空子	空 末（空亡）
		常玄
邵先生曰：此乃天网课，若讨子，便是一个冤家入门，自后生出无限事。支干上午与未合，合起天网，妻卯加鬼上，必无亲子，末子爻加妻爻上作天空，天空本家戌，即今日之辛，是己与妻皆空，何能有子？子本空，却阴上酉作玄武，主妾生子，又非己出。因私成也。季子见先生不允过子，遂买一妾，两年不生，因有季子妹夫郑元益，时常往来，妾遂与私而得孕，季颇知，但记先生言不较，至乙居年生儿，实甲子年有孕。因酉加子，故子年乘玄武是偷合。
先生析曰：将来妾子亦是取债人也。

129）郭彦和壬午生二十八岁占讨一岁子过房，己酉年十月二十二丁酉日寅将子时。（辰巳空亡，午未落空），重审，间传，不备，赘婿。
		蛇贵
朱未申酉戌后
六午    亥阴		常	阴	阴	龙		财 丁酉	贵 初（丁神）
陈巳    子玄		丑	亥	亥	酉		鬼 己亥	阴 中
龙辰卯寅丑常		亥	酉	酉	丁		子 辛丑	常 末
		空虎
邵先生曰：三传干支，皆是贵人，此子恐日后必不服，而心有回家之意。酉作贵人，内中有丁，终主动。宅上又作中传，丁绝于亥，丑权住脚，似乎尊阃不看顾他，惟有老阴人抚恤，终老阴人之世，他必去也。然此子不贵，吾兄年三十二上，自有子，三传贵人太多，所以贵多不贵，两头不得也。子就父作贵人，支投干作贵人，可见此子不合留。丁以酉为妻，妻后自有子，故不看管他。彼乃去也酉乃丁之妻，亥乃酉之子，亥加酉上，故曰妻有子，三十二岁行年到酉乃应也。然宅中有上穹像，不合触秽，所以缺子。又兼主山不合造猪圈，辱主气，故不得子也。果有干亥山来近相冲，正是右胁下，主妇人堕胎，故无子。盖酉为贵人，一则支来就干，主子显父母，二则遍地乃贵人，今亥为元穹，主触秽；三乃鬼入宅，是主山来处不合猪圈污秽，乃太阴为鬼也。丑为墓，加亥及干，丑乃丁之子孙，作土犯亥，故墓不利。若移了猪圈，及供上圣，自然有子矣。

130）某丁亥生，占产。七月丙辰日午将午时。（子丑空亡，子丑落空），伏吟，斩关，励德。
		虎常
空巳午未申玄
龙辰    酉阴		龙	龙	空	空		兄 丁巳	空 初（丁神）
陈卯    戌后		辰	辰	巳	巳		财 庚申	玄 中
六寅丑子亥贵		辰	辰	巳	丙		父 甲寅	六 末
		朱蛇
邵先生曰：产必生女，子母无事，谓丙以巳为德神，又秋以辰为天喜，作龙入庙，中申为水土长生，日辰有德与长生，是厚德载物也。故生女。

131）某占产七月乙丑日午将申时。（戌亥空亡，申酉落空），重审，间传，时遁。
		勾龙
六卯辰巳午空
朱寅    未虎		玄	后	贵	朱		父	空亥	后	初
蛇丑    申常		酉	亥	子	寅		鬼	癸酉	玄	中
贵子亥戌酉玄		亥	丑	寅	乙		财	辛未	虎	末
		后阴
邵先生曰：主母死子存，母死者，后被丑克，传元虎入内门，酉为内门，卯为前门。经曰：支是母兮干是儿，今丑克后，母发用，传归凶将，虎乘墓入内门，故母死。子存者，干是儿，乘寅为少阳作雀，乙日木旺火相，日干得旺相之气，故儿存也。
財  產
132）章监税庚午生三十九岁占财产，戊申年三月十一乙未日戌时丑将。（辰巳空亡，丑寅落空），重审，稼穑，励德，游子。
		虎常
空寅卯辰巳玄
龙丑    午阴		龙	常	朱	龙		财 辛丑	龙 初（落空）（暗鬼）
陈子    未后		丑	辰	戌	丑		财 戊戌	朱 中
六亥戌酉申贵		辰	未	丑	乙		财 乙未	后 末
		朱蛇
邵先生曰：此课日上见财，主进田庄，不用钱买，中间一人争竞，又后还他，后却得众财，乃是服满人家得来。六月防家中斗殴，不然却门前有尊长新坟，与之争讼。所得之财，悉化为鬼矣。是年童监税与妻家主张分产，遂得田二十亩及财物，有第三房舅嫂守寡，得产不中意，要告官悔，众分不欲破开，因将童氏众人地与寡妇，众人遂陪却童氏财物。
先生析曰；盖乙木以辰戌丑未为财，又以丑未为妻，故财自妻家而得。何以见彼之分产？乙未日破碎杀在丑，丑为田，田上有青龙，故得之不费钱买。末传未作天后，是又彼人之产复还也。既还产又得众财，乃辰加未，便是乙加未敢，却克宅；宅者，彼也，故彼为财，辰为众，故得众人之财也。当年九月有一尊长葬于童氏门前坟地上，侵童监税地界，遂与斗争讼于官，所得之财，果然悉化为鬼矣。盖日为尊长，日为前，支为后，日加支，故宅前，辰为日墓，故曰新墓。经曰：三传全财化为鬼，若非春占，乙木旺于春，财不可得，则反损己财也。

133）邹七丞务戊寅生三十二岁占求财，己酉年癸巳日寅将丑时。（午未空亡），遥克，连茹。
		陈龙
六午未申酉空
朱巳    戌虎		陈	六	贵	后		鬼 空未	陈 初（空亡）（落空）
蛇辰    亥常		未	午	卯	寅		父 甲申	龙 中（落空）
贵卯寅丑子玄		午	巳	寅	癸		父 乙酉	空 末
		后阴
邵先生曰：汝欲妻家去取财，未得又欲问令岳父借之，占人笑曰：果是。
先生析曰；盖癸以午为财，又为妻，旬空，故未得。日上寅为子孙，生起午火，故云又借。中传为日长生，为尊长，又乘龙为财类神，再借必得也。后必主婢女所费，且受责，酉为婢，天空淫，阴上戌作鬼故也。
邵丞务光岳丈许田未与，后经多年生子，欲往取之，岳丈与之三百千 。邵有人力宜童，婢荣奴，奴偷钱与人力，被邵见了，乃行吊打，当夜宜童持刀要杀荣奴及主，荣奴被刀不死，邵幸走脱，遂解入官，依法治童，邵以不税田受责。

134）林子成占平生养息，三月乙亥日戌将午时。（申酉空亡，子丑落空），重审，曲直。
		朱蛇
六酉戌亥子贵
陈申    丑后		龙	玄	贵	陈		财 癸未	龙 初
龙未    寅阴		未	卯	子	申		父 乙亥	蛇 中
空午巳辰卯玄		卯	亥	申	乙		兄 己卯	玄 末
		虎常
邵先生曰：凡占课见传送空亡克日，不可者四：一者养鹅不得，二者不得为医，三者不得买碓，四者不宜为道士。林曰：我自二十七岁亡父，二十九岁买得一水碓及磨坊，日与争讼，今十七年矣，累得累失，是我命不招乎？先生曰：汝命不得碓磨力，莫妄用心。因传送空亡，四者终非己有也。支上幸有卯在长生上，一为驴骡，二为竹木，三为术士沙门，三者皆汝前程，必遂所得也。林遂弃碓磨养孳畜，多种竹木，有牝驴二头，七年生五驴，竹木又大盛。先生过其门，林再三拜谢。先生又谓之曰：卯可舟车，何不兴贩？又从之，数年大发，乡人叩问曰：向者指彼数事，今皆大遂，可见吾丈神术有准。先生曰：大不然，是此人造化所该耳。
先生析曰；盖乙日木局，全旺在卯，生于亥，故卯全有气也。元武入庙，又就本家生旺，此所以大全美也。且曲直木局，生于亥，旺于卯，末传逢禄逢旺，诸事遂意，尽在末也。初限卯六未八，乘之得四十八，折半得二十四。又加卯地盘三数，共二十七数一云初传未八青龙七，地盘卯六，未之本数土五，并之得二十六，故初限二十六年，正在父母庇荫之下享福，十六娶妻财又大盛，至二十六岁限足，二十七岁交中限，父母便死，何以其父先死，因中传亥加未上，亥为干为父，亥又为乙木之父，正被未克，上见蛇凶将，所以先丧父也。二十九岁买水碓磨坊，争十七年犹不已者，是申加辰，申七辰五，五七三十五，空亡减半，得十七年。申空加日上，是平生所不利，故因碓磨而费十七年之财。若申不是鬼，犹不至于讼。后予相见时，林年已四十八岁，遂令息争改业，而向驴骡船只竹木营生，今己酉年已五十四岁，现在末限，末传卯加亥，卯六亥四，相乘得二十四，折半为一十二，加亥地盘四数，共十六数，五十六岁交末限一云五十岁交末限，尚有十六年财利。此限遇亥与元琥水，并力生卯禄旺，是以诸事如意。三传三限也，大凡日上所见者生我即利，脱我即为彼所苦。我克者为财，克我者，文武职人则为官，常人则为鬼。同类加干则是兄弟，助我也。或又问曰：中限父亡之后，累累官司何也。先生曰：是蛇相扰，又申亥六害，害者害我也。或又问曰：初传未亦可以养羊卖酒，中传亥亦可以养猪，何独取卯乎？先生曰：曲直全在卯，乙禄到卯，长生于亥，故取其全盛之地营之。且未加卯，亥加未，皆受下克，故受生为利，受克为害也。（仔细研读）

135）张公癸卯十月初四亥时生，六十六岁，占店业。戊申年九月初九日庚寅日辰将丑时。（午未空亡，酉戌落空），重审，元胎，六仪。
		朱六
蛇申酉戌亥陈
贵未    子龙		蛇	阴	虎	陈		兄 甲申	蛇 初
后午    丑空		申	巳	寅	亥		子 丁亥	六 中（丁神）（暗鬼）
阴巳辰卯寅虎		巳	寅	亥	庚		财 庚寅	虎 末
		玄常
邵先生曰：干支上皆盗气，其家世店业，十退五六矣。初申加巳，庚禄在申，禄来加蛇上，又蛇扰，是少人钱物；中亥加日上，脱气太重；末财在脱上，又遭虎克，到此十分去尽矣。
先生析曰；主四十八年中去一半，七年中全退。又妻生病死，占时家甚费力，至辛亥年两店皆歇。亥为庚脱，且巳为店，亥又克之，故重会亥而歇业。甲寅欠债狼狈，为人所讼寅爻为店，既为巳脱，故至寅而废也，妻病浮肿而死也。

136）曹八秀才戊辰生四十二岁，占开店。己酉年十月己亥日寅将酉时。（辰巳空亡，酉戌落空），知一，铸印，斩关，励德。
		六陈
朱戌亥子丑龙
蛇酉    寅空		蛇	常	玄	陈		父 空巳	玄 初（空亡）
贵申    卯虎		酉	辰	巳	子		兄 戊戌	朱 中（落空）
后未午巳辰常		辰	亥	子	己		鬼 癸卯	虎 末
		阴玄
邵先生曰：日上见贵财，支上见财库，日上财神又归财库，此大利。初又为店，但修葺有费耳。盖元武为费用倍常也。中又为店之库，重重皆是财利奋发，但末传被人取店，须用争竞。曹曰：莫赁，买之如何？曰：买亦争竞。以九年为期。曹曰：九年再问。乃问汪七娘赁房，大费修葺，入店三年大发，积百万，第六年汪七娘以店卖与之。第七年汪七秀才因分取赎不肯，具告陈论与他。果如先生言。
镛朴析曰；大凡占店少得如此等课。日上见财，且是行年，安得不厚？更中传又乘巳火归库。若末非卯鬼破库，财可永久。今既遭破，且尽，巳之四，戌之五，共九年也。

137）张克用商人占远方买卖，己未日酉将亥时。（子丑空亡，寅卯落空），八专，独足。
		陈六
龙未申酉戌朱
空午    亥蛇		蛇	六	蛇	六		子 辛酉	六 初
虎巳    子贵		亥	酉	亥	酉		子 辛酉	六 中
常辰卯寅丑后		酉	未	酉	己		子 辛酉	六 末
		玄阴
邵先生曰：酉为兑，兑为泽，六合为舡，只利舡行，独足无足，不利陆行，若舡行加倍得利，果应。

138）曹八秀才癸酉生三十七岁占进屋，己酉年十月二十五庚子日寅将未时。（辰巳空亡，亥子落空），知一，比用。
		贵后
蛇子丑寅卯阴
朱亥    辰玄		后	空	六	阴		父 戊戌	六 初
六戌    巳常		寅	未	戌	卯		官 空巳	常 中（空亡）
陈酉申未午虎		未	子	卯	庚		子 庚子	蛇 末（落空）
		龙空
邵先生曰：斫轮课，须仔细，后必争竞。支受干制之课，犯者畜产不生，宅上天空作害，主有幼小干上，互换罗网，必有小扰大之事。太阴宅母不明，兼行年凑成罗网，定是不足。末蛇乘子绝了又生，生了又绝，切不可居。庚以酉为天罗，卯为地网。

139）水四哥占求财，己酉年十月壬寅日寅将申时。（辰巳空亡，戌亥落空），反吟，元胎。
		虎常
空亥子丑寅玄
龙戌    卯阴		玄	六	空	贵		子 壬寅	玄 初
勾酉    辰后		寅	申	亥	巳		父 丙申	六 中
六申未午巳贵		申	寅	巳	壬		子 壬寅	玄 末
		朱蛇
邵先生曰：主先讨他还本，今再重讨利。是如此否？水曰：然。先生曰：壬水绝于巳，巳财绝了。又见申长生，是还本后重讨也。但讨得此财，下稍必被他扰害，实成不足。四年外必见是非。后癸丑年果争息钱下狱，得赦免罪。丑年者，惹动丑上朱雀鬼故也。

140）刘五官己巳生四十七岁占店，乙卯年十月戊寅日寅将丑时。（申酉空亡，酉戌落空），重审，进茹。
		贵后
蛇午未申酉阴
朱巳    戌玄		六	陈	贵	蛇		兄 庚辰	六 初
六辰    亥常		辰	卯	未	午		父 辛巳	朱 中
陈卯寅丑子虎		卯	寅	午	戊		父 壬午	蛇 末
		龙空
邵先生曰：此课三传被日辰夹定，占店终久得之。亥卯未生人方成，其店被人买断，三年后其主必定来赎此店，却发目不至丙年四五六年方见头尾断赎，再求方得。谓日辰抛离后再赎，恐后有司事发不一，此屋死人多，无气故也。

141）甲申生人三十三岁占求财，丙辰年五月十八日丁酉日申将未时。（辰巳空亡，巳午落空），知一，进茹，斩关。
		常玄
虎午未申酉阴
空巳    戌后		贵	蛇	朱	六		鬼 己亥	贵 初
龙辰    亥贵		亥	戌	酉	申		鬼 庚子	后 中
陈卯寅丑子蛇		戌	酉	申	丁		子 辛丑	阴 末
		六朱
邵先生曰：进连茹三传皆鬼，只喜日上人财，而辰上作六害。日上申加丁作六合，支上戌加酉作蛇，六合乃卯，蛇乃巳，此是卯与戌合，巳与申合，又末见财之库，三传虽鬼，只是少阻无妨，此是来往故事，再三方得。本命行年俱在传课，又本命作财，必主喜兆非鬼兆也。

141）己巳生人四十八岁占求财，丙辰年六月甲寅日巳将亥时。（子丑空亡，午未落空），反吟，元胎，六仪。
		龙空
陈亥子丑寅虎
六戌    卯常		虎	蛇	虎	蛇		兄 甲寅	虎 初
朱酉    辰玄		寅	申	寅	申		鬼 庚申	蛇 中（暗鬼）
蛇申未午巳阴		申	寅	申	甲		兄 甲寅	虎 末
		贵后
邵先生曰：此乃反复争夺之财，甚薄。应在戊寅日得之。据课体本无财，盖此人己巳乃是寅作德，又蛇制申金，行年财临甲戌日得之也。此课又是论化气，甲日己年，甲己化土也。

142）钱三郎甲戌生三十六岁占开店，己酉年丙戌日辰将寅时。（午未空亡，申酉落空），重审，间传。
		六朱
陈未申酉戌蛇
龙午    亥贵		玄	后	朱	陈		鬼 戊子	后 初
空巳    子后		寅	子	酉	未		父 庚寅	玄 中
虎辰卯寅丑阴		子	戌	未	丙		子 壬辰	虎 末（暗鬼）
		常玄
	邵先生曰：此课开店来，当有他事相扰，主方开店便有人来美虚账本，主无人，此必是隔皮亲人，及去报他，遂来相攻，不能为害，其店终嘈杂不甚兴。令郎长大，因淘汰钱物，使用动众，一一挠其店遂止。此向三阳，乃向高之意，终不可止也。钱氏重阳日开店，有邵一郎，与他是姨夫，因前数次向钱氏假贷不允，今因开店，邵令彼主母入状索前签过帐内钱七十贯，官中令追还，依旧开店。果不兴发。至壬子年，其子斗黄禽与两边收钱不明，遂相打经官，因此歇店。先生析曰；盖日上未作勾陈空亡，空挠也。支子作天后，厌翳无兴发也。中寅作元武，子偷钱物也。末辰作白虎，动众相打也。

一課二事多斷式
143）王县丞丙寅生四十三岁占官职，戊申年五月初一甲申日申将巳时。（午未空亡，酉戌落空），重审，元胎。
		空虎
龙申酉戌亥常
陈未    子玄		后	朱	龙	常		官 甲申	龙 初
六午    丑阴		寅	亥	申	巳		父 丁亥	朱 中（丁神）
朱巳辰卯寅后		亥	申	巳	甲		兄 庚寅	后 末（暗鬼）
		蛇贵
邵先生曰：日上见巳作太常，主兼职而费力。初传官主兼职，中传临宅上，主上人垂顾，兼职而加俸，末传寅临亥，名字必达到庭，是费力中得便宜，劳苦中得迁转。任满朝廷面君，有内绛帐之荣。后王县丞因知县恩泽，受财事发，遂擢县印，两项职事，悉皆了办，见知上司列荐，得旨任满日引见，遂得诸王宫教授。
先生析曰；缘日上见巳，是甲木生巳火，故费力也。太常为职，巳为双女，故曰兼职。初传申官临于双女上之，亦是兼职。青龙主喜庆，中传亥与行年上亥，皆是官长之属。亥为天庭，朱雀为举荐，末传寅为己身，上临于长生之地，又登天门，上乘天后恩泽之神，同生甲与寅木。甲以亥为长生学堂，故主绛帐之职。在天门则为内绛帐也。甲木生巳火，虽云费力，却得天后水及亥水之生，申金官星居巳火之上，又得青龙，所以费力中而加升也。

144）汪五公丁未生六十一岁占买卖同得此课。（午未空亡，酉戌落空），重审，元胎。
		空虎
龙申酉戌亥常
陈未    子玄		后	朱	龙	常		官 甲申	龙 初
六午    丑阴		寅	亥	申	巳		父 丁亥	朱 中（丁神）
朱巳辰卯寅后		亥	申	巳	甲		兄 庚寅	后 末（暗鬼）
		蛇贵
邵先生曰：如何染得许多红紫？今已发变斑点，都是染皂用耳。汪公尚不觉，及开包裹看之，果然红紫皆退，又发斑点。汪大惊，曰：大端怀此绢帛，奈何？先生曰：不妨，十月染皂不折本，但滞得半年耳。
先生析曰；盖日上见巳蚀甲，寅去亥上受生，未甚费力。今又添行年丙，便是两个巳而蚀一甲，虽寅受生于亥，费有余而得不足也。太常为绵丝衣帛，在日上与行年上皆赤，便是红紫之类。寅作天后为改色，寅为虎，主斑点。初传官鬼破身伤财，又立于耗盗之上，中传亥来生甲，只宜染暗青黑绿，以北方主黑，亥加申白而生黑。州人仿他铺染暗青黑绿都不好，八九月亦不翻腾 。汪公至十月染皂，铺中有买卖，果不折本
先生析曰；。盖末传有寅生于亥上，中传亥却为旬丁，主变动之神。末传天后水为皂色，以此妇人俱重此色衣服，亥为十月，信知造物亦有时也。可见占验之神，与造物无间耳。
或问：王县丞与汪五公同月将日时，同得此课，何以王县丞许其升迁，汪五公却说彩帛变色？先生答曰：县丞本命寅下临长生得恩泽之神。行年添一官星，在任者宜占之，必然升迁。汪公命本未，下临魁罡，上得虚诞之神，行年上添一盗气，经纪者忌见之，必然败坏。幸得汪公寅加亥上，中传亥又来生身，为不折本耳。

145）刘判官己未生五十岁占前程，戊申年七月初一癸未日午将卯时。（申酉空亡，亥子落空），元首，斩关，稼穑。
		陈龙
六申酉戌亥空
朱未    子虎		常	龙	朱	后		鬼 庚辰	后 初
蛇午    丑常		丑	戌	未	辰		鬼 癸未	朱 中
贵巳辰卯寅玄		戌	未	辰	癸		鬼 甲戌	龙 末
		后阴
邵先生曰：日上见墓神，天后又是滞神，今方自墓中脱去。中传未是旬末，末传归家，却见旬首，旬首加旬尾，做官方始起，却早归家，如何得改官迁转？不如治生，何以见之？本命上中传，甲戌旬末是癸未，未土癸水为三传全鬼，却变成财，若要求官仍复为鬼，所以治生，必然兴发，为甚佳也。刘判官三十八上及第，到五十方受第一任，缘丁了三服，乃是庶出，兼有丧服，后做判官任满，不得改官，任中文字又多，遂思先生之言，归家治生，开杂卖铺见利，为之靡所不至，自初归时，止有三千余贯，后十二年共发至三十五万贯，造屋买田，如法做起，信知先生之言不妄也。闭口主不能升。

146）刘一翁代一人占身位亦同此课，其人丙辰生五十三岁。（申酉空亡，亥子落空），元首，斩关，稼穑。
		陈龙
六申酉戌亥空
朱未    子虎		常	龙	朱	后		官 庚辰	后 初
蛇午    丑常		丑	戌	未	辰		鬼 癸未	朱 中
贵巳辰卯寅玄		戌	未	辰	癸		官 甲戌	龙 末
		后阴
邵先生曰：此人不长久，目下如云雾中行耳。明年五十四岁，行年在未，上见戌为闭口，戌为九月，其人九月间患积块疼痛，气塞胀蛊而终。
或问：此人与刘判官同月将日时，同得此课，何故前言治生，此言就死？
邵先生曰：前是己未生，中传得本命，自墓引生来，末传见旬首，周而复始，三传全鬼，却化为财，所以治生发旺也。此是丙辰生，他的本命自来墓身，既来添墓，如何去得？
旬首甲克未，戌克癸，所以化财。

147）何秀才丁亥生二十二岁占胶程，戊申年五月丁酉日申将辰时。（辰巳空亡，申酉落空），元首，曲直。
		蛇贵
朱酉戌亥子后
六申    丑阴		空	阴	常	贵		鬼 己亥	贵 初
陈未    寅玄		巳	丑	卯	亥		父 癸卯	常 中（暗鬼）
龙午巳辰卯常		丑	酉	亥	丁		子 乙未	陈 末
		空虎
邵先生曰：本命在日上作初传，既是官星，上见贵人，贵人带官来，三十岁定主及第，及第后须见大病，病后却吉。迤逦至守土官。宅上丑作太阴，终身居于旧宅，一生不能建造，但有守土之名，无守土之实。残病在身，不能卦美任矣。何二十九中举，三十及第。第六任授台州太守，为风瘫不能赴任。
先生析曰；盖亥水克丁为官，本命又是官，是自家官星相催也。三十乃丙辰年分，辰上见申，申金生亥水，官星有气，故及第。及第后大病四十余日方安者，先论官，次论克也。病得不死者，亥卯未木局，木能生火故了。卯乃生丁之神，卯数六，故六任。末传未是本身，加日禄卯上，为勾陈所拘，本能生风，死败之气，乃虚风也。勾陈留滞之神，故终为之缠也。未即今日之丁，未死于卯，丁败于卯，未为守土之任，既死败不能赴也。


148）何学录庚申生四十九岁占身位及家宅同得此课。（辰巳空亡，申酉落空），元首，曲直。
		蛇贵
朱酉戌亥子后
六申    丑阴		空	阴	常	贵		鬼 己亥	贵 初
陈未    寅玄		巳	丑	卯	亥		父 癸卯	常 中（暗鬼）
龙午巳辰卯常		丑	酉	亥	丁		子 乙未	陈 末
		空虎
邵先生曰：前课二十二岁，官星未过，是取官之年，今乃四十九，官星已过，乃是绝神克身，末又受克，不能制水，是数不永。辛亥必死矣。况卯乃截路空亡，未加于上，亦以空言。所以不得力。更宅前左手，不合被人迁坟，掘断龙脉葬老阴人，因此生事，家计悉破也。何三十二上中举，已满官星之数，四十外已无力，故不及第，为学录。至辛亥年死。
先生析曰；盖亥克丁为官，亥四未八，四八三十二，故四十外即不得力，既不为官，即是鬼，鬼来克身，又是丁之绝神，至亥年鬼旺，身不可逃，故死。又酉日丑加酉为墓神，丑在前，西方看北方，是左手也。太阴老阴人也。五十二死者，命上子水，变杀破禄也。夫同此一课，而命添一水，便乃迥异如此。

交易謀為
149）周氏占与罗氏交易，建火五年正月乙巳日亥将巳时。（寅卯空亡，申酉落空），反吟，无依，元胎。
		贵后
蛇亥子丑寅阴
朱戌    卯玄		虎	蛇	常	朱		子 乙巳	虎 初
六酉    辰常		巳	亥	辰	戌		父 辛亥	蛇 中（暗鬼）
陈申未午巳虎		亥	巳	戌	乙		子 乙巳	虎 末
		龙空
邵先生曰：反吟体见凶将，必难成。又日上见财乘雀，必见争闹而后成。只是两家俱有孝服，后来周姓果丧母，罗姓亦丧妻。又至后有三人来作闹，丁丑日事成。其闹者乃过房子也。盖乙以巳为儿，巳中丙戌，二姓主过房子来争也。

150）曹将仕丙午生六十四岁占谋干，己酉年癸卯日寅将辰时。（辰巳空亡，寅卯落空）。渉害，极阴，间传，循环。
		蛇贵
朱卯辰巳午后
六寅    未阴		空	陈	常	空		官 辛丑	陈 初
陈丑    申玄		亥	丑	酉	亥		兄 己亥	空 中（暗鬼）
龙子亥戌酉常		丑	卯	亥	癸		父 丁酉	常 末（丁神）
		空虎
邵先生曰：支上丑作勾陈，自宜用旧，未利谋新。况三传四课皆阴，岂宜进干？若阳则宜进干，岂不闻《心镜》曰：大吉临干为死旧，天罡加日是生新。
《心镜》全以阴阳二字，分别阳宜动，为生、为新、为德；阴宜静，为杀、为旧、为刑也。

出行訪謁
151应秀才三十四岁占出行，己酉年九月癸亥日卯将酉时。（子丑空亡，午未落空），反吟，元胎，励德。
		六朱
陈亥子丑寅蛇
龙戌    卯贵		陈	阴	朱	常		财 丁巳	阴 初（丁神）
空酉    辰后		亥	巳	丑	未		兄 癸亥	陈 中
虎申未午巳阴		巳	亥	未	癸		财 丁巳	阴 末（丁神）
		常玄
邵先生曰：此课出行，当主半路归家。何也？盖自支发出，少间复回，末又归支，当主一骨肉有丧，遂遣人邀归。应曰：何故？先生曰：初以巳发用，中传复回，末传又见巳，如何去得？应恐家中有事，先生曰：非也。应遂行，欲往袁州岳丈任中，次至抚州，却有一亲戚，乃伊亲姐，在信州玉山县，赴任病重，遂遣人赶应回，亲姐死，应遂不得袁州。
先生析曰；盖宅上见巳，初末皆巳，巳乃癸之绝神，虽为绝神，却是三层驿马，又以旬丁，所以主动。但中即传宅阴，所以半路归也。日上未鬼作太常，主亲戚眷属之服。日主外故主外服，发用太阴，主阴人丧，所乘之巳为妻，是妻之祖也。巳火亥水去了又来，互换相冲，不得不动，既动彼此俱绝，所以止也。

152）李秀才占往元真观访紫衣张道士，十月庚辰日寅将午时。（申酉空亡，辰巳落空），重审，润下，斩关，不备。
		后阴
贵丑寅卯辰玄
蛇子    巳常		龙	蛇	蛇	玄		子 丙子	蛇 初（暗鬼）
朱亥    午虎		申	子	子	辰		父 空申	龙 中（空亡）
六戌酉申未空		子	辰	辰	庚		兄 庚辰	玄 末（落空）
		陈龙
邵先生曰：此课占访人，其人在本处水火之傍，造墨或为细务。因事未毕，必然不出见也。
先生析曰；盖子发用，虽与日辰三合，奈辰课不足，必主事务未毕也。且今日庚金，子水发用，庚落空亡，不能生子，子反畏日上天罡，所以主不出见。罡加孟，为在内，故言在家。言为生计者，庚为水之源，而生神后，神后加辰，神后北方也黑色，交合辰土，生计是造墨也。润下卦，有蛇火神为用，故曰近水火之傍也。
李果访之不见，后询之，果因造墨未毕也。

153）管学正辛酉占往宜兴谒县尹杨公，己酉年十月甲午日寅将戌时。（辰巳空亡，申酉落空），元首，炎上，佚女，励德。
		六陈
朱酉戌亥子龙
蛇申    丑空		虎	六	六	后		兄 壬寅	虎 初
贵未    寅虎		寅	戌	戌	午		子 甲午	后 中
后午巳辰卯常		戌	午	午	甲		财 戊戌	六 末
		阴玄
邵先生曰：详课意，吾兄若欲行正道，则不必见之。若行邪道，见之不妨。爱圅曰：此四句当有讹错。盖寅午戌相习而为狂党，天后六合不正之神，又为失友，主下稍埋怨不足，互相冤抑。夫甲日火局，十二分盗气，支又来耗我，大有所费。吾兄纵有所得，左手得钱，右手便送娼家，被官知觉，亦轻视不肯惠矣。管笑曰：杨尹有书来，安得无利：遂往，杨尹大喜，所赠甚厚，管竟入娼家，杨察知之，曰：吾多方照顾，欲尔收拾养家，如此胡为，枉做人情矣。遂不想信，仅与盘缠而归。
先生析曰；盖炎上课，甲日自是不利，又午来蚀甲，天后六合皆不正之神，主酒色蛊惑，四课不足，虽厚本亦主消折，况赤手空拳乎：

154）史某占访僧见否，乙酉日酉将辰时。（午未空亡，亥子落空），知一，不备，乱首，蓦越。
		蛇贵
朱戌亥子丑后
六酉    寅阴		龙	阴	阴	六		子 空未	龙 初（空亡）
陈申    卯玄		未	寅	寅	酉		父 戊子	贵 中（落空）
龙未午巳辰常		寅	酉	酉	乙		子 癸巳	虎 末
		空虎
邵先生曰：和尚出门撞见，要回寺。又有一贵人来访，僧高宴款待。吾兄不得豫也。史果至寺门相见，待欲留茶，俄有侍御来见，设席果不预宴。
先生析曰；盖发用空传，又贵为日之三合，故主一贵人来。未为酒食，原为此贵设也。酉来合乙得六合，故主寺门相见，酉为酒克日，故虽有酒不宴我也。一云，史公不预宴者，贵人乘子，加未空亡上也。

155）十月丙辰日卯将子时。（子丑空亡，卯辰落空），重审，元胎。用旦贵何也？
		朱蛇
六申酉戌亥贵
陈未    子后		蛇	陈	贵	六		财 庚申	六 初
龙午    丑阴		戌	未	亥	申		官 癸亥	贵 中（暗鬼）
空巳辰卯寅玄		未	辰	申	丙		父 甲寅	玄 末
		虎常
邵先生曰：我欲占动静，今申生于巳，亥生于申，寅生于亥，巳生于寅，宅上又是勾陈入庙，至辛亥年十月方得身动。日往当往东北，近二百里。又转西北晚处，终于东北之上，年六十九矣。果辛亥十月十七辛巳起行，过婺州，自乡里行一百八十里，壬子年过严州，自乡中从东北过西北，癸丑又到婺州，终于衙中。
先生析曰；盖丙以申为妻，巳与申合，又作六合，更未作勾陈，在本家所以恋家，卒难脱解。至辛亥年巳亥相冲，而寅申又冲，十月又是亥月，三个亥冲巳，又寅马加亥，得冲而动，所以能行动于东北者，乃寅马合亥，虽脱得冲则行也。癸丑死者，老人五行投生方也。一曰，未加辰宅，辰加丑上，辰为岁之墓也。

156）某人丁巳生五十岁占出行，己酉年正月十五甲午日子将午时。（辰巳空亡，戌亥落空），反吟，渉害，无依，元胎。
		蛇贵
朱亥子丑寅后
六戌    卯阴		虎	蛇	后	龙		兄 壬寅	后 初
陈酉    辰玄		午	子	寅	申		鬼 丙申	龙 中
龙申未午巳常		子	午	申	甲		兄 壬寅	后 末
		空虎
邵先生曰：主有三千里之动，七年八年方归也。七月果随一官员到广，二千三百里，至八年方归。盖日上驿马交驰，寅申各七数，故有七年之测。行年亥加巳，天门地足，主动必远也。
157）邵先生自占一人相访去吉凶，戊辰日子将酉时。（戌亥空亡，丑寅落空），弹射，孤寡。
		朱六
蛇申酉戌亥陈
贵未    子龙		六	贵	陈	蛇		财 空亥	陈 初（空亡）
后午    丑空		戌	未	亥	申		鬼 丙寅	虎 中（落空）
阴巳辰卯寅虎		未	辰	申	戊		父 己巳	阴 末
		玄常
邵先生曰：其人是孤恤一身，盖亥加申为用乃六害空亡，是真正孤辰寡宿课，故知其人单独一人而已。

邵彥和大六壬案例集（貞集）
行人書信
158）黄秀才占行人，庚午生三十九岁，戊申年正月丁巳日亥将未时。（子丑空亡，辰巳落空），重审，从革。
		蛇贵
朱酉戌亥子后
六申    丑阴		阴	朱	常	贵		财 辛酉	朱 初
陈未    寅玄		丑	酉	卯	亥		子 空丑	阴 中（空亡）
龙午巳辰卯常		酉	巳	亥	己		兄 丁巳	空 末（落空）（丁神）
		空虎
邵先生曰：此课亥作贵人加丁，是绝神。亥又来克我，本主行人来，奈缘所干事未遂，兼以宅上财作文书乘破碎，文书次第未备，尚有更改之意。行年在辰，辰上见申，亥水又生在申，绝神带生，目下未归，在三月子日至也。
黄占友人过浙干事，行人是庚午命，午加寅，是行人脚下生气，踪迹不定，又过东北干事也。亥为绝神临日克日，主必归。行年上见申又来生，故不归。又不合初传自宅上发用出来，又归今日支神，在东北上作末传，宅神反出在彼，是二不归。日上亥水，病于东北，巳乃水绝，支去彼绝，其人在彼，是三不归也。后果于三月初九戊子至。
同是占行人，又是一样论应期，乃是论三合在行年上下。
先生析曰；亥作贵，又作绝，加未即是加丁，是亥绝来克我。本主克干则行人来就我，奈缘所事未遂者，丁干为我，巳支为后，支亦为他，人则所干，为他人之事。巳临丑位入陷，主事未成，兼以宅上加酉字，乘雀为文书。孟月酉为破碎，则文书不备。酉为干阴之卯所冲，尚有改意。行年在辰，辰上见申生亥水，绝神变生，现尚未归，而申辰三合，只少子字，故此定辰月子日归也。以申为太岁，主年内三合全逢即验。

159）王知县占新宰几时至，己丑年十一月甲申日子将申时。（午未空亡，戌亥落空），元首，润下，励德，闭口，蓦越。
		六朱
陈酉戌亥子蛇
龙申    丑贵		玄	蛇	六	虎		财 壬辰	玄 初
空未    寅后		辰	子	戌	午		鬼 甲申	龙 中
虎午巳辰卯阴		子	申	午	甲		父 戊子	蛇 末
		常玄
邵先生曰：冬占润下课，正及时也。新官今已至润州，值水浅来迟耳。三日得信，云已到润州，水浅不能前。盖发用辰加子作元，子江也。上得辰土克之，故浅。十二月至任者，甲日子加申，子乃十二月太阴，今在申，故主十二月。

160）汀州府戴公讳仪占风闻朝廷有文字的否，戊戌年六月乙亥日未将巳时。（申酉空亡，戌亥落空），重审，间传，寡宿，渉三渊。
		陈六
龙未申酉戌朱
空午    亥蛇		玄	后	陈	空		官 空申	陈 初（空亡）
虎巳    子贵		卯	丑	申	午		财 甲戌	朱 中（落空）
常辰卯寅丑后		丑	亥	午	乙		父 丙子	贵 末
		玄阴
邵先生曰：七月内必有朝廷文字来，被蒿恼不意而动。果于七月癸巳日文字来，充替河州。盖传见勾陈乘岁马作鬼，又雀太岁，末见贵人，月建前一辰为用。应七月，申是岁马，带鬼克日，申为传送，又为道路，鬼害故来速也。

161）某秀才占赴省试，望得失之信，甲戌日酉将卯时。（申酉空亡，寅卯落空），反吟，斩关，元胎。
		蛇贵
朱亥子丑寅后
六戌    卯阴		六	玄	后	龙		兄 戊寅	后 初（落空）
陈酉    辰玄		戌	辰	寅	申		官 空申	龙 中（空亡）
龙申未午巳常		辰	戌	申	甲		兄 戊寅	后 末（落空）
		空虎
邵先生曰：占求官、望文字，榜即至矣，恐在四十九名及第耳。果当日榜至，中四十九名。
先生析曰；盖课传俱马，又乘青龙，作官星，禄又得后，故主得官。天罡加支，望事立至，用事严紧，故速来。

162）寺僧某占举请长老，望州中文字到否，辛亥日申将巳时。（寅卯空亡，巳午落空），蒿矢，元胎，励德。
		六陈
朱申酉戌亥龙
蛇未    子空		后	常	阴	虎		鬼 乙巳	后 初（落空）
贵午    丑虎		巳	寅	辰	丑		兄 戊申	朱 中
后巳辰卯寅常		寅	亥	丑	辛		子 辛亥	龙 末
		阴玄
邵先生曰：定得文字，目下便至。盖初传日马乘后，为恩泽神。又月建主州府文字。巳时为用，故不出时见之也。只是长老得了，自却有灾，宜保重。乃虎乘墓加身也。果当日文字至，长老交割了，却谢州府，中路门辕拱柱颠下，手废而成疾矣。

163）张一公占州中相论文字，二月辛卯日亥将寅时。	（午未空亡，卯辰落空），昂星，龙战，励德。
		后阴
贵寅卯辰巳玄
蛇丑    午常		龙	朱	阴	虎		子 戊子	朱 初
朱子    未虎		酉	子	辰	未		父 空未	虎 中（空亡）
六亥戌酉申空		子	卯	未	辛		子 戊子	朱 末
		陈龙
邵先生曰：文字今日必来，果应。盖昴星课，卯日子加卯，朱雀临门，主文字立至。又子卯相刑，主其来紧速也。又三传俱在日辰之上，自主日下必然到也。

疾  病
164）孟承务占幼童，己酉年二月壬午日戌将丑时。（申酉空亡，巳午落空），元首，元胎。
		贵后
蛇寅卯辰巳阴
朱丑    午玄		六	贵	阴	虎		财 辛巳	阴 初（落空）
六子    未常		子	卯	巳	申		子 戊寅	蛇 中（暗鬼）
陈亥戌酉申虎		卯	午	申	壬		兄 乙亥	陈 末
		龙空
邵先生曰：此课主病上热下冷，上膈虽热不渴，中间风气相击，下部不通，因食冷咸物损肺，遂上喘下痞，今宜补肺通肠。盖曾寄出家，未曾还愿之故。今若寄出家，可以免灾，终是衰弱，二十一岁后状如老人，皮消肤瘦，若痨病状；二十八岁，不能过也。其子病症，果是上热下冷，因食冷鲞鱼汤与麻参，遂得此症。当初舍在净安寺，继而赎归，遂不安，常若痨怯状；寄在外祖家养育，瘦弱益甚，不曾娶妻，至绍兴十六年四月三日病故，果二十八岁也。
先生析曰；夫日上长生是空亡，申为寺院，虚生是寄舍也。壬受申之虎生，却去生寅木，木生巳火，巳火克申金，申金受克，走来壬上避之，非本意来生也，故终身瘦弱。申数七，亥数四，四七二十八也。初巳火主上热，末亥水主下冷，上膈在热而不渴，中间缘寅木，主风气相击，下部不通。又巳火伤申金，肺脏上喘必矣。
初传论上部，中传论中间，末传论下部。就初传论受子女耶？是就日干上下论耶：（研读）

165）王县丞甲戌生三十五岁占病，戊申年六月甲寅日未将卯时。（子丑空亡，辰巳落空），八专，帷簿，励德。
		六朱
陈酉戌亥子蛇
龙申    丑贵		六	虎	六	虎		鬼 庚申	龙 初（暗鬼）
空未    寅后		戌	午	戌	午		子 戊午	虎 中
虎午巳辰卯阴		午	寅	午	甲		子 戊午	虎 末
		常玄
邵先生曰：此课日辰皆见午，甲寅二木，皆死于午，那堪中末又是午，初传又是绝神，六月午为月病符，旺火蚀休木，本宫又克父母，既无父母，亦难为子息，及自身。幸行年在子上烧不尽，三十七行年到寅，巩难。三十九行年到辰见申，尤难过矣。须先克了子，便乃心病，且作废人也。王县丞授邵武军，是年遭丧男女四人，果成心病不赴任，恣狂而走，至三十七癫痴不知人事，亦不饮食，几两月方瘥。三十九上，又复如此，却不死，四十岁上，太岁到寅死。
先生析曰；盖上午、辰上午、中传午、末传午，共四午来蚀甲寅，是四个月病符、四个天鬼。天鬼常传四仲神，建寅居酉逆相巡，行年日上如遭着，灾祸刑伤病扰人。四个天地转杀春卯夏午秋酉冬子、四个白虎，所以丧四子，午为心，遇虎故主颠狂。木死于午，故为废人。天鬼多生于疫病，故死者非二四即五六也。
用五月禄说神煞用六月以得节论。此处论生死，太岁到寅，上见午，为日之死神。
四午字，为死神、天鬼、病神、白虎加之，为脱耗日干甲木之休气。午为心作昏迷煞，白虎为道路神，故狂而走。

166）徐孺人己卯生三十岁占病，戊申年五月癸巳日申将卯时。（午未空亡，亥子落空），重审，斩关，孤辰。
		空虎
龙戌亥子丑常
陈酉    寅玄		阴	龙	空	蛇		财 空午	蛇 初（空亡）
六申    卯阴		卯	戌	亥	午		兄 丁亥	空 中（落空）（丁神）
朱未午巳辰后		戌	巳	午	癸		鬼 壬辰	后 末
		蛇贵
邵先生曰：日上午作蛇见空亡，为偏空。阴人所苦，遂至心下不足，遇饥则气攻心胸，眼目昏暗，生子多但不实，内一子足多一趾。中年血海败，五十左右则成血瘿，不宜破，破则死矣。在五十四五之间。平生不宜养蚕，恐因蚕得病也。徐孺人之父有妾，即孺人乳母。父死随孺人在徐司理家，常与司理不合，故孺人得病，以乳母故也。生子十一胎，存三人，内一子多趾。四十一血败，三年成瘿 ，五十四因养蚕夜出胃冷致疾，瘿破出血数升而死。
先生析曰；盖日上见午为心，癸水灭午火又空亡，是心受制而不足，午为阴人，空则无位为妾，蛇在午上扰，故知为此阴人所苦。又午为目，蛇扰水制，又空亡，自然昏暗。饥痛者，己卯生人，禄在午，空则乱也。蛇扰故痛。戌土上见青龙，故主多趾。又戌为足也。血败者，亥坐空亡，又乘天空故也。血瘿者，辰加亥为天后，辰坚土，加血上，故为血瘿。天后主厌秽，癸水入辰墓，故瘿破而死也。

167）伊秀才占父病，父丙辰生六十四岁，己酉年十月丙申日寅将寅时。（辰巳空亡，辰巳落空），伏吟，元胎，励德，寡宿。
		六朱
陈巳午未申蛇
龙辰    酉贵		蛇	蛇	陈	陈		兄 空巳	陈 初（空亡）
空卯    戌后		申	申	巳	巳		财 丙申	蛇 中
虎寅丑子亥阴		申	申	巳	丙		父 壬寅	虎 末（暗鬼）
		常玄
邵先生曰：此课自本身传归妻宫，妻宫又传归父母，六旬向上人，占病不宜见父母。盖父母既故，故是下世重见父母也。行年与本身并，爱圅曰：六十四岁行年在巳，巳既丙，丙为本身，故云行年与本身并。然则的是六十四岁。因财上及旧事不足，酉年以申财为病符，病符主旧事，的是己酉年占，其本命定丙午年。爱圅又识。以致伤心。中间又是财爻入课，必是财切，兼与妻不足，遂激成病。末传生气，此课本主未死，缘父母宫艮山坟，左边地风吹骨转，右边白蚁又入棺，若急移坟，可以延年。否则归冥矣。伊父之病，因为子娶妇囊空，不顺意、烦心，遂心热致渴成病，日渐狼狈，兼子又无书舍，愈增烦闷。先生令其移坟，渠及移利方，移意遂决。及开棺视之，则地风吹棺中骸骨颠倒，白蚁满棺，泥土淤塞，于是易棺移葬，病日渐退，从此安好。次年其子又得一好书舍，雍容而过，安乐八十岁方卒。
先生析曰；盖丙日寅为父母爻，上见白虎，定是父母坟不安。六旬人见父爻，本不利。然寅为丙之长生，故得不死，而以父母坟断也。白蚁之凶，乘白虎也。此伏吟上下皆父母，非他占可单用也。余按寅木主风，故云风吹骨转。
因占病又占出坟墓不吉之论，论得病源由。说出坟墓之灾。

168）张逸士庚戌生五十九岁占病，戊申年九月庚寅日辰将丑时。（午未空亡，酉戌落空），
		朱六
蛇申酉戌亥陈
贵未    子龙		蛇	阴	虎	陈		兄 甲申	蛇 初
后午    丑空		申	巳	寅	亥		子 丁亥	陈 中（丁神）（暗鬼）
阴巳辰卯寅虎		巳	寅	亥	庚		财 庚寅	虎 末
		玄常
邵先生曰：此课大凶，上下俱脱，其病恐是泄泻上得之，自后寒热往来，必成五痨七伤。又兼翻胃吐食，况日上生水，金去生水，多主冷涎，支上见巳，木生虚火，必心下不宁，遂至此病。兼之白浊，死在二十八日，不然再历二十八日，难过矣。此课始终见凶神，上下皆盗气，巳亥俱四数，申数七，四七二十八，两处皆见，五十六日也。日干为上部，支辰为下部。

论生死日
169）叶八即行医求占生意，戊申年十二月辛卯日丑将巳时。（午未空亡，寅卯落空），比用，曲直，佚女，寡宿，知一。
		陈六
龙丑寅卯辰朱
空子    巳蛇		后	虎	陈	贵		父 空未	后 初（空亡）
虎亥    午贵		未	亥	寅	午		财 辛卯	六 中（落空）
常戌酉申未后		亥	卯	午	辛		子 丁亥	虎 末（丁神）
		玄阴
邵先生曰：金日得木，满盘皆财，不合午来化许多败气，木又死于午，作贵人偏不利医贵人，却有天医在中传，地医在末传，能制午火，贵人管事，是临危之病，方来相请。有一妇人害反胃者，医肝不医胃；有一小儿中风气者，通水脏不得治风，依此行人，可以取效也。汝屋上不合着一兽头东立，人家亦有一兽头相触百达人，故财不入耳。叶八郎医道不甚兴，治小儿有效，才治大家便不效，其先人因对面有破山头，遂以兽头屋上镇之，西北之家亦然。在叶氏屋前对冲。
先生析曰；盖以白虎立亥在卯之上，是本家屋上之兽头也。亥本宫上见未，有夜之白虎，是西北邻家之兽头也。叶因先生之言，而去之，次年正月初七日，杨七小娘子患翻胃，前请数十医，经年不效，是日请叶治之，叶思先生之言，遂调治肝经即效，得钱二十余缗。至三月十八日，徐参议之孙六岁，中风四五日瞑目不动，来请。叶又思先生之言，遂以泻药利其水脏，六七日能行，脱然无虞。又获钱三百余缗 ，自此医道大行，遂缘天后在未来加亥，卯来克未，未遂克亥，故主反胃，先因卯克之，卯属肝经，所以当治肝也。亥为幼子，亥水生木不成局，则生风。叵导水使行，则风自息矣。未为亥胃覆生在下，故翻胃。一作覆在卯下，故主反胃。爱圅按：未加亥并非受生，则覆在卯下为是。三传木局，木克土，故治肝木而不治胃土。辛日亥为幼子，加卯六数，是六岁。亥水生木，木主风，故理水脏而不治风木也。白虎在亥，通之为佳，故宜泻也。
年月日时俱以前二辰为天医，对冲为地医。日地医从子起顺行十二辰。
午克日，故寅卯为日财，午耗之，亥乘虎自刑又伤午贵。未乘天后为妇人，未又为胃，卯克之，制倒木局，故翻胃。卯为肝，治肝不克胃，六合为小儿。

170）樊郎中往治项秀才病，来占。项丁丑生三十三岁，己酉年九月甲子日卯将申时。（戌亥空亡。巳午落空），知一，长幼，度厄。
贵后	
蛇子丑寅卯阴
朱亥    辰玄		后	空	玄	陈		兄 丙寅	后 初
六戌    巳常		寅	未	辰	酉		鬼 癸酉	陈 中
陈酉申未午虎		未	子	酉	甲		财 戊辰	玄 末
		龙空
邵先生曰：此病人往妻家有私情，因暗中相约，又失去情人所赠之物，遂思虑而得病，久而不治，必成痨怯。日上见酉作勾陈，思虑已伤肌肤，酉为闭口，此事难言也。当时樊亦庸医，因先生之断，假托诊脉为名，言其病症，人皆惊异以为神医。
盖项因妻母死，往妻家与舅嫂通，被妻舅知觉，遂归。舅嫂以手帕赠之，项归而失去，被妻拾得收藏，项不敢问，思之成病，肌肤消瘦，项既不言，妻亦不解；及闻樊郎中之言，妻乃出帕还之；樊深戒利害，服药而愈。
先生析曰；盖此课日投入四课发用，复传归日，循环不断，支为宅，支上未为妻，四课者，宅内也，是妻家矣。今寅投入四课，加妻爻上作天后，是与妻家妇人通矣。日上酉作勾陈，酉为色，勾为思虑，今得日鬼，思虑已伤肌肤，安得不病？然甲子旬酉为闭口，此事难言。辰为皮，为肌肤，加酉败气上，乘元武为走泄，故主消瘦。行年在戌，戌上巳，作太常，常主丝棉，是手帕也。己酉与三合，故主情人之物也。爱圅曰：太常加空，故遗失。明说而安者，行年上巳火能制酉金也。

171）某占病戊申年二月初四戊午日亥将戌时。（子丑空亡，丑寅落空），别责，不备，六仪。天鬼；正月在酉，二月在午，三月在卯，巳月在子，五月在酉，依此反复。
		贵后
蛇午未申酉阴
朱巳    戌玄		后	贵	贵	蛇		鬼 甲寅	龙 初（暗鬼）（落空）
六辰    亥常		申	未	未	午		父 戊午	蛇 中
陈卯寅丑子虎		未	午	午	戊		父 戊午	蛇 末
		龙空
邵先生曰：天鬼午，受病鬼之生，犯了东岳城隍香火神，乃疫气入宅，主合宅病。盖寅正春旺之鬼，鬼有气不止一人，其家七口，病死三人，急告东岳，余人遂得免。盖中末日上三个羊刃杀，所以丧三人。龙到巳午皆名命神，最不利。爱圅按：此句似用昼贵，其故何也？


172）尹邦达庚申生五十岁占妻病，妻同庚。己酉年丁亥日辰将亥时。（午未空亡，亥子落空），重审，铸印，斩关。
		朱六
蛇戌亥子丑陈
贵酉    寅龙		贵	虎	常	六		兄 癸巳	常 初（暗鬼）
后申    卯空		酉	辰	巳	子		子 丙戌	蛇 中
阴未午巳辰虎		辰	亥	子	丁		父 辛卯	空 末
		玄常
邵先生曰：丁日会起水局，日上子作六合，主孕，恐是鬼胎。众笑曰：五十何能有胎？先生曰：受气于秋，何以决？妇在子兮夫立申，今正秋占，及时之课，故主怀孕。只不合丁日会水局，故主鬼胎。空中必有影响，来年二月必见鬼形。尹妻数日后渐安，腹渐大，果是孕。次年二月三日生，乃鬼胎也。生了时时或瓦落，或物响，更不令安居。
先生析曰；盖丁日火生于寅，胎在子，子又为子息，更作六合临日，正应《心镜》之论，然会起水局为鬼，故曰鬼胎。末见卯与子刑，故次年二月见鬼形也。若他人占行年，不并不见鬼，不可云鬼胎，若不会起申子辰，却是官星，必生贵子，非鬼胎也。（仔细研读）

173）叶解元丁丑生三十四岁占病，庚戌年六月壬辰日午将巳时。（午未空亡，）元首，进茹。
		朱六
蛇午未申酉陈
贵巳　　戌龙		蛇	贵	常	虎		鬼 己丑	常 初
后辰　　亥空		午	巳	丑	子		子 庚寅	玄 中
阴卯寅丑子虎		巳	辰	子	壬		子 辛卯	阴 末
		玄常
邵先生曰：此课本身虽坚固，不合传进迤逦脱气，子与丑合作常，因与人相会饮酒食，而喜乐太过，遂惑风邪。今已七八分了，以行年退一步而就禄，壬水又旺，玄又同途，水既太盛，虽生木不为害，但只补元气，其风自退。宅上见绝神，三传丑寅卯，若非行年退却一步，定见进脱，不可疗矣。
先生析曰；大凡壬日行丑寅卯，迄逦进脱，支上又见绝神，必不可治，不问老少皆以死论。惟此课行年在后一位，引退就禄。虽然进其实就退，只不合初传本命来与子合，太常为燕乐神，过余遂使风邪入内，以致生病。然喜时令在秋，壬癸水秋生，得亥子相并旺相，必不至死。主今冬得子。若是来年正月节生必贵子。内有暗贵人故也。目下主服，初丑破碎作常是以主之。

174）韩省干戊寅生三十三岁占子病，子五岁，丙午生，庚戌年七月己亥日午将未时。（辰巳空亡，卯辰落空），元首，退茹，斩关，励德。
		龙空
陈辰巳午未虎
六卯    申常		玄	阴	龙	空		兄 戊戌	阴 初
朱寅    酉玄		酉	戌	巳	午		子 丁酉	玄 中（丁神）
蛇丑子亥戌阴		戌	亥	午	己		子 丙申	常 末
		贵后
邵先生曰：此病至危，宅中谢神请医，费尽千万钱，而不知病在目前。今主至困而又发吊，手足拳束，口眼歪邪，还是风症否？曰：然。若作风病，其病必死。其病因亲王价领出，与冷粽子吃，及归又吃冷淘面，二物积中，遂发热，积紧肠塞，致令手足拳束耳。可依此治即安也。韩丈之子，因七月十五仆家裹粽烧纸，遂与食之，归又吃令淘面，晚遂得病，困重求重请医，费千万钱不效，闻先生言，医遂以陈皮、青皮、乌药汤治之，便觉身轻，下黑粪三五块而全愈。
盖己日见戌为同宗，日上见午，火中之物也。巳乃未形似米，以来配宗字，象粽子，加亥水故曰冷粽。太阴老妇，乃仆人之母与之也。酉麦申面，故曰面，玄武主过水，是以为冷淘也。

    175）蒋六公乙巳生六十五岁占自身不安，己酉年辛酉日巳将寅时。（子丑空亡，卯辰落空），遥克，弹射，励德，三交，寡宿。
		虎常
空申酉戌亥玄
龙未    子阴		蛇	阴	朱	后		财 乙卯	蛇 初（落空）
陈午    丑后		卯	子	辰	丑		鬼 戊午	陈 中
六巳辰卯寅贵		子	酉	丑	辛		兄 辛酉	虎 末
		朱蛇
邵先生曰：吾丈年高，尚有此病，何也？凡三交中有空亡六合者，皆不正之合，其患有三：一主吾丈思前妻，二主恋一少妇不在眼前，多方烦燥，遂致下部流利不实；三主长子非横因成病。今行年在末传，带禄居火上，为鬼所弄，不免贪食生冷酸咸之物。若能如愿，尚可活七八年，否则情死定死矣。蒋公欲取一意中人，诸子不肯，心遂躁怒，又大郎一奶子，又生烦躁，遂得下部病。只好酸咸物吃。后先生劝彼乃郎，取此意中人与之，其病渐减。
先生析曰；盖果至丙辰年死。盖支上子丑合，而乘太阴，又是夜神，是淫乱合也，却又空亡，乃虚想其合，而无实效。四课遥克为传，事主在内。长子非横，乃卯为长子，作蛇故主非横。主事初传空亡，便不行传，喜得末上行年相接，所以用之，日上丑土得中午生，土遂生金，丑八，故八年也。

176）蒋七婆戊申生六十二岁占子病，子辛未生三十九岁，己酉年辛酉日巳将申时。
		六朱
陈寅卯辰巳蛇
龙丑    午贵		六	贵	朱	后		鬼 戊午	贵 初
空子    未后		卯	午	辰	未		财 乙卯	六 中
虎亥戌酉申阴		午	酉	未	辛		子 空子	空 末（空亡）
		常玄
邵先生曰：病因情人或眷属不足，致得此病，此情人乃官作使女之类，欲见不能，思恋极矣，故生心病。若要病好，须是释思，更妇人临别，赠有手迹，他尝留身畔，须烧了与他另娶方可，否则日渐成痨矣。
蒋七婆之子因丧妻，遂与邻妇通奸，他丈夫得知，却典雇与何判院，此人苦思成病，又妇人行时，绣一香囊与之，其子时常观玩，睹物思人，其病更甚。七婆闻先生之言，遂与彼烧绝，又为彼娶一妇，病果自愈。
先生析曰；盖未作后生日，支上午与未合，乃鬼合，便是不正之交，传退与妇人相离也。三交交易之象，宅上贵人是合入宅去也。末传是子，行年上丑，子又与丑合，更日辰上实合，末又见空亡合，即是思望悬切，欲合不合，传退既值空亡，只得在此思想，所以成痨。午未合，子丑合，子午冲，丑未冲，合处相伤，反成不足。子丑又空，是去彼不得见矣。

178）某占病，二月庚辰日亥将辰时。（申酉空亡，卯辰落空），渉害，绝嗣，蓦越。
		贵后
蛇子丑寅卯阴
朱亥    辰玄		虎	朱	六	阴		鬼 壬午	虎 初
六戌    巳常		午	亥	戌	卯		父 丁丑	贵 中（丁神）（暗鬼）
陈酉申未午虎		亥	辰	卯	庚		兄 空申	龙 末（空亡）
		龙空
邵先生曰：四课俱下贼，绝阴之象。白虎乘午作鬼，男病主三日内死也。何则？无阳气也。不合灸，又不宜服药，此是血病。盖午主心，心主血也。宅中有阴人，死得不明，作鬼为祸。要阴鬼退，须门前社庙作福，午是阴人，乘虎作鬼故也。又午是天之真火克日，主灸神，乘虎故不宜灸。又是天医，故不宜服药。涉害深为用，主久病。若是阴人则死尚可缓。且火加水，主寒热往来克日，主痨血。

179）某占病，丁巳日未将寅时。（子丑空亡，巳午落空），重审，铸印，斩关。
		朱六
蛇戌亥子丑陈
贵酉    寅龙		空	蛇	常	六		兄 丁巳	常 初（落空）（丁神）
后申    卯空		卯	戌	巳	子		子 壬戌	蛇 中（暗鬼）
阴未午巳辰虎		戌	巳	子	丁		父 乙卯	空 末
		玄常
邵先生曰：主病人狂言发喘而死，巳作常为用，主言语。丁日巳用皆火，中又蛇乘戌加巳，是火加旺地，故主发狂。火墓戌，阴气尽也。凡人以内阴气为主，阴日养阳，今已绝，则阳气上攻，而不能生阴，阴绝阳弱，更主发喘，果狂言发喘而死。

180）某占病十二月丙午日子将亥时。（寅卯空亡，卯辰落空），弹射，进茹，不备。
		朱蛇
六午未申酉贵
陈巳    戌后		蛇	朱	朱	六		财 戊申	蛇 初
龙辰    亥阴		申	未	未	午		财 己酉	贵 中
空卯寅丑子玄		未	午	午	丙		子 庚戌	后 末
		虎常
邵先生曰：定是咳嗽狂言，见鬼见神之状。盖三传金，主肺主嗽，而午火又加丙，午火盛发，心神散乱，故主发躁狂言。鬼神之状者，申加未，未临宅，未主鬼神之状。其人死者，传归死墓也。未中有鬼宿。

181）某占儿病，己丑日丑将辰时。（午未空亡，卯辰落空），昂星，掩目，天烦。
		虎常
空寅卯辰巳玄
龙丑    午阴		后	朱	龙	常		财 戊子	陈 初
陈子    未后		未	戌	丑	辰		兄 壬辰	常 中（落空）
六亥戌酉申贵		戌	丑	辰	己		兄 丙戌	朱 末
		朱蛇
邵先生曰：昴星课，纯阳之象，阴掩其阳，是无阳气也。辰作常覆日，阴上丑破，末戌加丑，阴气将尽于戌，阳气将尽于辰，阴阳气绝，绝者促也，病人当气促而短。阳气将尽，外应虚热烦躁，又主热渴。其人果先热渴，而后喘死。
六畜走失附
182）吴四公六十四岁占进畜，己酉年九月癸亥日卯将辰时。（子丑空亡，亥子落空），元首，退茹，斩关。
		贵后
蛇辰巳午未阴
朱卯    申玄		常	虎	空	龙		鬼 壬戌	虎 初
六寅    酉常		酉	戌	亥	子		父 辛酉	常 中
陈丑子亥戌虎		戌	亥	子	癸		父 庚申	玄 末
		龙空
邵先生曰：欲进六畜，而猪牛栏皆不得其所。戌加亥作白虎，大猪入栏反小，只如犬大，兼且多病死伤。牛临寅地，自是畏乡，岂能长久？要好移栏到长生西南之地，牛羊猪皆可养之。宅基皆不利畜，牛羊猪鸡皆无位，至于犬反要咬猪，猫亦不能捕鼠。
盖缘天目在宅，宅中有伏尸，所以不荣。五年之内，伏尸必伤人矣。吴宅自造屋十三四年来，诸畜皆养不得，故占之。当先宅前一半是田，一半是山，其山有古冢骸骨，不知姓名，吴尽撤去造屋，是以不利。后至甲寅三月，宅中屡现火光，怪异并作。吴记先生断课之语，遂迁别宅居住。大凡占宅，天目加支，多主伏尸。秋以戌为天目，戌数五，故主五年必现影响也。

183）王寺丞占出兵往饶州取马何故未回，丁亥日戌将卯时。（午未空亡，辰巳落空），重审，四绝。
		朱六
蛇子丑寅卯陈
贵亥    辰龙		朱	虎	阴	六		兄 空午	虎 初（空亡）
后戌    巳空		丑	午	酉	寅		子 己丑	朱 中
阴酉申未午虎		午	亥	寅	丁		财 甲申	玄 末
		玄常
邵先生曰：其马必被虎伤死矣。五日后兵士报曰：放马山上吃草，被虎所食。盖午为马，乘虎加亥为用，自刑加自刑，上午被亥克，故然。

184）遂安官人占失马，十一月壬午日丑将卯时。（申酉空亡。午未落空），元首，间传。
		蛇贵
朱卯辰巳午后
六寅    未阴		六	蛇	阴	常		子 戊寅	六 初（暗鬼）
陈丑    申玄		寅	辰	未	酉		兄 丙子	龙 中
龙子亥戌酉常		辰	午	酉	壬		官 甲戌	虎 末
		空虎
邵先生曰：此马不见矣。午为马加申道路之上，正行也。被人骑去矣。果然。



185）某占失马丁丑日亥将申时。（申酉空亡，亥子落空），昂星，掩目，虎视。
		朱蛇
六申酉戌亥贵
陈未    子后		陈	虎	阴	蛇		兄 壬午	龙 初（暗鬼）
龙午    丑阴		未	辰	丑	戌		子 甲戌	蛇 中
空巳辰卯寅玄		辰	丑	戌	丁		子 庚辰	虎 末
		虎常
邵先生曰：马在东方寺院围墙内不能出，须从一破门入去，寻见在己卯日也。果于二十五日，于东方寺院从轮藏前破门入墙内寻见。盖马属午，作龙为用，类神在传也。破门者，午破卯，卯为门也。墙垣者，四土周围也。

186）某占失羊，戊子日酉将寅时。（午未空亡，丑寅落空），重审，循环，赘婿，不备。
		贵后
蛇子丑寅卯阴
朱亥    辰玄		后	空	空	蛇		财 戊子	蛇 初
六戌    巳常		寅	未	未	子		兄 空未	空 中
陈酉申未午虎		未	子	子	戊		鬼 庚寅	后 末
		龙空
邵先生曰：子作蛇临日为用，主非横事。中末加子作天空，未羊也，加子为六害，羊非水物，不宜临子，况上又作天空是戊戌土，戌刑未，戌为犬，犬伤羊，子水也。此羊被犬赶入水中，为人宰了，以瓮器盛之，藏在厕中，天空无气为器物，又为污秽。寅加未，虎又啖食之兽，所以伤羊。不出今日须败，果当日捉获。

187)某占失羊，丁未日未将未时。（寅卯空亡，寅卯落空），伏吟，稼穑。
		虎常
空巳午未申玄
龙辰    酉阴		常	常	常	常		子 丁未	常 初（丁神）
勾卯    戌后		未	未	未	未		子 癸丑	朱 中（暗鬼）
六寅丑子亥贵		未	未	未	丁		子 庚戌	后 末
		朱蛇
邵先生曰：伏吟课，其羊定在西南兄弟姐妹亲眷家寻之，今日申时可见。果申时在西南方妻姐家寻见。盖未为羊，上作太阳月将，丁未日又未发用，故在西南。亲眷者，未为眷属者也。伏吟在本位不旺，未乃月将，五月当相气，故不失。

188)某占失羊，己卯日亥将未时。（申酉空亡，子丑落空），渉害，比用，曲直，乱首，不备。
		朱蛇
六酉戌亥子贵
陈申    丑后		蛇	龙	玄	蛇		兄 癸未	龙 初
龙未    寅阴		亥	未	卯	亥		财 乙亥	蛇 中（暗鬼）
空午巳辰卯玄		未	卯	亥	己		鬼 己卯	玄 末
		虎常
邵先生曰：春占曲直课，未加卯作龙为用，其羊不失。乃走入他人羊群中，信东方寻之必见。果于东方园内羊群中寻见。
先生析曰；盖初传是类神，作龙入传，加日辰，故不失。

189）某占失狗，甲辰日戌将寅时。（寅卯空亡，戌亥落空），渉害，炎上，狡童，斩关。
		虎常
空丑寅卯辰玄
龙子    巳阴		蛇	龙	后	六		财 庚戌	六 初（落空）（暗鬼）
陈亥    午后		申	子	午	戌		子 丙午	后 中
六戌酉申未贵		子	辰	戌	甲		兄 空寅	虎 末（空亡）
		朱蛇
邵先生曰：白狗寻不见矣。盖戌为类神，加日虽主自归，奈何戌与寅虽作三合，又作六合，而寅反作虎在未传克戌，故寻不得，定被杀了。后知被木排上人杀了。寅作虎克戌，寅木也。遂应木排上人，奇妙至此。盖卯为排，夹克戌土故也。

190）某占失鸡，辛亥日子将丑时。（寅卯空亡，丑寅落空），元首，退茹，不备，斩关。
		六陈
朱辰巳午未龙
蛇卯    申空		虎	常	空	虎		父 庚戌	常 初
贵寅    酉虎		酉	戌	申	酉		兄 己酉	虎 中
后丑子亥戌常		戌	亥	酉	辛		兄 戊申	空 末
		阴玄
邵先生曰：鸡寻不见矣。被犬冲入邻家，一奴便捉去，杀而食之矣。
先生析曰；盖戌为用，奴偷也。邻近人家者，酉为刃作虎，申亦是虎加酉，酉与戌邻故也。酉为鸡，虽类神入传，加日主自归，奈何加戌，阳刃杀上作虎，如何得活。
亡  盜
191）某占捕逃有罪人，己酉年十月癸卯日寅将辰时。（辰巳空亡，寅卯落空），渉害，极阴。
		蛇贵
朱卯辰巳午后
六寅    未阴		空	陈	常	空		鬼 辛丑	陈 初
陈丑    申玄		亥	丑	酉	亥		兄 己亥	空 中（暗鬼）
龙子亥戌酉常		丑	卯	亥	癸		父 丁酉	常 末（丁神）
		空虎
邵先生曰：此课干来加支，即发用，退归西北，其人逃往买卖人汪家后空猪圈内藏匿，亥四丑八，去此三十二里，有婢在宅前着孝衣洗酒器，不在可问之，在崩败东厕内，可往擒之。水日见亥，亥内有壬，壬加水，汪姓也。酉加亥为酒器，酉又为婢，作破碎，乘太常为丧服。

192）李四官占失盗，十月辛卯日寅将巳时。（午未空亡，卯辰落空）,昂星，励德，龙战。
		六朱
陈寅卯辰巳蛇
龙丑    午贵		玄	空	朱	后		子 戊子	空 初
空子    未后		酉	子	辰	未		父 空未	后 中（空亡）
虎亥戌酉申阴		子	卯	未	辛		子 戊子	空 末
		常玄
邵先生曰：辛卯日，三传不行，单只在支干上，初传是支上之子，中传是干上之未，末传又归支上子。子未相害，虽喜未能制子，无奈未乃旬空，不能克制，徒作干上空亡，自合失脱也。未空不能生辛金，而辛金反能生支上子水，为之脱气，故捉贼不得，但初传自宅发用，末传又归宅上，是贼不出门也。当主本家眷属为脚耳。后却知是大兄二兄之子，偷回房中，三日后方携出使用。李四官失钱谷二物。
先生析曰；大凡占贼，日传归日，辰传归辰，皆不是外人，况辛卯日，三传皆在干支上耶。若末传出去，庶可向外寻耳。占人行年又在卯上，乃家贼无疑耳。（仔细研读）

193）官人寓寺中失婢而占，甲寅日卯将丑时。（子丑空亡，寅卯落空），重审，间传，斩关，登三天。
		后阴
贵未申酉戌玄
蛇午    亥常		蛇	六	蛇	六		财 丙辰	六 初
朱巳    子虎		午	辰	午	辰		子 戊午	蛇 中
六辰卯寅丑空		辰	寅	辰	甲		鬼 庚申	后 末（暗鬼）
		陈龙
邵先生曰：此婢走不远，被一凶徒藏在西南阁子上，只在今日败矣。辰加寅作六合，甲寅日纳音属水，水墓辰，人皆言斩关课。辰上见魁罡，必主动。近者远去。殊不知甲寅水墓辰，辰初为传午为阴妇人，在辰上曰阻关，所以不进。末申作后，是女鬼，加午道路路上，被鬼阻不行。天后主厌翳藏匿。又勾在卯，午乘戌。戌为楼阁，故藏高处阁上，主败者，内战也。
果次日于寺西南人家阁上擒之。

194）某占失婢，己酉日酉将未时。（寅卯空亡，辰巳落空），元首，不备，闭口，出户。
		陈六
龙未申酉戌朱
空午    亥蛇		后	蛇	蛇	六		兄 癸丑	后 初
虎巳    子贵		丑	亥	亥	酉		鬼 空卯	玄 中（空亡）
常辰卯寅丑后		亥	酉	酉	己		父 乙巳	虎 末（落空）（暗鬼）
		玄阴
邵先生曰：此婢不失，但往来处寻之，六里内必见也。日辰三传俱在阴位，阴主伏匿，巳作虎临门户上，其人入门去便止也。盖己日为尊，酉辰为婢，今加日上，是婢来就尊，日辰相加，所以不走。酉六故不出六里必见。
果往东方六里内寻见，乃失路不能归也。

195）某占婢走失，己未日子将戌时。（子丑空亡，巳午落空），八专，独足。
		贵后
蛇未申酉戌阴
朱午    亥玄		玄	后	玄	后		子 辛酉	后 初
六巳    子常		亥	酉	亥	酉		子 辛酉	后 中
陈辰卯寅丑虎		酉	未	酉	己		子 辛酉	后 末
		龙空
邵先生曰：独足课，酉为婢加未，不离身宅矣。兼独足体，一足焉能动焉，不须寻，当日归矣。

196）某因亲事筵会失银而求占，庚辰日酉将辰时。（申酉空亡，丑寅落空），重审，蓦越，引从。
		朱蛇
六戌亥子丑贵
陈酉    寅后		后	陈	虎	贵		财 戊寅	后 初
龙申    卯阴		寅	酉	午	丑		父 癸未	空 中
空未午巳辰玄		酉	辰	丑	庚		子 丙子	蛇 末（暗鬼）
		虎常
邵先生曰：寅作后加酉，为隐蔽，酉金类神也，合加支上，日上有丑墓，寅作用，中又未，作墓覆其上，凡见墓则为藏物，有类神，主其物不失，中未墓作天空，主污秽，那更神作玄武，传入勾陈，勾陈在酉而败元武，故主寻之必得。果于厕坑之侧寻见。




197）同日酉将午时寻之未见，其子再占。（申酉空亡，亥子落空），
		陈六
龙申酉戌亥朱
空未    子蛇		六	空	后	朱		财 戊寅	后 初
虎午    丑贵		戌	未	寅	亥		鬼 辛巳	常 中
常巳辰卯寅后		未	辰	亥	庚		兄 空申	龙 末（空亡）
		玄阴
邵先生曰：其物在厕屋左右。盖寅加亥为用，末申系类神，辰作玄武加丑金墓，辰上见天空，主污秽处藏匿，寻之必见。果于申牌后于厕坑左右寻得，与前课不异。





198）某妇占失金耳环，十一月己丑日寅将戌时。（午未空亡，戌亥落空），渉害，从革。
		朱六
蛇酉戌亥子陈
贵申    丑龙		蛇	玄	虎	六		子 乙酉	蛇 初（暗鬼）
后未    寅空		酉	巳	卯	亥		兄 己丑	龙 中
阴午巳辰卯虎		巳	丑	亥	己		父 癸巳	玄 末
		玄常
邵先生曰：金环以酉为类神，初传即加巳上，乃长生之地，不落空亡，又是三合金局，此物乃自己遗失，见在必得。巳为炉灶，酉加之，得蛇亦巳火，当失炉灶灰中。火至冬而死，故云灰中。寻之果于炉下寻见。





199）僧占失度牒，辛卯日酉将辰时。（午未空亡，亥子落空），重审，励德，赘婿，不备。
		龙空
陈戌亥子丑虎
六酉    寅常		虎	朱	朱	玄		财 辛卯	玄 初
朱申    卯玄		丑	申	申	卯		兄 甲申	朱 中
蛇未午巳辰阴		申	卯	卯	辛		父 己丑	虎 末
		贵后
邵先生曰：被亲偷去，火焚了，其人脚跛，手指缺。盖度牒以朱雀为类神，申为僧人，而元武乘卯合辛，故为亲人，辛克卯，故卯遂偷去。知乃是外弟偷去，手足有疾不谬。




200）知县宴同僚反失去银物衣物而占，九月癸丑日卯将卯时。（寅卯空亡，寅卯落空），伏吟，乱首，励德，游子，稼穑。
		后阴
贵巳午未申玄
蛇辰    酉常		陈	陈	陈	陈		鬼 癸丑	陈 初
朱卯    戌虎		丑	丑	丑	丑		官 庚戌	虎 中
六寅丑子亥空		丑	丑	丑	癸		鬼 丁未	阴 末（丁神）
		勾龙
邵先生曰：其人须在高处，下来作窃，其物必藏在神庙中，未出衙门，今日午时二姓徐王人败。丁己在未，故主二姓人。癸为日主刑戌，戌为人力，又为高楼宿处，伏吟不离本家也。未为木墓，内有鬼宿乘太阴，主神庙。太阴主隐匿也。人在高处者，元武在申，申为高处也。
后果于本衙中神庙龛下寻见，乃是楼上打更人偷，丑为官星，勾作刑，故获。（仔细研读）




201）某占失银子，庚午日子将丑时。（子丑空亡，亥子落空），遥克，逆茹，蒿矢。
		朱蛇
六辰巳午未贵
陈卯    申后		六	朱	蛇	贵		鬼 庚午	蛇 初
龙寅    酉阴		辰	巳	午	未		鬼 己巳	朱 中
空丑子亥戌玄		巳	午	未	庚		父 戊辰	六 末
		虎常
邵先生曰：其物在南方炉灶近水边，湿泥中土藏之，若落水缸畔中，有杨树傍，乃有木果处寻。后于灶边水缸下寻见。盖缸边者，发用巳午蛇雀。近水泥湿者，乃午未上遁得壬癸水也。类神酉临火墓作太阴，是以贼不出去也。





202）寻物未见，再占。庚午日子将酉时。（子丑空亡，卯辰落空），重审，高盖，三交，伏殃，二烦。
		陈六
龙申酉戌亥朱
空未    子蛇		蛇	陈	后	朱		兄 癸酉	陈 初
虎午    丑贵		子	酉	寅	亥		子 空子	蛇 中（空亡）
常巳辰卯寅后		酉	午	亥	庚		财 丁卯	阴 末（暗鬼）（丁神）
		玄阴
邵先生曰：物在南方炉灶前，水湿处寻之，乃自家人盗耳。
先生析曰；盖辰作元武，主仆辈。酉为类神，作勾临午，更太阴临水，故主湿处。后果然。凡失物须看类神在传，或加日辰定见。传日不出日，传时不出时，宜秘之。




203）某占失舡，十一月朔壬午日丑将卯时。（申酉空亡，午未落空），元首，斩关，间传。此与遂安官人占失马同式，见六畜内。
		蛇贵
朱卯辰巳午后
六寅    未阴		六	蛇	阴	常		子 戊寅	六 初（暗鬼）
陈丑    申玄		寅	辰	未	酉		兄 丙子	龙 中
龙子亥戌酉常		辰	午	酉	壬		鬼 甲戌	虎 末
		空虎
邵先生曰：船往南方寻之，初八日内见，舡在旱地上，所以不进。寅作合加辰为用，舡在地之象。寅木也，乘合卯乃舡。且今日卯为神类加巳，是在地户东南上也。寅卯木三数，戌五数，共八，故八日内也。果初八日于东南上寻见。




204）某占失麦面，丁卯日卯将戌时。（戌亥空亡，卯辰落空），重审，铸印，乘轩。
		朱六
蛇戌亥子丑勾
贵酉    寅龙		勾	后	常	六		兄	己巳	常	初
后申    卯空		丑	申	巳	子		子	空戌	蛇	中
阴未午巳辰虎		申	卯	子	丁		父	丁卯	空	末
		玄常
邵先生曰：据此数是人力勾引来合偷了。后知是人力与对门面店博士合偷了。
先生析曰；盖巳为炉灶，又铸印体，太常为博士，亦主酒食，戌为人力，天空亦是两人力合偷也。申为麦面，故云。




官  訟
205）童秀才壬戌生四十七岁占讼，戊申年丁酉日午将辰时。（辰巳空亡，午未落空），重审，不备，间传，赘婿。
		六朱
陈未申酉戌蛇
龙午    亥贵		阴	贵	贵	朱		财 丁酉	朱 初（丁神）
空巳    子后		丑	亥	亥	酉		官 己亥	贵 中
虎辰卯寅丑阴		亥	酉	酉	丁		子 辛丑	阴 末
		常玄
邵先生曰：昼贵在夜，夜贵在昼，谓之贵人失位，不宜讼，必主断理不明。今贵人差迭，主以财结托，及暗通贵人关节。酉作雀，徒然结托，必主又换衙门。行年寅，又为今日父母，主吏人及尊长为鬼。盖不合寅反加鬼乡故也。官断不明，末传太阴故也。以后彼必葬老阴人于内，太阴作丑为墓故也。
童有房卖田并山，其兄应分取赎，弟反增高价，遂讼于官，买主系童秀才之姑，自戊申至辛亥六月姑死，彼家果扛姑葬于内，而赎不得。





206）汪淑仪壬戌生占讼，辛丑日戌将巳时，（辰巳空亡，酉戌落空），重审，励德，芜淫。戊申年占。
		龙空
陈戌亥子丑虎
六酉    寅常		龙	贵	朱	玄		财 癸卯	玄 初
朱申    卯玄		亥	午	申	卯		兄 丙申	朱 中（暗鬼）
蛇未午巳辰阴		午	丑	卯	辛		父 辛丑	虎 末
		贵后
邵先生曰：干上旬尾，支上旬首，为一旬周遍格。又名周而复始格。来了又去，去了又来。日上我也，支上彼也，我见卯旬尾，是事了毕。彼见午旬首，其事又起。末传丑与支上午六害，卯财又乘玄武，到了翻论，才输财，又被人诓赚。辛墓于丑，丑墓于申，主在外州入狱而羁绊也。他是午火，反生他州狱神，我是卯木，能克狱神。翻至二次，却能胜也。
汪与张氏争山起讼，汪氏初入状果胜，张氏翻论至州，汪又上司入状，送随州。张又上司翻，告送严州司理狱，又入州县狱，方得了绝。
先生析曰；盖午作贵人，作日鬼临支，却是六害，故彼自然失理也。汪氏被人啜了银一百两，乃卯作元武临干也。卯乃闭口，说不得，又不敢问。凡人不识课名，此为一旬周遍格，若辛未日卯加未，午加辛亦然。谋诸事作吉成凶，作凶成吉，惟讼要散，不要关锁也。






207）陆孔目癸亥生四十七岁占讼，己酉年九月庚申日卯将巳时。（子丑空亡，戌亥落空），元首，励德，顾祖，间传。
		六陈
朱卯辰巳午龙
蛇寅    未空		六	龙	六	龙		鬼 戊午	龙 初
贵丑    申虎		辰	午	辰	午		父 丙辰	六 中（暗鬼）
后子亥戌酉常		午	申	午	庚		财 甲寅	蛇 末
		阴玄
邵先生曰：此课讼有源头，今乃再发，非蓦地生起也。盖顾祖课，主原有讼根耳。且金日得巳时，又午发用，为天网，此事已不及止，更与人多不足。始终被他害。末寅只管生午火，遂来克身，又是自取其灾也。兼为事太过当，故至此。何以知之？行年自会起火局，所以招致。用火自去烧身，甲寅旬见寅，乃第一位公人害你。午为伙计，配一千八百里也。
陆初与徐都院不足，被害窘拾不服，遂至彼来有短事，再被窘拾，遂送至院，众人又来首。初时陆氏不合强骂众人，因被从僭。所谓会成火局，乃是他自凑起。又是天网，亦自取也。因彼之身与宅，先见克，则末寅乘势而生火。若不自招，如何得见此事？事了配鄂州，一千八百里。因午又见午，二九一十八，是其数也。午加申，乃西南方，阳刃破碎加本命，真针也。其青龙加申为退鳞，所以笞背。行年见盛开，则为配军也。





208）林文丙辰生五十三岁占讼，戊申年辛卯日戌将午时。（午未空亡，寅卯落空），比用，曲直，佚女，寡宿，知一。
		贵后
蛇丑寅卯辰阴
朱子    巳玄		陈	六	贵	常		父 空未	虎 初（空亡）
六亥    午常		未	亥	寅	午		财 辛卯	后 中（落空）
陈戌酉申未虎		亥	卯	午	辛		子 丁亥	六 末（暗鬼）（丁神）
		龙空
邵先生曰：主有服人争讼，挟起卑幼，遂乃动众。夜贵加在日贵，宜暗计嘱托，庶可。传财太盛反化鬼，若要此事了，须至贴幼小财物自止。徒尔有众，不能成事也。林兄弟三人，又叔伯兄弟四人，分产时，诸弟皆小，所分不均，后兄死，嫂与小弟论他不当，叔伯兄弟从之。
先生析曰；盖木局生干上午火，火来克日，行年上又见寅，日贵午虽是关切，又是鬼。寅木又生鬼，故有事。贴幼子即止者，因宅见亥为幼子，亥水能制午火。然诸木又生于亥，故住与不住，皆由于亥，故必贴幼小方得止也。后果贴幼弟物，诸人皆散。
又论曰：日上太常，是服也。午则妇人，故因嫂而动也。三传生鬼，动众之兆。寅加午上，贵人差迭，宜告贵人矣。挟起卑幼，亥水又作六合也。午空无刃，故不必贴妇人。亥能制午，是以贴幼子耳。（仔细研读）





209）祝秀才壬申生三十八岁占讼，己酉年乙酉日辰将卯时，重审，进茹，龙潜。
		虎常
空午未申酉玄
龙巳    戌阴		后	阴	空	龙		父 丁亥	后 初（丁神）
陈辰    亥后		亥	戌	午	巳		父 戊子	贵 中
六卯寅丑子贵		戌	酉	巳	乙		财 己丑	蛇 末
		朱蛇
邵先生曰：主子卖物，出外卖之，迤逦闲气成讼，阴人乘势争财，少妇从而应之。进茹课遂连绵起事，却幸我行年自前截住，终为我遏。盖自酉上见戌，亥子丑年在卯，加寅截住，此名挫锋，众议俱解，但前进则胜，畏怕则被攻不止矣。
祝有子将众物偷卖，其嫂弟之女说知，遂经官讼。祝秀才挽陈公人调停，其事遂止。








210）陆孔目己巳生四十一岁占官事，己酉年己未日卯将丑时。（子丑空亡，寅卯落空），八专，独足。
		贵后
蛇未申酉戌阴
朱午    亥玄		玄	后	玄	后		子 辛酉	后 初
六巳    子常		亥	酉	亥	酉		子 辛酉	后 中
陈辰卯寅丑虎		酉	未	酉	己		子 辛酉	后 末
		龙空
邵先生曰：己巳生人，见酉乃破碎。今日又是巳日，未即是己，支干又皆败于酉，酉合巳，象配字，行年便作背后悬针杀，一因奸事，二防官钱，三防酒，必配本州岛。盖独足不行也。配后当再配西北牢城方止耳。陆漫应之，月余太守差沽酒，渠夹带刘宅私酒，又与二夫娘何盼盼凭照，因太守轿出，见他在面店，太守即搜寻他事迹，互用官钱五十多贯，及招认奸事，配本州岛牢城，后即在通判厅，累与他作闹，再与何盼盼往来，通判大怒，禀过太守，断配润州。
先生析曰；盖独足课，故在本州岛，本年行年加日辰上，却成飞散之法，既飞散，必再出外方。酉亥丑传归西北，乃江海，必润州矣。况并众即散，来年行年并聚，遂即飞散。有二巳子，岂一番可了？不合是己巳生末传飞开，丑加亥是西北海角，亥为点水，酉为门，丑似玉字，点水边作门，门内有玉，乃润字也。








211）某占讼，七月庚午日午将未时。（戌亥空亡，酉戌落空），遥克，逆茹，蒿矢。
		陈龙
六辰巳午未空
朱卯    申虎		六	陈	龙	空		鬼 庚午	龙 初
蛇寅    酉常		辰	巳	午	未		鬼 己巳	陈 中
贵丑子亥戌玄		巳	午	未	庚		父 戊辰	六 末
		后阴
邵先生曰：凡占官讼胜负，先以刑德言之，今庚午日，午作龙为用，午火刑胜德，中巳火又助午伐德，末又罡加日本，凶课也，主事未了，又一事发，必吃棒也。果然。





212）某占讼，五月乙未日未将卯时。（辰巳空亡，申酉落空），重审，曲直，狡童。
		朱蛇
六酉戌亥子贵
陈申    丑后		玄	蛇	贵	陈		父 己亥	蛇 初
龙未    寅阴		卯	亥	子	申		兄 癸卯	玄 中
空午巳辰卯玄		亥	未	申	乙		财 乙未	龙 末
		虎常
邵先生曰：一出头，便被枷锢，后却无事。盖申作勾加身为鬼，所以枷锢，却是日德合，末有龙，故无事。果丙申日被枷，后即疏放。三传曲直，应先曲后直也。





213）某占因人力打死欠米钱人解官，辛丑日子将未时。（辰巳空亡，酉戌落空），重审，励德，芜淫。
		龙空
陈戌亥子丑虎
六酉    寅常		龙	贵	朱	玄		财 癸卯	玄 初
朱申    卯玄		亥	午	申	卯		兄 丙申	朱 中（暗鬼）
蛇未午巳辰阴		午	丑	卯	辛		父 辛丑	虎 末
		贵后
邵先生曰：此课凶，然今次却免难。六年后俱恶死矣。宅上有寡母，乃天空加宅也。又须有一女损目，午为目，被亥克也。天后为用，后遇恩赦免矣。果蒙恩赦而免死编管。六年上二人复打死人，一人自缢，一人刑死，盖申金入墓也。





214）或占杀死二人如何决断，壬辰日酉将寅时。（午未空亡，丑寅落空），知一，不备。
		朱蛇
六子丑寅卯贵
陈亥    辰后		玄	陈	朱	玄		财 空午	玄 初（空亡）
龙戌    巳阴		午	亥	丑	午		鬼 己丑	朱 中（落空）（暗鬼）
空酉申未午玄		亥	辰	午	壬		父 甲申	虎 末
		虎常
邵先生曰：此课大凶，盖自取乱首也。日加辰作勾，上下夹克，午作元为用，日辰上下皆是自刑，宅上勾陈俱是天罡，罡是鬼，又是死奇，又是日墓，末申又作虎入墓，其凶不可言，恐死不完尸也。后果处决。




215）张大郎占官事，丙戌年十二月辛酉日丑将丑时。（子丑空亡，子丑落空），
		陈龙
六巳午未申空
朱辰    酉虎		虎	虎	常	常		兄 辛酉	虎 初
蛇卯    戌常		酉	酉	戌	戌		父 壬戌	常 中
贵寅丑子亥玄		酉	酉	戌	辛		父 己未	龙 末
		后阴
邵先生曰：本主徒罪，因发用自刑，乘虎临门户也。喜得中戌作常，末天喜乘龙作解神，必有恩赦相救，先凶而后吉也。果然。





雜  占
216）沈保正壬戌生四十八岁占役事，己酉年九月乙丑日卯将戌时。（戌亥空亡，卯辰落空），重审，励德，天狱。
		六陈
朱戌亥子丑龙
蛇酉    寅空		六	阴	空	蛇		兄 丙寅	空 初
贵申    卯虎		亥	午	寅	酉		财 辛未	后 中（暗鬼）
后未午巳辰常		午	丑	酉	乙		父 甲子	陈 末
		阴玄
邵先生曰：保正不能脱手，于道理合当做此役也。酉加乙作蛇官鬼自缠身也。初传功曹，身已在公了，为保正之后，平安无些子事。你若不认此役，须是监系，必待认了方释。又行年与宅上午作太阴，有一人与你阴人是亲眷，来与你打关节，反探你口气，却去报他，为内鬼也。
先生析曰；盖乙见酉为官所制，蛇是被监勒，初传寅作天空为官吏，若不认，必入狱，中传是认了却无虑，末子作勾陈，是晚而复做也。
沈公之事，皆如其言，自后既脱，九年又做一次。
217）沈四公庚戌四月十八日辰时生，五十九岁，于戊申年七月二十三日乙巳日午将亥时，（寅卯空亡，酉戌落空），重审，四绝。因争保正而占。
		龙空
陈子丑寅卯虎
六亥    辰常		后	陈	阴	六		子 丙午	阴 初
朱戌    巳玄		未	子	午	亥		财 癸丑	龙 中
蛇酉申未午阴		子	巳	亥	乙		鬼 戊申	贵 末
		贵后
邵先生曰：课名重审，末本绝神，不合亥子又来生日，绝中又起，奈何你母劝你休争，你女又劝，俱不听，下稍自做，虽得财不善可恶，后有悔。所得之物，可以移翁棺葬此内，必陋贵子，为大和尚。汝葬祖侧也。
沈母乃童氏，其女亦嫁童家。童家服满，沈公欲争保正，母与又劝不听，乃自做了，后童分家，请沈公作主，沈却于公共内，取一生坟安葬。四年生一儿，为大和尚于广教寺。
先生析曰；盖乙以子为母，午为女，亥为父，申为翁，丑为墓，申加之，是为翁墓也。本命庚戌，庚金墓丑，是自亦墓此矣。申为僧，丑为贤，上见贵，是大和尚也。（仔细研读）






219）潘道士乙亥生，占住持。戊戌日戌将寅时。（辰巳空亡，子丑落空），遥克，炎上。
		虎常
空丑寅卯辰玄
龙子    巳阴		虎	后	蛇	空		鬼 壬寅	虎 初
陈亥    午后		寅	午	申	丑		兄 戊戌	六 中
六戌酉申未贵		午	戌	丑	戊		父 甲午	后 末
		朱蛇
邵先生曰：大凡僧道占住持，以日为我，支为住持。春得炎上局，却喜旺相，只是不合阳刃乘后加支，主住持九月与朱姓人交通，遂受刑而出。初传是鬼，临妇人上，虽三传化火生干，然火旺不久便暗，而寅木独为戌鬼，身上丑作空，正是传法之空门，目下即成，后因同牒人反来做造，因奸而坏也。潘谋住持，丑作天空，是荐贤空门之象。丑为僧，僧与道同，此住持必成。果五月受贴，六月至观。宫畔有朱百户妻，遂与往来，自六月至次年二月共九月，被原与同牒人汪三，使人告发，至官被刑而出。
先生析曰；大凡炎上局，自是有头无尾，如火之炎，暂时便止，那更合后，遂为失友。午作天后，是妇人，午未字像朱姓，戊日阳刃在午，故主刑，自第四课传出，故出观。暗贵作空，故可至观。既至自然被害也。
一订云，午乃离朱雀，故姓朱。午未字像朱说非。又曰，后乃妇人，午亦妇也。加支为日之刃，故因妇人受责。在支上是以主得住持而始蒙责。





220）长老常占，己丑年二月癸丑日酉将戌时。（寅卯空亡，丑寅落空），重审，退茹。
		朱六
蛇辰巳午未陈
贵卯    申龙		常	玄	常	玄		兄 壬子	玄 初
后寅    酉空		亥	子	亥	子		兄 辛亥	常 中
阴丑子亥戌虎		子	丑	子	癸		鬼 庚戌	虎 末
		玄常
邵先生曰：子作元武加日相合，即作传，加丑为阳刃大吉，又是僧寺，中传亥加子作常，亥即元类，作常加子，又是势害，末虎克日，此课凶矣。必旬日内盗欲入方丈不得，乃入库下偷三人物，后来干三人命。盖连茹体也。且损水姓人。
果第七日贼入库，偷监寺副典库三人物，既觉行者寻踪往，他客汪家捉获。将汪氏一铁椎击死，因解行者至官狱死。三僧吃棒，一僧患杖死，皆因连茹在不明，末虎作鬼故也。
库中者，丑为库也。




221）或占求酒，壬子日申将亥时。（寅卯空亡，亥子落空），比用，三交，高盖。
		贵后
蛇寅卯辰巳阴
朱丑    午玄		玄	空	阴	虎		财 戊午	玄 初（暗鬼）
六子    未常		午	酉	巳	申		子 空卯	贵 中（空亡）
陈亥戌酉申虎		酉	子	申	壬		兄 壬子	六 末（落空）
		龙空
邵先生曰：酉加子作天空，支为酒，其酒必败，器必破，必无酒也。酉为酒加子，酉破子，乃破器也。子水败于酉，酉金死于子，乘空为虚诈，又传入空亡，是以无酒。





222）长星见于西方，蔡相公京占应于本身有何吉凶，四月辛未日酉将寅时。（戌亥空亡）（巳午落空）
		蛇贵
朱子丑寅卯后
六亥    辰阴		龙	贵	朱	玄		兄 癸酉	龙 初
陈戌    巳玄		酉	寅	子	巳		父 戊辰	阴 中
龙酉申未午常		寅	未	巳	辛		子 空亥	六 末（空亡）
		空虎
邵先生曰：酉作龙为用，酉于辛为上元真禄。寅乃地下真官，又是天吏，中末又俱自刑，相公目下虽有挠，全罪有赦，将来朝廷必大用，威权震上矣。后庚寅果再入朝大用。
大凡四上克下，名无禄，天动于上为纯阳，主动。若久困在下者遇之而发，居家者出。
按崇宁五年丙戌春正月慧星出西方，长竟天二月蔡京有罪免为中太乙宫便。大观元年丁亥春正月以蔡京为门下侍郎，二月戊子加蔡京太师，三月己丑。
《大六壬断案》元、亨、利、贞四集全
乙酉年孟秋立秋日陈镛朴整理于塞外乾鼎斋
乙酉年孟冬癸丑日陈镛朴整理于塞外乾鼎斋
丙戌年仲秋庚戌日陈镛朴整理于北京省易斋
