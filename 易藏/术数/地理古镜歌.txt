《地理古镜歌》蒋大鸿纂
　　
　　
　　大鸿，字平阶，又号中阳子，自南华亭人） 
　　【辨为星吉凶体要】 
　　五星理气贵研穷，格局分明造化功，实地圆属金水土，空中水路亦相逢。 
　　端然正曜人皆见，幻出奇峯世未通，醉后直陈千万变，治成古镜发愚蒙。 
　　注：此言五行卦气，固贵分明，而五行星体亦宜审察，非特实地要得金水土三星格局，即河路湾环之形，亦要得此三星体格，但正形易测，而变体难明，故详言以觉世矣。 
　　金星圆润人知妙，转角尖峯如鸡爪，尽处结成曲钩样，湾身复得似纶绞。 
　　放洋转处中抽细，半角歪斜不满饱，人字贪头尖又尖，黄金只怕火形扰。 
　　注：此节言金星本为美局，而变体则四，大扺金体易成火局，如转角之处如鸡爪样，或到头之水湾转如钩，或如人字贪头样，似平金体而实则火局也，辨其为火，则金之妙用得矣。 
　　秀丽水星如玉帯，摇头摆尾反狼狈，斜飞水倩火形论，反出还回难避害。 
　　绳索干流非软润，动中不整恶居最，湾身不走龙蟠样，莫谓歌来称美濑。 
　　注：此节言平阳固以水星为贵格，但变体易成摆头样，至于斜飞之水，固算火形论矣，即一湾而出不再湾而转，虽湾而原北水体，大扺湾环之处，必要节节整齐始算水星，若摆头摇尾，或干流如绳索相绞，而不成龙蟠之样者，终非佳格，辨其甚佳，而水星之妙用得矣。 
　　土星整整称佳格，修短观来要辨明，硬短横过槽器样，直长即是朩情生。 
　　前丁又有丁居后，方正原来已不平，规不象天皆破体，愿君不必叹峥嵘。 
　　注：此节言平阳贵重土星，但土之变体如猪槽器样，直者如槁木，皆非佳格。或前丁后丁□□□（星光按：此三字辨认不清，用“□”代，后同。）为土星者，葬下绝人，辨其为凶，而土之真情出矣。 
　　朩星僵直无生气，有转分明是土形，体象好同执笏样，朝来却似翠云屏。 
　　方山子戴方冠帽，正直无偏州县庭，不是去来直里取，谁云水口不宜丁。 
　　注：此节言平阳朩星最忌，但朩星有转即土之形，或是笏板样，或如插屏样，或如衙门前甬道样，皆是妙格，要之长而狭者为朩，短而阔者为土，直里许者概言其长也。里字不必拘泥，如类僵尸，即里许亦不可用。 
　　平阳火体勿相临，火若圆头即是金，似火大凡都要避，若贪秀俏祸来侵。 
　　不同木体可栽取，一遇尖峯穿穴心，两水夹成牛角样，刘郎前到别方寻。 
　　注：此节言平阳最忌火星，只有吉星而混入火局，最无火局而借人美格者，故木犹可栽取，而火一见即宜避矣。 
　　水龙本是异山龙，凶者莫言终是凶，和顺平洋称妙格，高山秀峭插芙蓉。 
　　尖峯变起来朝穴，文笔分明学士宗，若有火金兼土到，自然尊贵受王封。 
　　注：此节言平阳忌火，至于山性阳刚，则又取火矣。插芙蓉者，以芙蓉峯最高起而尖锐，故以为吉也。有此尖峯层銮而来，即称文笔，而立发文章学士也。受王封者，只是尊贵之称，不可拘泥。 
　　【辨二十四山逐字用度之义】 
　　子午卯酉天元存，源流悠远格惟尊，公候卿相本无种，小鸟逢之变大鹍。 
　　官职高卑随地审，只须直节对龙门，若还横过兼来细，纵转如车不足论。 
　　得水青龙能踊跃，失时鱼涸便无恩，贪淫士女风声恶，作贼为奴从此根。 
　　若要分明夫与妇，只将远照近身论，短长更有当分处，子午无休不可浑。 
　　注：此节言四正之支，得时则贵，失时则淫戝也。此四位若源远流长，自然卿相可发，如小鸟变为大鹍也。但官职高卑，随地而看，不可执一，要之四正贵乎直节对来为妙，直节非为死直也，盖谓大河大港，直从四正之方对来，或九曲朝，或玄字样也，至于横过者，全然无用，即朿细转角如车轮者，在四隅则绝妙，在四正亦无力，大概源流长者贵而久，源流短者职卑而暂。至于失运近身男贱，远照女贱，更有当分别者，子午二位发得长，亦坏的久，也其为先天父母之位，而能总领其余之三卦者也。 
　　辰戍丑未地元观，虽然局隘力仍宽，银钱得运如泉涌，福祚宁同谷口寒。 
　　如若天心偶一失，损伤骨肉影先单，女淫士窃成宵小，偷鸡盗狗实多端。 
　　注：此节言四季之支，得运发福，失运伤丁且贱也。 
　　星光按；按一勺子解，四季的影响，有运气就会发达有福气，没有运气就会伤人口。 
　　寅申巳亥人元名，螽斯衍庆育儿婴，若还失运女先死，如逢交媾挂梁崩。 
　　注：此节言四孟之支，谓得运催丁，失运伤女。如逢寅申交媾之类，或绳绞，或钩头样，便要自缢也。 
　　星光按；按一勺子说，挂梁崩，于巳亥二宫的方位尤验。 
　　乾坤艮巽当分别，干艮生男不须说，葬着旺宫百斯男，如逢衰死靡遗子。 
　　干山干向尽源流，大将边疆威赫烈，若还艮宫龙眽长，开家守业何忧戚。 
　　巽坤二卦富家豪，位管田庄财莫竭，得运时来财帛临，失时还要女悲折。 
　　出文出武龙要看，湾抱车轮支血脉，元武对堂非不美，大凡非富刚强列。 
　　注：此节言四隅之干，干艮生男，失运伤男，坤巽致富，失运伤妇。但四隅龙体不比四正，四正贵乎直对，四隅贵乎转弯之水。出支直对之水，非谓不美，非富豪即武业耳。 
　　星光按；按一勺子经验，巽艮得运，非不生男，仍先生女耳，验过千家，无不皆然，必先生一二女，然后生男。 
　　乙辛丁癸同支正，上马催官品级加，如若失时逢此位，洛阳才子败长沙。 
　　单行独立两无倚，运到科名白屋家，运移权退人皆贱，非是工奴言语花。 
　　注：此节言四正之支合同，得运催官，失运降级，如若单行得运持贵，失运特贱也。 
　　甲庚丙壬富莫当，逢椖番造作高堂，失元即有财千万，夫妇不居亦厌糠。 
　　更有一端分别处，神逢帝释贵还乡，若还四正支来辅，贵且富兮贱且殃。 
　　注：此言甲庚丙壬得运富失运贫也。而丙又且贵，名为帝释，如若与四正之支一齐同到，得运富而且贵，失运则贫而且贱也。 
　　【辨二十四山卦位错杂】 
　　分房一地分荣枯，卦位多因错位乎，富贵不全兄弟杂，财丁偏旺祖宗芜。 
　　试观坎位同干六，富贵无丁后嗣孤，如若干宫逢一坎，儿孙蛰蛰贱贫夫。 
　　干流水入朔方位，主母宣淫窃爱奴，坎水流归干上去，主公爱婢越尊姑。 
　　三元上下翻来看，推算分明点错无。 
　　注：此节辨干坎二卦错杂也，坎水当运而夹杂干宫者，富贵而无丁，干水当令而夹入坎者，丁多而贫贱。上元干水流入坎，母以奴为夫，坎水流入干，主公以婢为姑，下元反是也。 
　　星光按；读到此，回前文，得运与失运，仍三元气运解为妥。 
　　坎水当权艮水赴，眼前欢美悲迟暮，艮宫作主坎宫来，男子虽多如耗蛊。 
　　孤苦零丁偏富贵，满堂夫妇衰门祚，若逢甲卯来相辅，贵无上兮贱无路。 
　　注：此节辨艮坎二卦错杂也，坎当权而艮来夹杂，富贵而少丁，艮当作主而坎来夹杂，则当运而贵者俞贵，失运贱者俞贱也。 
　　巽离二卦要分明，如若不明斩血脉，巽遇离兮多富贱，闺门不正女淫客。 
　　离逢巽位贵中贫，琴瑟难调弦较□①，离水冲流巽水上，叔伦兄嫂衰门宅。 
　　巽风吹入仲离宫，姐伴情郎走阡陌。
　　注：此节辨巽离二卦错杂也，巽水当令而离方有水富而贱，离功当令而巽方有水，贵而贫，且伤女。但观水路之去路详其贱中之迹也。 
　　①：星光按“琴瑟难调弦较□”校《绘图地理四秘全书》本为“琴瑟难调弦数易”。一勺子认为，后天巽离之位，仍先天老父少女之地，配非正偶，故主淫贱。 
　　兑坤二位贵详明，一遇犬牙仪便忒，兑有坤兮贵且贫，坤逢兑位富无色。 
　　公卿拜爵四墙空，百万家资妇丧德，干艮生男又丧男，巽坤致富贫又逼。 
　　四维发贵贱来临，八卦参差当互测，只有干震兑巽位，各元差错无虙贼。 
　　注：此节详兑坤二卦错杂也。兑当令有坤，贵且贫，坤当令有兑，富且贱。而八卦各有定位，当互为推测，而详其吉中凶，凶中吉。惟有干兑震巽，无虙夹杂。 
　　【辨二十四山逐位阴阳差错】 
　　八卦宜详三字诀，亦有一字法，同夫妇满堂春，隔合私情莫调恰， 
　　壬子癸中原富贵，亥来，女子死期庒，左边丑字最无情，一到宫中男嗣乏。 
　　注：此节辨坎卦一字诀也，右杂亥伤女，左夹丑伤男，纵然富贵，未免稍减而至于损财。 
　　星光按：此节似有脱字，今按《绘图地理四秘全书》本，笫二句应为“一宫亦有一字法”，另“同夫妇满堂春”句为“同宫夫妇满三春”。“隔合私情莫调恰”，为“隔舍私情莫谓洽”，据《绘图地理四秘全书》版本攺较通顺。 
　　艮宫饱满足丁财，如遇差错便至灾，莫谓文章癸到艮，一逢癸位贱淫胎。 
　　左邻甲字贫穷子，出煞收山宜剪裁。 
　　注：此节辨艮卦一字诀，杂癸淫贱，杂甲贫穷也。 
　　甲卯乙中多富贵，合同巽卦福多饶，两宫亦有一字诀，右杂寅宫妇女天， 
　　左逢丙位财先损，发福虽多也虑凋，中处差池原一体，不同单卦祸来侵。 
　　注：此节辨震巽二卦一字诀，中间夹杂原是同元，俞多俞美，左夹丙伤财，降级。右夹寅伤女也。 
　　三阳富贵永无休，夹入他宫也要愁，莫谓丁行坤位美，一通未位子先忧， 
　　如逢巳水女愁死，一过鬼能自相（）富贵人家男女折，蛇羊大概日来疏。 
　　注：此节辨离卦一字诀，杂未伤男，杂巳伤女。 
　　坤宫得运丁财足，一气清纯福始悠，加着庚来财损折，一逢丁位贱无差， 
　　总然力大能支敌，巨富小伤也见愁，阀阅名门多暗丑，只因杂乱帯黄忧。 
　　此节辨坤卦一字诀，帯庚损财，帯丁致贱也。 
　　兑干变卦本同体，夫妇琴和乐偶随，左边壬方流水到，生宫虽盛富中衰， 
　　右临申位流神至，断定妻帑要见危，逐字排来逐字转，挨星一定镜中窥。 
　　分房更有公头诀，左遇凶星长子亏，右边幼子难逃害，中房前后煞星推。 
　　注：干兑二卦帯壬伤财，帯申伤女，至于分房或病或死，要看水口有力无力，以论灾祸轻重，锥字盖小字之义。 
　　【辨二十四山逐位阴阳差错】文终 
　　【辨水路去来格】 
　　水神衰旺有权衡，水路去来岂非一，凶入吉中祸稍轻，宼仇来难儿孙敌， 
　　吉流凶处吉仍凶，初年见祸后无疾，阴龙水路要阳朝，阳水流归阴要匹， 
　　定向剪裁有定衡，三年九载禄可必。 
　　注：此节辨水来去也断吉中凶、凶中吉也。凶方水流入吉中，如外寇来侵，一家骨肉同心协力自能敌得他，过吉方水流至凶中，如外寇在外窥伺，却未敢来，乃家贼，先反使家主孤悬无助，何以支持，此理甚妙。或吉流凶者，管初年有福，后来有灾。或凶来吉者，管初年不利，后有庆也。总要配定阴阳，收住阳神矣。 
　　【辨上下龙之异同格局】 
　　水光荡漾固雄豪，龙局参差莫自高，富贵光前非不美，燕贻何处要儿肖， 
　　北方斗柄建临午，离位方斜奚用劳，水路东环为下格，上元西转乐陶陶， 
　　龙来兑位局非卯，一位龙元先异槽，如在中元非对侍，声名赫奕肇基牢。 
　　注：此节辨同龙局不同元者，发富贵而不发丁也。如下元坎方有水□□离方局，上元酉方有水，当取卯方局，要之上元西环水，下元东环水，始为龙局同元，如若坎方有水，而离方不合，固非同元矣，但同在一元之中，或兑，或干，或艮，亦为龙局同元，不必拘于对侍之格也。 
　　【辨卦运修短诀】 
　　逐元逐卦逐时迁，一正一催各廿年，坤艮当权二十载，只因单卦力殊偏， 
　　兑干震巽双行脉，兄弟和同功倍悬，离坎先天父母位，能包六卦福悠绵， 
　　单行一卦管三字，双脉两宫六字连，南北八神十二位，源流悠远福无边。 
　　注：此节辨单卦正运二十年，催运二十年，如艮坤是也。至于干兑震巽，一卦能兼两卦之力，一催一正，上下各四十年矣。又干能辅兑，巽能辅震，震兑亦能辅巽干，双卦局全元大愈见悠久。至于坎离二卦，又先天乾坤之位，总领六卦，上下各有十二山位，当权如逢南北两卦之吉，自始至终，总无衰替，不仅一卦管一卦，一卦兼二卦之力也。盖方位以后天八卦为主，理气以先天八卦为主，分先天四阳卦为上元，如干为父，能总领震长男，坎中男，艮少男，则一白当令，即以先天干为笫一，虽以先天之干为笫一，其实又以长子之震为首何也，以长子能代父之职也。如后天之震即先天之离，故仍以后天之离为得令者，以干父与长子同宫故也。如先天之震，即后天之艮也。以先天之震为长子，故二绷睿匆院筇熘尬识Ｈ缦忍熘布春筇熘乙玻参心校嗜痰绷睿匆院筇熘椅嗜蝗缦忍熘藜春筇熘梢玻仕穆痰绷睿匆院筇熘晌仕模粲形寤浦耍辉蛳忍熘筛阜翘啬芗婀芎筇熘鹬簦谙忍熘耄允艉筇熘胝撸智夷芗婀芟忍熘仓簦诤筇熘晌徽咭印?
　　分先天四阴卦为下元，如坤为母，能总领巽长女、离中女、兑少女，则六白当令，即以先天之兑为笫六，而属有五黄之运，兑为少女，而运有先者，以先天之兑为后天之巽，而先天之巽又为后天之坤固已，且凡少男、少女，都要属在五黄故也。如先天之离即后天之震也，离为中女，故七赤当令即以后天之震为笫七，如先天之巽，后天之坤也，巽为长女，故八白当令，即以后天之坤为笫八，如先天之坤，即后天之坎也，坤为母，干父在首，坤母在尾，而男女包在当中，故九紫当令，即以后天之坎为笫九，然则先天之坤母，非特能兼管先天兑之属，在后天之巽者，抑且能兼管先天之离之属，在后天之震与先天之坤之属，在后天之坎位者矣。 
　　大扺阳卦自长而少，阴卦自小而长，父母居在两头，男女居在中间，何也？将先天、后天细细排来，则卦之理气既明，而运修短亦明矣。 
　　挨诀已详在《地理辨正?青囊经》首节注中，此则原其所以然之故也，此节杨公所谓颠颠倒之义也。原其本则平洋原非颠倒，山髓理气乃真颠倒耳，要之。非敏慧过人者不能悟此。 
　　【辨收山定穴远近诀】 
　　平阳立穴城门诀，远近看来要辨明，大荡大河宜缓受，小溪小涧急相迎， 
　　浅深宽狭宜详审，十丈河形一丈衡，一口西江吸还尽，安坟远水鬼来临， 
　　横水太逼喉咙小，出煞虽清祸兆萌，鱼涸仅供升斗水，纵然发福总无情， 
　　量山歩水短长异，尺寸毫厘也要精。 
　　注：此节辨河形河路几多宽大者，亦要离岸许多而立穴，轻重相称，乃为有福而无祸，若水口太大而逼近立穴，如西江之水一口果能吸尽乎，口吸不尽，身且为之泛滥而沉没致死矣。如水口仅有几丈宽，立穴远岸数十丈，是为远水安坟死气侵也。譬如鱼涸已久，仅得升斗之水，果能有济乎，既无所济，而四面死气反来混杂，是以有祸而无福，故毫厘尺寸之间，总要与水相衡也。 
　　【辨穴星厚薄诀】 
　　贴身水城是穴星，飞边挂角穴安宁，退看地势薄和厚，雄壮卑靡辨在形， 
　　广大雄豪人物壮，卑低大概弱伶仃，威严赫烈官员大，浅秀文人但唧伶， 
　　千里逢迎天子镇，封疆百里是候庭，一端更有分明处，顽出武兮秀出灵。 
　　注：此节言平阳穴星，不是飞边即是挂角，但飞边挂角之处，形势要雄壮，则官职大，财力厚，如当卑靡，大扺秀弱，如天子邦几令行四国，威及天下，诸候封疆百里，未免兢兢守法，震垒之势乃小耳，但误认雄壮而错列，顽皮止出顽丁武力，原要秀色而雄壮，非以顽皮为雄壮耳，且秀色以生动有情为秀色，非以卑隘为秀色也。 
　　【辨下穴浅深诀】 
　　堆山下穴是平阳，执定此言终渺茫，地气上浮宜浅葬，深蔵得力贵无方， 
　　葬深葬浅看形势，雄壮分明深葬康，如若浅边和薄岸，高山堆起福悠扬， 
　　更看一地吉凶异，深浅断然失主张。 
　　注：此节辨下穴或深或浅，要看形势，形势宽大厚实者，宜深葬。形势狭隘而浅薄者，宜浅葬，或堆山，或深埋，总在地上分明也。要之葬深发得迟，葬浅发得速，故平洋大概多浅穴耳，然亦不可尽则。 
　　辨山运广狭诀 
　　南北六爻三卦包，四三十二是同胞，其间亦有长短别，子午卯酉总无凋，乾坤艮巽原同论，祖宗本殊旁二爻，甲庚壬丙阳自单，寅申已亥双龙就，局元宽狭不同途，发福短长殊薄厚，癸丁乙辛双阴位，辰丑戌未阴独守，或耦或奇异样看，抽爻换象随机凑。 
　　此节辨子午之运长矣，凡八卦之宗祖，其运尤长，至于双阳双阴之位，其元尚厚，惟单阴单阳之位，其元浅隘，发福无久耳，双阳如寅与艮，已与巽，比肩为阳之类是也，双阴如癸与子，辛与酉，比肩为阴之类是也，单阳如甲与丙，一位独行之类是也，单阴如丑与未，一位单行之类是也，大约一卦三爻中，一爻为本位宗祖，其力甚大，旁二爻，逢双犹厚，逢单则薄矣，立穴之时，宜收其双，不宜收其单也，此所谓抽爻换象随机凑也。 
　　辨坐穴燥湿诀 
　　平洋低蓄是朝宗，也要徘徊细看龙，突落低田与水道，腐棺朽骨莫如凶，微微润下真龙息，特下水漕气不从，非是病肿即病胀，还虑丁少绝无踪，纵然格局非凡格，财气横加到底凶，丁少财多何是美，愿君不必筑泥封。 
　　此节言平洋下穴，固贵低蓄，但四面观看，微微低来者，是为真龙栖息之所，若四面平平，忽到坐穴之地，或数亩或几分，突然低了数尺或尺许，非为低蓄，圆者为水塘，长者为水槽，真气渐绝，与穴星不连，葬不腐骨朽棺，非是病肿，即虞涸胀，纵水法合元合运，且屈曲有情，而穴星不合，财气虽多，丁郄甚少，劝君不必取也。 
　　辨空位忌流神诀 
　　水神衰旺有权衡，立向移挪要辨明，空位流神最易犯，一丝失察便无情，巨门翻向飞临艮，寅位即称空位名，壬巨翻临来到丙，丁宫空位是门枨，若逢汊港支河扰，冲破阴阳多受惊，冲破阳宫男不育，阴宫冲破女无成，单宫冲着人财减，双位冲着便少丁，更虑为官多剥落，朝堂一到祸根生，功勋赫烈名锺鼎，只怕中途走狗烹，莫谓乱流如织锦，一逢此劫福终轻。 
　　此节言衰旺，固全在乎水，而立向更要分明，以空位留神一犯便多凶祸也，何谓空位，如坤壬乙巨门从头出，立坤山艮向，则巨门即在艮矣，艮为阳，顺行，轮禄存到卯，则寅为九星所轮不著者，即称为空位，再如立壬山丙向，尸门亦在丙，轮禄存到未，则丁亦为九星所轮不著者，亦为空位，空位之处，最忌流神冲破，流神非城门之谓也，诸如支河汊港，或斜倩而来，或横竖而出，总算流神冲破，冲破丁位，丁是阴也，断要女不生育，即生育亦不能长大，如冲破寅，寅乃阳位，断要男不生育，即生育亦不结实，如冲破丁，立一字单阴位也，丁虽不多，却未必全无，如巨门在丑，则癸子皆为空位，是为双阴位，如子癸皆为冲破，则丁将全无，世之有财而无丁者，大抵然也，丁少而富贵，亦为未减，但无丁易见，财少贱卑不易见耳，要之，无论得元失元，总不可受此劫也，此全在乎立向之腾移也，流神之诀，比天元歌漏道之说更精一层。 
　　辨吉星照临诀 
　　衰旺权衡操在水，初年政令在九星，水逢吉位星非吉，克制生宫不地灵，纵发来时减去半，虽然大地亦无情，水逢凶煞星还吉，抹到凶宫祸少轻，宜死病遭也自解，莫称灭户被人惊，诸如离艮兑干水，运是上元吉气生，四位排星谁是吉，亦须一二三来临，干山巽向一端看，破在什兮离不灵，辅在坤方煞上煞，弼在兑宫福后轻，贪在干方吉更吉，巨临坎位制凶星，禄存艮兮为吉照，水逢吉照始繁荣。 
　　此节言水固要吉，星亦要吉，水吉而星不吉，其福轻，水凶而星不凶，其祸减，如上元离艮兑三位之水吉也，亦要将上元一白二黑三碧之星轮在水上，其效始神，如立巽山干向，巽为武曲，顺轮到午，午虽吉水，而破军乃上元煞星，克制离方，吉水便不能效，轮辅到坤，坤乃上元煞水也，辅亦上元煞星，是为助桀为虐，轮弼到兑，亦为煞星，克制，贪到干，干为上元吉位，贪亦上元吉星，是为锦上添花，巨到坎为吉，克凶，禄到艮，为吉中吉，文到卯，廉归中位，如此推来，自然一丝不差矣。 
　　辨前后左右高低诀 
　　平洋立穴水为据，实地高低当考稽，百步之中喉舌地，一丝失察贱如泥，旺方昌拜从高下，若遇零神又要低，正若不高气不到，零神不泄煞来齐，莫嫌太泄一边削，西方泄兮气始西，有了西方低界气，西方煞气莫能跻，有了东方昌拜意，东方生意一齐携，此是堪舆微妙理，愿为人世一提撕。 
　　此节辨坐穴四面高低，诀谓生方宜高，高则其气自高，而下润于穴中也，煞方宜低，低则煞气不能自下而上，且有煞方之低，便能引动高方生气，又能界位高方生气也，即如上元西为煞方，东为生方，西方惟低，煞气不能来东方，惟昌拜，生意，偏能聚也，如若旦以水神立穴，而不管实地高低，一逢差错，便断其为大富大贵，而富贵不能应，断为大丁大财，而丁财已减半矣，今人往往言某边大泄者，未知此理故也，昌拜，指气而言，非指水而言。 
　　穴前忌割脚水诀 
　　平洋不患水淋头，割脚水来却自愁，隐隐田间流水过，如逢此劫断生忧，时师只说水来聚，果晓坟前冲散否，离穴满寻不足虑，天心水聚自然休。 
　　此节言水轮环抱，固足贵矣，而水轮之处，隔河对岸，低田之水来聚，下穴，以头顶水轮，与隔河对岸低田，名为送水归塘，有似乎两马同槽者，但两马同槽，是两条河路，双双环抱，显而易见，而送水归塘，则一条是明明河路，对河低田，是隐隐水路相从，或低数尺或尺许，不比明河，故曰暗相来也，即如干方转角，对河无数低田，作干山巽是也，如作巽山干，则又非送水矣。 
　　辨砂吉凶格 
　　穴得水兮不用砂，有砂卫护亦堪嘉，零神低伏非高起，界煞迎生终是差，正位高翔偏踊跃，能回煞气旺神遮，寸长尺短宜详辨，失察丝毫即祸芽，横盖穴前称妙格，两边拱抱护轮车，若还四面尖头射，误认文峰何足嗟。 
　　此节言零神之砂宜高，正神之砂宜低，不高，则煞气不能界割，生气不能引动，不低，则煞气回风而返，生气高压而掩蔽也，又要观其形象，前为盖砂，左右为护砂，秀丽生动，自然合吉，若如火形，四面射来，其凶莫甚。 
　　辨屋箭吉凶格 
　　矗矗楼台殿宇高，死生衰旺察秋毫，挨星既定零神诀，远近看来休咎操，反气回风能不变，吉凶祸福应时遭，若还反转随机变，吉不吉兮凶可逃，一脊射来一代发，两间射脊两时豪，衰宫冲起翻来看，一脊俨如一把刀，大约旺宫名吉曜，一逢衰死便忧劳，百步之中宜审察，何须以外口嗷。 
　　此节言屋宇高起名曰峤星，若在零神，能弋荫穴星，若在正神，便成煞曜，但要看远近之分，若百步以外，则所回之风所返之气，未能变换吉凶始效，若百步以内，则所回之风所返之气，冲到穴中，已能变换，吉者非吉，凶者非凶也，如屋宇在干，穴在巽，气冲到干方屋上，撞墙而转回百步以内，未及变换，犹为巽气，若百步以外，去穴已远，回到穴中，仍变为干气，西非巽气矣，余类推。 
　　辨墩阜吉凶格 
　　莫以墩泡寻龙脉，三尺高时即是星，如在零神能庇荫，一逢正位便遭刑，更看形象土金秀，木与火形总不宁，尖宜旺宫也要避，衰宫秀丽亦伶丁，时师只说龙栖处，误尽人家伤尽丁。 
　　此节言墩高三尺，便成星体，能操祸福之柄，调在零神吉，调在正神凶，固已，更要看形体，或土或金，旺宫有福，衰宫有祸，如木与火，旺宫且要避，衰不必言矣。 
　　桥 
　　峤星矗矗休囚种，如遇桥梁福祸从，零位雄时能引气，正神特凡生机壅，百步遥临犹见阨，宁同墩泡近边空j旺宫冲起擎天柱，衰死冲来凶恶纵，石与木兮犹要辨，木桥不若石桥重，坟门立柱牌坊整，其义宁殊桥路踪。 
　　此节承上言屋宇墩泡峤星矗矗，固为祸福之柄，至于桥梁，更甚众人往来走动，其机更活，在零神能冲起生气，在正神亦能冲起煞气，故得时甚吉，失时亦甚凶，百步以外尚然吃紧，况于近照乎，至坟门巨石碑牌坊，则一样论也。 
　　路 
　　路能界气亦能迎，当与水神一样评，大路湾环玄字体，阳神三折穴前萦，直来直去无生意，乙字湾身最有情，合着旺宫揶着水，愈多愈美福千祯，细坟小陌宜详审，衰死来时土箭名，出煞收山王躲避，方许罗仙陆地行。 
　　此节言路亦大关风水，生旺而湾环则吉，衰死而硬直则凶，如得旺宫之水，又得旺宫之路以助之，发福愈甚，至于田间小路，亦当细看，如当直死射来，名为土箭，亦当躲避始为王美，不然难免吐血心痛之病也。 
　　埧 
　　水轮转处患堤防，有了阳防生气伤，调在旺宫福减半，如逢衰位更参商，苟非痼瘪聋和哑，折脚驼腰总是殃，若是滑流生气散，一逢阳埧水盈囊，联珠不算称堤埧，节节相连定草塘，此属平阳奇妙格，切无认错贵推详。 
　　此节言水轮之处，不可有埧，有埧则间断生气，若非瘪气，即是哑子，至于滑流之水，有埧拦住，又属甚妙，更有联珠法，如池塘六七个，节节连来，中间腰断，此非埧也，不可误认，而弃此妙格。 
　　井 
　　井蝇虽小气冲天，掌诀挨星不可愆，挨着生宫真气到，偶逢衰死穴心穿，旺时秀丽逾文笔，煞气冲冲天际悬，若非痴哑即盲病，切忌坟茔井底边，百步之中宜远避，失元断定祸相连。 
　　此言井在生方，胜过文笔在衰方，患逾恶曜也。 
　　牛池粪窖 
　　诸凡恶曜都能化，粪窖牛池不可边，芳馥一逢莸气散，十年犹臭莫能蠲，臭阳来达污棺骨，污秽闺门必定愆，不论生死都宜避，败坏家声须舍旆。 
　　此节言诸凡星峰都有生旺可论，惟牛池粪窖只有凶而无吉，一见遂宜避也。 
　　四角 
　　水神实地宜星体，田角参差还要看，合看金形和土德，自能护卫穴中安，若遇尖峰如火射，纵然合运也心酸，一逢一射一儿丧，如遇两峰两子寒，更看反弓与凹进，反弓家贼先相残，试看凹进来宵小，日夜提防怕不完。 
　　此节言田角尖峰四射，最非佳格，向朝田角，亦要金土形，至于左右两旁，亦宜圆润，如若尖峰簇簇，定伤小口，反弓而出者，定主家贼，凹凸而进者，定多外盗，论到至此微妙极矣，要亦以元运为主。 
　　灰塘 
　　灰塘虽小不宜轻，三尺低时即是星，墩泡峤星同此论，一毫察及许通灵，若还开破穴星体，总算破军切勿丁，穴后穴前宜饱满，七湾八叉少穴宁。 
　　此节言灰塘当与墩泡同论，其旨明矣，更有穴前穴后七高八低，七凹八凸，虽旺方，总属破军，切不可认为吉曜，而当之也。 
　　水路吉凶格 
　　反弓之水实堪忧，要当飞砂一样愁，反出不回僧道类，如逢回转客商游，风吹妇女逃阡陌，贼盗戚凌恐不休，出仕之人多剥落，还遭公事半徒流，都天宝照宜参看，合着何宫效自酎。 
　　此节言反弓之水与山上飞砂同论，其凶莫甚，然其凶效必在，某卦位则如此应，某卦位则如彼应也。 
　　水轮环处患叉河，丁后丁前总有奇，纵不出宫真气散，如逢出卦见残多，高岸尖尖峰乱射，崇牙体样祸藏窠，七叉八湾皆流破，一枝射一操戈，莫以旺宫贪远照，破军星体泪滂沱，手足伤残兼小口，秃头盲瞽类斧柯，会同峤体详休咎，要看何宫效不讹。 
　　此节言百步以内，要星体完全，如若高岗河道，了了叉叉，如崇牙样斧柯样，其凶莫甚，要之，与峤星皆要看，某位则某事效，某位则某处应也。 
　　诸凡破体看何位，二十四位逐位当，壬子癸中逢此劫，定然家母祸来偿，偏居癸位妇人受，倚在壬方男子殃，八卦排来同此论，一到人坟晓吉昌。 
　　此节总承上二节言，诸凡恶曜固甚凶矣，然其凶处要看某位某人承当，即如坎卦是先天坤也，坤为母，故云家母，癸为阴位，故云妇人，壬为阳位，故云男子，且要八卦属在人身中何体者，如艮为手，定为伤手，震为足，定要伤足，离为目，定要伤目之类，然总要以先天八卦为主，如先天离，即后天震，坎震有墩阜蔽塞，或支河界割，即可断其为目疾也，八卦覆坟之诀，春光尽泄于此矣，八卦分体之义，详在易经系辞可考。 
　　杨公妙诀枕中秘，口授无书宝惜深，我为注明掌诀意，更将余诀括咏吟，言言总是先贤授，半点绝无杜选心，遇着福绿无乱泄，深藏珍秘是同音。 
　　此节言杨公妙诀有口授无书传，我既以要诀注明，在辨正一书注中矣，更将余诀括成此歌，以告世人也。 
　　天元古镜歌上下二卷辞句鄙俚，其为伪托大鸿先生无疑，而蒋氏子孙仍附于大鸿归厚录末卷者，使人开卷自知无俟排击也，然书虽伪托，其义亦多，可采或以其能发明大鸿之书而存之与。 
　　　　　　　　　　　　　　　　　　　　　　嘉庆丙子八月初九日灯下杜薇之跋
　　
