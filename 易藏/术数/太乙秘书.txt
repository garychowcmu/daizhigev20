太乙秘书

目录

序 
定主客胜负阳局七十二局 
定主客胜负阴局七十二局 
太乙总图 
太乙纂要 
年局 
月局 
日局 
时局 
太乙 
文昌 
计神 
始击 
十干岁 
二十八宿 
主客算 
主客大小将 
定计目计算大将参将 
总论 
五福太乙 
三基 
四神天乙地乙直符 
金镜捷法小淘金歌 
太乙行兵主客胜负占 
太乙金镜七十二局赋 
怪异杂占 
○ 序 
宋王佐所着有三式书，谓太乙、六壬、奇门，而三式之中，独尊太乙，盖阴阳占候家之言也。太乙占十二辰宫，如有灾祥祸福、主客胜负，乃详见各宫，历历如指诸掌。先看太乙诸星，若主客大将、主客参、主客算，及文昌、始击、四神、五福之类，诸局中参看多寡，并掩击格迫，审其轻重，察其浅深而预备之，可以偃息干戈而坐致太平矣。大抵太乙之法，尽于淘金歌，次以岁差法算五子元，自大桡甲子日月合壁，五星联珠为始，以至今年算该若干局，复以年月日时推之，即可定第几局，而内外胜负可得前知，此其大略也。若夫洞通涵会，剖析窍穿，贯通乎阴阳之化，是在才智兼全者，以心运之而已矣，彼泥法而或至于挢诬者，亦奚足云哉。
○ 定主客胜负阳局七十二局 
● 第一局 甲子 丙子 戊子 庚子 壬子
太乙在一宫，天目武德（主算七，主大将七宫，客目掩，主参将一宫囚，始击将大武掩主大将，客算十三和，客大将三宫发，客参将九宫格，计神寅。
此局客算长和、门具、将发，利为客，见阵利先动，出军宜东北，战利西南，利直阵，举青旗，云气从北来，客胜，闻贼备西南，奇兵西南，伏兵利戌亥时。
太乙虽助主，主大将为客目掩之，算短不和，不利为主，闻贼备西南。）

● 第二局 乙丑 丁卯 己丑 辛丑 癸丑
太乙在一宫，天目大簇（主算六不和，主大将六宫内迫，主参将八宫外迫，始击将阴主击，客算一不和，客大将一宫囚，主挟，客参将三宫，客利，计神丑。此客主大小将挟客大将，客大将囚，主客俱不利，客宜固守，主闻贼备正西，客闻贼备西北。）

● 第三局 丙寅 戊寅 庚寅 壬寅 甲寅
太乙在一宫，天目阴主，辰迫（主算单一不和，主大将一宫囚，主参将三宫发，始击将大义，辰迫，客算四十不和，客大将四宫发，客参将三宫发，计神子。
此局客算长、门具、将发，利为客，见阵利先动，出军宜正东，战利正西，利锐阵，举赤旗，云气从东来，客胜，闻贼备西北，奇兵西北，伏兵利戌亥时。
主目辰迫，不和，算短，大将囚，不利为主，宜固守，闻贼备正东。）

● 第四局 丁卯 己卯 辛卯 癸卯 乙卯
太乙在二宫，天目阴德（主算二十五，八门杜，主大将参将不出中宫，始击将阳德。客算十七不和，客大将七宫，内迫，客参将二宫发，计神亥。此局主人杜塞无门，客算不和，大将迫，主客俱不利，主闻贼备西北，客闻贼备东北。）

● 第五局 戊辰 庚辰 壬辰 甲辰 丙辰
太乙在二宫，天目阴德（主算二十五，八门杜，主大将参将不出中宫，始击将吕申。客算十四不和，大将四宫发，客参将二宫囚，计神戌。此局太乙助客，客算不和，大将发，利为客，见阵利先动，出军宜正东，战利正西，利锐阵，举赤旗，云气从东来，客胜，闻贼备，东北奇兵，东北伏兵，利巳午未时，主人杜塞不利，宜固守，闻贼备西北、正东。） 

● 第六局 己巳 辛巳 癸巳 乙巳 丁巳
太乙在二宫，天目大义（主算二十五，八门杜，主大将参将不出中宫，始击将大阳阴。客算十，孤阳，客大将一宫发，客参将三宫发，计神酉。此局太乙助客，客大小将发，利为客，见阵利先动，出军宜西北，战利东南，利曲阵，举黑旗，云气从西北来，客胜，闻贼备东南，奇兵东南，伏兵利巳午未时，主人杜塞无门不利，宜固守，闻贼备西北，为客赤云至，疾战胜。）

● 第七局 庚午 壬午 甲午 丙午 戊午
太乙在三宫，天目地主（主算八不和，主大将八宫，内迫，主参将四宫，外迫，始击将大神。客算二十五，八门杜，客大将参将不出中宫，计神申。此局主人大小将迫，客杜塞无门，主客俱不利，各宜固守，主闻贼备正北，客闻贼备东南。）

● 第八局 辛未 癸未 乙未 丁未 己未
太乙在三宫，天目阳德，辰迫（主算单一不和，主大将一宫发，主参将三宫囚，始击将临大武。客算二十二长和，客大将二宫发，客参将六宫发，计神未。此局客算长和，门具将发，利为客，见阵利先动，出军宜正南，战利正北，用圆阵，举黄旗，云气从正南来参，客胜，闻贼备西南，奇兵西南，伏兵利丑寅时。主目迫算短，参将囚，主人不利，宜固守，闻贼备西北。）

● 第九局 壬申 甲申 丙申 戊申 庚申
太乙在三宫，天目和德，囚（主算三不和，主大将三宫，囚，主参将九宫发，始击将大簇。客算十五，八门杜，客大将参将不出中宫，计神午。此局主目、主大将囚，客杜塞无门，主客俱不利，宜固守，主闻贼备东北，客闻贼备正西。）

● 第十局 癸酉 乙酉 丁酉 己酉 辛酉
太乙在四宫，天目吕申，辰迫（主算一和，主大将一宫发，主参将三宫，内迫，始击将阴德。客算十二长和，客大将二宫发，客参将六宫格，计神巳。此局客算长和，大将发利，为客见阵利先动，出军宜正南，战利正北，用圆阵，举黄旗，云气从南来，客胜，闻贼备西北，奇兵西北，伏兵利寅卯辰时。主目、参将迫太乙，虽助主，主人算短不和，利固守，闻贼备东北。）

● 第十一局 甲戌 丙戌 戊戌 庚戌 壬戌
太乙在四宫，天目高丛，囚（主算四不和，主大将四宫囚，主参将二宫发，，始击将阳德。客算四不和，客大将四宫囚，客参将二宫发，计神辰。此局主客大将囚关，主客俱不利，各宜固守，主闻贼备正东，客闻贼备东北。）

● 第十二局 乙亥 丁亥 己亥 辛亥 癸亥
太乙在四宫，天目太阳，辰迫（主算三十七长和，主大将七宫发，主参将一宫发，始击将吕申，辰击。客算一，客大将一宫发将，参将三宫，内迫，计神卯。此局太乙助主，主人算长和，大小将门具将发，利为主，见阵利后动，出军宜西南，战利东北，用方阵，举白旗，云气从西南来，主胜，闻贼备东南，奇兵东南，伏兵利寅卯辰时。客算短不和，客目辰击。参将内迫，不利为客，宜固守，闻贼备东北。）

● 第十三局 丙子 戊子 庚子 壬子 六纪甲子
太乙在六宫，天目大炅（主算十八短和，主大将八宫发，主参将四宫格，始击将太阳宫。客算十九长和，客大将九宫发，客参将七宫发，计神寅。此局太乙助客，大小将利主，见阵利后动，出军宜正北，战利正南，战利曲阵，举黑旗，云气从北来，主胜，闻贼备东南，奇兵东南，伏兵利申酉戌时，客见阵利先行动，出军宜东南，战利西北，利锐阵，举赤旗，云气从东南来，客胜，闻贼备东南，奇兵东南，伏兵利申酉戌时。）

● 第十四局 丁丑 己丑 辛丑 癸丑 乙丑
太乙在六宫，天目大神（主算十孤阳，主大将一宫，外迫，主参将三宫发。客算九和，客大将九宫发，客参将七宫，内迫，计神丑。此局太乙助客，算长和，大将发，利为客，见阵利先动，出军宜东南，战利西北，利锐阵，举赤旗，云气从东南来，客胜，闻贼备正南，奇兵正南，伏兵利申酉戌时，主大将迫，不利为主，宜固守，闻贼备东南。）

● 第十五局 戊寅 庚寅 壬寅 甲寅 丙寅
太乙在六宫，天目大威，胜（主算九和，主大将九宫发，主参将七宫，内迫，始击将大武，击。客算七不和，客大将七宫，内迫，客参将一宫，外迫，计神子。此局主人门具将发，利为主，见阵利后动，出军宜东南，战利西北，利锐阵，举赤旗，云气从东南来，主胜，闻贼备正南，奇兵正南，伏兵利申酉戌时。客目击太乙，主目挟客大将，客大小将迫，不利为客，宜固守，闻贼备正南。）

● 第十六局 己卯 辛卯 癸卯 乙卯 丁卯
太乙在七宫，天目天道，辰迫（主算一和，主大将二宫发，主参将三宫格，始击将大簇。客算三十三长和，客大将三宫格，客参将九宫发，计神亥。此局太乙助客，虽大将格，参将发，客算长和，利为客，见阵利先动，出军宜东北，战利西南，利直阵，举青旗，云气从东北来，客胜，闻贼备正西，奇兵正西，伏兵利未申时。主目辰迫，算短，参将格，不利为主，宜固守，闻贼备西南、东北。）

● 第十七局 庚辰 壬辰 甲辰 丙辰 戊辰
太乙在七宫，天目大武，囚（主算七不和，主大将七宫囚，主参将一宫发，始击将大义。客算三十七不和，客大将七宫囚，客参将一宫发，计神戌。此局文昌将囚，主客大将相关，客主人关客，主客俱不利，各宜固守，主人闻贼备西南，客闻贼备正西。）

● 第十八局 辛巳 癸巳 乙巳 丁巳 己巳
太乙在七宫，天目大武，囚（主算七不和，主大将七宫囚，主参将一宫发，客挟，始击将地主。客算二十六不和，客大将六宫外迫，客参将八宫发，计神酉。此局主人大小将挟客大小将，又挟主人参将，主客俱不利，各宜固守，主人闻贼备正西，客闻贼备西南。）

● 第十九局 壬午 甲午 丙午 戊午 庚午
太乙在八宫，天目武德，客挟（主算八不和，主大将八宫囚，主参将四宫发，始击将和德。客算一十二长和，客大将二宫格，客参将六宫发，计神申。此局客大将虽格，算长和，大小将挟文昌，利客，见阵利先动，出军宜正南，战利正北，利圆阵，举黄旗，云气从南来，客胜，闻贼备东北，奇兵东北，伏兵利亥子丑时，主人算短，主目为客挟之，太将囚太乙，虽助主，不利为主，宜固守，闻贼备西南。）

● 第二十局 癸未 乙未 丁未 己未 辛未
太乙在八宫，天目大簇（主算七不和，主大将七宫发，主参将一宫内迫，始击将太阳。客算二十六，客大将六宫，主挟，客参将八宫囚，计神未。此局太乙助主，主大小将挟客，主算和，大将发，利为主，见阵利后动，出军宜西南，战利东北，利方阵，举白旗，云气从西南方来，主胜，闻贼备西南，奇兵正西，伏兵利亥子丑时。客大将为主人大小将挟之，不利为客，宜固守，闻贼备西南、北。）

● 第二十一局 甲申 丙申 戊申 庚申 壬申
太乙在八宫，天目阴主（主算二，算短，主大将二宫格，主参将六宫发，始击将大神。客算十七长和，客大将七宫发，客参将一宫内迫，计神午。此局主人大小将挟客大将，客不利，主大将格，算短，主客势均，各宜固守，主人闻贼备西北，客闻贼备正南。）

● 第二十二局 乙酉 丁酉 己酉 辛酉 癸酉
太乙在九宫，天目阴德（主算十六和，主大将六宫发，主参将八宫发，始击将天道。客算三十，孤阳不和，客大将三宫发，客参将九宫囚，计神巳。此局主人大小将门具将发，利为主，见阵利后动，出军主宜正西，战利正东，利方阵，举白旗，云气从西来，主人胜，闻贼备西北，奇兵西北，伏兵利辰巳时。客算孤阳不和，参将囚，不利为客，宜固守，闻贼备西南。）

● 第二十三局 丙戌 戊戌 庚戌 壬戌 甲戌
太乙在九宫，天目阴德（主算十六和，主大将六宫发，主参将八宫发，始击将武德。客算二十三，长和，客大将三宫发，客参将九宫囚，计神辰。此局主客具利，主人算和，门具将发，利为主，见阵利后动，出军宜正西，战利正东，利方阵，举白旗，云气从西来，主胜，闻贼备西北，奇兵西北，伏兵利辰巳时。客算长，太乙助，客参将虽囚，大将发，利客，见阵利先动，出军宜东北，战利西南，利直阵，举青旗，云气从东北来，客胜，闻贼备西南，奇兵西南，伏兵利辰巳时。）

● 第二十四局 丁亥 己亥 辛亥 癸亥 乙亥
太乙在九宫，天目大义（主算十六短，大将六宫发，主参将八宫发，始击将阴主。客算十七长和，客大将七宫发，客参将一宫格，计神卯。此局客大小将挟主大将，太乙助，客算长和，利为客，见阵利先动，出军宜西南，战利东北，利方阵，举白旗，云气从西南来，客胜，闻贼备西北，奇兵西北，伏兵利辰巳时。主人算短，客大小将挟主大将，不利为主，宜固守，闻贼备西北。）

● 第二十五局 戊子 庚子 壬子 五纪甲子 丙子
太乙在一宫，天目地主（主算三十九，主大将九宫格，客挟，主参将七宫发，始击将大义，辰击。客算四十孤阴，客大将四宫发，参将三宫发，计神寅。此局客算长，大小将门具将发，利为客，见阵利先动，出军宜正东，战利正西，利锐阵，举赤旗，云气从东来，客胜，闻贼备西北，奇兵西北，伏兵利戌亥时。主大将格，太乙虽助，主大将为客大小将挟之，主人不利，宜固守，闻贼备东北。）

● 第二十六局 己丑 辛丑 癸丑 乙丑 丁丑
太乙在一宫，天目阳德（主算三十二，主大将一宫发，主参将六宫内迫，始击将和德。客算三十一长，客大将六宫发，客参将三宫发，计神丑。此局太乙助主，主算长，大将发，利为主，见阵利后动，出军宜正南，战利正北，利圆阵，举黄旗，云气从正南来，主人胜，闻贼备东北，奇兵东北，伏兵利戌亥时。客大将囚，算短，不利为客，宜固守，闻贼备东北。）

● 第二十七局 庚寅 壬寅 甲寅 丙寅 戊寅
太乙在一宫，天目和德（主算三十一，主大将一宫囚，主参将三宫与天目囚，始击将高丛。客算二十八和，客大将八宫，主挟，客参将四宫发，计神子。此局太乙虽助主，主人大将囚，参将又与天目囚，主大小将挟客大将，客大小将挟主参将，主客俱不利，各宜固守。主闻贼备东北，客闻贼备正东。）

● 第二十八局 辛卯 癸卯 乙卯 丁卯 己卯
太乙在二宫，天目吕申（主算十四长，主参将四宫发，主参将二宫囚，始击将大炅。客算九，客大将九宫，内迫，主挟，客参将七宫，外迫，计神亥。此局太乙虽助客，主人大小将与太乙俱挟客大将，客大将挟太乙、主参将，主客俱不利，各宜固守，主闻贼备东北，客闻贼备东南。）

● 第二十九局 壬辰 甲辰 丙辰 戊辰 庚辰
太乙在二宫，天目高丛（主算十三，主大将三宫发，主参将九宫，内迫，始击将天道，击。客算三十九，客大将九宫内迫，客参将七宫外迫，计神戌。此局主算和，大将发，利为主，见阵利后动，出军宜东北，战利西南，利直阵，举青旗，云气从东北来，主胜，闻贼备正东，奇兵正东，伏兵利巳午未时。客目击，大小将迫，太乙虽助，客击，客不利，宜固守，闻贼备西南。）

● 第三十局 癸巳 乙巳 丁巳 己巳 辛巳
太乙在二宫，天目太阳（主算十，孤阳，主大将一宫发，主参将三宫发，始击将武德。客算三十二，客大将二宫囚，客参将六宫发，计神酉。此局主人门具将发，利为主，见阵利后动，出军宜西北，战利东南，利曲阵，举黑旗，云气从西北来，主胜，闻贼备东南，奇兵东南，伏兵利巳午未时。太乙虽助，客大将囚，客不利，宜固守，闻贼备西南。）

● 第三十一局 甲午 丙午 戊午 庚午 壬午
太乙在三宫，天目大炅（主算三十三，主大将三宫囚，主参将九宫与主目囚，始击将阴主。客算十和，孤阳，客大将一宫发，客参将三宫囚，计神申。此局客算和，大将发，利为客，见阵利先动，出军宜向西北，战利东南，用曲阵，举黑旗，云气从西北来，客胜，闻贼备西北，奇兵西北，伏兵利丑寅时。太乙虽助主，主算不和，大将囚，参将与主目囚，主人不利，宜固守，闻贼备东南。）

● 第三十二局 乙未 丁未 己未 辛未 癸未
太乙在三宫，天目大神（主算二十五，八门杜，主大将、参将不出中宫，始击将地主，宫击。客算八短，客大将八宫，内迫，客参将四宫，外迫，计神未。此局主人杜塞，无门不利，客大小将迫，算短，主客俱不利，各宜固守，主闻贼备东南，客闻贼备正北。）

● 第三十三局 丙申 戊申 庚申 壬申 甲申
太乙在三宫，天目大威（主算二十四长，主大将四宫外迫，客挟，主参将二宫发，始击将和德，掩、击。客算三，大将三宫囚，参将九宫，主挟，计神午。此局太乙虽助主，主算不和，大将迫，大小将挟主人大将，主大小将挟客参将，主客俱不利，各宜固守，主闻贼备正南，客闻贼备东北。）

● 第三十四局 丁酉 己酉 辛酉 癸酉 乙酉
太乙在四宫，天目天道（主算二十六长和，主大将六宫格，主参将八宫发，始击将高丛，掩。客算四，客大将四宫囚，客参将二宫发，计神巳。此局太乙助主，大将虽格，算长和，参将发，利主，见阵利后动，出军宜正西，战利正东，利方阵，举白旗，云气从正西来，主胜，闻贼备西南，奇兵西南，伏兵利寅卯辰时，客大将囚，不利为客，宜固守，闻贼备正东。）

● 第三十五局 戊戌 庚戌 壬戌 甲戌 丙戌
太乙在四宫，天目大武（主算二十五，八门杜，主大将、参将不出中宫，始击将大神。客算二十八长，客大将八宫发，客参将四宫囚，计神辰。此局客算长，大将发，利为客，见阵利先动，出军宜正北，战利正南，用曲阵，举黑旗，云气从正北来，客胜，闻贼备东南，奇兵东南，伏兵利寅卯辰时。主人杜塞，无门不利，宜固守，闻贼备西南。）

● 第三十六局 己亥 辛亥 癸亥 乙亥 丁亥
太乙在四宫，天目大武（主算二十五，八门杜，主大将、参将不出中宫，始击将大威。客算二十七长和，客大将七宫发，客参将一宫发，计神卯。此局客算长和，大小将发，利为客，见阵利先动，出军宜西南，战利东北，用方阵，举白旗，云气从西南来，客胜，闻贼备正南，奇兵正南，伏兵利寅卯辰时。主人杜塞，无门不利，宜固守，闻贼备西南。）

● 第三十七局 庚子 壬子 四纪甲子 丙子 戊子
太乙在六宫，客挟，天目武德神，辰迫（主算一，主大将一宫，外迫，主参将三宫发，始击将大武，击。客算七，客大将七宫，内迫，客参将一宫，外迫，计神寅。此局主大将迫，与客参将并，主客俱不利，各宜固守，主闻贼备西南，客闻贼备西南。）

● 第三十八局 辛丑 癸丑 乙丑 丁丑 己丑
太乙在六宫，天目大簇，囚（主算六，主大将六宫，囚，主参将八宫发，始击将阴主，客算二十五，八门杜，客大将、参将不出中宫，计神丑。此局主目、主大将囚，客杜塞无门，主客俱不利，各宜固守，主闻贼备正西，客闻贼备西北。）

● 第三十九局 壬寅 甲寅 丙寅 戊寅 庚寅
太乙在六宫，天目阴主，辰迫（主算三十五，八门杜，主大将、参将不出中宫，始击将大义。客算三十四，长和，客大将四宫格，客参将二宫发，计神子。此局客大将虽格，客算和，太乙助客，利为客，见阵利先动，出军宜向正东，战利正西，利锐阵，举赤旗，云气从东来，客胜，闻贼备西北，伏兵利申酉戌时。主人杜塞无门，不利为主，宜固守，闻贼备西北。） 

● 第四十局 癸卯 乙卯 丁卯 己卯 辛卯
太乙在七宫，天目阴德（主算二十七不和，主大将七宫囚，主参将一宫发，始击将临阴德。客算十九长和，客大将九宫发，客参将七宫囚，计神亥。此局太乙助客，算长和，大将发，利为客，见阵利先动，出军宜东南，战利西北，利锐阵，举赤旗，云气从东南来，客胜，闻贼备东北，奇兵利未申时。主人算不和，大将囚，不利为主，闻贼备西北。）

● 第四十一局 甲辰 丙辰 戊辰 庚辰 壬辰
太乙在七宫，天目阴德，客挟（主算二十七不和，主大将七宫囚，主参将一宫，客挟，始击将吕申。客算十六不和，天目六宫迫，主挟，客参将八宫发，计神戌。此局主大将迫，主人大小将挟客大将，客大小将又挟主目及参将，主客俱不利，各宜固守，主闻贼备西北，客闻贼备东北。）

● 第四十二局 乙巳 丁巳 己巳 辛巳 癸巳
太乙在七宫，客挟，天目大义（主算二十七，主人大将在七宫囚，客挟，主参将一宫发，始击将太阳。客算十二，客大将二宫内迫，客参将六宫外迫，主挟，计神酉。此局客大将挟太乙，主大将囚，客大小将挟主大将，客大小将迫，主客俱不利，各宜固守。主闻贼备西北，客闻贼备东南。）

● 第四十三局 丙午 戊午 庚午 壬午 甲午
太乙在八宫，天目地主，囚（主算八不和，主大将八宫囚，主参将四宫发，始击将大神。客算十七长和，客大将七宫发，客参将一宫内迫，计神申。此局客算长和，客大将发，利为客，见阵利先动，出军宜西南，战利东北，利方阵，举白旗，云气从西南来，客胜，闻贼备东南，奇兵东南，伏兵利亥子丑时。主人算短，主目、大将囚，不利为主，宜固守，闻贼备正北。）

● 第四十四局 丁未 己未 辛未 癸未 乙未
太乙在八宫，天目阳德宫（天顺五年十一月十一日局四十四。
主算三十三长，主大将三宫，外迫，主参将九宫，客挟，始击将大武。客算十四，客大将四宫发，主挟，客参将二宫格，计神未。此局主目、大将迫，参将为客挟，不利为主，客大将为主大小将挟之，参将格，不利为客，主客俱不利，各宜固守。主闻贼备东北，客闻贼备西南。）

● 第四十五局 戊申 庚申 壬申 甲申 丙申
太乙在八宫，天目和德，宫迫（主算三十二长和，主大将一宫格，主参将六宫发，始击将临大簇。客算七短，客大将七宫，主挟，客参将一宫，内迫，计神午。此局主大将虽格，参将发，主算长和，利为主，太乙助主，见阵利后动，出军宜正南，战利正北，利圆阵，举黄旗，云气从正南来，主人胜，闻贼备东北，奇兵东北，伏兵利亥子丑时。客大将为主大小将挟之，参将内迫，算短，不利为客，宜固守，闻贼备正西。）

● 第四十六局 己酉 辛酉 癸酉 乙酉 丁酉
太乙在九宫，天目吕申（主算五，八门杜，主大将、参将不出中宫，始击将阴德，客算十六长和，客大将六宫发，客参将八宫发，计神巳。此局客算长和，大小将门具将发，利为客，见阵利先动，出军宜正西，战利正东，利方阵，举白旗，云气从西来，客胜，闻贼备西北，奇兵西北，伏兵利辰巳时。主人杜塞，无门不利，宜固守，闻贼备东北。）

● 第四十七局 庚戌 壬戌 甲戌 丙戌 戊戌
太乙在九宫，主挟，天目高丛，宫迫（主算四不和，主大将四宫内迫，主参将二宫外迫，始击将阳德。客算八不和，算长，客大将八宫发，客参将四宫内迫，计神辰。此局客算长，大将发，太乙助客，利为客，见阵利先动，出军宜正北，战利正南，利曲阵，举黑旗，云气从北来，客胜，闻贼备东北，奇兵东北，伏兵利辰巳时，主人大小将迫挟太乙，算短不和，不利为主，宜固守，闻贼备正东。）

● 第四十八局 辛亥 癸亥 乙亥 丁亥 己亥
太乙在九宫，天目太阳，辰迫（主算一，主大将一宫格，主参将三宫发，始击将吕申，客算五，八门杜，客大将、参将不出中宫，计神卯。此局主目迫，客大小将杜塞无门，主客俱不利，各宜固守，主闻贼备东南，客闻贼备东北。）

● 第四十九局 壬子 甲子 丙子 戊子 庚子
太乙在一宫，天目大炅（主算二十四长和，主大将四宫发，主参将二宫发，始击将太阳，客算十五，八门杜，客大将、参将不出中宫，计辰寅。此局太乙助主，算长和，大小将门具将发，利为主，见阵利后动，出军宜正东，战利正西，利锐阵，举赤旗，云气从东来，主胜，闻贼备东南，奇兵东南，伏兵利戌亥时，客杜塞无门不利，宜固守，闻贼备东南。）

● 第五十局 癸丑 乙丑 丁丑 己丑 辛丑
太乙在一宫，天目大神（主算三十六长和，主大将六宫内迫，主参将八宫外迫，始击将大威。客算十五，八门杜，客大将、参将不出中宫，计神丑。此局太乙虽助，大小将迫，客杜塞无门，主客俱不利，各宜固守。主闻贼备东南，客闻贼备西南。）

● 第五十一局 甲寅 丙寅 戊寅 庚寅 壬寅
太乙在一宫，天目大威（主算十五，八门杜，主大将、参将不出中宫，始击将大武。客算十六和，客大将三宫发，客参将九宫格，计神子。此局客算长和，大将发，利为客，见阵利先动，出军宜东北，战利西南，利直阵，举青旗，云气从东北来，客胜，闻贼备西南，奇兵西南，伏兵利戌亥时。主人杜塞，无门不利，宜固守，闻贼备正南。）

● 第五十二局 乙卯 丁卯 己卯 辛卯 癸卯
太乙在二宫，主挟，天目天道，辰迫（主算三十九，主大将九宫，内迫，主参将七宫，外迫，始击将大簇。客算三十一和，客大将一宫发，客参将三宫发，计神亥。此局太乙助客，算和，门具将发，利为客，见阵利先动，出军宜北，战利东南，利曲阵，举黑旗，云气从西北来，客胜，闻贼备正西，奇兵正西，伏兵利巳午未时。主人大小将迫，不利主，宜固守，闻贼备西南。）

● 第五十三局 丙辰 戊辰 庚辰 壬辰 甲辰
太乙在二宫，天目大武，宫迫（主算三十八长，主大将八宫格，主参将四宫发，始击将大义。客算二十五，八门杜，客大将、参将不出中宫，计神戌。此局主算长，大将虽格，参将发，利主，见阵利后动，出军宜正北，战利正南，利曲阵，举黑旗，云气从北来，主胜，闻贼备西南，奇兵西南，伏兵利巳午未时。客杜塞，无门不利，宜固守，闻贼备西北。）

● 第五十四局 丁巳 己巳 辛巳 癸巳 乙巳
太乙在二宫，天目大武，宫迫（主算三十八，主大将八宫格，主参将四宫发，始击将地主。客算二十四和，客大将四宫发，客参将二宫囚，计神酉。此局太乙助客，大将发，利为客，见阵利先动，出军宜正东，战利正西，利锐阵，举赤旗，云气从东来，客胜，闻贼备正北，奇兵正北，伏兵利巳午未时。主人大将格，主目迫，不利为主，宜固守，闻贼备西南。）

● 第五十五局 戊午 庚午 壬午 甲午 丙午
太乙在三宫，天目武德（主算十六长和，主大将六宫发，主参将八宫，内迫，始击将和德，掩击。客算三不和，客大将三宫囚，客参将九宫发，计神申。此局太乙助主，主算长和，大将发，利为主，见阵利后动，出军宜正西，战利正东，利方阵，举白旗，云气从西来，主胜，闻贼备西南，奇兵西南，伏兵西南，利寅卯辰时。客目掩击，大将囚，不利为客，宜固守，闻贼备东北。）

● 第五十六局 己未 辛未 癸未 乙未 丁未
太乙在三宫，天目大簇（主算十五，八门杜，主大将、参将不出中宫，始击将太阳。客算三十四长，客大将四宫，外迫，客参将二宫发，计神未。此局主人杜塞无门，客大将迫，主客俱不利，各宜固守，主闻贼备正东，客闻贼备东南。）

● 第五十七局 庚申 壬申 甲申 丙申 戊申
太乙在三宫，天目阴主（主算十，孤阳和，主大将一宫发，主参将三宫，始击将大神。客算二十五，八门杜，客大将、参将不出中宫，计神午。此局太乙助主，主算和，大将发，利为主，见阵利后动，出军宜西北，战利东南，利曲阵，举黑旗，云气从西北来，主胜，闻贼备西北，奇兵西北，伏兵利丑寅时。客杜塞，无门不利，宜固守，闻贼备东南。）

● 第五十八局 辛酉 癸酉 乙酉 丁酉 己酉
太乙在四宫，天目阴德（主算十三和，主大将二宫发，主参将六宫格，与客大将关，始击将天道。客算二十六，客大将六宫格，与主参将关，参将八宫发，计神巳。此局太乙助主，主算和，大将发，利为主，见阵利后动，出军宜正南，战利正北，利圆阵，举黄旗，云气从南来，主胜，闻贼备西北，奇兵西北，伏兵利寅卯辰时。客大将格，不利，宜固守，闻贼备西南。）

● 第五十九局 壬戌 甲戌 丙戌 戊戌 庚戌
太乙在四宫，天目阴德（主算十二短，主大将二宫，客挟，主参将六宫格，始击将武德。客算十九长，客大将九宫，外迫，客参将七宫，主挟，计神辰。此局太乙虽助主，主人大将为客大小将挟之，客大将迫，主大小将挟客参将，主客俱不利，各宜固守。主闻贼备西北，客闻贼备西南。）

● 第六十一局 甲子 丙子 戊子 庚子 壬子
太乙在六宫，天目地主（主算三十三长和，主大将三宫发，主参将九宫挟，始击将大义。客算三十四，客大将四宫，主挟，客参将二宫发，计神寅。此局主算和，主参将虽为客挟之，主大小将挟客大将，利为主，见阵利后动，出军宜东北，战利西南，利直阵，举青旗，云气从东北来，主胜，闻贼备正北，奇兵正北，伏兵利申酉戌时。客大将格，太乙虽助客，客不利，闻贼备西北。）

● 第六十二局 乙丑 丁卯 己丑 辛丑 癸丑
太乙在六宫，天目阳德（主算二十六，主大将六宫囚，主参将八宫发，始击将和德。客算二十五，八门杜，客大将、参将不出中宫，计神丑。此局主大将囚，客杜塞无门，主客俱不利，各宜固守。主闻贼备东北，客闻贼备正北。）

● 第六十三局 丙寅 戊寅 庚寅 壬寅 甲寅
太乙在六宫，天目和德（主算二十五，八门杜，主大将、参将不出中宫，始击将高丛。客算二十二，客大将二宫发，客参将六宫囚，计神子。此局太乙助客，客大将发，见阵利先动，出军宜正南，战利正北，利圆阵，举黄旗，云气从南来，客胜，闻贼备正东，奇兵正东，伏兵利申酉戌时。主人杜塞无门，不利为主，宜固守，闻贼备东北。）

● 第六十四局 丁卯 己卯 辛卯 癸卯 乙卯
太乙在七宫，天目吕申（主算十六不和，主大将六宫外迫，主参将八宫发，始击将大炅。客算十一，客大将一宫，主挟，客参将三宫格，计神亥。此局主人大小将挟客大将，主算不和，大将迫，主客俱不利，各宜固守。主闻贼备东北，客闻贼备东南。）

● 第六十五局 戊辰 庚辰 壬辰 甲辰 丙辰
太乙在七宫，天目高丛（主算十五，八门杜，主大将、参将不出中宫，始击将天道，辰击。客算一，客大将一宫发，客参将三宫格，计神戌。此局虽客目击，太乙助客，大将发，利客，见阵利先动，出军宜西北，战利东南，利方阵，举白旗，云气从西北来，客胜，闻贼备西南，奇兵西南，伏兵利未申时。主人杜塞，无门不利，宜固守，闻贼备正东。）

● 第六十六局 己巳 辛巳 癸巳 乙巳 丁巳
太乙在七宫，主挟，天目太阳（主算十二，主大将二宫，内迫，主参将六宫，外迫，始击将武德，辰击。客算三十四，长和，客大将四宫发，客参将二宫，内迫，计神酉。此局太乙助客，客算长，大将发，利为客，见阵利先动，出军宜正东，战利正西，利锐阵，举赤旗，云气从东来，客胜，闻贼备西南，奇兵西南，伏兵利未申时，主人大小将迫，不利，宜固守，闻贼备东南。）

● 第六十七局 庚午 壬午 甲午 丙午 戊午
太乙在八宫，天目大炅（主算二十五，八门杜，主大将、参将不出中宫，始击将阴主。客算二和，客大将二宫格，客参将六宫发，计神申。此局太乙助客，算和，大将虽格，参将发，利为客，见阵利先动，出军宜正南，战利正北，利圆阵，举黄旗，云气从南来，客胜，闻贼备西北，奇兵西北，利亥子时。主人杜塞，无门不利，宜固守，闻贼备东南。）

● 第六十八局 辛未 癸未 乙未 丁未 己未
太乙在八宫，天目大神（主算十七长和，主大将七宫发，主参将一宫，内迫，始击将地主，掩。客算八不和，客大将八宫囚，客参将四宫发，计神未。此局太乙助主，主人算长和，大将发，参将虽迫，利为主，见阵利后动，出军宜西南，战利东北，利方阵，举白旗，云气从西南来，主胜，闻贼备东南，奇兵东南，伏兵利亥子丑时。客目掩，算短不和，大将囚，不利，宜固守，闻贼备正北。）

● 第六十九局 壬申 甲申 丙申 戊申 庚申
太乙在八宫，天目文昌将临大威（主算十六和，主大将六宫发，主参将八宫囚，始击将和德，宫击。客算三十二，客大将二宫格，客参将六宫发，计神午。此局太乙助主，主大将发，利主，见阵利后动，出军宜正西，战利正东，利方阵，举白旗，云气从西来，主胜，闻贼备正南，奇兵正南，伏兵利亥子丑时。挟客目，大将格，不利为客，宜固守，闻贼备东北。）

● 第七十局 癸酉 乙酉 丁酉 己酉 辛酉
太乙在九宫，天目天道（主算三十长，主大将三宫发，主参将九宫囚，始击将高丛，宫击。客算四不和，客大将四宫，内迫，主挟，客参将二宫，外迫，计神巳。此局主大将发，算长，大小将挟客目大将，利为主，见阵利后动，出军宜东北，战利西南，利直阵，举青旗，云气从东北来，主胜，闻贼备西南，奇兵西南，伏兵利辰巳时。客目击，大小将迫，主挟客大将，不利为客，宜固守，闻贼备正东。）

● 第七十一局 甲戌 丙戌 戊戌 庚戌 壬戌
太乙在九宫，天目大武（主算二十九，主大将九宫囚，主参将七宫，客挟，始击将大神，辰击。客算三十二，客大将二宫，外迫太乙、天目，主挟，客参将六宫发，计神辰。此局太乙、天目、主人大小将挟客大，客大小将挟主参将，主人大将囚，客大将迫，主客俱不利，各宜固守。主闻贼备西南，客闻贼备东南。）

● 第七十二局 乙亥 丁亥 己亥 辛亥 癸亥
太乙在九宫，天目大武（主算二十九，主大将九宫，主参将七宫，与主目囚，始击将大威，宫击。客算二十二，客大将一宫格，客参将三宫发，计神卯。此局太乙助客，客算长和，大将虽格，参将发，利客，见阵利先动，出军宜西北，战利东南，利曲阵，举黑旗，云气从西北来，客胜，闻贼备正南，奇兵正南，伏兵利辰巳时，主目、主大小将囚，不利为主，宜固守，闻贼备西南
○ 定主客胜负阴局七十二局 
● 第一局 甲子 丙子 戊子 庚子 壬子
太乙在九宫，天目文昌将临吕申（主算五，八门杜，主大将、参将不出中宫发，计神申。此局主人杜塞无门，客大将囚，主客俱不利，各宜固守，主闻贼备东北，客闻贼备西南。）

● 第二局 乙丑 丁卯 己丑 辛丑 癸丑
太乙在九宫，天目高丛（主算四不和，主大将四宫内迫，主参将二宫外迫，始击将临阴主，客算十七长和，客大将七宫发，客参将一宫格，计神未。此局太乙助主，客算长和，大将发，利为客，见阵利先动，出军宜向西南，战利东北，利方阵，举白旗，云气从西南来，客胜，闻贼备西北，奇兵西北，伏兵利辰巳时。主人大小将迫，算短不和，不利为主，宜固守，闻贼备正东。）

● 第三局 丙寅 戊寅 庚寅 壬寅 甲寅
太乙在九宫，天目太阳，辰迫（主算一，主大将一宫格，主参将三宫发，始击将大义。客算十六长和，客大将八宫发，计神午。此局客算长和，大小将发，利为客，见阵利先动，出军宜正西，战利正东，利方阵，举白旗，云气从西来，客胜，闻贼备西北，奇兵西北，伏兵利辰巳时，主目辰迫，虽太乙助主，大将格，不利为主，宜固守，闻贼备东南。）

● 第四局 丁卯 己卯 辛卯 癸卯 乙卯
太乙在八宫，天目太昊（主算二十五，八门杜，主大将、参将不出中宫，始击将阳德，辰击。客算三十三，客大将三宫外迫，客参将九宫发，计神巳。此局主人杜塞无门，客目击，大将外迫，主客俱不利，各宜固守，主闻贼备东南，客闻贼备东北。）

● 第五局 戊辰 庚辰 壬辰 甲辰 丙辰
太乙在八宫，天目太灵（主算二十五，八门杜，主大将、参将不出中宫，始击将吕申。客算三十，孤阳不和，客大将三宫外迫，客参将九宫发，计神辰。此局主人杜塞，无门不利，客算孤阳不利，大将迫，主客俱不利，各宜固守，主闻贼备东南，客闻贼备东北。）

● 第六局 己巳 辛巳 癸巳 乙巳 丁巳
太乙在八宫，天目太神（主算十七和，主大将七宫发，主参将一宫，客挟，始击将太阳。客算二十六长和，客大将六宫，主挟，客参将八宫囚，计神卯。此局太乙助主，算长和，大小将挟客大将，利为主，见阵利后动，出军宜西南，战利东北，利方阵，举白旗，云气从西南来，主胜，闻贼备东南，奇兵东南，伏兵利亥子丑时。客算虽长和，大将为主人大小将挟之，参将囚，不利为客，各宜固守，闻贼备东南。）

● 第七局 庚午 壬午 甲午 丙午 戊午
太乙在七宫，主将文昌大威（主算二不和，主大将二宫内迫，主参将六宫外迫，始击将大神。客算三长和，客大将三宫格，客参将九宫发，计神寅。此局太乙助客，客算长和，大将虽格，参将发，利客，见阵利先动，出军宜东北，战利西南，利直阵，举青旗，云气从东来，客胜，闻贼备东南，奇兵东南，伏兵利未申时，主人算不和，太小将迫，挟太乙，不利为主，各宜固守，闻贼备正南。）

● 第八局 辛未 癸未 乙未 丁未 己未
太乙在七宫，天目天道，辰迫（主算一短不利，主大将一宫与客参将关，主参将三宫格，客参将一宫与主大将关，计神丑。此局主人算短不利，主目辰迫，大将与客参将相关、相格，客目掩，算不和，大将囚，主客俱不利，各宜固守，主闻贼备西南，客闻贼备西南。）

● 第九局 壬申 甲申 丙申 戊申 庚申
太乙在七宫，天目大武，囚（主算七短不和，主大将七宫囚，主参将一宫发，始击将太簇，宫击。客算三十四长和，客大将四宫发，客参将二宫内迫，计神子。此局太乙助客，算长和，大将发，参将虽迫，利为客，见阵利先动，出军宜正东，战利正西，利锐阵，举赤旗，云气从东来，客胜，闻贼备正西，奇兵正西，伏兵利未申时。主目大将囚，算短不和，参将发，不利为主，宜固守，闻贼备西南。）

● 第十局 癸酉 乙酉 丁酉 己酉 辛酉
太乙在六宫，天目武德，辰迫（主算一短，主大将一宫外迫，主参将三宫发，始击将阴德，宫击。客算二十四长和，客大将四宫格，客参将二宫发，计神亥。此局太乙助客，客算长和，大将虽格，参将发，利客，见阵利先动，出军宜正东，战利正西，利锐阵，举赤旗，云气从东来，客胜，闻贼备西北，奇兵西北，伏兵利申酉戌时，主算短，主目大将迫，参将虽发，不利为主人，宜固守，闻贼备西南。）

● 第十一局 甲戌 丙戌 戊戌 庚戌 壬戌
太乙在六宫，天目太簇，囚（主算六，主大将六宫，主参将八宫，与客参将关，始击将阳德。客算二十六不和，客大将六宫囚，客参将八宫，与主参将关，计神戌。此局主目囚，主客参将相关，主客俱不利，各宜固守，主闻贼备正西南，客闻贼备正东北。）

● 第十二局 乙亥 丁亥 己亥 辛亥 癸亥
太乙在六宫，天目阴主，辰迫（主算二十五，八门杜，主大将、参将不出中宫，始击将吕申。客算二十三长和，客大将三宫发，客参将九宫发，计神酉。始局太乙助客，客算长和，大小将门具将发，利为客，见阵利先动，出军一东北，战利西南，利直阵，举青旗，云气从东北来，客胜，闻贼备东北，奇兵东北，伏兵利申酉戌时。主人杜塞，无门不利，宜固守，闻贼备东北。）

● 第十三局 丙子 戊子 庚子 壬子 甲子
太乙在四宫，天目阴德（主算十二短，主大将六宫发，主参将六宫，客挟，始击将太阳，辰击。客算三十七长和，客大将七宫，主挟，客参将一宫发，计神申。始局主人算短，大将虽发，参将为客挟之，客目击，参将虽发，大将为主挟之，主客俱不利，各宜固守。主闻贼备西南，客闻贼备东北。）

● 第十四局 丁丑 己丑 辛丑 癸丑 乙丑
太乙在四宫，天目大义（主算十二算短和，主大将二宫发，参将六宫，客挟，始击将大感。客算二十七长和，大将七宫，主挟，客参将一宫发，计神未。此局主算短，主人大小将挟客大将，客大小将挟主参将，主客俱不利，各宜固守。主闻贼备西南，客闻贼备正南。）

● 第十五局 戊寅 庚寅 壬寅 甲寅 丙寅
太乙在四宫，天目地主（主算十一，主大将一宫发，主参将三宫，内迫，始击将大武。客算二十五，八门杜，客大将、参将不出中宫，计神午。此局主参将虽迫大将，利为主，见阵利后动，出军宜西北，战利东南，利曲阵，举黑旗，云气从西北来，主胜，闻贼备正北，奇兵正北，伏兵利寅卯辰时。客杜塞，无门不利，宜固守，闻贼备西南。）

● 第十六局 己卯 辛卯 癸卯 乙卯 丁卯
太乙在三宫，天目阳德，辰迫（主算一，主大将一宫发，主参将三宫，始击将大簇。客算十五，八门杜塞，大将、参将不出中宫，计神巳。此局主参将虽囚，太乙助主，大将发，利主，见阵利后动，出军宜西北，战利东南，利曲阵，举黑旗，云气从西北来，主胜，闻贼备东北，奇兵东北，伏兵利丑寅时。客杜塞，无门不利，宜固守，客闻贼备正西。）

● 第十七局 庚辰 壬辰 甲辰 丙辰 戊辰
太乙在三宫，天目和德，囚（主算三短，主大将三宫囚，主参将九宫，与客大将相关，始击将大义。客算九和，客大将九宫，与主参将关，客参将七宫格，计神辰。此局主参将与客大将关，主大将囚，主客将相主人关客，客算不和，主客俱不利，各宜固守。主闻贼备东北，客闻贼备西北。）

● 第十八局 辛巳 癸巳 乙巳 丁巳 己巳
太乙在三宫，天目和德，囚（主算三，主大将三宫，客挟，囚，主参将九宫发，始击将地主，宫击。客算八不和，客大将八宫，内迫，客参将四宫，外迫，主挟，计神卯。此局主目大将囚，客挟之，客目迫，大将击，参将主挟迫，主客俱不利，各宜固守。主闻贼备正北，客闻贼备东北。）

● 第十九局 壬午 甲午 丙午 戊午 庚午
太乙在二宫，天目吕申（主算十四短和，主大将四宫发，主参将二宫格，始击将和德。客算十六，长不和，客大将六宫发，客参将八宫格，计神寅。此局主客俱利，太乙助客，客算长不和，大将发，利为客，见阵利先动，出军宜正东，利方阵，举白旗，云气从西来，客胜，闻贼备东北，奇兵利巳午未时。主算和，参将虽格，大将发，利为主，见阵利后动，出军宜正东，战利正西，利锐阵，举赤旗，云气从东来，主胜，闻贼备东北，奇兵东北，伏兵利巳午未时。）

● 第二十局 癸未 乙未 丁未 己未 辛未
太乙在二宫，天目高丛，关客（主算十三长和，主大将三宫，与客参将关，主将九宫，内迫，始击将太阳。客算十孤阳，客大将一宫发，客参将三宫，与主大将关，计神丑。此局算长和，主大将与客参将相关，主人关客，客败，主人胜，见阵利后动，出军宜正北，战利西南，利直阵，举青旗，云气从东北来，主胜，闻贼备正东，奇兵正东，伏兵利巳午未时。客胜短，参将与主大将相关，主人关客，客不利，宜固守，闻贼备东南。）

● 第二十一局 甲申 丙申 戊申 庚申 壬申
太乙在二宫，天目太阳（主算十孤阳，主大将一宫，与客大将关，主参将三宫，与客参将关，始击将大神。客算一，客大将一宫，与主大将关，客参将关，计神子。此局主客俱不利，各宜固守，主闻贼备东南，客闻贼备东北。）

● 第二十二局 乙酉 丁酉 己酉 辛酉 癸酉
太乙在一宫，天目太炅，关客（主算二十四长，主大将四宫，与客大将关，主参将二宫，与客参将关，始击将天道。客算十四，客大将四宫，与主大将关，客参将二宫，与主参将关，计神亥。此局太乙助主，主人关客，客败，主胜，利为主，见阵利后动，出军宜正东，战利正西，利锐阵，举赤旗，云气从东来，主胜，闻贼备东南，奇兵东南，伏兵利戌亥时。客为主人关，不利，宜固守，闻贼备西南。）

● 第二十三局 丙戌 戊戌 庚戌 壬戌 甲戌
太乙在一宫，天目太炅（主算二十长，主大将四宫发，主参将二宫发，始击将武德。客算七短和，客大将七宫发，参将一宫囚，计神戌。始局太乙助主，算长，大小将门具将发，利为主，见阵利后动，出军宜正东，战利正西，利锐阵，举赤旗，云气从东来，主胜，闻贼备东南，奇兵东南，伏兵利戌亥时。客算短，参将囚，不利为客，宜固守，闻贼备正南。）

● 第二十四局 丁亥 己亥 辛亥 癸亥 乙亥
太乙在一宫，天目大神（主算十六长和，大将六宫内迫，主参将三宫发，计神酉。此局太乙虽助，主算长和，大将迫，参将为客挟之，主人不利，客算短，大将迫，主挟之，参将虽发，不利，为客主俱不利，各宜固守，主闻贼备东南，客闻贼备西北。）

● 第二十五局 戊子 庚子 壬子 甲子 丙子
太乙在九宫，天目大威，宫迫（主算三十一长和，主大将一宫，客挟格，主参将三宫发，始击将大义。客算十六，客大将六宫发，客参将八宫，主挟，计神申。此局太乙助客，大将发，大小将挟，主败客胜，见阵利先动，出军宜正西，战利正东，利方阵，举白旗，云气从西来，客胜，闻贼备西北，奇兵西北，伏兵利辰巳时。主大将为客挟之，天目迫，大将格，不利为主，宜固守，闻贼备正南。）

● 第二十六局 己丑 辛丑 癸丑 乙丑 丁丑
太乙在九宫，天目天道（主算三十孤阳不和，主大将三宫，客目掩之，主参将九宫发，始击将和德，掩主大将。客算七和，大将七宫发，客参将一宫格，计神未。此局太乙助客，客目掩主大将，客大将发，利为客，见阵利先动，出军宜西南，战利东北，利方阵，举白旗，云气从西南来，客胜，闻贼备东北，奇兵东北，伏兵利辰巳时。主算孤阳不和，主大将为客目掩之，不利为主，宜固守，闻贼备西南。）

● 第二十七局 庚寅 壬寅 甲寅 丙寅 戊寅
太乙在九宫，天目大武（主算二十九，长不利和，主大将九宫囚，客挟，主参将七宫发，始击将高丛掩大将。客算四，客大将四宫，客目掩击，客参将二宫，主挟，计神午。此局太乙助客，客目大将掩，参将为主挟，客大小将挟主大将囚，主客俱不利，各宜固守，主闻贼备西南，客闻贼备正东。）

● 第二十八局 辛卯 癸卯 乙卯 丁卯 己卯
太乙在八宫，天目武德（主算八不和，主大将八宫囚，主参将四宫发，始击将大炅。客算二十五，八门杜，客大将、参将不出中宫，计神巳。此局主大将囚，客杜塞无门，主客俱不利，各宜固守。）

● 第二十九局 壬辰 甲辰 丙辰 戊辰 庚辰
太乙在八宫，天目太簇（主算七和，主大将七宫发，主参将一宫内迫，始击将天道。客算十五，八门杜，客大将、参将不出中宫，计神辰。此局太乙助客，主算和，参将虽迫，大将发，利为主，见阵利后动，出军宜西南，战利东北，利方阵，举白旗，云气从西南来，主胜，闻贼备正西，奇兵正西，伏兵利亥子丑时。客杜塞无门不利，宜固守，闻贼备西南。）

● 第三十局 癸巳 乙巳 丁巳 己巳 辛巳
太乙在八宫，天目阴主（主算二，主大将二宫格，主参将六宫发，始击将武德。客算八，客大将八宫囚，客参将四宫发，计神卯。此局太乙助主，大将虽格，参将发，利主，见阵利后动，出军宜向正南，战利正北，利圆阵，举黄旗，云气从南来，主胜，闻贼备西北，奇兵西北，伏兵利亥子丑时。客大将囚，参将虽发，不利，宜固守，闻贼备西南。）

● 第三十一局 甲午 丙午 戊午 庚午 壬午
太乙在七宫，天目阴德（主算二十七，主大将七宫囚，主参将一宫，与主目囚，始击将囚。客算二十八长和，客大将八宫发，客参将四宫发，计神寅。此局太乙助客，客算长和，大将将门具将发，利为客，见阵利先动，出军宜正北，战利正南，利曲阵，举黑旗，云气从北来，客胜，闻贼备西北，奇兵西北，伏兵利未申时。主大将囚，参将与主目囚，不利为主，宜固守，闻贼备西北。）

● 第三十二局 乙未 丁未 己未 辛未 癸未
太乙在七宫，天目大义（主算二十七不和，主大将七宫囚，主参将一宫，客挟，始击将地主。客算二十六不和，客大将六宫，外迫，主挟，客参将八宫，客目掩，计神丑。此局太乙助客，客大将迫，主挟之，客目掩不利，为主将囚，主参将挟之，主客俱不利，各宜固守，主闻贼备西北，客闻贼备正北。）

● 第三十三局 丙申 戊申 庚申 壬申 甲申
太乙在七宫，天目地主（主算二十六不和，主大将六宫外迫，主参将八宫，与客大将关，始击将和德。客算三十八和，客大将八宫，与主参将关，客参将四宫发，计神子。此局太乙助客，客大将、主参将相关，主大将内迫，主客俱不利，各宜固守，主闻贼备正北，客闻贼备东北。）

● 第三十四局 丁酉 己酉 辛酉 癸酉 乙酉
太乙在六宫，天目阳德（主算二十六不和，主大将六宫囚，与客参将关，主参将八宫发，始击将高丛。客算二十二和，客大将二宫发，客参将六宫，与主大将关，计神亥。此局太乙助客，客参将与主大将相关，客大将发，利为客，见阵利先动，出军宜正南，战利正北，利圆阵，举黄旗，云气从南来，客胜，闻贼备正东，奇兵正东，伏兵利申酉戌时。主大将囚，客关，主人不利，为主宜固守，闻贼备东北。）

● 第三十五局 戊戌 庚戌 壬戌 甲戌 丙戌
太乙在六宫，天目和德（主算二十五，八门杜，主大将、参将不出中宫，始击将大神。客算十孤阳，客大将一宫外迫，客参将三宫发，计神戌。此局主算杜塞无门，客算孤阳，参将虽发，大将外迫，主客俱不利，各宜固守，主闻贼备东北，客闻贼备东南。）

● 第三十六局 己亥 辛亥 癸亥 乙亥 丁亥
太乙在六宫，天目和德（主算二十五，八门杜，主大将、参将不出中宫，始击将大威。客算九，客大将九宫发，客参将七宫内迫，计神酉。此局太乙助客，客大将发，利为客，见阵利先动，出军宜东北，战利西北，利锐阵，举赤旗，云气从东南来，主胜，闻贼备正南，奇兵正南，伏兵利申酉戌时。主人杜塞，无门不利，宜固守，闻贼备东北。）

● 第三十七局 庚子 壬子 甲子 丙子 戊子
太乙在四宫，天目吕申，辰迫（主算一，主大将一宫发，主参将三宫内迫，始击将大武。客算三十五，八门杜，客大将、参将不出中宫，计神申。此局太乙助主，主大将发，参将虽迫，利主，见阵利后动，出军宜西北，战利东南，利曲阵，举黑旗，云气从西北来，客胜，闻贼备东北，奇兵东北，伏兵利寅卯辰时。客杜塞无门不利，宜固守，闻贼备西南。）

● 第三十八局 辛丑 癸丑 乙丑 丁丑 己丑
太乙在四宫，天目高丛，囚（主算四，主大将四宫，客挟，主参将二宫发，始击将阴主。客算十三，客大将三宫内迫，客参将九宫发，主挟，计神未。此局太乙助主，主大将囚，为客挟主目，客大迫，参将为主挟，主客俱不利，各宜固守，主闻贼备正东北，客闻贼备西北。）

● 第三十九局 壬寅 甲寅 丙寅 戊寅 庚寅
太乙在四宫，天目太阳（主算三十七长和，主大将七宫，客挟，主参将一宫发，始击将太义。客算十二短和，客大将一宫内迫，客参将六宫挟主大将，计神午。此局太乙虽助主，大将为客挟，客大将内迫，参将为主挟，主客俱不利，各宜固守，主闻贼备东北，客闻贼备西北。）

● 第四十局 癸卯 乙卯 丁卯 己卯 辛卯
太乙在三宫，天目太炅（主算二十三长不和，主大将三宫囚，主参将九宫发，始击将阳德。客算一，客大将一宫发，客参将三宫囚，计神巳。此局太乙助主，主算不和，参将虽发，大将囚，客目辰击，算短，参将囚，主客俱不利，各宜固守，主闻贼备东南，客闻贼备东北。）

● 第四十一局 甲辰 丙辰 戊辰 庚辰 壬辰
太乙在三宫，天目太炅（主算三十三，主大将三宫，客挟，囚，主参将九宫，始击将吕申。客算三十八，客大将八宫内迫，客参将四宫主挟，计神辰。此局主大将囚，客挟之，客大将迫，参将为主挟之，主客俱不利，各宜固守。主闻贼备东南，客闻贼备东北。）

● 第四十二局 乙巳 丁巳 己巳 辛巳 癸巳
太乙在三宫，天目太神（主算二十五，八门杜，主大将五宫，参将不出中宫，始击将太阳。客算三十四，客大将四宫外迫，客参将二宫发，计神卯。此局主算短，杜塞无门，客大将迫，主客俱不利，各宜固守，主闻贼备东南，客闻贼备东南北。）

● 第四十三局 丙午 戊午 庚午 壬午 甲午
太乙在二宫，天目大威，囚（主算二不和，主大将二宫囚，主参将六宫发，始击将大神。客算一，客大将一宫发，客参将三宫发，计神寅。始局太乙助客，客大小将门具将发，利为客，见阵利先动，出军宜西北，战利东南，利曲阵，举黑旗，云气从西北来，客胜，闻贼备东北，奇兵东北，伏兵利巳午未时。主目、主大将囚，不利为主，宜固守，闻贼备正南。）

● 第四十四局 丁未 己未 辛未 癸未 乙未
太乙在二宫，天目天道，辰迫（主算三十九，主大将九宫，内迫，主参将七宫，外迫，始击将大武。客算三十八，客大将八宫格，客参将四宫发，计神丑。此局太乙助客，客大将虽格，参将发，利客，见阵利先动，出军宜正北，战利正南，利曲阵，举黑旗，云气从北来，客胜，闻贼备西南，奇兵西南，伏兵利午未时。瞩目大小将迫，不利，宜固守，闻贼备西南。）

● 第四十五局 戊申 庚申 壬申 甲申 丙申
太乙在二宫，天目大武，宫迫（主算三十八，主大将八宫格，客挟，主参将四宫发，始击将大簇。客算三十一，客大将一宫发，客参将三宫，主挟，计神子。此局太乙助客，客大将发，大小将挟，主败客胜，见阵利先动，出军宜西北，战利东南，利曲阵，举黑旗，云气从西北来，客胜，闻贼备正西，奇兵正西，伏兵利巳午未时。主目迫，大将格，客挟之，不利为主，宜固守，闻贼备西南。）

● 第四十六局 己酉 辛酉 癸酉 乙酉 丁酉
太乙在一宫，天目武德（主算七，主大将七宫发，主参将一宫囚，始击将阴德。客算一，客大将一宫囚，客参将三宫发，计神亥。此局太乙助主，主大将发，利为主，见阵利后动，出军宜西南，战利东北，利方阵，举白旗，云气从西南来，主胜，闻贼备西南，奇兵西南，伏兵利戌亥时。客参将虽发，大将囚，不利为客，宜固守，闻贼备西北。）

● 第四十七局 庚戌 壬戌 甲戌 丙戌 戊戌
太乙在一宫，天目大簇，宫迫（主算六，主大将六宫，内迫，主参将八宫，外迫，始击将阳德。客算三十二长，客大将二宫发，客参将六宫内迫，计神戌。始局客算长，大将发，利为客，见阵利先动，出军宜正西南，战利北，利圆阵，举黄旗，云气从南来，客胜，闻贼备东北，奇兵东北，伏兵利戌亥时。主目大小将迫，太乙虽助，不利，宜固守，闻贼备正西。）

● 第四十八局 辛亥 癸亥 乙亥 丁亥 己亥
太乙在一宫，天目阴德，辰迫（主算一，主大将一宫囚，主参将三宫发，始击将吕申。客算十九长和，客大将九宫格，客参将七宫发，计神酉。此局太乙助客，客算长和，客大将虽格，参将发，利为客，见阵利先动，出军宜东南，战利西北，利锐阵，举赤旗，云气从东南来，客胜，闻贼备东北，奇兵东北，伏兵利戌亥时。主大将囚，算短，不利为主，宜固守，闻贼备西北。）

● 第四十九局 壬子 甲子 丙子 戊子 庚子
太乙在九宫，天目阴德（主算十六长和，主大将六宫发，主参将八宫，客挟，始击将太阳。客算一，客大将一宫，主挟，客参将三宫发，计神申。此局主算长和，大将发，参将虽为客挟，利主，见阵利后动，出军宜正西，战利正东，利方阵，举白旗，云气从西来，客胜，闻贼备西北，奇兵西北，伏兵利辰巳时。客算短，客参将虽发，大将格，为主挟，不利为客，宜固守，闻贼备东南。）

● 第五十局 癸丑 乙丑 丁丑 己丑 辛丑
太乙在九宫，天目大义（主算十六长和，主大将六宫发，主参将八宫，挟客，始击将大威。客算三十一，客大将一宫，主挟格，客参将三宫发，计神未。此局主算长和，大小将门具将发，挟客大将，客败主胜，利为主，见阵利后动，出军宜正西，战利正东，利方阵，举白旗，云气从西来，客胜，闻贼备正西北，奇兵正西，伏兵利辰巳时。客目击，参将虽发，大将为主挟，不利为客，宜固守，闻贼备正南。）

● 第五十一局 甲寅 丙寅 戊寅 庚寅 壬寅
太乙在九宫，天目地主（主算二十五，八门杜，主大将、参将不出中宫，始击将大武。客算二十九，客大将九宫囚，客参将七宫发，计神午。此局主算杜塞无门，客大将囚，主客俱不利，各宜固守，主闻贼备正北，客闻贼备西南。）

● 第五十二局 乙卯 丁卯 己卯 辛卯 癸卯
太乙在八宫，天目阳德，辰击（主算三十三，长不和，主大将三宫，内迫，主参将九宫，与客大将关，始击将大簇。客算九，客大将九宫，与主参将关，客参将七宫发，计神巳。此局主目辰迫，客相关，主客俱不利，各宜固守，大将与主参将相关，主闻贼备东南，客闻贼备正西南。）

● 第五十三局 丙辰 戊辰 庚辰 壬辰 甲辰
太乙在八宫，天目和德，宫迫（主算三十二长，主大将二宫格，主参将六宫发，始击将大义，辰击。客算一，客大将一宫内迫，客参将三宫发，计神辰。此局太乙助主，主算长，大将虽格，参将发，利主，见阵利后动，出军宜正南，战利正北，利圆阵，举黄旗，云气从南来，主败客胜，闻贼备东北，奇兵东北，伏兵利亥子丑时。客算短，大将迫，不利为客，宜固守，闻贼备西北。）

● 第五十四局 丁巳 己巳 辛巳 癸巳 乙巳
太乙在八宫，天目和德，辰迫（主算三十二长，主大将二宫格，主参将六宫发，始击将地主，掩。客算八，客大将八宫囚，参将四宫发，计神卯。此局太乙助主，主算长，大将虽格，参将发，利主，见阵利后动，出军宜正南，战利正北，利圆阵，举黄旗，云气从南来，主胜，闻贼备东北，奇兵东北，伏兵利亥子丑时。客目掩，大将囚，不利为客，宜固守，闻贼备正北。）

● 第五十五局 戊午 庚午 壬午 甲午 丙午
太乙在七宫，天目吕申（主算十六，主大将六宫，外迫，主参将八宫，与客大将关，始击将和德。客算十八，客大将八宫，与主参将关，客参将四宫发，计神寅。此局主大将迫，参将与客大将关，主人关客，主客俱不利，各宜固守，主闻贼备东北，客闻贼备东南北。）

● 第五十六局 己未 辛未 癸未 乙未 丁未
太乙在七宫，天目高丛（主算十五，八门杜，主大小将不出中宫，始击将太阳。客算十二，客大将二宫内迫，参将六宫外迫，计神丑。此局主算短，大将内外杜塞无门，客大小将迫，主客俱不利，各宜固守，主闻贼备正北，客闻贼备东北。）

● 第五十七局 庚申 壬申 甲申 丙申 戊申
太乙在七宫，天目太阳（主算十二不和，主大将二宫内迫，主参将六宫外迫，始击将太神。客算三和，客大将三宫格，客参将九宫发，计神子。此局客算和，太乙助客，大将虽格，参将发，利客，见阵利先动，出军宜东南，战利西南，利直阵，举青旗，云气从东北来，客胜，闻贼备东南，奇兵东南，伏兵利未申时。主算不和，大小将迫，不利为主，宜固守，闻贼备东南。）

● 第五十八局 辛酉 癸酉 乙酉 丁酉 己酉
太乙在六宫，天目太炅（主算十八，主大将八宫，与客大将关，主参将四宫，与客参将关，始击将天道。客算八，客大将八宫，与主大将关，客参将四宫，与主参将为关，计神亥。此局主人关客，客败主人胜，利为主，见阵利后动，出军宜正北，战利正南，利曲阵，举黑旗，云气从北来，主胜，闻贼备东南，奇兵东南，伏兵利申酉戌时。客大将为主关，不利为客，宜固守，闻贼备西南。）

● 第五十九局 壬戌 甲戌 丙戌 戊戌 庚戌
太乙在六宫，天目太炅（主算十八，主大将八宫，客挟，主参将四宫格，始击将武德。客算一，客大将一宫，外迫，客参将三宫，主挟，计神戌。此局主客大小将相关，主人败，客大将迫，参将主挟之，客亦不利，各宜固守，主闻贼备东南，客闻贼备西南。）

● 第六十一局 甲子 丙子 戊子 庚子 壬子
太乙在四宫，天目大威（主算二十七，主大将七宫，客挟，主参将一宫发，始击将大义。客算十二，客大将二宫，击主目，客参将六宫，主挟，计神申。此局主大将为客挟之，主客俱不利，各宜固守，主闻贼备正南，客闻贼备西北。）

● 第六十二局 乙丑 丁卯 己丑 辛丑 癸丑
太乙在四宫，天目天道（主算二十六，主大将六宫格，主参将八宫发，始击将和德，宫击。客算三十，客大将三宫，内迫，客参将九宫，外迫，计神未。此局太乙助主，大将虽格，参将发，利主，见阵利后动，出军宜正西，战利正东，利方阵，举白旗，云气从西来，主胜，闻贼备西南，奇兵西南，伏兵利寅卯辰时。客大小将迫，客目击，不利为客，宜固守，闻贼备东北。）

● 第六十三局 丙寅 戊寅 庚寅 壬寅 甲寅
太乙在四宫，天目大武（主算二十五，八门杜，主大将、参将不出中宫，始击将临高丛掩。客算四，客大将四宫击，客参将二宫发，计神午。此局主算杜塞无门，客目掩，大将击，主客俱不利，各宜固守，主闻贼备西南，客闻贼备正东。）

● 第六十四局 丁卯 己卯 辛卯 癸卯 乙卯
太乙在三宫，天目武德（主算十六和，主大将六宫发，主参将八宫内迫，始击将大炅。客算三不和，客大将三宫囚，客参将九宫发，计神巳。此局太乙助主，大将发，算和，利为主，见阵利后动，出军宜正西，战利正东，利方阵，举白旗，云气从西来，主胜，闻贼备西南，奇兵西南，伏兵利丑寅时。客算不和，大将囚，不利为客，宜固守，闻贼备东南北。）

● 第六十五局 戊辰 庚辰 壬辰 甲辰 丙辰
太乙在三宫，天目大族（主算十五，八门杜，主大将、参将不出中宫，始击将天道。客算二十三不和，客大将三宫囚，客参将九宫发，计神辰。主闻贼备正西，客闻贼备西南。）

● 第六十六局 己巳 辛巳 癸巳 乙巳 丁巳
太乙在三宫，天目阴主（主算十孤阳，主大将一宫，客挟，主参将三宫囚，始击将武德。客算十六长和，客大将六宫发，客参将八宫，主挟，计神卯。此局客算长和，参将虽为主挟，大将发，利为客，见阵利先动，出军宜正西，战利正东，利方阵，举白旗，云气从西来，客胜，闻贼备西南，奇兵西南，伏兵利丑寅时。主大将为客大小将挟之，主参将囚，不利为主，宜固守，闻贼备西北。）

● 第六十七局 庚午 壬午 甲午 丙午 戊午
太乙在二宫，天目阴德，客目掩（主算二十五，八门杜，主大将、参将不出中宫，始击将阴德，掩主目。客算二十六，客大将六宫发，客参将八宫格，计神寅。此局太乙助客，客目掩主目，参将虽格，大将发，利为客，见阵利先动，出军宜正西，战利正东，利方阵，举白旗，云气从西来，客胜，闻贼备西北，旗兵西北，伏兵利巳午未时。主算杜塞无门，主目为客目掩，不利为主，宜固守，闻贼备西北。）

● 第六十八局 辛未 癸未 乙未 丁未 己未
太乙在二宫，天目大义（主算二十五，八门杜，主大将、参将不出中宫，始击将地主。客算二十四和，客大将四宫发，客参将二宫囚，计神丑。此局客算和，参将虽囚，大将发，利为客，见阵利先动，出军宜正东，战利正西，利锐阵，举赤旗，云气从东北来，客胜，闻贼备正东，奇兵正东，伏兵利巳午未时。主算杜塞无门，不利为主，宜固守，闻贼备西北。）

● 第六十九局 壬申 甲申 丙申 戊申 庚申
太乙在二宫，天目地主（主算二十四长和，主大将四宫发，主参将二宫囚，始击将临和德。客算十六不和算短，客大将六宫发，客参将八宫格，计神子。此局主算长和，大将发，利为主，见阵利后动，出军宜正东，战利正西，利锐阵，举赤旗，云气从正东来，主胜，闻贼备正北，奇兵正北，伏兵利巳午未时。客算短不和，参将格，不利为客，宜固守，闻贼备东北。）

● 第七十局 癸酉 乙酉 丁酉 己酉 辛酉
太乙在一宫，天目阳德（主算十算长，主大将二宫发，主参将六宫外迫，始击将临高丛。客算二十八算短，客大将八宫外迫，客参将四宫发，计神亥。此局主算长和，大将发，利为主，见阵利后动，出军宜正南，战利正北，利圆阵，举黄旗，云气从正南来，主胜，闻贼备东北，奇兵东北，伏兵利戌亥时。客算短，大将外迫，不利为客，宜固守，闻贼备正东。）

● 第七十一局 甲戌 丙戌 戊戌 庚戌 壬戌
太乙在一宫，天目和德（主算三十一，主大将一宫，客挟囚，主参将三宫发，始击将临大神。客算十六，客大将六宫外迫，客参将八宫主挟，计神戌。此局主大将客挟之，客大将外迫，参将主挟之，主客俱不利，各宜固守，主闻贼备东北，客闻贼备东南。）

● 第七十二局 乙亥 丁亥 己亥 辛亥 癸亥
太乙在一宫，天目和德（主算三十一，主大将一宫囚，主参将三宫发，始击将临大义。客算二十五，八门杜，客大将、参将不出中宫，计神酉。此局主大将囚，客杜塞无门，主客俱不利，各宜固守，主闻贼备东北，客闻贼备正南。）
○ 太乙总图 
中宫 五福玄室宫 十干戊己
一层 十六宫间之神
二层 八宫
三层 十六神
四层 九宫八门九星六乙六丙之神
五层 十干分直所在
六层 五福三基分野
七层 四天地直分野
八层 二十八宿
九层 二十八宿所主
十层 九州十二国分野

万历丁亥岁，大游太乙入巽九宫，小游太乙阳遁九宫阴一。
六宫直事—嘉靖甲子入巳二十四年
杜门直事—嘉靖甲子入巳二十四年
君基—万历甲申入亥巳四年
臣基—万历丁亥入酉巳一年
民基—万历丁亥入未
五福—万历己卯年入黄秘宫巳九年
四神—万历乙酉入巳，丁亥满
天乙—万历乙酉入戌，丁亥满
地乙—万历乙酉入丑，丁亥满
直符—万历乙酉入酉，丁亥满
文昌—阳辰，阴戌
主大—阳一宫，阴一宫
主参—阳三宫，阴三宫
始击—阴阳俱在寅
客大—阳杜，阴九
客参—阳杜，阴七
计神—阳四，阴六
定计将—阳丑，阴未
计大将—阳九，阴三
计参将—阳九，阴七
○ 太乙纂要 
● 十六宫间之神
子地主 丑阳德 艮和德 寅吕申 卯高丛 辰太阳
巽太炅 巳大神 午大威 未天道 坤大武 申武德
酉太簇 戌阴主 亥大义
● 太乙诸星
文昌 主大将 主参将 始击 客大将 客参将 计神 
定计将 计参将
五福 大游 君基 臣基 民基 四神 天乙 地乙
直符 飞符
○ 年局（以百十零为主不除，满千后方除之） 
置上元甲子至万历戊子，积得一千零一十五万五千五百零五算，截得祖数一百九十三万八千一百四十五算，以大周法三百六十除之，余二百六十五算，又除四纪二百四十，余二十五策。一甲子位，十一甲戌位，二十一甲申位，二十二乙酉，二十三丙戌，二十四丁亥，二十五戊子，仍还二百六十五策，以元法除之，甲子元除去七十二，丙子元除去七十二，戊子元除去七十二止，余四十九算，则知戊子岁即庚子元四十九局也。
○ 月局（起算即加天正、地正二算） 
甲子、甲午，一纪﹔己亥、己巳，二纪﹔甲戌、甲辰，三纪﹔己酉、己卯四纪﹔甲申、甲寅，五纪﹔己未、己卯，六纪。甲子、甲午六年，甲子元七十二局﹔庚子、庚午六年，丙子元七十二局﹔丙子、丙午六年，戊子元七十二局﹔壬子、壬午六年，庚子元七十二局﹔戊子、戊午六年，壬子元七十二局。
○ 日局 
弘治元年戊申岁，截算得祖数二百一十三策，用退而成，逐年一进一退，逢闰重退，进用已往二十四月之数，退用已往小尽之数。假如今年元旦日辰退居去年元旦之后，则用退，明年元旦日辰进居今年元旦之前，则用进，退不过五六，进不过二十四，一定之数也，先以纪法求日，次以元法取局，与岁计皆同。
○ 时局 
与月局同，但不加天地二算，冬至后用阳局，夏至后用阴局。
○ 太乙（阳遁起一宫，顺行至九宫﹔阴遁起九宫，逆行至一宫，因所求局未满二十四，以二十四除之，不尽者，皆以一宫三数轮之，即知太乙所在岁计，万历戊子阳遁一宫，理天，阴遁九宫） 
太乙者，天地之尊神，在北辰前，正当勾陈口中，天乙紫微垣宫门右星南。主使十六神而知风雨、水旱、兵革、飢馑、疾病、灾害，国主兴亡，历数脩短，游行九宫而历八卦，自太始初分，从其一，一生二，二生三，三即天地人也，日月星也，乙丙丁也，上中下也，以三乘三为九，以三乘九为二十七，故太乙行宫每位住三年，一年治天，整五星失度，日月薄蚀，妖慧光怪之变﹔二年治地，整山崩水陷，水决河翻，蝗虫、土工之变﹔三年治人，整君臣父子、口舌妖言、疾病、飢馑、生灵流亡之变。盖三年一宫，二十七年一周天，但不游中宫，寄在七宫，故二十四年一周天耳。
置上元甲子至所求积年，以太乙行度二百八十八去之，不尽以二十四去之，又不尽者，为入宫年数，遇掩、击、格、迫在阳绝之地与历数同者，其灾甚也，其有不发者，不在阳九、百六下元故灾渐傍，若当阳九、百六而合下元甲子，即兵革攻伐，篡弒袭戮之灾，若在历运太阳、阴主下，入大游卦文者，必有改易也。
一宫在干，主冀州、并州，若文昌关囚，是谓相佐迫协君父之象﹔二宫在离，主荆州、豫州，太乙临之，象人君居明堂诛将相、去奸邪﹔三宫在艮，主青州，主后妃，主阍寺，始击临之，嬖宠进中宫，兵起﹔四宫在震，主徐州，始击临之，西戎兵侵﹔六宫在兑，主雍州，客大将临之，南楚侵（或曰击临南楚侵）﹔七宫在坤，主梁州、益州，主大将临之，梁益兵起﹔八宫在坎，主衮州，太乙临之，应紫微宫，向明而治，若二目曰对，大臣伏诛﹔九宫在巽，主扬州，客大将临之，北狄来侵，巳上九宫，其在关囚掩迫格击提挟固杜之年，验之必矣，若三才算和，而无囚迫，所主为轻耳。
八三四九为阳宫，二七六一为阴宫，岁计太乙与文昌、始击、主客大小将在一宫，则为阳绝，在九宫则为绝阴，在四六则为绝气，在二八则为易气，遇掩迫囚击格挟固杜之年，而有大凶交，余（九宫大凶，有凶交）更会卦运，内外极爻，除旧更新，祸患深重（一九宫最重，余稍轻），三才算和，为灾尚轻。凡举百事，慎而勿用，四计皆同。
○ 文昌（阳遁起申，顺行，干、坤重留一算﹔阴遁起寅，顺行，艮、巽重留一算，因所求局数，以十八除之，命起寅、申，即知文昌阳遁在巽，阴遁在干） 
文昌六星在北斗魁前天乙之府，乃为天乙之目，故曰天目，属土、主人，为中宫镇星之精，属土，旺于四季，能知天地间无穷之事，为太乙之辅象，辅相掌断天下吉凶，能预知也，皆徙算于太乙宫而止，不可同宫，同宫囚，不利主人，若在阳绝之地而算数亏者，君之灾也﹔若在太乙前宫，名外宫迫，主臣下有外谋﹔在太乙后一宫，名内宫迫，主下有阴谋，或后宫女子之私也﹔若与太乙相冲者，名曰对，对者，臣下失礼，王纲格易也，有僭拒沉机之谓也，对者，灾轻，若凶门加而庚辛临之，又得天芮、天禽、天英、天理、天蓬加之，必有臣下谋上也﹔若与始击同宫，名曰二目关，则旺相者胜，如在一三七八宫者，主人胜，如在二六四九宫者，客胜。太乙在一宫，天目九宫对者，有灾相辅当之﹔太乙在二宫，天目在八宫，有变君父之灾也﹔太乙在六宫，天目在四宫，有支宰辅大将之灾也。曰者天目在旺宫，君父之灾也﹔太乙乘旺宫，主君诛臣下也，皆以五行旺相推之，此为天月之变也。
○ 计神（阳遁起寅，阴遁起申，逆行十二辰位，不入干坤艮巽，因所求局十二除之不尽者，命起寅，曰逆轮，一寅、二丑、三子，即知计神所在。岁计万历戊子，阳遁在寅，阴遁在申。） 
计神者，岁星之使，太乙之烛龙，所司幽冥而能独照也。
○ 始击（阴阳二遁俱以和德加计神，视文昌所临之下，即知始击所在。岁计万历戊子，阴阳二遁俱在辰） 
始击者，荧惑之精，南方，属火，礼亏、视失、逆夏令、伤火气，罚见荧惑行度无常，出则有兵，入则兵散，次舍命国为乱，为战，为丧，为飢，为兵，为疾，所居国受殃，芒角动摇破色，乍前乍后，乍左乍右，其殃愈甚，南丈夫，北女人，周旋止息，为死丧寇乱，其分野之地，色赤而行速，兵聚其下，顺之战胜。又曰，荧惑主大鸿胪，主死丧，主司空，又为司马，主楚越以南，又司天下群臣骄奢世、乱侯、嬖，主岁成岁。又曰，荧惑不动，兵不战，有诛将，其色出赤怒、逆行、成钓匕钩，凶，国有灾，钩匕有芒角如锋刃，人主死，无出宫下也。故明天子必视荧惑下，在守犯室房心，主命恶之﹔若犯太乙宫为掩，必有掩盗袭夺篡弒之祸，仍遇历数太阳、阴主下者，其验明矣﹔若在太乙左右宫间之神，名击，有兵逼废戮奔败之祸，人君将相皆畏之，若与文昌同宫，为关，乘旺相宫者，胜始击，在四九二六之宫，客胜主，在一八三七之宫，主胜客﹔若掩主大失将者，不论四宫，必死败也，其所加临变化，岁有五行，生克应各不同，行有一十八舍，事各异主，审其轻重，察其浅深消息而预备之，可以掩干戈致太平矣。
○ 十干岁 
● 甲乙岁
金为始击，西戎兵起，东百败亡。
水为始击，北狄兵起，算和则冬有和亲岁稔大熟。
木为始击，东夷兵起，船车争兴，岁丰。
火为始击，南蛮变动，夏旱大热，民流亡、疾病，所临分野，有失暑兵，若太乙在丙丁下者，其城必有大旱之变及异兵、火灾。
土为始击，中宫兵动，如与太乙格迫掩者，主臣下谋上，亦主废将辅及土工兴作。
● 丙丁岁
水为始击，东北兵起息，大水，民流亡。
土为始击，东京兵起后中宫。
木为始击，春又东京周人有和亲之事。
金为始击，西戎有兵，金银贵，重臣被诛。
火为始击，正南蛮兵动，大旱，民飢病，兵革。
● 戊己岁
木为始击，东夷兵动。
火为始击，南方有兵及蝗，生米大贵，大旱，民流移。
土为始击，主中宫忧，土工兴，山崩地动。
金为始击，西戎兵起，与北狄交争。
水为始击，主征北狄，大臣诛，夏旱，冬大雨雪。
● 庚辛岁
木为始击，东夷兵起，民流移，及西戎兵动。
火为始击，南蛮兵动，中国火灾，必有掩捕袭夺之事，岁旱，金银贵。
土为始击，中国兵兴，民丰，粟贵，夏大水。
金为始击，西戎兵动。
水为始击，北狄兵起。
● 壬癸岁
木为始击，东夷兵疲。
火为始击，南蛮多灾，夏旱，赤地千里，秋冬大水，冬霜雪。
土为始击，中国有兵。
金为始击，西戎献宝，大丰，民和。
水为始击，西北兵侵，冬大寒，霜雪杀物。
○ 二十八宿 
● 东方七宿
角—大人有忧，兵出。
亢—民有疾疫之灾。
氏—内有叛臣，宫中防火。
房—人君将相有忧。
心—太子、诸王有忧。
尾—后宫有惊，后妃有灾。
箕—兵起，士卒流亡。
● 北方七宿
斗—臣失爵禄，关县门塞。
牛—籴贵，民飢饿，牲多死。
女—后妃疾病，忧大灾。
虚—诸侯有忧，政平，令行赦宥。
危—岁多病，土工，兵起。
室—大人匿谋，岁不收。
壁—文章兴，兵发。
● 西方七宿
奎—臣下为击。
娄—山林寇盗，道路不通。
胃—五谷不发，有兵。
昂—胡人疾病，燕赵兵起。
毕—边兵刑罚征伐。
觜—将教司马急行。
参—宫室有移动事，将有忧。
● 南方七宿
井—川渎满溢，兵动。
鬼—后妃失势，民多疾病。
柳—民飢荒，多流亡。
星—忧人灾。
张—礼义多变异。
翼—阴阳失序，多雨水。
轸—有大丧死亡之事。
以上随岁计所迁加临，次金于岁中，各有所主之事。又法，以计加和德，视始击所临之下，以察休咎，其理尤明。又推岁计太乙所迁入宫之年浅深为辨，如太乙理天，则当第一宿﹔理地，则当第二宿﹔理人，则当第三宿，其或始击不在子午卯酉四正之宫，止临一宿者，则本宿当之，临二宿者，中分则辖一年矣。
○ 主客算（阴阳二遁同论，主目、客目落何宫间，正宫依宫数数，间神起本位作一数，续依宫数数，至太乙宫后住算，即知主、客算多少。岁计万历戊子，阳遁，主算二十四，客算二十五﹔阴遁，主算十六，客算单一。
十四、十八，为上和﹔二十三、二十九、三十二、三十六为次和﹔十二、十六、二十一、二十七、三十四、三十八，为下和﹔十一、十三、十七、十九、三十一、三十三、三十七、三十九为重阳﹔二十二、二十四、二十六、二十八，为重阴﹔三十三、三十九为纯阳﹔二十二、二十六，为纯阴﹔十一、十七，为阴中重阳﹔十三、十九、三十一、三十七，为杂重阳﹔四十四、四十八，为阳中重阴﹔二十四、二十八，为杂重阴﹔一十、三十，为单阳﹔二十、四十，为孤阴﹔自一至九，为无天﹔自一至四，为无地﹔一、十、二十、三十、四十，为无人﹔十六、二十六、三十六、十七、二十七、三十七、十八、二十八、三十八，为三才具足之算﹔五、十五、二十五、三十五，为八门杜塞。） 
子房曰︰「阴阳和不和者，谓太乙主客二目就所在宫辰命算数以相配，视阴阳之数和与不和也。」阳无独立，阴无独成，一阴阳之谓道，算和气顺而为祥，不和气逆而为咎，自然之理也。 太乙在八三四九为阳宫，算停奇为重阳﹔二七六一为阴宫，算并偶为重阴。二目在干离艮震兑坤坎巽为阳宫，算得奇为重阳﹔在亥丑寅辰巳未申戌为阴神，算得偶为重阴，皆不和之算也。若太乙、二目在阳算得偶，在阴得奇，是谓算和。太乙天固立阳宫算得纯阴，立阴宫算得纯阳，为不及﹔立阳宫算得纯阳，立阴宫算得纯阴，为大过，大凶之算也﹔若立阳宫算得杂重阳，立阴宫算得杂重阴，为次凶，主内外有谋。当视二目在阴阳之位得算多少沙河，为胜须考气数浅深而知成败，然杂重阴灾尤甚也，盖以算论之，一三七九为奇，二四六八为耦，以宫配之，八三四九为阳，二七六一为阴，三九奇数也，而配在阳宫，为纯阳，其数自临为重阳﹔二六耦数也，而配在阴宫，为纯阴，其数自临为重阴﹔一七亦奇数也，而配在阴宫，为杂阳，其数自临为阴中重阳，与阳奇之数并，为杂重阳﹔四八亦偶数也，而配在阳宫，为杂阴，其数自临为阳中重阴，与阴偶之数并，为杂重阴。
十与一同，虽奇数而配在阴宫，四八偶数，而配在阳宫，故一四八为阴阳自和之算，其相配为和中之和﹔二六偶数也，而配在阴宫，三九奇数也，而配在阳宫，是谓阴阳独立之数，二数相并为次和﹔其阳独立之数与阴自和之数相配，亦为下和矣。上和，国有祯祥，更利为将﹔次和，四塞息兵，天下丰乐﹔下和，九野人安，衣食乐足。阳多利为客，阴多利为主。阴和，其政浊﹔阳和，其政清。算和，其政平﹔不和，其政乖。纯阳，其君暴﹔纯阴，其臣纵﹔重阳，厄火﹔重阴，厄水﹔杂阴、杂阳，其气杂错，阴阳失节，雨雪愆期，灾咎所由生也。
算中无十，号无天﹔无五，号无地﹔无一，号无人。太乙理天，得无天之算，则二曜亏蚀，五纬失行，慧孛飞流，霜雹为沴﹔太乙理地，得无地之算，则地震山崩，河竭海涌，飞蝗竟天，人民相食﹔太乙理人，得无人之算，则口舌妖言，更相残害，疾疫兵革，迁徙流亡，更遇掩迫关囚格击提挟相并，为失信尤甚矣。
○ 主客大小将（二将俱依式算去，十用零，二参将又用零数，三因之，五为门杜。万历戊子岁，阳遁，主大四宫，主参二宫，客将杜﹔阴遁，主大六宫，主参八宫，客大一宫，客参三宫） 
主大将者，太白之精，秋、金、义也、言也，义亏、言失、逆秋令、伤金气，罚见太白。太白进退以候兵革高卑、迟速、静躁、见伏，用兵皆象之。其出，西方失行，夷敌败﹔东方失行，中国败，若经天，天下兵革，民更主，是谓乱犯，人民流亡。与太乙争明，大国弱，小国强，女主昌。又曰，太白主大臣，号上公卿司马位，故曰主大将若算在太乙中者，名囚，又曰争名，必有篡弒之灾，若在太乙阳绝之地者，君主之灾﹔若乘四九二七，而与太乙同者，辅相之灾﹔若在死伤杜惊门下，而与天蓬、天柱、天英、天芮、天衡之下者，大将死﹔若与客大将、始击囚关在凶门下者，客大将死。凡出军征伐，不可关囚于凶门、凶星之下，亦不可在丙丁下，主大将灾也，不可与太乙对宫，名曰格，格者，隔绝杜塞之谓，若格，则上下格绝，君不敬于臣，臣不忠于君也，若在太乙前后一宫一辰者，名曰迫，主臣下罔上也。参将在大将宫前，故三因之入宫护大将，为参副囚金而生，其神属水，若与主目大将同宫，名曰关，如一林二虎，一泉二蛟，乘旺相宫者胜，若值死绝之地，而又在凶门、凶星或庚辛下者，出军定损，参将必死，主大吉而参将凶也。又不可犯太乙宫，名无礼迫。岁计过之，后宫有阴谋事，若与客参同宫，边方兵动，在太乙宫下，为兵起之方也。
客大将者，辰星之精，北方、冬、水、智也、聪也，智亏、聪失、逆冬令、伤水气，罚见辰星。辰星主刑、主廷尉、主燕赵代北戎狄蛮夷与客宰相之象，亦为杀气、战斗之象。又曰，军于野，辰星为客，偏将之象。无军为刑，阴阳算和，应动﹔而不动，不和。出，失其时，寒暑失其节，邦国大飢，当出不出，是谓击，卒兵大起，在房心间，地动﹔若临太乙在三宫、七宫，及与大小将同者，亦动﹔若同太乙在一宫、八宫，大水﹔若近太乙宫者，名曰迫，宫迫灾危，辰迫主外国来觇，甲乙，东国﹔丙丁，南国﹔庚辛，西国﹔壬癸，北国，戊己，中国自起兵也。与文昌同者，名曰提，主臣下与外国有谋，与主大将同者，名曰关。视太乙在天内，主人胜，天外，客胜。与计神同者，名曰谋，主臣下有篡袭之变也。三因之，有参将，为水所生，故属木，如值囚也。格挟之年，参将不利。与主大小将关旺者，胜。与主参同宫，边兵乱起在太乙宫下。客将总忌在凶门、凶星、庚辛之下，皆不利为客也。
○ 定计目计算大将参将（阴阳二目俱以合神加太岁，并月日时之辰，视文昌下即计目也。合神者，子丑、午未、寅亥、申巳、酉辰、卯戌。计算与主客算同，分正间，数过太乙一宫而止，视得几何，去十用零为定计大将之宫，三因之为定计参将之宫。万历戊子岁，阳遁，定计辰宫，计算三十四，大将四宫，参将二宫﹔阴遁，定计戌宫，计算二十五，二将杜） 
定计目者，续火之余，荧惑之使，度量先动，明休咎之机。太公虑兵家先事最难，故以此为客重审之神，行次无常，要属于客，其对格提挟固杜，与主客大小将同论。
○ 总论 
  立式有掩迫击关囚格对提挟执提固杜，三门具不具，五将发不发，以占四计之休咎。始击临太乙宫，为掩，掩者，阴胜阳微，掩袭劫杀之义，岁计遇之，王纲失序，君弱臣强，身死国亡，水旱霜雹，盗贼疾疫，若在易绝之宫，人君大凶，在绝阴、绝阳之位，臣诛。掩主大将，主算不和，凶﹔大将算和，大将虽凶，参将发利，以小将击之胜，若参将被掩，则小将凶也。
  文昌主客大小将及定计目在太乙左右为迫，前曰外迫，后曰内迫，宫曰宫迫，辰曰辰迫，迫者，逼迫胁持之义，外迫主大臣逆命，内迫主同姓逆谋，内臣后妃怀贰，若内外俱迫，则内外合谋，算和者，谋成﹔算不和者，谋败，若在易绝之宫，先胜后败，如大小四将迫太乙，有谋臣在朝，若战大利，辰迫灾急，宫迫灾缓，如太岁在太乙前，阳年灾深，阴年灾浅，﹔如太岁在太乙后，阴年灾深，阳年灾浅，用兵主客俱败也。
  始击在太乙左右为击，前曰外击，后曰内击，宫曰宫击，辰曰辰击，击者，奋纵搏击，上下相凌之义，外击主诸侯臣子生逆，外国侵伐﹔内击主进臣同姓亲王后妃废弒之祸，宫击灾缓，辰击灾急，校算利钝，绝易有无，以占胜负。
  主客大小将自相同宫为关，客大小将犯文昌宫，为客关主﹔主大小将犯始击宫，为主关客，若一林二虎，一泉二蛟，关防守御隄备之义，岁计遇之，占在将相，自相关忌，不利，气有胜衰，势不两立，则主客目所临之神旺相者胜，休囚者负﹔多算者胜，少算者负﹔算和者胜，不和者负。或曰四将同宫，客能关主，主不能关客，当此之时，师宜先举，以应客，后起为主者，大凶。
  文昌主客大小将与太乙同宫为囚，或曰主客将同太乙为囚，文昌同太乙为关。囚者，以下犯上，拘击而执正之义，四计遇之，有奔亡篡弒悲泣之祸，若在易气、绝气之地，大凶﹔在绝阴、绝阳之地，自败。又云，诸将与太乙同宫，或同类自谋，则视二目，算和者成，不和者败。
  始击大小将与太乙相望，曰格，格者，改易格变之义，文昌大小将与太乙相冲，曰对，对者，冲突相对之义。岁计遇格，上下格易，政令不行。又云，客目大小将俱格，太乙以战，客胜﹔主人格客关以战，则主人胜﹔主人关客格以战，则客人胜。
  主客二目或一目而共太乙挟主客二目及大小将，在正宫者为提挟﹔若二目在间神，主客二将共太乙挟二目于间神者，为挟闭，主客相闭，算长和者胜，二目在正宫与间神，总名为挟也，若客主目或两将或一将而共太乙挟大小将或客主目者，皆为君臣同谋，共诛不义不道也﹔若二目与大小将挟太乙者，政由大臣，臣下专权之象，算和有格对太乙者为凶，算不和而无格对者，先胜后败。又云，客目大将挟主目在宫间之神，则客胜﹔如挟太乙者，先胜后败﹔若客目大将囚太乙宫亦客胜﹔若主客二目四将两相互挟为两敌相谋，若偏挟一将一目，所挟者败。主虽值提挟，而在内者，犹可战，自一至四为内也﹔客虽值提挟，而在外者，犹可战，自九至六为外也，仍关囚死绝气值之，亦凶。凡客在内外值迫而挟者，皆不利先起﹔若文昌囚迫，客大小将挟之，皆不利为主也。
  太乙与开生二门合曰执提，与开生二门合曰提格，执提者，操持握执之义，谓太乙虽在，吉门不在，开门与杜门对，生门与死门对，大小将在凶门下来合格之，所以为凶也。岁计遇之，不可举事，战兵亦同。
  文昌囚太乙宫，主大小将相关或始击临之，或客大小将相关，或主大小将相关，总名四郭固。岁计遇之，主有篡弒之祸。
  客参将与文昌相并，主参将与客大将相并，兼之掩迫关格为四郭杜。岁计遇之，不利出兵，皆掩塞不通，诸事不成，大凶之算也。
  太乙、天目不在开休生三门之下为门具。太乙、二目、主客大小将分属五行，谓之五将。始击无掩击，文昌无囚迫，主客大小将无格对，为将发，主将发利主，客将发利客。三门具，五将发，八门开通，路道清虚，出兵征战，无不胜矣。
○ 五福太乙 
  一黄秘宫 鲁分河东冀卫 戌干亥 一干宫。
  二黄始宫 燕吴越青 丑艮寅 三艮宫。
  三黄室宫 郑分东吴杨楚 辰巽巳 九巽宫。
  四黄庭宫 秦分晋益蜀州 未坤申 七坤宫。
  五玄室宫 京都洛阳 子午卯酉 五中宫 子齐 卯宋 午周 酉赵 三河之地 河内 河南 河东。
  五福所临之地，其君有福，其民富贵，所照亦同，无兵革、旱涝、疾疫之灾。若君基、太乙同宫，人君享福，游行干艮巽坤中五宫，每宫皆住四十五年。自万历己卯年入黄秘干一宫。
○ 三基 
  申晋分益州 酉赵分冀州 戌鲁分徐州 亥未分并州
  未秦分雍州             子齐分青州
  午周分三河             丑吴越分扬州
  巳楚分荆州 辰郑分衮州 卯宋分豫州 寅燕分幽州
  君基乃人君之象，理人，面南而治，顺天之道，故起于午邦，顺行十二辰﹔臣基同起午邦者，为君臣不相离，承赞王业也﹔民基起戌者，圣人化民而治，位当处卑，不敢并君而行也。凡三基所临之邦，切不可攻伐战斗挫锐，遁世可向其邦。
  君基所临之野，五谷丰登，干戈罢用，将勇兵强，人君脩德，上合天道，下和人心，荣登福寿，从午起，每宫住三十年，十年司天，十年司地，十年司人，共三百六十年一周，甲寅岁起午，至甲申入未，嘉靖甲申入酉，甲寅入戌，万历甲申入亥。
  臣基太乙，辅相之象，所临之邦出贤士直臣，任于王室，人民安，五谷登，嘉靖甲寅年入戌，丁巳入亥，万历丁亥入酉。
  民基太乙，庶民之象，所临之邦，其民富贵，五谷丰登，无兵革、疾疫之灾，起于戌宫，顺行十二辰，一年一位，嘉靖丁巳入丑，万历丁亥入未。
○ 四神天乙地乙直符 
  七宫梁州申 八宫衮州酉 九宫扬州戌 绛宫交州亥
  六宫雍州未 四神中九  天乙中六  明堂益州子
        下五上一  二下下绛
  五宫豫州午 地乙上九  直符上五  玉堂幽州丑
        中五下一  中一下九
  四宫徐州巳 三宫青州辰 二宫荆州卯 一宫冀州寅
  四神者，天地水气之元神，纲纪有道之代则昌，若临无道之代则亡，若临战斗之乡居无道之地，则兵革水旱，民人相食。起自玉堂宫，顺行，三年一移，周而复始，下元起午，中元起戌，三十六年一周。嘉靖壬午元年入申，戊午又入申，万历乙酉入巳，戊子入午。
  天乙太乙者，即干，言贞一之神，取六宫逆金之气，具体属金，肃杀万物，士兵干戈相接，所临之邦，即有胜负，有决断之义，所到之方，兵革大起。演纪自上元甲子积年以周法同四神除之，以三约之，为宫数，顺行九宫，次接绛宫、明堂、玉堂行之，上元六宫，中元二宫，下元绛宫，三年一移，三十六年一周。万历乙酉年入九宫，丁亥年出。
  地乙太乙者，六巳土神也，所守之宫，主兵、飢荒、丧亡，若临无道之邦，凶兵尤甚，田禾不熟、兵革、水旱，在五宫，旺于四季，五寄二宫也。演纪算数与四神同，上元起九宫，中元起五宫，下元起一宫，三年一宫，三十六年一周。万历乙酉年入玉堂宫，丁亥年出。
  直符太乙者，火神也，天帝之使星，遣观人间善恶，万民祸福，若临无道之邦，水旱兵革，人民流亡凶恶，若乘太乙临生旺之地，其灾莫测。假如元辛卯三年入二宫，火旺，甲午三年入三宫，火长生，故辛卯二月红中起于陈蔡，江淮蜂起，六年之间，势焰猖炽，丁酉三年临四宫，火败方年，然太乙属木，又居旺相，乘君基，故有此验。演数行宫，俱与四神同，上元起五宫，中元起一宫，下元起九宫，戊午入明堂。万历乙酉年入八宫，丁亥年出。  
○ 金镜捷法小淘金歌 
  太乙念四除积数，一宫迟留在三辰，
  阳从一上行随顺，阴向九宫逆去轮，
  十八除之起武德，干坤重算天目神，
  寅奇申偶皆行逆，此是计神所在辰，
  计加和德文昌下，客目至此可容身，
  主客之算从宫数，太乙宫后数其真，
  正宫还依宫数数，间神一数就宫神，
  合神加支文昌下，定计还须从此论，
  就从定计起计算，谕过太乙宫一陈，
  三将就随零数立，参将再还因三因，
  七十二局皆从此，传与师家仔细寻。
  五福太乙次行宫，干坤艮巽中五匿，
  每宫皆住四十五，所到之宫有条律，
  干宗甲寅起上元，积至庚申二纪七，
  大游太乙行八宫，为首顺行须用同，
  七八九一二三四，数至之方六六穷，
  三十六年移一位，入元剪削芟繁茸，
  长与元年庚寅岁，初起七宫为元例，
  天禧四年是庚申，九十一年何俱陈，
  三基太乙同甲寅，君臣起午戌起民，
  君基每宫三十载，臣基三年一位轮，
  民基一年行一位，十二宫中仔细寻，
  次第可推四太乙，水火土金为灾咎，
  太乙如临年不丰，天乙盗贼兵戈凶，
  地乙病死多丧祸，直符旱涝出蝗虫，
  皆在上元甲子起，三岁移宫周复始，
  三元次第相接连，九宫行尽三宫尾。
○ 太乙行兵主客胜负占 
  年月日门具不具，二百四十除积数，
  一门还立三十辰，却从开门顺行路，
  推时一百二十除，阴阳二至莫相悟，
  阳间至生惊休时，阴杜死伤景门布，
  二门不具休与生，三门不具休门杜，
  太乙不在三门下，名为门具得其助。
○ 太乙金镜七十二局赋 
  明主胜之胜负，察内外之浅深，太乙助客兮，九二七六之位，助主兮，一八三四之宫，若分主客之后，先当观门具之将发，出军向主客之地，战利其冲，用阵随二目之方，与旗同数，一八黑曲，二五圆黄，六七白方，四九赤锐，三宫属木，阵旗须当直青，西向来云方位，还依主客，闻贼来于何处，二目方上须知，主客所闻，各宜预备，奇兵出二目之所，伏兵宜掩迫之时，穷究精微，看元局而下断，审问动静，详上文而无差。
  主目与太乙同宫，名曰囚，在太乙前一宫或一辰，名曰外迫，后曰内迫，宫曰宫迫，辰曰辰迫，始击同宫曰掩，前后曰击，大小将在主客目或太乙宫前后为挟，主客将向自相前后，则有客挟主人，主人挟客，大小将自相同宫为关，则有客关主人，主人关客，当相关之时，若一林二虎，一泉二蛟，气有胜衰，势不两全，则以主客目所临之神五行决之，胜负见矣。主客算得五、十五、二十五，名八门杜塞，不利兴师，算得二，名略地，经曰︰「出兵略地，并用其二，客得则客利，主得则主利。」，凡主客算，以长多为胜，短少为负，长多利深入，短少利浅入，凡出军宜向算，战利皆算。凡伏兵，必有掩迫之时，凡奇兵，必各置于主客大杀之地（天目始击将也），奇兵者，百人以用，三十人为奇，候敌人之便，鸣鼓高旗噪之，另窃发而取胜，故曰︰「能知奇伏，转祸为福﹔不知分合，不可语奇。」
  太乙有展阵举奇之法，算得一八，即用曲阵，举黑旗以应北方﹔算得三七，用直阵，举青旗以应东方﹔算得四九，用锐阵，举赤旗以应南方，算得二五，用圆阵，举黄旗以应中央﹔算得六七，用方阵，举白旗以应西方，算得三门具五将发，利以兴兵动众，但文昌主目不囚迫，始击客目无掩击，即是三门具五将发，不在所直八门之下吉，八门算法兼用，应验如神。
  太乙天目在阳算得偶为和，太乙在阴算得奇为和，阳者，太乙在八三四九宫，阴者，太乙在二七六一宫也，天目在正宫为阳，天目在间神为阴，算得阴阳和，利兴兵用将。
  凡主客者，先后之礼，动静之义也，陈兵原野，旗鼓相望，先动为客，后动为主﹔若安居之时，先动为主，后至者为客。欲明天道，审顺逆，先推主人，次推客计。若主客俱得善计，三门具，五将发，阴阳和，利以称兵，所向必克，先起则胜，后起则败﹔若主客俱得恶计，三门不具，五将不发，阴阳不和，先起者败，后起者胜﹔若主客计一吉一凶，利客客胜，利主主胜﹔吉凶等算，则长者胜，短者败。
  凡占外国动静，皆以时之客计占之，算八门杜，贼不来，若三门具，五将发，阴阳利，无关格掩迫，客主俱会太乙前，所闻见实，贼来降，不为盗，若天目转而北行者，为不来。
  凡占敌使讲和，可信伏？当视太乙所制，假令时令计，太乙在二宫，属火，始击将临武德，属金，火克金，敌使来降，不敢有他意，可信伏，实降，若败将降族一例推之。
  凡占间谍有无，当视客目前后，假令太乙在一宫，则主客大小始击临六七二宫为前外，诸将若临八三四九为后内，若客目临戌阴主，为贼来窥觇，间谍。
  凡占射贼来多少，若客算十六以上，阴阳顺，有虏必多，有强将﹔若十五以下，虏少无门，天目临左，贼从东方来，临右，从西方来，八门杜，不来。
  若天子巡狩，太乙、天目在四维之岁。
  若举方正，必在亥卯未之岁，及太乙岁计三门具，五将发。
  凡占贼闻事虚实，占天目掩迫太乙，闻不善事实，善事虚，若三门具，五将发，闻吉则吉，闻凶不凶﹔若三门不具，五将不发，闻凶则凶，闻吉不吉。
  凡对敌常观风云之势，察飞鸟之情，若太乙所在，风云从飞鸟从中对上来，急备。假令太乙在九宫，巽属木，风云鸟兽从一宫干位上来，属金，金能制太乙，大凶，风云飞鸟从主大将，太乙从德上来，急击其冲，主将大利，若从客目大将宫来，则主将宜准备敌兵。
  凡太乙算得一至四，步卒在前，车骑次之﹔算得六至九，车骑在前，步卒次之。凡云气从日按五行，在我军往敌行，我军利倣此。假令壬癸日，黑云气自我军上，自北往南，随云气攻之，必胜。凡择日择时，当审日时之计所利，兴兵卜吉克制，不可从之。
  太乙所统神明凡十六神，其年月日时时计，命起武德，随时计有阴阳，冬至气应后，用阳局，夏志气应后，用阴局，皆以阳局所命之对冲，则阴局太乙所在也，行军攻战见怪异杂占。
○ 怪异杂占 
  将帅床帐及军，无故自动者，主远行或下谋上。
  将帅衣服无故血污，主下欲谋上，宜施恩惊备。
  将帅鎗刀器械无故自鸣、动出匣者，主斗。
  凡将杖军杖将马旗纛节杆倒折，主将失位。
  鼓角刀剑自鸣者，阴谋之明应，将宜备之。
  将军眼运目动耳鸣及无故自鸣并不自觉咄嗟者并，下人起念生谋。
  军中马生角，下谋上。
  将帅骑马之次，马无故回头囓人靴、触人衣服者，主下谋上，又主阴谋已成。
  大将门听鸣者，下谋上将。
  鸦鹊禽雉飞鸟入宅帐幕中无声者，必有下谋上将。
  大将饮食膳之时，旗节自动，其内行毒，或或题筋盏自鸣动者，其下行毒。
  蛇入厅及幛幕中屈盘无损，将谋相助。
  狗无故上床，下谋上。
  将帅睡中高声自觉警寐，计谋必成，有神助之。
  凡城郭中及营中池水上有鸟作巢及却节折啣去，兵大出，行别下。
  凡将帅领士卒，察渊奥，测成败，参诸天道，不可不知，常卜视神光可见吉凶。欲交战之时，以手隐其双目，诵金光神咒，见其光色，以五行卜之，各见五行言之，黄色喜胜，必见金帛，赤光喜胜，白光兵刃相交，血染大将，行年本命克火主胜，休囚彼胜，青光有忧，黑光主大忧，各以五行王相休囚死推之，立应。
  凡出兵忽见虎狼在军前后吼嗷，及军营中者，不出五七日，有战，先冲突者胜，又云虎豹熊入营及伤害人者，主大战，或獐鹿之类入军营，皆主营空,，急宜营吉，主劫寨营，军行营幕已成验之。
  忽有虎狼走兽从外入营城走穿过者，急移营卜吉，否则必败。
  若猛兽至军营，敌将必勇，必突入我军，行营或奸细入营战我军。
  两军相对，飞鸟入军营阵，大凶，急移军营吉。
  两军对有虎狼豹狐狸野兽围绕军阵营垒悲鸣，将有凶，必大败，宜抚赏军士，异日而战﹔若鸟兽在彼敌战阵中或营边鸣，彼军必败，急统兵击之，攻战得大胜。
  若有猛兽忽纵横入营中，急宜准备，战主败。
  若豺狼及雉鸟飞入军营者，皆凶，急宜准备脩德，扬武阵威，得吉。
  若狐狸向军四面鸣者，战必败，宜固守。
  军营城垒往来狐狸者，敌人来战必败。
  狐狸獐鹿之类入军营者，不出五日，主军惊，若上将移营后敌人降，建立营垒。
  凡野兽入军，皆与主将为应之兆，两军相当，从禽兽、将军年命德上来，并岁月日时德上来，皆有吉庆事﹔从将军年命刑上来，并岁月日时刑上来，主失位之兆。
  军中马饮食沙石，主应兵强，战胜。
  军中马晨夜鸣，当有暴兵至，当急准士卒，战败之兆。
