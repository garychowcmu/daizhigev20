		
　　插泥剑诀    蒋大鸿家藏
　　
　　地理之道、以龙穴为本为宗、葬亲求地尤当择师为上矣。若然苟非非真人、为害不浅。古云得吉地不难、得明师难。今日得明师、明日得吉地矣。但名师多名于后世、而不名于当时、其中有理数存焉。如南昌托辜长老、着有入地眼书传世、为友葬剑脊龙、被雷劫之灾。永康刘氏、丰城范氏皆明师也。同时均、且遭谤于世、是道岂可轻泄也。盖龙穴乃天造地设生成之妙、不可假一毫勉强、为地师者不得以己之所憎而不舆、亦不得已之所爱而轻舆、惟体天眷有德之言、以行其术、自能为福于世而无遗谪矣。天地有生成之龙、即有生成砂水、必有生成之福人受用。谚曰︰福人等福地、人死地开花、此言信不误矣。昔杜后无齿、配周王而郎生、钩戈手拳匹汉王而自解、此乃见物各有主也。况天下大地深藏不露、鬼神所守以待有德、无论俗眼不能识之、即识之亦何敢妄用而轻泄哉。诀曰︰大凡怪穴有蹊跷、龙更十分奇、认得龙神真、怪穴始堪针、龙若真时穴更真、扦之吉自生。龙不真兮少真穴、莫把天机胡乱觅。真龙藏掩穴奇怪、俗眼何曾爱、天真地秘鬼神司、时辈岂能知、明师解得玄机诀、珍重不敢说、恐君缘福或轻微、指出反惊疑。（至言至理世人皆中此弊、若辈用之后世尚惊疑、则世间大地皆有发福之地矣）龙在山各有形、星体要分开、方圆尖秀不相伦、见者必须斟、金木水土皆堪取、无福休轻舆（不言火者以五结地、行巾火星多不也）泥分五色取红黄、葬后必荣昌。一龙到头只一穴、坟多真气泄、一点灵光仔细看、人羡地中仙、恐见真龙人不识、故泄天机秘、龙虎交抱有儿孙、外获始相亲、干支爻象不淆混、发福何须问。朝拜重重见贵人、韦布到龙廷、旗鼓层层排左右、光前更裕后、三叉水口锁罗星、积玉又堆金、觅祖求宗寻正脉、诸星讵能杂、不见煞矅是真龙、奇花满地红、宝贵龙神大帐寻、作墓福非轻、行龙瘦削更杂乱、立穴多贫贱、砂水明堂簸又针、离散走天涯、四山高压人丁少、英年难寿考、阳来阴受是真机、阴来阳穴机，贴身龙虎如蝉翼、门内多祥瑞、个字中抽三合明、财帛自丰盈、砂明水用人皆见、安坟福有限、形如金屋贮阿娇、此地出贤豪、龙虎敬拳来抱穴、子孙多拂逆、龙在平阳结队行（余少习遍大江南北、星体地理行易求、真龙难得）廊庙有名臣。湾环之水悠悠去、金玉常常聚、开合迎送认须真、名师始可称、不问吉凶即立穴、（无怪今日地师之多也）枉把人财觅、散漫无收气不全、莫恋达峰峦、生成星体不开口、到此须回首、行遍山原眼界宽、仙路许登攀（不遇明师指点真诀、何时能得其路乎）更能元运挨星熟、妙术称奇绝。 
　　
　　
　　擦泥剑元运挨星真诀
　　挨者比也、星者紫微坦外之贪、巨、禄、文、廉、武、破、辅、弼九星也、杨公以九星配峦头之形、故用九星以明峦头之气。挨星者与峦头相比相并而立而行也、此法乃玄女授赤松子秘文、赤松子授黄石公而作青囊经。黄石公授张子房、子房得传而作赤庭经、虽有书而元真诀、遂失传焉、厥后葛稚川游王屋山、亲遇左宫仙太乙真人、授书三卷、上皆蝌蚪文字、葛公不识、真人戒曰天机玄妙、慎勿轻泄、归以锦囊贮之、忽一夕雷电晦明、遂失首卷、二三幸存、书名浑天宝照、内寓看龙认气秘诀、晋郭璞得葛仙人口诀、演出葬经、与玄空妙法、唐杨益得此术、以授黄妙应、复恐失传、根源无考、又作天玉宝照诸经、以授曾公字、其中颠倒排星、雌雄相配、认峦头取向水、一本先后天卦之作用、大玄空五行今人不之其妙、妄立穿山透地七十二龙分金坐度、于是伪法分然、真法日隐、蒋子虽有注书之劳、究竟真未明、欲宣其义、而反其昧其义、目讲师亲遇仙人口授真诀、遂作序、发明玄空奥旨挨星秘诀、复传秘旨、以定四十八局之祸福吉凶、与玉函经、玉钥匙、摇鞭赋相为表里、而地学之三元三运遂昭然若揭、天玉之开天劈地定雌雄、翻天倒地对不同、十二阴阳一路排、一个排来千百个、坎离水火中天过之义、幽雅彰彰可考矣。诀曰：若夫星有九而先用贪狼者、盖天数生于一、地数生于二、一二为天地阴阳之大父、排星得之宝贵极品、首运用贪狼立极、取夫妇相应水火既济、则龙从火里逍遥出、虎在波中放浪行、论星相则一八相生、语卦义则坎离交媾、此甲癸申三山之立、宜于本运坎龙也。既有旺龙必有旺水、二运排巨门于水口、一生二作本龙之库、曰巨门、乃持守者也、壬丙之武曲、官旺之向、水口有巨门、经故曰：龙要合向向合水、水合三吉位、一二为龙水去来之天关地户、得天得地而成位乎其中、故曰三吉、山中生我水中长、性情直荡漾、水中生成我山行、鳞甲壬飞腾、黄壤青黎垂禹贡、衰旺宜珍重、禄文青宇阐元机、知者是仙师、此坤壬乙三山宜在二运也。一合二而成三、三无体以一二为体、万物发端肇始、虚而成实、故为禄存、禄者天地之所以政养、存者以无体而存有体也。纯阴杳冥、存无存有为阴极阳生之象、此星为地体、为坤卦、而中藏生气、亁遇巽时为月窟、玄机自我出、地逢雷处起天根、阴极则阳生、天卦下临地卦中、向向合玄空、地卦翻临天卦位、山山吉神会、此子未卯三山宜在三运也、二二为四、得地之阴而无阳、纯阴多水而荡漾、故曰文水之之泫湾绕而去故曲曲、此星只宜在向上作过脉、若向挨到、主生人聪明好色、贵显多滛人丁大旺、而有母明父暗之嫌、辞气光芒射斗牛、风雅歌好求、豪华斗牛酒诗千首、莺语藏花柳（此未当元运而遇水之文曲曲）得元得今为英俊、凤把经纶蕴、归真返朴赖巨门、兴国作干城、（土能制水而人正直不阿、非又当元故出泛滥无归）此戌干巳三山宜在四运也、二二加一为五、厚地成天、位居九数之中、内外生成界为至尊之所、故为廉贞、廉者静也、贞者定也、静定而后居中得中皇之正气、挨星山向遇之必主损丁破财、而遭回禄之灾、以位尊威重不可犯也、仙师于此运故将前十年寄巽、后十年寄干、以避其威、五加一而成六、为成数之始、分三才而两之、包罗万象无往不利、故曰武曲、武者所向捷也、老总戌运筹帷幄、麟阁标名、大将揽#边关、雁门着姓、文经武纬、用彰山水之奇、执笔操戈、克显锺灵之秀、此艮巽亥三山应排在六运也、五加二成七、五为至尊、二经纯阴加之、有下犯上之象、故为七煞破军、破中黄之气而有煞象也、斗柄周旋、见天机之奥妙、洛书定位、微地德之含宏、山宜旺而得旺、室有簪缨、水宜零而逢零、家多粟帛、此艮丙辛三山宜排在七运也、挨星用七（北只有七星、八九两运用、斗辅弼者在中宫相近也）而八九二数居中宫左右号曰辅弼、辅在廉之左右、其卦属艮、火地气脉相类、廉贞位中、不能随运转移、故以辅代廉职、主政于八运、皎洁一湾新月虎啸潭中、轻盈满树奇花、龙游岭上去死就生、独见巍巍之时、将宾作主惟瞻浩浩之流、此寅庚丁三山故配在八运也、九运右弼居北斗之右、其卦属离、与廉贞易位、代贪狼之职、贪狼属震为长子、开九运之先声、弼星属巽为长女、收三元之功效、星辰在天形在地、动静宜合气、挨排临水复临山、祸福尽相关、从兹永俱灵根、讵有阴差阳错、自此全参妙谛、何难倒海移山、精神操于一掌之间、元奥辟于毫厘之际、此午酉丑三山排在九运、以终天地人三元之卦义也。总诀曰：坐正朝零语不明、遗误祸非轻、纵危害识得零和正、雌雄要捉定、龙差局错穴情乖、变出火坑来、天星地曜能推布、认得桃源路。 
　　
　　插泥剑九星总诀
　　一运之星何以必在贪狼、盖天一生水始于坎北、为发源之处、阳赖阴生、一气交通之根源基于此也、经所谓朱雀发源生旺气是也、艮属巨门、一阳极于上、至是而止、水于是乎归缩、山于是乎涵萃、山水聚会之处、如玄牡之门、直阳出入之所、灵秀所锺之地、故此星去来皆吉也。北斗七星打劫之法、以巨门之二守龙库、破军之七守局库、为二七离宫相合之法、用此立向收水方为全局。打劫者、北斗七星挨到水口、凡立穴之处、四围若有煞煞曜屹为营垒、取北斗以破其军、破即打也、劫者劫此水口内尊贵之物、皆为我之龙向所有、故曰劫、何以能为龙穴所有、离宫要相合、则为我有矣。诸书不传之奥妙、数语分明、得此书者不惟解得玄空奥旨、且于九星合命名之义昭然不紊、真元运家之模楷也、非缘福亡厚者安得此妙法哉。合离宫者向首也、大玄空三卦、合龙、合向、合局、合水皆取象坎离、为先天日月合壁、后天水火中天过也。故凡龙穴向上皆属离宫、不必一定离之在南、坎之在北也、且二十四山之中、九星五行不一而有、戊己黄婆为之调合、自能金木相亲、水火相恋、则挨星运用之妙已窥其堂奥矣。堪舆之道此为真衣钵、真薪传予非好为辨论也（虚蒋子注书辞误之人贻害不浅、意朦混恐其自志此以醒迷）诗曰：有书无诀是青囊、讵别山光与水光、作此挨星真妙法、乾坤满地桂花香、千秘诀玉函经、点破天中七个星、江左凡师未有见、会知不得授非人、五行颠倒一行师、伪法平砂世莫知、泄破天机真奥旨、人间有路到云衢。交成器天机要语：一二三兮七八九、山情水意要相守、七八九兮一二三、山情水意要相关、五贡起巽两边堆、坎离寄旺八神归、巽位连天水收地（水口排在地卦也）干宫连地水收天（水口排在天卦也）上下中各二十年、推余一百八十全、中兼上下三元旨、五为余年掌上轮、天星地曜由人布、三元不败局能成、又宜随局参正变、四凶四吉交互见、中有黄婆意气亲、南北东西为一片、先天卦临后天中、后天卦临先天面（真机鼓荡生气非仙法孰能有此）龙神山水不相论、排星又宜零正辨、当元得运为正神、正用山龙零用水、万里河山一掌分、顺行干宫逆行巽、玄空妙法语分明、诸法无如此法贵、无形山水能相对（若云非贵何习辅星水法长生水法之人色人取富贵添丁聚财竟无一言之效）急来人此访名师、悟彻玄空方不愧、河车运转法轮高、须明换象与抽爻、千言万语难全忆、只要飞宫记得牢。文成器曰、地理之理即无极而太极之理也、诸书言理气形势之用、即天根月窟之谓也、智者不肯道、愚者不能言、其道遂流于术数之中、而不重于世、非不重也、未有真传也、则玄空妙法既失真传、而伪书伪法流遍于世、奸诈之徒反执伪书、为天真地秘之宝、神钦鬼敬之奇、论色庄、其言巧以惑罘听、且自于能点穴矣、能运矣、能取富贵如反掌、夫既能点穴矣、能探运矣能取宝富贵矣、何所葬之坟尚多无富贵哉、从可之其术伪、其所读之书亦伪、于是伪书日布、伪法日彰、以讹化讹使大道昏如长夜、世受其害、惨者兵戈、蒋子虽能著书、徒费唇舌无一言切于玄空、则读青囊之人无门可入、遂舍难而曲趋易、元运之不明、其天心之使然也、抑人世之无福也、试恩天不满西北、地不满东南、天地且留缺陷、人事胡可万全、即玉函经、玉钥匙、天机钤诀、插泥剑、目讲青囊序、目讲秘旨、元运跋、河图摇鞭赋等书能明言其法、而萃于一时、则天地之精英终不泄矣、后有志者能求得诸书、晨夕参阅、朝暮钻研、领会玄空奥旨.造福人间.是亦不幸中这一幸也能无望哉。
　　
