鬼谷子神奇相法全书卷之一
　　纯阳相法入门第一
　　吕岩字洞宾号纯阳
　　阅人先欲辨五形　金木水火土也。
　　陈图南云：金形方正色洁白，肉不盈兮骨不薄；木形瘦直骨节坚，色带青兮人卓荦；水形圆厚重而黑，腹垂背耸真气魄；火形丰锐赤焦燥，反露气枯无常好；土形敦厚色黄光，臀背露兮性乐静。吕尚云：木瘦金方乃常谈，水圆土厚何须宽。麟凤记云：相克於中蹇难多，金木水火由不和。
　　秘诀云：
　　五行凶：金形带木，断削方成，初主蹇滞，未主超群；木形多金，一生剥落，父毋早刑，妻子不成；水形遇土，忽破家财，疾苦连年，终身；火形水性，两不相并，克破妻儿，钱财无剩；土逢重木，作事无成，若非夭折，家道伶仃。
　　五行吉：金逢厚土，足宝足珍，诸事营谋，遂意称心；木水相资，富而且贵，文学英华，出尘之器；水得金生，利名双成，知圆行方，明达果毅；火局遇木，鸢肩腾上，三十为卿，功名盖世；十添离火，戊己丙丁，愈暖愈佳，其道生成。 
　　次察阴阳精气神　骨为阳，肉为阴，精乃血之主；气乃神之本，神乃精之附。 
　　《贫女金镜》云：骨阳肉阴两平和，一生终是无灾害；阳胜於阴多孤克，阴胜於阳多夭折。《鬼眼经》云：大道凝成有三般，精能养血冠众体。王朔云：气所以养形而化成者也。《易》云：神者妙万物而为言者也。
　　秘诀云：一阴一阳不偏 ，此道由来天赋定，精气相资体之充，神摄万灵为主帅。 
　　三停八卦求相称　三停者，有身上三停，有面上三停。八卦者，有面列八卦，掌列八卦。《玉篪》云：身上三停头足腰，看他长短欲匀调，上停长者人多贵，长短无差福不饶。《冥度经》云：凡天中至印堂，曰上停，山根至准头，曰中停，人中至地阁，曰下停。陈图南云：五行不正，相君终始薄寒。八卦丰隆，须是多招财禄。
　　秘诀云：身面三停俱匀调，掌面八卦悉丰盈，不 玉阶地，定处金谷园。 
　　五岳四渎定高深　左颧泰岳，右额华岳，额为衡岳，颊为恒岳，鼻众为嵩岳。一渎耳为江，二渎目为河，三渎口为准，四渎鼻为汉。 
　　《通仙录》云：五岳两颧额鼻颊，高隆开阔非凡胎。《混仪经》云：四水莫教浅，五六主凶亡。 
　　秘诀云：五山朝拱，四水流通，德行须全，福自天然。 
　　语默动静身须识　一语一默，一动一静。 
　　郭林宗云：言语不妄，口德也，缄默自持，心德也。《易》云：寂然不动，感而遂通。 
　　秘诀云：语成爻，默成象，动与天惧，静与天游，非身具至，德孰如斯。 
　　吉凶悔吝色当明　吉凶者得失之象，悔吝者忧虞之象。 
　　《易》云：得则吉，失则凶，吉凶相对，而悔吝局其中，悔自凶而趋吉，吝自吉而向凶也。 
　　秘诀云：前节论身之德，此节论色之变，识其德察其变，相焉 哉。 
　　行年为主远限决　行年部位，运限并冲。 
　　麻衣云：骨格为一世之荣枯，气色定行年之休咎。《风鉴》云：运限并冲，明暗九更，逢破败，属幽冥，倘若得时部他好，顺流气色见光晶。 
　　秘诀云：行年为主运限扶，转於此处定荣拈，石中美玉何繇辨，一点神光照太初。 
　　相逐心生相术真　心能生相，原生理也。 
　　陈图南云：有心无相，相逐心生，有相无心，相逐心灭。《神机》云：心在形先，形居心後，此之谓也。 
　　秘诀云：裴晋公的主饿死，因香山还带之功，宋状元未必元魁，由造蚁桥之力，一念之善格天，终身福履绥之，心之关系，岂渺廓云乎哉。
　　鬼谷子相辨微芒第二
　　王诩，隐青溪鬼谷，因号焉，战国时人
　　大道无形无执着　人虽具形，来自无形，相本有法，拘法则泥。
　　成和子云：夫人肖形天地，其本来面目，无中生有，或得之而成飞禽之像，或得之而成走兽之像，色色 ，别何者为吉人，何者为匪人，磋夫，执形而论相，管中窥豹也，不 形，不拘法，视於无形，听於无声，其相之善者也。风鉴云：上相之士，不相身面，其意亦同。 
　　秘诀云：以貌观人，失之子羽；以言语观人，失之宰子，宣尼犹然，矧庸术乎。盖道能生形，形不能生道，知此道，即知此形，形乎形乎，视听冥冥，斯其至矣。 
　　揣摩简练出其下　学古人之成法，斤斤不失尺寸，此其下也。 
　　太冲子云：今得意於忘言之天，尽是弃糟粕已後。陈图南云：揣其形，摩其骨，什分之间不失一，超於什一揣摩中，便是神仙下寰世。 
　　秘诀云：春秋伯乐善相马，秦穆公谓伯乐之後无人已，伯乐举九方皋，穆公乃使九方皋遍求马於域中，数月而报得良马，牝牡毛色毕呈，马至则与前报者庚，穆公不悦曰：牝牡毛色不分，又何马之能知？伯乐曰：若皋之所观，天机也。得其精而忘其粗，在其内而忘其外，验之果良马。夫君子之相，何异良马，学者得九方皋之术，化矣。 
　　有时或在方寸间　理不越於方寸，常存主於一身。 
　　《圣凡论》云：心为身主，五行之先。麻衣云：末观形貌先相心田，此二者皆方寸之说也。 
　　秘诀云：心者身之帅，心帅以正，则形孰不正，形有不正者无论矣，即如伏羲人首蛇身，神农人身牛首，为三代之圣君，方寸之论，彰彰明矣。 
　　有时或在郛廓外　石蕴玉而山辉，珠藏渊而川媚。 
　　《灵台经》云：骨肉丰标为外郛，且於真实用工夫。《肘後经》云：吾人性上无一物，形生惟有外皮肤。《贫女心镜》云：尧眉八彩，舜目重瞳，内秉圣德，外见神姿，以此推之，内德外形之徵也。 
　　秘诀云：相有隐有显，显者易观，隐者难见，在学者目力心思何如耳，假如有德者必有形，又有形者而无德，汤躯九尺而曹交类之，孔子河目而阳虎类之。一圣一狂，天渊之悬，是不可不辨。 
　　空空洞洞本来真　空空明镜之衷，洞洞无物之体。 
　　《心经》云：色即是空，空即是色。《通仙录》云：洞洞不知天地隘，性灵远是太虚真，白闻道者云：不论肉，不论骨，骨肉皮囊壳漏子，空空洞洞有乾坤，即是太虚元化体。 
　　秘诀云：血肉由气化为生，性灵具十气化之前，是以知本真则知众体，此论可与高明者道，难与庸俗者言也。
　　仿仿佛佛难测度　有相无心，有心无相。 
　　《神机》云：有形中之形，有形外之形，形中之形，由中生色， 然见於面，盎於背是也；形外之形，色厉内荏，似忠非忠，似信非信，是也。此二者，特践形不践形之间耳。 
　　秘诀云：昔有人毁陈平於汉祖曰：陈平美如冠玉，未必中之有也，诚哉斯言乎，观人之难也。 
　　消息只此个中存　富贵贫贱，不出此篇。 
　　太冲子云：个中得此闲消息，了我优游物外身。 
　　秘诀云：邵子诗云：因探月窟方知物，为摄山根始识人，此与上文辞异而意同，不造其妙，则何以知人，又何以知己也。 
　　东周叔服岂欺我　叔服有人伦识鉴，学者当不让於叔服。 
　　柳庄云： 相人之有术兮，肇东周之叔服，监昭晰之幽隐兮， 休咎之是卜。 
　　秘决云：叔服擅名於周，子卿唐举继之，孰谓子卿唐举之後，又岂无人哉，欺我之言不诬矣。
　　林宗相五德配五行第三
　　郭泰 字林宗 东汉人
　　五行水火木金土　太 生两仪，两仪生四象，四相生八卦，八卦生五行。 
　　陈图南曰：天一生水，在人为肾，肾之窍为耳，又主骨齿。地二生火，在人为心，心之窍为舌，又主血气毛发。天三生木，在人为肝，肝之窍为眼，又主筋膜爪甲。地四生金，在人为肺，肺之窍为鼻，又主皮肤喘息。天五生土，在人为脾，脾之窍为唇，义主肉色。宋齐丘云：凡在五行惧有绿，只宜丰厚不宜偏。 
　　秘诀云：人身具此五行，惟水火乃五行之最。水届坎居肾，肾水旺能养之肝木，木得水济而生 之心火，火得木助而生艮之脾土，土得火益而生兑之肺金。此生生不息之机，乃水之化源无端也。 
　　中藏五德通脏腑　五德：仁、义、礼、智、信。脏腑：肺、心、肾、肝、脾。 
　　《玄神录》云：甲木主仁位居东，庚金为义向西从。礼依丙火南方地，智於壬癸北方中，惟有戊土无方位，信立阴阳理则同，五者本非泛然物，隐於脏腑妙无穷。 
　　秘诀云：水火木金土，肝肺心肾脾，五德配五行，仁义礼智信，发而为四端，信则居其一，生相若无信，虚负躯壳体，吾见世间人，致饰於外矣。不知无文中，含有真实理。真实即为信、四时不愆期。相中全在信，福禄寿须弥，四端岂假借，各具其一理，信寄四端中，有用无方体。 
　　水圆本是智之神　水性周流无滞，智之体似之。 
　　《风鉴》云：肩粗并眼大，城廓更开圆，此相名真水，平生福自然。成和子云：水形主圆得其五圆、气色不杂、精神不乱、动止宽容、行久而轻也。语云：智者乐水，又云：智者动。 
　　秘诀云：水先天之气耳，贯通於六合，化机不息，亘古如常，圆融似智，得其形，并得其性，是为真水，主聪明敏达定贤愚也。经云：似水得水文学贵。 
　　火有文武礼之附　火之用有文武，礼之体似之。 
　　《风鉴》云：欲识火形貌，下阔上头尖，举止全无定，颐边更少髯。成和子云：火形主明，得其五露，气色不杂，精神不乱，动止敦厚，卧久而安也。 
　　秘诀云：以火为神水作精，精全面後神方生，神全而後气方备，气备而後色方成。火之在人为礼，得其形并得其智，是为真火，主威势勇烈，定刚柔也。经云：似火得火见机果。 
　　木居东位仁发生　木之德为仁，含生生之机。 
　　《风鉴》云：棱棱形瘦骨，凛凛更修长，秀气生眉眼，须知晚景光。成和子云：木形主长，得其五长，气色不杂，精神不乱，动止温柔，涉久而清也。 
　　秘诀云：木之枝干发於甲木，位天地长生之府，配於五德，居其首，在人为仁，得其形并得其性，是为真木。主精华茂秀，定贵贱也。经云：似木得木赀财足。 
　　金方断制义白然　金之性，有撙节裁处之宜。 
　　《风鉴》云：部位要中正，三停又带方。金形人入格，自是有名扬。成和子云：金形主方，得其五方，气色不杂，精神不乱，动止规模，坐久而重也。 
　　秘诀云：金之位於乾兑，含西方肃杀之气，秉坚刚之体。在人为义，得其形并得其性，是为真金。主刑诛厄难，定寿夭也。经云：似金得金刚毅深。 
　　土定不移信常足　士之信定，性立刚维。 
　　《风鉴》云：端厚仍深重，安详若泰山，心谋难测度，信义动人间。成和子云：土形主厚，得其五厚，气色不杂，精神不乱，动止敦庞，处久而静也。 
　　秘诀云：上浮游於四季，旺在辰戊丑末，寄在丙丁，一季主事十八日，其德能生万物，在人为性，得其形并得其性，是为真土，主载育有容，定贫富也。经云：似土得土厚柜库。 
　　此为五德配五行　总结上文而言之。 
　　《风鉴》云：木要瘦，金要方、水肥土厚火尖长，形体相生便为吉，忽然相克定为殃。 
　　秘诀云：苍松翠柏，岁寒不凋，可以观仁；精金美玉，百炼成刚，可以观意；火风烹饪，鼎养圣贤，可以观礼；长江大河，天机动流，可以观智；名山大川，载重不泄，可以观信；人与天地并立，天地一人也，人一天地也，知此五德，配五行之说，其迨庶几乎。
　　唐举相神气第四
　　唐举战国时人 
　　赋形天地超过万灵　天地生人，性灵异於万物。 
　　《无形歌》云：道为貌，天为形，默受阴阳禀性情。阴阳之气天地造化出，尘凡几样人。《灵枢经》云：人禀天地之气，肖清浊之形。为万物至灵也。王元君云：大道无形而生行形，舒之弥六合。卷之个盈握，包络天地，禀受群生者也，故云，赋形天地超万灵。 
　　秘诀云：人生之道，真精融合，二五凝成，赋其形即赋其理。虽万物皆具生成之道，蠢然而巳，未有如人最灵也。 
　　气似油兮神似灯　形资气以养之。 
　　《清鉴》云：大都神气赋於人，有若油兮又似灯。神平却自精之实，油清然後灯方明。柳庄云：古者方伎之妙，有闻人之謦 而知其必贵者。得之於人也。有察人之喜怒而知其必贵者，得之於气也。陈图南云：形以养血，血以养气，气以养神，故形全则气全，气全则神全。又云：神完则气宽，神安则气静。得失不足以暴其气，喜怒不足以惊其神，其为君子乎，福禄永其终矣一。 
　　秘诀云：今人论神，必曰眼有精神，殊不知神之元，天一生水为精，地二生火为神，精合者然後神从之，内有充足之精则外有澄彻之神。如行不动色，坐不随语，睡易醒觉，作事始终。皆精神也。论气必曰神气固是，殊不知气有三焉，有自然之气。有所养之气：有暴戾之气。自然之气乃胎元一呼一吸，定生人之贵贱也。所养之气，乃浩然塞乎两间，定人之贤愚也。暴之气乃，乃悻悻自好，定人之善恶也。要之神，气之子。气，神之母，神能留气，气不能留神。定诀曰：妙相之法在何方，观其神气在学堂。气者有之最是良，若人认得神与气，富贵贫贱是审量。
　　油若竭今灯焰熄　气丧则神亡。
　　《神解》云：将全其形，先须其理，精实气固则神安。血枯气散则神亡。风鉴云：气壮血和则安固，血枯气散神失奔。谢灵运云：夭寿之人神离睫，泛而不救，无所守也。图南云：气冷形衰寿岂宜。又云：气短精神慢，那得有长年。
　　秘诀云：神气乃相须者也，气既丧，神安得独存。经云：神散气聚，少孤破家。气聚神散，作事不定，神与气合，深远主寿，清秀主贵。
　　灯若明兮油润之　神若秀发，由气助之。
　　《风鉴》云：神居形内不可见，气以养神为命根。又云：英标清秀心神爽，气血调和神不昏。百阁道者云：神者百阅之秀气也，如阳气舒而山川秀发，日月现而田地清明。
　　秘诀云：形能养神，托气而安。气不多则神暴而不安。欲安其神，先养其气。故盂子不顾万钟之禄，能养其气者也。
　　落落失常无宅守　落落不得志之意。
　　《肘後经》云：神衰血败气将凋，失志落落不支持。鬼箭云：荒唐失志神无宅，不到中途则夭亡。来和子云：绥绥失志，失志改常神已去。
　　秘诀云：神气欲散，福禄将艾，虽处得意之时，无异窘迫之际。此乃神已去舍，观之何知歌曰：何知为官多灾难，坐时眉攒口门常叹，何知其人必死亡，尘埃面色言失常。正无守宅谓也。
　　澄澄绝俗有根株　澄澄，莹静无杂。绝俗，出众异常。根株，苗裔行本也。
　　陈图南云：精神澄彻，如止水之渊，惊之不惧，折之不回，君子之人也。神解云：虚化神、神化气，气为骨之苗裔，骨为神之根株矣。《肘後经》云：骨肉相滋不相返，精神湛粹寿康宁。
　　秘诀云：峨峨怪石迷闲云。昆山片玉已琢出。此至精之宝，发於外而蕴於内，非天地之锺毓，道之涵养，而能有此乎。
　　纵然形肉充盈实　虽有形肉，不如神气。
　　来和子云：形亦厚，肉亦充，无神无气怨天公。陈图南云：有肉而无气，犹如虫木内已空虚，虽外有皮肤，暴风迅雨，鲜有不摧者也。
　　秘诀云：有神气无形肉者，有根蒂而无枝叶、非时不茂。昔人有相诸葛孔明者曰：外禀松柏枯槁之姿，内有文理根蒂之实，风雨不摧折，一日华秀，名满天下。
　　气散神枯虚壳子　神气俱亡，虚有幻躯。
　　《无形》云：神也无，气也无，空空遗下这皮肤。壳子若值风霜损，谷神先已向秋枯。 
　　秘诀云：气以血养而助神，气散则神枯，由心不能生血故也。心何为而不生血，由思虑劳伤。揣摩计较，断丧心之虚灵，所以损耗神气元神，元神耗则神气亡，神气亡，幻躯能久乎。
　　许负相德器第五
　　许负西汉时人
　　阴阳陶铸几般人　阴阳二气生成，分智思贤不肖几般。 
　　陈图南云：夫人之生，为万物之贵，怀天地五常之性，抱阴阳二气之灵，虽秉彝之本问，肖容貌之非一。《通玄赋》云：阳生阴育，天尊地卑。烛誊经云：人凛阴阳之正气，形似天地以相同，中圣有全德，造化无全功。
　　秘诀云：阴阳二气之化生也，阳先而阴後，阳施而阴受，阳者乾道，阴者坤道，乾道成男，坤道成女，禀其气之清者，为圣为贤，禀其气之浊者，为愚为不肖，所以禀气则同，清浊有异，而人品殊文。 
　　器识缘何分浅深　器者德器，识者识量。 
　　裴行俭云：士先器识而後文艺。李靖云：浅浅器识庸人耳，福薄难与成功名。《风鉴》云：形者人之材也，德者人之器也，有材矣而付之以德，犹如雕琢而成器也。器遇拙工而弃之，是为不材之材也。 
　　秘诀云：德在形先，形在德後，如项羽目有重瞳，形则善矣；然而咸阳三月火，骸骨乱如麻。哭声惨怛天地，非羽残暴之器致之乎？竟而舨舟不渡、则首乌江，形何足恃哉。 
　　也有汪洋居台阁　汪洋，喻德量之宽宏，台阁，三公元宰之位也。 
　　《风鉴》云：刚毅汪洋谁可识。吕尚云：器宇汪洋有容纳，志气深远有机谋，动作使令不可料，时通亦为公与候。鬼箭云：气宇轩昂好丰标，必居台阁佐明朝。 
　　秘诀云：形 美恶，本自生成，器识卑琐，学问可以充拓。昔柴羔见恶末学，性至愚卤。一见孔子之後，启蛰不杀，方长不折，不径不窦，居丧泣血三年。未曾见齿，卒成大贤。学问之变如此！ 
　　也有轻盈处庙廷　气骄则轻，志满则盈。庙廷，朝廷也。 
　　《风鉴》云：几辈堂堂相貌清，几人相貌太轻盈。神机云：骨格精神志气盈。早年佩玉立庙廷。春花必定春时发，过却春时花谢倾。 
　　秘诀云：德器者，沧海之波澜。注之不见泛，挹之不见涸。虚而能受，动而愈出，此其所以异於轻盈者也。 
　　轻盈薄识非遐福　轻盈薄识不见於其身而见於其後。 
　　裴行俭云：士有文才而浮急浅露，岂享富贵之耶。管辂云：处崇宦而自视巍巍然，非遐福之器也。 
　　秘决云：大舜微时，耕稼陶渔，艰苦无不履历，及身处九重，玉食万国，自是不以为欲然，无异耕稼陶渔之时，禄位名寿，兼而有之，福流子孙，真遐福之器哉。 
　　汪洋大度可延龄　绝而能续曰延，龄，年龄也。 
　　白阁道者云：腹内能容三万斛，龄如一缕亦须延。陆贾云：汉高豁达大度。 
　　秘诀云：书云：有容德乃大。夫德者，天爵也。孟云：修其天爵，而人爵从之。即宋郊以竹渡蚁，遇胡僧相之曰，公神彩异常，必活数万性命，後日当魁天下。夫以数万蚁命，犹获报之速，使活天下苍生之命，又当何如耶，延龄之说，诚非迂也。 
　　子舆 岩师万世　孟柯，字子舆， 岩，气象 岩也。 
　　《风鉴》云： 岩器宇旋旋生。《通仙录》云： 岩器宇旋旋露，有类古玉埋千秋。《清鉴》云：孟子岩岩，泰山气象，能贱齐宣之禄万钟。 
　　秘诀云：夫有德者，其器宇恢廓，轻万钟一节，未足以窥其微，使务名者亦能之，毕竟於平时见义无难色，方得之，古人谓观其所忽是也。 
　　夷吾卑侠佐姜齐　管仲，字夷吾，相齐桓公，伯诸侯。 
　　孔子曰：管仲之器小哉。朱子注云：局量褊浅，规模卑狭，谓其得君行道而以伯终也。 
　　秘诀云：或谓孔子论管仲之器小，朱子释曰：局量褊浅，规模卑狭，此论事功，末论其德容。葆和子曰：不然，器者，吾身之德，发而为容，有其德便有其器，有其器便有其容。事功即德器之见於行也，故古人见其礼而知其政，闻其乐而知其德。袁柳庄曰：闻人之声，而知其素，其意於此同。 
　　此特公私毫发间　用心有公私之别。 
　　玄谈云：丰姿异，骨格奇，再观才器设施为。才济变，意有私，小人君子不同归。朱文达曰：公道私情，此事间不容发。 
　　秘诀云：夷吾葵丘之会，名尊周室，实伯齐桓。公私之不同，宣尼知之。所以器不能王齐而伯终也。假如既有此才器，有奇形，且至大公无我，不惟福庇於一身一家，大君赤子，亦蒙其福矣。人之德器，顾不重哉。
　　出其下者无足评　德器不及夷吾者，无足论相矣。
　　《风鉴》云：上贵之人方人相，中下之人岂可评。成和子云：南北路头多少人，上士吾方与论评。 
　　秘诀云：麻衣曰：形骸局促，作事猥缩。器宇轩昂。一生快顺。夫轩昂者，抱致远之资。局促者，显卑琐之态。人品已定，贵贱已殊，无足评论固宜。 
　　福若水兮德若器　德随器付。 
　　《玉管诀》云：虽然论相而论福，尤必观器面知德。度冥经云：人有一分德器，必有一分衣禄。十分德器，必有十分衣禄。 
　　秘诀云：福水德器之喻，极善比方者也。吾曾读史，见古人作欹器者，中则正，满则覆。限於其器也。始知德福小者，亦犹欹器之有限也。 
　　器若浅今水盈溢　器小福薄。 
　　鬼箭云：相寒福薄是前缘，器浅分明由怨天。胡僧云：小人形貌相有方，不见 间乞祭郎。施施状，骄妻房，易盈易溢最乖张。昏夜乞哀曾婢膝，白书矜人更济锵。器浅志盈无远识，直饶富贵也寻常。 
　　秘诀云：曾闻孔子脐深七李，董卓亦脐深七李。经云，脐为五脏之外表，惟喜深宽，怕窄小，居上为智居下愚，七李能容仲尼是，亘古一圣，赋此异质，董卓亦当如仲尼之圣为是。何乃骄於卢植曰：吾与公同位方岳，公何尚居中郎？植曰：明公与我皆鸿鹄，不意明公变为凤凰。卓喜，夫卓使孔子之德。又有其形，是亦孔子也。何乃戮身燃脐。德不称形故也。 
　　得志峥嵘泯德色　德色，骄矜之态。泯，无迹也。 
　　《风鉴》云：红紫黄光起福堂，峥嵘得志喜非常。谢灵运云：得志之人轻可识，辨取峥嵘及德色。 
　　秘诀云：富贵得志之气，三光五泽、此正本来之色也。人若处此富贵之时，未尝不以富贵骄人，其傲慢之气，有不及检柬於处已待人之时，圭角发露，此德色也，学力到，涵养纯，则无矣。 
　　失时落魄绝狐媚　落魄，犹言丧气也。狐善媚，故曰狐媚。 
　　《风鉴》云：失志落落坐立欹。成和子云：落魄贫寒无媚态，相中唯有此人稀。 
　　秘诀云：世间惟有贫贱至易移人、饥寒迫於身，壮气消磨，雄心顿挫。鲜不奴颜拽招十王公。程子诗：富贵不淫贫贱乐、男儿到此是豪雄，此相之谓也。 
　　任是不 难录取　不 ，貌恶寝小也。 
　　胡僧云：休嫌貌不 ，白壁璞中藏。裴中立云：白题像，尔声不 ，尔貌不 ，一点灵台丹青莫状。 
　　秘诀云：人形甚美，必有甚恶，人形甚恶，必有甚美。诚能知美中有恶，恶中有美，相术不减於姑布子卿矣。 
　　心生相貌立 基　 基，寓言心地也。 
　　《人伦赋》云：借使修德於心，吉凶可易。陈图南云，心发善端诸福集。麻衣云：末观形貌，先相心田。 
　　秘诀云：心生相貌，以理言也。夫人心雕琢太甚，生理尽矣。具有美形，术见有减，惟福白减耳，培养方寸，生理全矣，虽有恶形，未尝有改，惟福自增耳，学术者此不可不知。 
　　　　右五条相法，精无不该，粗无不载，囊括诸相法中之相，泛视之，其辞简约，深玩之，其理无穷。馀珍之久矣，敢自私乎，公於同志。
　　十三部位总歌
　　天中 天庭 司空 中正 印堂 山根 年上 寿上 准头 人中 水星 承桨 地阁 
　　天中
　　第一天中对天岳，左厢内府相随续，高广尺阳武库同，军门辅角边地足。
　　天庭
　　第二天庭连日角，龙角天府房心墓，上墓四杀战堂连，驿马吊庭分善恶。 
　　司空
　　第三司空额角前，上卿少府更相连，交友道中交额好，眉重山林看 贤。 
　　中正
　　第四中正额角头，虎角牛角辅骨游，玄角斧裁及华盖，福堂彩霞郊外求。 
　　印堂
　　　　第五印堂交锁里、左日 室林中起。酒樽精舍对缤门，劫路巷路青路尾。 
　　山根
　　　　第六山根对太阳，中阳少阳及外阳。鱼尾奸门神光接，仓井大门玄武藏。 
　　年上 
　　　　第七年上夫座参，长男中男及少男。金柜禁房并贼盗，游军书上玉堂厣。 
　　寿上 
　　　　第八寿上甲柜依，归来堂上正面时。姑姨姊妹好兄弟，外甥命门学堂基。 
　　准头 
　　　　第九准头兰台正，法令灶上宫室盛。典御园仓後阁连，守门兵卒记印绶。 
　　人中 
　　　　第十人中对井部、帐下细厨内阁附。小使仆从妓堂前，婴门博士悬壁路。 
　　水星 
　　　　十一水星阁门对，北邻委巷通衢至。客舍兵兰及家库，商旅生门山头寄。 
　　承浆 
　　　　十二承浆祖宅安，孙宅外院林苑看。下墓庄田酒池上，郊廓荒斤道路旁。 
　　地阁 
　　　　十三地阁下舍随，奴仆推磨坑堑危。地库陂池及鹅鸭，大海舟车无忧疑。
　　流年部位歌
　　运气．口诀．识限歌
　　欲识流年运气行，男左女右各分形，天轮一二初年运，三四周流至天城， 天廓垂珠五六七，八九天轮之上停，人轮十岁及十一，轮飞廓反必相刑， 十二十三并十四，地轮朝口寿康宁，十五火星居正额，十六天中骨法成， 十七十八日月角，远逢十九应天庭，辅角二十二十一，二十二岁至司空，二十三四边城地，二十五岁逢中正，二十六上主丘陵，二十七年看坟墓， 二十八遇印堂平，廿九三十山林部，三十一岁凌云程，人命若逢三十二，额右黄光紫气生，三十三行繁霞上，三十四有彩霞明，三十五岁太阳位，三十六上会太阴，中阳正当三十七，中阴三十八主亨，少阳年当三十九，少阴四十少弟兄，山根路远四十一，四十二造精舍宫，四十三岁登光殿，四旬有四年上增，寿上又逢四十五，四十六七两颧宫，准头喜居四十八，四十九入兰台中，庭尉相逢正五十，人中五十一人惊，五十二三居仙库，五旬有四食仓盈，五五得请禄仓米，五十六七法令明，五十八九遇虎耳，耳顺之年遇水星，承浆正居六十一，地库六十二三逢，六十四居陂池内，六十五处鹅鸭鸣，六十六七穿金缕，归来六十八九程，逾矩之年逢颂堂，地阁频添七十一，七十二三多奴仆，腮骨七十四五同，七旬六七寻子位，七十八九丑牛耕，太公之年添一岁，更临寅虎相偏灵，八十二三卯兔宫，八十四五辰龙行，八旬六七巳蛇中，八十八九午马轻，九旬九一未羊明，九十二三猴结果，九十四五听鸡声，九十六七犬吠月，九十八九买猪吞，若问人生过百岁，颐数朝上保长生，周而 始轮於面，纹痣缺陷祸非轻，限运并冲明暗九，更逢破败属幽冥，又兼气色相刑克，骨肉破败自伶仃，倘若运逢部位好，顺时气色见光晶，五岳四渎相朝拱，扶摇万里任飞腾，谁识神仙真妙诀，相逢谈笑世人惊。
　　运气口诀
　　水形一数金三岁，土厚惟将四岁推，火赴五年求顺逆，木形二岁 何疑。金水兼之从上下，若云水火反求之。土自准头初主限，周而 始定安危。
　　识限歌
　　八岁十八二十八，下至山根上至发。有无活计两头消，三十印堂莫带杀。三二四二五十二，山根上下准头止。禾仓禄马要相当，不识之人莫乱指。五三六三七十三，人面排来地阁间。逐一推详看祸福，火星百岁印堂添。上下两截分贵贱，仓库分平定有无。此是神仙真妙诀，莫将胡乱教庸夫。 
　　十二宫相论
　　一命宫 二财帛 三兄弟 四田宅 五男女 六奴仆 七妻妾 八疾厄 九迁移 十官禄 十一福德 十二相貌 十二宫总诀 相容贵贱 
　　一命宫
　　诗曰：眉眼中央是命宫，光明莹净学须通，若还纹理多 滞，破尽家财及祖宗。
　　命宫者，居两眉之间，山根之上。光明如镜，学问皆通。山根平满，乃主福寿。土星耸直，扶拱财星。眼若分明，财帛丰盈。额如川字，命逢释马，官星果若如斯，必保双全富贵。凹沉必定贫寒，眉接交相成下贱。乱理离乡又克妻，额窄眉枯，破财 。 
　　命宫论曰：印堂要明润，主寿长久。眉交者，身命早倾。悬针主破，克妻害子。山岳不宜昏暗，有川字纹者，为将相。平正明润身常吉，得贵人之力。气色青黄虚惊，赤主刑伤，白主丧服哭悲，黑主身亡，红黄主寿安，终身吉兆。 
　　二财帛
　　诗曰：鼻主财星莹若隆，两边厨灶若教空。仰露家无财 栗，地阁相朝甲柜丰。 
　　鼻乃财星，位居土宿。截简悬胆，千仓万箱。耸直丰隆，一生财旺。富贵中正不偏，须知永远滔滔。鹰嘴尖峰。破财贫寒。莫教孔仰，主无隔宿之粮。厨灶若空，必是家无所积。 
　　财帛宫论曰：天仓、地库、金甲柜、井、灶，总曰财帛官。须要丰满明润，财帛有馀，忽然枯削，财帛消乏。有天无地，先富後贫。天薄地丰、始贫终富。天高地厚，富贵满足，荫及子孙。额尖窄狭、一生贫寒。井灶破露，厨无宿食。金甲柜丰，富贵不穷。气色昏黑。主破失财禄，红黄色现，主进财禄。青黄贯鼻、主得横财。二柜丰厚，明润消和，居官而受赏赐。赤主口舌。 
　　三兄弟
　　诗曰：眉为兄弟软径长，兄弟生成四五强，两角不齐须异母，交连黄簿送他乡。 
　　兄弟位居两眉，属罗计。眉长过目，三四兄弟无刑。眉秀而疏，枝干自然端正。有如新月，和同水远超群。若是短粗，同气连枝见别。眉环塞眼，雁行必疏。两样眉毛，定须异母。交连黄薄，自丧他乡。旋结回毛。兄弟蛇鼠。 
　　兄弟宫论曰：兄弟罗计，须要丰蔚，不宜亏陷。长秀则兄弟和睦，短促不足，则有分离孤独。眉有旋毛，兄弟众多狼性不常。眉毛散者、钱财不聚。眉毛逆生，仇兄贼弟，互相妒害，或是异姓同居。眉清有彩，孤腾清高之士。眉毛过目，兄弟和睦。眉毛中断，兄弟分散。浓淡丰盈，义友弟兄。气色青主兄弟斗争口舌，黑白，兄弟伤文。红黄之气，荣贵喜庆。 
　　四田宅 
　　诗曰：眼为田宅主其宫，清秀分明一样同。若是阴阳枯更露，父母家财总是空。 
　　田宅者，立居两眼，最怕赤脉侵睛，初作破尽家园，到老无粮作蘖。眼如点漆，终身产业荣荣。风目高眉、置税三州五县。阴阳枯骨，莫保田园。火眼冰轮，家财倾尽。 
　　田宅宫论曰：土星为田宅，主地阁要朝。天庭丰满明润，主田宅进益。低塌昏暗倾欹，主破田宅。若飞走不朝，田宅俱无。气色青，主官非，田宅无成。黑主杖责。白主丁忧。红主成，田宅喜重重。黄明吉昌，谋无不遂，君子加官，即日得升，小人得宠，利见贵人，武职或领兵马，杀气旺者即行师，主管财赋，或入运司等处，五品至三品，三品至二品，如是详看六品以下，另作区处。
　　五男女 
　　诗曰：男女三阳起卧 ，莹然光彩好儿郎。悬针理乱来侵位，宿债平生不可当。 
　　男女者。位居两眼下，名曰泪堂。三阳平满，儿孙福禄荣昌。隐隐卧 ，子息还须清贵。泪堂深陷，定为男女无缘。黑痣斜纹，到老儿孙有克。口如吹火，独坐兰房。若是平满人中，难得儿孙送老。 
　　男女宫论曰：三阴三阳，位虽丰厚，不宜枯陷，左三阳枯，克损男，右三阴枯，克损女。左眼下有卧 纹，生贵子。凡男女眼下无肉者，妨害男女。卧 陷者，阴骘少，当绝嗣也。乱纹侵者，主假子及招义女。鱼尾及龙宫黄色环绕，主为阴骘纹见，曾怀阴德济於人，必有果报。又云：精寒血竭不华色，男不旺，女不育。若明阳调和，精血敷畅，男女交合，故生成之道不绝。宜推於形象外，当以理言，玄妙自见也。气色青，主产厄。黑白主男女悲哀。红黄主喜至。三阳位红生儿。三阴位青生女。 
　　六奴仆 
　　诗曰：奴仆还须地阁丰，水星两角不相容，若言三处都无应，倾陷纹痕总不同。 
　　奴仆者，位居地阁，重接水星，颊圆丰满，侍立成群，辅弼星朝，一呼百诺。口如四字，主呼聚喝散之权。地阁尖斜，受恩深而反成怨恨。绞纹败陷，奴仆不周。墙壁低倾，恩成仇隙。 
　　奴仆宫论曰：悬壁无亏，奴仆不少。如是枯陷，仆马俱无。气色青主奴仆损伤。白黑主仆马坠堕，不宜远行。赤主仆马口舌，损马失财。黄色胜，牛马奴仆自旺，左门右户，排立成行。 
　　七妻妾 
　　诗曰：奸门光泽保妻宫，财帛盈箱见始终，若是奸门生黯黪，斜纹黑痣荡淫奔。 
　　妻妾者，位居鱼尾，号曰奸门。光润无纹，必保妻全四德，丰隆平满，娶妻财帛盈箱。颧星侵天，因妻得禄。奸门深陷，长作新郎。鱼尾纹多，妻防恶死。奸门黯黪，自号生离。黑痣斜纹，外情好而心多淫欲。 
　　妻妾宫论曰：鱼尾须要平满，不宜克陷，丰满则夫贵妻荣，奴仆成行。妇女鱼尾奸门明润，得贵人为夫。女人鼻如悬胆，则主富贵。缺陷则主防夫，淫乱败家，放荡不旺夫。妇人面如满月，下颏丰满，主国母之贵。气色青，则主妻妾忧愁思虑。赤主夫妻口舌。黑白大夫妻男女之悲。红黄色 
　　见，主夫妻男女和谐之喜。如有暗昧，主夫妻分离，不然，隔角少情。 
　　八疾厄 
　　诗曰：山根疾厄起平平，一世无灾祸不生，若值纹痕并枯骨，平生辛苦却难成。 
　　疾厄者，印堂之下，位居山根。隆如丰满，福禄无穷。连接伏犀，定主文章。莹然光彩，五福俱全，年寿高平，和鸣相守。纹痕低陷，连年连疾沉疴，枯骨尖斜，未免终身受苦。气如烟雾，灾厄缠身。 
　　疾厄宫论曰：年寿明润康泰，昏暗疾病至。气色青主忧惊。赤防重灾。白主妻子之悲。黑主身死。红黄紫主喜气之兆也。 
　　九迁移 
　　诗曰：迁移宫分在天仓，低陷平生少住场，鱼尾末年不相应，定因游宦却寻常。 
　　迁移者，位居眉角，号曰天仓。丰盈隆满，华彩无忧。鱼层位平，到老得人钦 ，腾腾驿马，须贵游宦四方。额角低陷，到老住场难见。眉连交接，此人破祖离家。天地偏斜，十居九变。生相如此，不在移门，必当改墓。 
　　迁移宫论曰：边地驿马，山林发际，乃为出入之所，宜明润洁净，利远行，若昏暗缺陷及有黑子，不宜出入，被虎狼惊。气色青，远行主惊，失财。白主马仆有失，黑主道路身亡。红黄紫宜获财喜。 
　　十宫禄 
　　诗曰：官禄荣宫仔细详，山根仓库要相当，忽然莹净无痕点，定主官荣贵久长。 
　　官禄者，位居中正，上合离宫，伏犀贯顶，一生不到讼庭。驿马朝归，官司退扰。光明莹净，显达超群。额角堂堂，犯着官司贵解。宫痕理破，常招横事。眼如赤鲤，实死徒刑。 
　　官禄宫论曰：两眼神光如曙星，龙目凤睛主贵。印堂明润，两耳色白过面，声闻天下，福禄荣显。如陷缺飞走而无名誉。气色青，主忧疑。赤主口舌是非。白主孝服至。红黄上下有诏书加官进职之喜。 
　　十一福德 
　　诗曰：福德天仓地阁圆，五星光照福绵绵，若还缺陷并尖破，衣食平平更不全。 
　　福德者，位居天仓，牵连地阁。五星朝拱，平生福禄滔滔。天地相朝，德行须全五福。颏因额窄，须知苦在初年。额阔颐尖。 否还从晚景。眉高目耸，尤且平平。眉压耳掀，休言福德。 
　　福德宫论曰：天仓地库为福德宫，须要丰满明润相朝揖，重重祖荫，福德永崇。若陷缺不利，浅窄昏暗，灾厄常见，人亡家破，盖因心术损了阴骘，终是勉强，神明不佑。气色青主忧疑。赤主酒肉，忌口舌。白主灾疾。红黄吉兆。 
　　十二相貌 
　　诗曰：相貌须教上下停，三停平等更相生，若还一处无均等，好恶中间有改更。 
　　相貌者，先观五岳，次辨三停盈满，此人富贵多荣。三停俱等，永保平生显达。五岳朝耸，官禄荣迁，行坐威严，为人尊重。额主初运，鼻管中年，地阁水星，是为末主。若有克陷，断为凶恶。 
　　相貌宫论曰：骨法精神，骨肉相称气相和，精神清秀，如桂林一枝、昆山片玉，如珠藏渊，如玉隐石，贵显名流，翰苑吉士。暗惨而薄者凶。气色满面红黄明润，大吉之兆。 
　　十二宫总诀 
　　父母宫论曰：日月角须要高，明净则父母长寿康 。低塌则幼失双亲。暗昧主父母有疾。左角偏，防父。右角偏，防母。或同父异母，或随母嫁父，出祖成家，重重灾注，只宜假养。方免刑伤。又云：重罗叠计、父母重拜，或父乱母淫，与外奸通，又主防父害母。头侧额窄，多是庶出，或因奸而得。又云：左眉高，右眉低，父在母先归。左眉上，右眉下，父亡母再嫁。额削眉交者，主父母早抛，是为隔角，反面无情。两角入顶，父母双荣，更受祖荫，父母闻名。气色青，主父母忧疑，又有口舌相伤。黑白主父母丧亡。红黄主双亲喜庆。
　　相容贵贱
　　夫人者，以头为主，以眼为权。头则身体之首，眼则形容之光。观头之方圆，视眼之黑白。头因而必贵，目善而必慈。眼竖而性刚，眼露而性毒。斜视而怀妒忌。近视面神睛藏性刚强，而心必曲。气温柔，面貌必和。满面青蓝，多逢边否。红黄不改，必遇荣昌。黑白色侵，忧横疾病纷纷。色紫见福禄以犹迟。赤色纵横，信官灾而将至。要知克子害儿，必是眼下无肉。卧 平起，後嗣相从。眉中若旋，兄弟必全。眉横一字，足义爱人。要知奸诈孤贫，看他鼻头尖薄。官高位显，准头圆似截简。衰困中年，定是风门牙露。露齿结喉，相中大忌，男子如此，骨肉分离。妇人如此，防夫绝子。门小唇薄，此人多是多非。印上杂纹。决定难逃刑法。口角两垂向下，因知奸诈便宜。欲知富贵聪明，须知眼如点漆。口如四字，唇似朱红，两角朝於天仓，定是公侯之位。眉高耳耸，官禄荣迁。看部位相学堂，须要六处不陷。在僧道，则出入千人之上。在仕途，位至三公之际、初年水厄之忧。但有眉间黑子，痣生眼尾，中年必遭水厄。身肥项促，命不久长。要知贵贱吉凶，须有此本风鉴。
　　人身通论
　　（满庭芳）额广耳珠，头圆足厚，莹然美貌光辉。宽舒丰厚，形气类相随。皆是五行分定。丰衣足食两相宜。智慧者，眉清目秀，声 少年知。肘龙并虎臂，山根明朗，地阁丰肥。更鼻垂悬胆，项有馀皮。赋性高名磊落，面方皆厚宛如龟。真个好，安全五岳，寿数介齐眉。
　　四学堂论
　　官学堂
　　一曰眼为官学堂，眼要长而清，主官职之位。 
　　禄学堂
　　　　二曰额为禄学堂，额阔而长，主官寿。 
　　内学堂
　　　　三曰当门两齿为内学堂，要周正而密，主忠信孝敬。疏缺而小主多狂妄。 
　　外学堂 
　　　　四曰耳门之前为外学堂，要耳前丰满光润，主聪明。若昏沉愚齿之人也。
　　八学堂论
　　高明 
　　　　第一高明部学堂，头圆或有 骨昂。 
　　高广 
　　　　第二高广部学堂，额勇不错骨起方。 
　　光大 
　　　　第三光大部学堂，印堂平明无痕伤。 
　　明秀 
　　　　第四明秀部学堂，眼光黑多人隐藏。 
　　聪明 
　　　　第五聪明部学堂，耳有轮廓红白黄。 
　　忠信 
　　　　第六忠信部学堂，齿齐周密白如霜。 
　　广德 
　　　　第七广德部学堂，舌长至准红纹长。 
　　班笋 
　　　　第八班笋部学堂，横起天中细秀长。八位学堂如有此，人生富贵多吉祥。 
　　学堂诗
　　背负琴书不得名，学堂无位陷三停。人中一位若无应，空将年月在朝臣。欲说无官少保人、盗门青气有罗纹。使於鼻上多红气，可惜虚劳枉苦辛。月学尖儿义损财，初年流落更多灾。官方门舌无人说，只有先贤相出来。
　　面三停
　　面之三停者，自发际下至眉间为上停，自眉间下至鼻为中停，自准下人中至颏为下停。夫三停者，以像三才也。上停像灭，中停像人，下停像地，故上停长而丰隆，方而广阔者，主贵也。中停隆而直峻而静者，主寿也。下停平而满端而厚者，主富也。若上停尖狭缺陷者，主多刑厄之灾，防克父母早贱之相也。中停短促编塌者，主不仁不义，智识短少，不得兄弟妻子之力，有主中年破损也。下停长而狭尖薄者，主无田宅，一生贫苦，老而艰辛也。三停皆称，乃为上相之人也。
　　论形有馀
　　形之有馀者，头顶圆厚，腹背丰隆，额阔四方，唇红齿白，耳圆成轮，鼻直如胆，眼分黑白，眉秀疏长，肩膊脐厚，胸前平广，腹圆垂下，行坐端正，五岳朝起，三停相称，肉腻骨细，手长足方，望之巍巍然而来，视之怡怡而去，此皆谓形有馀也。形有馀者，令人长寿无病，富贵之荣矣。
　　论神有馀
　　神之有馀者，眼光清莹，顾盼不斜，眉秀而长、精神耸动，容色澄彻，举止汪洋。恢然远视，若秋日之照霜天；巍然近瞩，似和风之动春花。临事刚毅，如猛兽之步深山；出泉迢遥，似丹风而翔云路。其坐也如界石不动，其卧也如 鸦不遥，其行也洋洋然如平水之流，其立也昂昂然如孤峰之耸。言不妄发，性不妄躁，喜怒不动其心，荣辱不易其操，万态纷错於前，而心常一，则可谓神有馀也。神有馀者，皆为上贵之人，凶灾难人其身，天禄永其终矣。 
　　论形不足
　　形不足者，头顶尖蒲，肩膊狭斜，腰肋疏细，肘节短促，掌薄指疏，唇蹇额塌，鼻仰耳反，腰低胸陷，一眉曲一眉直，一眼仰一眼低，一睛大一睛小，一颧高一颧低，一手有纹，一手无纹，唾中眼开，言作女音。齿黄而露，口臭而尖。秃顶无众发，眼深不见睛。行步奇侧，颜色萎怯。头小而身大，上短而下长，此之谓形不足也。形不足者，多疾而短命，福薄而贫贱矣。 
　　论神不足
　　神不足者，似醉不醉，常如病酒，不愁似愁，常如忧戚，不唾似睡。 睡便觉，不哭似哭，常如惊怖，不嗔似嗔，不喜似喜，不惊似惊，不痴似痴，不畏似畏，容止昏乱，色浊，似染颠痫，神色 伧，常如大失，恍忽张惶，常如恐怖。言语瑟缩，似羞隐藏，貌儿低摧，如遭凌辱。色初鲜而後暗，语初快而後讷，此皆谓神不足也。神不足者，多招牢狱之厄，宫亦主失位矣。
　　论骨肉
　　　　相人之身，以骨为主，以肉为佐。以骨为形，以肉为容。以骨为君，以肉为臣。然臣不能制君，反为之逆理。若形好容恶，至老不作，容好形恶，乍苦乍乐。假使形容俱好，若有纹痣黑子，亦不为佳。夫纹欲得深而正，黑子欲得大而明，凡相面见颧骨肉薄而开方者，主有权衡。若肉大骨藏，则无权衡。其人纵有官职，但常调而已。凡有相之人，或居贫贱，如凤在地不久必翔，无相之人，忽居富贵，如草非时而生，非地而出矣，必愈疾也。
　　相骨
　　　　骨节相金石，欲峻不欲横，欲圆不欲粗。瘦者不欲露骨，肉不称骨而骨露，乃多难有祸之人也。肥者不欲露肉，肥滞之人也不欲蒲，或满而盈者乃是死人之相也。骨与肉相称，气与血相应。骨寒而缩者，不贫则夭。谓背额而停偏，骨寒而肩耸。大凡物有不全，贫贱寿富夭折，故曰不贫则夭。日角之左，月角之右，有骨直起为金城骨，位至三公。印堂有骨上至天庭，名天柱骨，从天庭贯顶，名伏犀骨，并位至三公。 
　　　　面上有骨卓起，名为颧骨，主权势。颧骨相连人耳，名王梁骨，主寿考。自臂至肘为龙骨，象君。欲长而大自肘至腕名虎骨，象臣。欲短而细骨欲峻而舒圆而坚直而应节紧而不租皆坚实之象。颧骨入鬓，名驿马骨，左目上曰日角骨，右目上曰月角骨。骨齐耳为将军骨，挠日员为龙角骨，两沟外曰巨鏊骨，额中正两边为龙角骨。
　　诗曰：骨不耸今且不露，又要圆清兼秀气。骨为阳兮肉为阴，阴不多今阳不附。若得阴阳骨肉均，少年不贵终身富。
　　　　骨耸者天。骨露者无立。骨软弱者，寿而不乐。骨横者凶。骨轻者贫贱。骨俗者愚浊。骨寒者穷薄。骨圆者有福。骨孤者无亲。又云：木骨瘦而青黑色，两头粗大，主多穷厄。水骨两头尖，富贵不可言。火骨两头粗，无德贱如奴。士骨大而皮粗厚，子多而又富。肉骨坚硬，寿而不乐，或有旋生头角骨者，则享晚年福禄，或旋生颐额者，则晚年至富也。 
　　诗曰：贵人骨节细圆长，骨上无筋肉又香，君骨 臣相应辅，不愁无位食天仓，骨粗岂得丰衣食，部位应无且莫求，龙虎不须相克陷，筋缠骨上贱堪忧。
　　相肉
　　肉所以生血而藏骨，其象犹土生万物而成万物者也。丰不欲有馀，瘦不欲不足。有馀则阴胜於阳。不足则阳胜於阴。阴阳相胜，谓一偏之相淘为阴骨为阳，阴有馀神则生血，阳有馀神则生气肉以坚而实直而耸，肉不欲在骨之内，为阴不足，骨不欲生肉之外，为阳有馀也。故曰人肥则气短，马肥则气喘，是以肉不欲多，骨不欲少也。暴肥气喘，速死之期。肉不欲横，横则性刚而暴。肉不欲缓，缓则性懦而怕。人肥不欲乱纹路，路漏者近死之兆。肉欲香而暖，色欲白而润。皮欲细而滑，皆美质也。色昏而枯，皮黑而臭，宠多加块非令相也。若夫神不称枝干，筋不束骨，肉不居 ，皮不包肉，速死之应也。
　　诗曰：骨人肉细滑如苔，红白光凝富贵来，揣着如绵兼又暖，一生终是少凶灾。肉紧皮粗最不堪，急如绷鼓命难长，黑多红少须多滞，遍 生光性急刚。欲识贵人公辅相，芝兰不带自然香。
　　
　　
　　鬼谷子神奇相法全书卷之二
　　五官总论
　　眉紧鼻端平，耳须耸义明，海口仰弓形，晚运必通亨。
　　紧者，眉不散疏也。端者，正也。平者，直也。耸者，提起也。明者，菱角分明也。大而有收拾为海角，朝上而不露齿。曰弓，晚运专指口言。
　　五官说
　　五官者，一曰耳为采听官，二曰眉为保寿官，三曰眼为监察官，四曰鼻为审辨官，五曰口为出纳官。
　　《大统赋》云：一官成，十年之贵显，一府就十载之富丰。但於五官之中，倘得一官成，可享十年之贵也。如得五官俱成，其贵老终。
　　采听官：耳须要色鲜，高耸於眉，轮廓完成，贴肉敦厚，风门宽大，谓之采听官成。
　　保寿官：眉须要宽广清长，双分入鬓，或如悬犀新月之样，鱼尾丰盈高居额中，乃为保寿官成。
　　监察官：眼须要含藏不露，黑白分明，瞳子端定，光彩射人，或细长极寸，乃为监察官成。 
　　审辨官：鼻须要梁柱端直，印堂平阔，山根连印，年寿高隆，难圆库起，形如悬瞻，齐如截筒，色鲜黄明，乃为审辨官成。 
　　出纳官：口须要方大，唇红端厚，角弓开大合小，乃为出纳官成。
　　耳为采听官
　　成败倾欹：倾，缺也。欹，低也。倾欹主破散成败也。《万金相》云：左耳缺先损父，右耳缺先损母，左右废缺双亲并损。主妨克离祖亦不奇低十眉也。诗曰：偏堂降地，破祖无疑。兄弟稀少，自身不利。偏堂，耳名也，又口降地，耳低於眉。
　　聪明高耸：高耸，过於眉也。郭林宗曰：耳为君，眉为臣。君宜上而臣宜下。高起过眉者，主贵，聪明文学，才俊富贵也。《万金相》云：耳高眉一寸，永不受贫困。又曰耳如携起，名播人耳。宋齐丘曰：耳齐日角，曰大贵。许负曰：耳能齐日角，曾服不死药。又主乎生病少寿长，才智过人。 
　　皮粗青黑飘蓬：郭林宗曰：左耳为金星，右耳为木星，色鲜者贵而安稳。若皮粗及青色黑而干者，主一生奔驰南北，散走他乡，终无定基也。宋齐丘曰：皮粗青黑，走异乡。广鉴集云：耳轮青黑，肾藏丧不久也。飘蓬谓：如蓬草也，中原郊野多生，俗名蓬子。根类竹根，其枝叶如杨柳，盘盘旋旋，团栾而生，圆如灯球，分圆若丈馀，秋天枯死之时，风吹出土。若东风起，吹辊往西无阻者，迤逦进去，忽然换西风。复吹远东而去。若耳皮粗青黑者，为人似蓬草，朝暮走他乡。无定止也。 
　　色如莹玉，年少作三公：《广鉴集》云：耳若贵贱，不取大公。先要色鲜，莹白为上。昔欧阳文忠公，耳白如面，名声天下。《人伦大统赋》曰：白或过面，主声誉之飞扬，莹白贯轮，主信行之敦厚。 
　　贴肉垂珠，红润自然，主财禄亨通：贴内者，隐伏也。红润者，垂珠鲜泽也。主平生财禄绵绵，百谋百成，千求千遂，天生自然富贵。《大统赋》云：寿越眉兮贵 血，聪垂明兮富贴肉。许负云：耳贴肉，富贵足。《太清神鉴》云：对面不见耳，问是谁家子。似此贴肉隐伏，而垂珠红润者，主平生旺相而长富贵，一岁人远至十五岁，荫成父母，病少之相。 
　　若尖小直如箭羽，安得不孤穷：尖小者，谓之猴耳，主孤贫。如箭羽者，其耳形直竖似矢之翎，最为贫贱之相，主十五岁男女，并有妨财破败，长大贫贱孤独之相。《五总龟》云：反耳无轮最不堪，直如箭羽少资粮。又曰：双耳尖小多妨克。 
　　命门难入指，寿元悭短，妄浅愚蒙：命门者，耳孔也，若窄小难入小指尖者，主愚顽短寿，无智之人。《洞中经》云：耳孔容针，家无一金。《太清神鉴》云：耳门如墨，二十之客，夭寿也。 
　　无轮兼反薄，家破囊空：薄者，主贫也，一岁至十五之内妨克破祖，长大孤贫，寿夭之相。《太清神鉴》云：轮为城内为廓，城兜廓吉，廓兜城凶。金镜经曰：耳无轮廓多破散。《大统赋》云：耳薄如纸，贫而早死。五总龟云：能可城兜廓，不可廓兜城。 
　　厚大垂肩极贵，天年过八十方终：《广鉴集》云：耳大四寸，高耸垂肩者，主大贵寿长，蜀刘先主。耳毫垂肩，目顾其耳。宋太祖口方耳大。 
　　只因是毫生窍内，头自老龙钟：毫者，孔内生毫也。龙钟，竹名，其曲头垂眉地，若人生耳毫，主长寿似龙钟之竹，缓曲头低，极老之相也。郭林宗曰：借问何人年过百，耳内生毫头半白，项下双绦成一缕，此是人间寿星魄。 
　　论曰：
　　　　运限者，上古之寿，一百二十岁为终，今之七十者稀，万金相法，三主七十五岁为约，左耳七年，右耳八年，男左女右，又天部十年，共二十五年为初主。黑子生在轮上者主聪明，有大痣耳内者，寿长。垂珠上者，主有财。耳前命门者，主火厄，作事有始无终。耳显三珠者，左定嗣，右定妻。一曰白珠，耳尖上贵阴亦同。二彩红珠，右耳中生一珠一子，二珠五子，阴亦同。其珠如粟米大圆者应，如绿豆大圆者少应。气色莹白红润者，贵而吉，黄者病，青者肾衰，黑操者肾丧。忽轮上红色如炎火者，七日口舌破财或暴焦，色惨青色，其寿不永也。 
　　眉为保寿官
　　浓厚淹留孤独：眉黑稠浓密，主淹留蹇滞久困。《五总龟》云：眉浓发厚人多滞。《万金相》云：阳，男子也，阳得虎眉蹇滞，虎眉稠浓密也，主平生少快、二十六岁入运至三十五岁，此一运中主上五年多淹滞。 
　　短促兄弟非宜：《广鉴集》云：眉为君，目为臣，宜清长过日，宜如雁行，若短不及目者，难为兄弟，纵有二三四，终须不靠也。《万金相》云：眉长於目，兄弟五六，眉如扫帚，兄弟八九。与目同等，兄弟一两。短不及目，兄弟不足。纵有一两，非是同腹。二十六至三十五，上四五年不利。 
　　骨棱高起，性勇好为非：棱骨高起者，言眉骨尖峻显露也，则主人粗卤，知进而不知退，知存而不知亡，知成而不知败，自强自胜，作事不应为而强为。性暴好斗，不可为友之相也，平生宜远之。 
　　清秀弯如月样，文章显折桂荣奇：《广鉴集》云：眉是目之君，胆之苗，面之表也。若得清秀弯如月样，主为人聪明智慧，文学博雅，必攀蟾桂，高明富贵之相。知为平生之福，二十六岁运至中主，便得显焕功名。郭林宗曰：眉如新月祥。名誉四方闻。许负曰：眉如月弓，衣食不穷。《太清神鉴》云：眉曲弯弯多学识。 
　　印堂广双分入鬓，卿相位何疑：眉中为印堂，名曰官禄宫、相貌宫、福德紫气宫，一面之中，此位最干祸福，所以眉毛欲得宽广，双分入鬓，主生平多福而贵，二十六岁人运行中，主大发功名。纬林真人曰：眉为罗计之星，宜阔而不欲侵犯紫气宫。陈图南曰：翠眉入鬓，位至公卿。《广鉴集》云：朝中无交眉宰相。 
　　竖毛多，主杀，神刚气暴，岂有思维：竖眉者，谓眉毛直立而少也，多主杀性。《大统赋》曰：主性急神猛。好斗贪杀，无思算之相也。又云：毛直性狠。 
　　交头并印促，背禄奔驰：头交者，言两头印提交锁，侵犯印堂也。盖缘印堂是官禄宫，若得眉宇宽，则为官平生安稳。若交促者无禄，而一生走骤愚夫。印堂又为命宫，眉宇为罗计星，罗计侵犯交促，不利财禄，胡人不在此限，神强者不在此限，在此限即为平生之滞，三六交运至四十一，此四五年最紧。 
　　横直妨妻害子：夫直者，言眉毛。凡生直竖不顺也，左妨子，右妨妻，左有如此妻子俱伤。然为平生不利，二十八限至三十，此三年最是不利。 
　　旋螺聚必执旗枪：旋螺，言其中毛盘旋似螺丝尾尖，盘盘旋旋而生者，主为人刚健勇猛，可车前枪旗之首当先，无惧而战也。 
　　低压眼相连不断，运至必灾厄：《广鉴集》云：眉为罗计之星，眼为日月之象，相眉紧紧贴而与眼相连不断者，是罗计二星侵犯太阴太阳，太阴太阳为日月之台，一身之主，二十六限至二十九不利，三十七八九亦不利。若孛星高广，日月分明，灾祸减半。 
　　论曰：
　　　　运限者，两眉管四年人中主，左二年二十六七，右二年，二十八九眉生四理。黑子眉中生者，初主水厄，眉头生者，主性刚，眉上生者主贵官。纹理眉中十字元字纹者，大亨。有坤卦纹者，禄二千石。有成土字并鱼鸟形纹，主大将公卿之位。眉上气色忽然白者，主哭泣声服忌。忽然红色者，三日七日主口舌官讼。黄明入华盖，日近远喜信入宅。又主动出为吉。眉中忽然生毫长，谓之寿毛，然不宜早生。万金相云：二十生毛三十死，四十生毛命寿长，若四十之上忽然生一毫长者，三年内遇贵。
　　目为监察官
　　两眼浮光，双轮喷火，杀人贼好奸谋：两眼浮光者，谓喷突不收，光射人也。双轮喷火，上下眼堂红赤，如炎火喷外也，似此者则主人凶恶，奸狡贪鄙，衷怀奸盗之心。然平生之恶。三十岁入运，至三十五此五年大发。三十七至四十。此四年亦不利。《大统赋》云：睛如点漆。许负门：目中赤沙起，法死须妨己。又谓之蛇眼，赤沙便是喷火。 
　　睛如点漆，应不是常流：《广鉴集》云：两睛黑光如点漆，昭辉明朗光彩射人者，投贵人臣，神仙高士，奇异之相，然为平生之福，三十岁至三十五岁，此六岁显耀功名。 
　　眼大者多攻艺业：《月波洞中经》云：眼睛大而端定，不浮不露，黑白分明者。主可学艺业，异於众人。成家立业。
　　上视者勿与交游：上视者，或看物观望，或观人昂面，睛昂向上视者，主为人贼性，自强自是，不容物，太察多疑，不可为友，同行须在富贵之中，不可深交，又曰，上视者，人多狠。 
　　斜观狼目强独，性铿吝更贪求：斜观者，主人秉性刚强，独能坚吝者，自坚不施，贪鄙爱聚，损人安已，纵居富贵能文，亦不改坚吝之心，口腹不能相应之人也。《广鉴集》云：目为心之外户，观其物外而知其内也。孟子曰：胸中正则眸子了焉，胸中不正，则眸子不能掩其恶也，善恶在目中偏正。善者。正视神清睛定。恶则斜视不定神浊。《太清神鉴》云：眼有些小病，心有些小毒，眼有十分病，心有十分毒。眼善心也善，眼恶心亦恶。〈大统赋〉云：斜盼者人遭其毒，然居富贵之书，只是心中不正，何况於小人乎。 
　　圆大神光露，心怀凶狠，讼狱堪忧：若圆大眼睛突露光者，主凶暴，多招祸患，常遭囹圄之囚系，然为平生之凶，二十八限至三十五岁不利。三十七八九亦然，虽居富贵，亦为凶徒。若肯读书，近君子远小人，其凶减半。《月波洞中经》云：莫交眼突，往往见灾 。又曰，眼露心亦露。 
　　似鸡蛇鼠目，不滥须偷：《月波洞中经》云：鸡目无痕，好斗贪淫。蛇目上胞厚而心毒。鼠目左小窃盗，似者男女盗窃贪婪无耻，然居富贵，亦不改奸妒之象。 
　　三角深藏毒害：眼生三角，凶狠之人，常能损物害人，若是女子，妨夫不良。《大统赋》云：三角多嗔，为妨夫命。刃者剑刃也，妇人眼生三角，如杀夫之剑也。 
　　频偷视，定无良筹：频偷视者，谓谈话之间，广会之座，低目沉吟，常常用眼偷观人者，乃为人心性不定，多疑智浅之象。
　　神清爽秀，长如凤目，身显作王侯：神清秀者，瞳子莹洁，黑白分明，如晓星光肘四远也。长如凤者。凤目细长入鬓，极一寸五分，阴阳，大富大贵 蜀关云长，唐房玄龄俱应。 
　　论曰：
　　　　运限者，两目管六年，左目三十三十一二，右目三十四五。目有四神，黑子生在眼胞上者，贪婪作窃。眼下者妨害。气色者，三阴三阳，忽然生黑气，深者二五日，浅者二七日，家宅不宁，阴人是非。红者火灾。眼下铺青者，连累口舌。赤者官灾。黑者破耗。黄明者最吉。阴人目下青者丧夫。赤者产厄。眼尾其色莹白光润者，主夫位增迁，财禄之喜。
　　鼻为审辨官
　　窍小铿贪：窍者，鼻孔也。《万金相》云：左右胞谓之仙库，左胞名左库，右胞名右库，夫库欲高丰厚。窍者库之户也，户欲小而齐，库厚而隆，库小而齐者，库内有积也。库狭而薄，户大而薄者，库无积也。窍小库齐之相，好聚而不舍。户宽反仰之相，无积而好施也。 
　　高隆显宦：《广鉴集》云：鼻为土宿，万物生於土，归於土，象乎山岳，山不厌高，土不厌厚，义为一面之表也。夫天地人三才之中，鼻为人也，欲得高隆而贵。《大统赋》云：惟鼻者，号嵩岳，居中为天柱而高耸，梁贵乎丰隆，汉高祖隆准，终为平生之福，三十五至五十中，大显功名。 
　　偏斜曲陷堪伤：偏斜者，不端正，主孤滞也。曲者主孤贫。《万金相》云：鼻偏左先损父，偏右先损母。又曰，梁柱不直，中年遭厄。六七八限至九六不利。许负曰：鼻仰突，多孤独。陷者，地低四陷，疮窝疵瘕痕伤也，亦主妨厄，最不利。《万金相》云：印堂缺陷，财禄不旺，三十六岁，不利妻房。山根缺陷自身伤害，三十八岁，本身不利。金匮缺陷，锁在他乡，三十九远出不利，亦重破祖。年上缺陷，哭声不祥，四十岁孝服哭泣动。月孛缺陷，百事为伤，四十一岁凡干 难成。寿上缺陷，作事乖舛，四十二岁，凡干不利。准头缺陷，人事不和，四十三岁，妨是非口舌。左库缺陷，财物消散。四十四岁破财。右库缺陷，横事极多，四十五大破财。此十缺陷，然为人限不利，必须更看别位满缺乘除。若是神陷，色尾陷，文武陷，天地陷，色更青赤，乃为一生孤克，贫下之相也。盖缘缺处多。若天地丰，目下平，日月明，鱼尾满，气色正，似此者，运至有灾。《大统赋》云：完美宜官，破露忧辱，最忌准头。 
　　若还短促，未敢许荣昌：短促，鼻小局促也。《大统赋》云：巢窝，面之仪表，欲其广大，主富贵。若短小局促，主贫贱。许负曰：鼻小莫求官。《大统赋》云：小而滞者作童仆。若鼻短促，童仆之相，为平生贫贱，六六至五九，最不利於己。然鼻小之相，终身不富贵，纵有神骨，相貌亦不祥。 
　　生怕十分昂露：昂露，鼻孔仰。孔为二库之门，十分昂露者，谓户门开阔内无积也，难为平生不利，五九大破。广鉴相中，大忌鹰嘴露窍。《大统赋》云：井灶露破厨无粟。井灶者，鼻孔也，又云斜如菱藕之状，困乏预储，斜如菱藕者，鼻斜露似刀切藕也，预储为盛米之器也。困乏为无米也。《照胆经》云：鼻孔外仰成恶败。
　　如悬胆，必作朝郎：如悬胆者，其形从印堂隆隆悬垂，直下准头，准头完美如弹者是也。似悬挂猪羊之胆，有骨法，贵作朝郎，无骨法者，富有千金。《心镜经》云：鼻如悬胆，终须贵，土曜当生得地来。若是山根连额起，定知荣贵作三台。许负曰：鼻如悬胆，家财巨万。《大统赋》云：圆如悬胆之形，荣食鼎 ，为平生之福，六六至五九，大发财禄。 
　　年寿上纵横纹理，家破苦穷忙：鼻为年寿二位，属中央戊已上，万物生成之地，又为巢窝，欲其光隆无犯者吉，若有纵横乱纹交杂者，破祖离家，一生弛骤奔波苦，终日揭贫困而厄。若得形正神刚，则主成败走骤，若女子不可为配。《大统赋》云：纹若乱交，慎勿为乎眷属，平生大破。 
　　山根低折，田园不守，妻子先亡：低者，塌也。折者，横纹断流也。似此者则主破祖离巢，妨害妻子也。终为平生之患，三十七至四十岁，运行到此，男女并同，盖缘为生日不顺也。若更眉压眼，神气薄，梁柱偏，轻则中年大病刑狱，重则丧躯矣。或得形正神强，色明声亮，其害减半。《五总龟》曰：月孛宫中折又尖，家财早破事相煎，妻儿晚见尤难保，况是 属少年。《万金相》云：山根断折，三十九四十一，三年命禄中。又曰：月孛名山根，又名疾厄宫，又名妻子宫。又名月孛宫，又名岭断宫，司囚宫，在山根上一分，名玉岭根断自身伤。又曰：岭断官司不自由，岭根折断自身休。山根岭断三十九，岭根道断自身休。又曰：山悬桥道耗财，主岭山根金道三位折也。岭根平梁，财聚，三位高也，此三位岭根道，於一面之中，诸部之内，最关祸福，学者可用意观之。 
　　鼻如鹰嘴样狡狠：鹰嘴样者，岭根道三位细细低下，年寿孤耸，准头尖垂向下者是也。可旁观得见，主最毒。《广鉴集》云：鼻如鹰嘴，啄人心髓。贫女曰：旁观曲凸如鹰嘴，心里奸谋暗杀人。许负曰：生伯如鹰嘴，一生奸诈不堪言。《月波洞中经》云：相中大忌鹰嘴露窍，似此者，主为人最毒，常怀嫉贤妒能。外貌伪和假宽，内实毒害。然居富贵知书，不免贪婪奸狡，何况小人乎？又主好成要败，四十五岁主人破财。 
　　广大巢窝须稳：《万金相》云：鼻为巢窝，人之家宅也。欲其梁柱端直，年寿丰隆广大肉厚，接迎东西二岳，准圆库起者。主家宅广人口多，三十六岁入运，至五十九岁，此十年大进入口并宅舍。《大统赋》云：梁广者窝巢稳。
　　光明主财禄殊常：《太神神鉴》云：面部有五岳之位，额为南岳衡山，属离火。颏为北岳恒山，属坎水，左颧为东岳泰山，属震木，右颧为西岳华山，属兑金，鼻为中岳嵩山，属中央土，金木水火土，各有时，火主夏，水主冬，木主春，金主秋，惟土每季旺十八日，乃为万物生成之地，所以鼻贵乎高隆光明色黄者，得其十之本色也，若有骨法者，主有贵禄，在庶人得财入宅。《大统赋》云：梁贵乎於隆贯额，高也。色贵乎光莹溢目，明也。许负曰：准明印正，诸事亨通。鬼谷先生曰：欲观在任吉凶者，看年寿二位，一分黄明，一年无事，二分黄明，二载平安，三分黄明，三周吉利，若见非来之色，或青或赤或黑，并主当年不利。《五总龟》曰：年寿四时黄。财帛喜非常。《广鉴集》云：心善三阳光点点，左眼胞也。脾安鼻准见黄明，耳轮焦黑肾脏丧，年寿黄明福德生，右目上下，忽然准头明更净，等闲有土是通亨，土者黄明也。自印堂至准库中间，四季常得黄明。寒暑不侵。寿怒不变，乃为平生之福也。 
　　准头黑，兰台暗掺，旬日必身亡：准头者，是土之主。兰台，左鼻胞名兰台，又右为廷尉。《海底眼》曰：夫鼻者，运五脏之精华，肺之苗。肺虚则通，而色莹光明。无病多吉。肺灾则塞，而色掺黑暗，大患至而多凶。若见准头兰台包修黑暗者，大病速至，不出十日之内丧矣。病人最怕此色。 
　　论曰：
　　　　运限者鼻管十年，自印堂二十八，至右库五十。鼻有二节，黑於在山根者，主妨妻害子，鼻侧，大凶不利，年上者兄弟难为，印堂当中圆黑者，贵吉。夫气色印堂山根，光明者吉，暗惨者滞，年寿黄明者吉，黑病，赤官灾，青破耗，白哭泣，准头黄明者，喜庆立至。黑大病，赤红者破耗，白者破毒。
　　口为出纳官
　　短促、唇掀、色青、齿露、偏邪，骨肉相煎：促者，口聚也。短者，横窄也。促短者，并主孤也。《大统赋》云：口如吹火似寒酸。吹者撮聚也。《通神鬼眼相》曰：口有三聚，一曰猴口，吹火聚注，令人无子，孑立自身亡。二曰羊口，饮水聚注，令人孤寒，好歌乐，无衣粮。三曰鹤口，缩囊聚注，令孤寒，性寡亲子另房。唇掀者，口唇翻蹇也，亦主弧克。《太清神鉴》曰：眼露睛，唇皮蹇，男忧贼盗，女忧产难。若去寺观及出家，免得一身见八难。青色者，言唇气青黑，亦主弧贫。《五总龟》云：贫穷似鼠常青黑，破尽田园不住家。《大统赋》云：青黑祸发，齿露者，凡语笑露齿牙，孤克。《广鉴集》云：相中大忌露齿也。偏斜者，口不正也，亦主孤贫。《万金相》云：海朝文、阳十七祸至，阴二八大病。海朝武，阳二八灾病，阴十七祸生，文左武右也。又曰，水星不正，骨肉相煎。水星，口也。骨肉，六亲也。然主平生之象，五十六岁入运，至六十四岁不利骨肉。 
　　阔而不正，虚诈不堪言：横曰不收，而偏斜不正者，主为人多奸猾，虚谬不实。《大统赋》曰：大言无信者略绰，赂绰者，即横阔不收也。《五总龟》曰：若伤归於左胖，是非奸诈爱便宜，口唇左边也。 
　　偏薄是非谤讪：偏薄者，口唇薄横偏也，主好说谈，是非谤讪者，不知己口快舌长。专提人语失，取笑浑语，毁善讥调，不顾忌讳，似此之人，虽居富贵，亦不脱小人也。《五总龟》曰：水星偏陷两头垂，尖薄无棱作乞儿。无棱者，薄也。 
　　如朱抹，名誉相传：如朱抹者，口唇红鲜，似涂抹朱砂之红色也，主文章才俊，其姓名传扬四方。陈图南曰：唇如泼砂，富贵如华，红色也。许负曰：口如含丹，不受饥寒。郭林宗曰：唇红齿白食天禄，多艺多财又多富。《贫女》曰：贵人唇红似泼砂，更加四字足荣华。然主平生之贵，五十六岁入运，大发财禄。 
　　唇里紫，食肉千里，衣禄自天然：唇鲜紫红色者，主富贵。可食千里之爵禄，乃为天生自然之福，平生之贵，五十六入限快。 
　　覆载多纹理，掩人过恶，得子孙须贤：覆载，唇之名也。《万金相》云：上层名金覆，下层名金载，若唇上下有纹理多者，主为人宽和，见善多为，遇恶劝归於善，而喜避其恶，又招贵子贤孙。《大统赋》云：上下纹交子孙众，周匝棱利仁信全。 
　　食时多哽咽，必主 ：哽咽者，吃饭食吞噎，向喉咽之中，作沃沃之声是也。 者，平生蹇滞不通。张紫菱曰：食为性之本，所以欲详而不暴，啜不欲声，吞不欲鸣也。《五总龟》曰：鸟啄猪食最贱客，相他衣食必无终，咽粗急者人多燥，鼠食从来饮食空。又曰：相食看详缓，穷忙岂合宜，更嫌将鸟啄，更总合淋漓，性暴吞须急，心宽食必迟，问君荣贵处，牛哺福相随。 
　　常向睡中不合，泄元气，天促天年一：口者，宜言语以接万物。博饮食以安五脏，造化之权，祸福之柄。唇为口之城廓，舌之门户，一开一合，荣辱所系也。所以夜睡开口者，泄其元气，元气既泄，寿不永也。 
　　亲曾见低垂两角，常被世人嫌：两角下垂者，无衣食也，最招人憎嫌。《五总龟》曰：口者，心之外表，赏罚之所出，荣辱之所关。欲端而厚，言不乱发，谓之口德。若多言而乱发者，谓之口佞。若方广有棱者，主寿。形如弓稍向上者，主贵。若尖而薄反者，主贱。若黑子生於上唇者，平生酒肉来自然。生於口角者，灾滞。生於寿带人口，主饥饿而死。女人唇生黑子者，主淫，无媒而自嫁也。 
　　论曰：
　　　　运限者，口管十五年，为末主，五十六至六十四。口有三聚，黑子生在唇上者，主一生得酒食，唇内亦然。口角生者，末主水灾。纹理者寿带人口直，饥饿不食而死。气色红润者，则贵。黑者贱。青者毒，白者亦然。黄者病。惟 口黄明者，最吉。
　　论男女五官
　　夫人身手欲得厚，大小相覆，滑净光泽，必应豪贵，颜色光润，财禄日进。夫人颜色恶者，绝无官分。《坟经》云：头小为一极，不得上天力。额小为二极，不得父母力。目小为三极，无有广知识。鼻小为四极，农作无休息。口小为五极，无有盛衣食。耳小为六极，方命难量测。头虽大，额无角。目虽大，无廓落。无相也。鼻虽大，梁柱弱。口虽大，语略绰。耳虽大，无轮廓。腹虽大，近上着。非奴即作客。是无相。头虽小，方且平。目虽小，精且明。鼻虽小，梁柱成。口虽小，语媚生。如此之人法主聪明，兼不少衣食。夫女人共语未了，即面看地，如此之人，必有病也。夫女人当共人语，手拈衣带者，便低头答者，必有奸淫之事也。
　　五岳
　　额为衡山。颏为恒山。鼻颧嵩山。左颧为泰山。右颧为华山。 
　　中岳要得高隆，东岳须耸，而朝应不隆不峻，则无势，为小人，亦无高寿。中岳薄面无势，则四岳无主，纵别有好处，不至大贵，无威严重权，寿不甚远。中岳不及且长者，止中寿，如尖薄，晚年见破，到头少称意。南岳倾侧，则主见破，不宜长家。北岳尖陷，未主无成，终亦不贵。东西倾倒无势，则心恶毒无慈爱，五岳须要相朝。
　　四渎
　　耳为江渎。目为河渎。口为淮渎。鼻为济渎。 
　　四渎要深远成就，而涯岸不走，则财谷有成，财物不耗多蓄积。耳为江渎，窍要阔而深，有重城之副，紧则聪明，家业不破。目为河渎，深为寿，小长则贵，光则聪明，浅则短命，昏浊多滞，圆则多夭，不大不小，贵。口为淮渎，要方阔，而唇吻相覆载，上薄则不覆。下薄则不载，不覆不载则无寿，无晚幅。不覆则家必覆。鼻为济渎，要丰隆光圆，不破不露，则家必富。 
　　五星六耀说
　　五星：金、木、水、火、土也。 
　　六耀者：太阳、太阴、月孛、罗喉、计都、紫气。 
　　火星须得方，方者有金章。(额也) 紫气须得圆，圆者有高官。(印堂) 土星须要厚，厚者得长寿。(鼻也) 木星须要朝，五福并相饶。(右耳) 金星须要白，官位终须获。(左耳) 罗喉须要长，长者食天仓。(左眉) 计都须要齐，齐者有妻儿。(右眉) 月孛须要直、直者得衣食。(山根) 太阴须要黑，黑者有官职。(右眼) 太阳须要光，光者福禄强。(左眼) 水星须要红，红者作三公。(口也)
　　五星六耀决断诗
　　金木星是耳，贵要轮廓分明，其位红白色不均，大小如门阔，生得端正不反，不尖不小，一般更是高过眉眼，白色如银样大好，其人当生，得金木二星照命，发禄定早。若反侧窄，或大或小，为陷了金木二星，其人损田宅，破财帛，无学识也。 
　　诗曰：金木成双廓有轮，风门容指主聪明，端耸直朝罗计上，富贵荣华日日新。左金耳也。金本开花一世贫，轮翻廓反有艰辛。於中若有为官者，终是区区不出尘。右木耳也。水星是口，名为内学堂，须要唇红阔四角，人中深，口齿端正，有文章为官食禄。若唇齿粗，口角垂，黄色主贫贱。 
　　诗曰：口含四字似朱红，两角生棱向上宫，定是文章聪俊士，少年及第作王公。 
　　水星略绰两头垂，尖薄无棱是乞儿，若是偏将居左右，是非奸诈爱便宜。口也。 
　　火星是额，凡额广阔，发际深者，有禄位衣食，及子息四五人，其人有艺学，父母尊贵，当生命宫，得火星之力，入命有田宅，寿九十九。如尖陋有多纹理者，是陷了火星，乃不贵，无子息一二人，至老不得力，衣食平常，又不得兄弟力，主贫，无大寿，损妻破财。 
　　诗曰：火星宫分阔方平，润泽无纹气色新，骨耸三条川字样，少年及第作公卿。火星尖狭是常流，纹乱纵横主配囚，赤脉两条侵日月，刀兵赴法死他州。额也。
　　土星是鼻，须要准头丰厚，两孔不露，年上寿上平满直，端耸不偏，其人当不陷了土星，入命并满三分，主有福禄寿。如中岳土星不正，准头尖露，更准头高，其人陷了中岳土星，主贫贱，少家业，主心性不直。 
　　诗曰：土宿端圆似截筒，灶门孔大即三公，兰台廷尉来相应，必主声名达圣聪，土宿歪斜受苦辛，准头尖薄主孤贫，傍观勾曲如鹰咀，心里奸谋必害人。鼻也。紫气星印堂下，是印堂分明，无直纹圆如珠，主人必贵。白色如银样，主大富贵。黄者有衣食。如窄不平匀，有隐纹者，不吉，子息二三人，不得力，无厚禄，损田宅。
　　诗曰：紫气宫中阔又圆，拱朝帝主是英贤。兰台廷尉来相应，末主官荣盛有钱。紫气宫中窄又尖，小短无腮更少男。自小为人无实学，衣食潇条更没添。印堂。太阴太阳，是眼，要黑白分明，长细双分入鬓者，黑睛多，白睛少，光彩者，其人当生得阴阳二星照命，作事俱顺，骨肉俱贵。如黑少白多，黄赤色，其人陷了二星，损父母害妻子，破田宅多灾短命。 
　　诗曰：日月分明是太阳，精神光彩一般强，太阳　为官不拜当朝相，也合高迁作侍郎。左眼　日月斜窥赤贯瞳，更嫌孤露又无神。太阴　阴阳枯暗因刀死，莫待长年主恶终。右眼月字星是山根，从印堂直下分破者，其人当遭月孛照命。陷了山根，主子孙不吉，定多灾厄，修读无成，破产，刑妻害子息。
　　诗曰： 月孛宜高不宜低，莹然光彩似琉璃。为官必定忠臣相，末主高官有好妻。月孛宫中狭又尖，家财早破事相煎。为官岂得荣高禄，孛位当生困岁年。山根罗计星是眉，二星粗黑，过目入鬓际者，此衣禄之相，子息父母皆贵，亲眷亦责。此二星入命。如眉相连横赤色更短，主骨肉子息多犯恶死。 
　　诗曰：罗计星君秀且长，分明贴肉应三阳。左罗　不惟此貌居官职，恩义彰名播远方。罗喉稀疏骨耸高，为人性急爱凶豪。眉毛　奸邪状似垂杨柳，兄弟同胞有旋毛。右计 
　　六府论法
　　六府者，两辅骨、两颧骨、两颐骨，欲其充实相辅，不欲支离孤露。《灵台秘诀》云：上二府自辅角至天仓，中二府自命门至虎耳，下二府自腮骨至地阁。六府充直，无缺陷瘢痕者，主财旺。天仓峻起多财禄，地阁方停万顷田，缺者不合。
　　三才三停论
　　三才者：额为天，欲阔而圆，名曰有天者贵。鼻为人，欲旺而齐，名曰有人者寿。颏为地，欲方而阔，名曰有地者富。
　　三停者：发际至印堂为上辅，是初主。自山根至准头为中辅，是中主。自人中至地阁为下辅，是末主。 
　　自发际至眉为上停，眉至准头为中停，准头至地阁为下停。诀曰：上停长，老吉昌，中停长，近君王，下停长，少吉祥。三停平等，富贵荣显。三停不均，孤夭贫贱。
　　诗曰：面上三停仔细看，额高须得耳门宽。学堂三部奚堪足，空有文章恐不官， 鼻梁隆起如悬胆，促者中年寿不长。地阁满来田地盛，天廷平阔子孙昌。
　　相三主
　　额尖初主灾，鼻歪中主逃。欲知晚景事，地阁喜方高。
　　论三柱
　　论三柱头为寿柱，鼻为梁柱，足为栋柱。
　　相身三停
　　　　身分三停，头为上停，人矮小而头大长者，有上梢无下梢；身长大而头短小者，一生贫贱。自肩至腰，为中停，要相称，短而无寿，长则贫。腰软而坐俱动者，无力而无寿。自腰至足为下停，要与上停齐而不欲长，长则多病。若上中下三停，长大短小不齐者，此人无寿，一身三停相称为美。 
　　　　上停丰秀厚而长，此是平生大吉昌，若是下停长且薄，似此贫穷走四方。身上三停头足腰，看他长短要均调，上长下短公侯相，长短无差福不饶。中停长者人多贵，背耸三山足宝珍，万一脚长身又短，区区浪走一凡民。又云：下长上短贱人体，形貌乾枯骨又粗，若见眼圆如竹叶。中年里面产田无。上停短，下停长，终日区区促寿疆。上停长，下停短，衣食自然仓廪满。三停俱短无亏陷，五岳端严富贵全，上下两停兼短促，一生终是受 。
　　五行形相
　　诗曰：木瘦金方水主肥，土形敦厚背如龟，上尖下阔名为火，五样人形仔细推。木色青兮火色红，土黄水黑是真容，只有金形是带白，五般颜色不相同。青主忧兮白主丧，黑主重病及官方，若还进职并添喜，看取所黄满面光。
　　五行相说
　　夫人之受精於水，禀气於火，而为人。精合而後神生，神生而後形全，是知全於外者，有金木水火土之相，有飞禽走兽之相。金不嫌方，木不嫌瘦，水不嫌肥，火不嫌尖，土不嫌浊。似金得金，刚毅深。似木得木，赀财足。似水得水，文学贵。似火得火，见机果。似土得土，厚匮库。故丰厚严谨者，不富即贵。浅薄轻燥者，不贫则夭。如女子之气，欲其和媚，相貌欲其严整，若此者不富则贵也。
　　论形
　　人秉阴阳之气，肖天地之形，受五行之资，为万物之灵者也。故头象天，足象地，眼象日月，声音象雷霆，血脉象江河，骨节象金石，鼻额象山岳，毫发象草木。天欲高远，地欲方厚，日月欲光明，雷霍欲震响，江河欲润，金石欲坚，山岳欲峻，草木欲秀，此皆大概也，然郭林宗有观人八法，是也。
　　论神
　　夫形以养血，血以养气，气以养神，故形全则血全，血全则气全，气全则神全。是知形能养神，托气而安也。气不安，则神暴而不安，能安其神，其惟君子乎。寤则神游於眼，寐则神处於心，是形出处於神，而为形之表，犹日月之光，外照万物，而其神固在日月之内也。眼明则神清，眼昏则神浊。清则贵，浊则贱。清则寤多而寐少，浊则寤少而寐多。能推其寤者，可以知其贵贱也。夫梦之境界，盖神游於心，而其所游之远，亦不出五脏六腑之间，与夫耳目视听之门也。其所游之界，与所见之事，或相感而成，或遇事而至，亦吾身之所有也。梦中所见之事，乃吾身中，非出吾身之外也。白眼掸师说：梦有五境：一曰灵境；二曰宝境；三曰过去境；四曰见在境；五曰未来境。神燥梦生，神静则境灭。夫望其形，或洒然而清，或朗然而明，或凝然而重，然由神发於内而见於表也。神清而和，彻明而秀者，富贵之相也。昏而柔弱，浊而结者，贫薄之相也。实而静者其神安，虚而急者其神燥。
　　达摩相主神有七
　　藏不晦，藏者不露也。晦者无神也。安不愚，安者不摇动也，愚者不变通也。发不露，发者发扬也，露者轻跳也。清不枯，清者神逼人也，枯者神而死也。和不弱，和者可亲也，弱者可狎也。怒不争，怒者正气也，争者戾气也。刚不孤。刚者可敬也，孤者可恶也。 
　　诗曰：神居形内不可见，气以养神为命根，气壮血和则安固，血枯气散神光奔。英标清秀心神爽，气血和调神不昏。神之清浊为形表，能定贵贱最堪论。
　　论气
　　夫石蕴玉而山辉，沙怀金而川楣，此至精之实，见乎色而发於形也。夫形者质也，气所以充乎质，质因气而宏。神完则气宽，神安则气静。得失不足以暴其气，喜怒不足以惊其神。则於德为有容，於量为有度，乃重厚有福之人也。形犹材，有杞梓 荆棘之异，神犹士，所以治材用其器，声犹器，听其声，然後知其器之美恶；气犹马，驰之以道善恶之境。君子则善养其材，善御其德，又善治其器，善御其马。小人反是。其气宽可以容物，和可以接物，清可以表物，正可以理物。不宽则隘，不和则戾，不刚则懦，不清则浊，不正则偏。视其气之浅深，察其色之燥静，则君子小人辨矣。气表而舒，和而不暴，为福寿之人。急促不均，暴然见乎色者，为下贱之人也。医经以一呼一吸为一息，凡人一昼夜计一万三干五百息，今观人之呼吸，疾徐不同，或急者十息，迟者尚未七八。而老肥者大疾，勿其者差迟，故恐古人之言，犹未尽理。夫气呼吸发乎颜表，而为吉凶之兆，其散如毛发，其聚如黍米。望之有形，按之无迹，苟不精意以观之，则祸福无凭也。气出入无声，耳不自察，或卧而不喘者，为之龟息气象也。呼吸气盈而身动，主死之兆也。孟子不顾万钟之禄，能养气者也，争可欲之利，悻悻然戾其色而暴其气者，亦何以论哉。
　　诗曰：气乃形之本，察之见贤愚，小人多急躁，君子则宽舒。暴戾灾相及，深沉福有馀，谁知公辅量，虚受若重渊。柳庄曰：从发际至承浆左右，气止一百二十五部，若言黑子皆为助相，视其骨气美者为妙也。
　　论五音
　　五行散而为万物，人生万物之上，声亦辨其五音。故木音嘹亮高畅，激越而和。火音焦烈燥怒，如火烈之声。金音和而不戾，润而不枯，如调簧奏曲，玉磬流音。水音圆而清，急而畅，感条达之间也。与形相养相生者吉，与形相克相犯者凶。
　　论声
　　夫人之有声，如钟鼓之响，器大则声宏，器小则声短，神清则气和，气和则声润，深而圆畅也。神浊则气促，气促则声焦急而轻嘶也。故贵人之声，多出於丹田之中，与声气相通，混然而外达。丹田者，声之根也。舌端者，声之表也。夫根深则表重，根浅则表轻，是如声发於根而见於表也。若夫清而圆，坚而亮，缓而烈，急而和，长而有力，勇而有节，大如洪钟腾韵，鼍鼓振音，小如玉水流鸣，琴徽奏曲，见其色则 然而後动，与其言久而後应，皆贵人之相也。小人之言，皆发舌端之上，促急而不达，何则急而嘶，缓而涩，深而滞，浅而澡大，大则散，散则破，或轻重不均，嘹亮无节，或睚毗而暴，繁乱而浮，或如破锣之响，败鼓之鸣，又如寒鸦哺雏，鹅雁哽咽，或如病猿求侣，孤雁失群，细如蚯蚓发吟，狂如青鼍夜噪，有如犬之吠，如羊之鸣，皆贱薄之相也。男有女声单贫贱，女有男声亦妨害，然身大而声小者凶，或乾湿而不齐，谓之罗网声。大小不均，谓之雌雄声。或先迟而後急，或先急而後迟，或声未止而气先绝，或心未举而色先变，皆贱之相也。夫神定於内，气和於外，然後可以接物非难，言有先後之叙，而色亦不变也。苟神不安而意不和，则其言失先後之叙，辞色挠矣，此小人之相也。夫人禀五行之形，则气声亦配五行之象也。故土声深厚，木声高唱，火声焦烈，水声缓急，金声和润。又曰：声轻者断事无能，声破者作事无成，声浊者谋运不发，声低者卤钝无文。清吟如涧中流水者，极贵。发声溜亮自觉如瓮中之响者，主五福全备之人也。
　　听声篇
　　声小亮高，贤贵之极；语声细嫩，必主贫寒，兼须危困。女人雄声，终身不荣，良人早殒，虚有夫名。男子雌声，妨妇多儿，女声急切，妨夫一绝。
　　诗曰：木声高唱火声焦，和润金声最富饶，土语却如深瓮里，水声圆急又飘飘。贵人音韵出丹田，气实喉宽响又坚，贫贱不离唇舌上，一生奔走不堪言。声大无形，托气而发，贱者浮浊，贵者清趣。太柔则靡，太刚则折。隔山相闻，圆长不缺，斯乃贵人，远见风格。
　　富格例
　　形厚、神安、气清、声扬、眉阔、耳厚、唇红、鼻直、面方、背厚、腰正、皮滑、腹垂、牛齿、鹅行，以上皆富贵相也，主少年奋发，家财丰厚也。
　　大富格
　　耳大贴肉，鼻如签筒，鼻如悬胆，面黑身白，背耸三山，声如远钟，背阔胸平，腹大垂下，头皮宽大，主大富也。
　　中富格
　　三停平等，五岳朝归，五长俱全，五短俱全，五露俱全，眼如丹凤，声似鸣钟，秉此格者，主中富也。
　　贵格例
　　面黑身白，面粗身细，脚短手长，身小声大，龙来吞虎，面短眼长，不臭而香，肉角少顶，以上皆贵相也。若人有此相，求功名者官高职显，求财利者钱谷巨富之相也。
　　大贵格
　　虎头燕颔，日月角起，伏犀贯顶，眼有定睛，凤阁插天，两手垂膝，口中容拳，舌至准头，虎步龙行，双凤眼，此为大贵之相也。 
　　中贵格
　　须如铁线，耳白过面，眼如点漆，上长下短，口如四字，三十六牙，龙吞虎吻，此为中贵之相也。 
　　小贵格
　　天庭高耸，地阁方圆，小便如珠，大便方细，齿白而大，眉疏目秀。口如弓角，唇似朱红，此为小贵之相也。 
　　富相口诀
　　腰圆背厚者富贵，有梁柱左右颧起，口方，而地阁方圆，四维有朝拱者，主富之相。气色润秀，身体细腻，面正平满，背格古怪清奇者，主富。手背厚，行立坐食端正者，主富。精神秀异，举止沉重者，主富相也。 
　　贵相口诀
　　看官贵在眼有神，有骨耸秀，皆异常人。身短而面长者贵，面方限长者贵，肩背重厚者贵，头有角骨者贵，面有骨格者贵，凤目龙睛者贵，额有角起，声音清亮，耳白如面，额 有头棱者贵。胡须似铁，手足似玉。不贵而富。 
　　寿相格
　　颧骨重贯耳者寿，命门光泽者寿。项下有皮如条者，长寿之相也。双条妻皆老，一条则孤。人中着齿而齐者福寿。喉音高者，卧而不喘，谓之龟息，乃寿相。颧骨相连，人耳後骨高起，年寿上不陷者，主寿。耳是木星又为寿星，山根上正直者主福寿。耳後有骨名，寿星骨，生丰起者，长年脑後三玉枕如果栗者，福寿。鼻碰隆起者寿相。食物急，登溷缓者寿，五岳丰隆，法令分明，眉有长毫，项有馀皮，额有横骨，面皮宽厚，声音清响，背肉负厚，胸前平阔，齿齐坚密，行坐端庄，两目有神，耳有长毫，鼻梁高耸，以上皆寿相，与各格同看也。
　　福德格例
　　眉长过目　主妻得美貌晓事。眉如新月　主人聪明，文章折桂，举业有成。面有和气　主高人相敬，阴人得力。星辰拱朝　主人作事有成有立之命。金木朝元　主有口禄兼得远方财物。目秀而长　主贵人相敬，有财寿禄全。
　　成格例
　　正面开敷，城郭端正，眼光不流，五拱六满，三处平阔，三光五泽。
　　成败不足格
　　地角尖削者主成败。骨节组恶，面上尘埃，面赤气黑，行步摆摇者，主成败，鼻露梁者主耗散。
　　进格例
　　红黄不改，五岳光华，气和色润，气宇轩昂，五星朝拱，四渎无倾。
　　退格例
　　额上断纹，口眼偏斜，背皮单薄，气色尘昏，灰色如黑，城郭欠明，鼻露土流，齿牙不齐。印堂穿破，两耳焦黑。
　　动格例
　　耳反无轮，山根无肉，面无城郭，上短下长，身长项长，三尖六削。
　　散格例
　　双眉尾散，两耳无弦，面无城郭，鼻头仰露，四大空亡，面皮急绷，气色烟尘，纹破痣侵。
　　发达口诀
　　满面光润者发达，红黄满面者发财，气体克越者发福。神气清爽者发福也。
　　清闲安乐
　　手足细腻，一生清闲。面皮滑泽，一生安乐。眉毛疏淡，一生清闲。骨格清雅，一生安宁。神清气和，一生聪慧。
　　稳厚格
　　形貌端谨，言语详细，作事有始有终，气宇宽和，精神不露，部位无伤，稳厚端重，方正公平，近君子远小人。
　　聪明俊爽
　　目秀神清主聪明，肉皮细滑主聪明，指甲尖秀主聪明，耳有轮廓主聪明，眉毛疏秀，齿白而齐，骨格清楚，主聪明。
　　愚顽庸懒
　　神昏昧者愚顽，面骨横粗者愚顽，耳前暗昧者慵懒，眉重浊者性懒，气浊者愚鲁之汉。 
　　刚强狠癖
　　眼中如火主刚强，面上青容冷面，主狠癖，眼有三角面肉横，主刚强，唇高嘴 ，主性刚，眼白多，主性癖。 
　　技巧
　　眉毛纤细，重重技艺。眉中黑子，必有技俩。鼻广面长，技俩非常。 
　　十二孤神格
　　骨重者主孤。垂珠大者，眉交眉浓，鬓发厚者，俱孤。冬天出汗者，主贫孤。耳反者孤。华盖重者孤。骨体响者孤。声如雷者主孤。有腋气者主孤。地角亏者主孤。又曰：颧骨生蜂者孤。口角低者孤。眉如八字者主孤。
　　夭相口诀
　　肉重无骨者夭。两目无神，两耳低小，筋骨柔弱，无神无气，身长面短，面皮绷急，背负坑陷，桃花面色，步折腰斜，以上所说当与後夭相歌十知同看也。 
　　贫蹇口诀
　　满而忧容者边而贫。尘埃满面者贫。背负薄肉者多 。井灶露孔者不聚财。气色困滞者多 。神气不定者多 。 
　　刑克
　　结喉露齿，眼下无肉，泪堂深陷，人中纹理，人中黑子，山根断折，鱼尾枯陷，颧骨枯槁，眼带桃花，口如吹火，嘴如卧蚕穿破，两耳反掀，眼下泪痣，眼下又如荔枝色者，皆刑克也。
　　克父母
　　左偏损父，右偏损母。二处有疤痕，露齿结喉，损父。阴气重者，损母。
　　刑克妻妾
　　两颧骨凸露，主克三妻。山根有横纹，克三妻。鱼尾枯陷克头妻。眉重压眼克妻。山根陷克妻。结喉露齿，克妻害子。眉中有痣妨妻。面如面袋，克妻妨子。羊纹者刑妻，一纹刑一妻，两纹下低，刑三妻。左目小损妻。眼尾有纹克妻，三纹克三妻。左眼角下神光之位，青色者，主七旬内主难为妻子。黑子者，主生离。华盖骨重，眼尾纹长，鱼尾枯，山根痣斑麻，三次作新郎。
　　克子息
　　眼下泪痕克儿女，人中斜侧克儿。耳无轮廓主刑克。山根断折克儿女。人中高尖克儿女。三阴三阳不宜疤痕，及有纹痣，鼻如界方，鼻梁剑脊骨见，地角有亏，阴气大重，有女无男。有背无脊，头低步缓，狼虎之声，主刑克也。
　　孤神格例
　　颧骨生峰　主孤无子，纵有亦是螟伶儿，此乃俱不得力之相。 
　　耳无弦根　主父母妻子生离死别，田园耗散，无祖业之相。 
　　面无和气　主有妻无子，父母隔各，六亲无情。 
　　眉棱骨起　主三妻有破祖无情，主有宿疾，性刚气暴。 
　　眼下无肉　主儿女有克，得力者少，与人无情，小人不足之相。 
　　寡宿格
　　面无人色　主与人寡合，为人心毒，最爱便宜。 
　　处事不和　主人常招是非，主孤有妻而无子。 
　　不爱老幼　主六亲不和，救人无功。 
　　眉头常蹙　主早年克伤，见孤单，不伤妻女，早见刑伤。 
　　不哭常泪　必主伤妻克子，晚景孤单。一双流泪眼，只会送人亡。
　　亡神格
　　头尖项大　主人牢狱之分，性急无定。 
　　面小鼻大　主守空房，为事颠悔，才禄俱滞。 
　　须拳发卷　主人凶暴性狠毒。 
　　鼻梁横起　主与朋友难交，性严难犯。
　　劫杀格
　　眉骨枯棱　主妻子难为，六亲水炭，主性情不常。 
　　鼻梁尖薄　主杀妻害子，其心最毒，孤单相。 
　　眼深无肉　主人奸诈便宜，早年父母不得力，兄弟分离，财寿不足。 
　　喉下结高　主伤妻子，寿命不长。
　　六冲格
　　面多悔气　主作事犯重，妻子重见，亦主离亲相。 
　　眉眼不朝　主为人六亲不和。 
　　口角下垂　主为人爱便宜。 
　　齿乱牙疏　主骨肉不和，阴人不和。 
　　星辰不拱　主背禄奔波无成无立。 
　　眉目杂乱　主有人口生离死别，百事无成。
　　六害格
　　鼻尖齿乱　主自家不睦不和，阴人不得不力之相。
　　悬针梁露　主兄弟分离父母隔，各持刀弄。
　　肉露肉横，主为人反面无情，为事不仁，女人主孤。
　　华盖格
　　横纹额上　主人幼年辛苦劳碌，妻迟子晚，又主孤单。 
　　眼上露堂　主人有艺压身，为人坚吝。 
　　鼻准丰大　主为人心善爱道，为事进迟。 
　　额上高骨　主有寿不染瘟病，相刑妻子。
　　羊刃破家纹
　　印堂上穿　主持刀把斧，性重，别祖离宗之人。 
　　鼻露尖薄　主田宅破耗，屋宅破财，限行到此必危。 
　　鼻梁剑脊　主六亲水炭，三十六九一厄，末年田园耗散。 
　　两眼昏沉　主一世贫穷，奔波劳碌，妻离子散。 
　　鱼尾偏亏　主小人不足，妻子，刑克财散。 
　　面如洗光　主自破家产一世贫穷。 
　　皮薄绷鼓　主人无寿，一生财禄不聚，奔波劳碌之相。 
　　灰土尘蒙　主为人死无所归。
　　面上十大空亡
　　额尖为天空
　　额尖绷鼓，官贵无分，祖业难招，主孤，刑父母有伤，五十不齐，五十以前，凡事不吉利也。 
　　颏削为地空
　　无地角，主晚岁孤寒，妻子难为，无结果之处。夫妻隔各，六亲不和，此为平常之相也。 
　　天仓陷为一空
　　此空主食禄浅薄，主人斋戒，口腹浅薄，得祖业难招，奔波晚景，辛苦之相也。 
　　面无城廓为一空
　　此相大忌，主人无成，虚花无寿而无略，亦无祖业之人，此为平常之相也。 
　　山根陷为一空
　　此空主人离祖，六亲无力，骨肉无情，兄弟隔各，为人少力也。 
　　风门露为一空
　　此空当主财散，六亲隔绝，夫妻不能偕老，庄田祖业，主有破难存也。 
　　须不过後为一空
　　此空主为人费力，朋友无情，财帛破耗，主其子孙不得力之相也。 
　　耳无弦根为一空
　　此空之相，主人破祖离宗，身无居住之地，财禄耗散无成，亦无结果之相也。 
　　唇无须为一空
　　此空主孤刑，晚景贫寒，衣食困乏，决无妻子。若有，定是虚花到头一场辛苦，此为贱相也。 
　　十杀格
　　人行如醉为一杀；鼻曲者为二杀；面如散麻者为三杀；面如菇萎为四杀，眉浓为五杀；豺声为六杀；声高为七杀，寅申戌为八杀；口阔为九杀；眼大为十杀。
　　奸诈
　　斜视者多诈。口尖唇薄者多妄。冷笑无情多诈。偷视不正多诈。视上顾下多诈。妄说语言如太急者多诈。牙齿疏者多诈。又曰鼻尖毫出、眼细视低，口角高低，步履纵横，行步不匀，脚走高低多诈。
　　宽大
　　升斗满，部位中正，印堂开阔，诸部圆满，鼻窍微露。阴德眼上下堂有黄气，卧蚕出见，印堂黄气，精舍黄气。带令地角朝天、耳有轮廓朝水，口有棱角。眼带桃花眉如线。又如新月久视，意气可人。
　　贪食格
　　鼻如鹰嘴者多贪，心狡。眼红者多贪，心毒。眉卓者多贪。嘴尖者多贪。鼻勾者多贪。 
　　劳碌格
　　眼长多劳碌。骨粗多劳碌。面如马面驴唇劳碌。眉重气弱者劳碌。鱼尾纹多者劳碌。
　　四反格
　　耳无轮。口无棱。鼻仰孔。目无神。
　　三尖格
　　鼻尖。头尖。额尖。
　　六削格
　　眉无尾。额无角。目无神。鼻无梁。口无棱。耳无轮。
　　恶死卒亡
　　眼睛黄色主卒死。眉卓如刀主横亡。面黑常带怒容，眼中如血者，皆主暴亡。赤脉贯睛鼻露梁，主恶死。眉生逆毛主恶亡。此为恶死之相也。
　　溺水格
　　人中交纹，溺水招魂。额上忽如尘污者，五十日内，主坠井亡，名曰横殃休废。眉间黑子，初年水厄之忧。痣生鱼尾之中，主水厄之忧。口角黑 ，末防水厄。
　　火灾格
　　山根赤，七日之忧慎火。天罗纹在额上数十条者，有灾 火殃。痣在眉毛，终年必遭火厄。
　　妻美格
　　蚕下黄色起纷纷，贵人欲要立为婚。有妻必是多贤德，才子文章人帝京。
　　《神机》云：准头圆，窍不露不昂，兰台廷尉二部相应，人生主得美貌之妻。山根有奇骨伏起者，为婚得贵妻。眉如画者，一生得阴人之财。
　　
