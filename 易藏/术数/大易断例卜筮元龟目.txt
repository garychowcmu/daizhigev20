大易断例卜筮元龟目
建安 萧吉文 撰集
 
    予尝滴露研朱，对梅读易，逆爻位之得失，卜气运之变迁，莫不如影随形，如谷应声。独怪夫今之易卜君子，其于爻辞象义皆莫之究，反以枝杆蔓说而文之，是致祸福无凭也。予因是，上窥圣人之经旨，下窃六君子之传义，旁参鬼谷先生之遗文，演作歌诗，述为断例。以之决忧疑，定犹豫。观往知来，吉凶截然先定。命之曰卜筮元龟。不敢私秘，敬刻诸梓，以广其传。
 
时　大德十一年复五（虎易注：大德为元代成宗铁穆耳年号，十一年即丁未年，公元１３０７年。）    平水进德斋为之记
卷上
易书纂图
河图洛书图
太极两仪图
四象卦
伏羲八卦图
文王八卦图
蓍室图并说
 
总例门
揲蓍法
以钱代蓍法
成卦假令例
断卦名及大象例
六爻支变断例
八卦定象
八卦取象
八卦所属
八卦纳甲
浑天六位图
八宫六十四卦
飞伏神决
推卦内世应所在法
推八节旺废例
十干合
十二支合
五行生克比和例
五位配卦
凡卜卦法
推空亡法
五姓所属法
易卦发蒙歌
 
六神门
年建天符
月建直符
月建六神吉凶
日建传符
日六神内动
日六神外动
六神有气吉凶
推来情要决
过去未来要决
 
 
易书纂图
 
太极之图
　　
　　　　 
 
易有太极
　　已具之标，形器已具，而其太极者，象数未形而其理无朕之。目在河图洛书，皆虚中之象也。周子曰：无极而太极。邵子曰：道为太极。又曰：心为太极。此之谓也。
虎易注：周子指周敦颐。邵子指邵雍。
 
 
两仪之图
 
　　　　▅▅▅▅▅ 　 　　▅▅　▅▅
 
是生两仪
　　太极之　，始生一奇一偶。而为一画者二，是为两仪。其数则阳一而阴二，在河图洛书则奇偶是也。周子所谓：“太极动而生阳，动极而静。静而生阴，静极复动。一动一静，互为其根。分阴分阳，两仪立焉”。邵子所谓：“一分为二”者，皆谓此。
 
 
两仪生四象之图
 
　　　大　阳　　　　少　阴　　　　少　阳　　　　大　阴
　　　　一　　　　　　二　　　　　　三　　　　　　四
　　▅▅▅▅▅　　▅▅　▅▅　　▅▅▅▅▅　　▅▅　▅▅
　　▅▅▅▅▅　　▅▅▅▅▅　　▅▅　▅▅　　▅▅　▅▅　
 
两仪生四象
　　两仪之上，各生一奇一偶，而为二画者四，是谓四象。[][]所谓“水火木金”，康节所谓“二分为四”。揲蓍数中所谓“九八七六”者，皆是也。
 
 
四象生八卦之图
 
　　乾　　　　兑　　　　　离　　　　　震　　　　　巽　　　　　坎　　　　　艮　　　　　坤
　　一　　　　二　　　　　三　　　　　四　　　　　五　　　　　六　　　　　七　　　　　八
▅▅▅▅　▅▅　▅▅　▅▅▅▅▅　▅▅　▅▅　▅▅▅▅▅　▅▅　▅▅　▅▅▅▅▅　▅▅　▅▅
▅▅▅▅　▅▅▅▅▅　▅▅　▅▅　▅▅　▅▅　▅▅▅▅▅　▅▅▅▅▅　▅▅　▅▅　▅▅  ▅▅ 
▅▅▅▅　▅▅▅▅▅　▅▅▅▅▅　▅▅▅▅▅　▅▅　▅▅　▅▅　▅▅  ▅▅　▅▅　▅▅　▅▅
                 
四象生八卦
　　四象之上，各生一奇一偶，为三画者八。于是三才略具，而有八卦之名矣。周礼所谓“三易，经卦皆八”，大传所谓“八卦成列”，康节所谓“四分为八”者，皆指此而言也。
 
 
龟马之图
 
 	　　　　　　　水	 
 
 
 
 
 
金	　	 
 
 
 
 
木
 	　　　　　　　火	 
 
河图
　　天一生水，地六成之；地二生火，天七成之；天三生木，地八成之；地四生金，天九成之；天五生土，地十成之。此五行祖。
 
 
神龟之图
　
巽	　　　　　　离	坤
 
 
 
 
震	 	 
 
 
 
兑
艮	　　　　　　坎	乾
 
洛书
　　戴九为离，履一为坎；左三为震，右七为兑；二四为眉，是为坤巽；六八为足，是为乾艮；此八卦源。
　　
 
伏羲画八卦之图
 
伏羲画八卦之图
 
 
山
泽
通
气
 
水
火
不
相
射	 	 
 
天
地
定
位
 
雷
风
相
薄
 
 
文王重易六爻图
 
文王重易六爻图
 
 
劳
乎
坎
 
成
言
乎
艮	 
 
说
言
乎
兑
 
战
乎
乾	南	　　　　　　　南	 	 
 
相
见
乎
离
 
致
役
乎
坤	 
 
帝
出
乎
震
 
齐
乎
巽
		 
 
 
 
 
东	
 
 
 
 
 
西		
		北	　　　　　　　北	 		
 
 
蓍室之图（原版缺图）
蓍室图说（私云本八图，今存说三也）
 
　　蓍生嘉林，无以草，如蓍者代之。择地洁处为蓍室，中设包羲、文王、周公、孔子四圣人像。次设案于像前，案上置蓍五十茎，韬以重帛，贮以皂囊，内于椟中。椟用竹筒为之，如蓍之长，半为底，半为盖，下刮为台函之，使之不覆仆。椟前设元龟，在之前置壶，壶用陶器或古铜器尤佳，壶前置香炉。室前南向为牖，设大案于牖下，为布蓍之案，旁设小案，案上备笔纸墨砚。将筮则洒扫拭涤，砚注水及笔，正衣冠盥漱，讫出蓍于壶。占毕，反于椟，致敬而退。
 
 
揲蓍法
 
谨按：经云：“大衍之数五十，其用四十有九。分而为二以象两，挂一以象三，揲之以四以象四时，归奇于扐以象闰，五岁再闰，故再扐而后挂”。云云。“是故，四营而成易，十有八变而成卦，八卦而小成。引而伸之，触类而长之，天下之能事毕矣”。
　　择地洁处为蓍室，南户，置床于室中央。（床大约长五尺，广三尺，毋太近壁。）蓍五十茎，韬以纁帛，贮以皂囊，纳之椟中，置于床北。（椟以竹筒，或坚木，或布漆为之。圆径三寸，如蓍之长。半为底，半为盖，下别为台函之，使不偃仆。）设木格于椟南，居床二分之北。（格，以横木板为之，高一尺，长竟床。当中为两大刻，相距一尺。大刻之西为三小刻，相距各五寸许。下施横足，侧立案上。）置香炉一于格南，香合一于炉南，日炷香致敬。将筮，则洒埽拂拭，涤砚一、注水，及笔一、墨一、黄漆板一，于炉东。东上，筮者齐洁衣冠，北面，盥手焚香致敬。（筮者北面，见《仪礼》。若使人筮，则主人焚香毕，少退，北面立。筮者进立于床前少西，南向受命。主人直述所占之事，筮者许诺。主人右还，西向立；筮者右还，北向立。）两手奉椟盖，置于格南炉北。出蓍于椟，去囊解韬，置于椟东。合五十策，两手执之，熏于炉上。（此后所用蓍策之数，其说并见《启蒙》。）命之曰：「假尔泰筮有常，假尔泰筮有常。某官姓名，今以某事云云，未知可否，爰质所疑，于神于灵。吉凶得失，悔吝忧虞，惟尔有神，尚明告之。」
　　乃以右手取其一策，反于椟中而以左右手中分四十九策，置格之左右两大刻。（此第一营，所谓「分而为二以象两」者也。）次以左手取左大刻之策执之，而以右手取右大刻之一策，挂于左手之小指闲。（此第二营，所谓「挂一以象三」者也。）次以右手四揲左手之策。（此第三营之半，所谓「揲之以四，以象四时」者也。）次归其所余之策，或一，或二，或三，或四，而扐之左手无名指闲。（此第四营之半，所谓「归奇于扐，以象闰」者也。）次以右手反过揲之策于左大刻，遂取右大刻之策执之，而以左手四揲之。（此第三营之半。）次归其所余之策，如前，而扐之左手中指之闲。（此第四营之半，所谓「再扐以象再闰」者也。一变所余之策，左一则右必三，左二则右亦二，左三则右必一，左四则右亦四。通挂一之策，不五则九。五以一其四而为奇，九以两其四而为耦；奇者三，而耦者一也。）次以右手反过揲之策于右大刻，而合左手一挂二扐之策，置于格上第一小刻。（以东为上。后放此。）是为一变。
　　再以两手取左右大刻之蓍合之。（或四十四策，或四十策。）复四营，如第一变之仪，而置其挂扐之策于格上第二小刻，是为二变。（二变所余之策，左一则右必二，左二则右必一，左三则右必四，左四则右必三。通挂一之策，不四则八。四以一其四而为奇，八以两其四而为耦；奇耦各得四之二焉。）
　　又再取左右大刻之蓍合之。（或四十策，或三十六策，或三十二策。）复四营，如第二变之仪，而置其挂扐之策于格上第三小刻，是为三变。（三变余策，与二变同。）
　　三变既毕，乃视其三变所得挂扐过揲之策，而画其爻于版。（挂扐之数，五、四为奇，九、八为耦。挂扐三奇，合十三策，则过揲三十六策，而为老阳，其画为o，所谓「重」也。挂扐两奇一耦,合十七策，则过揲三十二策，而为少阴，其画　－－，所谓「拆」也。挂扐两耦一奇,合二十一策，则过揲二十八策，而为少阳，其画为—，所谓「单」也。挂扐三耦,合二十五策，则过揲二十四策，而为老阴，其画为x，所谓「交」也。）
　　如是每三变而成爻，（第一、第四、第七、第十、第十三、第十六，凡六变并同。但第三变以下不命，而但用四十九蓍耳。第二、第五、第八、第十一、第十四、第十七，凡六变亦同。第三、第六、第九、第十二、第十五、第十八，凡六变亦同。）
　　凡十有八变而成卦，乃考其卦之变，而占其事之吉凶。（卦变别有图，说见《启蒙》。）礼毕，韬蓍袭之以囊，入椟加盖，敛笔砚墨版，再焚香致敬而退。（如使人筮，则主人焚香，揖筮者而退。）
 
虎易注：以上揲蓍法，来自朱熹《周易本义?筮仪》，但其有些内容有阙漏，现以《周易本义?筮仪》原文补入。
 
 
别加　　揲蓍要法　[]法[]鉴明断　某私加之歌并多智耳　
 
　　大衍之数五十，其用四十有九。分而为二以象两，挂一以象三， 揲之以四以象四时，归奇于扐以象闰，五岁再闰，故再扐而后挂。
　　揲蓍之法：取蓍五十茎，置其一不用（以象太极无为），其为用之策四十有九。筮者焚香执蓍，祝之曰：太极即判，幽赞神明而生蓍，圣人则之。观变阴阳而立卦，始之卜祈不徒尚占而议数。观其吉凶，则在经世而济人。所以决疑特备于蓍龟，[][]应同于影[][][]将大道辄布于羲氏文王，敢拟凡情，尚扣于周公孔子。四营统举，百世可知，感而遂通，求之则得。今有某某国乡贯某人云云何复等。
　　以蓍四十九策，信手分为二，各执于手（蒙而仪也），挂右手一策于左手小指间（象三才也），遂以四揲左手之策（象四时也），归其余策，或一或二或三或四，扐于左手四指间（以象闰也），又以四揲右手之策，而再归其余策，扐于左手第三指之间（象再闰也），是谓一变。其挂扐之数，不五则九，置于案右。
　　一变之后，除前余数后，合其见存之策，或四十或四十四。其分二挂一揲四，一如前法，是谓再变其挂扐之数。不四则八，置于案右。再变之后，除前两次余数外，后合其见存之策，或四十或三十六或三十二，其分二挂一揲四亦如前法，是谓三变其挂扐之数。如再变例三变既毕，乃视其变所得挂扐之策，合而数之，其策合一十三数，而为老阳，是之谓重，其画o（奇数也）。其策合一十七数，而为少阴，是之谓折，其画－－（偶数也）。其策合二十一数，而为少阳，是之谓单，其画—（奇数也）。其策合二十五数，而为老阴，是之谓交，其画x（偶数也）。凡三变而成一爻，即画爻于版，合四十九策后分挂扐[]，并如前式。每三变成一爻，六爻成一卦，是谓十有八变而成卦。然后其爻变与不变，以占休咎。
 
 
别加　　筮仪　（后周易传义，写以私加，而欲审详其仪者也。）
虎易注：此节内容同《揲蓍法》，故不再录入。
 
 
别加　　以钱代蓍法
　　卜者焚香致敬，祝曰：至虚至圣至诚，感神圣人作易，幽赞神明，与天地合其德，日月合其明，四时合其序，鬼神合其吉凶。一心虔恳伏羲皇帝，周室文王，孔父圣人，周公圣人，袁天罡先生，李淳风先生，孙膑先生，鬼谷先生，王辅嗣先生，邵康节陈希夷先生，前代演易一切先师，六丁神将，六甲神将，年月日时四直功曹使者。今有某姓君子，自有呵[],祷祝在前。今遇某甲某旬某日，[]将六十四卦内占一卦，三百八十四爻内占六爻，吉凶悔吝，祸福忧虞，惟有尔神，谅垂昭报。
 
别加　　掷钱卜龟祝语　从鉴明断私加之
　　至圣至灵至诚，感神圣人作易，幽赞神明，与天地合其德，日月合其明，四时合其序，鬼神合其吉凶。志诚虔恳伏羲皇帝，周室文王周公，孔父圣人，鬼谷先生，孙膑先生，袁天罡先生，李淳风先生，王辅嗣先生，邵康节先生，年神月将日直功曹，六丁六甲神将，报卦童子，示卦童子，卦中一切圣贤。今有大元国某州某县某人，自有呵[]，祷祝在前，为占目下所作所谋，有无祸福，有无吉凶，[]将六十四卦内占一卦，三百八十四爻内抽六爻，吉凶得失，悔吝忧虞，惟尔有神，谅垂昭报。三掷云讫，看成何卦，依卦详断。
 
 
占卦启请语（从鬼谷断，重加之辂，洛故[　]车，又虑何格之切。）
虎易注：此节内容和前面都差不多，暂不录入。
 
以钱代蓍法
成卦假令例
 
断卦名及大象例
 
假合泰之既济，以卦名断之，是人情通泰，复无不济。以泰之大象曰：“天地交泰，后以财成天地之道，辅相天地之宜，以左右民”。是上下交泰，裁度施为，吉无不利。然复虽已成，尤当如既济之思患预防，以保其终也。
 
 
支变卦爻例
 
　　凡卦一爻动，以本卦动爻占。二爻动，以下变爻为主，上变爻为应。三爻动，以本卦彖辞为主，变卦彖辞为应。四爻动，以上不变爻辞为主，学不变爻辞为应。五爻动，以静名为主。六爻动，以变卦彖辞占。六爻静，以象占。假合泰之既济，以九二爻辞诗断，详其大意。至于人复万变，配以支干六神，是其祸福且主人作焉，非惟观征止。欲知未庶乎吉凶，使人知所趋避耳。
 
 
八卦定象
 
单单见单初一曰乾，折单见折坎居二象，折折见单次三曰震，单折见折艮为四等。
单单见折次五曰巽，单折见单离卦六看，折折见折次七曰坤，折单见单兑终八门。
 
 
八卦取象
 
　　乾三连，，坤六断，，震仰盂，，艮覆碗，，离中虚，，坎中满，，兑上缺，，巽下断，。
 
虎易注：为便于读者识别，附放大的图形如下：
    ▅▅▅▅▅　        ▅▅　▅▅　        ▅▅　▅▅　        ▅▅▅▅▅
    ▅▅▅▅▅          ▅▅　▅▅　        ▅▅　▅▅　        ▅▅　▅▅　     
    ▅▅▅▅▅  乾卦    ▅▅　▅▅　坤卦    ▅▅▅▅▅  震卦    ▅▅　▅▅  艮卦
      乾三连              坤六断              震仰盂              艮覆碗
--------------------------------------------------------------------------------------------
    ▅▅▅▅▅　   　   ▅▅　▅▅　        ▅▅　▅▅　        ▅▅▅▅▅            
    ▅▅　▅▅　        ▅▅▅▅▅          ▅▅▅▅▅          ▅▅▅▅▅                  
    ▅▅▅▅▅  离卦    ▅▅　▅▅  坎卦　  ▅▅▅▅▅  兑卦    ▅▅　▅▅　巽卦 
      离中虚              坎中满              兑上缺              巽下断
--------------------------------------------------------------------------------------------
 
 
八卦所属
 
乾天属金，坎水属水，艮山属土，震雷属木，巽风属木，离火属火，坤地属土，兑泽属金。
 
 
八卦纳甲
 
壬甲从乾说，乙癸向坤求。庚来震上立，辛出巽方游。戊从坎处起，离用己为头。丙向艮门入，丁出兑家流。
 
浑天六位图
 
 
爻位	乾	坎 	艮	震	巽	离	坤	兑
上六	壬戌土	戊子水	丙寅木	庚戌土	辛卯木	己巳火	癸酉金	丁未土
五爻	壬申金	戊戌土	丙子水	庚申金	辛巳火	己未土	癸亥水	丁酉金 
四爻	壬午火	戊申金	丙戌土	庚午火	辛未土	己酉金	癸丑土	丁亥水
三爻	甲辰土	戊午火	丙申金	庚辰土	辛酉金	己亥水	乙卯木	丁丑土
二爻	甲寅木	戊辰土	丙午火	庚寅木	辛亥水	己丑土	乙巳火	丁卯木
初爻	甲子水	戊寅木	丙辰土	庚子水	辛丑土	己卯木	乙未土	丁巳火
 
 
虎易注：以上内容为便于阅读，将原文制作成表格形式。
 
 
八宫六十四卦
 
乾宫八卦　　金兆属阳
乾为天 一世　天风姤 二世　天山遁 三世　天地否 四世　风地观 五世　山地剥 游魂　火地晋 归魂　火天大有
坎宫八卦　　水兆属阳
坎为水 一世　水泽节 二世　水雷屯 三世　水火既济 四世　泽火革 五世　雷火丰 游魂　地火明夷 归魂　地水师
艮宫八卦　　土兆属阳
艮为山 一世　山火贲 二世　山天大畜 三世　山泽损 四世　火泽睽 五世　天泽履 游魂　风泽中孚 归魂　风山渐
震宫八卦　　木兆属阳
震为雷 一世　雷地豫 二世　雷水解 三世　雷风恒 四世　地风升 五世　水风井 游魂　泽风大过 归魂　泽雷随
巽宫八卦　　木兆属阴
巽为风 一世　风天小畜 二世　风火家人 三世　风雷益 四世　天雷无妄 五世　火雷噬嗑 游魂　山雷颐 归魂　山风蛊
离宫八卦　　火兆属阴
离为火 一世　火山旅 二世　火风鼎 三世　火水未济 四世　山水蒙 五世　风水涣 游魂　天水讼 归魂　天火同人
坤宫八卦　　土兆属阴
坤为地 一世　地雷复 二世　地泽临 三世　地天泰 四世　雷天大壮 五世　泽天夬 游魂　水天需 归魂　水地比
兑宫八卦　　金兆属阴
兑为泽 一世　泽水困 二世　泽地萃 三世　泽山咸 四世　水山蹇 五世　地山谦 游魂　雷山小过 归魂　雷泽归妹
飞伏神决
 
飞神是世定于真，伏神还从本卦轮。纯卦归魂来去换，递相交代是其神。
乾家伏神坤家觅，坤家伏神乾家求。震巽彼此相抽换，递相来往自流通。
兑卦伏神艮位取，艮家伏神兑家游。坎家伏神离家索，离家伏神坎家抽。
俱于本宫起纳甲，从初数至世爻休。
，
 
推卦内世应所在法
 
一世卦应在四，二世卦应在五，三世卦应在六，四世卦应在初，五世卦应在二，游魂卦应在初，归魂卦应在六。凡八纯，世在六应在三。
 
 
推八节旺废例
 
凡占先看内卦是何卦，然后看其旺废。大抵旺相则吉，休废终是无成。
春木旺，火相，土死，金囚，水休。
秋金旺，水相，木死，火囚，土休。
夏火旺，土相，金死，水囚，木休。
冬水旺，木相，火死，土囚，金休。
 
旺相胎没死休囚废
附表：
 	 	旺	相	胎	没	死	休	囚	废
正月节	立春	艮	震	巽	离	坤	兑	乾	坎
二月中	春分	震	巽	离	坤	兑	乾	坎	艮
四月节	立夏	巽	离	坤	兑	乾	坎	艮	震
五月中	夏至	离	坤	兑	乾	坎	艮	震	巽
七月节	立秋	坤	兑	乾	坎	艮	震	巽	离
八月中	秋分	兑	乾	坎	艮	震	巽	离	坤
十月节	立冬	乾	坎	艮	震	巽	离	坤	兑
十一中	冬至	坎	艮	震	巽	离	坤	兑	乾
 
 
十干合
 
甲与己合，乙与庚合，丙与辛合，丁与壬合，戊与癸合。
 
 
十二支合
 
子丑合，午未合，辰酉合，卯戌合，寅亥合，巳申合。
 
 
五行生克比和例
 
　　相生：金生水，水生木，木生火，火生土，土生金。
相克：金克木，木克土，土克水，水克火，火克金。
比和：金见金，木见木，土见土，水见水，火见火。
 
五位配卦
 
以卦宫所属为我，浑天甲所属为他也。
生我者为父母，我生者为子孙，克我者为官鬼，我克者为妻财，比和者为兄弟。
 
 
凡卜卦法
 
常以世为我，应为他人。世若克应我吉，应若克世我凶。内卦克外吉，外卦克内凶。
 
 
推空亡法（空亡，八大凶神也）
 
　　甲子旬中戍亥空，甲戍旬中申酉空，甲申旬中午未空，甲午旬中辰巳空，甲辰旬中寅卯空，甲寅旬中子丑空。
 
 
五姓所属法
 
宫姓属土，商姓属金，角姓属木，徵姓属火，羽姓属水。
 
 
易卦发蒙歌
 
乾为天为父，（三画皆奇，禀纯阳之气，故为天为父。）
坤为地为母，（三爻皆偶，具纯阴之体，故为地为母。）
震坎艮为男，巽离兑为女。（震初爻奇，故谓之长男。坎中爻奇，故谓之中男。艮上爻奇，故谓之少男。巽初爻偶，故谓之长女。离中爻偶，故谓之中女。兑上爻偶，故谓之少女。）
八卦配五行，水火木金土，（乾兑属金，震巽属木，离属火，坎属水，坤艮属土。）
内外卦既成，（凡占初掷者为初爻，自下向上。假合初三掷皆奇，是谓内卦得乾。再三掷皆偶，是谓外卦得坤。合而言之，为地天泰卦。他并仿此。）
考浑天甲子。（见前决例，[　][　]最要熟记。）
我生为子孙，（如金宫卦见水爻便是。凡卦有子孙，谓之福德爻。）
生我为父母，（如金宫卦见土爻者是。凡卦中父母爻动，忧子孙。）
我克者为财，（如金宫卦见木爻者是。凡占财爻动合杀，忧父母病。）
妻妾财同此。（凡婚姻及求财，皆要此卦爻旺相有气，不落空亡。）
克我者为鬼，（如金宫见巳午火是。凡疾病皆视此爻，知鬼神情状。）
求官亦堪许，（选举求官皆视此爻。以得时为贵，得时者，春寅卯，夏巳午，秋申酉，冬亥子。更忌有子孙爻动，克官鬼。）
比和为兄弟，盖因同类取。（如金宫见申酉爻，此爻动，忌妻妾疾病。）
喜庆视青龙，（属木，春旺。其神若同子孙发动，及持世有气，不落空亡，主有婚姻官禄财帛，添进人口之喜。）
凶丧视白虎，（属金，秋旺。其神临身世应，及与鬼爻财爻同宫有气，定主有孝服。不动不克好。）
口舌应朱雀，（属火，夏旺。其神临身世应，或动克身世应吉。与财同宫，定主文书口舌，公事立至，无气则吉。）
阴私验玄武，（属水，冬旺。其神动克身世应，主女多疾病，盗贼事。）
鰧蛇多怪梦，（属土，四季旺。其神土若克身世应，主忧疑虚惊怪梦。）
勾陈事田土。（属土，四季旺。其神动克身世应，主有疾病，官司，相争田土屋宅山林之事。若刑世应，主坟墓不安。）
动爻验支变，（支变者，谓如乾变巽则吉，是子爻。子或丑，所谓子与丑合。或支得离，是子刑卯则凶。或支得艮，是子遇辰，更得申日或申旬或申月，为三合申子辰水，事则吉。或支得坤，是子遇未，为六害凶。他并仿此消息推之。）
大杀日下数，（甲乙猪，丙丁羊，戊己犬，庚辛虎，壬癸蛇。）
天喜喜事至，（正戌，二亥，三子，四丑，五寅，六卯，七辰，八巳，九午，十未，十一申，十二酉。一说云：春戌夏丑秋辰冬未。）
遇贵谋荐举。（甲戊庚日牛羊，乙己日鼠猴，丙丁日猪鸡，壬癸日兔蛇，庚辛逢虎马，此是贵人方。此天乙贵人，卦中有此爻者，得贵人携持。）
六合百事吉，（子与丑合，寅与亥合，卯与戌合，辰与酉合，巳与申合，午与未合。子月丑爻动，持世皆吉。）
六害百事阻，（子害未，丑害午，寅害巳，卯害辰，亥害申，戌害酉。）
刑冲与墓绝，举动多忧阻（三刑谓：子刑卯。丑刑戌，戌刑未，未刑丑。寅刑巳，巳刑申，申刑寅。辰、午、酉、亥为自刑。（虎易注：刑例描述不完整，甚至有误，直接改正如上。）四冲谓：子午、卯酉、寅申、巳亥、辰戌、丑未。（虎易注：此四冲，其实为六冲。）四墓谓：金墓丑，木墓未，火墓戌，水土墓在辰。四绝谓：金绝寅，木绝申，火绝亥，水土绝在巳。）。
六十四卦名，吉凶为定主，（如：遇泰则通，遇否则塞，遇屯则厄，遇蹇则难，遇遁则逃，遇明夷则暗，遇剥不利，遇晋康宁。）
大象六爻辞，细详诗断语。（大象：如遇益卦，见善则迁，有过则改。遇损卦，则惩忿窒欲。爻辞谓如：遇乾初九爻动，潜龙勿用，则未宜谋用也。今之卜者，正经爻辞置之不用，殊不思古圣人之书，岂虚设哉。将遂爻辞意，祖述先贤易辞，换成一诗，以验吉凶，卜者详之。）
支干配六神，祸福如目睹，（十干、十二支，配合六神，以断过去未来吉凶祸福。）
万事欲先知，各以其例取。（后卷自天时门至胎息门，凡二十七例，卜易君子各随事以例而推，祸福自然朗矣。）
六神门第一
　
年建天符，月建直符，日建传符，时辰直事。青龙木神，朱雀火神，勾陈土神，螣蛇土神，白虎金神，玄武水神。
 
 
年建天符
 
如子年占卦，内有子爻动或持世方断。
天符持木神。岁内有官职进益之喜。天马并，同众喜事。驿马并，自己有喜。福德并，家中进益。在内象内喜，在外进外财喜。
持火神。君子有加官进职文字之喜。并凶，家分离，火惊恐，伤厨事。
持土神。并吉，主进田产，加官喜事。并凶反此，官事勾连，田产散亡。
持金神。并吉，主道路远行吉。并凶，悲忧愁惨，挫志损神，血光丧服。
持水神。并吉，主进舟船，并酒之财。并凶，则主盗贼，船水之厄难。更取气象消息，重主过去，交主未来。动克世应断之，不动不克不折。贵人及应举人见天符大吉，常人小人见之反不利。
 
 
月建直符
 
每月月建爻动方断。前是定局，后是吉凶断例。
 
 	正	二	三	四	五	六	七	八	九	十	十一	十二
青龙	寅	卯	辰	巳	午	未	申	酉	戌	亥	子	丑
白虎	申	酉	戌	亥	子	丑	寅	卯	辰	巳	午	未
朱雀	巳	午	未	申	酉	戌	亥	子	丑	寅	卯	辰
玄武	亥	子	丑	寅	卯	辰	巳	午	未	申	酉	戌
勾陈	丑	寅	卯	辰	巳	午	未	申	酉	戌	亥	子
螣蛇	辰	卯	寅	丑	子	亥	戌	酉	申	未	午	巳
 
月建青龙在内象，月内有婚姻进人口之喜。在外象，求官进职吉。
破为白虎，月内有人疾，阴女阳男。子孙兄弟父母妻财，并可预断之。若带杀同鬼，孝服。外象远路行人之事。
前三朱雀。在内官事口舌事，在外文书之喜。
后三玄武。在内阴私伏匿，在外象盗贼失脱之事。
后三勾陈。在内象争讼嫉妒，在外象田宅勾留。
螣蛇。进在辰月，不虚惊遁厕，怪兽惊恐，在外象非横灾。
右爻动或克世应断之，不动不克不断。交未来，重过去，吉凶可见。
建前后二位，祸福相同。
子与丑同，寅与卯同，辰与巳同，午与未同，申与酉同，戌与亥同。
 
 
日建传符
 
如子日占，子爻动，定应在今日。
 
卦爻	甲乙	丙丁	戊	己	庚辛	壬癸
上爻	玄武	青龙	朱雀	勾陈	鰧蛇	白虎
五爻	白虎	玄武	青龙	朱雀	勾陈	鰧蛇
四爻	鰧蛇	白虎	玄武	青龙	朱雀	勾陈
三爻	勾陈	鰧蛇	白虎	玄武	青龙	朱雀
二爻	朱雀	勾陈	鰧蛇	白虎	玄武	青龙
初爻	青龙	朱雀	勾陈	鰧蛇	白虎	玄武
 
 
日六神内动
 
青龙内摇多喜庆，（注：青龙在内三爻动，主家中有婚姻喜庆之事。春寅卯爻为旺相。）
白虎内惊忧疾病，（注：白虎，金神。或在水爻上来，是水为白虎，入墓，占疾大凶。如庚辛日卜得乾卦，甲子水动，是水为白虎，化为辛丑土，内见巽，水墓在辰，又曰白虎金神，名两重入墓，必见死亡。他皆仿此。秋申酉爻上动，为旺相尤凶，休囚吉。）
朱雀飞扬口舌惊，（注：朱雀，火神。亦有气为朱雀者，附亥子爻，文字无气，口舌亦无喜。夏巳午上动为旺相。）
玄武内摇忧远路。（注：玄武内摇，主阴私走失。冬亥子爻上动为旺相。）
杀阴内动忧亡殁，鰧蛇内摇怪惊卒，（注：杀阴例：正午、二巳、三辰、四卯、五寅、六丑、七子、八亥、九戌、十酉、十一申、十二未。已上逐月下。螣蛇附之爻动者，其家定主有怪异事，惟受官大吉也。）
大杀内居主伤亡，勾陈临之言告述。（注：大杀例：正戌、二巳、三午、四未、五寅、六卯、七辰、八亥、九子、十丑、十一申、十二酉。勾陈附之，主有丧亡事。推拜官受职吉，杀爻相生相克凶。勾陈土从辰戌丑未爻各旺相，向寅卯爻上吉，囚死。）
日下大杀更推详，甲乙猪兮丙丁羊，戊己犬处庚辛虎，父母子孙逢此杀，必定悲号入内堂。（注：甲乙亥，丙丁未，戊己戌，庚辛寅，壬癸巳。此杀推占病忌，爻动方断。）
 
 
日六神外动
 
白虎外摇忧远游，（白虎外动，主有远行之事。）
朱雀爻惊他自忧，（朱雀外动，主外来口舌。逢吉，有文字之喜。）
勾陈发动言谋证，（勾陈外动，主外事勾留。）
玄武须云损失愁。（玄武从土爻上来，主有损财盗贼事。）
青龙外言官职会，（青龙外动，主有外喜，或拜官受职喜。）
鰧蛇故云忧在外，（螣蛇外动，主他事。喜是他喜，凶是他凶，吉凶必定自外而来也。）
大杀动须六畜灾，（大杀例见前节注。外动主其六畜有损。）
杀阴动须修福位。（杀阴例见前注。推拜官受职吉。）
 
 
六神有气吉凶
 
青龙旺相有欣恰，朱雀文书并口舌，鰧蛇惊怪火光飞，玄武旺相防盗贼。
白虎旺相兵丧事，休囚死绝却为吉，勾陈旺相斗讼凶，囚死兵伤自投掷。
杀阴旺相忧囚系，大杀临之相[]滞，六神皆尽法其例，旺论朱雀[]财弊。
白虎临财损病忧，玄武临财忧盗制，青龙临财即吉庆，鰧蛇临财主遗失。
勾陈临财遇勾留，若不争财相嫉妒，但能依此与人占，万事吉凶无一失。
 
 
推占来情休旺吉凶要决章
 
欲知卜者来何意，先看旺相休囚气，旺相婚姻宜官职，休囚争财官退位。（注：春艮震，夏巽离，秋坤兑，冬乾坎。凡占卜必先看八卦休旺之气者，盖休生之卦，乃占卜之提纲也。故内外俱在旺相者，大则求官，次则嫁娶，出类而知。凡在公在私，经常有隧者皆是也。如内外休囚者，则反此。）
身居世上欲行游，鬼更当门官病忌，（注：鬼在第三四爻是也。子午为世身在初，丑未为世身在二，寅申为世身在三，卯酉为世身在四，辰戌为世身在五，巳亥为世身在六。又法：只取驿马动为断。驿马例：申子辰马居寅，寅午戌马居申，亥卯未马在巳，巳酉丑马在亥。）
胎没怀胎犯鬼神，阴私逃避失财人。（注：胎没二卦，春巽离，夏坤兑，秋乾坎，冬艮震。值者多是占孕病，鬼神为祟，或逃窜，或失财。凡囚死之卦，必占官司囚系事，并犯疾厄及亲戚丧亡。）
外发胎生人觅己，内动旺相己求人，日月合生从吉说，若知刑害则凶陈。（注：世爻与月建及日辰相生相合者，则从吉说。如世爻与月建日辰相刑害，则凶。外不求觅，不可不审。）
身在财乡欲觅财，亦忧父母及妻灾，变入空亡奴婢走，定知生死占新来。（注：财爻持世，或在他爻动，主妻妾灾及忧父母。如空亡带杀，主丧亡事。凡财爻动忧父母，父母爻动忧子孙，子孙爻动忧官事，官鬼爻动忧兄弟，兄弟爻动忧失财及妻妾。盖取五行相克之义。）
日辰生卦及其世，多占父母及其身，卦与世爻生日者，应卜妻财及子孙。
卦与世爻同克日，必须六畜及婚姻，卦世与日无相克，尽占塚墓兄弟亲。
日克世爻占丧事，并占怪异及相论，游魂世应日相克，卜心无定为他人。（注：若生克断决甚验，惟游魂卦主心不定。卦者，即所主之月卦也。如乾乃四月之卦，姤乃五月卦之类也。）
世应日月破并刑，官灾盗贼死亡惊，若不人与相争事，却有亡贼哭泣声。（注：凡世应居月破月刑，来刑本日者，定有官司、盗贼、死亡、惊恐，故也。或公讼喧争事，或失财、孝服、悲泣声。更看有无刑杀，洞林曰：世应三刑并杀阴，十死一生也。）
应来克世人谋己，世动克应己谋人，旺相与生官作碍，休囚带杀鬼相侵。（注：所言相克者，即相克相害也。又彼此相克害，亦当视爻休旺。如克害旺相，而带官鬼官符者，即公讼也。如克害之爻休囚，带杀诸死符，病即主病也。）
 
阴世月前事未至，阳爻月后事先过，但能仔细寻其意，卦中何事不包罗。（占法：阴主未来，阳主过去。假令十月坤宫得初六五爻动，[]子阴爻持世，而在月建之前，主未来。如十月得临卦，九二爻动，是丁卯阳爻，在月未建之后，此则已往。更以六神变动推之，无不应矣。）
 
 
占过去未来章
 
　　父母爻为印，财爻为绶。占求官任所有无章内二节。
爻在卦前言未来，爻在卦后言过去，六爻先以卦为身，然后看其爻发处。（注：圣人作易，逆观未来，顺考以往。假令遁卦，第二阴爻为世，即是六月卦也。月建未，未属土。壬午火为印绶，或官职、或病疾。午在未之后，言已往也。合在巳，午前四月，五壬申金，为月卦所生之爻，土生金爻带兄弟为应，万事和合，喜悦之事。申在未前，为未来事。合申酉年七八月应。他并仿此。壬申壬午丙申兄弟备遁中也。）
欲知其事合有之，细相六爻卦体推，太岁冲身以月断，月卦冲岁以日期。（四冲：子午卯酉，寅申巳亥，辰戌丑未。假合子以午为冲，卯见酉为冲，岁冲以月期，月冲以日期也。）

