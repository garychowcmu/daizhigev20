蒋公字字金 清 蒋平阶大鸿

《蒋公字字金》




字字金第一

盖言此书，先贤编出，其中理气，条分缕晰，辨正原文，有言责无，今传与后，切勿轻泄。

邪书肆起，地学不明，各宗师授，莫辨渭泾，我作此书，暗室一灯，楷模后学，字字万金。

戒学者遵律第二

要求真诀，盟神受戒，毋为财动，毋为仇害，择主以交，惟德是赖，求之不诚，留福以特。

轻指好地，造物所忌，于天之怒，遭雷击死，福善祸淫，乃天之理，如觅住城，栽培心地。

山水配合第三

玄空妙诀，惟看雌雄，山与水对，阴与阳通，九星流转，彼此相逢，坎离交媾，一气浑融。

先看金龙，坎离定位，乾坤父母，锺毓最贵，一雌一雄，相为经纬，空中体认，心神领会。

真龙归藏，其气内聚，动则气生，不动乃死，随元变方，随方变气，舍此求之，岂合玄机。

阴阳差错，其祸无穷，审龙如此，观水亦同，配合无谬，运到兴隆，阳顺阴逆，以窥化工。

坎离水火，实具五行，阴施阳受，万物始生，取以看地，锺毓可凭，泄天之密，鬼神亦惊。

格龙卦第四

阴阳得配，相见为难，八神四个，其一宜攀，得以配合，毓贵锺贤，是秘妙诀，切宜细研。

子午卯酉，乾坤艮巽，为父为母，宁不相见，此真配合，精力旺健，四个之一，虽微亦显。

甲庚壬丙，辰戍丑未，阴阳相见，此为一类，依龙立向，亦堪消水，旁通一路，父母之位。

乙辛丁癸，寅申巳亥，阴与阳见，配定二类，龙固合向，向亦合龙，父母可兼，莫寻别位。

节节清纯，三元不替，预知福力，一节一代，祸福颠倒，杂山杂水，其辨入微，其灵如鬼。

玄空之妙，四个取一，阴与阳交，阳与阴合，阴阳文媾，二气浑合，生生不穷，允推良法。

四偶四正，谓之父母，其余子息，左右夹辅，父母力大，统涵诸子，区而别之，一山一水。

山自管山，水自管水，不相为谋，山水异路，立眷成家，各宗父母，倘有差错，如仇嫉妒。


论宫行度第五

子午卯酉，是为天元，乙辛丁癸，乃其所生，同共行路，有合无嫌，四隅立向，配偶宜然。

乾坤艮巽，天元之宫，辰戍丑未，乃其所锺，携带同行，情谊自融，立向论配，四正乃从。

辰戍丑未，地元宫起，与谁同行，父母而巳，甲庚壬丙，夫妇相比，阴阳配合，立向所取。

甲庚壬丙，亦是地元，倘其出脉，不可有兼，左右皆杂，只爱单行，辰戍丑未，觅配为缘。

寅申巳亥，人元独步，骑龙走出，不受人辅，兼来便杂，世罕能悟，乙辛丁癸，配向一路。

乙辛丁癸，人元是水，傍母同行，独行不美，巳亥可向，寅申亦配，一雌一雄，两情交会。

量山之法，在于审脉，观其行度，随其曲折，男女可分，微茫亲切，地元人元，不宜有杂。


入首卦第六

次察血脉，以审来龙，到头八尺，真气内充，气止水交，堂聚其中，揣摩穴法，以窥化工。

共路两神，疑忌有杂，只论到头，审清来脉，阴错阳差，其神带煞，水亦可救，认水立穴。

剖别山水，先看到头，乘气之法，细细推求，此处不错，富贵可谋，此处若错，喜变为忧。

千嘱万嘱，到头括目，罗经照定，或兼或独，山龙水龙，各有眷属，分清水路，自然发福。


依龙立向第七

支神出脉，干神立向，有兼无兼，亦从脉辨，脉从干出，向以支上，从支从干，审脉决断。

前兼后兼，天玉宗旨，审龙立向，辨山辨水，连珠不放，四正而已，其余山向，配合为美。

挨星秘诀，阴阳两路，阴阳顺逆，入首起数，以视入穴，是何星主，随元管局，谁能解悟。


水口卦第八

要看城门，真龙驻足，众水交会，真气内畜，狮象龟蛇，禽星特出，无此贵格，不须寓目。

城门一诀，岂待外来，龙水交会，内气兜收，锁得元精，不至旁流，合得三般，一段尽搜。

城门妙诀，原论挨星，阳顺阴逆，九宫飞临，四个之一，遂位流行，四吉四凶，以辨水神。

又看流神，不可差分，去路固重，来路亦论，一毫有杂，祸悲踵门，龙水坐向，厥重惟均。

流神利害，元气为之，有吉有凶，乃其所司，特朝一点，招摄灵奇，凝聚局内，速发何疑。

步水之法，与山不同，专论卦气，测其吉凶，倒看元运，别有化工，山静水动，一西一东。

山静水动，从地从天，一覆一仰，相反照然，倒水步云，其理非偏，参透此旨，可以探玄。

来宜衰方，去宜从死，衰即是旺，死亦非死，上元八九，下元一二，四吉四凶，倒用玄机。

只看本运，不参局堂，审定八方，以察水路，克入为吉，曲折相顾，去来不清，定遭嫉妒。


明堂三局第九

卦立三般，筠松妙诀，一共四七，二连五八，三九与六，永为定格，两路相交，颠倒顺逆。

是用九宫，分定厥位，求端于天，妙乎对待，用以倒排，其序莫昧，左旋右旋，玄空最贵。

北斗七星，如何打劫，九宫定位，七星跋涉，破军所临，巧取其穴，环而布之，坎与离合。

先天倒排，七星顺挨，倒须隔位，顺由宫推，以求坎离，三卦与偕，同宫山水，须要分开。

七星顺序，本宫推起，每宫三位，有山有水，相见不宁，打劫争忌，高人分用，契合玄机。

玄空大卦，不外三般，天心已合，立向何难，水来归水，山来归山，一家眷属，允契玄机。

局管初年，祸福立见，消息堂气，观其出面，只要纯净，不宜交战，暗流亦同，明流愈显。


九宫挨星第十

来山来水，挨星最贵，此处一差，宁不为累，今人审运，殊属愦愦，泄漏玄机，惊神泣鬼。

零神正神，亦观所遇，装正扒零，审运而已，四吉装正，扒零则忌，四凶扒零，装正不喜。

来山去水，原分两局，不同而同，一气连属，知此运用，始能造福，造化在手，功效神速。

五行生克，取用贵明，流神克入，来脉要生，凭运分别，生克始清，一有混杂，如行败荆。

挨星不到，其位即空，流神冲破，衰败无穷，阳卦损男，阴卦损女，先天卦断，后天参用。

向中放水，亦取克入，流神之通，倒看乃的，克即是生，生入不吉，欲知方位，四个之一。


三元气运第十一

三元气运，分别衰旺，衰死莫修，生旺宜速，逢时知士，随元安放，运若未到，空劳梦想。

衰运之坟，千万莫修，煞气惊动，一门立休，百祸相侵，神尽难救，勿动为吉，寻吉补助。

得运之地，如种及时，速种速发，特理之宜，人生在世，七十古稀，得运灌荫，乃沐荣施。

运分三元，一元六十，山上排龙，入首勿失，审气分元，以窥入穴，顺逆挨定，须叶三吉。

主运固明，余运不衰，四吉四凶，就安去危，若合玄空，运发如雷，阴阳得配，一例同推。

九星双起，其法甚秘，来山去水，雌雄互异，阳顺阴逆，山水一理，水辨来源，山辨入气。

到头一节，须论生旺，上元一白，二三同党，四巽一宫，中元所管，并作四吉，上元同看。

元卦三位，一二同坠，四卦生旺，九十年内，山脉值此，定然富贵，四卦所值，分定年位。

值年之卦，其力愈显，同队之卦，亦堪欣羡，阴阳两度，取用活变，精而求之，其义非浅。


寻龙认穴第十二

峡前峡后，亦可寻龙，干身分出，数节气锺，借干缠护，巧夺天工，自成堂局，福力攸荣。

凡为凹缺，为祸最烈，不拘方位，逢之即灭，不拘元运，逢之即绝，阴基阳居，都怕此撃。

砂法之秘，在于化曜，要在盘内，十干探讨，荫贵权印，刑囚难保，向上分经，串出乃好。

理法己明，期势宜辨，一言蔽之，特来开面，凡目所见，不离这件，观形察势，团聚可羡。

形家之言，汗牛冲栋，形止气蓄，一言足诵，砂水交会，由远而近，主仆分明，太极有晕。

贵贱认龙，吉凶辨砂，不正恶状，煞身忘家，返背迫压，破碎磋跎，皆指凶祸，勿见为佳。

贫富论局，亦论得水，局圆水抱，朝拱亦美，最怕刈脚，冲射尤忌，反背倾斜，不见为贵。


山洋别法第十三

山法洋法，各有专家，比而用之，其乱如麻，量山步水，宗旨毋差，我今区别，造福无涯。

洋法坐空，水绕归后，不用砂关，只要水抱，以水为龙，水绕独厚，堂宽势高，渐高乃妙。

洋贵得水，勿贪秀峰，前高后低，高要双容，后低非漕，灵秀所锺，左右平抱，高迫则凶。

又有平陆，非洋非山，法宜详究，扦穴尤难，高处之穴，阳极阴生，此为交媾，妙理可参。

束气包裹，与山相同，坐空朝满，与洋同诀，浅深凭界，左右凭夹，逆朝用案，横龙贴脊。

分元辨运，乃与洋同，倒用玄机，推算有功，倒看方位，以西作东，上元下元，四吉四凶。


纳气吉凶第十四

墓气从地，宅气从门，门旺路吉，出入亨通，财丁两盛，其乐融融，门旺宅衰，亦不为凶。

宅旺门旺，连发可决，宅旺门衰，其法乃歇，若见水光，救败亦捷，水位宜哀，元机尽泄。

人烟稠密，巷路宜详，巷冲不吉，况在衰方，急宜隔截，隔蔽不妨，若受冲煞，人口必伤。

平原旷野，四山远隔，不怕风吹，只怕阴煞，田垄水圳，切忌冲脉，不拘方位，总归凶烈。

乃有峤星，高楼峻阁，回风通气，随方反扑，百步之内，毋执常说，精求元运，知旺知煞。

山营之宅，四山皆近，固要开阳，又分动静，动则出头，静乃平顶，回风通气，出头处认。

以上诸篇，务宜细研，潜心究穷，先天后天，道明理达，始是真缘，可以无罪，可以为贤。


 
蒋公字字金 清 蒋平阶大鸿

《蒋公字字金》




字字金第一

盖言此书，先贤编出，其中理气，条分缕晰，辨正原文，有言责无，今传与后，切勿轻泄。

邪书肆起，地学不明，各宗师授，莫辨渭泾，我作此书，暗室一灯，楷模后学，字字万金。

戒学者遵律第二

要求真诀，盟神受戒，毋为财动，毋为仇害，择主以交，惟德是赖，求之不诚，留福以特。

轻指好地，造物所忌，于天之怒，遭雷击死，福善祸淫，乃天之理，如觅住城，栽培心地。

山水配合第三

玄空妙诀，惟看雌雄，山与水对，阴与阳通，九星流转，彼此相逢，坎离交媾，一气浑融。

先看金龙，坎离定位，乾坤父母，钟毓最贵，一雌一雄，相为经纬，空中体认，心神领会。

真龙归藏，其气内聚，动则气生，不动乃死，随元变方，随方变气，舍此求之，岂合玄机。

阴阳差错，其祸无穷，审龙如此，观水亦同，配合无谬，运到兴隆，阳顺阴逆，以窥化工。

坎离水火，实具五行，阴施阳受，万物始生，取以看地，钟毓可凭，泄天之密，鬼神亦惊。

格龙卦第四

阴阳得配，相见为难，八神四个，其一宜攀，得以配合，毓贵钟贤，是秘妙诀，切宜细研。

子午卯酉，乾坤艮巽，为父为母，宁不相见，此真配合，精力旺健，四个之一，虽微亦显。

甲庚壬丙，辰戍丑未，阴阳相见，此为一类，依龙立向，亦堪消水，旁通一路，父母之位。

乙辛丁癸，寅申巳亥，阴与阳见，配定二类，龙固合向，向亦合龙，父母可兼，莫寻别位。

节节清纯，三元不替，预知福力，一节一代，祸福颠倒，杂山杂水，其辨入微，其灵如鬼。

玄空之妙，四个取一，阴与阳交，阳与阴合，阴阳文媾，二气浑合，生生不穷，允推良法。

四偶四正，谓之父母，其余子息，左右夹辅，父母力大，统涵诸子，区而别之，一山一水。

山自管山，水自管水，不相为谋，山水异路，立眷成家，各宗父母，倘有差错，如仇嫉妒。


论宫行度第五

子午卯酉，是为天元，乙辛丁癸，乃其所生，同共行路，有合无嫌，四隅立向，配偶宜然。

乾坤艮巽，天元之宫，辰戍丑未，乃其所钟，携带同行，情谊自融，立向论配，四正乃从。

辰戍丑未，地元宫起，与谁同行，父母而巳，甲庚壬丙，夫妇相比，阴阳配合，立向所取。

甲庚壬丙，亦是地元，倘其出脉，不可有兼，左右皆杂，只爱单行，辰戍丑未，觅配为缘。

寅申巳亥，人元独步，骑龙走出，不受人辅，兼来便杂，世罕能悟，乙辛丁癸，配向一路。

乙辛丁癸，人元是水，傍母同行，独行不美，巳亥可向，寅申亦配，一雌一雄，两情交会。

量山之法，在于审脉，观其行度，随其曲折，男女可分，微茫亲切，地元人元，不宜有杂。


入首卦第六

次察血脉，以审来龙，到头八尺，真气内充，气止水交，堂聚其中，揣摩穴法，以窥化工。

共路两神，疑忌有杂，只论到头，审清来脉，阴错阳差，其神带煞，水亦可救，认水立穴。

剖别山水，先看到头，乘气之法，细细推求，此处不错，富贵可谋，此处若错，喜变为忧。

千嘱万嘱，到头括目，罗经照定，或兼或独，山龙水龙，各有眷属，分清水路，自然发福。


依龙立向第七

支神出脉，干神立向，有兼无兼，亦从脉辨，脉从干出，向以支上，从支从干，审脉决断。

前兼后兼，天玉宗旨，审龙立向，辨山辨水，连珠不放，四正而已，其余山向，配合为美。

挨星秘诀，阴阳两路，阴阳顺逆，入首起数，以视入穴，是何星主，随元管局，谁能解悟。


水口卦第八

要看城门，真龙驻足，众水交会，真气内畜，狮象龟蛇，禽星特出，无此贵格，不须寓目。

城门一诀，岂待外来，龙水交会，内气兜收，锁得元精，不至旁流，合得三般，一段尽搜。

城门妙诀，原论挨星，阳顺阴逆，九宫飞临，四个之一，遂位流行，四吉四凶，以辨水神。

又看流神，不可差分，去路固重，来路亦论，一毫有杂，祸悲踵门，龙水坐向，厥重惟均。

流神利害，元气为之，有吉有凶，乃其所司，特朝一点，招摄灵奇，凝聚局内，速发何疑。

步水之法，与山不同，专论卦气，测其吉凶，倒看元运，别有化工，山静水动，一西一东。

山静水动，从地从天，一覆一仰，相反照然，倒水步云，其理非偏，参透此旨，可以探玄。

来宜衰方，去宜从死，衰即是旺，死亦非死，上元八九，下元一二，四吉四凶，倒用玄机。

只看本运，不参局堂，审定八方，以察水路，克入为吉，曲折相顾，去来不清，定遭嫉妒。


明堂三局第九

卦立三般，筠松妙诀，一共四七，二连五八，三九与六，永为定格，两路相交，颠倒顺逆。

是用九宫，分定厥位，求端于天，妙乎对待，用以倒排，其序莫昧，左旋右旋，玄空最贵。

北斗七星，如何打劫，九宫定位，七星跋涉，破军所临，巧取其穴，环而布之，坎与离合。

先天倒排，七星顺挨，倒须隔位，顺由宫推，以求坎离，三卦与偕，同宫山水，须要分开。

七星顺序，本宫推起，每宫三位，有山有水，相见不宁，打劫争忌，高人分用，契合玄机。

玄空大卦，不外三般，天心已合，立向何难，水来归水，山来归山，一家眷属，允契玄机。

局管初年，祸福立见，消息堂气，观其出面，只要纯净，不宜交战，暗流亦同，明流愈显。


九宫挨星第十

来山来水，挨星最贵，此处一差，宁不为累，今人审运，殊属愦愦，泄漏玄机，惊神泣鬼。

零神正神，亦观所遇，装正扒零，审运而已，四吉装正，扒零则忌，四凶扒零，装正不喜。

来山去水，原分两局，不同而同，一气连属，知此运用，始能造福，造化在手，功效神速。

五行生克，取用贵明，流神克入，来脉要生，凭运分别，生克始清，一有混杂，如行败荆。

挨星不到，其位即空，流神冲破，衰败无穷，阳卦损男，阴卦损女，先天卦断，后天参用。

向中放水，亦取克入，流神之通，倒看乃的，克即是生，生入不吉，欲知方位，四个之一。


三元气运第十一

三元气运，分别衰旺，衰死莫修，生旺宜速，逢时知士，随元安放，运若未到，空劳梦想。

衰运之坟，千万莫修，煞气惊动，一门立休，百祸相侵，神尽难救，勿动为吉，寻吉补助。

得运之地，如种及时，速种速发，特理之宜，人生在世，七十古稀，得运灌荫，乃沐荣施。

运分三元，一元六十，山上排龙，入首勿失，审气分元，以窥入穴，顺逆挨定，须叶三吉。

主运固明，余运不衰，四吉四凶，就安去危，若合玄空，运发如雷，阴阳得配，一例同推。

九星双起，其法甚秘，来山去水，雌雄互异，阳顺阴逆，山水一理，水辨来源，山辨入气。

到头一节，须论生旺，上元一白，二三同党，四巽一宫，中元所管，并作四吉，上元同看。

元卦三位，一二同坠，四卦生旺，九十年内，山脉值此，定然富贵，四卦所值，分定年位。

值年之卦，其力愈显，同队之卦，亦堪欣羡，阴阳两度，取用活变，精而求之，其义非浅。


寻龙认穴第十二

峡前峡后，亦可寻龙，干身分出，数节气钟，借干缠护，巧夺天工，自成堂局，福力攸荣。

凡为凹缺，为祸最烈，不拘方位，逢之即灭，不拘元运，逢之即绝，阴基阳居，都怕此撃。

砂法之秘，在于化曜，要在盘内，十干探讨，荫贵权印，刑囚难保，向上分经，串出乃好。

理法己明，期势宜辨，一言蔽之，特来开面，凡目所见，不离这件，观形察势，团聚可羡。

形家之言，汗牛冲栋，形止气蓄，一言足诵，砂水交会，由远而近，主仆分明，太极有晕。

贵贱认龙，吉凶辨砂，不正恶状，煞身忘家，返背迫压，破碎磋跎，皆指凶祸，勿见为佳。

贫富论局，亦论得水，局圆水抱，朝拱亦美，最怕刈脚，冲射尤忌，反背倾斜，不见为贵。


山洋别法第十三

山法洋法，各有专家，比而用之，其乱如麻，量山步水，宗旨毋差，我今区别，造福无涯。

洋法坐空，水绕归后，不用砂关，只要水抱，以水为龙，水绕独厚，堂宽势高，渐高乃妙。

洋贵得水，勿贪秀峰，前高后低，高要双容，后低非漕，灵秀所钟，左右平抱，高迫则凶。

又有平陆，非洋非山，法宜详究，扦穴尤难，高处之穴，阳极阴生，此为交媾，妙理可参。

束气包裹，与山相同，坐空朝满，与洋同诀，浅深凭界，左右凭夹，逆朝用案，横龙贴脊。

分元辨运，乃与洋同，倒用玄机，推算有功，倒看方位，以西作东，上元下元，四吉四凶。


纳气吉凶第十四

墓气从地，宅气从门，门旺路吉，出入亨通，财丁两盛，其乐融融，门旺宅衰，亦不为凶。

宅旺门旺，连发可决，宅旺门衰，其法乃歇，若见水光，救败亦捷，水位宜哀，元机尽泄。

人烟稠密，巷路宜详，巷冲不吉，况在衰方，急宜隔截，隔蔽不妨，若受冲煞，人口必伤。

平原旷野，四山远隔，不怕风吹，只怕阴煞，田垄水圳，切忌冲脉，不拘方位，总归凶烈。

乃有峤星，高楼峻阁，回风通气，随方反扑，百步之内，毋执常说，精求元运，知旺知煞。

山营之宅，四山皆近，固要开阳，又分动静，动则出头，静乃平顶，回风通气，出头处认。

以上诸篇，务宜细研，潜心究穷，先天后天，道明理达，始是真缘，可以无罪，可以为贤。


 

 
