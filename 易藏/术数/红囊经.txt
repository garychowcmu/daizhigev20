地理秘诀

红囊经
宜丰李三素 著


两议堂藏版


天机贯旨红囊经原序
宜丰李三素注解
    阴阳地理山家卦。总是闲言话。更向山頭指拨砂。都是眼前花。休说闲星并禄马。谩言灾祸阴阳卦。休说六秀水，恰似眼前花。自言誇道会星辰，都是要传名。连山鬼运固为妙。究竟亦非好。又向山頭指贵人颠倒转家贫。天星鬼卦都无用。诸星壶中空说道黄泉十二路。的是无真趋番，见绝命诸卦，财一动见殃灾。不晓红囊经坐穴。下后人丁绝。却将说惑愚蒙圣术岂知踪。九天玄女真口诀。逐一为君说。山合红囊青囊便得真。救得世间人。合得九星宗妙诀。五行要分别。七十二龙分五音。仔细认天星。六十甲子循环布。认得吉凶处。四十八局是分金。逐位细推寻。明穴明山明水路。寻取五行布。金木水火义精通。番值八山奇。分局布局排星卦。五行通用也。番山番值五行踪。世间少人逢。但将牢记取。祸福灵如鬼。不信但覆古人坟。处处合神文。此是杨曾真口诀。匪人休浪泄。有人传得值千金。便是当年司马身。
   此乃序诸家之伪。而七十二龙也。地理穿山透地。皆言审龙。红囊则专言坐穴。盖龙係生成。而穴则待高人之妙用。古人谓一毫千里。一指万山者。皆指此也。故不可不慎。后之人抱残守缺。不信真传。惟熟读此篇。遍观古坟。自当尽弃所学，岐路之悲。庶乎可免。
天机贯旨凡例
地理之学等于天文。是以一诀千金，妙处不传。曾公得教于杨公最为亲切。其青囊云：杨公养老看雌雄。天下诸书对不同。又云以伪传伪竟不明。所以祸福为胡乱。故汗牛充栋之书颠倒参差。皆系伪种奇横。是书出于天玉、青囊、玉尺与先贤歌诀。皆索一万钱先之以问答。使略见大意。经中有辨疑者。不惜重言以审之。罗经口诀不外于得金得卦。又不外于三七二八。总之则乘气坐穴而已。青囊、玉尺与先贤歌诀。皆地理家童而习之者耳。余所发明即在耳之前。而非隐怪。尊天玉祭其祖之所自始。红囊经专言坐穴。久无刻本。时为抄出。在得诀之人口传心授。固不须文字。然守先待后。惟恐天下之人尽入火坑。则是书不可一日无。理者一定之理气。趋避之诀可习可传。峦头则千变万化。非踏破铁鞋揣摩。有素。虽父不能教其子。兹不及者神而明之存乎其人。然聚散向背之义。既发明于坟堂。惟穴心赋极其精微。穴情赋最极活泼乃为生气。熟观古墓才能自得。选择之利害多在一纪。今以古墓定吉凶。岂能悉其造墓之期。固知年月日时。治近不能治远也。先贤：方方位位有神杀。避得山通向又侵。惟有山家生气旺。天机妙诀好留心。又云：七十二龙逢旺相。观此则补山相主。弱孤造命之外。皆伪传也。但选择莫要于天文。惟秦西为最精。假我数年尚其矣之。天机妙诀总在平分六十甲子。奉国禁则以盈缩代之。至朱蔡亦未知之。复还其固有而于坐穴。天玉、青囊、玉尺其传未广。二公亦竟不知。术家有知之者。疑盈缩为本来平分为添设。而与杨曾截然异路。仰观俯察之学皆始黄帝。惟杨曾得其绪耳。盈缩之非大度六十。一之谬顶门针辨之既详。兹不再赘。大五行即金木水火土。在先天为河图。在后天为挨星。箕子之洪范实不外此。自铜涵灭蛮乃洪范之名。使人易信非真。洪范也。嗣后有一真谈。即说一谬解。因奉国禁乃亦以伪传伪。自宋及今。国禁既驰。必使此道明于中天。不惟有禆于富庶。实有助于国家养育人才矣。可不明辨之乎。谬种伪传汗牛充栋削不胜削。摘不胜摘。即摧官篇顶门针亦合者二三。离者七八。蔓草不除。则嘉禾不莠。辨之不早，真伪不分。惟玉尺经乃杨曾心法引而不发。尚不如天玉、青囊、红囊之奥。细心读之。人人可以自得。故此未註。以待将来。河图为先天。纳音为后天。必寻到源头。而五行之名始不虚设。余也遍考性理并及河图所论。纳音总无不是。否则其图愈多观与念乱。张思先有言曰。所恨古人不我见。我亦特为大息耳。
　　　　　　　　　　　　　宜丰李三素识

天机贯旨红囊经目次
　　　　　　　　　　　　　　　　　　　宜丰李三素著
一卷
经囊经注解
九星歌诀
四下十八局定例
放水十四局（放水顺也）
逆水局十六
收右水九局
收左水九局
十二支正神向
兑卦详断
破局详断兑卦
红囊经四十八局坐穴
二卷
天机赋（论房分吉凶）
论挨星联珠诀辨
论龙三谬辨
顶门针是非辨
穿山透地三盘卦例辨
论阴阳辨
夺神功改天命必兼用三针
论生死不论阴阳辨
论左右关之伪辨
得诀归来好看书
三卷
龙穴砂水释名总说
论罗经说
罗经祸福辨
登山不用开罗经
望气论
论认水立向
尝水辨
求福即孝子
秘诀辨
论五行之谬
俯察提纲
论小玄空生克不论龙向
辨别地师法
万物转移天地之气
天星卦例
辨真伪总纲
论双金煞
四卷
天机出煞赋
夹竹梅花
论心诀
定向受法
论干支生旺
四路黄泉水断
论八煞黄泉断
论禄马贵人砂
梅花穴向水路吉凶断
论二十四龙断
五星形势
五星葬法
扦穴法
寻龙经上篇
中篇
下篇
论寻龙之法甚有关节
目次终

















后序
　　红囊经，上按周天七十二星。中应七十二节骨龙气。下应七十二候。若能排列真能发福如雷。不依此经，则一毫千里。一指万山。其祸立见。唐喜宗广平元年。黄巢做乱。杨筠松出江南将此经传与虔化曾文遄。有七十二穿山。名为七十二条来去水法。梅州虔化杨公作地皆依此经。盖内外六十甲子取诸阴阳消长。隔八相生。天地人物。总不出阴阳消长之外。是以吉凶如向。时师但知东西南北，不知五行有内外。脏腑调和则百病不生。红囊经得自甲子。有盲师不识何物。因以授余。余细读之，知为坐穴消长之用，前后两序俱失作者姓名。中有避玄空者，未知灯是火。因消去末有七十二图。乃七十二条来去水法。无非喜生旺忌休囚。行程记云。九天玄女有经文。此卷世间无。则此言之秘而不传，已非一日，但七十二龙中有去取而非七十二向。在奉禁时不是不讳言之。今则指明四十八局。务使杨曾心法如日中天。是以删定其歌诀。竟削其图。奥语之珠宝火坑。天玉经之双山双向皆赖此书为注脚。今表而出之。使仁人孝子共读。神文亦以见。余之专以七十二为分金而避百二十分金。非无所本也。






红囊经注解
　　天南地北说东西，不识东西有玄微。五行真妙无人会，谬种星辰说是非。
　　五行有先天、后天。后天之纳音。即先天之河图也。但先天本体，后天致用。徒拘方位。则泛而无主。譬之某县某家。止知其姓而不知其家中之人。各有贤愚。各有喜忌。故不用老五行。而用后天之纳音耳。
　　八山排举五行论，位位分金有五星。二十四山排易识，得师口诀始为真。
  分金者。七十二龙也。其中有龟甲有空亡。皆所不取。如淘沙捡金。故谓之分金。五星者。分金所属之五行也。分金之伪。世俗止别有一百二十。至于同山论向。而有兼左兼右。五行各别。则举世茫茫。此二十四山所以不易识也。
　　先将水步究天星，山合红囊七二神。若还会得其中趣，便是阴阳地理人。
　　天星者。贪、巨、禄、文、廉、武、破、辅弼也。此云天星以生死旺衰言。盖龙穴无吉凶。以水为吉凶。水无吉凶，以龙穴之生旺为吉。死绝为凶。时师家消水。每云水法多端。理难一致。遂将此是彼非。茫无定论。红囊经以七十二龙为主。所喜迎生趋旺。所忌破旺冲生。此杨曾秘旨。非是俗师得知。
  论山论水便论龙。水凶山吉不堪逢。龙凶山吉何须说。水吉龙凶百世穷。
  山者坐山也。水者流水也。龙者六十龙。吉以生养官旺言。凶以病死墓绝言。更论者以龙为主也。龙不合而求之坐山者。谬种伪传。皆无定论。即水合旺而龙在病死墓绝之方。终难发福。穷者固穷也。
乙丁已辛癸。甲丙戊庚壬。智人能辨别。袖里藏珍珠。按此分金语。子丑戌亥是。其余地八支。居中非戊已。
 八干四维之正不载六甲。惟地支始有之。其各为七十二者。应七十二候也。居中非戊已。中气当避。虽非戊已。而十二支之正名为龟甲也。此七十二换次排列二十四山。
 仙辈露真机。时师不知体。甲子循环布。徹首而徹尾。
 乾卦为君统九州。丙巽朝来甲艮流。于中尽道无门户。岂识贪狼错路游。
 二十四山。共成四十八局。此言八卦者。举一卦而概三山也。乾山右壬戌左乙亥。丙巽乃水之禄存。甲艮乃水之廉贞。惟坐穴乙亥即艮为贪狼。兼戌便非。故错路也。愚按恐是金局。丙巽为贪狼。甲艮为门户。若言乾山，则门户非贪狼。能不错路游乎。
坎山流水是坤离。妙用时师怎得知。天上禄存人不识。贪狼流水向狐疑。
 坎山右丙子左庚子。兼右兼左皆宜。坤离者。胎养生之方也。但水归巽已必流寅甲。若作单向则是戊子。坎为火之禄存。寅甲乃是贪狼。必疑流破。却不知龟甲宜避。子山无单向之理。此举一坎宫为例。以四十八局习用二八。
艮山流水自乾来。丑寅二山符安排。时师尽道贪狼照。谁知其中福不来。
艮宫右癸丑左丙寅。论天星则艮为贪狼。不知兼丑兼寅。有木火之别。水自乾来须兼丑。若兼寅则为破军。福不足而祸有余。
 震宫纳甲本相同。巽已贪狼自本宫。其中妙理无人识。却向东边认木龙。
 震宫右已卯左癸卯。此以巽已为贪狼者。宜兼左也。而正卯为辛卯。七十二作辛卯。作庚酉辛向。即乘木龙之气。故本宫。
 巽风分布要先知。水入山趣有利宜。土木山头有一拨。坤坎照人不便知。
 巽山右丙辰左已已。各有生旺。若从木而坤坎来照则不便知。盖坤为木破军。坎乃木之文曲也。宜作土局。
 离宫坎满事难明。要识其中旺那星。天上五行似倒用。总取贪狼本路行。
 离山本音金。。右壬午左丙午。然各有生旺。以老五行作火。而另作水木论。故曰五行颠倒用。贪狼本生气者。但逢死气皆无取。
 以母原来纳火金。贪狼武曲一般寻。父子相生成配合。须认流神合那音。
 坤宫右已未左壬申。金之贪狼。火之武曲。故曰一般寻。父子相生者。三合也。三合起于纳音。纳音起于隔八相生。如甲子为夫。取乙丑为妻。数到八位则生子壬申。壬申为夫。取癸酉为妻。数至八位则生庚辰。此申子辰三合立向之法。须认流水为主。合纳音生旺则吉。死绝则凶。
 兑上无头是水源。五行颠倒要求玄。金火二星人未识。看他流水在何边。
  兑上论西方则为金。论七十二龙则丁酉火。其实右水左土而用金火。颠倒求玄。总以流水为主。
坎离震兑并四维。五行相配是玄机。细察流神分音坐。父子相生福可稽。
 前言八卦。此专言坎离坤兑。以纳音之属分四局也。四维者。五行之四生四墓四临官也。知山龙之阳干。而后以水龙之阴干相配。如甲以癸配，壬以辛配。丙以乙配。庚以丁配是也。分音生者，以水神为主也。五音坐穴也。
 翻天倒地对不同。须教七二夺神功。穿透功夫斟酌用。儿孙代代福不穷。
 甲庚丙壬为龙。乙辛丁癸为水。不在罗经方。在纳音之所属。是以古今名墓以老五行求之不合。以三合五行求之又不合，惟七十二龙之纳音则祸福如向。但坐穴虽合。必须穿得真龙。透得真气。然后三盘卦例总归一卦。而福泽悠久。此七十二龙坐穴。所以又在穿山透地之外。
 流破生方主少亡。流破旺方财狼挡。养生官旺皆朝穴。子子孙孙福泽长。
凡长生、冠带、临官、帝旺、胎、养皆不宜破。独言生旺者。举一隅也。生成之龙穴。未有破生旺者，惟不明挨星。是以误坐穴也。青囊序云。若还勘破个中理。妙用本来同一体。杨曾心法不过顺其自然。无拂其所，当然而已。
假如金山到头。作寅山申向。卯山酉向。各带天干。细看何方来水。即熟七十二龙分金。木水火土，取生旺巨三神潮入。放死墓绝水去。为永远富贵之地。若不合此。虽富贵不久。其诀在水源头上寻龙。龙上辨脉。龙上审气。龙上立向。贫贱富贵寿夭。详看龙。一代一节而断之。万无一失。
九星歌诀
 养生贪狼位。沐浴冠带文。武曲临官旺。逢衰是巨门。病死廉贞是。大墓是破军。绝胎是禄存。辅弼夹巨门。
 贪狼虽从养生起。实兼后面一辰数。假如水土论贪狼。未坤申同。拙指酉辛戌乾四个文。亥壬子方三个武。癸弼丑巨艮为辅。寅甲卯乙四个廉。辰巽二位是破军。已丙午丁禄存主。金木水火在此分。仔细详推莫着课。四局仿此。
 天机贯旨四十八局定例 
 青囊序云。二十四山分顺逆。共成四十又八局。即七十二龙中四十八局。红囊经。七十二龙分为七十二条水法来去。或出于玄女。或为后人伪托。皆未知。不知淘沙拣金有去有取。遂谓七十二皆可立向。卜则魏乃有双向单向。但取有情之说。龟甲差错空亡久矣。置之不讲矣。天玉经双山双向水。零神富贵永无贫。若遇正神须败绝。五行当分别。所谓正神即龟甲空亡也。然犹引其端。未尝竟其说。鲁公四十八局直指心传。玉尺从而审之。乃云。立向朝迎察七十二龙之关煞。惟中气为煞。界缝为关是以去其二十四。止存四十八局。又有正神零神之分。前兼后兼之异。厉伯韶语以二八坐穴。郭杨衣钵。实不外此。自魏孝文唐玄宗。严禁地理穿山透地。犹有能举其名者。坐穴则帐之秘。又成绝学。张子微窃位国师。力举单向。所谓七十二龙。伪为七十二节之传变。蔡西山发挥玉髓。仍其固陋。但知甲子平分。而单向双向犹未豁然。以致庸术贻笑。谓教外别传。朱蔡未解。嗣后坊刻。展转传伪。皆以墓合化合纳甲三合。一龙分为数穴。至于同一山向。而兼互异。五行不同。则慒然莫辨。茫茫千古。所以破旺冲生而不知。余悲赤子之无知。昔日何以富庶。今何以贫穷。昔日何以蕃衍。今何以伶看。尧舜周公孔子之道。犹有待而行。惟此杨曾心法家喻户晓。则无可待。所以四十八局著为定例。便知龙有定方。水有定位。向有定局。合则为吉。反则为凶。按图可以索解。冲生破旺之病。庶其有谬矣。余足迹所到。遍观古坟。凡得金者。果能得穴。福应如嚮。得穴者若不得金。反福为祸。又葬下泉而蚁。砂砾垒之应。苟能财丁救是列双金之外。此为最要。必欲吝此珠宝。而坐视天下之人。尽入火坑。宁非余之罪也乎。或者谓恐泄天机。收函石室。昔人所秘。今岂容泄乎。余曰不然。中针鏠针无定之天机也。宇宙有大关会。气运为先，欲泄之而不可。真龙正穴有定之天机也。只为时师眼不的。乱把山岗觅。欲尽泄之而不能者。然则读是书者。必具杨曾之眼目。乃可以几神化。否则名山大地。詅落道傍。终成苦李。吾所泄者犹是纸上之空言而已。虽家喻户晓。又何异石室之藏也哉。金弹云。四龙剥换为专一。四局潆洄问静湍。四龙木火水金也。四局者乙丙交而趋戌。辛壬会而趋辰。斗牛纳庚丁之气。金羊收癸甲之灵。土居中而旺四季。是以五行独出一位。其局寄于水者。与水相附而行也。自二十四山言之。则有四十八局。自五行言之。则为四局。以龙统局。以局合龙。而玄空大卦。纲举目张矣。      
挨星木震也。是为甲木生亥。旺卯墓未。以癸水。配为能生木也。生卯旺亥墓未。其龙以辛酉（三辛 七酉）、戊戌（五戊 五辛）、已亥（五亥 五乾）、癸丑（三艮 七丑）、庚寅（五寅 五艮）、辛卯（五卯 五甲）、戊辰（三卯 七乙）为生旺。以壬子（三癸 七子）已已（三辰 七巽）、壬午（正丙）、癸未（正丁）、庚申（七申 三庚）、为休囚。其水以庚酉辛戌乾亥正壬癸丑艮寅甲卯乙辰为吉。以正子巽已丙午丁未坤申为凶。四十八局属木。亥卯未者以此为例。
挨星火离也。是为丙火生寅旺午墓戌。以乙木配为能生火也。生午旺寅墓戌。其龙以戊子（五子 五壬）、已丑（五癸 五丑）、丙寅（三寅 七艮）、甲辰（正辰）、乙已（正已）、戊午（三丁 七午）、已未（三坤 七未）、为生旺。以丁卯（七甲 三寅）、丙申（五申 五坤）、丁酉（五庚 五酉）、乙亥（三戌 七乾）为休囚。其水以壬子癸丑艮寅正甲乙辰巽已丙午丁未为吉。以正卯坤申庚酉辛戌乾亥为凶。四十八局属火。寅午戌局以此为例。
挨星金兑也。是为庚金生已。旺酉墓丑。以丁火配为五。金得火而成器也。生酉旺已墓丑。其龙以癸卯（正卯）、庚辰（正乙）、辛已（正巽）、乙未（五丁 五未）、壬申（三坤 七未）、癸酉（七酉 三申）、庚戌（正戌）、为生旺。以甲午（五丙 二午）、已亥（正亥）、甲子（七壬 三亥）、壬寅（七寅 三艮）为休囚。其水以甲卯乙辰巽已正丙丁未坤申庚酉辛戌为吉。以正午乾亥壬子癸丑艮寅为凶。四十八局属金。已酉丑以此为例。
挨星水坎也。是为壬水。生申旺子墓辰。以辛金配。为能生水也。生子旺申墓辰。其龙以丙午（正午）、丁未（正未）、庚午（七丙 三已）、辛未（三五 七丁）、甲申（正坤）、戊申（正申）、壬戌（七戌 三乾）、癸亥（三壬 七亥）、丙戌（正辛）丁亥、正乾、丙子、正壬、丁丑、正癸、庚子、正子、辛正丑为生旺。以乙酉正庚已酉甲寅（三甲 七寅）乙卯（三乙 七卯）戊寅正艮已卯正甲壬辰（五乙 五辰）癸已（五已 五巽）丙辰（七辰 三巽）丁已（七已 三丙）为休囚。其水以丙午丁未坤申正庚辛戌乾亥壬子癸丑为吉。以正酉艮寅甲卯乙辰巽已为凶。四十八局中属水。申子辰以此为例。
挨星者六十龙也。乙丑乙未纳音之位。在先天河图之辛。而龙则皆从庚。局则皆从已酉丑。丁卯丁酉纳音之位。在先天河图之丁。龙则皆从丙。局则皆从寅午戌。辛卯辛酉纳音之位。在先天河图之乙。而龙则从甲。局则从亥卯未。乙酉乙卯纳音之位在先天河图之癸。而龙则从壬。局则从申子辰。盖律以吕为妻。则以妇从夫。阴从阳也。东西南北乃天地之定位。有西南不可无东北。春夏秋冬乃天地之四时。有春冬不可无秋夏。是以五行之气。随时则为消长。则地有盛衰。甲乙壬癸与丙庚丁辛并行不悖。不可偏废。凡势孤即为孤气。虚者即为虚。金木水火皆有之。其孤虚旺相贵贱吉凶。皆论生死。不论阴阳。玉尺经云。生龙发足莫犯天罡。旺去出身休逢死绝。无非葬乘生气。病死墓绝之龙。皆所不取。玉尺经云。入首衰微。生水会。则人丁可救。到头囚谢。旺水聚则财禄攸宜。此则休囚之龙。又以水为救助。譬如男子无财而妻有助。但求好合必能旺夫相子。唯出卦则破旺冲生。一夫一妇。且做寇仇。其害不可胜言。往古来今富豪不能有盛而无衰。寻龙之法必求其节节生旺。世世荣华。断无是理。余独谓龙神长者纳音不变则为专气。虽天干死。天罡死绝间无一二。犹愈于出卦。子孙必不致败绝。惟支龙驳杂其气已短。而到头入首又逢死绝。斯为下格。学者分别观之。师古而无泥古可也。
放水十四局 （放者顺也）
如壬兼亥（水）癸兼子（木）艮兼丑（木）甲兼卯（火）辰兼巽（火）已兼丙（火）坤兼申（金）申兼庚（土）酉兼辛（土）戌兼辛（土）乾兼戌（水）亥兼乾（土）申兼坤（水）酉兼庚（水）。
经云。向定阴阳顺水装。三子一齐昌。横流非破旺即冲生。逆局则断不可立此向矣。
逆水局十六
    如壬兼子（金）癸兼丑（金）寅兼艮（土）寅兼甲（金）甲兼寅（水）卯兼甲（土）乙兼卯（水）巽兼辰（土）巽兼已（木）丙兼已（土）午兼丙（木）未兼丁（木）庚兼申（木）辛兼戌（火）乾兼亥（火）亥兼壬（金 ）
     经云。贪富贵则弃生朝旺。图嗣续则背旺迎生。经又云。入首衰微生水会。则人丁可救。到头囚谢旺水聚。而财禄攸宜。横流则忌破旺冲生。若顺流切不可立此向。
收右水九局
    如子兼壬（水）子兼癸（土）丑兼癸（水）丑兼艮（土）乙兼辰（木）丁兼未（火）庚兼酉（金）戌兼乾（金）
   此收右水局也。经所谓生向。右水倒左也。若左水倒右。则生来破旺。虽有子而何为。若顺局。不可立此向
收左水九局
    如艮兼寅（火）卯兼乙（金）辰兼乙（金）已兼巽（金）丙兼午（土）午兼丁（水）丁兼未（土）未兼坤（水）辛兼酉（木）。
    此收左水局也。经所谓旺向。左水归右。若倒左则旺去冲生。纵富贵亦徒然。顺水局不可立此向。
十二支正神向
    子山午（逆）丑山未（横）二山离卦也。宜左倒右。寅山申（顺）卯山酉（横）二山震卦也。宜右倒左。辰山戌（横局到左）已山亥（宜逆倒右）坎卦也。午山子 未山丑（顺局）兑卦也。申山寅 酉山卯（逆局到左）离卦也。戌山辰（横局倒右）亥山已（顺局倒右）震卦也。
    八干四维之正神。乃十二支之界缝。关煞线路。非神明之不能立此向。若线路不清。误犯关煞为害不浅。学者慎之。
兑卦详断
    兑卦十山水。宜过丑艮而出。为斗牛纳庚丁之气。未到丑艮而乾亥方即出。乃犯交而不及。中年夭折。直至甲卯方始出此为过亢。主老年发达。辰巽已有水朝。大发人丁。丙丁水朝是长生逢南极。生出高寿。丁未水朝。遇临官为水赦文。主小房应福。坤申方山高水朝。定有题名之贵。书云。官荣侍郎之尊。多因朝自申庚。若庚酉方长大水朝。富比陶朱。腰悬金印。如见巽庚二水合朝。流归墓绝。会成兑卦。以生锋锐，必膺将相之权。酉与巽水合朝。流归墓绝为生旺。将见财丁两盛。兑属少女。必发聪明之女。若卯庚二水合朝。为胎禄相见。必产威武之男。若见高山焰起秀特。则为显旌旗于震庚。大贵有威权之职。巽辛二山高特尖秀。是为文笔。书云。发文笔于巽辛。大旺功名之子。此吉水断。余卦亦类推。
破局详断兑卦
    若见巽已水冲破。必乏人丁。若见午水挽已水合流。为四败伤生。虽有子孙必多奸生。若午水朝来。或山脚似掀裙舞袖必主淫乱。或有山似旗枪。必招劫贼之人。丁未被水冲破。是击伤冠带之气。主损十余岁上下之人。申庚被水冲破是击伤临官之气。主损三十岁上下之人。酉庚被水冲伤。贫乏无财。若山空缺必主才高不第。是失官旺之贵。必主仲子遭祸。戌乾壬方有山如葫芦形。主残疾。乾亥方有山如木瓢盂钵。主乞丐。壬子水朝。有天亡横祸之应。癸丑水来。应知合室遭刑。寅甲水朝。主产难虚劳之症。卯辰被水冲破。主有堕胎之应。若癸丑来从巽已方出。是天罡犯贪狼之位。难招半子之荣。流自庚酉方出。是破军侵帝旺之乡。身无一命之寄。照依断法。应验如神。余卦亦可类推。
红囊经四十八局坐穴
    放水者十四局。龙虎砂虽有先到后到之分。而穴前水必直流。正所谓去流须去千百步是也。逆水者十六局。左关则水流左肋。纵穴有砂必不见。左水为吉。右关则水流右肋，纵有砂必不见水为妙。且不可宜冲。须曲有情。入口凝聚为上吉。或有近案上砂拦仕。免割脚方为尽善。不然拨面割脚反挑。均为不美。收右水者。皆不利。左水朝堂。非虎砂过案收气。则龙砂短缩方合。收左水者。皆不利右水朝堂。非龙砂过案聚气。则虎砂短缩方合。收左右水者。必非逆水横流。盖天地之大德曰。生真龙正结断不外此。是为生生化化之源。凡系做祖之地虽小必合。若反此。则宫位必不均。其祸福相倍伏。纵有傍龙偏结。坦局精奇。亦不过渐福。非富贵悠久之全局也。盖龙吉凶。以水为吉凶。水无吉凶。以水之来去为吉凶。宜去而来便凶。当去而去便为吉。贪巨武辅名为四吉之神。出于同源。其福犹浅。惟顺则左右两宫分来而合去。此所谓向阴阳顺水装。三子一齐昌。是以论水城者。凡州府省会。一切大富贵之结作。多近大水左右。聚会顺局。而立。谬种伪传之书目不视大方。足不经大地。或骇为离乡。或忌为退家。考其实。则随龙大八字水。皆合穴前。造福能不厚与。直冲而逆回结穴。则为逆水皆沐默。祖地大江逆朝。先贤有云。有地在鹅塘。只是少青囊。其龙乃真行伪落。是以坐穴不合。虽分茅列土。亦必先凶后吉。即此可为殷鉴。横水局。最为时师所喜。近肋小水有可朝堂。必係衰方位胎神方位。方为合格。否则宫位难均。又有借穴之法。金木水火。皆係借坐就局。论龙其水必先出穴库。后出龙库。始可初年无祸。如乾亥火局也。木龙可借。亦可横水。丁兼未土局也。金龙可借。则宜放水。此生成之变格。不容拘辙而疆同。然千百不遇二三。就龙与局合。而其穴终不能疵论。正法。则透地坐穴期归一卦。四十八局皆以本龙本气为主。总之有理即有气。有气即有形。虽千变万化。而生生不息之理。所以生人生物无时不有。无处不然。乃成其高人妙用。惟使去水来山皆合情。一言以蔽之曰。弃死挨生而已。今之时师惟形是求。无论其气乱觅山岗终年不得一穴。即遇逄真龙真穴。向指一差反福为祸。斩人之福泽。天必斩其福泽。杀人之子孙。天必杀其子孙。可不审哉 。 （一卷终）
天机贯旨红囊经卷之二
天机赋 （论房分吉凶）
    尝考寻龙之法。首看龙气之盛衰。次观向水之吉凶。审召瑞邀祥之妙。察阴阳朝应之情。生旺墓吊合于三方。孟仲季之公位攸分。十二宫配属乎五行。贪巨武破之天星始定。人丁实係于长生。财禄必根于官旺。是以生水朝堂螽斯千古。旺神聚局。食禄万钟。贪富贵则弃生朝旺，图嗣续则背旺迎生。破军侵帝旺之乡，身无一命之寄；天罡犯贪狼之位，难招半子之荣。生来会旺，聪明之子方生；旺去冲生，纵富贵亦徒然。旺去迎生，富贵之期骤至；而生来破旺，虽有子亦如无。未离胎而夭折，多因流破胎神；才出世而亡身，盖为击伤生气。冠带失龆龀之男，临官丧成材之子。贪狼直步天罡，百岁颐寿。破煞倒冲生气，丁眷奚堪。四败伤生，虽有子而母明父暗；旺神投浴，恐居官而淫乱可羞。遇阳差而克夫，见阴错而伤妻。夫妻路遇，晚岁荣华。眷属同情，家门孝义。情过而亢，吕望八旬方际会；交而不及，颜回三十便亡身。秀水特朝破旺，应居官而卒任尸还。究房分之荣枯，品三方之等第，福有轻重，须明缓急，灾祥应验，必有先后。是故长兄寄位于贪狼，胎沐养生同断。仲子取权于武曲，官临衰旺无殊，三位第当叔季，分属破军休废。是以迢迢生水贯天罡，不特长兄毓秀；屈曲旺神归墓库，也应仲叔均荣。生与旺而同归，人共财而咸吉。更从六秀方来，定拟满门朱紫。如见曜方冲至，应知合室遭刑。乃若龙宜入首，水看源头。天十位上宜来，须防流破。地支位上宜去，切忌朝归。是故小赦文进，则贡福小男。大赦文退，则祸临仲子。四柱有情，长房有福。酉巽发聪明之女，震庚产威武之男。艮丙巽辛交应世出魁元。亥联寅申巽庚代膺将相。是以庚甲朝，腰悬金印，寅丙到局身掛朱衣。少年蜚声魁第。必是水来寅甲；官荣郎侍之尊，多因朝自申庚。亥壬为外任之司，已丙为内应之职。元辰水到，功名白首。垣星入局立霸封侯。震庚朝而富堪敌国。已丙至而武将英雄。戌朝为鼓盆之煞，坤流乃寡宿之星。卯酉本犯桃花，悠洋清澈，女反贤贞。子午必招军贼，源流浩大，偏宜武职，乙辰至而投河自缢，丙丁朝而寿考无疆。赦文若带桃花，难乘清白之风。六秀如遇曜气定出强梁之辈。少年横死，为犯黄泉。流通四库，妇女掌家。寅申已亥水朝，非瘟火则产难虚痨；戌乾辰兑来临，非疯疾则目盲喑哑。寅甲水朝，那堪风疾缠身。娄亢双归，应见持刀刎颈。寅亥午戌水归垣。会乙辰而火灾立至。申地子壬辰会局，逢亥水而飘荡无遗。是故方位之纯杂，有此吉凶之异应。
挨星联珠诀
     天玉经有云。惟有挨星为最贵。泄漏天机秘所重者，明在挨星矣。李遁庵云。挨星联珠更有别名，不在丙而子。独谓挨星即花甲联珠不出卦。然遁庵非欤□答曰。天干星是也。二十四山之下子则起甲。寅则起丙。辰则起戊。午则起庚。申则起壬。至戌亥二字。周而复始。皆挨次排例。故谓挨星。又谓排星。即六十龙与七十二龙也。因奉国禁是以不敢显言。但挨星二字止见天玉青囊玉尺。并未及言不知者。疑为别教外传。余按青囊序云。五行分布二十四。时师此义何曾记。分佈者挨星也。玉尺云。生穴水城倒右向。虽死而无妨。旺龙左水归右向。由养方何害。坐穴而右水归左则疑破旺。旺龙而左水归右。若疑冲生。此皆不识挨星之故。天玉经不论老五行而论挨星。如亥乃木之长生。午乃木之死地。而作丙午向不以亥为本。而从挨星之水。已乃金之长生。子乃金之死地。而作癸子向。不以已为金而从挨星之火。午乃火之旺方，丑乃火之养位。而作癸丑向。不以午为火而从挨星之木。卯乃木之旺方，戌乃木之养方。而做辛戌向，不以卯为木而从挨星之金。此与四生三合是天机双山五行全秘旨。皆以隐言令人自悟。然则挨星二字固既显矣。联珠者，如珠相联而不走动也。言穿山透地。坐山有水同归一卦。共成三合。玉尺云。夫妻路遇终强合。而不谐。眷属同情纵轻微而有用。盖龙之吉凶从水。而水吉凶从向。透地坐穴虽与水合。而来龙不合则夫妻路遇终难谐老。行至后龙必有破旺冲生之患。此三合而不联珠也。穿透坐穴俱有水合。逐一节来龙无一不合。则子母公孙共成一家骨肉。此三合又联珠也。山头不是同姓为婚。则奕世簪缨则小地。亦主子孙攸久。盖挨星必以联珠为贵。而联珠仍以挨星为主。三盘卦例即天玉之先定来向。联珠不相仿。即甲子乙丑也。。要不外乙丙交而趋戌。辛壬会而趋辰。斗牛纳庚丁之气。金羊收癸甲之灵。灯即是火。遁庵盖未之思耳。李滨湖天人眼目联珠有零正，遂与徐试可言相反。虽为之不解。古之名墓。无非此法。余按杨曾廖赖先师真行伪落而反无联珠之说。臆见添设想误后人。能言距邪说者即杨曾之徒。
论龙三谬辨
    玉尺经注。或后人假托。诚亦有之。而教子书则父以授子。皆是三合论龙。而左关右关亦如常解。子独以甲庚丙壬为龙。岂龙生在三合之外乎。答曰。三合乃以论局。非论龙也。余读青囊之序。不独山有龙。而水亦有龙。上山龙神甲庚丙壬论纳音之所属。而不在方位。水里龙神即乙辛丁癸亦纳音所属。有是妇即有是夫。盖山龙甲木水龙必癸。山龙庚金水龙必丁。山龙丙火水龙必乙。山龙壬水水龙必辛。具生旺互用。玄窍相通眷属一家。而乾道成男。坤道成女。则阴阳各别。是以山上龙神不下水。水里龙神不上山也。教子书以局为龙。而不知山龙四神俱属阳干。此正杨曾之蟊贼。误人不浅。余读吴公自序惟天玉不忘得诀之由。故杨曾二记皆注于篇。其文曰。先考克诚君，少好易筮。耽玩山水。一日遇异人传授以天玉经三卷。曰。此杨曾心法也。归取玩之。其义未解。后过信州见一龙甚丽。自震奔腾入巽。天太二峰侵震。但忌大溪玄戈破局。惑不敢下。闻仙岭有辛真人者。智慧广大。遂拜访焉。真人曰。吾为子杨曾二仙降神笔。以决之。少顷二仙至。书曰。何不观天玉经乎。答曰。其义未详于解。袖复书曰。廉贞一阳龙。起震帝。出齐乎巽。庚丁配向是玄机。辛巽插天奇坤申水来官禄旺。莫作玄戈断。父曰。奈卦气不符神怒。书云曷不鉴。吾师曰龙潭记。遂退。父于是往观之。其龙自坎癸入亥乾。杨公立巽向。叶吉。后十余年。公复至称说向有余穴。遂再下一穴丙向。张氏因结之曰。何一龙而立两向。书云。坎癸腾腾入亥乾。丙向夹蛇扦。着紫着绯并着绿。寅甲水来逐虎兔。马山高起顶。庄田置万顷。莫教水流冲午。夭折见贫穷。下后果富贵。历百余年。水冲午。遂出有夭折贫穷之犯。与记合符。父叹曰。寅甲主疯魔之疾。以阳龙破阴局而反富。信天玉经生旺之有准。而神笔不诬也。吴公本文定止于此。余语必后人续貂以神笔论之。廉贞卯也。正卯为癸卯入首。巽为辛已纳音皆属金。山龙庚龙也。以丁火水龙配山庚龙。太乙者。金生方。天乙者金旺方。生旺高耸催官水朝。是以发福。此言六十龙与水合也。坎癸者七子三癸也。亥乾者五亥五乾也。初立巽向木龙坐火穴。再下一穴丙向乃是水穴。百余年水破午丁。遂至夭年。午丁者火旺之方。水之养方。皆不宜破。此言六十龙与水合。而七十二龙与水不合也。龙向水必归一卦。若权宜非正法。生成缺陷。虽杨曾妙用亦无如之。何曾公亦乐克诚。使知水之吉凶。皆论六十龙。与七十二龙。不论卦气。若合与卦气论龙。则卯龙木何以为金。子癸水何以为木。此非精天玉不能及此。其序表彰天玉。而书遗背天玉。可知神经外传非不山吴公之手 。余引证诸书以青囊、玉尺、天玉、金弹、铁弹、红囊经、行程记为主。此外即赖氏催官篇皆疑假讬。不敢附会。实明使杨曾口诀如终日。是以去取必严。若谓阿其所好。则吾不敢。
顶门针是非
    或问。俗解罗经古聚诵。予前所服膺者顶门针。今则以顶针而议之。岂昨非而今是乎。答曰。仰观俯察乃天地间第一大学问。隆古则在君相太王迁邠。古公卜洛世衰。传在布衣业斯术者。口传心授。不乏人独于文义。未必精晓。是以承伪种谬之书。莫为改正。徐试可与诸生考究颇异。庸常其生平。避盈缩避管局禽星。皆有确见。此子之所以服膺顶门针也。外此则随俗附和。全无揣磨。如龟甲差错空亡刺穴。空亡皆指七十二龙。去取甚严。遂止用丙庚丁辛。又三盘卦例。不知另有穿山。竟少其一因添设此盘分配为三。其宫位七十二。多在界缝之间。并不相承。以至祸福百无一验。七十二龙中若破旺冲生。其应如响。即以二八言之。七十二龙之辛亥。偏遇于平分癸亥之左。七十二龙之癸亥偏遇于平分甲子之右。平分癸亥甲子既系三七。则四十八局明系二八。若以丙庚丁辛为平分。正有三七并无二八。乃云。一百二十分金。既设穿山。又在其后。其谬一也。震兑不变，坎离相对则天地阴阳之理。亦绝而不续。涣而无情。纳音之妙。金水相涵。木火互换。而后五行之理代禅。如环奕端。天玉以已丙属东。金生已也。以亥壬属西。木生亥也。以坤艮属南北火生艮水生坤也。三卦 有天卦地卦。即属左右旋三七二八。徐试可不知此义。而有三卦分配。妄加非议其谬二也。天星有帝王将相。天星之贵星九星双起。无非贵星旺贱休囚。是以山山可贵。山山可贱。唯已亥丙寅癸亥庚寅俱属临官。生地。正艮正亥反属病地。所云辛戌寅为六十龙之最贵。其谬三也。东木西金南火北水中央土。乃河图之位。大言之则。普天下共一五方。小有之则一家。一邑各有五方。是以先天十二支支俱五行。而后条分缕析。毫厘必辨纳音之理。即诸河图方位纳音之绪。即诸隔八相生。又取阴阳消长天地人物。总不出阴阳消长之外。此后天五行。所以必重挨星。乃云或用正五行。或用双山化合墓。合一定之准绳。反作亡羊之岐路。其谬四也。地盘之子午静而有常。审龙坐穴皆用正针是矣。但选择则用时宪。历古人造葬之期皆用本龙之节气。并查金木水火之会合。岁差无定。数过罗经。岂能预载。千万年之历。于是缝针之子进前一位为侯气之准。示岁之渐差而东。古之日在斗。而今之冬至日在箕是也。以中之子退后一位为查緾度之准。示天之渐差而西。古之女二度过子。而今之牛一度过子是也。作用之妙以地盘而求合天盘。故曰。向从天上向。而试可慨斥其非。而不知中针缝针是皆为作用之模范。其谬五也。以至穿山透地认杀主名。阴阳龙向分定差等。实为杨曾墨。余初读时未闻一贯之旨。似为可喜。迨天玉诸书已经悟透。顶门针之误自瞭然指撑。先贤云。今日得一诀。明日又非之。余读书所见略同。惟求其理之当而已。岂好异同哉。
穿山透地三盘卦例
    或问天地之理。必无两是。地理则不变。则当有一定之说。乃遍观群书。或此是而彼非。谬无定见。同此穿山同此透地。而或以审龙或以坐穴。纷然骤颂。学者何以适从。答曰。天机贯旨所由作也。青囊奥语有青囊序。即地理之学庸论孟也。人人能言之。人人不能言之。以至穿山透地三七八从无定解。其实穿山透地坐穴截然三事。穿山者穿来龙逐节之山也。透地者。透入穴中之气也。坐穴者。坐四十八局之穴也。气有真伪。穴有醇疵。非三者则不能决。所从是以三盘例。必须熟察。后之人因奉国禁讳言平分。遂有盈缩。言七十二。遂有一百二十分金。讳言穿山审龙。遂有七十二为穿山。始而奉禁得诀者明知其伪。既而相沿传者。浸妄其初丧。转传伪之所由始也。杨曾之旨。龙有生穴。虽归一卦。审龙有坐穴。又分三层。故七十二之外。原有穿山。谓七十二。既其名若遂以审龙。则八干四维皆虚位。其义将何属。且透地之外另有坐穴。若以坐穴为透地。则气从左来穴何以居右。气从右来穴何以居左。二说藏有谷等之之半耳。今考甲子止有三层。而用之则为三盘。穿山寻宗问祖也。透地则到头审气也。用平分六十挨星。虽换而不外震兑坎离。故曰。用先天以统龙坐穴者。饶减放棺也。耑用七十二作。虽巧而不外申子辰寅午戌亥卯未已酉丑。故曰。后天所以布局。总之葬乘生气。有穿山而无透地其气必不真。有透地而无穿山其福必不久。有穿山透地而坐穴不知其消纳砂水。不能化杀生权。故坐穴所以乘此气。是为既至之气。透地所以迎此气是为将至之气。穿山所以槒此气是为未至之气。于此醒悟则三盘不待外求而得矣。其余青囊玉尺天玉探丽珠在手矣。三七审龙二八坐穴。皆从二十四山之多寡。认取浑天五行其用之法秘而不传。玉涵经序有云。庚子土山坤申水朝为吉。壬子木山坤申水朝为凶。地理家千言万语。无非发明此义。所恨谬种伪传。以至一卷之书不胜互异。余作天机贯旨而融会贯通。无往不合。一索万钱自始至今能免。此非彼是甲乙之患矣。
阴阳论
    或问夫妇雄雌。牝牡。玉尺之所谓阴阳也。议者以八卦属天干属阴，故艮丙巽辛兑丁为阴阳相见。先贤云。阴阳相见福禄永贞。阴阳相弃祸咎临门。玉尺又云。阴偶阳而非其类号曰阳差。阴见阴而失其偶名阴错。其同其异孰从而辨之。答曰。先贤之所谓阴阳。即天玉经之阴阳也。唯不知看雌雄。遂强为之解耳。天地合而万物兴。故葬乘生气。总不离阴阳。所谓阴用阳朝。阳用阴应。以乙辛丁癸之水配甲庚丙壬之龙也。夫妇之道求其生育。未有不唱随而能生育者。甲庚丙壬四龙神俱属阳干。顺行归于墓。乙辛丁癸四龙神俱属阴干逆行而归于墓。则以癸配甲以丁配庚以乙配丙以辛配壬生旺同归。共成三合。如夫妇之一唱一随。若甲龙本配癸水。而局中反见乙辛丁水则曰阴错。癸水本配甲龙。而后换庚丙壬龙则曰阳差。是为兄妹不交。如初二三节合而后龙不合。后二三节合始终不合是夫妇路遇。又如本龙本出未坤而至戌方出则为过亢。火龙本出戌乾而至丁未即出是为不及。其所谓不取也。非冲生破旺则必遇病死墓绝之水也。铁弹子之山运水运。弹子之四龙四局皆乙辛丁癸配甲庚丙壬。盖妇从夫犹相其夫。故水火木之相配。妙在相生。而五金不能成器独以相克为配。生成虽异相夫则一。是玄窍相通即为阴阳相见。玄窍不通即为阴阳相乖。所谓雌碓牝牡之外别无阴阳。正所谓杨公养老看雌雄。天下诸书对不同。
夺神功改天命必兼用三针
    或问周公作指南车。必用正针。正无缝针。玉髓经子午论。为有理。余谓为中针、针。皆为造葬之用。然则玉髓经非欤。金弹子云。大中针内乘生气。是乘气以用中针也。厉公云。先将子午定山岗。却把中针细较量。更加三七与四八。莫与时师说短长。所谓三七二八。又在中针之外。千古疑团从何下手。答曰。正针不始于周公。而始于黄帝。当其战琢鹿之野。蛰尤作大露。士卒昏迷。黄帝乃作指南车。以辨四方。遂克蛰尤。后至越裳来贡。归路莫辨。周公仍从其制。皆为地理子午而设。此中针缝针所以不著于当日。文明渐啟。俯察之学。必仰观然后知天地之关会。气运之转移。是知上古之缝针。然地理鏠针一其自不同。未可以昔日之无。遂非今日之有。张子微著书自论。玉髓某形必某条。某物必下其穴。庸夫牧览局为奇。孰知贻笑大方。考诸天玉青囊从无所说。厉伯韶因鹧鸪飞起处。卜得佳穴。即号鹧鸪飞。以此命名。原非取象于此。则子微陋可知。子微论玉髓出自门人。故有指南车。而抹杀缝针也。天之渐西有岁之渐东。旋转同而东西不同。经所谓浑天宝镜。金水日月逢皆子。是取之。是以鏠针。又不可无中针。今徽州经有一层分一板。盖以渐东渐西。终古无定位。故设此盘。便于转移。尚不失古人之遗意。其用针之法。既以子午定其山岗。即以中针缝针。审其星緾节气。然后以本龙之三七。本穴之二八再三禘视。观其合有不合。合则天之吉气交环。一山不合。则上下不交。纯阴不生长。不独造葬之时。以此定吉凶。。即行至后龙。亦可以此是祸福。如地气决于啼鹘。天星鉴于盘水。皆以天道之变。观地气之常。此九天玄女之妙用。所以夺神功改天命。实有圣贤之前同归至理。自魏孝文收葬书。唐一行倒装五行。精地理者更详天文。正以 中针缝针开其端。久之而成绝学。耑用正针已非立法之本意。至于缝针之法等于饩手。则杨曾廖赖之全能。终古不著于天下矣。天与地是一非一。是二非二。知其是一非一。故用正针之后。必用中针缝针。知其是二非二。故用中针缝针之时即用正针。所谓中针乘气者天与地合则为生。不合则为死。铁弹子云。地无精气。以星光为精气。地无吉凶。以星气为吉凶。实为杨曾必旨。是以举其端而竟不明其说。先贤见一名山。即预知其某元甲子。中出至此而天地始合，杨文敏公祀坟。二百年始生文敏。前此天光未照也。宇宙大关会气运为先。而气运之转移系乎天星之照临也。此为兼用三针者。知之而耑用正针者不能知之也。然则地盘挨星是不足乎。非也。天地者一家之夫妇也。然水者一身之阴阳也。譬如闺中女子其耳目必聪明。血气必和平。然后可以迎祥集福。若其破旺冲生则阴阳不和，不待于归。早已知其发生百病矣。是以夺神功改天命。须用三针。如果乘气坐穴必先用正针为主。后之学者。知天地有转移而地运应之。则分天地为二。亦可合天地为一。亦无不可也。其于三针兼用之理。思过半矣。如其不然亦唯迎生趋旺以俟天地之自合而已。
论生死不论阴阳
    或问阴龙旺相阳龙孤虚。玉尺经说也。后之论者。谓乾坤辰戌龙俱发大福。历观古坟所在皆然。然则玉尺非欤。阴龙最贵者。莫如真亥。梅花院纂云。亥无鳞甲不堪扦。豈真亥龙不足贵欤。答曰。天道有阳必有阴。人之道抑阴而扶阳。分阴分阳者其体也。抑阴扶阳者其用也。是以乙丑乙未纳音之位在辛。而龙之生旺墓仍从庚。丁卯丁酉纳音之位在丁而龙之生旺墓仍从丙。律以吕为妻则阴从阳也。地统乎天母从乎父。是说也。金木水火土分旺于四时并行而不悖。惟方位则各有旺相孤虚。则以卦画论。乾卦六画皆奇。其阳既极。故乾之甲王为孤。而非谓天地四时之甲王皆孤。坤卦六书皆偶。其阴既极。坤之癸乙为虗。而非谓天地四时之癸乙皆虗。一百二十分金必去其孤虗。只存丙庚丁辛旺相。不合四十八局。乃铜涵经之伪设。此以混四十八局之真。而非孤虗之实论。如果甲壬为孤癸乙为虗。则是天地止有西南而无东北有夏秋无春冬。有是理乎。二十四位半属阴。半属阳。其数实相等。乃成其为天地。谬种伪传以为反气。故有取乎。阴不知候气于黄泉既为阴之极。必求诸十二阴龙。揆之配偶之义。则不均。揆之抑阴扶阳之理。则以阳为君子。阴为小人。踵谬承伪不待智者而知之矣。发明杨曾之吉莫如玉尺。所以贵阳贱阴。三吉六秀者。孰卦气而言之。其结句云。例难执乎纳甲法。莫妙于变通。明以玄空为主。而阴阳故有终。余泄天机之秘。收函石室无非隐而不发也。未又云。造化关通神文自见俟。其人耳。审气篇云乾坤到头虽发福。而终归败绝。辰戌两龙入，纵利达而世受孤寒。时师因此遂谓四龙不可用。殊不知葬乘生气。得生旺而富贵双全。若衰沐病墓绝行龙。以上之格在所不取。盖乾之乙亥乃是绝乡。坤之丙申乃是病地。戌之庚戌乃是衰位。辰之丙辰壬辰乃是墓方。皆指六十龙言。旧注以为老亢四金不可。然则丁亥为临官。甲申为长生。甲辰为冠带。戊戌为养。亦将尽举弃之。所谓临胎冠养生旺位，不须更论阴阳。不几大相刺谬乎。兹今时师矢口而谈者。莫如真亥龙。然亥则不离乾壬也。玉尺经云。许通一路。癸亥乃水之临官。已亥乃木之长生。是以许通一路也。方为杨曾之嫡泒。既无鳞甲乃是正亥。纵有融结乃是病龙。所以到头囚谢入首衰微。虽发大福故不堪扦。又云。用心扦者何也。入首辛亥坐西北向东南。易于冲生难以立向。先贤所以审于扦寡龙也。经又云。巽地怕逢辰已。只爱单行。巽者辛已也。兼辰则兼已已。兼已则为癸已。龙居病绝皆所不取。此生旺休囚之说也。即驳换之义亦明指纳音。如壬驳癸。癸驳壬，乃是水驳水。丁驳丙。丙驳丁。乃是木驳木。以至壬为壬寅。甲为已卯。艮为戊寅。去水来山取用不同。何堪并至。惟庚酉辛则皆水土乃可双行。天玉云。玄空为主。而重在不出卦。后人读之多不能解。玉尺审气篇乃其确注也。但丙属木而云火气相须。盖随俗以丙丁属火尚隐而不发耳。天机赋云。年少蜚声科第。必是水来寅甲。后又云。寅甲水来那堪疯疾缠身。一篇之内自相矛盾。无非天机玄妙。必须分别五行生衰旺。后之学者。思其何以矛盾。则知山山有生旺。山山有休囚。倘在病死墓绝之乡。不独阳不取而阴且必不嫌。又何贵阴贱阳之是哉。
论左右关之伪
    左右关之说。自古有之。如阳亥龙甲木。阴亥龙乙木。吴公教子书。刘赖玉尺经注莫不皆然。子独言龙有甲庚丙壬而无乙辛丁癸。水有乙辛丁癸。而无甲庚丙壬。豈前此之成书。一切可废乎。而子之臆见独可信乎。答曰。此非余之臆说乃玉尺经注之说也。玉尺云。乙辛丁癸之妇。而配甲庚丙壬之夫。明以龙属阳。水属阴。又曰。左阳右阴分两片。而阳顺阴逆气本一原。本一原者。木即甲木。生金即庚金。又阳龙左旋。从生趋旺。阴龙右旋自旺朝生。自旺朝生者。自卯逆数至亥也。若以阴龙亥为乙木。则自午逆数至卯。仍是从生趋旺。奚言自旺朝生也。审向篇云。四生三合是天机。双山五行全秘诀。言五行在双山之下。而三合以四生为主。实指甲庚丙壬。若有一龙则有一生。龙有八则生有八。胡为正言四者何也。双山乃指二十四山之道。称六十甲子。设于双山之下。而丑行始分戌乾亥壬皆为双山，不止乾亥甲卯丁未也。天玉经云。甲庚丙壬为四龙神。俱属阳干行。不及阴干者。以其为水神也。人但知龙有阴阳遂以乙辛丁癸亦为龙。故雅诗所言相其阴阳观其流泉。实地理之祖语。是以横说竖说分说合说总不外阴阳合龙。有水而言则龙属阳而水属阴。水之顺行者。亦谓之阳。龙之逆行者。亦谓之阴。龙水之阴阳既相配。而阳龙取阴水。阴龙取阳水。无非孤阴不生。独阳不长也。故雌雄必期于交会。余初学堪舆亦泥阳亥阴亥之说。历观古坟。并无阴亥出戌乾。始悟其非。即今时师所习之青囊玉尺天玉而经文本的注释。则以伪传伪。后之学者能通解罗经即当遍观古坟名墓。用心揣摩其乘气坐穴之法。皆可授古证今。至于汗牛充栋之书即闭目不观未为不可也。
得诀归来好看书
    或问曰。闭户造车轮出门合辙迹。天下之道路固无不同。至于山水之融结处处奇。安能执古人之成格。而谓某水口必係某龙。某龙必係某向。山水有灵未必尽合撤于杨曾也。汗牛充栋之书，千古相传。而子无师承。恐是承伪踵谬语。孰是熟非。安得起杨曾而问之。答曰。太古之初有师有承。圣人之所师者。天地而已。当其仰观俯察。见其天之道如此。则闻其说为天文。是千岁之日至可坐。而致是乎地之道。如此则阐其说。为地理。是量山万水百里江山一向间。盖木旺于东。必胎养于西。金旺西。必胎养于东。火旺南必胎养于北。水旺于北必胎养于南。旺于偶然即为天地之变。杨曾心法用其常不用其变。乃人听命于天地。非天地听命于人也。余幼时不信风水。藏书虽富，总不寓目。自乙已冬。有祖坟傍穴老母所分得。而伯姆争之。余跪地哀劝。恳其义让老母。只得强从。而终不说离乱。之后每语及让塚。不胜呜咽。余自是有私心焉。历观祖坟聚散向背之间。确有私意。心自惴是或一道也。乃遍延术士不惜金钱。不惮跋涉。言之登山，不能辨穴。阴阳有无问之罗经。不明线路挨加。不知为物。于是搜讨群书。日夜不遑思维求得其说。奈此是彼非。漫无头绪。常废书而叹。念及老母忧从中来。则又挽首卒读。一知半解。按图索驷。又无一验。盖夙兴夜寐。反侧于斯者十余年。憶崇祯庚午年间。有朱家瑗者。登文質祖坟言福泽。既暂其后。果验。骇以为神亟。往审视。内出戌乾。外出未坤。而坐甲向庚兼卯酉。龙则火木相间。八节乃变甲寅数。其家世荫七代。至八代而败绝。余豁然大悟。始信乎。诸书皆妄。而破旺冲生不外乎六十龙。言七十二龙。执此以验古坟。在在皆然。归取天玉青囊行程记红囊经读之。如醉方醒。如梦初觉。得诀归来好看书。是即余之师承也。虽不自附闻知之。而心疲力竭。爰取诸书而观之。注释尽为改正。岂敢故为好辨哉。亦为使天下仁人孝子。皆避火坑而已。
天机贯旨红囊经卷之三    （宜丰李三素著）
龙穴砂水释名总说
    堪舆之说。概而言之。不过龙穴砂水四法而已。然言龙则有祖宗父母枝干主从退卸博换。过峡穿田等法。言穴则有穴星。穴形。穴情。太极圆晕罗文土宿等法。言砂则有前朝后坐左龙右虎官鬼禽星曜捍门华表等法。言水则有来源水口水城明堂等法。使不一一释明于前则不特不能入道且不解读古人之书矣。余于龙则括之以星辰枝干。形格化气四种。于穴法则括之以正形正象奇形怪穴二种。于葬法则括之以正葬开凿堆培二种。于砂法则括之以结作砂用砂秀砂三种。于水法则括之以配龙水。明堂水城三种。四法各为专部。并不目力议论。俱取古仙最精最妙真如宝见之说。疏明于下使人由此而了明山川之真性情。真结作。其人久久得悟。自难豁然于心。了然于目。觅然求穴探囊取物。始信地理果有一真道也。
论罗经说
    地理而不可解者。莫如天玉经。予独摈斥诸书侈谈天玉。得毋近于隐怪乎。天玉杨曾之心法。其词秘之而不宣。则杨曾之不得已也。帝王之兴自有天命。是以金陵两凤交翅地。吴公曾为宋朝指。而不能为宋朝下。明熙祖始下之。宋以前帝王不知此义。天文地理之禁甚严。杨公注天玉经不得不隐其词。迄宋而禁稍弛。朱蔡二公作天表解。即指明六十十龙耑专以纳音为主。纳音者。后天之河图也。有河图即有五方。有五方即有五音。有五音即有六律。有六律即有六十甲子。东木西金南火北水中土。河图之方位。而为纳音之祖。河图见纳音原始。故曰。老五行。其金中有木。木中有金。水中有火。火中有水。即所谓识得五行颠倒颠。便是大罗仙。其同类娶妻隔八相生。取诸阴阳消长。即所谓乾遇巽兮观月屈。地逢雷处见天根。圣人测天之时。候地之气。胥是为准。是以审龙乘气则首重乎分六十。而坐穴则用七十二。天玉之挨星即花甲也。天玉之玄空即四局也。天玉之本卦即震兑坎离也。天玉之联珠即三盘同归一卦也。天玉之零神正神即三七二八也。天玉之双山双向即四十八局也。天玉之三卦二父母即从生趋旺。自旺朝生也。天玉之共路两神为夫妇。即乙丙交而趋戌。辛壬会而趋辰。斗牛纳丁庚之气。金羊收癸甲炎灵也。此今刻本始于大全。不识挨星为何物也。兴国有旧注。名拆骨体。亦在疑似之间。余反覆寻绎不啻二十年始悟。为罗经解凡青囊玉尺弹子书及前贤歌诀。无非发明天玉之旨。则天玉实为大宗。而诸书皆为余绪。余之所以废群言而独尊天玉也。
罗经祸福辨
    或问精于峦头自合理气。则知峦头可以不必知理气。罗经之设。不赘瘤乎。答曰。峦头犹人之肢体也。理气则其脉息也。人固有一望而可知者。若其外貎可观。而终身不能逆料。必胗其脉息，始知罗经审其脉息。历观古垣局。非不精奇。当贵不能骤至.而后龙出卦。终归败绝。此则天地自然之缺陷。定于罗经如黄编修。本出八代公卿。而一代不保。刘汉四世祖地。本出屡世王侯。而兄弟做贼。皆由向背一差。反福为祸。然则全龙全穴。而作用之妙尤有待于罗经。但知峦头不知理气。不惟后代祸福不能审择。即现在之真龙正穴。或贪朝对或嫌去水。必至破旺冲生。反福为祸。此罗经不可须臾离也。要其所谓作用者不过顺其自然。正其差谬。而初非有矫揉。是以杨曾心法。不须易地改穴。而分金一转。即能为人造福。古今避理气者。或以峦头为人。理气为星命。已属可笑。即以峦头为体。理气为用。犹岐而二之。其实太极未分。先有是理。所难者一诀千金。妙处不传。遂成千古疑团。梦中说梦。经勘破即不登山。而一观水口。能知其龙向。但言山向。而可定其吉凶。以其有一定之理也。峦头则千变万化。不可名状。自非踏皮铁鞋揣摩。有素虽父不能以传子。今之时师不知理气。辄以峦头自负。彼豈知峦头之难言。有十倍于理气者乎。今而后有以峦头为难知者。吾则与之言理气矣。
登山不用罗经
     或问峦头理气。千古聚讼。以子作天机贯旨。专言理气。考之经云。何处山头无子午。登山不用开罗经。然则前贤之说非欤答曰。惟得诀之人。实有是事。非时师所得藉口也。凡生成之龙必有生成之穴。放棺之所果能认定来脉。则挨左挨右。原不可差毫厘。其龙虎朝应。非此不登对。其砂水明堂。非此必有走窜。然后用罗经格之。理气自合。所谓不用罗经者一也。入山寻水口。而格地之方位坐向皆可逆料。登龙格之峦头自合。所谓登山不用罗经者二也。朱子云。天以阴阳之行。化生万物。气以成形而理以赋焉。理者一定之理。气者一定之气。形则无一定之形。然形虽千变万化。而终不能出此一方之外。则亦未尝无一定之理。一定之气合于一定之理。一定之气则为生气。不合于一定之气。一定之理则为死气。得诀之人罗经烂熟于胸中。是以真龙正穴有不用开罗经之时。正所谓峦头之外别无理气。余仰止不知罗经乃借此言以辟理气谬矣。
望气论
    望气者。望山川所升之气。以辨其龙之结作也。太祖之上于夏秋之交。雨雾之后。丑寅之时。必有升之气。宜于此时望之。气之发从山颠直起冲上.下小上大如伞.此为真气。若横于山腰者乃云露之气。非真气之发也。气清奇者贵。肥浊者富。端正者出文。偏斜者出武。要赤为上。青白黑次之。其详天机素书。
论认水立向
     或问玉尺经审向篇耑言卦气。而审向之重惟在认水立向。穴与向岂有方欤.秀水则曰当趋。休囚则曰当避则避。岂六秀亦有不当趋。休囚亦有不当避者。欤答曰。五行各有所属。生旺休囚不同。若从拘卦气.则所谓生者非真生。旺者非真旺。休囚非真休囚。不过如时师所传六秀黄泉之类耳。审向篇云。其诀则全在认水立向。如卯龙坤水朝立木向。则化官为鬼。午龙乾水朝立水向则化煞生权。此认来水之诀 。又如水出巽口。向丁未为冲生。改未丁则巽在绝地。水流坤口。向申庚为破旺。改坤申则坤在衰方。此认去水立诀也。龙与水如夫与妇。有是夫有是妇。有是龙水必有是向。故当以龙为主。惟六十龙秘而不传。先以教人以认水立向。已不能认龙。又不能认水。而徒求之六秀三合。六秀者。多不合生旺。合生旺者反为八煞黄泉。此六秀所以有不宜趋。休囚所以有不宜避也。天机赋云。生与旺而同归。人共财而咸吉。更从六秀方来。定擬满门朱紫。。明生旺为主。而六秀次之。又云。六秀如逢曜气定出强梁之辈。此则病死墓绝之方终为不吉。后之学者。从穿山透地坐穴认取五行为主。则信手拈来。头头是道。即先贤之认水立向。且落第二义。而六秀黄泉之非又不待言矣。
尝水辨
水味可以知地脉之美恶。故有尝水之法。平阳平岗不出涧水。须尝其井水。高山则尝其溪涧。须于多晴后尝之。老山之中。难以登临。须逐涧尝其水。其水香甜。则此上有好穴。若水淡无味。其中不结穴也。凡水以香为贵。甜为富厚人丁。若甜而带辣则出武贵。若味带酸苦皆为不吉之所也。又水喜清忌浊。冬宜温夏宜冷为妙。论详于后。昔吴公尝朱子祖地有翰墨香。为朱氏扦此地。断曰。当出一贤人。聪明如孔子。
求福即大孝
     或问葬者藏也。期安其祖父。故程子五患。皆为祖父起。见今必富贵之利禄。诱其子孙。是安亲之念。不胜其求福之念也。忘亲侥幸。皆从此起。古之孝子慈孙。果有是欤.答曰。不孝有三。无后为大。是子孙之有无。关系祖父也。推之而事君不忠。范官不敬。战阵无勇。皆为不孝。使吾之子孙暂然繁衍。而上能致君。下可泽民。独非孝乎。今葬法不审.而破旺冲生.祸不旋踵,贻祖父之辱莫大于此。五患之说。程子犹泄之耳。古人所重固在积德。于冥冥之中。然积德之外。又能安其祖父。以安其子孙。尤为大孝。若谓妄想侥幸。皆从此起。然则学也。禄在其中。是教人千禄也.以德行仁者王.是教人图王也。充类至义之尽无一可为。又不止风水而已也。
秘诀辨
     有种地师并不开口讲论峦头理气。有人询之则曰。我有秘诀在。夫曰。秘诀是不可轻与人言之物也。不可轻言则人问可不必对。又另一家之妙也。又另一家则古书不必通。只此二字可以省酧酢废诵读。而又胜于读尽诸书。而始堪应答者。又可静坐养神以谋利。抑何妙也。然天下之道除妖术之外。无一事有秘诀者。作圣作贤成仙成佛皆无有秘诀者。何独地理有秘诀乎。顾即以秘诀论则其诀亦无用之物也。何也。吾见魏科高甲富商大贾其子弟未必如父兄。彼非不训诲也。盖神明在人无诀可传。故也。若曰吾得一诀即可以了明天地之道。夫多读精思者尚不能.而一诀何容如此哉。吾不能信矣。故言秘诀者非明师。
论五行之谬
     天玉之旨从来未经发明。得吾子如披云露而见青天矣。外篇所重者耑在四经。内传亦曾言之。子独以为当阙疑。何也。答曰。四经之说群于外篇。而内传一见于中编再见于下篇。皆以上下文语气不相蒙。中下篇数语必后人增入。外编是后人伪作。中编云胎沐养生贪长，共冠临衰旺仲。季子排来病死位墓绝亦皆是。此即皆生旺墓吊合于三方。而孟仲季之公位攸分。兄弟多者以一四七为长。二五八为中。三六九为小。本之河图并非臆见。若又以四经分四男。是一山而有两公位。其为后人增入断断无疑。外编非无精义。独以四经为主。大旨全乖故知为后人假托。余择其确然可信者。备录于后。其一则玄空大卦欤诀也。诀曰外卦玄空理最幽。乾坤艮巽明根由。坎离震兑分天地。五行即在此中求。坎离震兑者.水火木金也。乾坤艮巽则其生地。此即天玉经之三卦。所谓四龙四局也。其一则五行合生命也。诀云。金木水火各一宫。生命不相同。查得五行合生命。自然发福胜石崇。如木局生命则天干必甲乙丁壬，地支必亥卯未寅.纳音必属木，推之金水火莫不皆然。此历试而不爽者。其一则四路黄泉也。诀云。庚丁坤上是黄泉。乙丙须防巽水先。甲癸向中休见艮。辛壬水路怕当乾。此专以去水言。庚丁者金局也。坤申同宫，来则为催官。故能救人。去则冲破官禄。故能杀人。木火水皆仿此。其一则救贫黄泉也。诀云。辛入乾宫百万生。癸归艮位焕文章。乙向巽流清富贵。丁坤终是万斯箱。乾坤艮巽即木火金水乙辛丁癸乃是四养方。所以救贫又谓之黄泉者。此方去水如人之失所养。定主夭贫。此黄泉真诀也。外此则与天玉不合。如金木水火山山有玄窍。所以为造化之妙。四经则不论纳音而割裂二十四山。分为四局律以生死衰旺之义。总不可解其谬一，乾为西金之关。艮为北水之关。则木之关宜在巽而反在坤。火之关宜在坤。而反在巽。其谬二。金为父母。木为子孙。水为兄弟。火为孙媳。于义奚取.而既分公位。又别三才。又分天地人鬼。名目愈多支离愈甚.其谬三。冲生破旺皆论纳音。其应如响。。即所谓长生位上黄泉是。下化之年定见形者。亦当以挨星为主。今而归之四经。遍观古墓。百无一验。其谬四。木旺于东是为东卦。金旺西是为西卦。水旺北。火旺南。是为南北二卦。皆大父母为之主宰。故五行统于三卦。又统于天地二卦。举天地而左旋右旋顺逆零正皆在其中。外编独以干卦为天卦。支卦为地卦。与天玉经之义前不相蒙。其谬五。予初读天玉如行露中,亦曾废书而叹.及悟其为罗经解。则触处流通全无空碍。独外编舛谬反覆。思之不得其说。然青囊玉尺皆发明内传之旨。而四经独无一字齿及。此必后人假托无容附会。善读者惟求其理之可信者从之。
     又云。五行无根水上折。时师那会得。似言穿透俱无可论。而后取四经折水。乃万不得已之法。故袁波干云。攒地奇验而造葬则无是理。
俯察提纲
     余读古今地理之书。其论峦头者则谓峦头重而理气轻。论理气者则谓理气精而峦头浅。聚诵纷纷几成矛戟。不知有峦头而无理气则乘真截伪。收水配向之功废。执理气而背峦头。则真龙真穴真砂真水之情以违殊。失青囊之本旨矣。盖有形斯有气 。有气斯有理。因形以察气。因气以论理。一体一用不得偏废者也。但古集虽多而二者不串论。以致一本两岐而真道不明于世矣。余故集峦头理气并取作此星期合为一篇。体用兼举本末一贯。庶无偏而不举之患云。
论小玄空生克不论龙向
     或问小玄空古人用量山步水。袁波千云。平洋可论小玄空。山龙则在所后近刻地理原真者。并以龙穴论生入克入纷纷聚讼。吾子将谁适从。答曰。小玄空乃穴前放水。非生成之水也。造微赋云。五行实无係于龙家。祸福须聚于水路。相生相克生入克入为有情。生出克出为无情。是以生入克入则为吉神。生出克出虽旺来墓去亦为杀。奥语云。天心既辨穴何难。但把向中放水看。向中者。穴前也。穴前放水以消沟浍之盈。余但将造赋熟读之自有涣然冰释者.不待予言。
辨别地理师法
    夫天下尽皆人子则无一人无厝葬之事。是此事也须人人知之能之矣。然四民各业.势不得也。其中乃有嗜好其道精专是事者。人乃厚礼而延之。为地师.于是有传家之学焉。为地师则有利于是.渐变为射利之途焉。自为射利之途而变伪百出.黎丘貌似真道。大丧而孝子仁人反受其害矣。世人虽知其弊而势不得不延师势.必延师.则地之得不得在师。更急于得地也。然不能识师焉能得师。余于此中久矣。见师多矣.师非不可辨别之物。能知辨之之道。自不得之师也，故者相师之法为人子告焉。或曰。审若是则世之射利者君而怨多矣。余曰。天下仁人孝子多.地师少.射利者究非地师乃奸伪之徒也。葬亲事大。射利事小。利人子之利溥.害地师之害.微况所利者乃仁人孝子。仁人而所害者不过奸伪之徒哉。
万物转移天地气
    或问木生于山。粟芽于室.以其有生气也。既死之朽骨有何生气而能泽其子孙.即太王迁邠.周公卜洛建都立国或有形势之说。而阴宅前此未闻。大儒朱紫阳酷信风水.而后世犹或非之.吾子专言理气。独未思之欤。答曰。上古之不信风水犹之于草依木处也。利用前民之事皆以渐而兴.何况风水至于朽骨无知。余幼以泥其说。偶以针浮杯水.亦如罗经之指南北。乃觉其非针与杯水有知也。其所以指南北者乃天地自然之气也。天包地外.地在天中.则灵蠢蠕物皆转移于天地之气。故死者不必有知.而死者之骨实生人之根本。其泽及子孙者。天地之气为之也。江南之桔树之江北为枳。无非为天地之气所使。知桔枳为气所使。则知死者之骨亦为气所使也。通天地人。谓之儒。朱子为信天地之大者。至于青鸟葬书前此未闻.则前代有其时耳。岂可以草衣木食反咎今日之布帛宫室也哉。
天星卦例
     或问天星卦例有侈谈秘诀者。又有斥其非者。余仰止极贬星卦并黜理气而子耑言理气。又不及星卦岂理气在星卦之外。欤先贤云。得卦不得金.枉自费劳心。得金不得卦谩自空闲话。彼所谓金卦者。独非理气。欤答曰。杨公云世人爱把天星论。尽说贪狼武曲尊。尝将两字钳龙脉。莫把天机乱指空。所谓两字者实指穿山透地。盖夺神功.改天命。则兼论天盘。而乘气坐穴专以地盘为主。七十二龙所以坐穴得金者。得七十二龙之分金也。六十龙所以乘气得卦者。得六十龙之本卦也。时师金卦乃以一百二十分金与卦外起卦。失之远矣。以假混真相传既久。惟铁弹子有云。用先天以统龙当详究子四龙之天星。用后天以布属宜熟察乎三盘之卦例。四龙者。金木水火也。三盘者穿山一盘。透地一盘。坐穴一盘。故先天之卦用震坎离兑之局。辨在纳音所属何五行。自五行言之.则为四卦。自二父母言之则为三卦。自甲庚丙壬。乙辛丁癸言之.则为玄空大卦。其法以之先看坐穴五行所属何卦。次看穴中透气所属何卦。又看逐节来脉所属何卦。必同归一卦。而后自山头立向皆与水合。所谓富贵结全龙也。反此则为出卦。破旺冲生终归败绝。
辨真伪总纲
     天下至难辨者。真伪。而以伪乱真犹莫如地理。盖夺神功改天命。其术虽神而遇不遇之机缘。仍不能强。昔玄宗不知。疑其盗窃神器。乃至藏其书。禁其学。复饬一行禅师撰铜涵伪经为乱雅.夺朱之计。朝廷既忌其真。而习其者犹稀。其伪于是有一真说。即设一谬解以混其传。如坎离正位人难识。差却毫厘断不灵。此真诀也。则有中针审龙.缝针定穴以乱其真。九星双起雌雄异。玄关真妙处此真诀也。则有艮丙为贪狼星。垣分贵贱以乱其真二。父母者阴阳之别名.三卦者从生趋旺自旺朝生之隐语。此真诀也。则有天父地母二卦审生气天医以乱其真。穿山透地坐穴是为三盘。震兑坎离是为四卦此真诀也。则有才官父子卦外起卦以乱其真。甲庚丙壬俱属阳而行此真诀也。则有阳亥龙为甲木。阴龙为乙木以乱其真。净阴净阳专言乘气。两气交至是为双金斗脑此真诀也。则有阳射阴。阴射阳。向上双金以乱其真。六十甲子分布二十四山。是为平分六十龙此真诀也。则以盈宿六十龙以乱其真。七十二龙应七十二候.如淘沙捡金.故谓之分金此真诀也。则有百二十分金以乱其真。二十八宿喜龙水生和。不宜克战此真诀也。则有甲子起角管禽星以乱其真。三百六十五度忌关煞空亡此真诀也。则有天度六十以乱其真。纳甲者。先天之五行纳音者。后天之五行此真诀也。则有洪范卦气以乱其真。廉贞破军是为煞曜。破旺冲生是为黄泉此真诀也。则有八煞黄泉以乱其真。大玄空乃生成之水耑论俟星。小玄空实人力所为穴前折水。此真诀也。则有向上起长生。潮水论生克以乱其真。诸如赖氏催官。乍合乍离。吴公教子书。杨曾二计之外。总无一是。矛盾参商其类非一。惟玉尺发明天玉。而无如伦父覆假刘赖之名。为之注释展转传伪。千古长夜虽以蔡西山。朱紫阳互相商讨。然且缝针双向依违无定。如玉髓阴阳流泉莫知为理气。后之人即欲不废书而叹。宁可得乎。予以参悟微言鉴古人之成格而知五行有主。悟此则吉凶如见。迷此则怅怅何之。因而尽扫群言。独标正义。作天机贯旨以遗天下仁人孝子。今而后杨曾之心法无所不贯也。天以阴阳五行化生万物。气以成形。而理以赋焉。峦头理气是一非一。是二非二。是贯乎中庸也。龙阳则水必阴。龙阴则水必阳。天根月屈宛然一太极图是贯乎易也。相其阴阳即杨曾之看雌雄。观其流泉即杨曾之认水立向。是贯乎诗也。万事本于黄钟。起于河洛。律吕旋宫。体用一源。是以后天五行耑重纳音是贯乎性理也。地在天中。为天之大气所主。则天地之气即地之气。是葬乘生气皆转移于天地之气。是贯乎天道也。岁渐差而东。是以缝针之子午进前一位。所以示造葬家候气之准。天渐差而西。是以中针之子午退后一位。所以示造葬家查緾度之准。是贯乎治历也。夫满屋散钱终归一索。以万钱同一孔也。同此后天则同此五行。万事万物舍是蔑由而看于天机乎。或者曰紫色龟声.馀分闰位.又乌知夫伪之非真而真之非伪也.余则曰.书以伪天亦伪地亦伪。古今之言天道性理者无非一伪，是则余亦伪也。即谓天机贯旨之书。以伪乱真也又不可乎。
论双金煞
     或问双金煞纷纷不一。行程记云。不换双金只管扦。休泥净阴净阳。杨曾传授心法固有不尽信矣。答曰。双金乃论乘气非立向也。卜宅兆者。淘沙捡金。古人谓之分金。乃六十龙与七十二龙.后曰三针之下皆添设一百二十.谬种伪传。遂相率而忘其初耳.六十甲子分布二十四山其气不过一线。从来山起顶处仔细认取方能使承接之间不差毫厘。如同一子也。丙庚为阳甲戊壬为阴既承而子气不宜杂.以甲戌气线在界缝之间.两字双行是以双金斗脑。阴阳驳杂无气可乘。下后必绝。青囊经云。更有净阴净阳法。前后八尺不宜杂。斜正受来阴阳取。气乘生旺方无煞。来山起顶方要知。三节四节不须拘。只要龙神得生旺。阴阳却与穴中殊。阴阳取者。阴则乘丙子气。阳则受戊子气也。泛论罗经何从而辨。其为甲子。其为戊子.从来山顶起处认取。草蛇灰线之脊.或阴或阳有毫厘不可混之处。先贤云。一毫千里一指万山。所谓一毫一指者。辨在微茫。故指出双金合入之所趋避。玉尺经云。龙落空亡须明避忌。此那六十龙之空亡。即是大金旧注指七十二失之远也。青囊经之净阴净阳。行程记之不犯双金无非一理。特其文之少变耳。俗以小玄空论.双金于金库。龙向犹为近似.其余皆不合.总之以伪乱真辨之必严。乘气之诀此处明显矣。
天机贯旨红囊经卷之四
天机出煞赋    宜丰李三素著
     天机出煞出何煞。不出灾殃发。明得双金直射坟。闪得是仙人。直山直向不须下。下后儿孙罢。天机穴里披双金。属土急推寻。巽龙乾向龙虎正。绝了长房定。乾龙巽向亦如然。败了长房田。艮龙坤向灾殃发.亦犯双金煞。坤龙艮向亦如之。败了长房儿。亥龙巽向龙虎偏。吉庆进田庄。艮龙丁向亦如此。主得儿孙富。甲庚丙壬龙直向。长子有灾殃。乙辛丁癸亦如之。直射长房儿。坤申来龙寅甲向。壬癸向为上。库逢子癸位端停。子癸最昌荣。癸山丁向是本法。亦犯双金煞。离龙坎向亦如妨。壬癸何相当。坎龙午向暂时吉。久后人丁失。离龙单子一般凶。子息也除踪。兑龙直卯何堪下。以卯为向。 □又加左右庚甲兼不怕。卯龙直酉何堪装。辛庚也无妨。十二山头正直射。绝了长房也。十二支辰正直对。子午命倾危。直山直向合紫微亥也。家吉永无危。辛戌得龙又得穴。左右无空缺。丙丁庚辛水口连。立便进田庄。取得辛亥穴得正。水口流永吉。忽然左畔有高峰。右畔有凹风。左边山风容易整。填满便无病。有力之家用土培。无力之家用木栽。明得天心天穴子。便识阴阳山水口。阳山穴莫水流阴。闪受穴中心。二十四山依此识。不怕穴斜侧穴心。水口合山头。穴侧也风流。龙虎穴正是本法。水口怕犯煞。水口龙虎若弯弓。富贵在其中。浅学时师无学识。只道穴斜侧，不知其地有真龙。富贵即相逢。阴阳交杂正龙穴。穴正多啾唧。阴阳不杂。穴偏侧。偏侧也为吉。此是太华出煞诀。依此全无煞。吾今特录与时师。留下救人灾。
夹竹梅花
    龙有三难三易。穴有三吉四凶。砂有五曜方位。水有二十四冲。龙者变化也。自然盘起伏爪分牙。枝分叶动。土形气行界合。分明出散明白。元神有顾.玄武垂头支要顾。木气要随行。出身端正者。为龙也。推车审龙担担点穴.正所谓总审龙散点穴也。龙有死生。穴有不同。砂有真伪。水有吉凶。龙水相济福禄重重。龙不论形。星宿为名。砂不论相。龙合则荣。穴无所定。得气为凭。水无远近。协脉为情。无奴莫寻主。无君莫问臣。出身端正者为君为主。转头出血者为臣为奴。龙不仰扬。富贵不长。穴无动静。所荫不昌。砂不尊卑。枉用心机。水不屈曲。吉中不足。要识亥卯离三难。须识壬子癸巽已丙庚酉辛之三易。丁壬乙审穴之三吉。辰戌丑未正穴之四凶。禽兽横梁关轴位。此是大地五曜星。水从前后并左右。龙身不合者总为冲。南水冲面气不北。西水冲面气不东。步水作来藏聚理。莫在平波论北（比□）风.生处审来生处作。自然砂水合神功。记得古人传受法。廖禹丁宁语伯通。看地只要会审龙。要看大地认雌雄。大地须要大合水。不比乾窝小局同。有水便把水来证。莫把龙身误认宗。一等时师不识法，误认窠凹窟突穷。水上再无水。龙上再无龙。岸畔作水终非吉。茵褥无龙总是空。。自古山川有改变。焉知今与古时同。不是路通车马析。也是山崩被水冲。有人识得其中诀。却与杨曾郭镤同。昆仑乃是山之祖。天下干枝万叶中。庚辛江北真奇脉。艮亥江南第一龙。已丙巽归闽地旺。坤申只在六阳丰。戌乾坎癸南琼盛。卯乙单行下章中。寅甲却来蜀地走。离壬独向广陵宫，有人看遍人间地。万里江山掌握中。
论心诀
     论向寻龙道最微。虽知亥卯与南离，其中若得真消息。何患人家不富时。
定向受法
    亥龙一剑向南飞，乾上方知长子亏。壬气中房多损败。顶心长子十分奇。
卯龙若至一样牵。若当甲乙长房偏。当头若立庚辛向。长富中房富贵全。
离有独火向南来。丁丙偏中长幼衰。个字有缘心上点。中房平地一声雷。
阳龙乾申及寅甲。坤乙原同长子春。坎卯离壬中子事。辰戌单行幼子身。
阴龙庚震合心同。亥已原来长子空。卯酉行龙中子事。切须艮丙丑寻冲。
艮丙巽辛及兑丁。局前水法十分清。有人识得其中趣。何患茅屋不出卿。
长幼水寻长幼龙。方知断法有神功。罗经分明别向处。富贵分穷似镜中。
壬癸相冲似水渥。坎离水盛骨颜希。人家若犯相冲水。外绝疯疯浸死尸。
丑艮多朝瞎夫多。丑艮满椁蚁成窝。其间若有单来艮。官事连绵怎奈何。
寅甲横朝疯跛疾。更遭瘟火有千年。甲多寅少尸骸绝，寅土木根胁上横。
卯上定因军贼倾。更嫌官事不曾停。若然真到身边绕。吊死扛尸两事兴。
乙辰向到而前朝。白蚁成窝直贯头。遗腹单传遗腹子。乙多有水浸棺浮。
巽已两朝败绝多。若逢巽丙又多磨。棺材有水人离散。独自尸身定不多。
二水难当一两冲。十人常有九为军。官事未停遭贼败。尸骸似石化为灰。
丁未朝来受大灾。丁多有水未吹骸。阴人难免痨癀病。离散为僧或道家。
坤申一见退田塘。坤少申多骨自寒。水若单坤一穴水。扛尸官事莫能防。
庚酉辛朝定损妻。庚宫若盛长房亏。酉宫能到官灾起。十个夫妻九个悲。
戌乾坤穴十分凶。乾戌分明水在中。戌宫单到生白蚁。夭寿官灾两事逢。
亥水单朝不可当。初然一犯退田塘。投河气疾连瘟病。须识虽遭白蚁伤。
论支干生旺
庚辛不必丙丁朝。丙丁相克似烧汤。丙丁若有庚辛到。金阕儿孙世代朝。
壬癸何须甲乙来。龙被泄气力斯衰。若还甲乙逢壬癸。富贵一发兴似雷。
亥卯未龙本属阴。若逢已酉丑相侵。虽然合得净阴理。后代儿孙也祸临。
寅午戌龙本属阳。若逢申子辰相伤。虽然合得净阳理。后代儿孙祸莫当。
巽已单逢艮水来。长房幼子占文魁。艮脉若是单逢巽。一旦荣华一旦休。
乾坤若有一泓坤。富贵骤兴白屋门。坤宫若有乾水到。一败如灰不可闻。
不问横朝远近津。须知出去以为真。落囊低处宜为重。若犯三丁一样云。
四路黄泉断
庚丁坤上是黄泉。坤向庚丁不可言。甲癸向中忧见艮。辛壬水路怕当乾。乾向若教辛水见。艮逢甲癸宅须迁。巽逢乙丙须当忌。有人犯了定忧前。时师若与人开作。十坟葬了九坟迁。学来要作传家宝。任是千金莫乱传。
论八煞黄泉断
甲向黄泉水在寅。此水逢之意便嗔。庄田花尽人丁死。何处求仙问此因。
乙向坟前已水流。此是黄泉急要修。瘟癀岁岁庄田退。灾祸重重怎奈何。
丙向黄泉巽水流。人丁先损退田牛。此是黄泉八煞水。若临墓宅祸无休。
庚向坟前若见申。此水逢之不称心。定出鳏夫并寡母。须教枉死少年人。
辛向黄泉何处寻。朝来乾上损人丁。定出瘟癀损人口。年年人带白头巾。
壬向坟前亥水流。少年枉死人泉囚。任是钱财难免此。年年灾祸不曾休。
癸向黄泉艮莫流。艮向甲癸不须求。乙丙莫教流巽上。乙丙还忧已水流。
辛壬作向怕乾位。乾向辛壬切须忌。庚辛还怕坤申水。乾见庚丁亦如是。
论禄马贵人砂
乾上有砂在二宫。但是天马在其中。更向亥中逢禄马。贵人壬上认其踪。
乾上有砂在二宫。便是天马赶辛踪。酉上有砂在辛宫。辛峰必与贵人同。
午上有砂在二乡。便是天马在南方。已上有砂方作禄。必然丙是贵人郎。
午上有峰第一乡。午上有峰第二祥。两峰叠作禄马到。贵人丁上姓名香。
甲为庚禄卯为乙。假禄何须向贵人。更有寅甲并癸子。两般真禄不多泰。
艮巽谁知无禄马。一身长在贵人宫。自有六秀赠禄马。邀我同入紫微宫。
夹竹梅花穴向水路吉凶断
壬子丙向误人多。田须无破不成禾。水浸亡人棺板坏。蚁子头边已做窝。
壬子丙向空亡路。丙水流巽无去处。断定离乡落水人。破败官灾田地废。
戌乾二山巽莫下。地户天关非吉封。两头无骨木如槽。家业浮沉日凋谢。
辛山若作乙辰向。失落黄金日化尘。墓内定知多积水。风声速败主家贫。
兑山寅甲阴阳背。新妇却言遭儿害。骨骸失落已无多。板内必成泥上块。
坤山不宜安艮向。板烂黄金遭水涨。木板之内乱交加。退败田塘家业丧。
离山已穴最不佳。周年田地水堆沙。泥土盖尸棺板烂。黄金失落更生蛇。
巽山不宜戌乾向。水流寅甲遭水涨。连年退败见官非。更损牛羊家道丧。
辰戌丑未水来潮。其家祸害不曾饶。官灾横事年年见。墓中棺木自然消。
夹竹梅花论二十四龙断
乾坤二山损长房。巨富小贵发中房。跏跎瞎吊生聋哑。定招二姓一小郎。
坎离二山龙腰长。一发如雷又善良。不问诸房淫欲起。三男四子损妻房。
艮山第一出贤良。小房发福富田庄。个个人贤才俊美。若逢百步探花郎。
震山拟做少阴龙。为官必定到三公。若然十五三十步。牛羊富盛长房丰。
巽辛二山澈骨清。过房二姓莫同兴。庶子螟蛉难养育。只堪一姓住千秋。
兑丁二山真好裁。不问亲庶尺宽怀。长子房中人口旺。钱粮百万绣衣郎。
丙山十步势来长。出富出贵在何方。幼子为官并两府。长男贫贱又栖惶。
庚山百步势英雄。长子房中福更崇。中子旺人财帛盛。二三幼子共伶仃。
甲山乾向远来长。中男次子出郎官。长子贫穷遭苦厄。何愁金榜不名香。
乙龙独怕属青蛇。两房死妇事如麻。患眼驼腰官府害。辰山气盛主人邪。
癸山单出寡妇娘。瘟病年年不可当。中房中子人丁旺。幼男长子生瘟癀。
壬山壬水出豪强。百步朝来产秀郎。若得回龙为上吉。自然无事到官方。
五星形势
木直金湾土是横。火星尖秀向南行。水星一似生蛇是。说与时师论五行。
五星葬法
金空不可当心下。土实须从角上裁。火星葬顶。水星嘴。木直须从节上埋。
扦穴法
盖粘倚撞论星辰。吞吐浮沉饶减直。枕顶挨筋休破骨。销金点穴莫伤唇。
凡认穴情看住绝.水若行时脉不歇.停时当有小明堂.气止水交方是穴。
后面要令气可乘。前头要使交截水。若还凿脑不伤唇。行急伤龙非融结。
寻龙经上篇
寻龙先寻宗与祖。不辨祖宗何足语。大山高耸是真龙。踊跃奔腾俦可语。乾坤位尊阴阳分。龙布雌雄须认取。两边夹从看尊卑。三里五里相随护。先看应龙在何处。主客相迎各回顾。或居水口或平田。或近江湖或大路。或如猛虎奔青山。或似弱龙投水去。欲落未落雁南飞。欲住未住群鸦聚。龙若住时山水回。龙未成时山水去。山岗到处有阴阳。只恐时师不遭遇。
特起高山作祖宗。降世行度若奔腾。骧可取也。景纯谓。势如万马自天而下。卜氏谓辞楼下殿论龙阴阳。非乾阳坤阴。龙上而妙在雌雄二字。夹从护送山也。尊卑高低也。要随护不皆应龙案也。迎者情缱绻也。平地大路指融结在彼也。猛虎渴龙谓行度体势也。雁飞谓山水去也。鸦聚谓山水止也。山高急与府者属阴。平支低浮仰者属阳也。
或过江河或不见。任使时师寻教遍.或居虚谷或深潭，须看应龙子细辨。有人识得此真龙。一似杨曾亲会面。
卜氏谓弃甲泄兵过水而重兴营寨。若山谷深潭龙脉隐微。非在水低.谓言有龙必有案，故以应龙求之矣。
或藏形或隐迹。要知去住登高觅。磊落高峰骨脉真。左右从龙君要识。断续不过三五里。束带蜂腰鹤膝是。龙若住时有明堂。入穴先看左右臂。面前玉案若横遮。更有应龙当面起。请君下穴细裁量。不久子孙官爵至。
藏隐者。微而难辨去住也。住止也。磊落群峰明也。从龙随护山也。断续者。藕断丝连之状。蜂腰中小鹤膝中大皆来气过脉。穴自融结必献明堂。则左右自然环抱。近案横遮。远案接应。官爵必然也。要别阴阳辨风水。龙要十分.水十二.山为门户欲坚牢。水为血脉须秀吉。且寻坐下正龙位。纵少朝山也尊贵。龙来远远穴天然。依经点穴胜前坚。三阳六建当坟照。千金莫乱与人扦。若徒按卦推音取。失了杨曾二大仙。
阴阳二字.详雪心赋第二章。来龙得十分谓全也。水得十二分亦然.水口为龙穴之门户。山乃明堂之锁钥。皆要坚固。水乃龙之血脉。要眷恋。三阳者明堂为内阳。案山为中阳。案外朝山为外阳。六建者。水抱穴。左为天建。右为地建。前为人建。禄建。命建。马建。照于前者。推卦例姓音之非是。
共说前山三与五。笑杀时师全不悟。山头将取地罗移。便道阴阳居此处。不寻地脉看来龙。空有贤宾无好主。
前三后五。共为八门。图见雪心赋.若失生气空贪秀案也。
真龙剥换妙难穷。子细推寻莫失踪。作穴担看隈暖处。前有朝山起数重。子孙俊杰天然别。富贵荣华达圣聪。
剥换失踪龙脉。隐隐隆隆。若灰中线草里蛇。微茫难认没泥龟蛇之类。隈暖处藏风聚气也。
下穴为父。朝为母。相逢龙势住。从龙兄弟要相逢。白虎青龙为子乳。邻姻伯叔护团圆。坐下千金无贾处。
下穴当作主。山主为父。案为母。谓夫妇对偶。龙住成形。夹从龙山。为兄弟。不可无也。反是者单独孤露无情穴。为子息。龙虎为奶乳。籍以拱抱。若乳其子也。缠护为伯叔。团圆护卫也
逆龙卷穴难寻讨。细脉迎朝福深奥。扬扬大水逆西关。下了还生国之宝。逆虎卷穴上东边。细脉迎朝福转深。扬扬大水东宫锁。下了为官满国钦。
上水抱曰逆。若龙抱虎之地。大水臂外水锁也。不见其出。
山若急时缓处安。临穴入路似龙蟠。面前秀山并秀水。下了令人出大官。山若慢时急处下。莫遣明堂倾腹泻。要令当面水阳朝。列土分茅容五马。小山须去大处寻。教君此诀值千金。大山须去小处寻。高处看眉低应心。
急缓脉龙也。大特小小特大。当下其特。齐应者避压也。
龙若住时便生枝。枝上分枝更□□。□气脉相连。续下后儿孙着锦衣。
生枝分枝言双龙虎也。有儿者上□□。□水下关去水。
捉脉寻龙何者是。此诀凭君须仔细。山山去了不回头。子卖爷田偷写契。一名唤作倒庄山。忤逆子孙君须记。
山山众去不顾也。
懒龙孤弱卧茅岗。有钱不肯买田庄。牵连公事遭罗网。子息分离出外乡。更有香花龙最别。蟠带从头来不绝。前有香炉礼卯山。又有旌幢并宾节。定知寺观及僧堂。社庙神坛人祭设。
平缓孤单怯弱。为懒龙也。蟠幢旌节。圆山出足四五香炉礼拜。图见雪心赋。
其余变换几多般。尤籍时师眼力宽。但恐雌雄交度处。不论逆顺尽堪安。此是寻龙端的记。为报时师须子细。若能穷尽此真经。一似杨曾亲出世。
寻龙经中篇
为报山人寻地理。须看寻龙记。寻龙先寻宝殿宫。太乙在其中。勿然紫气山回抱。三台朝伏好皇宫。
宝殿后龙山也。太乙龙之左右。紫气者青龙来抱也。三台。山如品字伏者拜也。发迹先看祖宗来.山顶势排徊。大公若得小公住。雌雄分两路。左回右抱穴分明。宾主要相迎。
发迹者。起祖立宗也。大小者。大剥小山也。两路介字也。回抱者交度也。
随龙两边俱朝揖。山形诸就集。一山走去一山回。不是正来。乱龙三条五条起。中有一条是。一山拱揖一山亲。即是正龙身。
随龙护送山也。一走一回.去住不定。三五条起者。其中拱揖最尊贵者。便是真龙。
单雌单雄不用看。体要劳心算。大公若得小公龙。旌节起重重。左右若得众山揖。明堂真龙集。四件团圆似月形。认取正龙行。
单者孤露也。大得小者。变换取巧也。若左右抱裹团聚者。是正龙也。
大凡看龙先看势。须用龙楼起。两边相揖对明堂。龙虎要相当。水口捍门华表起。穴在天心里。便有贵人品字形。伴月乱如星。
凡祖山起龙楼。对面山峰列如品字。若对面明堂者吉。更水口有捍门华表主贵。
看取主山何处出。换龙并换骨。龙贵禄马在何方。拜识要相当。文笔尖峰在左右。火星临坟照天官。武库两边朝。便出大官僚。
来龙须变星换骨。若甲山申子辰山。禄马居寅之类拜识者。拜恩谢职山。文笔火星皆尖峰也。若在案山之左右名文官。武库山主贵。
要识闪山不作穴。落处何劳掘。回头望取太阳岗。且用主人长。水口若有交牙石。相似龙踪迹。星峰旗鼓揖团圆.宰相去朝天。
闪者。走窜也。太阳者。属金体主长者。来龙远则左右护送亦长。交牙石者。关固无损益也。谚曰。若要发。水口狭。相似者。不失本类也。
奉劝时师着眼观。认取真龙度。登山涉岭望西东。龙识得行踪。或在高原无空缺。前有圆峰出。若然穴隐便为尊。好恶细推论。或在平田水口里。落处应龙至。天乙太乙两边朝。世出贵人苗。或在路旁人不识。下了令人忆。不是时师眼不开。留与福人来。或在江村或在溪。乃是真龙隐踪迹。龙楼宝殿两相当。代代近公王。或似渴龙奔江水。华盖后头起。前有顿笔入云中。四畔起圆峰。或行或去回头望。应龙尊贵旺寻取。正龙去住场。看落在何方。一要山来二要水。便合阴阳位。停停去住有雌雄。此地足堪逢。
正龙行度。夹从护送。多天乙太乙随行.仓库剑戟。雌雄自然交度。水口重关前列秀案。
水即经年犹解转。山岗勿移换。看取团圆柜库岗。便是贮禾仓。不是真龙莫乱说。何用劳心诀。不是真龙把作龙。下了即贫穷。龙行自有龙行势。落处贵人乡。四畔峰峦似列枪。龙在里头藏。踊起高峰头背拱。或轻又或重。楼台鼓角两边迎。走马又屯兵。执杖报衙并插笏。风炉茶具出幞头。天马及行街。踏节两边排。忽然顿旗前面耸。府帅兵权重。或然鱼袋左边来。金榜御门开。武曲笏山当坟起。不怕头尖利。展袍诰辅更相随。代代锦衣归。
水性动易迁变。曰解转。山体静重厚。勿移换。方圆磊落者。曰禾仓。正龙不顾他山既止。自有秀案。
日月捍门居水口。印山或低小。天关地轴自相迎。宰相入朝廷。更有交床并青盖。落处相荣带。垂帘挂幕应坟前。世世代代碧幢眠。龙山双管进田笔。进气年年喜。右边尖射便为凶。千万莫相逢。虎山须是弯弯曲。此地方为福。惟有左山救得人。世代不交贫。
水口两圆峰。曰日月。水去处中有墩。曰地轴。以字解。左山青龙也。以理推之逆山也。
忽然后龙带仓库。下了家豪富。金柜相随公祖来。叠叠后头堆。一重山来为一代。说了时师会。
龙身带仓库者取富。卜氏曰。带仓库陶朱之产可期。
看他出贵在何方。其命要相当。若在子午卯酉出。此命人逢吉。寅申已亥位方临。此命抵千金。若在辰戌丑未向。此命兴旺。太岁其年应信来。富贵自人摧。
如子上有尖峰。主子生人贵。上有仓库山。主寅生人富。他仿此。太岁镇则发。好地用寻年月利。日时相随至。浅深下穴用心机。此诀极立微。穴土须逢五色佳.辨取温温处。忽然浅露失包藏。下了受灾殃。密秘仙人论如此。父不传于子。学得自要逞神通。识透古人踪。
凡定穴立向者。要年月日时大利一也。浅深得乘二也。五土四也。反此四者。灾殃立至。
寻龙经下篇
殷勤为报时师道。寻龙莫潦草。寻得真龙穴法真。下了救人贫。要识寻龙至妙法。最高峰顶踏。远望四山龙发枝。血脉要相节节生峰起。祖宗细认龙行路。摆身直下见真龙。会者此皆通。
寻龙之法。先观分水处。起山步其行度不顾他山。节节起峰两边护送障缺至结穴处。左右周密。堂宽案秀。水口重关为吉也。
广阔平阳无起处。巨门星为主。尖尖顿起细侵云。敌国上将军。破辅贪廉星出猛.天下人钦敬。石龙石骨过江河。子息作龙图。面前若见大溪水。宰相神童出。巨文二位发龙行。寺观有声名。六节以来廉贞起。神庙佛场地。禄存磊磊作来龙。扦穴定灾凶。武好星。天外起。财帛重重至。
看贪狼。芽笋侵云瘦又长。方圆尖秀皆同体。登科黄甲佐君王。看巨门。柜库端方体势尊。方阔卸屏拜负衣。双全富贵冠乡村。看禄存。如柞如拳势不尊。破柜忽然身带脚。管教灾害满家门。看文曲。如鳝如鳅随水曲。鹑衣百结乱纷纷。女色男花皆不足。看廉贞。如刀如剑更如针。斜尖窜足拜粗恶。瘟灾家门不暂停。看武曲。覆金覆钟堆谷。左回右抱势端严贵。可通知金满壁。看破军。形如破伞乱纷纷。直窜斜飞生乱石。虽知狱讼绝儿孙。看辅弼。如钟如柜如侧月。尊重端严正富龙。贵至中书富敌国。又有倒地者。大同小异也。
天乙太乙后头高。代代出英豪。左右从龙来迎接。堆峰三五叠面前。峙立应龙山。代代出高官。龙行恰似开船势.浆棹两边对。山回水曲两相饶。富贵足官僚。若住时.手足乱。恰似船泊岸。两边一似船棹桡。对对尽来朝。
后龙左右有高峰。曰天乙太乙。案后山出众。曰应龙。凡龙止结穴者，如舟子之梢  卸帆蓬均下桡棹若不均。便有偏胜之患。范公曰。吉凶先看左右手。一手不收俱不足。
四神八将山来望。观见龙神旺。员印面前有吐珠。交仕定无处。寻龙望取迎龙案。拜相分明见。四畔山岗似倒枪。龙在里头藏。端正明堂员尊贵。四畔山峰对。
四神者。青龙白虎朱雀玄武也。八将者四正四隅八方。印珠者宜居龙虎明堂处。四畔枪者。龙虎臂外曜气。诗云。或如枪。或如剑。随水顺流飞冉冉。时师但道主离乡。不知内有真龙占。四畔山者四应山也。
前遮后拥似驱羊。世代入朝堂。第一正龙坐正骨。大官从此出。正穴须教出大官。一举做魁元。第二回龙转作穴。要识龙骨节。山山来聚穴分明。朱紫满朝廷。
遮拥者。有诸内必形诸外也。正龙骨者真气脉也。正穴者。气脉正十道明也。回龙者顾祖穴也。骨节者星峰也。
龙未住时身头去，认取龙行度。龙若住时穴便知。脚手落迟迟。寻得龙穷在此住。便识龙藏处。
龙住送亦住。山水亦齐至。龙行送亦行。折岸似排兵。前云龙若住时手足乱。恰似船泊岸。
踏看龙神心里惊。方是正龙神。更有石脉来龙好。切莫向人道。生处腾腾险峻岗。凉金盖头藏四畔。团圆颀库起案山。前立峙穷者尽也。住者止聚也。正龙结局。自然骇人也。石者山之骨也，腾峻者。耸起也。伞盖者。遮蔽也。四畔库者。夹从带财库护送也。
功曹传送起员峰。此地出三公。更有飞龙似凤翔。万里回头揖前去。后起似驱羊。须得主山长踊跃。起伏如征战。将相朝金殿。恰似瓜藤棚上行。落处看朝迎。山凹绝顶拜翼尾。不用言有地真龙。泊处好山峰。八卦自然通。好地自然穴六神是闲说。阴管后头阳管前。会者是神仙。
功曹者龙山也。传送者虎山也。飞龙凤翔者，布龙虎重抱也。山凹者脉冷也。绝顶者。最高强急也。翼者偏也。尾者尖利气绝露也。六神者放水法也。例曰艮看青龙起。在猪巽随猛虎入京都。坤原寻得蛇为例。乾遂侯枝行顺数。辰向青龙起在羊。戌寻牛上正相当。未遇狗位为元首。丑向龙头支逆装。此是阴阳分顺逆。若流罔类便为殃。断边云。青龙山主人旺富贵。朱雀主官库。山高揖吉。风入水去主形狱。腾蛇主田库。山高抱主寿。风入水流疾病少亡。勾陈主财库肥。长子满吉。风入水破凶。白虎禄库中子揖抱吉。风入少亡产死。玄武主蚕库三子是水口。宜狭绕抱吉。按此不阴，故不全乃阴后者。高也阳前者平也。
有龙恰似朝天子。左右山来止。岭皆有山。阴里藏富贵起官僚。来山有石高耸起。不怕黄并赤.天关地轴要相当.下穴细裁详.寻得地穷便下穴.莫与时师说。
朝天子者景纯谓朝海拱辰。卜氏谓纷纷拱卫紫微垣尊居帝座。杨公谓譬如至尊坐明堂。列班排衙不撩乱。阴朝者。明拱不如暗拱，明朝不如暗朝。以人力之若露头上穿窬之患。穷者止聚也。有一缺露非止聚也。
扦穴之法最难论。须是暖暖谆谆。要识山头十二穴。何者为生灭。后学时师莫乱扦。下后绝人伦。识得龙骨及龙身。下着济人贫。或时换龙或是正用。识龙心性。穴做之时恰似人般。古正其身。天穴须高莫近顶。但取朝山。正顶头一穴主离乡。子细莫憧惶。人穴却居天穴下。富贵为官也。地穴更低入些些。只是出豪家。地穴号为泥水穴。为官亦卑劣。儿孙久后绝除踪。更怕水来冲。
龙骨者过峡也。龙身行度星峰也。成者成龙也。换者传送也。分脉也。正者不走窜也。性者阴阳急缓也。穴似人者。以身方之动处是穴。天地人者盖粘倚撞穴也。徐氏可曰。天地人二穴随其山体而裁之。得宜俱为吉地。曾公但取人穴而不取天地二穴。嫌其过高过低。学者当自得之
人穴欲得后龙远。一起一伏健。若逢正穴为君裁。富贵一时来。人穴须得明堂正。水口圆峰应人穴莫逢三不来。钱谷变成灰。掌中真诀无人会。度了也须悔。时师不识大官坟。好恶为君分。大官之地龙湾曲。四面水回伏。或大或小或蜂腰或住或如超。起祖行度雄健起伏来得长远者最贵。三不来者。左右不抱一也。水不萦纡二也。案山反背三也。腰者腰结也。住者龙止之处。超者余气发泄。超超远去也。
若然龙似水波到。为官世代好。四畔周遮拱一峰。横案两三重。龙若横来排徊落。用别龙好若二三十里到停停。恰似一龙行。龙若远时龙身健。拜相分明现。
水波到者。来龙如微波荡荡而来也。俳徊者。和缓也。停者止也。似龙行者。活动也。远健者。势远力健也。福亦然。拜相者。拜山也。
龙若住时有包藏。山水自相当。从前一卷真奇绝。杨公亲口诀。时师明掘乱安坟。那解救人贫。若人收得此三卷。读了人人钦羡.此中义理深且长。莫把作寻常.见此文书人皆喜.收付巾箱里.要知此本得来由。元出在处州。寻龙经至此终。
论寻龙之法甚有关节
若论大地之真机。须识案山之来意。凡见有面之秀峰。即落何方之坐位。假如金木之真方。必有火龙之正气。火星高耸水星行。土脉不同他富贵。再穷水法何来合。龙穴不在腰间取。局中一格属何阴回看此音回某气。要审山性孰为真。流水砂头三度是度有交兮。星有气。大山莫道穴难藏。识要敲金瓒度取。龙无鳞甲不成龙。龙无生长不成气。五行生克成五行。此是天星玄妙理。寻龙辨得龙气真。贫者能富贱者贵。问君何法复何言。隔山取法真。必举源头.若有一尖峰。大地定在水中取。水口仍有一尖峰。大地源头是要知。有地在西傍。水须本是生蛇势。若见水源前出来。纵然有地终须发。水倒东兮地在北。水倒西兮龙不去。入乡不见水回头。莫把心神枉推理.龙要藏兮水要停。水要弯环龙要聚。龙不出身不为龙。砂下出手徒然起。水有情兮。龙有停。案有面兮。龙有意。龙穴砂水。子细推。峦头好合天屋理。峦头只是死峦头。棹不助船何足取。时师谬枉不能明。枉怪真龙不富贵。无根纵是艮亥龙。难使江南显地理。证破只在一峰。暗藏春色君须记。
欲观大势之来龙。必以群山乱起众。水乱流择其善者而从之。所谓善者。看龙盘旋起伏。布爪分牙罗域围绕。城门紧闭。水口抛梭。应案重叠作穴。审龙不必勉强。吹风窜马疆绳。或虚应老牛脚踪。或是雨滴波心。或是风来水面。或是闻雷声而不见。或寻月影而不随。或是头露而失迹。或是磨剑而无刚。或君子而有不仁之处。小人亦有取用之时。或是星淡而云龙月现。或是融雪下而水存。或是灰内线。或是草中蛇。或是蛛丝马迹。或是凤毛龙砂。或是水心生火。或是鱼背悬钓。
□□雨过檐初滴。宝鼎香消气.上浮大门□□茅庐养。白屋龙生梁栋材。正是风头□顶顺。方知鼓瑟自吟诗。世事万般皆一用。春宵一刻值千金。梅花带雨风中剪。荷叶倾城静处寻。梧桐梢上偏生子。杨柳枝头产正心。木星要识枝和干。水宿宜知浅与深。金空不可中心下。土实须从角上裁。针尖莫有金边木。顶气江南何处寻。地理莫言无妙处。寻龙作穴值千金。
