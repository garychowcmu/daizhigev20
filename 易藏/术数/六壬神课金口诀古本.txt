
　　目　录
　　
　　卷之上　
　　
　　消息妙论
　　入式歌解
　　十干所属
　　十二支所属
　　十二将神所属
　　十二贵神所属
　　贵神治旦暮
　　贵神起例
　　五子元遁起例
　　四象所属图
　　阴阳次第五用
　　五动爻诵
　　干类
　　神类
　　将类
　　方类
　　三动
　　五合
　　三合全身
　　虚一待用
　　三奇德秀
　　一类朝元
　　四位俱比
　　五比同类
　　干元类
　　五行气化
　　阴阳相生
　　四位相生
　　四位相克
　　四爻生克颂
　　应期合德
　　贵神休旺
　　五行休旺
　　五行聚管
　　五行例断
　　四位内见五行
　　贵神临劫煞
　　贵神值人元
　　贵神临神煞
　　魁罡所临
　　传送所临飞符加年月日
　　丧门加年月日
　　天鬼加年月日
　　天罗地网加年月日
　　关隔锁
　　旬中空亡
　　四大空亡
　　四绝
　　四败
　　月建旺相
　　月破休囚
　　岁君建破
　　论岁神
　　合用神煞
　　五鬼歌
　　　　四象五行图
　　十干生克所主
　　十二支生克所主
　　贵神休旺所主
　　将神源会所主
　　十二贵神临本位所主
　　十二贵神见五行所主
　　十二将神见五行所主
　　神将同用所主
　　神将所属图
　　次客法
　　推行年法
　　论人行年吉凶
　　行年灾福歌
　　四课假令
　　被头星
　　
　　卷之中
　　十二将神所主歌
　　十二神将歌解
　　十二贵神所主歌
　　十二地支并贵神所主
　　人元吉凶所主
　　四位五行所主
　　四位杂断歌
　　上局论灾福歌
　　中局论妇女
　　下局论生产
　　贵神临十二位所主
　　腾蛇临十二位所主
　　朱雀临十二位所主
　　六合临十二位所主
　　勾陈临十二位所主
　　青龙临十二位所主
　　天空临十二位所主
　　白虎临十二位所主
　　太常临十二位所主
　　玄武临十二位所主
　　太阴临十二位所主
　　天后临十二位所主
　　功曹临十二位所主
　　太冲临十二位所主
　　天罡临十二位所主
　　太乙临十二位所主
　　胜广临十二位所主
　　小吉临十二位所主
　　传送临十二位所主
　　从魁临十二位所主
　　河魁临十二位所主
　　登明临十二位所主
　　神后临十二位所主
　　大吉临十二位所主
　　重付贵神断例
　　六十甲子钤
　　六十四课钤
　　云霄赋
　　三才赋
　　金兰略
　　玉华略
　　定寿经
　　兴明经
　　金镜歌
　　玉鉴歌
　　
　　卷之下
　　射覆门
　　四法须知
　　射覆歌
　　十干颜色
　　支干数目
　　五行数目
　　射物所在
　　射人身上衣物
　　占来意歌
　　都解歌
　　占来意例
　　天时门
　　占风雨
　　五行所主
　　地理门
　　占天禾
　　占穿井
　　人事门
　　占人形貌
　　占人贵贱
　　占阴人贵贱
　　占阴阳贵贱
　　占阴阳老小
　　贵人受克伤阳人老小
　　贵人受克伤阴人老小
　　占年中吉凶
　　占月下吉凶
　　占日时下吉凶
　　占婚姻
　　十干形貌
　　占人身上  
　　占人物好与不好
　　占孕育
　　占官禄
　　占官高下
　　占官职位
　　占有无出身
　　占文武官职
　　占文书动用
　　占词讼
　　占对讼
　　占级贵人
　　占见贵求财
　　占向何方吉
　　占出门见验
　　占出门应侯
　　占出行
　　占远行
　　占出行乘舟
　　占行人
　　占交易
　　占求事
　　占求财
　　占买卖求财
　　占搏戏
　　占失脱
　　占逃亡
　　占奴婢走失
　　占捕逃亡
　　占疾病
　　占五脏症候
　　占病症候
　　占得病因由
　　占病歌
　　占病愈不愈
　　占病 除
　　占病有祟无祟
　　占病都解歌
　　占求医
　　占梦吉凶
　　贼盗们
　　占临敌
　　占游都鲁都
　　占失盗
　　鸟兽门
　　占禽噪吉凶
　　占失牛马
　　占失六畜
　　饮食门
　　占饮食
　　占菜蔬
　　占食器
　　宅舍门
　　玄女射宅歌
　　占宅外景
　　占宅外景入式
　　占宅内景
　　占宅内景入式
　　占宅外景歌
　　将神入宅内景
　　贵神入宅内景
　　占宅吉凶
　　将神入宅吉凶
　　贵神入宅吉凶
　　占宅内兴耗
　　占家中百怪
　　占修宅舍吉凶
　　占接屋粱柱
　　占移居吉凶
　　营地门
　　占坟地景
　　占墓外景入式
　　占墓吉凶
　　占茔内灾福
　　占开墓见景
　　占墓外景
　　占别墓及死因
　　占墓内是阴人阳人
　　附：
　　  神枢经
　　  璧玉经
　　卷之上
　　
　　消息妙论
　　
　　凡占课，入式歌言其大象，五动爻观其大意，以格局看其事体，凭驿马神煞定其吉凶，以空亡月破支干三合六合验其成败，潜心推测，无不神妙。
　　入式歌解
　　
　　入式之法妙通玄，月将加时方上传。
　　更看何神同何位，日干须用五子元。
　　解曰：
　　凡课有四位：一地分，二月将，三贵神，四人元。一地分是问课人所立之方或所坐之方是也。二月将是正月登明从亥逆周十二位，以定十二月也；三贵神是天乙贵神也。照甲戊庚日牛羊之例，其用牛羊二位，取昼夜以行顺逆之义。四人元是五子元遁，甲己还生甲也。以所占之日依例而取。 
　　假令二月戌将，丙寅日午时，以申地占之加于午上，数至申地，得子将神后。乃起贵神，丙丁猪鸡位，将贵字加亥上，顺数至申，得玄武；就五子元遁丙辛生戊子，于子上数至申，亦得丙字属火，地支申字属金，贵神将神属水。以其生克制化而定吉凶，余例仿此。
　　金口诀选取地分图解
　　
　　克者为无从旺断
　　解曰：为无者，是四位内俱无克，只取旺神为用，故曰从旺断。
　　五行之内细推元
　　解曰：只四位内辨五行有克无克，以见吉凶。
　　更将神将详凶吉
　　解曰：以贵神为主，主者尊神也。以月将为相，相者取事也。以十分灾福为率，有七分在此二神分辩。兼有首尾，首尾者，人元地分也。以其始事故为首，以其成事故为尾。至于论一课之首尾，则人元为首地分为尾矣，是以贵神与人元分其宾主，将神与地分分其财宅，又神与将各定善恶，以断休咎。将也神也人元也，分下中上为初中末，及其断灾福，亦并地分取之。
　　方察来人见的端
　　解曰：察来人方位，问从何方来为发课目，十二地分上有十二将神，又有十二贵神，上有人元，宜于四位内察之。若从吉神上来，主有财帛之喜，迁进之事，乃详旺则成，合则就，百事无凶。若从凶神凶位上来，多主死亡、走失、争斗、狱讼、官灾、疾病之事。又以方位知来意；以坐位知灾福，以来人命上知成败，用日辰定之后，取时立成四位，消息推详，无不神验。
　　二木为爻求难得
　　解曰：占课时须审四位，如四位内见二木不宜求望，或难成也。假令地分在寅，上遁得太冲是二木也。若贵神是水，水下生二木，卯为门户，应财在门。地分为寅，寅为财帛。此二木得水化为生气，亦有喜事七里应之。更人元见土神，又以财帛课论之，土为我身，更克贵神天后水，主客旺也，二木化为财帛，更遥克人元，必有大喜应之，虽有二木，又何难求?审而用之，慎无执一。
　　
　　二土比和迟晚看
　　解曰：四位内见二土，主客作事迟晚，纵虽有成而主迟也。假令其家求财，或争财帛。于四位内见二土，或地分是土，或人元是水，却有喜事两重也。更得贵神是木，木为主人，主自克财，上皆无气，财反遥克人元，主客又相生，故家财必得矣。虽有二土主迟滞，然求之立有大喜两重应之。
　　
　　二金刑克都无顺
　　解曰：四位内见二金，主凶，又主不顺。假令人元是金，贵神亦是金，月将是木，更相刑杀，故凶，故主亡妻，为二金克阴木故也。后取二金，上克贵神，亦主破财，蚕丝不成。假令将神是金，贵神是金，人元是木，上克人元亦为二金克之，须主官事灾厄。更嫌恶煞交加，然客受刑责，占讼之用我获吉矣。又加二金在两头，上下见水及土，主有喜事。又如水在中心，主家产女子。如土在中心，主子孙出外为商旅。如上下比和，必有进财添土之喜，不然移宅应之。
　　
　　二火为灾百事残
　　解曰：谓四位见二火为凶，二火虽凶，却不知见之殊有喜者。假令南方午地为一火，更得伏吟胜光火见临午地，若又得朱雀在上临其家，其人元又得土化为我身，其家必大富也。若二火二水百无一好，亦主大凶。水上主失财，水下家不和。若二水在两头，主妇人产生灾厄。若二水在上，主夫妻不睦，须分离也。
　　
　　二水皆为大吉象
　　解曰：见二水不必便以喜用，不必便以凶断，须明神将以定吉凶。四位之中见二水，或比和，或间隔，或冲刑；或被杀，或生或克，亦无体也。假令伏位是子，内为二水，上见二土，必伤人二口，又须破财；贼盗相谋害也。又如二火在上，必有官事分离之忧。如二木在上，出外求财大喜也。见二木，内有青龙主财帛，如见六合，只主成合婚姻，及和会交关役吏。如见火在木上，主有女嫁出，占宅主南面展出。又如二火在上，二水在下，必出劳病死者。二水在上，二火在下，出产死鬼，主妇嫌夫之象，更主火惊两三次也。
　　
　　水来入火妇难安  
　　解曰：水来克火，以巳火为将，立于四季土上，是火无根蒂，更被水来上克，而人元不救，主妇人心痛死也。假令贵神带休衰气而亥子来克，占身主父母死亡。三水上克下，火不能生其家，必主死三口，二水上克下，主死二口。一水克二火，只主官事为灾。以上二说，更要详旺相休囚而决。 
　　
　　金入木乡忧口舌
　　解曰：金入木乡，以申酉加临寅卯，内有冲刑，更上见朱雀、滕蛇，主口舌斗争。或见辰戌发用，无不争讼也。
　　
　　火临金位有迍邅 
　　解曰：谓巳午火临申酉也。如上更见玄武，主贼谋文状，论讼，或见官事，争田土而必失理。若更见贵神，主许了口愿。若更见青龙，亦主官事为忧，或争财帛金银也。若更见六合，主官事门上追呼。若更见巳午火，主忧怪血光。
　　　　
　　木来入土为刑狱
　　解曰：木入土者，谓辰戌二神在巳亥上，上又见青龙、六合，是为木入土也。更上见金其罪不轻，主斩杀厄。土在上主徒刑，又主争财帛。见火主血光。
　　   
　　土行水上竞庄田
　　解曰：谓辰戌丑未加临亥子也，主争田庄。如不见四季土，只勾陈临月将亥子上同，或玄武临大吉亦同。又取朱雀临未，腾蛇临亥子，亦主争斗之事。
　　
　　上克下兮从外入，下克上兮向外迁
　　解曰：事有从外起者，有从内起者。凡人元克贵神，贵神克将神，或重重自上克下，皆主事从外入也。凡将神克贵神，贵神克人元，或重重自下克上，皆主事从内起也。
　　
　　客克主兮来索物，主克客兮客空还
　　解曰：此以占身言之，贵神为己。以求财言之，即以贵神为财，人元为主。以主怒客，故来索物，以客伤主，故主畏避而客空还。凡有求索，皆详主客，主客不睦，又何得之。
　　
　　四位相生百事吉，内有刑克忧患缠
　　解曰：凡四位相生，占无不吉。相克则无不凶，更看何位受克。克人元，主官事；克贵神，伤尊长；克将神，伤妻财；克地分，伤小口。凶神有生，凶中获吉；吉神有克，吉中隐凶。
　　
　　但取寅申为贵客，子午卯酉吃食言；巳亥常为乞索物，小吉妇女酒食言。   
　　解曰：寅为天吏，申为天城，故为贵客。小吉主妇女酒食宴会，亦可以邀候用也。子午卯酉为吃食果物之类。巳亥为乞索之物，亦可以为射覆，用此课灾福亦准此。
　　
　　水土金火为窑灶
　　解曰：四位内各依所属，主争田土。如占宅，必周而有窑灶。占怀中所藏是瓦器。
　　
　　庚辛碓磨及门窗
　　解曰：月将加正时，行到本位，上见庚为磨碓；见庚为门，见辛为窗。亦为水道也。
　　
　　庚午改门并接屋
　　解曰：如人元见庚，加于午必是改门。主南面展掇，不然接其门，或西南一根柱曾接来也。如见二金，更主曾接椽也。如下克上其家石头必侧。
　　
　　四孟相生有草房    
　　解曰：四孟者，寅申巳亥也。假令行五子元遁戊申、乙巳、辛亥，是为相生，其家必有草房。
　　
　　丙丁旺处人最恶
　　解曰：凡课宅，更看何神乘旺，如火旺，不惟在高岗上住，主其家人必凶恶而狠戾也。水主沉溺，木主仁义，火主贼谋，金主不顺，依此为类推之。
　　
　　与姓相生子孙昌
　　解曰：即旺辰与本姓相生，主子孙昌盛。假令课内见火旺，又是角徵宫姓人占之，是宅有气，又相生也。
　　
　　四位相刑主有克，上下相生福满堂   
　　解曰：凡课人，命前五辰为宅，命后三辰为庄。
　　假令卯生人问课，即申是宅。便于宅上做方位，立成四课，相生吉，相克凶。如四位内三下克上，主破了天窗，三上克下，主屋舍必塌，又主破财，亦主子孙独弱不均，其后主有后妇也。三下克上，此课主官事重重，多有患头目之人最凶。若四位内二下克上，亦主官事病患。二上克下主杀妻男。故云：上克下兮宅必下，下克上兮岭头庄。此宅亦主盖起破财也。 
　　   
　　上克下兮宅必下
　　假令十月将是寅，甲子日寅时，以辰为位，上见天罡伏吟。辰为岗岭之神，又上见六合木，木克两头，其家不和，更无祖父，为木克天罡。又人元是戊；其与辰皆为一家，上克之主兄弟分张，更，木在中心，土在两头，大者主会争官事，小者适途必主其庄在东西侧下住也。
　　
　　下克上兮岭头庄
　　假令十月将甲子日，亥时巳位，见传送申临巳，亦为下克上，又得勾陈在上，其庄在南山侧下门而西关也，不然西去，其妇人争张。
　　凡占宅，四位内见火旺，其宅在高岗上。其宅与姓相生有气，主大喜。如姓旺气在丙，却克于下，主家内有分张事，其家虽有旺气，主家人必凶恶也。
　　四位内见土旺，主宅必重岗上住也。其家必有坟墓，或近丘墓住。若土上见木，必主疾病痛苦死之人。
　　四位内见木旺，有官事，其家新盖屋舍，必林木蔚茂，兄弟仁义。如木上见金，亦主斗讼。木上见水，主财帛之喜。木上见火，主家内生女子。如火上见火，主家中阴人患病。
　　四位内见金旺者，金为刑克之神，主其家斗讼，兄弟不义，合出军人，入庙出武贵，亦主人凶恶也。如旺金上见土神，主多般灾厄。比和，合主先凶后吉也。金上见木主伤六畜，见火大凶，又主官事，患病者愈凶。如金上见水主大吉。若是玄武水，主作窃盗之人。
　　四位内见水旺，主出做贼人。其宅当近河，有水灾，更出丑貌子孙，亦常为贼侵害也。火在下主产厄，在上夫妻不和。木上有财帛之喜，见金亦喜，上见土不利产妇，或水气残死也。
　　
　　甲乙为林单见树
　　解曰：只人元元遁上见甲乙行到本位，必为林木。如单见或为双树子或为单树子。如甲乙临水，其家必有菜园，内有小树子一棵。如甲乙行土上，其树必有枯枝。如甲乙临火，主有火树子，亦焦干，必然有溪。如临金，亦主有树木，其树上空虚，多是槐树也。
　　   
　　见金枝损及皮伤
　　解曰：行人元两遍，只以人元上取之。如甲乙对冲庚辛，被庚辛遥克，其树必无枝与皮也。见阳克枝，见阴克皮。
　　
　　丙丁旺处为高岭
　　解曰：亦行人元两遍。如见丙丁旺处，为有高岭横岗。临午未为东西横，若临子丑亦同，临寅卯辰巳申酉戌亥为南北横。更水冲道，亦为水沟穿之，上有克为高岗。如丙丁临寅卯木位，必有山林也。
　　
　　庚辛为斜道亦详
　　解曰：亦行人元两遍，其东西南北亦依前法。在四孟上见庚辛其道必斜，又云干为大道，支为小道，如火对冲为岔，必分头去也。如临本位，必为大道，若别方位上见之为小道也。
　　
　　戊己为坟看旺处   
　　解曰：亦行人元两遍为法，若临旺处无克，必有山墓。墓内死者患何病而死，亦以后法断之。若要见着何色衣服，再以人元两度遁之，只用纳音推其颜色也。
　　
　　土为坟垅痛苦殃
　　解曰：如戊己在卯或寅木位上，其坟痛灾，或主墓穴倒塌，必曾展来。如见六合青龙，墓上必有花树子。
　　
　　壬癸长河及沟涧
　　解曰：人元见壬癸为河涧，纳音见水必有水。若被戊己对冲，见虎为道，又云河与道交过。如见大吉必有土桥，见太冲必有船及桥，亦必有车。
　　
　　湾环曲折见刑伤
　　解曰：壬癸为河涧，如见壬寅癸卯，其河南北长，水向南流，为南见丙丁在前也。故旺处刑克即止。却前见辰暗克水，必向东西，故主南去，须向北入乾，为下克上故也。
　　
　　大树死时家长死，水上来穿近涧旁。
　　贵神神祠并宅道，太阴碓磨共相连。
　　前一腾蛇为窑灶，朱雀窝巢有克伤。
　　六合树木看生死，勾陈渠涧土堆滩。
　　青龙神树并枪刃，天后池溏涧水泉。
　　玄武鬼神并图画，太常酒食五谷昌。
　　白虎道路及刀剑，天空庙宇道僧仙。
　　此是孙膑真甲子，天地移来掌内观。
　　
　　十干所属
　　　　
　　　　甲、乙、丙、丁、戊、己、庚、辛、壬、癸。甲乙东方木，丙丁南方火，庚辛西方金，壬癸北方水。戊东西土，阳。己南北土，阴。
　　
　　十二支所属
　　
　　　　子、丑、寅、卯、辰、巳、午、未、申、酉、戌、亥。寅卯木，巳午火，申酉金，亥子水，辰戌丑未土。
　　
　　十二将神所属
　　　　
　　亥为癸明，正月将，诹訾，阴水；戌为河魁，二月将，降娄，阳土；酉为从魁，三月将，大梁，阴金；申为传送，四月将，实沈，阳金；未为小吉，五月将，鹑首，阴土；午为胜光，六月将，鹑火，阳火巳为太乙，七月将，鹑尾，阴火；辰为天罡，八月将，寿星，阳土；卯为太冲，九月将，大火，阴木；寅为功曹，十月将，析木，阳木；丑为大吉，十一月将，星纪，阴土子为神后，十二月将，玄枵，阳水。
　　　　
　　十二贵神所属
　　
　　天乙贵神，己丑阴土；前一螣蛇，丁巳阴火；前二朱雀，丙午阳火；前三六合，乙卯阴木；前四勾陈，戊辰阳土；前五青龙，甲寅阳木；后一天后，癸亥阴水；后二太阴，辛酉阴金；后三玄武，壬子阳水；后四太常，己未阴土；后五白虎，庚申阳金；后六天空，戊戌阳土。
　　
　　贵神治旦暮
　　　　
　　经曰：天乙贵人在紫微宫门外，乃天皇大帝下游十二辰位，家居己丑，于斗牛之次执玉衡，均同天人之事。不居魁罡者，以河魁主狱，天罡主牢故也。甲戊庚日旦治大吉，暮治小吉；乙己日旦治神后，暮治传送；丙丁日旦治登明，暮治从魁；六辛日旦治胜光，暮治功曹；壬癸日旦治太乙，暮治太冲。天乙在东，南前北后；天乙在南，东前西后。天乙在西，南前北后；天乙在北，东前西后。当向地户背天门，以天门地户为界。昼夜有长短，晨昏有早晚。故以星没为旦，星出为暮，则旦暮所临可知。
　　贵神起例
　　
　　　　甲戊庚牛（日顺行，其它书以甲戊兼牛羊，庚辛逢马虎之例，非也。神术非它术，其用甲戊庚乃天上三奇，故不可行也）羊（夜逆行），乙己鼠（日顺行）猴（日夜逆行）乡，丙丁猪（日顺行）鸡（夜逆行）位，壬癸蛇（日逆行）兔（夜顺行）藏，六辛逢马（日逆行）虎（夜顺行），此是贵人方。
　　　　诀曰：月将加时顺究，只寻天神等候；从戌至巳逆行，以辰到亥顺就，贵螣朱六勾青，空白常玄阴后。
　　右法就以所值某官贵字顺逆数至用位是也。
　　
　　五子元遁起例
　　
　　　　甲己还生甲，乙庚丙作初，丙辛生戊子，丁壬庚子居，戊癸是壬子，时元从子推。
　　
　　四象所属图
　　　　
　　　　四、人元：客 天 君 祖 外
　　　　三、贵神：主 宰相 臣 父 官禄
　　　　二、月将：己身 妻 财 亲戚 内
　　　　一、地分：田宅 子孙 奴仆 鞍马 六畜
　　
　　阴阳次第五用
　　　　
　　　　诀曰：凡将阳，用取阳为由；将阴，用取阴为由。阴阳之用值空亡、克煞为用之虚。
　　　　三阴一阳，以阳为用，取相少阳，事在男子。
　　　　三阳一阴，以阴为用，取相少阴，事在女子。
　　　　二阴二阳，以将为用，随将阴阳辨之。
　　纯阴反阳，以将为用，方内之物。
　　解曰：宜主不宜客，利内不利外，城郭内藏之物，阳人出外，旧暗新明。
　　纯阳反阴，以神为用，方外之物。
　　解曰：宜客不宜主，和外不和内，四远所藏之物，阴人还家，旧明新暗。
　　诀曰：发用空亡，事多虚假；五动空亡，事多不成。凡课以发用为由，五动乃发用之门，为万物本体，作课者不识动用之门，如虚实将半无能决也。
　　
　　五动爻诵
　　
　　干克方为妻动，歌曰：
　　妻动于妻妾（占事主于妻妾）
　　官财防损折（有官求财不利，而有损折）
　　占人人在家（上克下，寻人在家）
　　访人人不悦（上隔克下，行必有阻，访人在家，主不悦）
　　外边来索取（外来克内，必有人来取索，或干预于我）
　　卑下有口舌（卑下受克，须防口舌外来）
　　论物多翻正（射覆，上克下，论物以翻为正）
　　下旁或有缺（下受克，物器一旁有缺或无足）
　　
　　神克干为官动，歌曰：
　　官动利求官（官禄爻动，官职大利，若逢驿马，必然迁官转职）
　　相逢禄位迁（谓逢二马，占官有迁擢之兆）
　　常人公府事（官爻克干，故常人有公府中事）
　　有官望财难（有官不宜求财，财动伤官，返克故也）
　　合得官中物（官动而逢合，官中财物可得）
　　休从外处干（ 人元受克，事在自己，不宜外求）
　　得财防暗损（我克外，财须防密失）
　　问病在喉咽（上受克，病在喉咽）
　　 　　
　　神克将为贼动，歌曰：
　　贼动内贼生（内财受克，主阴谋贼生，而盗财物）
　　勾连诈不明（外勾里连，空诈不明） 
　　损财卑幼病（妻位受伤，卑幼灾患）
　　谋望必无成（神将直克，内之不知，谋望无成）
　　架媾奸私意（妻财受克，必有奸私架媾之事）
　　偷攘宛转名（妻财受克，或生淫荡宛转偷攘，必有损失）
　　卦爻终暗昧（内爻受克，事主暗味不明）
　　病恐亦非轻（内不协遂，阴小灾病，亦主非轻）
　　 　　
　　将克神为财动，歌曰：
　　财动利求财（内克外，谓之财动，求财必得）
　　占官定不谐（官爻受克，求官有失，定主不顺）
　　家中人出外（内克外，主人出外）
　　妻妾并身灾（病非妻妾，亦自身有灾）
　　疾病忧难瘥（神受克，病在心胸，无药可治，故主难好）
　　营求喜自来（内克外，营求有喜）
　　财物终有损（神受克，其物必有损）
　　职位恐多乖（官爻受克，故主退失不利）
　　 　　
　　方克干为鬼动，歌曰：
　　鬼动忧灾怪（占主灾怪及人）
　　官亨人出外（下克上，主仕途亨通，人欲出外）
　　争讼带他人（隔位克外，必主讼连他人）
　　乖戾因间外（下犯上，卑逾尊，故曰乖戾）
　　口舌共喧争（人元受克，事从外起，必因口舌致事） 
　　冤仇皆损害（因冤仇而损害）
　　痊病物仰合（方克干，病在目之颌上，故曰仰合）
　　家宅未安泰（宅舍不宁，人口不安）
　　
　　干　类
　　
　　干克神：外来取索，若临门，主人谋害自己，常人损财，仕人失位，不宜求干，官事主散，官爻受克故耳。
　　干克将：求财不得，常人破财，忧病。将阳主本身，将阴主妻室。
　　干生神：外生助我物帛，或亲友相访，占家主富而有生意,乃外生内也。欲讼者官府中事。
　　干生将：内外和顺，人将物来送我，或有人干预于我。
　　
　　神　类
　　
　　神生方：宛转和合，贵人有怜小人之意，更得贵人之力。
　　神克方：隔手求财虽难得，事主晚成。
　　神生将：所谋顺遂，内外和谐，人将财物助我，行人将至。
　　神生干：仕人论官，或有相托，常人有官府事，人将物求我，或自己将财求事于人，事求必得，寻必见。
　　
　　将　类
　　
　　将生干：自己将财与贵人，内外和畅，父子亲，夫妇顺，富贵之兆，百事有成。
　　将克干：喜事重重，求财必得，求名必遂，科举上榜，宜远行。
　　将生方：名曰天覆，家人内合，有人助我，主亲人分别远行，财帛有喜，子孙兴荣。
　　将克方：斗讼官事，小口不安，自身有伤，六畜损失，家宅不宁，财帛破散。
　　
　　方　类
　　
　　方克神：损外财，隔位克，下犯上，民告官。
　　方克将：钱财散失，又主伤妻，人欲出外失财。
　　方生神：内外和合，人广财丰，求事不隔手。
　　方生将：名曰地载，家人和合，喜庆富贵，协顺之兆，婚姻喜美，谋望有成。
　　
　　三　动
　　
　　此不受克，故不入正动数。
　　方生干为父母动：为印绶，凡占，小干尊，大吉。
　　干生方为子孙动：凡占，主干子孙之事，小吉。
　　干方同为兄弟动：凡占，事在比肩朋友，小凶。
　　
　　五　合
　　
　　神与干合为官合：仕人得之荣禄，亦利求官，常人官事。
　　将与神合为正合：欢美婚姻，会合亲友。不宜占病，求事有成，互相依辅，共为家室。
　　将与干合为隔合：内外相望，有人接引，位因阻隔，事体迟留。
　　将与方合为进合：主人共同上于道路，以卑动尊，以小致大，事成迟缓。
　　方与干合为鬼合：求官得禄，仕人升迁，亲俗不和，又主忧患，占病不宜。
　　解曰：凡干支相合，乃天地阴阳配合之义，万物生成，吉凶全备。且如甲己之日五子元遁起甲子时，则丙寅与辛未合，丁卯与壬申合，戊辰与癸酉合，己巳与甲戌合，庚午与乙亥合，辛未与丙子合。然干支在一旬之内相合者，谓之君臣庆会共旬。支干相合者，乃天地德合也。五合之用，事体共为，谋望有成。支干具合，其物圆类，合中值空，占物圆而中空，求事望而难成，合而不合，郁而不发，分而不分，合中反分，亲人反疏，先合后离，亲而不亲，义而不义。
　　
　　三合全身
　　
　　寅午戌：名炎上课，为财帛文书喜美之合。忌亥子水为坏局，凡事望而不成。如人元是丙，则为火局全耳。如人元是庚，则为鬼动克身，或人元是甲，则为相生。
　　亥卯未：名曲直课，为交易婚姻和会之合。忌申酉金为坏局，凡事望而有阻。如人元是乙，则为木局全耳；如人元是戊，则为官鬼动论之。或人元是癸，则为相生。
　　申子辰：名润下课，为行移干蛊争战之合。忌辰戌土为坏局，凡事望而有变。如人元是壬，则为水局全耳；如人元是丙，则为官鬼动论之。或人元是庚，则为相生。
　　巳酉丑：名从革课，为阴阳淫滥轻薄之合。忌巳午火为坏局，凡事望而间隔。如人元是辛，则为金局全耳；如人元是乙，则为官鬼动论之。或人元是己，则为相生。
　　解曰：凡坏局下克上为迅速，上克下为阻隔，中间为之坏局，求事一半成也。凡课三合须待体式全备，吉凶祸福方可言之，克合生合亦以例推。如寅午戌火局全，若神将干带壬癸水为克合，凡事顺中有阻，合而不合，易而不易也。其他三课，以为官为鬼者，论四时休旺及空亡所值断之。凡课三合因变化而全体切详，日冲、月破、空亡、妒合，未可一概照合局全身论之。
　　
　　虚一待用
　　
　　寅午戌合为炎上课，虚一位为炎上破体课。亥卯未合为曲直课，虚一位为曲直破体课。申子辰合为润下课，虚一位为炎上破体课。巳酉丑合为从革课，虚一位为从革破体课。
　　解曰：凡课之合从化谓之全身。有二字，如虚一字谓之破体。如凡课有戌午而无寅，取寅年、月、日、时为应期。有申、子无辰，或有卯、未无亥，或有酉丑无巳。凡占人望事，需验远近。如远则年，次则月，近则日、时，必待此虚一字透出，共成三合，则行人至，谋望成。此为虚一待用也。最为课中之要论，不可不察，若有日冲月破，空亡受制，又当详论。
　　
　　三奇德秀
　　
　　甲戊庚，此为之德全课。乙丙丁，此为之奇全课。人奇：壬癸辛。
　　解曰：凡占课见三奇全，利见大人，百事吉昌，支辰和协，上下有辅。三奇德秀，此皆多喜庆，孕则生贵子。
　　
　　一类朝元
　　
　　经曰：一类朝元者，是一干见本属三支也。如天乙贵人占得此课，朝觐召对则出。常人不宜，无发用生克故耳。凡十二位神将朝元，如甲见三寅，乙见三卯，丙见三午，丁见三巳，戊见三辰、三戌，己见三丑三未，庚见三申，辛见三酉，壬见三子，癸见三亥，皆为之一类朝元也，占主事体重迭，闭伏不动，无荣无誉，阻隔淹滞，盖有比肩之类，而无父母、官鬼、妻财、子孙，无生克发用故也。若纯金纯火不可以此例论。水木土亦然。
　　
　　四位俱比
　　
　　庚辛申酉金比，西方白虎、太阴之象。值之主兵丧讼邪淫奸私，人口死亡，六亲刑克，家宅不宁，百事罔吉。
　　丙丁巳午火比，南方朱雀、腾蛇之象。值之主有是非官司，灾祸伤残，釜鸣火克，怪忧惊恐，六亲刑克，居处不详。
　　壬癸亥子水比，北方玄武、天后之象。盖水性泛滥，值之主家计流移，奸私淫邪，蛊病水厄，寡妇孤儿，盗侵人害。    
　　甲乙寅卯木比，东方青龙、六合之象。值之虽吉而无生，主仁而无恩，有兄弟而无父母，重婚姻而绝嗣续；求望难成，无誉无荣，艰难之用，凡百事蹇滞也。
　　戊己辰戌丑未土比，中央勾陈、天空、魁罡之象。值之主事体重迭，无父母、官鬼、妻财、子孙，亦无相生相克故也。是土无生育万物之功，凡事淹延阻滞，望用难成，重迭牵连，事体不一。
　　
　　五比同类
　　
　　干方比为正比，事在比肩，多有不成。
　　干神比为近比，事在外干自己。
　　方将比为远比，事在朋友同类。
　　神将比为次比，事在门户亲属。
　　四位比为合比，事在亲属，重迭牵连。
　　
　　干元类
　　
　　神干生将干，喜从外入。
　　将干生神干，喜从内出。
　　神将二干分局，相生有喜不成。
　　神将二干合局，相生喜庆重迭。
　　神干克将干，祸从外来，与贼动同类。
　　将干克神干，事从内起，与财动同类。
　　解曰：神将二干随支辰互相生克，主事交关往来、重迭。神将若是庚辛金而克身，主家宅怪异，灾讼，凶丧，以金有白虎气故也。凡神将上所带之干，如六乙日见卯将，起五子元遁得己卯，神是朱雀，位是壬午。遇有克比合，亦依前式而推来情。
　　
　　五行气化
　　
　　甲己化土，乙庚化金，丙辛化水，丁壬化木，戊癸化火。
　　解曰：凡课中虽不见土，若神将上遁得甲与已者，元气运化为土，当做土用，射覆则是土类，或物出于土中，占事则以为土，亦为有气，至土旺日时为应期。假令丁壬课，甲巳戌辰，以五子元遁至方位之辰。人元是甲，且甲木下生巳火，火又生戌辰土，只见土初旺矣。又起神干见乙，将干见庚，则乙庚合而气化金，生于土。且以人元甲木被金之伤又当详论。占官用以鬼论之，凡占仕则吉，官事则凶。余皆以此为法推之，再加日辰月令用也，假令甲己见乙庚，乙庚见丙辛，丙辛见丁壬，丁壬见戊癸，戊癸见甲己，名曰受制不化，妒合不化，非时不化，逢空不化，非其所不化，此系五行奥旨，不可不详。
　　
　　阴阳相生
　　
　　 经曰：假令甲木、乙草、丙火、丁烟。甲阳木而燥，故能生丁烟，乙阴草能生阳火，产于阴，阳为父。阴产于阳，阴为母。若阳见阳，阴见阴，则是阴阳偏枯，造化危脆，似木盛而花繁状，密云而不雨。四维之寅申巳亥，四正之子午卯酉，于五行之相冲，于阴阳而不育。占此者顺中有隔，吉中有危。
　　易曰：天地氤氲，万物化醇，男女媾精，万物化生。且如寅午戌、巳酉丑、申子辰、亥卯未之类，此为阴阳合而后能化也。凡五行生我者为父母，阴生阳阳生阴，德合配偶，化育生成，乃吉福万全之课。
　　　　凡课之四位上生下，下生上，内生外，外生内，或三位生一位，或一位生三位，及往来或相合相恩者，此发用之美端，谋为之吉兆。占干则成，望事则就。又曰：四位相生，万事吉昌。凡课五行相生，虽内有白虎、朱雀，兼劫煞魁罡之类，而外虽有暴恶之形，皆入相生和气之中，则革面顺从，遇恶而逢善也。殊不知克则为仇敌，生则为亲恩。如乘合辰，为福愈厚。
　　
　　四位相生
　　
　　经曰：假令人元生贵神，地分生月将，名曰合局。主家富贵，亦主内外和顺。如将生地分，主亲戚远行，占身及财帛当主称遂，亦主子孙兴旺。人元生贵神，主有亲戚来借物，或朋友来相访。如贵神生人元，主自己欲寻人，访之必见。如地分生月将，主婚姻事，谋望有就。如月将生贵神，主妻贤子孝，富贵荣华。如四位自上次第相生于下，主有外人进纳财物，添进人口，六亲俱来相访，有非常之喜也。如四位自下重重生上，主商途有喜。
　　
　　四位相克
　　
　　经曰：假令人元克贵神，主有人谋害自己。贵神克人元，主自己欲谋害他人，皆主官事。如将与地分同克贵神，主卑犯尊。如人元与贵神同克将神，主伤妻损财。如将是阳支主伤男子，将是阴支主伤妻妾。将克地分主伤小口，看阴阳所属断之。
　　大抵人元是客，贵神是主。客为姓，主为家长。如阳贵人是阳人家长主事，如阴贵人是阴人家长主事。推休旺老少，如贵神克人元，旺主主得理。人元克贵神，旺客，客得理。
　　
　　四爻生克颂
　　
　　解曰：上克下为外入，官事起家内。下克上为内出，破财当向外。上生下，他人干预或牵扯自己。下生上，自己干预或牵扯他人。三上克下，家事之课，三下克上，出行之象。主用旺相，吉凶力旺；主用休囚，吉凶力弱。
　　颂曰：
　　吉能克凶事将空，凶能克吉事难成。
　　方来生将钱财聚，将若伤方斗讼生。
　　位来生客己寻人，干若生方人谒已。
　　二上生下子孙兴，二下生上财满筐。
　　凶神受克，忧患消灭。吉神无伤，福庆繁昌。人元不伤，争讼理长。人元受制，争讼无气。主休客旺，我短彼长。位强身弱，我忧他乐。四位相生百事吉，四位相克百事凶。阴多阳少为男事，阴少阳多女子因。
　　如求财最要详主客和合，则终无疑阻也。客若克主，是干克神也，求事难成，争而得之或出不得已也。若主克客，是神克干也，求事不遂，当空手还之。入式歌云：客克主兮来索物，主克客兮客空还。二说相同，皆主争讼也。
　　人元与贵神相克，谓之外战，月将与地分相克，谓之内战。凡外因外事，内因内事，皆主口舌是非、灾患伤财也。如四位从下次第克于上，主其家里勾外连，搬运财物，亦主家人不和、官事口舌、伤财刑狱之事，或出残害之人。如四位从上次第克下，主其家不义，多饶疾病官事，外人来谋害家中人也，或家道不称，人口赢弱，斗讼伤财。
　　
　　应期合德
　　
　　诀曰：凡课应期，最难推测，惟取合处为妙，其合有五：
　　其一，天地合德者。如甲子日课得戊辰将，顺取癸酉月日时为应期。又如甲戌将得己卯合，庚子将得乙丑合之例。
　　其二，取将干近合为应期。如六乙日得戊寅将，即以癸日时为应期，不必待天地干支全合也。又如甲子日占得丙寅将，近取辛未日时为应期可也。干合者，甲己、乙庚、丙辛、丁壬、戊癸，盖以将干取合也。
　　其三，取奇合为应期。三奇甲戊庚、乙丙丁、壬癸辛。若课得将干有甲戊而无庚，而庚日必应。有丙丁而无乙，于乙日必应。此三合，如命家虚拱暗位之说同。
　　其四：取三合为应期。三合者，寅午戌，巳酉丑，申子辰，亥卯未。若课中有寅午而无戌，在戌月日时必应。有巳酉而无丑，于五月日时必应。有子辰而无申，于申月日时必应，有亥未而无卯，于卯月日时必应。待其虚字透出为应期也。
　　其五，取六合为应期。六合者，子与丑合，寅与亥合，卯与戌合，辰与酉合，巳与申合，午与未合。如月将是寅，取亥月日时为应。如卯将，取戌月日时为应。如辰将，取酉月日时为应。如占人望事，若旺相见劫煞及见天驿马者，逢合即至。如远则年月，如近则日时，取合为应期也。
　　解曰：应期取三合、三奇、六合、干合，盖取用于所占之课月将与神也。神若得日不出日，得时不出时。只取近合，不必干支俱合也。
　　又法：课得前一辰遇丁甲者；三旬以内逢本日将为应期。课得后一辰逢丁甲者，三旬以外逢本日将为应期。是丁甲者，取甲子周数以外逢本日将为应期。如本位上见丁甲者，取近日遇本日将为应期。
　　假令:十一月下旬丑将、乙卯日、巳时、未位。癸水、申金、卯木，未土，此课前一辰见甲，三旬内逢本日将为应期，本课以乙卯上日起五子元遁，己卯将上白虎带甲木，将与神干甲与己合，只取近日遇本日将为应期，不须待三旬也。
　　　　
　　贵神休旺
　　
　　六合青龙木为主，绝在申酉并子午。
　　腾蛇朱雀火之精，卯酉亥上无气处。
　　太阴白虎是金神，祸败须防子午寅。
　　玄武天后藏于水，卯酉巳上不堪论。
　　更有天空及勾陈，太常与贵相为邻。
　　四神是土同所断，天官休旺得其真。
　　
　　五行休旺
　　
　　春：木旺、火相、土死、金囚、水休。木墓在未，角姓忌。
　　夏：火旺、土相、金死、水囚、木休。火墓在戌，徵姓忌。
　　四季：土旺、金相、水死、木囚、火休。土墓在辰，宫姓忌。
　　秋：金旺、水相、木死、火囚、土休。金墓在丑，商姓忌。
　　冬：水旺、木相、火死、土囚、金休。水墓在辰，羽姓忌。
　　
　　五行聚管
　　缘五行生克，寓乎盛衰，乃自然之理也。谓此似沦于固执，但原道今人不取，故并集以俟高明者鉴之。
　　三水一金主文章，蟾宫折桂意扬扬。
　　禹门浪稳风雷发，不日拖绅上玉堂。
　　解曰：三水一金，此课主文章之土，不久得官，不然主大富也，遇丙丁在上，主发禄或迁官应之。遇水在上，主有争讼，外人谋害。若发禄必非丙丁也。
　　三水一木主荣华，田庄浩大足丝麻。
　　子孙定是身端美，兴旺家门福寿加。
　　解曰：三水一木，此课主家道荣旺，子孙孝顺；庄田浩大，子孙丰标，兼有文章。
　　三水一火家屡贫，惨伤恶死损其人。
　　久患风劳身不遂，终朝何苦告天神。
　　解曰：三水一火主家贫，庄田破散，子孙作贼，多行凶恶，及有刺面三人在外死也。又曰：二说孰是孰非尤当详辩。
　　三水一火不为灾，局成既济又和谐。
　　田宅六畜多富厚，主有黑衣人间灾。
　　解曰：三水一火主不为灾，然三水克一火合主凶，却无灾，又云水火既济，故主夫妇和谐，子孙兴旺，田蚕财帛、六畜兴盛。来意为阴人淫乱。（以上二说谁是谁非尚未定论，待高明者鉴别之）
　　三水一土破家门，人亡恶死不堪论。
　　庄田破败难拘管，纵有儿孙贫苦存。
　　解曰：三水一土主家破人亡、恶死，及田庄破败，或有子孙亦贫苦也。
　　三火一木家破财，人多残疾绝后代。
　　家中哭泣不曾住，三女生来多祸害。
　　解曰：三火一木主家贫破败，出残疾之人，常有哭泣之声，家中只有三女，并无儿孙，出一房绝后。此虽相生，却为凶祸，何也?经曰：二火为灾百事残，今见三火，一木又生之，故其祸转深，即以凶断。生三女者，以一木生三火，然三火为纯阴也。来意只为阴人有残患。
　　三火一土破家财，家中人口现多灾。
　　田庄破尽无分寸，纵有儿孙事转乖。
　　解曰：此课中若见天罡土旺，主家道不和，六畜损伤，走失死亡人口，必患沉疴。来意为官讼。
　　三火一金受灾屯，疾病疮痍不离身。
　　日夜呻吟床枕上，纵需扁鹊治无因。
　　解曰：三火一金主有大灾，人口病患，疮痍不休。床席有呻吟之苦，药不能治，又主死伤人口，此课百事大凶。来意为伤了人口。              
　　三火一水主不良，母行淫乱失田庄。
　　窃盗败来凶恶露，应需刺面配他乡。
　　解曰：此课主家贫破败，子孙多行凶恶，作贼刺配他方。
　　三木一土家又贫，室中多行不良人。
　　岂凭媒妇相成就，邸店梳妆是立身。
　　解曰：三木一土主家破贫乏，兼妇人淫乱。故曰：不凭媒妇相成就，邸店梳粒是立身。
　　三木一水人少亡，儿郎作事不谋长。
　　又有远行仍无信，虚诈多端取祸殃。
　　解曰：三木一水主家中兄弟子孙消亡；更为事多无远见，全无信约，动作虚诈，主命促也，更家不和。来意只为失财，后主死人官事应之。
　　三木一火乏资粮，家财破散失田庄。
　　窃盗败来凶恶露，应需刺面配他乡。
　　　　解曰：三木一火主家贫，庄田破败，子孙作乱，多行凶恶。
　　三金一水最不强，家中多是恶伤亡。
　　纵有儿郎须夭折，丙丁岁内定凄惶。
　　解曰：三金一水最不嘉，其家主恶伤死者，又主一房遇丙丁岁内定有灾病。田产不遂，饶官事斗讼。来意只为官事争讼也。
　　三金一火主家昌，福禄资财转富强。
　　屡有贵人来接引，不惟丰富有儿郎。
　　解曰：三金一火主家业富贵，频有贵人接引，又主子孙兴盛。—火克三金，合主大凶，却为大喜，以凶中取吉也。法曰：凶中取吉，吉中取凶，此课中深旨也。来意只为争讼，弟兄不义。
　　三金一木多软弱，儿孙生下还无目。
　　眷属阴人频死伤，丙丁之年灾更速。
　　解曰：三金一木主子孙羸弱，多有患头目之人，阴人颇有伤。此课尤忌丙丁之岁，主大凶。来意只为望远信，求财帛。或做三水一火。
　　三土一水出刚强，胆硬心雄甚勇张。
　　或遇丙丁来发旺，分符还用守边防。
　　解曰：三土一水此课合主刚强之人，胆硬心雄。虽破败，若遇丙丁在上，主发旺也。 
　　三土一木太乖张，儿孙刺面配他乡。
　　家中破财无田产，更有儿孙赴法场。
　　解曰：三土一木主事乖张，子孙必有徒配。家贫破财，亦无田庄，兄弟不义，更有赴法场之人。此课主君不君、臣不臣，父不父，子不子，法无纲纪也。
　　三土一金出英俊，子孙聪慧有名声。
　　教诗阅礼多渊博，科甲巍峨锦绣迎。
　　解曰：三土一金主出英俊子孙，聪慧而有文章，出文武官，不然家大富也。来意只为问远行，主吉庆，或做三水一金。
　　二水二金子孙多，有妻端美若嫦娥。
　　此课有家得富贵，钱财粟帛有绫罗。
　　   解曰：二金二水主子孙荣旺，妻有姿质，其家大富，此课最吉。         
　　二木二土克刑伤，尤多痨病面痿黄。
　　子孙官事何尝绝，牢狱加临有祸殃。
　　解曰：二木二土主有人口伤害，劳病，子孙官事牢狱，争讼不绝，此课大凶。来意只为患病，死亡，主患风疾，子孙恶疾也。
　　二水一木一土当，性强还恐少儿郎。
　　岂得外姓为儿女，日久年深改赵张。
　　解曰：此课为刚强之人，亦后嗣不兴，主绝嗣也。外姓为子，或招婿接脚。休则主官事，出残害阴人。
　　二土一水一木伤，有人患害自关防。
　　时常疾病灾无已，死丧年年有祸殃。
　　解曰：二土一水一木主伤人口，多饶病患，年年死丧，官事不绝。此课大凶，来意只为他人谋害自己，人口患病。
　　二金一水一木强，家中和会喜非常。
　　更主儿孙多俊丽，丝蚕每岁进田庄。
　　解曰：二金一水一木，主家喜庆，子孙聪慧，田蚕兴旺，家中和顺，来意只为外人争讼，然二金亦为争讼不顺之神。
　　二木一水一土崩，家中常是有相争。
　　更知后代多淫乱，亦有儿孙向外行。
　　解曰：二木一水一土主妇女淫乱，出不良之人。或子孙出外求财不利。故曰：二木为爻求难得，以一水不能生二木，又被土克，生我无气，而生气绝矣。来意为求财不遂，家内不和。
　　二水一土一木强，此人应是有田庄。
　　子孙骁俊飞声润，更得丝蚕岁岁昌。
　　解曰：二水一土一木家道荣昌，子孙兴盛，资财进益。此课虽有刑克，以克我者反为木克，即以吉断也。来意为贼偷了财物，主先忧后喜也。
　　二木一水一金行，子孙禀性各聪明。
　　田蚕兴旺无灾难，仍有资财喜庆生。
　　解曰：二木一水一金，此课自下重重生上，故主子孙聪慧，田宅兴旺，资财喜美，来意为出外求财也。
　　二火一金一木伤，有人灾病患头疮。
　　子孙恶逆难调治，人口凋残屡死亡。
　　解曰：此课来意只为两个阴人患病，又官司牵惹。
　　二金一水一火殃，儿孙多病患头疮。
　　间有一人能好善，也须睁眼外来昌。
　　解曰：二金一水一火主有患头目之人，其间有好善者，又有颠狂乱性之人，此课大凶，来意如上。
　　二火一水一土伤，家中淫乱事非常。
　　此课有克家母丧，资财破败落人行。
　　解曰：二火一水一土，主有刑伤之人，又是阴人不良亦主伤母。来意为争田庄，官事病患。
　　二木一火一土昌，子孙丰骨貌堂堂。
　　田蚕进旺人昌盛，还有官荣耀故乡。
　　解曰：二木一火一土主家荣昌，人多好善，进益田宅，子孙兴旺。又主求官有喜。来意只为生一女子。
　　四孟值课为遗失，四仲来人问交易。
　　四季攻激为婚姻，进身或然求信息。
　　　　解曰：课直四孟必为遗失，四仲必为交易，四季非问婚姻而问出身也。
　　
　　五行例断
　　一水
　　水夹木，买卖交关婚事足。水夹金，文书远信酒食迎。
　　水夹火，惊恐官灾心痛祸。水夹土，妨妻破财害田土。
　　二火
　　火夹土，争竞财气因妇女。火夹木，朋友酒食远相迎。
　　火夹金，病死伤亡官事侵。火夹水，伤妻损财官事起。
　　三木
　　木夹火，多为子孙失小口。木夹土，牢狱争财竞田土。
　　木夹金，自家财物被人侵。木夹水，益进资财事事喜。
　　四金
　　金夹火，丧却妻儿家痛苦。金夹木，分散家财损六畜。
　　金夹土，土中金宝藏难聚。金夹水，子孙喜事从行起。
　　五土
　　土夹水，遗忘田土官不喜。土夹木，卖却田园分产屋。
　　土夹金，竞界争田坟墓侵。土夹火，信息田园和会我。
　　
　　四位内见五行
　　
　　入式云：四位内见二木，诸事难成。又云：如见二木，或见水，却为大喜。问见三木如何?曰：主官事缠身。又兄弟三人，并无父母。其兄弟三人俱各再娶，更无子孙。问见四木如何?曰：主官事。其家合主新盖舍屋，家中缺费，惟四壁而已，主贫乏艰难也。
　　入式云：二土比和迟晚看，言诸事求虽有成而迟也。如见二土苟无伤克，但得比和，安得有滞?若受刑克，亦主淹留。问四位内见三土如何?曰：主合有配妇凶恶，诸求不成。又主其家姊妹三人，亦无父母也。盖同类者为兄弟，生我者为父母，我生者为子孙，克我者为官鬼，我克者为妻财。合四位内无相生克，只有同类，乃是勾陈太常，以上言姊妹三人也。问见四土如何?主无凶也。故曰：三土四土，丑妇凶恶，其灾福与上同断。
　　入式云：二金刑克都无顺，二金皆凶神也，亦是白虎之位，兼主不顺。故其家饶斗讼，兄弟不义，妯娌不和更金上见火，主家死亡人口。问见三金如何?曰：主阴人淫乱，家宅不宁，合主门师禳镇其宅，亦死亡人口，又主官事，其灾福亦与二金同断。问见四金如何?曰：此四位为纯金，其象主君不君，臣不臣。父不父，子不子，乱纲纪，其父母兄弟骨肉皆主不顺，最为大凶。
　　入式云：二火为灾百事残，主其家有阴人残患，更主家内火光焚烧。若火上见二水，主有妇人产死。如二火见二水之上，主夫妻不和，休离应之。问见三火如何?曰：主阴人官事也，更主阴人残害。此课亦主妇女主家，为纯阴之课，阴旺阳衰也。其家多生女。亦主外人主家，更釜鸣数次，见火光应也。问四火如何?曰：二火为灾百事残，其三火以为甚，何况四火乎?
　　入式云：二水皆顺为大吉。谓见二水为之大喜，亦不为灾。如上见二土，主伤阳人两口，破财贼伤。如上见二火，必有官事伤人。如上见二木，其家出外求财大吉。如上见六合木，合主婚姻成合，交关争役吏也。青龙则为财矣。问见三水如何?曰，其家必有痔痛男童，及有外贼伤财物数次，其家亦主水灾，此课大凶。问见四水如何?亦与三水同断，皆主大凶。
　　
　　贵神临劫煞
　　
　　天乙被煞主灾同，贵人厄难有何通；
　　神被将克家长损，神克妻儿鬼哭凶。
　　劫煞腾蛇火见凶，鬼怪颠邪兆宅宫；
　　更主妇人心痛病，门椽屋爆影光红。
　　劫煞朱雀斗争张，文字凶来官事伤；
　　若见火光还应得，争妻竞妇女身亡。
　　劫煞六合事急忙，公私牵惹斗争张；
　　自家无事人欺辱，看取人元定祸殃。
　　劫煞勾陈入课排，上门子午必然灾；
　　更主争讼三五度，死亡人口犯神来。
　　劫煞青龙莫上门，火光流血或成屯；
　　惊忧贼盗伤人物，狱讼纷纭死丧频。
　　劫煞天后女人连，申酉临之事并然；
　　况当奴婢私逃走，人元克将破财钱。
　　劫煞太阴不可当，妇人计谋事难防；
　　不明暗昧临小口，将与人元莫犯伤。
　　劫煞玄武凶事重，贼来谋害入家中；
　　临申防贼临酉走，贼神见虎杀伤凶。
　　劫煞灾煞遇太常，财帛散失两三场；
　　更主酒宴毒药害，如在魁罡主此殃。
　　白虎行年灾劫关，必须丧事有重重；
　　两虎当旺魁罡上，人元是木有深凶。
　　劫煞灾煞合天空，惊恐相争分外凶；
　　若更人元来克将，望成求就尽胸中。
　　解曰：勾陈言上门者，子午卯酉是也。子午为天门，卯酉为人门。前云六合逢劫煞主因公事损其身，更看人元与六合和不和，若更克人元必凶。又太阴法言：克将主破财，人元受克主杀夫。又曰：玄武之见白虎者，为临申是也。临酉主妻走也。
　　
　　贵神值人元
　　
　　人元克神争官讼，更兼父子不相同。
　　神临魁罡墓上病，与土同乡见死凶。
　　神到甲乙休会客，必然席上有纷争。
　　水上见神阴小损，若居火位喜还生。
　　神临驿马添官职，定知官事损得理。
　　合是青龙居宝位，全必逢之多见喜。
　　贵神克将阴小损，贵神受克定灾同。
　　下克上兮子孙逆，上克下兮妻财凶。
　　日上见神当日事，月逢月内年岁中。
　　常取相生皆主喜，如逢相克必然凶。
　　
　　贵神临神煞
　　　　
　　　　贵神上见灾煞、劫煞主贵人有厄难，诸事不和，文字凶，贵神受克主伤家长。若贵神克将神主妻哭泣，大凶。若人元克贵神，主有官事争讼，更兼父子不睦。若贵神临魁罡，据此课不得会客，宴上必有争张，兄弟斗讼也。故曰：神到甲乙……，今言魁罡者，甲乙木来克贵神，亦有不和争斗。今魁罡乃斗讼之神，故有不和斗争之理。二说皆通，宜从魁罡也。若水上见贵神，主阴人小口有灾也。若火上见贵神主喜庆之事。或有官司灾难，必主消散得理通和。若贵临驿马，必加官进禄，更主得珍宝之物，有大吉之喜。驿马亦依后排也。故贵神主有二凶，若下克上主子孙逆党，若上克下主妻子财帛之凶。若临年太岁大凶，日月亦然，若四位相生有大喜，相克大凶。
　　
　　魁罡所临
　　
　　天罡争斗决雌雄，本与河魁一例同。
　　两将更加诸位上，必然斗讼入官凶。
　　解曰：凡行将上下见辰戌临诸方位及临辰戌上，主有斗打见于顷刻间也。又曰：凡两神临诸方位上无不斗讼，为是天之牢狱煞，斗讼之神，如课内见之，定主斗讼之凶。
　　
　　传送所临
　　
　　传送临辰丧事多，到戌争竞官病魔。
　　　　　　更主鬼神远丧怪，占病为凶怎奈何?
　　传送临巳火中衰，到木口舌必官灾。
　　更主逃亡因事走，釜破门伤大损财。
　　传送奔腾入火中，官灾口舌有重重。
　　游行况是多屯蹇，车碾喉疮道路凶。
　　传送临金变化多，无刑无克事消磨。
　　虽然丧孝重重过，却与兄弟两相和。
　　 　　解曰：申行处便为行移神。若临寅卯上主伤翁姑及破财，盖传送为行移神，车马号白虎，主远丧尊长，故寅为翁克，卯为姑克。此定知田蚕不成，与破财同。若病主死，百无一吉。申到辰主丧事、路行凶，主斗讼。申到戌主鬼怪邪恶、官事、病患死亡之兆。又曰：传送临金上亦主变化多般，或喜或怒也。若传送无刑无克，主诸事皆喜，纵有凶祸，主消磨了。此课主先凶后吉。虽有死亡，却有不死之理。虽主重重祸来，其后却主兄弟和同，若更见天罡，主有斗讼凶。
　　
　　飞符加年月日
　　
　　若说飞符日上推，便于甲巳乙辰知。
　　丁寅丙卯须当起，戊丑己午庚未期。
　　壬酉辛申癸戌上，其神一干上居之。
　　倘遇斯辰同一位，居然横祸有危疑。
　　
　　丧门加年月日
　　　　
　　正五九当未，二六十辰推。
　　三七十一丑，四八腊戌知。
　　寅午戌在未，亥卯未在辰；
　　申子辰在丑，巳酉丑在戌。
　　
　　天鬼加年月日
　　
　　得春从酉起，三夏午方期。
　　卯上逢秋位，言冬子位推。
　　
　　天罗地网加年月日
　　
　　日前一辰为天罗，对冲地网更无他。
　　若加年月日辰上，囚讼灾殃病必多。
　　
　　关隔锁
　　
　　酉上见木为关，卯上见土为隔，卯上见金为锁。寅加酉为关，戌加卯为隔，申加卯为锁。占此行人不通，远人不至，囚禁难脱，病孕阻隔，访人不见，逃亡不还，占物有隔，百事有阻，百事迟留。关上见金为斩关，申卯酉；土上见木为毁隔，寅辰卯。锁上见火为破锁，午申卯。
　　前以酉上见木为关，金又克木为斩关。卯上见土为隔，木又克土为毁隔。卯上见金为锁，火克金为破锁。断曰：囚禁得脱，病孕安，逃亡避罪，关节开通，因事出行，皆为顺利。
　　愚谓：用关隔锁小吉而不宜，若用斩关毁隔，破锁而不吉，是贼上加贼，兵上加兵，何伤之甚也。有若取意详事，而不用五行生克制化，是舍头目而取毫芒，宜详察之。
　　
　　旬中空亡
　　
　　甲子旬中戌亥为空亡，甲戌旬中申酉为空亡，甲申旬中午未为空亡，甲午旬中辰巳为空亡，甲辰旬中寅卯为空亡，甲寅旬中子丑为空亡。
　　　　所主人情虚假，事不尽诚，闻忧不忧，闻喜不喜，求谋不就，望用无成，行人虚信，病讼无危，逃亡未获，失物难寻。又曰：凶神落空，凶事消溶；吉神落空，喜信难逢；诸合落空，喜未扶同；旺相落空，过旬始通；财官落空，进取无功；鬼贼落空，虽凶不凶。
　　
　　四大空亡
　　
　　　　子午旬无水，寅申不见金。
　　　　假令甲子旬戊辰日课：壬子、癸亥。甲子，甲午旬课干神将方有水是也。谓之四大空亡。寅申不见金，亦同此义。凡有谋用，吉凶不成。
　　
　　四　绝
　　　　
　　寅酉为金绝，主事于文书道路。
　　卯申为木绝，主事于财帛车马。
　　午亥为水绝，主事因口舌取索。
　　子巳为火绝，主事妇女男子道路。 
　　将与神相遇为正绝，主事体尽毕，人会而散，夫妻离别，求事不成，占病必死。
　　将与日相遇为遥绝，主贵人不喜，官职退散。
　　将与时相遇为次绝，主坐着时官人说断分散之事物损坏。     
　　将与命相遇为大绝，主非常惊恐、灾祸，破散财帛事占动，进退不宁，占病必死。
　　将与位绝，位与神绝名正绝，与次绝同断。
　　此五绝指事体断绝，人情离散，器物损坏，占病大凶。如卯中午亥合，名合中有绝。然卯申为木绝，午亥为水绝，凡课中有金与水土未尝绝也。若有午卯为用，主聚而复散，成而复败。若申亥为用，则主断而复续，失而复得。
　　
　　四　败
　　　　
　　水土遇酉，火遇卯，木遇子，金遇午为四败。
　　凡四败如乘车，体则似囚系拘缚之象。主口舌、忧危、官事、刑讼，惟宜捕捉，不宜占病。
　　
　　月建旺相
　　
　　建者，正月建寅，二月建卯等例是也。入占，旺为事旺相久远，吉凶力壮，或并立初新之事，亦主月内初新事。凡月建出现谓之龙德，谒望动为，吉凶立应。
　　凡神将建旺者，物则盛大数多，人则健壮少貌，吉则为福愈后，凶则为祸尤深，谋为可望可成，置立渊远。吉课逢生逢合，有初新财禄喜协之因。凶兆相伤相伐，有初新讼病丧破之事。又曰：吉有建关方显吉，凶逢生旺转为灾。
　　旺者，生旺，凡旺有三：一曰四时旺，春木，夏火，秋金，冬水。二曰相生旺，如寅卯得亥子水生，亥子得申酉金生，申酉得四季土生，辰戌丑未得巳午火生，巳午火得寅卯木生。三曰随日辰旺，如将神是寅卯木得亥子日，将神是亥子水得申酉日，将神是巳午火得寅卯日。此名长生合旺也，此日辰透出，所以旺也。
　　相者，如寅月得卯辰将，卯月得辰巳将，辰月得巳午将，巳月得午未将，仿此将来有气而相也。所主将来巳动望成，未就初新之事。又曰：吉兆集福于将来，凶应祸随于旋踵，八节建旺尤宜细详。假令巳月课得辰将，午月课得巳将，原夫盛则继衰，旺则渐废。所占殃须危而渐瘥，事须凶而渐退，或因病而重发，或以残事而再来，占财须吉而凶，占事已过而复起。
　　
　　月破休囚
　　
　　谓之天解，解散忧疑之事。
　　月破者，正申、二酉、三戌、四亥、五子、六丑、七寅、八卯、九辰、十巳、十一午、十二未。
　　申破巳，戌破未，亥破寅，丑破辰，午破卯，酉破子，入课主器物破坏。忧者散，病者死，事不成，财无气，妊娠孕育，囚禁脱离，盖用神被月建冲破谓之解神，又曰四时空亡。
　　休囚者，春土、夏金、秋木、冬火。入占主吉神值之未能吉，凶神值之未能凶。病讼忧危，凶不为咎，谋望喜而不成。财浅薄而无多，物数少而细微。盖有心而无力，事欲速而宜迟。
　　月厌者，正戌，二酉，是也，入课主诅咒、冤仇、禳厌不明之事，占病连绵不康。
　　
　　岁君建破
　　
　　岁君，年中天子之象，统摄诸位神煞。入占为尊长部官之事，占官有进爵面君之喜，受克主尊长灾厄。凡神将与太岁同，主当年见理事。
　　日建者，将神与日辰同，所主一日内之事。又曰：将与日辰同，灾祥百刻中。凡神将方位值犯休囚，若出现值日辰，吉则助无吉，凶则助无凶。
　　日冲者，盖课中被日辰冲破是也。入课主器物破坏，望事难成，人情不和，出入动摇。闻忧不忧，闻喜不喜，官事不决。又曰：格局冲而不成，生合破而不用，旺相逢冲即发，凶亦无危；休囚，犯破即空，吉而不吉。
　　卯酉为门户，若受克或相加者，主家宅变更不宁，或修造改换门户。若见鬼贼发动，家居不和也。又曰：凶伐临门而灾祸侵，吉合临门而喜事至。
　　
　　论岁神
　　
　　论神者，太岁也。如子年见子之类。若遇年干同者，为真太岁也，主人君、大臣、大师、头领、家长。若人遇之利见大人。常人遇之，主有干于朝廷、官府之事。若临门户、日辰、年命上者，受克主尊长凶，若在功曹传送，此年课主云六月以前。见去年太岁，旧年事。七月以后见来年太岁，来年事。
　　岁冲，又名岁破，又名大耗，与太岁相对是也。入课主道路音信不通，财物破散，家宅损耗。上半年间，岁之半也，主贵人不喜，求望难成，又主丧亡。
　　岁宅者，岁前五辰是也。入占，主争讼田宅之事。若宅神受制，主人口灾祸惊忧。
　　
　　合用神煞
　　
　　天德：正丁，二申(庚)，三壬，四辛，五亥(壬)，六甲，七癸，八寅(甲)，九丙，十乙，十一巳(丙)，十二庚。入课主解百祸，凶变吉，又主尊长贵人喜。
　　月德：正丙，二甲，三壬，四庚，五丙，六甲，七壬，八庚，九丙，十甲，十一壬，十二庚。入课主尊长贵人和合，亦解百祸。
　　月合：正辛，二己，三丁，四乙，五辛，六己，七丁，八乙，九辛，十己，十一丁，十二乙。入课亦主尊长喜庆和合，并为忧危之解。
　　天赦：春戊寅，夏甲午，秋戊申，冬甲子。入课主解刑禁忧危之苦，修造，婚姻，出入皆利。
　　天喜：春戌亥子，夏丑寅卯，秋辰巳午，冬未申酉。入课主占官得理，百事皆成，危得安，忧得喜。
　　天马：正月在午，顺行六阳辰。正七午，二八申，三九戌，四十子，五十一寅，六十二辰；入课主求事迫切，望行速至，游行皆利，逃避远去，走失难寻，他皆吉。
　　驿马：申子辰月日在寅，亥卯未月日在巳，寅午戌月日在申。巳酉丑月日在亥。若驿马入占，求官、望事、出入、迁移，行人书信迅速可得，但逃亡走失去远难获，又主移动出入之事，占官尤喜，捕捉难获。
　　丧门：岁前二辰是也。入课上克下主孝子忧疑，占病大凶。
　　吊客：岁后二辰是也。入课主惊忧、阴私、灾患之事，占病凶。
　　丧车：春酉，夏子，秋卯，冬午。入课不宜占病，若丧车克人元必死。
　　截命灾杀：甲己申酉最为愁，乙庚午未不易求，丙辛辰巳何劳问，丁壬寅卯一场忧，戊癸子丑莫追求。入课主求事阻截，妇人生产空挠、迟延，不宜占病及六畜。
　　三丘：春丑，夏辰，秋未，冬戌。入课不宜占病，主论讼坟茔之事。
　　四墓：春未，夏戌，秋丑，冬辰。入课亦主论讼坟茔，占病即凶。
　　病符：岁后一辰是也。入课主灾病。
　　官符：天乙相冲之将是也，又名无私使者入课必恶，占病主凶。
　　六丁：人元见丁是也。入课主门户不康宁，惊恐忧疑之事。
　　六甲：人元见甲是也。入课主和合喜庆事。
　　飞廉：正戌，二巳，三午，四未，五申，六酉，七辰，八亥，九子，十丑，十一寅，十二卯。人课主求事迅速，占行人立至，及主非常惊骇不测之事。
　　劫煞：申子辰日在巳，亥卯未日在申，寅午戌日在亥，巳酉丑日在寅。入课，君子得之吉，小人得之凶。
　　地煞：劫煞前五辰是也。入课不宜占走失行人，主阻隔不通也。
　　望门：劫煞相冲是也。入课主忧疑、妄想奸淫妻妾之事。
　　灭门：阴月前三位，阳月后三位是也。入课不宜占移居、嫁娶、妊孕、官事，主大凶。
　　天盗：克将是也，据前法以子将为天盗，此法以玄武为癸亥。入课主阻隔，走失不利。
　　往亡：立春后七日，惊蛰后十四日，清明后二十一日。立夏后八日，芒种后十六日．小暑后二十四日。立秋后九日，白露后十八日，寒露后二十七日。立冬后十日，大雪后二十日，小寒后三十日。往亡者，去而亡也。入课忌拜官上任、远出、嫁娶、占病。
　　三刑：巳刑寅，寅刑巳，巳刑申，无恩之刑；子刑卯，卯刑子，无礼之刑。丑刑戌，戌刑未，未刑丑，恃势之刑。午酉辰亥为自刑。入课辅吉则吉，辅凶则凶。旺则如乘车得马。休囚主囚禁、口舌、忧挠，刑讼，忧疑，惟宜捕捉，不宜占病。若官动仕人迁名，常人占家则凶。
　　六害：子害未，丑害午，寅害巳，卯害辰，申害亥，酉害戌。入课主有人谋害及官中事，占病亦凶。
　　生气：每月开日是也。正七子午，二八丑未，三九寅申，四十卯酉，五十一辰戌，六十二巳亥。记忆捷法：正月为子，二月为丑……十二为亥。入课蹇中有顺，绝处逢生，所为皆美。生气对冲是死气。
　　禄倒：甲年卯限，乙年辰限，丙年午限，丁年未限，戊年午限，己年未限，庚年酉限，辛年戌限，壬年子限，癸年丑限。入课主禄位有损，病者大凶。此处“年”，是指本人的生年。
　　马倒：寅午戌酉限，申子辰卯限，巳酉丑子限，亥卯未午限。假令子生人，限到卯宫是马倒，入课病者大忌，亦主不利官中。
　　天医：月建后五辰为天医。正戌，二亥，三子，四丑，五寅，六卯，七辰，八巳，九午，十未，十一申，十二酉。入课主病者得愈。
　　地医：天医对冲是地医。如，三月天医在子，地医为午。作用主事同天医。
　　
　　五鬼歌
　　
　　甲己巳午癸未存，乙庚寅卯守黄昏。
　　丙辛子丑来冲位，丁壬戌亥墓临门。
　　戊鬼忌占申酉位，建逢辰土做公卿。
　　此辰若遇干支上，专主行人道路冤。
　　
　　四象五行图
　　
　　干：天干。
　　神：贵神。
　　将：将神。
　　位：地分。
　　天时：金鸣，木风，水雨，火晴，土云。
　　地理：金道路，木林野，水河道，火高山，土平地。
　　人事：金凶恶，木奢华，水漂流，火急性，土淳厚。
　　病源：金肺，木肝，水肾，火心，土脾。
　　
　　十干生克所主
　　
　　甲：喜庆婚姻官禄发，生神方也。
　　乙：财帛就亲书信喜，生神方也。
　　丙：家宅不宁文字损，克神方也。
　　丁：惊恐灾忧哭泣声，克神方也。
　　戊：坟墓词讼争兢笃，克神方也。
　　己：酒食田园婚姻喜，生神方也。
　　庚：六畜道路死亡凶，克神方也。
　　辛：外丧凶事有虚惊，克神方也。
　　壬：祭祀不行灾患生，克神方也。
　　癸：四足家中惊怪起，克神方也。
　　十二地支生克所主
　　
　　子：财帛动用时得已，不克。
　　丑：阴财田产宜富有，不克。
　　寅：官吏文书勾陈值，不克。
　　卯：出入饮食文书耗，不克。
　　辰：时有小人争讼频，因克。
　　巳：妇女迎邪因旧事，因合。
　　午：血光惊恐时时睹，因克。
　　未：妇人酒食论情意，因合。
　　申：亲朋远来道路凶，因克。
　　酉：出入相逢吃好酒，因生。
　　戌：小人惊恐时时出，因克。
　　亥：家中病人身未产，因克。
　　
　　贵神休旺所主
　　
　　凡四位内皆以贵神为主，但看四位相生、相克、比和，或隔位生克，乃详何神最旺，最旺之神见之，即知贵神在旺相死囚地也。有位内之旺神，有四季之旺神，有日下之旺神，相死休囚皆如此参校取之。
　　天乙贵神：土、贵神、火、水。
　　此见土旺。火为水克，水为土克，火又来生土，则天乙土旺矣。大抵天乙主贵人之事。上生下贵人有喜，下生上主贵人迁位。不然，大有喜庆。上克下主贵人离散，远游主凶。下克上，主其人忧远信，及有官事。旺主贵人增福庆，迁职品，相主贵人得大财喜。死主贵人死丧，更无尊长，囚主贵人官讼无理，休主贵人家内人口疾病难安。来意只为贵人尊长迁改之事。
　　前一腾蛇：水、腾蛇、金、土。此见土旺。
　　   以水克火，火克金，土克水，火又来生土。今土旺则腾蛇休矣。大抵腾蛇主灾怪，或见火光焚烧，又主虚惊也。上生下主惊恐在后，下生上主惊恐在前及妇人残害。相主斗讼争酒食惊恐。死主阴人死丧，惊恐。囚主牢狱枷枢惊恐。休主疾病惊恐。来意只为妇人争张，其蛇本身是妇人也，纵不是妇人，其争张必因妇人身起也。腾蛇亦是凶神。
　　前二朱雀：水、朱雀、土、木。
　　此见木旺。以水克火，土克水，木克土，水又来生木，今木旺则朱雀火相也。大抵朱雀主文字口舌。比和主印信之事，及主信息。上生下主文字暗昧不明，必主先忧后喜。下生上，有口舌、斗讼，不成官事。外战口舌外至，内战奸邪内生，亦主家不和，破财应之。旺主官事口舌，相主争钱财口舌，死主凶祸口舌，囚主囚禁口舌，牢狱事。休主奸夫口舌，斗争欲至。来意为官事，或见血光，因文字上发动官事。其课主凶，亦不宜问病，大凶。
　　前三六合：火、六合、金、火。
　　此见火旺。以金克木，火克金，木又来生火，今火旺则六合木休矣。大抵六合主议论财物、交易荣繁事。又主阴人喜美事，或妇人私情和合之事。比和，主论讼寄财物，上生下主出入，家人心肝零落，先凶后吉。下生上，主有宴会及有远行人。外战，宜变作，图经营即吉。内战，有阴人财物破财，不能聚管。旺主成合婚姻，相主官事昏昧争张，死主报死临门，囚主牢狱官事即至。休主病患，亦主争竞钱财昏昧之事。来意为官事追捉，更主寻一个阴人也。
　　前四勾陈：金、勾陈、水、火。
　　此见土旺。以水克火，火克金，土克水，火又来生土。此勾陈土即旺也。大抵勾陈主勾留之事。凶主争讼，比和主自己欲谋害他人，争竞田宅。上生下主论讼有理，下生上主争讼田宅。外战外争张，内战主在家争张。亦主家中不和，及人口病患。旺主贵人争张，死亡六畜，相主争张钱物，死主坟墓争张，囚主囚系狱讼争张，休主六畜上争张。来意为斗讼共外人争张，主不得理，亦无喜事，更主阴人病患。 
　　前五青龙：水、青龙、土、金。
　　此见金旺。以木克土，土克水，金克木，土又来生金，金旺则青龙木死矣。大抵青龙主财帛喜庆。比和主文字信息，财帛之喜。上生下主印信，受财物及珍异物。下生上主贵人获福，及酒食欢悦。外战主外失耗财物，内战主内失耗财物。旺主贵人喜庆，相主求得财物，死主失了旧来横财，囚主破财，休主人亡失财。来意为求财及远信，吉事也。此先主失财，后却求财必有喜也。
　　后一天后：土、天后、火、金。
　　此见土旺，以水克火，火克金，土克水，火又来生土。今土旺则天后水死矣。大抵天后主阴私喜美。比和主与阴人宴会之事，必主有喜。上生下主有妇人做念，颙望喜。下生上主故友知交相见喜；上克下主妇人奸诈，下克上主有官事相争。外战与外争张官事，内战妇人逃亡。旺主妇人宴会喜美，相主妇人有喜事至，死主妇人有丧亡之事。囚主妇人官事囚禁，休主妇人病。来意为家内阴人病患，或妇女被神缠，或妇女私情事也。
　　后二太阴：火、太阴、水、土。
　　此见土旺。以火克金，水克火，土克水，火又来生土。今土旺则太阴金相矣。大抵太阴主阴私、蔽匿、暗昧之事。比和主隐匿阴人之事。上生下主阴私喜庆，下生上主奸淫内至。外战主妇人因奸而逃亡，内战主内斗讼，阴人谋害。旺主妇人外情阴私，相主与妇女酒食相迎事，死主死丧六畜，囚主死亡失财、盗贼谋害事，休主妇人病患，又主妇人劳咳自缢死事，亦主争田庄。来意为阴人暗昧不明主事，或是夫妻不和，索离休也。
　　后三玄武：火、玄武、土、火。
　　此见土旺，以水克火，土克水，火又来生土。今土旺则玄武水死矣。大抵玄武主盗贼远伏，上克下主盗贼家内生。下克上主盗贼从外来，盗却阴人财物。外战主盗贼远行，内战内忧贼发。旺主盗贼动合得财物，相主有梦，见鬼怪动，被贼伤财，死主盗贼死伤，囚主有贼犯官司囚狱，休主失财，或损四足，主贼神动。来意为官事失财。
　　后四太常：木、太常、金、火。
　　此见火旺。以木克土，金克木，火克金，木又生火，今火旺则太常土相矣。大抵太常主衣服、冠带、酒食。比和主带花、欢悦、美丽之事，上生下主贵人赐衣及酒食，下生上主远人信息，纳财物来。外战外有口舌，女人为灾。内战内有口舌，并死亡，人离、财散，亦主妻亡。旺主阴人财帛喜，相主阴人酒食和会之事，死主阴人小口死。休主得阴人财帛。
　　后五白虎：火、白虎、土、水。
　　此见土旺，以火克金，水克火，土克水，火又来生土。今土旺则白虎金相矣。大抵白虎主道路事动，及有出入人在外，上生下主盗贼；下生上主自己出行。上克下主有人残疾，下克上主有车伤人。凡见白虎当旺相克死囚休，皆主大凶。来意为死伤小口及伤财也。
　　后六天空：水、天空、金、木。
　　此见金旺。以木克土，金克木，土克水，土又来生金。今金旺则天空土休矣。大抵天空主虚诈不实之事，亦主斗讼，出僧道。上生下主有僧道在家，下生上主有僧在外，上克下主门鸣屋爆，下克上主僧病在外。旺出紫衣人，相主福上增福，死主僧在外死，休主被恶人欺，如更有克，主宅鸣屋爆，因僧道失事，囚主官事。来意为斗讼及门鸣屋爆，后妇人之类。
　　
　　将神源会所主
　　
　　功曹者，古之太史。宋国人，姓孟，字仲贤，欺客印死于十月寅日，除为功曹。知人官事、口舌、文字、信息。天乙加临，主印信之喜。腾蛇主惊忧，后喜生女也，朱雀远信、火光，六合婚姻不成，勾陈妇女争讼，青龙本位大吉，天后妇女婚姻，太阴同天后，玄武财喜不失，太常阴财破，白虎入家凶，天空斗讼虚诈。
　　太冲者，古之盗人也。本秦国人，姓姜，字汉阳，挠扰村邑，为盗门户死九月卯日，除为太冲。知人本命盗贼，门户分张事。天乙临门，贵人得财吉。腾蛇火光文字、官事，朱雀同腾蛇，六合主成就婚姻，勾陈阴讼田宅，青龙临门立有喜至。天后主婚姻，百事成。太阴同天后，玄武盗财，发动得财之喜。太常外得阴财，须主孝顺。白虎伤人凶，外出失财及讼也。天空求事不成，外事勾连。   
　　从魁，古之亡徒也。本燕国人，姓孟，字仲任。逃亡客死三月酉日，除为从魁。知人年命、阴私、囚死之事。天乙临，因人得贵立至喜。腾蛇悲泣临门凶，朱雀远信临门凶，六合婚姻成就，勾陈娼妇临门凶，青龙财帛临门喜。天后临，妇人生产，阴人主家。太阴同天后。玄武盗贼失财，男盗女奸，徒刑为兵。太常阴人常处财喜。白虎凶丧临门立至。天空临门为骸骨神，主大葬。
　　河魁者，古之亡奴也。本晋国人，姓郭字太宅，病死二月戌日，除为河魁。知人田宅骸骨事也。天乙加临犯煞凶，腾蛇朱雀阴讼为盗凶。六合争骸骨，或争坟墓。勾陈奴仆杀害，亦主讼。青龙贵人带犬入家凶，天后主悲泣，太阴阴葬喜，玄武盗贼军兵讼凶，常阴财凶。白虎刀兵斩杀重丧凶，天空斗讼凶。
　　登明者，古之狱吏也。本鲁国人，姓韩字燕，七坐贼狱，死正月亥日，除为登明。知人县官、田宅、征召事。天乙临，贵人田宅讼。腾蛇信息患病事，朱雀同腾蛇。六合交易喜，及婚姻求就吉。勾陈阴人争讼田土。青龙得财，望贵人。天后阴权婚成，百事大吉。太阴同天后。玄武鬼怪、盗贼不害。太常悲泣，白虎道路、病符皆无害。天空牢狱凶。
　　神后者，古之媒氏也。本齐国人，姓贾，字仲狱，欺诈取财而死于十二月子日，除为神后。知人婚姻阴私事。天乙临，主贵人接引之喜。腾蛇妇女悲泣，朱雀凶丧信息，六合主成合交易，勾陈绝嗣斗讼。青龙望贵求财喜。天后婚姻成，百事吉。太阴同，玄武文状怪现。太常失财，先凶后吉。白虎望远信到家喜。天空主田土凶，多虚少实。
　　大吉者，古之牛圈也。本郑国人，姓郑，字季贤，病死十一月丑日，除为大吉。知人年命忧喜、六畜、田宅、口舌事。天乙临求贵，禄直至，百事吉。腾蛇临之百事喜，朱雀亦然，六合争讼凶。勾陈男盗女奸，凶。青龙求晋官及财喜。天后阴病暗昧凶，太阴阴权财帛进人口。玄武阴谋斗讼凶。太常阴财喜，白虎盗贼失财及四足。天空临之，主四季相会，主杀害之凶，亦主斗讼。
　　
　　十二贵神临本位所主
　　
　　贵神临丑，主加官进禄，不然主家大富，其家必许心愿。
　　腾蛇临巳，其家饶残害之人，亦主火光釜鸣，主招入舍女婿，其家专望书信，寻人。亦主先凶后吉。
　　朱雀临午，主妇人邪淫，斗讼，若遇火旺，须主官事。若临水上须主死亡患病事。
　　六合临卯，主有妻家鞍马到宅，其家主喜庆，往来频频，常做吏人，兴盛和交易。
　　勾陈临辰，主争张暗昧之事，其家主贼人盗财物出去，又主宅中合有虚惊，在门亦主斗讼。
　　青龙临寅，主有财帛，大喜。如旺相，主争财宝，须得理；其家必主田产，商途有喜，亦主富贵，得此无凶有吉。
　　天后临亥，主酒食，或见婚姻事，旺相主居家大吉，富贵之事。
　　大阴临酉，主有阴人争斗讼也，此为不顺，以见二金故也。
　　玄武临子，主有盗贼直入房盗却衣物，如临下是阳必是男子，如是阴必是妇人为贼也。
　　太常临未，主有孝妇之人或遇斗争，人逢欢乐而有喜，又主妇人财帛之喜。
　　白虎临申，主子孙在外，卒难寻觅，其家主有官事、伤财及伤六畜，更主有产死妇人，大凶，无有一吉之事。
　　天空临戌，主有孤子之人及疯魔人在家，主其家破散，子孙残病，阴人口舌，官事斗讼，亦主有虚诈不实之事也。
　　
　　十二贵神见五行所主
　　
　　天乙贵神：吉主人君大臣、贤士、大夫，为人厚重。相生为之美庆、印信、文书，遇金火主迁官晋职，逢水主争竞，逢木主去官职，入辰戌，主贵人病困不和。
　　腾蛇：吉主文书喜美，信息梦寐。为女子主轻薄，遇未好饮酒，逢申金随人走失。逢克主娼淫，落亥宫有水厄，主惊恐。见土木则吉，见水金主妇女患病不利。
　　朱雀：吉主敕书、天恩，文书，鞍马、服色。有克主口舌、惊恐、官讼，见其血光。逢金主病，遇水主女人产难，男子痔漏，水下主吐血，投井，自缢而死。
　　六合：吉主买卖、交易、婚姻喜美。为男子做公吏，为经纪、亦主媒人。见克主有官追捉，逢水火为之有气，遇土官司文状，遇金口舌，破财。
　　勾陈：吉主官职、田土，阳用主贫薄。阴用为丑妇、贫婆，有文状动，克主奴婢走失。见金火则吉，逢水主争竞田土，遇木官事牢狱，为勾惹牵引之人也。
　　青龙：吉主文书、财帛，为人清贵，有官职。生主迁官吉庆，克主官事急速，见水火则吉，逢金主口舌，失文书、破财。遇土有官司，辰戌为牢狱，丑未为笞杖。  
　　天空：吉为僧道、骸骨，凶主诈骗不实，为奴仆。见金火则吉，遇水主争竞，逢木主官司、牢狱。
　　白虎：凶主人凶恶，眼黄项短。为凶丧、孝服、道路、惊恐、刀剑、迁移。见水则无事，逢木口舌凶恶。遇火主死丧、灾病，下克上凶在外，上克下凶在内。   
　　太常：吉主女人能言语，作媒婆、婚姻、酒食、买卖。见火金二合上吉，见水争竞，遇木官事不利。  
　　玄武：吉为军人，或谒贵人。凶为盗，主阴谋，见火则偷，克将主失财，见金木财吉，遇火妇人灾，逢土男子竞。
　　太阴：吉主女人沉静，为金银首饰。逢合主有阴人淫乱，见水土则吉，遇木口舌是非，逢火主灾病不利。
　　天后：吉主赏赐，为女人主良善。逢合主婚姻，有求索，遇土主田土事见，入火主妇人病不利，见木上吉。
　　
　　十二将神见五行所主
　　
　　天罡：吉为医人、药物，主人好斗，争文状。凶主无徒，为屠牢。见金火则吉，见水主争竞田宅，见木主官司、牢狱不利。
　　太乙：主文书梦寐，为阴人主轻薄，好淫乱。为惊恐, 主乞索。为火，主窑灶。见土木则吉。见水主妇人病，见金主疾病屯蹇。
　　胜光：吉主文书、财帛、信息、鞍马。为人好利禄，主富贵，见土木则吉，见水主失财、妇病、马死、贫迫，见金不足、灾病，惊恐不利。
　　小吉：主妇人，为酒食、宴会，婚姻喜美。见金火大吉，见水主争竞，见木官事破财，妻病不利。
　　传送：吉为行移、奔走之神，主出外移动，为人主官贵，刚果。见水土则吉，见卯木主口舌，见火车碾、道路损失。见火主人不足，灾病死，不利走失。 
　　从魁：吉主阴人清标，恬静，钗钏、酒食，见金主阴私，遇土主口舌，见火主失财，病患，卯酉相冲，主休妻离别。见水土大吉。
　　河魁：吉为僧道孤寡，凶主诈骗不实，亦为骸骨，克方主失六畜。见金火稍吉，见水争田宅，见木官事牢狱。
　　登明：吉主阴人婚姻，为乞索物耳。见金木则吉，见土争斗，水火妇人病患，水上产难，水下吐血、自缢。
　　神后：为男子好淫幸，主妄想，亦主随波逐流，见木金则吉，见土争竞，见火妇人患病。
　　大吉：主人直蠢，咀咒，冤仇者，见金火则吉，见水主争竞田土，见木官事阴病。
　　功曹：吉主文书、财帛、官贵，吏人、老叟、医士。见水火清高，上见金主口舌、失财、人病。见土官事是非。
　　太冲：为劫贼凶恶、门户、车船、无徒之人也。见水火则无事，见金口舌失财，见土官事牢狱，有克门破，追呼，见寅主兄弟各居。
　　
　　神将同用所主
　　
　　贵神：吉主人君、大臣、贤土、大夫，上下相生，美庆迁官得财。相克忧离远行事，囚主狱讼，休主贵人病。 
　　大吉同用：主桥梁、道路、僧尼、田宅之事。凶主诅咒、蛊魅、冤仇、女婚、尊长。
　　腾蛇：吉主文章喜美、公信、财物、酒食，凶主娟妇、鞍马、虚惊、病患，忧疑。比和主惊忧，上生下惊忧在后，内战内忧，外战外忧，主官事狱讼、文状。下生上，惊恐在前，手足不完。    
　　太乙同用：嫁娶、小儿，财物、眼目，阴人为害，凶怪灾非。
　　朱雀：吉主敕书、庆会、公候、文书、鞍马、服色。凶主口舌，惊疑、官讼、虚诈，损财、失畜，疾病、血光之事。逢水自缢，井亡。
　　胜光同用：主远信、文书、朝信、火光、文字、忧恐惊怪。
　　六合：吉主门户、婚姻、求财、交易、取信、成合、阴私喜美、庆会。凶主官事、媒人、役吏、小儿、不明女子、损财、过失、产事。
　　太冲同用：主船车、缸瓮、门户事，盗贼临门，慈母丧亡，盗徒劫物，斗争，伤损财帛，亦为梳、门、窗、桥、杆也。
　　勾陈：吉主官职、印信、公权、田宅事。凶主官灾、病患、争田土、文状、勾连、走失。两土主官事，受克口舌身亡。
　　天罡同用：屠狱、媒牙、鱼龙、寺观、田土事，争斗之徒，文状、坟墓、主磁缸瓮，坚硬、盆、麻衣、高冈、涧泉、争陵墓、麦地也。
　　青龙：吉主文书，财帛、船车、园林、官职、喜庆；公信、酒食、婚姻、财宝。凶主哭泣、疾病、损失、见怪、六畜、私情、死气青龙累世贫也。
　　功曹同用，主公吏、文书、衙院、老树、老叟、多髯、因争外财官事追取，木器、文书、火炉、医药、大树、勇猛、患眼、坟土，林木。
　　天空：主诈骗不实、奴仆、公吏、僧道，小人、市井、财物、私吃骸骨。
　　河魁同用：主坟墓、田土、不明之事、狱讼、六畜、坟墓死尸。
　　白虎：主道路、动用信息，公牒。凶主孝服、疾病、哭泣、怪异、灾害、血光、军兵逃移、丧亡、灾事临门，有人外出，凶丧之事。
　　传送同用，主内、远客车碾、凶事、流移、走失女子、奔随奸夫、行程信息。
　　太常：吉主冠裳、问行人、财帛、官职、爵禄、酒食、婚姻、买卖、和合、宴会、赏赐衣服事。逢劫主毒药，更兼呕吐见血光事。
　　小吉同用：主孝服，做七百日口愿，祭祀，药物等。
　　玄武：吉主谒望贵人财物。凶主盗贼阴谋、奸盗、亡失、死丧、伤财事。受克眼斜盼，路亡、恶死。
　　神后同用：主沟渠、小儿、僧尼；妇女奸私淫乱及水溺等事。
　　太阴：吉主阴小财物，金银、绸缎、钱物、阴私喜美。凶主开箧、奸淫、逃亡、失财、迟滞。 
　　从魁同用：吉主阴人、钗钏、酒器，阴私之事，及妇女分离索休。如被丙丁火克，主逃亡奴婢，忧闷、金银伤损事。
　　天后：吉主赏赐、阴私喜美、宴会、婚姻、奸淫妇女。凶主帏幕不明、走失奴婢、脏腑生灾、师婆、奸诈、私淫、失望、暗味不明之事。
　　登明同用：主阴人疾病，腰脚、走失，凶事成讼，渡河水溺。吉主征召文书。
　　
　　神将所属图
　　
　　戊勾陈、天罡辰土：属商音姓，麦地、岗岭、寺观、丑婢、碾碓、磁器、僧道、侯人、土堆 、氐护、斗讼、争竞、流血、屠宰、凶恶杀伐、荤腥、坚硬、玉尺、田园、皮毛、缸瓮、破皮、灰盆、糖瓮、甘味、坟墓、郑地、兖州、星角亢 。
　　戊天空、河魁戌土：属商音姓，五谷、磁盆、砖瓦、虚堂、僧道、善人、下贱、诈伪、欺凌、不实、牢狱、锁钥、数珠鞋履、枷枢、田丝、瓦器、堆、驴犬、孤寒、朝服、胡芦、狱吏、坟墓、天罗、寺观、岗岭、屠儿、鲁地、徐州、星奎娄 。
　　己贵神、大吉丑土：属徵音姓，人君、贵人、尊长、珍宝、器物、锁钥、鳖龟、珍珠、喜庆、解斗、鞋履、首饰、车轮、墙筐、紫皂、牛驴、风伯、雨师、神佛、宫殿、冤仇、坟墓、头秃、眼病、桑园、桥梁、吴地、杨州、星斗牛。
　　己太常、小吉未土：属微音姓，笙、宴会、庭院、墙垣、醮器、女人衣、酒食、印信、药饵、父母、羊鹰、甘味、酒舍、白头翁、寡妇、师巫、井、食物、黄色、坟墓、放羊人、茶房、歌乐、幡子、笛帘、道人、秦地、雍州、星井鬼。
　　庚白虎、传送申金：属徵音姓，仙堂、神堂、道路、公人、碓子、刀剑、贵客、产乳、城宇、死尸、田猎、经文、羽毛、铁猿猴、姜蒜、祠庙、声音、行人、远近、狮子、湖池、绢帛、逃亡、大麦、甲象、疾病、死丧、军徒、凶人、兵器、石头、金银、纸布、晋地、益州、星嘴参。
　　辛太阴、从魁酉金：属羽音姓，金石、珍珠、铜器、果食、碑碣、外亲、婢妾、妇女、门锁、口窍、相貌、阴贵人、街巷、小麦、刀剑、耳门、刀鞘、皮毛、爪骨、鸽雉、碓磨、纸钱、白塔、劳瘵、钗钏、石仙、石柱、卖酒人、石头、赵地、翌州、星嘴昴毕。
　　壬玄武、神后子水：属宫音姓，河泉、水湘、地井、沟渠、盗贼、文墨、石灰、木匙、图书、后宫、妇人、淫佚、梯具、布帛、鼠、燕蝠、水中物、大豆、乳妇、衣服、珠玉、聪明、胎产、泻痢、索子、齐地、青州、星女虚危。
　　癸天后、登明亥水：属角音姓，梅花、帐幕、盗贼、亡失、取宜、小儿、乞丐、哭、牢狱、赶猪人、醉人、庭廨、厕坑、酢酱、伞笠、幞头、鬼神、图画、毛发、管钥、笔墨、观院、江河、楼台、仓房、麻布、绣绢、卫地、并州、星室壁。 
　　甲青龙、功曹寅木：属徵音姓，宝刀、剑器、香炉、神像、四角、山林、花木、丞相、夫婿、道士、贵人、长大、细美、人马，公吏、文书、炬、火、炉、财物、喜庆、宾客、酒食、信息、虎豹、猫儿、桥梁、神树、织机、棺棉、公吏、家长、口愿、燕地、幽州、星尾箕。
　　乙六合、太冲卯木：属羽音姓，门窗、木勺、木梳、手作、为妇、男女、街上、草木、兄弟、舟车、雷、幡竿、香盒、盘盒、何姑、家母、竹床、宋地、豫州、星氐房心。
　　丙朱雀、胜光午火：属宫音姓，词讼、鸦雀、果食、窑灶，道路、城门、口舌、三河、骑马人、妇女、文书、飞鸟、宫室、火烛、信息、血光、鸦鹊、旌旗、闷雷、衣架、书画、苦味、官用神、僧、周地、雍州、星张柳。
　　丁腾蛇、太乙巳火：属角音姓，惊怪、取索、画、斑点、炉冶、荧、户、毁骂、釜鸣、轻狂、妇人、萤、蛇蚓、蝉、飞虫、乞丐、飞禽、砖、瓦、文字、盒、磁器、楚地、荆州、星翼轸。
　　
　　次客法
　　 
　　　　 解曰：其次客法，备一时内，数客并一方求占，故有此移神换将之说。或换将，或换日辰，或按大六壬依式造合，与其之法，皆一意也。愚意度之，似或未当。如月将之例，正月登明，按历家交待之后方用某将，以此观之此换将之法不可概取。莫若以来人或本命或行年上作课占，则一岁之内吉凶可见，其意尤远，高明之士当详而校。
　　法曰：阳将后三前五，阴将前三后五。课遇次客，换将不换神，更以人元上遁起，数至本位也。
　　假令十二月壬寅日午时申位，将功曹，神玄武，人元戊，设苟天客，又于申上坐，以十二月子为将，阳将合用后三，以酉，加午数至申，则将是登明，再以戊建即从甲寅起数至申上，则人元是庚。复有次客于申上坐，酉为将合用前五，便以寅将加午．数至申；则将是天罡，再以庚建即从戊寅数至申，则人元是甲，而贵神是玄武，未尝易也。如是周而复始，一时可做十二课，至第十三却为初矣。
　　次客法：即下位客人来预测时的起课方法。为了解决在同一时辰、同一方位上多个人来测算的问题，采用的特殊起课方法。
　　移神：即用第一课所用之贵神的下一个贵神，为移神。如第一课贵神是青龙，同地分的第二课贵神用天空。第三，第四课，依次换下神使用。同时，人元使用再遁之法。
　　换将：以本月将的阴阳确定换用何将。阳将后三前五。如用寅将，寅为阳将，第一次换将则是亥，为后三。第二次再换将再用前五是未。阴将仿此。然后月将加时到地分。人元亦用再遁之法。
　　换日辰：如今日是辛亥，可用明日壬子起课，这样就换了贵神和人元。
　　
　　推行年法
　　
　　甲子旬生人，男一岁丙寅，女一岁壬申，十岁到亥，男顺女逆。
　　　　甲戌旬生人，男一岁起丙子 ，女一岁起壬午，十岁到酉。
　　　　甲申旬生人，男一岁起丙戌，女一岁起壬辰，十岁到未。
　　　　甲午旬生人，男一岁起丙申，女一岁起壬寅，十岁到巳。
　　　　甲辰旬生人，男一岁起丙午，女一岁起壬子，十岁到卯。
　　　　甲寅旬生人，男一岁起丙辰，女一岁起壬戌，，十岁到丑。
　　　　假令甲午生男，一岁起丙申，顺行二岁丁酉，十岁乙巳，二十乙卯，三十乙丑，四十乙亥，五十乙酉，六十乙未，六十一岁至丙申，六十二岁丁酉，六十三岁戊戌，六十四岁己亥，六十五岁庚子，六十六岁辛丑。其甲午生人属金，至丑入墓，大运又在午，又是本命伏吟，丑午相害。见庚为人元，递互相刑，故主己亥年三月二十八日申时死也。此乃六甲旬头所起小运余例，凡人起小运，皆以此推。
　　
　　论人行年吉凶
　　　　
　　法曰：常于人行年上依例立成四课，以断灾福，若行年与课干相合最为吉，不合则否。若四位相生则吉，相克则凶。又云：凶神凶将以凶断之，吉神吉将以吉断之。
　　假令行年己亥课，见人元是甲，故甲己合也。如无干合，以支三合亦喜用也，以行年支共课上将取三合也。
　　假令行年亥课上见太冲，或六合小吉太常是也，如无三合，取六合亦为喜用，以行年支其课上将神六合。
　　假令行年在亥课，见功曹或青龙是也。
　　
　　行年灾福歌
　　
　　寅
　　寅为元首号功曹，运限亨通位转高。
　　上士贵人相接引，亲朋知友共相遇。
　　男逢此运防吊临，恐遇刑祸见天牢。
　　此是运中灾福歌，后人留意细推褒。
　　卯
　　卯为小运太冲宫，此运居时魂不安。
　　男子屯迁多疾病，须防官事横来多。
　　事饶心神多恍惚，运辰求财百事难。
　　得病免灾须祷谢，更恐心归出路边。
　　辰
　　辰为猛将号天罡，此运推移事争张。
　　虽处巽宫为地网，诸邪鬼怪作灾殃。
　　龙神土地俱递送，当家必定主重丧。
　　修造迁移皆不利，急宜作法水中禳。
　　巳
　　巳为太乙居斯地，多招疾病官灾至。
　　邪魅时时作祸来，釜鸣屋爆居游逸。
　　祭灶须祭血腥鬼，看看又恐阴灾至。
　　如离此运急须迁，合有相当财禄喜。
　　午
　　午为离地胜光乡，此运求财百事强。
　　论讼人官须得理，参贤谒贵遇侯王。
　　经求通达过前载，来岁又加大吉昌。
　　修造切须宜大忌，除非作法水中禳。
　　未
　　未为小吉多啾唧，此运田蚕可盈溢。
　　百事经求宜避往，求财慎守防偷失。
　　吊问尤增减省宜，凶灾逸惹来相逼。
　　后贤披阅细搜寻，此中灾福不失一。
　　申
　　申为传送在家中，此运官私并不通。
　　出外求财宜且喜，居家惟恐病疮痈。
　　造幡送去东方吉，逢着生财喜客躬。
　　修造迁移切宜忌，堪居甲乙压青龙。
　　酉
　　酉为白虎号从魁，鬼魅天罡终送殃。
　　五鬼临门财物散，更遭此运大屯灾。
　　运中须逢牛马死，白虎时时灾水来。
　　二月八月宜慎守，必为丧事哭声哀。
　　戌
　　戌为天空号河魁，此运逢时亦有灾。
　　闭塞不通多蹇难，看看刑狱压头来。
　　天罗遭遇身难解，地网沉迷未得回。
　　男忌官灾忧疾病，女防生产损娠胎。
　　亥
　　亥为阴鬼号登明，此运经求不称成。
　　四足门前多作怪，更兼小口有灾殃。
　　暗被阴谋招口舌，时遭蹇难损资金。
　　巳亥月日应须忌，弗问宜防惹祸临。
　　子
　　子为神后太阴精，此运经求不称情。
　　多半到门多是怪，日中失脱必奸生。
　　迁移修造宜多利，好事无谋主损困。
　　子午卯酉休吊问，带将鬼粜入门庭。
　　丑
　　丑为大吉且安然，十二年中到丑天。
　　此运田蚕多称遂，今时福禄定高迁。
　　天后男女逢必咎，四杀阴人遇有邅。
　　丑未月中宜避忌，遭他本命祸连绵。
　　
　　四课假令
　　
　　夫课以人元、贵神、月将、地分为体，四位之内尤察五行休旺争战，取之课无不验。其四课假令，以备占者，审而用之。 
　　假令：壬申岁二月初一甲寅日己巳时，酉位，登明将。癸水、太常土、太冲木、酉金。
　　此课主其人在外，路上逢贼，盗劫阴人财物。何以知之?谓四位内见太冲，太冲是贼神。故云：太冲劫杀伤人物。太常是阴人；却被太冲克之，其太常无气。故云：太常阴人财帛喜。问因何失财?云：其人必主外面酒宴上或中毒药，迷闷不知，因此盗劫阴人财帛，以太常上见灾煞、劫煞，太常又无气。故云：劫煞灾煞遇太常，财帛丧失两三场，更主酒宴毒药害，如在魁罡主此殃。
　　孙膑云：未必然也。主其人因为贼盗上发用、动官，亦为过去事也。何以知之?以人元是水，水亦为姓；姓为外人，却被太常土克人元，故云：姓克但知官事起。何以为过去?人元是癸，癸是亥之本身，今木旺则水休矣，又卯酉为门户，亥又为门里，主其人今见有官事，未得绝。今四位内见卯，卯为门户，事亦在门也。主其人先凶后吉，虽伤财，却得身无所害。今财帛虽为贼所盗，后复得，为地分反克将神故，失而还得也。何为不损身?以四位重重克于外，故云：太常临卯是为财，盗贼口舌不为灾，六里路边逢羊兔，吃食花果在于怀。今以十二神煞排于课中，以俟高见发明，庶使后人校用。
　　假令：甲木、玄武水、传送金、午火。
　　此课主其家必有外出之人，亦主有病，更主家内有官事，凶也。何以知之？为见传送，传送是白虎之神，地分属火，火性炎上，又能克金，故曰：白虎无气，合主凶丧之事。盖白虎神又主道路，亦合主有人外出，今既有克，所以主凶丧事。又有官灾逃移之事，故曰：白虎当凶事不常，死丧道路见逃亡，临于本位重重失，入木口舌入火伤。
　　又云：其家必有军人出外，或患喉疮，或是车碾以致伤命，为见将神是金，金陷于火位，无所救援，故主如此灾也。且云：申临巳午军人辈，客途车碾患喉疮，不止如此，亦主伤阳人小口也，以地分是火，是阳火，上见玄武，隔位遥克，又水性润下，虽有援神，终不能救，故主伤阳人小口也。
　　又主其家伤少小财物，更有带破之人，或患在眼，身眇小，面貌丑恶，必好做贼，主其家位于河之侧，或近河也。故云：玄武凶主家近河，水灾鬼怪及妖魔，出得儿孙多丑恶，贼来三度火伤多。又曰：玄武阳凶兵仗军，面小身微左眼昏，色恶唇盆形必丑，斜眼视物夜中人。又曰：玄武阳贼眼斜窥，有人谋害见逃移，被人泥贼妻女走，鬼动神来无不知。此虽是凶神，却主先忧后喜，何以知之？为人元是甲，甲是青龙木，玄武是水，上生青龙木，青龙木生火，合主火旺，有不测之喜。
　　又假令：占来意，以何断之?必是寻求一个阳人，应是做公人。为人元是甲，甲为功曹，青龙之形也。故曰：青龙官吏簿书司是也。
　　大抵贵神生人元，合主寻觅人也。贵神克人元，便主官事，贵神克地分，便主伤小口及破财也。
　　假令：占出门主见何物?云：必见凶孝之事。更见一阳人做贼，眉眼不正，又见一吏人，更主引带一人，必是兄弟。何以见此?以白虎见于火位烧身，必主死亡哭泣。玄武贼人，人元为公吏，以水木相生，故为兄弟也。又曰：同类为兄弟。今见水生木，应是生己，更详之为善也。
　　假令：见一墓，墓下是阴人阳人?云：据此课必是阳人，为四课内只见贵神人元两位旺相，故云从旺断，以人元玄武皆阳位，故断做阳人。问其人患甚死?云：是天行疾，主喘死也。为四位内只见金受克，故云克金即喘，但叙其梗概而已，其神妙者，更在人细详云耳。
　　假令：壬申日乙巳时，未地，丑将。丁火、太阴金、太冲木、未土。
　　此课主其家破财，亦主伤阴人小口。何以知之?云：为地分是未土，属阴，却被太冲木来所克，以此故主伤阴人小口也。破财，为地分是财帛之神，被木克故也。
　　又主其家遭贼，亦主损缺门户，故曰：改户起移船车损、自知兄弟各分张，又云：太冲却被太阴上克之，其家主有阴人患病事。此人必患喘嗽病，兼卒患多是自缢而亡。问何以见之?为太阴是阴人，属阴金，被人元丁火自外克之，太阴无气，又无救援之神，须当死矣；然必喘嗽及卒患自缢者，以将神是卯，卯是四仲之神。故云：四仲卒患痛苦病。又主其妇人日常好淫邪之事。何者?为太阴当位，太阴主阴人暗昧不明之事，有克主夫妇不和，休离之象，阴人劳嗽、自缢死事也。其死者妇人更主好貌洁净，故云：太阴闲雅好丰标，性缓声清乐艺高，形瘦面方眉眼细，梳妆浅淡太妖娆。此人须是豪家之人。故断如此。
　　假令：亥将，辛酉日、癸巳时。午位。甲木、贵神、神后、午火。
　　此课主兄弟数少，只宜孤独也。盖同类为兄弟，以四位内无同类也。主其家父母子孙俱无，以生我者为父母，我生者为子孙，今四位内并无相生。其妻却主结发，以克我者为官鬼，我克者为妻财，今四位重重相克，合主妻结发也。
　　设如论灾福，先以人元克贵神，亦是上克下，主有外人来相谋害自己，贵神克将神，主杀妻及伤财物，更主争田土，又主官事牢狱；故云木来入土为刑狱，土行水上竞庄田。更主有官司、狱讼词状动，只为水入土，又是神后水也，故主奸邪词讼文状事。此课主不得理，今以贵人为主，人元为客，四位内只见客旺主衰，所以不得理也。
　　此课辨墓如何?云是阳人也，何以知之?为四位内纯阳，故以阳人断之。据此课又主伤小口，故云：见阳为阳阴是阴。又主其家即今为伤犯也；卯酉为人门，子午为天门，今四位内只见子为天门。故云：天乙被煞主灾同，贵人厄难有何通，神被将克家长损，神克妻儿哭泣凶。今有十二神煞同入课，为贵神上见灾煞，今将神是子，故申子辰劫煞在巳，即灾煞、岁煞、天煞、月煞、亡神、将星、攀鞍、驿马，六厄、华盖，依次排之。其中紧要者，亦不过劫煞、驿马而已。宜详而用之。
　　假令：甲木、白虎金、河魁土、子水。
　　此课先以下克上，主官事发动，更主行人死在道路，为白虎临戌，戌为骸骨之类。亦主有葬埋之事，主失了骸骨也。或四足走失，占怪亦是四足，占病大凶。何谓官事发动?以贵神克人元，故云克姓且知官事起。
　　此课又主伤小口，破财。大凡神将克地分主伤小口、破财。又主凶丧之事。何为见此?为将神在戌，戌是骸骨之神，又上见白虎，亦是骸骨之神，今白虎临戌，是见两重骸骨之神也。故主重丧耳。
　　占墓如何?云是阳人也。为四位内只见白虎旺，故为阳人而无疑也。此课亦主大凶，何以知之?为白虎上见劫煞以寅午戌劫煞在亥，故云：白虎行年灾劫关，必须丧失两重重，白虎当旺魁罡上，人元是木有深凶。
　　被头星
　　从辰位起子逆数，如辰落子即被头星也。
　　
　　卷之中
　　
　　十二将神所主歌
　　
　　寅为功曹号役人，临于传送必伤身；
　　到亥便为猫入室，见戌还当犬出门。
　　太冲本位后妇人，到于酉位必伤身；
　　见临子位主见怪，居于寅位兄弟分。
　　天罡到戌家不和，临于寅位畜伤多；
　　见申奴婢须逃走，卯方病患肿疮魔。
　　太乙临卯禽蛇现，亥上釜鸣光在楼；
　　午位女家招外婿，子方幼妇女先休。
　　胜光本位足资财，临寅必主名自来；
　　申酉官灾须见血，子方马死产生灾。
　　小吉临戌女守孤，临寅还主病声呼；
　　有气婚姻申酉午，只迎卯上出师巫。
　　传送到戌为旺方，临子见武乐刀枪；
　　见午必主军人辈，到巳位上患喉疮。
　　从魁到午必因宅，子位阴私祸更多；
　　巳上患劳兼自缢，到辰须是出师婆。
　　河魁到丑魔神藏，申上军人妖寿郎；
　　辰位宅边枯骨犯，徒刑卯上痛伤亡。
　　登明到丑病萎黄，到巳必主少阴亡；
　　未上猪羊饶失散，戌方还出丑儿郎。
　　神后临酉见金神，到寅见主乐工文；
　　戌上中央为病患，后妇辰方绝子孙。
　　大吉到戌为旺方，丑上面丑肚脂囊；
　　临卯必须头顶秃，青龙位上损牛羊。
　　
　　十二将神歌解
　　
　　天罡战斗争文状，医药屠厨凶恶人；
　　金火相生为小吉，木来舌事兄弟分；
　　若逢水上争田土，斗打官灾寅卯刑。
　　
　　太乙言是凶怪动，梦寐虚惊鸟雀鸣；
　　妇女轻薄淫乱事，阴私传送走西东；
　　若逢土木为文字，金水阴灾病患沉；
　　上克下兮为之产，下克上兮口吐红。
　　
　　胜光发用忧惊恐，财帛文书信息临；
　　富贵生和鞍马事，宜居土木喜相逢；
　　若逢金水屯迁病，马亡财失血光生；
　　水在上兮文书阻，水在下兮失公文。
　　
　　小吉酒食来合会，婚姻妇女并交易；
　　相生五谷物钱文，相克阴谋无不济；
　　火金旺处喜相逢，寅木官灾百事凶；
　　若临水上竞田园，克者为无旺者是。
　　
　　传送有人奔走出，水土相生人富贵；
　　见火人灾病主沉，木来口舌凶晦至；
　　道逢车碾寅卯冲，问觅军人巳午是。
　　
　　从魁妇女索离休，火克阴私为此由；
　　壮力妇女多厚重，钗钏金银酒器求；
　　木来口舌阴私祸，见火屯灾损女忧。
　　
　　河魁狱讼畜亡游，僧道奴仆贵贱搜；
　　见墓尸骸逢水竞，木遭刑苦主人忧；
　　生合金火贫而富，若见刑冲定主愁。
　　
　　登明无事莫追求，乞索求财仔细搜；
　　妇人无淫性情善，木生金旺美中收；
　　若逢土上争田地，见火阴灾妇病休。
　　
　　神后奸淫失望求，临子随波性逐流；
　　若居金木重重吉，见土相争田与畴；
　　火入妇灾阴病患，血光惊恐理中搜。
　　
　　大吉咀咒作冤仇，直蠢之人贵贱求；
　　宜临金火生合吉，见水相争自有由；
　　见木官灾详上下，五行生克课中谋。
　　
　　功曹官吏簿司书，贵重清高富贵奇；
　　大树老翁医药者，相生水火喜无疑；
　　见金口舌钱财散，无贵无官文学迟；
　　若逢土上遭官事，四位之中仔细推。
　　
　　太冲劫煞伤人物，门户车船并桥木；
　　见金口舌相斗争，入土伤财官事毒；
　　若逢水上吉人来，断此无凶乃有福。
　　十二贵神所主歌
　　天乙贵神喜庆多，投知参谒事皆和；
　　须知接引来成就，旺相相生贵客多。
　　腾蛇妇女应阴私，火旺光明鬼怪尸；
　　惊恐忧疑人口病，失物官灾须应之。
　　朱雀南方是火精，女人鞍马讼公庭；
　　火光口舌须见血，飞鸟文书是此情。
　　六合公吏应阳人，门上追呼官事临；
　　成合婚姻事成就，若居囚死病呻吟。
　　青龙富足贵人名，旺相资财喜自生；
　　益禄官迁进人口，适逢百事尽欢荣。
　　勾陈妇女爱争张，应得田宅竟土桑；
　　两木上下来克紧，官灾妻女小丧亡。
　　天后良家妇女名，为人多喜应财兴；
　　婚姻嫁娶临金上，得位重重禄渐生。
　　太阴妇女应金星，或吉或凶未见情；
　　立于水上多招吉，木火人谋暗昧生。
　　玄武阳人斜眼窥，有人谋害见逃移；
　　被人盗贼妻女走，鬼动神来无不知。
　　太常阴人财帛喜，此神上课主亨通；
　　不忧上下临金火，只怕木来重克凶。
　　白虎当凶事不常，死丧道路见逃亡；
　　临于本位重重祸，入木口舌入火伤。
　　天空惊恐主先忧，辰戌临家主病忧；
　　木克本神家长死，阴支受克妇人休。
　　
　　其二
　　天乙官私陈文状，谒贵投知去赛神；
　　有克尊亲防病患，家中土地犯伤人。
　　腾蛇神动主忧疑，失物光明鬼现之；
　　水克病缠应小口，妇人争竟斗闲词。
　　朱雀口舌斗争来，文状人论火发灾；
　　焰影辉煌照堂内，飞禽为祟病为阶。
　　六合堂内喜情欢，买卖交关和合安；
　　成就婚姻需见水，被刑勾唤急趋官。
　　勾陈官事竞田庄，争斗家中妇族强；
　　疑惑二心无定执，克来妇病怪财伤。
　　青龙逆行事可藏，须损人财口舌详；
　　旺相贵人来接引，克来争物被人伤。
　　天后比和喜和谐，若乘水上必招财；
　　病灾产厄须临土，金上逢之嫁娶来。
　　太阴同处丑未宫，妇女妻财必信通；
　　火主灾生木谋害，若临辰戌病转浓。
　　玄武鬼贼二事同，人论官事状难穷；
　　更临二水非为吉，金上逢之定不凶。
　　太常妇人酒食宴，婚姻口愿两相关；
　　求就望成无不应，立于井灶犯中元。
　　白虎闻丧道路中，亡人惊走失财凶；
　　须忧边境逢兵革，脱厄河梁被马冲。
　　天空惊恐失精魄，奴婢逃亡屋作声；
　　忧见驴骡曾见怪，主为凶事克虚惊。
　　　　
　　
　　十二地支并贵神所主
　　
　　亥为高楼及岭岗，胎伤贼盗小口亡；
　　应在孟冬十月将，阴私鬼魅有逃亡。
　　戌为妖魔宅为坟，须有官灾及病人；
　　玄元更逢秋季里，神妖鬼怪笑声频。
　　从魁财帛事不明，阴人媒保口舌生；
　　财帛人离方始住，动在中秋辛与庚。
　　申为往还宅移动，丧服官病有呼招；
　　吉神吉将相生喜，恶生临申有祸殃。
　　未主婚姻宴会娱，丧服口愿有年余；
　　将到季夏看神断，井院风窗枉守孤。
　　午为文状动官方，阴私信息定荣畅；
　　卯到蕤宾丙丁日，妇人鞍马血脓疮。
　　巳为忧虑失财惊，病临阴小影光生；
　　四月朱门才始旺，梦魂厨灶釜虚惊。
　　辰为斗讼恶人欺，家中不明妨财帛；
　　动在季春辰戌日，死亡人口竞田宅。
　　卯主伤人贼盗财，阴私抗拒口舌灾；
　　动在春分卯酉里，术人兄弟应时来。
　　寅为文字动官私，口愿神祗树影移；
　　应在孟春甲乙日，贵人家长及僧师。
　　丑主比邻桥梁间，上人进身小人闲；
　　必是争竞田产事，季冬丑来日灾殃。
　　子主奸狡不明白，定主婚姻有暗隔；
　　必是仲冬十一月，不然人死更遭贼。
　　
　　天乙求财看谒人，钱财信息徵召君；
　　文字贤人酒食至，寒热头目疼痛真。
　　腾蛇惊恐梦多般，词讼囚系火异光；
　　门户不安有官事，血疾头痈凶事多。
　　朱雀口舌书信息，印绶女人兼怪异；
　　钱财飞鸟入官门，血光詈骂惊忧至。
　　六合婚姻赏赐财，酒食交易合和谐；
　　妇女阴私求事物，全身会众至亲来。
　　勾陈斗打主勾连，争财入官为宅田；
　　逃亡捕贼妇人事，血光痈肿及伤残。
　　青龙婚姻书信求，和合金玉及求财；
　　酒食妇人及赏赐，寒热不定吏使来。
　　天后妇人阴私多，衣服嫁娶不明过；
　　酒食钱财水溺至，便利不定怎奈何。
　　天空妖祸虚诈因，流遗虚耗走失陈；
　　夫妻离散阴私事，怪精孤穷鬼乱人。
　　太阴妇女主虚姻，阴私酒筵斗慝中；
　　因奸讼祸丝绢嫁，不明女子哭声频。
　　玄武盗贼遭亡由，夫妻离散走央求；
　　口舌伏匿官事起，肠虚腰疼足不周。
　　太常和合酒食筵，婚姻会众徵召迁；
　　衣服钱财赏赐得，天神送福吉神来。
　　白虎丧门哀痛哀，财散道路口舌来；
　　斗打哭声剥爵事，官中见血谋我灾。
　　人元吉凶所主
　　
　　甲为神树天马上，口愿祈多未赛神。
　　有克伤财及骡犬，兔猫为怪宅惊人。
　　乙来旺相资财足，天干逢之有吉祥。
　　有克门灾窗牖破，下来克上马频瘴。
　　丙逢旺相见烟光，必有禽蛇现灶伤。
　　若见更逢玄武克，忧多口舌贼来伤。
　　丁来本位贵贱残，后嗣英雄武贵迁。
　　有克畜伤并犬死，更兼子死病缠绵。
　　戊己入课主家贫，外来官事被讼论。
　　占宅定知家宅破，克来灾祸损其身。
　　庚为金牛临朱雀，定见损伤有灾亡。
　　上克必应人口死，旺相还生马越常。
　　辛来有克劳病多，自缢恶疮无奈何。
　　当旺自然家大吉，重重富贵主谐和。
　　壬旺相重喜自新，临金文雅越常人。
　　木上见之皆有气，克来刑破滥讹身。
　　癸来入课怪神动，仍看将神并地分。
　　相乘更得旺相爻，决定家中有愁闷。
　　四位五行所主
　　
　　人中灾福最幽玄，四位相乘一处看。
　　地分受克为六畜，更兼人死损财钱。
　　将神受克为财帛，妇死经来已数年。
　　贵神外被天干克，合灾人口及伤残。
　　下克干兮人逃亡，死囚官事亦乖张。
　　地分克干祸在外，干克地分器物当。
　　将克干兮应有喜，重重喜庆合荣昌。
　　干若来克月将上，破家损财贼须防。
　　二火见金财帛损，阴私讹滥外边厢。
　　火克二金双女竞，外来妇女家中藏。
　　二水见金主文章，二金二水喜非常。
　　二木忽来临火内，火光口舌人灾殃。
　　二土二水争田土，官事重重屡见凶。
　　田蚕不遂财难聚，外来人口患家中。
　　又推何神立何干? 看其喜神重入临。
　　干若来克将上宿，灾祸连绵定是深。
　　宿又以前来克方，六畜死伤灾更深。
　　太阳太阴为喜曜，上和下睦皆同心。
　　此是孙膑真妙诀，后人加意细推详。
　　四位杂断歌
　　
　　干克贵人人谋己，贵人克干己谋人。
　　方将克干幼犯长，干克将神主妻凶。
　　将克方兮伤小口，重重克上独勾荣。
　　重重克下多灾病，内争外战乱纷纷。
　　人元生神多富贵，方生神将事和平。
　　将生地分财帛喜，干生贵将友人临。
　　神生干兮寻人吉，将贵相生孝子孙。
　　位生将主婚姻美，重重生上外人钦。
　　四位相生百事吉，若逢刑克事还凶。
　　阳多阴少女人事，阴多阳少男子从。
　　干来克贵失官阶，庶者人谋害己财。
　　若忧官事仍消散，胸肋生疮自己灾。
　　人元克将将克位，求财不得反成衰。
　　人元克将方克贵，所谋难得尊长怪。
　　方生干兮添印绶，干若生方福自来。
　　方刑月将妻财损，月将刑方官事该。
　　干方同类兄弟动，明辈相逢事放怀。
　　上局论灾福歌
　　
　　混沌初分天与地，五行造化生万类。
　　阳多纯阳定是男，阴多阴盛女人辈。
　　二阳夹阴主女人，二阴夹阳男子真。
　　木若无气有刑克，克上头面下腰膝。
　　墓绝之方主瘫痪，五行之内须消息。
　　土来若逢死败乡，必主其人疯胀疾。
　　太冲克土必耳聋，墓绝克下必残疾。
　　下克之时鬼蛊气，上克之时主水溺。
　　上火下水头目盲，下火上水必气冲。
　　火克金来咳嗽频，下克金来新患得。
　　白虎庚辛在外亡，若加火上必刀伤。
　　丙午朱雀还逢水，自缢或投井里亡。
　　太常逢劫人毒药，更兼呕吐见血光。
　　四孟火多天行病，太阴入墓妇人伤。
　　或是恶疾多疮苦，暗昧不明恶自当。
　　玄武遭克眼斜盼，路亡恶死遭伤患。
　　六合祖吏必受诛，腾蛇多灾逢坎难。
　　死气青龙累世贫，勾陈受克财亡身。
　　男子守鳏女守寡，更无衣禄一身贫。
　　天后神后遭水溺，若遇天空财横迍。
　　
　　中局论妇女
　　
　　妇女灾祸克阴阳，水土多愁入墓乡。
　　产血之灾频过了，木败风邪咳嗽伤。
　　守寡水逢四季土，恶煞加之无疑语。
　　将方克主须损夫，入墓之方水蛊疽。
　　太阴入卯主自缢，太冲到酉事同占。
　　后遭阴刑入死地，十中八九定不良。
　　小吉太常临巳午，木煞加之是噎伤。
　　更逢劫煞临其上，饿死之时难以当。
　　辛酉其逢贼下火，血肉身亡无避方。
　　庚辛见之道路死，阴虎同乡亦有伤。
　　如克寅方先死父，若还克卯母先亡。
　　神将相克结发死，干神相克不久长。
　　下局论生产
　　
　　人禀阴阳父母精，两和相感腹中生。
　　怀胎十月人难辨，须定刚柔配五行。
　　月将加临十二位，一撮鬼镜别阴阳。
　　贵合蛇雀白玄空，又见青勾常后阴。
　　日生男儿月生女，消息四位要加临。
　　颜色只于时上定，五行辨之分富贵。
　　临旺之方色分明，若逢衰败事不成。
　　木青水黑金言白，火紫土黄定本因。
　　旺处显荣衰处贱，皆就阴阳可细分。
　　金瘦土敦水主秀，衰逢丑陋旺聪明。
　　若逢败绝空亡劫，只恐生育难保身。
　　贵神临十二位所主
　　
　　天乙临寅帝命恩，贵人文字犯宅神；
　　射覆珍宝奇异物，路逢官鬼道游人。
　　天乙临卯兄弟乖，官事伤财又到来；
　　射覆水生须细碎，逢医术士毂车推。
　　天乙临辰状落空，奸邪文字斗争凶；
　　邀候兵官牛倒死，怀藏圆物及铜镜。
　　天乙临巳急书来，厨灶虚声怪见灾；
　　射覆真言射宝器，牵牛骑马次相摧。
　　天乙临午为徵召，进禄添财福有余；
　　占射宝珍神祀物，送迎官贵马驱驰。
　　天乙临未投友知，喜事诸般见不迟；
　　怀里美香珍果物，路逢羊酒话婚期。
　　天乙临申贵客期，远乡书信带凶疑；
　　路逢甲队兵官过，珍宝金钱药石资。
　　天乙临酉酒食排，商逢出入不为灾；
　　射覆刀钱及盏镜，奴婢随行自外来。
　　天乙临戌官事灾，旧来沉滞再成乖；
　　犬咬牛骡重接贵，怀藏药物及钱火。
　　天乙临亥竞田庄，官事如何阴小迥；
　　邀候花珍及幼妇，物为眼窍带刚圆。
　　天乙临子甘神殃，猫鼠同行子必亡；
　　射覆彩妆经妇手，逢人外死妇还伤。
　　天乙伏位课占神，加官晋禄喜眉梢；
　　若逢败绝空亡却，只恐生育难保身。
　　
　　腾蛇临十二位所主
　　
　　腾蛇临寅文字忧，光影空中神树求；
　　射覆花锦衣赤白，鹘禽斗闹吏人游。
　　腾蛇临卯为开窗，盗贼惊忧女病殃；
　　邀候小儿三五个，怀藏果实草花香。
　　腾蛇临辰官事兴，六畜昏昧田土争；
　　射覆尾磁钱药类，路逢妇女见喧声。
　　腾蛇伏位梦中惊，鬼怪飞虫人病萦；
　　蛇鹊空中争散乱，射覆蝇虫花木青。
　　腾蛇临午远信附，官事火光忧惊惧；
　　邀候禽鸣游女逃，射覆绯红吸翠羽。
　　腾蛇临未忧井灶，孤女财帛防失耗；
　　路见妇女来迎人，射覆丝麻钱谷料。
　　腾蛇临申金器鸣，有人外病死萦萦；
　　厨灶移断军人乞，怀中金石铁铜名。
　　腾蛇临酉主阴私，奴婢逃亡暗昧疑；
　　占射钱刀针镜钮，路逢女主发悲词。
　　腾蛇临戌忧丧事，斗打冤仇何事急；
　　邀候驴驮一小童，怀中砖瓦骨石觅。
　　腾蛇临亥贼盗忧，水火冲刑急讼愁；
　　路逢乞丐并燕鼠，怀藏乞索匙铁求。
　　腾蛇临子急闲门，蛇鼠堂中怪现频；
　　邀候同前依法定，怀藏尖细插花文。
　　腾蛇临丑防咒咀，火光烧宅邻居仇；
　　邀候园边逢二女，射为五谷铜铁求。
　　
　　朱雀临十二位所主
　　
　　朱雀临寅文字信，官事追呼役吏因；
　　邀候见人随父母，射为花草赤衣新。
　　朱雀临卯信上门，火光口舌女灾屯；
　　路逢夯床刺绣女，怀中果食味何新?
　　朱雀临辰事纷纷，论切须防官事论；
　　邀候逢人相斗打，尖刚破瓦赤花盆。
　　朱雀临巳口舌事，厨中火发病萦萦；
　　邀候飞禽及小女，怀中杖物似龙形。
　　朱雀临午火光惊，信因官灾病缠萦；
　　邀候倡优骑马过，飞禽怀里已成形。
　　朱雀临未争婚姻，阴人财帛女婿分；
　　路上急逢厄女过，怀藏甘果赤衣文。
　　朱雀临申远信行，人亡官事怪妖生；
　　邀候道中鸦鹊闹，怀中石铁事推明。
　　朱雀临酉妇损胎，火起厨房官事灾；
　　口舌生疮头面肿，怀中书册及资财。
　　朱雀临戌贵家名，小人多事主相争；
　　兽畜飞禽人怪恐，骨瓦文书是此情。
　　朱雀临亥是非张，水火相刑夫妇伤；
　　在路互逢禽打兽，怀藏尖细物非常。
　　朱雀临子主喧争，求事无成心痛生；
　　禽噪高枝兽引路，射言毛羽黑灰轻。
　　朱雀临丑竞田庄，火烧屋舍厄桥梁；
　　妇嫁担盘及送柜，射为毛羽鼠巢根。
　　
　　六合临十二位所主
　　
　　六合临寅文契交，公私兄弟有呼招；
　　更有上梁新盖物，怀藏竹器把枝条。
　　六合临卯交斗争，成和来合已两重；
　　邀候担盘床重迭，竹罗盛果青柳松。
　　六合临辰契约交，争吏公私六畜逃；
　　邀候只逢车载草，射为竹器把枯梢。
　　六合临巳神宅厨，成就交关不义谋；
　　见视携瓶并挈甑，射为木器火烧炉。
　　六合临午有追呼，文字交和望信书；
　　怀里物红并赤果，妇人担水又推车。
　　六合临未和会亲，酒宴钱谷聚宾临；
　　邀候乐声祈赛社，怀中甘果带青根。
　　六合临申逃亡因，捕贼官司禁系身；
　　邀候群车军伍过，钗环纸裹射如神。
　　六合临酉问易门，屋舍别迁更改新；
　　来意只因争役吏，路逢刀剑镜钗论。
　　六合临戌斗争论，被人奸欺在四邻；
　　习射伤人邀候见，怀藏卵骨刻刀文。
　　六合临亥产儿初，心在阴人欲见之；
　　水上见木还是木，路逢猪儿担瓦壶。
　　六合临子觅人难，求物参投事亦然；
　　射覆花果及细软，路逢竹笼招粘竿。
　　六合临丑求望情，咒咀争论百事荣；
　　柜匣复随担笼担，盘粮斛斗铁铜名。
　　
　　勾陈临十二位所主
　　
　　勾陈临寅妇女亡，争竞田庄叶木桑；
　　邀候妇女陈状立，怀中有土圆及黄。
　　勾陈临卯家不和，妇人家事得沉疴；
　　邀候鬼风飞鸟闹，怀中瓦器笔多毛。
　　勾陈临辰主争张，家宅不和田土殃；
　　见畜屠家并血肉，射为砖瓦土园黄。
　　勾陈临巳宅灶凶，怪动忧疑梦贼冲；
　　见视鸟鸣空散乱，土中炉冶物中红。
　　勾陈临午文状争，争田竞土畜由行；
　　路逢皮毛杀四足，器物包罗果食名。
　　勾陈临未子孙孤，嫁妇重婿妻失夫；
　　狗随群羊骡负米，射为甘果食瓦壶。
　　勾陈临申必死伤，事占人口见逃亡；
　　避罪不然争战事，车担牛驮炭石藏。
　　勾陈临酉斗还争，妇人作事不分明；
　　怀中有物钱镜器，门前狞狗见人鸣。
　　勾陈临戌战斗争，坟墓迷亡子不兴；
　　见视双庞奔入去，骨磁怀内土尘名。
　　勾陈临亥必争论，斗竞庄田有病人；
　　伤人丝蚕还耗散，逢崖还有石磁尘。
　　勾陈临子失财来，水道沟渠人损灾；
　　邀候兔狐并死鼠，怀中刚物破裂开。
　　勾陈临丑争田园，分居新宅人不安；
　　车牛载柜人担瓮，砖石怀藏比类看。
　　
　　青龙临十二位所主
　　
　　青龙临寅为兄弟，喜悦文书财立兴；
　　邀候贵人乘马去，怀中有物铁衣青。
　　青龙临卯远信来，忧财文状后和谐；
　　邀候草车逢术士，青红花木做钱财。
　　青龙临辰官司动，桑田钱财值词讼；
　　怀中六畜文字争，路上公吏争迎送。
　　青龙临巳财忧损，光影飞虫神树死；
　　邀候带花二女去，射为椒果及花枝。
　　青龙临午书信情，文状争财役吏荣；
　　邀候贵人发重妇，文章花果缕衣轻。
　　青龙临未欲求财，妻损求神会和谐；
　　邀候虫伤羊互病，怀中衣物食中来。
　　青龙临申欲争财，出外商途贼盗来；
　　邀候官员远信急，怀中铁石宝金灰。
　　青龙临酉客上门，来意谋求财物因；
　　邀候军乐及筵散，怀中钱宝与金银。
　　青龙临戌贵人还，民庶占身财畜迁；
　　邀候青黄猫犬过，射为印物小刀环。
　　青龙临亥欲进行，财物须多官贵荣；
　　生产或将财进纳，路逢车马水中生。
　　青龙临子喜重成，妇女婚席见产生；
　　买马辰中立神树，怀中花果食堪烹。
　　青龙临丑争名利，母亡官事财物滞；
　　若言邀候与射占，图画神祗铜钱类。
　　
　　天空临十二位所主
　　
　　天空临寅怪惧多，文书鬼怪出颠魔；
　　七里僧来忽骑马，球瓶怀里射无疑。
　　天空临卯贼盗惊，门户开张屋爆鸣；
　　六里逢车有破瓮，怀中圆物眼刀成。
　　天空临辰四足伤，恶人奸诈惹官方；
　　五里驴骡三五个，瓮盆破损药应方。
　　天空临巳怪空惊，飞鸟毛虫官病凶；
　　四里瓮盆担已去，物因窑灶射分明。
　　天空临午不可当，惊怪文字官讼伤；
　　虚诈不然见争讼，怀中无物手虚藏。
　　天空临未孤独郎，疾病官司物失亡；
　　八里逢羊僧孝子，怀中有物未堪尝。
　　天空临申道路乖，贼马忧愁恐祸灾；
　　七里有车声闹响，怀中金器自然来。
　　天空临酉失惊忙，六畜分张口舌伤；
　　六里有人将信过，如珠圆物铁为光。
　　天空临戌力斗强，四足人亡狱讼伤；
　　五里驴骡僧或见，射为枯骨及糇粮。
　　天空临亥产生凶，争讼钱财亡失空；
　　邀候伺期知边塞，钱财乞索在怀中。
　　天空临子主奸讹，盗贼鬼神死亡多；
　　九里空中见泉出，物圆如镜似瓶锅。
　　天空临丑惊恐颠，贼火驴骡杀害冤；
　　八里逢车翻在路，毂出铜铁隔衣言。
　　
　　白虎临十二位所主
　　
　　白虎临寅主杀伤，远人凶死病须亡；
　　孝子军都逢七里，射为金宝及衣裳。
　　白虎临卯死伤起，人口不旺休问己；
　　官事贼人杀害伤，孝子丧车金木里。
　　白虎临辰必死亡，六畜相争坟道桑；
　　五里逢人相斗讼，丝麻瓦布袖中藏。
　　白虎临巳甑灶鸣，血脓人亡痛叫声；
　　四里逢人夯锅铫，砧刀金类事推明。
　　白虎临午凶孝余，官灾病患宅难居；
　　九里路逢花马过，怀中尖破物和梳。
　　白虎临未主孤单，竞婚争妇病怎痊?
　　八里羊俎逢孝子，怀中有物解方圆；
　　白虎临申武贵官，远事兵凶逃出难；
　　七里异兽逢兵队，丝绵金石袖中看。
　　白虎临酉主死亡，不明暗昧有灾殃；
　　六里只逢人病死，怀里石金或刀藏。
　　白虎临戌占骨肉，争张多为信无期；
　　五里内逢人斗打，怀中灰骨土烧之。
　　白虎临亥为少钱，官事争讼断不偏；
　　邀候登明无定执，怀藏察日看堪传。
　　白虎临子主逃亡，占讼难安官讼长；
　　日似火神须见死，水为贼上是争张。
　　白虎临丑得外庄，外人咒咀起官方；
　　金木神同东一位，定知痛死被人伤。
　　
　　太常临十二位所主
　　
　　太常临寅号得奇，万事宜占只克妻；
　　来意只因文契事，千般动用好形移。
　　太常临卯是为财，盗贼口舌不为灾；
　　六里路边逢羊兔，果花吃食在于怀。
　　太常临辰财物交，恶人诋毁呈粗嚎；
　　家中迟疑逢载用，药钱食物射难逃。
　　太常临巳妇人忧，井灶钱财散失愁；
　　占病必除逢绢帛，钱财吃食果中求。
　　太常临午家吉昌，赏赐添买外田庄；
　　家贫妇人道中见，女人头面及衣裳。
　　太常临未到家来，酒食财帛妇人陪；
　　邀候阴人求子息，占财还是自家财。
　　太常临申必逃游，适逢百事好图谋；
　　假令贼劫人财散，外面来欺莫自求。
　　太常临酉喜为财，阴人酒食婚会谐；
　　六里出军逢赏赐，射为头面及金钗。
　　太常临戌贵家陪，争夺名利五谷灰；
　　邀候犬街破衣走，更看嫔妇礼坟来。
　　太常临亥宅不安，争田竞土女伤残；
　　破财只为神克将，小吉加亥必孤单。
　　太常临子与前同，家中多出少亡凶；
　　横死伤财兼患眼，射为衣盏物须红。
　　太常临丑家丰余，争讼孤儿外姓居；
　　后妇强多斗讼事，家舍应被别人图。
　　
　　玄武临十二位所主
　　
　　玄武临寅文状论，争讼托付鬼着人；
　　七里树边见黑马，怀中竹木帛缠根。
　　玄武临卯盗贼来，求事难逢官讼灾；
　　患眼缺唇六里见，发毛草木竹曾栽。
　　玄武临辰争斗急，恶人牵惹酒亡失；
　　五里必逢持猪屠，射覆瓶壶盏药觅。
　　玄武临巳鬼怪动，死亡口舌及恶梦；
　　四里乞丐及军人，射物灰石禽兽弄。
　　玄武临午六畜亡，官事口舌人残伤；
　　九里逢马及惊斗，怀中羽毛笔文章。
　　玄武临未井院坟，财帛失耗惊鬼神；
　　八里师婆道路见，射为盒子果中存。
　　玄武临申主逃亡，官事因争小道桑；
　　邀候军人并死贼，怀中石铁炭中藏。
　　玄武临酉贼上门，死亡官事欲缠身；
　　妻奴投井看应死，占射应藏铁石盆。
　　玄武临戌占墓丘，争讼贼伤死恨仇；
　　五里有犬咬贫子，军人争战射毛裘。
　　玄武临亥死还生，虚惊后喜事还明；
　　四里只见九人至，怀中有物黑兼青。
　　玄武临子到本方，鬼贼投井产妇亡；
　　九里逢人来取火，堪食物鹊鼠怀藏。
　　玄武临丑文状殃，贼谋咒咀争桥梁；
　　八里见人逢水害，水土度量更求长。
　　
　　太阴临十二位所主
　　
　　太阴临寅文字交，财帛虚耗有呼招；
　　七里路边逢伐树，怀中金宝火金销。
　　太阴临卯暗阴和，女子私通盗贼过；
　　六里内逢车载粟，射为盏托竹丝多。
　　太阴临辰恶人欺，作事难成百事迟；
　　五里内逢屠户至，怀中金石物推之。
　　太阴临巳主凶丧，悲泣沉疴火发光；
　　门里必逢丧孝子，射为钱铁盏磁缸。
　　太阴临午主喧争，官事阴私斗讼生；
　　九里内逢风迅急，怀中失物与金明。
　　太阴临未欲谋财，和合婚姻求祝媒；
　　八里内逢三孝子，射为金帛在于怀。
　　太阴临申远行人，其家恐被贼兵惊；
　　七里内逢军队过，凶死龙虎金石形。
　　太阴临酉落天星，占事死亡计谋成；
　　六里内中逢二女，刀环钱物镜中青。
　　太阴临戌主争张，官事阴私妇人伤；
　　五里内逢兵卒过，怀中钱镜乐中王。
　　太阴临亥人图谋，阴宅小口外人居；
　　四里途中逢一妇，手提衣物坐当途。
　　太阴临子忧胎失，盗贼临欺文字匿；
　　九里路逢一妇逃，怀中五谷文章觅。
　　太阴临丑咒诅己，暗昧人谋灾祸起；
　　八里妇女牵黄牛，铜铁怀中见底觅。
　　
　　天后临十二位所主
　　
　　天后临寅财物交，婚姻和会富家豪；
　　七里路边逢贵妇，射为草木彩花袍。
　　天后临卯妇外情，贼盗人亡官事兴；
　　外妇人家蚕茧好，纯丝竹木带盐行。
　　天后临辰不可当，争张产难妇人伤；
　　园丘瓮破遭水溺，木勺破罐刀具藏。
　　天后临巳宅血凶，水火相煎口舌重；
　　妇人灾病心气痛，丝蚕减耗血财凶。
　　天后临午阴人灾，文状口舌事不谐；
　　水克妇人心气痛，出门又见妇悲哀。
　　天后临未家有井，后妇损儿许愿成；
　　邀候群女临井畔，不然夯莱抱麻行。
　　天后临申儿诞生，夫妻分离向外行；
　　邀候妇人担小女，怀藏金镜及磁瓶。
　　天后临酉事不明，妻奴贼盗出游行；
　　婚姻喜庆占财吉，射候为情是此情。
　　天后临戌有争呼，钱帛官职有外谋。
　　邀候必逢担瓦器，怀中红礅药铜钱；
　　天后临亥到本家，钱帛婚姻射是花。
　　望喜求官应不失，见猪形黑更无差；
　　天后临子神喜和，万事占之福必多。
　　射覆定知青细碎，路逢酒器及师婆；
　　天后临丑后妇多，公私争讼友沉疴。
　　射覆只言神器物，路上逢见瞎眼婆；
　　
　　功曹临十二位所主
　　
　　临辰戌：主官司文书动，争竞钱财、马匹、奴婢之事。
　　临卯：主有同姓争张、奸私。来意为修宅展夺事。
　　临巳：主远信悲泣，亦主灶神动。
　　临午：及主有官事动及争文字交加，亦主追摄之事。
　　临未：主人克妻，亦有后妇，又主有文契及钱财争讼。
　　临申：主有婚姻，然媒人反覆争张，损财，又牛马累次有伤。
　　临酉：主家散乱，各争役吏应之。
　　临亥子：主其家有入舍婿或外财，更宜六畜，又必大富。
　　临丑：主有患脚及头目人，其家主破财及伤六畜。
　　临本位：主有神树动，其家新修舍屋，出高名及役人。
　　
　　太冲临十二位所主
　　
　　临辰：主巽宅墙根被车碾破，水荡出尸应之，来意为钱。
　　临巳：主其家为生小口，灶神动，忧人口，散乱或有光影。
　　临午：主有官事急速惊恐。
　　临未：主必有争张，伤妻财，散婚姻。
　　临申：主有车翻伤人，牛折左角。
　　临酉：主争门户，家内反覆作声，曾三年内失锁子一具。
　　临戌：主失了骨殖，或争财更主枷狱，兼四足走失。
　　临亥：不宜占宅，弟兄不睦又破财。
　　临子：主有妻女逃亡，出外渡河有灾，火子投井应之。
　　临丑：主父母患病、妻死．其家割卖，以分田土应之。
　　临寅、卯：主门户作声，贼动两度，近东有枯井，生二女，破家。
　　
　　天罡临十二位所主
　　
　　临巳：主有兵鬼作怪，因而为灾，兼灶神动，人口有灾，小女病。
　　临午：主有恶信来，主官事口舌。
　　临未主有损牛羊，及妻争物也。
　　临申主外争张，官司逃避，失盗、田土之事。
　　临酉：主鸡鸣作怪，或火光发，有死丧及争财与铜铁。
　　临戌：主争讼，买卖驼驴，其家主有死亡之事。
　　临亥：主猪食其子，亦争讼惊恐。
　　临子：主争水道、井、池、或四足怪动。
　　临丑：主恶人仇恨，起官事，兄弟不和，主分张。
　　临寅：主有文状，亦主贵客不和，或马伤人亡。
　　临卯：主兄弟生分，同居各食，又主不测灾祸，或争奴马。
　　临本位主有井，水道入坟墓，生女，亦主惊怪。
　　
　　太乙临十二位所主
　　
　　太乙所临各位吉凶与胜光同断。
　　
　　胜光临十二位所主
　　
　　临未：主争妇女头面上物，或争婚。
　　临申：主有死伤及钢铁鸣。
　　临酉：主有官事之争。
　　临戌：主文字信息动。
　　临亥：主有灾，见官事带血光，来意为心痛病；
　　临子：主有妇人产伤。
　　临丑：主文字暗昧不明。
　　临寅：主有文字动，或因花树争张。
　　临卯：主有信息，更主移宅两次也。
　　临辰：主有文字交加，
　　临巳：主厨灶内火发，宅内有破灶。
　　
　　小吉临十二位所主
　　
　　临寅：主有口舌、愿信、及树神动。
　　临卯：主人邀饮，或失牛羊及四足物。亦主妇人病。
　　临辰：主争田宅邻财。
　　临巳：主得阴人财帛。更有小房富。
　　临午：主有孤寡妇人掌家事，其家主阴旺阳衰。
　　临本位：来意占羊及飞禽，主婚姻事。
　　临申：主家长生外心。因此破家，及走失、远行、相送。
　　临酉：主争钱财，更主丧事及有后妇出家。
　　临戌：主争财，墓葬不利。绝却子孙破家，因后妇入室。
　　临亥：主杀三小女，又主猪食其子。
　　临子：主有鬼怪，惊恐多病。
　　临丑：主移宅两次，子孙少，亦多残疾。
　　
　　传送临十二位所主
　　
　　临寅：主尊长死亡，或无父母，迁移田宅凶。
　　临卯：主无子孙，出外自将财物去，又移门、失物、损车。
　　临辰：主有客死远方，或剑下死，或是军人。
　　临巳：主家中灶鸣，及两度移灶，必主破漏。
　　临午：主其家出徒配刑人及避官事走失。
　　临未：主有口愿未还，更主随他人走出。
　　临本位：主其家先祖得贵，或武贵死亡，又移宅破财。
　　临酉：必主男子妇人恶疾呼声，死亡应之。
　　临戌：主翻移坟墓，家出恶子孙，身肥短，不廉洁。
　　临亥：主折伤六畜，流移、横死，财物不聚。
　　临子：主小儿鬼祟在家，子孙孤独外死之凶。
　　临丑：主偷牛，三年内曾铜铁鸥；或四足怪，主杀害。
　　
　　从魁临十二位所主
　　
　　临寅：主其家被贼开后门盗财物，或出自缢阴人，恶伤死一人，家内有刀一口，曾伤人，其家必无尊长。
　　临卯；主有官事文字，外人暗害家口，夜间金声，长现光彩。
　　临辰：主争铜铁器物，及文字动，文字争张等事应之。
　　临巳：必主钱物破损，小人索惹生事，阴人灾滞。
　　临午：占射白物，来意必为心痛，又主孝服丧亡。
　　临未：主有羊酒吃食，立应宴会之吉。
　　临申：主有兄弟远出回家，或姊妹聚会，六畜吉。
　　临本位：主金声暗鸣，夜间被贼开房门，奸妇女应之。
　　临戌：主有伏尸在酉地，其家不和，出恶徒伤人，男患头目。
　　临亥：主婚姻成，生产女，妻欲生外心，淫逸。
　　临子：主夫妻分离，与亥同断，求财必遂，更主葬埋事。
　　临丑：主与比邻阴人相谋、盗卖他人土地，主立虚契。
　　
　　河魁临十二位所主
　　
　　临寅：主家有恶犬伤人，又有官事。
　　临卯：主怪起，或四足相继入门，又主官事。
　　临辰：主有两次斗讼，又主兄弟分争。
　　临巳：主灶神动，又主犬上屋作怪。
　　临午：主争讼口舌，信来当污，及有伤破血事。
　　临未：主犬咬羊，妇人病，贵人有禄，主后妇嫁，争婚姻。
　　临申：主有游子在外，亦主儒士。
　　临酉：主有不语人，亦主不明事。
　　临本位：四足走失，因争人外出。
　　临亥：主小女私通，又伤小口。
　　临子：主有贼怪伤财。
　　临丑：主有贼怪，又主铜铁器鸣。
　　
　　登明临十二位所主
　　
　　　　登明所临无定，盖与日辰相合，以人元、贵神、将神、地分定之。
　　
　　神后临十二位所主
　　
　　临寅：主财帛六畜旺，出高贵役吏人。
　　临卯：有贼神动，缠缚及死伤六畜。
　　临辰：主失四足；争婚姻，及人死，堂中怪现。
　　临巳：主有口舌争斗，又主不祥。
　　临午：主伤马损男，又主火光。
　　临未：主争财帛及文字契书。
　　临申：主有游子在外，及家中出儒生。
　　临酉：主有产生、分离、及夫妻不和。
　　临戌：主有水盆破，黑犬自死；三年内子绝。
　　临亥：主有贼神动，妇女奸淫，及有水穿破入注。
　　临子：主子孙水溺死，神在朱雀也。
　　临丑：主争庄田，及有患眼之人。
　　
　　大吉临十二位所主
　　
　　临寅卯：主母灾或伤牛，亦主患目，或有外游之人。
　　临辰戌：主争张咒诅，及有仇怨，争田土。
　　临巳：主争小口及禽鸟口舌，或争金银。
　　临午：主惊恐，火发、亲眷怨恶，却宜田土也。
　　临未：主争夺他人黍豆，因仇恨兄弟不和。
　　临申：主有远行人，亦主争道及铜铁器物。
　　临酉：主家内不和，阴人怨恨，妇女分张。
　　临亥：主有贼盗伤财，或争水堰、道、沟。
　　临子丑：主争沟池，并小口灾殃。
　　重附贵神断类
　　
　　贵神临十二位所主
　　
　　临子：主昏浊不明。
　　临丑：主田园更改，见贵之事。
　　临寅：主怒。
　　临卯：受制不和。
　　临巳：主惊忧不决之事。
　　临午：主动用文书，宫中进步。
　　临未：主宴会酒食庆贺之事。
　　临申：清宪、传送主吉之象。
　　临酉；主暗受私贿。
　　临亥：主有财帛事，
　　临辰、戌：名入狱，不主事。
　　
　　腾蛇临十二位所主
　　
　　临亥、子：主妇人产事。
　　临辰、戌、丑、未：乃主埋投不明，主坟墓、田土有事。
　　临寅、卯：天喜，主产难事，及受财帛。
　　临卯：主小儿惊风。
　　见壬癸临巳为财帛事，官事起。
　　临午：主动用惊忧，文书破损。
　　临申、酉：人死、阴私、奴婢逃亡、暗昧争挠之事。
　　
　　朱雀临十二位所主
　　
　　临亥：主文书受制，与临空亡同。
　　临寅、卯：主文书旺相．动用间隔。
　　临辰、戌、丑、未：为信息。
　　临巳、午：翱翔文书动用，凡事吉。见财爻入课，必主有文约私契也。财爻：指丑、寅、卯、未，等地支临将位。
　　临申、酉：主官中口舌，伤财不利。
　　
　　六合临十二位所主
　　
　　临子：得局和美。
　　临丑、未：田园有损，器物有伤，主宴会酒食之事。
　　临寅：财物动用，买卖成就。
　　临卯：主门户更迁，及占术士沙门之类。
　　临辰、戌：破财、坟莹、田宅不宁。
　　临巳：门户惊忧破损。
　　临午：主文书动用成就及文书往来之喜。
　　临酉：暗昧损财及财物不明。
　　临申：主动越关津，亲人阻隔，远人、小儿气疾之灾。
　　临亥：主私门不正，偷盗财物。
　　
　　勾陈临十二位所主
　　
　　临亥、子：因财怪物侵害。
　　临辰：戌、丑、未：争竟田土、破伤财物。
　　临寅、卯：受制不利。
　　临巳、午：争竞重重，文书、反覆口舌不利。
　　临申、酉：争竞官粮，损失财物。
　　
　　青龙临十二位所主
　　
　　临亥、子、寅、卯：乃出名，木入水凡求财中有喜，动用俱吉。
　　临丑、未：买货求财俱吉。
　　临巳、午：文书迁动改移之象。
　　临辰、戌：盗去财物不明之象。
　　临申、酉：求财反伤财，及折足。
　　
　　天空临十二位所主
　　
　　临亥、子：主因财成事，但主不足。
　　临寅、卯：主盗失财物。
　　临辰、戌：虚诈不实，孤寡贫寒，凡事忧滞，损失财物。
　　临巳、午：虚诈文书不实。
　　临申、酉：主语。
　　临丑、未：亦主虚诈。
　　
　　白虎临十二位所主
　　
　　临亥、子：动用吉。
　　临辰、戌、丑、未：破财、死丧、坟莹、骨殖。
　　临巳、午：血光破耗损失之事。
　　临申、酉：动用关隔破耗。
　　临寅、卯：主损物，动用不利。
　　
　　太常临十二位所主
　　
　　临亥、子：远动作商。
　　临丑、未：田园稼苗俱吉。
　　临寅：财物买卖远动之事。
　　临卯：财物有伤。
　　临辰、戌：争斗田园。
　　临巳、午：远动俱吉。
　　临申、酉：主争竞损失。
　　
　　玄武临十二位所主
　　
　　临亥、子：机密、庄严不语，病者亦然。
　　临丑、未：贼盗自败。
　　临寅、卯：主贼盗走失损财临。
　　临辰戌：登云，盗贼难获。
　　临申：损力损财。
　　临巳、午：搬运财物，机谋狡猾，道路不明之事。
　　临酉：佩剑不利。
　　临辰：主盗人自败。此句与临辰戌句相矛盾；应删去为好。
　　
　　太阴临十二位所主
　　
　　临亥、子：阴私，递财物，小人私语，不足，遮隐之神，凡是不明。
　　临丑、未：争竞田园，克战破损。
　　临卯、酉：防私暗味。
　　临寅、申：动功用关隔，阴人隐惹，暗昧失财不足。
　　临辰、戌：异姓孤儿，奴婢损失不明之事。
　　临巳、午：血光、口舌、破财。
　　
　　天后临十二位所主
　　
　　临巳：主产厄之事。
　　临子：动用房屋喜美。
　　临丑、未：酒食宴会田园尊贵人之喜，又主事迂恩赦文书。
　　临寅、卯：暗合婚姻之情．动用财乡。
　　临辰、戌：破财孤寡。
　　临巳、午：主血光、产厄，灾病。
　　临申：主血气损伤之事。
　　临酉、戌：主暗昧、淫娠、奸乱。
　　临亥：主盗贼阴私损失之事。
　　
　　六十甲子钤
　　
　　　
　　甲、贵神、子：上克下主有外人相谋害自己。克将神伤小口，亦主争田土官事。
　　乙、腾蛇、丑：上克下主有惊恐，亦主争田土，文字，又咒咀、破财物，或伤老母牛。为阳见阴支，更克人元、地分也。
　　丙、朱雀、寅：下生上主文书动挠，发火光，有女嫁出门，为见下生上也。又主有人在外，故致忧也。
　　丁、六合、卯：下生上主成合交易，使作公吏，亦有官司文状动，更主移宅及更改门户，自己欲寻人也。
　　戊、勾陈、辰：比和主兄弟相争，其家无子孙，主孤独，整理房宅、庄田。亦主后妇淫妒。射物是园，不宜问病主凶也。
　　己、青龙、巳：神生将主文字动，贵神克人元，主官事、远信、悲泣之挠，亦主自己欲谋害他人，占病在头目，以人元受克故也。
　　庚、天后、午：神克将主官事、血光、马亡、妻死，人元生贵神，主妇人欲生外心。行移神动，主移门、展宅、接屋之象，地分遥克人元，主官事逃移。何以知之?水能润下，火能炎上故也。
　　辛、太阴、未：下生上主阴人财帛，暗昧之事。妇人欲生外心，庚辛亦为行移道路之神，未主孤寡妇人，下生上亦主出外，或有财帛随他人，此课纯阴，必主邪淫妇人也。
　　壬、元武、申：下生上，主道路，有人走失，或是四足邀候，主见亲人相随，必带财帛，或避官事走也。占怪：主光影。
　　癸、太常、酉：神生将，主得阴人外财，因娶后妇得财致富，贵神克人元，主妇人争财帛，发动官事。
　　
　　甲、白虎、戌，先以下克上主官事发动，有人在外死，以白虎临戌，戌为骸骨之神也。白虎又为死亡道路、孝服之神，主其家必欲火墓，或遗失骨殖、走失四足。占怪同为四足。占病而主大凶。
　　乙、天空、亥：上克下，先以神克将，主争田土，伤小口女人。又人元克神，主有外人来相谋害，亦主争田土事必见刑狱。何以知之?为乙为六合木，天空是戌，戌土本为入木，为刑狱，土行水上竞庄田，所以见争田地之象也。其家必无尊长，或出僧，主破败之事。
　　丙、天后、子：主病患事，家中有井凶，或外人来投井。下克上主官事，主妇人杀夫两次，占事从内发，占病在头目，占宅主散乱，占怪主空虚。
　　丁、太阴、丑：先以人元克贵神，主其人患疼痛，为火在上。其人患心腹，却为人将相生，自下来上，主妇人带父母屋到夫家，移宅吉。
　　戊、玄武、寅：神生将，寅为财帛；玄武为神头，上生下主破财，人元克贵神主外来谋害逃走事也。占怪，光影形象，或是神祠为崇，亦主争田土。
　　己、太常、卯：以下克上主阴人争财帛。因此分居，其家先伤长妇，孝服在身，移居则吉。更主伤小口，阴人病患。占病在头目，占家主失财、穿窗，或有孔窍失钱财也。
　　庚、白虎、辰：下生上也，主凶丧动，人元与贵神同主凶两次。亦主有兄弟出入往来，或走失奴婢并四足，及争道陌也。
　　辛、天空、巳：下生上主钱财空诈，将神遥克人元，主财帛官事，或争头面上物，其人必遭官事逃失也。亦主争道路，或四足游行，又主灶厨惊恐。
　　壬、贵神、午：先以下克上，主尊长发动官事，为贵神克人元，将在土下，主有女子昏昧。人元遥克将神，主破财，又常有盗贼伤财灾及小口也。
　　癸、腾蛇、未：先以上克下，人元克贵神，腾蛇在土上，故主火无根蒂。更在外被人谋害，主伤产妇，应在六月。其家必无父母，亦出淫乱之人也。
　　
　　甲、朱雀、申：先以贵神克将，主官事破财。又将克人元，亦主官事，或争道，或争妇人头面饰物。
　　乙、六合、酉：主官事急速临门，或追捉亲人。有奴婢走失应也。
　　丙、勾陈、戌：主两个亲人相争田宅，文字交差，为一火生二土，所以相争而有交加也。其家主孤独，人死不葬，占物是园，亦主移坟。
　　丁、青龙、亥：下生上主新立了神树。或移改旧宅，主神未安宁，其家见觅投吏人及得祖父母田宅，或父母曾作官。
　　戊、太阴、子：神生将主子孙聪明。人元土生贵神酉金，主阴人有不明之事。又人元遥克将，主破财，蚕丝不成，家内产耗，主妇人外心，亦主有暗昧事也。
　　己、玄武、丑：主两家争田土，是比邻庄宅及失财。或被人偷了牛，伤小口，亦主两次哭泣，为二土克一水也。
　　庚、太常、寅：主破财，伤尊长父母。以人元反克将神主无翁，其家人死、财散不绝，为太常是孤独之神，更得白虎在上、临门，凡百事凶。
　　辛、白虎、卯：二上克下，先主官事，后伤人口。为白虎临门也，其家主移居、见怪及四足水声。
　　壬、天空、辰：主争田土或斗讼。四足走失，占怪主空虚，占病在目，占宅主散乱，有井主凶，占行路、疾病凶。
　　癸、腾蛇、巳：惊恐火发，妇人争讼，病患，为一水克皆主官灾，或争飞禽，或神不安。
　　
　　甲、朱雀、午：主文字交差，为神将同家。上生下主妇人淫乱，其家与一亲人争官，发火光也。
　　乙、六合、未：二上克下主妻死，再娶破财，铜器鸣，家中妓妇不绝，为六合临门也。
　　丙、勾陈、申：主官事勾连，丙是火，与申金遥相克，主争张金银，或争头面物，或争道，或妇人田宅之事。
　　丁、青龙、酉：下克上有官事临门，必遭杀劫，神树所争，役吏临门，亦有病人，以人元克将神，所以内乱，阴人争，亦主贵人私情事。
　　戊、贵人、戌：两兄弟一贵人，同姓争田宅，或新葬了。占怀藏主圆物，占宅主无子孙，但三世孤独。
　　己、天后、亥：上克下主妇人病，亦有官事，见血光，人元返克，弟兄亦伤，小口患眼，主家不和，移宅吉。
　　庚、朱雀、子：主妇人投井，以下克上故也。或争河道，或火发惊恐，亦或厨灶破，又主女人患病，人元为朱雀所克，更主官事逃移。
　　辛、六合、丑：上克下主伤母，亦主无妻，更主损牛，以金入木乡忧口舌，木来入土为刑狱，主官事，大凶也。
　　壬、勾陈、寅：下克上主官事，争田土，妇人必伤，为土行水上。木入土中，故主官事或自缢而伤，及水溺，或破磁盆器所伤惊恐也，以玄武为贼水被克故主溺。
　　癸、青龙、卯：上生下主鬼怪动，有宅有树影，及铜铁鸣，主有杀害，以癸卯纳音见金故也。其人无子孙、妻财，亦无归着，更失财，或将财物出入，主鬼贼。
　　
　　甲、贵神、辰：上克下主尊长病，更主争讼官事。又人元遥克将，亦主破财，或器物有伤；及有口愿，又主家神临之，无子孙。
　　乙、天后、巳：上克下主伤小口；天后生人元，主妇人生外心。又主灶神动，宜慎火光或釜鸣；为见乙巳纳音为火，以一水动克故如此。又主淫乱，外人谋害，主病昏昧死。
　　丙、太阴、午：二火克一金，先伤阴人，内痨、嗽喘疾，死后主发火光，两次哭泣。更害疮，人亦主在外，死者应之。
　　丁、玄武、未：下克上主官事贼盗，为未是井，又贼水临之，主溺伤小口，或河伤也。又在外欲谋人，被人反谋害也。
　　戊、太常、申：上生下主行神动，有妇女带财帛回家，更有亲人相随，亦主争田土事也。
　　己、白虎、酉：上生下，主亲人出外，或有军人同来家。以人元生白虎，白虎临门，或入家，或主出外也。及走失人口，更主祖父母自将财帛出外见喜，占病凶。 
　　庚、天空、戌：下生上，庚是移动之神。须主两次移宅，或移坟墓。其家主孤独，或有僧道出游。
　　辛、腾蛇、亥：先以将克神主妇人病，后有官事，为人元受克，亦主妇人头面上物色，又主妇人出外生产，以庚辛为道路事。
　　壬、朱雀、子：以二水克一火，主伤妇人两口，或是投井死，以壬子为贼水。后有官事文状。为朱雀是午，午为鞍马，主争鞍马事。玄武亦主文状勾连，或见血光死亡，伤四足及皮血。或遗失文字，皆以朱雀受克也。
　　癸、六合、丑：先以上克下主有官事，或者偷了牛，为见壬癸水是贼神，六合是门户，更将神反克人元，主争比邻田土。
　　
　　甲、白虎、寅：先以神克将，主口舌破财，又以贵神克人元，主官事。甲与寅为一家之木，金在中心间之，主兄弟分散，以无尊长也，又主争杀了神树，其家凶丧不绝，移宅则吉。
　　乙、天空、卯：两木克一土，主其家多有虚耗，死亡子孙，更主有僧外出，自缢而伤。或当门破了器物。亦主有官事，占怪见犬，或伏尸作祟。
　　丙、天后、辰：先以下克上主妇人多病，又主争田土，然辰主斗讼故也。更土克水神，又以贵神克人元，主家内有两次走失，更伤妇人也。
　　丁、玄武、巳：以两火夹一水，主两阴人小口争斗，先伤在下一口，在上者主于疾病。以水性润下，即以在下者伤也。更主被人偷了锅铛釜灶之属。又有众禽入宅，主有伤害也。
　　戊、勾陈、午：下生上主文状立，争田土，勾陈主有文状或妇人行游，更主移宅吉。
　　己、青龙、未：主土在两头，一木间之，主其家分别。克将主妻亡财破，或妇人自缢死，更主鬼怪缠缴妇人，出师婆。贵神又克人元，亦主官事。  
　　庚、朱雀、申：主兄弟有官事，或是妇人头上物色。庚主道路，火气为灾，亦主妇人淫佚游行，以在内迫，故走也。其家亦主子孙不和，二金为火所间。
　　辛、腾蛇、酉：辛临本家，火在中心间之，主频频破财，官事不绝，亦无子孙也。更伤母，为课中阴见阴也。凡为阳见阳，阴见阴皆为不比，故凶。亦有火光，主妇人头面上物，铜钱作怪，欲移门户应之即大吉。 
　　壬、青龙、戌：先以上克下主刑狱事，又主盗贼入家，失了火，或器物伤也。盖壬为贼神，青龙为财，戌为骸骨之神，其家或失了祖父母骨殖，主家中病患，常见怪也。
　　癸、天空、亥：以两水为一土间之，主官事，争田土，土在中心，两家争邻畔，或争次邻财，更主伤小口。夜里出现，四足作怪。兄弟不义，分其家产，必无子孙，只有一僧应之。
　　
　　六十四课钤
　　
　　鬼合身课  阴害卦
　　
　　官禄全身课  进达卦
　　
　　全身课  从顺卦
　　三合全，无官鬼，无劫煞，只财爻动是也。假令五月，甲子日，亥时，申位，壬水、天后水 、天罡土、申金。主财，其为事吉。
　　
　　奇全课  利进卦
　　神干、将干、人元兼三奇全是也。假令十二月，壬午日，寅时，巳位，乙木、朱雀火、小吉土、巳火。利求官禄，常人得财，乃大吉之课。
　　
　　朝元课  德载卦
　　四位本家事，假令四月，丙申日，丑时，丑位，己土、天乙土、大吉土、丑土。常人非吉，无生故也。如朝观诏对则吉，凡十二神将皆有朝元，各随其神将吉凶断之。土曰朝元，水曰朝宗，火曰重光，金曰满赢，木曰会极。
　　
　　俱比课  合元卦
　　四位皆比是也。假令十二月，戊戌日，卯时，未位，己土、天空土、河魁土、未土。比合为兄弟，主同类相争，又主事体重叠，占病大凶。此为杂配，分而为水曰稽，火曰燎，木曰忧颠，金曰丛刃，土曰坯户，更看神将性气以类断之。
　　
　　正比课  首正卦
　　主客比是也。假令十二月，戊戌日，未时，寅位，甲木、腾蛇火、小吉土、寅木。主其为自己事，无亲属之事，求知结好多吉。  
　　
　　近比课  为己卦
　　干神比是也。假令十二月，甲午日，巳时，寅位，丙火、腾蛇火、从魁金、寅木。主自己事及亲属，然二火为灾百事残，更看所比吉凶断之。
　　
　　次比课  审认卦
　　神将比是也。假令十二月，庚子日，戌时，戌位，丙火、玄武水、神后水、戌土。主亲属之事，官动为官，妻动为妻，鬼动为鬼，以此类推。
　　
　　远比课  寄托卦
　　将与位比是也。假令十二月，辛丑日，亥时，巳位，癸水、六合木、胜光火、巳火。主他人之事，六合主和合，仍以神断之。
　　
　　将位伏吟课  鼠伏卦
　　将与位同是也。假令十二月，庚子日，子时，辰位，庚金、六合木、天罡土、辰土。主百事不动，望人即至，逃亡隐伏未至。
　　
　　神将伏吟课  犹豫卦
　　天干克将神，伏吟见克位是也。假令十二月，庚子日，丑时，辰位，庚金、六合木、太冲木、辰土。心欲动而身未动，心欲合而不合，疑惑不决。
　　
　　反吟课  动摇卦
　　将位相冲是也。假令十二月，庚子日，午时，戌位，丙火、玄武水、天罡土、戌土。主事反复，吉凶多不成，来去动摇，莫获安定，矢亡则远。
　　
　　神将反吟课  乖运课
　　神将相冲是也。假令十二月，庚子日，申时，酉位，乙、太常土、太吉土、酉金。此课主内外事多不和，事多迅速。
　　
　　反鬼入门课  飞祸卦
　　神将反吟，门户相见是也。假令十二月，庚子日，申时，亥位，丁火、太阴金、太冲木、亥水。占事不成，病者无凶。
　　
　　关课  堵塞卦
　　酉上见木为关。假令十二月，己未日，未时，酉位，癸水、玄武水、功曹木、酉金。主出行不通，占行人不至，囚禁难出，病孕必有隔。
　　
　　隔课  乖越卦
　　卯上见土为隔。假令十二月，甲午日，巳时，卯位，丁火、朱雀火、河魁土、卯木。卯为门，以木土塞之，所以为隔也，主参投谒人不见，出行囚禁，病孕皆不利。
　　
　　锁课  构囚卦
　　卯上见金为锁。假令十二月，丁卯日，午时，卯位，癸水、勾陈土、从魁金、卯木。此课占囚禁行人病孕，皆主不利。
　　
　　斩关课  避罪卦
　　关上见金为斩关。假令六月，辛卯日，子时，酉位，丁火、白虎金、太冲木、酉金。主凶中得吉，避罪逃亡，尤利孕病，通达出行无阻隔。
　　
　　毁隔课   脱面卦
　　隔上见木为毁隔。假令十二月，己亥日，亥时，卯位，丁火、青龙木、天罡土、卯木，主凶中得吉，囚禁病孕，求事皆无阻。　  丁
　　
　　叩键课  天解卦
　　锁上见火为叩键。假令十二月，庚子日，未时，卯位，己土、朱雀火、传送金、卯木。主囚禁遇赦罪，然凶中得吉兆也。
　　
　　官合课  得禄卦
　　贵神与人元合是也。假令十二月，丙申日，辰时，巳位，癸水、天空土、大吉土、巳火。主官士得禄，常人进产，亦主官事动。
　　
　　正合课  如兰卦
　　神将支合，主客无克是也。假令十二月，甲午日，申时，巳位，己土、勾陈土、从魁金、巳火。此课主亲属和会，人财相庆之喜。
　　
　　鬼合课  鬼同卦
　　主客相刑，神将支合是也。假令十二月，庚子日，申时，巳位，辛金、勾陈土、从魁金、巳火。主人出外，占病即凶，占宅有怪祟。
　　
　　日时比合课  结绶卦
　　将与干皆比是也。假令十二月，癸卯日，戌时，戌位，壬水、白虎金、神后水、戌土。主人有趋向贵人，有非常推擢之兆，然先背而后向也。
　　
　　空亡课  蒿目课
　　三位落空是也。假令十二月，丙申日，丑时，巳位，癸水、勾陈土、天罡土、巳火。主身心疑惑，求事皆不成。
　　
　　鬼空课  稂莠卦
　　神将六合，位落空亡，鬼动是也。假令十二月，乙巳日，未时，寅位，戊土、朱雀火、小吉土、寅木。主求事有名无实，先忧危，终得吉。
　　
　　四大空亡课  病败卦
　　甲子、甲午旬水绝，课中见水；甲申、甲寅旬金绝，课中见金。假令十二月戊戌日戌位，壬水、玄武水、神后水、戌土，主事吉凶皆不成。
　　
　　分局相生课  双宜卦
　　神生干、将生位是也。假令十二月己亥日辰时午位，庚金、天空土、功曹木、午火。主一事分为二事，所趋各异而皆吉。
　　
　　分局相克课   孤别卦
　　神克干、将克位是也。假令十二月己丑日午时巳位，己土、青龙木、登明水、巳火。主事一分为二，君子吉，小人凶。
　　
　　合局相生课   同德卦
　　干生神、位生将是也。假令十二月庚子日巳时午位，壬水、青龙木、大吉土、午火。主两事合为一事，又其为事吉，内外并力，合谋相与。
　　
　　合局相克课   因溃卦
　　干克神、位克将是也。假令十二月乙未日申时巳位，辛金、青龙木、从魁金、巳火。主和中不和，其为事，先喜而后不和。
　　
　　连茹课  汇升卦
　　即寅卯辰三位相连是也。假令十二月庚辰日酉时寅位，戊土、勾陈土、太冲木、寅木。主事体重叠不一，而此名顺连茹，事体多顺，主将来之事也。
　　若方是午，将是巳，神是辰，则为逆连茹，事体多逆，主以往之事。
　　
　　陛升相生课  云腾卦
　　自下次第生上是也。假令十二月辛丑日酉时寅位，庚金、勾陈土、太乙火、寅木。主有人出外远去，求事得喜庆也。
　　
　　陛升相克课   促装卦
　　自下次第克上是也。假令五月壬子日申时丑位，辛金、朱雀火、神后水、丑土，主逼迫出外之事，又主身有口舌官鬼之灾，以次第克人元之故也。
　　
　　覆盂相生课  两降卦
　　自上次第生本位是也。假令六月乙卯日戌时子位，丙火、太常土、传送金、子水。主自外添进人口、财帛，又主行人归。
　　
　　覆盂相克课  寇攘卦
　　自上次第克本位是也。假令十二月乙未日申时戌位，丙火、太阴金、功曹木、戌土。此主迫而还乡，及求索以至口舌。
　　
　　阴阳并比课  兼弱卦
　　上二比克下二比是也。假令十二月丁酉日酉时辰位，甲木、青龙木、小吉土、辰土。主小人斗讼，君子竟斗挠攘之事。
　　
　　阴阳并克课  犯上卦
　　下二比克上二比是也。假令十二月戊戌日酉时戌位，壬水、玄武水、大吉土、戌土。主尊长怒，内外不和，亦松之兆也。
　　
　　并来克身课  沉深卦
　　三水克人元火是也。假令十二月乙未日亥时亥位，丁火、玄武水、神后水、亥水。
　　
　　并来生身课   众附卦
　　三水生贵神是也。假令十二月癸酉日子时子位，壬水、青龙木、神后水、子水。主内外从顺，迁官进财，随神断之。
　　
　　并来克位课   泉涸卦
　　上三土并克位是也。假令十二月辛未日申时子位，戊土、天乙土、天罡土、子水。
　　
　　并来生位课   慈幼卦
　　三金来生位是也。假令三月丁卯日丑时子位，庚金、太阴金、传送金、子水。主外来成内，卑幼优喜。
　　
　　归身相克课  被劾卦
　　人元克三位是也。假令十二月丙申日酉时未位，乙木、太常土、河魁土、未土。此课主取索迫剥，外来克内故也。
　　
　　归身相生课  家肥卦
　　人元生下三位是也。假令四月十五日申时寅位，壬水、六合木、功曹木、寅木。主外人添进财帛，讼官得理，有文字引荐吉。
　　
　　进体相克课  肇共卦
　　本位克上三位是也。假令十二月戊戌日戌时戌位，壬水、玄武水、神后水、戌土。主并立之事，将谋财禄和合之喜。
　　
　　进体相生课  培根卦
　　本位生上三位是也。假令二月癸巳日申时子位，甲木、青龙木、功曹木、子水。主谒贵人求财吉。
　　
　　神将同源克主客课  内间卦
　　神将同克上下是也。假令六月癸亥日未时亥位，癸水、天空土、河魁土、亥水。主兄弟不和，人离财散，间谍言之。
　　
　　神将同源生主客课  内和卦
　　神将同生主客是也。假令六月戊午日申时亥位，癸水、太阴金、从魁金、亥水。主向外面，内虽志气不同，皆成遂，卒于可否相济也。
　　
　　主客同源克神将课   凌迫卦
　　上下二位克中二位是也。假令十二月癸亥日未时子位，壬水、腾蛇火、太乙火、子水。主上下凌迫，无所诉词，囚禁难脱。
　　
　　主客同源生神将课   会神卦
　　上下二位生中二位是也。假令三月戊申日午时卯位，乙木、朱雀火、胜光火、卯木。此课主臣子同心同德以治国家。
　　
　　自内隔生课  匪棘卦
　　自下隔生于上是也。假令十二月甲申日酉时子位，甲木、天后水、太冲木、子水。主子孙出外交易求禄，和合之喜，凡是皆吉，随所欲也。
　　
　　自外隔生课  利用卦
　　自上隔生于下是也。假令十二月丁丑日申时酉位，己土、太阴金、大吉土、酉金。主外迁进之喜。
　　
　　隔克课  点构卦
　　神克位，将克人元，人元克神是也。假令十二月庚申日戌时辰位，庚金、六合木、胜光火、辰土。主递互相加乖违不明之事。
　　
　　天地并来克身课  死刑卦
　　昼位神克人元是也。假令十二月庚子日亥时未位，癸水、天乙土、传送金、未土。主争讼事，占病死亡。
　　
　　换神课   玄机卦
　　昼夜未分，贵神相交是也。假令十二月甲辰日寅时子位，丙火、天后水换得白虎金、天魁土、子水。主占凶得吉，占吉得凶，如凶神换得吉神则吉，如吉神换得凶神则凶。
　　
　　向空课  谷响卦
　　昼将夜位，夜将昼位。假令十二月甲辰日巳时未位，辛金、天空土、功曹木、未土。此课主求事不成，吉而反凶之课也。
　　
　　背神课  违戾卦
　　位在天乙后或在天乙前位是也。假令十二月甲辰日申时亥位，乙木、朱雀火、太冲木、亥水。此课主昔亲今蔬，尊卑不顺之情。
　　
　　丁鬼入门课   传尸卦
　　丁入酉作鬼是也。假令十二月戊辰日辰时酉位，辛金、太常土、太乙火、酉金。主刑来客。
　　
　　主来刑客课  枭鸣卦
　　神将比，鬼动克人元是也。假令十二月乙位日辰时巳位，辛金、青龙木、太冲木、巳火。主鬼怪官病，人畜财散之事。
　　
