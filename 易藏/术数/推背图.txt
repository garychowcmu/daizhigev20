
推背图   (李淳风，袁天罡)  

第一象
茫茫天地　不知所止
日月循环　周而复始
自从盘古迄希夷　虎斗龙争事正奇
悟得循环真谛在　试于唐后论元机

第二象
累累硕果　莫明其数
一果一仁　即新即故
　　万物土中生　二九先成实　　
　　一统定中原　阴盛阳先竭　　

第三象
日月当空　照临下土
扑朔迷离　不文亦武
参遍空王色相空　一朝重入帝王宫
遗枝拨尽根犹在　喔喔晨鸡孰是雄

第四象
飞者不飞　走者不走
振羽高冈　乃克有后
威行青女实权奇　极目萧条十八枝
赖有猴儿齐着力　已倾大树仗扶持

第五象
杨花飞　蜀道难
截断竹箫方见日　更无一史乃平安
渔阳鼙鼓过潼关　此日君王幸剑山
木易若逢山下鬼　定于此处葬金环

第六象
非都是都　非皇是皇
阴霾既去　日月复光
大帜巍巍树两京　辇舆今日又东行
乾坤再造人民乐　一二年来见太平

第七象
旌节满我目　山川局我足
破关客乍来　陡令中原哭
蝼蚁从来足溃堤　六宫深锁梦全非
重门金鼓含兵气　小草滋生土口啼

第八象
搀枪血中土　破贼还为贼
朵朵李花飞　帝曰迁大吉
天子蒙尘马首东　居然三杰踞关中
孤军一驻安社稷　内外能收手臂功

第九象
非白非黑　草头人出
借得一枝　满天飞血
万人头上起英雄　血染河山日色红
一树李花都惨淡　可怜巢覆亦成空

第十象
荡荡中原　莫御八牛
泅水不涤　有血无头
一后二主尽升遐　四海茫茫总一家
不但我生还杀我　回头还有李儿花

第十一象
五人同卜　非禄非福
兼而言之　喜怒哀乐
龙蛇相斗三十年　一日同光直上天
上得天堂好游戏　东兵百万入秦川

第十二象
块然一石　谓他人父
统二八州　已非唐土
　　反兆先多口　出入皆无主　　
　　系铃自解铃　父亡子亦死　　

第十三象
汉水竭　雀高飞
飞来飞去何所止　高山不及城郭低
百个雀儿水上飞　九十九个过山西
惟有一个踏破足　高栖独自理毛衣

第十四象
李树得根芽　石榴漫放花
枯木逢春只一瞬　让他天下竞荣华
金木水火土已终　十三童子五王公
英明重见太平日　五十三参运不通

第十五象
天有日月　地有山川
海内纷纷　父后子前
战事中原迄未休　几人高枕卧金戈
寰中自有真天子　扫尽群妖见日头

第十六象
天一生水　姿禀圣武
顺天应人　无今无古
纳土姓钱并姓李　其余相次朝天子
天将一统付真人　不杀人民更全嗣

第十七象
声赫赫　干戈息
扫边氛　奠邦邑
天子亲征乍渡河　欢声百里起讴歌
运筹幸有完全女　奏得奇功在议和

第十八象
天下之母　金刀伏兔
三八之年　治安巩固
水旱频仍不是灾　力扶幼主坐灵台
朝中又见钗光照　宇内承平气象开

第十九象
众人嚚嚚　尽入其室
百万雄师　头上一石
朝用奇谋夕丧师　人民西北尽流离
韶华虽好春光老　悔不深居坐殿墀

第二十象
朝无光　日月盲
莫与京　终彷徨
父子同心并同道　中天日月手中物
奇云翻过北海头　凤阙龙廷生怛恻

第二十一象
空厥宫中　雪深三尺
吁嗟元首　南辕北辙
妖氛未靖不康宁　北扫烽烟望帝京
异姓立朝终国位　卜世三六又南行

第二十二象
天马当空　否极见泰
　　凤凤淼淼　木〈构〉大赖
神京王气满东南　祸水汪洋把策干
一木会支二八月　临行马色半平安

第二十三象
似道非道　干沉坤黯
祥光宇内　一江断楫
胡儿大张挞伐威　两柱擎天力不支
如何兵火连天夜　犹自张灯作水嬉

第二十四象
山崖海边　不帝亦仙
二九四八　于万斯年
十一卜人小月终　回天无力道俱穷
干戈四起疑无路　指点洪涛巨浪中

第二十五象
北帝南臣　一兀自立
　　　斡离河水　燕巢捕?
鼎足争雄事本奇　一狼二鼠判须臾
北关锁钥虽牢固　子子孙孙五五宜

第二十六象
时无夜　年无米
花不花　贼四起
鼎沸中原木木来　四方警报起边垓
房中自有长生术　莫怪都城澈夜开

第二十七象
惟日与月　下民之极
应运而兴　其色曰赤
枝枝叶叶现金光　晃晃朗朗照四方
江东岸上光明起　谈空说偈有真王

第二十八象
草头火脚　宫阙灰飞
家中有鸟　郊外有尼
　　羽满高飞日　争妍有李花　　
　　真龙游四海　方外是吾家　　

第二十九象
枝发厥荣　为国之栋
皞皞熙熙　康乐利众
一枝向北一枝东　又有南枝种亦同
宇内同歌贤母德　真有三代之遗风

第三十象
半圭半林　合则生变
石亦有灵　生荣死贱
缺一不成也占先　六龙亲御到胡边
天心复见人心顺　相克相生马不前

第三十一象
当涂遗孽　秽乱宫阙
一男一女　断送人国
忠臣贤士尽沉沦　天启其衷乱更纷
纵有胸怀能坦白　乾坤不属旧明君

第三十二象
马跳北阙　犬敖西方
八九数尽　日月无光
杨花落尽李花残　五色旗分自北来
太息金陵王气尽　一枝春色占长安

第三三象
黄河水清　气顺则治
主客不分　地支无子
　　天长白瀑来　胡人气不衰　　
　　藩篱多撤去　稚子半可哀　　

第三四象
头有发　衣怕白
太平时　王杀王
太平又见血花飞　五色章成里外衣
洪水滔天苗不秀　中原曾见梦全非

第三五象
西方有人　足踏神京
帝出不还　三台扶倾
黑云黯黯自西来　帝子临河筑金台
南有兵戎北有火　中兴曾见有奇才

第三六象
纤纤女子　赤手御敌
不分祸福　灯光蔽日
　双拳旋转乾坤　海内无端不靖　
　母子不分先后　西望长安入觐　

第三七象
汉水茫茫　不统继统
南北不分　和衷与共
　　水清终有竭　倒戈逢八月　　
　　海内竟无王　半凶还半吉　　

第三八象
门外一鹿　群雄争逐
劫及鸢鱼　水深火热
火运开时祸蔓延　万人后死万人生
海波能使江河浊　境外何殊在目前

第三九象
　鸟无足　山有月
　旭初升　人都哭
　十二月中气不和　南山有雀北山罗
　一朝听得金鸡叫　大海沉沉日已过

第四十象
一二三四　无土有主
小小天罡　垂拱而治
一口东来气太骄　脚下无履首无毛
若逢木子冰霜涣　生我者猴死我雕

第四一象
天地晦盲　草木繁殖
阴阳反背　上土下日
帽儿须戴血无头　手弄乾坤何日休
九十九年成大错　称王只合在秦州

第四二象
美人自西来　朝中日渐安
长弓在地　危而不危
西方女子琵琶仙　皎皎衣裳色更鲜
此时浑迹匿朝市　闹乱君臣百万般

第四三象
君非君　臣非臣
始艰危　终克定
黑兔走入青龙穴　欲尽不尽不可说
唯有外边根树上　三十年中子孙结

第四四象
日月丽天　群阴慑服
百灵来朝　双羽四足
而今中国有圣人　虽非豪杰也周成
四夷重译称天子　否极泰来九国春

第四五象
有客西来　至东而止
木火金水　洗此大耻
炎运宏开世界同　金乌隐匿白洋中
从此不敢称雄长　兵气全消运已终

第四六象
　黯黯阴霾　杀不用刀　
万人不死　一人难逃
有一军人身带弓　只言我是白头翁
东边门里伏金剑　勇士后门入帝宫

第四七象
偃武修文　紫薇星明
匹夫有责　一言为君
无王无帝定乾坤　来自田间第一人
好把旧书多读到　义言一出见英明

　第四八象
卯午之间　厥象维离
八牛牵动　雍雍熙熙
水火既济人民吉　手持金戈不杀贼
五十年中一将臣　青青草自田间出

　第四九象
山谷少人口　欲剿失其巢
帝王称弟兄　纷纷是英豪
一个或人口内啼　分南分北分东西
六爻占尽文明见　棋布星罗日月齐

　第五十象　
水火相战　时穷则变
贞下起元　兽贵人贱
虎头人遇虎头年　白米盈仓不值钱
豺狼结队街中走　拨尽风云始见天

　第五一象
阴阳和　化以正
坤顺而感　后见尧舜
谁云女子尚刚强　坤德居然感四方
重见中天新气象　卜年一六寿而康

第五二象
慧星乍见　不利东北
踽踽何之　瞻彼乐国
欃枪一点现东方　吴楚依然有帝王
门外客来终不久　乾坤再造在角亢

　第五三象
关中天子　礼贤下士
顺天休命　半老有子
一个孝子自西来　手握干纲天下安
域中两见旌旗美　前人不及后人才

第五四象
磊磊落落　残棋一局
啄息茍安　虽笑亦哭
　　　不分牛鼠与牛羊　去毛存〈革享〉尚称强
寰中自有真龙出　九曲黄河水不黄

　第五五象
惧则生戒　无远勿届
水边有女　对日自拜
觊觎神器终无用　翼翼小心有臣众
转危为安见节义　未必河山是我送

　第五六象
飞者非鸟　潜者非鱼
战不在兵　造化游戏
海疆万里尽云烟　上迄云霄下及泉
金母木公工幻弄　干戈未接祸连天

　第五七象　
物极必反　以毒制毒
三尺童子　四夷詟服
坎离相克见天倪　天使斯人弭杀机
不信奇才产吴越　重洋从此戢兵师

　第五八象
大乱平　四夷服
称兄弟　六七国
烽烟净尽海无波　称王称帝又统和
犹有煞星隐西北　未能遍唱太平歌

　第五九象
无城无府　无尔无我
天下一家　治臻大化
一人为大世界福　手执签筒拔去竹
红黄黑白不分明　东南西北尽和睦

　第六十象
一阴一阳　无始无终
终者自终　始者自始
茫茫天数此中求　世道兴衰不自由
万万千千说不尽　不如推背去归休



