地理辨正 清 蒋大鸿 
　　
　　
　　第一章　　青囊奥语
　　
　　杨公得青囊正诀，约其旨为奥语，以元空之理气，用五行之星体，而高山平地之作法，已概括于其中。然非得其真传口诀者，索之章句之末，终不能辨，谓之奥语。诚哉，其奥语也。
　　第一节
　　坤壬乙，巨门从头出。艮丙辛，位位是破军。辰巽亥，尽是武曲位。甲癸申，贪狼一路行。
　　挨星五行，即九星五行也。贪巨禄文廉武破辅弼，一一挨去，故曰挨星，元空大卦五行，亦即挨星五行，名异而实同者也，此五行原本洛书九气，而上应北斗，主宰天地化育之道，干维元运万古，而不能外也，此九星与八宫掌诀九星不同，唐使僧一行作卦例以扰外国，专取贪巨武三吉，其实非也，夫九星乃七政之根源，八卦乃乾坤之法象，皆天宝地符精华妙气，顾于其中，分彼此，比优劣，真庸愚之识，诡怪之谈矣，只是，天地流行之妙，与时相合者吉，与时相背者凶，故九星八卦，本无不吉，而有时乎吉，本无有凶，而有时乎凶，所以其中有趋有避，真机妙用，全须秘密耳，真知九星者，岂惟贪巨武为三吉，即破禄廉文辅弼五凶亦有吉时，真知八卦者，岂惟坎离乾坤四阳卦为凶，即震巽艮兑四阴卦亦有凶时，斯得元空大卦之真诀矣，奥语首揭此章乃挨星大卦之条例，坤壬乙非尽巨门，而与巨门为一例，艮丙辛非尽破军，而与破军为一例，巽辰亥非尽武曲，而与武曲为一例，甲癸申非尽贪狼，而与贪狼为一例，此中隐然有挨星口诀，必待真传人可推测而得，若旧注以坤壬乙，天干从申子辰三合为水局，故曰文曲，艮丙辛，天干从寅什戌三合为火局，故曰廉贞之类谬矣，又有云长生为贪狼临官为巨门，帝旺为武曲亦谬。
　　
　　【左为阳，子癸至亥壬，右为阴，午丁至巳丙，】
　　
　　蒋注：此节言大五行阴阳交媾之例如阳在子癸至亥壬则阴必在午丁至巳丙矣自子至壬自午至丙路路有阳路路有阴以此为例须人自悟也非拘定左边为阳右边为阴若阴在左边则阳又在右边矣亦可云左右亦可云东西亦可云前后亦可云南北皆不定之位雌雄
　　交媾非有死法故曰元空旧注自子丑至戌亥左旋为阳自午至申未右旋为阴谬矣。
　　
　　【雌与雄，交会合元空，雄与雌，元空卦内推，】
　　
　　蒋注：元空之义见于曾序江南节注。
　　
　　【山与水，须要明此理，水与山，祸福尽相关，】
　　
　　
　　蒋注：山有山之卦气，水有水之卦气，脱不得阴阳交媾之理，山有山之祸福，水有水之祸福，有山祸而水福，有山福而水祸，有山水皆福，有山水皆祸，互相关涉品配为用。
　　
　　【明元空，只在五行中，知此法，不须寻纳甲。】
　　
　　蒋注：九星五行大卦之法，只明元空二字之义，则衰旺生死了然指掌之间，不必寻干纳甲，坤纳乙，巽纳辛，艮纳丙，兑纳丁，震纳庚，离纳壬，坎纳癸之天父地母一行所造卦例矣。
　　
　　【颠颠倒，二十四山有珠宝；顺逆行，二十四山有火坑；】
　　
　　蒋注：颠倒顺逆，皆言阴阳交媾之妙，二十四山阴阳不一，吉凶无定，合生旺则吉，逢衰败则凶，山山皆有珠宝，山山皆有火坑，毫厘千里间不容发，非真得青囊之秘，何以能辨之乎。
　　
　　【认金龙，一经一纬义不穷；动不动，直待高人施妙用；】
　　
　　蒋注：易云干为龙，干属金，乃指先天真阳之气，无形可见者也，地理取义于龙，正谓此耳，一经一纬，即阴阳交媾之妙，金龙之经纬，随处而有，而动与不动，去取分焉，必其龙之动，而后妙用出，盖若不动者，不可用也，金龙既属无形，从何可认，认得动处，即知用法，所以有待高人也欤。
　　
　　【第一义，要识龙身行与止；第二言，来脉明堂不可偏；第三法，传送功曹不高压；第四奇，明堂十字有元微；第五妙，前后青龙两相照；第六秘，八国城门锁正气；第七奥，要向天心寻十道；第八裁，屈曲流神认去来；第九神，任他平地与青云；第十真，若有一缺非真情。】
　　
　　蒋注：上节言金龙之动不动，而此节紧顶龙身行与止，学者不可忽也，盖有动则有止，不动，则虽有金龙，只是行龙，原无止气，故高人妙用，以此为第一，有此一着，然后其余作法，可次第而及也，来脉明堂不可偏，非谓来脉必与明堂直对，不可偏侧也，若如所云，则子龙必作午向，亥龙必作巳向矣，来龙结穴变化不一，有直结者，有横结者，有侧结者，岂容执一，杨公之意，盖谓来脉自有来脉之受气，明堂自有明堂之受气，二者须各乘生旺，兼而收之不可偏废也，传送功曹乃左右护龙星辰，盖真龙起顶，必高于护砂，乃为正结，若左右二星，反压本山，非龙体之正矣，平地亦然，贴身左右，有高地掩蔽，阳和房分不均，俗术所不觉也，十字符微，乃裁穴定向之法，虽云明堂，实从穴星内看十字，明此十字，则穴之上下左右，向之偏正饶减，尽于此矣，其云元微诚哉，其元微也欤，前后青龙两相照，从x托
　　龙虎定穴法者，此义易知八国城也，八国有不满之处，是曰城门，盖城门通正气之出入，而八国锁之，观其锁定之方，便知是何卦之正气，以测衰旺，而定吉凶也，故曰秘天心十道，紧顶八国城门而来，盖城门既定，正气之来纵，又当于穴内，分清十道，乃知八穴正气，广狭轻重，铢两平衡x辨，故曰奥，此两节专言入穴测气，非论形势也，不然，则与明堂十字；前后青龙两条不几于复乎，屈曲流神，巳是合格之地，然有此卦来则吉，彼卦来则凶者，x以屈曲而用之误矣，须有裁度，乃可变通取用，故曰裁，以上皆审气之真诀，至微至渺者，一着不到，将有渗漏而失真情矣，平地高山，总无二法，上八句，各是一义，末二句，不过叮咛，以嘱之，语气奏x，借成十节耳。
　　
　　【明倒杖，卦坐阴阳何必想；】
　　
　　蒋注：此以下二节，专指山龙穴法，平地无涉，因世人拘执净阴净阳之说，故一语破之，倒杖非必如俗传十二倒仗法，此后人伪造也，只接脉二字，足尽倒杖真诀，既知接脉，便知真穴，既得真穴，使有真向，自然之阴阳巳得，又何必净阴净阳之拘拘哉。
　　
　　【识掌模；太极分明必有图；】
　　
　　蒋注：山龙真，必有太极晕藏于地中，此晕变化不同，而其理则一，非道眼孰能剖露哉。
　　
　　【知化气，生克制化须熟记；】
　　
　　蒋注：生旺之气为生，衰败之气为克，扶生旺之气，胜衰败之气，是为制化，此一节兼平地而言。
　　
　　【说五星；方圆尖秀要分明；晓高低，星峰须辨得元微；鬼与曜；生死去来真要妙；】
　　
　　蒋注：此三节，皆论山龙形体，不须另解，鬼曜之生死去来，是辨龙穴之要着也，龙之转结者，背后必有鬼，有穴星如许长，而鬼亦如许长者，俗眼难辨，有反在鬼上求穴者，不知穴星是来脉为生，鬼身是去脉为死，察其去来，而真伪立辨矣，尽龙左右龙虎都生，曜气向外反张，有似乎砂之飞走者，此真气有余直冲上前，而余气带转，如人当风振臂，衣袖飘扬反向后也，在真龙正穴，则为曜气在，无有穴之地，则为砂飞，比其辨在龙穴，而不在砂也。
　　
　　【向放水，生旺有吉休囚否。】
　　
　　蒋注：向中放水，世人莫不以来水特朝为至吉，去水元辰走泄为至凶，殊不知向上之水不论去来，若合生旺，则来固吉，去亦吉，若逢休囚，则去固凶，来亦凶，杨公因向上之水关系尤紧，其说最能误人，故特辨之。
　　
　　【二十四山分五行，知得荣枯死与生；翻天倒地对不同，其中密秘在元空；认龙立穴要分明，在人仔细辨天心；天心既辨穴何难，但把向中放水看；从外出入名为进，定知财宝积如山；从内生出名为退，家内钱财皆废尽；生入克入名为旺，子孙高官尽富贵；】
　　
　　蒋注：元空大卦之妙，祗翻天倒地对不同七字，二十四山既分定五行，则荣枯生死宜有一定矣，及其入用，有用于此时则吉，用于彼时则凶者，时之对不同者，其一也，有用之此处则吉，用之彼处则凶者，物之对不同者，又其一也，此其秘密之理，非传心不可，天心，即上文第七奥之天心，另有辨法，非时师所谓天心十道也，若如时师之说，又何用仔细耶，天心既辨，则穴中正气巳定，而挠其权者，在向中所放之水也，从外生入，从内生出，此言穴中所向之气也，我居于衰败，而受外来生旺之气，所谓从外生入也，我居于生旺，而外来衰败之气，似乎我反生之，故云从内生出也，此言穴中所向之气，穴中既有生入之气矣，而水又在衰败之方，则水来克我，适所以生我也，内外之一生一克，皆成生旺，两美相合，诸福毕臻，所以高官富贵有异于常也，其中，正有对不同者存焉，旧注所云，小元空水生向克向为进神，向生水克水为退神，非是青囊，岂有两元空五行邪。
　　
　　【脉息生旺要知因，龙歇脉寒灾祸侵；纵有他山来救助，空劳禄马护龙行；】
　　
　　蒋注：此下二节总一篇之意，言先寻龙脉，以定穴之有无，次论九星，以辨气之吉凶也，此一节先言形体，而以来龙之脉息为重，外砂之护夹为轻。
　　
　　【劝君再把星辰辨，吉凶祸福如神见；识得此篇真妙微，又见郭璞再出现。】
　　
　　蒋注：此一节乃言卦气，而以九星大五行为主，言如上节所云，虽得来龙脉息之真穴，而吉凶祸福尚未能取，必劝君再将挨星诀法，细审衰旺生死，而后可趋吉而避凶，转祸而为福，一篇之旨不过如此，苟能识其微妙，前贤与后贤，一般见识，一般作用，青囊二卷更无余义矣。
　　
　　蒋注：总论杨公此篇其言，元空大卦挨星五行，即青囊经上卷，阳生于阴之义，而下卷理寓于气之妙用也，其言倒杖太极晕五星脉息，即青囊经中卷，形止气蓄之义，而下卷气囿于形之妙用也，一形一气括尽青囊之昌，而究其元机正诀，如环无端，不可捉摸，谓之曰奥语宜哉。
　　
　　天玉经
　　
　　内传上
　　
　　【江东一卦从来吉，八神四个一，江西一卦排龙位，八神四个二，南北八神共一卦，端的应无差。】
　　
　　蒋注：天玉内传，即青囊奥语，挨星五行，玄空大卦之理。杨公妙用，止有一法，更无二门，此乃反复其词，以授曾安公者也。江南江北江东江西，曾序已先下脚注矣。但南北东西，应有四卦；而此云三卦者，缘玄空五行，八卦排来，止有三卦故也。江东一卦者，卦起于西，所谓江西龙去望江东，故日江东也。八神，即八卦之中，经四位而起父母，故曰八神。四个，言八神之中历四位也。一者，此一卦祇管一卦之事，不能兼通他卦也。江西一卦者，卦起于东，反而言之，即谓江东龙去望江西亦可，故日江西也。亦于八卦之中，经四位而起父母，则亦曰八神，四个二者，此一卦兼管二卦之事，而不能全收三卦也。比如坎至巽，乃第四位，巽至兑，亦第四位；八卦之中各经四卦，故日八神四个也。南北八神考，乃江北一卦，所谓江南龙来江北望也。不云四个者，此卦突然自起，不经位数，与东西两卦不同也。八神共一卦者，此卦包含三卦，总该八神，又非八神四个二之比也。夫此东西南北三卦，有一卦止得一卦之用者，有一卦兼得二卦之用者，有一卦尽得三卦之用者，此谓玄空大卦秘密宝藏，非真传正授，断不能洞悉其妙旨也。俗注：寅至丙为东卦，申至壬为西卦，午至坤为南卦，子至艮为北卦非。
　　
　　【二十四龙管三卦，莫与时师话，忽然知得便通仙，代代鼓骈阗。】
　　
　　蒋注：二十四龙本是八卦，而八卦又分三卦，此玄空之秘，必须口传，若俗注：丙本南离，而反属东卦，壬本北坎，而反属西卦，牵强支离，悖理之极。且云四个一者，寅辰丙乙四个，在一龙；四个二者，申戌壬辛四个，在二龙，又属无谓。
　　
　　【天卦江东掌上寻，知了值千金；地画八卦谁能会，山与水相对。】
　　
　　蒋注：天地东西南北，皆对待之名，所谓阴阳交媾，玄空大卦之妙用也。此节方将山与水相对一言，略指一班，泄漏春光矣；非分天卦于江东，分山水相对于地卦也，若以辞害志，分别支离，即同痴人说梦矣。俗注：天卦地支从天干，以向论水神旺墓，地卦天干从地支，以龙论山水生死者，非。
　　
　　【父母阴阳仔细寻上刖后相兼定上刖后相兼两路看，分定两边安。】
　　
　　蒋注：卦有卦之父母，爻有爻之父母，皆阴阳交媾之妙理。此节一刖后，指卦爻而言；一卦之中为父母，卦前卦后，偏旁两路，即为子息、，若不仔细审察，恐于父母之胎元不真，而阴阳有差错矣。俗注：以一刖兼后为一大卦，属向首；后兼一刖为地卦，属龙家，为两边者，非。
　　
　　【卦内八卦不出位，代代人尊贵；向水流归一路行，到处有声名：龙行出卦无官贵，不用劳心力；祇把天医福德装，末解见荣光。】 
　　
　　蒋注：八卦之内有三卦，在三卦之内，则为不出卦而吉，三卦之外，即为出卦而凶；向须卦内之向，水须卦内之水上者皆归本卦，则全美矣。天医即巨门上福德即武曲，此乃一行所造小游年卦例，以溷挨星之真者也。盖谓世人误认卦例为九星五行，必不能获福也．
　　
　　【倒排父母荫龙位，山向同流水，十二阴阳一路排，总是卦中来。】
　　
　　蒋注：倒排父母，即颠颠倒之义，阴阳交媾，皆倒排之法；山向与水神，必倒排以定阴阳。十二阴阳，即备二十四山之理，言虽有二十四位阴阳，总不脱八卦为父母也。
　　
　　【关天关地定雌雄，富贵此中逢；翻天倒地对不同，秘密在玄空。】
　　
　　蒋注：雌雄交媾之所，乃天地之关窍，知其关窍，而后交媾可定也。江南龙来江北望，江西龙去望江东，此为翻天倒地，已详奥语注中。俗注：以辰戌丑未，为辟天关地，非。
　　
　　【三阳水向尽源流，富贵永无休；三阳六秀二神当上见入朝堂。】
　　
　　蒋注：三阳者，丙午了也。天王青囊，既重挨星生旺矣，而此节提出主阳，别有深意，非笔舌所能道。六秀者，本卦之二爻，故日二神。天王以卦之父母为三吉，以卦之子息为六秀。俗注：艮丙巽辛兑丁为一八秀，非。
　　
　　【水到玉街官便至，神童状元出，印缓若然居水口，玉街近台辅，冬冬鼓角随流水，艳艳红旆贵。】
　　
　　蒋注：鼓角红施，皆以形象言。俗注：乾坤艮巽为玉街，长生前一位为鼓角，后二位为红旆，非。
　　
　　【上按三才并六建，排定阴阳算；下按玉辇捍门流，龙去要回头。】
　　
　　蒋注：三才即三吉，六建即六秀，此节上二句论方位，故须排定阴阳。下二句论形势；玉辇捍门，皆指去水，须缠身兜抱，故谓之日回头也．俗注：以长生诸位为六建，及王辇捍门，俱就方位言者，非。
　　
　　【六建分明号六龙，名姓达天聪；正山正向流支上，寡夭遭刑杖。】
　　
　　蒋注：下二句，紧接上二句而言；水之取六建是矣。然卦之山向，在四隅卦中，则用本卦支神之六建；在四正卦中，又当用本卦于神之六建。若卦取正山正向，而水又流他卦之交上，是阴差阳错，而必有寡夭刑杖之忧矣。学四正卦，而四隅卦不辨自明矣。此节以下，专办干支零正阴阳纯杂，毫厘千里之微也。
　　
　　【共路两神为夫妇，认取真神路，仙人秘密定阴阳，便是正龙冈。】
　　
　　蒋注:共路两神，即一干一支也。一干一支︵皆可为夫妇，然有真夫妇、有假夫妇，真夫妇为正龙，假夫妇即非正龙矣。如巽已为真夫妇，丙午亦真夫妇，若已丙则不得为真夫妇矣。其他做此。
　　
　　【阴阳二字看零正，坐向须知病，若遇正神正位装，发水入零堂，零堂正向须知好，认取来山脑，水上排龙点位装，积粟万余仓。】
　　
　　蒋注：青囊天玉，盖以卦内生旺之位为正神，以出卦衰败之位为零神；故阴阳交媾，全在零正二字，零正不明，生旺必有病矣。若知其故，而以正神装在向上为生入，而以零神装在水上为克入，则零堂正向，岂不兼收其妙乎。向水既妙，而来山之脑，未必与坐向相合，又当认取果来之山，又与坐向同在卦内，则来脉又合；非但一向之旺气而已，惟水亦然。盖山有来山之脑，而水亦有来水之源，水龙即是山龙，亦须节节排去，点位装成，果能步步零神，则水之来脉，与水之入口同一气；山之坐向，与山之来脉同一气。斯零正二途，别无闲杂，而为大地无疑矣。
　　
　　【正神百步始成龙，水短便遭凶，零神不问长和短，吉凶不同断。】
　　
　　蒋注：此承上文而言，正神正位装，向固吉矣；然其向中来气，须深远悠长，而后成龙，若然短浅，则气不聚，难以致福。至于水则不然，一遇正神，虽一节二节，其煞立应矣，其零神之长短，又与正神有异，使零神而在水，虽短亦吉，若零神而在向，虽短亦凶；是零神之吉凶，在水向之分，而不系乎长短也。
　　
　　【父母排来到子息，须去认生克，水上排龙点位分，兄弟更子孙。】
　　
　　蒋注：亦承上文排龙而言，卦之中气为父母，卦之二爻为子息，而本宫他卦之父母为兄弟。上二句言山上排龙，下二句一 水上排龙。山上排龙，从父母排到子息，总是一卦，则卦气纯矣；然须认其卦之生克，若得卦之生气，则纯乎吉，若得卦之克气，则纯乎凶矣，岂可以其卦之纯一，而遂谓吉哉。山上排龙来脉一路，大都只在一卦之内，至于水上排龙则不然，水有一路来者，亦有两三路来者，故须照位分开，而不能拘一卦之父母，只要旁来之水，亦在父母一气之卦，谓之兄弟。兄弟卦内又有子孙，虽非一父母，而总是一家骨肉，来路虽多，不害其为吉也。凶者反是．
　　
　　【二十四山分两路，认取五行主，龙中交战水中装，便是正龙伤，前面若无凶交破，莫断为凶祸，凶星看在何公位，仔细认踪由。】
　　
　　蒋注。此一节，专指卦之差错者而言。两路者，阴阳生死也；二十四山，每山皆有两路，非分开二十四山归两路也。两路之中，须认取五行之所主，五行所主，贵在清纯。若龙中所受之气，既不清纯，而吉凶交战矣，倘能以水之清纯者救之，庶龙气遇水之制伏，而交战之凶威可杀；奈何又将龙中交战之卦，装入水中，则生气之杂出者，不能为福，而死气之杂出者，适足为祸，正龙有不受其伤者乎。然水之差错，其力足以相胜，吉多者吉胜凶，凶多者凶胜吉。入口虽然交战，而来水源头，若无凶星变破，则气犹两平，虽不致福，亦未可据断为凶祸。且凶星之应，亦有公位之分，吉凶双到之局，只看某房受着，便于此房断其有祸，不受奢者亦不应也。非如纯凶不杂之水，房房受其殃祸之比，故其踪又当仔细认云。
　　
　　【先定来山后定向，联珠不相妨，须知细觅五行踪，富贵结金龙。】
　　
　　蒋注：此节单指山上龙神而言。青囊天玉，原以来山所受之气，与向上所受之气，分为两局；然两局又非截然两路，故云联珠不相妨。此不可约略求之者也，须当细觅踪迹；若是富贵悠久之地，必然来山是此卦，而向首亦是此卦，一气清纯，方得谓之全龙耳。
　　
　　【五行若然翻值向，百年子孙旺，阴阳配合亦同论，富贵此中寻。】
　　
　　蒋注：此节上二句言山上龙神，下二句言水里龙神。五行翻值向者，五行之旺气值向也；翻即翻天倒地之翻，言生旺气翻从向上生入也。山管人丁，故云百年子孙旺，而富贵亦在其中矣。阴阳配合，水来配合也，亦与向上之气同论，但用法有殊耳。水管财禄，故云富贵此中寻，而子孙亦在其中矣。
　　
　　【东西父母三般卦，算值千金价，二十四路出高官，绯紫入长安，父母不是未为好，无官只富豪。】 
　　
　　蒋注：此节发明用卦之理，重卦体而轻爻，重父母而轻子息；盖同一生旺，而力量悬殊也。言东西，而南北在其中矣。青囊天玉之秘，只有三般卦诀，若二十四路不出三般卦之内，则贵显何疑，然卦内又当问其是父母之卦否，高官绯紫，必是父母之气，源大流长，所以贵耳。若非父母，而但乘爻神子息之旺，则得气浅薄，仅可豪富而已。
　　
　　【父母排来看左右，向首分休咎，双山双向水零神，富贵永无贫，若遇正神须败绝，五行当分别，隔向一神仲子当，千万细推详。】
　　
　　蒋注：此亦承上文，用卦须父母而言，父母排来，要排来山之龙脉也；来山屈曲，必不能尽属父母，兼看左右两爻子息若何？若于息纯清不杂，又须向首所受之气，逢生旺则休，逢衰败则咎。若双山双向卦气错杂，须得水之外气，悉属零神克入相助，刚双山双向，为水神所制伏，而富贵可期矣。万一水路又属正神，则生出克出，两路皆空，而败绝不能免矣。公位之说，乃因洛书八卦震兑坎离，而定杯仲季三子之位，隔向一神，犹在离卦之内，故日仲子。天玉略露一班，以为分房取验之矩矱；言仲而孟季可类推矣。
　　
　　【若行公位看顺逆，接得方奇特；宫位若来见逆龙，男女失其踪。】
　　
　　蒋注：承上文仲子一神，而概言公位之说。顺则生旺，逆则死绝。然不云生死，而曰顺逆者，若论山上龙神，则以生气为顺，死气为逆，若论水里龙神，则又以死气为顺，生气为逆故也。
　　
　　【更看父母下三吉，三般卦第一。】
　　
　　蒋注：通篇皆明父母三般卦理，反复详尽矣，终篇复申言之，若曰千言万语，只有此一事而已，无复他说也，盖致其叮咛反复之意云。
　　
　　＜内传中＞
　　
　　【二十四山起八宫，贪巨武辅雄，四边尽是逃亡穴，下后令人绝。】
　　
　　蒋注：此节反言以见旨，兴起下文之意，言一行所作小游年卦例，以二十四山起八官，而取贪巨武辅为四吉，若其说果是，则宜乎随手下穴，皆吉地矣，何以四边尽是逃亡穴，下后反令人败绝哉；则知卦例不足信，而别有真机，如下文所云也。
　　
　　【惟有挨星为最贵，泄漏天机秘、天机若然安在内，家活当富贵，天机若然安在外，家活渐退败。五行配出九星名，天下任横行。】
　　
　　蒋注：紧接上文。卦例既不可用，惟有挨星玄空大五行，乃为阴阳之最贵者，天机秘密，不可流传于世，但可偶一泄漏而已。安在内，不出三般卦之内也，安在外，出三般卦之外，出卦不出卦，福祸迥分，安得不贵耶。夫挨星五行，非如游年卦例，但取四吉而已。盖八卦五行，配出九星，上应斗杓，知九星之作用，便可横行于天下，无不响应矣，卦例云乎哉。
　　
　　【干维干艮巽坤壬，阳顺星辰轮，支神坎离震兑癸，阴卦逆行取。分定阴阳归两路，顺逆推排去；知生知死亦知贫，留取教儿孙。】
　　
　　蒋注：此节分出玄空大卦干支定位，以足前篇父母子息之义。四维之卦，以天干为主者也，干维曰阳；四正之卦，以地支为主者也，地支曰阴，此阴阳非交媾之阴阳也。知卦之所主，则父母子息，不问而自明矣。其阴阳两路，每一卦中，皆有阴阳两路可分，非将八卦分为两路，何者属阴，何者属阳也。其顺逆推排，即阴阳两路分定之法，非干艮巽坤为阳顺。坎震离兑为阴逆，若如此分轮；则皆顺也，何云逆乎。至于四卦之未，各缀一字，曰壬曰癸，此又挨星秘中之秘，可以心传，而不可以显言也。
　　
　　【天地父母三般卦，时师末曾话，玄空大卦神仙说，本是此经诀，不识宗枝但乱传，开口莫胡言，若还不信此经文，但覆古人坟。】
　　
　　蒋注：曰天地，曰东西，曰父母，曰玄空，曰挨星，名异而实同，若于字义屑屑分疏，则支离矣。此节盖恐学者得传之后，以为太易而轻忽之，故极言赞美，以郑重其辞，非别有他义也。说到覆古人坟，是征信实着，予得传以来，洞彻玄空之理，今效注此经文，驳一刖人之谬，直捷了当，略无畏缩，皆取信于覆古人坟，盖验之已往，券之将来，深信其一毫之无误，自许心契古人，而可以告无罪于万世也。
　　
　　【分却东西两个卦，会者传天下，学取仙人经二，切莫乱谈空，五行山下问来由，入首便知踪。】
　　
　　蒋注：此亦叮咛告戒之语，而归重于入首，盖入首一节，初年立应，尤不可不慎也。
　　
　　【分定子孙十二位，灾祸相连值，千灾万祸少人知，克者论宗枝。】
　　
　　蒋注：此节，直纠时师误认子孙之害；盖子孙自卦中分出，位位不同；岂如俗师干从支，支从干，二十四路，止作十二位论；若如此论法，必致葬者灾祸相连值矣。既遭灾祸，而俗师终不知所以灾祸之故，胡猜乱拟，或云下凶，或云支凶，总非真消息也。夫灾祸之发，乃龙气受克所致，而龙气之受克，实不在干支，盖有为干支之宗者焉，所谓父母是也。知其宗之受克，则知干支亦随之而受克，所以不免灾祸矣。此深言十二位分子孙之说，其谬如此。
　　
　　【五行位中出一位，仔细秘中记，假若来龙骨不真，从此误千人。】
　　
　　蒋注：此节又详言出卦不出卦之密旨。盖同一出位，而有卦内卦外之不同，若在卦内时，则似出而非出，若在卦外，则真出矣。此中有秘，当密记之，在卦内，则龙骨真；在卦外，则龙骨不真矣。
　　
　　【一个排来千百个，莫把星辰错，龙要合向向合水，水合三吉位，合禄合马合官星，本卦生旺寻，合凶合吉合祥瑞，何法能超避，但看太岁是何神，立地见分明，成败断定何公位，三合年中是。】
　　
　　蒋注：一个排来，变化不一，故有千百个也。龙向水相合，前篇已尽，禄马官星，在本卦生旺则应，不然则不应；此见生旺为重，而禄马官星，在所轻矣。
　　
　　【排星仔细看五行，看自何卦生，来山八卦不知踪，八卦九星空，顺逆排来各不同，天卦在其中。】
　　
　　蒋注：五行总在何卦中生，不在干支中定，所谓父母子息也。不知八卦踪迹，何从而来；则九星无处排矣；盖星卦之顺逆，各有不同，即此一卦入用，或当顺推，或当逆推，有一定之气，而无一定之用，所谓天下诸书对不同也。要而言之，则玄空二字之义尽矣。
　　
　　【甲庚丙壬俱属阳，顺排五行详；乙辛丁癸俱属阴，逆推论五行。阴阳顺逆不同途，须向此中求；九星双起雌雄异，玄关真妙处。】
　　
　　蒋注：此略举干神卦气之例。阳四干，则顺推入卦；阴四干，则逆推入卦；一顺一逆，虽不同途，而此中有一定之卦气，可深求而得者。至其每卦之中，皆有一雌一雄，双双起之法；乃阴阳交媾，玄关妙处也；又不止一卦有一卦之用而已。举八干，而支神之法，亦在其中矣。
　　
　　【东西二卦真奇异，须知本向水，本向本水四神奇，代代着绯衣。】
　　
　　蒋注：此节又重言向水，各一卦气兼收生旺之妙，向上有两神，水上有两神，故曰四神。
　　
　　【水流出卦有何全，一代作官员，一折一代为官禄，二折二代福，三折父母共长流，马上锦衣游，马上堑头水出卦，一代为官罢，直山直水去无翻，场务小官班。】
　　
　　蒋注：水不出卦，须折折在父母本宫，若折出本官，虽折而后代不发矣。马上堑头，即一折父母，便流出卦，如堑头而去也。本卦水，又以曲折为贵，乃许世代高官，若止直流，虽然本卦，而官职卑矣。
　　
　　天玉经 
　　
　　＜内传下＞
　　
　　【干山干向水朝干，干峰出状元；卯山卯向卯源水，骤富石崇比；午山午向午来堂，大将值边疆；坤山坤向坤水流，富贵永无休。】
　　
　　蒋注：此明玄空大卦，向水兼收之法；举四山以例其余，皆卦内之纯清者也。干宫卦内之山，作干官卦内之向，而收干官卦内之水，则龙向水三者，俱归生旺矣；非回龙顾祖之说也。或云状元，或云大将，或云骤富者，亦举错以见意，不可拘执。
　　
　　【辨得阴阳两路行，五行要分明，泥鳅浪里跳龙门，渤海便翻身。】
　　
　　蒋注：阴阳两路，上文屡见，此重言以申明之耳。下二句，言变化之易。
　　
　　【依得四神为第一，官职无休息。穴上八卦要知情，穴内卦装清。】
　　
　　蒋注：前篇本向本水四神奇，是姑置来龙；而但重向水。此节穴上八卦要知倩．又从穴上逆推到来龙，以补四神之不及。穴上是龙，穴内即向也。
　　
　　【要求富贵三般卦，出卦家贫乏。寅申已亥水长流，五行向中藏。辰戌丑未叩金龙，动得永不穷。若还借库富后贫，自库乐长春。】
　　
　　蒋注：前篇甲庚壬丙一节，是四正之卦，此节又补四隅之卦，观此，则支水去来凶之言，当活看，不可死看矣。辰戌丑末，虽俗云四库，其实玄空不重墓库之说，借库出卦也，自库不出卦也；是重在出卦不出卦，不重墓库也。
　　
　　【大都星起何方是，五行长生旺。大旆相对起高岗，职位在学堂，捍门官国华表起，山水亦同例，水秀峰奇出大官，四位一般看。】
　　
　　蒋注：此节言水上星辰，即山上星辰，只要得生旺之气，在山在水，一同论也。
　　
　　【坎离水火中天过，龙墀移帝座；宝盖凤阁四维朝，宝殿登龙楼；罡劫吊煞休犯着，四墓多消铄；金技玉叶四孟装，金箱玉印藏。】
　　
　　蒋注：坎离水火一句，乃一章之所重，其余星宿，总是得生旺，则加之美名；逢死绝，则称为恶曜，名非有定，星随气变者也。
　　
　　【帝释一神定县府，紫微同八武。倒排父母养龙神，富贵万年春。】
　　
　　蒋注：帝释丙也，八武壬也，紫微亥也。帝释神之最尊，故以县府名之；其实阴阳二宅得此，贵之极矣。然其妙用在乎倒排，非正用也。
　　
　　【识得父母三般卦，便是真神路，北斗七星去打劫，离宫要相合。】
　　
　　蒋注：上二句，引起下文之义，言识得三卦父母，已是真神路矣，犹须晓得北斗七星打劫之法，则三般卦之精髓方得，而最上一乘之作用也。北斗云何？知离宫之相合，即知北斗之义矣。
　　
　　【子午卯酉四龙冈，作祖人财旺；水长百里佐君王，水短便遭伤。】
　　
　　蒋注：取子午卯酉，以其父母气旺也，言四正，则四维可以例推矣；水短遭伤，以其出卦之故。
　　
　　【识得阴阳两路行，富贵达京城，不识阴阳两路行，万丈火坑深。】
　　
　　蒋注：此即颠颠倒之意，皆上文所已言，而咏叹之。
　　
　　【前兼龙神前兼向，联珠莫相放，后兼龙神后兼向，排定阴阳算。明得零神与正神，指日入青云，不识零神与正神，代代绝除根。】
　　
　　蒋注：龙神向首，皆有兼前兼后之法，兼者，父母兼子息，子息兼父母，此即正神零神之义。
　　
　　【倒排父母是真龙，子息达天聪；顺排父母到子息，代代人财退。】 
　　
　　蒋注：父母子息，皆须倒排，而不用顺排；如旺气在坎癸，倒排则不用坎癸，而得真旺气，顺排则真用坎癸，而反得杀气矣。似是而非，毫厘千里，玄空大卦千言万语，惟在于此。
　　
　　【一龙宫中水便行，子息受艰辛；四三二一龙逆去，四子均荣贵；龙行位远主离乡，四位发经商。】
　　
　　蒋注：此节又申言本卦水，须折折相顾，若一折之后，便出本卦，虽然得发，必受艰辛矣，必三四节逆去，皆在本卦，乃诸子齐发也。位远，即出卦，一出卦，即主离乡；若出卦之后，又归还本卦，反主为商，得财而归，其应验之不爽如此。
　　
　　【时师不识挨星学，只作天心摸，东边财谷引归西，北到南方推。老龙终日卧山中，何尝不易逢，祇是自家眼不的，乱把山冈觅。】
　　
　　蒋注：东边财谷二句乃托喻，即江南龙来江北望之意，玄空妙诀也。叹息世人不得真传，胡行乱走，旨哉言乎。
　　
　　【世人不知天机秘，泄破有何益，汝今传得地中仙，玄空妙难言，翻天倒地更玄玄，大卦不易传，更有收山出杀诀，亦兼为汝说，相逢大地能几人，个个是知心，若还求地不种德，隐口深藏舌。】
　　
　　蒋注：篇终述叙传授之意，深戒曾公安之善宝之也。结语归重于种德，今之得传者，不慎择人，轻泄浪示，恐虽得吉地，不能实受其福矣；而泄天宝者，重违先师之戒，其不干造物之怒，而自取祸咎者，几希矣。
　　
　　宝照经
　　
　　上篇
　　
　　【杨公妙应不多言，实实作家传，人生祸福由天定，贤达能安命，贫贱安坟富贵兴，全凭龙穴真。龙在山中不出山，挂在大山间，若是沙曲星辰正，收得阳神定，断然一葬便兴隆，父发子传荣。】
　　
　　蒋注：此一节，专论深山出脉，老龙干气，生出嫩枝之穴。
　　
　　【好龙脱劫出平洋，百十里来长；离祖离宗星辰出，此是真龙骨；前途节节出儿孙，文武脉中分；直见大溪方住手，诸山皆不走；个个回头向穴前，城郭要周完；水口乱石堆水中，此地出豪雄。若得远来龙脱劫，发福无休歇；穴见阳神三折朝，此地出官僚；不问三男并五子，富贵房房起。津湖溪涧同此看，衣禄荣华断。大水大河齐到处，千里来龙住；水口罗星锁住门，似大将屯军；落头定有一星形，非火士即金。正脉落平三五里，见水方能止．二水相交不用砂，只要石如麻；更看磷石高山锁，密密来包里；此是军州大地形，细说与君听。】
　　
　　蒋注：此一节，专言大干传变，行龙尽结之穴，谓之脱劫龙，又名出洋龙。虽云城郭要周完，总之城郭都在龙身上见，不必于穴上见。盖龙到脱劫出洋，虽众山拥卫而行；前节，群支翼张，羽仪簇簇；至于几经脱卸之后，近身数节，将结穴时，龙之踪迹愈变，而龙之机势愈疾，此非左右二砂所能几及，往往龙只单行，譬之大将，匹马单刀．所向无言，一时偏裨小校，都追从不及，所以有不用砂之说也。高山不甚重水，独此等龙穴以水为证者，何与？山刚水柔，水随山之行以为行，山不随水之止以为止，而云直见大溪方住者，非谓山脉遇水而止也；正因山脉行时，水不得不与之俱行，则山脉息时，水不得不与之俱息。故干龙大尽之地，自然两水交环，有似乎千里来龙，遇水而止也。既云不用砂，而又云密密包里者，何也？夫结穴之处，虽不取必于两砂齐抱，要之真龙憩息之际，定不孤行，外缠夹辅，隐隐相从；水口星辰，有时出现，大为硖石．小为罗星，近在数里，远之二三十里，皆不可拘。前所谓砂，指本身龙虎而言，后所谓锁，指外护捍门而言也。只要石如麻，则不止谓水口而已，正言本身结穴之地。盖干龙剥换数十节，其渡水崩洪，穿田过峡，不止一处，若非石骨龙行，何以见真笼结体，今人见平地塾阜，误认来龙，指为大地，正坐此弊也。凡去山数里，即有高阜，或由人工，或出天造，既无真脉相连，又不见石骨棱起，总不谓之龙穴；所以落平之龙，重起星辰，必要石如麻也。有石脉乃为真龙，有石穴乃为真穴。山龙五星皆结穴。其云落头一星，独取火土金者，大约近祖支龙，蜿蜓而下，都结水木，出洋干结，踊跃而起，都作火土金，虽不可尽拘，而大体有如是者。前章一葬便兴，父发子荣，是言山中支结，龙樨而局窄，往往易发。此章言发福无休歇，五子房房起，是言出洋大尽，龙老而局宽，往往迟发而久长，意在言表也。姜氏日，前章言山谷初落之穴，此一言出洋尽结之穴。山龙之法，虽不尽于此，而大略已备于此矣。
　　【天下军州总住空，何曾撑着后头龙，祗向水神朝处取，莫说后无主，立穴动静中间求，须看龙到头。】
　　
　　蒋注：此节以下，皆发明平洋龙格．与山龙无涉矣。杨公唐未人，唐之言军州，犹今之言郡县也。盖以军州为证，见城邑乡村，人家墓宅，凡落平洋，并不论后龙来脉，但取水神朝绕，便为真龙憩息之乡。夫地静物也，水动物也；水之所止，即是地脉所钟，一动一静之间，阴阳交媾，雌雄牝牡，化育万物之源。所谓玄窍相通，即丹家玄关一窍也．此便是龙之到头，非舍阴阳交会之所，而别寻龙之到头也，识得此窍，则知平洋真龙诀法，而杨公宝照之秘旨尽矣，看龙到头有口诀。
　　
　　【杨公妙诀无多说，因见黄公心性拙，全凭掌上起星辰，类聚装成为妙诀。大山唤作破军星，五星所聚脉难分，但看出身一路脉，到头要分水士金；又从分水脉脊处，便把罗经照出路，节节同行过峡真，前去必定有好处。子字出脉子字寻，莫教差错丑与壬，若是阳差与阴错，劝君不必费心寻。】
　　
　　蒋注：自此章以下，皆杨公平洋秘诀，字字血脉，而又字字隐谜，非真得口口相传，天机钤诀者，未许执语言文字，方寸罗经，而妄谈二十四山八卦九星之理也。苟得口传心授，则虽愚夫樨子，可悟杨公心诀，不得口传心授，纵智过千夫，读破万卷，何能道只字耶。此书乃杨公当日装成掌诀，传与黄居士妙应者。大山唤作破军星，言水法涣散迷茫之处，五星混杂，出脉未见分明，概名之日破军，而不入龙格；祇取龙神一路出身之脉，其脉又分水土金三星，合贪巨武为吉，余星皆所不取，此三星者，乃形局之星，非卦爻方位之贪巨武也，学者切莫误认。自分水脉脊以下，乃属方位理气矣；故云便把罗经照出路也。盖看得水神龙脉，既合三吉星格，其地可以取裁，乃将指南辨其方位，以定卦之合不合也；合卦则用之，不合卦仍未可用也。节节同行，卦无偏杂，乃许其为过峡脉真，而知言去定有好穴，不然，则行龙先见驳杂，到头何处剪裁。子字以下，乃直指看龙诀法，而举坎卦一卦为例，若出脉是子字，须行龙只在于字一官之内，乃为卦气清纯；如偏于左，而癸与丑杂，是子癸一卦，而丑字又犯一卦也；如偏于右，而壬与亥杂；是壬子一卦，而亥字又犯一卦也；此为卦中之阳差阴错，非全美之龙，故云不必费心寻也。
　　
　　【子癸午丁天元宫，卯乙西辛一路同，若有山水一同到，半穴乾坤艮巽宫，取得辅星成五吉，山中有此是真龙。】
　　
　　蒋注：此承上节罗经照过峡，详言方位理气，即天王玄空大卦之作用也。其法分子午卯西为天元宫，寅申巳亥为人元宫，辰戌丑未为地元宫，隐然天元之妙理，引而不发，欲使学者得诀方悟，其敢妄泄天秘，犯造物之忌哉。此取四仲之支为天元宫者，非此四支皆属天元，乃谓此四支之中有天元龙者存也。而其本文又不正言子午卯酉乙辛丁癸，必错举子癸午丁卯乙酉辛者，此其立言之法，已备出脉审峡定卦分星之密旨，观一路同三字，同中微异，须知剖别．已在言外。下文乃全露其机云；八宫同到，半穴乾坤艮巽宫矣。一同到，非谓此八官一同到也，亦非谓八宫之山与八官之水一同到也；谓此四支中任举一支，与此四干中一干比肩同到，即杂乾坤艮巽之气矣。盖子午卯酉，本是四正之龙，而与八干同到，即有一半四隅之龙，不可不辨，辨之不清，则欲取天元，而非纯乎天元矣。末二句；辅星五吉，指天元官最清者言。盖天元龙虽包诸，而九星止有三吉，恐日久发泄太尽，末祚衰微，故须兼收辅弼官龙神，合气入穴，以成五吉，然后一元而兼两元，龙力悠远不替矣；故目之曰真龙，极其赞美之辞也。此节言山者，皆指水；盖平洋以水为山，水中即有山矣。辅星即是九星中左辅右弼；盖有二例，一、则九宫卦例，以一白配贪狼，二黑配巨门，三碧配禄存，四绿配文曲，五黄配廉贞，六白配武曲，七赤配破军，八白配左辅．九紫配右弼，此天玉经玄空大卦之定理也。一、则八宫卦例，将辅弼二星并一官，分配八卦，制为掌诀，二十四山系于纳甲之下，互起贪狼，为立向消水之用，阳宅天医福德，亦同此诀，窃以之彰往察来，皆无明验；盖即天玉所辨二十四山起八宫，唐一行所造，后人指为灭蛮经者也。二说真伪判然，不可以误认。五吉，即三吉；盖形局九星，以水土金三星，为贪巨武三吉，而辅弼为入穴收气之用；方位九星，亦有三吉，虽以贪狼统龙．而每宫自有三吉，不专取巨武。此节天元宫兼辅为五吉，中有隐语，非笔墨所敢尽，既云五吉，则分辅弼作两星以配九官，其非八宫之诀明矣。若在人地两元，别有兼法，见诸下文。此节以下所举干支卦位，俱带隐谜，若从实推详，不啻说梦，非杨公言外之真旨矣。
　　
　　【辰戊丑未地元龙，乾坤艮巽夫妇宗，甲庚壬丙为正向，脉取贪狼护正龙。】
　　
　　蒋注，此取四季之支为地元龙者，亦谓此四支中有地元龙者存也；此四支原在乾坤艮巽卦内，故曰夫妇宗。此元气局逼隘，不能兼他元为五吉，止取贪狼一星，真脉入穴，护卫正龙根本。则卦气未值，其根不摇，卦气已过，源远流长，斯为作家妙用。贪狼即在甲庚壬丙之中，故但于此取正向乘正脉，与天人两元广收五吉者有殊，不言辅星，辅弼已在其中故也。杨公著书，泛论错举之中，其金针玉线，一丝不漏，盖如此。
　　
　　【寅申巳亥人元来，乙辛丁癸水来催，更取贪狼成五吉，寅坤申艮御门开，巳丙宜向天门上，亥壬向得巽风吹。】
　　
　　蒋注：此四季之支，亦属四隅卦，此四支中有人元龙者存也。天元之后，即应接人元，杨公因三才三正之序，颠倒错列，亦隐秘其天机，使人不易测识耳。此元龙格亦必兼贪狼，而后先荣后凋，若不兼贪狼，虑其发迟而骤歇矣。用乙辛丁癸水来催者；谓此四水中有贪狼也。此宫广大兼容，故旁及坤艮，亦所不碍，故日御门开。若是已丙壬亥相兼，则犯阴阳差错之龙矣；法宜去丙就已，去壬就亥，以清干巽之气。此则专为人元办卦而言，处处欲要归一路；盖一路者，当时直达之机，兼取者，先时补救之道，不直达，则取胜无选锋，不补救，则善后无良策，二者不可偏废也。总观三节文义，子午卯西，配乙辛丁癸，辰戌丑未，配乾坤艮巽，为夫妇同宗；而寅申已亥，独不配甲庚壬丙为夫妇；则其本意，不以甲庚壬丙属宾中已亥可知矣。此正合天玉大五行作用，而非十二支配十二干为一路之俗说也。故不曰寅申坤艮，而曰寅坤申艮，非以寅为坤、以申为艮也，已属巽而反日天门，亥属干而反曰巽风，颠倒装成，其托意微，而且幻类如此。至其立言本旨，不过隐然说出阴阳交互之象，然篇中皆错举名目，不肯分明，至后节主客东西，方露出端倪，而终不顾言。蒋之秘慎如此，使我有浪泄天机之惧矣。
　　
　　【贪狼原是发来迟，坐向穴中人未知，立宅安坟过两纪，方生贵子好男儿。】
　　
　　蒋注：贪狼，诸卦之统领，得气先而施力远，何云发迟；此言人地两元兼收之脉，不当正卦！旁他涵蓄，故力不专，是以迟也。两纪约略之辞，生贵子，正见诞育英才，以昌世业，隐含悠久之义，非若他官一卦乘时．催官暂发之比。若夫应之迟速，是不一端，乌可执此为典要也。
　　
　　【立宅安坟要合龙，不须拟对好奇峰，主人有礼客尊重，客在西兮主在东。】
　　
　　蒋注：山龙真结，必对尊星．而后出脉，或回龙顾祖，或枝干相朝，先有主峰，乃始结穴，故必以朝山为重。非重朝山，正重本身出脉真伪也。平洋既无来落，但以水城论结穴，水自水，山自山，虽有奇峰，并非一家骨肉，向之无益，故只从立穴处消详堂局，收五吉之气，谓之合龙；而不以朝山为正案也。末二句乃一篇之大旨，精微玄妙之谈。所谓主客，又不止于论向，而指龙为主人，向为宾客也。主客犹云夫妇，实指阴阳之对待，山水之交媾，一刚一柔，一牝一牡，玄窍相通，皆在于此。言有此主，即有此客，有此客便有此主，主客虽云二物，实一气连贯，如影随形。如谷答响，交结根源，一息不离，非谓既有此主，乃更求贤宾以对之也。东西盖举一方而言，亦可云主在西兮客在东．亦可云主在北兮客在南，主在南兮客在北，八卦四隅，无不皆然；所谓阴阳颠倒颠也。自天下军州至此，统论平洋龙法，其中卦位干支秘诀，总不出此二语，故于结尾发之，以包举通篇之义，学者所当潜思而体曲之。姜氏曰，一自宝照发明平洋龙格，开章直喝天下军州总住空，何须撑着后头龙，大声疾呼，朗吟高唱，此为杨公撰着，此书通篇眼目，振纲挈领之处，不可泛泛读过，盖平洋龙格，学世所以茫然者，只因俗师聋瞽，将山龙混入，无从剖辨，触处成迷也。平洋之作法既迷；并山龙之真格亦谬，失其一并害其二矣。杨公苦心喝此二语，醒人千古大梦，使知平洋二宅，不论坐后来脉，凡坐空之处，反有真龙，坐实之处；反无真龙，与山龙之胎息孕育，截然相反，欲学者从此一关打得透彻，更不将剥换过峡高低起伏，马迹蛛丝，草蛇灰线等字缠扰胸中；只在阴阳大交会处，悟出真机，而后八卦九星，干支方位，以次而陈，丝丝入扣，平龙消息，始无挂漏之虞。平龙既无挂漏，而山龙亦更无挂漏矣。倘不明此义，只将后龙来脉，胶葛纠缠，则造化真精，何从窥见，虽授之以八卦九星之奥，亦无所施也。穷年皓首，空自芒芒，高山平洋，总归魔境，我于是益叹杨公度人心切也。后篇所以复举二语，重言以申明之，意深切矣。此篇前十二句为一章，言深山支龙之穴；中三十四句为一章，言干龙脱杀出洋之穴，此二章皆属山龙。后四十六句，分七节为一章，言平洋水龙之穴。
　　
　　宝照经
　　
　　中篇
　　
　　【天下宫州总住空，何须撑着后来龙，时人不识玄机诀，只道后头少撑龙，大凡军州住空龙，便与平洋墓宅同，州县人家住空龙，千军万马悉能容，分明见者犹疑虑，龙不空时非活龙，教君看取州县场，尽是空龙摆拨踪，莫嫌远来无后龙，龙若空时气不空，两水界龙连生窟，穴得水兮何畏风，但看古来卿相地，平洋一穴胜千峰。】
　　
　　蒋注：天下军州二语，言篇已经唤醒。杨公之意，犹恐后人见不真，信不笃，故反复咏叹，层层洗发，穷追到底，罄其所以然之故。又恐概说军州大势，尚疑人家墓宅，或有不然，故指实而言，军州如是，墓宅亦无不如是；只劝世人拣择空龙，切勿取实龙作撑也。所以然者何也。山龙只论脉来，平洋只论气结，空则水活而气来融结，实则障蔽而生气阻塞；肉眼但见漭漭平田，毫无遮掩，疑为坐下风吹气散之地，不知水神界抱，阳气冲和；平洋之穴无水则四面皆风，有水则八风顿息，所谓气乘风则散，界水则止，古人之言，正为平洋而发也。
　　
　　【子午卯酉四山龙，坐对乾坤艮巽宫，莫依八卦阴阳取，阴阳差错败无穷，百二十家渺无诀，此诀玄机大祖宗，来龙须要望龙穴，后若空时必有功，帝座帝车并帝位，帝宫帝殿后当空，万代王侯皆禁断，予今隐出在江东，阴阳若能得遇此，蚯蚓逢之便化龙。】
　　
　　蒋注：此明八卦之理，即前子午卯酉、属坎离震兑四卦，乾坤艮巽，又四卦之义也．所谓坐对，非指山向，盖四正卦与四隅卦，两两相对，故云然也。八卦阴阳者，指八卦五行，以干卦领震坎艮三男而属阳，坤卦领巽离兑三女而属阴，此先天之体，非后天之用，以之论阴阳，则差错而败不胜言矣。谈阴阳者，百二十家，皆此是彼非，渺无真诀，惟有玄空大卦，乃阴阳五行大祖宗，圣圣相传，非人匆示也。识得此诀，虽帝王大地，了如指掌，特禁秘而不敢言耳，杨公自言既得至道，不敢炫耀于世，故披褐相怀玉，抱道无言。然天宝虽秘惜，而救世之心，未尝少懈，曾于天王经江东一卦诸篇，隐出其旨，世之好阴阳者．有缘会遇，信而行之，顷刻有鱼龙变化之征也。或云杨公得道之后，韬光晦迹，背其乡井；隐于江东，俟者。
　　
　　【子午卯酉四山龙，支兼干出最豪雄，乙辛丁癸单行脉，半吉之时又半凶，坐向乾坤艮巽位，兼辅而成五吉龙。】
　　
　　蒋注：此皆杨公隐谜，学四正为例，若行龙在子午卯西四支；长流不杂，虽兼带干位，总不出本卦之内，其脉清纯，故云最豪雄也。若乙辛丁癸，虽属单行，未免少偏，即犯他卦．所以吉凶参半也。言子午卯酉而乾坤艮巽不外是矣；言乙辛丁癸，而甲庚壬丙不外是矣。辨龙既清，乃于诸卦位中，随便立向，则又以方圆为规矩，而未尝执一者也。
　　
　　【辰戌丑末四山坡，甲庚壬丙葬坟多，若依此理无差谬，清贵声名天下无；为官自有起身路，儿孙白屋出登科。八卦不是真妙诀，时师休把口中歌，败绝只因用卦安，何见依卦出高官。阴山阳水皆真吉，下后儿孙祸百端。水若朝来须得水，莫贪远秀好峰峦；审宠若依图诀葬，官职荣华立可观。】
　　
　　蒋注：此指四隅龙脉而言，而举辰戌丑未为隐谜也。谓此等行龙，而取甲庚壬丙向者甚众，必须龙法纯全，向法合吉，毫无差谬，而后清贵之名，卓于天下也。起身路正指来龙之路。八卦本是真诀，而误用则祸福颠倒，故云非妙诀。后章八卦只有一卦通，乃始微露消息矣。收水之法，向云阳用阴朝，阴用阳应，乃卦理至当不易之言，而竟有阴山阳水．阳山阴水；反见灾祸者．则辨之不真，阳非阳而阴非阴也。得水二字，世人开口混说．然非果识天机秘旨，收入玄窍之中，虽三阳六建，齐会明堂，虎抱龙回；涓滴不漏，总未可谓之得；若知得水真诀，即阴阳八卦之理，示诸斯乎。莫贪远秀好峰，即上篇已发之义，致其叮咛之意云尔。
　　
　　【玄机妙诀有因由，向指山峰细细求，起造安坟依此诀，能令发福出公侯，真向支山寻祖脉，干神下穴永无忧，寅申巳亥骑龙走，乙辛丁癸水交流，若有此山并此水，白屋科名发不休，昔日孙钟扦此穴，从此声名表万秋。】
　　
　　蒋注：通篇皆言平洋，此章乃插入山峰者何也？盖八卦九星，乃阴阳之大总持．故凡有山之水，可以不论山，而有水之山，不能不论水，若遇山水相兼之地．未可但从山龙而论，还须细细寻求，亦必合此玄空大卦之诀，而后墓宅产公侯也。祖脉必要支山，盖从四正而论．下穴立向，则不拘干支矣。此祖脉乃元空之祖脉．非山龙之来脉也；读者切勿错认。寅中已亥，乙辛丁癸，俱属易犯差错之龙，故曰骑龙走，水交流．文有殊，义无别。此山此水．而科名不歇者，不犯差错故也。孙钟墓；在富阳天子冈．木山龙，而收富春江长流之水，故引为证。
　　
　　【来龙须看坐正穴，后若空时必有功，州县官衙为格局，必然清显立威雄，范蠡箫何韩信祖，乙辛丁癸足财丰，亥壬丰隆兴祖格，己丙旺相一般同，寅申巴亥等五吉，乙辛丁癸四位通「紫耕昼锦何荣显，三牲五鼎受王封，龙回朝祖元字水，科名榜眼及神童。后空已见前篇诀，穴要窝钳脉到官，试看州衙及台阁，那个靠着后来龙，砂捐水朝为上格，罗城拥卫穴居中，依图取向无差误，不是王侯即相公。】
　　
　　蒋注：后空之旨，屡见篇中，而此章又反复不已者，盖后空不但无来脉而已，并重坐下有水，乃谓之活龙摆拨，而成真空有气也。故首句云坐正穴，实指穴后有水取为正坐也。古贤旧迹，往往如此；遍地钳，所谓杜甫卢同李白祖，此又引范蠡萧何韩信，总合此格。下列诸干支，言不论是何卦位，只要合得五吉收归坐后，发福如许尔。故下文即接回龙朝祖元字水，分明指出言朝曲水，抱向穴后，乃回龙顾祖之格也。神童黄甲，必可券矣。篇中又自言后空之诀，已见言篇，然恐人误认，只取坐后无来脉，便云有气，不知穴后必须水抱成窝钳之形，而后谓之到宫，若但云空耳，非坐水之空，空何贵焉。砂揖水朝，罗城拥卫，皆就水神而论；穴正居中，指坐穴也。此节直说出王侯将相大地局法，非泛论也。
　　
　　【天机妙诀本不同，八卦只有一卦通，乾坤艮巽躔何位，乙辛丁癸落何宫，甲庚壬丙来何地，星辰流转要相逢，莫把天罡称妙诀，错将八卦作先宗。乾坤艮巽出官贵，乙辛丁癸田庄位，甲庚壬丙最为荣，下后儿孙出神童，未审何山消此水，合得天心造化工。】
　　
　　蒋注：一部宝照经，不下数千言，皆半含半吐，至此忽然漏泄。盖阴阳大卦，不过八卦之理，而篇中乃云八卦不是真妙诀者，正为不得真传，不明用卦之法故也；而其所以不明用卦之法者，皆因泛言八卦，而不知八卦之中，止有一卦可用故也。大五行秘诀，不过能用此一卦，即从此一卦流转九星，便知乾坤艮巽诸卦落在何宫，二十四山干支落在何官，而或吉或凶，指掌了然矣。俗师不得此诀，妄立五行，有从四墓上起天罡，以为放水出煞之用，如何合得八卦之理。夫收得山来，乃出得煞去，不知一卦作用，山既无从收，一卦不收，诸卦干支又何从流转九星，求纯弃驳，而消水出煞乎，今日但知二十四山，处处可出官贵，处处可旺田庄，处处可出神童，而不知二十四位水路交驰，果下何卦、收何山，乃消得此水，出得煞去。夫既不能收山出煞，则其谈八卦，论干支，皆胡言妄说而已，何以契合天心，而造化在手也。天心即天运，非善人合天之家，不能遇也。大五行所谓一卦，即指天心正运之一卦也。篇中露此二字，其间玄妙，难以名言。杨公虽指出天心一卦之端，而其下卦起星之诀，究竟未尝显言，则天机秘密，须待口传，不敢笔之于书也。
　　
　　【五星一诀非真术，城门一诀最为良，识得五星城门诀，立宅安坟定吉昌，堪笑庸愚多慕此，妄将卦例定阴阳，不向龙身观出脉，又从砂水断灾祥，筠松宝照真秘诀，父子虽亲不肯说，若人得遇是前缘，天下横行陆地仙。】
　　
　　蒋注：言章既言一卦下穴收山出煞之义，此章又直指城门一诀，杨公此论，真可谓披肝露胆矣。此盖五星之用，其要诀俱在城门，识得城门，而后五星有用，于此作二宅，无不兴隆者矣。城门一诀，与龙身出脉，正是一家骨肉，精神贯通，能识城门，乃能观出脉，能观出脉，便能识城门。故笑世人不识此秘，而妄谈卦例，从砂水上乱说灾祥也。此以下，皆杨公镂精抉髓之言，得此便是陆地神仙，父子不传，夫亦师传之禁戒如是，岂敢违哉。
　　
　　【世人只爱周回好，不知水乱山颠倒，时师但知讲八卦，却把阴阳分两下，阴山只用阳水朝，阴水只用阳山照，俗夫不识天机妙，自把山能错颠倒，胡行乱作害世人，福未到时祸先到。】
　　
　　蒋注：道德不云乎，常无欲以观其妙，常有欲以观其窍，此正丹家所谓玄关一窍，大道无多，只争那些子，故曰不离这个，人身有此一窍，地理家须要识阴阳之窍，今人只爱周回好，而不知那些子，些子合得天机，周回不好亦好，些子不合天机，周回虽好皆无用矣；阴山阳山，阴水阳水，皆现成名色，处处是死的，惟有那些子是活的，些子一变，阴不是阴，阳不是阳，阴可作阳，阳可作阴，故曰识得五行颠倒颠，便是大罗仙，世人不谙天机，误将山龙来脉，牵合平洋理气，执定板格，阴阳反成差错，乃真颠倒也。本欲造福，反以贾祸，杨公所为侧然于中，而有是书也。
　　
　　【阳若无阴定不成，阴若无阳定不生，阳水阴山相配合，儿孙天府早登名。】
　　
　　蒋注：此节并下节，尤为全经倾囊倒个之言，而泛泛读过，则不觉其妙，盖学平洋龙法穴法，收山出煞八卦干支之理，一以贯之矣。孤阳不生，独阴不育，此虽通论；而大五行秘诀，只此便了。学者须在山水配合上着眼；所谓配合，自然配合；非寻一个阳以配阴，寻一个阴以配阳也。水即是阳，山节是阴，阴即是山，阳却是水；故只云阳水阴山，而不更言阴水阳山；知此可读宝照经矣，知此者，亦不必更观宝照经矣。章氏直解：阴阳，即来者为阳，往者为阴之阴阳也。阴山阳水者，当用将来之气，挨入水中，已往之气，装在山上，即为阳水阴山，此阴阳是气运消长之阴阳，非干支卦爻之阴阳；又非左到右到之阴阳；又非上元必须离水，下元必须坎水之阴阳；又非以来水为阳，去水为阴之阴阳也。参透此关，方知生成配合之妙理矣。水里排龙，水里得阳，山上得阴；山上排龙，山上得阳，水里得阴；此谓之阳水阴山，阴水阳山也。上文所谓阳山阳水者此也；所谓山与水相对者此也，所谓江南江北主客东西亦即此也。孤阳不生，独阴不长，此天地生成至当不易之理也。配合，即阳水阴山，阴山阳水，交互相生，来往皆春，此真配合也，苟能如此，自有天府登名之应。
　　
　　【都天大卦总阴阳，玩水观山有主张，能知山情与水意，配合方可论阴阳。】
　　
　　蒋注：急接上文，都天大卦岂有他哉，总不过阴阳而已，真阴真阳，只在山水上看，而玩水观山，须胸中别自有主张，此主张非泛泛主张，乃乾坤真消息，所谓天心是也。山情水意四字，全经之窍妙，今人孰不曰山水有情意，而不知世人所谓情意，非真情意也，识此情意，则是阴阳便成配合；青囊万卷，尽在个中，呜呼至矣。
　　
　　【都天宝照无人得，逢山踏路寻龙脉，上刖头走到五里山，遇着宾主相交接，欲求富贵顷时来，记取筠松真妙诀。】
　　
　　蒋注：上文说到山情水意，都天大卦之理尽矣；此节又赞叹而言。此都天宝照，不轻传世，若有人能得，以此观山玩水，一到山情水意，宾主相交之处，用杨公诀法扦之，顷刻之间，造化在手。盖一片热肠，深望人之信从而发此叹也。
　　
　　【天有三奇地六仪，天有九星地九宫，十二地支天干十，干属阳兮支属阴，时师专论这般诀，误尽阎浮世上人。阴阳动静如明得，配合生生妙处寻。】
　　
　　蒋注：言篇赞叹已足，此又引奇门以比论者，盖奇门主地；从洛书来，与地理大卦，同出一原，而时师用错，所以不验，惟有大五行，是奇门真诀，欲知此诀，只在阴阳一动一静之间，求其配合生生之妙，则在在有一阴阳，非干是阳，支是阴，如此板格而已。盖动静，即是山情水意，即是城门一诀，即是收山出煞，用一卦法，所谓龙到头者此也，所谓龙身出脉者此也，所谓龙空气不空者此也；是名真宾主，是名真夫妇，是名真雌雄。此篇又提出此二字，与上篇第三章动静中间求一语，首尾相应，杨公之旨，抑亦微之显矣夫。姜氏日，中篇一十三节，共一百四十六句，皆申明上篇第三章以下未尽之义，以终平洋龙穴之变。
　　
　　宝照经
　　
　　下篇
　　
　　蒋注：上下二篇，历叙山龙平洋龙正变之旨，自始至终，有木有末，文虽断续，而义则相蒙。下篇所言，不过前篇余义，而错杂言之，无有条贯，每章各论一事，文无承接，义无照应，浅者极浅，深者极深，学者分别观之可也。
　　
　　【寻得真龙龙虎飞，水城屈曲抱身归，言朝旗鼓马相应，下后离乡着紫衣。】
　　
　　蒋注：此节专指山龙而言。真龙之穴，龙虎分飞，非其病也，真龙行急，龙虎之相随亦急，急则两砂之末，乘势逆回，有似分飞，昔人指为曜气，正真龙灵气发露之象也。然情既向外，则人事亦应之，主子孙他方发达，谓之离乡砂也。
　　
　　【乙字水缠在穴前，下砂收锁穴天然，当中九曲来朝穴，悠扬潴蓄斗量钱，两畔朝归穴后歇，定然龙在水中蟠，若有声为数钱水，催官上马御阶言。】
　　
　　蒋注：自此以下八节，皆平洋水局形体吉凶之辨。此节言曲水缠身之格，欧在穴后，正前篇所谓后龙空坐正穴也。数钱水，假借为义，俗而巧。
　　
　　【安坟最要看中阳，宽抱明堂水聚囊，出夹结成玄字样，朝来鸾凤舞呈祥，外阳起眼人皆见，乙字弯身玉带长，更有内阳坐穴法，神机出处觅神方。】
　　
　　蒋注：此言堂气形局之美。至于内阳坐穴法，正前为所谓来龙正坐，及城门一卦之诀也，非神机仙术，乌足以语此。
　　
　　【水直朝来最不祥，一条直是一条鎗，两条名为插胁水，三条云是三刑伤，四水射来为四杀，八水名为八杀殃。直来反去拖刀杀，徒流客死少年亡，时师只说下砂逆，祸来极速怎堪当。塍圳街路如此样？亟宜迁改免灾殃。】
　　
　　蒋注：此节极言直来凶格。盖水神最忌木火，以其有杀气、无元气也；纵属来朝，亦有损无益，况诸路交驰，漏风冲泄乎？旺元犹可，衰运无唯类矣。
　　
　　【前水来朝又摆头，淫邪凶恶不知羞。干流自是名绳索，自缢因公败可忧。】
　　
　　蒋注：此曲水凶格，水神虽以曲为吉，然曲处须节节整齐，乃合星格，若摆头斜去，及如绳索样，或大或小，或疏或密，或正或款，皆是吉而凶，纵然发福，必有破败。
　　
　　【左边水射长男死，右边水射少男亡。水直若然当面射，中男离乡死道旁。东西南北水射腰，房房横死绝根苗，贪淫男女风声恶，曲背驼腰家寂寥。左边水反长男绝，离乡忤逆皆因此，右边水反少男伤，风吹妇女随人走，当面水反中切当，断定中男有损伤，左右中反房房绝，切忌坟茔遭此劫。】
　　
　　蒋注：以上数节，虽义浅而辞鄙，然其应甚速，以其切于用也，故存之。惟公位之分，不可尽拘耳。
　　
　　【一水裹头名断城，下之虽发未为荣，儿孙久后房房绝，水到砂收反主兴。】
　　
　　蒋注：平洋穴取近水，三方皆可逼窄，惟穴前明堂，须宽容不迫，展舒穴气：若一水裹头，穴无余气，虽环抱亦不发，若面前另有一枝水到，则又以接水呈秀，其逼窄之气，有所发泄，反不为凶尔。
　　
　　【茶槽之水实堪忧，莫作荫龙一例求，穴前太逼割唇脚，不见荣兮反见愁。】
　　
　　蒋注：穴前池塘，水聚天心，名荫龙水，本为吉局，若硬直深坑，形似茶槽，既非佳格，或明堂宽旷，犹未见凶；更加急葬，穴气大逼，则有凶无吉矣。同一穴前池水，形局软硬，立穴缓急，其应不同，不可不深辨也。
　　
　　【玄武摆头有多般，未可悭然执一端，或斜或侧或正出，须凭直节对堂安。摆头直出是分龙，须审何家龙脉踪，大山出脉分三诀，未许专将一路穷。】
　　
　　蒋注：玄武水来，本合后空活龙之格，宜为正坐之穴矣。然亦须详其来法，以辨纯杂，定吉凶，未可执一也。盖水有偏出正出不同，惟直节对堂安，乃是真玄武水，若摆头曲来，而又直出言去，一曲一直之间，龙脉不一，是谓分龙，不必分两道而后谓之分龙也。须察其曲来是何脉，直去是何脉，细细推详，而后可定其何家踪迹？以便下卦。若是水大，则不止一宫之气，正坐是一脉，偏左又是一脉，偏右又是一脉，故云分三诀也。论坐后之脉，精详曲当，搜剔无遗，乃至于此，可谓明察秋毫者耶。
　　
　　【家家坟宅后高悬，太阳不照太阳偏，必主其冢多寂寞，男孤女寡实堪怜。】
　　
　　蒋注：此节后空之义，因世人都喜后高，故复叮咛如此。人但知后高为有坐托，不知其掩蔽阳光，而偏照阴气，生机斩绝，人口伶仃，故有孤寡之应也，可不戒与。予观人家穴后，有挑筑两三重照山，以补后托，未有不大损人丁，甚至败绝无后者；利害攸关，特为指出。此节单言平洋格法；若是山龙之穴，则又以后高为太阳正照而吉，后空为太阳失陷而凶。读者莫错误会也。
　　
　　【贪武辅弼巨门龙，方可登山细认踪，水去山朝皆有地，不离五吉在其中。】
　　
　　蒋注：此节及下文九星，皆指形局而言。盖见其星体合吉，方登山而定其方位，若形局方位皆吉，即水去亦吉。今人动云？第一莫下去水地，谬矣。
　　
　　【破禄廉文凶恶龙，世人坟宅莫相逢，若然误作阴阳宅，纵有奇峰到底凶。】
　　
　　蒋注：此二节，专言平洋九星水法。
　　
　　【本山来龙立本向，返吟伏吟祸难当，自缢离乡蛇虎害，作贼充军上法扬，明得三星五吉向，转祸为祥大吉昌。】
　　
　　蒋注：本山本向，非子龙子向，丑龙丑向，倒骑龙之谓也。盖指八卦纳甲而言；山龙有纳甲本卦向法，皆净阴净阳；其在平洋向法，反不拘净阴净阳，而以本卦纳甲干支，位位作返吟伏吟，凶不可当。三星与五吉不同，三星言龙体，五吉言卦气，消详龙体于卦气之中，自有天然向法，可不犯本官，而灾变为祥矣。
　　
　　【龙真穴正误立向，阴阳差错悔吝生，几为奔走赴朝廷，纔到朝廷帝怒形，缘师不晓龙何向，坟头下了剥官星。】
　　
　　蒋注：此言龙穴虽真，而误立本官之向，阴阳不和，至于剥官也。盖地理虽以龙穴为重，发与不发，专由龙穴而立向坐宫。又穴中迎神引气之主宰，此处不清洁，如玉之瑕，不成美器矣。致广大而尽精微，又何可不详审也耶。此所谓向，非以山向五行起长生为消纳也；亦非小元空生出克出生入克入之说；学者慎之。姜氏日：以上四节，皆言平洋理气之用。
　　
　　【寻龙过气寻三节，父母宗校要分别，孟山须要孟山连，仲山须要仲山接，干奇支耦细推详，节节照定何脉良，若是阳差与阴错，纵吉星辰发不长，一节吉龙一代发，如逢杂乱便参商。】
　　
　　蒋注：此等卦理，中上二篇，论之已详，反复叮咛，致其深切之意；又指明发福世
　　代久暂之应，全在龙脉节数长短，故父母宗校要分别也。
　　
　　【先识龙脉认祖宗，蜂腰鹤膝是真踪，要知吉地行笼止，两水相交夹一龙，夫妇同行脉路明，须认刘郎别处寻。平洋大水收小水，不用砂关发福久，水口石似人物形，定出擎天调鼎臣。】
　　
　　蒋注：此节兼论山龙平洋。言山龙真脉，则取蜂腰鹤膝为过峡；而平洋则不然，只取两水相交，为来龙行脉，不在过峡上看脉也。但须脉上推求，识干支纯杂，夫妇配合之理；如此官不合，又当别求他宫，不可牵强误下，故云刘郎别处寻。且山龙取砂为关；而平洋不用砂关，只要大水龙行收入小水结穴，有此小水，引动龙神，千流万脉，其精液皆注归于小水，以荫穴气。此平洋下穴秘旨，一语道破，混沌之窍凿矣。观此则知所谓两水相交；非谓左右两水会穴前，而龙从中出、谓之行龙也；正谓大水与小水相交之处，乃真龙之行，真穴之止也。既有此小水，收尽源头，又何虑砂水之为我用与否？岂砂之拦阻能强之者耶；人且不可强，而况于水。若水口捍门，此山笼大地雄峙一方之势。盖将山比拟，杨公秘慎之旨，互文隐意，虽若并陈，大旨偏重平洋，而以山龙相映发，以辨其不同途尔。贵学者言外会心；若不知剖析，而视为一合之说，将杂乱而无绪矣。
　　
　　【龙若直来不带关，支兼干出是福山，立得吉向无差误，催禄催官指日间。】
　　
　　蒋注，此亦上下二篇所已详。盖以四正为例，而其余自在言外，非位位取地支也。
　　
　　【乾坤艮巽脉过凹，节节同行不混淆，向对甲庚壬丙水，儿孙列士更分茅。仲山过脉不带关，三节山水同到前，断定三代出官贵，古人准验无虚言。】
　　
　　蒋注：此则单指四隅龙格，反取干神，并不言及辰戌丑未，则其非专重地支可知矣。脉是内气，而向对之水是外气，两不相妨也。杨公辨龙审卦之妙，口口说重地支，而本旨实非重地支，世人被他瞒过多矣，岂知一只眼逗漏于此节，学者其毋忽哉。
　　
　　【发龙多向支神取，若是干神又不同；支若载干为夫妇，干苦带支是鬼龙；子癸为吉壬子凶，三字真假在其中。乾坤艮巽天然穴，水来当面是真龙；要识真龙结真穴，只在龙脉两三节，三节不乱是真龙，有穴定然奇妙绝。千金难买此玄文，福缘遇者毋轻泄，依图立向不差分，荣华富贵无休歇；时师不明勉强扦，虽发不久即败绝。】
　　
　　蒋注：发龙多取支神，此乃用支之卦也。干神不曰无取，而乃曰若是干神又不同，明明有用干之时，而特与用支者不同尔。干带支为鬼龙，只就子癸壬子一宫为例，其真其价，三字之中，迥然差别。何以乾坤艮巽，独名天然穴；盖直以乾坤艮巽为龙，不更转寻名相，故曰天然；若他笼则干支卦位，非一名矣。水来当面是真笼，此语石破天惊，鬼当夜哭，盖乾坤艮巽之穴，又与取支恶干者不同；观此则宝照之诀，实非单重支神，洞然明白矣。至于格龙之法，止要两三节不差错，则卦气已全，不必更求于四五节之外，恐人拘泥太过，遇着好龙，当面错过，所以发此，非杨公迁就之说也。但此两三节，定要清纯，若到头节数，略有勉强，不能无误，又戒作者须其难其慎也。
　　
　　【一个星辰一节龙，龙来长短定枯荣，孟仲季山无杂乱，数产人龙上九重，节数多时富贵久，一代风光一节龙。】
　　
　　蒋注：此亦论平洋龙神节数，以定世代近远之应，总在行度之纯杂上断也。
　　
　　平砂玉尺辨伪
　　国朝　蒋平阶大鸿着
　　
　　辨伪总论
　　地理多伪书，平尺者，伪之尤者也，或曰是书也，以目视之俨然经也，子独辨其伪何居曰，惟世皆以为经也，余用是不能无辨，今之术家守之为金科玉律，如萧何之定汉法，苟出乎此，不得为地理之正道，术士非此不克行，主家非此不敢信，父以教其子，师以传其弟，果能识此，即可以自号于人曰堪舆家，延之上座，操人身家祸福之柄而不让，拜人酒食金帛之赐而无渐，是以当世江湖之客，宝此书为衣食之利器，譬农之来耜，工之斧斤，其于谋生之策，可操劵而得也，有朝开卷而成诵暮，挟南车以行术者矣，岂知其足以祸世，如是之酷哉，知其祸世而不辨，余其无人心者哉，或曰是书之来也远矣，千又安知其为伪也，乃从而辨之曰，我亦辨之以理而已矣，或曰亦一理也，彼亦一理也，安知子之理是，而彼之理非，与曰余邀惠于先之贤哲，而授余以黄石青鸟，杨公幕讲之秘要，窃自谓于地理之道，得之真而见之确矣，故于古今以来，所谓地理之书无所不毕览，凡书之合于秘要者为真，不合秘要者为伪，而此书不合之尤者也，既得先贤之秘要，又尝近自三吴两浙，远之齐鲁，豫章八闽之墟，纵观近代名家墓宅，以及先世帝王圣贤陵墓古迹，考其离合，正其是非，凡理之取验者为真，无所取验者为伪，而此书不验之尤者也，故敢断其伪也，盖以黄石青乌杨公幕讲断之，以名家墓宅先世古迹断之，非余敢以私见臆断之也，或曰，然则秉忠之譔，伯温之注盅，与曰此其所以为伪也，夫地理者裁成天地之道，辅相天地之宜，以经邦定国，祸福斯民者也，三代以上明君哲相，无不知之，世道下衰，其说隐秘而寄之乎山泽之癯，逃名避世之士智者得之，尝以辅翼兴王，扶持景运而其说之至者，不敢显然以告世也，文成公之事太祖，其最著者矣，及其没也，尽举生平所用，天文地理数学之书，进之内府，从无片言只字存于家，而教其子孙，况肯著书立说，以传当世耶，故凡世本之称青田者，皆伪也，均之佐命之英，知青田则知秉忠矣，或曰，何是书之文辞井井乎若有可观者也，曰其辞近是其理则非，盖亦世之通人而不知地理者，以意为之而传会其说，托之乎二公者也，余特指其谬而一一辨之，将以救天下之溺于其说者。
　　
　　辨顺水行龙
　　
　　山龙之脉与平洋龙脉，皆因水而验其脉之动静，而皆不以水而限其脉之去来。今先言山龙。夫，山刚质也，水柔质也，山之孔窍而水出焉。故两山之间，必有一水，山洼下之处，即水流行之道。水随山而行，非山随水而行也。山之高者，脉所从起；山之卑者，脉所从止。山自高而卑，故水亦从之自高而卑，此一定之理也。往往大溪大涧之旁，小干龙所憩焉；大江大河之侧，大干龙所休焉。盖来山之众支聚乎此，故来水之众泒亦聚乎此也。然据水之顺逆而论脉之行止，但可就其大概而言尔，若必谓水于此界，脉必于此断；水向左流，脉必不向右行，则不可也。夫龙脉之起伏转折，千变而不穷。有从小江小湖崩洪而过者矣；有从大江大河，越数百十里不知其踪迹端倪而过者矣；有收本身元辰小水，逆行收数里而结者矣；有向大干水逆奔数百里而结者矣。龙之真者，水愈断而其过脉愈奇，势愈逆而其骨力愈壮，岂一水之横流，可遏之使断，牵之使前乎？今《玉尺》云：顺水直冲而逆回结穴，方知体段之真，若逆水直冲而合襟在后，断是虚花之地。众水趋归东北，而坤申之气施生；群流来向巽（震）辰，而干亥之龙毓秀。甲卯成胎，不含酉辛之气；午丁生意，岂乘坎癸之灵。据此而言，是天下必无逆水之龙也。岂其然哉。
　　
　　或曰：子所言，山龙也；《玉尺》所言，平壤也。故其言曰：干源旷野，铺毡细认交襟；极陇平坡，月角详看住结。山龙有脉可据，故有逆水之穴，平壤无脉可寻，只就流神之来去，认气之行止，岂与山之过峡起伏，同年而语乎。子生平专分山水二龙以正告天下，何又执此论也？
　　
　　解之曰：「平壤固纯以流神辨气，与山之脉峡不同，至以水之来去为气之行止，则我不取。我以为酉辛水到，则甲卯之脉愈真；癸坎流来，则午丁之灵益显。坤申生气，众水必无东北之趋；干亥成龙，群流必无巽辰之向。由此而言，《玉尺》不但于山龙特行特结之妙茫然未知，且于平壤雌雄交媾之机大相背谬。至其统论三大干龙，而以为北干乃昆仑之丑艮出脉，而龙皆坤申；南干乃昆仑之巽辰出脉，而龙皆干亥；中条乃昆仑之寅甲、卯乙出脉，而龙皆庚酉辛。注者遂实其解曰：北干无离巽艮震穴，中干无震巽艮穴；建康只有南离、临安只有坤兑、八闽只有坤申，固哉，《玉尺》之言也。夫，举天下之大势，大抵自兑之震、自干之巽、自坤之艮者，地势之从高而下然也。至于龙之剥换转变，岂拘一方。真脉性喜逆行，大地每多朝祖，若执此书顺水直冲之说，遇上格大地，反以为不合理气而弃之，而专取倾泻奔流，荡然无气之地，误以为真结而葬之，其诒害于人，乌有限量，余故不得已，而叮咛反复以辨之也。
　　
　　辨贵阴贱阳
　　
　　易曰：立天之道，曰阴与阳，惟此二气，体无不具，用无不包，是二者不可偏废，故曰孤阳不生，独阴不长，是二者未尝相离。故曰阳根于阴，阴根于阳。舍阳而言阴，非阴也、舍阴而言阳，非阳也。圣人作易，必扶阳抑阴者，何也？曰，道一而已，故曰干分而为二，而名之曰坤。以两仪之对待者言，曰阴阳；以一元之浑然者言，惟阳而已。言阳，而阴在其中矣。就人事言，则阳为君子、阴为小人。内君子外小人为泰、内小人外君子为否。由此言之，阳与阴不可分也。苟其分之，则贵阳阴，如圣人之作易。何也，若贵阴贱阳，是背乎圣人作易之旨，而乱天地之正道也。《玉尺》乃以艮巽震兑四卦为阴之旺相而贵之，以乾坤坎离为阳之孤虚而贱之。即以纳甲，八干十二支。丙纳于艮、辛纳于巽。庚纳于震而亥卯未从之，丁纳于兑而己酉丑从之，十者皆谓之阴而贵。以甲纳干，以乙纳坤，以癸纳坎而子申辰从之，以壬纳离而午寅戌从之，十者皆谓之阳而贱。于是当世之言地理者，不论地之真伪若何，凡见阴龙阴水阴向，则概谓之吉，而见阳龙阳水阳向，则概谓之凶，此乖谬之甚者也。夫，吉凶之理莫着于易，易六十四卦各有其吉，各有其凶，八卦，六十四卦之父母也，岂有四卦纯吉、四卦纯凶之理。八干十二支亦然，吾谓论地，只论其是地非地，不当论其属何卦体，属何干支。若果龙真穴的，水神环抱，坐向得宜，虽阳亦吉也。若龙非真来，穴非真结，砂飞水背，坐向偏斜，虽阴亦凶也。又拘所谓三吉六秀，而以为出于天星，考之天官家言，紫微垣在中国之壬亥方，而太微垣在丙午方，天市垣在寅艮方。且周天二十八宿分布十二宫，皆能为福，皆为灾。地之二十四干支上应列宿，亦犹是也。何以在此为吉，在彼为凶，此与天星之理全乎不合？至谓乾坤老亢、辰戌为魁罡、丑未为暗金煞，然种种悖理。夫乾坤为诸卦之父母，六子皆其所产，何得为凶。老嫩之辨在于龙，龙之出身嫩也，即乾坤亦嫩也；龙之出身老，即巽辛兑丁亦老也。斗之戴匡为天魁，斗柄所指为天罡，此枢干四时，斟酌元气，造化之大柄也。理数家以为天罡所指，众煞潜形，何吉如之，而反以为凶耶。五行皆天地之经纬，何独忌四金？庚酉辛，金之最坚刚者也，既不害其为吉，而独忌四隅之暗金，甚无谓矣。诸如此类，管郭杨赖从无明文，不知妄作，流毒天下，始作俑者其无后乎。我不禁临文而三叹也。
　　
　　辨龙五行所属
　　
　　盈天地间只有八卦。先天之位，曰乾坤定位，山泽通气，风雷相薄，水火不相射。八卦总之阴而已，山阳泽阴、雷阳风阴、火阳水阴，皆两仪对待之象。对待之中，化机出焉。所谓玄牝之门，是为天地根，一阴一阳之谓道。八卦者，天地之体；五行者，天地之用。当其为体之时，未可以用言也。故坎虽为水，此先天之水，不可以有形之水言也；离虽为火，此先天之火，不可以有形之火言也。故艮为山而不可以土言也、兑为泽而不可以金言也、震巽为风雷而可以木言也。若论后天方位八卦，而以坎位北而为水、以离位南而为火、以震位东而为木、以兑位西而为金，似矣。四隅皆土也，又何以巽木干金不随四季，而随春秋耶？此八卦五行之一谬也。及论二十四龙则又造为三合之说。复附会之以双山，更属支离牵强而全无凭据。夫，既以东南西北为四正五行，则巳丙丁皆从离以为火、亥壬癸皆从坎而为水、寅甲乙皆从震而为木、申庚辛皆从兑而为金，辰戌丑未皆从四隅以为土，犹之可也。今又以子合申辰而为水、并其邻之坤壬乙亦化为水；以午合寅戌而为火，并其邻之艮丙辛亦化为火；以卯合亥未而为木，并其邻之干甲丁亦化为木；以酉合已丑而为金，并其邻之巽庚癸亦化为金。论八卦则卦爻错乱，论四令则方位颠倒，此三合双山之再谬也。所谓多岐亡羊，朝令夕改，自相矛盾，不持悖于理义，亦不通于辞说者矣。又以龙脉之左旋右旋，而分五行之阴阳，曰亥龙自甲卯乙、丑艮寅、壬子癸方来者为阳木龙；亥龙自未坤申、庚酉辛、戌干方来者为阴木龙。其余无不皆然，谬之谬者也。又以龙之所属而起长生、沐浴、冠带、临官、帝旺、衰、病、死、墓、绝、胎、养；又以龙顺逆之阴阳分起长生，曰阳木在甲，长生在亥，旺于卯、墓于未；阴木属乙，长生在午、旺于寅、墓于戌。其余无不皆然。举世若狂以为定理，真可哀痛矣。夫五行者，阴阳二气之精华，散于万象，周流六虚，盈天地之内，无处不有五行之气，无物不具
　　
