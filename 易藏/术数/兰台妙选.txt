             
  《兰台妙选》
兰台妙选
上篇 原出琴堂次专以纳音地支取象
人禀三命
　天元，地元，人元谓之三命数周六旬
　自甲子起，至癸亥，每甲管十支辰，共六十日也
虽仗根基之稳　如春木，夏火，秋金，冬水土，于四季各得其时生旺，此谓根基稳固也
未饶格局之真格者，取用于生月。何神为用以定其格局者，支辰见申子辰，亥卯未，巳酉丑者谓之局者是也
有禄马之往来反居贫贱
　禄者，官;马者，财也。失地反贱
坐凶煞之交互却主光荣
　凶煞者，七煞，羊刃，伤官也。有制得地，反主荣贵
盖缘格局高而凶煞伏藏
　如甲以庚为煞，遇丙火制服，藏于地支之下，谓之藏根基弱而贵神向用
　如甲木生于秋八月，为基弱之地。酉中辛为官贵，无伤可以向用
是故马化龙驹奔凤阙，器业峥嵘
　午属马，辰属龙，酉为凤。以此取象，人得丙午，壬辰合酉可以类此蛇化青龙入天池，功名赫奕
巳属蛇，辰属龙，丙午丁未为天池。巳人得辰而为青龙，更逢丙午丁未，则腾跃必矣。亦须得时者为荣。若生居闭蛰之时，止是虚名虚誉而已。若辰见巳，反为以大就小，经云:蛇生龙穴则进，龙生蛇穴则退
耀日月之光则宝剑冲于牛斗，斗牛，丑宫也
如壬申日，柱中得丑为妙，金性至申酉而至刚，故以壬申癸酉剑锋金以取其象，金即宝剑也，二十八宿丑则属牛分野，以壬申癸酉而得丑，为剑气冲牛斗。柱中若乙丑为正，若得癸丑，则为剑之匣矣。己丑丁丑则非，癸丑为匣，纳音属木论
逞江河之量则灵槎入于天河，槎犹枯木之象
无根之木得丙午丁未为妙。甲木乃阳木，无根可言。槎也，虽五行之内，无土并不生旺者为正。若有土栽培，则不漂流于水也。天河，即丙午丁未是也。若本无根之木，而得丙午丁未，于柱中正合此格。定断以湖海之士，逞江河之量，信不诬矣
兔入月宫，卯年亲于己未
卯之肖为兔，己未是为月之宫也，若卯年生人，见己未是月宫也，己未生人得卯时
亦可借用。但月虽遇夜方明，亦须要辛卯，方谓之玉兔
麟逢凤沼，辰命跨于金牛，酉宫为金牛
辰为龙，为麟，为龙池。酉为鸡，为凤沼。金牛乃酉上所配之星也，若辰命得酉，为麟逢
凤沼，酉人得辰亦可借用
荣庆双亲，必要子归母腹
五行生我者为父母是也，我生为子孙。母，腹胎也。且如以金生水，则金为水之母，水为金之子也。木生火，则木为火之母，火为母之子孙也。所谓母腹者，胎宫长生宫皆是。金在卯须得己卯，己卯属土，土能生金。又如木在酉，须得乙酉，乙酉属水，水能生木。木生在亥，须得癸亥，癸亥属水，水能生木，此谓子归母腹。余皆仿此。若金生人，遇丁卯，乙巳，木生人遇癸酉，辛亥，则是胎中受克。生时是鬼也，非贫则夭之命，水火土命皆仿此
休垂后裔则是水绕花堤，休美也
两木在内，两水在外者是。凡有根蒂枝叶者，谓之花，五行之木，皆可引用。命中若得两木在内，两水在外，木不至于火炎，水不至于飘荡，便为水绕花堤之格。盖水之性本清，花之色本艳，性与色两相宜，水之德本智，木之德本仁，仁与智者相会相资相德，无藩篱之捍隔，则生福有基，庆源无涯矣
藏珠于渊海之中，癸亥喜逢于甲子，亥子北方为海之地
甲子乙丑，有名无形之珠也。东方朔以蚌蛤名之，癸亥三元俱属水，所以为渊源。故癸亥乃渊源之水，谓之藏珠于海也
腾身于云汉之上，宝剑为化于青龙
壬申癸酉为宝剑，壬申癸酉生人，得壬辰时，乃化为龙。庚辰甲辰亦可引用。若戊辰水必化，丙辰虽化而未免蟠于泥矣。二者不合此格
壬辰逢癸亥而龙跃天门，亥为天门
辰则为龙，亥则为干，合为天。或者一见辰生人得亥时，便为龙跃天门，不知龙与天门皆当得其正为佳。取壬辰为水
己未遇酉宫则月生沧海
己酉见己未，太阴入庙在未。故己未火象于太阴，(酉)为入夜之时，又为沧海之宫，若己未生人而得酉时，正合此格。乙酉癸酉辛酉为妙，己酉丁酉次之
蚌珠照月而烺然烁众
甲子乙丑为蚌蛤之荣，月宫乃己未是也。盖蚌蛤采太阴之华，二者最喜相见。甲子乙丑生人得己未时，正合此格。若己未生人，得甲子乙丑时，亦可引用取之
金马嘶风而卓尔超群，风取巽宫也，巳为是
午为马，庚午甲午为金马，巳为巽风，庚午甲午生人得巳时乃合此格。辛巳为最，余则福轻。若本生驿马在日，而时宫见巳，亦可引用。又如申子辰马在寅，得壬寅属金，是为金马，而逢巳时，亦为此格。余皆仿此
云龙风虎带顺者，早擢甲科
云龙风虎者，寅卯辰巳也，寅为虎，卯为雷，辰为龙，巳为风。但得寅卯辰巳一顺为妙，则力重。倒乱者则力轻，断分贵贱
争斗伏降更贵者，少登天府
争斗伏降者，下四位克生年。一争，二斗，三降，四伏。又云:独力不怕，更有贵神助之，大富大贵，坐空则福轻
日月分秀兮，有泽润生民之德
戊午己未天上火，(火)在天上，故戊午得太阳正位，己未得太阴正位。然日明于昼，月明于夜，日月各自分权。盖太阳出入于卯酉，晦于戌，故戊午生人须得亥子丑为应格，二者若晦而不明，则何以言福?惟日月各自分权，明则为福也
桑柳成林兮，怀任重致远之才
壬子癸丑为桑柘，壬午癸未为杨柳。若壬子癸丑生人，得壬午癸未。壬午癸未生人，得壬子癸丑时。皆合格。亦要当时为荣。若凋零衰朽，虽成材必不成材矣
脱体化神，超凡入圣
六十花甲子之体，各有大小，各有轻重，各有入圣。金命，甲子乙丑壬寅癸卯庚辰辛巳甲午乙未，得壬申癸酉庚戌辛亥。木命，壬子癸丑壬午癸未庚申辛酉戊戌己亥，得庚寅辛卯戊辰己巳。土命，庚子辛丑丙辰丁巳庚午辛未戊申己酉，得丙戌丁亥戊寅己卯。此三者皆为脱体化神。如火命，丙寅丁卯甲辰乙巳丙申丁酉甲戌乙亥，得戊子己丑戊午己未。水命，丙子丁丑甲寅乙卯壬辰癸巳壬戌癸亥，而得丙午丁未，则为超凡入圣。要之有所变化者，皆有所成就。非若拘拘自守，执一不通而无超达也
攀龙附凤，志气冲霄
辰为龙宫，酉为凤沼，以辰合酉，皆可以攀龙麟而附凤翼。但其中有(乙)酉见庚辰，或庚辰见乙酉则非，盖乙与庚合，辰与酉合，乙禄卯，刃在辰，庚禄申，刃在酉，辰酉二位中，有紫暗大煞故也。当推详其外有无刑煞，若其外刑煞重，则为凶命也
龙虎包承
辰为龙，寅为虎，命有寅中藏巳，或有丑，或有卯，或有巳，中藏寅辰，皆合此格
凤凰恋禄
天干三字同，而一字异者，为三干凤凰。如三甲一乙，三乙一甲之类。年月日时之中
皆藏寅辰，有凤凰而又见禄，合此格
昆山片玉
　金生人见戊寅是也，或戊寅生人而得一金，皆合此格，二金三金非
桂林一枝，得之者勋高覆载之中，职处朝廷之上
己未生人，于秋月而见之乙未，乃合此格。乙未生人，而得己未亦是，二木三木者非丙丁入于干户，乃驾海之长虹
丙丁生人见乙亥辛亥是也。丁乃南方朱雀之神，赋炎上之性，造化借用为虹。干户，即亥上是也，乙亥与辛亥为正，丁生人得辛亥，乃为此格
庚辛值于巽宫，为啸风之猛虎
庚辛之位属金，为西方白虎之象。巳为风，若庚辛生得巳时，合此格。辛巳乙巳亦为妙
烈风雷雨，多利民济物之心
烈风雷雨者，乃戊子己丑，丙午丁未。戊己有寅，寅中有箕，箕星好风，酉中有毕，毕星好雨，更如{加}卯，春夏生显，秋冬虚贵
源远流清，禀秀德真儒之气
　源远流清者，水命见寅卯为源远，纳音见金为流清，若有土则虚名
三奇拱贵，则勋业超群
乙丙丁乃天上之三奇，甲戊庚乃地下之三奇，壬癸辛乃人中之三奇，乙己人拱鼠猴，丙丁人拱猪鸡，甲戊人拱牛羊，壬癸人拱兔蛇，庚辛人拱马虎，其中带三奇全，而拱贵者，亦合此格，其贵非常
五福集祥，则伟人间出
　年月日时胎，各出一旬者，止有四旬者则非
云凝薄露，逢寅卯而方荣
丙午丁未人居冬月，是为霜露。若年月上俱带严凝之气，则造化天寒。忽于日时见寅卯，则温和之气可解此冻，合此格
月照寒潭，遇申酉而必贵
己未为月，水生仲秋之后，谓是寒潭，己未生人得水，须有申酉方可言贵，盖四时之月，秋月最明，四时之水，秋水最清也
凤舞顺风，而威震千里
酉宫为凤，巳宫为风，酉人得巳，及生于五月，乃凤舞顺风。然风不谓之风，而谓之顺风者，须是丁巳乙巳己巳，方为合格。又须五行中无刑煞，无冲击，无破溃，方可。若其中不争，则酉见巳为破碎，巳见酉为卷帘，二煞鲜有不为凶者矣
马骤天廷，而官封万钟
马即驿马，干为天廷，即亥宫也。如巳酉丑生人马在亥，而得辛亥，正合此格也。余亥主福则轻，辛亥得金气故也
风雨作霖，有尊主庇民之德 
巳为巽，巽是风，丙午丁未是雨，或有龙有水有云是也，亦可言雨。此格生秋间，万物有赖，大造化之格局。春雨如常，三冬雨反主单寒贫贱之徒地天交泰，负经邦论道之才
申为坤，坤为地，亥为天门，是干，干为天，天位于上，地位于下，上下之势然也，而在易则为否，非交泰之象。必地在上，天在下，阴阳之气方为通接交泰，乃合此格者也龙虎拱门，名登天府
五行中以对[为]冲为天门。如酉人对冲是卯，则卯为之门，不见卯而得寅辰，一则为龙，一则为虎，是合此格也
贵人捧印，文占甲科
印即墓库也。火以戌为印，木以未为印，金以丑为印，水土以辰为印，丙申丁酉生人以猪鸡为贵，得酉与亥，拱一戊戌，为火之正印。壬辰癸巳生人以兔蛇为贵，得巳与卯，拱一庚辰，为水之正印，乃合此格。其它仿此而推
更逢官星入局，重紫重金。若值贵煞相扶，三公三少。少者，少傅，少保，少师也
既合前印之格，更带官星入局，贵人与刑煞相扶，则贵不可言。入局乃得地，如贾侍郎，辛酉生命，既合龙虎拱门，而寅为贵，丙属火，火生人为得地。又如姚尚书，丙申庚寅乙酉丁亥，既合贵人捧印格，丙丁猪贵为吉神，二位夹扶，丙用癸为官，癸属水，水临官在亥，为得地，故为美备
官居五府，盖为五行入垣
五行金木水火土，垣即墓库也。金人乙丑，水人壬辰，木人癸未，火人甲戌，土人丙辰，皆为入垣。或年月日时胎各带库，或本命一路皆逢印库，不为鬼库者，乃合此格也
位入三槐，必是三奇逢德
天上三奇甲戊庚，地下三奇乙丙丁，人中三奇壬癸辛，命带三奇，逢天月二德者，其富贵位入槐庭。如乙丙丁生于正月，甲戊庚生于十二月，壬癸辛生于六月者是也
三台驿马遇禄，而荣拜玉堂
本命连珠，得三位者，为台星。四位而虚一度位者，亦是。有三台而无禄马，犹可言贵。若更带禄马，尤为妙也
十干官星见贵，而上超金阙
十干，乃甲乙丙丁戊己庚辛壬癸是也。如年月日时胎带甲乙丙丁癸之类。是甲官辛，丙官癸，丁官壬，癸官戊。则十干皆带官星也。更见天乙贵人，岂不谓之美哉
龙居沧海，早得路于青云
辰为龙，壬戌癸亥为沧海，辰生人得壬戌癸亥，乃合此格。但春夏秋间得此格，为伏藏无用。惟冬生妙。乃当藏即藏也
虎卧荒丘，少脱身于白屋
寅为虎，辰戌丑未为土家三位，故借为荒丘。若寅生人，有辰戌丑未者，皆合于此格
。若二位一位者，主福亦轻，不得大福
月桂芬芳，而蜚声寰宇
己未得四木为吉，己未为月，三四木为桂，若己未生人，下得四木拱集，如月中仙桂芬芳，乃合此格。更要秋生方为贵也
官贵引从，而簉羽鸳行
簉，音镏，冲也。鸳行，如鸳鸟分序而立，如臣立于君侧，如壬寅见己丑己卯，壬寅见己卯为贵人，壬用己为官星，以卯为前引，以丑为后从，乃合此格也。正合壬贵兔卯藏
三奇暗合，而仗宪漕台
庚辛壬暗合乙丙丁，己癸乙暗合甲戊庚，丁戊丙暗合壬癸辛，皆为三奇暗合，造化得之最清，惟支辰重浊冲击者则破
一气为根，则刺史吏部
年月日时，皆水皆土皆木皆火皆金，但木须向荣，遇清中和气，火须自焰，不致火炎，土须厚重，始能持载，金须不刚不柔，无太过不及之患，水须有归，不至于泛滥无统，方合此格
拔茅连茹兮，愈坚愈固
天干地支，虚一夹一者是也。如甲年丙月戊日庚时，中连乙丁己，如子年寅月辰日午时，中自连卯丑巳。是谓既拔茅而茹自连。若年生月，月生日，日生时，自上接下者，亦是也
暗灯添油兮，弥久弥明
甲辰乙巳覆灯之火，可借为油，甲辰乙巳生人入夜而遇水，合此格。日生者非
金柜藏珠，早繁华于黄屋
金命之禄马，中央一辰是也。如辛巳生人得戌，是辛禄在酉，马在亥，不见酉亥，只在日时有戌，乃为合格。盖戌后有亥马，戌前有酉禄，虽不见禄马，而禄马藏于其中是也
灯花拂剑，植勋业于枫宸
壬申癸酉为宝剑，甲辰乙巳为灯，壬申癸酉生人得甲辰乙巳，或甲辰乙巳生人得壬申癸酉，皆合于此格也
月白风清
四时皆有月，而不如秋月之明。四时皆有风，而不如秋风之清。人命生居秋，而见己未与巳巽，或巳生人于秋而得己未，或己未生人于秋而见巳，皆合此格
花红柳绿
四时皆有花柳，皆不及于春也。人命生于春三月见木，若得壬午癸未为妙。壬午癸未杨柳也。或壬午癸未生于春是也
得及时者，官爵至于卿监。遇贵神者，名位显于华途
以二格喜其及时，不喜其失时。喜其遇贵，不喜其背贵。既得及时，而复遇贵。贵全显矣
魁星指南，有揽辔登车之能
甲辰乙巳丙午丁未戊申己酉庚戌辛亥壬子癸丑，此十位皆位魁星。此一旬生人，而得南方巳午未之日时，正合此格。亦须参酌生旺贵人神杀之轻重，稍为有用，皆可言贵。使于四方，必不辱君命矣
玉兔东生，负升堂入室之学
卯为兔，辛卯癸卯为玉兔。辛卯癸卯生人居东方者，乃为此格。若己未生人，而得辛卯癸卯，格局尤正
水火既济，何忧雁塔功名
火之性炎上，水之性润下。若火在上而水在下，则上下相违，而在卦以为既济。盖上者年月，下者日时。以其天干为上，地支为下者，则谬矣
棣萼芬芳，定有蝉联富贵
年为本，日为主，此言其本与主。年为兄，月为弟，日为兄，时为弟，此言其年主月日生时。人命中年月一体，日时一体，合而言之，止出二位
透顶连荣，而挺生贤辅
本命以一辰为顶，一位透出，一位相连，互换不绝者，乃合此格。以年遁月，以月遁日，以日遁时，上不至于干，下不至于枯，连荣之谓也
异香满路，而间产英豪
年月日时之天干，间年月日时之地支，为天干贵人者，为此格。所谓衮衣补阙，满路异香。若年干之贵，列于月日时中，不相凌犯者，亦合此格
杨柳拖金
壬午癸未为杨柳木，生于三春而得一金，乃合此格。失时而带重者，非也，不为拖金石榴喷火
庚申辛酉为石榴木，生于九夏，三个月共有九十日，而得其一火，乃合此格。失时而得火多者，非也。谓榴喷火，正在五月
苍松冬秀
岁寒松柏之后凋也。庚寅辛卯之木，非其它比也，盖其它之木，春而荣，夏而茂，秋而死，冬而迫于隆冬之气。独松柏之木，四时不改其色，枝干长青，须在三冬之景，愈见苍翠，故庚寅辛卯生人，一路皆属于冬令，尤为劲节之操丹桂秋香
己未生人得木，是丹桂生于秋月，乃为此格。蟾宫有桂，非木则无以借用，生于他时，则不芬芳，所谓秋风生桂枝，得之者科名有分，生不遇时，不在此例
聚精会神，而玉带金鱼
水为精，火为神，水火得地，乃精神俱足，亦为合格。然所谓神者，乃五行英灵之气，自生自旺者是也。故精神聚会者，无不显达也。如火居巳午未，水居亥子丑之地，而无克害者，亦可以语此例也
寒谷回春，而锦鞍绣勒
木生居三冬，受严凝之气所挠，极无生意。当困阻之时，而忽得寅卯辰三春之令，乃为寒谷回春之象，发达最易者也
极妙者，云腾雨施
子为坎，坎为云，丙子壬子为云，丙午丁未为雨，而丙午丁未生人，得丙子壬子，丙子壬子生人，得丙午丁未，皆合此格。但春月不宜休囚，夏月不宜太旺，三秋最喜有气，冬则为忧死败，春而休囚，则必妨于农事，夏而太旺，则未必不失于淫，秋而有气，则能救苏万物，冬而死败，则必至于作寒，要之此格，惟秋月得之者为最奇
最奇者，绿绕红围
绿谓柳，红谓木也，柳乃壬午癸未杨柳也，红谓庚申辛酉石榴木，凡木皆可。人命得壬午癸未，在年与时，其它木在月日，是为绿绕在外，红围在内，合此格者可取贵人登于月台，笔下文章灿星斗
贵人者，天乙贵人。月台者，即己未是也。甲戊庚生人得己未时，合此格。更若贵人互换，尤妙
黑煞朝于北斗，胸中志气盖乾坤
壬癸乃元武，为黑煞，北斗乃是丑，壬癸生人得丑时，乃合此格。癸人得两丑，更佳其它。刑煞则未必为福者也
拱揖端门，早遇九重之诏 
 
五行以午为端门，子为帝座。子午生人，若日时虚拱，午前有巳，午后有未，则为一拱一揖，而端门清肃，子人得之荣达会同帝阙，进端一品之荣
　亥位乃为帝宫也，后乎亥，则有戌酉申;前乎亥，则有子丑寅。若亥生人，而左右前后，会同贵气于本命，乃为此格。本命非亥，而年月日时，虚夹一亥，亦可借用
墨池泉涌，而器识渊源
　墨池，癸巳是也。泉涌，水长生是也。如金命人得癸已，乃合此格。更得吉神扶助者，必然贵矣
学海波深，而才华超卓
　学海者，水命人见申子辰全是也。无土有金即贵。明有龙虎，暗有风雷，辰龙，寅虎，巳风，卯雷。凡命中带寅午辰者是。明有龙虎，寅与辰拱得卯，辰与午拱得巳，暗拱风雷，得之者无有不贵。若明带风雷，暗藏龙虎亦贵
显带官星，隐藏禄马
　官星宜显不宜隐，禄马隐者反妙。如癸丑生得戊戌，是癸用戊为官，戊与癸合，拱得亥子，是癸禄在子，丑马在亥，合此格
职位何愁不显，进修岂患无成
　以上之格，取青紫如拾芥，又奚患栖迟而无成就者哉
干清坤夷，设施不苟
　戌亥为干，申为坤。干必清，坤必夷。干而遇云霄风雨，则不清矣，坤而遇刑煞冲战，则不夷矣。惟干无挠于上，坤无挠于下，上下帖然而安，方合于此格
天清地实，抱负非凡
　天轻清于上，地重浊于下，天而不虚，何以着日月星之取照?地而不实，何以载不齐之万物?如何谓之虚?有空是也。何谓之实?无空是也。如壬申生人见辛亥，是壬申乃甲子旬无亥，所以为天虚。辛亥乃甲辰旬有申，所以为地实。若天地并归，生换空亡者则非也
雷雨迎春逢辰卯，而沾濡万物
　震为雷，毕为雨，丙午丁未亦为雨，有雷雨生居十二月之间，此乃有迎春之意。若寅卯辰在日时，乃合此格，谓将进之气
扶桑出日见巳午，而光照四方
　戊午日，卯为扶桑之地，以午生人于卯月，日时或得巳午，正合此格。盖造物本由其渐，卯则方明，至巳午则普照天下，有骎骎向明之意。人命得此格，前程岂不光远哉
毕乌登于日宫，贵邻五府
　癸酉辛酉为毕乌，戊午为太阳之宫，癸酉辛酉生人而得戊午，或戊午生人而得辛酉癸酉，皆合此格。若乙酉丁酉则非谓之毕乌也
箕豹隐于山谷，名冠百僚
　寅为豹，又为山，若寅生人，而又得寅时，乃合此格。但庚寅喜甲寅丙寅，壬寅喜戊寅，格局为妙。寅为艮，艮为山，乃取之
真武当权
壬癸乃北方合煞之神，壬癸人但得子巳丑者，乃合此格。盖子正北方。巳中有蛇。丑中有龟。真武当权。知是人才而分端 
勾陈得位
　戊己为勾陈，正带夹拱，皆贵格。得位不亏，小信以成仁
金轝引从
从，去声
甲人禄在寅，辰为金轝，命前三辰为引，命后三辰为从，更兼拱夹，禄在驿马，共带三奇者，此为极品之贵格也
火土入堂
　甲辰乙巳为覆灯火，丙戌丁亥为屋上土，甲辰乙巳生人见丙戌丁亥全，合此格。夜生者贵。日生者则非。入此四格，持旌节之权，秉兵符之任，已上四格，人命带之，兼得贵神禄马扶助，必为出将入相
水居湖海之中，禀汪洋之硕量
　子为湖，壬戌癸亥为水，海者，若水命人得子，又得壬戌癸亥，则志量汪洋，施设宏大，前程久远
火震雷霆之地，着烜赫之威尊
　卯为雷霆之地，凡火命人，若生巳午而得卯时，乃合此格。若休囚死绝，或遇水深，虽卯时不能济。当以生旺取之，主威势之权衡
武跨将坛，虽繁剧而其神不乱
　凡命中带凶神恶煞，得为有用者，皆可言武。非特以武以生，为言也。子午卯酉是也，若子午卯酉生人，时宫带煞有用，乃武跨将坛，最主为人能剖繁治剧之政事
贵临印绶，纵富贵而其志不骄
　天干为阴，阴生阳，阳生阴为印绶。如甲见癸，乙见壬，丙见乙，丁见甲之类。是以甲为阳木，癸为阴水，阴水生为阳木是也。贵即天乙贵人，命中若得印绶，下带贵人者，虽贵极品，亦不易其所守
德合双鸳，坐槐庭而布政
　天干地支神，遇合为鸳，若双合者，则谓之双鸳合。命中干支带双合，而上有天德月德，或加临官，乃为此格。一位见合而见德者，格局不正也
官星四干，居棘寺以输忠
　四干者，乃年月日时四位之天干也。生者，乃官星遇长生有气之谓。如甲用辛为官，而得辛巳;辛用丙为官，而得丙寅之类。凡官星休囚歇灭者，非也
天关地轴，建元万卷诗书
　干为天关，坤为地轴，干中有亥，坤中有申，若辛亥见戊申，正合此格，春夏大贵
日精月华，动地三台宰辅
　卯酉为日月之精华，日月交阴之地，卯酉生人在于秋月，必主大贵，宰辅之职也
位极功高，列四方之正位
　子午卯酉，为极四方之正位;寅申巳亥，为东南西北之四维。若命中带四方正位，或带四维造化者，无不贵显。若缺一借一，与夫缺一符用，皆可合此格。虽辰戌丑未，亦可借用仿此
名昭位着，转一气之洪钧
　年月日皆属冬令，而时上忽然得寅，乃合此格。木人与水人为最，火人次之。盖木逢春则生旺，水逢东则顺流，火寅则名健，至于金则绝休，土则死病
双门夹禄，得之者凤阁鸾台
　如癸生人，禄在子，而亥丑谓之夹禄。且如癸酉生人见丙子，又辛亥乙丑是也。禄居子，马居亥，库居丑，正谓双门夹禄也
三秀盈门，遇之者玉堂金阙
　年月日时，多带天月二德三奇者是也
活禄兼于活马，入格则麟阁标名
　禄之旺，马之生，更得天德相助者，乃合此格者也
大煞并于喜神，入局则凤池显贵
　正月大煞居戌，同位合此格者，更得贵神之助，主功名显达
苍龙驾海，而金印悬腰
　甲辰戊辰为苍龙，壬戌癸亥为海，甲辰戊辰生人，而得壬戌癸亥;壬戌癸亥生人，而得甲辰戊辰，皆合此格也
朱雀腾空，而旌旗翳目
空，虚空也。非空亡也
丙丁火，乃南方朱雀之神也。若丙丁得巳午未之地，乃谓之朱雀腾空。丙丁生人得巳午，临于日时，方合此格。可以言贵
三元集旺，产超卓之英才
　三元，即天干，地支，纳音。此为天元，地元，人元也。命中带五行自旺之气，若四孟四季，则无自旺也
四字俱生抱出群之大器
　四字，乃年月日时纳音四位，乃命中带自生，居于四位，乃合此格者。如水生亥，火生寅主贵。惟寅申巳亥有此格局。四仲四季则无自生之理
桂林凤隐，佩印乘轩
　己未生人而见两木，是为桂林。酉为凤，其中带酉，方为凤隐。若有二木，非己未不可，谓之桂林。要见己未生酉时，方合此格
海藏龙潜，膏车秣马
藏去声
海藏者，壬戌癸亥是也。辰为龙，壬戌癸亥生人得辰时，乃为此格。盖海藏非龙则人得以玩，龙非海则无以藏形，可以相有而不可以相无也
入格者佩印乘轩，及时者名登显位
　此言前二格，各得其时入格乃贵。桂林凤隐宜于秋，海藏龙潜宜于冬，方言福
雷霆得门，遇之则名利超升
　戊子己丑雳霹火，为雷霆之象。卯为雷门，生于春夏月也。如戊子己丑生人见卯，卯生人见戊子己丑，及生于春夏，正合此格。不宜水多，生于秋冬，则不及时矣
福生有基，逢之则赀金满屋
　四位集福于帝座，主发于四方是也。不逢凶神恶煞，此乃大富之格也
三奇会于龙虎，叶赞扶持
　三奇者，乙丙丁，甲戊庚，壬癸辛是也。命中带三奇，而支神有寅有辰者不同，顺与乱皆可。况三奇入庙在辰，故合此格
四德见于旌旗藩宣屏翰
以亡神劫煞为旌旗。天月二德凡两见为四德，旌旗为亡神劫煞是也。如亥卯未亡神在寅，劫煞在申，则是寅为旌，申为旗。如巳酉丑亡神在申，劫煞在寅，则是申为旌，寅为旗。余皆仿此。如四季带亡劫，见两天月二德，则合此格也
胸中豪迈，贵人居词馆之中
　天乙居词馆，乃五行临官是也。如木临官在寅，庚辛人得之;水土临官在亥，丙丁人得之，其它仿此。若不见天乙贵人，又得福星贵人，天官贵人，太极贵人，皆可引用
笔底纵横，魁星入垣局之内
　魁星，得甲辰一旬于位，皆垣局，即五行之正库是也。甲辰乙巳得甲戌，丙午丁未得壬辰，戊申己酉得丙辰，庚戌辛亥得乙丑，壬子癸丑得癸未，皆为魁星入垣，合此格也。此外并无
贵人在玉堂之上，咫尺龙颜
　壬癸生人见卯为贵人，须得癸卯，乃为玉堂。壬癸生人见癸卯，正合此格
文星入词馆之中，从容凤阙
　乙亥丁巳为文星。如乙亥生人见丁巳，丁巳生人见乙亥，最为妙也
一旬内，三位四位，为公为卿
　年月日时在旬内是也。又兼逢官星，又见贵人，纳音相生，正合此格
五行中，自生自旺，不富即贵
　金辛巳自生，癸酉自旺，木己亥自生，辛卯自旺，水甲申自生，丙子自旺，火丙寅自生，戊午自旺，土戊申自生，庚子自旺。若命带自生自旺，便见亨通。若休囚死绝者，必不发福
得天地之和气者，早充观国之光
　寅卯辰为天地中和之气。命中年月日时带卯辰寅，三位俱全者，正合此格。四位而间一位者，则非。更若木人与火人得此，绝妙。如水命人，福轻。会金人得之，未必为福。三春水盛金衰火旺土赢
居坎离之正位者，高预南宫之选
　子宫为坎之正位，午宫为离之正位，以甲子生人，而得甲午丙午戊午时。或庚子生人，而得甲午庚午时。壬子生人，而得丙午时。是子喜见午，格局尤正。甲午生人，而得丙子戊子时。丙午生人，而得壬子戊子时。戊午生人，而得戊子庚子时。庚午生人得甲子丙子庚子时，是午见子，格局亦正。其余摘出者，未必合格。况子为水之所钟，午为火之所钟，子午中水火坎离相会者，极妙也
一旬包裹，独操千里之权
　如甲寅见癸亥，甲子见癸酉之类
一路连珠，早擅四方之誉
　天干地支相连，故云天干十脉之调匀，地支相连如珠玑
虚一时用者，文主台谏，武居将坛
　如甲子见壬申，数内，八十内缺一位，九位与癸合是也
得一分三者，生当封侯，死宜庙食
　如甲寅禄，五行中，寅午戌马居申，申子辰马居寅，凡禄神数，三合是也
五星七星拱揖，轻清者学士翰林，重浊者胄子武弁
　如甲子见戊辰，为五星拱揖，见庚午为七星拱揖，余皆仿此
四位八位包藏，有用者名士大夫，无用者富家巨室
　丙寅至己巳，为四位包藏，癸酉为八位包藏，余皆仿此
蚌珠吸月华兮见水，位极公卿
　甲戌为蚌珠，己未为月华，癸亥或下逢一位水，合此格
萤火照水滨兮遇秋，贵为卿监
　丙申丁酉为萤火，下逢一水是也，生于秋夜，正合此格。多则泛滥，若非及时，则为贱格。诗曰:萤因腐草出，难近太阳飞，若见三秋月，冬生囊聚奇。此至微至妙
三十六大贵，值之者，黄甲标名
　自本生年至时，顺数三十六位是也。盖三十六者，乃阴阳至贵之数，人命获之，岂不贵哉
二十四统全，得之者，青云稳步
　一岁有二十四气，自立春以始，积五日则为一候，积三候则为一气，二气则为一月，所以一年统为七十二候二十四气。命中一年数至时，得二十四位是也。盖自始而终，包含生施大德，合此格大贵
七日来复，喜气候之循环
　自本命顺数至第七位是也。如甲子见庚午，乙丑见辛未，丙寅见壬申之类。盖七日之气，若离一阴必就一阳，若离二阴必就二阳，若离三阴必就三阳，以其相对而分合，此者，皆是有贵也
六位后先，喜阴阳之对偶
　六位者，即本命数至第六位是也。如甲子得己巳，乙丑得庚午，为先六位。己巳得甲子，庚午得乙丑，为后六位。盖一为阳，二为阴，数至于六，乃三阴三阳，不偏多。主荣贵
大衍虚一，常人必无
　大衍之数五十，其用四十九之数，得之者，合于大衍。自本命数至四十九位是也
天地中分，奇才以产
　五行以干为天，以支为地。所谓中分者，支干各分一半是也。如甲子生甲午是，甲子至癸巳，三十之数已足。甲午再起一半。天于是中分。地于是中分。乙丑见乙未，丙寅见丙申，皆是天地中分之格也
，
体一用一犹一元默运之初
　体者，本命也。月则自年而遁，日则自月而生，时则自日而起，是年为体，月为用。月为体，日为用。日为体，时为用也。统而言之，其端皆起于本命。月日时同出一辰，是体一而用亦一也
居三隔三，象三才既分之后
　一生二，二生三，三生万物，故数至于三者，无穷之生施也。所谓居三阳者，自本命顺数至第三位者是也。如丙寅得戊辰，戊辰见庚午，庚午见壬申之类。盖一而二，二而三，是天地人三才之既分也。三才既居，造化以成，万物之原，人兹以立，人命合此三数，安得不为奇哉
一旬中睦集和气，麟阁标名
　年月日时，共出一旬者是也。又为一旬包裹唤天格。探真歌云:四位循环共一旬，还同兄弟一家人，玉堂厚禄数千户，金榜题名显二亲。合得者宜此断
十三位炳现魁星，凤池显职
　自本命数至第十三位是。如甲子生人得丙子，乙丑生人得丁丑之类，皆是十三位。但见魁星，惟甲辰一旬十位是也。余则无之。十三位，恰如甲辰旬中十三位尤妙
二仪贵显，学问渊源
　本命相连一位，日辰相连一位，皆为二仪。如甲子见乙丑，庚午见辛未，乙亥见丙子，辛巳见壬午，丙戌见丁亥，戊子见己丑，是两位连珠。而遇天乙贵人，乃二仪贵偶。若二偶连珠，丙前见亥，见鬼煞，乃贴身鬼位，反主生祸。须是贵偶，方为吉也
八位官星，文章俊迈
　本命顺数入八宫，得官星是。如甲子生得辛未，甲寅生得辛酉，庚申生得丁卯，庚寅生得丁酉，是为八位官星。此格得之者，多居侍从之列，非寻常之可比也
火明木秀，逢春月以为荣
　一气所至，则金鼠登魁，斗柄所指，则火生逢寅，三阳交泰，万物生辉，火至此光辉发越，木至此敷荣茂盛。夫东方木色青，南方火色赤，青赤相间，则文华。如戊午则见辛卯，己未则见庚寅，命中有木与火，生居三春，乃火明木秀。生居夏，则火太炎，木巳死。秋则并归死绝，冬则无气
金白水清，遇秋天则为贵
　三秋令，西方白帝司令。当此时，以金则白，以水则清。本命中有二金在下，二水在上。或一金三水，一水三金，相间生于秋月，则贵。春夏冬间，金未必白，水未必清，不合此格
虎卧凤阙，附凤非难
　寅为虎，酉为凤，寅生人见酉，酉生人见寅时，乃合此格。况寅宫有箕星，酉宫有毕星，箕星好风，毕星好雨，生逢其时，有风雨作霖之象。若虎憎鸡觜短，以其元辰日论之，则差之毫厘，谬以千里
鱼跃龙池，攀龙诚易
　鱼即亥，亥乃双鱼也。龙即辰，辰属龙。亥生人得壬辰时，乃合此格。辰人得亥则非，亥遇辰亦非。然以龙嫌猪面黑，果时无刑战，有官星贵人，此鱼跃龙池格无疑也
三奇三合，为邦家柱石之臣
　三合寅午戌，三奇见前，干带三奇，支带三合最好。三奇乃阴阳精气，见在三才者也。况支逢三合，有忽然相契之义，其福气浑涵，相资相得，岂不为贵哉
重盖重金，作庙堂瑰伟之客
　辰戌丑未为盖。命带二金，则重一金，此格极贵。或乙丑乙未庚辰生见庚戌，或庚戌生见乙丑乙未，互相见之，不畏刑冲
五星朝北，虚斗宿而名动缙绅
　五星，即五行金木水火土也。即非五星，北方正位，北辰躔斗牛分野之宫，视子尢重。命有戌有子有寅，虚拱一丑，乃五星朝北。更带五行全，格局乃为贵
万派流东，拱雷门而声振天地
　千源万派，无非水也。朝宗之势，未始不一。盖天高西北，地陷东南，水自西北以发源，自东南而顺注，天上有星皆拱北，世间无水不朝东。命中若三四水俱朝东，日时虚拱卯位，乃合此格
故阴阳之理，欲探其端倪，而造化之机，当识其变通
　五行或隐而显，四柱或晦而明，或无生旺而寿康，或乏贵官而显达，势若难辨，理或易晓，格局可据。如对镜以别妍丑，机缄悉露;若临水以照须眉，斯理一融，至神自悟
 
中篇
专论恶煞疾病，夭折贫愚之类 
命中贵贱，格分细微。详究渊源之旨，洞知造化之规。穷四柱之兴衰，深明得失，括五行之进退，便晓盈亏。纯粹全而高明，驳杂深而微贱。数切推于顺逆。杀要详而通变。
人谓鬼人，而生必乖时，物谓鬼物，而杀反破吉
煞中逢鬼，谓乖时也。生时遇众煞所聚，反克年干，是吉位逢凶，谓鬼物也。日时生吉时之宫，反恶煞冲刑克害。珞琭子曰:人有鬼人，物有鬼物，此之谓也
甲辛带煞而伤体，刺面悬针，刑刃逢凶而克身。分尸锋剑
　甲辛二字为悬针，更逢巳酉二字，乃配字。或更日克本主者，为刺面悬针之格。刑刃者，三刑上带羊刃，在煞宫刑克本生身命者，为分尸锋剑之格，刑死不见尸
或有降福以就祸，或有降尊以就卑
　必先富后贫，先贫后富。禄马贵人逢死绝，气衰不能逢旺中之鬼，气囚不能救生旺之财。降福就祸者，吉中有凶。降尊就卑者，先旺后衰，先明后晦，先通后塞。谓火焰光即晦，木叶落无荫
白虎衔尸则殒身涂炭，元武披发则明镜尘埃
　白虎者，甲乙下有庚辛者。庚辛金乃白虎煞也。元武者，壬癸水。命中见寅卯辰者，必主凶危。
信失礼亏，仁空义塞，风动灯灭，水涌土溃
　
土主信，火主礼，土火受冲，同归空绝，故谓之信失礼亏。木仁金义，木困而受制，金困而受克，故谓之仁空义塞。甲辰乙巳，乃灯光之火。木多招风，或甲乙不可动。犯则风动灯灭，一土孤虚，四水浮泛，必有崩塌之祸，则水涌土溃。犯此格此局者，贫者流，富者夭，或在僧道之命，亦主荒迷性恶之类
破刑之体，而阴鬼蹑足;荡产之家，而干鬼临头
　胎克时，时克日，日克月，月克年，下克上，谓之阴鬼蹑足。干鬼壬癸全，或见胎干克时，时干克日，日干克月，月干克年，故谓之干鬼临头，此为极凶之兆。后学宜细推之
天诛神殛，而杀犯雷公;火焚水淹，而鬼截根蒂
　雷公煞者，正二三月在寅，四五六月在亥，七八九月在申，十十一十二月在巳，犯之者重重克身。五行煞重者，疑被殛死。鬼绝根蒂者，五行死绝逢鬼是也。
仇雠金煞，富贵定不长年;火煨骷髅，疲废必无鹤发
　仇雠金煞者，二酉二巳，乃蛇须殃咎，鸡须分碎是也。一木四火，乃火煨骷髅，是乖中不乖，和中反乖，必然夭死者也
木衰火炎兮，有心而无力;金寒水冷兮，有力而无心
　木衰而不能当旺火之光，火上木下，富贵极夭。木上火下，贫而无福。金寒水冷者，谓四位庚辛见一壬生冬，或纳音四金一水，冬月而无气也
白虎焚身兮，宁无徒刑;青龙退鳞兮，岂逃汨没
　白虎，庚辛金也。交于离，丙丁为白虎焚身，且如一庚三丙，一辛三丁，至重者。青龙，甲乙是也。怕见壬申癸酉，金损气也
鳏寡孤独而最殃，破刑伤滞而灾深
　孤神曰孤宿之神，曰鳏寡，曰孤独，四位俱刑，鳏夫寡妇，独女独子是也。空亡克身也，破金神曰刑，羊刃曰伤，三刑曰滞
五行怕夺纪纲，四干最嫌繁冗
　纪纲者，谓下三壬一亥，三甲一未，三辛一丙之类。分夺，秀气不专也。繁冗者，谓下一壬三亥，一甲三未，一辛三丙，是繁冗不匀，而无秀气也
印破马破，必是巧胥滑吏;刃横刑截，岂非市井屠沽
　印破马破，指正印被冲破刑克。前刃后刑，更怕相(克)。刃横刑截者，如乙卯鼠[水]，前有庚辰，后有庚子，乃市井屠沽之辈也
耗鬼值杀，而财若浮云;天中绝迹，而家无儋石
　耗鬼值杀者，劫杀同大耗，或六害三刑，同耗克身也。贫当夭寿，贵反刑伤。天中者，甲戌乙亥墓绝之火。又见甲申乙酉水，日时逢空带鬼煞，天中绝迹之谓也
自缢兮悬丝帛影;自残兮截命伤魂
　若自缢，命中带戌亥。有患恶煞重叠者，是自残。如辛酉生见庚戌，后见壬申，前羊刃，后亡煞，皆克生年，诚可畏也
局内有伤，格中有破，朱门饿莩，贫死夭亡。遇此格者，家徒四壁。若无救者，寿岂长年
　局内有伤，谓五行自旺处，逢鬼相克，福身刑空破败。格中有破者，合前贵格，重逢贵煞相冲是也，朱门饿莩者，入格之命，下见三空四空，三刃四刃，三劫四劫之类。生于华屋，死于穷途，必主九流僧道，艺术之士也
烛影当风，岂有长久富贵;丘壑滞水，何须去问功名
　甲辰乙巳，灯烛之火，怕戊辰己巳，巽风或下有木，木能招风，风动灯灭。丘壑者，辰戌丑未是也。更不宜壬癸水多，谓之水入丘壑，则不流也
羊刃重重而克命，沟壑土埋;金神叠叠以伤身，阵前分首
　大抵羊刃之煞，最可畏也。三重克身带煞，必主征伐而终。金神亦为煞中之要，二重克身，必主牢狱征伐而死无疑
蛟龙失水，华摛弹鼓之人;凤凰焚巢，浪流失业之士
　辰生人，见辰戌丑未四时，荒丘之地，纳音无水，则龙失水无归。凤凰乃酉字，纳音火多，则有凤凰焚巢之祸也
太阳损明，戊午不禁于水溢;太阴薄食，己未岂堪于土多
　戊午太阳火，水多则损明，水克火也。己未太阴水，土多则薄蚀相克也
夫妻反目，刃劫临于日宫;父子悖逆，劫刃坐于时位
　日逢羊刃，则夫妻反目。时逢羊刃劫煞，则父子悖逆。如更相克，尢为重害。据理而推
根苗薄浅，则家赀劈若虀粉;财库空虚，则衣食轻于缴缯
　根苗者，如木命人见火多，为火飞烟灭。水命人土多，则壅塞不通。金命人水多，则金沈水底，火命人土多，则晦暗不明。土命人火盛，则土崩而不能载物。财库空虚者，财库在空亡是也
威而不猛者，禄贵有害;屈而不伸者，造化无情
　威而不猛者，谓禄马贵人，有空煞空亡之害。屈而不伸者，谓煞{神}四墓，伏藏不能伸舒。干支各不相缀也
寒冰冻结，毕世天涯;绝迹灭形，终身多疾
　寒冰者，或壬癸命，见子丑亥全者，生于冬月，乃北方煞，冻结凝滞也。绝迹者，年冲月破，互换空亡，羊刃克身，命有冲击之患，此二格最不好，女多淫乱，男多疾病
龙蟠泥沙，多招危辱;鬼投母腹，幼必离亲
　辰生人，四柱纳音而无水者是也。故龙无水而不能活，无变化之意。鬼投母腹，年月日时四水，而胎无一土者是也
剑殒锋芒，勾陈失力，源清流浊，天乙星嗔，若无救援之神，必是摽掠之辈，更临空煞，终始穷寒
　壬申癸酉，见火多必殒。剑锋勾陈，即戊己也。戊忌甲，己忌乙，如见木多亦畏之。源清流浊者，水命下见土多也。水轻土重，如壬轻戊重，癸轻己重，水被土浊故也。天乙生嗔者，甲寅见丑，甲申见未也。此谓之天乙生嗔
裸身带花，女播淫奔，而男迷酒色
　咸池乃桃花煞，更在沐浴之地是也
飞廉值煞，男犯徒流，而女落风尘
　飞廉，正五九酉，二六十三七十一卯，四八十二午，周而复始。见煞更带之者，不宜也。男子见之主犯凶恶，女人亦不宜也
赀财浅薄，而黑煞临门;父母刑伤，而枭神入命
　逢黑煞，乃壬癸二字，带煞是命前五辰为宅，命后五辰为墓。黑煞不可入墓也。宅墓受煞，落梁尘以呻吟。枭神者，二重三重倒食是也。若克年于纳音重
探阴阳并格局，等分有象之幽元，旁烛无穷之造化。用之则百发百中，明之则万举万通。究此精微，留传后世。留心博考，音旨分明，验往察来，贤愚可见
 
 下篇 
且夫神机妙论，默契精微。谈元虚以言人物，即本经而照是非。必三元可据，四柱堪凭。格清为台阁之臣，局妙居钧衡之任
日轮当表，毫光岂被猛风吹
　戊午为日轮，巳午为当表。如戊午生于五月，又逢巳午日时，谓有辉光于天下。如有毫光，风吹不得也。人命得之，有贵禄则为文官，有吉煞则为贵神，亦有威权声名
人立画桥，沉影不随流水去
　己亥木逢壬寅金，又逢丙午，或癸亥水，为驾海画桥，此格得之，可以言贵也
桃花滚浪，龙门宜三月之先登;桂影横波，凤阙占季秋之早步
　庚申为桃花，生于春月，有水多为奇，遇贵神禄马，必龙门之一跳。高登桂影者，辛卯辛酉木人见巳{己}未，即水多者，或丙午癸亥皆是。故八月半以前为妙，已后则福轻也
风生粉籁，若夏月必是清闲
　太阳盛暑之时，能喜风荫。己巳为生风，逢庚寅，更值夏月，若遇禄马贵人，则为极贵大臣，旁招贤士。若命宫无禄马贵人，亦是乡闾显达之人，若生不当时，及死绝带凶煞者，为下贱之人也
水结池塘，生冬月必然浊溢
　冬天丙午丁未天河水，生逢庚午辛未，土高有水多，又是夜生，为水结池塘，有水土之怨，人生遇者，生必嫉[妒]，残害宗支，为人沉毒。生春夏乃佳，可以滋生润物，又不可水多，遇寅卯为淋漓之患，伤义之人
文星入于河汉，得时者为仕途清政之人，失时者为浊世劳力之辈
　丁巳乙亥为文星，乙亥生人见丙午丁未，遇八月生，则众星明朗，谓得时必清政之人。若生余月皆是失时。于丙子见丁丑癸亥亦是。要生于秋月，无不贵也
一声平地，播四海之威名;一德升天，清四方之德化
　一声平地者，言雷也。为正东艮寅甲卯乙，辰巽己(巳)亥者，雷也。独乙卯真雷，乙属木，木旺卯，又卯为雷。以乙卯生人，三四月，逢辛未戊申己亥，其必播四海之威名。秋季只虚名之兆，冬月生人有贵人，亦是虚名之兆。一德升天者，言天月二德遇乙丙丁，为升天。乙丙丁人遇天德，亦为升天，或四月逢辛未戊申己亥者，必播四海之名，秋季即虚名之兆。冬月生人有贵人，亦是虚名之兆。命值此格者名标万里，德化四方，为人间享福之人，**人惜民。心中不藏事，无嫉(妒)，与人善处。盖十二月内，皆有天德升天，当详之
帝旺亲于帝座，生居坎离者，参朝谒帝之人
　凡人遇坎离，上逢旺气，临于帝座，同贵人禄马，命上定是参朝大臣。何以知之?盖坎离子午，为阴阳之初，阴阳造化，子午运用，遍历四时，为万物之始，故为子为午，为冬为夏，为正南北，人遇之，为朝而南，故圣人端北面南，坐子面午，是谓明堂也。然子见午为水火既济。惟子午二字欣逢于帝座，旺加临贵禄之神，以此为贵显之人也。贵人喜，则为台主谈笑。贵人怒，则为宰相纪年。水人遇之，得其正者，真不怒而威，为卿相之贵
官禄会于官星，格在子午者，拜书受恩之客
　子午，是明堂。禄元当卯，丁禄在午。六丁生人见壬午，六己生人见甲午，六癸生人见戊午，此为明堂。上近真禄星会官，更吉神相聚，德合同临，岂不贵哉
天泽生逢仲夏，用辛亥者，入格则德润乾坤
　天泽，天河水也。仲夏，五月也。盖天河之水，冬月为水结道途，故伤物，无所不折。惟夏月为天泽，丙午丁未人，生于五六月，逢辛亥者是。辛亥乃天门也。得其全，谓之天门降天泽。故有德润乾坤。四月逢丙午丁未辛亥尢妙。盖四月用辛亥为天德，极好。起例以天德三壬四辛是也
月华生于仲秋，用甲辰者，入格则光辉天下
　月华，是己未也。仲秋，八月也。见甲辰，更当近夜之时。灯火配作金运(莲)，八月又是金白之时，故金运(莲)得此时，或八月十五日前是也。己未逢甲辰，己用甲为官星，甲辰逢己未，甲与己合，见未贵人，二者皆大贵公卿。小者为监司，故谓之光辉天下。八月十五日以后，虽贵不显，皆时不奇
日合辛卯，成功烜赫贯山河
　日在戊午，是生夏逢辛卯。松柏洁苑地，轮光穿入枝。是谓日合。辛卯逢巽地巳时，必为山河节度之臣。不全者无贵。下辈之人，赶脚之命
月时庚寅，慈性明灵光世宝
　己未生人，于八月之时，月兔清洁，光射星河，遇庚寅之木，倒影压江波，故有慈性明灵之宝。中秋尢妙，十五以后不佳矣
吉逢羊刃，身属武职镇边疆;吉遇悬针，掌握兵符威华夏
　羊刃逢禄马生旺之神，入格轻清者，必为武帅之臣。重浊者，教习槌棒，干仆之命。五行四柱无气者，盲目愚奸之人。悬针遇吉，贵人禄马生旺喜神，兼格局清者，为兵权武将之臣，浊者教习拳手，干仆之命。凶神犯者，必是徒(徙)流之辈
本乎天者，观于贤人之心;本乎地者，会于众人之见
　本乎天，谓天干合起禄马贵人吉神。入格者，进招贤者，为长善遏恶之人。本乎地，谓禄马吉神，地支官贵入格者，为乡闾能干事务，和气之人也
广扬硕德，只缘龙虎会风云
　辰龙，寅虎，巽风，卯云，四字全，更带禄马贵人，主慈善心德，与佛同也
大阐经纶，善为斗牛见月露
　丑为斗牛之星，如己丑遇己未，生于夏末秋初，其人大阐经纶，掌乾坤于笔下，为国家栋梁之材，己丑为天上真牛斗之巢。夏末秋初，天清月明。己未丁未为月露，得金为最贵也
格清失逢于禄马，判为平作之人;局妙陷屈于贵人，断是道途之士
　此言人命遇与不遇之说也。或逢禄贵而无格，只作富人。无气只寻常人。或入格真，而少禄马相催，亦是平作道途之人
三刑逢木墓，化为曲尺之星;三奇逢戊辰，亦作剪针之子
　木库未，带辰戌丑未全，为曲尺之星。加贵人扶，必为大臣。三奇或遇戊辰，反为恶弱之兆。缘辰中有水，戊(戌)中有火，水火交驰，陶镕变化。如有三奇到，为剪匠或雕木之人也
三奇勿遇，文章空负不成名;六合正逢，家赀实若藏珍宝
　进修之士不遇三奇，虽有文章，功名不遂。乙丙丁，甲戊庚，六奇如遇，更得入格，功名可望。得天干地支合于日时，为六合，必主富足藏珍之命也
吉命更逢刑煞，无成破败之徒
　入格者，反倒煞重，流浪之士，无成败害之人
正格又值破空，斯滥穷途之哭
　人命入格，反被空亡冲破，遇煞逢凶，为穷途哭人，无破则一生迍邅
五行枯淡，而性情卑微;四柱秀荣，而为人慷慨
　人命生不当时，无气死绝，禄背马{回}，贵人空(虚)，谓五行枯淡，必为言不敢言，行不敢行，立不敢立，性情卑小。如四柱有气，入格者，是星会生旺，而为人慷慨，秀荣俊伟
才满三峡，文章居词馆之中
　三峡，水急也。学问渊源，才捷如三峡水也。人逢天河大海润下，更逢己亥最荣。盖水临官，谓之词馆之中也
学富三(场)，文星在学堂之上
　人能勤学笃志，必文章星在学堂。海中金，白镴金，剑锋金，遇丁巳时乃是。更加吉星，贵人禄马，必主文章
命推禄马，格判台根。发运各得其时，审察洞乎消息 
(人命以财官印为本，官乃扶身，财为养命之源。或行运遇之，皆为发达。况印以资身，要消详强弱，为福为祸。宜推本主之兴衰，可以辨贫贱富贵矣)
为富为贵，乃上下以咸和。若滞若迍，本禄源之相战
(如春木，夏火，秋金，冬水，得四时之相旺，亦得上下咸和，可以图富贵。如木生于秋，火生于冬，金生于夏，水而逢土，土又遭木，皆为受制之地，安可以求通达哉)
运筹帷幄，必然贵禄兼全;掌握藩垣，善是煞权同到
(命有贵人禄马相生，身旺无冲刑破者，主运筹于帐眼，决胜于千里。煞权者，偏官将星羊刃亡神劫煞之类，皆主威权之职)
禅(掸)腕飞龙之辅，攘拳搏虎之能，风光显赫于乡闾，声价主持于帝座。解使戎夷率服，能令草莽归降。文章茂拔萃之才，谈论吐珠玑之赋。富饶乡郡，德润方隅。可谓一人有庆，兆民赖之。是以联珠附马，石崇排金闼之筵
　联珠者，根枝不断。附禄马者，乃大富，如石崇。有奇异之宝
互换逢方，武帝送穷船之日
　互换，交遇天地之间，有财者大富。但心不足，必效武帝，为天子送穷船也
水人火局，当招六路之财
　如水人，居寅午戌火局者，必招陆路之财。如作商旅，财上见才，必因伤而成。财逢空，必因高而败财。余仿此推之
甲人巳午，必达钧衡之任
　甲见己，为大财合，更带马官星，其人必达仕途也。余仿此
阴阳未兆，一气化生。着三才，遍历于四时，播四象，化根于万命。分别贵贱，使学者无不精明。撰述真机，令智士可以易见，用贻后代，慎勿轻传，虽显诸仁，宜藏诸用也

