《大六壬括囊赋》略疏
　　
　　一气初判，二仪肇彰。设四时以成象，布六壬以配方。吉凶本末之端，生于好恶；祸福推移之始，造用柔刚。
　　此论阴阳之理，言六壬本于太极两仪、阴阳统一之理而设，可象万物之情，信而有征，神验有准也。
　　本，事之如；末，事之终。好恶，事之喜为好，事之忌为恶，宜分类而言之。
　　柔刚，气之进退。盖刚者宜进，主明；柔者宜退，主暗。推移，事之变化。事之变化，不过明暗进退。学者宜循课体之气势寻其脉格，庶几判断无误。
　　实则一课到手，先观其气势，则当前状况可见。细按类神，则事之成败可观。
　　原夫黄帝遭孽于蚩尤，玄女降灵于风后。
　　此论六壬之由来，事涉神灵，未敢以其为是，亦不敢以其为非。
　　以月将加于正时，用五行论其克贼。
　　月将占时布成天地盘，取有克者为用。
　　加临地局内外，别于阴阳；运转天盘逆顺，分为南北。
　　内外者，支干也。支二课为内，干二课为外。内阴外阳，第一三课为阳，二四课为阴。阳者，显也；阴者，晦也。阴者发用，则自晦而显，事有意外之变矣。
　　南北者，贵人之顺逆也。贵临地盘亥至辰六宫为顺，贵临地盘戌至巳六宫为逆。
　　以上论起式之法理。
　　所用稽疑，来方为准。
　　常占不重来方、坐方、去方，而《兵机百吉金》多言之，是占者来去之方亦当参看，《金口》“来”、“就”、“成”、“去”四门，实堪参考。如占出行，去方上神克行年上神，大不宜。
　　来方亦可断其来意，《金口》云：从吉神吉将（方位）上来主吉庆，从凶神凶将（方位）上来主凶恶。
　　先立课体得何象，次观神将之是推。
　　占课先观课体大象，定其进退迟速。次观类神，以验吉凶。
　　贵人小吉，传中皆云其吉；太乙螣蛇，始末咸谓乎危。
　　贵人，吉将也；小吉，吉神也。课传见之多吉。太乙，凶神也；腾蛇，凶将也；课传见之多凶。
　　如是则推索幽微之吉，惟详探深浅之辞。
　　神将无论吉凶，皆可为类。又推类之强弱虚实以占之，未可执一。
　　害挟太常，动止则尊亲有讶；徳乘朱雀，谋谟而官吏无亏。
　　太常，父母类神，若遇刑害则尊亲有凶。德者，大人之象。雀者，“吏”之类神，非唯文书之论。原注云：“朱雀乘德神为用，与贵人合，投书必来，听望信必来至也。”
　　复有勾陈带剑，白虎持丧。
　　原注云：“勾陈乘金神克日干，大凶；白虎乘丧门杀克日，亦凶”虎勾者，刑煞之神。《指掌》云：“白虎会旺相之金而克害年命，难免一刀之患；勾陈合太岁之神而刑冲日辰，定遭尸解之厄。”可见其凶。
　　青龙被克兮财寡，六合负喜兮婚良。
　　原注云：“青龙乘金神内战，又值空亡，无财；六合乘天喜，与日相生，占婚吉矣”
　　武作浴盆，抱病魂归逝水；空持传送，望信仆造回廊。
　　浴盆，季煞，春辰夏未秋戌冬丑。占产宜浴盆有水，占病宜浴盆无水。盖儿生浴之，无水则凶；人亡浴之，不死焉得用之？武作浴盆，唯甲戊庚日春占辰为之，秋占戌为之。
　　天空，奴仆之神，亦有奏书之意。传送，递牒之人，信息之神。唯辛日夜占有之。
　　太阴巳午兮被辱，天后辰戌兮孕妨。
　　此言巳午乘太阴、辰戌乘天后，后者试之屡验。太阴主行暗昧之事，加于离明之上，非受辱乎？辰戌为天地宰杀之神，克天后，非妨孕而何？
　　月厌六丁，往往家招怪异；游神本命，频频梦主惊惶。
　　月厌，月煞，正月起戌逆行十二辰。《指南》云：“月厌，妨嫁娶。为用百事不成。加玄武盗贼，加蛇怪梦，加虎克日病死，加朱勾忧禁，逃者忌向此方。”游神，季煞，春丑夏子秋亥冬戌。丁、厌、游神，皆主怪异惊恐怕，加宅宅中不安，乘命主本身多梦。
　　首视火鬼，次审金杀；宅中防火，事主破碎。
　　火鬼，季煞，春午夏酉秋子冬卯。《指南》云：“火鬼乘蛇雀克支主火厄。”金煞，破碎煞也，《指南》云：“金神破碎鸡蛇牛……金神破碎即红沙，财损，病不利，凶速；占坟并空，子孙败绝。凡物破损不完。”“……鸡孟蛇中蛇牛碎。破碎见月煞凶。”
　　此句乃并举也，应为“首视火鬼，宅中防火；次审金杀，事主破碎。”
　　火鬼占宅用，必乘蛇雀克支方论，否则不论。破碎则月、日均可起之，占财、占事、占婚最不宜占之。
　　直符、飞廉，天目、火光，天怪、天鬼，游魂、月宿，号为八妖，宅必见孽。
　　直符，又作飞符，干煞也。《指南》云：“飞符甲日巳逆转，己日胜光复顺征。……飞符百事勿举，出行忌，走避出入不可抵向。如日协入传，凶中生吉。若并朱勾，凶尤甚。”甲日巳，乙日辰，丙日卯，丁日寅，戊日丑，己日午，庚日未，辛日申，壬日酉，癸日戌。“不可抵向”者，出行不可向飞符方，如甲日忌向巳方之类。
　　飞廉，月煞，正戌二巳三午四未五申六酉七辰八亥九子十丑十一寅十二卯。《指南》云：“飞廉起戌巳午未，寅卯辰兮此法最，亥子丑兮申酉畏。……求事声速，行人立至，及非常不测事，凶速。”
　　天目，季煞，春辰夏未秋戌冬丑。《指南》云：“天目主鬼祟，宜捕盗寻人。”
　　火光，月煞，正五九子，二六十卯，三七冬午，四八腊酉。《指南》云：“忌同蛇雀。”
　　天怪，月煞，正丑逆十二。《指南》云“天怪占天变。”
　　天鬼，月煞，正五九酉，二六十午，三七冬子，四八腊卯。《指南》云：“天鬼临年命日辰发用为伏殃卦，主兵亡产死病患。”
　　游魂，又作飞魂，《指南》中为钱谦益占公讼及为楠姓占病，“飞魂”皆写作“游魂”。月煞，亥顺十二。《指南》云：“临年命或日辰发用为飞魂卦，主神魂不定，夜多凶梦，鬼祟相侵，诸占皆忌。”
　　月宿，又作月煞，月煞，正五九丑，二六十戌，三七冬未，四八腊辰。《指南》云：“月煞忌移造病患。”
　　以上神煞俱不宜占宅。
　　贵人刑处，辰加孟而成妖；华盖到宫，知是岁而起复。
　　原注云：“月将加时,子落寅申卯酉，是四足为怪。加巳午厨灶为怪，加辰戌是产鬼，加未井怪，加丑主伤牛马，加子鼠怪，加亥宅神。”
　　《指南》云：“贵人为百神之主，得位为福，失位为殃。”贵人亦神祗之象。《入式歌》云：“贵神神祠并堂殿。”
　　斗罡所指，又是一说。
　　华盖到宫者，承上文而言。华盖者四墓之神，四孟者生气之，四墓覆生，觉而复起，已废复兴，林下之官最宜占之。
　　时有休囚死衰，兄弟妻儿。旺相比则人是，休囚气则物为。
　　时为卑幼，故言兄弟妻儿。
　　壬课喜旺忌衰：
　　盖凶神旺则凶小，吉神衰则吉无。所谓“鬼贼当时无畏忌”，盖旺鬼不惧也。
　　又旺者为人，休者为物。有生气者为活物，休废者为死物。在壬书中俯拾皆是，《指掌》云：“勾陈主迟滞勾连之事，囚主讼而旺主生；玄武为盗贼虚耗之神，休失人而旺失物。”勾旺则为印绶，囚死则为禁系。玄武虽主耗失，旺则凶小而失物，休则凶大而人物逃亡。
　　此进退盛衰兆于凶吉，不可不详审。
　　徐伟刚先生指出：“刑事诉讼占，最忌鬼并白虎、勾陈、朱雀带杀来刑克日干年，无救神者，必主宣判有罪，难逃法网。若课传死绝，太岁作鬼刑冲，年命并见死气、死神、飞魂、丧魄者，皆主死罪。若课传死绝神并时令旺相气，或并生气、天赦、后龙者，皆主死缓。”可见旺衰之用。
　　干禀长上，支云贱卑。
　　干支各有定体，尊卑有序，上下无僭，“理顺成而百事咸宜”也。
　　支克干而尊祸，干制支而幼疲。
　　支克干曰乱首，宜卑不宜尊；干克支曰残下，利上不利下。
　　上下相生，居处而内和外睦；将神遇合，访寻而主喜客怡。
　　干者，上也，外也；支者，下也，内也。上下相生则内外雍睦，主客和同无争矣。
　　《指南》云：“干谒之利三六合，彼我两仪欲相洽。”干支三六合，两仪无刑战，访寻必然欢怡。
　　莫不课象渊源，在乎天乙传归。前理皆明显递，于后情多塞窒，
　　天乙顺则事顺，利出外；天乙逆则事逆，利隐避。用在天乙后，传归天乙前，先昧而后显；用在天乙前，传归天乙后，主先明而后暗。又看逆顺也。
　　贵临魁罡，论讼而易换有司；复诣从冲，谒贵而动摇他室。
　　贵临魁罡者，贵人临辰戌为入狱，占仕途为罢官之象，占讼为更换衙门，囚已入狱为贵人履狱录囚速得释放。《毕法赋》第四十七法云“昼夜贵人坐地盘辰戌之上，始名天乙入狱，干官贵怒，惟宜私谋阴祷，亦名贵人受贿。如辰戌二日占之，乃为贵人入宅，非坐狱论也。”
　　复诣从冲者，承上句而言，白话解释就是“贵人如果再到从魁和太冲上”，贵人居卯，动摇不定，要谒贵的话不会成功，因为贵人出门，或者这位贵人不顶用，要换庙烧香。
　　式体既定，来情多猜。
　　自此句至“不久哀哉”，皆言占来意法。
　　壬课占意，先贤虽云“时察来情”，《一字诀玉连环》中有极为精妙之论断。然若问来情，实则多应于课体或日上及发用。
　　皆所言，多是课体与神将之类，少涉占时。
　　任信多知动静，返吟况是往来。
　　伏吟课，刚日为自任，柔日为自信，皆为静机，伏处呻吟不快。返吟课，天地对冲，主迁动不止。
　　元首尊神，所作仰为领袖；空亡阴鬼，加谋转托梯媒。
　　元首课，主自上而下，若并吉神吉将，飞龙在天，利见大人。
　　若课值空亡，若暗遁贵人，求事宜另谋别径，此与别责同断。
　　龙战不离于门户，玄胎欲卜于婴孩。
　　龙占课支为门户，又发用门户，故主不离于家。玄胎为五行生处，故主孕产或小儿。
　　不备无淫，必有阴私而起谮；拔茅连茹，何妨类聚以求财。
　　四课不全曰不备，上神互克干支曰无淫，均主阴私、淫佚、争风。进退连茹，为一方会聚之众，二人同心，其利断金，况是一方旺气乎？故利于求财。
　　天狱囚禁，三交暗灾。昴星归去而防险，刚日出灾，柔日归忌，逰子商贾而未回，斩关逃窜拟速疾，乘轩宠招非徘徊。
　　天狱主囚系，三交主暗昧。昴星虎狼当道不宜谋为，刚日昴星出行有灾，柔日昴星回归有灾。游子课人行万里，斩关课贼人逃逸。乘轩必然迁长。
　　三奇六仪交重，连绵喜矣；四杀五墓相冲，不久哀哉。
　　三奇六仪，皆为吉庆。三奇易得天恩，六仪为旬首，利于考选。土为四季，收藏之辰，多主墓煞，故占病最不宜占，以土为丘墓之象，若非病死，则丘墓何来？
　　爰及见机、察微、赘婿、乱首，见机取舍宜变通，察微暴进逢殃咎。
　　见机、察微，涉害法之范畴也。以艰险多多，故宜灵活，不宜急躁冒进。
　　赘婿、乱首，尊卑失位，两方不祥，故宜守成避祸。
　　日临辰位，招两姓以同居；支就干宫，寄一身而匹偶。
　　干为外，支为内，干来加支为入内，日辰相会，故主招两姓同居。支来加干为出外，故主出外营生。《断案》支加干，多有宅宽人少，或宅来逼人之断。占行人支加干主出外不归，干加支主速归。
　　必见灾生九丑，祸起二烦。得絶嗣兮妨父母，见无禄兮少子孙。奄奄枕席难痊，奈逢魄化；恍惚精神不定，必值飞魂。
　　九丑、二烦、绝嗣、无禄、魄化、飞魂，皆大凶之课。亦宜详占类及神将断之。
　　占怪得绝嗣，已亡先人为祟。无禄利上不利下，利外不利内。魄化占病多凶，若占升迁及行人则大吉。
　　其有曲直、炎上、润下、从革，遇吉将而朋从，见凶杀而支折；或主公讼，或遭难厄。
　　全局课亦宜随五行之性及课传神将言之。《指南》得全局课多三传分论。
　　内出外而己求，阳入阴而彼索。
　　自内传外则主求干客，自外求财则客来涉主。《毕法》云“彼求我事支传干”、“我求彼事干传支”，可参照。
　　用神得墓，长生末以无忧；吉将入传，帝旺终而有获。
　　初传墓神，末逢长生，先迷后醒，先凶后吉。壬课喜旺厌衰，末传为归计门，终得帝旺，吉莫大焉。
　　及乎弹射日克、蒿矢辰凌，望行人至有矣，想求事成罕曾。
　　遥克之课，行人至，事难成。
　　贵人顺治徳扶，忠臣孝子；天乙逆行杀动，便佞交朋。
　　贵人顺治人情顺，为人持正光亨；贵人逆治事物逆，为人邪淫阴私。
　　况夫课例极繁，究推奚尽？
　　六壬课体极多，加以神将、年命，不可胜数，上列诸课引其一端而已。
　　茍贵杀而可凭，乃神将之在神。
　　时逢土旺，乘天后而失衣；气涉水休，带土神而傷腎。
　　俗书谓将与乘神不作生克论，查古籍非也。
　　宜细思此句“旺”、“休”二字之义。
　　玄武乘午兮職轉，白虎申酉兮訟争。
　　虎者凶恶之神，乘于本家故多讼争。
　　罡作太阴，奴婢乃非淳朴；申为朱雀，阴书必起途程。
　　太阴，婢也。辰者，恶神也，故奴婢非淳朴之象。申为递牒之人，乘朱故言书信。
　　螣蛇巳午而怪梦，六合寅卯而亲情。
　　蛇本惊怪之神，本家巳乃魄神也，又乘巳午摇动之火神，故言怪梦。
　　六合者，亲也。木主仁，又为六合本家，故言亲情。《金口》以寅父卯木，盖取其仁慈之义也。
　　水遇雀蛇，多横死于非命；木逢勾虎，必栋折于三刑。
　　蛇雀入水，多有赴水死鬼。土见木则崩，木见金则折，《大全》云“刑者，伤也，残也。”故主摧折。
　　阴作大吉兮僧愿，戍为白虎兮犬惊。
　　《大全》云：“太阴主地祗冤，带煞者是也。”《指掌》云：“丑作天空为矮子，见申名为和尚。”丑为口愿（金口），故主僧愿。戌为犬，《大全》云“白虎……气雄威猛”，作白虎则为猛兽，咥人之凶也。
　　勾陈卯寅兮论讼，寡宿子午兮孤茕。
　　勾为刑狱之神，加寅卯枷锁故主论讼。
　　寡宿，季煞，春丑夏辰秋未冬戌。茕，qióng孤独忧愁之意。子午为天地之道路，加寡宿独行，故主孤。
　　龙帶胜光，壬癸日妻怀姙孕；常携小吉，申酉辰首饰簮缨。
　　龙为财喜之神，壬癸日胎在午，龙作胜光故言有孕。常为老妇，小吉为妇女，酉为珠玉，申、辰皆为军，故为缨。
　　丑到戌兮足疾，寅加巳兮灶更。
　　戌为足，丑刑之，故足疾。巳为灶，寅加而刑害之，又得长生，故为更新之意。
　　土克水兮潺潺，金伐木兮丁丁。相生相克之元，视于衰旺；有吉有凶之本，分尔重轻。善恶有期，进退相庆。
　　旺衰、进退，皆壬课判断之本，宜进者得进气吉，得退气凶；宜藏者得阳明之气凶，得阴私之气吉。
　　占宅兮忌克人，问疾兮怕入墓。论公讼兮恶狱留，迁官爵兮须印绶。关遐门远，占行客而未来；阳少阴多，产男儿应不误。夺标望荐，卷策须合乎主文；越省登科，传末须逢于帝座。
　　此言分占责类也：占宅则支为主，克人则宅不利人；问疾得墓神，轻则昏沉，重则埋葬。公讼以墓为监狱，迁官以印绶为荣宠。度关临门，行人方至，若未度关、离门远，则行人未能至也。遐者，远也。占产，阴包阳产男，阳包阴产女，盖与《易》阳卦多阴，阴卦多阳通也。占考选，宜朱神生合主考，方得其心，否则置卷不视矣。帝座者，太岁也，真朱雀生合太岁则必得高中，否则不中。
　　噫！術之至幽也，莫深乎課；道之至远也，只在乎心。心既达于玄妙，課亦通乎古今。無常德兮不为卜，有正已者乃可为。占欲求夫感应，志其在乎精严。
　　心者，万物之主，分两节观之：
　　求测之人，必其心正且事切，方可动问，于斯则课符实情，占无不验，若漫然无事而戏占，难求其验。
　　六壬学者，宜活达通变，随其事而断，不可胶柱鼓瑟。然壬学重于程式，古之人早泄尽天机，余辈但坐享膏泽，但求“无一字无来处”，不必炫奇求巧，自为曲说。“精严”一字，在戒学壬之人宜尊先贤遗意，切戒穿凿也。
　　
