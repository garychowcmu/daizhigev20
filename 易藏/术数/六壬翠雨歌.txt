大  六  壬  翠  雨  歌
大六壬翠雨歌目录
卷之上
占官定有无第一/ 占官定不定第二/ 占失官爵第三/ 占人久出外不知存亡第四/ 占人出外问家下平安第五/ 占出外到日第六/ 占人出外经年未归第七/ 占当日出去何时归第八/ 占出外数日何日归第九/ 占人出外未归第十/ 占人出外迷失道路第十一/ 占寻捕逃亡第十二/ 占出外失伴不知在前后第十三/ 占逃远近里数第十四/ 占谒贵人见不见第十五/ 占己身被人使出去不去第十六/ 占出行亡行军第十七/ 占欲逃亡吉方第十八/ 占出外迷宿处第十九/ 占出外恐值雪雨贼盗第二十/ 占在外寄住主家善恶第二十一/ 占往察密事第二十二/ 占忽暂入人家不知善恶第二十三/ 占路行求食吃处第二十四/ 占路行求水处第二十五/ 占出行水路吉凶第二十六/ 占过水吉凶第二十八/ 占渡水舟车新旧第二十九/ 占水涨不涨第三十/ 占求婚姻第三十一/ 占择婚何处吉第三十二/ 占婚宜不宜第三十四/ 占嫁娶后有无子息第三十四/ 占婚姻始终若何第三十五/ 占夫婚恐宜不宜第三十六/ 占子息有无第三十七/ 占产育吉凶第三十八/ 占产室位第三十九/ 占子何日生期第四十/ 占子生时第四十一/ 占人贵贱娶妻嫁女骨肉第四十二/ 占女人贞洁第四十三/ 占女人丑好第四十四/ 占新妇未知性行第四十五/
卷之中
占宅舍第一/ 占宅内有无伏尸第二/ 占起造移居第三/ 占病疾第四/ 占求医第五/ 占病移去吉方第六/ 占病回避方位第七/ 占病患忌去方位第八/ 占病患所宜针灸第九/ 占病色目第十/ 占病生死瘥期第十一/ 占病祟在岁在何处第十二/ 占行吉凶第十三/ 占五星第十四/ 占元神第十五/ 占病疾吉凶第十六/ 占闻人死未知虚实第十七/ 占岁中田苗第十八/ 占月有雨第十九/ 占天晴日第二十/ 占久阴问晴第二十一/ 占养蚕第二十二/ 占立蚕室宜何处第二十三/ 占六畜第二十四/ 占买马得好恶第二十五/ 占六畜病死活第二十六/ 占失马第二十七/ 占盗贼第二十八/ 占讼狱第二十九/ 占奴婢第三十/ 占经商求利第三十一/ 占物好恶贵贱第三十二/ 占买物得不得第三十三/  占何处求之买得第三十四/ 占谒贵人求事第三十五/ 占问人情虚实第三十六/ 占投书收否第三十七/ 占问人觅财福第三十八/ 占人呼召好恶意第三十九/ 占索债得不得第四十/ 占人来叩门吉凶第四十一/ 占忽闻人欲谋己事吉凶第四十二/ 占外人入家国善恶第四十三/ 占财博胜负第四十四/ 占埋葬地吉凶第四十五/ 占灵柩出第四十六/ 占葬忌日第四十七/ 占送孝方第四十八/ 占岁月中风雨第四十九/ 占五等官鬼第五十/ 占六亲灾福歌第五十一/ 占推游都鲁都第五十二/
卷之下
占两军胜负第一/ 占先后举兵胜败第二/ 占主客为将第三/ 占伏兵第四/ 占贼来不来第五/ 占贼在前后第六/ 占见人拿械器第七/ 占急闻喧闹不知何事第八/ 占涉危前后行第九/ 占贼避路第十/ 占过关吉凶第十一/ 占贼逃路第十二/ 占野宿下寨第十三/ 占重围求出第十四/ 占闻路行人及台第十五/ 占昼日星落第十六/ 占雷发声方位第十七/ 占井溢成流第十八/ 占地动第十九/ 占天狗下第二十/ 占怪第二十一/ 占野鸟鸣第二十二/ 占梦吉凶第二十三/ 占渔猎得不得第二十四/ 占谒贵人第二十五/ 占献送物第二十六/ 占屈令人来不来第二十七/ 占人家有后无后第二十八/ 占亭部第二十九/ 占人孤寡第三十/ 占来意第三十一/ 占酒后有无第三十二/ 占饮酒得醉否第三十三/ 占四时忌伐木第三十四/ 占人来意第三十五/ 占路上见蛇虫第三十六/ 占野兽在道忽入城郭第三十七/ 占路见鼠第三十八/ 占野蜂来人家第三十九/ 占虹霓下井饮水第四十/ 占釜鸣善恶第四十一/ 占树木无故枯悴第四十二/ 占家活无故自动第四十三/ 占忽心惊目瞤耳鸣第四十四/ 占暴风起吉凶第四十五/ 占云起有雨无第四十六/
附录
占鹊鸣第一/ 占犬吠第二/ 占目瞤第三/ 占暴风第四/ 占飞鸟鸱枭鸣第五/ 占人叩门第六/ 占人欲谋己第七/ 占心动第八/ 占忧喜第九/ 占虚传信耗第十/ 
祝课文 定交月将 三月没 求交节                            
大六壬翠雨歌目录终

大六壬翠雨歌卷之上

占官定有无第一
未知迁职事真假，古法凡看七驿马。年命日辰岁月逢，五处逢之官越价。行年、本命、日辰、太岁、月建五处若见驿马，升之是也。用正时占也。七马者，太岁、行年、本命、月建是，日干辰支是日干辰支用时发用也。天魁主印常为绶，戌主印，太常主绶也，用起传终必官有。带杀被刑旺相扶，光荣急速应还久。正时有急被刑，其事应速至。文官视青龙，武官看太常是也。
初传太岁太阴神，言用或见更吉神也，干谒如逢必心契。天吏天城临行年，亦得辰与太岁同。青龙与日共相生，神将无令内战争。白虎螣蛇传末见，太常比亦可增荣，太常与日比和是也。日去青龙是岁期，从日数至青龙处是岁期也，辰至青龙定月宜，若辰数至青龙为月期限是也。
日生青龙官在外，青龙生日爵居内。青龙本位显荣方，生处太常禄食足，看青龙太常与日月相比生及居位以定受官内外。

占官定不定第二
阳年用丑阴年未，便掇天轮加太岁。小运日辰传送临，光荣显达身高贵。登明次拨加寅方，年见功曹丑未良。又转加临本命上，寅时还在受官忙。行年上见之。

占失官爵第三
魁罡若向日辰游，贬出天涯地角头。六合同与一处住，参差直去到崖州。六合临魁罡日辰上，见之尤甚凶也。
莫令日上螣蛇见，白虎临时亦不佳。谪降仙都九ΟΟ，ΟΟ临落向天涯。日辰上下无令克，克着之时退剥职。上克下无罚外任，下克上无己罚直。

占人久出外不知存亡第四
小运临时旺相方，荣身向外保身康。休废位上逢之墓，疾病缠疴不测亡。此依正时，出去大小运上临旺相方在位上吉也。
其人出外已多时，向外存亡俱不知。但把行年天上看，相生临处此方期。假令出外人行年在酉，酉临子相生安吉，寅午囚死，若临戌其外居下行也。

占人出外问家下平善第五
家住东方出向西，东方怕见恶神祗。忽然凶将临其下，宅内忧惊多见疑。如家宅住东，看东方凶吉神。若天罡河魁，其将在西随方吉之人必惊也。辰上忽然见巳午，螣蛇更怕共同居。家中失火惊忙怕，又怕失财六畜虚。出外忧家事如何，日辰向上见平和。家中保得应无事，吉将临之喜得多。

占出外到日第六
东方卯酉约来期，南方行人子午移假令望东方人，卯度午到，主申即欲来；望西方人，酉度子到，丑寅欲至。南北仿此。盖卯为日出之门，酉为日入之门，夏至南门推东方人ΟΟΟΟΟΟ。欲向寅ΟΟΟΟ，东方青龙下神定。远视将军千里时，卜下临处为期是。三千里外视将军所临为到，百里千里看日辰本ΟΟΟΟΟΟ。
ΟΟΟ数日辰，责龙Ο为青龙，为天罡，传送为白虎，登明为玄武，太乙为朱雀。如望东方人，若青龙到南方，在路来，只东来下仿在此。南看朱雀○飞，西方视白虎，玄武北方期。玄武至西为期。

占人出外经年在外未归第七
其人出外一年来，音信无知早晚来。游戏神加四季上，即期朝暮不须推。游神者，春丑、夏子、秋戌、冬亥是也。戏神者，春巳、夏子、秋酉、冬辰，加季上来，加孟不来，加仲来到也。

占当日出去何时归第八
使去今朝归太迟，是何时刻到来时。去时加在日辰上，天罡之下是归期。以去时加今日支，天罡下为归期也。

占久出未归第十
今朝天上辰加季，天乙前辰临日位。用起季神并伏吟，即当不久来归至。今日之辰加临季上，天乙前加临日上。

占出外迷失道路第十一
若在山林迷失道，少人询问一身孤。怀中取式投于地，申未罡间是正途。往传送下去自间悟，天罡下去行百步得正路，小吉下八十步得本路也。

占寻捕逃亡第十二
伏吟为近返吟远，旺相急行囚死慢。用起此神恰合藏。传送之下得寻见。刑胜德神难追觅，德胜刑神即自归。如甲戌日甲临德，丑临戌，德胜刑，皆仿此。先加月将正时上，月将加之时上，丑未间时捉取伊。月将加卜至时，天上丑未子临处寻去必见，大人丑下，小儿未下，女人子下。功曹午戌戌加时，传送子辰辰用之。寅午戌便以戌加走时，申子辰便以辰加走时，魁下不见，罡下必见之，余仿此推。此是妙门深记取，魁罡向下捉无疑。又法，以天罡加丑，男以日上，女以辰上，方是寻处也。

占出外失位不知前后第十三
胜光若在贵人前，同伴途中必见先。忽然临在天乙后，却应去后趋忙然。

占逃亡远近里数第十四
欲知逃亡行多少，数取天罡为妙要。假令天罡加寅去，戌四位即四里，或回家也，约行四里寻官道。用先天数也。戌若加与大吉上，以戌五数为期望。以先天辰戌丑未五，巳亥四之数，旺相倍之，囚死减半，丑戌下数之。

占谒贵人见不见第十五
三传六合用其终，三合初传用起同。假令子弟寻访友，初传大吉必相逢。用起三传皆三合六合，访人必见也。如子弟大吉丑见之数是也。
甲日还寻酉地人，正时还察丑上神。酉上之神要比甲，应得相逢不出门。辰即为他日为我，若辰有气访无因。天罡加孟应不出，小吉临辰必见君。兼在家吃饮食，在家不出门也。

占己身被人使出去不去第十六
寅与卯加日与神，正时前若克无因。天罡加季定应去，日上行年不出门。返吟必去伏吟休，日在贵人前面游。正时在天乙前去也。
若见日阴天乙后，不成远去却应留。日辰上下若相克，空有空名应不出。
用起阴神终见阳，必行火急须排比。若见三传天乙后，传中开钥为其救。更寻天马不传终，决定不行多谗谬。天马者，正月从午顺数六阳辰。

占出行亡行军第十七
常把功曹加月建，神后临处是门方。天子上加处。
胜光向下为殂路，卯底然游不可当。午卯下不可往，午卯临行年不可出山也。甲子子冲后一辰，如甲子旬子冲午，后午后二辰巳为午凶，余旬同此，六旬甲首仿此穷。常将此穷五Ο止Ο，临着行年疾病迷。

占欲逃亡吉方去第十八
欲逃回避直符方，正月起戌逆行十二辰，冲途中路被擒将。天后下头宜远去，正时子下也，若行千里必无妨。远去宜行神后下，利求小吉出应深。欲令怕忧从魁往，月将加时向底寻。若逃急难传送下，Ο去须避○五大夫。事应逃难择好时，便将神后加日支。但看小吉临何处，宜向忙行请勿疑。如甲申日子加申未到卯上，向正东可避也。

占出外迷宿处第十九
野宿林中恐失迷，便将月将加时推。丙壬天乙临其下，昏肿令君○忆○忆归。

占出外恐直雪雨贼盗第二十
三传阴少阳神我，雪雨稀逢景色和。都将日前并日上，途中贼盗也防他。都将，甲己日在丑，乙庚日在子之类是也，仿此。
远近占取出行期，天狱临辰年月时。天狱者，春卯、夏午、秋酉、冬子，连累途中遭禁系。分明记取不参差，天地盘结时最凶。传送临戌为天盘，临辰地结，亥为人盘也无结。
更看天目事应同，常以月将加月建。临人年日刑遭劫，鬼魁逢邪在路中。

占在外寄住主家善第二十一
辰上为主日为宾，辰上凌干日上神。更得凶神并恶将，急须移去恐遭迍。胜光加日及辰年，年上从魁不得眠。若向绛宫时下到，便须火急出门前。登明临仲为绛宫时，最凶也。

占往察密事第二十二
要穷密事结寻推，月将加时女审之。酉为天目卯天耳，但于向下密声其。

占忽暂入人家不知善恶第二十三
登明正日及加时，Ο六天空仔细陈。主敬与心谋害客，急须出户恐伤人。忽因行次到人家，还把占时月将加。吉将临门应不果，入去方位为门。相生只入莫疑他。又登明、天空临日辰，不可留，入去即凶也。

占路行求食吃处第二十四
山路孤行偶缺粮，肚肠饥渴似煎汤。还将月将加时上，大吉之下日寻方。

占路行求水处第二十五
山林旷野少人烟，饥渴炙心不进前。月将加时小吉下，寻之得井亦逢泉。

占路逢人送酒食吉凶第二十六
魁罡日上及辰中，神后太冲太乙同，好诈恶心人起念，食之不得恐自终。

占出行水路吉凶第二十七
干为其路水为支，日支辰伤陆地宜。泛水触龙多不利，以丙子、癸丑、癸未日为触龙也，太冲加日渡江迟。
干吉陆行利大道，支宜水陆可行之。登明加孟遭风雨，若临季神水陆宜。

占过水吉凶第二十八
子临太岁也为凶，亥上行年溺水中。支若有伤不可渡，日辰皆吉保亨通。

占渡水舟车新旧第二十九
太冲生旺好舡车，刑破休囚定不佳。狭小不堪人载送，卯辰日上遇风砂。
魁罡加孟舡头损，加临仲季尾自伤。支干日辰上遇着，出遭风浪不循常。

占水涨不涨第三十
候水正时月将加，辰凶日吉涨边涯。日凶辰吉应当减，伤克支干可渡他。

占求婚姻第三十一
日辰上下并相生，旺相求婚礼必成。命合三传戌在季，日逢天后必交迎。天罡加季，三传与本命合，即成婚也。

占择婚何处吉第三十二
从魁为男神后女，寅申巳地三家许。从魁到即相生酉，若不临休索之娶。

占婚宜不宜第三十三
天上神将加年位，魁罡临命多不利。男婚入室不伤妻，女嫁拜堂必杀婿。常以申加小运，男命上见魁罡杀妻，女见杀夫也。

占嫁娶后有无子息第三十四
从魁加命产多男，大吉当临疾病残。神后见是男在后，胜光临命女无先。正时从魁大吉加女命，下吉。见神后，先生女；见胜光，先生男。又法，阳多生男，阴多生女也。

占婚姻始终若何第三十五
日克天后女不许，辰克天后男不娶。卯酉亥未必为阴，两度从人终抛去。太阴逢卯酉未必主重嫁也。

占夫婚恐宜不宜第三十六
女杀其夫支胜干，阴强阳弱事同前。辰克日为杀夫，未日辰时主阴强阳也。日衰时旺也为恶，克害行年总一般。行年克战。
切须记许日支辰，无令嫁日贼其亲，若交干支相贼害，利钱财ΟΟ杀人。切记亲之日，勿令与迎日辰相克，后必杀翁姑，见哭声也。

占子息有无第三十七
女命当存天乙加，阳居生月是儿芽。又忽传送临本命，初成夫妇，以巳加妇命，生月上见阴神，必有子息也，若将阴神子必赊，皆子生，日上得阴神子必少。
月将常须加正时，二人运气五行推。各于年上逢金水，此岁荣家必见儿。夫木命、行年见水，妻土命行年见金，皆相生有子也。魁罡太乙临始月，正时，上下相伤无骨血。人生月上见阴神，何人绝嗣门户绝？

占生产孕吉凶第三十八
天罡天后行年上，正时，带杀日辰气不生。日辰上下相克无气，又怕带杀，大凶也。常向悬户安产室，常以传送加妇小运，魁罡下为悬户，安产落胎难产也，腹中之子难产养。干作孩儿支母命，干伤儿损母无忧。若逢支克母还恶，时见相凌子母祸。时与日辰俱相克见凶，以正时占。

占产室位第三十九
怀孕妇人欲临产，寅子戌辰加月建。产日看在何月期，得月之四孟月用寅，加地上月建，向天上旺方安产室；四仲月以子；四季月以戌加月建，天上旺气所临处，大吉是也。但看天上旺气方，咸池天后莫令见。回避雷公、招摇、轩辕、天后，杀方不利也。正时绛宫利向戌，登明临仲为绛宫时，宜向西方安，产吉。明堂俱南安产室，神后临仲为明堂，宜午地安也，玉堂之下往寅方，大吉临仲为玉堂时，向寅位安，产吉。

占子何日生期第四十
常将月将加正时，胜光之下是生期。午临处是生日。又将月将加传送，命上阳神即见儿。女命上见阳神是男，见阴神是女。又传送加命行年定儿女。又月将加时上，日比生男，不比生女。

占子生时第四十一
日辰上下相生旺，所得良神并吉将。忽遇青龙太乙临，才高贵子人欣仰。看生时，以正时看日辰上下相生吉。
太岁相生与日辰，聪明福德寿长人。青龙倘在生时见，长大为官自出群。太岁与日相生旺，时下见青龙，共时吉也。
生时其人太常临，此子成人有孝心。白虎此时潜日上，下年林横大难禁。以正时加生时，与日上太常临，即孝敬也。若白虎临时生上，见凶，观神将所主吉凶。
生男视日女看辰，动静安和与将论。吉将相生长生寿，凶神贼害幼遭迍。

占人贵贱娶妻嫁女骨肉同第四十二
丑寅子午及申未，天罡加临于本命。卯酉戌亥辰巳人，天罡拨在己身地。各于生日上头看，巳午寅申子丑贵。各以魁罡加本命、生日上，见此六神贵，为官也。
若见魁罡酉未临，哗然下辈若藏讳。女子本身法别推，将申酉未上轮移。先将申加命，次用酉加，又次用未加本命，三遍皆看生月上，天乙临之主封侯、妻色也。

占女人贞洁第四十三
女命常将传送加，寅临月建保无瑕。更看神后临其上，白玉真心叶钿花。

占女人丑好第四十四
要知他妇容仪丑，神后临阳或季母。忽然命上见魁罡，眼不斜兮必歪口。子加阳或四季，此女多丑也。
或察妇人丑与好，木乘天后有容儿。正时天后在寅卯，正容儿也。
日辰旺相更相生，莲脸柳眉年更少。日辰与天后相生旺相必少善也。

占新妇未知性行第四十五
未知和睦为家室，上下日辰旺相吉。好将吉神内不战，聪明性顺无可比。日辰上下相生旺相，又遇吉将吉神，或遇内战神克将，外战将克神，此主不利也。
辰常寅上嫂通情，酉戌临Ο主二女。天后莫交合克见，他年少有一心随。
寅加子戌女三夫，用丑临寅好有谋。正时加丑临今日辰，亦同。
若见魁罡临日上，夜虽人定室中无。



大六壬翠雨歌卷之中

占宅舍第一
日上便为辰水宅，魁罡辰并又相克。天空更与勾辰临，无气五行住不得。假令巳地造移居，以月将加行年，若巳上见寅子申是吉。月符，春辰、夏未、秋戌、冬丑是也。

占宅内有无伏尸第二
宅长行年加宅神，命上岁上有何因。魁罡蛇雀此中见，必有伏尸鬼魅人。宫羽宅神子、宅命午，商宅神酉命卯命，徵宅神午命子是也。魁罡蛇雀在辰未见，与太岁并本命上，有鬼，余者无也。

占起造移居第三
月符加住行年上，所向之方得何将。神后加之曹送临，移居起造多兴旺。假令巳地造移居，以月将加行年上，若巳上见寅子申是吉，月符，春辰、夏未、秋戌、冬丑是也。

占病疾第四
白虎克人病不瘥，人克折虎病还轻。人生白虎病无畏，日上逢之病不成。以日为患人，假令甲乙白虎在酉申，为之神符克日，病必死。虎生初，病日不成。
得病之辰白虎贼，病人多恐应难遁。病初日辰也。
日便为人辰水魁，日去凌辰人无畏。日生克辰，病不死也。
辰来凌日鬼害人，病者缠绵应不起。辰反克日。
天乙若加日与年，虎来多克病无缘。螣蛇旺相亦同虎，蛇虎无人见入传。三传皆见临日，蛇虎又克日凶。
若在三传无白虎，更看五墓事情论。春未夏戌秋丑冬辰。
一身一鬼并三杀，四命五行六日辰。三处若还皆入墓，必因患者瘥无因。假令九月用火神为身入墓，六月用木神入墓。
魁罡加到行年上，虎墓还依吊客因。日上墓神皆不吉，丧事棺椁沐盆凶。日辰见寅卯为棺椁。五墓同沐盆，春辰夏未秋戌冬丑，及辰巳申为丧车也。
魁罡白虎居其位，白虎临辰加戌辰也，加省元辰命必穷。
丧车棺椁浴盆骸，吊客魁罡杀墓神，杀者，白虎也，假如甲日白虎在辛未。
丧车棺椁浴盆同，吊客魁罡杀墓凶。此个日辰与白虎，临年克日见亡人。
若交用起克子日，患者无因见瘥时。得病之日在月厌，必因保重命还亏。

占求医第五
男用天罡女用戌，加临年上请详推。功曹之下男求药，传送之方女觅医。戌加行年上，申下女天乙；辰加行年上，寅下男天乙。

占病移去吉方第六
男以天罡加日上，女以戌下往临辰。男于丙下宜将息，女向壬中可避迍。

占病回避方位第七
避患常寻亦有方，伏吟时节鬼当藏。但能宜此时移去，呼鬼断移病人亡。孟春月天上申临，季月天上丙临，为鬼断移。

占病患忌去方位第八
（原本无内容）

占患所宜针灸第九
胜光为灸酉为针，吉药神杀病并临。更与凶神恶将会，病者难瘥患不深。天上杀，行年上见午、未、酉，为凶神将，病难愈。

占病色目第十
用金终木损多伤，用木终金难结疮。用起火木金应热，土初木后痢泄荒。
命上常有与日用，木神临着患风伤。火居寒热多吐逆，见土呻吟瘫不通。命与日上各看何神加临五行定之也。
金在所上多割损，水临腹胀痢并龙。巳为耳目亥是足，卯酉腰边手脚疼。

占病生死瘥期
欲知死日生痊时，便将日上意详推。被克之方死不免，却生之处痊无移。假令甲日火神临日，壬癸日死，寅卯日生，余皆仿此也。

占病祟在何处第十二
用起木神吉将并，宅龙为祟户方庭。亦为家亲、神树。
水飘弱产生女子，土公司命察其情。火是皂君仍社庙，金主伤残客死兵。
常将用起出其祟，玄女分明有正经。

占行年吉凶第十三
本年常将太岁加，寅申年上见荣华。太岁、本命、行年见寅申，增官、益财丝也。魁罡倘若居其上，必有官灾疾病邪。
阳为命丑阴命未，回加年上看今岁。功曹乙卯胜光临，定庆显荣身必贵。阳以丑，阴以未加命，太岁行年上见忌、巳卯寅午。
男以功曹加本命，女将传送亦同前。行年岁上逢支德，益禄添财福转迁。命前五辰为支德。

占五星第十四
常以天罡加太岁，水星向亥非家乡。酉中太白长为主，荧惑居南午火藏。
土宿临辰为巳舍，木来寅上作长乡。行年各自临逢着，水溺火炎土木伤。行年上逢水主溺，火主烧，木土主修盖有伤，金主刀伤。

占元神第十五
阳男阴女冲前觅，阴男阳女冲后求。甲子阳男居乙未，阴男局丑胜光临。甲子男元辰癸巳，乙未女元辰癸巳，乙丑男元辰甲午，女元辰丙申，余仿此。岁干常将加岁支，太岁干加太岁支，行年本命上所推。元辰若在魁罡下，疾病缠绵不死迟。

占疾病吉凶第十六
孟月功曹仲月子，季寻月建用魁加。天轮壬丙居其下，万事为之却去耶。

占闻人死未知虚实第十七
闻人传病已身无，未审其言实与虚。罡在孟阳君莫信，若加阳季事应殂。

占岁中田苗第十八
巳午主糜寅卯粟，酉申以麦亥粳谷。子为豆地丑为麻，岁见魁罡应不熟。

占月有雨第十九
大吉常将加月朔，神后之下是雨期。辛酉店也须言Ο，雨水非龙定不疑。上水中有雨。

占天晴日第二十
常将月建日符下，日符者，甲在寅，乙在卯，禄也，
天下云开见丙子，更用正时月将也。ΟΟΟΟΟΟΟ，魁罡季上必应晴。

占久阴问晴第二十一
若占久雨不知晴，月将常加月建名。胜光太乙临之日，自然天地却分明。

占养蚕第二十二
未桑寅茧午蚕儿，申酉絮绵卯是丝。传见养蚕女命合，相生吉将必应宜。正时，看养蚕女命下是何物，更共太岁，必宜养蚕也。

占立蚕室宜何处第二十三
蚕女行年加太岁，卯寅午未申方利。便于此处置蚕室，玉宝招多应称意。以蚕女小运加太岁。

占六畜第二十四
胜光为马太冲驴，戌犬酉鸡亥是猪。三十六禽仿此用，天罡只便唤为鱼。

占卖马得好恶第二十五
若见胜光旺相乡，买之又贵必应良。若居无气囚休地，钱价驽骀定不强。

占六畜病死活第二十六
从魁无刃太冲俎，巳午汤锅神后屠，刀一见俎定应死，常归屠上命皆无。六畜行年月建推，月加白虎死无疑。脯师临命述应定，克日入辰见死期。寅为脯师是也，命：午马、未羊。

占失马第二十七
六畜失亡觅得否，贵人逆往问玄武。贵人若勘螣蛇日，年命制之见不久。失主年命及小运并日若制玄武、螣蛇，得见。不制，难得。见将加时鬼，是不可寻也。甲寅、甲申、丙午、庚寅不可借马也。

占盗贼第二十八
玄武之阴盗贼神，生处觅元因盗神。若交主人年命上，其物寻之不可用。天下盗神克人年上，难寻，反此觅之必见。
盗神凶将同其所，三传并皆克玄武。吏人若不捉将来，定是贼人自彰露。
玄武顺行贼已进，逆行其武在邻近。克来之处却为期，真武所在向此隐。日克玄武之期得也。
辰上辰下若相生，吉将良辰盗贼宁。真武所居与日好，无由展露坦然行。
日上勾陈与白虎，更兼螣蛇天罡故。所居玄武内相持，盗者相论自相诉。
失物天知日与期，知与觉后正相论。辰阴若克日阳上，拟欲寻之却有因。谓今日辰上神克日上神是也。

占讼狱第二十九
日辰年上共相生，官事两家应不成。年上日辰如见克，各须长短要分明。
上克下兮先得礼，必克行年日辰上。下克上兮后词长，日胜辰时上得知。
辰强日衰下必强，中传无气初传时。罪居前后罪不轻，太乙天罡为白虎。
行年日上恐将刑，讼看朱雀盗玄武。斗是勾陈相杀虎，此神来伤日上神。
三传无杀应无御，相争见官，若见勾陈克日上神，争不休。辰克勾陈即是，日神开钥在行年。有罪应难赦过愆，用起忽看见出狱。用起木终末入狱，用起土终末出狱。到头无事初安然，日旺勾陈白虎衰。定回不久出危灾，忽然课得伏吟卦，勿若相牵卒未来。行年加岁是常仪，命上之上Ο出期。又把天罡临日上，运头寻取脱灾危。

占奴婢第三十
天罡为婢从为奴，天乙前后仍取例。酉若阴行天乙前，便呼好子又光起。
从魁又在贵人后，为婢不虚深有宜。戌酉日辰主和吉，天罡下直皆相气。
青龙酉戌与太常，奴婢若上好性灵。白虎螣蛇居戌酉，言虚不实好闲行。
奴婢不知岁数者，常将月建作行年，三传酉戌为六合，逃下有意切妨真。酉戌化六合欲逃走也。

占经商求利第三十一
三传上下无相贼，入市将钱买不得。虎蛇魁罡用起时，易求之物也难觅。
三传与日旺相生，卖买经商必称情。更行好神并吉将，利收十倍所为成。

占物好恶贵贱第三十二
太常为绢青龙钱，白虎皮毛申宝Ο。小吉临将为酒食，太冲若见作车舡。
衣裳天后能裁剪，竹木功曹劈斫圆。买畜各有十二位，相宜贵贱问之传。买马看午之类，仿此。相生好、贵，相克贱得也。
言牛大吉旺方面，其物价高不可见。临在囚休无气方，直若好物也须贱。
日辰皆吉上兼贵，支干阳残下须贱。良将传终索数过，用起恶神贱一半。

占买物得不得第三十三
小运常将月将临，丑寅当日易追寻。魁罡并丑居辰上，入市难寻莫费心。用时加行年小运上，日见丑寅买得，其余买不得。

占何处求之买得第三十四
若见青龙旺气中，行年岁上克青龙。青龙临处往下看，利息生多运命通。行年与太岁上神克青龙，必得；言青龙所临之方招财，宝物大利。
干便为人辰水物，日辰不贱物无失。日辰上下克青龙，到巽珠奇亦买得。日辰上下相生买得也。

占谒贵人求事第三十五
欲求见贵寻天乙，衣服言之觅太常。青龙珠宝与财帛，娼女多于天后详。

占问人情虚实第三十六
辰上神克日上神，其言可实定然真。辰行日上也须信，支干相生必缘因。正时看日辰上。
天魁当向日辰临，不实虚言莫往陈。天乙前一万后二，须应多是的实陈。
朱雀天空传送中，临神加日伪奸同。天乙孟虚多不实，神后临人坐不空。来人方位上。
太神加在季神居，的实吉词定不虚。孟仲上头须见面，便应对面也空诸。春丑夏子秋冬皆在亥，太神也

占投书收否第三十七
占去投书成不成，天罡加孟未应行。若临仲上才方去，季上临之事不成。

占问人觅财物第三十八
日便为人辰作财，辰凶日吉必空回。日凶辰吉也难觅，候得日辰谐即来。

占人呼召好恶意第三十九
日上相生万气旺，吉神良将皆在上。应吉好事相寻近，但请随行莫不往。
太乙加临日与辰，往之必定致生嗔。罡临季上辰临日，随去多应返受迍。
魁罡临日及加辰，蛇虎天空同此因，便季魁罡临季上，直饶分重不随君。

占索债得不得第四十
辰上索财时见人，日凌辰上索无闻。日辰贼克应难得，日与时合索有因。

占人来叩门吉凶第四十一
寻常日上及年上，并总相生为吉象。多是交加今赴筵，定应好客来相望。
魁罡临日莫开门，不是凶徒及吏人。传送为僧酉女子，细寻神将看其因以神将主事吉之可辨也。

占忽闻人欲谋己事吉凶第四十二
辰即为人日己身，支头遥克日头神。共行险路须防进，失便临时暗损人。正时看日辰上吉凶。
有人谋我起凶心，还把正时日上寻。蛇虎魁罡并恶将，自须防守问更深。

占外人入家国善恶第四十三
外国人投入帝京，未知善恶吉凶情。正时岁上克天乙，恐是谋臣有祸生。
外处人投爱内来，不知良善有疑猜。
正时岁上克年上，太岁上神克行年上神也，必是凶徒被致灾。
辰阴贼日生多乖，时克日辰凶客来。更见阴伤贼日者，必当为害主成灾。

占财博胜负第四十四
传得青龙有气亨，太常临日共相生。两人小运行年上，那个望之必见赢。
兼将行年与命上，无由博戏有输赢。至将日客辰为主，旺相囚休决定情。

占埋葬地吉凶第四十五
埋葬之法有玄门，天术常加太岁神，登明为天柱神。
但看天轮乾艮下，更兼坤位与丙丁。或在此地安坟墓，五性皆通总不论。
当发富豪人仰望，光荣先祖旺儿孙。葬得伏吟最为吉，返吟之卦最为凶。
功曹传送临其墓，子孙长盛福无穷。寅申临五姓墓上吉也。
每以天罡加月建，孟看天上甲方临，下为天备临墓吉，富贵儿孙大吉昌。天上甲临为德也。
仲月庚申亦是吉，季月丙下最为良。寅申向壬当无杀，官禄增荣得久长。各以孟神求月加临。

占灵柩出第四十六
孟月功曹仲胜光，季于罡下不出门。强值依此法车去，百事无妨得久长。

占葬忌日第四十七
月建常加戌上头，前三位上墓公游。天罡后面三辰墓，每逢之下不可游。
大吉前三见位丘，Ο前一位墓奴求，深须忌去丧家怕，犯者教君祸不休。

占送孝方第四十八
大吉常加月建方，行年命上见魁罡。劝君不必随事走，若到坟头必有缺。
孟月从魁仲太乙，季月大吉莫随丧。此名凶杀白衣上，送殡之时定见伤。

占岁月中风雨第四十九
大吉常加岁朔，但看子向何方落。又寻天○土太冲临，此月逢之霖雨作。
常以月将加月建，及月逆上，凡子下大雨，卯下小雨。
月起三传见雨神，此时便是雨来因。日头上便数其数，多少论之定雨辰。日头即是上，假如丁日见巳，巳是四，未是八，共十二日有雨。又月将加时，日辰上见亥、子、寅、卯乘青龙、六合、天后、玄武，必有雨。传送、从魁、巳上神空、阴，雨少，金土为蛇虎临日辰主大风。若太乙、胜光为蛇虎临辰，主晴。卯太常临辰主半晴半阴。

占五等官鬼第五十
旺鬼克身官灾起，相鬼克身争财论。Ο休鬼克病疾起，死囚鬼克哭声频。

占六亲灾福歌
其日干为鬼，今辰是他人。五行相死定，只此是六亲。
生我为父母，我生为子孙。同类为兄弟，或当占己身。
克我为官鬼，我克为妻因。要知灾福事，不得离此文。

推游都、鲁都歌
游都甲己常在丑，子庚子位丙辛亥。
丁壬在辰天罡言无谬，戊癸元来却在申传送。子位神后，亥登明。
游都冲处鲁都安，捉贼但向游都下。伏尸取向鲁都边，朱雀埋藏文字是。
六合门板此中有，勾陈三及空亡墓。青龙财宝地中安，天后沟渠池沼里。
太阴碑碣器物圆。玄武水泉及尸首。太常殡子地仓攒。白虎骨殖藏刀剑，
天空瓮瓦取何难。鲁都为将乘玄武，主有伏尸宜下剜。六合宜在青龙上，
钱物寻之似掌间。此是必藏神妙法，学者坚心仔细看。




大六壬翠雨歌卷之下

占两军胜负第一
白虎勾陈残害日，日辰上下皆死克。刑当日上也失军，六合初传后保胜。
青龙得用为其邦，太常火○捷将军利。天后临时贼必降，朱雀士卒亡大败。
螣蛇伤损也奔忙，皆看用爻察神将。吉凶临时仔细详。

占先后举兵胜败第二
下临其上莫先举，六害临辰日上伤。玄武加支干上克，位其也败不用长。
下克上头利后起，上凌下兮请为先。行年上剽勾陈兽，得胜回戈士卒全行年上神克勾陈、虎，大吉。

占主客为将第三

为将若能知主客，用军必胜定高强。
勾陈为主客玄武，时上那边有气长。勾陈为主，游都、玄武为客也。
勾陈为主客玄武，客败奔逃丧胆魂。为客勾陈玄武克，主亡山野不欺门。
游都玄武克勾陈，主败须忧在此辰。玄武游都名被克，客兵不破即逡巡。
为虏先看玄武神，切须要与克勾陈，才行入非百常利，贺盛回戈四海闻。
问日并辰上克游，主与将旺贼必殂。更将主将应更好，坐观客败主无虞。
发军当要问来时日上神，太乙若临主忧疑侯。
便皆人马得回日，须看旺相神取其冲。仲秋日上如逢巳，便用登明过九重。八月日上有巳，巳上天上无气，巳冲亥，亥有气，十月回。
太乙若于日上停，四年四月回归京。若是胜光在日上，九数之时算取程。

占伏兵第四
太冲太乙与子申，上生临日及加辰。更看杀并须防护，隐伏藏兵在四邻。
干阳伏兵应在前，支干俱伤左右边。吉支凌干恐争斗，相生干支请高眠。

占贼来不来第五
天乙天罡与小吉，游都大杀临于日。日前一二及其三，必定到来信不实。大杀，正戌、二巳、三午、五寅、六卯、七辰、八亥、九子、十丑、十一申、十二酉。
月将加时罡下季，贼人已去不参差。若临孟上好逢遇，隐伏欲来可备伊。

占贼前后第六
神后太冲并太乙，临辰在前后加日。贵人日上在其前，太乙阴神后不失。

占见人拿器械吉凶第七
见人前后持弓箭，月将加时知恶善。天后临孟不是凶，临于仲季恐来战。
传送登明与太冲，加支临干必应凶。功曹为吏多寻捕，酉午逃亡子与翁。

占急闻喧闹不知何事第八
忽闻喧闹知何事，日上推寻加正时。寅卯勾陈争斗事，朱雀虎亡请看之。
太冲为犯天空斆，六合青龙传送欲。月将加时看日上，余神临处意消息。

占涉危前后行第九
干损恐前支恐后，天罡在孟勿先行。畏中仲上后加季，时上伤残中败生。

占贼避路第十
水为玄武往西行，申酉日辰莫战争。玄武畏之为厄会，吉宜往处觅相生以木水为例，余仿此。

占过关吉凶第十一
日上行年有旺气，无人肯与诉艰难。魁罡午未加临日，日支伤残莫渡关。

占贼逃游第十二
河魁加孟右宜藏，季仲上时往左方。天上申临下宜走，Ο然与贼不相当。

占野宿下寨第十四
野宿皆看日上神，魁罡临处夜惊人。螣蛇白虎上应败，五墓加之是走因。

占重围求出第十五
忽践忽兵数重围，月将常加时对推。八空天罡临下去，免遭锋刃脱灾厄。
月将加时觅出路，开星向下去应通。春奎夏张秋娄氐，冬避行文不抵凶四宿为开星也。

占闻路行人及台第十五
若见魁罡加在酉，此为开路拥难通。行人不远于乡国，中路须逢索钥空。
魁罡加戌在于辰，无事等闲莫出门。台上此时宜须记，皆取为凶Ο难论。

占昼日星落第十六
白虎星飞练色长，正时运式落何方。假令损己逢天乙，必主差臣出帝乡。即落在巳宫见天乙吉神，有使出。神有凶恶临心向无为使。
何国使来那里军，便将落出将神论。可中坠卯上头午，分国应知出使臣。菓個先生云：“落在卯地，卯上见午，即国分使出。吉将临为使，凶将刀法兵来也。余分仿此。”
落在何时月分年，但看日上及中传。终见卯仲春二月，日上逢申七月间。
用起若见天乙前，只应事法在今年。初传得在贵人后，来岁为期定果然。

占雷发声方位第十七
雷声初发那边闻，灵式加将察何神。
六合青龙天乙下，岁中大吉绝烟尘。吉将临，吉也；凶将临，凶也都。
玄武螣蛇下震声，即开此岁小灾星。民生疾病及薄熟，勿来采动户口惊。
灾在那方甚处多，只相百里内无过。登明向下闻初动，亥地为灾没奈何。余皆仿此推之。
九天玄女式下灵，震动穷微恐未精，看取五行甚下发，便知岁内有何征。假令天门上雷声发，占得雷卯临亥是也。寅卯主丰熟，火主旱，水主潦，土主风，金主兵是也。
地上之方是应期，显然经说不参差，正西酉上如开享，八月惊忧是不疑。主暴风或兵起之事。
敌上常闻一下雷，我军大胜彼军危。己营更或克伊寨，败散如今如欲走回假如自己营寨在子地，他营寨在午地，水克火，大吉也。
非时发雷必有因，黄帝经中备载陈。多是久淹刑狱事，只缘冤枉感天嗔。

占井溢成流第十八
井泉忽尔溢成流，涌出波涛怪不休。日上正时论好恶，吉将临之主拜侯。日上见吉神吉将，主加官生贵子。
民庶常流事不同，井泉溢波何家中，吉神临日深须记，暴贵荣身出三公。
子未上神与日和，若逢三六合无过。加官得禄封侯邑，喜庆来祥岂奈何？子位上三合六合临，最吉。假令甲子日巳时是也。

占地动第十九
地动多荒民主饥，灾临分野即流离。从东下来与酉上，不顺为祥君主疑。从西向东为顺，动灾轻；从东往西逆，动灾重。
大动有声忧在主，无声小动振于民。流亡改易为常忌，来处何方察将神。正时加起处见太岁临之，主君易位。见青龙六合，主官替。余皆主在民也。
但看日上及来方，怕见金神向下藏，玄武勾陈白虎合，忧深兵革远村庄。
日上如逢寅卯辰，灾生燕宋门中闻。午周巳楚秦为未，申魏酉赵戌鲁临。
亥子丑临与日上，卫齐吴地起刀兵。出金楼先生纳甲。

占天狗下第二十
天狗如雷下九霄，国亡伤败降凶妖。
正时日上加残害，千里兵连勇战交，日上凶神交战。
何方落地定灾厄，危神灾加在正时。月破岁刑大杀下，物荒民叛户逃移。
落在丧门岁墓上，大人死丧易侯王。蓬蒿满地民流役，国破交锋刃战伤。丧门，正月在未，逆行十二辰也。
天狗常闻怕落乾，万民四海内汤煎。假令戌亥临于日，也共天门落一般。

占怪第二十一
起用螣蛇用井釜，正时发用，初传六合是神祗。
勾陈玄武鼠ΟΟ，朱雀青龙鸟鹊飞。天后太阴雨虫怪，太常白虎狗猫蝎。
天空用起死之物，天乙门鸣别弗疑。

占野鸟鸣第二十二
野鸟飞来入国邦，白衣聚会贵人亡。正时岁上克天乙，不去三天有大丧。
不见来时不见声，殿中楼上现其形。三旬百日须防损，宫寺军营戒火行。
好声好息设关Ο，德上飞来去又还。报喜必应逢后食，不然征召入门闱。
祥异飞禽急恶声，动头点尾何人鸣。更看家长行年上，口舌须防入户庭。
忽闻野鸟舍边鸣，鸣之之方有事生。大吉功曹多曲令，魁罡太乙便人惊。正时看惊方上何神祗也。
胜光狱讼来相吉，太冲酒食满盂盈。神后灯明妇女请，从魁传送道僧迎。

占梦吉凶第二十三
梦加正时月将临，还与日上仔细寻。相生相旺多欢庆，休废魁罡灾害侵。

占鱼猎得不得第二十四
日为钓网箭刀分，辰为鱼虫与兽同。日克辰上皆捕得，天罡加季不应空。
日作猎师支非人，时下为禽虫盖鳞。时伤日克多应得，营室临辰尽不存。大得也。
天乙加临日辰上，出门射猎不空回。当于日上见何物，功曹为豹虎重来。
辰上若逢罡龙位，登明神后事皆同。钓绪才下便应得，不向滩头苦费功。
用起青龙六合神，初传天后非杀神。钓钩入水吞其饵，冲破洪波拽锦鳞。
传送为钩寅为竿，然因天后合成看。太冲若名舟楫是，上下相生取不难。

占谒贵人第二十五
大凡日及上三传，吉将相生少过愆。参观投诚皆见喜，高官卦意任精研。

占献物送第二十六
大凡日上及三传，吉将须投过必参。天乙寻为献帝主，青龙岳牧及封缠。
夫人后女虽神后，邑伯诸侯问太常。

占屈令人来不来第二十七
天上辰临地下日，更看用起何神裁。天罡日上并辰上，千里为期必到来。
假令午地屈于人，自往寅方生降身。
午若临寅为丑上，天上午临寅丑上，来人不久叩其门。
天罡若在日辰前，远近绵来赴会筵。若见天罡居后应，饶隔壁会更无缘。

占人家有后无后第二十八
从魁加孟饲酒酉，加仲出门季欲尽。寅丑魁罡临其上，拨议才熟香可观。

占亭部第二十九
月建常将太乙加，天轮魁罡为亭部。取土泥皂月厌方，盗贼不来又大当。亭部上上土泥皂壁，贼不来也。

占孤寡第三十
鬼门甲下男无妇，正月内甲临寅，寅上庚临女损夫。
子在酉命一类似，行年临日主身孤。
四上克下名无禄，四下克上主孤独。传见空亡亦复然，用起寡室亦不堪。

占来意第三十一
假令甲日卜人来，甲上之辰以意裁。金将水神当在上，为言父母克情怀。日为人，水为父母，占在父母也。旺主官事相干，死主亡，休主病，囚主禁，各属六亲详之。
神光临日及辰上，怕怯心中事不宁。神后奸邪男女走，从魁夫妇与相争。
太冲俱Ο贼牵狱，大吉咒诅亥灾生。太乙横是愁ΟΟ。吏食小吉有论情，吏神上下有追呼。吏神，春寅夏丑秋申冬亥临行年上。

占酒后有无第三十二
天罡加孟似江河，仲女季神以尽沽。子未若临于日上，来之必得恐应多。
从魁相克恐后酸，加着水神色黑点。金上见之应无白，天临太上赤多般。
日上好神及丑未，若往求之必应安。要知室内那边安，小吉之下是瓮端。

占饮酒得醉否第三十二
盛肴筵开承请命，未知醒醉占为定。青龙小吉临支干，饮酒散归必酩酊。

占四时忌伐木第三十四
春防甲乙木摧残，夏季丙丁类作难。秋复庚辛炉冶动，三冬壬癸四能闲。
春中伐木防须知，月将还将加正时。甲乙若临防面上，不当持斧割林枝。春甲乙不伐木，夏丙丁不动炉，秋庚辛不铸冶，冬壬癸不治水。

占人来意第三十五
杀上日辰病疾来，杀者，春申夏亥秋寅冬巳，临日辰上是也，奸在日年淫主乱，奸，春申夏亥秋巳冬寅。日年春喜有钓民，天喜，春戌夏丑秋辰冬未也，吉神吉将不相克，喜事临之求必得。凶神凶将吾克害，忧疑终始见平平。天乙在阳忧是浅，贵人阴上事应深。从子至辰为阳位，戌酉至巳为阴神。

占在路上见蛇虫第三十六
出行当道见蛇盘，月将加临日上看。若见凶神相贼害，阴功暗佑如回还。
逆来防盗深须忌，须去行前喜庆连。太乙相生于日下，出逢追待喜歌催。
自上Ο常吾恶将，延看天乙不相侵。路边横道亦无是，到处安和喜满襟。
宅舍檐旁若见时，何神上下细推寻。倘若水火重临处，口舌争论可戒之。

占野兽在道忽入城郭第三十七
无端野兽入军城，易主邦空是战争。太岁上神诸恶杀，元戎悲泣不安宁。
野兽悲鸣井邑傍，狱庭凶横欲成殃。岁行杀破当其上，人类流移出故乡。即岁杀刑太岁破下。
麟獐狐兔道傍逢，折头看人举步庸。灵式正时究见处，六合之下喜重重。
半走半惊右道头，六阴之下问其由。凶神恶将相凌害，前路不通恐有忧。

占路见鼠第三十八
路上忽然逢大鼠，正时灵式动人情。日前用起见玄武，防盗林中恐被惊。正时加日辰前的，终见玄武凶也。
荒草林中出穴类，走来走去似乎人。太乙加日当辰上，例请坡前必有因。正时加日辰见犬主凶，好人休丑。
宅内盘中忽午鸟，夜闻白昼作其声。劝君三日须防守，不是伤财Ο必闻不如临。
床后檐前咬物声，不闻啾唧到天明。信知灵式通神圣，送喜将来财物盈。不闻声鸣，只闻咬物之声。

占野蜂来人家第三十九
来在杀刑破墓上，舍檐篱畔一团飞。此是家长忧财失，眠睡身边恐困危。若在太岁刑杀破墓上来，不利也。
不见飞来位何占，但向聚处正时看。刑杀倘若居其位，百事而无或官淹。
日辰向下遇青龙，吉将相生喜气盈。在位年年添爵禄，居民日日益田丰。
飞来得荷旋檐楹，喜气和欢日月生。切是莫交伤触着，田园因此渐发荣。若在日月岁德上来，大吉。

占虹霓下井饮水
虹霓忽降入人家，井中饮水莫疑它。日上相生主富贵，子孙兴旺茂荣华。
正时日上见阳神，主宅三年出贵人。吉将共临课喜庆，宜男四贵擢功勋。
若见阴神临日上，保待玉女贵难谐。蜀妃曾应奇祥瑞，右法相传不可裁。
刚日日上柔看辰，切忌破刑恶杀临。凶将同来加在上，家空财败在逢迎。

占釜鸣善恶
如螺似见咽后幽，占时须察日辰头。青龙天乙临之下，不久三公及五侯。
显钟似声断还鸣，堂前门内不倒声。凶将来临日上见，疑移人去宅能惊。主土地不安，迁移事则吉也。

占树木无故枯悴
营内庭前草木枯，如遭汤泼一时无。正时看日及年上，玄武旺时见贼徒。在主将家宅行年上，看是何神。
日上相逢喜将临，青龙天乙遇知音。忽然旺相无刑克，风振将军宠赐深。
大凡庶人有此征，必然宅内有殃生。行年太岁并辰上，临见吉神事不成。家长本命、行年、太岁、日、辰上见吉神无事，见凶神则凶也。

占家活无故自动
无故人家物类摇，便将月将正时着。日辰有气旺相吉，休死凶神事不明。

占忽心惊目瞤耳鸣
魁罡不欲日辰临，蛇虎无令一处存。防备凶徒暗设计，是非长短外相论。正时加蛇、虎，同魁罡在日辰上，凶也。
水火加临日与辰，青书自还到来时。千里女归心留念，口舌灾临定有之。
心惊忽尔似神祗，看取日年上面知。天乙太冲及胜光，此个神临喜有余。其外金神上，必忧煎。
行年相生旺气临，好神吉将又相亲，多应外人来说好，酒会逢欢吉又亨。

占暴风起吉凶
暴风急起正时占，占日之神审再三。来处吉凶神将断，定时为之仔细看。
或有旋风如户扇，皆以日上将神推。贵人临官ΟΟ记，白虎勾陈兵甲挥。
朱雀螣蛇吏口舌，天空天后病虺羸。太阴玄武须防盗，六合青龙似庆仪。
若见太常居日上，医官妇女与僧尼。日辰上看相克刑，贼来不久入家营。
劝君火急须防守，阳疑白日阴因惊。等闲家内暴风来，日上消详以意裁。
相克相刑当有气，强乱官府要生灾。日上相逢五墓临，伏兵不远可追寻。
提防为患须牢记，无气其实必不侵。

占云起有雨无
云起上头加正时，日辰向上细寻推。登明太冲神后下，占雨今朝必有斯。

嘉靖三十七年岁次戊午季夏十有一日  
卫临清昭信校尉玄谷道人上蔡高大器拜录

附  录

占鹊鸣
忽闻怪鹊鸣枝枝，便将月将加鸣时。即看天上何神下，凶恶之时以神知。
天罡河魁论讼说，登明太乙吏来追。大吉大人铜铁至，小吉妇人羊酒食。
功曹在家筵宾客，传送出门见乞儿。子为师巫午口舌。酉为文状卯阴私。
但然用此求其气，所事用神无不知。

占犬吠
忽闻犬吠为何因，月将加时看日辰。日辰所临何将下，吉凶之事断其因。
天罡有人持兵器，太乙临来贼盗人。胜光忽尔闻风起，小吉因为觅酒醇。
从魁天魁并传送，神后皆惊鬼与神。若遇登明窥虎豹，大吉无因将叫频。
更看太冲相临处，忽然木折得其真。

目瞤
心不自安目瞤动，正时常规岁中神。寅卯巳午欢忻事，申酉亥子闷忧勤。
若逢旺相皆为吉，囚死临之忧事真。还遇前三并前五，后二后四吉须陈。
其余多少相逢日，休便寻思是恶因。

暴风
风起何来占吉凶，螣蛇加上有忧惊。朱雀临之官口舌，白虎相逢死丧神。
天乙有时贵人出，各以其将见得真。

又
暴风无故起天来，善恶加临日上排。太乙临之官有罪，白虎勾陈兵阵开。
天空百姓多疾病，玄武相逢盗贼乖。风止为期当审细，假令落处有须该。落睡寅应正月。

占飞鸟吉凶
飞鸟鸱枭忽作鸣，日上看神见此情。登明有位为司吏，神后相逢巫女人。
大吉下来亲戚至，故人携酒谷相寻。功曹忽尔欢忻事，太冲酒肉饭无因。
天罡之下多官府，斗讼临人切莫惊。太乙吏人来相访，胜光勾召有余真。
小吉妇人酒食事，传送逢迎索债人。从魁更有佳人酒，天魁官吏若相萦。

占人叩门
忽然有客叩门声，正时寻人年上神。日辰相见视休咎，上下相逢吉出逢。
反此为凶休管待，恐有灾祸已临门。登明即为征伐客，天魁忽是府公人。
从魁女人来索借，传送应人欲问津。小吉欲来求饮食，胜光相请宴游频。
太乙有人来乞索，天罡官府欲勾人。太冲客子来庸力，或有功曹吏觅寻。
大吉贵人相召请，神后相逢奸盗频。皆以日辰，见吉神良将，有旺相气，是善人，反此皆为恶人。又以天六情言之。

占人欲谋己
恐人谋己见加临，月将加时视日辰。日上神来为自己，辰中神即是他人。
日上神来制辰上，怨恨言语正谈论。辰上神来制日上，欲来谋害自家身。若日上神得蛇、虎、魁、罡者，事必成凶。上空者事不成，空有其意也。

占心动
人心惊动欲须知，凶吉临时月将期。注曰：加在人年上看之。
若见功曹太冲将，必有文书阴与私。太乙胜光或各见，惊忧口舌是来仪。
传送从魁兵器客，远行将至运非迟。登明神后哀声泣，有客相呼召见伊。
天罡河魁疾病速，大吉小吉咒诅为。旺相相生吉将并，开忧不畏莫迟疑。
反此即为忧事至，须要防备的无疑。前三前五后二四，大吉休忧吉来迟。
前一二并后五六，此逢凶祸要君知。天地二狱临日辰凶。天狱者，春巳、夏未、秋亥、冬丑。地狱者，春辰、夏未、秋戌、冬丑是也。

占忧喜
忧喜君家要自详，传中有救福吉昌。忧不忧，传自救也。用神囚死而临囚死之乡，若问忧即实，反此即虚。传自救初：传用水临土，传得木神，或遇木将，或在木乡，皆为救，即系吉也。
喜或不喜须君记，母子无欢金水傍。
占虚传信耗
忽闻凶喜投者来，须凭妙诀日辰猜。日若加辰端的看，相生虚诞莫忧猜。
忽尔日辰相克处，此言不妄果实哉。假令丙午日，便将丙加午，相生也，为虚；假令甲辰日，便将甲加辰，即实也。

祝课文
日吉时贞，天地清宁，天神月将，六甲六丁，会意潜心，仰惟：
圣课妙道合真，与天地同其用，宇宙应其均气，调其序法，术验其灵，敬启：
天乙、太乙吉神，雷公玄女，轩辕帝尊，东方曼倩，李筌名臣，武候李靖，历代贤能，祝词一告，相遇仪形，吉凶进退，善恶亏盈，天人合志，尽付六壬
伏惟
感应

定交月将
雨水两日七刻零，春分四日忽交迎。谷雨六日尤加二，小满七日得均平。
夏至六朝零五刻，大暑五日将星成。处暑六日兼三刻，秋分九日理分明。
霜降十日交宫位，小雪九日气中行。冬至五日太阳过，大寒三日七刻盈。

又
五日三刻半时加，隔年求将妙无霞。但寻官历前后照，万两黄金莫与他。

三月没
正午逆行顺排坐，出茶齐正斜角末。大卯小辰顺加数，正五八十周闲过。

求交节
交过子宫加一日，刻上六八一时周。五时二刻卯中求，十时四刻在龙头。
立夏十日二时六，芒种一日九时收。二日二时二小暑，二日七时四刻秋。
白露三朝单六刻，寒露三日六时休。立科三日十一二，大雪四四两双流。
小寒四日九时六，五日三时又打牛。

大六壬邵康节先生二十四课

登三天
辰加寅为用
三传辰午申 
十四 甲子 丙寅 甲申 戊子 庚寅 丙子 戊寅 甲辰 壬子 甲寅 甲午 庚子 甲戌 壬寅 皆八
辰午申为用，三天不可登。病死远行极，讼乃省部陈。
出三天
午加辰为用
三传午申戌
午申戌是出三天，凡事远大辛难言。行人失约病归泉，讼达上司说喧天。
涉三渊
申加午为用 三传申戌子
十三 乙丑 庚午 壬午 庚辰 乙未 戊辰 乙亥 己酉 壬辰 乙巳 丙午 丙辰 乙卯 戊午 皆八
欲动不动涉三渊，申戌子兮在目前。进退艰难阻万状，对面言之似隔山。
入三渊
戌加申为用 三传戌子寅
三渊深处不宜入，戌子寅兮来意言。劝君早早回头去，下去深渊直至渊。
向三阳
子加戌为用 三传子寅辰
凡八 壬辰 丙戌 庚戌 丙申 戊戌 庚申 壬戌
三阳去暗至明深，惟怕空亡又隔停。若更相生无克贼，子寅辰出向阳行。
出三阳
寅加子为用 三传寅辰午 
凡二 辛未 辛巳 皆八
三阳太过功期实，日中有斗忧频频。须防灾咎相将至，病令两名辛未停。
出户
丑加亥为用，三传丑卯巳。
凡五 癸酉 辛酉 癸亥 己酉 辛亥 皆八
出户逢明白，欲见干望时。君子近阳渐，小人向狐疑。
迎阳
卯加丑为用，三传卯巳未。
凡三 己丑 癸丑 辛丑 皆八
过中将亏候，迎阳急就之。缓则将无气，卯巳未可知。宜急用事
变盈
巳加卯为用，三传巳未酉。
凡二 癸未 辛卯 皆八
势过人衰问妄为，巳未酉传素有危。君子防门盈将小，不测官病两加之。
入昊
未加巳为用，三传未酉亥。
凡三 癸巳 癸未 癸卯 皆八
入昊投阳未酉亥，入衰为事各无成。君子勤持无妄动，小人变灾且无明。
凝阴
酉加未为用，三传酉亥丑。
蒿矢六 丁卯 丁亥 丁未 丁丑 丁酉 丁巳 皆八
凝阴酉亥并大吉，幽暗不端理不直。作佑禳灾始可宁，不能财损人又失。
冥蒙
亥加酉为用，三传亥丑卯。
弹射二 己巳 己卯 皆八
暗中逢暗号冥蒙，亥丑卯神更不通。病者保佑防危重，小人无事可兴工。
宜阳
寅加辰为用，三传寅子戌
凡二：壬午 壬辰
自明入暗宜阳课，凶咎将来渐有伤。君子犹防消禄位，寅子戌兮仔细详。
偃蹇
子加寅为用，三传子戌申。
偃蹇或迷不堪为，争如子戌申并持。灾难重生百不吉，除是空亡隐却非。
悖戾
戌加子为用
三传戌申午 
凡六 甲子 甲辰 壬子 甲午 壬寅 皆十二
勉强前来勉强之，戌申午上不堪期。徒然欲状暗根本，凶咎依前定不宜。
凝阳
申加戌为用，三传申午辰。
凝阳向有凝阳在，莫被年日引入昊。日辰年命俱日上，灾殃来发向敷荣。
顾祖
午加申为用，三传午辰寅
庚午 辛未 甲戌 庚辰 甲申 壬戌 庚寅 庚戌 辛亥 庚申 辛酉 皆十二
顾祖迎亲复旧庐，求财望谋始堪图。唯有庚日不宜见，鬼来又入鬼乡居。
涉疑
辰加午为用，三传辰寅子。
辰并寅子欲涉疑，凡事占之甚非时。进退不快犹闲事，病令两般主见悲。
极阴
丑加卯为用 三传丑亥酉。
凡二十 丙寅 丁卯 戊辰 己卯 辛巳 己巳 丙子 戊寅 癸卯 丙戌 戊子 辛卯 癸巳 丙申 戊午 乙巳 戊申 乙卯 丙辰 丁巳 丙午
极阴之课丑亥酉，百事逢之悉丑皆丑。占讼省部方端的，病死定为不长久。
时遁
亥加丑为用 三传亥酉未
凡五 乙丑 丁丑 辛丑 己丑 癸丑
时不利兮遁闲之，亥酉未兮报君子。君子守待进来吉，小人灾害且防危。
励明
酉加亥为用，三传酉未巳。
凡二 丁亥 乙亥 皆十二
励明之课勉强之，日昊正中事可宜。君子宜进取禄位，小人营运早移时。
回明
未加酉为用，三传未巳卯。
凡三 癸酉 乙酉 癸亥 皆十二
回明早是未得明，且待明时方可兴。逢进成名有所得，早求交被事来萦。
转索
巳加未为用，三传巳卯丑。凡三 癸巳 癸丑 辛酉 十二
转索孤凄事可嗟，家寒身怯有些些。守己不如省谨约，出头用事便随邪。
断涧
卯加巳为用，三传卯丑亥。
凡二 己亥 己酉 皆十二
断涧如何涉，妄前失后时。君子且退位，小人看有悲。
除有名无卦五项，共一百一十四课。
                         
大六壬翠雨歌卷终 


