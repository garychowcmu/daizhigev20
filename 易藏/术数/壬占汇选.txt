壬  占  汇  选
卷之一 甲子日
七月甲子日午将申时占来意。　　　　 一字玉连环
　朱合勾龙
　卯辰巳午　    　　虎玄玄后   　　 财 　戌 玄 ◎
螣寅　　未空    　　申戌戌子   　　 官 壬申 虎 ⊙
贵丑　　申虎    　　戌子子甲　   　 子 庚午 龙 
　子亥戌酉
　后阴玄常
徐次宾曰：来意因西南上，紧速追捕一盗，坠马折伤右足，感风七日而殒。盖时为日刑是破，与日马并，主外动。发用天魁，为日干之财，上得元武为盗贼，故知西南上紧追一盗也。先锋门传送为白虎，作中传，带日马克日，又与刑杀并，故主坠马也愚按：管子神书，马加辰戌为跌扑杀。戌为足，在日辰之右，是伤右足也。白虎为风神，七月申为风杀，故感风也。甲木秋死而被旺金所克，申数七，至第七日庚午，又并起白虎，故知七日殒也。末传胜光不论救神者，盖秋火休囚也。
正月甲子日子将寅时占来意。　　　　玉连环
　朱合勾龙
　卯辰巳午　　   　虎玄玄后　　    财 　戌 玄 ◎
螣寅　  未空　   　申戌戌子   　　 官 壬申 虎 ⊙
贵丑　  申虎　   　戌子子甲   　　 子 庚午 龙 
　子亥戌酉
　后阴玄常
徐次宾曰：来意因失陷官钱，勾唤入官，而得惊恐，以致患脾虚下脏之疾。见祟持刃相惊，可移病人于南方，设绯幕，至第九日，南方有属马巫医，艾萨克火为姓名，下赤药、艾灸、书朱符，其祟自除也。何以知失陷官钱而惊恐？盖发用天魁为财，上得元武，为失财之象。时为日德日禄，主动，官上见螣蛇主惊恐。何以知脾虚下脏之疾？盖发用天魁，主脾，春土无气，又为甲木所克，故主脾虚；上得元武水与天魁内战，故知下脏病。又言有祟者，《经》云：“传见天魁为有祟”。又中传申金为鬼，上得白虎，为刀兵，故言见祟持刃相惊。移于南方设绯幕者，南方及绯幕，皆火象，火能制金祟矣。末传胜光为救神，胜光九数。故云九日。胜光为马、为灸、为赤、为巫，故云巫医也。《经》云：土丸，木散，水汤，火灸，金针，今申金为鬼，若针则病加，灸则病减也。金为日鬼，火为救神，故宜书朱符以镇之。春月木旺火相，金无气矣，救神秉相气，病当瘥也。
七月甲子日巳将未时占来意指归灵文论
　朱合勾龙
　卯辰巳午　　   　虎玄玄后　　    财 　戌 玄 ◎
螣寅　  未空　   　申戌戌子   　　 官 壬申 虎 ⊙
贵丑　  申虎　   　戌子子甲   　　 子 庚午 龙 
　子亥戌酉
　后阴玄常
断曰：来意主奴仆奸谋道路出行之状。又主一外任武官不满任而回者。何以知之，戌为用主奴仆，元武主奸谋。初传在天乙后，末传在天乙前，名传阴出阳，主在家者远出，况申与白虎俱是道路之神，而午又为天马也，又申并白虎为武官，以申主刀兵且为日之官星也，奈末传胜光克之故云不满任而回也。余按四课不全亦为不满任也。
六月甲子日午将申时占病张本占案。　　　此课出于通神集然非邵案
　朱合勾龙
　卯辰巳午　　   　虎玄玄后　　    财 　戌 玄 ◎
螣寅　  未空　   　申戌戌子   　　 官 壬申 虎 ⊙
贵丑　  申虎　   　戌子子甲   　　 子 庚午 龙 
　子亥戌酉
　后阴玄常
邵彦和曰：四课不足，脉息短小，发用戌土祟元武主脾病泻痢，中传申鬼并白虎，主沉重然，得末传午火作青龙克制虎鬼，久而自安，药宜辛温及？阳耳。
三月甲子日酉将酉时范蠡占吴王病直指引吴越春秋
　　朱蛇贵后
巳午未申					虎虎龙龙					兄 丙寅 龙
合辰酉阴				子子寅寅					子 己巳 朱
勾卯戌玄				子子寅甲					官 壬申 后
寅丑子亥
青空虎常
范蠡曰：德禄在寅，病在巳，绝在申。春木旺，金囚无伤也。己巳日有瘳，壬申日痊愈。愚按：白虎生日，主病愈。子属水，故断壬也。然查吴越春秋，无日时，不知直指何所据。
建炎己酉年九月甲子日卯将寅时谢省元乙丑生四十五岁占赴省试。口鉴 方本占案
　蛇贵后阴
　午未申酉　　　　　　青空合勾　　　　 财 戊辰 合 
朱巳　　戌玄　　　　　寅丑辰卯　　　　 子 己巳 朱 
合辰　　亥常　　　　　丑子卯甲　　　　 子 庚午 蛇 
　卯寅丑子
　勾青空虎
邵彦和曰：谢省元三次到场屋，今次定不得，更五次不遂，不免受文学中心病而死。盖甲日迤逦生去，更不回顾，以此言之，无文学尚可，有则不利。行年上亥加戌，亥乃甲之长生学堂，惜乎空而加空，而宅上日贵又作天空，不过虚名文学耳。中末传巳午脱干，午火心病见蛇必死。谢果省试不中，后为文学不遂，遂纳贿，又是五甲，大不如意，回家遂成心病，辛酉年十一月卒。盖甲木生巳午蛇雀诸火，木随火而上炎，木向南奔，本主便死。因背后有行年见亥，亥为甲木长生学堂，故尚有虚名而未死耳。造化前定，所以不由人也。
大观己丑年十二月甲子日子将戌时建宁李大夫占忧银网事，巩罢官。方本占案一针见血 
　贵后阴玄
　未申酉戌　　　　　　合青蛇合　　 财 戊辰 合 
蛇午　　亥常　　　　　辰寅午辰　　 子 庚午 蛇 
朱巳　　子虎　　　　　寅子辰甲　　 官 壬申 后 
　辰卯寅丑
　合勾青空
邵彦和曰：登三天主有挠，中午作螣蛇，五月末冲替可知。末申作后，六月初有赦。寅作龙入宅，明年三月必转官。果然庚寅年正月朝廷差两浙提刑，三月转大夫，五月冲替，六月赦。盖明年者，岁上发用也。五月替者，蛇入中传也。六月赦者，申加午作天后恩泽之神也。寅天吏作龙入宅，故必迁转。
嘉佑七年，太岁壬寅，三月十七日甲子日，上宣苗公达赐当日午时占课，问射覆。苗公达断经　　　射覆当作来意
　龙勾合朱
　申酉戌亥　　　　　　虎阴龙常　　　　 官 壬申 龙 
空未　　子螣　　　　　午卯申巳　　　　 父 　亥 朱 ◎
虎午　　丑贵　　　　　卯子巳甲　　　　 兄 丙寅 后 ⊙
　巳辰卯寅
　常玄阴后
苗公达奏曰：“臣闻古经云，凡传课，刚日先看日上神，柔日先看辰上神，次分天乙顺逆，及看三传，并太岁行年，只取胜者为事类。据来意，，主贵人将妇人使用铜铁尖长之物，欲伤小虫之命；其虫必生于秽杂不洁之处，人所不喜；今虫却未伤死而飞去，而铜铁尖长之物，反在木上伤折，不堪用矣。”
上宣问曰：“何以知之？”公达奏曰：“上巳作太常，卦名重审，亦名天网天乙逆行，故取故取太岁是寅，并天后胜事言也。故云：‘主有贵人欲有害心也’；将妇人铜铁尖长之物者，为发用得申金，春占又是甲日，申金囚死，更加巳上受克，故为铜铁尖长之物也；妇人使用者，初传冲末传，见天后寅木，此乃旺相，又在所生之处也。在木上伤折者，为木受生旺，金受囚死，又在巳火之上，所谓重重无气也。小飞虫生于秽杂不洁之处者，为发用是月厌，为污秽，将得青龙，中传将得朱雀，皆有飞象；金为虫，虽然无气，又申亥相害，然末传见生气加亥，其生气春以日旺，又在生乡，故主欲害飞虫，究竟未伤死而飞去也。臣出于短拙，有犯圣皇，合当万死。”上曰：“为适来有蝇子，在殿柱之上，朕戏以针刺之，而蝇飞去，其针在柱上伤折，故应课也。”
正月甲子日亥将申时占来意。　　　　指归灵文论
　龙勾合朱
　申酉戌亥　　　　　　虎阴龙常　　　　 官 壬申 龙 
空未　　子螣　　　　　午卯申巳　　　　 父 　亥 朱 ◎
虎午　　丑贵　　　　　卯子巳甲　　　　 兄 丙寅 后 ⊙
　巳辰卯寅
　常玄阴后
断曰：来意主望道路行人，其人路遇奸贼，欲相谋害，幸而奸贼自受其难，谋害不成，但主道路上迟延，终平安而归也，又主有文字，两重一明一暗，藏在楼阁中，其楼柱系用物垫着，何以知之，盖初传在天乙前，末传在天乙后，名传阳入阴，主在家不出，远人归家，外来之信立至。况申主道路，又主行人，奈为日鬼，又在巳上被刑害，故遇奸贼。申鬼受旺火克，故云贼人受难，干为占者上得巳火为救，故谋害不成，但主迟归耳。朱雀乘亥主明文字，天后乘寅主暗文字，寅加于亥上，故藏在楼阁，亥是旬空，其柱必有损而用物垫之也。
十月甲子日卯将子时乙卯人占子命行人。　　　行人类证
　蛇朱合勾
　申酉戌亥　　　　　　后常蛇阴　　　　 官 壬申 蛇 
贵未　　子龙　　　　　午卯申巳　　　　 父 　亥 勾 ◎
后午　　丑空　　　　　卯子巳甲　　　　 兄 丙寅 虎 ⊙
　巳辰卯寅
　阴玄常虎
雪心曰：占行人责元武及末传，今元武在辰加丑。末传寅为马，当主来，果于十一月十四癸巳日大雪归。
天圣戊辰年正月甲子日，亥将未时，七十四岁老人占逃亡。一针见血
愚按：甲木克元武辰土，干上午火，克元武阴神申金，故易获。
　勾合朱蛇
　酉戌亥子　　　　　　龙玄合虎　　　　　 财 戊辰 玄 
龙申　　丑贵　　　　　申辰戌午　　　　　 官 壬申 龙 
空未　　寅后　　　　　辰子午甲　　　　　 父 甲子 蛇 
　午巳辰卯
　虎常玄阴
苗公达曰：主昨夜三更门户不闭，婢逃失财，网罗水际辰为罗网，往正北所至人家藏匿。其钱藏水中，速寻可得。愚按：“门户不闭”句，似从斩关课取义也；失财者，元武临财也。　　　　
《精华摘锦》云：元阴见青龙乘申为损鳞，故主失财。果于当日申时获之。论曰：贵人临酉，门户惊恐。天罡加子将得元武，子为三更，在支上发用，是急应之兆。行年立卯上，天空乘未，属阴为婢，被旺木所制，故逃窜。元武阴上见申金，金生水，故钱藏水中。言逃往北者，谓阳作元武，婢走求阳也。法以初觉逃时只就元武立处求之，今在子，逃亡未经旬，只看元武立处。愚按：元武从不临东南，岂逃亡未经旬者，从不往东南方乎？故云正北。本人行年在卯，卯刑子，是元武遭刑可获。当日申时者，甲日属木，克元武所乘辰土，又末传临申，是元武三传之终也。
建炎戊申年二月甲子日亥将午时何七秀才壬申生三十七岁占流年。口鉴 方本作占家宅
　合朱蛇贵
　戌亥子丑　　　　　　合常蛇空　　　　 父 甲子 蛇 
勾酉 　 寅后　　　　　戌巳子未　　　　 子 己巳 常 
青申 　 卯阴　　　　　巳子未甲　　　　 财 　戌 合 ◎
　未午巳辰
　空虎常玄
邵彦曰：岁内眷属人来，必成大狱。天罡加日本，名天狱故也。郑体功先生曰占流年以行年为主，行年上未来墓干，故主一年之事皆不横亨通。其事为何，体用，体是天狱课，用是子与未六害，故以官讼等事断之，讼起六月者未为六月建也。愚按《指掌赋》云：太常乘破碎为孝服，加天狱螣蛇生灾致讼，法本于此破碎作太常入宅，主有丧服人归来分挠，被他争屋。以行年与身作一处，盖未交生，行年尚在丑，丑加申命，故曰行年与身作一处。只是今年事。末后须添一口，又见分灶也。盖未加甲乃墓神，未为眷属，天空为平地起堆之象。初传子为父母，未为眷属而作六害害人也，螣蛇扰人也。传归入宅，却是两重破碎，巳为厨灶，必主分灶不宁也。何秀才兄弟五人，最小者与姊为子，父母在日家产已作四股均分，当年四月其姑丈死，姑已先亡，家务又已久退，故小弟于六月归家，诸兄皆不容，遂兴讼，州县断理拨财产与之，着依旧归姑家过活，小弟仍不服，直上控至大理寺，始有归条。自戊申六月兴讼，至壬子年十二月方止。甲以巳为子息，末传戌刑未，故动而有争。所谓不冲不发，不刑不动也。戌乘六合，卯与戌合，主进人口，是此子归来之兆。当年六月兴讼，未加甲，蛇挠之。初子与未相害，故兴讼。壬子年十一月又见子水克火，制破碎，故宁贴。　　　
愚按：此小注惟方本有之，盖后人所增也。愚按邵诸课皆以六合为合，此注是也直指以戌刑未字火为填小口大谬。
建炎戊申年二月甲子日亥将巳时。徐学士戊辰生四十一岁，占前程。方本占案 口鉴
　朱蛇贵后
　亥子丑寅　　　　　　蛇虎后青　　　　 兄 丙寅 后 
合戌　　卯阴　　　　　子午寅申　　　　 官 壬申 青 
勾酉　　辰玄　　　　　午子申甲　　　　 兄 丙寅 后 
　申未午巳
　青空虎常
愚按：寅为德禄，马作天后为恩泽，寅与戌为三合，故戌年及第，寅既有两重又生支上午火子孙，故子亦沾恩，但返吟事不悠久，虽有德禄诸吉及第后而即亡也，禄临绝地，岂能食禄乎。程圣一日此课全在德禄马上看出功名。郑体功先生曰两重禄马日德官星，当有两重功名，一重系占人不待言矣，仍一重看支上是何六亲，今支上午为子息故父子同及第。
邵彦和曰：本主身庚戌年及第，唱名当在第三甲。令郎当亦沾恩。至庚戌年，徐果中，在第三甲，其子习春秋，中在第五甲。徐铨试不中，六月授潭州司户，七月病死。甲寅年其子亦死。盖因日上见申，读书人见之为无后，又是太岁来克干，当年即应不宁。何直至庚戌年中后方死耶？盖因行年上子水生甲木，宅上午火制申金，且是催官使者，须见官而后死。及至庚戌年，行年在申，甲木临申金而绝，故死。初末寅作天后，两重两露恩神，在官星之上，甲与寅皆承其恩泽。甲尊也，父也；寅卑也，子也。故俱沾恩。庚戌年身死，甲寅年子死，乃刑冲之故。又行年神克第三课，死神乘白虎入宅，为水所克，又甲木以午为子息，故子必受殃也。
愚按此课邵公先未断出事后乃推测言之。
己酉年九月甲子日卯将申时樊郎中占项秀才病，项丁丑生三十三岁　　口鉴  方本占案
愚按：寅中有甲，未中有己，甲己相合是以相通，况阴神见酉为色欲也。
　蛇贵后阴
　子丑寅卯　　　　　　后空玄勾　　　　 兄 丙寅 后 
朱亥　　辰玄　　　　　寅未辰酉　　　　 官 癸酉 勾 
合戌　　巳常　　　　　未子酉甲　　　　 财 戊辰 玄 
　酉申未午
　勾青空虎
邵彦和曰：此病因往妻家有私情，暗中相约，又失去情人所赠之物，遂思虑而得病，久而不治，必成痨怯。丑事固难言然必说明而病乃安矣。当时樊亦庸医，因闻此断，假托诊脉为名，言其病症，人皆惊异以为神医。盖项先与舅嫂通，被妻舅知觉，项遂归。舅嫂以手帕赠之，后为妻？去，项不敢问，思之成病，肌肤消瘦。妻闻樊言，以帕还之且深戒利害，兼服药而愈。
盖此课日干投入四课发用，传复归于日之二课，主循环不断，支为宅，支上未为妻，四课者，宅内也，是妻家矣。今寅投入四课，加妻财上作天后，是与妻家妇人通矣。日上酉为色作勾陈，为思虑，今为日鬼，阴神又见辰，辰为脾，为肌肤,加酉败气上是思虑已伤脾，肌肤消瘦。辰作元武兼主走泄，酉为闭口，丑事难言。行年在戌，戌上巳，作太常，常主丝棉，是手帕也。己与酉三合，故主情人之物也。太常加空，故遗失。明说而安者，行年上巳火能制酉金之鬼也。
乾隆乙卯年子月甲子日丑将巳时某占辛亥女病二十九岁。　牧夫占验
　贵后阴玄
　丑寅卯辰　　　　　　玄龙虎合　　　　 财 　戌 合 ◎
蛇子　　巳常　　　　　辰申午戌　　　　 子 庚午 虎 ⊙
朱亥　　午虎　　　　　申子戌甲　　　　 兄 丙寅 后 
　戌酉申未
　合勾龙空
王牧夫曰：占病得寅午戌炎上之局。天后在下，上生午火，戌墓盖之，火不能出，炎上为狂荡，病由高兴太过所致，无碍久而自痊，此数细看，支上申作青龙为夫星，而天后即乘寅，本命上未作天空。申阴神又作华盖，此与僧人有私，狂荡太过，有所伤而致病耳。不然何故局得炎上，支得申子相生，子乃妇人，行年上与申会合，种种可疑。后有人道其事，始知数不妄发耳。
愚按此课正是芜淫，所以有奸淫之事也。
十一月甲子日丑将巳时占行人。　　　雪心行人类证
　贵后阴玄
　丑寅卯辰　　　　　　玄龙虎合　　　　 财 　戌 合 ◎
蛇子　　巳常　　　　　辰申午戌　　　　 子 庚午 虎 ⊙
朱亥　　午虎　　　　　申子戌甲　　　　 兄 丙寅 后 
　戌酉申未
　合勾龙空
雪心曰：三传日同初。辰得申加子，占行人，是要来方动。盖初传戌加驿马上也，十二月节至。
杭州芝寺住持印宗师一日害背病疽甚重，臭至见骨，往求苗叔芳卜医生，甲子日三传午卯子。      一针见血
　蛇朱合勾
　寅卯辰巳　　　　　　龙常虎阴　　　　 子 庚午 龙 
贵丑　　午龙　　　　　午酉申亥　　　　 兄 丁卯 朱 
后子　　未空　　　　　酉子亥甲　　　　 父 甲子 后 
　亥戌酉申
　阴玄常虎
苗叔芳曰：无妨，可救，宜向南方求医。初传青龙胜光须用火。针一开即愈，后果得南方医者，用针一开之后却不溃脓，乃子卯相刑之故。再加一针，脓方出尽。用凉药敷贴，旬日全愈。此是天医之验，加于三传，病必可治。愚按此课不载月将正时若处午，为天医制鬼而吉，则七月占或十一月占也。
若三月占则不用昼贵矣，天医有两种，一是正月起子顺行四仲，一是正月起辰顺行十二支。
乙丑日
七月乙丑日午将卯申时某占生产。　　　方本占案
　合勾青空
　卯辰巳午　　　　　　玄后贵朱　　　　 父 　亥 后 ◎
朱寅　　未虎　　　　　酉亥子寅　　　　 官 癸酉 玄 ⊙
蛇丑　　申常　　　　　亥丑寅乙　　　　 财 辛未 虎 
　子亥戌酉
　贵后阴玄
邵彦和曰：此课主母死子存。书云：支是母兮干是儿，今天后被支所克，发传，中末又归凶将，白虎乘墓入酉之内门，内门者，产门也，故主母死愚按白虎在末传克天后亦主母凶。子存者，乙干是儿，乘寅为少阳，朱雀火又临其上，乙日木旺火相，日干得旺相气，故主儿存也。
乾隆辛巳年七月乙丑日巳将未时某占索捕。　　　　牧夫占验
　合勾青空
　卯辰巳午　　　　　　玄后贵朱　　　　 父 　亥 后 ◎
朱寅　　未虎　　　　　酉亥子寅　　　　 官 癸酉 玄 ⊙
蛇丑　　申常　　　　　亥丑寅乙　　　　 财 辛未 虎 
　子亥戌酉
　贵后阴玄
王牧夫曰：此债非其人有心不还，实因好睹好饮，日就衰败，将来居屋都要卖，卖屋始能得其财，然亦不能全其数矣。问之果然，盖支上亥水生干是有心要还也，奈阴神酉加亥上，酉乃乙日之鬼，乘元武，酉加亥为酒，元武为嬉戏之神，走？之杀，未乘白虎为赌博呼？而散财也。三传自生传鬼，自鬼传墓，安得不败坏乎。卖屋者，支为宅，末传未乘虎冲之也，屋卖而末传见财，为干之财库，故尚有也。不全者，白虎临于其上耳。
六月乙丑日午将未时占来意。　　　　一字玉连环
　勾龙空虎
　辰巳午未　　　　　　后贵朱合　　　　 父 甲子 贵 
合卯　　申常　　　　　亥子寅卯　　　　 父 　亥 后 ◎
朱寅　　酉玄　　　　　子丑卯乙　　　　 财 　戌 阴 ◎⊙
　丑子亥戌
　蛇贵后阴
徐次宾曰：来意事干西北方承继姓王人财产也。相托一属鼠有官人。九月内定见成就，又目下西南方虚望外财，道路有所畏隔，不敢往也。盖末传天魁为日干之财，天魁临亥主王宇发用神后为日干三合，上见天乙为贵人，又子属鼠，故知承继姓王人财产而得属贵人力也。九月成就者归计戌为九月建也，又言西南虚望外财者，末时为日干之财阴神见天空主虚诈，又值事门上见白虎主道路，白虎金也，为日之鬼，故知畏而不敢往也。
乾隆戊辰年闰七月乙丑日巳将巳时占风水。　　　　牧夫占验
　龙空虎常
　巳午未申　　　　　　蛇蛇勾勾　　　　 财 戊辰 勾 
勾辰　　酉玄　　　　　丑丑辰辰　　　　 财 乙丑 蛇 
合卯　　戌阴　　　　　丑丑辰乙　　　　 财 　戌 阴 ◎⊙
　寅丑子亥
　朱蛇贵后
王牧夫曰：庸实七兄为以宁侄子容溪隐汰看风水，已定向封固命，余占是何向。以占数字精粗，余以前人看来龙山向法，用干支上神合者断之曰，祖龙从西南坤上来，落脉在巽上，立乙山辛向加卯酉。以宁侄拆封阅之，果符所？。七兄曰龙脉山向如见，此地可扦葬否。余曰勾陈居辰，为山。山高峻穴却在中平处，以蛇居中传丑为平土故也。此课虽伏吟静象却不可葬。以太阴在末冲干刑支戌中又怀暗鬼耳。穴乘丁，虽有情活泼，惟此处亦曾葬，有人来不然丑乃鬼墓垒垒，在支上何故。以宁侄曰此地名程家坟，一一果符所占，遂共叹服。
乾隆己巳年三月乙丑日酉将午时某占风水。　　　　牧夫占验
　贵后阴玄
　申酉戌亥　　　　　　蛇勾阴蛇　　　　 财 辛未 蛇 
蛇未　　子常　　　　　未辰戌未　　　　 财 　戌 阴 ◎
朱午　　丑虎　　　　　辰丑未乙　　　　 财 乙丑 虎 ⊙
　巳辰卯寅
　合勾龙空
王牧夫曰：此地无风水，纯是粗石，不可买也。凡占风水以支辰为主，今支上戴墓。干上又戴墓，是前此已有坟墓，皆在平田处，因气不足。今皆衰替，此占乃未葬而占风水，已有穴处，故以蛇而论之。未乘蛇坐辰上。辰为恶山，辰戌重见，为石，未又不务，何能求全。若必扦葬，人亦衰败，安可买耶。后其人不信买之，开穴数处皆石，始弃也。
建炎己酉年九月乙丑日卯将戌时沈保正壬戌生四十八岁占脱役事。　方本占案   口鉴
　朱合勾龙
　戌亥子丑　　　　　　合阴空蛇　　　　 兄 丙寅 空 
蛇酉　　寅空　　　　　亥午寅酉　　　　 财 辛未 后 
贵申　　卯虎　　　　　午丑酉乙　　　　 父 甲子 勾 
　未午巳辰
　后阴玄常
邵彦和曰：保正不能脱手，于道理上合当做此役也。酉加乙作蛇官鬼自缠其身，初传功曹身已在公了郑云功曹为胥吏，保正亦胥吏之属，为保正之后平安无此子事，汝若不认此役，须被监禁必待认了方释。又行年与宅上午作太阴，有一人与尔家阴人是亲眷，来为尔打关节阴也又探尔口气午为言语。却去报他为内鬼也午遁庚为暗鬼，加支为内，盖乙见酉为官，所制蛇是被监勒，初寅作天空，为官吏若不认，必入狱辰加日本为天狱，中传天后认了全赖寅制之，寅为吏，天空为役，故充了保正之后便不入狱却无虑，末传子未相穿，又作勾陈，断然难脱，脱后又重做也。沈公之事果皆如其言，自后既脱，九年又做一次。
乾隆己巳年五月乙丑日未将丑时扬州商人占监院反任否。　牧夫占验
　合勾龙空
　亥子丑寅　　　　　　龙后常朱　　　　　 财 　戌 朱 ◎
朱戌　　卯虎　　　　　丑未辰戌　　　　　 财 戊辰 常 ⊙
蛇酉　　辰常　　　　　未丑戌乙　　　　　 财 　戌 朱 ◎
　申未午巳
　贵后阴玄
王牧夫曰：占此数新旧皆官，何以核实。因思数不妄传。今戌辰，辰为新，戌为旧，今戌居始末实旧复莅任也，夏占火墓发用，虽空然得时之旺气，况反复仍归干上，干为外，故仍莅外任也。贵居申上为刑虑，为往来又是日德丑为扬州，未为太阳，丑见青龙，龙阳相遇亦无祸患，况丁神作日禄与马作合。将来戌旺辰衰，则旧官至矣，来期其在夏秋之交乎，果于六月末旬，立秋前一日到。
凡占官以官星为主，马附之，干为外任，支为内任，以新旧论，生气为新，死气为旧，天罡旺气为新，河魁休囚为旧，长生为新，死墓为旧，推而广之，干上为新，支上为旧，以职守而论，申为兵，亥子为？法。以贵而论，则昼贵昼占为现任，夜贵夜占为退休。以动而言，则断关为动，返吟为动，马作长生为动，贵临传送为动。
钦差则以马为主禄次之以此类推无有不验。
丙寅日
天圣六年戊辰五月丙寅日申将丑时丁卯人六十二岁占讼。　一针见血 　玉连环末卷
　合勾龙空
　子丑寅卯　　　　　　虎贵阴合　　　　 官 甲子 合 
朱亥　　辰虎　　　　　辰酉未子　　　　 子 辛未 阴 
蛇戌　　巳常　　　　　酉寅子丙　　　　 父 丙寅 龙 
　酉申未午
　贵后阴玄
苗公达曰：主门户不宁，卑幼为尊长所欺，反有词讼，须坐狱，两旬必有贵人释罪。来日丁卯便见官入狱也。果是兄讼其弟得大尹劝和，论曰魁罡乘蛇虎立卯酉，故知门户不宁，三上克下，为幼度厄，故主尊凌卑，神后加水为用，水在五月为囚气，丙火正旺不受上神所制，则反起争讼，年上见戌，戌为日墓，故主坐狱，发用神后为甲子旬首，年上河魁为甲戌旬首，应以两旬为期，传中合阴龙俱是吉神，又是比用课故主和允。酉作贵人临日支，顺行与用神金水相生，故得贵人释罪，卯上见戌，戌为火墓，故在丁卯日见官入狱也。
杨商占散轮否，乾隆甲戌年六月丙寅日午将酉时。　　　　牧夫占验
　合勾龙空
　寅卯辰巳　　　　　　玄贵贵合　　　　 官 　亥 贵 ◎
朱丑　　午虎　　　　　申亥亥寅　　　　 财 壬申 玄 ⊙
蛇子　　未常　　　　　亥寅寅丙　　　　 兄 己巳 空 
　亥戌酉申
　贵后阴玄
王牧夫曰：此占惟淮南盐务中有之，古之所无，故无成断模楷。夫轮之为象，循序动而不息，中传传送，乃其象也，申又乘马，其象更的，贵人乘亥发用贵为官，亥为监盐官司，之首先发用用不务是盐不足也，而贵为之，踌躇也，申在中末巳合之，金火相合，有疑而未决之象，然初末相冲终必散也，散而不久，又必合也。其散期在秋后，果验。口岸之盐各旗挨次轮卖，散轮则有人越次而。
九月丙寅日卯将卯时占行人。　　　　玉连环末卷
空虎常玄
　巳午未申　　　　　　合合空空　　　　 兄 己巳 空 
龙辰　　酉阴　　　　　寅寅巳巳　　　　 财 壬申 玄 
勾卯　　戌后　　　　　寅寅巳丙　　　　 父 丙寅 合 
　寅丑子亥
　合朱蛇贵
刘日新曰：此乃贵人占从人到否，须责天空，其人已动在路，巳乃地足，为用，更在日辰上，主亥日当到，末寅作六合，乃船车动也。又寅申巳亥乃传终也。凡天？二马加日辰发用，定主行人至，更传尽处定归，或传送在日辰之后，阴神在日辰之后，未到也。
徐经干辛酉生三月二十日巳时生四十八占赴任，建炎戊申年六月丙寅日巳时未将。口鉴
　勾合朱蛇
　未申酉戌　　　　　　龙虎朱勾　　 子 戊辰 虎 
龙午　　亥贵　　　　　午辰酉未　　 兄 庚午 龙 
空巳　　子后　　　　　辰寅未丙　　 财 壬申 合 
　辰卯寅丑
　虎常玄阴
邵彦和曰：辰午申登三天课，因前高峻而至危险。占行人不归，占疾病不起，今经干占赴任得此，万不可往，恐有去无回来。年行年到寅正是登三天，尤不可往也。经干不信于己酉年七月动身赴任，八月到京西，庚戌年五月病死，自后子孙家眷俱不得归，以飞廉作白虎故也。
口鉴，愚按六月飞廉在卯，不在辰。
建炎戊申年二月丙寅日亥将申时徐教授丙子命三十三岁十一月二十一日丑时生占前程。口鉴
　合朱蛇贵
　申酉戌亥　　　　　　合空贵合　　　　 财 壬申 合 
勾未　　子后　　　　　申巳亥申　　　　 官 　亥 贵 ◎
青午　　丑阴　　　　　巳寅申丙　　　　 父 丙寅 玄 ⊙
　巳辰卯寅
　空虎常玄
邵彦和曰：申本时临日，为日所克，丙为夫，申为妻。既从日上发用，空亡又临妻宫，必主克妻，亥数四主克四妻，中年子息亦克，以六合不得地也。申为西南之金，到巳之炉冶上，必有声名于西北也。申乘今日之马，干又坐本命之马而得长生，主为官至老不倦也。宅上丙火受寅而生，不可以外内言也。年将四旬必遇曹姓人而显官亦终于六曹，亥为月将不论空亡，但时少迟耳。月将贵人入传四年之后，便显自绛帐，从此达于天庭。又寅来生身，十一月天马在寅，寅临天门，元武归本家，为黑煞，黑煞为刑职，中传既有天门，寅又在天门上，以天见天，必出疆见诸侯，然后入奉天子，处六曹中带刑职者。寅申巳亥为四维，主代天子而守四方，必四任也。
徐君当年服满得江州德化县令，次年二月赴任,五月丧妻杨氏，庚戌正月再娶李氏，辛亥年宣抚使刘大中保举，得诸王府教授，李氏又亡，又娶毛氏，此应中传之亥，自绛帐而入绛帐，从此达于天庭也，果然四年自诸王教授，出为饶州通判，丁母忧服，再得宣州通判，是时知州曹泳，乃秦太师上客，曹赴京因荐之，徐随赴召，毛氏又卒，再娶江氏，转知江阴州军，召为监察御史，又除殿中侍御史，七月除吏部侍郎，出作奉使兼枢密院承旨，八十六矣。
愚按内有十一月天马在寅之句，今系二月岂用其生用乎。
何三公丙午生六十三岁占身位，戊申年六月丙寅日未将寅时。　　　口鉴 　　方本占案
　蛇朱合勾
　戌亥子丑　　　　　　合阴空蛇　　　　 官 甲子 合 
贵酉　　寅青　　　　　子未卯戌　　　　 兄 己巳 常 
后申　　卯空　　　　　未寅戌丙　　　　 子 　戌 蛇 ◎
　未午巳辰
　阴玄常虎
邵彦和曰：干支带墓，第四课见子鬼发动，却又传归日上，六月死神在戌作蛇，主有伏尸，带迷惑煞，殃及于人，因宅中皆是旧墓，前后俱有尸骸，鬼入四课，在内之鬼也。传出日上，渐次侵害于人也。主不出八年，痨病相缠，当死五人，中传虽有生气，受克化而为鬼，是以不利。戌年戌月难以救也。考何三公宅内原是旧冢，闻此言，乃掘之，共掘得十四穴，皆无主之墓。庚戌年九月未日，何公不禄，七年之中，果丧五人。
毕法赋云，两蛇夹墓凶难免，此课凶矣，再（）其山之所自（ ）发用见子水（）为鬼出迤逦归（）干上未为天（）杀加宅主有（）尸侵害人也。
某占宅内鬼哭丁卯年未月丙寅日未将寅时。　　　　牧夫占验
　蛇贵后阴
　戌亥子丑　　　　　　后勾常蛇　　　　 官 甲子 后 
朱酉　　寅玄　　　　　子未卯戌　　　　 兄 己巳 空 
合申　　卯常　　　　　未寅戌丙　　　　 子 　戌 蛇 ◎
　未午巳辰
　勾龙空虎
王牧夫曰：鬼由四课发用，乃宅内之鬼，天后主哭泣，子属半夜，后为女鬼，仪神为尊长，当自东北而依西北哭去，主家中有月厌气事。此来警觉耳。于人无伤也，中传作天空，天空乃奏事之神，又为月厌煞，又是生气，家中恐有糊涂不明事，不然何自宅内传归戌地，乃是日墓又归干上，以墓丙火支辰又乘墓。人宅招晦，不得分明当慎之也。夫事见理明尚义体仁关照大局，弃小遇内外整则可让而祸自可远矣。
六月丙寅日午将未时占来意。　　　　　一字玉连环
　龙空虎常
　辰巳午未　　　　　　蛇朱勾龙　　 　　官 甲子 蛇 
勾卯　　申玄　　　　　子丑卯辰　　　　 官 　亥 贵 ◎
合寅　　酉阴　　　　　丑寅辰丙　　　　 子 　戌 后 ◎⊙
　丑子亥戌
　朱蛇贵后
徐次宾曰：来意主北面近水酒莚，间与额尖眼小之人相争，又一贵人与彼相助照，乃息怒而欲见官，却得一姓王人劝合无事也。盖值事门上见太常主酒食，发用亥子为北面又临亥为近水，神后为日之鬼，见蛇为眼小额尖之人，中传登明亦为日鬼，上见贵人，稳中有降与彼相助照缘。日上见天罡土能制亥子水，又主怒恶，故知息怒，恶而欲见官，卦体比且主和，合末传天魁亥主王字，故云姓王人劝合也。
吴公望问终身，即以生年月日时演课断之，康熙二十四年乙丑岁五月初七丙寅日申将酉时。残篇
　龙勾合朱
　辰巳午未　　　　　　玄常空龙　　　　 官 甲子 玄 
空卯　　申蛇　　　　　子丑卯辰　　　　 官 　亥 阴 ◎
虎寅　　酉贵　　　　　丑寅辰丙　　　　 子 　戌 后 ◎⊙
　丑子亥戌
　常玄阴后
黄断曰：初传旬仪，二十岁以前自在愉活之场，有无边之乐事，干支上神虽系龙常各载鬼墓，鬼亦官也，官星入墓，功名有不蹭蹬者乎。宜其十赴？而悲于不遇到耳，况甲科最要廉幕贵人得力，中传亥幕贵也，兼是官星，乃又旬空，空则无力也。欲填实除是有亥年之恩科则填补而可望，又或有巳年之恩科冲实亦可望，否则不能矣。末传子息又空乃是天将后加后妻也，空而尚能育子乎，故须觅一肖夫之妾以填补之，邓攸之哭，吾知其可免矣。
丁卯日
某占失麦面，丁卯日卯将戌时。
　蛇朱合勾
　戌亥子丑　　　　　　勾后常合　　　　 兄 己巳 常 
贵酉　　寅青　　　　　丑申巳子　　　　 子 　戌 蛇 ◎
后申　　卯空　　　　　申卯子丁　　　　 父 丁卯 空 ⊙
　未午巳辰
　阴玄常虎
邵彦和曰：据此课象是人力勾引来偷去，后知果是人力与对门面店博士合偷。盖巳为炉灶，又铸印课，太常为博士，亦主酒食，中传戌为人力，末传天空，亦是人力，是两人力合偷也。申为麦面，阴神丑土墓之，而作勾陈，故主勾引也。方本。愚按此课不用元武断贼而以初传断贼兼以中末？之最合古法。
某占讼己巳年五月丁卯日未将丑时乙酉生四十五岁。　　　　牧夫占验
　朱合勾龙
　亥子丑寅　　　　　　空贵阴勾　　　　 父 丁卯 空 
蛇戌　　卯空　　　　　卯酉未丑　　　　 财 癸酉 贵 
贵酉　　辰虎　　　　　酉卯丑丁　　　　 父 丁卯 空 
　申未午巳
　后阴玄常
王牧夫曰：此讼乃见贵而起罪重落狱遣戌也。盖发用天空，天传反复是卯酉。卯酉乃私门也，贵人坐此一官未了，又换一官，反复不止一次。喜太岁上神亥克丁，乃是今日德神，年上辰戌为牢狱，乘白虎，故主落狱，阴神戌与命作合，罪止遣戌而已，且贵临卯酉，占讼多牵他人，后果一一如占。
某占家宅正月丁卯日子将卯时。　　　　方本占案
　合勾龙空
　寅卯辰巳　　　　　　阴蛇朱龙　　　　 官 甲子 蛇 
朱丑　　午虎　　　　　酉子丑辰　　　　 财 癸酉 阴 
蛇子　　未常　　　　　子卯辰丁　　　　 兄 庚午 虎 
　亥戌酉申
　贵后阴玄
愚按：郑本云正月占不宜出路，似此方于子午道路之神句有着落，郑云子酉午皆属妇人，子午为道路，酉为天鬼，恐是妇人在道路中染了疫气至家，以致满门受伤也。愚按邵公最嫌天鬼，郑君补出此层甚是。
邵彦和曰：此课占宅，主门户幽暗，有重丧。又阴小有灾，盖子作蛇入宅为用，午作虎在酉上为末。以子午道路之神而作蛇虎临卯酉之上，是蛇虎加二八门也，故主重丧。又子加卯相刑也，午作虎死气也，安得不凶乎，当年其人果死，其孙又亡。
乾隆丙子年九月丁卯日辰将丑时都转卢雅雨先生辛未生六十六岁，占迁官否。牧夫占验
　蛇贵后阴
　申酉戌亥　　　　　　贵合常后　　　　 财 癸酉 贵 
朱未　　子玄　　　　　酉午丑戌　　　　 官 甲子 玄 
合午　　丑常　　　　　午卯戌丁　　　　 父 丁卯 空 
　巳辰卯寅
　勾龙空虎
王牧夫曰：宪台不能升迁。安荣此任甚久。公曰三传递生人举荐，何故不能。曰递生虽属举荐，但是闭口不能显荐，况公年命皆空，不能着实，三传是大概之象，年命方切于己耳。且丁神心动身动，实有所望，奈自乘墓，又与支神作合，所以安荣此任不能？迁者也。后果不能升迁，壬午冬告休而回。
乾隆乙亥年八月丁卯日辰将子时占督院文书批发何如。　　牧夫占验
　贵后阴玄
　酉戌亥子　　　　　　阴朱空阴　　　　 官 　亥 阴 ◎
蛇申　　丑常　　　　　亥未卯亥　　　　 父 丁卯 空 ⊙
朱未　　寅虎　　　　　未卯亥丁　　　　 子 辛未 朱 
　午巳辰卯
　合勾龙空
王牧夫曰：省中文字不能如意，盐窝当大退。丙丁之日批成，戊巳之日到。果于丁日批，巳日到。批语与生意甚无益也。连日大退数钱，甚验。凡占？？大位，俱以岁破为用，岁破之上生酉正冲木局，故不能如意也，正时与朱雀六害，与卯相刑，何能有望，？？是以必退耳。朱雀为批辞，遁辛克支，为？？受墓受克，安得有好语乎。丙丁之日批者，未即丁，又辛与丙合，以丙丁而为期。戊己之日到者，马带巳又合戊也。
雍正乙卯年五月丁卯日未将卯时阮帝臣老占求孔公司委买之事允否残编。
　朱蛇贵后
　酉戌亥子　　　　　　贵勾常贵　　　　 官 　亥 贵 ◎
合申　　丑阴　　　　　亥未卯亥　　　　 父 丁卯 常 ⊙
勾未　　寅玄　　　　　未卯亥丁　　　　 子 辛未 勾 
　午巳辰卯
　龙空虎常
黄断曰：求贵不宜贵空，空则无力，且夏令得木局，乃休气。休气者，废也，不成之象。果于七月另委他人矣。
戊辰日
扬州某氏子求占父柩在何处，己巳年巳月戊辰日酉将丑时。
　空虎常玄
　丑寅卯辰　　   　蛇龙朱空　　 财 甲子 龙 
龙子　　巳阴　   　申子酉丑　　 子 壬申 蛇 
勾亥　　午后　　   子辰丑戊　　 兄 戊辰 玄 
　戌酉申未
　合朱蛇贵
王牧夫曰：尊人之柩在北门寺庵中，庵前有河一条，询之僧人便知此占因柩失，非问墓也，不可以墓论，发用青龙子水在申，申乃死气，而蛇居之，子由辰上发用子为北，辰为关，故曰北门外，龙丑辰上，主寺观。申与僧同音，故曰询之僧人。前有河一条者，申子辰合成水局也，占者父亡，时只数岁，后随姐迁于他处，及长，因母亡，欲逄柩合葬，其父柩在北门外庵中，只一姐夫知之，而庵中柩累累。询之僧人，乃得其父柩，即逄合殡，占者得此数甚异之。王氏占验。愚按王公不责白虎而论三传极？邵公之法合。
叶某庚戌生五十九岁占宅，建炎戊申年六月戊辰日未将酉时。　　　口鉴
　勾合朱蛇
　卯辰巳午　　　　　　虎青空勾　　　　 兄 乙丑 空 
青寅　　未贵　　　　　子寅丑卯　　　　 财 　亥 常 ◎
空丑　　申后　　　　　寅辰卯戊　　　　 子 癸酉 阴 ⊙
　子亥戌酉
　虎常玄阴
邵彦和曰：丑亥酉为极阴课，幸中末旬空，故虽有灾危，尚不至不测。只是子孙多门户事扰，遂消折财本，晚年主不得意而死。不合土塞东门，壁外又不合堆木板，太阴乘酉加亥，败处乘空，母患酒病死，家业衰矣。叶宅东边有门，果有泥土，乃戊辰干支皆土，丑土又加卯门之上发用，故主土塞东门。二木克干支二土，故知壁外有木板。课得极阴，主灾变，最喜空亡可解。今中末空，不入亥地阴极之处，故不至大灾。然毕竟阴耗财物也。子孙众多者，戊辰一带皆是东方，丑寅卯之旺气也。甲子旬中乙丑丙寅丁卯乃真三奇，所以无灾。不合退归亥酉西北方，土败于酉，三奇亦暗，夫日月星辰倾于西北，自然消折也。母患酒病，死于辛亥年者，太阴老妇象母，酉乘亥为酒，太岁填实，亥仍入极阴不空也。男女七人婚嫁所费，家业消缺乏矣。
乾隆戊辰年九月戊辰日卯将寅时程桐江甲申命四十五岁占月建休咎。　　　　牧夫占验
　蛇贵后阴
　午未申酉　　　　　　蛇朱贵蛇　　　　 官 丙寅 龙 
朱巳　　戌玄　　　　　午巳未午　　　　 父 庚午 蛇 
合辰　　亥常　　　　　巳辰午戊　　　　 父 庚午 蛇 
　卯寅丑子
　勾龙空虎
王牧夫曰：此课平看不过鬼克不利而已，然关系甚大，何以见之，今兹九月火潜之时，安得有此一派炎炎之气，午为阳刃罗网缠身，叠见必有大缠绕事来累身，彼云目下无甚事，那得至此，曰本月内要见，然终无碍。先凶后吉，彼云祸应主何人。曰发用别责，青龙作鬼乃由别事而起，青龙为官位，木为舟车之官，必因此而起事也。不数日，果为借河晌事波累及身，数月因审实无事。次年春月复占月建独未吉嘱慎防后复为漕替所奏，几付部谳仲赖。
恩旨半路赦回，此课事关重大者，以太岁干支为日辰故也。火虽炎上，而火虚诞，中末相并不足，又兼生干，故有始无终，不须虑耳。凡螣蛇太旺则主惊疑，此以阳刃罗网为利害也。
建炎戊申年六月戊辰日未将巳时徐将仕辛卯命三月三十日巳时生一十八岁占前程。　　口鉴
　空虎常玄
　未申酉戌　　　　　　虎青常空　　　　 子 壬申 虎 
青午　　亥阴　　　　　申午酉未　　　　 兄 　戌 玄 ◎
勾巳　　子后　　　　　午辰未戊　　　　 财 甲子 后 ⊙
　辰卯寅丑
　合朱蛇贵
邵彦和曰：涉三渊课主跋涉奔波，劳力无成，干支上午与未合，出身甚妙，历事三授，两丁上服，申为子孙，居午火阳刃上，而受下克，且乘白虎，主难为子息，中传同类为兄弟，加子息上，日后当以弟为子，末传妻爻坐空，天后？神加之，妻因产而亡。涉三渊数一传遂一传又入空亡上去，主所授之差，一任远，一任劳。戊辰年干支皆东南神，辛卯命又是东方，三传反流入西方，那更涉三渊陷于西北必主死于外州，传既不回，即子亦不能归也。四十五六岁行年到子丑，为过三渊之外，然而落空，虽过得此年，亦不济事也。徐二十五岁铨试中，当年授岳州尉。二十七丁父忧，二十九授浑州尉，三十岁丁母忧，三十三授？州司户，当年冬赴任，三十四妻因产亡，止有四女，而以小弟为子，任满再授广西提学干官，又授广州东莞县令，四十五岁终于任，继子遂家于彼而不归。
山西姚君昌祚于崇正丁丑年五月戊辰日未将辰时占任所。
　龙勾合朱
　申酉戌亥　　　　　　合空朱龙　　　　 财 　亥 朱 ◎
空未　　子蛇　　　　　戌未亥申　　　　 官 丙寅 后 ⊙
虎午　　丑贵　　　　　未辰申戊　　　　 父 己巳 常 
　巳辰卯寅
　常玄阴后
郭御青曰：此课天上行年加申为山西分野，岂有选本省之理。官马加临卫，初临燕。余初断非卫即燕，后选新野周分传课全无影响。余后详课情数日夜，乃得之。盖四课暗拱地盘周地也。此断在官禄马行年之外。余后占刘梦岩任所日干上见癸亥法从此出。课体隐现无穷，执一便谬。后遇占任所又不必尽照此法也。愚按占任所或占官职以支上测之多验，然取初交未将非新乎，合之非新野乎，如此取象难乎不难乎。
十月戊辰日寅将亥时占来意。　　　　一字玉连环
　蛇朱合勾
　申酉戌亥　　　　　　合贵勾蛇　　　　 财 　亥 勾 ◎
贵未　　子龙　　　　　戌未亥申　　　　 官 丙寅 虎 ⊙
后午　　丑空　　　　　未辰申戊　　　　 父 己巳 阴 
　巳辰卯寅
　阴玄常虎
徐次宾曰：来意主西北上出入干财,有李姓人无发鬓者，暗为鬼贼，其事自解，其财不得而空，主回也。何以知西北上出入干财，先锋与发用皆亥，亥主西北又为日财，日为也。何以知李姓人无发鬓者为，鬼贼盖中传功曹为木，下临壬水，配合为李字也，白虎主无发鬓人，为日下之鬼，故知此人为害也，言自解者，经云鬼自受制忧将自救，寅木为日之鬼，上得白虎金刚制之，故曰自解也。其财不得而主空回者，盖发用登明为空亡。虽为日下之财，而进亦空亡，岂不是空回也。
己巳日
乾隆丁丑年亥月己巳日日卯将辰时占走失十二岁。
　勾龙空虎
　辰巳午未　　　　　　合勾龙空　　　　 官 丁卯 合 
合卯　　申常　　　　　卯辰巳午　　　　 官 丙寅 朱 
朱寅　　酉玄　　　　　辰巳午己　　　　 兄 乙丑 蛇 
　丑子亥戌
　蛇贵后阴
王牧夫曰：连茹之课，当数人同行，今已退归不能远去。干上午属姤卦，姤者遇也，午阴得日支青龙，少刻即是，验甚近事争遂看天罡，天罡临宅，加孟亦不碍当即见也。
六合朱科院在西南社坛废址白站起宅第，斯人富豪权势竟往县中请佃，盖欲阴当，彼处有人妒其所为者，往邵提刑卜课，问其起宅吉凶。
　空虎常玄
　午未申酉　　　　　　虎空玄常　　　　 子 壬申 常 
龙巳　　戌阴　　　　　未午酉申　　　　 子 壬申 常 
勾辰　　亥后　　　　　午巳申己　　　　 父 庚午 空 
　卯寅丑子
　合朱蛇贵
邵提刑曰：课得昴星，三传申申午，犯重？金神白虎，旧址上神祗往来之处，又值火旺，本人辛亥生火克金，犯初传，又犯本命，又犯岁君，然西南方有佛地，亦被他害，屋宇未十分完备。不及一年伤害宅母并中子，本人因南首有火发，飞火近燎于本宅。新屋片瓦不存，本人惊后得患，半月后亦死矣。一针见血。愚按此课不载月将正时未可执一。
扬州钱阴阳，一日与堂叔争分家私，因殴死其叔，受陷于囹圄已及二载，一日邻人携其子往邵提刑占问六壬，犯罪者甲辰生。
空虎常玄
　午未申酉　　　　　　虎空玄常　　　　 子 壬申 常 
龙巳　　戌阴　　　　　未午酉申　　　　 子 壬申 常 
勾辰　　亥后　　　　　午巳申己　　　　 父 庚午 空 
　卯寅丑子
　合朱蛇贵
邵公曰：己巳日得申申午，昴星云虎视眈眈，此课险恶且喜天乙乘天马，合起皇恩，天将又吉，然末传火，反克用神之金火生人。旺于午，合寅午戌。寅上日德朱雀，末又救神值天后愚按此句有讹他日朝廷必有恩赦至期，人恐被喝，而出狱无罪。半月后果有赦至，乃高宇宴驾，孝宗登极，此赦书轻重罪囚释放得脱。
一针见血。愚按此课亦不载月将正时，然玩此断语，当是绍兴壬午年四月申将未时占。
正月己巳日子将酉时占宅中景象。　　　　方本占案
　勾合朱蛇
　申酉戌亥　　　　　　蛇勾后朱　　　　 子 壬申 勾 
龙未　　子贵　　　　　亥申丑戌　　　　 财 　亥 蛇 ◎
空午　　丑后　　　　　申巳戌己　　　　 官 丙寅 阴 ⊙
　巳辰卯寅
　虎常玄阴
断曰：主家中有妇人，损了牙齿。近又新修厨灶，地上用新砖铺砌。盖申加巳作勾发用，巳为双女，申为骨牙，乘勾陈主损折，且又传破也。巳为炉灶，乘旺相主新修，果其人有乃妹缺口齿，而灶新修。
六月己巳日午将酉时占来意。　　　　指归灵文论
　朱合勾龙
　寅卯辰巳　　　　　　后朱蛇勾　　　　 官 丙寅 朱 
蛇丑　　午空　　　　　亥寅丑辰　　　　 财 　亥 后 ◎
贵子　　未虎　　　　　寅巳辰己　　　　 子 壬申 常 ⊙
　亥戌酉申
　后阴玄常
断曰：发用在天乙前，中末在天乙后，此名传阳入阴，申主道路，又为足神末传为足，发用朱雀主先见外来远信，远处官员遣人送书至亦主官员罢职之信至也。
康熙乙巳年二月十二己巳日戌将申时高邮王周士都司不说某事代占友人壬子生四十四岁。捷录
　龙勾合朱
　未申酉戌　　   　 合龙蛇合　  　 财 　亥 蛇 ◎
空午　　亥蛇　    　酉未亥酉  　　 兄 乙丑 后 ⊙
虎巳　　子贵　    　未巳酉己  　　 官 丁卯 玄 
　辰卯寅丑
　常玄阴后
断曰：日上乘官符，支上亦是官符，是占此人之讼也，讼因奸诡蔽匿事干朝廷，鬼乘元武，巳入宅也。当破家荡产死中复生。盖四下生上，为源消根断，且破败临身，岁破发用，支神死气用起返魂也。讼累多官，三传初中遁乙，末又鬼也，必须坐狱。法司械？。初旬空中关神，命又乘寅鬼，奸吏为祸，故李抚臣起讼端，然始凶终救，必是恩赦，宥死发配，盖酉加巳为配，且日上年上乘皇恩，命上见月德也，后方知贾象因李抚臣诈赃事，因盗窝以致朝廷罪谴，况午加辰为朱雀入勾陈，午加病符是旧事复发。
庚午日
孙履安代姐占休咎。姐癸亥生六十五岁乾隆庚午年二月庚午日亥将卯时。
　贵后阴玄
　丑寅卯辰　　　　　　合后蛇玄　　　　 子 甲子 蛇 
蛇子　　巳常　　　　　戌寅子辰　　　　 兄 壬申 龙 
朱亥　　午虎　　　　　寅午辰庚　　　　 父 戊辰 玄 
　戌酉申未
　合勾龙空
王牧夫曰：弟占姐用起支上得相气之，财又居支，天后临于其上，其家必富厚也，但嫌本合空亡，官星入墓，主早年守寡，然女利幽贞，不宜火局旺相，干支交互相克，家庭中必主官非口舌，皆由无和气而参商耳。末传见天后，却得好归结。
某占讼事庚午日午将未时。
　合勾龙空
　辰巳午未　   　 　合勾龙空   　　 官 庚午 龙 
朱卯　　申虎　    　辰巳午未　   　 官 己巳 勾 
蛇寅　  酉常    　　巳午未庚　   　 父 戊辰 合 
　丑子亥戌
　贵后阴玄
断曰：午作青龙，吉合在合，奈午是今日支辰，又是今日之刑，而德神遭刑之克，中传巳加午又刑申，下又见午刑也。末传辰加巳，又刑也。此之谓助刑伐德，事难小而必大，三者来攻，天上德又临在酉，作白虎，以此占讼深为不利，即家国平安亦防寇盗也。
某占失银，庚午日子将丑时。
　合朱蛇贵
　辰巳午未　　　　　　合朱蛇贵　　　　 官 庚午 蛇 
勾卯　　申后　　　　　辰巳午未　　　　 官 己巳 朱 
青寅　　酉阴　　　　　巳午未庚　　　　 父 戊辰 合 
　丑子亥戌
　空虎常玄
邵彦和曰：其物在南方,炉灶近水边，湿泥土中藏之，或落水缸畔中，有杨树枝及有水果处寻之。盖南方炉灶者，发用午巳蛇雀也，近水湿泥者，乃午未上遁得壬癸也。类神酉临火墓作太阴，是以银不出去也。吴稼云曰午发用南方也，传入巳故在灶下也，末见辰作六合,乃水缸也，方本占案。
某寻银未见再占庚午日子将酉时
　龙勾合朱
　申酉戌亥　　　　　　蛇勾后朱　　　　 兄 癸酉 勾 
空未　　子蛇　　　　　子酉寅亥　　　　 子 甲子 蛇 
虎午　　丑贵　　　　　酉午亥庚　　　　 财 丁卯 阴 
　巳辰卯寅
　常玄阴后
邵彦和曰：银在南方炉灶前水湿处寻之，乃自家人盗耳。盖辰作元武，当主仆辈，酉作类神作勾加午，末传更见太阴临水，太阴亦类神也，故主在水湿处寻之，果然。凡占失物须看类神，类神在传或加日辰？见传日不出日，传时不出时，宜秘之。方本。吴稼云曰大抵类神并见者，则合而断之，此秘诀也。今乃悟之矣。愚按类神未见，则以初传为方向类神，已见则以类神所临处为方向。
壬寅年六月庚午日午将午时占讼。　　　　一字玉连环
　勾龙空虎
　巳午未申　　　　　　龙龙虎虎　　　　 兄 壬申 虎 
合辰　　酉常　　　　　午午申申　　　　 财 丙寅 蛇 
朱卯　　戌玄　　　　　午午申庚　　　　 官 己巳 勾 
　寅丑子亥
　蛇贵后阴
徐次宾曰：六庚日伏吟者，古法以申寅巳为三传，一书以申寅申为三传，余当谓刑始于寅，终于申。甲戊丙日当尽三刑。庚日先刑而后冲也。壬寅秋七月余以陇西公事匿村落中父即求课，于元公，得庚午日午将午时，三传申寅申，将虎蛇虎，至壬申日勾唤余妻到官，以中传寅为妻爻为用，申所克也。余于是日避难赴官出头。盖传送白虎俱为道路，故壬申日动也，此日余妻回家，余仍下村去至戊寅日。唤余至州，盖应中传寅字为庚日之天马也，至己卯日闻陇西公承服，余复下村去，至壬午日断讫盖庚日课中正是畏其螣蛇也。至壬午日制之矣。又发用申与白虎俱是七数，二七一十四数，彼以己巳日入州。壬午日事毕，恰是十四日也。戊申日余始归，盖末传申为归计，申乃庚之本位也，故申日至家矣。先锋门为日破，主破财，又中传寅为财爻，被初末二申制之也，传送主姓张人，先锋门午亦姓张人，案吏姓张，住正南胜光也。占亲人请客亦姓张，往西南传送也。破财二七之数同前数也。余父经两个月对问，应余命上大吉为父母爻，见天乙，主动官也。所居村去州七里，连高阜，盖中传寅为东北为七里，建得戊字，寅配艮为山，得戊寅即阜也。村名黄村，戊土黄也，申数亦七，而止言七里者，伏吟主近故也。
辛未日
六月辛未日午将寅时占来意。　　　玉连环
　合勾龙空
　酉戌亥子　　　　　　玄龙贵常　　　　　 子 　亥 龙 ◎
朱申　　丑虎　　　　　卯亥午寅　　　　　 财 丁卯 玄 ⊙
蛇未　　寅常　　　　　亥未寅辛　　　　　 父 辛未 蛇 
　午巳辰卯
　贵后阴玄
徐次宾曰：来意主酒宴间有姓刘人做媒说亲，一席便成其新妇，必是亥生也。盖时上见太常主宴会，值事门见六合为和合，又为日干子孙，酉为酒，发用子孙上见六合，岂不是酒宴上与子孙说亲也，发用从魁，为今日等辈，酉为金刀，故言姓刘，上见青龙吉将，主婚姻礼仪之庆。时为日劫煞，主紧急。又中传天罡为天马，故言一席便成其新妇。亥生者以末传登明为子孙故知为亥生也。
长星见于西方，蔡太师免为中太乙宫使，占以后功名。崇宁丙戌年四月辛未日酉将寅时。方本占案。　　　　一针见血
　朱蛇贵后
　子丑寅卯　　　　　　青贵朱玄　　　　 兄 癸酉 青 
合亥　　辰阴　　　　　酉寅子巳　　　　 父 戊辰 阴 
勾戌　　巳玄　　　　　寅未巳辛　　　　 子 　亥 合 ◎
　酉申未午
　青空虎常
邵彦和曰：酉作龙为用，酉于辛为上元真禄。寅乃地下真官，又是天吏，中末自刑而生合。相公目下虽有挠，全罪有赦，将来朝廷必大用，权威震上矣。愚按月将乘青龙，主入相相何故，未之言此必转抄者遗之也。后庚寅年出居杭州，壬辰年果再入朝大用。愚按纲？丙戌二月免为中太乙官使。丁亥正月为尚书左仆射兼门下侍郎，戊子正月初太师。己丑六月免，十一月诏以太师。庚寅五月，彗星出奎，再贬为太子少保，出居杭州。壬辰二月复太师。夫应辰年者,月将青龙日禄之六合也。大凡四上克下，名无禄，天动于上为纯阳，主动。若久困在下者遇之而发，居家者出。
丙寅年十月辛未日辛未日卯将午时吴畹春占侄在中不知何往，并问吉凶。　牧夫占验
　勾合朱蛇
　    寅卯辰巳　　　　　　龙朱朱后　　　　　 子 　亥 虎 ◎
龙丑　　午贵　　　　　丑辰辰未　　　　　 父 辛未 后 ⊙
空子　　未后　　　　　辰未未辛　　　　　 父 辛未 后 ⊙
　    亥戌酉申
　    虎常玄阴
王牧夫曰：目今在西南方，有杨姓人牵引而去。十二月必得信。彼曰去已一年，吉凶若何。曰马作长生，土神生日，何必虑乎。至十二月果接信云，因杨姓结伴往河南固姓县去买粮食。诸人叹服，盖巳马居西南，又支来加干，未属羊，羊杨同音，故拟姓杨人也。
乾隆己巳年未月辛未日未将午时，某占子病。　　　　牧夫占验
　勾龙空虎
　午未申酉　　　　　　虎空阴玄　　　　 兄 壬申 空 
合巳　　戌常　　　　　酉申子亥　　　　 子 　亥 玄 ◎⊙
朱辰　　亥玄　　　　　申未亥辛　　　　 兄 壬申 空 
　卯寅丑子
　蛇贵后阴
王牧夫曰：主腹中有冷病，或上或下，乃癎症也。曰然，可得愈否。曰此病婴之于身，终难愈矣。夫以一辛金而生二水，亥上乘元，脱尽辛干之气，支上申酉金坚固不化，金寒水冷，何能望愈。用申乘天空，元武居中，申为传送，空无所阻，而痰得以上下往来，中见亥为痰母，故时好时发，医无益也，逢金之岁命难保矣，后果验。
乾隆己卯年巳月辛未日酉将申时占己酉命人官讼，三十一岁。　　　牧夫占验
　勾龙空虎
　午未申酉　　　　　　虎空阴玄　　　　 兄 壬申 空 
合巳　　戌常　　　　　酉申子亥　　　　 子 　亥 玄 ◎⊙
朱辰　　亥玄　　　　　申未亥辛　　　　 兄 壬申 空 
　卯寅丑子
　蛇贵后阴
王牧夫曰：此代占也，其友人之母已经改嫁，常来取索。一日先服毒药而来其家，恰门闭未开，坐移时吐黑水而死，友人代占其吉凶。余曰冬蛇掩目，有凶事。上申下申中见自刑之水，主毒在中，或上或下，其象如此。其友人命在酉，上见戌而空，而年立岁破原作岁讹幸不至受刑落狱也。贵人坐丑冲支，其事可释。后果验。然事有权宜，生母非他人可比，千求万乞不宜拒绝，当顾养身，始为合理。今年立申酉，顽金坚固之乡，而戌酉又在不明之地，亦为子者不善处耳，致有此不幸之事也，呜呼，能如范文正公者有几人耶。
壬申日
四月壬申日申将未时癸酉命人占来意。　　　　玉连环
　蛇朱合勾
　午未申酉　　　　　　龙勾常虎　　　　 官 乙丑 常 
贵巳　　戌龙　　　　　戌酉丑子　　　　 子 丙寅 玄 
后辰　　亥空　　　　　酉申子壬　　　　 子 丁卯 阴 
　卯寅丑子
　阴玄常虎
徐次宾曰：来意主在外因姓王人失了水牛一只，为眼疾老男子老阴人相逐，牵牛往东北去，其牛终不得见也，何知在外失牛，盖时与日干三合，故言在处，不言和合而言失物者，未时为日鬼故也。何知姓王人失牛，发用大吉为日鬼，下临子水，水数一，配土为王字。大吉为牛，中传功曹乘元武，克大吉，为贼，岂不是失牛也。言水牛者，月建得壬字，故言水也。何知患目老男子并老阴人。盖寅为老翁，元武为眼疾人。卯上见太阴，主老阴人。寅卯相连，故言逐也。言东北者，下临丑也。何以知不得见，以占时发用，本命上神俱为日鬼，又日干落空亡故言终不得见也。
四月壬申日申将午时占来意。　　　　玉连环
　朱合勾龙
　未申酉戌　　　　　　虎龙阴常　　　　 兄 甲子 虎 ⊙
蛇午　　亥空　　　　　子戌卯丑　　　　 子 丙寅 玄 
贵巳　　子虎　　　　　戌申丑壬　　　　 官 戊辰 后 
　辰卯寅丑
　后阴玄常
徐次宾曰：来意主人出外，东南上干财。因姓崔人成合交易，此人内怀欺诈，终不敢发。又有一属犬人姓王欲相侵害，终而自解。何知出之？发用神后，将得白虎，主道路。又天魁临支为斩关，故言出外。午时为日干之财，乘螣蛇，下临辰，故言东南干财。末传天罡为山，加寅配艮为叠土，艮数八，似为人旁，以山配叠土，又有人傍，是崔也。然天罡为日鬼，何以姓崔人成合交易？缘天罡临寅，自受其制，又为中传功曹制之，故不能为鬼，反为我照应，但怀欺诈而不能害也。天罡为虚诈之神，克日，故主欺诈也。支上天魁为属犬人，日上大吉为姓王人，皆为今日之鬼。而侵害自解者，日既落空，彼我不见，孰为争也？
乾隆己巳年未月壬申日未将辰时某占弃产。　　　　牧夫占验
　龙空虎常
　申酉戌亥　　　　　　后常朱后　　　　 财 己巳 朱 
勾未　　子玄　　　　　寅亥巳寅　　　　 父 壬申 龙 
合午　　丑阴　　　　　亥申寅壬　　　　 兄 　亥 常 ◎
　巳辰卯寅
　朱蛇贵后
王牧夫曰：此屋有两房人居住，甚安，若卖此屋，外人不得买，日后归本家。盖日去加支，受生得太常眷属之神，加于寅上，寅主双，故主有两房人居住也。外人不得典买者，课上之寅入于宅内作合成了不备，寅上后，与寅同气若要买必有本家之人作阻，此宅不得为外人有也。申乃日之长生，亦即寅之长生，壬带冲绝，则寅与壬同气而踞其上矣，后果末得卖至今尚是两家同居。
四月壬申日申将辰时占来意。　　　　玉连环
　空虎常玄
　酉戌亥子　　　　　　蛇玄勾贵　　　　 官 辛未 勾 
龙申　　丑阴　　　　　辰子未卯　　　　 兄 　亥 常 ◎
勾未　　寅后　　　　　子申卯壬　　　　 子 丁卯 贵 ⊙
　午巳辰卯
　合朱蛇贵
徐次宾曰：来意主家中不和，其妻姓王，性甚刚暴，常口舌争？。因此休弃，后因生子而复还合也。何知内事不和，盖日辰三合带鬼，天后为妻，乘天罡，下临子，故知姓王。天罡主欺诈凶恶，故知性暴，因口舌相争休弃者，以卯酉为门户，朱雀从卯上发用，主口舌。占时用传皆克日。日既落空亡，不能相争故也。卦得曲直，为子孙爻，占时与日支合，用传与日干合，内外俱合之象，向之所谓占时用传俱鬼，今得子孙制之，是因生子而复返还合也。
癸酉日
六月癸酉日午将卯时占生产。　　　　一针见血
　合勾龙空
　申酉戌亥　　　　　　阴虎朱后　　　　 官 戊辰 后 
朱未　　子虎　　　　　卯子未辰　　　　 官 辛未 朱 
蛇午　　丑常　　　　　子酉辰癸　　　　 官 　戌 龙 ◎
　巳辰卯寅
　贵后阴玄
断曰：腹中必有双儿，然恐于母当日死。因天罡为鬼，为墓覆干，魁罡又是刑祸，三传皆土克干，又伤破支上神，经曰罡作天后临日上，主伤胎。子作白虎临宅，又是母位有破。日辰尽伤故也。
崇正癸酉年十二月癸酉日丑将申时占出行。　　　　郭氏占案
　龙空虎常
　戌亥子丑　　　　　　朱玄空蛇　　　　 官 辛未 朱 
勾酉　　寅玄　　　　　未寅亥午　　　　 兄 甲子 虎 
合申　　卯阴　　　　　寅酉午癸　　　　 财 己巳 贵 
　未午巳辰
　朱蛇贵后
郭御青曰：癸酉年冬，余与同胞内弟张君公函，王君肇与约春正公车同行，得此课。初末引从日干必不能同行。一在余先，一在余后也。果张公函于正月初三庚寅日先行，余于初八乙未日行，乃发用也。王君尚卜行期。余密示余弟季升王君必于子日行，今且勿言，言则有意先就矣。王君果于正月二十五壬子日行。盖张行于初传之地盘，王行于末传之地盘，干为余，居中真引从也，人一动一履，莫非前定奇哉。
辛卯年正月癸酉日寅将巳时占宅。　　　　一针见血
　合朱蛇贵
　寅卯辰巳　　　　　　朱后阴虎　　　　 财 庚午 后 
勾丑　　午后　　　　　卯午未戌　　　　 子 丁卯 朱 
龙子　　未阴　　　　　午酉戌癸　　　　 兄 甲子 龙 
　亥戌酉申
　空虎常玄
断曰：课得返吟，主门户内有私财。外人欲来争夺。盖酉是宅，为门，太阴为私财，则水日逢丁，兼下克上，亦为财也。勾陈主争，卯私门入太阴，主私暗隐之财。未作雀加癸为官鬼。未是兄弟，丑年曾争论，今年再论，丑刑未故也。小刑大，为逆乱之刑也。
建炎己酉年八月癸酉日巳将申时占宅。方本占案
　合朱蛇贵
　寅卯辰巳　　　　　　朱后阴虎　　　　 财 庚午 后 
勾丑　　午后　　　　　卯午未戌　　　　 子 丁卯 朱 
青子　　未阴　　　　　午酉戌癸　　　　 兄 甲子 青 
　亥戌酉申
　空虎常玄
邵彦和曰：凡四正相加，非死即败。今午加酉作后发用，午火至酉而无光。郑云三交课体已主暗昧不明之事，邵公每出新意而日午火到酉而光没则宅之昏暗更的。天后水又败在酉，即用死败神，则主男女淫奔。如何用死败神便主淫奔，盖败者败门风也，干尊支卑午作天后加支阴神再见子孙是子之妻也。奈何发用而与干上戌三合乎。水日逢丁则妻财动，奈何与干上戌又六合乎，岂非新台之事乎。今加于宅，主宅中有淫乱不明之事，大不可居，占者不听竟居之，后果公淫其媳，家丑外扬。盖子作龙加卯，为无礼刑。龙乘水则脚浮。戌加日上主动，故应此也。
三月癸酉日酉将未时占来意。　　　　指归灵文论
　朱合勾龙
　未申酉戌　　　　　　常空贵阴　　　　 官 乙丑 常 ⊙
蛇午　　亥空　　　　　丑亥巳卯　　　　 子 丁卯 阴 
贵巳　　子虎　　　　　亥酉卯癸　　　　 财 己巳 贵 
　辰卯寅丑
　后阴玄常
断曰：来意主行人进发复有盘桓，往还三日。而再发立至盖大吉是阳局之神，退而临寅，寅为阴局之用神，退在阴局，凡春冬占得者，主发动而复还，以月建而言，丑是十二月建亥，是十月建，丑至寅三位，即三日也。癸日为占者身，发用丑，此人必动，末传巳作贵人，加卯，凡末传为足，卯酉为门户，贵人临此，为人身与足俱动矣，故云立至也。
卷之二   甲戌日
崇正九年丙子岁三月甲戌日酉将酉时自占吉凶。　　　　　郭氏占案
　勾龙空虎
　巳午未申　　　　　　玄玄蛇蛇　　　　 兄 戊寅 蛇 
合辰　　酉常　　　　　戌戌寅寅　　　　 子 辛巳 勾 
朱卯　　戌玄　　　　　戌戌寅甲　　　　 官 　申 虎 ◎⊙
　寅丑子亥
　蛇贵后阴
郭御青曰：末传马载虎鬼，课传天将皆恶，犹幸申空，到七月月建填实可畏。四月辛巳日，又占得亥辛一课。三传午未申，蒿矢带金射中伤身进茹，主事体瓜蔓相缠，又幸申空亦虑七月填实两课一意，余每对亲友言知避居乡村，至七月二十八忽有不相干事被人缠绕，余欣然顺受不与较，数日而纷定。人皆服予之量，余安命而已。凡遇凶课守正可免不则凶，如分数而止，愈横命愈决裂于天何，尤人自作孽也。愚按前课申鬼应在月建，后课五鬼应在日辰，七月二十八实庚午日也，申鬼空亡，五鬼蒿矢，皆为无力，故数日而纷定，况加以逆来顺受乎。
乾隆辛巳年八月甲戌日巳将辰时乙未命人四十七岁占月建。　　　　牧夫占验
　龙空虎常
　午未申酉　　　　　　后阴合朱　　　　 财 庚辰 合 
勾巳　　戌玄　　　　　子亥辰卯　　　　 子 辛巳 勾 
合辰　　亥阴　　　　　亥戌卯甲　　　　 子 壬午 龙 
　卯寅丑子
　朱蛇贵后
王牧夫曰：干上卯木乘朱雀，与支之戌交车合，正时发用冲破支辰，主因尊长之财而破财事，虽有始无终，然要费口舌破财，八月甚平常耳。盖支仪为尊长，卯乘朱雀与之合，是因尊长口舌也。支为财，初传与正时为财，是因财而破财也。年上丑贵人又与支相刑，戌支又坐酉月上，故主重重破财，若不忍耐顺受，恐致官非，喜三传辰巳午皆火，有始无终耳。果真人本月内因其父昔日借有银两来索不婉转而使气债主欲到官也。验甚。
己巳年酉月甲戌日巳将辰时占失脱。　　　　　牧夫占验
　龙空虎常
　午未申酉　　　　　　后阴合朱　　　　 财 庚辰 合 
勾巳　　戌玄　　　　　子亥辰卯　　　　 子 辛巳 勾 
合辰　　亥阴　　　　　亥戌卯甲　　　　 子 壬午 龙 
　卯寅丑子
　朱蛇贵后
王牧夫曰：有友在寓所，失去人参二两来占。余细详之，今早有二人至，一人穿土黄衣，一人穿栗色衣，物之失也，在此友云今早来者所穿衣不差，彼坐吾床边不语，即去并无他人至。数甚奇妙。盖凡脱气皆为失物，发用即贼之身，六合乃朋友之象，辰之姓又可知也。其衣黄者，辰土。栗色，青林临土也。发用为财作六合，乃有手足之物，巳午旺气生天医，非人参而何。
甲戌年十二月甲戌日子将戌时占试上舍。　　　　一针见血
　贵后阴玄
　未申酉戌　　　　　　龙虎蛇合　　　　　 财 庚辰 合 
蛇午　　亥常　　　　　寅子午辰　　　　　 子 壬午 蛇 
朱巳　　子虎　　　　　子戌辰甲　　　　　 官 　申 后 ◎
　辰卯寅丑
　合勾龙空
邵彦和曰：是登三天之课，天罡为天关，功曹为天梁，六合为天门，三天俱动，必主身动，动则有扰，不能中也。末传旬空乘天后而败干，午主二妻。子乘白虎加宅，宅近水而子防水厄，果考试不中，其子在秋间坠水几死，赖人救之。
己巳年丑月甲戌日丑将戌时在三义阁夜坐忽闻响声如雷，友人占主何应候。牧夫占验
　蛇朱合勾
　申酉戌亥　　　　　　玄空蛇阴　　　　 官 　申 蛇 ◎
贵未　　子龙　　　　　辰丑申巳　　　　 父 乙亥 勾 ⊙
后午　　丑空　　　　　丑戌巳甲　　　　 兄 戊寅 虎 
　巳辰卯寅
　阴玄常虎
王牧夫曰：丑为太阳乘丁，戌是大墓与丑相刑，日支又加闭口，恐有火物伤人之事，从支，非天上，不是雷声，三传递生，白虎克支，皆主地上。次日知是南门外走了火药，伤死扒灰者数人。
五月甲戌日未将得卯时三十五岁妇人占亲事王连环末卷。　一针见血
　勾合朱蛇
　酉戌亥子　　　　　　虎后合虎　　　　 兄 戊寅 后 
龙申　　丑贵　　　　　午寅戌午　　　　 子 壬午 虎 
空未　　寅后　　　　　寅戌午甲　　　　 财 甲戌 合 
　午巳辰卯
　虎常玄阴
苗公达曰：尔有二夫，正夫不告而去，偏夫巳入？贼，中音信不通。尔今年求别嫁，有邻家一仆作媒，必有新喜，但请成之议曰。阴不备是妇人不贞之兆，法以青龙为夫，乘申金克日又属空亡，主逃窜，是不告而去也。青龙之阴神为偏夫，见子水乘蛇，主阴私隐匿，再传子上是辰，乘元武，是入贼党。课得炎上，夏旺则为新，三合六合则为喜，法以纳音为媒人。甲戌是阳火，以午为媒位，午上见河魁为奴仆。今日支干在传，为邻近，故云邻仆。妇人行年在戌，上见功曹，夏寅木休囚，课传属火，夏为正旺，故有再嫁之说。初传天后与日辰相生而气和必成之理也。果然。
辛巳年八月甲戌日巳将丑时李仁夫占盐船何日到泰州。　　　　牧夫占验
　朱合勾龙
　酉戌亥子　　　　　　后虎合后　　　　 兄 戊寅 虎 
蛇申　　丑空　　　　　午寅戌午　　　　 子 壬午 后 
贵未　　寅虎　　　　　寅戌午甲　　　　 财 甲戌 合 
　午巳辰卯
　后阴玄常
王牧夫曰：此以类神并传上决之。卯为舟车，卯坐亥上受生，无险失阻滞。传出炎上炎局，火最迅速，戌为仪神，支辰为卯之合神，何阻之有。戌为仆，乃遣去探信之人，六合即卯，为舟临于其上，午为姤卦，姤者遇也。仆到，船己到，今日即抵泰州矣。戌坐午上，故有此应，此翁占二数，非丑即未，乃贵为财，主由贵处见财也，时为目前故应日内。
三月甲戌日酉将卯时某秀才占省试回家望得失之信。　　　方本占案 
　朱蛇贵后
　亥子丑寅　　　　　　合玄后青　　　　 兄 戊寅 后 ⊙
合戌　　卯阴　　　　　戌辰寅申　　　　 官 　申 青 ◎
勾酉　　辰玄　　　　　辰戌申甲　　　　 兄 戊寅 后 ⊙
　申未午巳
　青空虎常
邵彦和曰：占求官、望文字，榜即至矣，恐在四十九名中式耳。果当日报至，中四十九名。盖课传俱马，又乘青龙，作官星，禄又得后，故主得官。天罡加支，望事立至，用事严紧，故速来。吴稼云曰三传俱空何以竟置之不问，愚按三月辰建，辰土生申又三课四课俱能生申，故虽空而亦中也，然三传空亡，恐居官不久耳。
二月甲戌日亥将卯时占失人。　　　　直指
　贵后阴玄
　丑寅卯辰　　　　　　后虎虎合　　　　 财 甲戌 合 
蛇子　　巳常　　　　　寅午午戌　　　　 子 壬午 虎 
朱亥　　午虎　　　　　午戌戌甲　　　　 兄 戊寅 后 
　戌酉申未
　合勾龙空
邵曰：支戌刑未，未临于亥，当于西北亥言寻获，未八亥四，四八三十二里，亥为水，亦为楼台，未为酒食，藏于近水酒馆中，案验。愚按此断不用课传，与邵公之断法不类，然载于直指，姑录之以备致。
戊戌年八月甲戌日辰将未时占来意。　　　　一字玉连环
　龙勾合朱
　寅卯辰巳　　　　　　合贵后常　　　　 官 　申 后 ◎
空丑　　午蛇　　　　　辰未申亥　　　　 子 辛巳 朱 ⊙
虎子　　未贵　　　　　未戌亥甲　　　　 兄 戊寅 龙 
　亥戌酉申
　常玄阴后
徐次宾曰：来意主七月中劝和公事到官，以所得财尽数搜检，法拟断徒罪。申上至来年正月文字来，只得杖罪，以寄居作日月相折，无事而出。何以知七月公事劝和到官，盖法用传送，为七月建。以正时为日干财，上得六合，又为日贵，又主劝和公事到官。以所取财数检法定徒罪，而申上者何也，盖时为日干之财，并日贵，又发用申为日鬼，上带白虎，又为日刑，中传太乙上得勾陈，与日为刑害，末传得螣蛇。此课始末俱凶，主重刑，而只言拟定徒罪者，盖值事门得天空，又发用空亡，中传临空亡故也。而不言解散而言拟定申上者，盖时犹未解也。缘白虎乘秋正旺而又为刑害，故言拟定徒罪也。何知至正月文字来，只得杖罪，以寄居作日月相折无争事而出者。盖七月白虎鬼旺，至十二月支干并无制，白虎者至来年己亥岁正月建丙寅能制虎，且白虎传送金至寅而绝，又为旺火所制，又太乙螣蛇二火至此俱旺，共为救神，又初中申巳俱空亡，故知正月无事得出也。
癸酉年正月甲戌日亥将寅时辛卯命人四十三岁占流年。　　　牧夫占验
　龙勾合朱
　寅卯辰巳　　　　　　合贵后常　　　　 官 　申 后 ◎
空丑　　午蛇　　　　　辰未申亥　　　　 子 辛巳 朱 ⊙
虎子　　未贵　　　　　未戌亥甲　　　　 兄 戊寅 龙 
　亥戌酉申
　常玄阴后
王牧夫曰：此数宜出外不利家居，宅多蔽塞，不利妻妾，多主丧亡也。盖干人支宅，干动支静，干男支女，干外支内，此两仪之定体也。今年乘旺而衰否，是人吉宅凶，利动不利静，宜男不宜女，宜外不宜内，故曰宜出外不利家居也，且马乘天后相生，动之顺者也，干见太阳长生，末见青龙德禄，由动得吉者如此。宅逢纯土，未贵墓干，又朱戌为闭口，妻位当之卑幼之位当之，岂不兆丧亡者乎。况年命俱逢刑，久恋于家必受其害，后出外果清吉。家中妻死子亡，口舌频频，妾自缢。家破人宅分离。其验如此。愚按未贵墓干，未戌为闭口，何致如此之凶，盖干支全逢丧吊，而三四课纯土克尽干上亥水长生也。
乙亥日
戊寅年七月乙亥日午将戌时占望行人。　　　　郭本占案
　龙空虎常
　丑寅卯辰　　　　　　虎后贵勾　　　　 财 癸未 后 
勾子　　巳玄　　　　　卯未申子　　　　 兄 己卯 虎 
合亥　　午阴　　　　　未亥子乙　　　　 父 乙亥 合 
　戌酉申未
　朱蛇贵后
郭御青曰：占行人，驿马类神不入传课极难琢磨，墓从宅上发用宅上发用，当于此日起身，奴仆青天空乘寅临午，又千里看太岁所临，当于壬午日至或者癸未日，乃发用墓神上乘太冲白虎，只此二日可望。果于壬午日离府四十里为雨阻，癸未日至，为雨阻者，涉害故也，果是乙亥日动身。
十一月乙亥日丑将巳时壬子命人占讼。　　　　中黄经
　蛇朱合勾
　丑寅卯辰　　　　　　合虎常贵　　　　 财 癸未 虎 
贵子　　巳龙　　　　　卯未申子　　　　 兄 己卯 合 
后亥　　午空　　　　　未亥子乙　　　　 父 乙亥 后 
　戌酉申未
　阴玄常
断曰：未乘白虎，本宜有凶，幸遁得癸水生干，自是救解，且贵人遁得丙子，来日上生日，更为救神，末传又喜亥为长生，是以来往有喜，纵白虎初传白虎落壬亦免责矣。愚按中黄经用遁干自成一家之言，？后银河棹宗之，张星源金竹江咸用之重之注之。朱氏恒则谓断来情当用遁干变化参论。若断休咎不必用变求奇，此诚碓论，即如是课贵作恩星，初墓末生即无责罚不必尽因癸丙两干也。
乙亥日将时占生产。　　　　一针见血
　龙空虎常
　巳午未申　　　　　　后后勾勾　　　　 财 庚辰 勾 
勾辰　　酉玄　　　　　亥亥辰辰　　　　 父 乙亥 后 
合卯　　戌阴　　　　　亥亥辰乙　　　　 子 辛巳 龙 
　寅丑子亥
　朱蛇贵后
断曰：占产凶，生不下。子母俱死，盖伏吟课阴阳各伏，其家万物未萌，滞而不通，故生不下，且日辰相刑，刑又发用乘勾陈土，其凶可见，即龙后不能救助也。
四月乙亥日申将未时占来意。　　　一字玉连环
　空虎常玄
　午未申酉　　　　　　蛇贵空龙　　　　 财 丁丑 蛇 
龙巳　　戌阴　　　　　丑子午巳　　　　 兄 戊寅 朱 
勾辰　　亥后　　　　　子亥巳乙　　　　 兄 己卯 合 
　卯寅丑子
　合朱蛇贵
徐次宾曰：来意主人外出取索旧财两重，系丑年交易，其钱三百二十贯，至六月得钱五十六贯，至十二月再索，此钱主口舌相争，却赖姓董人和劝，而得也。何以知索旧财，缘时为日干财，值事门见白虎，主道路。又发用大吉，亦为日财，大吉土无气，故言出入取索旧财两重。 系丑年交易者，发端门是丑也。三百二十贯者，盖大吉财八数，螣蛇四数，相乘得三百二十贯也。六月中得财五十六贯，何也，盖时为日干财，小吉八数，白虎七数，相乘得五十六也。缘白虎无气，又未为六月建，故于六月中先得五十六贯也。至十二月再索有口舌相争，得姓董人劝和，尽得之，何也。盖发用大吉为财，为十二月建。中传功曹为子辈，上得朱雀，主口舌争竞；末传卯主千里，六合为草头，配成董字；又六合为和合之象也。
戊寅年七月乙亥日巳将辰时有所为而占。　　　　郭氏占案
空虎常玄
　午未申酉　　　　　　蛇贵空龙　　　　 财 丁丑 蛇 
龙巳　　戌阴　　　　　丑子午巳　　　　 兄 戊寅 朱 
勾辰　　亥后　　　　　子亥巳乙　　　　 兄 己卯 合 
　卯寅丑子
　合朱蛇贵
郭御青曰：进茹主事尚不了，末传归禄作六合，将吉丑乘螣蛇，因旧年事惊疑进，而寅卯比日更奇者，夹定虚一所欠者财，然行年在辰为补欠，奇妙奇妙。
戊戌年六月乙亥日未将巳时汀州府戴公讳仪占风闻朝廷有文字的否。方本占案 一针见血 
　青勾合朱
　未申酉戌　　　　　　玄后勾空　　　　 官 　申 勾 ◎
空午　　亥蛇　　　　　卯丑申午　　　　 财 甲戌 朱 ⊙
虎巳　　子贵　　　　　丑亥午乙　　　　 父 丙子 贵 
　辰卯寅丑
　常玄阴后
邵彦和曰：七月内必有朝廷文章来，被蒿恼不意而动。盖初传见勾陈乘岁马作鬼，中传雀乘太岁，末传贵人，月建前一辰为用，故应七月，申为传送，又为道路，带鬼克日，故来速也。果于七月癸巳日文字来，充替河州。
宣和癸卯年三月乙亥日戌将午时林子成丙辰生四十八岁占平生养息。口鉴 捷要 青钱秘诀
　合朱蛇贵
　酉戌亥子　　　　　　青玄贵勾　　　　 财 癸未 青 
勾申　　丑后　　　　　未卯子申　　　　 父 乙亥 蛇 
青未　　寅阴　　　　　卯亥申乙　　　　 兄 己卯 玄 
　午巳辰卯
　空虎常玄
邵彦和曰：凡占课见传送空亡克日，不可者四：一者养鹅不得，二者不得为医，三者不得买碓，四者不宜为道士。林曰：我自二十七岁亡父，二十九岁买得一水碓及磨坊，日与人争讼，今十七年矣，累得累失，是我命不招乎？先生曰：汝命不得碓磨力，莫妄用心。支上幸有卯在长生上，一为驴骡，二为竹木，三为术士沙门，三者皆汝前程，必遂所得也。林遂弃碓磨养孳畜，多种竹木，有牝驴二头，七年生五驴，竹木又盛茂。先生过其门，林再三拜谢。
邵公占验多系门弟所编，故称先生。先生又谓之曰：卯可舟车，何不兴贩？林又从之，数年大发，乡人叩问曰：向者指彼数事，全皆大遂，可见吾丈神术有准。先生曰：大不然，是此人造化所该耳。盖乙日木局，全旺在卯，卯生于亥，故卯全有气也。元武入庙，又就本家生旺，此所以大全美也。且曲直木局，生于亥，旺于卯，末传逢禄逢旺，诸事遂意，尽在末也。初限未八卯六，相乘得四十八，折半得二十四。又加卯木三数，共二十七年，正在父母庇荫之下享福，十六娶妻财又大盛，至二十六岁限足，二十七岁交中限，父母便死，何以知其父先死，因中传亥加未上，亥属干，干为父，亥又为乙木之父，下被未克，上见螣蛇凶将，所以先丧父也。二十九岁买水碓磨坊，争讼十七年犹不已者，是申加辰，申七辰五，五七三十五，空亡减半，得十七年。申空加日上，是平生所不利，故因碓磨而费十七年之财。若申不是鬼，犹不至于讼。予相见时，林年已四十八岁，遂令息争改业，而向驴骡船只竹木营生，今己酉年已五十四岁，现在末限，末传卯加亥，卯六亥四，相乘得二十四，折半为一十二，加亥地盘四数，共十六数，五十六岁交末限，尚有十六年财利。此限亥与元武水，并力生卯禄旺，是以诸事如意。三传三限也，大凡日上所见者生我即利，脱我即为彼所苦。我克者为财，克我者，文武职人则为官，常人则为鬼。同类加干则是兄弟，助我也。或又问曰：中限父亡之后，累累官司何也。先生曰：是蛇相扰，又申亥六害，害者害我也。或又问曰：初传未亦可以养羊卖酒，中传亥亦可以养猪，何独取卯乎。先生曰：曲直全在卯，乙禄到卯，长生于亥，故取其全盛之地营之。且未加卯，亥加未，皆受下克，故受生为利，受克为害也。愚按此课及丁巳日干上亥课断语最为详细，宜熟玩之。
丙子日
十月丙子日卯将申时上宣谕占边事。　　　　一针见血
　蛇朱合勾
　子丑寅卯　　　　　　合常常蛇　　　　 官 丙子 蛇 
贵亥　　辰龙　　　　　寅未未子　　　　 子 癸未 常 
后戌　　巳空　　　　　未子子丙　　　　 父 戊寅 合 
　酉申未午
　阴玄常虎
祝泌奏曰：臣详此课，三上克下，日阴不备，日之支来就日之干，而有客来伤主，主乃藏伏，谓腾蛇在巳，为入穴故也。此课宜固守，若论四课不备，又皆克下，势在再，惟勾陈是卯，与日干上子，不相伤，而元武属金，反来克勾陈，又游都在日后，主？添兵未巳，卒战未利，若固守二三日，无有解围之期，臣曾占此事，皆见白虎，临月建。月建者，城邑也，即安丰之境土也。白虎为戎兵动扰，其所乘属火。今日丙上见子，足以制之，虽锥危而安，惟固守勿轻出战，遇此三四日，自可保全。若轻动则招忧也。
愚按祝泌字子泾，善六壬，着有六壬大占，进呈。此课只云祝氏占安知非祝泌也，故书其名焉。
四月丙子日申将丑时占来意。　　　　一字玉连环
　合勾龙空
　子丑寅卯　　　　　　龙阴阴合　　　　 官 丙子 合 
朱亥　　辰虎　　　　　寅未未子　　　　 子 癸未 阴 
蛇戌　　巳常　　　　　未子子丙　　　　 父 戊寅 龙 
　酉申未午
　贵后阴玄
徐次宾曰：来意主内外和合之事，又主添妾媵之喜。盖丑时与日干三合，与日支六合，故言内外和合事也。日上神后水，时上天后水，不言鬼者，缘先锋门得大吉土，值事门得勾陈土，为今日之子孙爻，以克死绝之水，水岂能为鬼也。太阴主妾媵，六合主和合婚姻，青龙主喜庆，此课始末俱吉，岂不是和合添妾媵之象也。
四月丙子日申将酉时癸巳命人占来意。　　　　一字玉连环
　龙勾合朱
　辰巳午未　　　　　　后阴空龙　　　　 子 甲戌 后 
空卯　　申蛇　　　　　戌亥卯辰　　　　 财 　酉 贵 ◎
虎寅　　酉贵　　　　　亥子辰丙　　　　 财 　申 蛇 ◎⊙
　丑子亥戌
　常玄阴后
徐次宾曰：来意本人于家西耕荒地，种麦，至麦熟时，有带官人来割麦，曰：“是我之地。”相争到官，劝和，得麦一半，归其地。何以知之，缘酉时与日干三合，故言外。酉为西方，故言家西耕荒地也，酉为日下之财，不言金玉，而言麦者。若妇人占酉财为金玉首饰之类，今老农来占，酉主小麦，既为日下之财，故言麦也。值事门及中传，上见天乙，故为带官人。何知相争到官，盖日上见天罡，为自己怒恶。时为日贵，中传又得天乙为动官之象。何知劝和得麦一半，盖时与日合，卦又得比用，故主劝合。申酉为财而空亡，故主得一半矣。
己酉年十月丙子日卯将丑时冯知丞戊辰生四十二岁占升迁。　　　口鉴　　方本占案
　朱蛇贵后
　未申酉戌　　　　　　青虎贵朱　　　　 子 庚辰 青 
合午　　亥阴　　　　　辰寅酉未　　　　 兄 壬午 合 
勾巳　　子玄　　　　　寅子未丙　　　　 财 　申 蛇 ◎
　辰卯寅丑
　青空虎常
邵彦和曰：登三天，本主升迁之象，但嫌登不过关。关者，日干是也。既不过关，难以升迁。若跳过，则又进锐退速。白虎入宅临父母，目下必因丁艰而阻。愚按六害主阻隔，课得交车害白虎为丧服之神加于父母之上，故云因丁艰而阻也，况干上又是吊客。且主父母棺内白蚁食坏，以致不利子孙，遂成灾咎。服满之后，虽得一任差遣，恐不能终任矣。乎服满得一任者，青龙发用也，不能终任者，中传得阳刃，末传即空亡也知丞乃机宜之弟，课象主服不利，彼此相同，机宜课见丙子日干上戌果因阻服未升迁。及举母棺，欲与父合葬，因起父坟视之，尽为泥水白蚁伤坏，遂不敢葬。续有堪舆人，言此地本吉，因葬高露风不利，若葬低便发。知丞又来占，极断其不可，而知丞不听，竟合葬焉。及服满，授黄州推官，赴任数月，因病假归，十二月卒。夫日干是丙，即身也。辰、午登天，至撞巳而止；末传虽透过已去，却是空亡，所谓登不过关，及身而止也。行年未上见酉，再作空亡，逢空则止，运亦尽矣。
郑云正时太常遁丁主孝服，正时主目下，上见卯为丙之母，故知其母孺人难久远也。白虎主丧，寅为丙之父，加子子神后，断母亦碓究竟寅为父仪墓覆其上，白虎乘之。白虎主白蚁，是父坟内有白蚁满蚀，不利子孙者，子又为子息，子水病在寅，带白虎加之故也。
五月丙子日申将午时二十六岁人占失贼。　　　　玉连环末卷
　勾合朱蛇
　未申酉戌　　　　　　虎玄朱勾　　　　 子 庚辰 虎 
龙午　　亥贵　　　　　辰寅酉未　　　　 兄 壬午 龙 
空巳　　子后　　　　　寅子未丙　　　　 财 　申 合 ◎
　辰卯寅丑
　虎常玄阴
苗公达曰：主尔父及兄弟度关而遭贼失财，兄被贼伤左目，其贼不能捕也。议曰天乙临酉门户不宁，丙以寅为日本，白虎加之，是长上惊危，寅为天梁，卯为天关，恶人在上自然？关，而财遭贼劫，丙以巳为兄，午为弟，日上勾陈为？敌？月作四月节。大杀月厌俱在未。未临巳主损左目，法以四孟为头目，寅巳为左，申亥为右，元武上下不战，又青龙六合飞腾万里，主贼有庇佑，必难获也。
己酉年十一月丙子日卯将戌时冯机宜丁亥生二十三岁占前程。口鉴　方本占案 当是寅将酉时，不然即非十一月也。
　蛇朱合勾
　戌亥子丑　　　　　　蛇常空蛇　　　　 兄 辛巳 常 
贵酉　　寅青　　　　　戌巳卯戌　　　　 子 甲戌 蛇 
后申　　卯空　　　　　巳子戌丙　　　　 父 己卯 空 
　未午巳辰
　阴玄常虎
邵彦和曰：此课前程未通愚按支为任，太常破碎加之故云阻服，郑云阴神见戌，戌是正时，主目下即见丧服，是任必见回避，定是阻服，服满后得差，尚有九年端坐，方得出头，数已尽矣愚按巳为德禄。太常与丑三合，故癸丑年州添差通判，无如仰丘俯仇，故又回避。郑云初传是兄弟同官一处，例当回避，正应毕法所讲，权摄不正禄临支也。盖卯来克戌，戌去墓丙，丙即巳遂走入宅，为宅所克，此乱首自下犯上，照管堂上孺人，既有大灾难治，皆自己命滞，所以如此。
夫丙火败于卯，墓于戌，败神逼克戌墓，戌墓遂来墓日，日遂奔入宅被克，去住不容。日上戌五，宅上巳四，共九数，故主九年。九年后卯主事，卯败丙，加丙墓上，即是败木，乃棺椁入墓，自然死也。然卯为今日之母，母先入墓，次及我身矣。冯乃待制之子，授江州安抚，十二月母死阻服，癸丑年再授洪州差通判，因妹丈除江西运使，遂回避，得台州崇道观，二十个月得病，戊午年卒。
丁丑日
建炎己酉年闰八月丁丑日己将酉时王得俊辛巳生二十九岁占前程。　口鉴
　勾龙空虎
　丑寅卯辰　　　　　　常贵朱空　　　　 兄 辛巳 常 ⊙
合子　　巳常　　　　　巳酉亥卯　　　　 子 丁丑 勾 
朱亥　　午玄　　　　　酉丑卯丁　　　　 财 　酉 贵 ◎
　戌酉申未
　蛇贵后阴
邵彦和曰：卯木生丁火，而不知火败于卯，又天空乘之，是虚生也，虚生不足，而实脱有余。此下稍功名，不就之象也。卯木不足生丁火，而丁火却克巳酉丑金为财。初不知巳火兄弟占，酉为财发用则非丁所得也。中传虽是财库，无奈酉财在末传而空，是库中无财也。末见酉作贵人加宅上，只是下稍买一武官，作名目耳。王得俊家富而好学，人颇推重佃，惟以功名是望。及闻此断，伊不信，曰我自有抝命文章，谁知后过三五举并无寸进。始觉此课有验，遂罄帑库之财，买一副尉，欲图试，又不中。徐侍郎在？州与他权监洄县后，因呼为有干，终于此而己。大几卯木加丁，是真生也，卯木却有败火之意，是木太旺，火不能胜，反被木压灭也。如木败子，子乃太盛之水反将木泛起，泛则根浮，又何生之有。酉财是空亡，是竭财而买小武官也，但贵在宅，是不仕之官也。
应贡元丁卯生四十二岁占前程，戊申年六月丁丑日午将未时。
　青空虎常
　辰巳午未　　　　　　贵蛇空虎　　　　 官 丙子 蛇 
勾卯　　申玄　　　　　亥子巳午　　　　 官 乙亥 贵 
合寅　　酉阴　　　　　子丑午丁　　　　 子 甲戌 后 
　丑子亥戌
　朱蛇贵后
邵彦和曰：令弟年久而得朝郎，奈后不永，吾文虽未第而前程未易量也。此实阴德所至，日后必然位至郎官。应曰何以言之。邵曰此课虽魁杜天门，不作阻隔论，乃六仪扶护，三奇拱秀，小则郎官，大则侍从。因有活人之功，故上天降福，北斗扶身，三光拱照，禄神催逼，即日食禄矣。人见此课，捋谓退连茹不利，殊不知甲戌旬，戌为六仪，戌加亥谓之朝天，亥属干，干为天，谓之六仪朝天。亥子丑遁得乙丙丁，谓之三奇拱照，午乃丁禄临干，谓之日禄扶身，且行年并逼白虎，为催官符使，贵人在三奇之中，而前后拱之，此蛇为吉将，名前一先锋，高甲无疑矣。丁德在亥，戌亥子俱属阴，故知阴德洪大，神明福佑也。亥为上帝，子为紫微，丑为北斗，是以得上天之降福也。考之贡元三十八岁时为徽宗宣和七年乙巳北虏犯边，伊在东京挟友三十余人，庇护李家宅眷七十余口，兼不识姓名者三十七人；又以所乘舟及朋友舟载渡诸人，自率友沿岸西走，此所以感动上天，现之于课象也。后贡元庚戌科及弟，授吴县尉，辛酉除左司郎官，树礼部郎官。郊祀庚午年五月卒于官，享年六十三岁。
建炎己酉年六月丁丑日午将辰时，应寺簿甲戌生三十六岁占前程。　口鉴　方本占案
　勾合朱蛇
　未申酉戌　　　　　　空常贵朱　　　　 财 　酉 朱 ◎
青午　　亥贵　　　　　巳卯亥酉　　　　 官 乙亥 贵 ⊙
空巳　　子后　　　　　卯丑酉丁　　　　 子 丁丑 阴 
　辰卯寅丑
　虎常玄阴
邵彦和曰：寺簿中年，水作官星，宜为朝郎，人所难及。奈何满局皆贵人，贵多不贵。而且身与初中贵人皆空，是慕十不得一，徒费心力也。日上发用归亥官星，末传丑支为宅神又加亥上，是日去投绝，支来迎绝，兼支上得卯木，丁火败于卯，丑土死于卯，此非酒色之故。只缘日上太岁作雀，是欲上书言事，然日贵作鬼加岁克日，上书何益，徒贬窜耳。寺簿惊曰现修书十条欲上，非因此乎。曰献上即海外客也。寺簿曰某不上此书，其它有何祸福。曰寺簿生平其所亏有二，故灭前程，其一不孝母与母各居，其二宠妾而贱妻，若能改过，则吉，否则寿不永矣。应嘿嘿而去，盖其所上书中内有一条言内张相刘四相等，或死或窜，实无辜。此时黄太师正忌此言，若上此书窜贬不免矣。夫丁日以卯为母，而酉制之，是不孝母也，本宫见巳，会起酉丑，是与母隔而不同居也。丁日申为妻，临于午火受制之地，酉为妾反加日发用，而作贵人，是宠妾而贱妻也。丁自败卯、死酉、绝亥，亏伦伤本，造物不容，何问前程耶。愚按应寺簿想是应贡元之弟，盖寺薄先占而贡元后占也。
己酉年闰八月丁丑日巳将卯时王子进庚午生四十岁占宅。　　　　一针见血
　勾合朱蛇
　未申酉戌　　　　　　空常贵朱　　　　 财 　酉 朱 ◎
青午　　亥贵　　　　　巳卯亥酉　　　　 官 乙亥 贵 ⊙
空巳　　子后　　　　　卯丑酉丁　　　　 子 丁丑 阴 
　辰卯寅丑
　虎常玄阴
邵彦和曰：第一课与第三课冲，第二课与第四课冲，一课作初传，二课作中传，三课作宅，四课作行年。初中又是空亡，主所居之宅，乃五露无环抱之处，前后有路，冲射又有新丧之门在前，东主漏风，西主水直去，多招公事破财，风声是非，男子先丧，妇人在家，主众读书不成，何不急就西方近阴人坟，靠山而居，不然则一纪之内，屋败绝，人星散矣。王是秀才，其宅果在田坡中，一大路自南直下，渠乃骑路？宅。果是前后相克，东边旷荡，更无收束。风不可当，西边里辛水，迢迢直去，自入此屋，只是破财，六畜不留，奴婢长走，妇人且有不良之名。占后见断语切当，遂移过北方，近母坟而居。盖四课相克，相冲，更无一行不然此名空冲，主在五露之间居止。卯酉加在南北出入，主冲，行年上巳为风门，中传亥为水路，末传在西北角，丑为坟墓，惟此可居，前新丧之门，乃太常加卯也，因乳母死，将丑艮方开门出。一云丑为坟墓，加亥，丁干见壬德合，故西北言近阴人之墓可居。郑云丑带丁，亥冲有壬，丁壬化木，生丁干，又壬为丁之德，故此处可选。愚按此课惟卯丑二支不空，但卯为败神，不可居，惟丑为日支，支为宅加亥上，故西北可居。
正月丁丑日亥将申时某占失马。　　　　方本占案
　合朱蛇贵
　申酉戌亥　　　　　　勾虎阴蛇　　　　 兄 壬午 青 
勾未　　子后　　　　　未辰丑戌　　　　 子 甲戌 蛇 
青午　　丑阴　　　　　辰丑戌丁　　　　 子 庚辰 虎 
　巳辰卯寅
　空虎常玄
邵彦和曰：马在东方寺院围墙内不能出，须从一破门入去寻见,在己卯日也。果于二十五日己卯日，于东方寺院从轮藏前破门入墙内寻见。盖午属马，作龙为用，类神在传，故可寻见。破门者，午破卯，卯为门也。墙垣者，四土周围也。
戊寅日
戊寅日　将　时占官讼。　　　　一针见血
　龙空虎常
　子丑寅卯　　　　　　玄朱贵龙　　　　 财 丙子 龙 
勾亥　　辰玄　　　　　辰酉未子　　　　 兄 癸未 贵 
合戌　　巳阴　　　　　酉寅子戊　　　　 官 戊寅 虎 
　酉申未午
　朱蛇贵后
断曰：子加戊为用子作青龙，未作贵人，乃子未六害为贵人怒而加罪。戊日所畏者，寅木虽云白虎金能解，殊不知是鼠头虎尾，况青龙虽吉，见未则入墓反以青龙为害也，此课因遗漏事占之，后果断徒。
崇正壬午年正月初八戊寅日子将辰时占援兵何日到，贼何日退。　课经集
　空虎常玄
　丑寅卯辰　　　　　　后合朱空　　　　 兄 甲戌 合 
龙子　　巳阴　　　　　午戌酉丑　　　　 父 壬午 后 
勾亥　　午后　　　　　戌寅丑戊　　　　 官 戊寅 虎 
　戌酉申未
　合朱蛇贵
郭御青曰：此课乃丁督师长公，在汴城头上所占督台命予断，予断三传喜火局生身，但嫌干上丑为合中犯煞到十三癸未日，冲云丑字，则援兵到而贼退矣。果干十三日左兵有信，十五日贼移营去。愚按此课之所以贼退者，实因未克初传也，观十五是乙酉日非明微乎。
十月戊寅日寅将巳时占婚姻。　　　　直指
　龙勾合朱
　寅卯辰巳　　　　　　后常常龙　　　　 官 戊寅 龙 
空丑　　午蛇　　　　　申亥亥寅　　　　 财 乙亥 常 
虎子　　未贵　　　　　亥寅寅戊　　　　 子 　申 后 ◎
　亥戌酉申
　常玄阴后
断曰：四课虽是互合，却不喜末传之申作天后来克日上寅，寅为官，夫星也。青龙亦为夫，受天后之克，夫妻必不睦，且阴不务，必然克夫。
四月戊寅日申将酉时占来意。　　　　一字玉连环
　合朱蛇贵
　辰巳午未　　　　　　虎空勾合　　　　 财 丙子 虎 
勾卯　　申后　　　　　子丑卯辰　　　　 财 乙亥 常 
龙寅　　酉阴　　　　　丑寅辰戊　　　　 兄 甲戌 玄 
　丑子亥戌
　空虎常玄
徐次宾曰：来意主外望北面阴暗之财，为姓王人所把其人怒恶，两分其财也。盖时为日干三合，与空亡并之，又为夜时癸用，亥子为北面，值事门上见太阴，主蒙蔽神后登明俱为日下之财，又亥子皆为阴私故知北面阴暗之财也，何知姓王人所把，缘末传见天魁属土，下临亥属水，水数一，一加土为王字，天魁为奴，上见元武，天魁亦取亥子为财，故为王姓所把。其本人怒恶者，日上见天罡，主怒恶也。戊与戌俱取二水为财物也。言两分其财者。
乾隆辛巳年酉月戊寅日巳将巳时占讼。牧夫占验
　勾龙空虎
　巳午未申　　　　　　蛇蛇勾勾　　　　 父 辛巳 勾 
合辰　　酉常　　　　　寅寅巳巳　　　　 子 　申 虎 ◎⊙
朱卯　　戌玄　　　　　寅寅巳戊　　　　 官 戊寅 蛇 
　寅丑子亥
　蛇贵后阴
王牧夫曰：此官司受累己久沉摞，反无事，若挑动？？？利囿。反改压气，托人亦无益。文书不可遁久自消释？？？？事。动为？？？？？？蛇。官鬼比吏，？也。寅合亥，乃日财，事情？？？？？？，寅能制干如此。安有不呻吟者乎。喜中传空不能成三刑，寅虽刑巳，无申可渡，故宜沉搁，不宜挑动，伏吟主静，亦其礼也。且巳乃太岁生日。太岁作德禄为勾陈。勾陈主留滞，留滞久自得恩星化释也。余言其象，占者叹服。
余记昔年寓缺口白衣？，程桐江姐文寓东隐？相隔一街，午后至余寓谈叙。偶占文书事，因临淮口岸，盐价为本县所详。督批运司朱公，桐兄请引例，致朱公回详，受督驳既而朱公忽坠贵州巡道。代受系满州舒公到即交印桐兄闷极无印。那能行文书。余曰，数象如此。尚有证，若验即依我行之如何。桐兄问何证。余曰今日有人送鱼与汝食，如数不验，不必打。桐兄拉余同回。以证此验，绕至巷门家出回禀载南老爷，送？鱼，桐兄大笑，即依数将原稿？求朱公，朱公云是我手内事，印虽交，余用墨详去，督批？县结案此数惜失日时，尚能记其大概。盖彼行年上，旧太阳作恩星，今日始换将，旧太阳未遂故曰旧官结案，送鱼者，支上见亥乘六合也，亥为鱼存此以见数理之不妄也。
建炎己酉年五月戊寅日申将未时，叶助教戊寅生三十二岁占前程。口鉴 宋本 邵案 方本占案　　直指
　青空虎常
　午未申酉　　　　　　合朱空青　　　　 兄 庚辰 合 
勾巳　　戌玄　　　　　辰卯未午　　　　 父 辛巳 勾 
合辰　　亥阴　　　　　卯寅午戊　　　　 父 壬午 青 
　卯寅丑子　
　朱蛇贵后
邵彦和曰：干支皆天罗羊刃，四课发传归于日上，主目下赴任，但值罗刃，主不终任，来岁行年到地盘亥上见子，即凑今日之地网，必阻父服。三十七岁到寅上见卯，即是今日支辰愚按卯加支上为官星故，从此行年算起，卯六数，初辰五数，中巳四数，共十五数。自三十七岁后迤逦赴任，绵绵不断一气郑云午而监司在末传终于此职，合作监司之职，愚按午作青龙不但为天罗阳刃，且克太岁必主降官也。十五年后入午天罗阳刃，必降官闲住；再八年，连前十五年共二十三年而寿阻。愚按来岁是庚戌行年三十三岁在戌不在亥。叶氏助教二甲二名高中授抚州教官，己酉年八月上任，庚戌年四月丁父忧，三十七岁得国学录三十八岁名试馆职高中得除国子监丞，四十一岁除太常寺丞，四十四岁迁工部待郎，四十六岁迁尚书都官朗中。四十九岁除司农少卿，五十一岁，淮西总领兼少卿。当年又兼淮西运使，五十二岁上，支军粮交争降三级，郑云阳刃主兵凶，午为仓库，故因支军粮交争而罢官。
愚按五十二岁行年在己再见午火阳刃。停见任自此间，居八年死。
乙卯年十月戊寅日寅将丑时刘五官己巳生四十七岁占店。　　　　口鉴　　方本占案
　蛇贵后阴
　午未申酉　　　　　　合勾贵蛇　　　　　 兄 庚辰 合 
朱巳　　戌玄　　　　　辰卯未午　　　　　 父 辛巳 朱 
合辰　　亥常　　　　　卯寅午戊　　　　　 父 壬午 蛇 
　卯寅丑子
　勾青空虎
邵彦和曰：此课三传被日辰夹定，占店终久得之。得亥卯未生人方成，目下虽然杜卖，三年后卖主一定来赎此店，却发嗣后，四五六年，方得头尾清楚，然必再求方得。谓日辰抛离后再赎故也，恐后有司事业不一，此屋死人多，无气故也。死气加宅为日鬼故死人多。
己酉年五月戊寅日申将辰时方县尉己卯生三十一岁占前程。
　勾合朱蛇
　酉戌亥子　　　　　　合虎贵勾　　　　　 兄 丁丑 贵 ⊙
青申　　丑贵　　　　　戌午丑酉　　　　　 父 壬午 虎 
空未　　寅后　　　　　午寅酉戊　　　　　 子 　酉 勾 ◎
　午巳辰卯
　虎常玄阴
邵彦和曰：日上空亡破碎，到好处，又被不中事夺了。勾陈乘子息 ，时下有八年，且赴一任半，要特达须待五十四岁，方可言升迁。只做刑部官，长子中子俱不得受阴，下稍第三子受之。五十四后再十四年，得边上太守，带武职而终。方后果授温州乐清尉，任满调饶州，任满又调宣州南凌军到任十四月丁母服归。恰好八年也。嗣后丁父服，又丁生母服直至五十三上，得台州黄岩县，又得提刑司干官，任满迁大理寺正出知和州，兼淮上兵马路钤朝请郎致仕。长次子俱不得受恩，第三子受恩。盖行年在酉，青龙在辰，从酉数至辰，八年也愚按行年何尝在酉，此门人错疏也，想邵公以丑为八年，丑作贵人故耳。又五十四上显者，日上酉六，辰上午九，六九五十四也愚按此亦门人错疏何也，酉为空亡破碎败神，午为阳刃白虎，何得取此断显达之年，想邵公之意？以午为天罗主孝服况并白虎凶神，午九加寅七，共十六年，三十一起八年共十六年，是五十四岁也。十四年又迁者，丑加酉，丑八酉六，相并得十四也。丑作贵加酉，虎视课，主边郡武职也。第三子受恩者，丑作贵人，季乃三也。
戊申年戊寅日午将子时应解元辛未生三十八岁占前程。
　勾龙空虎
　亥子丑寅　　　　　　虎蛇阴勾　　　　　 官 戊寅 虎 ⊙
合戌　　卯常　　　　　寅申巳亥　　　　　 子 　申 蛇 ◎
朱酉　　辰玄　　　　　申寅亥戊　　　　　 官 戊寅 虎 ⊙
　申未午巳
　蛇贵后阴
邵彦和曰：此课主人脱空乱语，侮弄神祗，绝德丧身，命将不久。宜速祷神修德，前程未料，否则丧无日矣。盖戊德在巳，巳绝在亥，且又受克，宅受申克，申又上克宅寅，申为寺观，申乃空亡，是空中神祗来克我也。我去又遭彼克，是丧无日矣。亥乃天门,作勾陈，是天欲勾追也，故主多凶。应字仲敏，为人轻狂，贪酒色，家中姬妾最多，常携妓于祠廟中饮宴又侵数象人造寺院之财，以为酒色之乐。故先生戒之，应遂修身斋戒改过，尽将田产变卖，修造寺院，后至庚戌年十二月二十九夜死，冥君以其修省放还阳间，应尝自述于人不讳。
崇正丁丑科二月初八日戊寅日京邸为张贞明姻亲占会场亥将巳时。     郭氏占案

　朱蛇贵后
　亥子丑寅　　　　　　后龙常朱　　　　 官 戊寅 后 ⊙
合戌　　卯阴　　　　　寅申巳亥　　　　 子 　申 龙 ◎
勾酉　　辰玄　　　　　申寅亥戊　　　　 官 戊寅 后 ⊙
　申未午巳
　龙空虎常
郭御青曰：余嫌反吟不美，时以課中财爻朱雀加干，驿马在中传，一、二日内必家中送盘费人来也。初九日，果家中人至，送银一封。张君尚未知数，至初十出场。张君过余寓云：家信果至，银钱几何？余曰：发用七数，干上四数，必七两四钱也；张君大笑。余于此课亦偶中耳，定数最壬课之难者。
己卯日
建炎三年己酉岁十一月初四己卯日寅将酉时韩太守占祈雪。　　口鉴　方本占案　捷要
　　朱合勾青
　戌亥子丑　　　　　　青贵玄勾　　　　　 父 辛巳 玄 
蛇酉　　寅空　　　　　丑申巳子　　　　　 兄 甲戌 朱 
贵申　　卯虎　　　　　申卯子己　　　　　 官 己卯 虎 
　未午巳辰
　后阴玄常
邵彦和曰：数日来，天气和暖，宛如三九月，州县祈雪，皆无响应，今得此课，今日天色必变，巳时风起转寒观此句是早晨占，而得酉时也，未时有雨，亥时作雪，厚有七寸。众官皆笑曰：今日晴暖，雪从何来？待至巳时，果然风起。霎时云合，未时微雨，众官散后，北风大作，甚冷，二更后下雪，至次日未时止，果积七寸。盖此课，火伏于下，水升于上，不拘占雨占雪，皆当日有。况申为夜贵，正是权柄。日上又见天河之水，腾运乎上，必流乎下。初传巳火临子被克，上见元武水夹克，变成大风雪。况巳戌卯铸印，春夏秋必雨，冬必雪。末传卯作白虎，与申皆是白色，申乃空亡，正空中降下之象。夫火伏于下，水升于上，一雨也；申子为水，加临日辰，二雨也；三传顺行，三雨也；卯为雷，雷过西方为虎所制，虽冬月无雷，岂无雪乎？子作勾陈，占雨主连绵、主雪，主深厚。又凡铸印课占吉少成，占凶多就，占病无空亡解，占天时必大雨雪。
己酉年六月己卯日午将丑时应秀才癸酉生三十七岁占前程。　　口鉴　方本占案
　朱合勾青
　戌亥子丑　　　　　　青贵玄勾　　　　　 父 辛巳 玄 
蛇酉　　寅空　　　　　丑申巳子　　　　　 兄 甲戌 朱 
贵申　　卯虎　　　　　申卯子己　　　　　 官 己卯 虎 
　未午巳辰
　后阴玄常
邵彦和曰：吾兄心术多，且又毒，以鼠忌羊头上，鸡惊犬吠喉。愚按：此二句邵公盖引古书殆即所谓元辰也凡所行皆为妒忌之心，好管是非，好谈人短，所以灭前程也。大凡七杀元辰，若占前程，多主妒忌，常占多主事体切害。初传破碎乘元武，又是驿马，主面东指西，走南奔北，多图多觅之人。身宅虽皆有贵人，而子作勾陈，申作空亡，谓之指空话空，己以巳为父母，加妻宫，为妻所制，又乘马与破碎，踪迹不定，是不在父母之旁，一不足也。子息倚身，为身所克，子息难得，二不足也。申犯空亡，作夜贵加宅，是神像破损香火不安，三不足也。妻临身宫，上下夹克，若非不和，便多疾病，四不足也。铸印乘轩之课，巳作元武加子，上火下水，武为贼，谓之走驴。卯作白虎加戌，谓之破模。虎伤卯，又为坠轩，故主功名不成。且防覆坠骑乘之患也。后至壬戌年二月因争役乘轿入城，追而折足，血气上攻而死。盖卯为车轿驴骡，己土死于卯，支神最紧，若非己卯日，不可言死。愚按元辰煞阳男阴女在本命冲前一位支辰，阴男阳女在本命冲后一位支辰，见于命书，壬家鲜有用者，惟徐氏心镜用之，即毛头杀也，命书云生旺则落魄，大度不别是非，不兮良善，颠倒鹘突，死绝则寒酸，薄劣，形貌猥下，语言浑浊，不识羞耻，破败坷贪，饮好色，甘习下流，亦可知此煞不善矣。
己酉年三月己卯日戌将辰时祝省元占婚，男戊辰生四十二岁，女己丑生二十一岁。宋本邵案
口鉴
　蛇贵后阴
　亥子丑寅　　　　　　玄合青后　　　　 官 己卯 玄 ⊙
朱戌　　卯玄　　　　　卯酉未丑　　　　 子 　酉 合 ◎
合酉　　辰常　　　　　酉卯丑己　　　　 官 己卯 玄 ⊙
　申未午巳
　勾青空虎
邵彦和曰：此课占婚姻，何必用媒，私情久已通矣。其家宅合广阔，东西皆有小门，因婢子为脚，遂与人通。今所议之人，亦与奸淫，血支在卯乘元武，必非女身，一土生二金，主暗有退子。愚按酉乘六合内战，临元武主遗失，当是奸生子而弃之也。夫女命上见日干青龙，是女先有其夫也。男年并日上见天后，是男先有其妻也。女年乘男，男年乘女，婚姻岂有不成之理。酉乃婢，六合加之，为和合。又并元武奸淫之神，婢妾为引无疑。且门来加户，户又加门，是门户重迭，而卯实为今日之支，支为宅，宅上见酉，故云东西皆有小门也。占者嘿然而去。
己酉年六月己卯日午将戌时欧阳秘教戊寅生三十三岁占秋试。　　　　　口鉴　方本占案
　青空虎常
　丑寅卯辰　　　　　　后合合虎　　 　　兄 癸未 后 
勾子　　巳玄　　　　　未亥亥卯　　　　 官 己卯 虎 
合亥　　午阴　　　　　亥卯卯己　　　　 财 乙亥 合 
　戌酉申未
　朱蛇贵后
邵彦和曰：上门乱首，不利有三：一者防犯讳字及时禁忌愚按此意从下犯上而生出诚为妙断，二防场屋中有斗争，三防与尊长不足。第二场兼防污涂（鬼在中传也）。己日得木局，助支克干，专主凶伤，今科不是取功名之年。若免得是非，既是幸事矣。后入试聚众相争喧闹场屋，试官申学罢斥。大凡上门乱首，不是犯家中尊长，便是占尊长不足。今行年上见马，马生动，在外，而破碎元武，是不正神，已是不利，不合木局，又从而克干是聚众来伤，势不可遏也，更天后六合皆不正之神，并于传中而与白虎共作三合，白虎主争闹，六合又为朋友相识，自然聚众喧闹，合局克干，主试官申学罢斥，若非行年驿马引出或主内乱，不可专言外也。
己酉初一己卯日戌将寅时徐承局辛亥生正月初一日子时生，三十九岁占向后如何。
宋本邵案　口鉴
　青空虎常
　丑寅卯辰　　　　　　后合合虎　　 　　兄 癸未 后 
勾子　　巳玄　　　　　未亥亥卯　　　　 官 己卯 虎 
合亥　　午阴　　　　　亥卯卯己　　　　 财 乙亥 合 
　戌酉申未
　朱蛇贵后
邵彦和曰：承局服事通判，岂可得犯上之课。此课支加干克干名上门乱首，传得曲直，又名失友，主日后因犯官长，断勒归家。又与长上争财，于争财中又不合强淫尊辈，遂犯重罪，减等充军于东海，与妻死在配所也。当年六月果因犯上责而遣归，与叔争分家产，而淫其婶，乃叔知之，借他事告发，配在明州，娶后妻同死于配所。大凡上门乱首，多是下犯上，春占木鬼贪旺而不发，至夏木休，其事将发，到秋木囚死，则事乖张，便主争竞，冬木有生气，但存诸心，未形之口。经曰：旺相相生灾未发，死囚刑克便灾临是也。
愚按：断勒归家音干入第四课也，争分家产者，乱首课支上见财也，强淫尊辈者，淫泆卦而卯支加未，未作天后为尊辈之妇也，与妻死在配所者，天后为妻乘死气也，三月初一尚是二月节，死气在未支也。
同日时有一行者，占得此课。　　　　宋本邵案　口鉴
　青空虎常
　丑寅卯辰　　　　　　后合合虎　　 　　兄 癸未 后 
勾子　　巳玄　　　　　未亥亥卯　　　　 官 己卯 虎 
合亥　　午阴　　　　　亥卯卯己　　　　 财 乙亥 合 
　戌酉申未
　朱蛇贵后
邵彦和：曰此行者先为鸡奸先乱了禅堂及诸房后归家，又扰兄弟，其身终无所归，却与一不正妇人苟合，中风而死。
戊辰年闰七月己卯日巳将酉时占胎产。　　　　牧夫占验
　青空虎常
　丑寅卯辰　　　　　　后合合虎　　 　　兄 癸未 后 
勾子　　巳玄　　　　　未亥亥卯　　　　 官 己卯 虎 
合亥　　午阴　　　　　亥卯卯己　　　　 财 乙亥 合 
　戌酉申未
　朱蛇贵后
王牧夫曰：占产虽易，但生难存，母却无碍，盖此课秋占木局为鬼干日，此凶微也。己日未乃其身，由身传鬼自克，故先产后凶，母能保者，传比日支也，支辰又乘亥水长生，故母无恙，产亦易也，后为初传，又属厌翳，木衰而朽，主女，而不吉也。
仪徵吴兄占产，其母年带死气白虎，生后当不保，果厄于产。
程秀田兄夫人当产期，腹痛己有欲下意，来占，余曰尚未旬日，后方是产期，初不信，至夜痛止，果隔旬日而生，日时俱不差，其课遗失。秀兄每叹其异验也。
仪徵朱礼山兄浯村人，其先乃族后，故亦以宗绪相称，曾于扬州取侧室七年不孕，欲遣之问数于余，余为占之曰，此数来年二月必怀孕，去此不过三个月耳，如数不验，再遣何如。礼曰，吾己带来扬矣，余谓之曰七年可待，三个月反不能待耶。礼笑而允之，至次年二月果怀孕，十一月生男，腊月至余寓谢，谓余曰，君何数神如此，其课遗失，附记于此。
己酉年十月初四己卯日寅将丑时童知丞乙亥生三十五岁占赴任吉凶。　口鉴　方本占案
　朱蛇贵后
　午未申酉　　　　　　合勾后贵　　　　 兄 庚辰 勾 
合巳　　戌阴　　　　　巳辰酉申　　　　 父 辛巳 合 
勾辰　　亥玄　　　　　辰卯申己　　　　 父 壬午 朱 
　卯寅丑子
　青空虎常
邵彦和曰：此课因祸成福，本路除一监司，合主回避，回避中却有好处，终久此贵人不历此任，而我已别除了。童曰：何等贵人。曰：必提刑与知丞是亲，乘此得请职，因得周旋文字改官。初传辰卯六害，勾亦辰，主迟滞，所以先主回避；中传驿马乘龙，飞腾豹变，行年上白虎乘丁，其势必动；末传午禄在马上，其职不停。巳为炉冶，六合为模范，主坑冶干官之属。午与朱雀并，主文书职事在炉冶中也。此课初四日占二十二日妻父许郎中除提刑，童遂回避，改都城提点坑冶司铸钱，此缺人，人所喜，所谓因祸成福也。童即受职而提刑遭章参劾罢官以去。庚戌年又差诸路盐司，辛亥改官。盖日上贵人长生，乃尊长父母之属，作空亡是前妻父也。申金为刑官，是提刑也，不久罢去，亦空亡也。一云日上贵人长生，故得此周旋文字改官，必竟空亡脱气，所以此任合主回避。吴稼云曰此课不用青龙官星，全以三传支干作断，最合规矩，惜乎后人不知取法也。
四月己卯日申将午时丁丑人占来意。　　　　一字玉连环
　龙勾合朱
　未申酉戌　　　　　　龙虎蛇合　　　　 财 乙亥 蛇 ⊙
空午　　亥蛇　　　　　未巳亥酉　　　　 兄 丁丑 后 
虎巳　　子贵　　　　　巳卯酉己　　　　 官 己卯 玄 
　辰卯寅丑
　常玄阴后
徐次宾曰：来意主人外和合，中虚诈不实，所论必邪僻之事，又主财上惊恐之象，财却为姓牛人，衣青衣者所取，并有驴一头，亦被姓牛人所有，意欲远行，缘心有所畏，紧速而归也。盖时为日干六合，主外和合，值事门上见天空，主虚诈不实也。日上从魁即三交为隐匿不明，上得六合，主私门，故言邪僻之事。发用登明，为日干之财，上见螣蛇主惊恐。中传大吉为牛上见卯为青衣。大吉取登明为财，故财为姓牛人所取，何知连驴亦为姓牛人所取。盖命上见太冲，为驴，上见元武，为贼神。卯又为大吉之阴神也。先锋门胜光主道路，用神立酉中传大吉为丁神，主动与日刑并故，意欲远行，末传为？太冲为日之鬼。上见元武为贼人，故心有所畏，欲速而归也。
正月己卯日亥将未时某占失羊。　　　　方本占案
　合朱蛇贵
　酉戌亥子　　　　　　蛇青玄蛇　　　　 兄 癸未 青 
勾申　　丑后　　　　　亥未卯亥　　　　 财 乙亥 蛇 
青未　　寅阴　　　　　未卯亥己　　　　 官 己卯 玄 
　午巳辰卯
　空虎常玄
邵彦和曰：春占曲直课，未加卯作龙为用，其羊不失。乃走入他人羊群中，往东方寻之必见。果于东方园内羊群中寻见。盖初传是类神，作青龙而加支辰，故不失。
庚辰日
乾隆辛未年闰五月庚辰日未将卯时占壬申纲窝价长否。　　　　牧夫占验
　勾合朱蛇
　酉戌亥子　　　　　　蛇龙玄蛇　　　　 父 庚辰 玄 
龙申　　丑贵　　　　　子申辰子　　　　 兄 　申 龙 ◎
空未　　寅后　　　　　申辰子庚　　　　 子 丙子 蛇 ⊙
　午巳辰卯
　虎常玄阴
王牧夫曰：此占古之所无，以利之权，不操于商也。古之盐法商人支盐。其窝在官，商无所利，故前人亦无成断章楷致使后学无可执凭，然财利之占，古多成法，未始不可通变而详之也。窝价长落之占，财关钜大，身家所系，何可漫言，且财乃国用之流通，得失关乎命运，未可视为轻忽，得与不得有数存焉。今妄言一课，以证高明，以干支论，则庚金而生润下之水，脱气也，生财之源也，将得元武青龙，水将也，乐育也。干支为财矣，安有不长者乎。润下舒缓之象，由渐而长也，脱尽干长亦大也，数不过八，以庚数八，脱尽庚身而止矣。甲子旬必有更变，以子乘蛇坐末，故耳。后果由数分长至八钱，甲子旬为官司所禁而止。然窝之长落最疾，不可以月计也，而课之休象又繁，不可以一途视也。谚云，富则为金穴，失则为祸胎。此释窝字之义最妙，而所关又在呼吸之间。存此一课以见数理之难。正不易占也。愚按以支所克者为财，古原有此法，行商看干克之财，坐贾看支克之财，固窝与坐贾同，自当看支所克者，三传脱干而断其价长以脱尽庚身而止，断其数不过八，此则牧夫先生之心得者耶。
建炎戊申年六月二十七庚辰日午将寅时邵巡检癸亥生九月初九子日酉时生，四十六岁，占家宅。
　朱合勾青
　酉戌亥子　　　　　　青蛇玄青　　　　 父 庚辰 玄 
蛇申　　丑空　　　　　子申辰子　　　　 兄 　申 蛇 ◎
贵未　　寅虎　　　　　申辰子庚　　　　 子 丙子 青 ⊙
　午巳辰卯
　后阴玄常
邵彦和曰：金日得水局，三传日辰皆子孙爻，脱处见青龙，生处见元武，禄上见螣蛇，一生彼子息作吵，一个死了，一个又生，取尽父母气力了方休，家计亦被子孙磨灭。此宅十二年后出怪，住不得，必别迁。初受任日，兵卒不合，未后却吉。后任必在水陆之处，更后在水边屯，三任六十三难过也。邵娶宗女为妻，得被恩泽，前后生八子，或三岁、二岁、一岁即死，及妾生三子，亦然，再纳一婢，又生二男一女，前后果被子息坏尽心血，及巡检任满，果授英州水陆巡检，本州岛驻箚。至绍兴十五年乙丑四月初三作古，果年六十三矣。盖金日得润下局，及干支上神各为脱气，庚以子为真气，子息乘青龙脱气，又有元武螣蛇二凶，与青龙三个皆水兽，只管盗其真气，故一子死，一子又来。日临辰非蛇，日申七数，辰五数，并成十二年。螣蛇主变异，所以出怪扰害，遂迁寺中居住。六十三上死者，盖子加申，子九数，申七数，七九共六十三也。
三月庚辰日酉将辰时某因亲友筵会失银？占之　　　　　　方本占案
　合朱蛇贵
　戌亥子丑　　　　　　后勾虎贵　　　　 财 戊寅 后 ⊙
勾酉　　寅后　　　　　寅酉午丑　　　　 父 癸未 空 
青申　　卯阴　　　　　酉辰丑庚　　　　 子 丙子 蛇 
　未午巳辰
　空虎常玄
邵彦和曰：寅作后加酉，后为隐蔽，酉为类神加支上，日上有丑墓之，寅为用神，未又作墓覆其上，凡见墓则为收藏，有类神，则物不失，墓作天空，主污秽，辰作元武，酉作勾陈太阳而加元武之上，又为元武之败神，故主寻之必得。
寻银未见其子再占，三月庚辰日酉将午时。　　　　　方本占案
　青勾合朱
　申酉戌亥　　　　　　合空后朱　　　　 财 戊寅 后 
空未　　子蛇　　　　　戌未寅亥　　　　 官 辛巳 常 
虎午　　丑贵　　　　　未辰亥庚　　　　 兄 　申 青 ◎
　巳辰卯寅
　常玄阴后
邵彦和曰：其物在厕屋左右。盖寅加亥为用，亦乘天后隐蔽之将，末传申是类神加于巳长生之上，其物不失。辰作元武加金墓上见天空，主污秽处藏匿，故在厕屋左右，果申牌后于厕坑左右寻得，与前课不殊。
己酉年正月初一庚辰日子将巳时钱通判丁巳生十一月二十一日午时生五十三岁占前程。
宋本邵案　　口鉴　　方本占案　　愚按：正月初一未交春尚是戊申太岁。
　蛇贵后阴
　子丑寅卯　　　　　　虎朱合阴　　　　 官 壬午 虎 
朱亥　　辰玄　　　　　午亥戌卯　　　　 父 丁丑 贵 
合戌　　巳常　　　　　亥辰卯庚　　　　 兄 　申 青 ◎
　酉申未午
　勾青空虎
邵彦和曰：无禄课，虽受通判，必不能食禄。兼父母年高先亡，母后亡，父下来又有别差遣，将及瓜而止。末传又是禄作空亡入墓，亡在乙丑年六十九上。又荫不得子也。钱乃奉议郎，受临江军通判，庚戌春至任，至三月三日作寒食会，母醉死，壬子冬又差南康通判，甲寅又丁父忧，丁巳受江南安抚司，己未避嫌，得主管台州崇道观，壬戌再转岳州通判，乙丑五月本身丧矣。乙丑丧者，乙禄在卯，卯绝在申，而天盘申却又入墓在丑，且是空亡，申是今日之庚，便是我身，身上有卯，卯中有乙，而庚金恰墓于丑，故乙丑年死，相次转朝奉郎，止争二日，不得萌子。可见无禄课中有许多事也。
二月庚辰日亥将辰时某占男人病。　　　　　　　方本占案
　蛇贵后阴
　子丑寅卯　　　　　　虎朱合阴　　　　 官 壬午 虎 
朱亥　　辰玄　　　　　午亥戌卯　　　　 父 丁丑 贵 
合戌　　巳常　　　　　亥辰卯庚　　　　 兄 　申 青 ◎
　酉申未午
　勾青空虎
邵彦和曰：四课俱下贼上，绝阴之象。白虎乘午作鬼，男病至三日内死。何也，无阳气也。既不合灸，又不宜服药，此是血病。盖午主心，心主血也。宅中有阴人，死得不明，稼云曰午加亥之故也。作鬼为祸。若要阴鬼退，须门前社庙作福稼云曰用支上亥制午鬼，午是阴人，乘虎作鬼故也。又午是天之真火，主灸神，乘虎克日故不宜灸。又是天医，故不宜服药。涉害深者为用，主久病。且火加水上，主寒热往来克日，主痨血也。
十月庚辰日寅将午时李秀才占往元真观访紫衣张道士。　　　　方本占案
　贵后阴玄
　丑寅卯辰　　　　　　青蛇蛇玄　　　　 子 丙子 蛇 
蛇子　　巳常　　　　　申子子辰　　　　 兄 　申 青 ◎
朱亥　　午虎　　　　　子辰辰庚　　　　 父 庚辰 玄 ⊙
　戌酉申未
　合勾青空
邵彦和曰：此课占访人，其人在本处水火之傍，造墨为生计，事未毕，必然不出见也。盖子发用，虽与日辰三合，奈辰课不足，必主事务未毕也。且今日庚金，子水发用，庚落空亡，不能生子，子反畏日上天罡，所以主不出见。罡加孟，为在内，故主在家。言为生计者，庚为水之源，而生神后，神后加辰，神后北方也黑色，交合辰土，生计是造墨也。润下卦，有螣蛇火神为用，故曰近水火之傍也。李果访之不见，后询之，果因造墨未毕也。
己酉年十月庚辰日寅将辰时陈主簿戊寅生三十二岁占官任吉凶，及问升迁。口鉴　方本占案
　朱合勾青
　卯辰巳午　　　　　　后蛇合青　　　　 官 壬午 青 ⊙
蛇寅　　未空　　　　　子寅辰午　　　　 父 庚辰 合 
贵丑　　申虎　　　　　寅辰午庚　　　　 财 戊寅 蛇 
　子亥戌酉
　后阴玄常
邵彦和曰：日上发传，退入支上，又是顾祖，末又见本命入宅，须是差出，经过乡里而有是非寅为支马，故主经过，又是本命，所以主自蒙差出，而后经乡里也。不然须是有甚不到处，不合日上退归本命入宅，为蛇所扰，又是共屋人之事也。盖主簿族大房多，因争分家产财遂告台部，十一月文书下，令知州差人押归，分折后再赴任。陈被押归，分未及半，因占房产又入状监司，奏罢管押始分成。盖日上午为堂屋，又为官鬼，乘龙加申为退鳞，主欢中生悲，退财损身之兆。初午已是不好，末寅又生午火，只管克庚，命又戊寅，是我反去生火，毕竟自己不是，致令如此青龙为官品，午乃官星，宜乎极利，不知午入空亡，不能作官，寅本助官，今作地带马克宅，及宜断不吉，不宜作助官断也。，况在任只要升转，今初传自上降下，中末又自外回家，岂不倒退？又名顾祖，夫复何疑？况庚以寅为财，是争财也，本命作财，我与彼争也，蛇在寅，我被挠也。行年乘夜贵，昼作天空闭口，是官未可告也。夜贵废职也，未为眷属，天空主争，是因眷属而争也。贵人闭口，告贵无用也。
己酉年正月初一庚辰日子将寅时刘监仓庚午生三十九岁生于庚午年四月二十九日。 本邵案　口鉴　愚按：正月初一未交己酉年春故作三十九岁占年内事。
　勾合朱蛇
　卯辰巳午　　　　　　虎青合蛇　　　　 官 壬午 蛇 ⊙
青寅　　未贵　　　　　子寅辰午　　　　 父 庚辰 合 
空丑　　申后　　　　　寅辰午庚　　　　 财 戊寅 青 
　      子亥戌酉
　      虎常玄阴
邵彦和曰：日鬼传归宅上，宅上却又生鬼，一防仓库有火，二防当直人走或非理死，三防妻有暴风之疾；正月小子防有飞灾退失，二月因省墓起山林之扰，三月妻扰，四月官长追迫，五月当直人有失，六七月防火，八月因闲闻贵内扰，九月进横财，财中有失，十月婢妾阴私酒色上有失，十一月仆走，十二月媳妇有服。果本年七月二十三日仓邻失火，竟焚仓。经曰：火鬼春归午，夏月逐鸡飞，三秋寻鼠穴，冬月免相期。今本身值火星愚按未交立春何故以午为火星，又传从火上起，支上与末传寅又生火也。五月十四夜一当直人差去捉人，暗中堕深坑死。三月初七日妻偶中风遂成重疾。其余十二月分，祸福悉应。盖午为仓库火鬼，来乘克身，故应。九月妻之兄弟争分家财，刘在官处请假半月，为伊调停，分得田产财物二千余缗，遣人往行内买米，为贼所劫，始信数有前定如此。
己酉年正月初一庚辰日子将子时赵将仕丁巳命生于六月初七日亥时五十二岁占武职前程。口鉴　朱本邵案
　朱蛇贵后
　巳午未申　　　　　　合合后后　　　　 兄 　申 后 ◎⊙
合辰　　酉阴　　　　　辰辰申申　　　　 财 戊寅 青 
勾卯　　戌玄　　　　　辰辰申庚　　　　 官 辛巳 朱 
　寅丑子亥　
　青空虎常
邵彦和曰：将仕之禄，乃虚禄也。夫武职兵权，惟要金盛，无金何武？此课无武有文，今任必不赴，必改岳庙之职，就彼处宜读书取科第。本年中举，来年庚戌及第，二甲二十一名。盖武职主兵，金旺为宜，今天地盘之申俱空，是武职无位也，而申禄又虚，太常又不入传，故不可为武。寅上青龙入庙，天后为恩泽之神，故宜习文。末传巳作朱雀为长生，学堂又为官星，故主科甲，宜岳庙者，宅上见辰，辰为山岗，寅为庙，故宜就岳庙读书而取功名也。赵不信，后果不能赴广南任，遂授潭州岳庙，因邀数人同读书，本年投国子监中举，庚戌年登科。
同年月日时唐丞务占一年事，亦得此课。口鉴，宋本邵案
　朱蛇贵后
　巳午未申　　　　　　合合后后　　　　 兄 　申 后 ◎⊙
合辰　　酉阴　　　　　辰辰申申　　　　 财 戊寅 青 
勾卯　　戌玄　　　　　辰辰申庚　　　　 官 辛巳 朱 
　寅丑子亥　
　青空虎常
邵彦和曰：天后发用而空亡，主丧妻，中传得妻财爻，主又娶妻，妻财作青龙，后妻必有财也。末传巳为店作朱雀为争，官鬼爻为讼，主争店事而起讼，有四人遭刑，以巳之数四，三传成三刑也；巳为长生，又为尊长，巳又为厨屋，主与尊长争厨屋地基，亦以巳作朱雀故也。唐于三月果丧妻，十一月再娶，乃客人之妻，甚有财，遂以财开店，与原欠债人相打官司，四人杖二十，次年七月与叔争厨屋地，却得理。
己酉年正月初一庚辰日子将亥时韩省干乙亥生，三十四岁，占赴任及岁中事。宋本邵案口鉴
　蛇贵后阴
　午未申酉　　　　　　蛇朱玄阴　　　　 官 壬午 蛇 
朱巳　　戌玄　　　　　午巳戌酉　　　　 父 癸未 贵 
合辰　　亥常　　　　　巳辰酉庚　　　　 兄 　申 后 ◎
　卯寅丑子
　勾青空虎
邵彦和曰：支干夹定三传，更三四课及初传俱是鬼，有官人欲赴任，为催官符，上任必在三月尽四月初。奈何末禄却空亡，上任不久，必主尊堂服动，子又病。盖日辰夹定，凡事皆紧，只不合夹鬼与空亡耳。韩乃运使之子，授得盐仓官，果于三月文字来催，四月赴任，韩信先生言不去，六月十七日丁母忧，二月子大病。《玉成歌》曰“日鬼加临辰两位，门中官病两相侵”，占赴任人，却名催官符，只不合日辰夹住，又空亡临身，太阴乘之，所以丧母。愚按干支乘罗网，有官人占之亦主丁艰。庚以子为子息，为虎所逼，又加子息亥上，故主只病，幸不刑伤，所以不死愚按子不入课传何得断及之，邵公盖因其加命故耳。大凡日辰夹定有鬼，鬼应有空，空应俱有则俱应矣。
何省干己未生生于闰月十三日丑时五十一岁于建炎己酉年正月庚辰日占应试子将酉时。    宋本邵案　方本占案　口鉴　捷要
　蛇朱合勾
　申酉戌亥　　　　　　合贵虎勾　　　　 财 戊寅 虎 
贵未　　子青　　　　　戌未寅亥　　　　 官 辛巳 阴 
后午　　丑空　　　　　未辰亥庚　　　　 兄 　申 蛇 ◎
　巳辰卯寅
　阴玄常虎
邵彦和曰：何丈已两次赴试，今次却又不中。惟令郎中二十八名。吾丈暮秋虽有喜，又有悲，十月防有炊血之梦，及至五十七岁后方能得官，然过一二年便当寿阻，不能度甲子一周矣。何当时望中甚切，临场病阻，其子入场，将旧文杂凑而成，全不得意，及放榜，果中二十八名。盖日上亥是庚之子孙，来夺庚之气，又作勾陈，不落第矣，所以子得中式。亥四申七，四七二十八也。亥为水道，勾乃滞神，加日上，故本身痢病。庚以寅为妻，加盗气上，临于十月，又作白虎，所以丧妻。寅财加亥，虽脱气，却六合而长生，不合作白虎，故邵公开此口。愚按庚辰日己酉年元旦尚未立春，仍是戊申太岁，己未生人止作得五十岁，行年在卯，上得午为吊客，本命未上得戌为丧门，丧吊全逢，主孝服。寅作妻财，乘虎，吊客上又作天后故即以丧妻断之。夜贵在宅乘未闭口，恰是本命，故将来虽得官，不久即死。愚按申禄空，虽有官而不能享禄。后何公五十七岁登科，五十九岁死矣。未虽夜贵加宅，然其子既中则宅于先矣，而邵公复云，何君自中何也，盖未系何公本命故耳，不可不知。
己酉年七月初四庚辰日午将卯时，应秀才乙亥生三十五岁占前程。　　　　一针见血　  
此课口鉴，捷要俱有而错，作己酉元旦余向喜疑之，今丙子年？日借得扬州张继唐先生一针见血书，始知是己酉年午将卯时占乙亥命三十五岁心始涣然，谨誌之不忘，所自程树勋识。
　蛇朱合勾
　申酉戌亥　　　   六空后朱　　 财 戊寅 后 
贵未　　子青　　   戌未寅亥　　 官 辛巳 常 
后午　　丑空　　   未辰亥庚　　 兄 　申 青 ◎
　巳辰卯寅
　阴玄常虎
邵彦和曰：先失后得，先虚后实，耗废尽了，却得妻财来助起家。因水利中得财，不可不知。若求功名，不可得也。须是败尽再发，兄弟并星散，所可喜者，妻与子成家，末年享福有寿，就店房居住，宅舍无气也。盖日上见亥，金生水而脱气，自身受脱不能发也。愚按朱雀乘脱气，故不能得名，又寅财在脱上发用，脱上逢脱，必诗书荒废，家道空虚，初见妻宫，引归中传长生，中又引归末传，却见本身，是破败后方得妻子起家，因之有福。应一心只思及第，自后读书不成，家计败尽，方得妻家做酒生意，果然谐子皆好，日渐丰足遂享福而寿终。盖日上初传俱脱，却得妻爻引归生路；寅上巳乃庚金长生也。末传申加巳，是得生路在末传。故主晚年亨福也。愚按巳为店，作太常为酒食，既为长生又有日禄加其上，故因做酒生意而起家。因之享福，申禄不论空者，以得未建之生也。
未年四月庚辰日申将酉时占来意。    苗公达断经
　合勾龙空
　辰巳午未　　   　蛇朱龙空　　 财 己卯 朱 
朱卯　　申虎　   　寅卯午未　　 财 戊寅 蛇 
蛇寅　　酉常　　   卯辰未庚　　 父 丁丑 贵 
　丑子亥戌
　贵后阴玄
苗公达断曰：据来意必有飞禽受不足之忧，目下已飞了，其飞却不去，只在东南树间住。本时有贵人将同一飞禽往来此处，二禽相见飞下相斗捉得；其禽亦是好斗之禽；何以言之？盖发用见朱雀又所居辰与生气併，故知飞活之物。其禽受不足之忧者，以卦名天狱也；今飞了，为正时得鈅神也；其禽却不去者，为日上见太岁，又年上见天地狱神也；更在朱雀之方，故不能去也。在东南树间者住，盖生气之下是寅卯树木之乡也。有一贵人至本时，将同类物从此过者，二飞禽却相争飞去致斗，却捉得此禽者，为日上见月厌又为相生，又冲末传，得贵人带天杀也。斗本时者，发用辰上，更三传连併，皆主疾速往来之象也。
辛巳日
东京有僧仲褒，精通六壬，元丰八十年乙丑二月十七辛巳日太学同人李明癸未生，四十三岁求占得申时亥将。一针见血，愚按元丰为神宗年号是知仲褒在邵彦和先生之前也。
　朱合勾龙
　申酉戌亥　　　　　　龙朱阴虎　　 兄 　申 朱 ◎
蛇未　　子空　　　　　亥申辰丑　　 子 乙亥 龙 ⊙
贵午　　丑虎　　　　　申巳丑辛　　 财 戊寅 常 
　巳辰卯寅
　后阴玄常
仲褒曰：若占省试必主高中，只是不承恩命，省榜了当殿试为犯御讳，遂不及第。李君再谓褒曰，春前之数己验，不知异日如何。褒曰：且待别占，议曰发用朱雀，传入龙常，三传皆临长生，行年又得青龙，传入太常，正属省府，所乘功曹，本是青龙，春占为旺气，与月建上神三合，贵人顺冶发用在前，故主省试高发，以太岁为殿试。太岁不入传，青龙正临空亡，天罡加太岁，太岁加日上，作白虎，为墓库，来刑日，故不承恩命也。
辛卯年正月辛巳日亥将申时曹丙道再占来年省试一针见血，愚按辛卯当是徽宗政和元年，称再占者是日卯时，己占过来年释褐课也。
朱合勾龙
　申酉戌亥　　　　　　龙朱阴虎　　 兄 　申 朱 ◎
蛇未　　子空　　　　　亥申辰丑　　 子 乙亥 龙 ⊙
贵午　　丑虎　　　　　申巳丑辛　　 财 戊寅 常 
　巳辰卯寅
　后阴玄常
邵彦和曰：三传始末见天城天吏，作朱雀、太常，又是驿四马，又朱雀火克身，本传俱在长生学堂之上，定然得官，果次年壬辰三月榜出高甲及第。
己酉年正月辛巳日子将酉时时监院庚午生四十岁占谋动迁转。宋本邵案　　　口鉴
　空虎常玄
　申酉戌亥　　　　　玄空朱后　　 兄 　申 空 ◎
青未　　子阴　　　　亥申辰丑　　 子 乙亥 玄 ⊙
勾午　　丑后　　　　申巳丑辛　　 财 戊寅 贵 
　巳辰卯寅
　合朱蛇贵
邵彦和曰：此课守妻家，卒未能动身。今喜日墓带丁，遂有变动之意。临庙满后，必得京局监当差遣，多是药院之类。末传寅在前引动墓，遂得出去。又是夜贵人，乃久困之贵人，今得起用于朝，因此可以引之。若见厨灶煮面，仆子为汤所伤，即是喜事到之期。又主小儿落佛堂外水坑亦应也。时自二十三上就寄居妻家，是年欲谋动，占得此课，庚戌七月岳祠满，讨得监和剂局，因乃岳徐侍郎在九宫观，遂得台州差遣。所云夜贵久困,即此人也。辛亥其女生日，厨下煮面，其仆子托面出，被人冲在身，而被汤所伤。又宴客更深，亲戚小儿戏于佛堂外，失足坠小池中，次日早文字来催赴任，盖丑加辛作墓神，天后又是滞神，丑中有旬丁为摇动移换，申为医药加巳，巳为厨灶，申又为面，天空为仆，亥加申为元武，武乃水神为池，元武又为堕水，辛以亥为子息，主孩童堕此池中。末却见贵人乘天门，便是赴任之期也。
戊申年十一月辛巳日寅将酉时邵三翁癸亥生邵三翁生于九月初四日亥时，四十六岁，占宅。      口鉴   方本占案
　勾合朱蛇
　戌亥子丑　　   　后勾空后　　   财 己卯 后 
青酉　　寅贵　　   卯戌申卯　　   兄 　申 空 ◎
空申　　卯后　　   戌巳卯辛　　   父 丁丑 蛇 ⊙
　未午巳辰
　虎常玄阴
邵彦和曰：此课财作天后，加干发用，乃妻为主，日去加辰，夫往就妻，妻为长，夫反为少也。然汝之妻，本兄之妻，而汝得之，日后只得九年相守。第八年因结生地，与兄弟不足生，虽得此地，而死不得葬也。目下主丧妻，缘是磨塞东门，所以有再娶之患。盖申为磨，加卯为塞东门也。辛以卯为妻。干又就支，反致勾留，上见勾陈故也。申加卯上作天空，申乃今日之同类，而加妻上，是兄之妻也。申同类为兄，加卯妻财上，是为兄之妻。然不加申本空亡，又作天空，必兄已亡过，遂有其妻，所以邵公敢开此口。若申不空，则不可乱断。只得九年相守者，戌加巳，上五下四，共九数也。末丑为辛金之墓；丑土加申金长生上故为生地。申为兄弟，而丑墓作蛇，加之故与兄弟不足，丑八数，故云八年也。直指云丑为卯财故得此地，内遁丁鬼，主得此地而死。
何上舍丁丑生三十三岁于己酉年五月辛巳日申将寅时占前程。口鉴   方本占案
　合朱蛇贵
　亥子丑寅　　   　玄合勾阴　  　 官 辛巳 玄 
勾戌　　卯后　   　巳亥戌辰　  　 子 乙亥 合 
青酉　　辰阴　   　亥巳辰辛　  　 官 辛巳 玄 
　申未午巳
　空虎常玄
邵彦和曰：此课日上见辰，乃浊气所生，非秀丽也。长生学堂陷入鬼地，来去皆绝，此不是及第课，主三番读书，四番废业，少学无成，头不应尾，五年后做东不成，又去做西，丧妻娶妻，十六年内家计荡尽，妻嫁武官，子无头尾。何上舍发解后，妻家以一庄赠之。己酉年至乙卯年尚如意，乙卯后便不济，考试皆不利，癸亥年丧妻饮酒无度，家计荡尽，子留外家，再娶一妻，第十六年上舍死。后妻嫁一武进士。大凡巳亥巳，惟壬日最得便宜，他来我处绝，又是财。只不利占病，丙戌日我往克处逢绝，凡事不利，若占病亦死，行人不来，谋事不遂。若辛巳日，辛生于巳，巳绝于亥，初绝尚可，末又临绝，长生尚自受克绝，我何望生乎？即不可望生，却就辰之生，为失十得一，岂不费力耶？愚按家计荡尽者，亥水加支克支绝支也，子无头尾者，六合临冲地也。十六年内者亥四巳四，四四一十六也，惟丧取妻嫁武官不知何故。
天圣九年辛未岁闰九月初间，李都尉家被贼从后花园入堂内，偷去金银财物，辛巳日请元轸占之，卯时未将。     玉连环末卷   说约 
　龙勾合朱
　丑寅卯辰　   　　玄龙勾贵　　   官 壬午 贵 
空子　　巳蛇　   　酉丑寅午　  　 财 戊寅 勾 
虎亥　　午贵　   　丑巳午辛　  　 父 甲戌 常 
　戌酉申未
　常玄阴后
元轸断曰：贼有五人，当是年及五旬妇人，原是婢女出身，一目有疾，在郊外东北方五十里坟墓间居住，依此捕之无，后李又索占。元轸曰不必再占，只能前课推之可，于丙丁日令捕人出东门，转北伺之，有两妇人，穿绯衣，负薪而来者询之，必得贼踪。如言于丁巳日，捕人伺至午间，果有两妇人穿红裙负薪而至，捕人近前，妇人惶遽欲逃，拿住搜其身，上藏有金银钗钏，切究之，云伊之邻妇本是李都尉家旧婢，近因贫困，同其夫与子共五人至李家作贼，二妇知觉，被二妇知觉故分给钗钏。捕人遂押二妇至东北五十里苏相公坟后，拘获正贼真赃。其妇果患目也。议曰经旬只于元武临处责之，今元武临丑，故言东北。武之阴神酉，从丑至酉为五辰，故云五人，三传逆治，其贼不远。江村张鋐云武乘酉，酉阴见巳，巳阴见丑，丑阴又见酉，不能远遁。酉丑相乘四八之数，故不出五十里，酉金临丑墓，故云伏坟所。愚按酉为婢，阴见螣蛇巳火，故是婢而有目疾，酉六，丑八，四十八岁故云，年近五旬耳。炎上火局克制元武，而元武又被阴神巳火所克，故丙丁日必败露，巳为双女，乘蛇，故云两妇穿绯衣，火本无体，因木而发，故因负薪人而败。愚按张江村说约云巳乘蛇，蛇性易惊，故两妇一见捕人即欲逃也。巳阴见龙，龙属木，木见火为薪，故皆负薪。巳酉丑三合，辗转不能相离，故于东北伺之而获也。其于丁巳日午时者，酉阴见巳、用神午俱克元武也。此解明晰故备录之。
己酉年正月辛巳日子将辰时仍是戊申太岁赵监务丁丑生生于九月十日丑时三十二岁占赴任。      宋本邵案    口鉴
　龙勾合朱
　丑寅卯辰　   　　玄龙勾贵　　   官 壬午 贵 
空子　　巳蛇　   　酉丑寅午　  　 财 戊寅 勾 
虎亥　　午贵　   　丑巳午辛　  　 父 甲戌 常 
　戌酉申未
　常玄阴后
邵彦和曰：主今年二月上任，盖日上官星作贵人，会火局，金被火官逼，行年又来添一层官星来赶，必然动身。须见尊长病酒几死，即应矣。宅上丁神已动，临交代之时，必有所阻，得十六个月遭父丧而回。赵因前任填补，遂于二月催赴任，二月二日父大醉几死，越七日而文字果至。八月方交割，以前任官要赵认亏空，方得交代，是以迟至八月也。次年十一月丁父忧归。共十六个月也。大凡平人怕官鬼劈头来克，主有官事丧祸。惟仕官赴任，须要官星旺，即赴任也。辛长生于巳，巳为父，巳加酉上见蛇，酉为酒，蛇挠之，所以为病酒。巳午相连，巳应了午便应也。愚按遭父丧而回者，因丧吊全入三传，末为归计门，作太常，为孝服也，惟十六月字不可解，且何以知为十六个月而非十六年乎。
辛卯年正月辛巳日亥将卯时曹丙道占在京来年释褐。      一针见血
　龙勾合朱
　丑寅卯辰　   　　玄龙勾贵　　   官 壬午 贵 
空子　　巳蛇　   　酉丑寅午　  　 财 戊寅 勾 
虎亥　　午贵　   　丑巳午辛　  　 父 甲戌 常 
　戌酉申未
　常玄阴后
邵彦和曰:炎上主文明，贵人乘相气为用，吾丈是午生人，今午作贵人为用。末见太常乘天魁为印绶，又是天喜神六仪吉将在辰上。行年得天后恩神，炎上三传相气想只是中传勾陈乘寅加本命上，主迟慢，来年定及第矣。果验。
崇正丙子年二月辛巳日辛卯时，湖州陆金吾占总镇陈东明奉命出师江东。指南
　　　　勾六
　　青丑寅卯辰朱   　　　 玄青勾贵　　　  官 壬午 贵
　　空子    巳蛇 　　　   酉丑寅午 　　　 财 戊寅 勾
　　虎亥    午贵   　　　 丑巳午辛 　　　 印 甲戌 常
　　常戌酉申未后  
　　　　玄阴
断曰：春得炎上进气，又合元首三奇，高爵宰官不复言矣。但干败支墓且乘火鬼，天魁合中犯煞，易旅九三旅焚其次，丧其童仆，贞厉。不惟兴师无济，且有他虞。即官至卯年亦不见利。由卯上乘白虎驿马，名为回马。虽是剥官之煞，幸结贵木局生起初传官星，故仅撤回讨贼。庚辰太岁受克，子水司令制伤火局退位俱验。
顺治己丑年正月辛巳日辛卯时，榆林王总兵讳朴者，其子金吾官在扬，闻大同姜总兵乱。指南
　　　　勾六
　　青丑寅卯辰朱 　　　 玄青勾贵 　　　官 壬午 贵
　　空子    巳蛇  　　　酉丑寅午　　　 财 戊寅 勾
　　虎亥    午贵  　　　丑巳午辛 　　　印 甲戌 常
　　常戌酉申未后 
　　     玄阴
断曰：游都居支前，贼符侵酉地，且贵人克干发用，又合中犯煞，西北兵动，据城无疑。初传旺相生合末传，定主内外奸人勾连，中传月建克末传，必然破城杀将。又旬遁丁神临辰阳入辰阴，更有当地边界盗贼蜂起，后来终于归降。盖因游都临合处也。但火局旺相于春夏，死于秋冬，又大吉日墓临支，是主受客愚而坠客计，交秋事败归降矣。
戊申年十一月辛巳日寅将酉时邵三翁癸亥生，四十六岁，占宅。　　　口鉴
	 六朱
陈戌亥子丑蛇
龙酉    寅贵	   	后陈空后	      财 己卯 后 初
空申    卯后	      卯戌申卯	      兄 空申 空 中
虎未午巳辰阴		   戌巳卯辛       父 丁丑 蛇 末
	 常玄
邵彦和曰：此课乃妻为主，日去加辰，夫去脱妻，妻为长，夫反为少也。然汝之妻，本兄之妻，而汝得之，日后只得九年相守。第八年因作生地，与兄弟不足，生难得此地，而死不得葬也。目下主丧妻，缘是磨压东门，所以有再娶之患也。
申为磨，中卯为压东门也。辛以卯为妻，上见天后，妻为主。干又就支，反致勾留，上见勾陈故也。申加卯上作天空，申乃今日之同类，而加妻上，是兄之妻也。申同类为兄，加卯妻爻上，是为兄之妻。然不加申酉空亡，又作天空，必兄已亡过，遂有其妻，所以邵公敢开此口。若申不空，则不可乱断。末丑，辛之墓；加于同类之上，并蛇丑八数，是以八年因开生地，与兄弟不和，丑土生申金，乃生地也。九年死者，戌加巳，上五下四，共九数也。
四月辛巳日越王召范蠡占郑妃六甲。　　　　心镜注引越覆经
　 　蛇贵后阴
　  丑寅卯辰　 　　   龙蛇贵常　　  鬼 壬午 常
　朱子 　 巳玄　　    酉丑寅午　 　 财 戊寅 贵
　合亥　  午常　　    丑巳午辛　 　 父 甲戌 勾
　　戌酉申未
勾龙空虎	
范蠡对曰：今课上胜光克下，产男矣。后郑妃果产男也。
愚按：越覆经久已遗失，今课经集载丁丑日酉将子时，巳加酉为用，上是旺火克下死金，上强下弱，故决生男，如秋占，火囚气，课皆阴，则未然也。予不知御青先生所集出于何书。至袖中经所引，日辰、月将、正时与心镜注同，至以巳加酉为用，则又错也，余不敢以之为据，而附塔式之于此。
顺治庚寅十月辛巳朔甲午时，日有食之，庄公远占当主何应。指南
         六朱
     勾寅卯辰巳蛇　　　 白勾朱后 　　　财寅勾
     龙丑    午贵　　　 亥寅辰未 　　　子亥虎
     空子    未后 　　　寅巳未辛 　　　兄申阴
     白亥戌酉申阴 
         常玄
庄公远曰：太岁做游都（丙辛只向功曹上，故寅为游都）临翼轸（巳地）发用，且乘勾陈，披刑带煞，楚地当有战争之象。弹射有丸，忧惊必重，中传虎马居支，阴冲克日支，末传太阴刀乘岁破冲克太岁，然是旬空，阴谋必败。又河覆井、玄武入穴、虎出林、乘年（辰加未为河覆井，武乘酉临子为入穴，虎乘亥临寅为出林，虎临寅岁上为乘年），定主风多涝患，奈何雷公雷煞并见，以作病胎，气不收敛，民生多病之征也。次日，雷电大作，次年水涝为灾。余占亦验。
九月辛巳日卯将午时占家中事。    郭氏占验
　龙勾合朱
　丑寅卯辰　   　　玄龙勾贵　　   官 壬午 贵 
空子　　巳蛇　   　酉丑寅午　  　 财 戊寅 勾 
虎亥　　午贵　   　丑巳午辛　  　 父 甲戌 常 
　戌酉申未
　常玄阴后
郭御青曰:余州人王再振者，从张贞明孝廉来京，客久思家，讬余占家中事。时吴于老断曰，此课死气临宅发用，又作月厌，家下有死亡事。余服其断不二日，王家信至。两幼子俱伤。
十月辛巳日寅将巳时占求财。　　　　指归灵文论
　勾合朱蛇
　寅卯辰巳　　　　　虎勾朱后　　　　 财 戊寅 勾 
龙丑　　午贵　　　　亥寅辰未　　　　 子 乙亥 虎 
空子　　未后　　　　寅巳未辛　　　　 兄 　申 阴 ◎
　亥戌酉申
　虎常玄阴
断曰：寅乃日之财神，加巳发用，寅与巳为刑害，而巳火又克辛金，主道路遥远。涉害艰辛，有所畏而不能得也。
乾隆己巳年十二月辛巳日丑将寅时泰州王州尊，占前程。　　牧夫占验
　朱蛇贵后
　辰巳午未　　　　　合朱阴玄　　　　 财 己卯 合 
合卯　　申阴　　　　卯辰申酉　　　　 财 戊寅 勾 
勾寅　　酉玄　　　　辰巳酉辛　　　　 父 丁丑 龙 
　丑子亥戌
　龙空虎常
王牧夫曰：当身之禄，不宜逢空，况冬月金寒，不复起矣。传见退茹。末归墓地，独幸青龙赘坠。未得无事了结。墓者，止也，丑扬州之分野也。其止于是乎，后数月，竟卒于扬寓。
戊辰年亥月辛巳日卯将辰时两人弟占兄来否。　　牧夫占验
朱蛇贵后
　辰巳午未　　　　　合朱阴玄　　　　 财 己卯 合 
合卯　　申阴　　　　卯辰申酉　　　　 财 戊寅 勾 
勾寅　　酉玄　　　　辰巳酉辛　　　　 父 丁丑 龙 
　丑子亥戌
　龙空虎常
王牧夫曰：行人不复至矣，宜自为归诈。夫弟占兄，干上酉，乃辛金同气，即其类也。酉作旺禄，带元武走减之杀，又居金钱比固不动，难望其至。虽支上之文书朱雀，未可凭也。丑为扬州，自卯退入金之墓乡，金畏墓，亦不至也。卯乘六合为弟兄，一步步退归墓地。墓主迟滞，安能即至。况中末寅丑，皆在艮方。艮者，止也。末为行人足，既墓，且止不易来矣，其人不信。余占后，待至两年，尚独未至，数理之可凭如此。
己酉年正月辛巳日子将亥时未交酉春赵公占，乃郎国子监试，戊子生二十二岁生正月十三日酉时。　　宋本邵案　　口鉴　　方本占案
　勾青空虎
　午未申酉　　　　　青勾阴玄　　　　 官 壬午 勾 
合巳　　戌常　　　　未午子亥　　　　 父 癸未 青 
朱辰　　亥玄　　　　午巳亥辛　　　　 兄 　申 空 ◎
　卯寅丑子
　蛇贵后阴
邵彦和曰：此课主泄精，否则小便频数。手足酸痛，四肢无力，二三月皆是病月，四月方安，官星临厨，必入天厨。今年必高中，官星作幕贵故也，癸丑科及第寅贵加丑上之故，只恐不享，其福终三十五岁矣。赵生自十九岁每患遗精，公因其病，以婢与之为伴，恐其未有房室也。当年果发解，癸丑年及第，授和州司户，丁巳年再授邵武司理，己未丁父忧，服阕授信州司户。癸亥年十月十二日死。盖亥年亥月，加辛上，作元武，一金生二水，水主肾，自然遗泄，不合末又入空，空上又见天空，是得官徒空也。申七未八，空亡减半，平生为亥所苦，故又见癸亥年亥月而卒也。
戊申年十一月辛巳日寅将丑时，邵念一公癸巳生，占乃孙读书前程。其孙丁亥生二十二岁。　　方本占案　口鉴　不载年月时 
　勾青空虎
　午未申酉　　　　　青勾阴玄　　　　 官 壬午 勾 
合巳　　戌常　　　　未午子亥　　　　 父 癸未 青 
朱辰　　亥玄　　　　午巳亥辛　　　　 兄 　申 空 ◎
　卯寅丑子
　蛇贵后阴
邵彦和曰：此课干上盗气作元武，主虚泄，三传自宅上火生土，土生金，空亡，不独前程不显，尚有夭丧之患。盖连茹喜进不喜空亡，主不出四年，肾病而死。邵公之孙果清瘦患遗泄，至壬子年十二月而亡。夫辛金生亥水，又生元武水。初鬼作勾，原属可制，奈脱气太甚。愚按年命上皆是脱气而亥又是本命，身不能任故己酉年娶妻后，成痨而卒。末传同类空，故诸孙前后丧。盖亥加辛乃面前脱气，午勾是日贵，作鬼入宅，支干上皆自刑，自支上一阴至干上六阴愚按午为一阴，亥为六阴，一味行阴道，如何得长久，更何问功名。愚按此课传与赵公占子之课同，因亥为本命而脱干，故其凶较甚耳。
甲戌年九月辛巳日辰将卯时占胎产。　　牧夫占验
　勾青空虎
　午未申酉　　　　　青勾阴玄　　　　 官 壬午 勾 
合巳　　戌常　　　　未午子亥　　　　 父 癸未 青 
朱辰　　亥玄　　　　午巳亥辛　　　　 兄 　申 空 ◎
　卯寅丑子
　蛇贵后阴
王牧夫曰：此数合当产过，喜信在途。巳日可到，此父占子息之胎。干上仰首见子孙之神，而子边亥已成孩也。初传午火克辛金，支乃母位，午与亥绝，乃胎已出腹之象。皆兆已产。三传午为马，末为青龙，皆主文书，申为传送。天空亦主音信，申为道路，故主音信在路也。巳日到者，末传甲申，遁合当在巳丑日耳。数是连茹，不止一信，当是女，喜两阳夹阴，又支干不比也。此数又主本身有遗精，白濁之疾，兼吐血也。盖一金而生二水，亥乘元武，是以应之。午为鬼，比旺克午，兼子亥水泄气，故亦有吐血之症也。凡占病，用蛇司内，虎司外，在于干支者现于肢体。此论不视白虎，非正见，乃旁通附见耳。
壬午日
二月壬午日亥将酉时或占平生。　　方本占案
　勾青空虎
　未申酉戌　　　　　青六阴常　　　　 父 　申 六 ◎
合午　　亥常　　　　戌申卯丑　　　　 官 甲戌 青 ⊙
朱巳　　子玄　　　　申午丑壬　　　　 兄 丙子 白 
　辰卯寅丑
　蛇贵后阴
邵彦和曰：申作六合加宅发用，主迁宅改宅。六年之内，主造新宅。盖午为屋，恰好作支也。申为马，主迁居也。但主两娶妻，戌加申乘龙，主儿得解。子加戌作虎，明年主死小口二人，三年下状争田，得胜，为丑作常加壬，丑为田。日上见类神，故得田也。吴稼云曰丑既克干，何以断得乎。愚按丑虽克干，在旬遁是丁，水日财动，又丁壬合，故得田也，克干故争也。
乾隆己卯年十月壬午日寅将戌时甲申命人五十六岁占谒贵见否。牧夫占验
　勾龙空虎
　酉戌亥子　　　　　玄龙朱阴　　　　 官 癸未 朱 
合申　　丑常　　　　寅戌未卯　　　　 兄 乙亥 空 
朱未　　寅玄　　　　戌午卯壬　　　　 子 己卯 阴 
　午巳辰卯
　蛇贵后阴
王牧夫曰：明日必见，见必有言语。不致动气，从此后水乳也。其人到辕三次禀见，俱未见。次日往禀，果传见，见有责备言语，却未曾动气。验甚。盖本命行年逢空，故前此未见。今干支上卯与戌合，又年之阴见贵。来日，未发传，木局生贵，故必见也。有言语者，未为朱雀，不动气者，乃未中藏丁，与干壬水作合也。三传木乃脱气，则气有所消，故应之耳。
七月壬午日巳将戌时占来意。一字玉连环
　合朱蛇贵
　子丑寅卯　　　　　虎朱朱玄　　　　 财 壬午 玄 
勾亥　　辰后　　　　申丑丑午　　　　 官 丁丑 朱 
龙戌　　巳阴　　　　丑午午壬　　　　 父 　申 虎 ◎
　酉申未午
　空虎常玄
徐次宾曰：来意主失驴一只，其驴在西北方十三里外，被一姓贾人牧得，至甲午日，往牛市得信。自往姓贾处牵回。至甲午日果然。盖时为日破时克干为日破，主走失。上得青龙，发用胜光，为日下之财。元武临之。本合失马，以胜光无气，故言失驴，不言盗，而言失者。以财在日上手上，故不能盗也。胜光数九，元武数四，相并得十三里也。何知姓贾人牧得。末传为归计门，白虎加申，主西字，又主贝字，配成贾字。何知牛市得驴信。盖申旬，胜光空亡，至甲午旬填实，又午为日财，故甲午日复见而喜矣。壬与申相生，故自往牵回也。
建炎己酉年闰八月壬午日辰将申时汪四公癸丑生五十七岁占家宅。　　口鉴　　方本占案
　勾合朱蛇
　丑寅卯辰　　　　　虎合朱阴　　　　 官 甲戌 虎 
青子　　巳贵　　　　戌寅卯未　　　　 财 壬午 后 
空亥　　午后　　　　寅午未壬　　　　 子 戊寅 合 
　戌酉申未
　虎常玄阴
邵彦和曰：水日火局，人皆曰财，不知反生日上未土，土反克水，是财化为鬼矣。然皆是眷属未了，或男未娶，或女未嫁，使用太过。宅上子息不齐，堂屋栋梁，若不是蛇居木，即雷惊木，屡出作怪；否则是庙宇中木，主雷击惊人，更十年，因讼而死。汪公家计，悉为扳高亲费尽，甲寅年屋被雷震，戊午年因讼得病而死。盖八月雷杀在戌愚按雷杀正月起卯，顺十二辰 ，戌加寅，更见虎，自是雷惊；寅加午在高处也。故当是栋梁，自己酉至戊午恰是十年，甲木死于午，故此年死。愚按甲木死于午，似指寅加午而言。然非日干之死地，何故以之断死。愚窥邵公之意，盖因戌为虎鬼，戌五数，两戌则十年矣。况岁干得戊，与戌同类，戌为牢狱，财又生鬼，故断其十年因讼而死。其甲木死于午句殆及门之疏错耶。
己酉年三月壬午日戌将丑时孟承务占子病，己亥生十一岁。　　宋本邵案方本占案　口鉴　一针见血　　诸本皆遗去年命，今从一针见血书中补入。
　蛇贵后阴
　寅卯辰巳　　　　　合贵阴虎　　 　　财 辛巳 阴 ⊙
朱丑　　午玄　　　　子卯巳申　　 　　子 戊寅 蛇 
合子　　未常　　　　卯午申壬　　 　　兄 乙亥 勾 
　亥戌酉申
　勾青空虎
邵彦和曰：此课主病，上热下冷，上膈虽热而不渴，中间风气相击，下部不通，因食冷咸物损肺，遂下痞上满，今宜补肺通肠。盖曾寄出家，未曾还愿之故。今若寄出家，可以免灾，终是柔弱，二十一岁后，状如老人，皮肤消瘦，若痨病状；二十八岁，不能过也。其子病症，果是上热下冷，因食冷鲞鱼汤与麻参，遂得此病。昔日舍在净安寺，继又赎归，遂不安，常若痨怯状；寄在外祖家养育，瘦弱益甚，不曾娶妻，至绍兴十六年丙寅四月三日,病故，果二十八岁也。夫日上长生是空亡，申为寺院，虚生是寄舍也。壬受申之虚生，却去生寅木，木生巳火，克申金，申金受克，走来壬上避之，非本意来生也，故终身瘦弱。申数七，亥数四，四七二十八也。初巳火主上热，末亥水主下冷，初传巳火上下皆金，故虽上膈在热而不渴，中间寅木，主风气相击，末传水作勾陈，故下部不通。又巳火伤申金，肺喘必矣。
十一月壬午日丑将卯时遂安宫人占失马。　　　方本占案
　朱蛇贵后
　卯辰巳午　　　　　合蛇阴常　　 　　子 戊寅 合 
合寅　　未阴　　　　寅辰未酉　　 　　兄 丙子 青 
勾丑　　申玄　　　　辰午酉壬　　 　　官 甲戌 虎 
　子亥戌酉
　青空虎常
邵彦和曰：午为马，不入课传，此马不见矣。午加申道路之上，正行也。被人骑去矣。果然不见。吴稼云曰，寅为天马，传入青龙万里之翼，故被人骑去也。
同月丑时，或占失船。愚按断语中有初八日内见之句，壬午当是月朔也。方本占案。
　朱蛇贵后
　卯辰巳午　　　　　合蛇阴常　　 　　子 戊寅 合 
合寅　　未阴　　　　寅辰未酉　　 　　兄 丙子 青 
勾丑　　申玄　　　　辰午酉壬　　 　　官 甲戌 虎 
　子亥戌酉
　青空虎常
邵彦和曰：此船往东南方寻之，初八日内即见，船在旱地上，所以不进耳。盖六合为船，来寅发用，而加于辰上，船在旱地之象。辰为东南方也，寅木三数，辰土五数，故初八日内果然。
己酉年正月壬午日子将子时邵三公壬申生三十八岁占终身。　宋本邵案　口鉴
　朱合勾青
　巳午未申　　　　　合合常常　　　　 兄 乙亥 常 
蛇辰　　酉空　　　　午午亥亥　　　　 财 壬午 合 
贵卯　　戌虎　　　　午午亥壬　　　　 兄 丙子 玄 
　寅丑子亥
　后阴玄常
邵彦和曰：此课本身有自然禄，又有持服人相助，一生守己，衣食自如，但虽为六亲，并妻妾子女。干支上本身自刑。自身若得残疾压之，方吉。宅上主添造，造后却进人口。盖乘六合故也。后被子孙出来使钱。初因猪上发，后因猪上败。妻能起家，生子又多，午乃妻财，故起家，兼作六合故多子。愚按起家生多子者，午临旺地也。但刑伤太多，恐九年之上，患痨病，连克子孙矣。邵三公十七岁丧父，自起家，一生守己，养猪成家，妻有才干，生男女十二人，存三男二女。本身有偏僻疾，因娶妇造屋。壬子年娶次媳，乃宦家女，费月数倍。又因猪瘟死，食其肉，举家病，妻成痨，至癸亥年仅存一女而己。盖日上自刑，乃人刑人也。宅上自刑，宅不居人也。末传子作元武，子者子息也，元武为费用之神，元武便是本身之亥，我去刑他，元武便走在子息上，故主子息使钱也。己巳年家退尽。
己酉年十月壬午日寅将寅时龚县尉辛巳生二十九岁，占前程。方本占案　口鉴
　朱合勾青
　巳午未申　　　　　合合常常　　　　 兄 乙亥 常 
蛇辰　　酉空　　　　午午亥亥　　　　 财 壬午 合 
贵卯　　戌虎　　　　午午亥壬　　　　 兄 丙子 玄 
　寅丑子亥
　后阴玄常
邵彦和曰：此课本身，现在戴禄，又作太常，必有兼职之事，俸禄亦增。若论升转则未。盖支干自刑，日后因得宠，遂做不廉之事，又因纳一美妾，贪色寻医而治，欲解任不能，幸遇一外路监司经过，为公恳告，遂得解任。但伏吟时下未发，只等替时自见耳。盖干支自刑，主自满，月建前一辰，子上是元武，为天医愚按月建前二辰为天医，今以前一辰为天医何也，冲起行年上午之六合，昼贵又乘天后，为干之偏财，乃妾也。元武六合皆不正之神，故贪色而淫泆过度，致得病而求医。子午为官员往来之所，道路神也。月建前神是外监司，必外除方解。龚尉因主簿坏去，遂权署其印，得太守宠，遂傍若无人，又纳一妾，颇多淫乐，其后龚尉满替。因前看騐事受贿，被人论告，欲去不能。州县又不与批结，遂求湖北运司胡某。胡向与龚父交好，又与天守是往日同寅官。因经过见太守。为龚力肯，遂准放行，乃得归也。
癸未日
四月癸未日申将午时占来意。　　指归灵文论
　朱合勾龙
　未申酉戌　　　　　空勾贵阴　　　　 财 辛巳 贵 
蛇午　　亥空　　　　亥酉巳卯　　　　 官 癸未 朱 
贵巳　　子虎　　　　酉未卯癸　　　　 父 　酉 勾 ◎
　辰卯寅丑
　后阴玄常
断曰：来意事起官员出行，道路必远，行至中途，逢改差。权监酒税文字，又主本家二妇人，蒙蔽不睦。婢落井内死。因此不满任而回。何以见之，盖天乙为官员，乘巳加卯，主门户，又传阴出阴，主出行赴外任。卦名遥克，主道路。中传未乘朱雀，主改差，下临巳月建上，主权。末为酒，朱雀主文字，故云，权监酒税文字。日上卯作太阴，主妇人。末传酉亦为妇人，故云二妇人，太阴为妾，又为蒙蔽。酉为婢，作勾陈，主口舌争讼。酉临未，未有井宿。甲戌旬，酉为空亡，四月酉为死气，故云落井而死。初传克末传又空，故不满任而回也。
戊申年七月初一癸未日午将卯时刘判官己未生五十岁占前程。捷要　　口鉴
　合勾青空
　申酉戌亥　　　　　常青朱后　　 　　官 庚辰 后 
朱未　　子虎　　　　丑戌未辰　　 　　官 癸未 朱 
蛇午　　丑常　　　　戌未辰癸　　 　　官 甲戌 青 
　巳辰卯寅
　贵后阴玄
邵彦和曰：日上见墓神，天后又是滞神，今方自墓中脱去。中传未是旬末，末传归家，却见旬首，旬首加旬尾，做官方做起，却又早归家，如何得改官迁转？不如治生，何以见之？本命在中传，甲戌旬末是癸未，未土癸水，为三传全鬼，却变成财，若要求官仍复为鬼，所以治生，必然兴发，为甚佳也。刘判官三十八上及第，到五十岁，方受第一任，缘是庶出，丁了三服，服阕，方做判官。任满，不得改官，任中文字又多不足，遂思先生之言，归家治生，开杂卖铺，贩贱鬻贵，资财日旺，初开店时，止有三千余贯，后十二年，共发主三十五万贯，造屋买田，如法做起，信知先生之言不妄也。
同年月日时刘一翁代丙辰生人，五十三岁，占身位，同此数。
　合勾青空
　申酉戌亥　　　　　常青朱后　　 　　官 庚辰 后 
朱未　　子虎　　　　丑戌未辰　　 　　官 癸未 朱 
蛇午　　丑常　　　　戌未辰癸　　 　　官 甲戌 青 
　巳辰卯寅
　贵后阴玄
邵彦和曰：此人不长久，目下如云雾中行耳。明年五十四岁，行年在未，见戌加之为闭口，戌为九月，其人九月间，患积块疼痛，气塞胀蛊而终。
或问：此人与刘判官，同月将日时，同得此课，何故前言治生，此言就死？邵彦和曰：前是己未生，中传得本命，自墓引生来，末传见旬首，周而复始，三传全鬼，却化为财，所以治生发旺也。此是丙辰生，他的本命自来墓身，既来添墓，如何去得？邵彦和先生尝谓门人曰， 古次客之法，因数人同时来占，乃用前五后三，换将不换时之例，试之每不验。盖烛照祸福，全赖太阳之光明，故以正将正时为最，其次则换时不换将耳。今余以各人年命为主，课虽同而理则异。区别悬殊，十不失一。愚按邵公此论诚为正理。故从张继唐先生本内，而摘录之，于此。至于出自何书，则未之也。近见张星源所注河棹，以一时而演五十七课，以为出于中黄经，为次客之秘法。支离穿？诚堪捧腹，况中黄经内，并无此条。殆张星源之杜撰，欲未可知也。
庆历八年戊子，楚衍因到雍邱，知县张邴邀衍至厅。正月十四日，占今年丰歉。是日癸未，得申时。　　一针见血
　勾龙空虎
　酉戌亥子　　　　　阴空勾贵　　 　　父 　酉 勾 ◎
合申　　丑常　　　　卯亥酉巳　　 　　官 丁丑 常 ⊙
朱未　　寅玄　　　　亥未巳癸　　 　　财 辛巳 贵 
　午巳辰卯
　蛇贵后阴
楚衍曰：今日申初二刻，立春，却得申时，以月将神后加申。三下贼上俱比，以涉害从魁加巳为用，将得勾陈，中传大吉加酉，太常。终传太乙加丑，贵人。太岁上得天罡，乘天后此年宜麦宜麻之稔。其余？米不丰。西南半熟，东北全荒。米？涌贵金银铜钱，物贱，人民饥荒。仍有疾疫，及盗贼惊恐，其年一一应验。议曰，太岁上神，与初传从魁为合，是金土相生，所以宜麻麦金银铜钱物贱，太岁临空，又天罡加临岁上，故主人民饥荒、盗贼、疾疫。西南方有亥子水神加之，与立春日干无伤，为吉将，得天空白虎凶神，故得半熟。东北方位，有巳午未火神加之，与立春日干克战为凶，又将得蛇雀凶神，故主全荒也。
己酉年闰八月癸未日辰将子时方五解元，己未生五十一岁占子病，其子壬辰生十八岁。一针见血
　空虎常武
　酉戌亥子　　　　　贵常空朱　　 　　父 　酉 空 ◎
龙申　　丑阴　　　　卯亥酉巳　　 　　官 丁丑 阴 ⊙
陈未　　寅后　　　　亥未巳癸　　 　　财 辛巳 朱 
　午巳辰卯
　合朱蛇贵
邵彦和曰：日上见巳，巳者嗣也。宅上见亥，亥者孩也。孩与嗣自是相同。奈癸水绝在巳，是嗣自绝也。日上既见绝，而初中空亡。末传仍归于此，且带驿马，主死后再来，来了又死。故令政不宜怀孕，若怀孕，是此子讬生也。此时若出继与人，即非他绝，或可不死。愚按即非他绝四字，殊不可解。盖出继与人，以应己与嗣绝之意云而。方解元之次子名寄哥，往年一病，死而复生，今又病，故来占，解元之妻钟爱，不肯继与弟家。八日外果死，半日又甦。至十一月二十三日，再病而死。其时方妻已怀孕十月。当日未时即差一男，揣其事蹤，似乎寄哥之讬也。夫初传空亡是先来空也，遇日二课为传是去空也，末传又来干上是复来投胎也，不合日上见巳为嗣，支上又见亥为孩，是重来为婴孩也。
庚戌年八月癸未日辰将戌时叶秀才乙亥生三十六岁占交易。一针见血
　空虎常玄
　亥子丑寅　　　　　朱常常朱　　　　 官 癸未 朱 
龙戌　　卯阴　　　　未丑丑未　　　　 官 丁丑 常 
勾酉　　辰后　　　　丑未未癸　　　　 官 癸未 朱 
　申未午巳
　合朱蛇贵
邵彦和曰：辰来就日，日去就辰，来来往往，三传行年又在此上，但以多者为议事之处。末传更归行年，又在日上。初间文书自我处发去不遂了，却又发来。我今又从整顿去，今取入手。虽然成就，毕竟内有弊病，不合又作太常。鬼并在此，又防有反复，然必竟无害。叶十七秀才，与李宅对换交易。叶宅先印契，李家退悔。叶宅又将别项田产赔，再做契据。前印契不用，却印后来换者，所谓辰来就日，日去就辰。虽然反复，毕竟事有济也。
丁丑、庚寅、甲申、癸未返吟，皆是辰来加日，日去就辰。惟此课皆是初末在日，偶然行年又并在日，一起有四事。他只有二件从我者是也。我遂终得此物，若其余日辰及八专之类。从所乘者断之，此又名上门乱首。大不利占病，初末并太常克日，若占尊长病，是宅中已掛孝矣。不可救无疑。占讼乃彼来值我，若我是卑下，却好攻之，不利尊长先起也。
乾隆己巳年巳月癸日申将戌时扬商因借河饷事，赴部，戊子命人占吉凶。牧夫占验
　朱蛇贵后
　卯辰巳午　　　　　朱贵常空　　 　财 辛巳 贵 
合寅　　未阴　　　　卯巳酉亥　　 　子 己卯 朱 
勾丑　　申玄　　　　巳未亥癸　　　 官 丁丑 勾 
　子亥戌酉
　龙空虎常
王牧夫曰：上明下暗，半路必回，天上好音？去吉来后果至半路得。恩旨释回，盖癸为旬尽，亥为支尽，二尽相交，主灾晦，癸即丑，丑乘勾陈，主身被留滞，喜太岁作德神发传，占讼得此最美。自己传丑，乃自明传夜，故曰上明下暗，丑卯巳为出户，今自巳传丑乃入户之象。故主半路必回，太岁贵人作德神，故曰天上好音，又卯为朱雀作子孙救神也。其后果然，推而言之。癸未乃旬尽之日。明日甲申又即申将管事，时上见之申为仪神救解百事，况发用与之作合乎。四月巳为皇诏，又为德神年上见之吉无疑矣。
卷之三  甲申日
乾隆丙子年十月，甲申日寅将辰时，占婚。因路遇疑即此女，故占之。牧夫占验
　　  朱合勾龙
　 　 卯辰巳午　 　 合龙玄后　　 子 ◎午 龙
　　蛇寅　  未空　　辰午戌子　　 财 壬辰 合
　　贵丑　  申虎　　午申子甲　　 兄 庚寅 蛇
　  　子亥戌酉
　　　后阴玄常
王牧夫断曰：所遇之人在道路上以子午辰戌干支并见也。书云：子午为道路，辰戌为仓卒，急遽之见也。午乘青龙，其女身长肤融赤而整齐，诚美妇耳，彼有夫，乃归母家。所遇非是所定之女，然所定之女亦美而贤。以冬占，天后加子水色白而旺，故美;生干，故贤。后娶归，果非所遇者。何以知所遇之女有夫？午坐官鬼上耳。何以知其回母家？课得顾主，自内传外。甲之寅，即干之身也。干支互乘三合，故因遇此妇。而后成婚，此妇乃引入桃源之仙客也。支上午为遇，申为道路，午加申为疑惑，以支神测之，亦如是也。
顺治庚寅年五月甲申日，未将酉时，司化南问袖中何物？射之　指南
朱合勾龙
　 　 卯辰巳午　 　 合龙玄后　　 子 ◎午 龙
　　蛇寅　  未空　　辰午戌子　　 财 壬辰 合
　　贵丑　  申虎　　午申子甲　　 兄 庚寅 蛇
　  　子亥戌酉
　　　后阴玄常
断曰：此必文书之类。化南云：何以知之是文书，乞讲一理。予曰：用东方朔射覆断本课。三传纯阳取遁申丁卯仰视丑字，阴神是亥，故取亥为初传，三传亥酉未，亥主图书，又甲日文书爻。果透易书一册。予曰；八十四页。果然袁天罡本课。法断：亦当以易书断，青龙主文书，子又为文书，子午为易气，即易书也。东方朔射覆之法，其书名为无移集，恐是后人托名耳。
甲申日　将　时占官讼　一针见血
　 　空虎常玄
　 　未申酉戌　 　　　　 　后玄龙合　　 财 壬辰 合
　 龙午 　 亥阴　　　　　　子戌午辰　　 子 ◎午 龙
　 勾巳 　 子后　　　　　　戌申辰甲　　 鬼 甲申 虎
 　　辰卯寅丑
　 　合朱蛇贵
断曰：此课因争产致讼，今又和而不解也。谓辰为日之财，上见六合夹克，必是同类争竞，又传见午火青龙以制末传申金白虎之日鬼，其事虽可了，奈申上戌作玄武，为午火所畏，而白虎后旺，其事必又发矣，戌乃寅之亲，主亲戚为害，寅加子，课传有寅午戌，申子辰，一火一水争斗不已。其实合非全，故不能解也。
建炎戊申年五月初一甲申日申将巳时王县丞丙寅生四十三岁占官职 口鉴 方本占案　 捷要
　　　　勾六
　　青申酉戌亥朱     后朱龙常    鬼 甲申  龙 
　　空未    子蛇     寅亥申巳    父 丁亥  朱
　　虎午    丑贵     亥申巳甲    兄 庚寅  后
　　常巳辰卯寅后   
　　　　玄阴
邵彦和曰：日上见巳作太常主兼职而费力。初传官星主官职，中传长生临宅上，主上人垂顾而加俸，末传寅临亥名声必达天庭，是费力而得便宜，劳苦中得迁转，任满入朝面君有内绛帐之荣矣，后王县丞因知县缘恩泽受财事发，遂得县印，两项职事悉皆了办。见知上司，列荐奉旨。任满日引之，遂得诸王官教授。缘日上见巳，是甲木生巳火，故费力也，太常为职，巳为双女，故曰兼职。申官临于双女之上，亦为兼职。青龙主喜庆，中传亥与行年上亥，缘是长官之属，亥为天庭，朱雀为举荐，末传寅为己身，下临于长生之地，又登天门上，乘天后恩泽之神，同生甲与寅木，甲以亥为学堂，故为绛帐之职，在天门则为内绛帐也。甲木生巳火虽云费力，却引出天后水及亥水之生，申官居巳长生上，又作青龙，所以费力中而内升也。
汪五公丁未生（生于七月初八日子时）六十二岁，占买卖同得是课。　　六壬断案
　　　  勾六
　　青申酉戌亥朱     后朱龙常    鬼 甲申  龙 
　　空未    子蛇     寅亥申巳    父 丁亥  朱
　　虎午    丑贵     亥申巳甲    兄 庚寅  后
　　常巳辰卯寅后   
　　　　玄阴
邵彦和曰：如休染得许多红紫，今已发变斑点，只好染皂青耳。汪公尚不觉，及开包裹看之，果然红紫皆变色。汪公大惊曰：为之奈何？邵曰：不妨，十月染皂不折本，但滞得半年耳。日上见巳蚀甲，寅往亥上受生，未甚费力。今又添得行年上午火，便是两火蚀一甲木，虽寅受生于亥，费有余而得不足也。太常为绣彩衣帛，乘巳火为赤色，便是红紫之类，太常乘巳加于寅，寅为虎，主斑点，作天后为改色。，初传官鬼破身伤财又立于耗盗之上，好在中传亥来生甲，只宜染皂。以北方主黑，亥加申上，白而生黑，故为皂色。州人仿他铺，染暗青黑绿都不好，八九月亦不翻腾，汪公至十月染皂，市中颇有行情，果不折本。盖末传有寅生于亥上，中传亥却为旬丁主变动之神，末传天后亦为皂色，又为妇人，以此，女人俱重此色衣服。亥为十月，信知造物亦有时也！可见六壬点验之神与造物无间矣。或问王县丞与汪五公同月将日时，同得此课，何以王县丞许其升迁，汪五公却说丝帛变色？先生答曰：县丞本命寅下临长生，得恩泽之神，行年即是官星，在任者宜见之，必然升迁。汪公本命下临魁罡，上得虚诞之神，行年添一盗气，经济者忌见之，必然败坏，幸得寅加亥上，中传亥又来生身，为不折本耳。
辛未三月甲申日辛未时，莱阳运芝莱、吉安王旋官两父师代占升迁，重审、玄胎，午未空、酉戌落空。　　　指南
　　　　勾六
　　青申酉戌亥朱     后朱龙常    鬼 甲申  龙 
　　空未    子蛇     寅亥申巳    父 丁亥  朱
　　虎午    丑贵     亥申巳甲    兄 庚寅  后
　　常巳辰卯寅后   
　　　　玄阴
陈公献曰：此课大吉，推升官爵必的。何以言之？课中龙常并见，城吏全逢，初传青龙内战，必有奇遇趋迁。中传朱雀生日，公卿交誉。末传驿马德禄俱入天门，居官定然显赫。寅为天吏，天后为恩泽，非天官而可？后屡旨另推七次，终点闵总宪为冢宰。然式中贵履地网，龙神下贼，主自欲退位，次年果请旨归田。
庚寅七月甲申日丙寅时，宜陵景兄占府院试可入泮否？指南 
勾六
龙申酉戌亥朱    　　　　 后朱龙常     　　　 鬼甲申龙
空未    子蛇  　　　　   寅亥申巳 　　　　　 父丁亥朱
虎午    丑贵  　　　　   亥申巳甲　　　　　  兄庚寅后
常巳辰卯寅后 
    玄阴
陈公献曰：不但府试高取，院考定然首荐。盖因月建旬首发用。龙朱乘旺相（龙乘申月建旺，朱乘亥相），现于初中，末传德禄驿马，又干支交车生合，传将进引，斗罡天喜加行年（秋三月天喜在辰，加行年丑上），朱雀乘丁神进气，文字必贴主司之意。且格合天心（年寅、月申、日申、时寅皆在四课之内），主非常喜庆，掀天揭地也，是以首荐无疑。又问：该就府送考，该就司送考？予曰：六合加于辰未酉籍稳妥，后果首进。
甲申十二月甲申日癸酉时，予往淮阴时，凤阳施指挥使相召守岁，见天气昏沉，占元旦有雪否，午未空、酉戌落空。　　指南
　　　　朱六
　　蛇申酉戌亥勾      虎勾蛇阴    鬼  甲申  蛇
　　贵未    子青      寅亥申巳    父  丁亥  勾
　　后午    丑空      亥申巳甲    兄  庚寅  虎
　　阴巳辰卯寅虎      
　　    玄常
陈公献曰：不但元旦有雪，今晚亦雪。因斗罡加丑阴象也。况申为水母发用，生中传亥水，又乘蛇，乃双雪头弯曲之形，是以断今晚、明日有雪。果然。
己丑年十二月甲申日子将申时王知县占新宰何时至　　方本占案
	六朱
陈酉戌亥子蛇
龙申    丑贵		玄蛇六虎		财 壬辰	玄
空未    寅后		辰子戌午		鬼 甲申	龙
虎午巳辰卯阴		子申午甲		父 戊子	蛇
	常玄
邵彦和曰：冬占得润下课，正及时也。新官今已至润州，值水浅来迟耳。果第三日得信云，已至润州，水浅不能前。盖发用辰加子，作玄武。子江也，上得辰土克之，故浅。甲日子加申，子乃十二月太阳，加支为临任所，月内必到也。果应。
崇正丁丑年二月十四日甲申日亥将未时，赵景皋兄占会试　　占案
	六朱
陈酉戌亥子蛇
龙申    丑贵		玄蛇六虎		财 壬辰	玄
空未    寅后		辰子戌午		鬼 甲申	龙
虎午巳辰卯阴		子申午甲		父 戊子	蛇
	常玄
郭御青曰：干支各自乘死气，又各脱耗，不利场屋明矣。且四课天将不正，三传水局，天将又皆水，虽能生日，不敌自受脱耗。凡水局见武蛇，主梦幻鬼魅，安能中乎？放榜果不中。
建炎戊申年九月甲申日辰将亥时陈学谕辛未生三十八岁（生于十二月二十八日）占前程。         方本占案
　　陈龙
六戌亥子丑空
朱酉    寅虎		后空龙贵		父 戊子	龙
蛇申    卯常		午丑子未		子 癸巳	阴
贵未午巳辰玄		丑申未甲		财 丙戌	六
	后阴
邵彦和曰：干支皆墓主前程迟滞，凡事不通。今喜甲申旬，未乃空亡。本身之墓既空，渐次脱去，次第亨通初传与贵人云害不利考试，巳作太阴为闭口，主偏堂不利，终为疾扰。妻宫加闭口子孙上，主无子，今年防被医人所误。本命是木墓，本身上贵人又空亡，乃是虚贵，宅上又带墓，宅既不显，人亦不兴。三十发解便不济，如处云雾中。妻亦不利，其人果受乳母气，得心病，九年而卒。妻血病五年，本年又患痢。医人误作热症治之，几死。庚申年亡。
戊申年九月甲申日辰将亥时某占家宅　　方本占案　　口鉴
 陈龙
六戌亥子丑空
朱酉    寅虎		后空龙贵	      父 戊子 龙
蛇申    卯常		午丑子未	      子 癸巳 阴
贵未午巳辰玄		丑申未甲  　   财 丙戌 六
	后阴
邵彦和曰：此宅原是坟，因墓神作梗，宅内常有声，见一人裹帽而行，乃六十老人葬于内，沿有游尸，所以出来作怪。每主克子，因灶下坟更多，移灶则无声。更第三间阁下，是此裹帽老人葬处，掘下五尺便见，迁去即安矣。试之果然，因丑为裹帽老人也。
乙卯年闰二月初二甲申日亥将午时占馆　　说约
	陈龙
六戌亥子丑空
朱酉    寅虎		后空龙贵	   父 戊子 龙
蛇申    卯常		午丑子未	   子 癸巳 阴
贵未午巳辰玄		丑申未甲  　财 丙戌 六
	后阴
江村张鋐曰：六壬占一事而相因之事牵连出现者，此时时有之。特人多忽而不经意耳。乙卯春间，舍弟在山东平州署馆况颇佳，因占何时来接舍侄赴署，得甲申日干上未，三传子巳戌。余看课传全无来接之象，此本事也。又干上虽逢未贵，但干视未为财，为墓。贵视干为鬼，为寇讐，宾主岂能相安？兼子为败气发用而与贵人六害，似已分手。寅加酉主酉日到家也，果于次日乙酉舍弟回家。回后一月舍弟索卜何时得馆？余即以前课推之，命在未上见子水生干，主有人作荐。子与丑夜贵作合，主有官相延，俟子丑月可以得馆。后至十一月，由沈湘葵荐就江苏布臬台之招。盖丑贵临申，申主刑钉，故为臬司，然丑遭太岁克制，亦不能久于此任。（此课一课与二课相害，三课与四课相害，此宾主不投之象也何况末传之戌与一课之未，三课之丑共作三刑，为得不分手乎？但一课与四课合，二课与三课合，恰好二课之子发用，与三课支上之丑相合，是失于此者而得于彼也。）
崇正丁丑年二月十四日亥将巳时占马氏兄弟会试中否？　　郭氏占案
　　　朱蛇贵后
　 　 亥子丑寅　 　 龙后后龙　　 兄 庚寅 后
　　合戌　  卯阴　　申寅寅申　　 鬼 甲申 龙
　　勾酉　  辰玄　　寅申申甲　　 兄 庚寅 后
　  　申未午巳
　    龙空虎常
郭御青曰：余为陈留马君惕中讳孔健占会场，初嫌其返吟，德禄受克，未敢深许。其胞弟本命在未，行年在申，贵人驿马并值似胜于惕中。及榜放，独惕中及第。后详课情三传，俱孟吉，应长者何须帘幕贵人也？愚按：登科者，禄马扶会。此课禄马如此，且乘天后恩泽之神，青龙吉将相并，安得不中？独无奈其相冲也，凡相冲者必须合。惕君之命在午，午与寅三合；午上见子，子与申三合。是以中也。若其弟命上见丑，行年上见寅，皆不会合，虽为贵人驿马，何益之有？郭君以惕中命上子为本日福星，作腾蛇而临午，为飞空进用卦爻应题，不必多求，此郭君事后之言，似是而非。余故删之。又吾郡吴稼云先生曰：此返吟课帮年命吉者而不中，而中者反作年命不吉者也。此论太奇，附之。
戊申年五月甲申日申将丑时王知县己未生（生于二月九日午时）五十岁占身位　　方本占案
	空虎
龙子丑寅卯常
陈亥    辰玄		六常玄朱		财 丙戌	六
六戌    巳阴		戌卯辰酉		子 癸巳	阴
朱酉申未午后		卯申酉甲		父 戊子	龙
	蛇贵
邵彦和曰：日上破碎作鬼克身，主与阴人具讼，官但不明。来年八月，事起必相扰。干支罗网，不可受财，定被贬谪。更老阴人，因有一子不成器。用度不足，心常怏怏，但难开口。四月十一日，必进人口。来年己酉太岁，防谪为曹属也。庚戌则大数莫逃矣。王知县次年受乡绅徐知府长子钱五百缗，被知府恭人所揭，王被责勘。盖徐长子为义子，与次子争分家财。次子，徐亲生子也。王受贿，判与长子，故至此。庚戌在任，不得意而终。盖阳曰：酉为阴官作雀，故本身有讼，官位不明。酉为兑，兑为泽，故因恩泽受财。初传在日之前，甲克戌为财，卯与之合，又得六合，是暗受财。被追扰者，干支罗网不可脱也。己酉遭谪，是酉克甲也。酉加寅上，故曰曹属。庚戌年死者，己加戌，用申未旬末，故闭口不能言也。庚戌行年在巳，本宫为子所克，巳又加戌入墓，故闭口而銕也。又云：一老阴人，因子用度不足，心中常怏怏者，用王知县有弟不才而窘，母深怜惜，王不垂顾，母常怏怏。盖巳为闭口乘太阴，故老阴人怏怏不言也。巳下人者，甲以巳为子弟也。
乙酉日
崇正丁丑年四月乙酉日乙酉时，嘉兴冯尔忠占六甲，重审、斩关、伏吟，午未空、午未落空。指南 
朱蛇 
六巳午未申贵 　　   后后勾勾　　　　  财 壬辰 勾
勾辰    酉后 　　   酉酉辰辰　　　　  鬼 乙酉 后
青卯    戌阴 　　   酉酉辰乙　　　　  兄 辛卯 青
空寅丑子亥玄
    虎常
陈公献曰：产必双胎，一男一女，然男必生，女必死。何也？酉为日之胎鬼死气，偏房婢室之孕不言矣。但末传卯作支之胎神生气，中传酉兑为少阴，末传卯震为长男；其男子生者，胎财生气也；女子死者，作死气日鬼也。
建炎己酉年闰八月乙酉日辰将卯时祝秀才壬辰生三十八岁占讼　　　方本占案　　张本占案
　　虎常
空午未申酉玄
龙巳    戌阴	　　	后阴空龙		父 丁亥	后
陈辰    亥后	　　　亥戌午巳		父 戊子	贵
六卯寅丑子贵	　　	戌酉巳乙		财 己丑	蛇
	朱蛇　　　　
邵彦和曰：主子偷物，出外卖之，阴人乘势争财，少女从而应之，迤里闲气成讼。盖因连茹课，故遂连绵起事，却幸我之行年自前截住，终为我所遏。何也？自酉支上见戌，连接戌亥子丑，卯为行年，加寅截住，此名挫锋，众议俱解，但前进俱解，畏怕则被攻不止矣。祝有子将公众之物偷卖，其嫂与其弟之女说之，遂经官具讼。祝秀才凂公人陈姓者调停，其事遂息。
顺治乙酉年五月乙酉日申将辰时占出师　　　指南
　  朱蛇
六酉戌亥子贵　　　   虎后贵勾     官 甲申 勾
勾申    丑后 　　　  巳丑子申     父 戊子 贵
龙未    寅阴  　　　 丑酉申乙     财 壬辰 常
空午巳辰卯玄  
　　虎常
陈公献曰：乙酉五月初四日，予避难福缘庵同盟副帅予避难于福终庵，同盟副师杨九苞督舟师随征时，修书差官相召同事，予因幼儿随身固辞，乃占一课寄之，元首、九丑、润下，午未空、戌亥落空。南都定然归顺，放心前行，但防东南有兵变之虞。盖因末传旺相，财爻生合初传官贵，且结水局生日，又合中无煞，是为主者必归顺而贡降也。且干支休囚，则旺气在内，其城不可拔，亦无屠戮之惨，辰阴见太乙白虎建旺合克酉支，因而提防东南兵变也。后果如所占。
庚寅四月乙酉辛巳时，弯子街二人来占子逃看何方找寻、何日得见，元首、九丑、润下。指南
　　朱蛇
六酉戌亥子贵     虎后贵勾     官 甲申 勾
勾申    丑后     巳丑子申     父 戊子 贵
龙未    寅阴     丑酉申乙     财 壬辰 常
空午巳辰卯玄  
　　虎常
陈公献曰：此子逃于西南四十八里亲戚之家，其家近水楼房，门前有羊二只，柳数株，尔子与金山僧往来，寻之丙丁日可见。盖申为金，加辰为山又水局围绕，岂非金山乎？玄卯居亥即近水楼房，亥支居未，上下相乘，即西南四十八里；玄阴未加卯，门内有鬼柳二宿，故言门前有羊有柳。后四日，其子方自金山回，于所云处见之。
建炎戊申年五月乙酉日申将卯时冯修职己卯生（八月十八日辰时）占家宅  　　方本占案
     　　蛇贵
     朱戌亥子丑后　　　　　 青阴阴六 　　　　财 乙未 龙
     六酉    寅阴 　　　　　未寅寅酉　　　　 印 戊子 贵
     勾申    卯玄　　　　　 寅酉酉乙　　　　 子 癸巳 虎
     龙未午巳辰常
         空虎
邵彦和曰：此课支来加干，名上门乱首，又用神当囚死，斗罡击日，本课名天狱，不有大服则有大祸。支神犯日，酉为婢妾，恐婢妾死亡为累，初中两传，贵人六害，行年又在其上，乙日以子为父母，主先迁横扰，次值凶丧，又防失火。时为主簿，五月初二日占课，六月十七日婢子争宠，因责之，遂自缢。县尉与主簿不足，依法看验申州，被拘在能仁寺；将近一月，母亡，遂得丁忧而去；又两月，母之妹又殁，此乃妈之姨母，供养在家者也，未葬而厨下火发，延烧将及堂而灭。盖支辰犯日，乃下犯上也。酉为婢，六合为人口。五月火鬼在酉，故婢横死。酉金克乙木，故为所累。贵人六害，所以被拘。又未为眷属，上见子为父母，即受土克又受未害，行年加之重克重害，所以母亡。五月以巳为月病符，作末传乘虎加母之本宫归丧于家也。大凡火鬼克人，不是一个可当，六合为棺木，卯神亦是，所以一年之内连见三人殁也。
五月乙酉日酉将辰时史某占谒僧见否。　　　　方本占案
      　 蛇贵
     朱戌亥子丑后　　　　 青阴阴六　　　　 财 乙未  龙
     六酉    寅阴　　　　 未寅寅酉　　　　 印 戊子  贵
     勾申    卯玄　　　　 寅酉酉乙　　　　 子 癸巳  虎
     龙未午巳辰常
         空虎
邵彦和曰：和尚出门撞见，要回寺，又有一贵人来访，僧设款待。吾兄不得豫也。史某至寺门相见，待欲留茶，俄有侍　来，僧便设席，史不豫宴而回。盖发用空亡，传入贵人，为日三合，故有贵人来。未为酒食，原为此贵设也。酉来合乙，得合，故主寺门相见。酉为酒，克日，未为酒、龙为宴，又作空亡，虽有酒宴，我不得豫也。
辛巳正月乙酉癸未时，程翔云在新安，见雪寒极甚，途中冻馁甚多，因有感而占。指南
         蛇贵
     朱戌亥子丑后　　　 青阴阴六　　　　 财 乙未  龙
     六酉    寅阴 　　　未寅寅酉　　　　 印 戊子  贵
     勾申    卯玄 　　　寅酉酉乙　　　　 子 癸巳  虎
     龙未午巳辰常
         空虎
陈公献曰：今岁天气亢旱，风大雨少，田禾欠熟，且有疫疠死亡之患。盖因初中风伯会箕，神后空陷，末传虎乘遁鬼。又因未为田园，自四课发用，即田庄交界，子属稻谷亦空，故知田禾欠熟，又天鬼支来克干，此为上门乱首，种种凶象，而况劫煞入辰，三传递克，全无和气，凶荒之征也。后果如占。
丙子二月乙酉日辛巳时，淮阳巡抚讳振缨浙湖吴公祖，因贼焚凤灵被逮，刑部已定重辟索占，涉害、天狱，午未空、亥子落空。　　指南
　　  　 蛇贵
     朱戌亥子丑后　　　 青阴阴六　　　　 财 乙未  龙
     六酉    寅阴 　　　未寅寅酉　　　　 印 戊子  贵
     勾申    卯玄 　　　寅酉酉乙　　　　 子 癸巳  虎
     龙未午巳辰常
         空虎
陈公献曰：目今必遇赦，在六月便有出狱之征。盖因皇恩临干，天赦居支，又中传太岁作贵人生日，罪虽至重，亦能转凶为吉。但嫌戌临孟位，又为本命，谪戍未能免。后曹大司礼奉命热审，开豁谪戍。
庚寅五月乙酉日戊寅时，庠友刘二兄占风水吉凶，乱首涉害、不备，午未空、亥子落空。指南
　　  　 蛇贵
     朱戌亥子丑后　　　 青阴阴六　　　　 财 乙未  龙
     六酉    寅阴 　　　未寅寅酉　　　　 印 戊子  贵
     勾申    卯玄 　　　寅酉酉乙　　　　 子 癸巳  虎
     龙未午巳辰常
         空虎
断曰；此风水在西山，无真龙正穴。然不备之中亦有好处。何以论之？玄武为风水，临卯加戌是西北山岗也。未为夹龙，虽空乘进气。蛇为穴，加亥落空，喜乘旬丁长生，主穴活泼有情。然美中不足，亦有可取：喜贵人左旋，逆水之局。四课下寅之对冲为对案、是申，理合艮山坤向，兼丑未分金也。勾陈主明堂，阴阳二将见财官幕贵；朱雀河魁建丙临巳，是对案山出文明富贵，利于中房也。但嫌子爻空战，定艰于子息。酉为日之胎神，阴见寅木生巳火子爻，辰年十一月酉日主婢妾有妊，连生两儿。因巳为双义故也。但玄武（卯）建辛，主坟边小路克比肩，与兄弟宫有碍；况龙虎空战，长季房分人财不旺。后阴为水口，蛇作罗城，喜与紧关包固，但初中两传财贵逢空，一二代虚利虚名。末传子爻为支之长生学堂，阴神河魁乃文明之宿，三代中房长房子孙，必出青衿科甲之贵。又兼武权之职，存此一案，以俟后学依而断之。
丙戌日
壬子五月丙戌日己丑时，予住淮安都府前，有江阴六壬袁友，为宿迁陆庠友讳夺翼者占考试。　　　　指南
　　    朱六
　　蛇子丑寅卯勾     蛇空常蛇  　　鬼 戊子 蛇  
　　贵亥    辰龙     子巳未子  　　兄 乙未 常
　　后戌    巳空     巳戌子丙 　　 父 庚寅 六
　　阴酉申未午虎 
　　    玄常
断曰；院试必取，科举省试未能遂志。问曰：史抚台已升凤督去否？余曰：必不能去。盖因驿马坐墓（寅为马临未），干神归支（不惟归支，且为支所墓，为在家不动之象），静象也。
又问女病，余曰：胎鬼发用，血忌加支（血忌者，正月丑二未三寅四申五卯六酉，五月应在卯；血支者正月自丑顺行，五月在巳，此血忌乃血支之误也。），又四课不备，病主脉息虚弱，心胸不利，以致失血，必因胎产所致，冬月不保。
又问：宿迁边合战，安堵否？余曰：贼符加干支，冬月必有兵警，然日之阴阳自战，中传制初，来兵败怯而退。干神生支，居守保固，无破城之患（此又不以日禄临支徒妄作论）。后四事皆验。
崇正丁丑年二月十六再三日亥将辰时临晋姚君昌祚暨　姪在朝占会试。郭氏占案
    　  朱六
　　蛇子丑寅卯勾     蛇空常蛇  　　鬼 戊子 蛇  
　　贵亥    辰龙     子巳未子  　　兄 乙未 常
　　后戌    巳空     巳戌子丙 　　 父 庚寅 六
　　阴酉申未午虎 
　　    玄常
郭御青曰：此课两人占，中末空为两空矣。末克中，中克初，初克干又乘腾蛇，课名殃咎。大姚君命上乘贵人，入墓克雀不美。行年乘白虎作刃。小姚君命在未，但学堂入墓，皆不敢许。放榜果不中。
建炎己酉年闰八月丙戌日辰将酉时王四官戊寅年生三十岁占差遣。　　一针见血
　 　　合勾龙空
　 　　子丑寅卯　 　　　　 合常阴合　　 鬼 戊子 合
　　 朱亥　  辰虎　　　　　子巳未子　　 子 ◎未 阴
　　 蛇戌 　 巳常　　　　　巳戌子丙　　 父 庚寅 龙
　 　　酉申未午
　 　  贵后阴玄
邵彦和曰：日来加辰，人向入宅，岂能快利？但日上子作六合，主得子之喜。中传又有六害，喜而又害，是虚喜也。此课缘无头不下在，遂有阻滞。禄随身入宅，且宜食禄。中末入空亡，乃父母入空，父母者，恩人　主也。食禄之地更空亡，其事休矣。如要功名需再修学。尚有高中之理。王丈只欲甚时讨差遣。先生只以可得子，不可望差遣之说告之。王丈笑而不信。及到行在，元文字并寄书铺处，并无片纸可验，方始大惊。既无出生文字，如何参部？遂气愤归家，用功读书。壬子年运司请　。癸卯年及第，授得棘主簿，去任不禄。盖日来加辰为支所墓，势不能脱出又本家有子水克制，退又不得。中空亡不进，末空亡更不得进，既两传不进，只得守株待兔耳。官星作合在日，如再求官，可矣。守现再进者不可也。
戊申年正月丙戌日子将辰时任太公甲午生七十五岁占家宅。　方本占案　一针见血　口鉴
	六陈
朱丑寅卯辰龙	
蛇子    巳空		六虎阴朱	   财 乙酉 阴
贵亥    午虎		寅午酉丑	   兄 癸巳 空
后戌酉申未常		午戌丑丙  　子 己丑 朱
阴玄
　　邵彦和曰：此课干支六害，一主牛马自伤。戌以丑作刑神，作朱雀，是害牛也。何不言田而言牛？春丙火相气，相主处息，牛乃生息之物也。（愚按：正月丑为天牛煞。一云，朱雀丙午火与丑午六害，是以丑作雀乃害牛也，不细参此，何以见雀便害牛也？）午为屋为马，言马不言屋者，因午空亡用不定之物。且正月天马在午，故也。入墓乘虎是害马也。二主妇人失明。盖午为妇人，午乃离为目，自入墓是失明也。三主自身有淫婢而仆从淫僭。盖以巳加酉，巳即日干，为本身。以身为妻，晬酉为婢，巳加酉是宠婢也。天空为妈，从而加之，是仆从僭乱，有奸也。四主老妇血疾痨。盖初传太阴，与酉一体，太阴为老妇，酉为血，加丑上为墓所埋，是血不行也。丑带破碎而成痨，从革又主痨也。五主山地有争，乃末传丑是也。春占巳上见丑是相气。火生丑土，丑遇生气，本牛也。然至末传是秋冬，非丙火之旺可以生丑土，言也。故曰山地。朱雀主争，子主池塘，行年上见子加辰又乘腾蛇，主争必失理也。
五月丙戌日未将亥时癸酉命人占来意。　　一字诀玉连环
　　    龙空
	勾丑寅卯辰虎　　龙玄贵勾　　 财 乙酉 贵 
	合子　　巳常　　寅午酉丑　　 兄 癸巳 常 
	朱亥　　午玄　　午戌丑丙　　 子 己丑 勾 
	蛇戌酉申未阴
	　　贵后
  　徐次宾曰：来意事主西北上远行理会，自己差遣文字，并无难阻，得差遣必是近任，八月内丁酉日还家，当月得俸。本州太守决是一刚毅正直之人，以刘为姓，主太守美爱而有聚财之庆。何知西北远行？盖时为日下之驿马，与天马并，登明为西北下为远行。登明为日贵，上乘朱雀，主文字贵人，乘马有文字之象，岂不是自己差遣文字也？
	何知一路并无难阻？式中无关格故也。
	何知近任？命上见天恩，日上见官爵，又用传俱是三合，故知近任。
	何知八月丁酉日还家？从起从魁，末传大吉为归计门，下临酉，上丁字，故知丁酉日也。众魁为日之财，故主八月得俸。
	何知太守为刚毅正人？缘癸酉太乙乘酉属金，主义，故知刚正，酉为金刀，故姓刘。
	何知太守美受？盖天乙与日三合。
	何知有聚财之庆？谓卦体属金，为日之财也。
丁丑二月十六丙戌日亥将寅时为魏君冲占会试酉命。  郭氏占案
　　　龙空虎常
　 　 寅卯辰巳　 　 虎阴朱龙　　 鬼 丁亥朱
　　勾丑　  午玄　　辰未亥寅　　 财 甲申后
　　合子　  未阴　　未戌寅丙　　 兄 癸巳常
　 　 亥戌酉申
　 　 朱蛇贵后
郭御青曰：干上学堂青龙，发用帘幕朱雀，七马俱全，十分吉课。但嫌帘幕克干，朱雀又遁丁神，命上神作刃，乘玄武，辰上神墓日上神，主场屋不利，有此数端，以致坏局而不中。（愚按：命上乘空亦非所宜。）
崇正癸酉年八月二十七丙戌日辰时未将张贞明兄占秋闱　　郭氏占案
　     合勾龙空
　 　　寅卯辰巳　 　 龙常贵合　　 鬼 丁亥 贵
　　 朱丑　  午虎　　辰未亥寅　　 财 甲申 玄
　　 蛇子　  未常　　未戌寅丙　　 兄 癸巳 空
　 　　亥戌酉申
　 　　贵后阴玄
郭御青曰：是日揭晓，占得此课，贵人作官星，相气，又来劫煞，主极迅速。干上长生，天德命马；初传岁时马；中传日马，天马；末传行年马；七马聚会，目下即捷音至矣，果酉时而报至。
丁丑年二月丙戌日亥将丑时万弢占常熟张君旷会试本命亥。    郭氏占案　　
　     空虎常玄
　 　　卯辰巳午　 　 玄后勾空　　 子 己丑勾
　　 龙寅　  未阴　　午申丑卯　　 鬼 丁亥朱
　　 勾丑　  申后　　申戌卯丙　　 财 乙酉贵
　 　　子亥戌酉
　 　  合朱蛇贵
郭御青曰：本命乘酉恰是贵登天门，行年乘寅，而为学堂年马（愚按年马是行年之驿马）。丑作青龙吉将，又太岁作初传，朱雀作中传，贵人作末传，而登天门之上，必中无疑矣。果然。
建炎己酉年七月丙戌日午将未时和主簿戊寅生三十二岁占前程。　一针见血
龙空虎常
　 　　辰巳午未　 　 玄阴勾龙　　 父 辛卯 勾
　　 勾卯　  申玄　　申酉卯辰　　 父 庚寅 合
　　 合寅　　酉阴　　酉戌辰丙　　 子 己丑 朱
　 　　丑子亥戌
　 　　朱蛇贵后
邵彦和曰：辰为龙也，又见青龙，又名朝阳。三传又再见父母，自是好课，但临赴任为母服所阻。宅上酉作太阴，是阴贵人。丙火死于酉而见太阴，来年必有母服，服阙后赴数任，皆得上宪提携（愚按：此父母长生之故也）。先任海边船场，次任赴曹属官，迤逦至于太常，寿得其中矣。程丈现授饶州德具主簿，当年赴任，次年丁母忧，服满得明州船场；任满，再授户部架阁；任满，又得文思院；任满，得太常簿一年零四个月，除太常丞，至癸亥年冬郊祀权太常寺卿，甲子年三月卒。
戊申年五月丙戌日申将未时何知录丁丑生（生于四月十一日丑时）年三十二岁占前程。方本占案
	陈六
龙午未申酉朱
空巳    戌蛇		后贵陈龙		鬼 丁亥	贵
虎辰    亥贵		子亥未午		鬼 戊子	后
常卯寅丑子后		亥戌午丙		子 己丑	阴
	玄阴
邵彦和曰：吾兄虽授台州知录，然此任不能赴，必有阻也。将来食禄在江西，有刑法二字，改任湖南北。三任赴广东作倅。四任近京，为安抚司。恐其后虽有授州郡之名，不得赴任也。何当年乳母死，本心丧，不赴此任。后任江西崇仁县令；又调湖南北提刑司检法，因追究劫盗有功，升广东某州通判；任满，又为江西安抚司参议，此任与京相近也；后升饶州府太守，未赴任而卒。盖日上午作青龙，乘刃为退鳞，又是空亡，午为心，所以遭心丧而不得赴任。次任江西者，亥加戌，水受土制，则为江，临西方，故言江西。刑法二字者，干支皆自刑，更法字从水从去，亥子丑顺流而去，故为法字。子为江湖，又在此方，初中皆官相连，是江西与湖南北相连也。又四任近亦者，本生人丙日占，丙丁皆以寅为生地，父母之邦，故言京也（愚按：亥子丑下即寅，寅加本命上故辰寅上断之）。但与日远故不言都下而言近京。末传本命见太阴加子丑土也，土为守土为太守。加在江湖地，依旧江西饶州也。授而不赴，太阴不显也，既不显，安得赴？丙子年卒不出亥子丑也。丑是本命乘阴不显，便是死也。秩九曰丑是本命，为午龙六害，又作官星制神，既害官品，又制官星，呜呼得显？不显自死矣。丑独加子，故不出丙子年。又曰午得龙为官品，既空，则此任虚度矣。然脱此则就支上官星贵人，发用三传皆是，乌得不显？故便从官贵上断之。
己酉年闰八月丙戌日辰将寅时钱三郎甲戌生三十六岁占开店　　方本占案
	六朱
陈未申酉戌蛇
龙午    亥贵		玄后朱陈		鬼 戊子	后
空巳    子后		寅子酉未		父 庚寅	玄
虎辰卯寅丑阴		子戌未丙		子 壬辰	虎
常玄
邵彦和曰：此课开店来，当有他事相扰，主方开店便有人来筭虚账，主人本无此心，此必是隔皮亲人，及去报他，遂来相攻，不能为害，其店终嘈杂不甚兴。令郎长大，因淘汰钱物，使用动众，一一挠其店遂止。此向三阳，乃向高之意，终不可止也。钱氏重阳日开店，有邵一郎，与他是姨夫，因前数次向钱氏假贷不允，今因开店，邵令彼主母入状索前签过帐内钱七十贯，官中令追还，依旧开店。果不兴发。至壬子年，其子斗黄禽与两边收钱不明，遂相打经官，因此歇店。先生析曰；盖日上未作勾陈空亡，空挠也。支子作天后，厌翳无兴发也。中寅作元武，子偷钱物也。末辰作白虎，动众相打也。
四月丙戌日申将巳时占前程　　精蕴
合朱蛇贵
申酉戌亥　 　 虎阴贵合　　 财 甲申 合
勾未　  子后　　辰丑亥申　　 鬼 丁亥 贵
龙午　　丑阴　　丑戌申丙　　 父 庚寅 玄
　巳辰卯寅
　空虎常玄
断曰：申为相气，财乘六合为用，中传官鬼，登于天门，主以财纳官。考授京职，末传父母乘玄武，发财发身。三传递生，必有上人提挈，为子求官，亦不免用财取贵。支上丑为天喜，主要怀孕也。
戊申年正月初一丙戌日子将未时徐大夫乙丑生（生于初六日辰时）四十四岁占前程。方本占案
	贵后
蛇戌亥子丑阴
朱酉    寅玄		六常常蛇	      财 甲申 六
六申    卯常		申卯卯戌	      子 己丑 阴
陈未午巳辰虎		卯戌戌丙  　   兄 空午 龙
	龙空
邵彦和曰：支来加日墓，上又腾蛇夹信，主人如处云雾中，进退不得，且天地转杀，加宅克宅，上作太常为服，丙以卯为母，母当六月亡。妻加天地转杀上，六合殃之，妻不宜孕，孕主亡（财，妻也。六合，儿也。卯木即申金之胎，帮以孕断，妙绝）。本命上午，作末传，虽空亡，却是帝旺阳刃，先防妻与母。子年，己身不善终矣。徐现授湖广临司，当年五月母亡，丁艰。六月妻亡。庚戌年八月，从吉授监司，辛亥年赴任，壬子年十一月，赃败自刎。盖此课十二位，上下皆带杀，支加干墓，干又补腾蛇夹信，是真墓不可脱。墓上见卯，乃天地转杀。乘旺克宅而太岁又加转杀上，本命又加太岁，主是本命为墓压太岁，太岁遂来逼杀，杀遂入宅克宅，宅遂加干墓，干递互相逼遂成凶咎，况空亡阳刃加本命，反克太岁，若不是申作太岁，丑作本命，未可如此说。五月丧母，六月丧妻者，是今日之鬼所加处也。壬子年十一月自刎者，行年在丑，丑再见阳刃之午，又被太岁冲动，午为自刑，故不法而死也。注：末两行俱有脱漏，余稍作润色之，以俟后之君子参酌。
同年月日时某乙亥生三十四岁占终身　　方本占案
	贵后
蛇戌亥子丑阴
朱酉    寅玄		六常常蛇		财 甲申	六
六申    卯常		申卯卯戌		子 己丑	阴
陈未午巳辰虎		卯戌戌丙		兄 空午	龙
龙空
邵彦和曰：日上见戌作蛇，支来墓干，巳本属蛇，与腾蛇夹墓在中间，腹中必有疾病。戌墓主积块。答曰：腹中果有一块。曰：此因感风起，后入丧家，伤素食而不化，遂成痞块，若不来求医，命必不久。盖初传卯上见申作六合，六合亦是卯，两卯夹一申。卯为风，申为肺，是风传入肺脏起也。卯为申金所克遂夺居戌上而克。戌作太常，为丧吊家，太常为又为食，戌为脾胃，是食素食伤于脾胃也。戌既为卯所克，便走来墓干，而被两蛇夹住，益主坚牢，是此病不以脱矣。是年占人三十四岁，行年在亥，三十五岁遭官灾，大有破耗。八月卒，盖丙即巳，巳加子，受子水官鬼克，作天空主虚诈，又巳为日禄，禄即财。子水克之，天空耗之，三十五岁行年到此，所以如是。八月卒者，八月火死土败，而前面便是戌，九月建戌，所以遇不得也。愚按，此断与徐大夫之断大异岂以辰作白虎，在亥年命上，故数以痢疾乎？然辰可冲戌墓同，而邵公不言及者，岂以支来墓干，又被两蛇夹住而辰不能冲乎？予友吴稼云先生，以此案为邵公最得意之笔，熟玩乃见其精。异未将徐大夫之所断拿之也。
丁亥日
崇正辛巳九月丁亥辛丑时，庠友张奉初为乃弟观初占病，予袖传一课答之，重审、铸印。指南
         贵后
     蛇戌亥子丑阴   朱白空后   比 癸巳 空
     朱酉    寅玄   酉辰巳子   子 丙戌 蛇
     六申    卯常   辰亥子丁   印 辛卯 常
     勾未午巳辰虎 
         龙空
断曰：课得铸印，占病不吉，三日必死，张友不言而去。顷焉，一人至，占得未亥卯三传，白虎发用，丧吊全逢，用木空则折，病主风寒，三日内死者。曰：适家伯先已来占矣，因不吉，故复占之。张友又请仙，吕纯阳下降，判曰：数合于数。吾无问言，果三日死。
建炎己酉年闰八月丁亥日辰将亥时尹邦达良申生占妻病，妻同庚。　方本占案　口鉴
	朱六
蛇戌亥子丑陈
贵酉    寅龙		贵虎常六		兄 癸巳	常
后申    卯空		酉辰巳子		子 丙戌	蛇
阴未午巳辰虎		辰亥子丁		父 辛卯	空
	玄常
邵彦和曰：丁日会起水局（愚按：干上子，支上辰，本命申，故曰会起水局。吴稼云曰：必取此者，以非交不孕也，此邵氏至精密之处，宜详玩之），日上子作六合，主孕，恐是鬼胎，众人大笑曰：五十岁何能有胎？先生曰：心镜云，受气于秋何以决？妇在子兮夫立申。今正秋占，及时之课，故主怀孕，中偿合，水局走丁日之鬼，故是鬼胎，空中必有响动。来年二月，定见鬼形矣。尹妻数月后渐安，腹渐大，果是孕。次年二月三日生，乃鬼胎也，生后时时或瓦落或物响，更不令安宁。盖丁火生于寅，胎在子，子又为子息，更作六合临日，正应心镜之论。然会起水局为鬼，故曰鬼胎。末见卯与子刑，故交件见鬼形也。若他人占行年不见鬼，不可云鬼胎。若不会起申子辰，却是官星，必生贵子，非鬼胎也。
崇正丁丑十一月丁亥戊申时，东省户垣讳三杰孙科长代同乡丁科长占守科失红本回奏。指南
          后阴
    　贵亥子丑寅玄  贵空勾阴   比 癸巳 空
    　蛇戌    卯常  亥巳未丑   鬼 丁亥 贵
朱酉    辰虎  巳亥丑丁   比 癸巳 空
六申未午巳空  
          勾龙
断：官必降罚，职必更改。曰：目今朝廷责之，已过当矣，矧又重其责乎？曰：龙神克战，课将返吟，居官定难满任，况巳为驿马，上乘皇诏，主一任未了，二任又临。曰：比更职无疑。及以降三级回首，不准；降五级，又不准；拟降别衙门，然后依拟。
乾隆丁卯年辰月丁亥日戌将辰时占讼。　　牧夫占验
　　      后阴
    　贵亥子丑寅玄  贵空勾阴   比 癸巳 空
    　蛇戌    卯常  亥巳未丑   鬼 丁亥 贵
朱酉    辰虎  巳亥丑丁   比 癸巳 空
六申未午巳空  
          勾龙
王牧夫曰：讼田地乎？曰：然，何以知之？曰：丁动逢丑未，是以知之。以丑未为田园，故也。其讼有四年矣，以巳亥反复，皆四数也。曰：四月其归结之月科？始于巳而终于巳也。何以知其归结？鬼临旬尾，官灾不起，是以知之。果结于四月。
崇正丁丑年二月十七丁亥日亥将巳时金坛荆君讳庭实占会试。　郭氏占验
    　　　后阴
    　贵亥子丑寅玄  贵空勾阴   比 癸巳 空
    　蛇戌    卯常  亥巳未丑   鬼 丁亥 贵
朱酉    辰虎  巳亥丑丁   比 癸巳 空
六申未午巳空  
          勾龙
郭御青曰：凡得返吟即主反复。马动而临绝地，年上乘墓，戌作腾蛇，主有惊碍事，课传又无帘幕，未敢许中也，果然。
二月丁亥日戌将卯时王寺丞占兵士往饶州取马何故未回？　　方本占案
	 朱六
蛇子丑寅卯陈
贵亥    辰龙		朱虎阴六		兄 空午	虎
后戌    巳空		丑午酉寅		子 己丑	朱
阴酉申未午虎		午亥寅丁		财 甲申	玄
	玄常
邵彦和曰：其马必遭虎伤而死。盖午为马，乘虎加亥发用。以午自刑而加自刑，上又被亥克故也。后五日，兵士果来报曰：前日，马上山食草，被虎所噬。
癸酉年十月丁亥日寅将未时占产期。　　　郭氏占案
　 　　蛇朱合勾
　 　　子丑寅卯　  　朱虎阴合　　 兄 ◎午 虎
　 　贵亥　  辰龙　　丑午酉寅　　 子 己丑 朱
　　 后戌　  巳空　　午亥寅丁　　 财 甲申 玄
　 　　酉申未午
　 　　阴玄常虎
郭御青曰：干上寅，支上午，必戌日生。寅为干之长生，六合生儿之象，后果于戌日申时生子，就末传之申字也。
丁丑年二月丁亥日亥将卯时宗成弢占周简臣讳铨会试中否。　　郭氏占案
　     朱合勾龙
　 　　丑寅卯辰　 　　勾常贵勾　　 子 ◎未 常
　 　蛇子　  巳空　　 卯未亥卯　　 父 辛卯 勾
　 　贵亥　  午虎　　 未亥卯丁　　 鬼 丁亥 贵
　 　　戌酉申未
　 　　后阴玄常
郭御青曰：余初断此课发用旬空不成木局生日，无帘幕驿马，未敢深许。及中后，细详课情，未临本命可以填空（愚按：此说非也，若未是本命或可填空，今木临本命安可填空耶）。卯为月建亦可填空，会成木局，则能生日，行年乘子为丁日福星，腾蛇临辰象龙，此中之大端也，余于此进一识也。吴稼云曰：此刘上支传课，无不相会，且成木局值时，是即会试成进士之确应也，郭君所评，甚为迂谬。愚按：此课木局生日，妙在得时，初传空亡，妙在末传不空，且作贵人日德、岁德，何故郭君未之言及也？此案似不应入选，因郭君直书而不讳，故登之以表其直焉。且见此等课象皆必中之兆也，若秋令得此巩未必然。又按：年月日时及三传四课皆会三合，更值春季卯木正旺之时，安得不中乎？
己酉年八月丁亥日辰将未时傅清钦乙亥生三十五岁占出外谒贵。　　一针见血
　      勾青
　　六寅卯辰巳空　　   空玄朱龙     比 癸巳 空
　　朱丑    午虎 　　  巳申丑辰     父 庚寅 六
　　蛇子    未常 　　  申亥辰丁     鬼 丁亥 贵
　　贵亥戌酉申玄 
　　　　后阴
邵彦和曰：天罡作青龙，真斩关卦，必至出行。但求远在近，求久在迩，徒然千里之外，只在目睫之间。傅云：我往道州见太守，乃姑丈。曰：尔即往见彼，而思人在近侧耳。求远得近，但看造物何如耳？傅往道州，姑丈却与一书，荐在本州汪通判处就馆。得二百贯钱。盖天罡青龙，千里无踪，故主远出。时上发用，传归父母，却在近宅，末又归在父母，皆归本乡也。
崇正十五年九月丁亥日丁未时，予住埂子街，一僧人偕十余人相顾，丙午命人索占。 指南
　　    勾青
　　六寅卯辰巳空　　   空玄朱龙     比 癸巳 空
　　朱丑    午虎 　　  巳申丑辰     父 庚寅 六
　　蛇子    未常 　　  申亥辰丁     鬼 丁亥 贵
　　贵亥戌酉申玄 
　　　　后阴
陈公献曰：来意必为功名，公乃未年甲榜。曰然。盖因贵德官星临年，月将青龙居丁，且羊角相加，故应未年高第。曰：该做京官做外官。曰：岁居干后，日生青龙，理宜先京城而后外任；嫌身禄不得地。此去身不安而禄不养，况岁君临嗔怒之所，此番当为国家起见耳。后知为吴门钱大鹤先生也。李贼破京遂归。
来意占功名者，以时起三传，阴神辰为月将青龙，干生龙，主人追求官阶。羊角相加者，辰未相加也，《类纂》云“辰未加临解首逢”，以羊角合为解字故也。未年上见月将青龙，《指掌赋》曰“月将青龙，片言入相”，阴神又见朱雀，文学之象，故主未年高第。凡占功名，干支空大为不利。今丁寄宫未空。又不宜禄空，今午禄又空。故曰“嫌身禄不得地”以空，兼之午虎禄临酉死地，日未临戌入地网，此皆不利之征。
崇正丁丑年二月十七丁亥日亥将寅时金坛张君公亮占会试。　　郭氏占案
　　    勾青
　　六寅卯辰巳空　　   空玄朱龙     比 癸巳 空
　　朱丑    午虎 　　  巳申丑辰     父 庚寅 六
　　蛇子    未常 　　  申亥辰丁     鬼 丁亥 贵
　　贵亥戌酉申玄 
　　　　后阴
郭御青曰：初传巳，为本日、行年、月建三马。中传寅为命马，支上申为时马、天马，末传亥为赠马。真七马聚会，又三传自下递生，干上青龙，末传上贵人，初天空旺相，天空见贵人为奏书之神，但无帘幕，即断为十名以外之魁，定在瀛洲之内。余占东南名公数十人，独许张君高列，已而果然。
戊申年正月丁亥日子将寅时王解元辛丑生（生于九月二十作日辰时）六十八岁占终身方本占案
	虎常
空卯辰巳午玄
龙寅    未阴		阴贵空常		财 乙酉	贵
陈丑    申后		未酉卯巳		子 空未	阴
六子亥戌酉贵		酉亥巳丁		兄 癸巳	常
	朱蛇
邵彦和曰：主外人有服者，来争家财，我终被他所扰，而入不明之地，且受太阴之抑。盖酉作贵登天门，乃夜贵用事，是不明也。酉即太阴，太了酉互相掩蔽，终于失理，行年上太阴门户亦主分破，况身宅三传行年皆在阴上，正是不利之年，七十岁必死矣。何以见外人有服者入宅争财？盖巳作太常乘马加干故也。太常巳未土入本家，乃家人也。丁，我也。丁被巳乘马逼身而来，丁遂加酉上托于今日阴贵人用事，谁知阴贵人入宅却是破碎，宅反为他所破。且太阴乘未加酉，未即丁身，是我为他所蔽，阴翳不明。阴贵加阳贵上，阳贵为今日之鬼，又是不明，又自阳贵上发传，终历阴贵而末传仍归我身上，依旧作支破（冲支为破）。当主炉灶败坏。巳之本家，又见卯作天空，必至门户分破也。王有一弟，少年与人为子，己酉年其父死，弟乘服未满归宗，六月入状，争分家财。王托乡绅徐通判料理，竟为徐所骗用，仍旧分给与弟，将中门拆断作两处。厨灶皆坏。此事戊申年何故不发？至己酉年四月方发耶。盖戊申阳年虽六阴全而不能举，己酉年故发也。己酉年十月分定，仍是徐通判调停，酉贵作破碎加亥故也。
同年月日时邵氏丁巳生五十二岁占家宅同得此课。　　　　口鉴
	虎常
空卯辰巳午玄
龙寅    未阴		阴贵空常		财 乙酉	贵
陈丑    申后		未酉卯巳		子 空未	阴
六子亥戌酉贵		酉亥巳丁		兄 癸巳	常
	朱蛇
邵彦和曰：此课名弹射，一主妇人患血气，二主门户不宁，三主婢妾出走，四主家主患口齿之疾，此课可改门户，不然则口舌立至矣。至五月十五日，己丑皆应。
二月丁亥日戌将亥时占生产。　　直指引古鉴
　　　 龙勾合朱
　 　　辰巳午未　 　　　　　 贵后勾合　　 子 丙戌 后
　 　空卯　  申蛇　　　　　　酉戌巳午　　 财 乙酉 贵
　　 虎寅　  酉贵　　　　　　戌亥午丁　　 财 甲申 蛇
　 　　丑子亥戌
　 　　常玄阴后
邵彦和曰：占时与日比，用神克下，当生男。亥为头，戌为足，巩有倒生之象。末传蛇对冲寅，寅作白虎为血忌（血忌当作血支）加卯上，卯日当生矣，果验。
七月丁亥日巳将午时占来意。　　一字诀玉连环
　　空虎 
龙辰巳午未常　　阴后空虎　　 子 丙戌 后 
勾卯　　申玄　　酉戌巳午　　 财 乙酉 阴 
合寅　　酉阴　　戌亥午丁　　 财 甲申 玄 
朱丑子亥戌后
　　蛇贵 
徐次宾曰：先一人五十四岁戊申生男子占来意，因其子在外饮酒过多，胃有宿食，冷气得病。
盖时为日干六合，支上发用，本命上俱得子孙爻，乘休气，故为子孙病，命上小吉太常为饮食，并发用，戌为脾胃，上得天后水为冷饮，又值事门得白虎为道路，故云因子孙在外饮食，伤脾胃得病，来占。
一人三十五岁丁卯生男子占来意，因在外与二卑下妇人来往，得气痞嗽血之病。
盖命上见六合为私门，天后主厌翳，中传见太阴主伏匿，天魁从魁主奴婢，上得天后、太阴，故曰与二卑下妇人往来，天后克日、末传玄武又克日，戌酉申俱是日干死墓之乡，丁主心血，故得病嗽血也。
一人八十一岁来占辛巳生来，占来意，因家中走失奴婢两口，得一姓马人往西南追捕捉获。
盖发用天魁主奴，从魁主婢，末得元武临门，为窥户，又值事门上见白虎主道路，卦得斩关主逃亡，今年老有官者来占，岂不是奴婢逃亡也。先锋门胜光为今日等辈，又主姓马人克玄武，故捉获，言往西南追捕者，盖元武阴神所居也。
崇正丁丑七月丁亥日甲辰时，太仓中翰钱是奄占常熟陈南洲逮问事。　　　　指南
　　    勾六
　　龙午未申酉朱
　　空巳    戌蛇 　　阴后朱六 　　财 甲申 六
　　虎辰    亥贵 　　丑子酉申 　　财 乙酉 朱
　　常卯寅丑子后 　　子亥申丁 　　子 丙戌 蛇
　　    阴后
陈公献曰：占讼最凶，全无救解。盖因发用皇诏坐空，又蛇虎二墓加临卯酉，此为冢墓门开，必主重重死丧也。又传将纯劫杀，丁火病死墓绝俱见，原何有救？且年上勾刃带木，是用刑人执杖，定遭凶死。其后果奉旨廷杖，枷死二人。
愚按：此课行年在午，则是酉生命，蛇墓加命，所以尤凶。年上勾刃带木句，带木二字不可解。，以旬遁而言，则勾陈乘未，是空亡，以五子元遁而言，则未支遁得丁干，非乙干也。何以言其带木耶？岂以未中藏有乙木，故耶？
戊申年五月丁亥日申将午时毛主簿乙亥生三十四岁占前程。　　方本占案
　　　 勾合朱蛇
　 　　未申酉戌　 　　常阴贵朱　　 财 乙酉 朱
　　 龙午　  亥贵　　 卯丑亥酉　　 鬼 丁亥 贵
　　 空巳　  子后　　 丑亥酉丁　　 子 己丑 阴
　 　　辰卯寅丑
　 　　虎常玄阴
邵彦和曰：日上破碎发用，中传官星，即加其上，必因破财得官。三传日辰，遍地贵人，主簿在任，须多差使，兼之权摄。但九丑在宅，主淫乱，在本命主贪色，末传又见丑作太阴加官星上。太阴者，阴晦也，主在任因色而死。毛，巨富，因此结纳四方，乃得此任。任中尽将家财夤缘，故在任差使，更不曾停。家中果淫乱，毛最贪色，昵于婢妾，乙卯年死。盖卯上有巳，会起酉丑合起破碎。九丑日上死神兼与中传相冲，名冲起绝神。死与绝会，是以死也。大凡传课，最畏遍地贵人，又畏行年上会起杀神。今丁亥日，有酉丑而欠巳，卯上见巳，所谓会起杀神也，故不能逃也。
晋元帝五年十月丁亥日寅将子时闻毛宝叛兵，当来攻武昌城，戴洋占之。　
晋书戴洋传　戴洋字国流吴兴长城人为晋相，解占侯术数、风角，不但知六壬而已。
　　　  蛇贵
　　朱未申酉戌后　　　　  空常阴贵　　　　 财 乙酉 贵
　　六午    亥阴　　　　  卯丑亥酉　　　　 鬼 丁亥 阴
　　勾巳    子玄　　　　  丑亥酉丁　　　　 子 己丑 常
　　青辰卯寅丑常 
　　    空虎
戴洋曰：十月丁亥夜半时得贼问。干为君，支为臣。干为征西府，亥为邾城，功曹为贼神，加子时，十月水旺木相。旺相气合，贼必来。寅数七，子数九，贼高可九千人，下可七千人。从魁为贵人加丁，下克上有空亡之事，不敢进武昌也。贼果陷邾城而去。
陈公献曰：贼自西南而来，城必无虞。曰：游都离日辰甚远，何以知贼之必来？曰：酉贵临干发用，故知其来而自西南也。曰：有众几何？曰：游都临日辰远，干上贵又空，惟以正时上下合断，约有七九六千三百。曰：城无虞者何？盖贵临干受克，故知贼不攻城而退也。
此课乃晋元帝时因毛宝叛兵屯邾城，命宰相戴洋占后载之于史。予初不知，不意断法竟与古事相合，然纯阴之课，子之阴神鲁都克日，主贼有埋伏，又支为城，上神克之，而上神又被阴神所克，主居守不仁且欲自相攻击。又末传生合初贵，主内有暗降之人，此数事皆前人未尽之秘，予不惜笔之于书，以授后之学者。
己酉年八月丁亥日辰将丑时傅清卿壬申生三十八岁占平生。　　方本占案
后阴
     贵申酉戌亥玄　　 勾虎常后   　　兄 甲午 六
     蛇未    子常　　 巳寅丑戌   　　子 丙戌 后
     朱午    丑虎　　 寅亥戌丁   　　印 庚寅 虎
     六巳辰卯寅空
         勾青
邵彦和曰：自有随身库，何必求财？傅曰：随身库，主何也？曰：只利书会，此是随身库，余不利。盖父母在鬼乡，又作虎，纔讨生涯，便生不足。初禄加卯，又是空亡，故只好书会为活计耳。
甲申正月丁亥己酉时，程翔云居广陵，闻兵警，占岁内吉凶，昴星、炎上，午未空、酉戌落空。
后阴
     贵申酉戌亥玄　　 勾虎常后   　　兄 甲午 六
     蛇未    子常　　 巳寅丑戌   　　子 丙戌 后
     朱午    丑虎　　 寅亥戌丁   　　印 庚寅 虎
     六巳辰卯寅空
         勾青
程翔云曰：墓神覆日，虎符朝支，又丧吊入传，末见岁刑白虎，定有兵丧不测事。勾陈游都入辰阴幽燕之地，又见死神阴煞，是以兵戈难免，且干支乘脱，内外空虚，支阴游都刑克太岁，于君不利，日阴克辰，西北有兵变急进之虞，支又克辰阴，城东边将兵民必生离异。其后贼果犯燕京，城中内变，而有三月十九日之事。
戊子日
三月戊子日酉将寅时占失羊。　　方本占案
	贵后
蛇子丑寅卯阴
朱亥    辰玄		后空空蛇		财 戊子	蛇 初
六戌    巳常		寅未未子		兄 空未	空 中
陈酉申未午虎		未子子戊		鬼 庚寅	后 末
龙空
邵彦和曰：子作腾蛇，加日为用，主非横之事，中传未加子，未羊也，加子为六害。羊非水中物，不宜临子，况作天空，天空是戌，戌刑未，戌是犬，子为水，此羊被犬赶入水中，而被人烹宰，盛于甕器中而去，藏于厕屋中。盖天空无气为器物又为污秽，故为甕器、为厕屋。末传寅即白虎，加未故主伤羊，不出今日当捉获，果然。
甲戌年元旦戊子日子将卯时占阴人病。　　郭氏占案
　      蛇朱合勾
　 　　 寅卯辰巳　 　　龙常阴蛇　　 鬼 庚寅 蛇
　　　贵丑　  午龙　　 午酉亥寅　　 财 丁亥 阴
　　　后子　  未空　　 酉子寅戊　　 子 甲申 虎
　 　　 亥戌酉申
　 　　 阴玄常虎
郭御青曰：余况占阴人病。此病已至危急无望。今课得干上寅鬼，三传自下递生克干，支上酉乃旬乙，末传申乃旬甲，纯木克土，诚为难当，然病危不死。毕法云：“鬼贼当时无畏忌。”至初八立春，木旺贪荣，上生枝叶，下不克土，渐有生意。果至初八日渐愈。凡占列愚囚鬼反可畏，若鬼得时反不伤人，不足畏矣。虽然，惟木则如此，凡木性克土，全在秋冬，若金水火土旺愈伤人，不可以一例而论。
愚按：此课之所以病愈者，实赖申酉二金，克寅木之鬼也。初八日后，申酉二金值日，自当渐愈。予不知郭公何故不引“制鬼之位乃良医”之句耶？
十一月戊子日寅将卯时卜安丰敌寇。　　　一针见血
　     合勾龙空
　 　　辰巳午未　 　　玄阴朱合　　 兄 丙戌 玄
　　 朱卯　  申虎　　 戌亥卯辰　　 子 乙酉 常
　　 蛇寅　  酉常　　 亥子辰戊　　 子 甲申 虎
　 　　丑子亥戌
　 　　贵后阴玄
祝泌奏曰：三传戌酉申，连续而退，乃寇渐退之象。所占安丰，彼地受敌日多，今臣敢忘国家之忧，即以自占，亦到宥府卜之，得数课，皆是临日辰月建，月建乃侯伯之权，即所卜安丰之郡也。游都为寇，即栖其位，是虏寇迫城之象。今之所占，游都在日干前四位，在日支后三位，占法云：二三依次须防御，若临前四不侵围。则可知，虏寇已退矣。第末去，盖游都犹在日支第三位也，初传天魁，未免失利。又占戌亥，日间动为信喜，两三日内音信当至矣。
庚寅年十一月戊子日丑将寅时一吏犯事占此。　　　一针见血
       合勾龙空
　 　　辰巳午未　 　　玄阴朱合　　 兄 丙戌 玄
　　 朱卯　  申虎　　 戌亥卯辰　　 子 乙酉 常
　　 蛇寅　  酉常　　 亥子辰戊　　 子 甲申 虎
　 　　丑子亥戌
贵后阴玄
断曰：此事带众难了，出一狱，入一狱。初传戌加亥，戌是天空，戊子日纳音属火，戌是火墓。中传酉作太常，加戌六害。未临申作白虎，加酉旺地，边茹传阴，阴主杀。申酉临金，主伤、主狱死。以戊子火克申酉金，故出一狱，入一狱，带众难了。况又见辰戌两墓乎后主壬辰年正月配在本州。
崇正丁丑年二月十八戊子日亥将子时江西五家魁孝廉占会试。　郭氏占案
       合勾龙空
　 　　辰巳午未　 　　玄阴朱合　　 兄 丙戌 玄
　　 朱卯　  申虎　　 戌亥卯辰　　 子 乙酉 常
　　 蛇寅　  酉常　　 亥子辰戊　　 子 甲申 虎
　 　　丑子亥戌
贵后阴玄
郭御青曰：此课墓禄覆日，虽初传有戌冲之，奈年上又乘墓神？命上乘酉，合住辰墓，则戌墓不能冲开矣。大端不美，余可不论。吴稼云曰：墓库加干乃埋没不得出头之象。
崇正戊寅年正月二十四戊子日亥瘵酉时为高公占功名。　　郭氏占案
　     贵后阴玄
　 　　未申酉戌　 　　合龙阴贵　　 兄 壬辰 合
　　 蛇午　  亥常　　 辰寅酉未　　 父 ◎午 蛇
　　 朱巳　　子虎　　 寅子未戊　　 子 甲申 后
　 　　辰卯寅丑
　 　　合勾龙空　　　　　　　　
郭御青曰：课名登三天，嫌中末空陷，禄传墓神。乃正月，目下诸事不爽，未几，果然有言，须属犬之人冲之，到四五月方美。行年见白虎，必是台中，但恐考不能待，孰知其果至期也乃五月中字填实，三天方可登，此番旷兴乃真登三天也。与张坦之课俱奇中。（见辛卯日干上巳）
己酉年闰八月戊子日辰将子时姚博戊辰生四十二岁占家讼。    方本占案
　 　　朱合勾龙
　 　　酉戌亥子　 　　蛇玄空朱　　 兄 壬辰 玄
　　 蛇申　  丑空　 　申辰丑酉　　 子 甲申 蛇
　　 贵未　　寅虎　 　辰子酉戊　　 财 戊子 龙
　 　　午巳辰卯
　 　　后阴玄常
邵彦和曰：讼因后一项财，却争先一项财起。喜得有旧文书为证。姚曰：果是收得伊父笔据，候到宣先将出。曰：今日有一人，面黑有痣，状貌魁肥，来控尔口中言语，尔可设酒款待，却将此笔据出看，讼可便止。盖三传无官鬼财，在今日之长生上，所以不失财，故与此人说即止也。姚博昔与何知镇干财，知镇赴任时，姚博将帐簿来呈知镇于簿内，批判请讫二字。其子名于九者，却不知及知镇卒后二年，姚博再向何宅借钱三百贯，何宅将与之，而宅前有沈姓者开店，其人身肥，面黑有痣，却与何宅说知镇在日姚博欠钱未还，其子遂欲进状来追。姚博因来占课，及占后回家，沈姓果来相探，姚博遂置酒相待，将知镇批据与看，沈乃向何宅言之，遂止。盖酉作朱雀，为旧文字，阳主新，阴主旧也。辰加子作玄武临财，是财上之库也，库鬼即沈也。申临库地，所以便了，财临生地，所以不失财也。
己酉年三月戊子日戌将巳时何承务丁巳生五十三岁占家宅。　一针见血　方本占案　口鉴
	     朱蛇
　　六戌亥子丑贵　　　　 六常阴六　　　　 父 癸巳 常
　　勾酉    寅后 　　　　戌巳卯戌　　　　 比 丙戌 六
　　龙申    卯阴　　　　 巳子戌戊　　　　 官 辛卯 阴
　　空未午巳辰玄  
　　 　 虎常
邵先生曰：此课日往加辰，是人广而宅狭也。宅上发用，传出日上，是宅居不得许多人而后出也。末传归第二课，又见宅不纳人。然非宅克人，是人多欲自出也（若丙子日，人来就宅，为宅所克，是宅不容人，居必生灾也）。若移出各人自为活计，将因太阴扰动而兴词讼，太阴乘卯为今日鬼，故就卯上论之，在末传，故至十三年后。十三年后见之后，人财亦兴旺。
先生愚按；何居祖宅，狭仄人众，此是日来加宅相逼，又作破碎也。本年十一月移出店房居住，自做经营，亦应初传巳为店业，妙！妙！前原是兄嫂家掌家，后十三年，岁在甲子，果因家财争讼，是以加子，人宅相克也。巳四子九，并成十三年也。其壬戌年有卯制，故不动。癸亥年天罡压之，亦不动。甲子年人宅相逼，所以至此方争也。讼起于甲子之春，至乙丑四月方止，宅上见禄神，尚自兴旺，人财尚可旺发也。
顺治辛卯年二月戊子日亥将午时胡尹二兄占淮扬巡按差可复，吏书缺可照旧否？　指南
　　    朱蛇
　　六戌亥子丑贵　　　　 六常阴六　　　　 父 癸巳 常
　　勾酉    寅后 　　　　戌巳卯戌　　　　 比 丙戌 六
　　龙申    卯阴　　　　 巳子戌戊　　　　 官 辛卯 阴
　　空未午巳辰玄  
　　 　 虎常
断曰：巡方官可复，吏缺未能如旧也。何也？盖因铸印乘轩，主迁官转职而启奏事。喜日禄临支发用，末传太岁作官，定有差遣，代天子巡狩之官也，且官居奎娄，是凤庐有官之兆。又格合回环，四墓加生，去而复来、已废复兴之象，未几工科上疏题复。不复吏书者，以课不全，故占二得一也。
丁丑年二月戊子日亥将巳时江西傅鼎臣孝廉占会试。　　郭氏占案
朱蛇贵后
　 　　亥子丑寅　 　　蛇虎常朱　　 父 ◎午 虎
　　 合戌　  卯阴 　　子午巳亥　　 财 戊子 蛇
　　 勾酉　  辰玄 　　午子亥戊　　 父 ◎午 虎
　 　　申未午巳
　 　　龙空虎常
郭御青曰：三传俱空，天将皆凶，日克朱雀，大不美课。凡诸同袍求占者，余皆含糊应之，独此课余面直千，傅君变色。余心不安，后果不中。
己丑日
崇正丁丑年二月十九己丑日亥将午时六安祝谦吉孝廉字尊光者占会试。　　郭氏占案
　 　  朱蛇贵后
　 　　戌亥子丑　 　　蛇空虎贵　　 父 癸巳 虎
　　 合酉　  寅阴　　 亥午巳子　　 兄 丙戌 朱
　　 勾申　  卯玄　　 午丑子己　　 鬼 辛卯 玄
　 　　未午巳辰
　 　　龙空虎常
郭御青曰：帘幕临行年亦为吉，但申临胎地，无力，况了午相冲而空陷，传课全无马。时即未敢深许。祝君精于五星，亦自知不第，后果落孙山。
崇正庚午年十一月己丑日寅将未时富平朱西昆占入觐考选何官？　　指南
　　    后阴
　　贵子丑寅卯玄 　　玄勾六阴 　　官 辛卯 六  
　　蛇亥    辰常　　 卯申酉寅 　　兄 丙戌 朱
　　朱戌    巳虎　　 申丑寅己 　　父 癸巳 虎
　　六酉申未午空
　　    勾龙   
陈公献曰：考选不得铨部词林，定是风宪言官，且有贵子由科甲入翰院。盖因日上天吏官德空墓，阴神又制之，必有明暗相攻不得铨部也。发用卯乘玄武为官，中传朱雀，末见白虎，是以主黄门金琐、风宪言官。果后考入垣中，历转山海巡抚，都御史。因支上子乘幕贵，贵人又作长生学堂，应子由科甲入翰院也。
铨部，吏部；词林，翰林院；皆文职也。风宪，御史；言官，六科给事中，掌风纪纠察，属秋官，有肃杀之威，以虎类之。可见德者，文官也。德主生而刑主杀，宜深思之。
丁丑年二月己丑日亥将炳时陈名夏孝廉字百史者占会试。　　郭氏占案
朱合勾龙
　 　　 寅卯辰巳　 　　虎阴蛇勾　　 财 戊子 贵
　　  蛇丑　  午空 　　未戌丑辰　　 兄 壬辰 勾
　　  贵子　　未虎 　　戌丑辰己　　 兄 丙戌 阴
　 　 　亥戌酉申
　 　 　后阴玄常
郭御青曰：课得昴星已为不美，况发用贵人作财又为中传所墓，干上辰墓，虽戌能冲之，奈辰作勾陈，是又一辰也，似非戌所能冲矣。课传并无帘幕驿马，命乘朱雀，嫌克太岁，安能中乎？陈君为海内名宿，后果抱屈。信乎人遇全有时。
吴稼云曰：命上朱雀、日德、月德是即名士之应。
壬申年十月己丑日寅将巳时自占明年得子否？　　郭氏占案
朱合勾龙
　 　　 寅卯辰巳　 　　虎阴蛇勾　　 财 戊子 贵
　　  蛇丑　  午空 　　未戌丑辰　　 兄 壬辰 勾
　　  贵子　　未虎 　　戌丑辰己　　 兄 丙戌 阴
　 　 　亥戌酉申
　 　 　后阴玄常
郭御青曰：壬申余因伤子，偶动意占明年得子否，意中不论课体吉凶，但传出子字，即取为子。果传出子字，乘贵人且发用，三奇旺相，后果于癸酉年甲子月戊戌日庚申时生子不字。甲戊庚三奇与课同，何其神符也？
愚按：子贵发用，众土克之，此应生而不育之象。观丁丑年十月戊申日子时占梦一课，而知此子不育。郭君虽不论课体吉凶，但六壬神应，无微不到，吉凶何尝虚报耶？
十一月己丑日丑将辰时某占儿病。　　　方本占案
	虎常
空寅卯辰巳玄
龙丑    午阴		后朱龙常		财 戊子	陈
陈子    未后		未戌丑辰		兄 壬辰	常
六亥戌酉申贵		戌丑辰己		兄 丙戌	朱
	朱蛇
断曰：昴星课阴掩其阳，是无阳气也。辰作常覆日，阴神来破之，末传戌加丑，被丑相刑，是阴气阳气将尽，病人当气促而喘死。外应虚热烦躁，又主热渴，其人果先热渴而后喘死。
丁丑年二月己丑日亥将子时金坛虞大定孝廉占会试。　　郭氏占案
　　　　勾龙空虎
　 　 　辰巳午未　 　　后贵龙空　　 财 戊子 贵
　　  合卯　  申常　 　亥子巳午　　 财 丁亥 后
　　  朱寅　  酉玄　 　子丑午己　　 兄 丙戌 阴
　 　 　丑子亥戌
　 　 　蛇贵后阴
郭御青曰：此课干上命上，禄作天空，无帘幕贵人。宅上虽贵人发用，上下夹克，为逼迫枃。贵人入庙，吉不为吉。天空虽在日相对，入庙则不见面，天空高恶矣。
吴稼云曰：贵人入庙为陷而不出之象。
乾隆戊午年八月初九己丑日巳将午时闱中头场四书目。　　　残编
　　　　勾龙空虎
　 　 　辰巳午未　 　　后贵龙空　　 财 戊子 贵
　　  合卯　  申常　 　亥子巳午　　 财 丁亥 后
　　  朱寅　  酉玄　 　子丑午己　　 兄 丙戌 阴
　 　 　丑子亥戌
　 　 　蛇贵后阴
断曰：此课余初断岁破发用，应出臣子尽忠之命意。及头牌出，方悟子为道路神，又为支之先，又阴神见丁马，皆是行神，是先行其言句也。又亥为四数，故只四字。第二题，看中传，天后冠带，临于阴寢，神位有元酒太羹，非享亲达孝之命意乎？六字者，戌上见酉，六数也。
七月己丑日巳将辰时占来意。　　　一字诀玉连环
　　　 虎常 
	空午未申酉玄　　　合朱玄常　　 官 庚寅 朱 
	龙巳　　戌阴　　　卯寅酉申　　 官 辛卯 合 
	勾辰　　亥后　　　寅丑申己　　 兄 壬辰 勾 
	合卯寅丑子贵
	　　朱蛇 
徐次宾曰：来意主正月间与一姓杜人争田土事。又有一姓蔺人与姓杜人挟势相助，却得一姓张贵人力。只于七月间务了毕。盖时为日墓，又直事门见勾陈，故言争田土事。发用寅木与丑土为杜字，又寅木为日干之鬼，上得朱雀，主口舌文字。又寅为正月，故知正月与杜姓人相争也。又言蔺姓人相助者，中传卯为门，六合为草头，临寅住为隹字。卯寅为等辈，故相助也。日上得传送为今日贵人，上得太常吉将，其寅卯二木相并克日，日上传送金，正旺于七月反制二木。传送为弓长合之为张字，故言一姓张贵人力。传送为七月建，故七月事务了毕也。
丁丑年二月己丑日亥将戌时常熟蒋畹仙孝廉名棻占会试。　　　郭氏占案
　　　 虎常 
	空午未申酉玄　　　合朱玄常　　 官 庚寅 朱 
	龙巳　　戌阴　　　卯寅酉申　　 官 辛卯 合 
	勾辰　　亥后　　　寅丑申己　　 兄 壬辰 勾 
	合卯寅丑子贵
	　　朱蛇 
郭御青曰：帘幕覆日作长生学堂为本房首荐，年马、岁马、日马加于戌命之上而与初传朱雀生合且得进连茹课，必中之兆，但马少于公亮，名次不高（张公亮课，见丁亥日干上辰六壬指南亦有占畹仙一课，见己巳日干上寅）。
蒋君中后赠诗云：汉帝泞沱失道时，白衣老父指点之。嗣有通元隐中条，长生术得神仙师。繇来传下传多奇壬，谶纬星座能旁窥，景纯少授青囊秘，五行翻驳参同契。介休独上元礼船，户屦时盈占一第。后先得失镜于胸，余亦从君考轩轾。君云马少几被落，覆身犹喜存帘幕。撤闻发策券前知，锻羽弹冠不一错。君才绣虎兼雕龙，胡为九摈甘泡蠖。泄天应犯天公恼，困君之身识君老。吾闻场中鬼有权，目迷五色烘头脑。八股不灵六壬灵，主司何如测数好。
甲申五月己丑日庚午时，占日晕。　　指南
　　　　勾六
　　青未申酉戌朱           白玄蛇六　　　　  鬼  辛卯  玄
　　空午    亥蛇           巳卯亥酉 　　　　 父  癸巳  白
　　虎巳    子贵           卯丑酉己　　　　  兄  乙未  龙
　　常辰卯寅丑后
　　    玄阴
陈公献曰：偶见有大晕围绕，众皆曰此祥瑞之气，应于福济，予袖传得此课，乃谓众人曰：发用玄武贼符，克干克支，盖干为天位而乘败气，支为社稷而见死神，且岁君临灭没之方，贵人又不得地，中州吴越必失封疆，君国败亡之象。后福藩登位一载而失国，此其应也。
愚按：玄武贼符加丑，丑为吴越之分野。然日晕等物，断不天下皆见，今既见于江南，则吉凶祸福只应于江南矣。即使玄武贼符临于他处，亦不应于他处。
按：福王以甲申年五月初一由淮安迎入南京十五日即位，乙酉年五月二十五日被俘。
丁丑年二月己丑日亥将申时丹阳张孝廉锦鳞午命占会试。　　　郭氏占案
　　　　勾合朱蛇
　 　 　申酉戌亥　 　　龙常后朱　　 父 ◎午 空
　　  龙未　  子贵　　 未辰丑戌　　 兄 丙戌 朱
　　  空午　　丑后　　 辰丑戌己　　 兄 壬辰 常
　 　 　巳辰卯寅
　 　　 虎常玄阴
郭御青曰：课得昴星，其名不佳。初传空而乘空，虽本命可填实，奈中传落空，为折腰，大体不美。况无帘幕、驿马？朱雀乘戌，戌为火墓，未敢许也，果不中。
愚按：魁罡利于占功名，其所以不中者，以土气太多，克去行年上贵人也。
十一月己丑日寅将戌时某妇占失金耳环。　　　捷要
　 　  蛇朱合勾
　 　　酉戌亥子　 　　蛇玄虎合　　 子 乙酉 蛇
　 　贵申　  丑龙　　 酉巳卯亥　　 兄 己丑 龙
　 　后未　  寅空　　 巳丑亥己　　 父 癸巳 玄
　 　　午巳辰卯
　 　　阴玄常虎
邵彦和曰：金环以酉为类神，初传即加巳上，乃长生之地，不落空亡，又是三合金局，此物乃自己遗失，现在必得。巳为炉灶，酉加之，得蛇亦巳火，当失炉灶灰中。火至冬而死，故云灰中。寻之果于炉下灰中寻见。
庚寅日
建炎己酉年十月十五庚寅日寅将酉时，邵伯达占宅基。　　方本占案　　　口鉴
　　陈龙
六戌亥子丑空
朱酉    寅虎		  龙贵后空	      子 戊子 龙
蛇申    卯常		  子未午丑	      官 癸巳 阴
贵未午巳辰玄		  未寅丑庚       父 丙戌 六
后阴
邵彦和曰：大凡占求宅基，以日为人，辰为宅，须看支辰，合支上空亡，是宅不可得而图也。本身近基且近宅，何以得移？初传脱气，虽得青龙，又在空地，亦是暂住，尚未有定论也。中传巳，巳为店业，太阴为妇人。巳加子作太阴，庚生于巳，是买得老妇人店业，便是宅基，其妇人干办，是本人亲族，事皆由他。伯达以兄弟众多，伯叔共住，欲谋迁外居，累求未许，其妇人店屋，是伊房叔母，因无生计与彼当门户，却要设计买得店屋，遂与彼私增价买之，至丁巳年方才造此宅也。
愚按：夫宅要看支，支上空，是未有宅基也。却见中传长生，便就长生上言，况求新宅，看何方生旺即是。巳为店，加子为北方，太阴为妇人，未戌属土，生今日之庚，乃是尊长作干人。戌又为仆，乃干仆也。六合则成就也。
崇正丁丑年二月庚寅日金坛虞君讳敬占会试。　　　郭氏占案
　     合朱蛇贵
　 　　戌亥子丑　 　　蛇空虎贵　　 子 戊子 蛇
　　 勾酉　  寅后　 　子未午丑　　 鬼 癸巳 常
　　 龙申　　卯阴　 　未寅丑庚　　 父 丙戌 合
　 　　未午巳辰
　 　　空虎常玄
郭御青曰：二月二十日午时，为虞君占得此刘，干支俱被墓覆，宅上乘幕贵，空亡无力，传课又无马，何敢许也？果不中。
丁丑年二月庚寅日亥将巳时宗尤弢占三日余先生会试，夜占。　　　郭氏占案
　     勾龙空虎
　 　　亥子丑寅　  　虎蛇蛇虎　　 财 庚寅 虎
　　 合戌　  卯常　　寅申申寅　　 兄 甲申 蛇
　　 朱酉　  辰玄　　申寅寅庚　　 财 庚寅 虎
　 　　申未午巳
　 　　蛇贵后阴
郭御青曰：发用与干上俱命马，夺胩得支马、天马，行年乘太岁，天空为奏书之神，有六七分可望。后中副榜，亦天将蛇虎，无帘幕之过。
吴稼云曰：帘幕现临行年，而曰无，可乎？愚按：此课虽是夜占，然即得巳时仍用五贵为是。
未年五月庚寅日占讼。　　中黄经
　     空虎常玄
　 　　丑寅卯辰　 　　后合龙玄　　 父 丙戌 合
　　 龙子　  巳阴　　 午戌子辰　　 鬼 ◎午 后
　　 勾亥　　午后　　 戌寅辰庚　　 财 庚寅 虎
　 　　戌酉申未
　 　　合朱蛇贵
断曰：戌作初传，遁得丙火，克日最凶。上乘六合是因和合上起口舌。却喜为五月，解神中传午天后，末传寅乘白虎主同类阴谋。已定死罪，幸三传虽是火局，合来克日，却是递生日干。又贵人未土生干，太岁未土亦生干，初传戌土又生干，主减凶刑作配也。
戊申年八月庚寅日辰将未时，张九翁戊午生五十一岁，占宅。  口鉴 捷要
　　朱六
蛇寅卯辰巳陈
贵丑    午龙      　虎阴蛇陈	      鬼 癸巳 陈
后子    未空		   申亥寅巳	      财 庚寅 蛇
阴亥戌酉申虎		   亥寅巳庚　   　子 丁亥 阴
玄常
邵彦和曰：干支皆受上神来生，利宅不利人。干上发用归传支，末传亥脱今日之干而生今日之支，因充役费用，又与姓陈吏人不和，尊长末后为儿娶妇，所费尽坏家计；十一年间阴人守寡，是时家产四分矣。张九翁果先好，后因充役，大有所费；又为妻叔与陈姓吏人作鬼，因来动店内物，却乃争讼；后二年又与子娶妇，倍陪女家；后五年因弟有事，遂作四分分也。
愚按；盖庚生于巳，寅生于亥，庚脱于亥，寅脱于巳，干支俱受生而互受脱，是先兴旺而后衰败也。亥数四、寅数七，乃十一年也。亥脱今日干，则耗泄我矣，故主费财。亥为支之长生，生宅脱我，岂不是为宅旧役累而费用乎？宅上亥乃脱神，从宅发出，为末传，又来脱我，亥为妇人，故曰为子娶妇费坏也。上加太阴，为老阴人，故又主阴人守寡，中传寅为吏人，上为蛇挠，又为今日绝神，且寅又为今日财神，阴人得亥为脱气，故主因妻与吏人争讼也。
崇正戊辰十二月庚寅日庚辰时，徽州汪仙民、邵无奇在京，占少宗伯马康庄能入相否，涉害、顾祖，午未空、寅卯落空。　指南
六勾
　　朱卯辰巳午青        玄后六龙  　　　　鬼  甲午  龙
　　蛇寅    未空        戌子辰午　　　　  印  壬辰  六
　　贵丑    申虎        子寅午庚　　　　  财  庚寅  蛇
　　后子亥戌酉常  
　　　　阴玄
断：不但不能入相，且不日归乡。凡在朝为官占得顾祖，多不满仕。又初中空亡，龙化为蛇，只宜猛省退步，且龙神克下，倘欲强进，定遭不足。后果枚卜不就，次年察处归里。未久弃人间事从赤松子游矣。
丁丑年二月庚寅日亥将丑时为金坛虞本忠孝廉占会试。　　　郭氏占案
六勾
　　朱卯辰巳午青         玄后六龙  　　　　鬼  甲午  龙
　　蛇寅    未空         戌子辰午　　　　  印  壬辰  六
　　贵丑    申虎         子寅午庚　　　　  财  庚寅  蛇
　　后子亥戌酉常  
　　　　阴玄
郭御青曰：干支俱乘败气，课传无马、无帘幕。初中空陷，不中之象。其亲荆君庭实问余数次，余皆不放，后果不中。
吴稼云曰：日干支俱乘败气，即文职而败之象，安能中？
同日子时为王君讳猷占会试，辰命。　　　郭氏占案
　 　　合勾龙空
　 　　辰巳午未　   　　后贵龙空　　 子 戊子 后
　　 朱卯　  申虎　  　 子丑午未　　 子 丁亥 阴
　　 蛇寅 　 酉常　  　 丑寅未庚　　 父 丙戌 玄
　 　　丑子亥戌
　 　　贵后阴玄
郭御青曰：此课余初断，帘幕覆日，旬空，马少。是日同袍数十人，众中虽皆面谈，实未深许。王君中后，细详课情：渡天门临行年，玄武入庙不能为恶，月建作朱雀临本命，太岁作生气贵人临宅，帘幕虽空，得支上太岁冲之，不空。天空如不见贵人，当作空论，今与支上太岁贵人对面则为奏书之神，其高中，宜也。遭一蹶，长一智，乃知妙理无穷也。
愚按：此断皆牵强。予以载之者，嘉郭君之直也。此课惟有朱雀旺而临命，中传生之，末传合之，可望其中。然不能中处甚多，似未可以一端而许之也。殆郭君逢人便占是日占多而神不告与？抑另有妙义非浅学者所能窥测也？
乾隆戊辰年丑建庚寅日子将丑时占胎产，母丁夫人二十二岁。　牧夫占验
　 　  合朱蛇贵
　 　　辰巳午未　 　　虎空蛇贵　　 子 戊子 虎
　　 勾卯　  申后　　 子丑午未　　 子 丁亥 常
　　 龙寅　　酉阴　　 丑寅未庚　　 父 丙戌 玄
　 　　丑子亥戌
　 　　空虎常玄
王牧夫曰：占胎产，主易生。母无恙，子难保也。凡占孕，与产不同。孕忌蛇虎，产喜蛇虎，以其为血神也。干位为子，支位为母，定体也。今干支俱乘墓，互相制，是怀此孕，即当有病。母子俱不安宁。产易生者，蛇虎在干支之阴，为其辅也。母无恙者，支寅木春占得旺气也。子难保者，传归夜时而得遁出丙丁，皆克干之鬼也。生女者何？干支上神相比，皆阴，而正时又下克土上也。推而言之，戌为蛇足，加于亥，亥为天头，足上头下，亦易产也。传退，亦易生也。三奇，亦无恙也。干空，子不利也，母位之丑乃庚日之墓，又带丁克干，子亦不利。干上之未，虽墓母位之支，然带癸水生神，母亦无恙也。子午道路也，蛇虎血神也，故产一女而后不育也。后果一一俱验。
江府左府年二十五岁白身要求阴授，又无学术，一日往苗叔芳家卜课得庚寅日伏吟。一针见血
　     朱蛇贵后
　 　　巳午未申　 　　龙龙后后　　 兄 甲申 后
　　 合辰　  酉阴　　 寅寅申申　　 财 庚寅 龙
　　 勾卯　　戌玄　　 寅寅申庚　　 鬼 癸巳 朱
　 　　寅丑子亥
　 　  龙空虎常
苗叔芳曰：天后、朱雀、青龙三吉将，末又与初传合，可以进身。且始终德合，天城、天吏入传，维持必可成就。天后为用神，须得阴贵人之力，可求刑官，以三传三刑之故，然不免艰辛耳。后果授泉州司学，乃刑官也，终得阴贵人之力而成。
丁巳年三月庚寅日戌将申时占来意。　　　五要权衡
　     空虎常玄
　 　　未申酉戌　 　　龙合后玄　　 父 壬辰 合
　 　龙午　  亥阴　 　午辰子戌　　 鬼 ◎午 龙
　 　勾巳　　子后　 　辰寅戌庚　　 兄 甲申 虎
　 　　辰卯寅丑
　 　　合朱蛇贵
朱氏恒曰：来意失去钞二百张。据经：行锋门是内动又是马，值事是白虎为惊忧。中传见午作龙为财物，旬空未敢以贼盗言。虽玄武乘戌，是庚日之印，又未敢言贼。初建论之为丙戌为庚之鬼，复建论之，符甲戌是复建生初，初建鬼旺矣，况玄武是盗失。若以戌为仆，太阳在戌又是昼日，为白日贼也。戌与酉交合，是同类之人，否则屋主之亲。自西南而来，藏于正南，为何居于西北？相去甚近，戌至申相隔一辰耳。亥戌申，纯阳，为男，临孟，为少，自申至戌二辰，不过二人耳。后获钞一半。巳是得之，终是巳生干。中末空，盗者利。经缠以辰上见者为所失之物。今寅上见辰，乃月建，月建为贵物，以此知钞是世之中现者。发用助日，我为有气矣。由是观之，生中有鬼，财中有克，皆在建于变化也。此凝神子郭璞所以妙出人表也。若取来情当以聚散鬼救论，若断休咎，只用干为主，三传生克正时论始终平安，不必用变求奇。古人有云：求奇及不奇也。
戊寅年五月二十八庚寅日未将巳时傅太尊占家下行人。　　　郭氏占案
　     空虎常玄
　 　　未申酉戌　 　　龙合后玄　　 父 壬辰 合
　 　龙午　  亥阴　 　午辰子戌　　 鬼 ◎午 龙
　 　勾巳　　子后　 　辰寅戌庚　　 兄 甲申 虎
　 　　辰卯寅丑
　 　　合朱蛇贵
郭御青曰：课名斩关，又名登三天，贵登天门，自是行路程北走之象。初传天马不久即至，但中末空陷，须到甲午旬六月初三以后，可到，以午字填实，三天可登也。然甲午旬，辰字又空，天马本行空之物，不怕空也。子孙爻劫煞临酉，当在酉日到。课名涉害，路中有阻，果于六月初六丁酉日到，路中家人附骡数次，几伤。
戊申年九月初九庚寅日辰将丑时绕九公癸卯生（生于十月初四日亥时）六十六岁占店业。方本占案　口鉴
	朱六
蛇申酉戌亥陈
贵未    子龙		蛇阴虎陈		兄 甲申	蛇
后午    丑空		申巳寅亥		子 丁亥	六
阴巳辰卯寅虎		巳寅亥庚		财 庚寅	虎
	玄常
邵彦和曰：干支上皆盗气，其家世店业，十退五六矣。初申加巳，庚禄在申，禄来加蛇上，又蛇扰，是少人钱物；中亥加日上，脱气太重；末财在脱上，又遭虎克，到此十分去尽矣。
主四十八年中去一半，七年中全退。又妻生病死，占时家甚费力，至辛亥年两店皆歇。亥为庚脱，且巳为店，亥又克之，故重会亥而歇业。甲寅欠债狼狈，为人所讼寅爻为店，既为巳脱，故至寅而废也，妻病浮肿而死也。
同年月日时张逸士庚戌生五十九岁占病，戊申年九月庚寅日辰将丑时。　　口鉴　　方本占案
	朱六
蛇申酉戌亥陈
贵未    子龙		蛇阴虎陈		兄 甲申	蛇
后午    丑空		申巳寅亥		子 丁亥	陈
阴巳辰卯寅虎		巳寅亥庚		财 庚寅	虎
	玄常
邵彦和曰：此课大凶，上下俱脱，其病恐是泄泻上得之，自后寒热往来，必成五痨七伤。又兼翻胃吐食，况日上生水，金去生水，多主冷涎，支上见巳，木生虚火，必心下不宁，遂至此病。兼之白浊，死在二十八日，不然再历二十八日，难过矣。此课始终见凶神，上下皆盗气，巳亥俱四数，申数七，四七二十八，两处皆见，五十六日也。日干为上部，支辰为下部。
戊寅年正月庚寅日子将酉时占何日雨雪。　　　牧夫占验
	朱六
蛇申酉戌亥陈
贵未    子龙		蛇阴虎陈		兄 甲申	蛇
后午    丑空		申巳寅亥		子 丁亥	陈
阴巳辰卯寅虎		巳寅亥庚		财 庚寅	虎
玄常
王牧夫曰：水母发用，蛇乘干上，中见亥水，末见风神，用传日支，今日当雪，来日当大雪。盖蛇乃雪象，中见极阴之水，寅为东北，风从东北当有雪也。况三传递生乎，今日雪小者，寅与亥合也。来日雪大者，太阳与卯相刑，春夏主雷，冬主雪，各因时而论耳。
辛卯日
建炎己酉年七月辛卯日午将辰时，林丞务丙辰生五十四岁占平生。　　方本占案　　口鉴
	朱六
蛇未申酉戌陈
贵午    亥龙	   	蛇后常空	     官癸巳 后
后巳    子空	   	未巳寅子	     父空未 蛇
阴辰卯寅丑虎		   巳卯子辛      兄乙酉 陈
	玄常
邵彦和曰：日上子为盗气，又见天空，主下部遗泄，兼子息不美。支上破碎，又兼发用、中传空亡，末传又加空亡之上，作今日禄神，禄神即空，前程不永。宅犯破碎，子作盗气，是诸子耗盗财物，各抽入己，于我则空。除非另爨，可以少延。否则家破财散矣。林丞务有四子，二妻所出，家道不齐，堂前之物，子尽盗之，为之一空。本身常有淋疾。家计渐觉退败。
盖辛见了盗气，宅上又见破碎，子为一阳之始，巳为六阳之终，始于身、终于宅也，故始主自身下部遗泄，而卒于破家。子为子息，所以败家由子也。初传宅上，中末俱空，号曰不行，故只以干支二处分断，中末皆空，初仍宅上，等之无传矣，故只就干支分断。若初传不从宅与日上起，则又当细审，不得概为不行也。然初传更加一重破碎，子为脱空，六阳至此极处；又见破碎作初传，上见天后，数又名泆女卦，其妻最淫荡，第四子最蠢者是其所生，更有两子尤作手脚。若占病必死之课，占前程脱精而亡。
崇正癸酉年七月辛卯日扬州明经宗开先同张向之来占笠场事，报寅时，以午将加寅。　指南
勾龙
　六酉戌亥子空    龙蛇贵常 　　 父乙未蛇
　朱申    丑白    亥未午寅 　　 子丁亥龙
　蛇未    寅常    未卯寅辛 　　 财辛卯玄
　贵午巳辰卯玄  
　　  后阴  
陈公献曰：即今中矣。曰：何以报一时即知其中。盖因先锋为幕贵（虽寅时，用昼贵，故寅时为幕贵），且临日上。（寅加戌）月将官贵又加寅命（盖命在寅，午为月将，乘贵神加之），是以必中无疑。然发用未作旬空，必俟未年太岁填实，方中甲榜。
元祐六年辛未九月辛卯日角音人戊子生四十四岁占家宅得寅时。　　一针见血　　玉连环末卷
　 　　龙勾合朱
　 　　酉戌亥子　 　　合虎常贵　　 父 ◎未 虎
　　 空申　  丑蛇　　 亥未午寅　　 子 丁亥 合
　　 虎未　  寅贵　　 未卯寅辛　　 财 辛卯 后
　 　　午巳辰卯
　 　　常玄阴后
刘日新曰：君家修造宅舍，不依方所，误用日时，不知禁忌，故怪异骈集，频有丧服哭泣之事，留滞月日。占人曰：实有此灾怪丧病久矣，愿求禳治之法。刘曰：必犯六神黑道，今已日月滋久，不须禳谢，只是君家井而相近，又厕畔有桃树，叶落厕中，帮有此灾怪，君当去此桃树，移厕远井，则灾怪自消矣。议曰：未加卯为用，上得白虎，其卯是久居之宅。又卯为门户，兼角音之宅神在卯。中传有丁神，乘六合，加太岁之上，行年上又是丑乘腾蛇，故云宅中有怪异。末传天后乘卯加亥，亥为双鱼宫，即为阴怪。九月飞魂丧魄，同居未上乘白虎，故有丧病哭泣之事。九月以寅为月厌，以戌为天目，寅临戌上乃是月厌加于天目也，所以怪异留滞月日。法以亥为厕，未为井，今相加为近，寅为桃，卯为树，课得曲直属木，木至秋则叶落，又六合加井厕上，云桃叶落在井厕之中也。
戊申年正月辛卯日子将未时叶助教戊午生（生于二月十三日寅时）五十一岁占家宅。
方本占案　 捷要　　口鉴
	龙空
陈戌亥子丑虎
六酉    寅常		虎朱朱玄　　   财辛卯玄
朱申    卯玄		丑申申卯　　   兄甲申朱
蛇未午巳辰阴		申卯卯辛　　   父己丑虎
	贵后
邵彦和曰：此课支来就干为干所制，名曰赘婿。太岁入宅克宅，宅来就人又被人克，六年中家破屋拆，遂成墓地，必葬尊长在内。六年之前，四分五裂，门户分张，主外姓或还俗僧人入挠，遂家破矣。
盖末传丑为辛日之墓神，临太岁上，太岁为其所墓，遂来宅上而克宅，宅被克，走回日上，又为日所克，宅既不留，屋何存立？又自身上发传入宅，又逢太岁来加，又太岁上见今日之墓神丑，丑土生申金，是申金之尊长，庚辛墓于丑，是尊长葬埋之处。卯数六，故不出六年。申为僧，辛与申同类，还俗僧也。或乙酉见辛卯，或辛酉见乙酉，皆系还俗僧。乙为沙门，辛为僧舍也。卯上见元武，故主门户分张。后癸丑年其叔死，遂殡于内。叔有三子，一子为僧，还族归分家产，助教不肯，经官断定作诸子分家，与叔共五子，作六分分矣，助教止得一分。戊申至癸丑乃六年，若不是太岁入宅克宅，又不可如此断。当年又死一男一女，乃太岁克宅故也。其经官者，亦太岁入宅克宅也。卯为沙门，申为僧之申与辛同类，今从外退回宅上，是僧还俗也。乙亦沙门，辛为僧舍，申，辛之兄也。
三月辛卯日酉将辰时僧人占失度牒。　　　方本占案　　张本占案
	龙空
陈戌亥子丑虎
六酉    寅常		虎朱朱玄		财 辛卯	玄
朱申    卯玄		丑申申卯		兄 甲申	朱
蛇未午巳辰阴		申卯卯辛		父 己丑	虎
	贵后
邵彦和曰：被亲偷去，火焚了，其人脚跛，手指缺。盖度牒以朱雀为类神，申为僧人，而元武乘卯合辛，故为亲人，辛克卯，故卯遂偷去。知乃是外弟偷去，手足有疾不谬。
崇正戊寅年卯建辛卯日亥将辰时新卿张坦公缙彦占功名。　　郭氏占案
　     空虎常玄
　 　　子丑寅卯　 　　后勾空后　　 父 丙戌 勾
　　 龙亥　  辰阴 　　巳戌子巳　　 鬼 癸巳 后
　　 勾戌 　 巳后 　　戌卯巳辛　　 子 戊子 空
　 　　酉申未午
　 　　合朱蛇贵
郭御青曰：本命上贵登天门，行年上青龙乘月将，断断乎青华一席矣。张公谦让不自信，后有民部之转。余细详课体，只嫌贵午旬空，然年上月将作青龙上吉，极难得之课，岂终空乎？至四月，闻有通选之命。余大喜曰：若至五月，午字填实，坦公翰院无疑。其后果应如响。奇哉，余于壬数，习之已久，不意其神妙包藏至此。从来考选无此旷典。方为真贵登天门，必至五月而成者，午字填　实方得天门有贵，不然其贵沿虚也。初传戌作天喜，带勾陈，即稽留迟滞之象，至五月与太岁寅字三合，乃成官星，余初断亦不知此神妙也。
愚按：三传回环，官星临干，亦吉，不但贵登天门，加　命，月将乘青龙加年而已也。五月官星旺，故应。
戊申年十二月辛卯日丑将巳时叶八郎癸亥生四十六岁占行医。　　捷要　　口鉴
　　陈六
龙丑寅卯辰朱
空子    巳蛇		   后虎陈贵	   	父 空未	后
虎亥    午贵	   	未亥寅午	   	财 辛卯	六
常戌酉申未后		   亥卯午辛		   子 丁亥	虎
	 玄阴
邵彦和曰：金日得木，满盘皆财，不合午来化许多败气，木又死于午，作贵人偏不利医贵人，却有天医在中传，地医在末传，能制午火，贵人管事，是临危之病，方来相请。有一妇人害反胃者，医肝不医胃；有一小儿中风气者，通水脏不得治风，依此行人，可以取效也。汝屋上不合着一兽头东立，人家亦有一兽头相触百达人，故财不入耳。叶八郎医道不甚兴，治小儿有效，才治大家便不效，其先人因对面有破山头，遂以兽头屋上镇之，西北之家亦然。在叶氏屋前对冲。
盖以白虎立亥在卯之上，是本家屋上之兽头也。亥本宫上见未，有夜之白虎，是西北邻家之兽头也。叶因先生之言，而去之，次年正月初七日，杨七小娘子患翻胃，前请数十医，经年不效，是日请叶治之，叶思先生之言，遂调治肝经即效，得钱二十余缗。至三月十八日，徐参议之孙六岁，中风四五日瞑目不动，来请。叶又思先生之言，遂以泻药利其水脏，六七日能行，脱然无虞。又获钱三百余缗 ，自此医道大行，遂缘天后在未来加亥，卯来克未，未遂克亥，故主反胃，先因卯克之，卯属肝经，所以当治肝也。亥为幼子，亥水生木不成局，则生风。叵导水使行，则风自息矣。未为亥胃覆生在下，故翻胃。一作覆在卯下，故主反胃。爱函按：未加亥并非受生，则覆在卯下为是。三传木局，木克土，故治肝木而不治胃土。辛日亥为幼子，加卯六数，是六岁。亥水生木，木主风，故理水脏而不治风木也。白虎在亥，通之为佳，故宜泻也。
年月日时俱以前二辰为天医，对冲为地医。日地医从子起顺行十二辰。
午克日，故寅卯为日财，午耗之，亥乘虎自刑又伤午贵。未乘天后为妇人，未又为胃，卯克之，制倒木局，故翻胃。卯为肝，治肝不克胃，六合为小儿。
戊申年七月辛卯日午将戌时林丈丙辰生五十三岁占官讼。　　　口鉴　　方本占案
贵后
蛇丑寅卯辰阴
朱子    巳玄		陈六贵常		父 空未	虎
六亥    午常		未亥寅午		财 辛卯	后
陈戌酉申未虎		亥卯午辛		子 丁亥	六
龙空
邵彦和曰：主有服人争讼，挟起卑幼，遂乃动众。夜贵加在日贵，宜暗计嘱托，庶可。传财太盛反化鬼，若要此事了，须至贴幼小财物自止。徒尔有众，不能成事也。林兄弟三人，又叔伯兄弟四人，分产时，诸弟皆小，所分不均，后兄死，嫂与小弟论他不当，叔伯兄弟从之。
盖木局生干上午火，火来克日，行年上又见寅，日贵午虽是关切，又是鬼。寅木又生鬼，故有事。贴幼子即止者，因宅见亥为幼子，亥水能制午火。然诸木又生于亥，故住与不住，皆由于亥，故必贴幼小方得止也。后果贴幼弟物，诸人皆散。
又论曰：日上太常，是服也。午则妇人，故因嫂而动也。三传生鬼，动众之兆。寅加午上，贵人差迭，宜告贵人矣。挟起卑幼，亥水又作六合也。午空无刃，故不必贴妇人。亥能制午，是以贴幼子耳。
崇正丁丑年二月二十七辛卯日亥将卯时常熟苏孝廉祖荫占会试。　　郭氏占案
	贵后
蛇丑寅卯辰阴
朱子    巳玄		陈六贵常		父 空未	虎
六亥    午常		未亥寅午		财 辛卯	后
陈戌酉申未虎		亥卯午辛		子 丁亥	六
	龙空
郭御青曰：幕贵覆干并行年，本吉，嫌其克日又是空亡，马少，末传丁神，命上太岁作腾蛇，极为不美。后果未中。
十月辛卯日寅将巳时李四官占失钱谷。　　　　方本占案
　　六朱
陈寅卯辰巳蛇
龙丑    午贵		玄空朱后		子 戊子	空
空子    未后		酉子辰未		父 空未	后
虎亥戌酉申阴		子卯未辛		子 戊子	空
常玄
邵彦和曰：辛卯日，三传不行，单只在支干上，初传是支上之子，中传是干上之未，末传又归支上子。子未相害，虽喜未能制子，无奈未乃旬空，不能克制，徒作干上空亡，自合失脱也。未空不能生辛金，而辛金反能生支上子水，为之脱气，故捉贼不得，但初传自宅发用，末传又归宅上，是贼不出门也。当主本家眷属为脚耳。后却知是大兄二兄之子，偷回房中，三日后方携出使用。李四官失钱谷二物。
大凡占贼，日传归日，辰传归辰，皆不是外人，况辛卯日，三传皆在干支上耶。若末传出去，庶可向外寻耳。占人行年又在卯上，乃家贼无疑耳。	
二月辛卯日亥将寅时张一公占州中相论文字何日到？　　　　方本占案
	后阴
贵寅卯辰巳玄
蛇丑    午常		龙朱阴虎		子 戊子	朱
朱子    未虎		酉子辰未		父 空未	虎
六亥戌酉申空		子卯未辛		子 戊子	朱
	陈龙
邵彦和曰：文字今日必来，果应。盖昴星课，卯日子加卯，朱雀临门，主文字立至。又子卯相刑，主其来紧速也。又三传俱在日辰之上，自主日下必然到也。果然。
丁丑年二月辛卯日亥将丑时郎孝廉名灯者占会试。　　　　郭氏占案
       合朱蛇贵
　 　　卯辰巳午　 　　虎龙贵阴　　 父 己丑 龙
　　 勾寅　  未后　 　亥丑午申　　 子 丁亥 虎
　　 龙丑　　申阴　 　丑卯申辛　　 兄 乙酉 玄
　 　　子亥戌酉
　 　　空虎常玄
郭御青曰：命上乘日禄，行年上乘幕贵，本为好处，嫌课名九丑，格名极阴。太岁作墓　神为龙夹克，不美。果不中。
丁丑年二月辛卯日亥将子时归孝廉名起光者占会试。　　　郭氏占案
朱蛇贵后
　 　　辰巳午未　 　　龙勾阴玄　　 父 己丑 龙
　 　合卯　  申阴　 　丑寅申酉　　 子 戊子 空
　　 勾寅　　酉玄　　 寅卯酉辛　　 子 丁亥 虎
　 　　丑子亥戌
　 　　龙空虎常
郭御青曰：干上禄神为玄武所夺，遁得丁马，为辛日之害，虽帘幕在宅，与日上年命俱无干，三传盗气，日辰夹住，欠一戌字，而为命上神补足，命上戌临作阙隔断，皆非吉象，后果抱屈。
戊申年十二月辛卯日丑将寅时叶七秀才丁卯生四十二岁占终身。　　方本占案　　口鉴
　　六陈
朱辰巳午未龙
蛇卯    申空		后贵空虎		父 己丑	后
贵寅    酉虎		丑寅申酉		子 戊子	阴
后丑子亥戌常		寅卯酉辛		子 丁亥	武
	阴玄
邵彦和曰：你堂上所葬，乃丑加寅，艮山地也。水便陡泻自西北上出去，庚上有一石山，其形甚丑，必主人要钱而死。你因妻起家妻财作贵之故，不是六年是七年丧妻，自此退耗。一则男女债，二乃子不成器，三有水坏田，九年大退，十三年当患气而卒。叶母艮山坤向丑上乘天后，故主乎母，水从胁下流去西北，庚上有一山，生来皆是怪石。壬子年妻弟来家相访因要钱入城，中途腹痛而死。甲寅年丧妻，年内卖产嫁女，长子赌钱好色，卯年大水，溪边田尽坏。丙辰十一月疝气而亡。
盖丑土生辛金，故为母。辛以寅为妻，故因妻起家。寅艮方，丑加之，故艮山坟地。金绝于寅，故主妻死。传见子亥，金水相生，传见退脱，是以退也。辛以子为子，亥为女，太阴男不明，元武女多赔耗，亥四子九，四九三十六，亥为肾，元武主疝气，金死于子，故十三年疝气而亡。沈曰：丑为辛墓，又是父母，是以主堂上坟。然不发用，不可乱断。水便陡泻，自西北上出去者，子亥逆入西北，是以言陡泻也。
庚辰年三月辛卯日戌时傅姓者占六甲。　　　　指南
　　      勾青
　　  六巳午未申空      蛇蛇常常    财 辛卯 蛇
　　  朱辰    酉虎      卯卯戌戌    子 戊子 阴
　　  蛇卯    戌常      卯卯戌辛    财 辛卯 蛇
　　  贵寅丑子亥玄 
　　　　  后阴
陈公献曰：此必双胎，皆男子也，主八月戌日辰时生，母子清吉。何以知为双胎？以月建重叠，作胎神乘旺气故也（此必二月建，以金胎在卯故也）。何以知为两男？卯属震为长男，日上河魁，乾宫所属，亦男也。何以知八月生，酉冲卯胎，戌日辰时者，戌为养神，俟辰来冲干上戌也。占男女，以干上之支所寄之卦之阴阳断之，非以支之阴阳为断也。
壬辰日
建火庚戌年六月壬辰日午将巳时叶解元丁丑生三十四岁占病。　方本占案
	朱六
蛇午未申酉陈
贵巳　　戌龙		蛇贵常虎		鬼 己丑	常
后辰　　亥空		午巳丑子		子 庚寅	玄
阴卯寅丑子虎		巳辰子壬		子 辛卯	阴
	玄常
邵彦和曰：此课本身虽坚固，不合传进迤逦脱气，子与丑合作常，因与人相会饮酒食，而喜乐太过，遂惑风邪。今已七八分了，以行年退一步而就禄，壬水又旺，玄又同途，水既太盛，虽生木不为害，但只补元气，其风自退。宅上见绝神，三传丑寅卯，若非行年退却一步，定见进脱，不可疗矣。
大凡壬日行丑寅卯，迄逦进脱，支上又见绝神，必不可治，不问老少皆以死论。惟此课行年在后一位，引退就禄。虽然进其实就退，只不合初传本命来与子合，太常为燕乐神，过余遂使风邪入内，以致生病。然喜时令在秋，壬癸水秋生，得亥子相并旺相，必不至死。主今冬得子。若是来年正月节生必贵子。内有暗贵人故也。目下主服，初丑破碎作常是以主之。
十月壬辰日寅将戌时占逃亡。　　　　精蕴
　     勾龙空虎
　 　　酉戌亥子　 　　虎合朱阴　　 鬼 ◎未 朱
　　 合申　  丑常　　 子申未卯　　 兄 丁亥 空
　　 朱未　  寅玄　　 申辰卯壬　　 子 辛卯 阴
　 　　午巳辰卯
　 　　蛇贵后阴
断曰：小吉加卯为用，主门户动摇。将得朱雀，主为词讼交加，文书口舌。中见登明，将得天空，必因欺诈而逃。甲申旬以午未为孤虚，逃亡终不可获。末见太冲，得太阴，复临日上，辰上见传送，将得六合，为天门，冬日占，太阴临生门，逃亡必远去也。
崇正庚辰年十一月十五壬辰日申时占孟津。　　　　课经集
龙空虎常
　 　　戌亥子丑　 　　玄勾勾后　　 子 庚寅 玄
　 　勾酉　  寅玄　 　寅酉酉辰　　 鬼 ◎未 朱
　　 合申　　卯阴　 　酉辰辰壬　　 兄 戊子 虎
　 　　未午巳辰
　 　　朱蛇贵后
郭御青曰：揆台王公觉斯，北都至怀庆，拟次日渡河。回原籍孟津。余占得此课，支加干，克干，墓干，卑凌尊，下犯上，为上门乱首，大凶之象，余痛止之。王公云：二人在堂，急欲往省。余劝以迎至河北，王公尚犹豫。次早，夫马骈集署门，余授书又止之，公始听余言不行，迎其椿萱至覃怀，不十数日，而遭内艰，又春正念一日，贼陷洛阳，危哉，设王公至家，即遇太夫人之变，将奈何也？
甲申年秋壬辰日巳将子时陈殿元占谪官衢州。　　   方本占案　一针见血
	陈六
龙戌亥子丑朱
空酉    寅蛇		蛇空空后		子 庚寅	蛇
虎申    卯贵		寅酉酉辰		鬼 空未	常
常未午巳辰后		酉辰辰壬		兄 戊子	六
	玄阴
邵彦和曰：寅作蛇加酉为用，蛇入鸡穴而破肠，未加寅为中传，是鬼宿入鬼门，子加未作末传乘六合，是势害也。那又辰加壬作天后，刑胜德，此课三不吉。内有天后乘喜为恩神，虽带恩动而过多，加官不起，后谪官编官柳州而死。经曰：魁罡若向日辰游，贬出天涯地角头，此之谓也。陈殿元后果编官柳州而死。
戊申年十一月壬辰日寅将未时徐通判戊午生（生于二月初二日未时）五十一岁占赴任及前程。　　　方本占案　　　口鉴作丑将午时错
	陈六
龙子丑寅卯朱
空亥    辰蛇		后空陈后		财 空午	后
虎戌    巳贵		午亥丑午		鬼 己丑	陈
常酉申未午后		亥辰午壬		父 甲申	玄
	玄阴
邵彦和曰：课名乱首，日后因到官中取财，为仆所持，妻被仆奸淫，本身则死于仆手。其父墓玄武不垂头，拒尸之故。若速移此坟，可保佑性命，否则戊午年必见凶也。
徐辛亥赴任，权州事，有一妇人打死一婢，徐得二千贯，从轻发落，后新知州怪其用度过多，遂与不足，而徐有仆童吉，常持二十千以挟其主，遂奸其妻，夫知竟不敢明责。乙卯升池州，不带此仆去，仆每恨之，戊午仆来池州，仆持刃刺徐于门。
盖其父墓坎山，元武七十余丈，葬在六十丈，前面又有十余丈，果不垂头。亥加辰，乃自取乱首。天空仆犯主也。午为财，丑为鬼，丑鬼加午财上，故在任受财，午到亥，六阴终始，仆*其妻，壬乘午之故也。天后在上，主淫乱，壬以申为父，加丑是父墓，玄武长生而不垂头为拒尸。午亥俱自刑，故仆伤，下犯上，乱首也。
十二月壬辰日子将巳时某占因二人力打死一人，解官。　　方本占案
	陈六
龙子丑寅卯朱
空亥    辰蛇	   	后空陈后	   	财 空午	后
虎戌    巳贵	   	午亥丑午	   	鬼 己丑	陈
常酉申未午后		   亥辰午壬	   	父 甲申	玄
	玄阴
邵彦和曰：此课凶，然今次却免难。六年后俱恶死矣。宅上有寡母，乃天空加宅也。又须有一女损目，午为目，被亥克也。天后为用，后遇恩赦免矣。果蒙恩赦而免死编管。六年上二人复打死人，一人自缢，一人刑死，盖申金入墓也。
三月壬辰日酉将寅时占杀伤二人能遇赦否。　　　　方本占案
合朱蛇贵
　 　　子丑寅卯　 　　玄勾朱玄　　 财 ◎午 玄
　　 勾亥　  辰后　　 午亥丑午　　 鬼 己丑 朱
　　 龙戌　　巳阴　 　亥辰午壬　　 父 甲申 虎
　 　　酉申未午
　 　　空虎常玄
邵彦和曰：此课大凶，盖自取乱首也。日加辰作勾，上下交克。午作玄武为用，亦是交克，日辰上皆是自刑。宅上勾陈即是天罡。天罡是鬼，既是死奇又是日墓。末传申是长生，又作虎入墓，其凶不可言，安能遇赦也？后果取决。
乾隆甲戌年七月壬辰日巳时申时占成合事。　　　牧夫占验
　     蛇贵后阴
　 　　寅卯辰巳　 　　龙朱阴虎　　 财 癸巳 阴
　 　朱丑　  午玄　　 戌丑巳申　　 子 庚寅 蛇
　　 合子　  未常　　 丑辰申壬　　 兄 丁亥 勾
　 　　亥戌酉申
　 　　勾龙空虎
王牧夫曰：占成合事，而财作闭口为用，虽三传递生，有人推荐，奈不能明言，况支辰纯土，闭塞不通，多有阻隔，事无益矣。据余看此数，今年宅中，尊长与妻宫，暨卑幼，皆有灾咎，何也？干上长生，父母也。带白虎凶杀，而支上又值岁刑，巳妻财又坐三刑中为闭口，闭口主凶兆。蛇为小儿，亦在刑内，支上为卑幼。种种不吉见于体用。况太岁在支阴刑冲而日支为墓鬼，家运如此，年境如此，岂能望事成合乎？尤防口舌争竞也。丑乘朱雀，为岁刑克干，故主口舌，是年果见口舌死亡也。
此课之凶，在于鬼临三四，且并岁刑太岁也。夫太岁为家长，既遭丑刑，自是不利。若曰：长生带白虎，主父母不利。彼指掌赋曰：时虽恶，生我则其喜终至。注云：虎勾生我，其力尤雄。此又何以称耶？况诸家壬癸日，昼贵成用巳，独牧夫先生昼贵则用卯。若依诸家用巳贵，则申又不乘白虎凶神矣。
淮西安丰军霍邱孙池信卿仕于钱塘，久不得归，一日往苗太监姪孙苗叔芳处问宅，壬辰日亥将丑时。
　     贵后阴玄
　 　　卯辰巳午　 　　合蛇常空　　 子 庚寅 蛇
　　 蛇寅　  未常　　 子寅未酉　　 兄 戊子 合
　　 朱丑　　申虎　　 寅辰酉壬　　 鬼 丙戌 龙
　 　  子亥戌酉
　 　  合勾龙空
苗叔芳曰：此宅团转水绕，盖壬辰水日，四课又见子水也。寅为火之长生，克宅为用。又乘腾蛇，主再三回火发于宅，幸得水多有救，但中末传龙虎回环艮方（愚按，此处又当是用巳贵），主有雷伤坟墓及惊损老者，宅眷却无恙，旦夕必有信至，半月后果有一仆自安丰来，诘问仔细，竟如叔芳所言。
龙虎回环艮方，何以主雷？况龙虎实不回环艮方乎？鄙见必是寅为雷公杀，乘腾蛇加宅克宅，阴神又见六合故主雷惊。辰为日之墓库，凡四季土，皆为老人，故曰：雷伤墓及惊损老者也。
辛巳年六月壬辰日午将申时乔继迁翁壬辰生五十岁占楚匣可得否？　　　牧夫占验
       贵后阴玄
　 　　卯辰巳午　 　　合蛇常空　　 子 庚寅 蛇
　　 蛇寅　  未常　　 子寅未酉　　 兄 戊子 合
　　 朱丑　　申虎　　 寅辰酉壬　　 鬼 丙戌 龙
　 　  子亥戌酉
　 　  合勾龙空
王牧夫曰：正时冲初传，事即不能顺，三传本寅午戌财局，为子乘六合者冲去财位而踞之。子与壬同气乃同事之人有之也。天空在酉临身乃败气，生之无力，荐之者亦无力也。命上寅，年上丑，皆属艮卦，艮者，止也。巳为三楚，其地分乘卯，为贵人所合者戌，戌加子上，午巳无情，安能得之？后知为张姓者任之。比用贵人者，其权操之于官，以运司为之主耳。啇总则以旬首为用，六合加子亦的。以子为地支之首，六合为商贾其象可取也。
崇正丁丑二月壬辰日亥将导百为慈溪社丈费君弗庵讳鋐占会试。　　　　郭氏占案
　     朱蛇贵后
　 　　卯辰巳午　 　　龙合阴常　　 子 庚寅 合
　　 合寅    未阴　　 子寅未酉　　 兄 戊子 龙
　　 勾丑　　申玄　　 寅辰酉壬　　 鬼 丙戌 虎
　 　　子亥戌酉
　 　　龙空虎常
郭御青曰：日马年马发用，本吉。但格名冥阴，寅乃日出之方，退转子戌阴地为自明入暗，且交车脱气，无帘幕，马少，干支上乘败病，未敢许中。果然。
癸巳日
张大人垣龄生于康熙辛酉年八月十三癸巳日巳时问终身于黄先生遂以其八字演课以辰将加巳时得三传卯寅丑　　　　残编
                  贵后
辛酉　　　蛇辰巳午未阴　　　　朱蛇空龙　　　　子卯朱
丁酉　　　朱卯　　申玄　　　　卯辰亥子　　　　子寅六
癸巳　　　合寅　　酉常　　　　辰巳子癸　　　　官丑勾
丁巳　　　勾丑子亥戌虎
　　　　　　　龙空
黄断曰：是上有青龙官禄，支上太阳照宅。又二贵拱天喜且初传又喜帘幕，定是乡榜。张曰：既知乡榜，可知中在何科？黄鼓掌算之，遂决曰：中在辛卯科也。人问其故。黄曰：虽由理推，亦要意会。盖癸巳，日主也，乃在甲申旬。当从地盘戌上起一岁，数至三十一岁，行年在辰，上乘卯为朱雀，又是帘幕，下临辰为天喜，非其中之时而何？故知即在三十一岁辛卯科也。
此以生日起行年，未知所本何书。
又问有子否？黄曰：传中皆子星者，寅卯之木也。合观基八字，纯金局，一派合勦子星。况寅卯为四废休囚，恐桂子稀疏孔，果官高无子。是六壬之独步也，故详记其占案，以广所学云。
建炎己酉年三月癸巳日戌将酉时何宣义丁丑年三十三岁，占身命。　捷要　口鉴　宋本邵案
	陈龙
六午未申酉空
朱巳    戌虎	   	陈六贵后	      鬼 空未 陈
蛇辰    亥常	   	未午卯寅	      父 甲申 龙
贵卯寅丑子玄	   	午巳寅癸　　　 父 乙酉 空
	后阴
邵彦和曰：本身贪色，心高志大。三传与宅并在南方。一生难为眷属，未为眷属空亡故也。劳心费力积得财物。末传至酉，晚年愈贪色，却有一妾为主，反欺众人，终死于此妾之手；家计异日比今日增数倍，只是后来被此妾盗去财物。行年支破作太常，主外服。又主儿妇因病退产。只在三月尽四月初见之。何果高傲好胜，劳心费力，营 运积财。庚子暂停，以庚子与身居于下也。宅上财与三传皆在南方，所以此人运货至南方，获利成家。只是不合过宠一妾，被他盗去财也。当年五月有丈母之服，三月长媳小产，七月次媳因感风发热亦小产。
盖日上天后乘寅木脱神，而寅木又脱于巳午，故主三四月妇人不产，寅以酉为破碎加申，故七月亦然。寅以亥为长生，上作太常，故主孝服。亥卯未三合，五月月建上得未，故五月有服。其晚年愈贪色者，酉作天空加癸水长生之上也。
己酉年十月癸巳日寅钭丑时邵七丞务戊寅生三十一岁占求财。　　方本占案　　　口鉴
　　陈龙
六午未申酉空
朱巳    戌虎		陈六贵后	     鬼 空未 陈
蛇辰    亥常		未午卯寅	     父 甲申 龙
贵卯寅丑子玄		午巳寅癸　　　父 乙酉 空
	后阴
邵彦和曰：尔欲往妻家取往年所许之财，未得。今因生子，乃欲问令岳丈借之。丞务笑曰：然。盖癸日以午为财，又为妻，旬空故未得。日上寅为子孙生起午财，坆云以生子为由又借。中传申为日长生，为尊长又乘青龙为财类神，再求必得也。后遭婢仆之患，随得随失。空与破碎并临，故也。行年酉见戌为六害。白虎与血支相加，恐遭官讼，几不免刑。幸作三合，终能解散也。邵丞务名康伯，娶郑氏，先是乃岳许田未与，后经多年生子欲往取之，乃岳与之三百千。邵有仆宜童婢荣奴徊有私情，荣奴偷钱与宜童被邵见之，乃行吊打。当夜宜童持刀要伤主人，邵幸走脱。次日，缚宜童送官惩治。宜童却供出家主去年用我私开田三十余亩，许我上钱二百贯文又许将荣奴嫁我，今背前约，故欲害之。官因根究私田不税，邵遂受杖责，所得之钱尽费用而无余。
八月癸巳日辰将寅时癸丑生人占行人。　　　　行人类证
　　龙空
勾未申酉戌虎　　　　空勾朱贵　　　　鬼未勾
合午　　亥常　　　　酉未巳卯　　　　父酉空
朱巳　　子玄　　　　未巳卯癸　　　　兄亥常
蛇辰卯寅丑阴
　　贵后
雪心曰：大凡断行人，看日干为行人，并看玄武及行人足。又曰：日为行人看乘马与否，以决动静。今玄武乘子临戌合九月动，今日癸寄丑，丑临亥，亥是马主动。末是亥，足已动。亥为兄弟，交十月节归。末传为足，看乘二马有无勾留恋厩。经云：马合则勾留，乘生则恋厩，空亡则折足。
己酉年三月癸巳日戌将未时王解元辛未生三十九岁占家宅。　方本占案　　口鉴　　捷要
　  陈龙
六申酉戌亥空
朱未    子虎		空六朱后	   父甲申 六
蛇午    丑常		亥申未辰	   兄丁亥 空
贵巳辰卯寅玄		申巳辰癸　　子庚寅 玄
	后阴
邵彦和曰：此课利宅不利人，若占病讼，真闭口卦也。日上墓作天后，主迟滞，时运未通。盖天后滞神，更见墓，愈见迟滞也。幸得宅之六仪长生而引进，又与宅合，主进人口，妇人怀胎；然终不安，幸长生可以保全。亥作天空乘丁，主移动缸瓮。末传子息，因湿感风，西南西北二角，不可修动。田遭水患，行年在申，主内事讼。得一道士解和。王自发解后，皆不利，疑其宅生灾，故占之。身乘墓作天后，辰虽月建，主兴讼，旺却是墓神滞神，目下如何发得？
宅上见本旬仪神，引出长生、旬首加旬尾，乃周而复始格。六合发用，故主退人口血财；中亥乘丁，加旬首上，属西南西北不可兴工。辰加丑为破，不可开田，必被水冲。后其田辛丑年开，尽被水冲作污沙。又除夜移水瓮，妻胎几堕而得全。盖寅并元武主堕胎。幸申作六合引长生，能制之，故保全也。其长子十二岁，自学舍归而澡浴，因湿而感风，后却无事。家族争讼，得族人为道士者劝和。盖寅加长生之地为道士也。经曰：寅作长生道士身。
己酉年十月癸巳日寅将亥时孔七公戊午生五十二岁占婚姻。　捷要　方本占案　壬归　　口鉴
　　空虎
龙申酉戌亥常
陈未    子玄		常龙陈蛇		父 甲申	龙
六午    丑阴		亥申未辰		兄 丁亥	常
朱巳辰卯寅后		申巳辰癸		子 庚寅	后
	蛇贵
邵彦和曰：孔丈五十二岁，又做新郎，今日上方出墓寻生，其亲必成也。此女清白轻盈，知书算，善治家，即生二子享福，但恐不久尊堂服动。孔咲曰：何以知之？曰：课中自见，恨今人不习耳。盖癸日见初传申长生，主轻盈；金主清白，长生为学堂，主知书算，善治家。但亥乘丁临长生之上，又乘常，故主服动。末寅为子孙，同天后加木之长生丁亥上，所以成亲即有子息。巳与申合，寅与亥合，所以无不成就。四课三传无空亡，所以终身享福也。孔公前妻李氏亡，续妻童氏，次年果即生子，五十八又生一子，而此妇于前夫处，亦有收拾，且能书算，家务全仗其照料，娶来未十四个月而母亡矣。
戊申年五月癸巳日申将卯时徐孺人己卯生三十岁占病。 占案  口鉴　捷要
　　空虎
龙戌亥子丑常
陈酉    寅玄		阴龙空蛇		财 空午	蛇
六申    卯阴		卯戌亥午		兄 丁亥	空
朱未午巳辰后		戌巳午癸		鬼 壬辰	后
	蛇贵
邵彦和曰：蛇见空亡，为偏空。阴人所苦，遂至心下不足，遇饥则气攻心胸，眼目昏暗，生子多但不实，内一子足多一趾。中年血海败，五十左右则成血瘿，不宜破，破则死矣。在五十四五之间。平生不宜养蚕，恐因蚕得病也。徐孺人之父有妾，即孺人乳母。父死随孺人在徐司理家，常与司理不合，故孺人得病，以乳母故也。生子十一胎，存三人，内一子多趾。四十一血败，三年成瘿 ，五十四因养蚕夜出胃冷致疾，瘿破出血数升而死。
盖日上见午为心，癸水灭午火又空亡，是心受制而不足，午为阴人，空则无位为妾，蛇在午上扰，故知为此阴人所苦。又午为目，蛇扰水制，又空亡，自然昏暗。饥痛者，己卯生人，禄在午，空则乱也。蛇扰故痛。戌土上见青龙，故主多趾。又戌为足也。血败者，亥坐空亡，又乘天空故也。血瘿者，辰加亥为天后，辰坚土，加血上，故为血瘿。天后主厌秽，癸水入辰墓，故瘿破而卒也。
丁丑年二月癸巳日亥将巳时马君梦桂占会场。　　　　郭氏占案
　　虎常
空亥子丑寅玄　　　　贵空常朱　　　　财巳贵
龙戌　　卯阴　　　　巳亥丑未　　　　兄亥空
勾酉　　辰后　　　　亥巳未癸　　　　财巳贵
合申未午巳贵
　　朱蛇
郭御青曰：此课发用贵德登天门，行年斗鬼相加，合为魁字，命上乘命马，中传岁日二马，美处多端，只嫌朱雀乘未在干上克干，居要紧之地，一疵害九纯乎？
朱雀空亡且休囚无气。贵德虽登天门，奈作闭口皆有名无实，郭君何故不言耳？
丁丑年二月癸巳日亥将卯时江右李君光倬占会场。　　　　郭氏占案
　　合朱　　
勾寅卯辰巳蛇　　　　常勾贵常　　　　财巳贵　
龙丑　　午贵　　　　酉丑巳酉　　　　鬼丑勾
空子　　未后　　　　丑巳酉癸　　　　父酉常
虎亥戌酉申阴
　　常玄
郭御青曰：此课行年上得岁日二马、发用月马、日德贵人，本为吉课，奈合中犯煞不能会金局而生日。干上酉冲克帘幕朱雀，四课不备，乃不完美之象，何能望中？
卷之四  甲午日
崇正壬午年七月甲午日巳将午时偶有一客至埂子街寓中坐定索占。　　　　指南
勾龙
     六辰巳午未空   六勾后贵   父 庚子 后
     朱卯    申虎   辰巳子丑   父 己亥 阴
     蛇寅    酉常   巳午丑甲   财 戊戌 玄
     贵丑子亥戌玄
         后阴
陈公献曰：公科第中人，非田姓即王姓也，然有朝廷事连累。盖临身贵人，必科甲中人；然贵被干克，岁破发用，课传退茹，是以有获罪朝廷事。喜初中后阴为恩赦，然而无大咎也。后知为荆州知府王承曾，甲戌进士，以失城逮问，贼破燕京始出。
丁亥年十一月甲午日丑将寅时占行人其人甲寅生三十四岁。　　　中黄经
朱蛇 
　  合辰巳午未贵　    合朱虎空　　 父 庚子 虎
　　勾卯 　 申后　　  辰巳子丑　　 父 己亥 常
　　龙寅 　 酉阴　　  巳午丑甲　　 财 戊戌 玄
　　空丑子亥戌玄
　 　　 虎常 
断曰：三十四岁行年在亥，亥临子，其人正北为客去矣，却从西北还家，何也？经曰：以行年立处为去方，行年上神为还家方位。是以合正北子方去，西北方还家。若问财，其人无财。以日上财坐天空，末传与行年财又被玄武夺，是以无财。问在外有病否？主无病。以行年立处不见白虎克，故无病。问远近路程。行二千二十里则还。以行年上下相乘，亥四子九得三十六，又加遁干乙作丙七并之得五十一，远行人十则言百，合得五百一十里。又亥子水旺于冬，当加一倍，得一千二十里入　加一千之数，是以合主二千二十里。问有阻隔否？曰：无，以行年日上不见关格，故无阻也。若关格上神乘玄武主盗贼、江河水涨之隔；乘六合、太阴、天后主妇人之隔；乘青龙主财帛之隔；乘贵人主官长之隔；乘太常主酒食稽留之隔。问何月日还家？乃戊子年二月还家。非二月则四月决来，谓寅是十一月之天马信神，临卯为到门，二月建卯主二月有信。四月来以辰为十一月之戏神，辰临巳主动是以主四月还家，四月建巳故也。
十月甲午日寅将丑时占何人扣门。　　　张本占案
  　　　贵后 
　　蛇午未申酉阴　    后贵合勾　　 财 ◎辰 合
　　朱巳　　戌玄　  　申未辰卯　　 子 ◎巳 朱
　　合辰　　亥常　　  未午卯甲　　 子 甲午 蛇
　  勾卯寅丑子虎
　 　　  龙空 
刘公日新指一沙门曰：此来捕汝也。盖甲上卯挟刃太旺，卯为沙门，勾陈临之之故。然陈土为木所克，不妨。未上见申天后，甲己非正合，带奸门，曾犯强奸。宅上阴神申克甲是宅人不容，拒还而败。卯克辰为财，甲又克之，是偷师傅之银两而走。辰数五，午数九，银共一百四十两。有汪姓人，藏他家中时果来搜寻，指他走南方，有少女随之可脱，至北河可以活命。以中伟主巳作朱雀为飞腾之象也。果逃至溪边，有少女洗菜，见和尚来，惊走和尚随之果往南脱去。少女者巳也，利北河者，水能生甲木也。
建炎己酉年十月甲午日寅将戌时管学正辛酉生四十九岁占谒贵。　　方本占案　　口鉴
六陈
朱酉戌亥子龙
蛇申    丑空		虎六六后		兄 壬寅	虎
贵未    寅虎		寅戌戌午		子 甲午	后
后午巳辰卯常		戌午午甲		财 戊戌	六
阴玄
邵彦和曰：吾兄若欲行正道，则不必见之。若行邪道，见之不妨。爱函曰：此四句当有讹错。盖寅午戌相习而为狂党，天后六合不正之神，又为失友，主下稍埋怨不足，互相冤抑。夫甲日火局，十二分盗气，支又来耗我，大有所费。吾兄纵有所得，左手得钱，右手便送娼家，被官知觉，亦轻视不肯惠矣。管笑曰：杨尹有书来，安得无利：遂往，杨尹大喜，所赠甚厚，管竟入娼家，杨察知之，曰：吾多方照顾，欲尔收拾养家，如此胡为，枉做人情矣。遂不想信，仅与盘缠而归。
愚按：盖炎上课，甲日自是不利，又午来蚀甲，天后六合皆不正之神，主酒色蛊惑，四课不足，虽厚本亦主消折，况赤手空拳乎？
崇正壬午年十二月甲午日子将未时占熊司马功名。　　　　指南
　　　　朱蛇
　　六戌亥子丑贵　　　玄朱蛇空　　父庚子蛇
　　勾酉    寅后　　　辰亥子未　　子乙巳常 
　　青申    卯阴　　　亥午未甲　　财戊戌六
　　空未午巳辰玄   
　　　　虎常
陈公献曰：江西南大司马熊潭石先生因河北声息紧迫，急聘予上金陵熊大司马占得此课。熊司马功名非久远之象，来年秋初必解任去。盖初传岁破内战，命上龙马克下，必因宰执招非，上台不足，燕京有奏，自欲请退。且斗系日本，幕贵临干，为仰丘俯仇，干墓支绝，种种不佳。喜奇仪天赦发用，朱雀皇诏作恩，定然好旨归里。后果如所占。
己酉年正月甲午日子将午时冯干办丁卯年八月十七日辰时生占前程。　　张本占案
	蛇贵
朱亥子丑寅后
六戌    卯阴		虎蛇后龙		兄 壬寅	后
陈酉    辰玄		午子寅申		鬼 丙申	龙
龙申未午巳常		子午申甲		兄 壬寅	后
	空虎
邵彦和曰：此课德绝禄丧，妇人主家，干支尽伤，病符临身，不久主瘫痪风疾之忧，生气作蛇入宅，主生男子，见此子后，其病便生，须是珍重，不可贪色也。甲寅年尤甚，其宅十八年变为溪沟也。冯受转运司干办公事，有三年缺，上任一岁中风，自后瘫痪更不动，止因壬子得子，贺喜过饮，遂成风疾，解任归日，食自费两千余，虽卧病不起，其食自倍。至甲子岁大水，宅为水所冲损坏，果作溪沟矣。
某人丁巳生五十岁占出行同得此课。　　　宋本邵案
	蛇贵
朱亥子丑寅后
六戌    卯阴		虎蛇后龙		兄 壬寅	后
陈酉    辰玄		午子寅申		鬼 丙申	龙
龙申未午巳常		子午申甲		兄 壬寅	后
	空虎
邵彦和曰：主有三千里之动，七年八年方归也。七月果随一官员到广，二千三百里，至八年方归。盖日上驿马交驰，寅申各七数，故有七年之测。行年亥加巳，天门地足，主动必远也。
戊寅年巳月甲甲午日酉将寅时问赴任。　　　　郭氏占案
　　　　空虎 
　  龙子丑寅卯常　  蛇空玄朱　　 鬼 丁酉 朱
　　勾亥　　辰玄　　申丑辰酉　　 财 ◎辰 玄
　　合戌    巳阴　　丑午酉甲　　 父 己亥 勾
　  朱酉申未午后
　 　　 蛇贵
郭御青曰：戊寅年用奇门，拟于四月初一甲午日寅时到任，偶于先一日，再查六壬，得此课，鬼作朱雀，干上发用，有官音，防弹章。喜中末传空陷，然行年在辰，为填空，亦喜初鬼生末传育干，印能化煞。月将作雀鬼，亦日边之象，得此课，心甚疑惧，不便再更。果于到任之时，闻阺报，真奇事也。
己酉年正月十五甲午日子将卯时，傅大禄己巳生四十岁，占平生。　宋本邵案　口鉴
	朱六
蛇寅卯辰巳陈
贵丑    午龙		后朱虎阴		鬼 丙申	虎
后子    未空		子卯申亥		子 空巳	陈
阴亥戌酉申虎		卯午亥甲		兄 壬寅	蛇
	玄常
邵彦和曰：此课亥来生日，是官星垂顾，太阴神佑之象，但羊刃作雀入宅，乃本家之朱雀，恐目下本家有事起，初虎作鬼，亡祟暗害，是家中人所为，从此遂自生事，末寅加巳，远则四年，近则四月，被事牵缠。若见金司年入讼，其身不便无疑。傅后与弟不足，挟恨告其子违法事，巳乃子也，第四年八月配英州死。
盖第四年太岁在子，子上得酉，乃己酉太岁得助，故为祸百端，八月者复助酉也。
何子重壬戌生四十八岁占平生，同得此课。
	朱六
蛇寅卯辰巳陈
贵丑    午龙		后朱虎阴		鬼 丙申	虎
后子    未空		子卯申亥		子 空巳	陈
阴亥戌酉申虎		卯午亥甲		兄 壬寅	蛇
	玄常
邵彦和曰：来年行年到寅，因人丧亡，水边得物，十有一年之宽余，往后依旧不足，犯刑，刑后做炉匠，被姓陈人坏了。次年果有一僧过水而死，身边有银四锭，被何子重拾得，作小买卖，果有十一年宽余。第十二年又在此溪边，却因伤人受刑，后作坑冶匠人，未足四年，被陈生人告抢踏作贼，配池州。巳四加亥七，乃十一年也。白虎作马鬼故凶也。
乙未日
顺治己丑年六月乙未日未将亥时扬州天宁寺半夜内外人惊，吴一山占主何应候。　指南
     　　空虎
     青丑寅卯辰常     六白贵勾     鬼 癸卯 白
     勾子    巳玄     亥卯申子     父 己亥 六
     六亥    午阴     卯未子巳     财 乙未 后
     朱戌酉申未后  
         蛇贵
     陈公献曰：主有贼船东来，无攻城破邑之虞。盖因游都贼符临干支，自支发用，故主东有贼船至。初中二传休囚，末传太阳月建，故主城邑无虞。己亥日报贼自东方来，水陆并进，人民惊走，余以申时占课，三传戌酉申为返驾，初旺生末，虽有奸人勾引，不战自退。官兵出，贼遂奔散。
建炎戊申年三月十一乙未日戌将丑时童秀才庚辰生二十九岁占宅。　方本占案　口鉴
	虎常
空寅卯辰巳玄
龙丑    午阴		  龙常朱龙	      财 辛丑 龙
陈子    未后		  丑辰戌丑	      财 戊戌 朱
六亥戌酉申贵		  辰未丑乙 　　   财 乙未 后
	朱蛇
邵彦和曰：此课人来就宅，正是求新宅之课。夫宅不可无土，今四土俱备，是前后左右皆有山也。主山太高来逼宅，山有新坟欲开辟，定与坟主争竞。宅左青龙带破碎，此云宅左青龙是以支阴论，不以天盘论。惟断坟墓方用天盘看坐山朝山等。家宅则止就四课言。邵公诸案皆然也。须用土填，将来必富，青龙加丑虽云破碎，却又不备，故左必不完，宜用土填也。但无清秀之士。初传青龙，妻为之主，中传戌作朱雀，主家西北界未偹，因与人争界。末财作天后，主妇人守寡；未财作后，何以便曰妇人守寡？盖财妻也，后女也，未妇人也。未又今日乙未之墓，却来刑日上之丑，刑则克，故主妇人皆寡。
未为年之寡宿杀，故邵公敢如此断。又主家西北界未修，主与人争界，西北当作东北，爱函见数本皆作西北，玩味争界二字，似指戌乘朱雀而言，戌为西北，雀主争也。奈何都无水出，主出人重浊。乙以土为财，又临旺地，天将更无凶神，故主其家大发。又缘初财爻，兼得青龙财星也。造宅二十年，应未八戌五，五八相乘得四十，春木旺土死，当折半，故二十年而应也。
童监税庚午年生三十九岁占财产同得此课。　　　　    方本占案　口鉴
　　虎常
空寅卯辰巳玄
龙丑    午阴		龙常朱龙		财 辛丑	龙
陈子    未后		丑辰戌丑		财 戊戌	朱
六亥戌酉申贵		辰未丑乙		财 乙未	后
	朱蛇
邵彦和曰：此课日上见财，主进田庄，不用钱买，中间一人争竞，又后还他，后却得众财，乃是服满人家得来。六月防家中斗殴，不然却门前有尊长新坟，与之争讼。所得之财，悉化为鬼矣。是年童监税与妻家主张分产，遂得田二十亩及财物，有第三房舅嫂守寡，得产不中意，要告官悔，众分不欲破开，因将童氏众人地与寡妇，众人遂陪却童氏财物。
盖乙木以辰戌丑未为财，又以丑未为妻，故财自妻家而得。何以见彼之分产？乙未日破碎杀在丑，丑为田，田上有青龙，故得之不费钱买。末传未作天后，是又彼人之产复还也。既还产又得众财，乃辰加未，便是乙加未敢，却克宅；宅者，彼也，故彼为财，辰为众，故得众人之财也。当年九月有一尊长葬于童氏门前坟地上，侵童监税地界，遂与斗争讼于官，所得之财，果然悉化为鬼矣。盖日为尊长，日为前，支为后，日加支，故宅前，辰为日墓，故曰新墓。经曰：三传全财化为鬼，若非春占，乙木旺于春，财不可得，则反损己财也。
十一月乙未日丑将卯时占贼盗。　　　　直指
　　　　　勾龙 　
　 　 合卯辰巳午空　　合龙贵朱　　 父 己亥 后
　　　朱寅　  未虎　　卯巳子寅　　 兄 壬寅 朱
　　　蛇丑　　申常　　巳未寅乙　　 子 ◎巳 龙
　 　 贵子亥戌酉玄
　 　　   后阴
邵彦和曰：玄武克日必主破财。青龙克玄武，贼本合败，却被旺亥反制巳火，贼得水中伏匿，戌为来路，亥为去方，皆在西北。酉为贼本家，必属鸡。酉六亥四遁得乙八丁六，酉无气不倍。当于二十四里外门前有林木，屋后有水处捕之，果验。
此断见于中黄经，非邵氏之案。
崇正丁酉年六月乙未日未将申时张庠友占九江职方赵光汴先生，请缨行边。　　指南
　　  　 龙空
     勾辰巳午未虎      青空朱六      财 戊戌 阴
     六卯    申常      巳午寅卯      兄 癸卯 六
     朱寅    酉玄      午未卯乙      子 甲午 空
     蛇丑子亥戌阴 
         贵后
陈公献曰：凡阴阳昴星，虽无蛇虎入传，只宜静守，不利动用。盖因贵居本位，驿马旬空，守旧为上。况河魁渡亥，中传断桥，凡事阻隔难行。且赤鸟犯岁君，上疏必撄上怒。后果谪戍，壬午岁授燕辽总督，失机建逮问典刑。如占词讼，名达朝廷，坐死。
崇正丁酉年二月乙未日亥将戌时荆寔君占闵孝廉度会试。　　　郭氏占案
  　　虎常
  空午未申酉玄　　　　 玄常空龙　　　　 鬼 丁酉 玄
青巳    戌阴　　　　 酉申午巳　　　　 财 戊戌 阴
勾辰    亥后　　　　 申未巳乙　　　　 父 己亥 后
六卯寅丑子贵 
      朱蛇
郭御青曰：帘幕加支而作太常吉将，青龙覆日又为驿马良神，官星发传引入长生以五子元遁之三传恰合三奇格，必中之兆也，果然。
顺治甲申年五月乙未日申将未时费县讳四知张相公因高镇兵马屯北城外，借住府河厅公署，占进退行。　　指南
　　　虎常
  空午未申酉玄　　　　 玄常空龙　　　　 鬼 丁酉 玄
青巳    戌阴　　　　 酉申午巳　　　　 财 戊戌 阴
勾辰    亥后　　　　 申未巳乙　　　　 父 己亥 后
六卯寅丑子贵 
      朱蛇
陈公献曰：东南水乡居住安稳。盖因岁贵劫杀临支，贼符驿马加干，此地异日还有兵戈扰攘。幸日上罗网逢空，相公必当解脱而去。然昴星乘玄武克日来年太岁，革故从新，应在酉年必矣。相公遂渡江而南。   愚按：此课鬼临三四何故不言？
己丑八月乙未日辛巳时徽友程孝延为同乡郑姓占病。　　　　指南
    　虎常
空午未申酉玄　　　　 玄常空龙　　　　 鬼 丁酉 玄
青巳    戌阴　　　　 酉申午巳　　　　 财 戊戌 阴
勾辰    亥后　　　　 申未巳乙　　　　 父 己亥 后
六卯寅丑子贵 
    朱蛇	
陈公献曰：占病不治，且临于床，八九月之会是其死期乎？盖干支互乘绝气（支上申为干乙绝气，干上巳为支未绝气，由此知公献用五行长生，且以土长生于申也），课传革故从新，且二马临身宅，乘青龙太常，谓之孝服纸钱也。病人见驿马又非所宜，故不起矣。又身加卯上为床为棺，故卧床也。二阴一阳，中传戌加酉位，是八九交会之时。果交九月节日死矣。
丁丑二月乙未日丙戌时，安庆保举明经，阮实夫代刘若宜先生占会试。　　指南
　　　　蛇贵
　　朱午未申酉后　　   后常朱六　　  鬼  丁酉  后
　　六巳    戌阴   　　酉申午巳　　  财  戊戌  阴
　　勾辰    亥玄   　　申未巳乙　　  父  己亥  玄
　　青卯寅丑子常 　
　　　　空虎
陈公献曰：为人代占，今年必中。盖发用日鬼皇恩，中传河魁天喜，末见长生太阳，最利试场之象，支见幕贵官星。又朱雀生太岁（朱乘午生太岁丑故也），文字华藻合时。课名革故从新，更乡科而中甲榜必无疑矣。但嫌干支上乘互绝，居官未能远大。后补刑部主政，恬退不仕。又代占会武中两名亦此课。予曾占病亦死二人。（此以土绝在巳论，以水土同长生。）
丁丑年二月乙未日亥将酉时荆实君占黎树声孝廉会试。　　　　郭氏占案
　 　　龙勾合朱
　 　　未申酉戌　 　　蛇合勾空　　 鬼 丙申 勾
　　 空午  　亥蛇　　 亥酉申午　　 财 戊戌 朱
　　 虎巳　　子贵　　 酉未午乙　　 父 庚子 贵
　 　　辰卯寅丑
　 　　常玄阴后
郭御青曰：涉三渊之名，即主不佳，况末传贵人坠落。课体交车虽亦佳，不敌涉三渊课之为害也。时未敢许，荆君知之。愚按：两贵受克亦不能中。
丁丑年二月乙未日亥将申时为江右罗文止孝廉万藻占会试。　　郭氏占案
　     勾合朱蛇
　 　　申酉戌亥　 　　后朱朱龙　　 财 乙未 龙
　 　龙未　  子贵　　 丑戌戌未　　 财 戊戌 朱
　　 空午　  丑后　　 戌未未乙　　 财 辛丑 后
　 　　巳辰卯寅
　 　　虎常玄阴
郭御青曰：墓神覆日发用，一木难敌众土，无帘幕驿马。余素读罗君刻稿，向往已久，偶于李君光倬寓中得邂逅，余每遇名公即为占之，惟于公亮、畹仙、章君、闵君四人得佳课，余俱不佳，时余心恐惧不安，同袍八十余人岂仅公亮四人乎？放榜后止失周马两君，数之前定若此。
愚按：指掌赋云，不第者刑害俱并，此等课是也。
五月乙未日未将卯时某占讼。　　　　方本占案
	朱蛇
六酉戌亥子贵
陈申    丑后		玄蛇贵陈		父 己亥	蛇
龙未    寅阴		卯亥子申		兄 癸卯	玄
空午巳辰卯玄		亥未申乙		财 乙未	龙
	虎常
邵彦和曰：一出头，便被枷锢，后却无事。盖申作勾加身为鬼，所以枷锢，却是日德合，末有龙，故无事。果丙申日被枷，后即疏放。三传曲直，应先曲后直也。
戊子六月乙未日未将卯时山西司化南占得此课问是何官所占。　　　指南
　　　　朱蛇
　　六酉戌亥子贵　　    玄蛇贵勾　　　 父 己亥 蛇
　　勾申    丑后　　    卯亥子申　　　 兄 癸卯 玄
　　青未    寅阴　　    亥未申乙　　　 财 乙未 青
　　空午巳辰卯玄  
　　    虎常
陈公献曰：此必林木舟车官也，非科甲中人，却作科甲之官。将来功名远大。盖夏占木局枝叶正见茂盛，况蛇化为龙，定然居官荣耀。因幕贵坐空，是以不由科甲也。卯为林木舟车见于中传，故知为舟车之官。问果何官？曰：印爻发用，末传皇恩必是恩荫之官。问能升兵宪否。答曰：正官在日，偏印居支，先升知府，后转司道。曰：此清江刘工部所占也。后果升镇江太守。
己卯年八月乙未日辰将子时徐棣存先生占母病己丑生五十一岁。　　　牧夫占验
　     蛇朱合勾
　 　　酉戌亥子　 　　虎合勾贵　　 父 己亥 合
　　 贵申　  丑龙　　 卯亥子申　　 兄 癸卯 虎
　　 后未　  寅空　　 亥未申乙　　 财 乙未 后
　 　　午巳辰卯
　 　　阴玄常虎
王牧夫曰：此课若占男子病，可医可治。女人病则难医难治，而终于凶也。盖女人以支位为主，未为日墓，三传亥卯未木局克制支辰，此其本体已弱矣。其得病受病之由，则风疾加湿为多，肝经受病为的。以曲直生风，亥水为痰，木侵滛为湿。白虎居卯带癸，日禄作闭口，不能饮食矣。虎在中，病在中焦。命乘马用玄武，魂已出游。木主瘦弱，未为风伯，又为日墓，风藏于内不得出，其病日深一日，医药所不能治也。仪神入墓，救之无缘。且命年巳戌合中传卯已成铸印，死形已现。况太岁作虎为支之鬼乎？病深重矣。巳亥之日，其难逃乎？后果于巳亥日卒。亥日凶者，冲命上巳也。巳破而铸印坏矣，安能久乎？若男占，则支上之亥乃长生，又木局自生，故不必死也。
己酉年三月十七乙未日戌将巳时童学士戊寅生三十三岁占前程。方本占案　口鉴
	蛇贵
朱戌亥子丑后
六酉    寅阴		虎贵阴六		子 空巳	虎
陈申    卯玄		巳子寅酉		财 戊戌	朱
龙未午巳辰常		子未酉乙		兄 癸卯	玄
	空虎
邵彦和曰：酉作六合，主生莲花痔，因色中躁怒而得。色中何？酉为色也。何言躁也？酉克乙未木，木肝，肝主怒，非色中躁怒而何？正妻无子，必主偏生，三下贼上，前程未能兴发。初巳作虎，子息防水厄。初巳子爻，加于子水之上，作虎，虎凶将，又遭下克，先是以主乎水厄。中戌，戌阳乙阴，正妻也，加子爻空巳上，乌能生子？奈又作子爻之墓何？戌作雀，防妻有汤伤火厄。末卯作玄，防出入骑乘有伤手足，文书在盗气上，前程难显。宅上贵人六害，末财禄又入盗气，更三十不意而死。日上酉作合，酉为血，合为莲花来克身，故主莲花痔。以巳为子息，巳乃旬空，又作虎，中妻又临空，无子又妨妻，后辛亥年大水，子堕水几死，丁巳妻醉后脚烧，乙卯骑马入城，扑折左足，其言皆应也。六十二因侄分去产，不得意而死。
盖乙以戌为财乘空，末又被元引将去，反失财也。卯六戌五，五六三十，故更三十死看验处着着俱妙，邵先生亦未之反也。亥辛年，亥巳相冲，子动也。妻戌加巳，巳火戌足，足加火上，非烧足而烧何？巳上故巳年应之，卯驴本日禄，不可言凶。乘玄乃凶耳。驴马类也。克戌是折足，阳左阴右。故折左足。卯乘元武，又受酉冲，故主骑乘而攫折。若无酉冲，或不至此。大抵卯为舟车户舆骡驴，一遇酉冲，便主翻覆跌扑，予尝得验也。
丙子三月乙未日己卯时，御马监太监冯允升被逮，刑部已定重辟，求占。　　　指南
         后阴
     贵子丑寅卯玄　　　　 六阴空蛇　　　　 子 甲午 空  
     蛇亥    辰常　　　　 酉寅午亥　　　　 财 辛丑 后
     朱戌    巳虎 　　　　寅未亥乙　　　　 官 丙申 勾
     六酉申未午空
         勾龙
 陈公献曰：必遇恩宥，仍拔重用之兆。盖以日主皇恩，支见天赦（春三月天赦在寅，此不必以太寅为天赦也），又太岁贵人生日，罪虽至重，亦能转凶为吉。传将递生，初末引从子命（子命上见未，初末午申拱之），定主上台推荐。
果五月奉旨热审，开豁谪戍，发京营立功，后监洪黑二将及予追剿，有功复职。
登州戚都司讳司宗者因失机已定重辟八载，占吉凶若何，年月日时同。　　指南
         后阴
     贵子丑寅卯玄　　　　 六阴空蛇　　　　 子 甲午 空  
     蛇亥    辰常　　　　 酉寅午亥　　　　 财 辛丑 后
     朱戌    巳虎 　　　　寅未亥乙　　　　 官 丙申 勾
     六酉申未午空
         勾龙
陈公献曰：六月遇赦，转凶为吉。缘长生临身（亥为木长生，临日故也，此不以长生坐墓看。），天赦加支，况太岁贵人俱作恩星，罪虽重，亦减轻矣。尤可喜者，传将递生，初末暗拱未命（此又不以拱上神论。），仍有公卿推荐，他日出仕之象也。果六月奉命热审，豁罪谪戍，发京营立功处赎，后辛巳年升甘肃镇中军参将。　
丙申日
崇正丁丑八月丙申日巳将巳时，浣中刘太史占楚省袁副鲸及同乡郑大司空、玄岳两先生枚卜果否。　指南
　　　　虎常
　　空巳午未申玄 　　  玄玄空空　　　　  比乙巳 空
　　青辰    酉阴 　　  申申巳巳 　　　　 财丙申 玄
　　勾卯    戌后 　　  申申巳丙 　　　　 父壬寅 六
　　六寅丑子亥贵   
　　　　朱蛇
陈公献曰：两公俱不能入相，且主台省弹劾而回。何也？盖三传递互刑克，全无和洽之气，刚日伏吟见马，归象已现。此非台省有言而何？后两公枚卜不果，袁公当被参去，郑公为钦仵 狱拟罪而归。因郑命见地网日墓，是以罹祸尤重。
凡占仕，三传递克是大凶之象。此课纵发用德禄月将，但旬空乘空，空之极矣。此太阳又非在夜方，但竟一毫无用，可见月将不空之说，大谬也，切记，切记！
由课推论郑率岳为戌年生，阴神戌乘天后，戌为地狱，戌为阴暗滞凝之神，黑暗何如之也。
建炎己酉年十月丙申日寅将寅时，伊秀才占父病，父丙辰生六十四岁。方本占案　　口鉴　
六朱
陈巳午未申蛇
龙辰    酉贵		蛇蛇陈陈		兄 空巳	陈
空卯    戌后		申申巳巳		财 丙申	蛇
虎寅丑子亥阴		申申巳丙		父 壬寅	虎
	常玄
邵彦和曰：此课自本身传归妻宫，妻宫又传归父母，六旬向上人，占病不宜见父母。盖父母既故，故是下世重见父母也。行年与本身并（六十四岁行年在巳，巳既丙，丙为本身，故云行年与本身并。然则的是六十四岁）。因财上及旧事不足，酉年以申财为病符，病符主旧事，的是己酉年占，其本命定丙午年。以致伤心。中间又是财爻入课，必是财切，兼与妻不足，遂激成病。末传生气，此课本主未死，缘父母宫艮山坟，左边地风吹骨转，右边白蚁又入棺，若急移坟，可以延年。否则归冥矣。伊父之病，因为子娶妇囊空，不顺意、烦心，遂心热致渴成病，日渐狼狈，兼子又无书舍，愈增烦闷。先生令其移坟，渠及移利方，移意遂决。及开棺视之，则地风吹棺中骸骨颠倒，白蚁满棺，泥土淤塞，于是易棺移葬，病日渐退，从此安好。次年其子又得一好书舍，雍容而过，安乐八十岁方卒。
愚盖丙日寅为父母爻，上见白虎，定是父母坟不安。六旬人见父爻，本不利。然寅为丙之长生，故得不死，而以父母坟断也。白蚁之凶，乘白虎也。此伏吟上下皆父母，非他占可单用也。余按寅木主风，故云风吹骨转。
因占病又占出坟墓不吉之论，论得病源由。说出坟墓之灾。
淳祐壬寅年正月丙申日宣谕卜今年国事、边事、岁事。　　　　一针见血
六朱
陈巳午未申蛇
龙辰    酉贵		蛇蛇陈陈		兄 空巳	陈
空卯    戌后		申申巳巳		财 丙申	蛇
虎寅丑子亥阴		申申巳丙		父 壬寅	虎
	常玄
祝泌奏曰：伏吟主静中有动者，大类去年如宰执之除及边郡之惊。太乙为月德、日德，六阳既极之地，应有变，而二德神在焉，比国之有道也？次传今日支上见腾蛇，属丁为正月天德，臣今为国家占课，则日支为宅，乃宫禁所也。天德之神未奏福，宜有喜庆事。终传功曹，即今岁之君，其位为今日之日本，主事之先兆。白虎为兵挠，臣言兵来有惊亦与此合，然白虎之金安能当丙午之火？宜可屈折不为害。申主粟麦，巳主禾三谷，有德神临之，当收成。寅主荳，不能免白虎之灾恐收少薄耳。
崇正丁丑四月丙申日酉将酉时，阮实夫在燕京索占，不言所事。　　指南
六朱
　　勾巳午未申蛇    　　蛇蛇勾勾 　　 兄 乙巳 勾
　　青辰    酉贵　　    申申巳巳  　　财 丙申 蛇
　　空卯    戌后  　　  申申巳丙  　　父 壬寅 虎
　　虎寅丑子亥阴  
　　　　常玄
陈公献曰：仕途得此，主有台省参劾，秋解任去，然系何命？曰癸酉。此公必居相位，但不久矣。以太阳日贵临命（月将从魁乘贵人居酉命），非相而何？独嫌递克伏吟丁马，定有参劾行动之事。况太阳西坠，挥戈返景有几人乎：后知为乌程温首揆，占后果被论，秋月准驰驿而归。（任信丁马须言动，三传递克众人欺，所以断为参劾行动。）
戊日伏吟，三传递克而克干。丙日伏吟，三传递克却不克干。惟丙申日，从干上发传递克至寅，实冲申支。干为我，支为人，此旬欲参人之象，应在温体仁与张汉儒密谋卸钱谦益、瞿式耜也。钱有金傍，耜亦金器，皆应申金之支，故也。体仁拟旨逮治，谦益求解于大司礼监曹化淳。体仁知之，遂并罪化淳，此应寅为曹姓也。殊不知，寅乘白虎及遁壬水克干，此应化淳自请案治，得温张密谋伏上之，帝命汉儒立枷死。六月，体仁乃引疾归。踰年，太岁在寅，体仁亦死。此虎乘遁鬼之为害大也。况日禄既空，青龙又空，安得不罢？欲害人而适以害之，观此课象，可以知成也。夫六壬之细微曲中，有如是神奇也。
建炎戊申年九月十五丙申日辰将丑时，施主簿（乙亥年七月初二日亥时生，三十四岁）占前程。　　　　口鉴　　　　方本占案
	贵后
蛇申酉戌亥阴
朱未    子玄		虎阴阴蛇		财丙申蛇
六午    丑常		寅亥亥申		鬼己亥阴
陈巳辰卯寅虎		亥申申丙		父壬寅虎
	龙空
邵彦和曰：支来就干，为干所克，其人无正宅，多在寺观及外处居住，或在妻家。盖课名赘婿，所以无正居也。传见蛇虎必多丧服，将来终于曹职。末传寅作虎，终于水边作州府职官而已。其后果丁父母四丧，果于甲子年授江阴军知录，己巳有事矣。
愚按：盖宅加日受克，宅上见亥，金反去生亥，安得正宅？末寅生于亥，丙生于寅，为水边州府也。寅为曹职，今知录亦然。大凡占官，寅申为迁转之神，既为蛇虎所挠，故止于知录。
丁酉日
崇正辛未三月丁酉日卯时，刘经历占梁大司马推冢宰可允否。　　指南
　　　　朱六
　　蛇子丑寅卯勾   　　贵龙阴六　　  鬼己亥 贵
　　贵亥    辰青　　   亥辰酉寅  　　比甲午 虎
　　后戌    巳空   　　辰酉寅丁  　　子辛丑 朱
　　阴酉申未午虎
　　　　玄常
陈公献曰：不惟不迁，寻常退位。盖日马坐墓库，禄神临绝地，传将又逆行故耳。况命上官贵履天罗，年上蛇做日鬼，交夏月应有一番风波。幸官鬼俱空，官禄退位却无大咎。后以浙省大行水公参劾，请告而退。东省万公名应斗者，在辰时壬申又占此，亦逮问拟罪而回。
丁丑年十二月丁酉日卯时，曾应遴先生，因雪后天气昏沉，占明日有雪否。　　　指南
　　　　青空
　　勾卯辰巳午虎      
　　六寅    未常    　  空常勾空        子 辛丑 朱
　　朱丑    申玄   　   巳未卯巳        比 乙巳 空
　　蛇子亥戌酉阴   　   未酉巳丁        比 乙巳 空
　　    贵后
断曰：明日无雪且有日色。太阳发用，乘朱雀乃南方火之精也。且三传四课纯阴，阴极阳生，必有日所；至庚日未时有暴风起，酉为风杀，未为风伯，酉与未会故也。又日禄乘白虎加庚，上下克战，故有此应。
壬申年　月丁酉日　　将占子息。　　　　郭氏占案
　　　　青空
　　勾卯辰巳午虎      
　　六寅    未常    　  空常勾空        子 辛丑 朱
　　朱丑    申玄   　   巳未卯巳        比 乙巳 空
　　蛇子亥戌酉阴   　   未酉巳丁        比 乙巳 空
　　    贵后
郭御青曰：壬申年，东鹿李望川者，为余占子息，是年余伤子即己巳所生者。李断此课巳空，即主所伤之子。天上日寄未临酉，土金相生，又遁干丁，巳火土相生，乃真父子相见。酉年必得子。果于癸酉年十一月得子，李断亦奇妙矣，附此。且课名别责，亦弃先而科后望之意。
愚按：中末空亡，生子不能长大，此前人所未发。余屡回试验知之，帮特附记于此。
丙辰年五月十八日丁酉日申将未时甲申生人三十三岁占求财。　　　方本占案　　口鉴
　　常玄
虎午未申酉阴
空巳    戌后		贵蛇朱六		鬼己亥贵
龙辰    亥贵		亥戌酉申		鬼庚子后
陈卯寅丑子蛇		戌酉申丁		子辛丑阴
六朱
邵彦和曰：进连茹三传皆鬼，只喜日上人财，而辰上作六害。日上申加丁作六合，支上戌加酉作蛇，六合乃卯，蛇乃巳，此是卯与戌合，巳与申合，又末见财之库，三传虽鬼，只是少阻无妨，此是来往故事，再三方得。本命行年俱在传课，又本命作财，必主喜兆非鬼兆也。
建炎戊申年七月十五丁酉日午将辰时江文老占家宅。　　方本占案　口鉴
　　六朱
陈未申酉戌蛇
龙午    亥贵		阴贵贵朱	   财丁酉朱
空巳    子后		丑亥亥酉	   官己亥贵
虎辰卯寅丑阴		亥酉酉丁 　 子辛丑阴
	常玄
邵彦和曰：汝家中所奉之神非正，乃邪也。是独足五通之类。与正神相反，独足亦是自为祸，侵淫了少女，又坏你一缸酱，兼蛇入宅也。是时江氏供一五通神，损折一足，只一足在。
盖酉为五通，丁只一足，雀乃午也。七月尚是午将，将下见酉，乃酱也。丁主怪异坏物，课中有酉丑会起巳，巳临门，故主蛇入宅。酉又为兑，兑少女也。故主侵淫少女。丁以酉为妻，丁主独足，故主妻生独足儿。
童秀才壬戌生四十七岁占官讼同得此课。　　方本占案　　　口鉴
	六朱
陈未申酉戌蛇
龙午    亥贵		阴贵贵朱	   财丁酉朱
空巳    子后		丑亥亥酉	   官己亥贵
虎辰卯寅丑阴		亥酉酉丁 　 子辛丑阴
	常玄
邵彦和曰：昼贵在夜，夜贵在昼，谓之贵人失位，不宜讼，必主断理不明。今贵人差迭，主以财结托，及暗通贵人关节。酉作雀，徒然结托，必主又换衙门。行年寅，又为今日父母，主吏人及尊长为鬼。盖不合寅反加鬼乡故也。官断不明，末传太阴故也。以后彼必葬老阴人于内，太阴作丑为墓故也。童有房卖田并山，其兄应分取赎，弟反增高价，遂讼于官，买主系童秀才之姑，自戊申至辛亥六月姑死，彼家果扛姑葬于内，而赎不得。
五月丁酉日午将辰时占事。　　　　指归灵文论
　　六朱
陈未申酉戌蛇
龙午    亥贵		阴贵贵朱	   财丁酉朱
空巳    子后		丑亥亥酉	   官己亥贵
虎辰卯寅丑阴		亥酉酉丁 　 子辛丑阴
	常玄
断曰：初传在天乙前，末传在天乙后，此名传阳入阴必主旦暮有奴仆，附书信而至，何也？酉在天乙前为奴，在天乙后为婢（愚按：此论诸家所无）。今酉在天乙前又并朱雀，故也。天乙在酉主门户动摇，又得传阳入阴，故主外来书信立至。
己酉年十月二十二丁酉日寅将子时，郭彦和壬午生二十八岁占继子。
　  蛇贵
朱未申酉戌后
六午    亥阴	　　	常阴阴龙		财丁酉贵
陈巳    子玄　　		丑亥亥酉		鬼己亥阴
龙辰卯寅丑常　　		亥酉酉丁		子辛丑常
	空虎
邵彦和曰：三传干支，皆是贵人，此子恐日后必不服，而心有回家之意。酉作贵人，内中有丁，终主动。宅上又作中传，丁绝于亥，丑权住脚，似乎尊阃不看顾他，惟有老阴人抚恤，终老阴人之世，他必去也。然此子不贵，吾兄年三十二上，自有子，三传贵人太多，所以贵多不贵，两头不得也。子就父作贵人，支投干作贵人，可见此子不合留。丁以酉为妻，妻后自有子，故不看管他。彼乃去也酉乃丁之妻，亥乃酉之子，亥加酉上，故曰妻有子，三十二岁行年到酉乃应也。然宅中有上穹像，不合触秽，所以缺子。又兼主山不合造猪圈，辱主气，故不得子也。果有干亥山来近相冲，正是右胁下，主妇人堕胎，故无子。盖酉为贵人，一则支来就干，主子显父母，二则遍地乃贵人，今亥为元穹，主触秽；三乃鬼入宅，是主山来处不合猪圈污秽，乃太阴为鬼也。丑为墓，加亥及干，丑乃丁之子孙，作土犯亥，故墓不利。若移了猪圈，及供上圣，自然有子矣。后果如所占。
正月丁酉日亥将酉时占来意。　　　　五要权衡
	蛇贵
朱未申酉戌后
六午    亥阴	　　	常阴阴龙		  财丁酉贵
陈巳    子玄　　		丑亥亥酉		  鬼己亥阴
龙辰卯寅丑常　　		亥酉酉丁		  子辛丑常
	空虎
朱桓曰：来意主盗贼杀人，后获贼。是妇人因奸与一行人杀死一僧一仆于舟中，沉水内。其妇人与僧通，犹妻也。据经：酉为少女，是因妻。亥为鬼为贼，为孤独之人。未敢定论是贼杀人。初建观之，先寻今日建鬼，是癸卯，乘天空，是行人矣是舟人。辛亥，辛乃今日妻，亥卯相合，是妻与行人谋杀，又复见观之。酉得鬼临丁，酉为妻，癸为鬼，是妻害巳也。此妇人是癸酉生，可怪，虽败入狱，曹世变，俱不结案而逃去。
己巳十一月丁酉日丑将戌时占人扣门何故。　　　指南
   　　　贵后
     蛇申酉戌亥阴　　     空玄常后　　   官 庚子 玄
     朱未    子玄　　     卯子丑戌　　   父 癸卯 空
     六午    丑常 　　    子酉戌丁 　　  比 甲午 六
     勾巳辰卯寅虎 
         青空
陈公献曰：来扣门者必因盗贼之事。及开门时，是迟王两父师相召，往见之，坐下即云：彼乡有一举人做乱。予袖传一课答之曰：败擒，无烦过虑。盖因干支上乘死墓，玄鬼临于败地，日上神又制之，是以不能持久，一交土旺时自休息矣。又问家宅安否，曰：然系何命？曰：乙亥、戊子者。予云：亥年驿马贵人，子年乘河魁，又二贵拱夹亥命，曰功名而未成，子乃科举中人，俱迁居他处矣。曰：亥命家兄是秀才，子命舍弟是举人。果不十二月，为乱者事败，家中安堵。
戊申年五月丁酉日申将辰时何秀才丁亥生二十二岁占前程。口鉴　　　方本占案
	蛇贵
朱酉戌亥子后
六申    丑阴　　		空阴常贵　　	鬼己亥贵
陈未    寅玄　　		巳丑卯亥　　	父癸卯常
龙午巳辰卯常　　		丑酉亥丁	　　	子乙未陈
	空虎
邵彦和曰：本命在日上作初传，既是官星，上见贵人，贵人带官来，三十岁定主及第，及第后须见大病，病后却吉。迤逦至守土官。宅上丑作太阴，终身居于旧宅，一生不能建造，但有守土之名，无守土之实。残病在身，不能卦美任矣。何二十九中举，三十及第。第六任授台州太守，为风瘫不能赴任。
盖亥水克丁为官，本命又是官，是自家官星相催也。三十乃丙辰年分，辰上见申，申金生亥水，官星有气，故及第。及第后大病四十余日方安者，先论官，次论克也。病得不死者，亥卯未木局，木能生火故了。卯乃生丁之神，卯数六，故六任。末传未是本身，加日禄卯上，为勾陈所拘，本能生风，死败之气，乃虚风也。勾陈留滞之神，故终为之缠也。未即今日之丁，未死于卯，丁败于卯，未为守土之任，既死败不能赴也。
何学录庚申生四十九岁占身位及家宅同得此课。　　　　口鉴　方本占案
　　蛇贵
朱酉戌亥子后
六申    丑阴　　		空阴常贵　　	鬼己亥贵
陈未    寅玄　　		巳丑卯亥　　	父癸卯常
龙午巳辰卯常　　		丑酉亥丁	　　	子乙未陈
	空虎
邵彦和曰：前课二十二岁，官星未过，是取官之年，今乃四十九，官星已过，乃是绝神克身，末又受克，不能制水，是数不永。辛亥必死矣。况卯乃截路空亡，未加于上，亦以空言。所以不得力。更宅前左手，不合被人迁坟，掘断龙脉葬老阴人，因此生事，家计悉破也。何三十二上中举，已满官星之数，四十外已无力，故不及第，为学录。至辛亥年死。
盖亥克丁为官，亥四未八，四八三十二，故四十外即不得力，既不为官，即是鬼，鬼来克身，又是丁之绝神，至亥年鬼旺，身不可逃，故死。又酉日丑加酉为墓神，丑在前，西方看北方，是左手也。太阴老阴人也。五十二死者，命上子水，变杀破禄也。夫同此一课，而命添一水，便乃迥异如此。一云：五十二死者，命上子水变杀破禄也。
丑四月丁酉日酉将巳时，浣中刘退斋太史请假省亲占。　　指南
    蛇贵
朱酉戌亥子后
六申    丑阴　　		空阴常贵　　	鬼己亥贵
陈未    寅玄　　		巳丑卯亥　　	父癸卯常
龙午巳辰卯常　　		丑酉亥丁	　　	子乙未陈
	空虎
陈公献曰：此奏不允所请，必有温旨相留。何以知之？盖天驿二马加临年命，理应行动之象。但发用官贵，德马夹克，又恋长生，主不由己而动。曰：朱雀又空，为文书不就，中传卯与支上太岁相克，主君上隔阻，有温旨相留也。后果不允假旋。
戊戌日
乾隆戊辰年戊戌日辰将酉时山西张贡生占回里。　　　牧夫占验
　　    贵后 
　  蛇子丑寅卯阴　 　　　 蛇常空蛇　　 财庚子 蛇
　　朱亥　　辰玄　　　　　子巳未子　　 兄乙未 空
　　合戌　　巳常　　　　　巳戌子戊　　 鬼壬寅 后
　　勾酉申未午虎
　 　　 龙空
王牧夫曰：此课不能还乡，出六月尚有带妾移居之事。恐终信此处也。盖发用蛇作妻财临身，还乡财不足，一也。巳作太常居支，巳乃戊身，身归支墓岂能动乎？二也。自子传寅，末归东北，传不到西，三也。有此三象安能返故园乎？再视支上巳，巳乃少女，乘太常为亲戚由外入内，当主妾家之亲来就，共爨作缠绕也。初传腾蛇又在妻位与中传未害天空，主喧兢是以有吵闹之事。未主六月，支上与申马作合，故主六月有移家之象。占课之时，张兄已娶妾住关南，因妾家亲戚来共居，张见恶之。果于六月迁居小东门，家宅始安，至今尚未还乡。
崇正癸酉年十一月戊戌日寅将午时占产期。　　　　郭氏占案
　　　  后阴
　　贵丑寅卯辰玄 　 后虎勾贵　　 鬼壬寅 后
　　蛇子　  巳常　　寅午酉丑　　 兄戊戌 合
　　朱亥　  午虎　　午戌丑戊　　 父甲午 虎
　  合戌酉申未空
　 　　 勾龙
郭御青曰：前为产期。丁亥日丁一课，知在戌日矣。至戊戌日占，果是巳日生否？此课贵人临干，丑为腹神，落空必产而后空也。又午为戊之胎神，作白虎，速产之象。又临戌必是日生也。前寅丁一课，寅午虚邀戌字，今即三传寅戌午，又壬申年己丑日辰巳一课发用，子作贵人。今干上丑作贵人，三课呼应如一课，奇矣！
二月戊戌日戌将寅时潘道士乙亥生占住持。　　　      方本占案　口鉴
	虎常
空丑寅卯辰玄
龙子    巳阴		虎后蛇空		鬼 壬寅	虎
陈亥    午后		寅午申丑		兄 戊戌	六
六戌酉申未贵		午戌丑戊		父 甲午	后
	朱蛇
邵彦和曰：大凡僧道占住持，以日为我，支为住持。春得炎上局，却喜旺相，只是不合阳刃乘后加支，主住持九月与朱姓人交通，遂受刑而出。初传是鬼，临妇人上，虽三传化火生干，然火旺不久便暗，而寅木独为戌鬼，身上丑作空，正是传法之空门，目下即成，后因同牒人反来做造，因奸而坏也。潘谋住持，丑作天空，是荐贤空门之象。丑为僧，僧与道同，此住持必成。果五月受贴，六月至观。宫畔有朱百户妻，遂与往来，自六月至次年二月共九月，被原与同牒人汪三，使人告发，至官被刑而出。
大凡炎上局，自是有头无尾，如火之炎，暂时便止，那更合后，遂为失友。午作天后，是妇人，午未字像朱姓，戊日阳刃在午，故主刑，自第四课传出，故出观。暗贵作空，故可至观。既至自然被害也。
一订云，午乃离朱雀，故姓朱。午未字像朱说非。又曰，后乃妇人，午亦妇也。加支为日之刃，故因妇人受责。在支上是以主得住持而始蒙责。
建炎戊申年十一月戊戌日丑将卯时袁知镇癸酉生三十六岁占终身。　　　方本占案　　口鉴
	六陈
朱卯辰巳午龙
蛇寅    未空		龙虎贵雀		兄辛丑贵
贵丑    申虎		午申丑卯		财己亥阴
后子亥戌酉常		申戌卯戊		子丁酉常
	阴玄
邵彦和曰：此极阴课，戊土死于卯，败于酉，初传贵人，享父之福；中传临官加丑，亦秉父之财。丑为父母类神，贵人加之更的，故曰享父之福。末传酉为日败，又是本命，而加于亥，主自身自败坏矣。中水末酉，必因酒色也。又乘阴常，丑土归西北而倾，必因酒色而成痨病。亥四酉六，主四十六岁亡。后又因有服尊长为主，凡事尽决于他。盖以宅上见申，戊土生于申，故为有服尊长也。后俱应。
袁知镇守湖洲新市镇，合庚戌年赴任，己酉年十月，有邵龙国知湖洲，袁之父昔年曾有嘱托他，遂回避得差监泽洲南岳庙，满载而归。又覆德州岭口仓，半年丁母忧。袁一向好酒色。人委房凡七官人，主家辰巳午未年患色痨至己未年正月二十七日，死。先生每怕丑亥酉，名极阴，到此方是极地。何况戊戌二土皆死于卯，皆败于酉，可谓削极，故成痨。酉加亥可谓败极，故死也。              愚按：占身命及医与病，丑将卯时以本命上下断死数。
乾隆丁巳年三月戊戌日戌将午时东阳寺僧祥明师壬戌命五十六岁欲投阁宪呈词，屡递不收，叩余占断何日得能收进。　　　　残编
　　　  合朱
　勾酉戌亥子蛇　　虎后贵勾　　 鬼 壬寅 后
　　龙申　  丑贵　　午寅丑酉　　 父 甲午 虎
　　空未　  寅后　　寅戌酉戊　　 兄 戊戌 合
　  虎午巳辰卯阴
　 　　 常玄 
断曰：占投呈，看文书，朱雀为主。今中传午为文书，旬遁甲木为官星，乘神是白虎，午与白虎皆道路之神也。寅者卦属艮，是高山也。今天盘寅，去在西北，是高岗官至其处，乘神天后是大士之法像。末传戌为天喜，与卯六合。况寅卯大小官星，俱聚于天门。意者，此月十五癸卯日，客宪大人，必出牛大士香，登海会寺，尔迎路而求之，可蒙收进也。至十五日果一一如断。又一壬友曰：十五日癸卯得收进者，取末传戌为应期。地盘戌前上见卯，故得收进也。又云：卯日者，卯加在亥官星乘长生，故也。
丁卯年午月戊戌日申将卯时程东起翁占父病乙丑命六十三岁。　牧夫占验
　 　　 朱蛇 
　  合戌亥子丑贵　  龙阴阴合　　 子 丙申 龙
　　勾酉　  寅后　　申卯卯戌　　 兄 辛丑 贵
　　龙申    卯阴　　卯戌戌戊　　 父 甲午 虎
　  空未午巳辰玄
　 　　 虎常 
王牧夫曰：此课占病极凶，主心伤体弱，手足浮肿，十月不保。以课体言，支加干位戌不备，戌主足，故病在足。不备则气血亏败，故主浮肿。命上午乃戊日阳刃，乘虎，虎乃病之主杀。午为心，心持刃，故曰心伤。十月不保者，命阴见亥水绝神也。以三传而论：初亦主病症。申为金制木，今卯木不足，是肝虚也。肝藏血，肝不通通养血，则血气妄行，故主浮肿。中传丑乃本命自墓长生，病由己身不慎所致。末午女归本命上神，作虎穿害本命，是心事丛杂，自添其病。午阴终归亥，绝亥于十月之建，故言十月可畏。目今无碍者，申乃戊之长生，在初传也。复视大象，丑乃本命，不应往墓申金，致申克卯，卯去克戌，戌畏卯克，往授于午，一路皆自本命，逼到身上，以成不绝之体，其咎在己自取也。长生乃父母之乡，丑墓压之，亦主戴墓所致。以行年本命而言，命乘旺午，若阴神不见，亥水作蛇亦无妨。而亥上乘朱，重重见绝，何可当也？行年在辰而勾陈之本乃戊日败气。辰乃戊日墓乡，又逢空位六十三岁。日巳就老人又逢败，支归于墓止之地，岂能久乎？况亥上又乘辰十月之建，恰当其下，寿数由此止矣，后果验于十月。
淳祐七年丁未七月十二戊戌日奉御笔占丙子女命月事不行将及三月或疾或胎明白具奏，得子时。　　一针见血
　　　 合勾龙空
　 　　戌亥子丑　 　 蛇常常合　　 子丙申蛇
　　 朱酉  　寅虎　　申卯卯戌　　 兄辛丑空
　　 蛇申 　 卯常　　卯戌戌戊　　 父甲午后
　 　　未午巳辰
　 　　贵后阴玄
祝泌奏曰：臣谨以此课，今秋属金，金胎在卯亦卯上发用申字，有胞胎之象，此主孕有胎之课，课中无鬼杀，行年见青龙，为喜，终传午乘天后，七月之生气也，此胎可育，第阴数耳。惟三传申午，行年上子，皆阳神，可变为阳胎。道家有此术，不可为虚无，诞在正二月。
己亥日
建炎己酉年正月己亥日子将未时陈上舍戊辰生（生于四月十六日巳时），四十二岁占前程。　　宋本占案　　　口鉴
	蛇贵
朱戌亥子丑后
六酉    寅阴		六常虎贵		父空巳虎
陈申    卯玄		酉辰巳子		兄戊戌朱
龙未午巳辰常		辰亥子己		鬼癸卯玄
	空虎
邵彦和曰：初末夹定日墓，又名引从，引既不起，从亦不动，前程只如此。巳戌卯铸印格，乃贵人课；又贵人临日，可谓吉矣；见壬子年方脱墓神之滞，终见及第，便持两服；服满得任，又不终矣。有坎山坟，白蚁遍食，所以前程不通。陈生当年不中，壬子得解及第，持母服；乙卯又持父服。丁巳年授浦江簿，庚申九月身亡。后开坎山坟，果得蚁食者矣。
夫引从之格，己见巳为绝，辰为墓，墓辰死卯，日上水子亦墓辰、绝巳、死卯，今反引出死墓绝及白虎元武夹定支干之墓，墓加宅，所以引起孝服。庚申年死者，行年又临巳宫，乃是绝地。巳与申合，合起墓绝，所以死也。
己酉年十月己亥日寅将本时曹八秀才戊辰生四十二岁占开店。　方本占案　　口鉴
　　六陈
朱戌亥子丑龙
蛇酉    寅空		蛇常玄陈		父空巳玄
贵申    卯虎		酉辰巳子		兄戊戌朱
后未午巳辰常		辰亥子己		鬼癸卯虎
	阴玄
邵彦和曰：日上见贵财，支上见财库，日上财神又归财库，此大利。初又为店，但修葺有费耳。盖元武为费用倍常也。中又为店之库，重重皆是财利奋发，但末传被人取店，须用争竞。曹曰：莫赁，买之如何？曰：买亦争竞。以九年为期。曹曰：九年再问。乃问汪七娘赁房，大费修葺，入店三年大发，积百万，第六年汪七娘以店卖与之。第七年汪七秀才因分取赎不肯，具告陈论与他。果如先生言。
大凡占店少得如此等课。日上见财，且是行年，安得不厚？更中传又乘巳火归库。若末非卯鬼破库，财可永久。今既遭破，且尽，巳之四，戌之五，共九年也。
十一月己亥日寅将申时卜安丰贼寇。　　　　一针见血
蛇贵后阴
　 　 亥子丑寅　 　　　 蛇虎龙后　　 父 ◎巳 虎
　　朱戌　  卯玄　　　　亥巳未丑　　 财 己亥 蛇
　　合酉　  辰常　      巳亥丑己　　 父 ◎巳 虎
　 　 申未午巳
　 　 勾龙空虎
祝泌奏曰：死气十二月在巳，临日支发用，将见白虎，杀气颇重，虏贼未退，月破临城，乘生旺之乡，不至大害，亦在危疑之间，不至大害者，腾蛇能制白虎也。亦主危疑者，游都加人民也。臣以术测之，安丰必先败而后胜。安丰受害之民必有损伤然终可全保。
顺治己酉年正月己亥日子将巳时参将卢承山占病吉凶。　　　　指南
　　     后阴
     贵子丑寅卯玄   后空六阴   父 甲午 空
     蛇亥    辰常   丑午酉寅   兄 辛丑 后
     朱戌    巳虎   午亥寅己   子 丙申 勾
     六酉申未午空
         勾青
陈公献曰：脾土受症，目今无虑。盖木为官鬼，则脾经受症矣。以平清肺心为上，切勿健脾理肺，七月恐有不测。盖禄临绝地，马入墓乡，且子巳相加为阳（生）临阳绝，又卯临申位是木被金离，病人非宜，且年带二死克日，故断其七月必死。已而果然。
己亥日占卖马。　　　　郭氏占案
　　　   后阴
     贵子丑寅卯玄   后空六阴   父 甲午 空
     蛇亥    辰常   丑午酉寅   兄 辛丑 后
     朱戌    巳虎   午亥寅己   子 丙申 勾
     六酉申未午空
         勾青
郭御青曰：余亲有马二匹，一大一小，问皆出否？课果传类神午字，时旁有人断为皆不得卖。以午为日禄也。又一人断为卖出大马，以大马捷足先出也。余断日马，马为日禄，惟卖出乃得价为禄，卖出小马，以午自刑，大刑出小，小刑不能出大也。马即从宅上发用明乎一马在宅，一马出外，且马有恋主之意，凡卖皆不愿出。今一马出　，必大刑小出也。果卖小马。
崇正壬午年十月己亥日卯将未时山东明经王米山索占。　　　　指南
　　    朱六
　　蛇丑寅卯辰勾　　　　 六虎后六　　　　 兄 未 虎
　　贵子    巳龙　　　　 卯未亥卯　　　　 鬼 卯 六
　　后亥    午空　　　　 未亥卯己　　　　 财 亥 后
　　阴戌酉申未虎 
　　　　玄常
陈公献曰：王米山携子某，来谒陈东明求官，过小斋访道。余曰：先生少间，须臾有三客至，内必杨姓者。果如言。余曰：干神归支，传将逆行，郎君宜回东省取功名。且贵地不日兵动，且有攻城破邑之事，眷属宜迁他处避之。曰：祝老母九十寿，方可迁也。曰：尊堂寿止八十有九，因乙发用与地盘己字合断为八九之数也。此皆日后事，目今须防失脱也。米山接住湾子街旧同寅陈宅书房，果被盗。复来，余曰：玄武脱气居丑命，所盗者郎君物耳。曰：然。还防贼复来。果三日又来，将物尽盗去，曰：何以明其然也？余曰：课传回环，故知其改之复来。米山问曰：山东兵动者何？盖因三传纯官鬼，又鲁都虎鬼克支，贼符将星克干，是以知贵省中外兵动，攻城破邑也。果冬月一一如占。米山迁居淮安新安镇，其母未度九十而终。
庚戌年七月己亥日午将未时韩省干占子病丙午生五岁。　方本占案　口鉴
　　龙空
陈辰巳午未虎
六卯    申常		玄阴龙空		兄戊戌阴
朱寅    酉玄		酉戌巳午		子丁酉玄
蛇丑子亥戌阴		戌亥午己		子丙申常
	贵后
陈公献曰：此病至危，宅中谢神请医，费尽千万钱，而不知病在目前。今主至困而又发吊，手足拳束，口眼歪邪，还是风症否？曰：然。若作风病，其病必死。其病因亲王价领出，与冷粽子吃，及归又吃冷淘面，二物积中，遂发热，积紧肠塞，致令手足拳束耳。可依此治即安也。韩丈之子，因七月十五仆家裹粽烧纸，遂与食之，归又吃令淘面，晚遂得病，困重求重请医，费千万钱不效，闻先生言，医遂以陈皮、青皮、乌药汤治之，便觉身轻，下黑粪三五块而全愈。
盖己日见戌为同宗，日上见午，火中之物也。巳乃未形似米，以来配宗字，象粽子，加亥水故曰冷粽。太阴老妇，乃仆人之母与之也。酉麦申面，故曰面，玄武主过水，是以为冷淘也。
吴稼云曰：魁渡天门知其为积案，中却不肯说破，此古人秘密藏也。
癸未年正月己亥日亥将未时事来意。　　　　指南
　　    朱蛇
　　六酉戌亥子贵　　　　 龙玄玄蛇　　　　　 比 乙未 青
　　勾申    丑后　　　　 未卯卯亥　　　　　 财 己亥 蛇
　　龙未    寅阴　　　　 卯亥亥己　　　　　 鬼 癸卯 玄
　　空午巳辰卯玄
　　    虎常
陈公献曰：予在金陵卞圣瑞书房，偶有两客进坐索占。余曰：龙神发用，传课结成官局，来意必占今年功名事。六月即有钦召之应。盖春得进旺之木，遇夏则枝叶茂密，将来事业远大。早：六月之说何也？缘岁建皇恩发用，中传天诏，是以六月定有佳音。后知来占者即赵忻城昆弟也。果于是月奉诏进京授京营提督，甲申又升京营戎政。
此以神煞断，可见灵机通变，在乎一心。
庚子日
建炎己酉年十月二十五庚子日寅将未时曹作秀才癸酉生三十七岁占进屋。　方本占案　直指
　　贵后
蛇子丑寅卯阴
朱亥    辰玄		后空六阴		父戊戌六
六戌    巳常		寅未戌卯		官空巳常
陈酉申未午虎		未子卯庚		子庚子蛇
	龙空
邵彦和曰：斫轮课，须仔细，后必争竞。支受干制之课，犯者畜产不生，宅上天空作害，主有幼小干上，互换罗网，必有小扰大之事。太阴宅母不明，兼行年凑成罗网，定是不足。末蛇乘子绝了又生，生了又绝，切不可居。庚以酉为天罗，卯为地网。
十月庚子日卯将未时甲子命妇人占来意。　　　一字诀玉连环
　贵后阴玄
　丑寅卯辰　　　玄龙蛇玄　　 子 庚子 蛇 ⊙
蛇子　　巳常　　辰申子辰　　 兄 丙申 龙 
朱亥　　午虎　　申子辰庚　　 父 　辰 玄 ◎
　戌酉申未
　合勾龙空
徐次宾曰：来意因三月胎气不安，而有惊恐，至十一月喜见生子，子母俱庆。盖发用起神后，为今日之子孙，上见螣蛇，为日下之鬼。下临辰墓而为三月，故胎气不安而有惊恐之象。至十一月见喜生男者，中传送为嗣，却上得青龙吉庆，下临子，故应在十一月。又天罡所系与日比阳，三传日辰俱阳，故生男也。子母俱庆者，三传与日辰为三合，虽有螣蛇克日，卦得润下属水，又日上有玄武水，其四水乘旺相气而为救神，其蛇不能害也。
天圣二年岁在甲子四月庚子日申将子时丁卯年生命五十八岁来占丙申命二十九岁行人。　　　　一针见血　　　　玉连环末卷
空虎常玄
　 　　 丑寅卯辰　 　　玄蛇龙玄　　 子 庚子 龙
　　　龙子 　 巳阴　 　辰申子辰　　 兄 丙申 蛇
　　　勾亥 　 午后　 　申子辰庚　　 父 ◎辰 玄
　 　　 戌酉申未
　 　　 合朱蛇贵
苗公达曰：子去万里，音信不通。资财大获，出门迎归。其人云：某有一子，于天喜元年正月间，因言语不足，将些财物往歧路与贩一去八年，不知音信，何能望见之？苗曰：当于乙巳日早晨可出北门外候之。有行李笼其数担，后有二人骑马，尔子衣白骑青马随一妇人衣紫骑赤马，得意而归。本人云：八年音信不通，安能便归？时有同来人云苗公之术如神可至。是日往伺之，果于是日出城外三里见笼具十余担远来。先一人着白衣乘青马，一见之便下马泣拜，乃是其子自陕西得利而归。
议曰：课属斩关，发用神后，是今日庚金之子孙，加辰为空亡，以下贼上，为用将得青龙飞腾万里，又传入玄武乘空亡，主失信，故云：子云万里，音信不知。行人年上乘寅木，是今日之财，加在旺方故云资财大获。课值日辰相加其见必速而近。又庚德自处加子上申本数七，当囚死，法以折半求之。本人五十八岁，行年在亥，临卯，卯为门将，勾陈家在戊辰，辰为门外之路，发用水旺于北方，坆云出北门三里之外候之。行年有天驿二马，乘寅，寅木青色，将得白虎金白色，故主白衣乘青马。天上行年午加戌作天后，戌是火墓，天后水乘午火，水黑火赤相合而成紫色。天后妇人，故言妇人紫衣乘赤马。课变润下水之象，见巳为绝，绝为至之兆。又行年临戌以午为至期，午上见寅，寅中有甲申与巳合。四月建巳又庚与乙合，数取四月乙巳日归。
崇正癸酉年七月庚子日午将戌时云间董兑之占乃祖元宰太史辞大宗伯允否？指南
　　　　空虎常玄
　　　　丑寅卯辰
　　　龙子    巳阴　　　　 玄蛇龙玄　　　　　 子 庚子 龙
　　　勾亥    午后 　　　　辰申申子　　　　　 兄 丙申 蛇
　　　　戌酉申未  　　　　 申子辰庚　　　　　 印 甲辰 玄
　　　　六朱蛇贵
陈公献曰：此课不能升迁，请告亦不能退位，却有加衔恩荫之兆，何用辞为？盖因三传全脱，递生空亡，虽有公卿推荐，不受已头虚誉，且日禄归支，印绶逢空，故不得掌篆正官；惟喜皇诏德禄居中乘旺，必有加衔恩荫之征。又课传回环，进旺之气，岂退位之象，明年春末龙禄传墓，则当请告。次年春，晋宫衔，驰驿归里。
顺治乙酉七月庚子日甲申时，扬州兵盐道讳汉式刘公祖占，占来意。　指南
         六勾
     朱卯辰巳午龙　　　   白玄六龙  　　　 鬼  甲午  龙
     蛇寅    未空　　　   申戌辰午　　　   父  甲辰  六
     贵丑    申虎　　　   戌子午庚　　　   财  壬寅  蛇
     后子亥戌酉常 
         阴玄
陈公献曰：胜光同天马，来意问行人，过月望赤龙，眷属到门庭。曰：然。盖因中末空亡，是以月内不来，过月驿马临辰，故应丙辰日。此课占功名能复旧缺否？余曰：顾祖中末空，有初必无终。龙化为蛇例，请告始得荣。盖因初龙末蛇，止于兵宪，龙神克下，上官不足，复任月余，被劾逮问。详此课，占官之事分为二段：月将龙神作官星发用，官职必迁之象，以月将为当时之主宰也。此官不为长久，以课得顾祖且中末空亡也。此过程之法甚是精妙，宜详思之。
顺治甲申五月庚子日辛巳时，高兵自黄河北来，围困扬城近半月，江都令讳日成李父师占城池安危，五月十三庚子日申将巳时。　　　　指南
　　　　勾六
　　青申酉戌亥朱　　    白阴后朱    　　鬼  甲午  白
　　空未    子蛇　　    午卯寅亥    　　兄  丁酉  勾
　　虎午    丑贵  　　  卯子亥庚　　    子  庚子  蛇 
　　常巳辰卯寅后
　　    玄阴
陈公献曰：凶必无虞，不日围困可解。盖因干支休囚，旺气在内故也。格合罗网，初传鲁都虎鬼月建，彼兵虽凶，然末传游者将星，又系蛇冲克初传，此为以凶制凶，不过虎头蛇尾，故不日围解。
《明史》：京师陷，（高）杰南走，福王封杰兴平伯，列于四镇，领扬州，驻城外。杰固欲入城，扬州民畏杰不纳。杰攻城急，日掠厢村妇女，民益恶之。知府马鸣騄、推官汤来贺坚守月余。杰知不可攻，意稍怠。阁部史可法议以瓜州予杰，乃止。九月命杰移驻徐州，以左中允卫胤文兼兵科给事中监其军西讨。罗网课最宜捕盗寻失，兵战亦是吉象。
辛丑日
建炎戊申年三月辛丑日戊将巳时汪淑仪壬戌生四十七岁占讼。　　方本占案　　口鉴
龙空
陈戌亥子丑虎
六酉    寅常		龙贵朱玄		  财 癸卯 玄
朱申    卯玄		亥午申卯		  兄 丙申 朱
蛇未午巳辰阴		午丑卯辛		  父 辛丑 虎
	贵后
邵彦和曰：干上旬尾，支上旬首，为一旬周遍格。又名周而复始格。来了又去，去了又来。日上我也，支上彼也，我见卯旬尾，是事了毕。彼见午旬首，其事又起。末传丑与支上午六害，卯财又乘玄武，到了翻论，才输财，又被人诓赚。辛墓于丑，丑墓于申，主在外州入狱而羁绊也。他是午火，反生他州狱神，我是卯木，能克狱神。翻至二次，却能胜也。
汪与张氏争山起讼，汪氏初入状果胜，张氏翻论至州，汪又上司入状，送随州。张又上司翻，告送严州司理狱，又入州县狱，方得了绝。
盖午作贵人，作日鬼临支，却是六害，故彼自然失理也。汪氏被人啜了银一百两，乃卯作元武临干也。卯乃闭口，说不得，又不敢问。凡人不识课名，此为一旬周遍格，若辛未日卯加未，午加辛亦然。谋诸事作吉成凶，作凶成吉，惟讼要散，不要关锁也。
二十月辛丑日子将未时某占因人打死欠米钱人解官。　　　方本占案
　　龙空
陈戌亥子丑虎
六酉    寅常		龙贵朱玄		财 癸卯	玄
朱申    卯玄		亥午申卯		兄 丙申	朱
蛇未午巳辰阴		午丑卯辛		父 辛丑	虎
	贵后
邵彦和曰：天乙作鬼加丑支而六害，玄武乘卯加辛干而发用却被中传申作朱雀来克（稼云曰：朱雀克干上神犹之克干也）。末传又是白虎乘墓，恐其人入狱而鲜红。果二月死于狱中。
崇正二月戊寅二月辛丑日癸巳时，东省刘太史讳正宗者相召索占。　指南
　　龙空
陈戌亥子丑虎
六酉    寅常		龙贵朱玄		财 癸卯 玄
朱申    卯玄		亥午申卯		兄 丙申 朱
蛇未午巳辰阴		午丑卯辛		父 辛丑 虎
	贵后
陈公献曰：太史所占定是一外官，曾经降罚者。因日生青龙，又上克下故也。曰：家兄任太平知府，为钱粮降罚，看有碍迁升否。曰：支首干尾，格合周遍，何碍升迁。当在何时？余曰：青龙离支六位，初传月建催官，中传天马，传送为驿邮，为兵马，为直符，七月内必升吴分兵宪。后果升嘉湖驿传兵宪。支为任所，丑应吴越扬州，故断此也。禄临辰上，亦是东南之征。
四月辛丑日卯将申时邓姓人占市侧造客店。　　　　一针见血
　　　 　空虎常玄
　 　　　子丑寅卯　 　　　　　玄朱空后　　　 财 癸卯 玄
　　　 龙亥　 　辰阴　　　　　卯申子巳　　　 父 戊戌 勾
　　   勾戌　　 巳后　　　　　申丑巳辛　　　 鬼 ◎巳 后
　   　　酉申未午
　 　　  合朱蛇贵
刘日新曰：尔欲市侧造店屋，奈此处有祖墓，如何造得？不上一年必致具讼。喫棒坐狱，出狱而死。盖支为店业，丑为辛金之墓，巳亦为店业而加戌墓之上，故知此处有祖墓也。支上白虎作朱雀，中传勾陈，故知具讼。财作玄武必主破财，白虎作朱雀加于丑墓，中传戌作勾陈，戊为牢狱，故必坐狱。戌能生日，故不死于狱中。末传巳火克干，四月正旺，故知出狱而死。邓某不听，后果遭讼被押，押久致病，保出而卒。
辛丑日　将　时占讼。
　　　　朱蛇贵后
　 　 　辰巳午未　 　　 　　虎空阴玄　　　　 子 庚子 空
　　  合卯　  申阴　　　　　亥子申酉　　　　 子 己亥 虎
　　  勾寅　  酉玄　　　　　子丑酉辛　　 　　父 戊戌 常
　 　 　丑子亥戌
　 　 　龙空虎常	
断曰：辛丑日子加丑为用，上见天空，即戌也。子为丑之财，上下夹克，为争财之象也。三传传归于辛，辛上见酉，辛禄所居，所以得财。辛以火为鬼，子亥解之，丑所畏木日，上有酉金解之，三传日辰相就而传退，所以言得财而息也。
己丑二月辛丑日己亥时孙石渠占生育吉凶。　　　指南
　　　　六勾
　　朱辰巳午未青　　    玄阴空虎  　　子 庚子  阴
　　蛇卯    申空    　　亥子申酉  　　子 己亥  玄
　　贵寅    酉虎    　　子丑酉辛　　  父 戊戌  常
　　后丑子亥戌常
　　    阴玄
断曰；占产难生，子母皆亡。友人曰：一手先出矣，据课子必难保。予曰；不然，先母生子时，先一晚手出，次早脚出，母子无恙。此课河魁渡亥被阻隔，天狱无冲，其子何由而出？日干上虎来遁鬼，支上子乘游魂；天后象母，受寅贵劫煞制克，是以子母不保。未几，子未出母已死矣。
庚辰年七月十六辛丑日午将巳时衢州王四官人犯事求占。　方本占案　　一针见血
　　　 贵后阴玄
　 　　午未申酉　 　　合勾空虎　　 财 壬寅 勾
　　 蛇巳　  戌常　 　卯寅子亥　　 财 癸卯 合
　　 朱辰　　亥虎　 　寅丑亥辛　　 父 ◎辰 朱
　 　  卯寅丑子
　 　　合勾龙空
邵彦和曰：此课必有恩赦，是阴人明年辛巳正月内有灾，合上即位又生太子，要有赦了。果十月十五日闻圣后还政放赦，至明年正月末旬，太皇后升天也。午加巳，巳上九乾纯阳，阳极于午，午阴。今位午是太阳临乾上九纯阳之位，又作贵人正当天心。在纯阳上九乾多用事，虽是居上九极处，然传内三贵人并见，亥作虎加辛日也。亥是明年正月太阳用午作贵人加巳，是今日之德，又是辰。始于寅。辛丑日会明年辛巳年，用午太阳加巳又见亥作白虎加辛也。亥者，阴气之尽。明年辛巳岁正月太阳亥上当天心，故辛巳年正月上升，此阴阳岁会例。
壬寅日
崇正丁丑八月壬寅日癸卯时，浣中刘退斋太史索占：汝看此是何等人？　　指南
　　    六勾
　　朱未申酉戌龙　　　　 蛇后阴常　　　　 鬼 　辰 后
　　蛇午    亥空　　　　 午辰卯丑 　　　　财 甲午 蛇
　　贵巳    子虎 　　　　辰寅丑壬　　　　 印 丙申 六
　　后辰卯寅丑常
        阴玄
陈公献曰：余玩之良久，此近君阴贵人也，太岁常官临日，阴见夜贵，太阴又居岁位，必近君之阴贵人也。曰：“此公主也。然有何事？曷一决之。”曰：此必请封荫子之事。盖末传皇诏长生，六合为孩儿，是以知之。倘旨意不允。余曰：传将六阳登天，必事达天廷至尊之前。但嫌初中空亡，必须两次方许封荫。果如其占。
崇珔乙亥年四月壬寅日申将午进再占产期（先得卯时占，遇见干上辰）。　郭氏占案
    　　六勾
　　朱未申酉戌龙　　　　 蛇后阴常　　　　 鬼 　辰 后
　　蛇午    亥空　　　　 午辰卯丑 　　　　财 甲午 蛇
　　贵巳    子虎 　　　　辰寅丑壬　　　　 印 丙申 六
　　后辰卯寅丑常
        阴玄
郭御青曰：前嫌人宅乘墓，此即自墓传生。两课相解，前课初实中末空，此课初中空末实。至甲辰旬俱不空矣。当在丙午日生。以月将临干作六合，小儿之象；又壬水胎处也。先乙巳日饮于同袍亲姻张贞明家余预达明日，遇余贺生子。张贞明犹骇异不信。至第二日丙午寅时果得男。凡行人期候最难，亦有决不准者，此其验之奇中者耳。
崇正巳年十二月初一壬寅日丑将酉时在许州占可居否。　　　郭氏占案
　　　 空虎常玄
　 　　酉戌亥子　 　　虎合勾贵　　 鬼 乙未 勾
　　 龙申　  丑阴　　 戌午未卯　　 兄 己亥 常
　　 勾未　　寅后　　 午寅卯壬　　 子 癸卯 贵
　 　　午巳辰卯
　 　　合朱蛇贵
郭御青曰：此课干支上皆逢死气。毕法云：人宅皆死各衰羸，正合此句。遂同督师于次日癸卯北回汴城。越日，贼至许而城破矣。
乾隆己巳年午建壬寅日申将辰时庚午命六十岁占流年。　　　　牧夫占验
　　　 空虎常玄
　 　　酉戌亥子　 　　虎合勾贵　　 鬼 乙未 勾
　　 龙申　  丑阴　　 戌午未卯　　 兄 己亥 常
　　 勾未　　寅后　　 午寅卯壬　　 子 癸卯 贵
　 　　午巳辰卯
　 　　合朱蛇贵
王牧夫曰：此课主多了，木局子孙旺故也。凡三合之局气聚最好，但以年命推测又有不好处在行年，行年在己巳上酉用木局而年见从革与用相冲，卯酉主门户，恐有乘乱事也，须慎之。支马为家宅，旺火脱用传之气，恐有狂惑之人在宅生乱也。七月可畏，申上子，乃刑卯之月也。后果于七月门中有杀伤事。此谭式中，方知年命为要耳，若以干支三传视之，木火相生旺相，安能知之？凡占流年，当以年为紧切也，存此以俟高明。
愚按：此断语甚多牵强附会而未得要领。六十岁行年在丑，丑上见巳，吉凶当从巳推测。何得以巳上之酉言其卯酉相冲，主门户乘乱事也？支上旺火脱用传之气与宅何干？何得言有狂惑之人在宅生乱也？七月可畏亦是事后之言。子刑卯与宅又何干也？据余看此课，人宅皆死便是不祥，何况支上午火乘旺相气而脱支之气？阴神更见白虎死气作鬼，安得不凶乎？辰时未发用，皆克日为天网课，亦主刑伤，卯木虽能破网无奈卯巳休囚而辰未皆相气也。此余一得之愚，俟高明裁定。
建炎戊申年十一月壬寅日丑将申时任三翁庚午生三十九岁占家宅。　　　口鉴　　方本占案　
　　空虎
龙戌亥子丑常
陈酉    寅玄		    虎朱陈后	      兄 庚子 虎
六申    卯阴		    子未酉辰	      财 空巳 贵
朱未午巳辰后		    未寅辰壬 　      鬼 戊戌 龙
	蛇贵
邵彦和曰：此课占宅，而身宅居墓无气，因婢妾相争，遂出其婢，而后再归，却与宅又合。又常被子息及兄弟作扰，又门户上口舌不足，只喜末空亡，又是绝乡，下稍口舌扰乱俱绝无矣。何以知婢再归？
盖天盘酉之阴神，却乃寅加酉，又是宅也。兼酉加辰与辰合，天将勾陈夹住，勾陈为牙人，故主辰日其婢再还也。又辰为日上神故也。大凡隔七八局，三传回环，只是发用与宅六害，故事多阻。巳既绝地，故至甲辰乙巳日自绝也。果一一如占。
细参此课占家宅断法，日辰逢墓便作凶推，则知邵伯达庚寅日干上丑之课是断迁移法非断家宅法矣。人皆草草一例，视之何以得有益乎？
乙亥年四月壬寅日申将卯时占产男女。　　　　郭氏占案
　　空虎
龙戌亥子丑常
陈酉    寅玄		虎朱陈后	     兄 庚子 虎
六申    卯阴		子未酉辰	     财 空巳 贵
朱未午巳辰后		未寅辰壬 　   鬼 戊戌 龙
	蛇贵
郭御青曰：子字发用，即取为男，不必别求。虽中末空，至二十五日甲辰旬，则不空矣。课名三奇与壬申年己丑日辰巳一课占得子，亦名三奇相合，但嫌人宅乘墓，谁知后课又相应也？
己酉年十月壬寅日寅将申时水四哥占求财。　　　　口鉴　　方本占案
　　虎常
空亥子丑寅玄
龙戌    卯阴		玄六空贵		子 壬寅	玄
勾酉    辰后		寅申亥巳		父 丙申	六
六申未午巳贵		申寅巳壬		子 壬寅	玄
	朱蛇
邵彦和曰：主先讨他还本，今再重讨利。是如此否？水曰：然。先生曰：壬水绝于巳，巳财绝了。又见申长生，是还本后重讨也。但讨得此财，下稍必被他扰害，实成不足。四年外必见是非。后癸丑年果争息钱下狱，得赦免罪。丑年者，惹动丑上朱雀鬼故也。
戊申年九月二十一壬寅日辰将酉时邵梓材戊寅三月初一辰时生三十一岁占前程。方本占案口鉴
	朱蛇
六子丑寅卯贵
陈亥    辰后		后空朱玄		财 甲午	玄
龙戌    巳阴		辰酉丑午		鬼 辛丑	朱
空酉申未午玄		酉寅午壬		父 丙申	虎
	虎常
邵彦和曰：此课名四绝，且干支自刑，又名六害，其不利者有三：一者居偏室无正位，二者妻宫不利，三者眼不明，因他父坟不利，皆是白蚁，左畔已虚空矣，前程非惟不远，又且寿夭，九年将屋基作田园，家破碎，贵贱皆因酒而败也。邵解元闻先生言，欲启父坟，因兄弟众多不肯行，妻不生子，常有血气，至辛亥年病眼武壬皆亥，夹克午，故主亥年而应，男女皆因酒而败，乙卯年众拆屋一半作田，一半作园。邵氏居于店屋水死于卯，又卯上得戌作鬼，故卯年应，戊午身丧，己未启父坟，果骨为蚁食矣。
盖壬以申为父，父在墓守白虎，主白蚁。日上午为目为妻，火绝于亥，故不利。丑加午六害，丑为田园，午为层，水克午而屋坏，土克水而以屋成田园，宅上见酉，壬败于酉，故为所败，又是破碎，主男妇皆因酒败也。
辛未年卯月壬寅日戌将寅时某占甲子生八岁子病。　　　牧夫占验
　　　 勾合朱蛇
　 　　丑寅卯辰　 　　 后虎朱阴　　　 鬼 戊戌 虎
　　 龙子　  巳贵　　　午戌卯未　　   财 甲午 后
　　 空亥  　午后　　　戌寅未壬　　   子 壬寅 合
　 　　戌酉申未
　 　　虎常玄阴
王牧夫曰：戌为白虎又是火局，内有积滞关隔不通火，无力以化之，不能保。凡炎上得后合献翳之神附之，主炎上不畅。后临午又相冲，火既受冲，其局散矣。况八岁行年见巳，末传寅命上申，合成三刑，长生绝矣。七月上辰冲破炎上戌土，此病不得遇也，此病甚凶，极验。
戊申年九月二十一壬寅日辰将未时邓省干癸未年十月初七申时生二十六岁占前程。方本占案
口鉴
	朱蛇
六寅卯辰巳贵
陈丑    午后		玄空贵玄		财 空巳	贵
龙子    未阴		申亥巳申		子 壬寅	六
空亥戌酉申玄		亥寅申壬		兄 己亥	空
	虎常
邵彦和曰：此课与前课大不同，干支皆受上生，日上得申长生，却即去生寅，初巳贵人作财，日上长生学堂，尽可取功名。但嫌贵空，又为玄所滞，只运司解发而不能及第。初任管铜铁，次任管坑冶，三任水船官而止。邓果初任铸钱有功，再任坑冶司检踏官，次得明州船坞，归家而死。盖申来生壬为长生学堂，故壬子年发解，初巳作贵为德神加学堂上，寅又加巳生贵生德，故终得前程。铜铁者，申金也；坑冶司者，巳加申也，水船场者，江湖临于寅上也。寅木未成船，而卯已成船，故主舡场修造也（直指云：寅作六合为船）。
嘉庆己未年六月壬寅日未将戌时占选期。　　　　说约
　	朱蛇
六寅卯辰巳贵
陈丑    午后		玄空贵玄		财 空巳	贵
龙子    未阴		申亥巳申		子 壬寅	六
空亥戌酉申玄		亥寅申壬		兄 己亥	空
	虎常
张江村曰：有为人占一事而其人性情、事业以及日下、将来之景况一一皆现于课中者，此时或有之。如己未夏间，余附粮舟回南，同舟一人已得官，占选期。六月壬寅日戌时未将，三传巳寅亥。余曰：“选期视长生，申作长生临干，亦临亥，主亥年得选。”此本事，余细推，干上见申作马，申主躁动，作马尤甚，此人性情必躁，申作长生乘元武，元武卑鄙龌龊，其官必不由正路得。申作马而干归支，其行而归家乎？支上亥为日禄，本是充裕之家，今天空，殆无蓄矣。支阴重见申马，归家后又必出行。申与用神巳六合，巳作日财乘贵人，行必投贵人求财。但巳值空亡，又是绝神，必无遇。中传寅脱气，末传亥仍归支上，徒劳往返，仍回家中耳。又推申为干之长生，巳又为申之长生，此人必祖与父俱在堂，但值空亡，其祖恐不久。巳又为妻，值空亡，当尚未娶。当时萍聚，日久见其浮躁，无一刻闲，询其出身，由供事议叙得官，供事卑鄙，其非正路的矣。今欲归家，家中昔开布行，久歇。拟归后往投四川某知府。祖父俱在堂，祖已八十外，定亲未娶，一一皆准。然投贵无济，恐不能久，二节别后不知第，已往皆准，恐未来亦必验也。
己酉年正月二十三壬寅日子将寅时，郑三公辛亥年四月一日未时生，五十九岁占坟地。
方本占案　　口鉴　　捷要
	后阴
贵卯辰巳午玄
蛇寅    未常		龙六常空	  　 鬼 戊戌 龙
朱丑    申虎		戌子未酉	  　 父 丙申 虎
六子亥戌酉空		子寅酉壬　　  财 甲午 玄
	陈龙
邵彦和曰：此课艮山行龙，坎山落穴，不是正龙，左边无山，右有两重白虎，第三重为案，主子孙贪淫好酒，后为酒家佣，妇人不正，随人淫奔，且墓内棺中有泥，白蚁食尸，右边有水，末主人为道童，自身为酒所败，老无妻，以他人之妾为妻，六年患酒病，更三年终矣。郑三公乍富，教子读书，指望及第，故请先生占之，其地果艮山来，坎山落穴，无正山，以过山为主，右两重白虎，案山亦从右边来，似乎三重。三公日夜饮酒，后二年妻死，娶徐知府之妾为妻，又行事不正，三公死后，次子伴徐氏卖酒，妻与媳被外人领走，子孙不成器，一向非为。三公六十四有酒病，六十七上终。皆如先生之言也。左边无者，传不行也。申作白虎，午加申上，又是虎，故两重来为案山，子午作玄合，故主子孙邪淫。壬日酉作天空，故主酒败，子孙为酒家佣，亦主妇人为淫，酉六数，故主六年酒败，更三年死，酉增一半也。
三月壬寅日酉将戌时卜生产。　　　　一针见血
　　　 蛇朱合勾
　 　　辰巳午未　 　　玄阴空虎　　 兄 庚子 玄
　　 贵卯　  申龙　　 子丑酉戌　　 兄 己亥 常
　　 后寅　　酉空　　 丑寅戌壬　　 鬼 戊戌 虎
　 　　丑子亥戌
　 　　阴玄常虎
刘日新曰：日辰皆阳，壬属水，用玄武水传入三渊，皆水。子是女宿，主生女（愚按：下克上亦是女）。支为母，不受克，母平安。干为儿，受戌克，玄武加子发用为武入三渊，末传仍归戌虎克干，儿不吉故生女而弃水死。河魁加日主迅速，故当日生。
癸卯日
七月癸卯日巳时占来意。　　　　一字诀玉连环
　蛇贵后阴
　辰巳午未　　　　　空龙空龙　　 官 癸丑 勾
朱卯　　申玄　　　　亥子亥子　　 兄 壬子 龙
合寅　　酉常　　　　子丑子癸　　 兄 辛亥 空
　丑子亥戌
　勾龙空虎
徐次宾曰：来意因当日丑时三人巡更，与地方中姓马人相争。来日申官。因一姓孙司吏为鬼，三人并遭杖责。何知当日丑时？发用大吉，便为今日丑时。何知三人夜巡？今日癸水与式中子亥等辈，便为三人。言丑时相争，便言夜巡也。何知姓马人相争？直事门胜光，为姓马人，胜光为日下之财。何言相争？与日为六害，又发用勾陈为鬼，岂不相争也？何知姓孙人吏？缘发用大吉，场面为佃丝，中传神后与子相配成孙字，大吉与勾陈克日，故知忘吏孙姓人。何知三人俱受杖责？以今日癸与子亥俱属水，为大吉所克。又勾陈为杖棒，末传虽有天空亦克今日，故言俱受杖责也。
崇正丙子年十一月癸卯日子将丑时占行人。　　　　郭氏占案
　　 　蛇朱合勾
　 　　辰巳午未　 　　　　　 阴后常玄　　　　　 鬼 辛丑 阴
　　 贵卯　  申龙　　　　　　丑寅亥子　　　　　 兄 庚子 玄
　　 后寅　　酉空　　　　　　寅卯子癸　　　　　 兄 己亥 常
　 　　丑子亥戌
　 　　阴玄常虎
郭御青曰：东鹿王宏宇者，为衡水令主讳询占行人。三传退茹，即断为归，所望行人乃贵人也。类神临辰主明日到，果于甲辰日到。凡望行人，期候最难，此其准者也，附之此课干上天马，初末引从子水墓于辰，所以辰日到。
建炎己酉年九月癸卯日辰将卯时徐丞务丁未生六十三岁占坟地。　方本占案　捷要　口鉴
　　陈龙
六午未申酉空
朱巳    戌虎		　朱蛇贵后  　　   鬼 空辰 蛇
蛇辰    亥常		　巳辰卯寅	　　   财 空巳 朱
贵卯寅丑子玄		　辰卯寅癸	　　   子 甲午 六
后阴
邵彦和曰：此地甚好，但恐此时不可得而葬。徐曰：如何？先生曰：前后左右皆有空穴，山侧又有一阴人坟，如何葬得？须于中陪钱去之，然后可葬，必出贵人，最好是水合星辰，山川清秀，文笔双峰，必是卯龙入首，作乙山辛向也。夫辰为坟地，作空亡而发用，故主有空穴，戌亦是墓，加酉，酉作天空，亦是虚坟，以初传为主山穴，对前戌墓也。卯为子孙作贵人，不为脱气也。徐宅问汪家买山，汪兄弟三分其二分，将来买长兄一分，故将空棺自埋其内。先前亦有三四个虚穴，皆不葬。徐丈赍钱问汪长兄买之。庚戌年九月葬妻，以后子孙皆中举及第，皆此地发也。巳加辰作贵，巳主双，故有双峰，号为文笔星。宅又得贵人，癸见卯不可为脱气，乃子孙贵人也。申酉为今日水母，故水来去皆合星辰，巳为双女，故出双贵人也。
按：此课断法似出勉强，疑有错误，后见一针见血作癸亥日卯时占，似较此为确，当因并存之。
天启甲子年四月癸卯日申将午时占来意。　　　　指南 
 　　　　 六勾
　　　朱未申酉戌青    　　　　朱贵贵阴 　　　　 鬼 乙未  朱
　　　蛇午    亥空   　　　　 未巳巳卯 　　　　 父 丁酉  勾
　　　贵巳    子虎   　　　　 巳卯卯癸　　　　  兄 己亥  空
　　　后辰卯寅丑常   
　　　　　阴玄
陈公献曰：予访徽州戴义宇，请占来意，戴曰：时为日之胎神（陈公献用五行长生，占时午为癸之胎财，毕法云“胎财生气妻怀孕”），必为六甲占也。余曰：然，男乎？抑女也？曰：干上卯属震，长男之象。又是幕贵，三传四课纯阴极度阳，生贵儿必矣。且支加干，俯首见子，生必顺利。但四课不备，未能足月。生于何时？曰：六月生。果一一如所断。余又细看之，子冲胎神，子上见寅，子日寅时生。
乾隆己卯年寅月癸卯日子将酉时占走失。　　　　牧夫占验
合勾龙空
　 　　申酉戌亥　 　　　　　勾蛇朱后　　　　 父 丁酉 勾
　　 朱未　  子虎　　　　　 酉午未辰　　　　 兄 庚子 虎
　　 蛇午　　丑常　 　　　　午卯辰癸　　　　 子 癸卯 阴
　 　　巳辰卯寅
　 　　贵后阴玄
王牧夫曰：此人非走失，乃因酒后误落水中，已死矣。沿流寻其尸可也。其人曰：素问王先生数学精妙，故特来请教，此是余邻居，若果如此，何处？余曰：数也，无可如何。盖此课干乘鬼墓，发用是酉，癸是见酉，乃酒字也。墓为鬼与作合，三传递生，末见闭口，子卯相刑，岂非因酒误事乎？且死气在支，闭口亦在支，凡占事课凶得闭口者，必死。落水死者，辰为水库，天后乘之墓神作鬼，故也。即往寻之，果得其尸。
乾隆壬午年未月癸卯日午将卯时詹经历戊午生二十五岁占有差遣否？　　　牧夫占验
　　　 龙空虎常
　 　　申酉戌亥　 　　　　　空合勾蛇　　　　 父 丁酉 空
　　 勾未　  子玄　　 　　　酉午未辰　　　　 兄 庚子 玄
　　 合午　　丑阴　　 　　　午卯辰癸　　　　 子 癸卯 贵
　 　　巳辰卯寅
　 　　朱蛇贵后
王牧夫曰：日内即有差遣，不顺过虑也。问是何差遣？余曰：太岁作财在支上乘六合，其财逢旺甚大，主万数，当是解饷之差。公曰：上下运气甚平常。余曰：运气春夏原平常，但公才干能抵挡，何畏？是日晚，即接运司批命，解京饷数万。盖此数，今日癸卯明日甲辰，辰在干，虽是墓气，然是次日旬首解愁眉也。正时与支皆卯，又属贵人制鬼，故时下能振墓脱否也。三传天空递生，主有推荐，末又是日支，故主今日有差遣也。数以理断，其验如此。
崇正辛未年六月癸卯日未将卯时台中王旋官先生占上疏。　　　指南
     　　龙空
     勾酉戌亥子虎　　　　 空朱勾贵　　　　 父 丁酉 勾
     六申    丑常　　　　 亥未酉巳　　　　 鬼 辛丑 常
     朱未    寅玄 　　　　未卯巳癸 　　　　财 乙巳 贵
     蛇午巳辰卯阴  
       　贵后
陈公献曰：传将递生，有疏荐人乎？曰：非也，有疏参人耳。余曰：虽三传递生，嫌初末逢空，独存中传 ，岁破为鬼。又朱雀乘太岁克日；太岁君也，岁破相也，恐得罪于君相，于公不利。后果以上章荐人，下狱拟配。
十一月癸卯日丑将酉时占来意。　　　　一字诀玉连环
　　  空虎常玄
	　酉戌亥子　　　　　　　常勾空朱　　　　 父 丁酉 空 ⊙
	龙申　  丑阴　　　　　　亥未酉巳　　　　 官 辛丑 阴 
	勾未　  寅后　　　　　　未卯巳癸　　　　 财 　巳 朱 ◎
	　午巳辰卯
	　合朱蛇贵
徐次宾曰：来意主西南近寺，与姓周老阴人争竞，后移东北近庙居住。盖先锋门与日支冲而又发用，主宅不安，中传大吉为日下之鬼 ，下临酉为寺，合酉为佛为金仙，又酉为西方，大吉得太阴，主老阴人争竞，因此家宅不安，太阴主口舌事，大吉为土，地盘酉为兑，主口舌，以大吉下，见吉配合为周字，故曰西北近寺，与姓周老阴人争也。辰为宅，时既冲克之，不安之象，何以移往东北近庙居住，盖卦得从革，革故鼎新，从革本主西南，而运东北者何也？盖大吉临酉为日鬼，畏其鬼不敢往，末传太乙，得朱雀为日下之财，下临丑，丑主庙，故言往东北近庙居住，丑为天乙本家，故言庙也。
正月癸卯日亥将巳时占宅。　　　　张本占案
　 　  龙勾合朱
　 　　子丑寅卯　 　　　 　贵虎朱玄　　　　  子 癸卯 朱贵
　　 空亥　  辰蛇　　　　  巳戌卯申　　　　  鬼 戊戌 虎龙
　　 虎戌　　巳贵　　　　  戌卯申癸　　　　  财 ◎巳 贵阴
　 　　酉申未午
　 　　常玄阴后
邵彦和曰：家内有私财，兄弟来争之象。盖卯酉为门户，主阴私，加宅作克，而发传用下贼上，是阴私财也。勾陈主争讼，乘酉克宅，未为官鬼乘雀加干，未兄弟也。丑未相刑，小刑大，为贼乱之刑。丑年已曾争竞一番，今酉乘勾克卯，当复来争竞也。询之，果胞弟争财。
顺治庚寅十月癸卯庚申时王怀荫占失马。　　　　指南
         勾六
     龙子丑寅卯朱　　　   贵虎朱玄　　　   子 癸卯 朱 
     空亥    辰蛇  　　　 巳戌卯申　　　   官 戊戌 白
     虎戌    巳贵  　　　 戌卯申癸　　　   财 乙巳 贵
     常酉申未午后 
         玄阴
陈公献曰：此马青黑色，在西北山岗，三日必获。盖因末传之马（此以驿马为马）而乘旬中之空，必俟出旬乙巳日填实，方能得马也。何以知其色为青黑？因马阴神见子乘青龙，故知色青黑。何以知其在西北山岗也？因马居戌地故知在西北。果三日后自刘家集寻得。（阴神为形状，地盘为方向。）
愚按：自干阴而传归支，自外入内之象，故寻得。
乙酉年十月癸卯日寅将辰时曹将仕丙午生六十四岁占谋干。　　方本占案
	蛇贵
朱卯辰巳午后
六寅    未阴		　　空陈常空		官 辛丑	陈
陈丑    申玄		　　亥丑酉亥		兄 己亥	空
龙子亥戌酉常		　　丑卯亥癸		父 丁酉	常
	空虎
邵彦和曰：支上丑作勾陈，自宜用旧，未利谋新。况三传四课皆阴，岂宜进干？若阳则宜进干，岂不闻《心镜》曰：大吉临干为死旧，天罡加日是生新。《心镜》全以阴阳二字，分别阳宜动，为生、为新、为德；阴宜静，为杀、为旧、为刑也。
同年月日时第五直壬戌生四十八岁占捕逃有罪人同得此课。　方本占案　口鉴　张本占案
	蛇贵
朱卯辰巳午后
六寅    未阴		　　空陈常空		官 辛丑	陈
陈丑    申玄		　　亥丑酉亥		兄 己亥	空
龙子亥戌酉常		　　丑卯亥癸		父 丁酉	常
	空虎
邵彦和曰：此课干来加支，即发用，退归西北，其人逃往买卖人汪家后空猪圈内藏匿，亥四丑八，去此三十二里，有婢在宅前着孝衣洗酒器，不在可问之，在崩败东厕内，可往擒之。水日见亥，亥内有壬，壬加水，汪姓也。酉加亥为酒器，酉又为婢，作破碎，乘太常为孝服。七台河陈克日，追逃必获也。此二句照张本补。
愚按：当是天网课利于捕亡。
卷之五
甲辰日
三月甲辰日酉将未时越王占归国。　　　　吴越春秋
　　　空虎常玄
　 　 未申酉戌　 　　　　 虎龙龙合　　　　　 财 甲辰 合
　　龙午　  亥阴　　　　　申午午辰　　　　　 子 丙午 龙
　　勾巳　　子后　　　　　午辰辰甲　　　　　 鬼 戊申 虎
　 　 辰卯寅丑
　 　 合朱蛇贵
吴王赦越王归国，越王登车，范蠡执御，至三津之上，仰天叹曰：嗟乎，孤之屯厄，谁念复生渡此津也？谓范蠡曰：今三月甲辰，时加日昳，孤蒙上天之命，还归故乡，得无后患乎？范蠡曰：大王勿疑，直眡道行，越将有福，吴当有忧。
笔尘解曰：按三月甲辰，酉将加未，乃斩关课，大利逃亡也。
愚按：斩关卦，诸书只云利于逃亡及藏遁形迹等事，殊不知利于治国，亦利行师。观越王此归之后，终能霸越治吴，固为显证。尝读柳柳州《龙城录》云：上皇始平祸乱，在宫所与道士冯存澄，因射覆，得卦曰合因，又得卦曰斩关，又得卦曰铸印乘轩。存澄启谢曰：昔此卦，三灵为最善，黄帝胜炎帝而筮得之，所谓合因斩关、铸印乘轩，始当果断，终得嗣天上皇掩其口曰：止矣，默衰识之矣，后即位，应其术焉（上皇即明皇也）。又读欧阳公五代史贺环传云：事郓州朱宣，为都指挥使。梁太祖攻朱瑾于兖州，宣遣环与何怀宝、柳存等，以兵万人救兖州。环趋待宾馆，欲绝梁饷道，太祖略地至中都，得降卒，言环等趋待宾馆矣。以六壬占之，得斩关以为吉。乃选精兵，夜急驰百里，期先至待宾以逆环，而夜黑兵失道，旦至钜野东，遇环兵击之，环兵大败，环走，梁兵急追之。环顾路穷，登塚上大呼曰：我贺环也，可弗杀我。太祖驰骑取之。凡此皆足资考证。是此两课，皆不载月将日时，无式可演，特因论斩关卦，而附载之于此。

甲辰日辰将寅时占信。　　　　玉连环末卷
　　　 　贵后阴玄
　 　　　未申酉戌　 　　　　　 后蛇蛇合　  　 财 甲辰 合
　　　 蛇午　  亥常　　　　　　申午午辰　  　 子 丙午 蛇
　　   朱巳　  子虎　　　　　　午辰辰甲　  　 鬼 戊申 后
　 　　  辰卯寅丑
　 　　  合勾龙空
雪心曰：三传日同初，辰同中，占望信，责朱雀，今朱雀乘巳临印，名朱雀临门，又曰雀腾空。巳为子孙，是卑小信来，应在乙巳戊申日到，盖巳乃朱雀神，申乃朱雀之六合也。
甲辰日未将丑时父占子。　　　　张本占案
　　　 勾龙空虎
　 　　亥子丑寅　 　　　　　玄合虎蛇　　　　 兄 ◎寅 虎
　　 合戌　  卯常　　 　　　辰戌寅申　　　　 鬼 戊申 蛇
　　 朱酉　　辰玄　　 　　　戌辰申甲　　　　 兄 ◎寅 虎
　 　　申未午巳
　 　　蛇贵后阴
苗公达曰：甲木旬空，巳为朽木，申金又克之，此子七岁以前，主惊风或起或仆，不能自立。寅数七，被申克，故主风。白虎亦主风，七岁以后，又申加寅，寅上亦作白虎，寅逢旬空，当是在前山七株树下，遇一戏猴人，引索而走，受了一惊，害病几死。猴，申也，蛇空故为断索。辰投入宅，与申三合，拱生甲木，颇有生意。寅申七，辰戌俱五，盖至二十四岁，人颇精彩，宅上见戌为财，辰戌冲断，又为斩关，遂出外买卖。戌上又见辰，为武合相并，主有阴私。一边三个财，财多身弱，武为盗神，武乘辰龙则能变幻光怪，化为美妇，盗其精血，日后贪淫，一十五年。中传申化为鬼，日夜跟随，不离梦醒。寅为夜时，为梦醒。又见蛇虎缠绕。如此七年，三传返吟来来往往，不得断绝。申月寅日因天风吹倒大树，压在门前，中风而死，魂无所归，安望归乎？父子至情，徒生悲切耳。
丁卯年五月甲辰日未将丑时甲戌命五十四岁占子息。　　　牧夫占验
　　　 勾龙空虎
　 　　亥子丑寅　 　　　　　玄合虎蛇　　　　 兄 ◎寅 虎
　　 合戌　  卯常　　 　　　辰戌寅申　　　　 鬼 戊申 蛇
　　 朱酉　　辰玄　　 　　　戌辰申甲　　　　 兄 ◎寅 虎
　 　　申未午巳
　 　　蛇贵后阴
王牧夫曰：此课占子息，主有子不育，直到五十六岁。偏胎之一子可许也。此课三传无子，惟有遁出丙火子孙，又为日鬼克绝，木受金伤，则子孙何以托以为体？丙受克，则子孙何处以为生？此三传之现在者，不得有所存也。支乘六合，六合乃子孙类神，居于冲墓之地，不得为旺，然五月火司其正，戌乃火墓，子孙临库旺乡，尚有一子可许。若非五月火有气，则支上之重土乃丘坟重累，主孤寡也。己巳之岁，胎见长生又与命上生气作合，酉为妾，卯为长子，故主是年偏胎生一子也。后果验。
甲辰日寅将申时占官讼。　　　　一针见血
　　　 朱蛇贵后
　 　　亥子丑寅　 　　　　　玄合后龙　　　　 兄 ◎寅 后
　 　合戌　  卯阴　　　　　 辰戌寅申　　　　 鬼 戊申 龙
　　 勾酉　　辰玄　　 　　　戌辰申甲　　　　 兄 ◎寅 后
　 　　申未午巳
　 　　龙空虎常
断曰：凡寅申入传，多应旧事发动，虽有凶结末小也。如秋冬占之，在正月方入，若春夏占之，在七月方出。其凶解者，德神在寅乘天后也，凡见德神，更行年有气，空亡在传，主无害矣。
二月甲辰日戌将寅时某占失狗。　　　　方本占案
　　虎常
空丑寅卯辰玄
龙子    巳阴		　蛇龙后六		财 庚戌	六
陈亥    午后		　申子午戌		子 丙午	后
六戌酉申未贵		　子辰戌甲		兄 空寅	虎
	朱蛇
邵彦和曰：寻狗不见矣。盖戌为类神，加日虽主自归，奈何戌与寅虽作三合，又作六合，而寅反作虎在未传克戌，故寻不得，定被杀矣。后知被木排上人，杀而烹之。寅作虎克戌，寅木也。遂应木排上人，奇妙至此。盖卯为排，夹克戌土故也。
乙巳日
天启丁卯年八月乙巳日申时金华何伴鹤访陈公献于扬州，陈母托占两子武乡试。　指南
　　　　朱六
　　蛇丑寅卯辰勾　　　   玄蛇常贵　　　  鬼 己酉 玄
　　贵子    巳青　　　   酉丑申子 　　　 子 乙巳 龙
　　后亥    午空　　　   丑巳子乙 　　　 财 癸丑 蛇
　　阴戌酉申未虎   
　　　　玄常
何伴鹤曰：昆弟皆中，午命在前，亥命在后。盖因蒿矢见金，如箭有簇，自四发用，箭数合式。朱雀翱翔，文事武备皆得之矣。且贵临贵位，必得两贵周旋推荐，后果前后一一不爽。问何以分前后，因三传逆合，又午命甲寅亥命丁未，故知之。（毕法云：两贵相逢求两贵，诚不虚也。）
建炎己酉年三月乙巳日戌将亥时邵百一秀才癸丑生，生于闰月十二日辰时，五十七岁占家宅。　　　　宋本邵案　　口鉴
	六朱
陈辰巳午未蛇
龙卯    申贵		　　龙陈空龙　　   　 财 甲辰 陈
空寅    酉后		　　卯辰寅卯　　　	  兄 空卯 龙
虎丑子亥戌阴		　　辰巳卯乙　　　	  兄 空寅 空
	常玄
邵彦和曰：凡传用，若干支阴阳已先据其位，只以不备推测，不可重复取用。今第一课卯加辰，卯木辰内乙亦木不克，第二课寅加卯第三课辰加巳俱不克，第四课卯加辰，乙已为干先据，何得重传？是支课不足用也，当以日遥克为用，卦名弹射，如此占之主应，术人多以第四课发用为元首，传用已差，占何得应？皆由用术不精，反云六壬不灵，岂不诬哉？
愚按：此课乙木克土，卯来害日，宅不容人。初传辰，自宅上传出，中仍归卯位，此乃夺父之财禄，三传不离支干，乙以卯为禄，寅为同类，必有兄弟出去了，后复归来。辰为勾陈主争讼，课中不见父母，止同类自相吞并，占者与父母各居十六七年，至五十九、六十，行年到亥子，上见父母，则有服矣。后一一不爽。
乙巳日占家宅。　　　　一针见血
　　　 朱蛇贵后
　 　　午未申酉　 　　　　　蛇朱朱合　　　　 财 丁未 蛇
　　 合巳　  戌阴　 　　　　未午午巳　　　　 鬼 戊申 贵
　　 勾辰　　亥玄　　　　　 午巳巳乙　　　　 鬼 己酉 后
　 　　卯寅丑子
　 　　龙空虎常
刘日新曰：四课纯是火神，三四课且乘蛇朱，不免火灾怪异及出口眼有疾之人。巳支临日而作六合，主进外口分食，及遇房不定，小口逃亡之事。未蛇加午，小口落井，蛇为怪异。阴神见申贵是神佛为灾。末财化鬼，主损妻。酉作天后，主以婢为妻，并刑及死，出寡妇人也。
原本句法多颠倒，愚略为润色之，文理较顺。
八月乙巳日辰将寅时占来意。　　　　指归灵文论
　　　 龙勾合朱
　 　　未申酉戌　 　　　　　合龙勾空　　　　 鬼 戊申 勾
　 　空午　  亥蛇　　　　　 酉未申午　　　　 财 庚戌 朱
　　 虎巳　　子贵　　　　　 未巳午乙　　　　 父 壬子 贵
　 　　辰卯寅丑
　 　　常玄阴后
断曰：来意是起官人，道路往来，欲合婚姻。奈有所隔，而终不成。盖申为夜贵，故云官人。申为道路，既作勾陈，则勾留不定，往往来来。乙日为占人，庚寄在申，乙与庚合，巳与申合，干支俱与初传合，岂非欲合婚姻？中传戌作朱雀，为奴婢，是官人欲买一妾，故道路往来也。奈申金畏干上午火，其妾家畏而不允，故终隔而不成也。
崇正己巳二月乙巳日辛巳时，楚黄洪半石先生占差，出一成课已为何姓者批定大同饷部。指南
　　    蛇贵
　　朱戌亥子丑后　　　   玄朱阴六　　　  兄 甲寅 阴
　　六酉    寅阴  　　　 卯戌巳酉　　　  财 丁未 龙
　　勾申    卯玄 　　　  戌巳酉乙　　　  父 壬子 贵
　　龙未午巳辰常   
　　    空虎
陈公献曰：此南行数也。彼以禄临戌上，故云北差，不知守土官则论禄，钦差官只论马。今驿马长生居午，必是南差。曰：明日堂上该先拈后拈？予云：后拈得利。盖以初传中传空亡，末见贵人生日故也。次早关中张主政先拈得大同差，暴存九江钞关洪先生得之。
建炎五年正月乙巳日亥将巳时周氏占与罗氏交易。　　　　方本占案
	  贵后
蛇亥子丑寅阴
朱戌    卯玄		　　虎蛇常朱		子 乙巳	虎
六酉    辰常		　　巳亥辰戌		父 辛亥	蛇
陈申未午巳虎		　　亥巳戌乙		子 乙巳	虎
	龙空
邵彦和曰：反吟体见凶将，必难成。又日上见财乘雀，必见争闹而后成。只是两家俱有孝服，后来周姓果丧母，罗姓亦丧妻。又至后有三人来作闹，丁丑日事成。其闹者乃过房子也。盖乙以巳为儿，巳中丙戌，二姓主过房子来争也。
七月乙巳日亥将巳时辛酉人占来意。　　　　一字诀玉连环
　合勾龙空
　亥子丑寅　　　　　　玄合常朱　　　　 子 乙巳 玄 
朱戌　　卯虎　　　　　巳亥辰戌　　　　 父 辛亥 合 
蛇酉　　辰常　　　　　亥巳戌乙　　　　 子 乙巳 玄 
　申未午巳
　贵后阴玄
徐次宾曰：来意家中内属鸡小儿病，心腹疼痛、血痢频并，脉气相反，病症反复，身体羸弱，只得脾胃气壮，而善进饮食，至九月节病势反增，至甲子日，脾胃因不能进食不可救也。
何知家内属鸡小儿病？盖时为日支冲克,主内动，又用起子孙爻死临绝，故主小儿病，白虎临酉,故知家内属鸡小儿病也。
何知心腹疼痛、血痢频并？以巳为心胞络,上得元武水,克于火，故知心腹疼痛也。巳主血应赤色，水主黑色，水火相杂故曰血痢。末传又得巳,故知血痢频并。脉气相反者,用起火,故脉气相反也。病症反复者，卦得返吟也。身体羸困者，以值事门与中传是亥，亥为幼子见六合为棺财，又用起死气,故知羸困也。
得脾胃气吐壮而进饮食者，缘日上戌土,上得朱雀火，火生土，土主脾胃，故壮而进饮食也。
何知九月病势反复增，缘中传亥八月为解神，九月则非解故也。甲子日胃困不能饮食者，缘日上戌土主脾胃，甲子旬空亡而脾败而无力也。
言不可救者，所赖解神与胃气，今既无解神，又脾胃气落空亡，故云不可救也。
戊申年七月二十三乙巳日午将亥时沈四公庚戌生五十九岁占事保正。　口鉴　方本占案
　　龙空
陈子丑寅卯虎
六亥    辰常		　　后陈阴六	　　	子 丙午	阴
朱戌    巳玄		　　未子午亥　　		财 癸丑	龙
蛇酉申未午阴		　　子巳亥乙	　　	鬼 戊申	贵
	贵后
邵彦和曰：课名重审，末本绝神，不合亥子又来生日，绝中又起，奈何你母劝你休争，你女又劝，俱不听，下稍自做，虽得财不善可恶，后有悔。所得之物，可以移翁棺葬此内，必陋贵子，为大和尚。汝葬祖侧也。
沈母乃童氏，其女亦嫁童家。童家服满，沈公欲争保正，母与又劝不听，乃自做了，后童分家，请沈公作主，沈却于公共内，取一生坟安葬。四年生一儿，为大和尚于广教寺。
愚按：盖乙以子为母，午为女，亥为父，申为翁，丑为墓，申加之，是为翁墓也。本命庚戌，庚金墓丑，是自亦墓此矣。申为僧，丑为贤，上见贵，是大和尚也。
丙午日
建炎己酉年丙午日卯将申时伊伯廷甲戌生三十六岁占宅。　　　方本占案
	朱六
蛇子丑寅卯陈
贵亥    辰龙		　玄朱常蛇　	   鬼 壬子 蛇
后戌    巳空		　申丑未子	 　　  子 丁未 常
阴酉申未午虎		　丑午子丙 　　　  父 空寅 六
	玄常
邵彦和曰：子与丑合，末又长生，虽子克丙，得丑寅引鬼为生，初中虽六害，可望先凶后吉。奈何寅是空亡，所以不能引进，见生不生，反成凶咎。甲寅必有大灾。子丑年多事，急移可免。伊为人狂妄自高，甲寅年与大辟人过财，干人命入狱百余日，几死。子丑多事，己未妻母皆丧；庚申丧子，后移居始免灾。
愚按：大凡干支见合，须有副则为好课。今甲辰旬却入见寅，进则空亡，退又子克，所以灾起子丑之年，死亡于甲寅之岁也。夫以旬末而又引入空亡，故即以其年分言之。
丙午日占夷冦。　　　　一针见血
　　　 合勾龙空
　 　　寅卯辰巳　 　　　　　蛇勾贵合　　　　 鬼 壬子 蛇
　　 朱丑　  午虎　 　　　　子卯亥寅　　　　 财 己酉 阴
　　 蛇子　　未常　 　　　　卯午寅丙　　　　 兄 丙午 虎
　 　　亥戌酉申
　 　　贵后阴玄
祝泌奏曰：四课皆无克，辰之阴神子，克日为用。日丙也，辰外也，外来克内，夷来侵扰之象。遥克谓之无刑，幸而游都与贵人，皆在三传之外，主虏目今在境矣。此课，蛇虎在传，四仲相交，歌曰：今日辰当为子午，传中四仲类相因，三交家隐奸私客，不是逃亡将避迍。推目今边境，想巳被来冦来侵，不利而去。但课之始终，吉气少而凶气多，未能免冦之患。目今之吉者，发用落空，游都在三辰之外也。未能免冦者，四仲续蛇虎为初终也。不至大害者，太阴在传，贵顺而加日本也。
乾隆己巳年二月丙午日戌将子时占阴晴。　　　　牧夫占验
　　　 空虎常玄
　 　　卯辰巳午　 　　　　　　龙虎勾空　　　　　 子 癸丑 勾
　　 龙寅　  未阴　　　　　　 寅辰丑卯　　　　　 鬼 辛亥 朱
　　 勾丑　　申后　　 　　　　辰午卯丙　　　　　 财 己酉 贵
　 　　子亥戌酉
　 　　合朱蛇贵
王牧夫曰：课名极阴，初用土空，中传朱雀，又临亥位，丑为雨师，亥为水神，酉为兑泽，而水墓又在支，俱主阴雨之象，今日上卯乘天空生日，主无雨。丁未戊申己酉三日，未土上巳为风，阴神卯木亦为风，是日主风晴。申日午受克，玄武制阴神白虎天罡，主阴晦。酉日未乘太阴，亦主阴晦。庚戌上申为水母，乘天后相生，主雨。酉为贵人加亥，亥主大雨。壬子日方晴。晴而未融，以蛇居太阳上也。丑日始为正晴，此拟一旬之内，阴晴如此。
十二月丙午日子将亥时某占病。　　　　方本占案
	朱蛇
六午未申酉贵
陈巳    戌后	　　	蛇朱朱六		　　财 戊申	蛇
龙辰    亥阴	　　	申未未午		　　财 己酉	贵
空卯寅丑子玄	　　	未午午丙		　　子 庚戌	后
虎常	
邵彦和曰：定是咳嗽狂言，见鬼见神之状。盖三传金，主肺主嗽，而午火又加丙，午火盛发，心神散乱，故主发躁狂言。鬼神之状者，申加未，未临宅，未主鬼神之状。其人死者，传归死墓也。未中有鬼宿。
皇祐三年辛卯岁三月丙午日仁宗皇帝宣楚衍，立夏日占课，衍依课奏对罢，帝又占陈贵妃六甲，年二十二岁姙身十月未产，得未时以月将从魁加未。　　　　一针见血　　玉连环末卷
　　　 勾合朱蛇
　 　　未申酉戌　 　　　 　蛇合朱勾　　　　　 财 戊申 合
　　 龙午　  亥贵　　　　　戌申酉未　　　　　 子 庚戌 蛇
　　 空巳　　子后　　　　　申午未丙　　　　　 鬼 壬子 后
　 　　辰卯寅丑
　 　　虎常玄阴
楚衍奏曰：此课占产，臣不敢言。帝曰：但实言课意。衍奏云：于今月二十三庚戌日，辰时，降生一公证，必失左目，生后五日恐有不测，虽产危而无损，宜预备之。上云：有禳法否？衍云：无法禳之，臣当万死。上当日渐有怒色，云：出外听旨。即时差人临守楚衍。至二十三日庚戌辰时，降生一公证，贵妃产生时甚艰难，至当日晚，公主忽发搐搦，遂损左目，至二十七日公主死。即时赐楚衍御酒香药。次日引见，乞恩谢罪。上云：应验如神。议曰：母行年立亥上，见丑加之，丑与子合，庚戌日辰时生午火旺，申金死，下胜于上，故生女。申金乘六合内战外伤六合之木，木属眼，申属阳，阳主左，故损左目。生后五日　见寅，寅是金绝之地，以日干为子，则庚戌自绝于寅，寅上又天罡白虎，故五日后子死无疑。变入乱首，故母有产危，支本属母，午火四月正旺，建上有天医乘青龙吉神，故母产后无恙。
四月丙午日申将午时占风水。　　　　张本占案
　　　 勾合朱蛇
　 　　未申酉戌　 　　　 　蛇合朱勾　　　　　 财 戊申 合
　　 龙午　  亥贵　　　　　戌申酉未　　　　　 子 庚戌 蛇
　　 空巳　　子后　　　　　申午未丙　　　　　 鬼 壬子 后
　 　　辰卯寅丑
　 　　虎常玄阴
刘日新曰：干为龙，干上未，是朱龙偏斜不正。支为穴，支上申是穴居高地，朱雀临酉作夜贵，前砂圆正。青龙临午加辰，左砂尖利有余。白虎临辰加寅，泄气受克，为不足于右砂也。朱旺作丁未向，若戌则为火墓，不可用。三传为涉三渊，初主买卖破财，兼伤小口。中蛇乘墓，主丧妻。末居子加戌，又因妇人败家，损害家长。
顺治甲申年三月十八丙午日酉将午时卞孟井闻真定被围，占城池安危。　　　指南
　　　　朱蛇
　　六申酉戌亥贵　　　　　 后朱贵六 　　　　　财 戊申 六
　　勾未    子后　　　　　 子酉亥申 　　　　　官 辛亥 贵
　　青午    丑阴　　　　　 酉午申丙 　　　　　父 甲寅 玄
　　空巳辰卯寅玄 
　　    虎常
陈公献曰：不惟真定内变城破，即燕京亦有他虞。盖因初传财爻内战，又乘相气冲克旬空之末传，干支又被两阴神所克，支又克支上神，主居民心散，兵马为钱粮内变，左右献城弑主之象。且末传寅为幽燕，被初传申马冲克，燕京安能无虞？即此日京城亦被贼所破，月余闻报，余言皆验矣。
顺治乙酉年正月丙午日丙申时，总漕部院白公百原闻高镇睢州被许定国围困，占吉凶若何
指南
　　　　蛇贵
　　朱酉戌亥子后　　　　　 玄蛇阴朱 　　　　　财 己酉 朱
　　六申    丑阴 　　　　　寅戌丑酉 　　　　　子 癸丑 阴
　　勾未    寅玄 　　　　　戌午酉丙 　　　　　比 乙巳 空
　　青午巳辰卯常
　　    空虎
陈公献曰：兴平公必被戮。课传从革，合中刑干害支。春占金局为返射肃杀之气；戌命长生被其克尽，全无一点化解，况干乘死气，支乘干支之墓，不惟主堕客计，而主亦自被其愚矣。又干支命年上神俱遭刑克墓害，死又何疑乎？三日后果应。
崇正戊寅年二月丙午日戌将巳时，淮安蔡熙阳任北中府时占推吴淞总戎可得否。指南
　　    贵后
　　蛇戌亥子丑阴　　　   白贵常蛇　　　   子 甲辰 白
　　朱酉    寅玄　　　   辰亥卯戌　　　   财 己酉 朱
　　六申    卯常 　　　  亥午戌丙 　　　  父 甲寅 玄
　　勾未午巳辰虎  
　　    龙空
陈公献曰：先推吾兄后推翁也。何以见之？盖因亥贵作官星临支，亥乃吾兄之命，辰乃翁之命，辰入辰阴发用，是以先推亥命者，且辰自亥发传，与陈同姓同音，故知如此。果未及旬日推吾兄吴淞总镇，两月后，推蔡狼山提督。
嘉祐四年己亥岁三月十三日老鹤在殿上，奉御旨宣苗公达，问此鹤何时飞去？后往何方？死在何年月日时？当日丙午，正辰时占，酉将。　　　　苗公达断经
　　    贵后
　　蛇戌亥子丑阴　　　   白贵常蛇　　　   子 甲辰 白
　　朱酉    寅玄　　　   辰亥卯戌　　　   财 己酉 朱
　　六申    卯常 　　　  亥午戌丙 　　　  父 甲寅 玄
　　勾未午巳辰虎  
　　    龙空
苗公达曰：卦名斩关，此鹤今日未时起去，飞正南方，不出一里，却望回正西方去。今年九月壬寅日辰时此鹤在水边被军人将青黑食，用罗网而获，见血而死。上曰：何也？奏曰：正时加太岁，逢白虎，不出时下起。丙午日并在天网，择旺处，故望南方飞。不出一里回望正西者，天乙太岁并立，故回兑上。酉为朱雀，阴是从魁，更与生气并也。今年九月壬寅日辰时，被军人于水边所获者，朱雀被日辰所制，日上见戌，应于九月。终于寅，为玄武，故壬寅日，辰加亥兼亥加支上，则主近水。玄黑色食，天罡是军人，为大杀（大杀正月起戌行四季）并死气又见白虎，行年又值天罡，日上又见腾蛇，故及时见血死也。
丁未日
辛丑年九月二十三丁未日卯将戌时占冦。　　　　一针见血
　　　 蛇贵后阴
　 　　戌亥子丑　 　　　　　　空后空后　　　　　 兄 乙巳 空
　　 朱酉　  寅玄   　　　　　巳子巳子　　　　　 子 庚戌 蛇
　　 合申　　卯常　　　　　　 子未子丁　　　　　 父 ◎卯 常
　 　　未午巳辰
　 　　勾龙空虎
祝泌奏曰：谨详此课，是八专课。有克为用，用起游都者，正主戎冦之神孔。丁日天空在巳，巳火神临子，被下贼上，今秋冬火无气。心镜曰：游神旺相支干损，贼势凭凌难守持。今游都无气，传归己土，见戌为火墓，则游都立位也。乃受抑塞，其神腾蛇归家。搓蛇亦贼神也，主贼狐疑而遁。此课于月将加戌，戌月建也。月建为城府，其将见天空，天空卒位也，今天空又归家，主兵卒武战者已归城壁。此戌时课，三传之占也。臣之算术，曾言九十月之交，有小冦。易曰：自我致冦，敬慎不败。即而参之，此课当主丑类，一时干犯，随即逃去。游都在日辰五位，贵人在日辰三位，虏已退矣。太常发用，是郡城拆搭未峰之占。然据此处，恐深冬虏再来。又宜戒饬守臣，无弛预备为主。
建炎己酉年八月丁未日午将子时童巡检丁卯生四十三岁占前程。　　　　方本占案
	六陈
朱亥子丑寅龙
蛇戌    卯空		　阴陈阴陈		兄 乙巳	常
贵酉    辰虎		　未丑未丑		子 癸丑	陈
后申未午巳常		　丑未丑丁		子 癸丑	陈
    阴玄
邵彦和曰：一火生四土，行年虽有木，又不得地，如何救我？次第须有旧事牵绊。初驿马动，便见起程，不是六十里，即一百二十里，后来降官坏任之忧，不是一件，定是二件。若止一件，必有大灾，只愿寿永也。是大幸不可别图迁擢也。重重丑土作勾，岂是一件可了？童十月起程，过信州，果一百余里，蓦见追回，究前任不了事，遂不赴任，被拘四个月，得赦回家，方欲再去，被差保正。及分析了，又被侄儿争分，留连半年，竟失此任。又过母坟，被山人诳开穴犯地道，次年六月遂死。
盖火生四土四勾，岂不脱气？丑为旧事，又为今日子孙勾，主后必被诸事脱耗财物也。
辛卯二月丁未癸卯时占董晋侯病。　　　　指南
         朱六
     蛇子丑寅卯勾  　　　　 阴六阴六 　　　  财 己酉 阴
     贵亥    辰龙  　　　　 酉寅酉寅 　　　  子 甲辰 青
     后戌    巳空  　　　　 寅未寅丁　　　   鬼 辛亥 贵
     阴酉申未午虎
         玄常
陈公献曰：此病主手足不举，全无一点生气，因日禄临绝地（日禄午加亥为绝地），驿马投墓乡（巳为马临戌入墓也），又行年游魂，子巳相加，合为死字，三传死墓绝，安能有救乎？盖因卯加申、戌加卯，故知主风癫发搐之症。在何日？久病，应卯加申申日子时死矣。
崇正癸未七月丁未日未时，丹阳葺村盛顺白被逮进京，舟泊邦关请占。　　　指南
         勾龙
     六寅卯辰巳空  　　　　朱龙朱龙 　　　　 鬼 辛亥 贵
     朱丑    午虎  　　　　丑辰丑辰 　　　　 子 甲辰 龙
     蛇子    未常  　　　　辰未辰丁 　　　　 子 甲辰 龙
     贵亥戌酉申玄
         后阴
陈公献曰：其事定然辩雪，到京公讼前休。盖因月将青龙加临干支（八专课，月将辰乘龙临干支），勾陈生日（勾乘卯生日干丁），官鬼空陷（亥子官鬼临寅卯落空也），是以公讼辩雪白休息矣。
自为周相公占课何如，手取棋子三十二枚，以十二除之，余八枚，亦是此课。曰：己丑命见日墓（丁墓戌临丑），年乘三刑（命上戌，太岁未，三刑故也），与寅命相去甚远，乌能无罪？后相国赐死，李贼破北京，盛脱自归。
乾隆己卯年八月丁未日辰将未时癸卯人三十七岁占乡试。　　　牧夫占验
　　    勾龙
     六寅卯辰巳空  　　　　朱龙朱龙 　　　　 鬼 辛亥 贵
     朱丑    午虎  　　　　丑辰丑辰 　　　　 子 甲辰 龙
     蛇子    未常  　　　　辰未辰丁 　　　　 子 甲辰 龙
     贵亥戌酉申玄
         后阴
王牧夫曰：贵德官星发传，青龙天喜太阳坠末，气虽不足，却是功名之吉神，然今科主不得中。以年命逢空，谁为而受之乎？故占事年命亦不可逢空。初七日榜发果不中。
六月丁未日未将未时，某占失羊。　　　　方本占案
　　虎常
空巳午未申玄
龙辰    酉阴		　　常常常常		子 丁未	常
勾卯    戌后		　　未未未未		子 癸丑	朱
六寅丑子亥贵		　　未未未丁		子 庚戌	后
	朱蛇
邵彦和曰：伏吟课，其羊定在西南兄弟姐妹亲眷家寻之，今日申时可见。果申时在西南方妻姐家寻见。盖未为羊，上作太阳月将，丁未日又未发用，故在西南。亲眷者，未为眷属者也。伏吟在本位不旺，未乃月将，五月当相气，故不失。
己酉年九月丁未日卯将寅时应汝言癸未生二十七岁占前程。　　　　方本占案
　　朱蛇
六午未申酉贵
陈巳    戌后	　　	贵蛇贵蛇		财 丙申	蛇
龙辰    亥阴	　　	酉申酉申		财 丁酉	贵
空卯寅丑子玄	　　	申未申丁		子 戊戌	后
	虎常
邵彦和曰：：若问功名难许，问财即富家矣。身宅初传皆财，中传上下皆财，财多宜以财营运 ，必因妻财起家。须把稳不可狂图，下稍主婢仆上耗费。盖末传是火库，非财库，丁以金为财，若是金库财收住。今见火库反熔坏财矣。蛇主非横，所以自婢仆生出事来。因此破财，不意而死。汝言此时尚未有妻，次年成亲，颇有嫁资，遂得此营运，十余年成富翁，四十二典钱，四十七八愈厚，五十一岁癸酉年因婢仆通奸，汝言责之，仆缢死，被告首，入官费用，财产一空，得罚赎而归，甲戌年死。
己丑年十二月丁未日子将戌时京师富人江明叔甲子生六十二岁占求财。　　一针见血
　　　 朱蛇贵后
　 　　未申酉戌　 　　　　　 阴贵阴贵　　　　　 财 己酉 贵
　　 合午　  亥阴　　　　　　亥酉亥酉　　　　　 鬼 辛亥 阴
　　 勾巳　  子玄　　　　　　酉未酉丁　　　　　 子 癸丑 常
　 　　辰卯寅丑
　 　　龙空虎常
苗公达曰：群欲斗禽之财，当以己酉日卯时，斗禽必胜。财及万緍，是时当有商徵音中贵二人，武职一人，各敌到晚。当有酒食喧争，虽无刑狱，预防破财三分，以此决课而去。后数日，江君来邀小饮云：共有一千余緍，某斗鹑子得胜，当日同二内官，一人姓陈，一人姓李，饮酒。次张直殿至晚前来，同坐却云，早来斗得不是。因是言生气，领在铺中一宿，至晚劝和。不曾见官，所费三百余千，公之术应验如此，且以银物三十两为酬。议曰：初见从魁是休气，丁死火所制，必有战敌。酉是羽毛，斗禽之属，其性见杀，又是今日之财，是斗禽取财也。类神之阴，得亥加酉上，作太阴，本属酉，行年立卯上，见太乙，乘勾陈，酉与巳合，勾陈主斗，故在此也。酉日卯时，见斗也。财传月建，是财及千緍，酉金丁火，故主商徴用事。中传亥加酉，为今日贵人，上得太阴，为阴贵人也。末传太常为武臣，加亥为入狱，太常又主酒食也，行年立卯上，带勾陈互合，有喧争，勾陈临空，故不见官，无刑狱之咎。末传是月建，为财数，被今日丁未损破，却亥中有壬，为旺气所胜，故财只破三分也。
戊辰年正月丁未日亥将酉时占婚姻。　　　　牧夫占验
　 　　朱蛇贵后
　 　　未申酉戌　 　　　　　 阴贵阴贵　　　　　 财 己酉 贵
　　 合午　  亥阴　　　　　　亥酉亥酉　　　　　 鬼 辛亥 阴
　　 勾巳　  子玄　　　　　　酉未酉丁　　　　　 子 癸丑 常
　 　　辰卯寅丑
　 　　龙空虎常
王牧夫曰：此婚主男克二妻，女克二夫。鳏寡相配，先私后娶，不日即合卺也。盖丁日以酉为妻，酉带自刑加身，阴见亥水官鬼，主克夫再醮。丁以酉为妻，何酉之多也？故亦主克妻再娶。丁主动，为新喜，支末中亦有丁火，男女之位皆逢，岂非合卺在即乎？八专为课，干支不别，帷薄不修，男女往来，非止一次。盖干即地以，支即干，仰首即见，何用媒为？验甚验甚。
庚午年十二月丁未日丑将戌时迟公、王公入觐，行至东省而占。　　　　指南
　　　　贵后
　　蛇申酉戌亥阴 　　   常后常后 　　　　 官 辛亥 阴
　　朱未    子玄  　　  丑戌丑戌　　　　  子 庚戌 后
　　六午    丑常 　　   戌未戌丁　　　　  子 庚戌 后
　　勾巳辰卯寅虎 
　　　　青空 
陈公献曰：所占必是显宦。盖发用官贵日德，而式中贵人又居岁君日禄旺位，断非寻常之官。曰；此公将来何如？曰：不能久任。干支乘墓，禄马空陷，又太阳入山（月将丑加戌），岂能久居庙堂？次年三月因言请归。后知为大冢宰王射斗先生也。干支乘墓，太阳落山，势力已衰。禄马空陷，则不可食此禄矣。此辨象而断事，不以五行生克为主也。
己卯年戌月丁未日辰将丑时程载翁己卯生六十一岁占讼。　　　牧夫占验
　　　　贵后
　　蛇申酉戌亥阴 　　   常后常后 　　　　 官 辛亥 阴
　　朱未    子玄  　　  丑戌丑戌　　　　  子 庚戌 后
　　六午    丑常 　　   戌未戌丁　　　　  子 庚戌 后
　　勾巳辰卯寅虎 
　　　　青空 
王牧夫曰：官讼渐息，身心渐安宁矣。但文书此次受驳，再递到十月，方可绝决了释，后果受驳，至十月始准详结。盖丁乃柔火，动荡不常，今丁日戴戌墓，是火有所藏，则不乱动，既深秋火亦休息，故曰官讼渐息，身心渐安宁。其文书初受驳者，酉贵为今日之财，坐午上，乃贵人坐堂上持权，本命乘天空相训，正时又冲支辰兼动身位，故须再递也。十月上寅木文书与官作合，亥为十月建，又丁火绝于亥，故主十月方能结绝了释也。甚验，此数若以戌墓为凶，则当入狱，然官司已拖三年，不当以此论。断法当知权变，若新讼夏占又当以凶论也。
戊申日
建炎己酉年四月初一戊申日酉将丑时邓十八官人乙酉生二十五岁，占会试。　宋本邵案　口鉴
　　虎常
空丑寅卯辰玄
龙子    巳阴	　    龙玄朱空		财 壬子 龙
陈亥    午后		   子辰酉丑		子 戊申 蛇
六戌酉申未贵		   辰申丑戊		兄 甲辰 玄
	朱蛇
邵彦和曰：土日得财局，须是用财为之却吉。漕司正是申子辰水局也。既以漕司为财，须费己财为佳。身上是昼贵作天空，主帘幕贵人，驰声于我，我遂得功名也。宅作元武，是本局作贼，须三换名字，及换卷子，并令人代之，此所以不正中也。甲辰旬十日，皆是魁星，此乃为魁首也。但不知何以有，即日东方江边鱼盐之职也。邓宅虽是积世武官，大有钱谷，申子辰正是漕司之局。戊用水为财，所费不可言。知有关节，又闻有易卷之说，不知何如也。末传归宅是辰，却是甲辰旬之魁首也。作本经魁，次年虽省试不中，却试了弓马。得明州象山县税务。
盖戊土以辰为库。辰土生于申，乃真库也。凡墓与库二名而同体，何以分别？盖生处为库，殆囚为墓。今辰生于辰，实真库，天罡为鱼盐之物，故盐务兼煎盐也。
己酉年戊申日酉将子时邓巡辖本命戊寅生三十二岁占赴任。　　宋本邵案
	陈六
龙寅卯辰巳朱
空丑    午蛇		龙朱常龙	   鬼 空寅 龙
虎子    未贵		寅巳亥寅	   财 辛亥 常
常亥戌酉申后		巳申寅戊	   子 戊申 后
	玄阴
邵彦和曰：大凡占官要见官，今寅值龙作官，奈何寅空，必不得也。却就支宅上去作朱雀，乃戊禄临支也，宅神申又加亥为末传，此仕莫非虚度。盖寅是官星，巳是禄位，寅乘龙不空，即当赴任，即空反作鬼论，鬼来逼日，去日加支，克支之神，主权摄不正。又戊禄在巳，巳与申合，禄在支，故正任不可望，却乃食禄。内主陈姓人不足，且当西南上避嫌，待陈姓退去，方得正任。行年上午乘蛇临行时主妇人缠绕也。
邓果于当年十一月上任，因陈提刑与伊尊人有仇隙，故行至半途，遂不敢往，经过鄂州，素与太守有旧，遂令权公使及酒税。至次年八月陈替去，邓始得到任。
己酉年六月初一戊申日未将酉时刘秘教己巳生四十一岁占宅。　　宋本邵案　　口鉴
六朱
陈卯辰巳午蛇
龙寅    未贵		六蛇空陈	      兄 癸丑 空
空丑    申后		辰午丑卯	      财 辛亥 常
虎子亥戌酉阴		午申卯戊　　　 子 己酉 阴
	常玄
邵彦和曰：家势退矣。日上空亡克日，又作勾陈，旧事百般，尽牵在己，宅上午上，腾蛇带羊刃主家人争产，四散分飞。初传丑作天空在卯，主泥土塞门户，妇人婢腹常疼痛，又有白带。自身主脾泄，末传尽去彼被来年难过，主太阴少妇管家，乙卯年果将住宅拆毁，各人四散分居矣。
己酉年四月戊申日酉将申时邹大官人庚辰生三十岁占比试弓马取功名。　　宋本邵案　口鉴
	空虎
龙午未申酉常
陈巳    戌玄		玄常空龙	   兄 庚戌 玄
六辰    亥阴		戌酉未午	   子 己酉 常
朱卯寅丑子后		酉申午戊　　父 丙午 龙
	蛇贵
邵彦和曰：课得昴星，名虎视，身上有马而无弓，马带阳刃，若见焦黄马，决不可骑，为他所害。况所走之地，有污秽，不可令新衣人在傍，如要去，须先解禳。
盖干支上各自刑，宾主不投；行年上申，申是箭，却不得地。干见酉，支见午，名四胜杀，主各逞其能。阳刃午作青龙，仅得兵部垂顾，初戌作玄武，又六害，如何比得中？邹后果屡试不中，得赵侍郎权兵部，乃与他一虚官衔。
愚按：盖巳为弓，申为箭，今有马有箭，而无弓，所以事终不成也。
乾隆戊辰年戌月戊申日辰将卯时弟占兄信息。　　　　牧夫占验
　　 空虎
龙午未申酉常
陈巳    戌玄		玄常空龙	   兄 庚戌 玄
六辰    亥阴		戌酉未午	   子 己酉 常
朱卯寅丑子后		酉申午戊　　父 丙午 龙
    蛇贵
王牧夫曰：此课后日庚戌日，必有信音，但行人不得至，已有动念。盖昴星为课，主信义，所动必准，故应庚戌日。午为文书，青龙乘其上，文书临身，故主先有信至。戌酉申为返驾，当主行人至。而酉申皆金，坚固不化，虽有动念而未行也。上乃唐公圭所断，与余复视，，其兄数年未有信息。又七十以上人，客游在外，安能望其消息？不知此课昴星，又无凶战，岂得以凶论之？余以理断，果于庚戌日，得马溜船上人代寄信云：随后动身来扬也。其弟次日诞辰，青龙居午马为宴会，午为南山，即此信到在宴会时。验甚。
乙酉年八月戊申日巳将卯时童三十四公丙申生七十四岁占家宅。方本占案　　口鉴
	虎常
空未申酉戌玄
龙午    亥阴		　　后玄常空	 　  财 壬子 后
陈巳    子后		　　子戌酉未	　   鬼 空寅 蛇
六辰卯寅丑贵		　　戌申未戊  　　  兄 甲辰 六
	朱蛇
邵彦和曰：此课老反送幼，良为不利。初子亦为子息，天后为少女，既有初而无中末，是家务不进也。身上见眷属，行年上引出破败，宅上戌作元武，主诸子分居，财各入己。其第三子最不肖。四课内发用更传出玄之阴，是子孙是贼也。当年丧第三媳，又嫁少女，次年争讼。二子死，壬子年丧长子，甲寅年丧四子，财物悉尽。音公有五子，至此仅存其二矣。
盖日上未为眷属，阴上见酉，酉属兑，兑为少女。初传见子，子是子息也。皆是己下之人，而无老阴老阳之辈。且行年上巳为老阳，却临卯上自败，亥为老阴，却在酉上自败，中寅日德而空亡，辰为财库，库既空，财亦空矣。
愚按：此节自阴上见酉以下五十八字与老反送幼相矛盾，必非邵公之语，乃后人之强作解事者，杜撰之词。余意，子为子息，乘天后又为少女，既作死气又受戌土之下克，干上未土之克害，故不利子息与少妇。况子在四课，恰为卑幼之位，受克受害，安得不伤？邵公既引而不发，以待学者之自悟，奈何后人不谙此理，节外生枝，使明镜而生尘埃也乎？
戊辰年戌月戊申日辰将寅时占病。　　　　牧夫占验
　　虎常
空未申酉戌玄
龙午    亥阴		　　后玄常空	 　  财 壬子 后
陈巳    子后		　　子戌酉未	　   鬼 空寅 蛇
六辰卯寅丑贵		　　戌申未戊  　　  兄 甲辰 六
	朱蛇
王牧夫曰：此病其患在背，迟迟而愈，无碍也。何以知病患在背？书曰：三壬，天后临子，遁壬一也。（愚按：此句有错误字。当云：三壬为背，天后属壬，一也。甲辰旬是壬子，二也。戊日五子元遁得壬子，三也。）又寅属艮，艮为背，是以知之。但官鬼带蛇，不能即好，末见墓合，又是仪神，既合且墓能救日也。仪神、月将皆吉神，故能化凶为吉也。
又丙子日，为人占得戌酉申三传，余断其病在舌。盖心属火，舌根于心，发用火墓，申酉金主声为墓，所闭必病哑也。果验。善推于理，确然必中。
五月戊申日未将辰时占父子出何时回？　　　　张本占案
　　　 龙勾合朱
　 　　申酉戌亥　 　　　　后朱朱龙　　　　鬼 ◎寅 后
　　 空未  　子蛇　 　　　寅亥亥申　　　　父 乙巳 常
　 　虎午　  丑贵　　 　　亥申申戊　　　　子 戊申 龙
　 　  巳辰卯寅
　 　　常玄阴后
苗公达曰：支与干会，行人必来。申为子孙，坐干上，不过七日汝从东北四十里大木桥上相等，汝子带有一妻，年二十八，戴朱冠穿青绸祅，下着白丝套鞋，乘马而来。有四担行李，得宪司牌封钻。一女许一少年医生，今同汝子来作赘婿。盖末传申七数，故七日来。寅为天梁，故曰桥。亥四数，故四十里。寅七数，坐亥故四七二十八。亥为丝绸，寅青色。寅为车马，故曰青衣乘马。朱雀带天空加财上，故曰宪牌，申金为钻也。亥为申之女，寅为医亦为婿，寅与亥合乘天后在第四课上，是以女招婿赘到我家也。寅生巳，巳生申，申生戊，一路顺生，大得和谐。
甲戌年亥月戊申日卯将子时汪昆自兄代占婴儿病。　　　　牧夫占验
　　　 蛇朱合勾
　 　　申酉戌亥　 　 　　　　虎勾勾蛇　　　　　 鬼 ◎寅 虎
　　 贵未　  子龙　　　　　　寅亥亥申　　　　　 父 乙巳 阴
　　 后午　  丑空　　　　　　亥申申戊　　　　　 子 戊申 蛇
　 　　巳辰卯寅
　 　　阴玄常虎
王牧夫曰：此风搐之症。虎乘寅，为虎踞山林，故主风搐孔。七日之内，即为婴鬼矣。盖小儿占，不宜见刑，用见刑者，百无一存也。此乃三刑，刑尽长生，本元既绝，虽有些小吉象，亦无益耳。常占以虎头蛇尾，先重后轻，余独谓是小棺具之象也。何也？乃日德居于蛇虎之中，成了三刑，安能望其生乎，果验。余又占得一九岁儿病，乃是癸丑日伏吟，丑乘勾陈，断曰：此乱坟堆耳，不能治也。后果验。
崇正丁丑年十月戊申日卯将子时占梦。　　　　郭氏占案
　 　　蛇朱合勾
　 　　申酉戌亥　 　 　　　　虎勾勾蛇　　　　　 鬼 ◎寅 虎
　　 贵未　  子龙　　　　　　寅亥亥申　　　　　 父 乙巳 阴
　　 后午　  丑空　　　　　　亥申申戊　　　　　 子 戊申 蛇
　 　　巳辰卯寅
　 　　阴玄常虎
郭御青曰：余自丁丑八月，京邸候选，至十月十四日，夜得一梦，梦一人叩寓门，高声腔朗诵曰：正西身上可安坤。余梦中曰：汝错念，乃坤上可安身。其人又朗诵如前。遂醒，呼烛占之，卯加子，得申戊一课。戊乃干身，上乘申，非身上可安坤而何？梦中人为余起此课也。亦奇矣。详课体，初中官禄俱空，岂十月尚不得选乎？辰课不备，吊客临宅。至家中幼小不安。其余莫能尽解。去灯假寐，又梦一老妪架鹰逐兔，其兔起余面前，奔入一犬腹内，余一足踏犬颈曰：剖犬即得此兔矣。遂醒。一夜连得二奇梦，取课详玩，见酉乘朱雀临午，戌乘六合临未。酉乃婢，朱雀乃鹰也。戌乃犬，六合乃兔也。但不知所主何事。不数日，余因旧火病，为庸医针灸，兼得服附子过多，火炽如燎肤，遍身疮痍，不离床褥，十月遂未得选。余止两幼子，家信至，俱为痘伤，至十二月，力疾选得怀庆，取课反复推详，一一符合。初中官禄俱空，主十月不得选。干上腾蛇，上下夹克，即主身上火病，且申乃子息爻，腾蛇正斑痘之患，即主伤子。鹰犬之梦，盖六合小儿之象，前为鹰鹑所逐，后为天狗所食也。至十二月，春节不远，寅木有气，所以得选。寅临亥地，亥乃魏分，怀庆属焉，且签选十七又亥日，一一皆前定矣。人生碌碌何为哉？犹幸剖犬而得兔之说，余良辰年，交壬戌运，辰戌冲，即剖犬可以得子矣。但正西二年尚不得其解，姑存之。
十二月戊申日子将申时某占晴雨。　　　　方本占案
　　六朱
陈酉戌亥子蛇
龙申    丑贵	　　	玄蛇贵陈 　　 　兄 甲辰 玄 
空未    寅后	　　	辰子丑酉	　　   子 戊申 龙 
虎午巳辰卯阴	　　	子申酉戊	 　　  财 壬子 蛇 
	常玄
邵彦和曰：润下课，元临子作用，中传龙又乘申，末又是夜青龙。若春占主水涨，今冬占必有大雪。果辛亥日雨，丙辰日大雪，戊午日晴而起风。
乙酉年六月戊申日未将卯时刘将仕庚午生四十岁占宅。　宋本邵案　口鉴
　　六朱
陈酉戌亥子蛇
龙申    丑贵		　　玄蛇贵陈　　	   兄 甲辰 玄
空未    寅后		　　辰子丑酉	　　  子 戊申 龙
虎午巳辰卯阴		　　子申酉戊  　 　  财 壬子 蛇
	常玄
邵彦和曰：即恋一旧妾，又讨一新妾，精气衰耗，渐不支持。三传皆财为家贼所偷，宅上子作腾蛇，主子外横，乃宅中水不合被长生耗去，故多招是非，常不安妥。今年太岁值水败尚可，明年不利；本身有脏毒，终为所苦，沟渠为土淤塞，子作沟渠，上加辰作武，故主土注淤塞，坤申方有涧水来克，子必不肖，而婢为宅主也。刘将仕果有新旧二庞，盖因酉作勾陈加行年又在日上，是有两婢也。破碎来勾，主旧事扰攘。戊日局局，财气太盛，自库传出，又传出去。只因库中有鬼贼，辰比劫财，又元盗神故也。所以偷去。子作蛇加申，主子息非理废用。至丁巳年退至八分，庚申年退尽。巳上见酉为破碎，故丁巳退八分。申上见子作蛇挠之，故退尽。辛酉年四月脏毒死矣。盖酉为脏毒，临巳为四月，又遇酉年，破碎重见故也。
崇正辛未年正月戊申日亥将未时刘一纯占病。　　　　指南
　　六朱
陈酉戌亥子蛇
龙申    丑贵		　　玄蛇贵陈　　	   兄 甲辰 玄
空未    寅后		　　辰子丑酉	　　   子 戊申 龙
虎午巳辰卯阴		　　子申酉戊  　 　    财 壬子 蛇
	常玄
陈公献曰：病起少阴，目今无虑，但绵缠难脱体。微独病也，且防贼至。病起少阴者何？从魁临干为日之败气，是因少阴而败身也。病难脱体者何？传将合成败局，生起日之官鬼也。占病而言贼至者何？玄武发用传归支上，主贼人入我内室也。医当如何？木为官鬼，火作白虎，心脾二经受症，当觅东方之医，理肝清心，切勿健脾补肺。何时当愈？甲戌流年方且不保，遑问愈乎？缘戊日玄墓发用，是为收魂杀。又纯财生卯木，死气克日，故是年冬可虑乎？果后三月一贼入室，刘复来言及。余乃以原数断云：贼北方道路往来，陈姓年少人也。作贼无伴一人耳，然必告官方获，玄辰乘相气，主年少，在子为道路，辰与陈姓同音，玄阴生水，水合一数也。官鬼遥克玄武，公命上神又制盗神，必告官然后捕捉也。何日可获？告官三日即获。果陈忠也。
崇正戊辰十二月戊申庚申时，予在燕京会高仁斋、夏客还、张环玉邀，蜀中礼部李载溪先生座索占。指南
         朱蛇
     六戌亥子丑贵　　　　 白贵阴六　　　　 官 乙卯 阴
     勾酉    寅后 　　　　午丑卯戌　　　　 子 戊申 龙
     龙申    卯阴 　　　　丑申戌戊　　　　 兄 癸丑 贵
     空未午巳辰玄 
         虎常
高仁斋曰：卯与戌合，为大六合，六合加戌为小六合，喜末传月将贵人，定然片言入相。予反其意曰：太阴临卯，空即不能成名，此乃旧事又举行者，二月还宜慎重。曰：何以知其旧事：曰：旧太岁发用，且四墓覆生，主已废复行，沉而又举也。嫌初中龙官空战，朱雀阴见玄墓（亥乘朱阴神见辰也），若上疏，旨意不佳。果后以改授上疏见驳，几至察处。
己酉年六月戊申日未将寅时刘乾运丙寅生四十四岁占前程。　方本占案　口鉴　宋本邵案
　　陈龙
六戌亥子丑空
朱酉    寅虎		　　后空常六　　		鬼 空卯	常
蛇申    卯常		　　午丑卯戌　　		子 戊申	蛇
贵未午巳辰玄		　　丑申戌戊　　		兄 癸丑	空
	后阴
邵彦和曰：此课无造化，戊以卯为官星，甲辰旬空亡也。戊以申为长生学堂，入在空亡，只有末传是丑，丑又来刑日上戌，且作天空，昼贵人空耗，是贵而无位也。晚年孤独，只与奴婢过残生，俱不见妻子续。后果然。
己酉日
乾隆己巳年三月己酉日戌将夺及时雨辛巳人四十九岁占谋生。　牧夫占验
　　　 蛇贵后阴
　 　　亥子丑寅　 　　　　合玄龙后　　　　 鬼 ◎卯 玄
　　 朱戌　  卯玄　　　　 酉卯未丑　　　　 子 己酉 合
　　 合酉　  辰常　　 　　卯酉丑己　　　　 鬼 ◎卯 玄
　 　  申未午巳
　 　　勾龙空虎
王牧夫曰：夫妇商量，欲为门户计乎？其人曰：何以知之？余曰：此课龙后相交，故知为夫妇商量也。卯酉相冲，故知为门户计也。曰：将来如何？余曰：看来此课大不美。不惟门户不振，犹惧申酉之年，有死亡之忧。盖酉为败金，卯为死木，死败相乘岂能越申酉年乎？且玄合为不正，占亦丑矣。
崇正丙子三月己酉丁卯时，粤东少伯陈秋桃太史，为宗藩建言被逮刑部，占出狱。　　指南
         后阴
     贵子丑寅卯玄　　　　　 蛇常六阴 　　　　财 辛亥 蛇
     蛇亥    辰常 　　　　　亥辰酉寅　　　　 印 丙午 空
     朱戌    巳虎　　　　　 辰酉寅己　　　　 兄 癸丑 后 
     六酉申未午空 
         勾龙
陈公献曰：目今不能脱难，交四月甲戌日巳时方出狱。同难诸缙绅皆曰：指日即出，余曰；不然，发用驿马坐墓（驿马亥坐辰上也），且赤鸟犯岁君（朱雀戌克太岁子也），如上疏旨意必驳。众不然其说，三月冯大司寇上疏，旨意驳下，四月上疏，依拟脱离。因四月建冲初传墓中驿马，方有出狱之应也。可见脱难之事，马星十分重要，以其亦逃脱之意也。凡坐墓则不能动也，合亦然；受冲为动机。
乾隆乙卯年正月己酉日子将丑时戌人占病。
　　　 勾龙空虎
　 　　辰巳午未　 　　　　　　虎常龙空　　　　　 兄 庚戌 阴
　　 合卯　  申常　　　　　　 未申巳午　　　　　 父 丙午 空
　　 朱寅　　酉玄　 　　　　　申酉午己　　　　　 子 戊申 常
　 　  丑子亥戌
　 　　蛇贵后阴
张江村曰：冬蛇掩目，占病不起。然午加干，虽系死气，却作日禄生干；酉加命，虽值四废，却作干之长生，因此时少延，至三月辰日卯时必死。以辰上见卯，卯冲酉、破午也。后果然。
大凡占病，色色皆凶。尚有一点生意者，视此一点生意。有力者，可救无力者。视此一点生意尽于何时，以决死期，此课可为隅及。
三月己酉日酉将未时某占失婢。　　　　方本占案
　　陈六
龙未申酉戌朱
空午    亥蛇		　　后蛇蛇六		兄 癸丑	后
虎巳    子贵		　　丑亥亥酉		鬼 空卯	玄
常辰卯寅丑后		　　亥酉酉己		父 乙巳	虎
	玄阴
邵彦和曰：此婢不失，但往来处寻之，六里内必见也。日辰三传俱在阴位，阴主伏匿，巳作虎临门户上，其人入门去便止也。盖己日为尊，酉辰为婢，今加日上，是婢来就尊，日辰相加，所以不走。酉六故不出六里必见。果往东方六里内寻见，乃失路不能归也。
己巳年五月己酉日申将午时占行人。　　　　牧夫占验
　　陈六
龙未申酉戌朱
空午    亥蛇		　　后蛇蛇六		兄 癸丑	后
虎巳    子贵		　　丑亥亥酉		鬼 空卯	玄
常辰卯寅丑后		　　亥酉酉己		父 乙巳	虎
	玄阴
王牧夫曰：行人已出户外，到期不远。丙辰日验，其人果于丙辰日到。此在外望宅中行人之占，故以支加干为宅就人。酉乘六合，门户动，课名出户。马带蛇逢冲，俱是来象。动爻丑土，乘后作合，中见官鬼，末见白虎，皆远到也。故即以马为应期。马亥临支又与末冲，归着当在马，马带辛，丙与辛合，遁丙在辰，故断丙辰日也。
建炎己酉年九月己酉日卯将丑时姜子昭庚午生四十岁占向后如何。　　　　方本占案
　　贵后
蛇未申酉戌阴
朱午    亥玄		　　虎玄玄后		　　兄 癸丑	虎
六巳    子常		　　丑亥亥酉	　　	鬼 空卯	龙
陈辰卯寅丑虎		　　亥酉酉己　　		父 乙巳	六
	龙空
邵彦和曰：支来加干败，又作天后，一主不能读书，二不得妻子力，三宅气衰败，走失财物，四坟中满棺是水，又有泥并白蚁。吾丈又贪色，夫妻一味娇态，不管家务，今六阴皆备，不即日为泉下人矣。若改干亥山向，决宅水东流，戒酒色，犹可延，否则死无日矣。姜好酒色，后月余吐红，遂成反胃，小肠刺痛，大肠结，十月死矣。大凡六阴，自是不利，自夜传出日尚可，日传入夜，其阴愈甚。今干生支酉，酉金生亥水，更行年上未，六阴俱全，本命又见脱盗，且迄逦传出寅卯，自败传死，自死传绝，行年又加绝上，即是巳禄本身与行年，相继投绝，安得不丧？日上酉为血，天后厌秽，自内传出，是吐血也。武亥加血上，亥本宫被丑克，故反胃。丑作虎，故小肠痛，大肠结也。巳作六合，绝处入庙锁定，兼六阴相继，所以不通，传绝而死。
己卯年六月己酉日未将夺及时雨杭州张澹宁相会占病。　　　　指南
　　     六朱
     勾申酉戌亥蛇  　　   玄贵辰朱　　   鬼 乙卯 玄
     龙未    子贵  　　   卯子丑戌　　   父 丙午 空
     空午    丑后  　　   子酉戌己 　　  子 己酉 六
     虎巳辰卯寅阴
         常玄
陈公献曰：当年病无妨，何须再三详，黑马自夷来，跨上往酉方，早觅玄空径，教尔接命长，宅上见胎喜，一阴并两阳。盖太岁发用作日破，勾空目今无妨，但嫌医神发用克日，主医人用药不当，但木火为虎鬼，脾肺受病，未能脱体，须东南钱刘之医，平肝清心，其病渐愈。曰：何以言？玄门卯乃死，我门酉为生，我乘玄空，长生在传，宜避初鬼就末生，须向玄空之门求接命延年之术。否则，壬午春必有他虑矣。曰：有胎者何：余曰：支上见胎神。曰：三儿妇俱怀妊矣。余曰：试言何命。曰：丁未、壬子、甲寅，余以行年推之，丁未生女，余二皆男。后果然，澹宁壬午春死。
己酉年九月己酉日卯将子时姜子安壬申生二十八岁占前程。　　方本占案
壬申生二十八岁占课当是己亥年，占此己酉年占又当是壬午年生也或是壬申年三十八岁
　　后阴
贵申酉戌亥玄
蛇未    子常		　　龙常虎阴		官 空卯	龙
朱午    丑虎		　　卯子丑戌		父 丙午	朱
六巳辰卯寅空		　　子酉戌己		子 己酉	后
	陈龙
邵彦和曰：吾丈暗昧，亦不永远。惟令郎好，与老阴人可享此。今则福谢灾生，身宫不明，何望显达？须管一有福之子，丧则君不禄矣。况初中空亡，惟末撞在日之后，作败神，主酒色伤身夭寿，三年半期，恐难过也。姜子安好奇异，闻言哂而不信。至壬子年一子果死，其子温厚。姜氏悲怆，日夜追思，相继而亡。果三年半也。盖己酉日见支前之太阴，是暗昧也。宅上子作常，己以子为财，财来此败，太常己未土，亦随此败。初上见卯，土死于卯，卯又空亡，是空亡死也。初中即空，只在末酉，又在日后。日干之后也。己日在未，申为前，而午为后，酉加午，故曰在日后也。夫太常到酉上败，是进败也。酉在日后，是退败也。太阴即酉，又来日上败我，进亦败，退亦败，现在亦败，岂得不死？壬子年子上卯宅自子引入本宫，己土至彼败且死，人宁不亡欤？
庚戌日
建炎己酉年七月庚戌日巳将丑时伍七二秀才辛未生三十九岁占家宅。　　　　一针见血
　　　 朱合勾龙
　 　　酉戌亥子　 　　　　　后虎玄龙　　　　 父 甲辰 玄
　　 蛇申 　 丑空　　　　 　午寅辰子　　　　 兄 戊申 蛇
　　 贵未　　寅虎　 　　　　寅戌子庚　　　　 子 壬子 龙
　 　  午巳辰卯
　 　　后阴玄常
邵彦和曰：此课第二课发用，末传又归日上，水自墓中发出，中传同类去受生，而为腾蛇所克，后归本宫，又被子蚀，得一而失十。龙武蛇，皆水兽，尽取辨于我，宅上又得三传之驿马，家势更进，子孙好胜而败。宅中马作虎，家中必喧吵之人，定主分离。壬子年因喜事而破产。甲寅年因争竞而分开。丙辰受制于人，庚申自身伤丧矣。庚日得水局，又传归日上，自他更蚀来，最是怕人，兼龙蛇武，愈紧来蚀庚，便无事之人。亦为病者，若占病人，无疑是亡。今占宅，是财退之兆也，子女皆因缘而败也。伍七二秀才自他尊丈及令嗣，好宾客筵宴，凡事好胜家势尽退。宅中弟兄不齐，又不和睦，值白虎作驿马在宅也。壬子年，女嫁有官便家，皆出产为之。冬又为儿子纳妇，亦出产为之。甲寅诸子喧争，遂至私给，少汪定钱文千贯，为他追扰，自此困窘，不无数年。庚申年十一月丧矣，果如先生之言也。
己酉年二月庚戌日亥将辰时杨秀才辛未生三十九岁占前程。　宋本邵案    口鉴
　　贵后
蛇子丑寅卯阴
朱亥    辰玄		　　蛇常六阴	　　   父 庚戌 六
六戌    巳常		　　子巳戌卯　　	     鬼 乙巳 常
陈酉申未午虎		　　巳戌卯庚  　  　   子 壬子 蛇
	龙空
邵彦和曰：到老奔波，只是士人书会而已。庚上见卯空，已是朽木，不堪琢雕。徒有斫轮虚名，戌为模范，亦落空地，虽是巳之炉火，却无模范铸，末传盗气，主子孙不读书，宜改业临于店业之上，四年后得店屋为宅，家计虽不宽，亦不饥寒，子孙以水磨水碓为生计颇好。盖斫轮不成，正可作水碓之论，磨舂之范而已。虽不富贵，却有寿。金长生在巳，巳四，二巳得八，巳上见子得九，八九七十二也。杨读书淹博，累试不中，后徐侍郎知州，令权教授，人称杨教授，果是虚名。四十二分得店屋居住，其子作水碓生理，果如先生之言。
己酉年八月庚戌日巳将酉时王知县丙子生三十四岁占前程。　  一针见血
　　　空虎常玄
　 　 丑寅卯辰　 　　　　　虎后龙玄　　　　 子 壬子 龙
　　龙子 　 巳阴　　 　　　寅午子辰　　　　 兄 戊申 蛇
　　勾亥　　午后　　 　　　午戌辰庚　　　　 父 甲辰 玄
　 　 戌酉申未
　 　 合朱蛇贵
邵彦和曰：尚是七月节，天马带将星入宅，中传我去被脱，初传脱神受制，末传土来生金，此名润下，其实先脱后生也。天马入宅，来年会起寅午戌，望见今冬十二月，即赴任也。本是九月动，被妇人病阻，故少迟也。初上任，彼处财赋虽缺，本制治有法，后为失财所苦，甚是不明，即终任必竟为此困也。王知县待次年庚戌，不见从人来催，八月初五日，忽交待文书至，催赴任，十二月十九日，交割。二十二日立春，本年九月起程，缘尊堂太宜人病极，遂未成行。十一月全安，遂行。初上任，为官缺乏钱，措置亦不费力，只是一年零三月余，仓库中失银七片，库门封鑽如旧，业勘了无限人。外人传言曰：是知县与库子合盗，遂将官诰勅书，往州府纳，州府不受，诸人勘无去著而止。自此不如意，却喜终任，全璧而归。此课先脱后生，文到生日。只不合玄武偷库中物，本喜土来生金，所以不成事也。若子加庚作玄武在末，则历底费力矣。
俞大师在祥符寺一人于庚戌日酉将戌时占忧疑。　　　　直指引三车一览
　　　 合朱蛇贵
　 　　辰巳午未　 　 　　　后阴蛇贵　　　　　 鬼 丙午 蛇
　　 勾卯　  申后　　　　　申酉午未　　　　　 鬼 乙巳 朱
　　 龙寅　　酉阴　　　　　酉戌未庚　　　　　 父 甲辰 合
　 　　丑子亥戌
　 　　空虎常玄
俞曰：庚日阳刃在酉，酉为金，戌为足，恐刃斧伤足。其人因秀才读书有名声，实为积盗，后事败，太岁刖其足。此课午巳二火克干，又作腾蛇朱雀，叠叠火神，固已凶矣，而日上贵人又遁丁火，安得不凶？但贵人生日，想不必五六月间，为太守诱去，以致露败，而后刖其足耳。惜三车一览，余未之见。而直指所引各书，仅寥寥数语，无从印证，为可惜也。
又一人占出入，酉加卯为行年，曰：阳刃得子，惧有所伤，不出一月，其人果断其手，盖酉为刃，卯为手也。
丑年庚戌日伏吟课占外处飞蝗。　　　　一针见血
　　　 勾龙空虎
　 　　巳午未申　 　　　　　玄玄虎虎　　　 　　兄 戊申 虎
　　 合辰　  酉常　　　　　 戌戌申申　　 　　　财 ◎寅 蛇
　　 朱卯　　戌玄　　 　　　戌戌申庚　　　　　 鬼 乙巳 勾
　 　　寅丑子亥
　 　　蛇贵后阴
祝泌奏曰：谨按腾蛇与天空，主飞蝗之象。今此课次传见之，乃腾蛇长生之地。凡腾蛇有气，则为灾蝗，而不能全消其害。方此久雨，自不容此物滋蔓。但在课传，在生地未可扑绝，遗蝗再发，所乘白虎为德神，属金，金主秋成，申主秔麦，二谷成熟，不如去岁之大歉。况贵人顺行，临于太岁，虽有遗蝗，不全然为灾。
顺治六年六月庚戌日午将午时陈惟一占扬州陈道台病。　　　　指南
　　　 勾龙空虎
　 　　巳午未申　 　　　　　玄玄虎虎　　　 　　兄 戊申 虎
　　 合辰　  酉常　　　　　 戌戌申申　　 　　　财 ◎寅 蛇
　　 朱卯　　戌玄　　 　　　戌戌申庚　　　　　 鬼 乙巳 勾
　 　　寅丑子亥
　 　　蛇贵后阴
陈公献曰：此课不利占病，丁巳日必死。盖因禄马（申为驿马日禄）发用入传，中空绝之乡（庚绝于寅），病人见驿马，乃神气出游象。课传玄胎，主别处投胎之象。虎鬼临处为畏期。传既无天医而末传巳火克日，故以日决之。
乾隆己亥年六月庚戌日未将未时久雨占何日晴朗。　　　　牧夫占验
　　　 勾龙空虎
　 　　巳午未申　 　　　　　玄玄虎虎　　　 　　兄 戊申 虎
　　 合辰　  酉常　　　　　 戌戌申申　　 　　　财 ◎寅 蛇
　　 朱卯　　戌玄　　 　　　戌戌申庚　　　　　 鬼 乙巳 勾
　 　　寅丑子亥
　 　　蛇贵后阴
王牧夫曰：是年自五月二十日雨起，终日闻簷溜声，闷甚，占之。余谓日干刑长生，一时难晴，至七月始能晴。岂知至九月初一，始晴不雨。是岁卑下之工，皆为水淹。三伏热气，为雨淋尽，竟不知有暑月也。三月间，九头鸟盘旋鸣号不去。此鸟属阴，故能预知天时也。余断即不验，则复细视之。三传申为水母，乘虎，水乘旺气。寅巳为风，乘勾陈缠绵而久。秋金旺，故不晴。至九月晴者巳火受戌墓也。
愚按：巳火受戌墓，牵强之极。况九月壬申朔，尚未交寒露，岂戌建乎？
庚辰年九月庚戌日辰将辰时占六甲，丁酉命四十四岁。　　　　牧夫占验
　　　 勾龙空虎
　 　　巳午未申　 　　　　　玄玄虎虎　　　 　　兄 戊申 虎
　　 合辰　  酉常　　　　　 戌戌申申　　 　　　财 ◎寅 蛇
　　 朱卯　　戌玄　　 　　　戌戌申庚　　　　　 鬼 乙巳 勾
　 　　寅丑子亥
　 　　蛇贵后阴
王牧夫曰：此课甚奇，乃是双胎，然母子俱不能保。何也？年月日时，月将俱是罗网魁罡，何由得出此难？况三传刑尽妻财，夫占更为不吉。何以知是双胎？月建重叠，故也。女命丁酉，酉是庚日之网，重重凶徵，故于次年二月。先生一女，腹仍未消，子母俱不能保也。
甲戌年亥月庚戌日卯将寅时占家宅。　　　　牧夫占验
　　　 蛇贵后阴
　 　　午未申酉　 　 　　　虎常玄阴　　　　 子 辛亥 常
　　 朱巳　  戌玄　　　　　子亥戌酉　　　　 子 壬子 虎
　　 合辰　　亥常　　　　　亥戌酉庚　　　　 父 癸丑 空
　 　  卯寅丑子
　 　　勾龙空虎
王牧夫曰：干支皆乘罗网，人宅俱晦。传见脱气，不见昼神，全无发旺之气，越居越寂寞也。况末归丑土墓人刑宅乎，宜速迁移为要。此课金寒水冷，日就萧条，不至凶咎，以子孙能制鬼耳。
己酉年二月初一庚戌日亥将酉时汪解元丁卯生四十三岁占宅墓。　宋本邵案　　口鉴
　　虎常
空未申酉戌玄
龙午    亥阴	　　	蛇后后玄	 　　  子 壬子 后
陈巳    子后	　　	寅子子戌	 　　  财 空寅 蛇
六辰卯寅丑贵	　　	子戌戌庚 　　　 父 甲辰 六
	朱蛇
邵彦和曰：宅后逼山，宅前逼水，水虽东流过宅，反直去。若为宅基，主女多男少，子为吏人，孙为军卒仆从，财退人散。盖四阳虽临东南，无关格拘检，日后主水坏宅。因身役而尽败也。此宅基乃庚兑山行龙，坎山为主，盖缘逼迫，遂欲凿山为之。果是后逼山，前近水，次年建造，不过十年，连产四女。男作县吏，自后诸孙为屠儿，又为仆从，又有投军者。此宅因为公人押网，折破败坏。后卒为水冲基也。
盖为宅来加申，戌为山岗，是后逼山也。宅上子作天后，是前逼水也。水横过，寅为直去，东南两处风路，为腾蛇所挠，故主吏人。又主失陷财物，兼木败坏在子故也。末传辰为军卒仆从，六合加之故也。
辛巳年五月庚戌日申将午时占胎产。男己卯生六十三岁女丙戌生五十六岁。　牧夫占验
　　虎常
空未申酉戌玄
龙午    亥阴	　　	蛇后后玄	 　　  子 壬子 后
陈巳    子后	　　	寅子子戌	 　　  财 空寅 蛇
六辰卯寅丑贵	　　	子戌戌庚 　　　 父 甲辰 六
	朱蛇
王牧夫曰：占胎当以支位之胎神为类用。六十三岁人，血气已衰，不当以干之胎神论也。今正时即支之胎神，发用天后冲破。中见蛇，又逢空。末见六合子息之神，又为日破，此似胎而非胎也。午于五月为月厌杀，天后为血，寅木为肝，肝乃藏血之脏，带蛇，主不足，此主气旺血不足，似胎而非胎，不能产也。后竟不产面腹自消。又初传子冲时，中传寅冲申，末传辰冲支，其气散矣。
己巳年三月庚戌日戌将申时占友人病。　　　　　牧夫占验
　　虎常
空未申酉戌玄
龙午    亥阴	　　	蛇后后玄	 　　  子 壬子 后
陈巳    子后	　　	寅子子戌	 　　  财 空寅 蛇
六辰卯寅丑贵	　　	子戌戌庚 　　　 父 甲辰 六
	朱蛇
王牧夫曰：此毒疮生于下部，由不正而起。将来必出头，血脓行遇，方得全好。其疮当在左足腿义，与肾相关处。喜是顺症可治，不致丧命。所病之处，果然丝毫不差，一一如所占。盖支加干，戌为足，玄武为不正，用见天后，故必要出头，见脓血也。庚乃戌之左，子临戌上，故断以郁郁葱葱足腿义，近肾也。子为血污，寅乘蛇，知其必出头耳。末辰带六合尚得收口，寅数七至有七十余日痛楚也。后果然。
辛亥日
七月辛亥日巳将寅时卜伐齐。　　　　吴越春秋
　　　 朱合勾龙
　 　　申酉戌亥　 　　　　　　后常阴虎　　　　   鬼 乙巳 后
　　 蛇未　  子空　　　　　 　巳寅辰丑　　　　   兄 戊申 朱
　　 贵午　  丑虎　　　　　 　寅亥丑辛　　　　   子 辛亥 龙
　  　 巳辰卯寅
　 　　后阴玄常
吴王从勾践之师伐齐，子胥闻之，谏曰：窃观金匮第八，其可伤也。吴王曰：何谓也。子胥曰：今年七月辛亥平旦，大王以首事。辛，岁位也，亥，阴前之辰也，合壬子岁，前合也。利以行武，武决胜矣。然德在合，斗击丑。丑，辛之本也，大吉为白虎而临辛，功曹为太常而临亥。大吉得辛为九丑，又与白虎并重，有人若以此首事，前虽小胜后必大败。天地行殃，祸不久矣。吴王不听，次年复伐齐，勾践使范蠡伐庸，率师以绝吴路，遂入。
四月辛亥日申将巳时僧占举请长老望州中文字到否。　　　　方本占案
朱合勾龙
　 　　申酉戌亥　 　　　　　　后常阴虎　　　　   鬼 乙巳 后
　　 蛇未　  子空　　　　　 　巳寅辰丑　　　　   兄 戊申 朱
　　 贵午　  丑虎　　　　　 　寅亥丑辛　　　　   子 辛亥 龙
　  　 巳辰卯寅
　 　　后阴玄常
邵彦和曰：定得文字，目下便至。盖初传日马乘后，为恩泽神。又月建主州府文字。巳时为用，故不出时见之也。只是长老得了，自却有灾，宜保重。乃虎乘墓加身也。果当日文字至，长老交割了，却谢州府，中路门辕拱柱颠下，手废而成疾矣。
顺治甲申十月辛亥日丁亥时公明长兄占黄虎山功名。　　　　指南
　　　　勾六
　　青酉戌亥子朱  　　　　 虎后常贵　　　　 父 丁未 虎
　　空申    丑蛇　　　　   未卯午寅　　　　 子 辛亥 六
　　虎未    寅贵 　　　　  卯亥寅辛　　　　 财 乙卯 后
　　常午巳辰卯后 
　　　　玄阴
陈公献曰：据此课，藩台不得善后矣。盖课中干乘绝气，支见死神，两贵空亡，禄神受制，功名安得久长。且官得空矣，谁与居位？营垒空矣，（支上卯空）谁与御侮？财星空矣，谁与生官？况太阳西坠，桑榆之返照无多。冬木逢空，腐朽之折伤必应；岁在大梁，余言必验。何故也？明岁行年酉为自刑，破坏木局，次年五月御敌自刎。
乙酉五月初十福王出奔，授黄得功。刘良佐追至，伏弩射中得功喉得功，叹曰：我无能为矣。归营拔剑自刎。
辛亥日　将　时占婚姻。　　壬归　（愚按：此课不载月将、正时，未知壬归所引何书。）
　　　 龙勾合朱
　 　　丑寅卯辰　 　　　　　　合后勾贵　　　　 父 丁未 后
　　 空子  　巳蛇　　　　　　 卯未寅午　　　　 财 ◎卯 合
　　 虎亥　　午贵　　 　　　　未亥午辛　　　　 子 辛亥 虎
　 　  戌酉申未
　 　　常玄阴后
断曰：姻事必成，但嫌不旺夫家，偏旺母家，八年之后，妻必改嫁，非吉象也。
盖干支之上，午未作合，故主必成。凡天后发用，而三传自合成局者，谓三阴自旺，得天后临支，支系母家，故主偏旺母家。后之所乘，明生暗鬼，而三传木局，又生起干上之鬼以克干，故不旺夫家。未数八，八年之后，丁动而中空桥断，卯即辛之妻星，其象若此，尚可成乎？婚姻之占，关系甚大，其可忽乎？
乙丑年十月辛亥日午时金陵王养吾索占。　　　　指南
      　 六朱
     勾寅卯辰巳蛇  　　　 蛇阴朱后 　　　  鬼 乙巳 蛇
     龙丑    午贵 　　　  巳申辰未 　　　  财 甲寅 勾
     空子    未后 　　　  申亥未辛　　　   子 辛亥 白
     虎亥戌酉申阴
         常玄
陈公献曰：公为阴人占病。主胸膈不宽，饮食少进。曰：果妇病，若何？传得病玄胎，又四课德鬼发用，巳作闭口，食神乘空，依知病在胸膈，不能饮食。且禄临绝地，何以养生？目今子支制鬼无妨，恐来年初夏太岁生鬼可虑；况夫占妻岂宜财空，主半路断弦续娶也。辛日亦不宜占病，因辛作亡神故也。
建炎己酉年九月辛亥日卯将巳时赵主簿丙子生三十四岁占赴任及前程。　　　方本占案
　　朱蛇
六卯辰巳午贵
陈寅    未后		　　后玄贵阴		鬼 丙午	贵
龙丑    申阴		　　未酉午申		父 甲辰	朱
空子亥戌酉玄		　　酉亥申辛		财 空寅	陈
	虎常
邵彦和曰：主簿美差不能赴，自是岳庙，两次二任岳庙，后虽授美差，不得赴而丁忧，服满更授差遣，下稍丧妻，以妾为主，贪酒中风而死。庚戌年当赴任，因新任运使是姑丈，遂回避就岳庙，二任既满，受乌江丞，丁父母忧，服满授寿昌令，诸宾作贺，醉后不幸中风而死。
盖初传日贵，传归夜贵，自治事终反不治事。日上申作太阴，申为神佛，太阴管阴私，寅为庙，艮为山岳，自日归夜，自然监庙，又是顾祖，何能赴任？自宅上一带引去，直至东南而止潭州岳庙，正在东南上也。一味投绝，又自日传夜，所以如此。
十二月辛亥日子时丑将占失鸡。　　　　方本占案　　张本占案
　　六陈
朱辰巳午未龙
蛇卯    申空		　　虎常空虎		父 庚戌	常
贵寅    酉虎		　　酉戌申酉		兄 己酉	虎
后丑子亥戌常		　　戌亥酉辛		兄 戊申	空
	阴玄
邵彦和曰：鸡寻不见矣。被犬冲入邻家，一奴便捉去，杀而食之矣。盖戌为用，奴偷也。邻近人家者，酉为刃作虎，申亦是虎加酉，酉与戌邻故也。酉为鸡，虽类神入传，加日主自归，奈何加戌，阳刃杀上作虎，如何得活。盖申为白虎之本家，临于酉上亦为宰割，乘天空，为瓦器，此时覆在瓦盆之下，尚未烹饪耳。
六月辛亥日午将酉时射覆。　　　　苗公达断经
　　　 勾合朱蛇
　 　　寅卯辰巳　 　　　　　蛇阴朱后　　　　　 鬼 乙巳 蛇
　 　龙丑　  午贵　　　　　 巳申辰未　　　　　 财 ◎寅 勾
　　 空子　　未后　　　　　 申亥未辛　　　　　 子 辛亥 虎
　 　　亥戌酉申
　 　　虎常玄阴
苗公达之师断曰：必有一个小飞虫活物，须至壬癸日，被小儿将铜铁物或刀杖物作害而死。盖发用是癸巳纳音属水，水主一数，又带死数，故主小物之象。发用见月厌生气，更有蛇加巳，故主飞虫活物。公达问曰：阴神是寅，何为水数一？师曰：此法数与诸经不同，勿轻传于世也。此法更知数目多少，无不验也。公达曰：弟子坚心二十余年，未尝闻此数，求师父教之。师曰：此法授于汝，切宜秘之。只如此，谓射物在发用，是太乙。以五子元遁之。即见纳音甚数也，故遁得癸巳，水数一也。甲乙日用干遁，庚午之数八五也。其间更看四时休旺，加减乘除相因，请秘言之。余谓壬癸日，被小儿将铜铁物或刀杖作害死者，为壬癸所克，腾蛇胜光月厌生气。小儿者，末传亥加寅。白虎铜铁刀杖者，为支上见申，又辛日占言也。作害者，巳申相伤。死者，末传白虎带死气。后果应其课也。
壬子日
建炎戊申年十月初一壬子日卯将丑时邵木匠乙丑年六月六日未时生四十四岁占终身。方本占案口鉴
　　龙空
陈未申酉戌虎
六午    亥常		　　蛇后贵阴		鬼 甲辰	蛇
朱巳    子玄		　　辰寅卯丑		财 丙午	六
蛇辰卯寅丑阴		　　寅子丑壬		父 戊申	龙
	贵后
邵彦和曰：登三天本是至高至危之象，今细微中出入人，却能显焕又富贵也。盖身宅皆居西北极地，迤逦出东南来，将来必做富人。中传见财，末长生，有财有寿，长生入财位，子先死，孙送终矣。长生能害子孙故也。邵仁占课时，四十四岁正窘，与人工作，后七年与城山寺造殿，从此兴旺。六十左右，家典钱，连丧三子。丙寅又丧一子，辛未癸酉又丧二子，是时七十九，充保正。甲午年九十七岁卒，七孙送葬。
盖壬子皆西北方，至幽至阴之地，转出东南旺方，宅上有寅，寅为子息空初亡，辰为鬼，又临寅地，中午为财，末申为长生，故有财有寿。宅上有寅为子息，奈作空亡，初罡为鬼又临子息之地，故难为子息也。邵公盖取中午为孙。愚按：李卫公十韵内有云，问子须看脱气星，财宿逢之曰见孙。邵公以午财为孙，可知矣。午财乘六合相生，故孙吉也。
丁未年十月初三壬子日子时奉御笔占向去京邑风烛休祥。　　　　一针见血
　　　 龙空虎常
　 　　申酉戌亥　 　　　　　合贵朱后　　　　 财 丙午 合
　　 勾未　  子玄　　　　　 午卯巳寅　　　　 父 己酉 空
　　 合午　　丑阴　　　　　 卯子寅壬　　　　 兄 壬子 玄
　 　  巳辰卯寅
　 　　朱蛇贵后
祝泌奏曰：午加卯为用，六合乘之。囚死之火，来加城门而今日之水及传终于子之水。玄武水人乘其上，纵城内有小小惊恐，随见扑灭，不至动众。若宫闱之间，更有天乙贵人，则子卯为刑，自主安宁。只有感冒风寒之疾，在后宫之属耳。
淳祐丁未年九月壬子日卯将戌时奉御笔再占丙子女命怀孕或是或非，或男或女，具奏。　　一针见血　　先是七月戊戌日占遏，见戊戌日干上戌
　　　 龙勾合朱
　 　　戌亥子丑　 　　　　　龙阴空后　　　　 财 乙巳 阴
　　 空酉　　寅蛇　　　　　 戌巳酉辰　　　　 鬼 庚戌 龙
　　 虎申 　 卯贵　　　　　 巳子辰壬　　　　 子 ◎卯 贵
　 　　未午巳辰
　 　　常玄阴后
祝泌奏曰：此课三传巳戌卯，皆有合，巳加子，巳中有戊，子中有癸，戊与癸合。中传戌加巳，戌中有辛，巳中有丙，丙与辛合。末传卯加戌，卯与戌合。臣故曰：三传皆有合，此课名铸印乘轩，真吉课也。但三传阴将神稍多，中传戌与阴，恰见为诸臣之主照。自是阳胎未可必。
己酉年六月壬子日未将子时盖判院辛未生三十九岁占前程。　　方本占案　　　口鉴
　　朱蛇
六子丑寅卯贵
陈亥    辰后	　　	蛇常朱玄	　　	财 丙午	玄
龙戌    巳阴	　　	寅未丑午	　　	鬼 癸丑	朱
空酉申未午玄	　　	未子午壬	　　	父 戊申	虎
	虎常
邵彦和曰：此课动涉中皆有利害，又名四绝，偃蹇不通，身与初传玄武入庙，中雀又害，末申作虎入墓，宅未作常六害，又兼四绝体，前程如此，主妻不足妻死，又主亲戚入宅亦死。只因损掘艮方父母坟，所以前程不通也。盖与妻果不和，辛亥妻死却令姨母来家住，又死。因开坟，果如先生言。壬以申为父母，申墓于丑，是父母坟也。白虎主损坏，以致家败身不荣也，至癸丑年亡。
乾隆甲戌年十月壬子日卯将申时未命人占流年。　　　　牧夫占验
　　朱蛇
六子丑寅卯贵
陈亥    辰后	　　	蛇常朱玄	　　	财 丙午	玄
龙戌    巳阴	　　	寅未丑午	　　	鬼 癸丑	朱
空酉申未午玄	　　	未子午壬	　　	父 戊申	虎
	虎常
王牧夫曰：此课干支上神，维作合。然大象颇有事故，心甚不宁，恐有私情口舌也。初传午为财，被夹克，玄武逼迫，论财有失而无得，况财与鬼穿害乎？长生又作虎，本源受伤，年境何能得佳？以支辰论，子冲干上午，午为心，受支冲克，而本命又立支上穿害。自又午未作合，干为妻，主妻宫口舌不安，牵连父母亦不安也。且子见于行年，而未又是本命，玄武为用，毕竟由己不正，惹起事端，以致如此。后知其私乳妇，为妻撞遇，归母家，同岳母来作吵。彼时，余谓彼当出门，以避口舌，为吉。后因出门始免。行动免者，以马在寅能制丑上朱雀也。
甲寅年七月壬子日午将酉时占妻病。　　　说约
　　 　蛇贵后阴
　 　　寅卯辰巳　 　　　　　玄空阴虎　　　　　 财 丙午 玄
　　 朱丑　  午玄　　　　　 午酉巳申　　　　　 子 ◎卯 贵
　 　合子　  未常　　 　　　酉子申壬　　　　　 兄 壬子 合
　 　　亥戌酉申
　 　　勾龙空虎
张江村曰：占此现彼，往往有之。余甲寅四月初一丁巳日酉将申时，因占幕馆。而知妻有病（见丁巳日干上申）。及于七月间妻患病甚重，为占死生得此课，午为妻，发用乘天后外战，幸午为太阳，病虽重无妨。又看干为我，申作长生临干，主有人作荐，巳作贵人临申六合，余亦有馆矣。
壬子日申将亥时或占求酒。　　　　方本占案
　　贵后
蛇寅卯辰巳阴
朱丑    午玄	　　	玄空阴虎	　　	财 戊午	玄
六子    未常	　　	午酉巳申	　　	子 空卯	贵
陈亥戌酉申虎	　　	酉子申壬	　　	兄 壬子	六
	龙空
邵彦和曰：酉加子作天空，支为酒，其酒必败，器必破，必无酒也。酉为酒加子，酉破子，乃破器也。子水败于酉，酉金死于子，乘空为虚诈，又传入空亡，是以无酒。
戊申年十月壬子日卯将卯时王德卿辛酉生四十八岁占宅。　　　方本占案　　　口鉴
　　后阴
贵巳午未申玄
蛇辰    酉常	　　	龙龙空空	  　　 兄 辛亥 空
朱卯    戌虎	　　	子子亥亥	　　   兄 壬子 龙
六寅丑子亥空	　　	子子亥壬　 　　    子 空卯 朱
	陈龙
邵彦和曰：此课财禄极稳，但自有膀胱气及阴肿水气之扰。宅上帝旺，财物兴隆。今年进子又添孙，中传及支子也。子边作亥，乃孙字也。末传卯乘朱雀，主门户不宁，户役事扰。堂上不合安符，主家中无一时安静（盖卯雀脱壬子而刑子支，故其断如此，若不刑支，不可如是断也），家资得地，池塘之利，必然大发。尚有二十六年寿，主水肿而亡。王乃士人，善治家，只是受膀胱病累，本年三月生子，十二月又添孙，常为户役聒吵。堂上挂一天师，自此梦寐不安，怪异影响，遂去之，果无事。其家池塘最盛，一年有数万鱼利，越十六年果死。
盖壬子日十月亥子水旺，又壬禄居亥，而旺于子，亥四数，课中四个亥，四四一十六年也。此非先生意，乃及门诸子增入之辞也。何则？课传止二亥，亥为旺气，当倍进，即曰伏吟，断少则二亥八年，又不可云十六年矣。且亥乃日禄，何反之决死？是此说之谬可知矣。按邵公之意，或用越十六年而行年在辰，辰为壬日之墓，流年太岁在亥，太岁乘空临身，所谓当头立也。太岁即临身而行年又入墓地，故主十六年而亡耳。邵公之意，毋乃在此乎？
癸丑日
己丑年三月癸丑日酉将戌时长老占休咎。　　　　方本占案
　　朱六
蛇辰巳午未陈
贵卯    申龙	      常玄常玄	    	兄 壬子	玄
后寅    酉空	    	亥子亥子	    	兄 辛亥	常
阴丑子亥戌虎	    	子丑子癸    	鬼 庚戌	虎
	玄常
邵彦和曰：子作元武加日相合，即作传，加丑为阳刃大吉，又是僧寺，中传亥加子作常，亥即元类，作常加子，又是势害，末虎克日，此课凶矣。必旬日内盗欲入方丈不得，乃入库下偷三人物，后来干三人命。盖连茹体也。且损水姓人。果第七日贼入库，偷监寺副典库三人物，既觉行者寻踪往，他客汪家捉获。将汪氏一铁椎击死，因解行者至官狱死。三僧吃棒，一僧患杖死，皆因连茹在不明，末虎作鬼故也。库中者，丑为库也。
庚辰年浙江大旱八月癸丑日辰将辰时占雨泽。　　　　张本占案
　　　 贵后阴玄
　 　　巳午未申　 　　　　　　勾勾勾勾　　　　　 鬼 癸丑 勾
　　 蛇辰　  酉常　　　　　　 丑丑丑丑　　　　　 鬼 庚戌 虎
　　 朱卯　　戌虎　　 　　　　丑丑丑癸　　　　　 鬼 丁未 阴
　   　寅丑子亥
　 　　合勾龙空
邵彦和曰：伏吟课，定是今日未时有云，一霎时起大风，又下小雨。明日甲寅，一日大风，下微雨。至乙卯日风止，大雨一日，水暴涨也。
盖丑在癸上，即癸丑为初传，而中戌、末未，叠叠刑开，使癸水下注。癸丑纳音属木，木主风，故未时兼有风，是八月十五日也。至十七日乙卯，是大溪水，故大雨水涨。由丑、寅二日，风以动之也。太阴月宿十五日在戌，十六、十七日在酉，乃是月宿离于毕[1]，毕在酉宫也。十七日朱雀加卯，火败于卯，而得月离于毕，故主大雨。雨常附阴而降，以酉为太阴之门，纯阴之位。凡占雨，但用月宿到今日，看临在酉，则是月离于毕也。癸丑纳音木，克乘神勾陈土，土溃而水漏，故一霎时风雨。甲寅乘六合，木盛多风。至十八日丙火辰土，而纳音又土，辰又为八月太阳，上乘螣蛇火神，至是雨霁而晴矣。
九月癸丑日卯将卯时某知县宴客失去银器衣物索占。　　　　方本占案
　　　 贵后阴玄
　 　　巳午未申　 　　　　　　勾勾勾勾　　　　　 鬼 癸丑 勾
　　 蛇辰　  酉常　　　　　　 丑丑丑丑　　　　　 鬼 庚戌 虎
　　 朱卯　　戌虎　　 　　　　丑丑丑癸　　　　　 鬼 丁未 阴
　   　寅丑子亥
　 　　合勾龙空
邵彦和曰：贼从高处下来作窃，物必藏在神庙中，未出衙门，今日午时二姓徐王人败。丁己在未，故主二姓人。癸为日主刑戌，戌为人力，又为高楼宿处，伏吟不离本家也。未为木墓，内有鬼宿乘太阴，主神庙，又为隐匿。丑为官星，勾作刑，故获。果于本衙中神庙龛下寻见，乃是更楼上更夫偷也。人在高处者，元武在申，申为高处也。
戊申年八月癸丑日巳将丑时郑宣义己亥生（生于五月六日酉时）七十岁占家宅。方本占案
　　虎常
空酉戌亥子玄
龙申    丑阴	　　	空朱空朱	  　  父 己酉 空
陈未    寅后	　　	酉巳酉巳	 　   鬼 癸丑 阴
六午巳辰卯贵	　　	巳丑巳癸 　　　财 乙巳 朱
	朱蛇
邵彦和曰：此课人盛宅狭，人与宅替；不出四年，必主修造酒房，厨下一婢酒中死；不要买叔婆之产，必有退悔；又主有三所店，先开二所见财，后开一所主败；宅前不合置淘锅，主八年内淘锅屋下必停丧，是时其家四分矣。郑兄弟十人，共四十余口，未曾分；至辛亥年，公果造酒房；十二月婢盗酒饮，醉死。己酉年与叔婆交易，叔婆有子二人，年幼不曾预名，后果退悔。又丙辰戊午二年两店兴旺，己丑又开淘锅，正对门前，至乙卯二月弟妇死，殡于内。
盖谓人盛者，癸日遇巳酉丑，八月旺金来生也。宅狭宅替者，丑为宅，值金局而脱气也。丑为八月死气，加于酉婢之上，丑上见巳，巳为厨灶，癸水见酉，乃酒也，故主婢死于酒房厨下。三店者，日上、支上、传上见三个巳，巳为店业。一所败者，癸水绝于巳故也。又为巳为锅，值癸水乃淘锅也。八年者，双巳四数也。支上巳，末传巳，皆为日财，故二所见财。日上巳独不以财爻论，乃绝神加日也，故主败，丑为宅，上加巳，是必宅前置淘锅也。又一人论曰：癸绝于巳，似矣。然予犹有说焉，丑生于申，宁不绝于巳乎？则绝巳云云者，非其至也。其或癸水克巳，巳为店受克，则自败。庶几近是。此二论不知何人之笔，附录于此，以便对考。要知先开二所见财，似指干支上二巳而言也。后开一所主败，似指末传上巳而言也。末传为归计，不宜逢绝也。一得之愚，附此备改。
己酉年二月初四癸丑日亥将午时叶助教丙辰生，生于四月初九寅时五十四岁占家宅。方本占案
　　空虎
龙戌亥子丑常
陈酉    寅玄		　　空蛇空蛇　　　	   财 丙午 蛇
六申    卯阴		　　亥午亥午　　　	   兄 辛亥 空
朱未午巳辰后		　　午丑午癸　　　　   鬼 甲辰 后
	蛇贵
邵彦和曰：主宅后东厕水沟不通，一主人患眼疾，二主人常有肠风泻痢之疾，三主妇人血脉不通，四主人浮肿而死，只因西北水路闭塞，所以如此。若不开通，定主妇人癫狂重病也。叶家果有人常患眼，兼妇人有病。盖因西北水沟为人所塞，凡雨后东厕及后屋常为水浸，助教自有肠风疾，妻妾每患吐泻。
盖三传辰土塞亥水，亥克午火，午却逃临身宅，身虽制得他，宅却为他所害，故宅被害而反害人也。干属水，支属土，土来克水，中传又是水，末传天罡截住，壅塞亥水，故水不通，血脉不行，致生诸病。至戊午年妇人产后遂患癫病，盖为腾蛇所挠耳。午为心，血脉不通而克心，故有是病。
己酉年六月初六癸丑日未将寅时姜伯达丁卯生四十三岁占前程。　宋本邵案 口鉴　　捷要
　　陈六
龙戌亥子丑朱
空酉    寅蛇		　　陈玄陈玄　　		财 丙午	玄
虎申    卯贵		　　亥午亥午	　　	兄 辛亥	陈
常未午巳辰后		　　午丑午癸	　　	官 甲辰	后
	玄阴
邵彦和曰：吾子平生有三苦：一为屋苦，二为妻苦，三为心所苦。初午被癸克，妇人常患心血不宁；中亥为同类，临屋上，主官讼争产；爱函析曰：勾陈主争也。此惟夜贵则乘勾，若作亥将午时，则用昼贵，亥乃乘天空，何从而断其官讼争屋乎？末墓作天后，主女人血气之灾。自身随传入墓，必是公姑干亥山之坟内，有泥水侵棺，走兽入内为穴，所以前程不通。九年心病，又四年遭同族争产，又五年死。若不动移，必然丧身也。伯达乃士人，占课之时，殊不为意，其后宅宇摧损，拆而再造毕，遂心气发作，日夜呻吟，财物耗散，妻亦心血不安，此九年午所管也。第十年兄弟日夜争吵，或塞东厕，或开西库，又争三处店房，遂致兴讼，此四年亥所管也。末辰却管五年，二年女人血病死，三年自身大病，遂移公婆之坟，启攒视之，泥土淤塞，除泥改丧，后乃安稳。
盖午受癸克，走回本家，又受亥克，虽虎贲之勇，亦不能当，所以见诸般不利。午为目、为屋、为妻，故皆不安也。
愚按：此课与叶助教占宅之课同，然彼是亥将午时，故邵公之断语不同，不知何人将二课皆作亥将午时占，而入于一课二事各断式例内，刚错课多矣。今得宋本改正。
乾隆丙子年十二月癸丑日丑将申时占婚姻。男辛卯生四十六岁，女壬子生二十五岁。牧夫占验
　　陈六
龙戌亥子丑朱
空酉    寅蛇		　　陈玄陈玄　　		财 丙午	玄
虎申    卯贵		　　亥午亥午	　　	兄 辛亥	陈
常未午巳辰后		　　午丑午癸	　　	官 甲辰	后
	玄阴
王牧夫曰：此婚必成。成后有老阴人不能安静。然财临绝地，不能齐眉，亦主贫穷。五年之　内一梦醒矣。老阴人者，天后作墓鬼也。五年者，辰数五，癸干亦五数也。婚成后，岳母随女居子婿家，年老琐碎，吵闹无时，三年而卒。妻怀孕，得病分娩，至次年卒。一梦醒矣，五年之内拮据异常，亦主妻家穷极。
戊申年十二月癸丑日丑将未时何知丞丙寅生，生于二月初三日酉时四十三岁占赴任。方本占案
　　虎常
空亥子丑寅玄
龙戌    卯阴	　　	常朱常朱	　　	鬼 丁未	朱
陈酉    辰后	　　	丑未丑未	　　	鬼 癸丑	常
六申未午巳贵    　　未丑未癸　　　 鬼 丁未	朱
	朱蛇
邵彦和曰：此课旧政上又见旧政，不知已有几年。何曰：有三年。先生曰：以此观之，第六年方得赴任。何以为不然。盖何欲归安县，被吏部差一考，果六年至任。先生曰：知丞终此任矣。果六年至任，八年丧归。
盖戊申年未为旧政（愚按：未为病符，故为旧。作日之官鬼，故为旧政也），初末日辰皆见，又十二月月建丑，又加于旧上，来往皆是旧人，故不能速。六故断其八年扶丧而归。
六月癸丑日巳将亥时壬辰老人占。　　　　一字诀玉连环
　　  勾合朱蛇
	　亥子丑寅　　　　　　朱常朱常　　　　 官 丁未 常 
	龙戌　　卯贵　　　　　丑未丑未　　　　 官 癸丑 朱 
	空酉　　辰后　　　　　未丑未癸　　　　 官 丁未 常 
	　申未午巳
	　虎常玄阴    
徐次宾曰：此人因酒食过多，伤损肝胃，并下孟血痢；又小肠不通，添心腹胀满，用药不效，饮食不进，旦暮而死。盖日上小吉主羊酒，太常主筵宴，土主脾胃，各乘休气，故言酒食伤于脾胃也。癸水受未土制，故下痢。三传皆土，癸水不能流行，故小肠不通。心腹胀满者，癸亥水不能外行也。盖小吉为药，太常为饮食，既为日鬼，故药不效，食不进矣。且时为日马，卦得返吟游子，未遁丁神，老病得之，岂能出入？当是阳魂乘天马、驭六丁，游于天涯地角之外，其病身一虚壳耳。又命上乘丧魄，与三传俱是日鬼，以四鬼守虚壳，岂不应旦墓而死者乎？
崇正丁丑年十月癸丑日酉时太监陈国用占东宫田妃六甲。　　　　　指南
　　  勾合朱蛇
	　亥子丑寅　　　　　　朱常朱常　　　　 官 丁未 常 
	龙戌　　卯贵　　　　　丑未丑未　　　　 官 癸丑 朱 
	空酉　　辰后　　　　　未丑未癸　　　　 官 丁未 常 
	　申未午巳
	　虎常玄阴  
陈公献曰：此男子之祥也，然生而难育，应在卯年。盖因纯阴返阳，支上神与支相比，故主男必矣。然而卯年不育者何也？胎神夹克无气，此追魂之魔，卯为东宫子宿，受酉将阴杀冲克，是以知其卯年不育。未几田妃生第六子，卯年命殒。  
戊辰年寅月癸丑日亥将辰时余思五兄占仆病吉凶。　　　　牧夫占验
　　　 合朱蛇贵
　 　　子丑寅卯　 　　　　　贵虎贵虎　　　　 子 ◎卯 贵
　　 勾亥　  辰后　　　　　 卯申卯申　　　　 鬼 庚戌 龙
　　 龙戌　  巳阴　　　　　 申丑申癸　　　　 财 乙巳 阴
　 　　酉申未午
　 　　空虎常玄
王牧夫曰：此课占仆病，大凶不治，必死。来日寅冲去支上长生是凶期耳。盖主占仆，干支乘金克卯木为棺椁，为铸印，为炼尸。而戌为仆之类神，巳在棺椁之内，安能望其生乎？至死日果死。占病五十以上，亦不宜得顾祖课。余首为程姑母占，断以必不能起。盖顾祖乃返本杀也，后为人得此屡验，附记于此。
崇正丙子年七月癸丑日午将酉时占兵。　　　　郭氏占案
　 　合朱蛇贵
　 　寅卯辰巳　 　 　　　阴虎阴虎　　　　　 鬼 庚戌 虎
　 勾丑　  午后　　　　　未戌未戌　　　　　 鬼 丁未 阴
　 龙子  　未阴　　　　　戌丑戌癸　　　　　 鬼 甲辰 蛇
　 　亥戌酉申
　 　空虎常玄
郭御青曰：七月十一闰　，大兵入寨之信。得此课，官鬼满目，幸以凶制凶，蛇虎自冲，不为大害。申为游都，乘月建旺相，主大兵势盛，至九月，申入墓则衰。时有会稽陶湛生社丈问八月科场移否？比时另占一课，不记，止记朱雀乘戌为九月，后大兵果于九月初三日东归。文场移于九月二十九。
卷之六
甲寅日
崇正癸酉年七月甲寅日申时浙嘉善讳龙正陈先生在京会试时，占同乡少宗伯讳士升钱太史可能入相否。　　指南
　　　朱六勾青
　　　卯辰巳午　　　　    玄后玄后　　　　  财 壬戌 玄
　　蛇寅    未空　　　    戌子戌子 　　　　 鬼 庚申 虎
　　贵丑    申虎 　　　   子寅子甲　　　　  子 戊午 龙
　　　子亥戌酉
　　　后阴玄常
陈公献曰：发用干支旬空日败，本不许入相。然余终以入相许之。因中传驿马皇诏，末传月将青龙，又岁建乘太常作官星加临年命。经曰；太常入官乡当朝执政，月将乘青龙片言入相。非宰执而何？嫌龙神克岁君（龙乘午克太岁酉），将来未必不获意于君上而退位。后如其占。
按鉴：士升癸酉年九月入阁，丙子年九月罢归。因前献宽简虚平四箴后言不可括，江南富户输官，帝皆不悦，故引罪而去也。
乾隆戊辰年戌月甲寅日卯将辰时占天花。　　　　牧夫占验
　　 　合勾龙空
　 　　辰巳午未　 　　　　　后贵后贵　　　　 父 ◎子 后
　　 朱卯　  申虎　 　　　　子丑子丑　　　　 父 癸亥 阴
　　 蛇寅　　酉常　 　　　　丑寅丑甲　　　　 财 壬戌 玄
　 　  丑子亥戌
　 　  贵后阴玄
王牧夫曰：此课占子出痘无碍，课无鬼克而子孙又立向明之方。天喜亦临生地，三传生干，贵后会合于干支之上，又甲禄在寅。父问子，支为卑幼，支旺亦无伤也。贵丑在前，戌支在后夹住子亥克子孙者，皆吉象也。三传退入夜，先水末土带玄武血厌之神，已结痂矣。后果验。
凡占痘不宜太阳过旺兼有刑克，痘乃先天火湿，故畏之。
建炎己酉年六月甲寅日未将午时郭德音壬申生三十八岁占家宅。　　方本占案　　口鉴
　　空虎
龙午未申酉常
勾巳    戌玄	　　	六朱六朱	      财 丙辰 六
六辰    亥阴	　　	辰卯辰卯	      子 丁巳 陈
朱卯寅丑子后	　　	卯寅卯甲　        子 戊午 龙
	蛇贵
邵彦和曰：人宅皆逢旺神，今六月占非本姓之旺，乃守东方之旺，只宜守分，不宜运用。若安分则自享福，一运用便有艰辛。辰加卯六害，六合又锁之，巳加辰作勾地网，又逢勾陈锁之，迤逦传出子息，火为子息，破费钱物，因此衰败。子又个个多病，费尽却死，是取债之子，来年后年行年到处，子愈取债也。
己巳年五月甲寅日申将未时占怪异。　　　　牧夫占验
　　空虎
龙午未申酉常
勾巳    戌玄	　　	六朱六朱	     财 丙辰 六
六辰    亥阴	　　	辰卯辰卯	     子 丁巳 陈
朱卯寅丑子后	　　	卯寅卯甲　    子 戊午 龙
   蛇贵
王牧夫曰：其人居扬州旧城，忽生怪异，满屋灰尘，居人昼夜不安。余曰：门户口舌不宁，卯是阳刃，带朱雀皆由人心失和所致。天目在未，未加午为堂屋，其怪异当在堂屋之内。经云：卯为狐，卯为大火心星。火主礼，失礼则失其常，故异物能侮之矣。然亦无碍，不久自退。盖发用天罡乘六合，辰由卯上发用，中见巳为勾陈，主勾留四十日自消灭。凡天目并月厌丁神主怪异，此课见矣。然此课发用为财，而末传青龙应之又带财在门户间，其余不合，故亦不言也。巳午为灰尘其家甚的。
九月甲寅日卯将丑时官人寓寺中失婢而求占。　　　　方本占案
	后阴
贵未申酉戌玄
蛇午    亥常　　		蛇六蛇六	　　	财 丙辰	六
朱巳    子虎　　		午辰午辰	　　	子 戊午	蛇
六辰卯寅丑空　　		辰寅辰甲	　　	鬼 庚申	后
	陈龙
邵彦和曰：此婢走不远，被一凶徒藏在西南阁子上，只在今日败矣。辰加寅作六合，甲寅日纳音属水，水墓辰，人皆言斩关课。辰上见魁罡，必主动。近者远去。殊不知甲寅水墓辰，辰初为传午为阴妇人，在辰上曰阻关，所以不进。末申作后，是女鬼，加午道路路上，被鬼阻不行。天后主厌翳藏匿。又勾在卯，午乘戌。戌为楼阁，故藏高处阁上，主败者，内战也。
果次日于寺西南人家阁上擒之。
明道癸酉年京城自三月不雨以至六月仁宗召元轸占之甲寅日未将辰时。　　　玉连环末卷
　　　 龙勾合朱
　 　　申酉戌亥　 　　　　　龙常龙常　　　　 鬼 庚申 龙
　　 空未　  子蛇　　　　　 申巳申巳　　　　 父 癸亥 朱
　　 虎午 　 丑贵　　　　　 巳寅巳甲　　　　 兄 甲寅 后
　   　巳辰卯寅
　 　　常玄阴后
元轸奏曰：今日申时，风云大作，雷声进发，酉时收敛，至庚申日午时，风雨大作，其势虽急，洪澍一时，自兹风雨数至甲子日，雷电风暴，大雨滂沱。后俱一一不爽。论曰：发用青龙乘申加巳名为龙跨虎，当有风雨。中传朱雀乘亥加申名为水火交战，主发雷。日上有巳火乘太常土神，故不降雨。登明为水神加申，故应庚申日。午为阴盛，故曰午时。中传亥是白虎之阴（申为白虎本家），其来迅速。乘朱雀主滂霈。末传寅加亥乘天后为云神，故云起西北。甲子日卯加子，云雷相加，夏为雷电风暴，上得太阴金神，金能生水，故雨大作。恰一伏时，缘太阴临至本家，酉上却是神后故也。
己卯年七月甲寅日巳将寅时占胎产男命辛亥二十九岁女命戊午二十二岁。　　　牧夫占验
　　　 龙勾合朱
　 　　申酉戌亥　 　　　　　龙常龙常　　　　 鬼 庚申 龙
　　 空未　  子蛇　　　　　 申巳申巳　　　　 父 癸亥 朱
　　 虎午 　 丑贵　　　　　 巳寅巳甲　　　　 兄 甲寅 后
　   　巳辰卯寅
　 　　常玄阴后
王牧夫曰：占胎而得闭口，又系八专。胎神作鬼，此私胎也。凡芜淫之课，多主淫乱，因干支不分，内外无别耳。况行年男交女命，女交男命，此岂夫妇之道乎？况明日七夕日，近巧期。卯酉私门往来，无忌，幸见老阴人救解耳。后知为苟合之胎，辛亥命非其夫也，神不可欺如此。
戊申年六月甲寅日未将卯时王县丞甲戌生三十五岁占病。　　　　口鉴　　　　方本占案
　　六朱
陈酉戌亥子蛇
龙申    丑贵		　　六虎六虎		鬼 庚申	龙
空未    寅后		　　戌午戌午		子 戊午	虎
虎午巳辰卯阴		　　午寅午甲		子 戊午	虎
	常玄
邵彦和曰：此课日辰皆见午，甲寅二木，皆死于午，那堪中末又是午，初传又是绝神，六月午为月病符，旺火蚀休木，本宫又克父母，既无父母，亦难为子息，及自身。幸行年在子上烧不尽，三十七行年到寅，巩难。三十九行年到辰见申，尤难过矣。须先克了子，便乃心病，且作废人也。王县丞授邵武军，是年遭丧男女四人，果成心病不赴任，恣狂而走，至三十七癫痴不知人事，亦不饮食，几两月方瘥。三十九上，又复如此，却不死，四十岁上，太岁到寅死。
盖上午、辰上午、中传午、末传午，共四午来蚀甲寅，是四个月病符、四个天鬼。天鬼常传四仲神，建寅居酉逆相巡，行年日上如遭着，灾祸刑伤病扰人。四个天地转杀春卯夏午秋酉冬子、四个白虎，所以丧四子，午为心，遇虎故主颠狂。木死于午，故为废人。天鬼多生于疫病，故死者非二四即五六也。用五月禄说神煞用六月以得节论。此处论生死，太岁到寅，上见午，为日之死神。四午字，为死神、天鬼、病神、白虎加之，为脱耗日干甲木之休气。午为心作昏迷煞，白虎为道路神，故狂而走。
庚寅年五月甲寅日申将卯时因天气亢旱闻鸠鸣，遂占一课看有雨否？　　　　指南
　　　　朱蛇
　　六戌亥子丑贵
　　勾酉    寅后  　　　　蛇空蛇空 　　     父 甲子 蛇
　　龙申    卯阴 　　　　 子未子未 　　     子 丁巳 虎
　　空未午巳辰玄 　　　　 未寅未甲 　　     财 壬戌 六
　　　　虎常
陈公献曰：鸠虽唤雨，此课乃风大雨小之象。盖以神后发用旬空，中传白虎风杀旬丁，又风伯临干支、会寅，寅中有箕宿好风。岂不今日有风？夜子时填实旬空，岂不微雨？因休废空亡，故略洒尘而已。未为风伯者，亦干支本象也。论神煞，五月风伯在辰，风煞在戌。
丙子年亥月甲寅日卯将戌时辰命人占首尾。　　　　牧夫占验
　　　 合朱蛇贵
　 　　戌亥子丑　     　　蛇空蛇空　   　 父 ◎子 蛇
　　 勾酉　  寅后    　　 子未子未　   　 子 丁巳 常
　　 龙申　　卯阴    　 　未寅未甲　   　 财 壬戌 合
　 　　未午巳辰
　 　　空虎常玄
王牧夫曰：此课可咲你的财是他的财，他的财是你的财。又两人各自误，到后你哄他，他哄你，遂致不清。可是否？曰：然。盖八专之课，彼此不别，各各戴墓，阴神自相穿害，其象如此。命上勾陈，年上丑贵，几至起讼。末传幸得六合在戌，尚有模范可以免强结局。太岁作恩星可以化解，朱雀又生日，不然缠绕不清也，来年春二月可了，木绝于申加于卯也。验。
己酉年六月甲寅日未将寅时郭仲起辛未生三十九岁占宅。　　　　宋本邵案　　口鉴
　　陈龙
六戌亥子丑空
朱酉    寅虎		　　龙贵龙贵	  　　　 父 空子 龙
蛇申    卯常		　　子未子未	 　　　  子 丁巳 阴
贵未午巳辰玄		　　未寅未甲   　　　　  财 壬戌 六
	后阴
邵彦和曰：本命墓身，名天网自裹。子作空亡，又从　上发用。中传又临空，乃子息上又见子息，主克子退子，定是星运不利。青龙既空，虽登仕路，亦无寸进。末又见妻财，必是再娶，晚年始亨。未为井墓，干支宅中有井，不吉。若不迁移，必主十六年而死。未乃八数，二八一十六也。次年郭即迁居，其凶乃免。
丙辰年八月甲寅日巳将亥时某己巳生四十八岁占求财。　　　　口鉴　　方本占案
　　龙空
陈亥子丑寅虎
六戌    卯常		　　虎蛇虎蛇		兄 甲寅	虎
朱酉    辰玄		　　寅申寅申		鬼 庚申	蛇
蛇申未午巳阴		　　申寅申甲		兄 甲寅	虎
	贵后
邵彦和曰：此乃反复争夺之财，甚薄。应在戊寅日得之。据课体本无财，盖此人己巳乃是寅作德，又蛇制申金，行年财临甲戌日得之也。此课又是论化气，甲日己年，甲己化土也。
崇正辛巳年十二月十三甲寅日丑将午时在阳武县占省城。　　　　课经集
　　 蛇贵后阴 
　 　子丑寅卯　 　　　　　　玄勾玄勾 　　　　  鬼 辛酉 勾 　
　 朱亥　  辰玄 　　　　　　辰酉辰酉　　　　　 财 丙辰 玄 
合戌　　巳常 　　　　　　酉寅酉甲　　　　　 父 癸亥 朱 　
 　　酉申未午
　 　勾龙空虎 
郭御青曰：满盘自刑，酉以破碎作勾陈全伤干支，又发用，城池最忌，危至九分。幸生起末传育干支，危中有救。酉临艮地，东北受伤。次日，乙卯巳时，因雪再占，得子乙一课，即得白虎作墓发用，墓亦凿城掘坑之象也，亦赖末传亥水育干支自墓传生，先迷后醒，亦危中有救。二课游都皆空，交甲子旬俱实。亥水救神反空，所以预断贼二十三日至。占时贼在汴东百余里，余在河北阳武县以占稿具禀各院台，彼时，督师丁公圣林抚台、高公鹭机按台、任公汶水急呼余进汴，余即于二十三日早入城，午后而贼至城下，即攻城东北角。二十余日昼夜不息，危至万分，后克保全，此丁公同事所亲见者。
辛巳年八月甲寅日壬申时，浙绍范玄同占袖内帨包中何物。　　　　指南
         朱六
     蛇寅卯辰巳勾  　　　　虎阴虎阴        财   丑贵
     贵丑    午龙 　　　　 申亥申亥        父 癸亥阴
     后子    未空 　　　　 亥寅亥甲        父 癸亥阴
     阴亥戌酉申虎
         玄常 
陈公献曰：刚日发用，兼日上神射之发用，丑为牛，其色黄兼黑，亥为双义，必是黄黑二件；又为日贵，必贵重之物，乘天医必能治病，其数四八。范大服，开筒视之，是石黄二块，每块约重四分七八厘。
戊申年六月甲寅日未将戌时王司法乙亥生三十四岁占前程。　　　　口鉴　　方本占案
	陈六
龙寅卯辰巳朱
空丑    午蛇		　　后常后常		财 空丑	空
虎子    未贵		　　申亥申亥		父 癸亥	常
常亥戌酉申后		　　亥寅亥甲		父 癸亥	常
	玄阴
邵彦和曰：亥是本命，加支干相生极好。只不合是旬末为闭口，主父母闭口，兼行年又在其上，而父母上见公婆，是父母见公婆也。空丑又乘天空作初传，虚墓已动。更加辰为锹锄杀，当主十月亡母，次年正月亡父。本人须入学馆，历台谏侍从，只不守土，至戊子年七十四或七十八死矣。王当年十月丁母忧，次年正月丁父忧，三十七得温州法司，三十九得太常学录，又迁司业正言，不曾守土。七十八卒。
此课旬末加旬首，父母加主父母亡，自身闭口，仕途不通。然既言七十四，又言七十八，何也？亥加寅，亥四寅七，乃七十四也。亥有四个，又添四数，七十八也。况甲与寅上两个亥，故云。
又云，亥乃父母爻，作真闭口，作太常，阴神又见申金乘后，而与亥六害，无惑乎父母之亡也。初丑，土也；空上乘空，故终身不能守土。亥乃天门，又是长生学堂，中末都是，所以入学馆也。
乙卯日
建炎戊申年十月乙卯日卯将未时刘运干丁卯生四十二岁占前程。　　　　方本占案　　口鉴
	朱六
蛇丑寅卯辰陈
贵子    巳龙	　　	虎后常贵		  财 己未	虎
后亥    午空	　　	未亥申子		  兄 乙卯	六
阴戌酉申未虎	　　	亥卯子乙		  父 癸亥	后
	玄常
邵彦和曰：此课身坐贵人，又来生日，三传又是木局，乙木生亥、旺卯、库未，自墓传旺，自旺传出亥，必由穷途渐至荣显至侍从。先丧妻害眷属，而先纳兄弟一子，后一小妻大有财物，寿近九十矣。钱此时为朝议郎，辛亥丧妻，乙卯丧子，继兄子为子，庚申又娶妻，其时年五十四，妻三十九，有数万贯钱来嫁，后直至吏部侍郎，八十七而终。
盖乙卯皆本亥子并生，曲直又助，自墓传生，一则有寿，二则自微至显。末亥为天门，木局为持台，故主侍郎也。此课本主父子同类作六合，是纳兄弟之子，妻财空墓乘虎，主先丧偶，卯禄加未，末传天后长生，归于禄地，后妻乃未卯禄加之，是后妻财物旺也。又曰：天后是妻，归卯地也。未财为前妻，乘白虎，阴神卯木克之，故丧也。天后为后妻，为长生而临日禄，故后妻财物旺也。
十一月乙卯日丑将巳时甲申命人占讼。　　　　中黄经
　　朱六
蛇丑寅卯辰陈
贵子    巳龙	　　	虎后常贵		财 己未	虎
后亥    午空	　　	未亥申子		兄 乙卯	六
阴戌酉申未虎	　　	亥卯子乙		父 癸亥	后
	玄常
断曰：初传用起支阴，未乘白虎，似乎虎墓为用，可畏。喜三传会木局助日。又未乃十一月解神，虎虽乘之而临亥，主爪牙无用，不足畏也。更申命上虽是辰作勾陈，，乙干自能制之，此辰即日干本位。辰遁建者庚，乙从化于庚，有妻从夫之义，夫恋妻之仁成仁义之风，此合之至笃者，不相贼而相成，所以为善。况三合木局行传，乙得其助，勾成受制，白虎失势，自墓传归长生，岂不美哉？
皇祐元年有李都尉公主，年三十三岁忽于五月初间染患不安，至下旬，病危。医官拟议，不敢下药。于当月二十三日奉旨遣楚衍至李宅占课，立等回奏。当日乙卯得亥时，月将小吉加亥。　一针见血
        龙空虎常
　 　　 丑寅卯辰　 　   　　后合贵勾　　    财 己未 　后
　　　勾子　  巳玄　      　未亥申子　　    兄 乙卯 　虎
　　　合亥　　午阴　      　亥卯子乙　   　 父 癸亥 　合
　 　　 戌酉申未
　 　　 朱蛇贵后
衍具奏云：公主所患，因食冷物，被白兽动至，惊风透入经络，日中则发搐搦，入夜刚稍定。此病肝胆之下，隐伏不见。当于今夜子时，有神医入梦，觉即吐逆至晚脉息应至，自后即安，乞今医官预备调和之药。果于当晚三更四点，公主梦一紫衣和尚，手执杨柳带水洒身，惊觉汗流而吐，便觉渐安。上知甚悦，遂遣中使至李宅，令供病回依左奏答。公主云重午日申时以来与都尉饮酒，喫冷粽子，之间有本宅白狮猫跳上桌子，触倒酒器，即时便不快。上一见回奏因依，便令宣衍至便殿，诊询昨日之课，何故应验如此？勅令敷奏。
议曰：昨日乙卯得亥时，月将小吉加亥，就作发用，上得天后，中传太冲加未，白虎。终传登明加卯，六合。此课正元首之课，白虎凶神不来克日，则占病无忧。发用未，是木墓，加于亥上，亥是阴极之位，重于冷。又未中有丁，乙以丁为食神，故言曾食冷物。中传太冲加未，得白虎乘卯木来制初传未土，故有白兽惊恐。法以丑未为经络，巳亥为气管，故惊风透入经络。课变曲直，木乘则风。发用月建为太阳，所以日中搐搦。又木属肝胆，未为木墓，一为隐藏，故病在肝胆之下，隐伏不见。五月天医在申，今加子上，行年是子，今得传送乘之。申是木绝之地，法谓：木绝则魂贵天，游行年之阴，上得天罡，为梦神，所以感梦。申是今日贵人，有天医乘之，故有神医入梦。日上有勾陈入水本主吐逆。臣供是实，谨奏。
七月乙卯日巳将午时占风来应候。　　　　直指引三国志管辂传
　　勾龙空虎　　 　
　  辰巳午未　 　 　　　　蛇朱朱合　　　　 财 ◎丑 蛇　
合卯　  申常　　　　　　丑寅寅卯　　　　 父 ◎子 贵　　
　朱寅　　酉玄　　　　　　寅卯卯乙　　　　 父 癸亥 后
　　丑子亥戌	
蛇贵后阴　
辂在典农王宏直所，有飘风从申上来，占曰：日辰乙卯斗建申，申破寅，死丧之候也。时加午而风发，马之候也。未在申为虎，虎为大人，父之候也。东方当有马吏至，恐父哭子。明日胶东吏到，其子果亡。
按：此占，原属风角，然有未在申为虎一言，则仍参之六壬矣。风从申来，故当观申上之神将。
戊申年十月乙卯日卯将辰时郑子云乙亥生三十四岁占前程。　　　方本占案　　口鉴
　　勾龙空虎　　 　
　  辰巳午未　 　 　　　　蛇朱朱合　　　　 财 ◎丑 蛇　
合卯　  申常　　　　　　丑寅寅卯　　　　 父 ◎子 贵　　
　朱寅　　酉玄　　　　　　寅卯卯乙　　　　 父 癸亥 后
　　丑子亥戌	
蛇贵后阴　
邵彦和曰：此课主来年再举，亥年及第高甲，迤逦在朝，更不外任，直至八座位了，却贬降终不得地，无正宅而居。郑子云二十九岁发解，三十五又发解，三十七登第，初任临安教授，历太学秘书郎司业、工刑二部，皆京官，因与秦桧一言不合而罢。
盖乙禄在卯，迤逦归亥长生之地，自亥至卯，一带生旺，地支相连，禄神作太阳，朱雀作仪神，中末若不空，则五府之课，今既迤逦入近天门，故在朝八座也。子为紫微宫，亥为远穹宫，亦主八座，退入空亡，主晚年谪降矣。
己巳年辰月乙卯日酉将未时在三义阁棹面忽响裂占应何事。　　　　郭氏占案
龙勾合朱 　 　　
未申酉戌　　　　　　 龙虎勾空 　　　　 鬼 庚申 勾 　　
空午　  亥蛇 　　　　　未巳申午　　　　  财 壬戌 朱 　　
虎巳    子贵 　　　　　巳卯午乙　　 　　 父 ◎子 贵 　
  辰卯寅丑
　常玄阴后 
王牧夫曰：初德末贵，不是凶咎。当主有官人过，恐有火徵，少顷，左卫街南失火，运司出署救火，已验。盖申为官为风宪与支作合，主门外见也。干支皆火神，干乘火鬼，故主火。次日，僧人斗打，亦以申为僧，末见子与支成无礼刑，三传知三事，已应二事。亦当测之，中传火墓，支干皆火，亦主火也，初传劫杀，事主迅速。
正月乙卯日亥将申时占捕捉。　　　　直指
　　　　勾合朱蛇
 　 　　申酉戌亥　 　　    合空朱龙  　　 鬼 辛酉 合 　　
龙未　  子贵 　    　酉午戌未　　   父 ◎子 贵 　
　　　空午　  丑后 　    　午卯未乙　　   兄 乙卯 玄 　 
　　　　巳辰卯寅
　 　　 虎常玄阴 
邵彦和曰：卯为玄武，上见午。贼自正东转正南。卯六午九，此去五十四里。卯主树木坟茔，秆上天空主藏窑穴中，中传子克午，初传酉克卯，必主擒获。遇酉子日，即其期也。果验。
丙辰日
四月丙辰申将丑时丙寅人占。　　　　一字诀玉连环
　合勾龙空
　子丑寅卯　　　　　　玄朱阴合　　　　　 兄 戊午 玄 
朱亥　　辰虎　　　　　午亥未子　　　　　 子 　丑 勾 ◎
蛇戌　　巳常　　　　　亥辰子丙　　　　　 财 庚申 后 ⊙
　酉申未午
　贵后阴玄
徐次宾曰：来意主与邻右无子妇女暗合事败，不到官,至戊午日辰时,无事。
何知邻右？卦得比用。何知无子妇人暗合？盖丑时为日干三合,传送为日干六合，带天后主厌翳，六合为私门，又用起元武，名泆女卦，岂不是阴暗私通，申为嗣部，上得天后子水为旬空，故知无嗣妇人也。何知事败？缘日上神后水为鬼，初传玄武、末传天后水,共来克日，焉得不败。何知终不到官，日上鬼空，又时空亡也。何知戊午日辰时无事？缘值事门与中传大吉上得勾陈二土克水为今日救神，戊午日戊和勾陈大吉三土俱旺，至辰时水气绝墓，观二字加辰故知辰时无咎也。
顺治戊子八月丙辰日，余住金陵时右方伯东省孙兴功老师写本日辰时，又写酉时占两人乡试。指南
 　　　　　　 虎常 
　　　　　空巳午未申玄       青青勾勾  　　比 丁巳 勾
　　　　　青辰    酉阴       辰辰巳巳 　　 财 庚申 玄 
　　　　　勾卯    戌后       辰辰巳丙　　  父 甲寅 六 
　　　　　六寅丑子亥贵 
　　　　　　　朱蛇
陈公献曰：辰时者前，列酉时者次之。盖缘天罡为领袖之神，从魁幕贵在后（天罡乘龙为前五，从魁乘阴为后二），故云。及排辰时课，三传巳申寅，干乘德禄，支见月将青龙（八月将在辰，乘龙临支），又禄马入传（巳禄寅马），凡士子已试后得伏吟，必中。
六勾青空
子丑寅卯
朱亥    辰虎 　　玄朱阴六      甲子 六
蛇戌    巳常 　　午亥未子      己未 阴
酉申未午       亥辰子丙      甲寅 青 （似应是三传午丑申）
　贵后阴玄
酉时三传子未寅也。初传太岁空战，墓贵又入墓库（用夜贵酉，故亥为幕贵，临辰为入库），故次之。放榜时，辰时者陆可球中二十二名，酉时者常熟赵姓中副卷，此二者俱以时断中也。
甲戌年十月丙辰日寅将午时占开店。　　　　牧夫占验
　  朱合勾龙　 　
　　丑寅卯辰　 　　玄蛇阴朱　　 鬼 ◎子 蛇　　
蛇子　  巳空　　 申子酉丑　　 财 庚申 玄　
　贵亥　　午虎　　 子辰丑丙　　 子 丙辰 龙　 　
　　戌酉申未
后阴玄常
王牧夫曰：此开店之占，而得润下官鬼之局，不甚旺相，虽有财，不见财。开了歇，歇了开，无利益也。问之，曰：三传皆水有旋转之象。此何店也？曰：豆腐店，故有象如此。三传蛇传龙，龙生蛇，故主开了歇，歇了开。到底是官鬼局，不成才也。
甲戌年十月丙辰日寅将巳时占风水。　　　　牧夫占验
　　　合勾龙空　
 　   寅卯辰巳　 　　　　　后朱贵合　　　　　 鬼 癸亥 贵　
　　朱丑　  午虎　　　　　 戌丑亥寅　　　　　 财 庚申 玄
蛇子　　未常　　　　　 丑辰寅丙　　　　　 兄 丁巳 空　 　　
亥戌酉申
　 　 贵后阴玄
王牧夫曰：此地当有桥梁庵观，但地形不周正耳，亦可用也。夫占风水，以支为地，干为人，干乘长生六合，支见纯土，风水不碍，纯土故可用。况三传初贵末禄，夹财不见刑伤，其平稳之地可知也，但其间暗中要得财，始能成交耳。盖丑乘朱雀，桥也；寅合亥，庵观楼台之象也；丑见戌相刑，主其地不周正也；暗中有人欲得财者，天空带丁，寅亥闭口也。末传为归结，故言其象如此。
十月初一丙辰日卯将巳时占边事。　　　　一针见血
　　　勾龙空虎　 　
　　　卯辰巳午　 　　　　　蛇合朱勾　　　　 子 ◎丑 朱　
　　合寅　  未常　　　　　 子寅丑卯　　　　 鬼 癸亥 贵　
　　朱丑　　申玄　　　　　 寅辰卯丙　　　　 财 辛酉 阴　 
　　　子亥戌酉
　 　 蛇贵后阴
祝泌奏曰：此课得退，名极阴，以此占边，旄头大煞在初传，其占颂曰：丑卯求吉，吉凶便临。则主边疆平定之旨。今日再来游都，贵人在日后已隔三辰，虏已退，但上下游都皆入传课，恐无厌再来，期在十二月。三传一确定性无凶，宜不至大害，而不可忽也。
丙子年十一月丙辰日寅将夺及时雨占生产。　　　　郭氏占案
　　　勾龙空虎　 　
　　　卯辰巳午　 　　　　　蛇合朱勾　　　　 子 ◎丑 朱　
　　合寅　  未常　　　　　 子寅丑卯　　　　 鬼 癸亥 贵　
　　朱丑　　申玄　　　　　 寅辰卯丙　　　　 财 辛酉 阴　 
　　　子亥戌酉
　 　 蛇贵后阴
郭御青曰：余为凌九弟占生产据常法，干上不比，三传俱阴，似女。岂知太阳照宅，上乘六合，小儿之象。又干上卯，初传丑夹月将于中，下临本辰。丑为腹神，空，速产之象。若非本日必戊日。何也？天上丙寄申，下临戊戌，丙火生戌土，乃真父子相见，果于本日丙辰戊戌时生男。
某丁亥生占生产七月丙辰日午将午时。
　　　 空虎常玄　 　
　     巳午未申　 　　　　　龙龙空空　　　　　 兄 丁巳 空　
　   龙辰　  酉阴　　　　　 辰辰巳巳　　　　　 财 庚申 玄　
　   勾卯　　戌后　　　　　 辰辰巳丙　　　　　 父 甲寅 合　
 　  　寅丑子亥
　 　　合朱蛇贵
邵彦和曰：产必生男了，母无事。丙以巳为日德，又秋令以辰为天喜作青龙，各加干支，故也。中传申为支之长生，末传寅为干之长生，是厚德载物矣，故母子无事。
己酉年九月丙辰日夺卯时伊伯一秀才壬申生三十八岁占家宅。　　　　一针见血
龙勾合朱　 　　
午未申酉　 　　　　龙空勾龙　　　　 鬼 癸亥 贵　　
空巳　  戌蛇　　　 　午巳未午　　　　 兄 戊午 龙　　
虎辰　　亥贵　　　　 巳辰午丙　　　　 兄 戊午 龙　 　　
卯寅丑子
　常玄阴后
邵彦和曰：此课别责昴星，自亥至午，午至亥皆是老阴、少阴并不行阳道。喜得今年来年行年尚阳位，后年灾生必有殃咎。将后老阴长寿，少阴可保，难为六十以下三十以上人。日上午上阳刃，午与未合又临午上，眷属亦难保。除是外者，可以居此。中年男女皆难保，除是更改，却不见如此也。
壬子年一秀才，弟兄三人，有祖母及母在堂，父五十一岁，已丧，遂惊惧而移居。丙辰年，伯一秀才之妻又死，丁巳年方尽行迁移，祖母方死。先生谓三十以上，六十以下难保，果如是也。课中只有亥为老阴，午为少阴，惟老少可存，若中年人皆不上，课尽为昴星，虎视所食，自移居后却有外嫁姊妹来居此屋无事。
戊申年十月丙辰日卯将子时自占动静本命乙巳年十月十八是亥时生，六十四岁。方本占案口鉴
　　朱蛇
六申酉戌亥贵
陈未    子后		　　蛇陈贵六		财 庚申	六
龙午    丑阴		　　戌未亥申		官 癸亥	贵
空巳辰卯寅玄		　　未辰申丙		父 甲寅	玄
	虎常
邵彦和曰：我自占动静，今申生于巳，亥生于申，寅生于亥，巳生于寅，宅上又是勾陈入庙，至辛亥年十月方得身动。日往当往东北，近二百里。又转西北晚处，终于东北之上，年六十九矣。果辛亥十月十七辛巳起行，过婺州，自乡里行一百八十里，壬子年过严州，自乡中从东北过西北，癸丑又到婺州，终于衙中。
盖丙以申为妻，巳与申合，又作六合，更未作勾陈，在本家所以恋家，卒难脱解。至辛亥年巳亥相冲，而寅申又冲，十月又是亥月，三个亥冲巳，又寅马加亥，得冲而动，所以能行动于东北者，乃寅马合亥，虽脱得冲则行也。癸丑死者，老人五行投生方也。一曰，未加辰宅，辰加丑上，辰为岁之墓也。直指引右鉴云：将为将为身，时为命。卯将子时乃卯六子九之数。
愚按：邵公占动静何故断及六十九而终？老人五行投生方之句殊属不祥，古鉴之言更无谓之极矣。辰为岁墓加丑亦似是而非。总之，是后人推测之语勉强附会也。
崇正辛未年四月丙辰日酉将午时莱阳迟公在京考选相会时偶占。　　　　指南
　　朱蛇
六申酉戌亥贵
陈未    子后		　　蛇陈贵六		财 庚申	六
龙午    丑阴		　　戌未亥申		官 癸亥	贵
空巳辰卯寅玄		　　未辰申丙		父 甲寅	玄
	虎常
陈公献曰：传将财官驿马（初传申财，中传亥官，末传寅马），城吏递互相生，大吉。芝翁曰：曰：此公已撄重戮，付刑部狱，生全即出望外，矧敢非乎？曰：月德发传，中传贵绝，末见长生，此为绝处逢生，支上皇恩化戌，斗罡居命，指日出狱，难免谪戍，然后来仕途显远。思宗因旱祈雨，壬戌日赦文武大臣七人，此公在赦内。后知为张逢玄先生也。十二年后，果历仕途显要，今为少冢宰，寻转大司空。
乾隆辛巳年七月丙辰日午将卯时江永兰翁有盐在场因连日风大恐有风潮托占之。牧夫占验
　　朱蛇
六申酉戌亥贵
陈未    子后		　　蛇陈贵六		财 庚申	六
龙午    丑阴		　　戌未亥申		官 癸亥	贵
空巳辰卯寅玄		　　未辰申丙		父 甲寅	玄
	虎常
王牧夫曰：海潮无碍，惟淮徐之地，恐有冲决。盖支辰纯土能制四维之水，三传递生箕星虽克支，支上未乃木墓，又土多不易克制，故主涨潮无患也。亥为海水，上乘寅木作合，尚有和气，亦不至是。淮徐之地恐有冲决者，传生风伯，又是闭口，主风大伤人。丑戌相刑，又逢旬空，此处空虚，故风得摇荡。丑戌者，徐扬之分野也。次日，邵伯镇倒口，果验。
淳祐七年八月初一丙辰日奉旨再占前月十二戊戌日事具奏，巳将子时。　　一针见血
　　　 　蛇朱合勾
　 　　　戌亥子丑　 　　　　　龙贵空蛇　　　　 父 甲寅 龙
　　　 贵酉 　 寅龙　　　　　 寅酉卯戌　　　　 子 己未 阴
　　   后申　  卯空　　　　　 酉辰戌丙　　　　 鬼 ◎子 合
　 　  　未午巳辰
　 　  　阴玄常虎
祝泌奏曰：子为今日六丙之胎，六合主小儿为阳生之胎，此在行年之上，若不入课犹未为奇，今在末传，此课之收藏也，主国本胚胎。况发用青龙主喜庆，寻常寅加酉亦有喜事，又值月建之位仰，惟陛下亲自卜筮，其课得此是诚为宗社之福。
丁巳日
五月丁巳日未将寅时某占病。　　　方本占案
　　朱六
蛇戌亥子丑陈
贵酉    寅龙	　　	空蛇常六		兄 丁巳	常
后申    卯空	　　	卯戌巳子		子 壬戌	蛇
阴未午巳辰虎	　　	戌巳子丁		父 乙卯	空
	玄常
邵彦和曰：主病人狂言发喘而死，巳作常为用，主言语。丁日巳用皆火，中又蛇乘戌加巳，是火加旺地，故主发狂。火墓戌，阴气尽也。凡人以内阴气为主，阴日养阳，今已绝，则阳气上攻，而不能生阴，阴绝阳弱，更主发喘，果狂言发喘而死。
崇正丁卯年正月丁巳日子将卯时京营参将涂松亭先生占彭南溟升迁。　　　指南
　　　　勾青
　　六寅卯辰巳空  　　　　　 贵六常青 　　　　　鬼 癸亥 贵
　　朱丑    午虎　　　　  　 亥寅丑辰 　　　　　财 庚申 玄 
　　蛇子    未常 　　　　　  寅巳辰丁　　　　　 兄 丁巳 空
　　贵亥戌酉申玄 
　　　　后阴
陈公献曰：太岁月建生日，目今必然迁擢，多是山环水绕之地。盖支为任所，寅艮为山，与亥水相合，故应此也。蒿矢逢金即箭有簇，又贵德驿马入传，财官城吏全逢，催官迅速之象。但忌日之阴阳制官，须防陈王田姓人为祟。癸亥日随授南京巡捕营都司，未几田大司马以添注参将罢之。
建炎戊申年六月丁巳日未将酉时童保仪丁巳生五十二岁占宅。　　口鉴　　方本占案
　　虎常
空卯辰巳午玄
龙寅    未陈		　　阴空空常   　　　 子 空丑 陈
陈丑    申丑		　　丑卯卯巳	 　　  鬼 癸亥 朱
六子亥戌酉贵		　　卯巳巳丁	 　　  财 辛酉 贵
朱蛇
邵彦和曰：此课六阴相继，更无阳神，更六月建未，又是阴月，丁巳又是阴，命从此衰败不振；兼婢不测，殒命于厕；丁巳二火，自旺方递归死绝之地，宅前有大树枯朽，若不去之，闲事相扰；主有一子患腹气，又不合将后阁为猪圈，猪盛克人；四年败，六年败尽也。童保仪因地方寇发，遂得名目，自后成家兴旺；及先生与占，却云四年败，六年败尽也，彼不深信。本年十月一婢上厕，不觉坠死厕中。宅前有二百年大枫树，已枯朽大半，系族人祖坟。阅此更妙，卯阴上得丑为墓，日治得朱，暮治得勾，且又发用，是以主闲事相扰。十二月外乡一人来树下自缢。其第二子常患疝气，其家屋宽，兄弟分出，去后无人居住，遂以后阁养猪。第四年拆四边屋卖，六年果败尽。仅存五口，移出店屋居住。
大凡丑亥酉卯此四支，先生皆以极阴；丁巳日又传归阴方绝地，宅上卯，末传酉，俱六数，故主六年败尽。此断家宅，故取宅上神，酉为归计门，是以取此二处决之也。加于巳亥上，亦四年之数。甲寅旬乙卯为真木一作卯加巳为真木，故有大树在门。天空主朽；丑为阁，亥加丑上，故养猪；酉加亥为今日死神，酉为婢，亥为厕，故主婢死于厕也。丑为坟墓，卯为门树，亥是楼阁。
二月初五丁巳日亥将子时占风烛。　　　　一针见血
龙勾合朱
　 　　辰巳午未　 　　　　　空龙勾合　　　　 父 乙卯 空
　　 空卯　  申蛇　　　　　 卯辰巳午　　　　 父 甲寅 虎
　　 虎寅　　酉贵　　　　　 辰巳午丁　　　　 子 ◎丑 常
　 　　丑子亥戌
　 　　常玄阴后	
祝泌奏曰：三传卯寅丑，以往之生气加于来，主新至之气不殊于旧日。此课之数，终于季春，不能知九夏之事。谓传至三月建辰而退归太岁之上，无四月以后之支也。天空之神发用归墓，则主京都平静。三传无属火，天官地将并无风烛之灾，但是白虎临城门，白虎主惊扰，今日干是丁火生于寅，而白虎乘之，亦渐有惊，而不至于蔓延，亦不伤动，只应在此月。所损不过宽一二家而已。
建炎戊申年六月丁巳日未将未时童七秀才壬申生命九月十四日巳时生三十七岁占前程。
口鉴  方本占案
　　虎常
空巳午未申玄
龙辰    酉阴	　　	空空常常		　 兄 丁巳	空
陈卯    戌后	　　	巳巳未未	　　	财 庚申	玄
六寅丑子亥贵	　　	巳巳未丁	　　	父 甲寅	六
	朱蛇
邵彦和曰：此课主来年发解，只是不及第，又妻为猿猴所迷，四年后移居妻家，因妻家子死，并为一家住。又合主科第，授推官将满，丧妻，再授财赋，再至任七月而终于奴婢之手，不见子息，一边动哀，一边子息喜事至。
童果次年得解，至今赴省，其家近山，妻为猿猴所迷，终日歌咲不已，邻人记得先生言治之而愈，四年遂移妻家居七年，妻父母止一子，亡，遂与童共居。戊辰科及第，授南安州司李，任满妻叶氏亡，再授临安楼务官，到任七月，二子归秋试，童死。只有五六奴婢措置后事，及子息来扶丧，次子得第七名解矣。
盖丁以末传寅为学堂，末寅行年卯扶，故次年发解举。又曰上常为职，初传临官天空，主声誉也，充解。中传妻宫，元武乘之，并光怪杀，申为猿，武为贼，主猿迷；归妻家者，日止一丁，巳有两丁，支上初传也，皆生于寅。宅为妻，故主入妻家，丁生于寅，故同居，充解及第，皆末传寅也。死不见子干，传中无子爻也。
乾隆甲寅年四月初一丁巳日酉将申时占幕馆。　　　　说约
　龙勾合朱　 　　
午未申酉　 　　　　　勾龙朱合　　　　 财 庚申 合　　
空巳　  戌蛇　　　　 　未午酉申　　　　 财 辛酉 朱　　
虎辰　　亥贵　　　　 　午巳申丁　　　　 子 壬戌 蛇　 　　
卯寅丑子
常玄阴后
张江村曰：占此事又现他事者，又有为他人占，牵连及我者，此间或有之，真变幻之极，非明眼人不能见也。余占幕馆，甲寅四月初一丁巳日申时酉将，三传申酉戌，申为道路神，主有行动；酉为月将作长生，乘朱雀，主途次有大力人诩荐。酉一亥贵，荐必允从，此本指也。又看申为妻，乘六合内战，主妻患病。申遁庚，庚而为重金，主患腹疾；阴见太阴，不致伤生。后于七八月间妻果大病，始疟后痢，几几不保。
又妻病重时为占死生，七月二十七日，壬子酉时午将，三传午卯子，午为妻乘天后外战，幸午为太阳，病虽重无妨，此本指也，又看干为我，申作长生临干，主有人作荐，巳作贵人临申六合，余亦有馆矣。旋于八月初九日癸亥由沈湘葵荐熊臬台来延，此皆占此而现出他事也。
宣和辛丑年十二月丁巳日子将申时某丁丑生二十五岁占终身。　　　青钱秘诀
　　　朱蛇贵后　
 　 　酉戌亥子　 　　　　　阴朱常贵　　　　　 财 辛酉 朱　　
合申　  丑阴　 　　　　丑酉卯亥　　　　　 子 ◎丑 阴　
　勾未　　寅玄　　　　 　酉巳亥丁　　　　 　兄 丁巳 空　
　    午巳辰卯　　　　
　 　 龙空虎常
邵彦和曰：丁日贵人作鬼，切不可近贵人，当为所害。以丁火又绝在亥也。支为宅，见破碎，又作阴贵人乘朱雀丁巳二火皆以酉为财，财既破碎又是阴贵人，切忌与贵人交财。日后宅子及财物皆为人所有，当主为阴人所坏。中传丑作太阴加酉上丑是空亡，中间家资必丧尽，有老阴人守寡，田地皆尽。末传巳即宅神，临丑下是空亡，田园屋宇安能存留也？三十岁其不免乎？后果一一不爽。
人问其故，先生曰：余与此人占时乃宣和三年十二月二十七日，十二月二十一日立春则作壬寅岁占也。占人二十五岁，行年在寅见午，午为日之禄神并干支旺相，故无恙。至二十八岁，其人为本处徐参议兜尽家财、田宅。是岁行年在巳，巳上酉乃破碎，雀乃文书，是必阴贵人文书兜罗卷尽也。三十岁其人身亡乃靖康元年丙午也。其母守寡，其屋零落，不久必卖，何也？丁干见亥是干支之绝气，巳支见酉是干支之死神，故主此人不长。况三十岁行年在未，又见亥水，是身与年俱绝，所以死也。大凡占人不见死墓绝，未可言死，既见休囚死墓绝，行年又临此地，鲜有能逃者矣。
戊申年二月丁巳日亥将未时黄秀才占庚午命行人。　　　　口鉴　　　方本占案
　　　朱蛇贵后　
 　 　酉戌亥子　 　　　　　阴朱常贵　　　　　 财 辛酉 朱　　
合申　  丑阴　 　　　　丑酉卯亥　　　　　 子 ◎丑 阴　
　勾未　　寅玄　　　　 　酉巳亥丁　　　　 　兄 丁巳 空　
　    午巳辰卯　　　　
　 　 龙空虎常
邵彦和曰：此课亥作贵人加丁，是绝神。亥又来克我，本主行人来，奈缘所干事未遂，兼以宅上财作文书乘破碎，文书次第未备，尚有更改之意。行年在辰，辰上见申，亥水又生在申，绝神带生，目下未归，在三月子日至也。
黄占友人过浙干事，行人是庚午命，午加寅，是行人脚下生气，踪迹不定，又过东北干事也。亥为绝神临日克日，主必归。行年上见申又来生，故不归。又不合初传自宅上发用出来，又归今日支神，在东北上作末传，宅神反出在彼，是二不归。日上亥水，病于东北，巳乃水绝，支去彼绝，其人在彼，是三不归也。后果于三月初九戊子至。
同是占行人，又是一样论应期，乃是论三合在行年上下。
亥作贵，又作绝，加未即是加丁，是亥绝来克我。本主克干则行人来就我，奈缘所事未遂者，丁干为我，巳支为后，支亦为他，人则所干，为他人之事。巳临丑位入陷，主事未成，兼以宅上加酉字，乘雀为文书。孟月酉为破碎，则文书不备。酉为干阴之卯所冲，尚有改意。行年在辰，辰上见申生亥水，绝神变生，现尚未归，而申辰三合，只少子字，故此定辰月子日归也。以申为太岁，主年内三合全逢即验。
戊午日
甲戌年酉月戊午日夺巳时射覆。　　　　牧夫占验
　合勾龙空　 　　
辰巳午未　 　　　　　合勾朱合　　　　　 鬼 乙卯 朱　　
朱卯　  申虎　　　　　 辰巳卯辰　　　　　 鬼 甲寅 蛇　　
蛇寅　　酉常　　　　　 巳午辰戊　　　　　 兄 ◎丑 贵　 　　
丑子亥戌
　贵后阴玄
王牧夫曰：阳日视干上，天罡乃坚刚之物，六合又相合之形，又兼为手。再视发用卯乘朱雀，一气连茹，乃长形金一体坚刚。兼传见艮止，有断止之义，出之乃解手刀也。
十月初九万千日卯将卯时上宣谕卜泰州依咎事或守或攻。　　　一针见血
　勾龙空虎　 
巳午未申　 　　　　　龙龙勾勾　　　　　 父 丁巳 勾　　
合辰　  酉常　　　　 　午午巳巳　　　　　 子 庚申 虎　　
朱卯　　戌玄　　　　　 午午巳戊　　　　　 鬼 甲寅 蛇　 　
寅丑子亥
　蛇贵后阴
祝泌奏曰：课得伏吟，巳申寅静中有动，守中有战，围中有攻之应也。勾陈颂曰：勾陈前四大将军，兵灾两闻讼留连。此课勾陈为用，虽主战而今日干为戊，勾陈乃是德神，与日干支不相克制，是寇来向我，未至攻战也。申为游都，来往在传亦不能制日辰，其神乘白虎归家，不来用事，当是寇兵已合而未临城。况泰州城守见太阴厌翳之神，亦未易动兵。有自刑临，恐人民惊动有伤，尚不至于大伤。蛇在末传，恐未宁静，只是未免忧疑。
雍正十二年六月十六日在海宁之夫山公署可翁命占久雨何日晴，戊午日卯将卯时。　残编
　　　勾龙空虎　 
巳午未申　 　　　　　龙龙勾勾　　　　　 父 丁巳 勾　　
合辰　  酉常　　　　 　午午巳巳　　　　　 子 庚申 虎　　
朱卯　　戌玄　　　　　 午午巳戊　　　　　 鬼 甲寅 蛇　 　
　　　寅丑子亥
　 　 蛇贵后阴
断曰：自十二甲寅日落起，连日日晴夜雨者，干为日间，支为夜间。日干上勾，宜日晴，支上龙，宜夜雨，湛湛不休也。况青龙升天，海水空地，自然久雨而又大也。问晴期在何日，查雨虽甲寅日落起，其实乙卯倾注大下，庶几在十九辛酉日方可晴耳，果于十九日大晴。有质余：何以断十九日大晴之故？余曰：乙卯为雨之头，干支皆木，至十九日辛酉干支皆金，两相克制，而雨不复猖狂，其势一也。又卯酉者乃日月之门也，今太阳卯是也，久为云雨遮蔽，得酉一冲，推荡其云。月主水，水入酉户也。日主火，火升卯门也。一轮红日皎皎而出，安有不晴者哉？
崇正辛未年四月戊午日酉将酉时山东吏垣宋大升先生相召占课云非己占，代占。　　指南
　　    蛇贵　
　　朱巳午未申后 　　　　  蛇蛇朱朱 　　　　  父 丁巳 朱
　　六辰    酉阴　　　　   午午巳巳　　　　   子 庚申 后
　　勾卯    戌玄  　　　　 午午巳戊　　　　   鬼 甲寅 龙
　　青寅丑子亥常 
　　    空虎
陈公献曰：在朝官占此提防台谏而回还得好 旨归里。盖因传将互克，伏吟丁马，且太阳无光矣（月将酉临酉地，是西坠之象也），岂能久居廊庙乎？然喜朱雀德禄生日（朱乘巳作日德日禄临日），故得好旨归里。后知为四明讳象坤钱相公所占。果因人言请告而去。
建炎戊申年十月初七戊午日卯将寅时汪司户辛未生十二月二十一日午时三十八岁占官职。口鉴　方本占案
　　空虎
龙午未申酉常
陈巳    戌玄		　　虎空空龙		官 甲寅	蛇
六辰    亥阴		　　申未未午		父 戊午	龙
朱卯寅丑子后		　　未午午戊		父 戊午	龙
	蛇贵
邵彦和曰：司户今无正位，必主上司责罚，而别有迁改，卯寅乃今日鬼，鬼生午火，午乃日阳刃杀，且是天鬼，在于中末传，支上未与午合，亦忧宅眷人口有死者。后果病死三人，又为米仓事发，遂罢去也。
盖寅乃日鬼，生三个午，十月建亥，合寅来生宅，犯丁神以未中有丁，非旬丁也，丁主动，天空主空屋，宅亦主空，是月困患时气遂死三人。十月间米因提学检踏常平仓败事露，遂致败斥。
乾隆戊辰年十月戊午日巳将辰时占求财。　　　　牧夫占验
    空虎
龙午未申酉常
陈巳    戌玄		　　虎空空龙		官 甲寅	蛇
六辰    亥阴		　　申未未午		父 戊午	龙
朱卯寅丑子后		　　未午午戊		父 戊午	龙
	蛇贵
王牧夫曰：此数主卑就尊，二门求恳乃亲戚之家，但不能如数，主得宴会酒食而还，果验。
盖干为尊，支为卑，支就干位而生干，乃上门求恳也。未为眷属，故主亲戚。传不足，故不得如数。干支交合无克，故必允。午为宴会与支上未作合，故应之也。
建炎戊申年二月初四戊午日亥将戌时占病。　　　　口鉴
　　贵后
蛇午未申酉阴
朱巳    戌玄	　　	后贵贵蛇		鬼 甲寅	龙
六辰    亥常	　　	申未未午		父 戊午	蛇
陈卯寅丑子虎	　　	未午午戊		父 戊午	蛇
	龙空
邵彦和曰：天鬼午火，受寅鬼之生，犯了东岳城隍香火神，因而疫气入宅，遂合宅皆病。盖春寅木正旺鬼，鬼极有气，又干上与中末三个阳刃天鬼杀，故不止一人也，其家果病七人，后死三人，急告东岳，禳之，余人遂愈。盖中末日上三个天鬼杀，所以丧三人也。青龙到此最不好，名为夺命神。        
按：此句似用昼贵，其故何也？
元祐二年正月初五日山阳吴员外年三十九岁与贩油麻到东京未就其价，遂于僧仲褒求课。是日戊午得戌时以月将神后加戌。一针见血
　　　 贵后阴玄
　 　　未申酉戌　 　　　　　　玄后阴贵　　　　　 子 庚申 后
　 　蛇午　  亥常　　　　　　 戌申酉未　　　　　 兄 壬戌 玄
　　 朱巳　　子虎　　　　　　 申午未戊　　　　　 财 ◎子 虎
　 　　辰卯寅丑
　 　　合勾龙空
仲褒曰：君有货物欲求售乎？右是油麻，目下则价利渐退，至清明后宜有倍利，可候至时货矣。吴云：货是麻油在此多日，欲随卖售之。褒曰：若信此课，留至其时必无所误。吴遂一半去了，一半寄顿在京，而且归家。其年二月五日，复到京师，其麻价未增。吴乃往褒问前课。褒云：更待数日必有厚利，但守之无疑矣。自清明后，京城绝无货之，果得倍利。吴乃重谢仲褒。
议曰：戊土克水为财，水生于申是初不见财神，只发财生之位，故主货物也。油麻者，申之所主也。今加午上，法以午为市，正月申金囚死，虽货物入市，缘市未动，故未有价。清明后土旺乃申金相气，法以相气为财也，虽被火克制，却得末传子水为救，而免其损伤。行年上神是今日支神带腾蛇来临，兼所得之时与物同类，与今日干神相生，课值日辰，支干无损，目下不中，后有倍息也。应验若此。
六月初一戊午日未将辰时占蝗。　　　　一针见血
　　　龙勾合朱　 
　　　申酉戌亥　 　　　　　蛇勾朱龙　　 　　　子 辛酉 勾　
　　空未　  子蛇　　　　　 子酉亥申　　　　　 财 ◎子 蛇　　
虎午　　丑贵　　　　　 酉午申戊　　　　　 鬼 乙卯 阴　 　　
巳辰卯寅
　 　 常玄阴后
祝泌奏曰：谨按此课，三传酉子卯为三交课。夫课象中主事之神，固以蛇为飞蝗，而初传酉亦是飞蝗之象。何以言之？蝗乃败辛之魂所亦，乃勾陈发用，所乘之酉金死于午，即勾陈所立辛位，而死于午者也。又酉为亦而死之物，是飞蝗之象也，今初传次传皆有飞蝗之证，则飞腾而众多，将捕之而不可胜捕矣。然三交课多主伏匿凶丑，又中子末卯乘太阴为翳蔽之象，要课之终而论之，酉加于午，子加酉，卯加子皆居败暴之地，而终之以翳蔽，则亦可灭不致猖炽也。
甲戌年亥月戊午日寅将戌时友人于灯下射覆。　　　　牧夫占验
　　　 朱合勾龙
　 　　酉戌亥子　 　　　　　虎合空朱　　　　　 鬼 甲寅 虎
　　 蛇申　  丑空　 　　　　寅戌丑酉　　　　　 父 戊午 后
　　 贵未　　寅虎　 　　　　戌午酉戊　　　　　 兄 壬戌 合
　 　　午巳辰卯
　 　　后阴玄常
王牧夫曰：炎上之课，主外明而内虚。三传带后六，淫泆火旺，主气当有芳香。干上酉乘朱与初传寅合，参形为图。午酉又当可食，其味辛苦，其色青黄。酉属秋，成实于秋也。出之乃香橼耳。
己未日
崇正辛未年四月己未日酉将辰时东省吏科宋太斗先生占功名。　　　指南
　　    蛇贵
　　朱戌亥子丑后   　　　 白贵虎贵　　　   父 丁巳 虎
　　六酉    寅阴 　　　   巳子巳子　　　   兄 壬戌 朱
　　勾申    卯玄 　　　   子未子己　　　   鬼 乙卯 玄
　　龙未午巳辰常  
　　    空虎
陈公献曰：四月内定转长垣，居官难以久任。盖因月建虎马发用，其力更见雄矣。又铸印乘轩定应迁转。但嫌贵临空害，故难久任耳。果随转吏长垣，后因提武场事，降大行。
崇正辛巳年十月己未日癸酉时，东省莘县孙兴功父师仕扬刻文时占功名。　　　　指南
　　    蛇贵
　　朱戌亥子丑后 　　　　 虎贵虎贵 　　     父 丁巳 虎
　　六酉    寅阴　　　　  巳子巳子 　　     兄 壬戌 朱
　　勾申    卯玄　　　　  子未子己 　　     鬼 乙卯 阴
　　龙未午巳辰常 
　　    空虎
陈公献曰：仲冬月令必有起官之征。曰：何以见之？干上贵人虽空，幸乘进气，交仲冬子水司令，填实旬空矣。且喜虎马丁神发用，作岁君生日，又四墓覆生，已废复兴之象。起官何疑？后果然。凡有官君子得此，定主迁官转职，面君奏事。次年冬，推补兵部车驾司。
崇正己巳年正月己未日午时闽中张少司空维枢索占来意。　指南　　
愚按：正月己未是正月初三日，何故仍用丑将？年月必定有一错。
　　    后阴
　　贵子丑寅卯玄　　　　 六阴六阴　　　    子 辛酉 六
　　蛇亥    辰常　　　　 酉寅酉寅 　　　   兄 丙辰 常
　　朱戌    巳虎　　　　 寅未寅己　　　    财 癸亥 蛇
　　六酉申未午空 
　　    勾龙
陈公献曰：正时胜光，值事天空，此为章奏占。曰：吉凶若何？余曰：四课克下，名为无禄，况贵乘旬空，龙神克下，主在上者不足，轻则降罚，重则削权。又财官禄马俱入墓绝之乡，急流勇退为佳，否则必有意外之虞。曰：上书旨意如何？余曰：朱雀乘天喜，阴神见天马，还得好旨归里，后唯冠带闲住，回家未久仙游矣。
崇正丁丑年六月己未日午将戌时浣中刘允平太史占会推浣抚成否，日后结局如何。指南
　    　朱六
　　蛇丑寅卯辰勾  　　　　后六后六　　　　 鬼 乙卯 六
　　贵子    巳龙 　　　　 亥卯亥卯　　　　 财 癸亥 后
　　后亥    午空 　　　　 卯未卯己　　　　 比 己未 虎
　　阴戌酉申未虎  
　　    玄常
陈公献曰：目今会推必遂，但结局不佳耳。盖因用合干支，传成官局，推升必矣。但干支死伤丧吊全逢，又贵履天罗，斗系日本，且行年酉金冲破官局，未受大有不如意事，若出兵击贼，必有被围失利也。其后流贼犯界，统副将程龙、潘可大敌之，全军覆没。己卯岁抚军丁艰而归。
崇正辛巳年十二月己未日丑将巳时为绣衣马公惕中占陈留县城。　　　　郭氏占案
　　    朱六
　　蛇丑寅卯辰勾  　　　　后六后六　　　　 鬼 乙卯 六
　　贵子    巳龙 　　　　 亥卯亥卯　　　　 财 癸亥 后
　　后亥    午空 　　　　 卯未卯己　　　　 比 己未 虎
　　阴戌酉申未虎  
　　    玄常
郭御青曰：此课木局克身又支干皆逢死气与许州课同（见壬辰日干上辰），卯为丧门又为死神，引中传天后入墓，主妻财受惊，大凶之课。为马公屡言之勿令渡河，公不听，抵家即遇贼至，家口遂多丧失，较之王公肯听余言，吉凶天壤，始信，人生祸福，一定者也。
八月己未日辰将午时卦名八专，占来意。　　　　一字诀玉连环
	　合勾龙空
	　卯辰巳午　　　　　　　合龙合龙　　　　　 兄 ◎丑 蛇 
	朱寅　　未虎　　　　　　卯巳卯巳　　　　　 父 丁巳 龙 
	蛇丑　　申常　　　　　　巳未巳己　　　　　 父 丁巳 龙 
	　子亥戌酉
	　贵后阴玄
徐次宾曰：来意主与南面属马妇人来往事败露，内有一姓孙人，吓诈惊恐，坏钱十一贯文，至庚申日即无事也。午时为日干六合，卦名八专，主淫乱。午属马，为南方也。何知事败露？缘日上见太乙，得青龙木将上日为鬼故也。发用大吉主姓孙，上乘腾蛇主惊恐。何知坏钱十一贯？缘日上青龙主财帛七数，太乙为四数，共十一数也。庚申日无事者，盖青龙木鬼死绝于申，又为庚金所克，又申上得天空，故知庚申无事也。
元祐六年六月初二日在楚州天庆观道士费知祥，年四十二岁云夜梦不吉，卜之。己未日未将未时伏吟。　　　　玉连环末卷　　　　一针见血
　 龙空虎常　 　　
巳午未申　　　　 　　虎虎虎虎　　　　　 兄 己未 虎　　
勾辰　  酉玄　　　　　 未未未未　　　　　 兄 ◎丑 蛇　　
合卯　　戌阴　　　　　 未未未己　　　　　 兄 壬戌 阴　 　　
寅丑子亥
　朱蛇贵后
刘日新曰：事起吾师，不可饮醉，今夜若闻犬吠，不可看视，恐墙崩地陷。更忌井边行，道士以为戏耳，不复记念。至晚大醉，忽闻犬吠，惊起见本房光怪如火，恐遗漏盗贼，披衣出逃，观中人亦皆惊起，事止，独不见费师，人忆余言，向井中寻之，则费师已坠井中而死矣。论曰：三传未丑戌三刑，月日辰皆是未并，而为刃又乘白虎，故凶。费公行年又在未，故应在费公自己。未为酒，为井，故云莫饮酒、莫井边行。又未为六丁，为天目，为光怪，中丑乘蛇受虎刑，故发声。末戌乘阴，受蛇刑戌为犬吠。三传墓杀，课无生意，故主死也。
乾隆甲子年六月己未日未将未时占阴晴。　　　　牧夫占验
　龙空虎常　 　　
巳午未申　　　　 　　虎虎虎虎　　　　　 兄 己未 虎　　
勾辰　  酉玄　　　　　 未未未未　　　　　 兄 ◎丑 蛇　　
合卯　　戌阴　　　　　 未未未己　　　　　 兄 壬戌 阴　 　　
寅丑子亥
　朱蛇贵后
王牧夫曰：天虽晴明，午后主有大风，当拔木号空。风止有小雨，雨止天阴，不久即晴朗。盖未为风伯，踞于干支主风盈宇宙。乘虎主有力而大，故曰拔木号空。中传丑，末传戌相刑，土气不和，主有小雨。太阴在末，主天阴。三传纯土制水，故不久而晴朗也。午与未合，午后阴生，故验于午后，一一皆应。凡渡江河咸池杀亦主大风，不可不知。昔在淮阴六月间，偶至大字店程雨宸世兄处，示以占遇返吟一数问阴晴。余曰：今日未时，西南上云起有雷声，风大雨大，一时而至。乃海盐宗兄仲箎所起之数，断以明日余不知也。宗兄云来日始有风雨，雨宸兄云存以为验。今日不验，则来日以验。先生一咲而起。余归饭后，闻雷声，云果起西南，风大于雨，一时而霁。诸人叹服。仲篪兄亦服。问余何以应今日？余曰：此返吟课，其应甚速。
崇正丁丑年八月己未日辰时经筵讲官安庆阮允平太史云先日吴门申相公以八年讲官拜相吾今亦八年枚卜若何？　　　　指南
　　　空虎常玄
　　　午未申酉          玄 常 玄 常        兄 己未 虎
　　青巳　　戌阴        酉 申 酉 申        子 庚申 常
　　勾辰　　亥后        申 未 申 己        子 庚申 常
　　　卯寅丑子
　　　合朱蛇贵
陈公献曰：太史虽有公卿推荐，恐不能也。盖因日比虎刃自他处发用，突有秦人，任风宪兵刑之职者，不由词馆入阁；且中末干支年命俱见罗网，是秦晋梁益之人在中阻隔。又夜贵居本命，太史必赋归来矣。后果黜。秦中薛国观先生、蜀中刘宗伯入阁。
乾隆庚申年五月己未日申将未时占云起有雨否？　　　　牧夫占验
　　　空虎常玄
　　　午未申酉          玄 常 玄 常        兄 己未 虎
　　青巳　　戌阴        酉 申 酉 申        子 庚申 常
　　勾辰　　亥后        申 未 申 己        子 庚申 常
　　　卯寅丑子
　　　合朱蛇贵
王牧夫曰：此课主今日午后风雨雷电俱大。盖八专为体，不辨干支，而水母重重见于其上。未为风伯，又乘白虎劫煞。卯为雷，勾陈加之。巳为电，丁神附之。是以主四者俱大也。主本日者，本日之支发动，未中有丁，主迅疾倏发。是日午后果大风雨雷电至申时止，传中申不足故耳。再视贵登天门，龙神升天，丙丁逢空，亦主雨之象。
建炎己酉年九月己未日卯将寅时顾孔目甲子生四十六岁占终身。　　　　方本占案
	蛇贵
朱午未申酉后
六巳    戌阴		　　后贵后贵		兄 己未	蛇
陈辰    亥玄		　　酉申酉申		子 庚申	贵
龙卯寅丑子常		　　申未申己		子 庚申	贵
	空虎
邵彦和曰：己去就禄，便就上作初传，若贵人相委财赋，须是仔细，不得走作财物，及非理饮酒，与亲戚妇人交往，交主杖责，杖责了却得垂顾带去，终有名目相呼，此长生贵人垂顾之力也。顾缘初太守委提点财赋，后用官钱失检，杖八十，月余又与妇人在酒店饮酒，被仇人翁中达理论，太守勘无赃，杖一百，又二月郑仕郎上任，顾甚得庞，遂成家计，得本州岛参军，后随郑去五年，大得意归。
盖己禄在午，刃在未作蛇，主非横得罪，未为眷属酒浆，蛇主棒，故见之，且不合在初传也。中末皆长生贵人，可以立身。郑贪贿，顾与他经画，因得意。盖土生金，申又作贵，为日长生，中末皆是故以此终。
乾隆甲戌年亥月己未日寅将丑时，辛未人六十四岁占失贼。　　牧夫占验
　　　朱蛇贵后
　　　午未申酉          后 贵 后 贵        兄 己未 蛇
　　合巳　　戌阴        酉 申 酉 申        子 庚申 贵
　　勾辰　　亥玄        申 未 申 己        子 庚申 贵
　　　卯寅丑子
　　　青空虎常
王牧夫曰：八专之课，干支不别，一派寒金，自身又作螣蛇，事由自己疏懒致有此也。财失五百金，必非一人。以玄武论之，乘亥，阴见子，乃少年也。亥数四，当主四人。玄武临戌，当在西北近水之地。子乘太常，勾陈制之；太阳之阴，又与相刑，告官必为捕役所获。果于辛酉日因包课之布为认记，因是而获。同伙者共四人。
建炎戊申年八月己未日巳将卯时何解元癸酉生三十六岁占子嗣。　口鉴  捷要　方本占案
　　陈六
龙未申酉戌朱
空午    亥蛇	　　	蛇六蛇六		子 辛酉	六
虎巳    子贵	　　	亥酉亥酉		子 辛酉	六
常辰卯寅丑后	　　	酉未酉己		子 辛酉	六
	玄阴
邵彦和曰：课名独足，若传飞散，便不应也。何兄此占，当有五女，若要得子，除非过房。行年在丑，酉为六合，而冲卯之玄武，毕竟男胎不成也。本身有肠风痔病，乃好色得之，不利成名，成名则不过四十八矣。
盖身宅三传俱是酉，酉为兑，兑为少女，六合乘酉，亦是女，三传日辰俱见酉，故主五女也。行年上见卯，为震，为长男，酉来合丑，而卯相冲，上见玄武盗耗，所以不成胎也。酉金为大肠，又酉为血，故为肠风脏毒也。酉为脱气，又为色欲，六合为女，故主好色也。酉六未八，乃六八四十八也。
张世南同日时得此课占讼。　　　　口鉴　　直指
　　陈六
龙未申酉戌朱
空午    亥蛇	　　	蛇六蛇六		子 辛酉	六
虎巳    子贵	　　	亥酉亥酉		子 辛酉	六
常辰卯寅丑后	　　	酉未酉己		子 辛酉	六
	玄阴
邵彦和曰：两边行不得，只好从中自后行。若两边争时不知宁息，公潜地用轿自走去地头。定解，果如其说。直指引口鉴云：两边俱不得力，官当自行，干贵无益，后果县宰潜往定验矣。
二月己未日亥将酉时张克用商人占远方买卖。　　　　口鉴　　捷要
　　陈六
龙未申酉戌朱
空午    亥蛇	　　	蛇六蛇六		子 辛酉	六
虎巳    子贵	　　	亥酉亥酉		子 辛酉	六
常辰卯寅丑后	　　	酉未酉己		子 辛酉	六
	玄阴
邵彦和曰：酉为兑，兑为泽，六合为船只，利船行。独足止一足，不利陆行，若船行获加倍得利。
杭州学桥水涨，太尉重起府门及造赁屋房廊请陈相干天民占问己未日戌将申时辛亥命。　　　　　　　一针见血　　　张本作邵彦和占
　　陈六
龙未申酉戌朱
空午    亥蛇	　　	蛇六蛇六		子 辛酉	六
虎巳    子贵	　　	亥酉亥酉		子 辛酉	六
常辰卯寅丑后	　　	酉未酉己		子 辛酉	六
	玄阴
陈天民曰：独足课，即亥酉未，辛命得三个酉是三重天禄，三重帝旺，主富贵两全，官至一品。依朝廷之威势起造昌盛，尚有三十年大发，太尉大喜。天民退而告人曰：此独足课，课既不足，传又不行，终无百年久远。将来太尉殁后，命既不存，禄旺何在？恐其子孙不肖犯法，此屋没入官矣。果然。
建炎己酉年九月己未日卯将丑时陆孔目己巳生四十一岁占官事。　　　　方本占案
　　贵后
蛇未申酉戌阴
朱午    亥玄		　　玄后玄后		子 辛酉	后
六巳    子常		　　亥酉亥酉		子 辛酉	后
陈辰卯寅丑虎		　　酉未酉己		子 辛酉	后
	龙空
邵彦和曰：己巳生人，见酉为破碎。今日又是巳日，未即是己，支干又皆败于酉，酉合巳，象配字，行年便作背后悬针杀，一因奸事，二防官钱，三防酒，必配本州岛。盖独足不行也。配后当再配西北牢城方止耳。陆漫应之，月余太守差沽酒，渠夹带刘宅私酒，又与二夫娘何盼盼凭照，因太守轿出，见他在面店，太守即搜寻他事迹，互用官钱五十多贯，及招认奸事，配本州岛牢城，后即在通判厅，累与他作闹，再与何盼盼往来，通判大怒，禀过太守，断配润州。
盖独足课，故在本州，来岁行年加日辰之上，与日辰并聚，凡并聚者，必飞散，既飞散，必再出外方。（若何解元占子嗣课行年不加故不飞散）。兼有二巳字，岂一番可了？（不合是己巳生），酉上见亥不离西北，亥乃江海，必润州矣。况亥为点水，酉为门，酉上见丑土，似玉字，合之成润字也。
己未日子将戌时某占婢走失。　　　　方本占案
　　贵后
蛇未申酉戌阴
朱午    亥玄		　　玄后玄后		子 辛酉	后
六巳    子常		　　亥酉亥酉		子 辛酉	后
陈辰卯寅丑虎		　　酉未酉己		子 辛酉	后
	龙空
邵彦和曰：酉为婢，加干支上，是不离身宅矣。兼之独足课，一足焉能逃也，不须寻，当日自归矣。果然。
崇正辛未年四月己未日辰时东省兵长垣仇庸足先占功名。　　　指南
　　　　朱蛇
　　六酉戌亥子贵    　　　 玄蛇玄蛇　　　　  财 癸亥 蛇
　　勾申    丑后  　　　   卯亥卯亥　　　　  鬼 乙卯 玄
　　青未    寅阴   　　　  亥未亥己　　　　  兄 己未 龙
　　空午巳辰卯玄   
　　　　虎常
陈公献曰：此课占功名，将来远大，非常格也。传将木局，官星峥嵘，喜本命丁马恩星以化之，为逢凶化吉也。且木逢初夏，正在荣旺之时，又蛇化为龙，将来事业日新，功名显赫，不待言矣。后历任通州，擢南大司农、大司马，请告归里。
庚申日
崇正甲申年四月初三庚申日酉将辰时如皋铨部李大生先生占燕京安危。　　　　指南
　　　　朱蛇
　　六戌亥子丑贵 　　　　　白贵白贵　　　　　 财 乙卯 阴
　　勾酉    寅后 　　　　　午丑午丑 　　　　　父 乙丑 贵
　　青申    卯阴　　　　　 丑申丑庚　　　　　 父 乙丑 贵
　　空未午巳辰玄 
　　    虎常
陈公献曰：贼自西山出奇，用骡车木韫，先攻西南后攻东北，且有凶变之虞。盖因贼符自戌发用，克中末干支贵人，而天空临寅（愚按：寅为燕之分野），此地疏虞，贼必乘虚而入，两阴神虎鬼克干支及岁君，左右献城之象。后闻李贼明攻张掖，暗逾东直，城中鼎沸，开门出降，先帝自缢。     愚按：虎鬼并显亦杀克太岁，故主怀宗自缢。
庚寅年五月初八庚申日申将丑时徐盟鹿占得此课问远行携有妻子同往，看吉凶若何？　指南
　　   　贵后
     蛇子丑寅卯阴　　　　　 六阴六阴　　　　　 父 壬戌 六
     朱亥    辰玄　　　　　 戌卯戌卯　　　　　 官 丁巳 常
     六戌    巳常　　　　　 卯申卯庚　　　　　 子 ◎子 蛇
     勾酉申未午虎
         青空
陈公献曰：男女远行俱不得意，中途被劫，死于他乡，有沉溺破舟之虞。盖因男干女支行入空墓之地，中传劫煞旬丁刑克支干，末传日死加巳，是阳生临阳绝，合为死字。且壬戌加卯发用，是河井相加，卯受干克，主车船破坏，其祸必矣。近江西百余里，男女五人被盗而死。
乾隆己巳年五月庚申日未将子时，女命丁丑生五十三岁占流年。　　　　牧夫占验
　　　青空虎常
　　　子丑寅卯     　　　   合常合常        父 壬戌 合
　　勾亥　　辰玄      　　  戌卯戌卯        官 丁巳 阴
　　合戌　　巳阴      　　  卯申卯庚        子 ◎子 青 
　　　酉申未午
　　　朱蛇贵后 
王牧夫曰：妇人占，用起鬼墓，不见官星，乃寡妇也。家本富厚，有模范，因妇人用事，先业渐亏，今便改削愈见衰落不振也。其人云彼夫家夫亡后，尚有数万金为此妇用，费将尽矣。问流年者，看将来若何耳。余曰：末见青龙子孙为月破，又为囚水，聊且度日而已。盖戌巳子，亦铸印也。子去刑卯，卯为日财，乃先成后败之体，故铸印以巳戌卯三字为有成也。今得戌巳子，安能有兴象乎？故曰不振。干支同体而财无分别，是人用我，我用人，俱不论也。我之财，为他人之财，亦可也。外用内用，终日斧削，岂能不耗？庚与申，内外皆斧也。其象如此，能不衰乎？
九月庚申日卯将未时占梦。　　　　张本占案
　　贵后阴玄　
 　 丑寅卯辰　 　　　　蛇玄蛇玄　　　 子 ◎子 蛇
蛇子　  巳常　　　　 子辰子辰　　　 兄 庚申 龙
　朱亥　　午虎　　　　 辰申辰庚　　　 父 丙辰 玄　 
　　戌酉申未
　  合勾龙空
断曰：此课润下，值时冬旺，吉。蛇主奇怪惊恐，乘子为半夜之神发用，是梦感于三更时候。子在十月为天马，为游神，为咸池，令人精神恍惚也。然太岁之位，即系万盛之尊，申禄临之，上乘青龙，虽有惊梦，不成凶。
愚按：此课似为祝氏元氏苗姑关氏为宋主占者，然他本未见姑关，疑焉。
陆孔目癸亥生四十七岁，己酉年九月庚申日卯将巳时占讼。　　　　口鉴
六陈
朱卯辰巳午龙
蛇寅    未空		   六龙六龙		  鬼 戊午 龙
贵丑    申虎	　　 	辰午辰午	     父 丙辰 六
后子亥戌酉常	　　 	午申午庚		  财 甲寅 蛇
	阴玄
邵彦和曰：此课讼有源头，今乃再发，非蓦地生起也。盖顾祖课，主原有讼根耳。且金日得巳时，又午发用，为天网，此事已不及止，更与人多不足。始终被他害。末寅只管生午火，遂来克身，又是自取其灾也。兼为事太过当，故至此。何以知之？行年自会起火局，所以招致。用火自去烧身，甲寅旬见寅，乃第一位公人害你。午为伙计，配一千八百里也。
陆初与徐都院不足，被害窘拾不服，遂至彼来有短事，再被窘拾，遂送至院，众人又来首。初时陆氏不合强骂众人，因被从僭。所谓会成火局，乃是他自凑起。又是天网，亦自取也。因彼之身与宅，先见克，则末寅乘势而生火。若不自招，如何得见此事？事了配鄂州，一千八百里。因午又见午，二九一十八，是其数也。午加申，乃西南方，阳刃破碎加本命，真针也。其青龙加申为退鳞，所以笞背。行年见盛开，则为配军也。
乙卯年三月庚申日摇得酉将亥时戏占猫生子几只？　　　　说约
　 　 勾合朱蛇
　 　 卯辰巳午　 　　　　　合蛇合蛇　　　　　 鬼 戊午 蛇
　　龙寅　  未贵 　　　　　辰午辰午　　　　　 父 丙辰 合
　　空丑　　申后　 　　　　午申午庚　　　　　 财 甲寅 龙
　 　 子亥戌酉
　 　 虎常玄阴
张江村曰：生三只，但有灾难，必不能必安。举家笑余妄言，次日老猫生小猫一只，即欲食之，屡禁而不能止。老猫不复再生，直至次日又生小猫二只，俱为老猫压死。邻里亲戚闻以为异，问余何以知之，余曰：寅为猫，午为寅之子，午火数二，蛇亦为寅之子，故云三只。午为用，中传辰压之，火逢压则灭，况天罡凶神又并天目煞，何可当乎？一也。乘蛇即巳，乃寅刑之，二也。占产顺传为吉，逆传为凶，三传逆行，则倒行而逆施矣，三也。
甲戌年十月庚申日寅将卯时，占索逋。丁未命二十八岁。　　牧夫占验
　　　合勾青空
　　　辰巳午未      　　    青空青空 　　       兄 辛酉 常
　　朱卯　　申虎    　　    午未午未 　　       父 己未 空
　　蛇寅　　酉常    　　    未申未庚 　　       父 己未 空
　　　丑子亥戌
　　　贵后阴玄 
王牧夫曰：这债索得好笑，我问他索，他问我索，我暗里制他，他暗里制我，各自怀主意，都是一样。盖发用之酉，干支之罗网也。我去网他，他亦网我，到后都无分别，必须讼而后明也。勾陈在午，坐于明堂。未是占人本命，未中带丁克支，午又合未。勾陈刑支合支，甚是糊涂。贵人在丑，墓干亦墓支。此讼而可明者，以干支皆戴文书，似必各怀券纸俱有可凭耳。不然何索逋而得此课，一样葫芦之象也。事必中止无例赖耳。未命理直，贵坐寅上冲申为干之财也。
己酉年九月庚申日卯将寅时白生占生产夫丁卯生四十三岁，妾戊子生二十二岁。口鉴方本占案
　　贵后
蛇午未申酉阴
朱巳    戌玄		　　玄阴玄阴		子 癸亥	常
六辰    亥常		　　戌酉戌酉		兄 辛酉	阴
勾卯寅丑子虎		　　酉申酉庚		兄 辛酉	阴
	龙空
邵彦和曰：干支不分，人宅不别，故不可晓。且庚为子，申为母，见酉为阴刃，乃面前阳刃也。太阴兼之尤甚。申母以酉为破碎，乃面前破碎也。夫行年兼之，是与妻子皆受破碎，女行年亥上见子乘虎，又泄气，作大福方可保。夫干支中末，俱见阳刃破碎，又是自刑自害，必不利于子母也。白妾连生子皆不育，至壬戌生子，其子倒生，用刀破身方出，母几不保。
公前后生子不育，皆此子作祟耳。今虽得儿，若不戒欲，必为他害。盖干支见酉，皆阳刃破碎自刑，故先害身却来害母耳。于是白生与妾分居，乃得免。
庚申日酉将未时占行人。　　　　玉连环末卷
　空虎常玄　 　　
未申酉戌　 　　　　　后玄后玄　　　　　 子 ◎子 后　　
龙午　  亥阴　　　　　 子戌子戌　　　　　 财 甲寅 蛇　　
勾巳　　子后　　　　　 戌申戌庚　　　　　 父 丙辰 合　 　　
辰卯寅丑
　合朱蛇贵
刘日新曰：主行人七日至。应西北来，戌上发用故也。已在道路，子为道路也。七日至者，驿马在寅也。凡占行人信息，若发用并三传在日干支后及将不顺，皆主不动。占他动见天驿马魁罡临日辰或入传将顺，定主动也。取日期先取魁罡加驿马来速。此课马在寅，末传得天罡加之，所以主寅日归也。又云：贵人临日，亦主归也。
辛酉日
建炎己酉年八月辛酉日巳将寅时蒋六公乙巳生六十五岁自占身不安。　　　　方本占案
　　虎常
空申酉戌亥玄
龙未    子阴	　　	蛇阴朱后	　　	财 乙卯	蛇
陈午    丑后	　　	卯子辰丑	　　	鬼 戊午	陈
六巳辰卯寅贵	　　	子酉丑辛	　　	兄 辛酉	虎
	朱蛇
邵彦和曰：吾丈年高，尚有此病，何也？凡三交中有空亡六合者，皆不正之合，其患有三：一主吾丈思前妻，二主恋一少妇不在眼前，多方烦燥，遂致下部流利不实；三主长子非横因成病。今行年在末传，带禄居火上，为鬼所弄，不免贪食生冷酸咸之物。若能如愿，尚可活七八年，否则情死定死矣。蒋公欲取一意中人，诸子不肯，心遂躁怒，又大郎一奶子，又生烦躁，遂得下部病。只好酸咸物吃。后先生劝彼乃郎，取此意中人与之，其病渐减。
盖果至丙辰年死。盖支上子丑合，而乘太阴，又是夜神，是淫乱合也，却又空亡，乃虚想其合，而无实效。四课遥克为传，事主在内。长子非横，乃卯为长子，作蛇故主非横。主事初传空亡，便不行传，喜得末上行年相接，所以用之，日上丑土得中午生，土遂生金，丑八，故八年也。
愚按：丑为墓库，何得因此而活八年？此传抄者之误或疏解者之错也。盖此数辛金墓空可救。八月辛金旺，末传酉金，年命上生酉金，重重相比，日干旺甚，故可不死。金数四，旺则倍之，故八年也。又按：思前妻者，干上天后为妻，乘丑，已入墓也。恋少妇者，支上子作太阴，且加行年上也。
戊申年十一月辛酉日丑将申时乙巳命六十四岁占讼。　　　　中黄经
　勾龙空虎　 　　
戌亥子丑　 　　　　蛇常朱玄　　　 父 己未 蛇　　
合酉 　 寅常　　　　 未寅申卯　　　 子 ◎子 空　　
朱申 　 卯玄　　　　 寅酉卯辛　　　 鬼 丁巳 后　 　　
未午巳辰
　蛇贵后阴
断曰：初传未中有丁，且作腾蛇。末传又是巳鬼，此鬼得党助为凶，所以必起官讼。未为眷属、阴人，蛇为小口惊恐，此讼多因阴人小口不足而起。戌作勾陈压命，必主囚击。巳鬼坐空，不遭刑责。今年六月起讼，明年正月必了结。乃解神未临寅上，故也。春木既旺，勾陈与戌之临命上者，均受其制，戌墓开而巳命之火光辉矣，主官断明晰而释放也。
辛亥年正月辛酉日亥将辰时占来意。　　　　灵文论
空虎常玄　 　
　　　子丑寅卯　 　　　　龙阴空后　　　 子 癸亥 龙　
　　龙亥　  辰阴　　　　 亥辰子巳　　　 鬼 戊午 贵　
　　勾戌　　巳后　　　　 辰酉巳辛　　　 父 ◎丑 虎　
 　　 酉申未午
　 　 合朱蛇贵
断曰：此课占来意，十月有迁官之喜，至壬子年正月有大人见怒，谪降虚挠之忧。至亥年十月却复有迁官之庆。盖亥为用是十月建，又将得青龙，下临天罡，为青龙之象，如龙之见天，臣之见君。故言十月有迁官喜庆。中传贵人与末传丑为六害，故言贵人见怒。午加亥为火临绝地，式中午丑为六害，甲寅旬，丑落空亡，故云虚挠。亥为太岁，主人君之象，又十月亥为月建，将得青龙而与旺气并，故云复有迁官之庆也。
戊申年十月辛酉日卯将未时何上舍己巳生四十岁占前程。口鉴　方本占案
　　陈六
龙丑寅卯辰朱
空子    巳蛇		　　龙蛇陈龙		官 丁巳	蛇
虎亥    午贵		　　丑巳寅午		父 空丑	龙
常戌酉申未后		　　己酉午辛		兄 辛酉	玄
	玄阴
邵彦和曰：官星临日，初传应之，谓之催官符，官星又作贵人，辛藏于戌，主庚戌年及第，及第后便丁父母服，服满赴任，见禄而终（酉加空亡故也）。止于五十四矣。兄弟相害，因分争而大生不足，又不得子息力，其旬丁作蛇，不云怪者，辛以巳为德神。子不得力者，空亡也。辛见午为官，巳又助之，名催官符。
果庚戌及第，壬子丁母忧，乙卯丁父忧，庚申赴利州推官，五十三岁卒。先是戊午年兄弟争分四次，入官估札以死，子三人皆再娶生，巳为生方作旬丁，又作蛇，是丙丁也。
金日金局是兄弟争也。三传无子爻，故子不得力，五十三者，乃午九酉六，六九五十四之内也。
十一月辛酉日丑将巳时占捕盗。　　　　直指引中黄经
　　陈六
龙丑寅卯辰朱
空子    巳蛇		　　龙蛇陈龙		官 丁巳	蛇
虎亥    午贵		　　丑巳寅午		父 空丑	龙
常戌酉申未后		　　己酉午辛		兄 辛酉	玄
	玄阴
断曰：酉为玄武临丑，其贼往东南方盗得他人财，向西行六里，便待往西南方还家。因正南上见贵人不敢行，欲从西北方还家，因巳火绝地，又不敢行，只往北行五里，藏匿财物，后却于西北还家。藏匿五日，方敢再行。干上贵人克玄武，勾陈又克其藏处，即可擒获矣。果验。
己酉年九月十六辛酉日卯将午时季官人己卯生三十一岁占过房子息。　　口鉴 方本占案
　　六朱
陈寅卯辰巳蛇
龙丑    午贵		　　六贵朱后		鬼 戊午	贵
空子    未后		　　卯午辰未		财 乙卯	六
虎亥戌酉申阴		　　午酉未辛		子 空子	空
	常玄
邵彦和曰：此乃天网课，若继子，便是一个冤家入门，自后生出无限事。支干上午与未合，合起天网，妻卯加鬼上，必无亲子，末子爻加妻爻上作天空，天空本家戌，即今日之辛，是己与妻皆空，何能有子？子本空，却阴上酉作玄武，主妾生子，又非己出。因私成也。季子见先生不允过子，遂买一妾，两年不生，因有季子妹夫郑元益，时常往来，妾遂与私而得孕，季颇知，但记先生言不较，至乙居年生儿，实甲子年有孕。因酉加子，故子年乘玄武是偷合。
将来妾子亦是取债人也。家业必为所败矣。季官人前私姑家一女，又私一婢，恐其有孕，豫以绝胎药阻其经，两女后皆不生子，季亦无子，此报应之不爽也。
己酉年辛酉日巳将申时蒋七婆事子病，其子辛未生三十九岁。　方本占案
　　六朱
陈寅卯辰巳蛇
龙丑    午贵	　　	六贵朱后　		鬼 戊午	贵
空子    未后	　　	卯午辰未　		财 乙卯	六
虎亥戌酉申阴	　　	午酉未辛　		子 空子	空
	常玄
邵彦和曰：病因情人或眷属不足，致得此病，此情人乃官作使女之类，欲见不能，思恋极矣，故生心病。若要病好，须是释思，更妇人临别，赠有手迹，他尝留身畔，须烧了与他另娶方可，否则日渐成痨矣。
蒋七婆之子因丧妻，遂与邻妇通奸，他丈夫得知，却典雇与何判院，此人苦思成病，又妇人行时，绣一香囊与之，其子时常观玩，睹物思人，其病更甚。七婆闻先生之言，遂与彼烧绝，又为彼娶一妇，病果自愈。
盖未作后生日，支上午与未合，乃鬼合，便是不正之交，传退与妇人相离也。三交交易之象，宅上贵人是合入宅去也。末传是子，行年上丑，子又与丑合，更日辰上实合，末又见空亡合，即是思望悬切，欲合不合，传退既值空亡，只得在此思想，所以成痨。午未合，子丑合，子午冲，丑未冲，合处相伤，反成不足。子丑又空，是去彼不得见矣。
八月辛酉日辰将未时占来意。　　　　玉连环
　　六朱
陈寅卯辰巳蛇
龙丑    午贵	　　	六贵朱后　　　		鬼 戊午	贵
空子    未后	　　	卯午辰未　　　		财 乙卯	六
虎亥戌酉申阴	　　	午酉未辛　　　		子 空子	空
	常玄
徐次宾曰：来意主本人欲往运司理会旧房钱，其外动必速，其中一姓马人作鬼贼，却得姓陈人力，至丁亥日见事务定作归计。
何知往运司理会旧房钱？盖胜光发用，上见天乙，为三品衙门，中传太冲主门户，下临午四正，为方象，配为房子，卯上得六合，俱为日下之财，故言房钱，既是三品衙门理会房钱，故言运司。
何知动速，时为日刑又发用，午为道路，又天乙在酉在门，为励德，故知外动必速。
何知姓马人作鬼贼，盖初传胜光为马，为日鬼也。却言得姓陈人力者，末传神后水为曲阜，下临卯为东字，相配为陈字，神后反克胜光日鬼，故言得姓陈人力。至丁亥是见归计者，缘甲申旬午鬼落空，丁合壬与亥水克胜光也，不言戊子日者，缘戊为大杀也。
六月辛酉日午将申时壬戌命人占来意。　　　　玉连环
　　 合朱蛇贵
	　卯辰巳午　　　　　　蛇后贵阴　　　　 官 戊午 贵 
	勾寅　　未后　　　　　巳未午申　　　　 父 丙辰 朱 
	龙丑　　申阴　　　　　未酉申辛　　　　 财 甲寅 勾 
	　子亥戌酉
	　空虎常玄
徐次宾曰：来意因藏有夫之妇，今败露到官，旬日案成，累罪断徒五年，杖一百，丁丑日决之，发邻州居住。
	盖本命与日上见太阴，主蔽匿不正妇人。先锋门发用见天乙为今日之鬼，故言事败到官也。时为干马主紧速，故旬案成。初传天乙克日干，中传天罡上得朱雀火神，又为今日之鬼，末得勾陈又是凶神。此课伤日，始末俱凶，又辰午为两重自刑。经云：三刑弃世，二刑流递。今日断徒五年是也。
何知丁丑日断发邻州居住？盖丁马为日下之鬼，丑又为日刑也。又时为日之鬼马也。带疮行路艰难，住邻州者，盖为日上鬼见马也。
丙戌年十二月辛酉日丑将丑时张大郎占官事。　　　　方本占案
	陈龙
六巳午未申空
朱辰    酉虎		　　虎虎常常		兄 辛酉	虎
蛇卯    戌常		　　酉酉戌戌		父 壬戌	常
贵寅丑子亥玄		　　酉酉戌辛		父 己未	龙
	后阴
邵彦和曰：本主徒罪，因发用自刑，乘虎临门户也。喜得中戌作常，末天喜乘龙作解神，必有恩赦相救，先凶而后吉也。果然。
顺治乙酉年四月初九辛酉酉将申时，左藩良玉南侵，总漕田公百原奉命勤王（南京福王也），已进发矣，诸将士索占吉凶。　　　　指南
　　　　后阴
　　贵午未申酉玄　　　　　　虎常空虎　　      子  癸亥  虎
　　蛇巳    戌常　　　　　　亥戌子亥　　      子  甲子  空
　　朱辰    亥虎　　　　　　戌酉亥辛 　　     父  乙丑  龙
　　六卯寅丑子空
　　    勾青
陈公献曰：此行不吉，主至半途而回。盖白虎驿马临干，虽有虎假虎威之势，赖戌土实能克制，如彼猖狂妄动，定有阻塞。但我兵此行，中末俱空，岂能前进？况辛日南征为灭没旺方，于军不利，干神临支恐有锐卒前扰后至。后至扬州，高兵出城抢舡，遂与阁部商议，抽兵而退。
壬戌日
池州城西沈尚书宅娘子与本郡赵府结姻沈女丑生人，赵氏未生人，求陈天民占成后夫妇如何？一针见血
　　　蛇朱合勾 　
 　　 午未申酉　 　　　　　虎空常虎 　　　 兄 癸亥 空 　
　  贵巳　  戌龙 　　　　　子亥丑子　　　  兄 ◎子 虎 　　
后辰　　亥空 　　　　　亥戌子壬　　　  鬼 ◎丑 常 　 　
　    卯寅丑子
　 　 阴玄常虎 
陈天民曰：壬戌日占得亥子丑连茹课，但只上门乱首，何况夫妇本命丑未相刑，他日主不到头，虽有德容性欠尊重，其后夫妇果不和，公姑不睦，其女忽生喘疾，抑郁半年而终。
乾隆己卯年九月壬戌日卯将寅时，占事坏今欲托人能挽回否。癸丑命四十七岁。牧夫占验
　　　蛇朱合勾 　
 　　 午未申酉　 　　　　　虎空常虎 　　　 兄 癸亥 空 　
　  贵巳　  戌龙 　　　　　子亥丑子　　　  兄 ◎子 虎 　　
后辰　　亥空 　　　　　亥戌子壬　　　  鬼 ◎丑 常 　 　
　    卯寅丑子
　 　 阴玄常虎 
王牧夫曰：此事不能挽回，无跋望也。盖亥乃壬身，投支受克，乃身为他人之财。传归子丑空位，又入夜乡，前路黑暗，安能复见？而丑为太常，作鬼临身，此乃亲故中人来坏汝事也。其丑之阴神带玄武，乃一疾病多须人欲坏其事耳。子亥乃干支罗网，岂能让汝出头乎？故曰无跋望也。果验。
韩监仓修职癸酉生三十七岁占平生，己酉年六月十五壬戌日未将巳时。　口鉴　方本占案
	六陈
朱未申酉戌龙
蛇午    亥空		　　玄虎阴常		兄 空子	虎
贵巳    子虎		　　寅子卯丑		子 甲寅	玄
后辰卯寅丑常		　　子戌丑壬		鬼 丙辰	蛇
	阴玄
邵彦和曰：此课虽曰向三阳，奈初中空亡，依旧不见阳光。四课间隔，事多阻滞，支内干外，支刑日上神，主孝服。太常破碎加干，亦主服。子为虎刃，虽是空亡不死人，亦主多是非。为何起棺而未葬，致亡者不安？传进而子息落空，才生一子便死，非是过去空亡，庶不害现在子息也。现在子息临宅，加于犬地而见虎，若见鼠咬衣服，小儿必有大灾，宅内不合蓄水，若不开导，监仓自损，身亦难保矣。
此断多失误，始录在此，俟得善本改正。
己酉年八月壬戌日巳将卯时蒋秀才乙酉生二十五岁求占。　　　一针见血
　　六陈
朱未申酉戌龙
蛇午    亥空		　　玄虎阴常		兄 空子	虎
贵巳    子虎		　　寅子卯丑		子 甲寅	玄
后辰卯寅丑常		　　子戌丑壬		鬼 丙辰	蛇
	阴玄
邵彦和曰：汝问寿数抑问功名？蒋曰：何如？曰寿数却有中寿，若问前程，重重凶服。初中传空，末传不空，到其时又是好日。蒋曰：何日得地？曰：更过二十四年方得地，是时胜如今日。吾丈平日衣食有余（日禄加命之故），但服阻多，不利功名。后有十七年大富享福寿。年六十四五矣。蒋秀才读书正当年富力强，先生言其服阻，多不利，况其人是过房，二重父母，初不知先生神口，哪晓得果是四十八年四重丧服。所养父母先丧了，却丧所生父母，丁心丧服至四十八俱足，其时已废学多年，不复望功名矣。支干子与丑合，皆是空亡，初传又空亡，上见太常为服，白虎为丧，进间值空为服所阻，所以阻前程也，至末传辰加寅为财为官鬼临财（此二句令人不解，大约是寅为行年，克上辰土谓之行年见财），辰数五，寅数七，五七三十五，折半提十七年，此十七年，二男先已娶，二女又已嫁，进多用少，果然荣旺安然。享福至乾道五年二月十三日终六十五矣。
己酉年二月壬戌日亥将申时徐秀才丙子生三十四岁占秋试。　方本占案　口鉴　宋本邵案
　　陈龙
六申酉戌亥空
朱未    子虎		　　后常贵玄		鬼 丙辰	后
蛇午    丑常		　　辰丑巳寅		鬼 己未	朱
贵巳辰卯寅玄		　　丑戌寅壬		鬼 壬戌	龙
	后阴
邵彦和曰：此课不可问试，防今年有瘫痪之疾；兼破碎作太常乘鬼入宅，又主孝服，破碎空亡主外服，初墓加破碎上，虽空亦主妇人有血气疾。甲寅旬寅加亥真闭口，三传并宅四土塞之，气血不行，荣卫不通，能早疏决，不致臃滞，可免瘫痪。徐于三月间因食菱成风，四肢不遂，状如瘫痪，后虽无事，却行履不得；六月丧妻母，九月又丧生母。
盖甲寅加癸亥真闭口，玄又乘之，又是一重闭口，寅主风，玄亦主风，寅与亥合，故主瘫痪。辰戌丑未重重臃塞，又兼闭口，便是血气不调，所以主此疾，要好决坤申水，通艮寅，便可免此风疾，否则愈甚。徐当年因疾病未愈不得入试场。
愚按：鬼临三四所以多灾，不得考试，中传虽有朱雀，末传虽有青龙，皆无益也。
乾隆甲寅年八月初八壬戌日巳将寅时占终身。　　　　说约
　　陈龙
六申酉戌亥空
朱未    子虎		　　后常贵玄		鬼 丙辰	后
蛇午    丑常		　　辰丑巳寅		鬼 己未	朱
贵巳辰卯寅玄		　　丑戌寅壬		鬼 壬戌	龙
	后阴
张江村曰：六壬变幻不测。有为他人占，牵连及我者，此间或有之，不可不察也。余家人毛丹占终身得此课，余曰：干上寅为衙门，寅阴巳为月将乘贵人，大贵人也。遁丁与干五合，汝一生只能在衙门中得贵人微财，不能别作营生。此本指也。又曰：寅巳集于日上，事在月下。汝俟厮候，安能骤进衙门见大贵人？此必余有馆，汝随进耳。余今日本欲占课，今汝得此，可不必再占矣。果于次日得馆，初十甲子日毛丹跟进，此为他人占及我也。
己酉年六月壬戌日未将丑时童得松丁巳生五十三岁占宅。口鉴　方本占案
　　六朱
陈亥子丑寅蛇
龙戌    卯贵		　　龙后陈阴	   财 丁巳 阴
空酉    辰后		　　戌辰亥巳	   兄 癸亥 陈
虎申未午巳阴		　　辰戌巳壬  　  财 丁巳 阴
	常玄
邵彦和曰：此课德丧神消，人亡家破。何以言之？
盖壬德在亥，亥为闭口，无德可言，是谓德丧（愚按：毕法赋云，德临绝地为德丧）。爱函窃谓亥德临绝地为德丧。身命临亥，火被水克，是谓神消。生气受克而死气为主，是谓人亡。辰来破宅，又为干支之墓，是谓家破。一为宅水不通，二为灶厕不便。巳为灶，亥为厕，巳亥相加为不便。我去彼绝，彼来此绝，墓来克日，此凶课也。童遂迁居，其屋空而祸解。
正月壬戌日子将巳时自占。　　　　课经集
　龙勾合朱　 　　
子丑寅卯　　　　 　　龙贵勾后　　　　　 财 戊午 后　　
空亥 　 辰蛇　　　　　 子巳丑午　　　　　 鬼 ◎丑 勾　　
虎戌 　 巳贵　　　　　 巳戌午壬　　　　　 父 庚申 玄　 　　
酉申未午
　常玄阴后
郭御青曰：初传天后水与亥水夹克妻财，财生官，官生印，印转生身。时人或以破财捐官断，岂知壬以午为妻，乘死气，火以戌为墓，带白虎，加妻卯命上为墓门开格，后果因好饮水致病丧身，何其效验如此？
崇正癸酉年正月壬戌日巳将申时丹阳贺中怜先生居大寅台时占升迁吉凶若何？
　　　　朱蛇
　　六寅卯辰巳贵　　　　   蛇阴贵玄　　　　 财 丁巳 贵
　　勾丑    午后　　　　   辰未巳申　　　　 子 甲寅 六
　　青子    未阴　　　　   未戌申壬　　　　 比 癸亥 空
　　空亥戌酉申玄 
　　    虎常
陈公献曰：目今必然荣转，日后因他人之事请告。盖因传将递互相生，城吏二马出现，定有公乡推荐。但嫌鬼临三四，必主他非退位。曰：应于何年？曰：丁丑年。蛇墓克日，必自惊忧而退。月内升天津巡抚，后以标官劫皇销事发，请告归里。
戊辰年十一月壬戌日寅将巳时倪子元占父何日到京？　　　　指南
　　　　朱蛇
　　六寅卯辰巳贵　　　　   蛇阴贵玄　　　　 财 丁巳 贵
　　勾丑    午后　　　　   辰未巳申　　　　 子 甲寅 六
　　青子    未阴　　　　   未戌申壬　　　　 比 癸亥 空
　　空亥戌酉申玄 
　　    虎常
陈公献曰：行人已抵燕界，丙寅日方到，但途过马贼劫夺。盖二马见于课传，末足临寅，乃幽燕之分，二阴夹阳，中传见寅，故主寅日到。玄武驿马临干，遥克庚午命神，主大路有马贼劫夺之应。果寅日到平子门外，雪中遇雪贼，劫银四十两。
癸亥日
建炎己酉年九月癸亥日卯将辰时吴四公丙午生六十四岁占进畜。　方本占案　　口鉴
	贵后
蛇辰巳午未阴
朱卯    申玄		　　常虎空龙		鬼 壬戌	虎
六寅    酉常		　　酉戌亥子		父 辛酉	常
陈丑子亥戌虎		　　戌亥子癸		父 庚申	玄
	龙空
邵彦和曰：欲进六畜，而猪牛栏皆不得其所。戌加亥作白虎，大猪入栏反小，只如犬大，兼且多病死伤。牛临寅地，自是畏乡，岂能长久？要好移栏到长生西南之地，牛羊猪皆可养之。宅基皆不利畜，牛羊猪鸡皆无位，至于犬反要咬猪，猫亦不能捕鼠。
盖缘天目在宅，宅中有伏尸，所以不荣。五年之内，伏尸必伤人矣。吴宅自造屋十三四年来，诸畜皆养不得，故占之。当先宅前一半是田，一半是山，其山有古冢骸骨，不知姓名，吴尽撤去造屋，是以不利。后至甲寅三月，宅中屡现火光，怪异并作。吴记先生断课之语，遂迁别宅居住。大凡占宅，天目加支，多主伏尸。秋以戌为天目，戌数五，故主五年必现影响也。
寅年七月癸亥日己将巳时辰命人占谒选。　　　　直指
　　　贵后阴玄　 　
　　　巳午未申　 　　　空空勾勾　　　 鬼 ◎丑 勾　
　　蛇辰　  酉常　　　 亥亥丑丑　　　 鬼 壬戌 虎　
　　朱卯　  戌虎　　　 亥亥丑癸　　　 鬼 己未 阴　 
　　　寅丑子亥
　 　 合勾龙空
邵彦和曰：稼穑乃守土之官也。干支上神格合拱禄，三传皆官，中传白虎为催官符至，且两贵拱命，上乘喜神，行年又带天马与日禄，青龙相会，谓之蛟龙得雨，天马腾空。子月必选。禄临女分，当在北方，果验。
己酉年六月癸亥日未将巳时伊秀才戊辰生四十二岁占科试。宋本邵案　口鉴
　　六陈
朱未申酉戌龙
蛇午    亥空		　　阴常贵阴	   鬼 空丑 常
贵巳    子虎		　　卯丑巳卯	   子 乙卯 阴
后辰卯寅丑常		　　丑亥卯癸  　   财 丁巳 贵
	阴玄
邵彦和曰：课名出户，占试则吉。太阴乘卯作幕贵，加日干，又日贵在末传，先晦后明，准拟登科也。明年五甲无疑矣。
盖癸亥乃六甲极日，日去就支，主终身如斯而已。喜得旧蒙晦窒，斯道发辉而出。幕贵传出又出而向日贵，日贵在夜贵之上，故先晦后明。且行年午上乘申，为干支长生，系文星学堂，合起日贵，寅上辰为本年，昼夜贵人拱之，故必及第也。
伊乃伊知县之弟，屡试不中，今先生许其中，渠甚不信，及试果得第，次年中五甲矣。
四月癸亥申将巳时占来意。　　　　指归灵文论
　　　合勾龙空　 　
　　　申酉戌亥　 　　　　　贵玄朱后　　　　 鬼 丙辰 后
朱未　  子虎　 　　　　巳寅未辰　　　　 鬼 己未 朱　
　蛇午　  丑常　 　　　　寅亥辰癸　　　　 鬼 壬戌 龙　
 　 　巳辰卯寅
　 　 贵后阴玄
断曰：来意事起阴人粗恶，暗中设谋众人入官之状，终不成忧。盖辰为用、为日鬼，天后为阴人主阴翳事，天罡为凶恶神，故云粗恶阴人，暗中设谋相害。三传皆是日鬼，小吉未被刑并朱雀，故云众人入官之象。日为占者，甲寅旬中癸落空亡，三传皆鬼，不见占者，将与谁争？故云：终不成忧也。
顺治乙酉年四月十一癸亥日酉将午时，淮安总漕部院田公百原占该城住乡住？
   　 合勾龙空　 　
　　　申酉戌亥　 　　　　　贵玄朱后　　　　 鬼 丙辰 后
朱未　  子虎　 　　　　巳寅未辰　　　　 鬼 己未 朱　
　  蛇午　  丑常　 　　　　寅亥辰癸　　　　 鬼 壬戌 龙　
 　 　巳辰卯寅
　 　 贵后阴玄
陈公献曰：此课正宜归隐住乡安稳，住城虽有众贼飞攻，亦不足畏。因游子斩关（魁罡加日辰发用为斩关课，此正辰加日发用也；而游子必三传皆土，见天驿二马方的，盖此时仍在辰月，天马在戌也），发用阳将传入阴位，理应归隐之象。住城虽有贼攻，赖支上寅木以敌之（正所谓一人当关，万夫莫开也。），不若就西北水乡卜居安稳。及到邦关，船被兵据，入城，史阁部命守西城，城破一家投水未死。
崇正辛未年四月癸亥日酉将午时商城熊兵长垣奋渭为戊寅命人代占。　　　　指南
　　　合勾龙空　 　
　　　申酉戌亥　 　　　　　贵玄朱后　　　　 鬼 丙辰 后
朱未　  子虎　 　　　　巳寅未辰　　　　 鬼 己未 朱　
　蛇午　  丑常　 　　　　寅亥辰癸　　　　 鬼 壬戌 龙　
 　 　巳辰卯寅
　 　 贵后阴玄
陈公献曰：课象虽凶，终不为畏。曰：较张逢玄课何如？予曰：张公课好，太岁克日，君上不喜，须得木姓人求解，方可释荷也。三传纯官鬼，又关墓覆日，岂不为凶？喜两贵拱身，福德仪神临支；又丁马贵德居命，且是皇恩天诏，定转凶为吉。其后刑长垣讳觉斯李先生上疏救之，减死谪戍，后知为云间钱相公也。
崇正丁丑年八月癸亥日真定刘梦岩邦弼占任所报丑时。　　　　郭氏占案
　　　合勾龙空　 　
　　　申酉戌亥　 　　　　　贵玄朱后　　　　 鬼 丙辰 后
朱未　  子虎　 　　　　巳寅未辰　　　　 鬼 己未 朱　
　  蛇午　  丑常　 　　　　寅亥辰癸　　　　 鬼 壬戌 龙　
 　 　巳辰卯寅
　 　 贵后阴玄
郭御青曰：据此课，天上行年临酉，岂赵人选赵地乎？官星为用临丑，北人难得吴越。驿马不在传，又临燕，亦本地也。细详干支上神，拱地盘子地，为山东。卯为草，必有草头处也。查现缺，有莘县、蓬莱二缺，必为蓬莱，以子为水乡也。至十月乙亥日，果签选蓬莱，信乎？食禄有方也。
愚尝以支为任所，支上寅为山，玄武为草头又为近水之处。寅加长生为道士，彼道家有蓬莱山在海中之说似与县名符合焉。况木加长生则发生蓬勃，莱字亦有木字形也。
八月癸亥日辰将子时丑命人占赴试。　　　　直指
　　 　空虎常玄
　 　　酉戌亥子　 　　　　　勾贵空朱　　　　　 父 辛酉 空
　 　龙申 　 丑阴　　　　 　未卯酉巳　　　　　 鬼 ◎丑 阴
　 　勾未　  寅后　　　　 　卯亥巳癸　　　　　 财 丁巳 朱
　 　　午巳辰卯
　 　　合朱蛇贵
邵彦和曰：三传递生生日，帘幕贵人临干，更兼干支两贵拱定行年上神，又系天罡，必中高魁。中末虽空，却是本命，不以空论。
崇正癸酉年四月癸亥日酉将辰时宜兴周首辅延儒因陈科长弹论，命医者周诚生来占。 指南
         空虎
     龙戌亥子丑常　　　   勾后空蛇　　　　   财 戊午 蛇
     勾酉    寅玄　　　   酉辰亥午　　　　   兄 癸亥 空
     六申    卯阴　　　   辰亥午癸　　　　   官 丙辰 后
     朱未午巳辰后 
         蛇贵
陈公献曰：朝官占此，必主去位。盖因传将递克，德不胜刑（德在巳而刑在亥，亥克巳太耳。），主小人进用而君子退位。且贵禄财马俱逢空陷（贵、财、马俱在巳，临子落空；禄子旬空，临未非落空。），岂能善后乎。又夜贵临行年（行年必在戌，卯临之。），即不仕闲官也。六月后，年上日禄天马冲动身命，是其行期矣。喜四墓覆生，仍有复起之象。果六月准辞，驰驿回里。
己酉年九月癸亥日卯将酉时应秀才丙子生三十四岁占出行。　　方本占案　　口鉴
六朱
陈亥子丑寅蛇
龙戌    卯贵		　  陈阴朱常	　      财 丁巳	阴
空酉    辰后	　　	亥巳丑未	　　	兄 癸亥	陈
虎申未午巳阴	　　	巳亥未癸	　　	财 丁巳	阴
	常玄
邵彦和曰：此课出行，当主半路归家。何也？盖自支发出，少间复回，末又归支，当主一骨肉有丧，遂遣人邀归。应曰：何故？先生曰：初以巳发用，中传复回，末传又见巳，如何去得？应恐家中有事，先生曰：非也。应遂行，欲往袁州岳丈任中，次至抚州，却有一亲戚，乃伊亲姐，在信州玉山县，赴任病重，遂遣人赶应回，亲姐死，应遂不得袁州。
盖宅上见巳，初末皆巳，巳乃癸之绝神，虽为绝神，却是三层驿马，又以旬丁，所以主动。但中即传宅阴，所以半路归也。日上未鬼作太常，主亲戚眷属之服。日主外故主外服，发用太阴，主阴人丧，所乘之巳为妻，是妻之祖也。巳火亥水去了又来，互换相冲，不得不动，既动彼此俱绝，所以止也。
己酉年六月十六癸亥日未将亥时伊知县丙寅生四十四岁占前程及赴任。　宋本邵案　口鉴
　	蛇贵
朱丑寅卯辰后
六子    巳阴	　　	贵常阴空	　　	鬼 己未	常
陈亥    午玄	　　	卯未巳酉	　　	子 乙卯	贵
龙戌酉申未常	　　　  未亥酉癸	　　	兄 癸亥	陈
	空虎
邵彦和曰：公既贪女色，又贪男色，若能调摄，可以赴任。若不节欲，必入泉乡。近日饮酒不得，渐欲呕吐，伊曰：果然。先生曰：此乃醉饱之后，郁气积聚，五脏走作，故呕逆也。子息加太阳，公子清贵过于公。伊曰：得子强我尤妙，但我寿若何？先生曰：寿尽于今年八月，因公避妻并母，在灶后与婢行淫，灶君申奏于天，遂折公寿矣。伊大惊泣曰：为之奈何？何以忏悔否？先生曰：须是露天谢罪，如此七夜方可少延也。伊遂每夜拜天谢过，不入寝室，八月初一梦神告知曰：汝知过修德，增寿一纪。伊后竟不仕，至庚申年八月十六日而殁。有三子，长早丧，次子戊辰科及第，少子甲戌科及第。
盖癸上见酉作天空，干支皆败于酉，阴阳俱败，故主女色男色。酉为色故也。癸见酉为酒，天空主吐逆，故渐不纳酒。此课六阴俱备，且癸亥为六甲极日，癸亥俱败于酉，死于卯，那更水日又得木局。阴中逢脱，自然暗消。内既空虚，外徒形体。巳为丁神而临行年，又作太阴，巳为灶，太阴为阴私，酉为婢，是于灶间行淫，以致酉来败损。况又是破碎，破碎者，色与酒病俱发也。水日木局，故主子位，太阳发传，又子爻加太阳之上，故显。
巳为日德，故改过修德尚可延年也。
戊申年六月初十癸亥日未将本百徐八公甲寅生五十五岁占家宅。　方本占案　口鉴
　　蛇贵
朱卯辰巳午后
六寅    未阴		　　阴常常空  　　　  鬼 己未 阴
陈丑    申玄		　　未酉酉亥	　    财 丁巳 贵
龙子亥戌酉常		　　酉亥亥癸  　　　  子 乙卯 雀
空虎
邵彦和曰：癸亥是六甲极日，阴长阳消，而此课又为六阴相继，宅势到此极矣。然物极必变，今宅中现在六分共居，而甲寅人多是从门侧出入。本命寅，天上寅，却作合，为私门。又在卯侧，故主从门侧出入。来年有阴人死，各自东西南北去，必升进，颇胜于前。时有阴贵人，乃守缺贵人，后时必做成家计也。其子又好，必晚年亨福，寿又高，得贵家阴人力，做成家业也。徐八公弟兄六分共居，果是窄狭，常从便路出入到店，多是后边过。次年太孺人故，八公即出外去住。
盖癸亥是极日，亥来加癸，又极。却自北复转至西，自西投东南，见卯，自半夜亥至黄昏酉，自酉至未，自未至巳接卯，谓之迎阳课。中末传见贵人，用并太阴，故徐公续娶，得某先待制之妾，带二千贯财物嫁来。盖癸以巳为妻财，而太阴作贵人之侧室，故有庞人嫁他。其子又乘夜贵临日贵人财上（卯子息爻，乘夜贵加巳妻财之上，则上子为待制妾所生可知）。徐公委其管干，自此发迹，终身享福，八十四寿终。言六分者，酉为破碎入宅，而败癸水，酉乃六数也。
建炎己酉年九月癸亥日卯将亥时徐承务丁未生六十三岁占生地。　　一针见血
　 　　空虎常玄
　 　　酉戌亥子　 　　　　　勾贵空朱　　　　 父 辛酉 空
　　 龙申　  丑阴 　　　　　未卯酉巳　　　　 鬼 ◎丑 阴
　　 勾未    寅后　 　　　　卯亥巳癸　　　　 财 丁巳 朱
　 　　午巳辰卯
　 　　合朱蛇贵
邵彦和曰：前后左右皆有空坟，穴主山山侧又是一阴人坟，若不去此坟，如何葬得？徐曰：此地若何？先生曰：甚好。以干支上皆贵人也。且金局又生日干。有何不利？但丑为墓田空亡，则是虚墓。兼有天空，亦是虚坟。必须去此，然后可以论生而葬，日后必出贵人。最好是水路合星辰，文笔双峰，出人清秀也。徐问汪家买山，汪兄弟三分，只卖出二分，其长兄一分，故将空棺葬于内。其先前亦有三四个虚塚，皆葬不着。徐乃倍价向汪家长兄买之。
庚戌年七月葬妻，壬子年徐宅三房媳妇两房得二男。至五六岁聪明，日读百余字，二岁五经读尽，十六岁入试场，十九岁发科举，二十二岁兄又发举，二十六岁及第，想此地应矣。
盖巳加癸作朱雀，巳主双，故有文笔双峰高起，支上又见贵人，癸见卯不可谓之脱气，乃子孙秀贵也。申酉为今日水母，故水来去皆合星辰，巳为双，故出双贵也。
