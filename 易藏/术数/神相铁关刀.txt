神相铁关刀

铁关刀原序 
相，秘术也；能指迷而越险，能解祸而为祥；其道非轻，其技非小；人定胜天，莫此为最。 
于德江右大安山，华阳寺中，得异人示余此书，曰；“子有慧夙，具灵根，得此书可以邀游山水，相天下士也；独不宜刊刻传人，此书名曰泄天机，传人轻泄遭天谴也；子直秘之，万金莫授焉。” 
余得是书，潜窥半载，夜生觉眼光如炬，余异之；是以广游四海，以铁关刀为名。适寄淮数截，偶遭寇乱、贼欲捕余为国师，余惧奔窜南京，改名金较剪；藉此相术邀游山水，博访神仙，率不可得。 
后侨寄太湖，有卖相者，书牌曰：我宗白云先生，相法瞬息不见，只遗一牌在焉。余拾得此牌，乃悟此相法是希夷先生秘本也；余逐归而藏之寺中，誓不敢泄，晤徒莫为轻玩也。 
破纳云谷山人 谨识绘图神相铁关刀附图 

神相铁关刀卷一

须眉发毛各有所属 
发属心，心火上炎，故生发于头上也。眉属肝，肝木性横，故生眉也。 
毛属脾，脾土旺四时，故生毛偏四支也。鼻毛属肺，肺金主敛，故鼻毛独生于鼻孔内也。 
须属肾，肾水润下，故生须而下垂；上在口，下在阴腋也。 
妇人有内肾。故阴户两腋皆有毛；无外肾，故口无须也。 

涎、精、汗、泪、溺各有所属 
贪心一动则生涎，涎由肺生，心火上蒸于肺，故化而为涎也。 
淫心一动则生精，精由肾生，相火一铄于肾，故溢而为精也。 
愧心一动则生汗，汗由心生，心火郁蒸于脾，故发而为汗也。 
悲心一动则生泪，泪涕由肺生，肝木不平，故泄而为泪涕也。 
怯心一动则生溺，溺由脾生，脾土不能摄肾，故奔而为溺也。 

辨相面刻误秘旨 
何为山林，在头角之耸突处，从耳上高二寸许；骨高处号山，发密号林，管乎风；本男左女右，祖业主之，有气是为得风水也。 
丘陵、坟墓在山林下一寸许；邱陵冢墓取象坟穴，如建墓于山林之内，故不能高于山林位也；有气亦为风水所钟。 
边城者，边地之城也；在额阁发际之旁，于面称边地，于头号边城。 
精舍、光殿藏眼之眶是也；取其藏神谓之精舍，取其旺杀谓之光殿；眼深则左右如精舍，其藏神也；眼浅则左右如光殿，其杀旺也。 
彩霞、繁霞所以掩日月。日月最宜光明，惟霞亦助其耀眼；目最宜光明，惟眉亦助其秀，忌粗忌浊，不可如云之掩日月也。故疏者宜有彩，左右均号彩霞、繁霞者亦不宜浓，务宜得霞之冶艳；左右亦号繁霞，非左彩霞而右繁霞也。 
凌云、紫气在眉端之耸突处，如气欲凌云，势如紫气星也。 
辅角在日月角旁，其形如角，辅乎日月，故号辅角。彼团一。所司代处。 
司空在额端，宜无纹，所司守之处宜空，无纹煞破，无根无缠。 
中正在额之最中最正之位； 
印堂，印堂在两眉中，宜如印之方，不偏不倚，堂者宜取其广阔平正也。 
天中在发际顶中处，故号天中。 
天庭在额上毛发处，谓之天庭。 

神相铁关刀（卷二） 


相脸厄型冲秘诀 
何知此人水中丧？地阁有廛须眉重，水法不清神昏暗，眉无黑子少年痛。 
何知此人火中丧？眉黄差促发红黄，眼有红筋颧赤露，纵然不死火倾财。 
何知此人兵中亡？山根有破眼睛黄，兼更命陷罗计竖，颧破神昏发又刚。 
何知火上大破家？金人带火面红短，鼻梁有暗或黑子，破锣声尖须加麻。 
何知此人必受刑？红筋缠睛山根青，颧尖眉竖性狼恶，缠筋顶了断三停。 
何知此人入牢狱？眉低睛暗色昏浊，山根有断暗色浸，定为人命遭身戮。 
何知此人招盗贼？发眉无光眼无杀，金甲两柜有纹冲，暗黑铺颧屡见吓。 
何知此人多火灾？面额昏亦如尘埃，准头红气直侵寿，回碌于斯定必来。 
何知此人必溺水？唇白数茎青入口，面中通暗光殿青，河伯催促难回骨。 
何知此人溺水死？黑气人口有廖子，波池纹现坎宫乌，唇寨掌上坎宫似。 
注：（软宫即掌上之八卦坎位是，乌主水溺死。） 
何知此人招盗来？暗露神衰光殿暗，印堂间或现赤红，定然官讼亦不禁。 
何知此人家早倾？额上多纹耳反生，纵有辅弼难培保，天仓冲破少年青。 
何知此人必破家？体细身轻行不正，片瓦不留定必然，天仓缺隐焉能刺。 
何知此人中年败？两额带破唇露龈，眼深鼻削为门空，定是退财犹不仅。 
何知早年子不受？额上纹通奸门陷，龙宫冲破地反天，人中平臃同为鉴。 
何知妻宫无子嗣？奸门露骨额多冲，若是颧高宜妾助，龙宫冲破亦相同。 
何知妻妾死非命？奸门低陷又交加，若是青筋多痛痒，生离死别定无差。 
何知此人服毒死？白气入口唇黑是，悬梁眼眉有交纹，鬼昧必然怪部暗。 
何知此人多官非？眼内红筋赤砂起，眉粗又压三阳昧，牢狱身当家道止。 
何知官运多降滴？睛露步破而神衰，倘若神露更难复，定然倒跌也徐徐。 
何知此人少年死？额上多筋神不清，面色光浮天罗犯，无儿命短两相并。 
何知小儿灾难多？山根青黑命门乌，额角准头青乌现，青黄人口死难逃。 
何知小儿养不成？耳无气到较廓反，头上多筋阴胜阳，阳胜亦然难定难。 
何知小儿必难养？头大颈小囱门陷，脱凸枕骨山根无，声断短促灾妖鉴。 
何知少年克父母？发低耳反筋在额，唇及鼻眷霜相同，发尖冲印天庭黑。 
何知中年大破劫？眼突水光财命逼，纵然逃得有几人，幸而肉色不淡白。 
何知此人相刑克？形似猪肝色不华，身粗面绝孤贫苦，眼下无肉子妻妨。 
何知老来反困滞？须连鬓发不分清，上须不唇同困蔽，鼻小孤寒死不宁。 
何知至死无儿孙？三阳黑枯骨又粗。目撮如囊人中肿，必然克尽乃身逃。 
何知妇人临盆死？颧红似火神如醉，所黑发枯死必然，掌上乌鸦宿不取。 
何知妇人为难亡？眼小眼圆神露急，唇搴眼自网罗铺，震中暗黑掌中执。 
何如妇孕死在腹？唇黑睛定面篮酷，眉锁山根命门乌，叹声不绝入地狱。 
何知妇人多克夫？超唇颧露骨又粗，额突睛深鼻又折，唇厚采偏发健毛。 
何知妇人无子嗣？龙宫冲破三阳陷，人中平臃唇白色，腰折头倾声破鉴。 
何知妇人中丧偶？瘦身高长风摆柳，两额微超额窄兼，纵是乐前必嗟后。 
何知妇人反劫财？两眼低垂散尾多，两额不起悬壁反，人中无须奔怨何。 
何知祸从天上来？印堂冲破纹多多，不但已忧犹未了，更有人忧照而过。 
何知此人蛇虎伤？山林内里黑暗深，泪堂纹破阴骘地，改过心肠免祸侵。 
何知死后无吉地？法令直冷丑位是，地阁不朝颐又尖，边地不分无所冀。 
何知此人妻夺权？双眉压目颐侵颧，妾繁妻位左奸黑，在边眉竖认其端。 
何知此人多招凶？此因眉竖眼睛红，倘或颧暗神昏浊，定然横祸直头冲。 
何知此人父母病？日月角上必黑暗，倘然有服观印堂，白色凝凝达满面。 
何知此人克儿孙？龙宫黑暗如煤烟，臣蚕黑透到奸门，儿女当知有命运。 
何知此人克兄弟？两眉高坚眉毛箭，纵然不克亦参商，连眉更有难自免。 
何知此人必妓作？身粗面细多轻挑，摆柳身材微湿光，笑口频频似卖俏。 
何知虚花兼无寿？皆因腰眷陷如槽，鼻断神寒身又黎，有如生相定难逃。 
何知两载便亡身？天柱倒时黑又光，行如两步来侵我，唇如隔水侵生羌。 
何知此人定分妻？奸门有纹如叉样，或有纹似十字形，此是生离妻妾相。 
何知此人死非命？唇搴眼白心窝毛，眼下网罗掌中骨，井有绳纹自缢徒。 
何知此人遭雷击？掌上雷宫便端的，震位乌鹊及青筋，古颧云暗定为则。 
干祈勿亵。 

相气秘诀 
气与色不同，色属虚，气属实；气从骨来，色从肉现；有色无气不发，有气无色终荣。天地人三才，自额至眉为天，自眉至准自为人，自人中至地阁为地；此气之所以为天、地、人三才者也。得天之气旺，则风水必发，祖德必厚，夙根必深；气从山林、冢墓、邱陵、边城诸位认取。山林管旧风水，邱陵冢墓管新风水，边城辅迅管祖德；天中、王庭、枕骨管夙根；此上停所管三事也。 
新旧风水以山三代上下语之：得人之气旺，则家运必昌，心田必吉，事业必隆；从龙宫。两颧、两眼。准头诸位细辨。龙宫管运，心田、子嗣、财帛；两颧管权位、事业；准头管心田，龙宫则阴骘堂，即精舍光殿位。眼为光明学堂，家运当发；心田好，阴骘催，必然此位骨肉平圆，神气清爽，无此渣滓；暗滞色在两颧位，两鬓属不爽也。 
得地之气旺，则后嗣必隆，死获吉地，寿登仙岛。从地阁、地库、水星、须髯、诸位参详；有地厚者，子得力；边地阔者，死得吉地；须清而结，眼有碧光为仙佛；否则难以断福泽。气从骨上起，如游龙，如飞鸿；近看无，远看有，不可捉摸；似动似伏，此乃旺气之正宗也；气皆非多混在色而字，内看皆实，不肯泄气之指归也；故人无气有色，永发不休，气聚上停，少运必发；少运自眉而上是也，十五到三十四是。气聚中停，中运必昌；中运自眼至准，三十五至五十是也，气聚下停，晚境乃达，自五十至七十五皆是也，时人能认得气宇看出，则对面知人之荣通，早断人之祸福也，岂不秘哉。 

辨五官之气 
耳有气，轮廓成星辰耸，耳白有珠，穷宽耳厚、耳硬；反此无气。 
头有气，顶丰圆骨不孤露，有辅粥，有枕骨，颧高无纹无筋端正；无气反此。 
面有气，颧起肉丰鼻端隆，光润鲜明，无纹、无筋、无黑子；骨肉停匀，无暗滞色，无气反此。有气神光如电，黑白明亮能久视又不浮不陷，睛大而黑如漆。 
眼眶尖长而秀，有神而不凶，藏神而不昧，气无反此。额有气无纹、无陷如覆肝，如壁立，有辅弼；气无反此。鼻有气，上贯天庭，山根丰满，年寿有肉，光泽无疵，准头丰满。谏台廷尉有势有肉，夹准有力不露，鼻眷不曲不偏，并为有栏不仰孔；不大硬，不大软，山根不纤小低塌，无纹、无缠、丰隆端大，长耸有势，无气反此。口有气，不露齿，不落当门齿；口角仰，唇如珠，而厚多纹；不少不薄，不反、不撮、不黑，无气反此。 
颧有气，骨肉调匀，高圆起于正面，夹拱鼻中，无暗昧色，龙宫丰满；无气反此。 
地阁有气，则地阁朝元，骨肉调匀，地库丰满，波池鹅鸭不陷，须不困口，须不锁喉；无气反此。 
身有气，头正身端，膊平背厚，腰圆胸阔，脐深脐仰，腹垂有托，手不摇，虽不跛，头圆而正，乳红、堂白多珠点，不露筋骨，不偏倚，春平不生槽，有肾，行动不浮，声洪有力；反此一件，则一件无气。 

相神秘诀 
人以神为主，有神则发，无神则衰；神足则富贵福寿，神衰则夭折贫寒。神从何处得，不徒眼中认，取合一身动作，周旋饮食起居，进退、言语、视听、声息中求之也。譬如坐则腰折是无神，坐如山峙是有神，立则足破是无神，立如石蹲是有神；语则继续悲咽是无神，语如洪钟宫商各叶是有神；默则眉锁容愁是无神，听则如聋令蠢是无神，视则昏昧不明，动则头倾身软，言不响亮；威不发扬，食则过缓过速，饮则如流如难，不睡而鼻有声息，不语而日常呼吸，足摇手摆，睡仰行俯，此皆神不足之谓也。 
至于眼中之神，易以揣测，有力于视者，谓之神旺；无力于视者，谓之衰；视如人畏者，谓之神足，视令人慢者，谓之神歉；此更易于认也。 
眼若无神，如醉如痴，如昏如迷，昧此必夭折贫寒者矣。 

相头秘诀 
头有三要：一要在山林位起，起则有风水所催；二要在边城位起，起则有积德所催；三要在壶中骨起，起则有夙根；而生尖，此非夭则贱。 
头为诸阳之首，其位尊而配天；宜圆宜丰，宜健宜正；如其丰圆健正，未有不富贵福寿者。何为圆，如珠之圆则谓圆；何为丰，骨肉定匀则谓丰；何为健正，不倾不敬请之健正：头能得此，断未有夭折贫寒者矣。盖贫者头无天仓、天城；贱者头无左辅、右弼；夭者头无主骨、星辰。头骨暴露，刑克早而操劳先；头骨缺陷，疾病防而夭折；惧山林不起，祖业纵有必倾；天庭不扬，功名纵有亦滞；三尖六削，是为破耗身家；肉紧皮崩，定必运迍；命短贫贱之相，那儿圆满；头颅孤寡之形，莫非离奇骨格；况及尖头财主，世所罕闻；凹脑寿翁，人所未见也。 
至头为风水所钟，得风水则头角峥嵘，阴阳得配；失风水则头颅尖削，阴阳反和，头大面小，是则始逸终劳，头小面大，是为终亨始困；边城起为祖德所司；山林起为风水所发；邱陵、冢墓、分左男右女之司；日月、辅角分左严右慈之别；发宜疏而蔽额，乃盖夫亲，且直高而不直下垂，早邀禄秩；偏头多从庶出，丰顶宜主嫡生；南人更宜头额，看北人当向地客，其大略推断无差。 

相发秘诀 
发粗主刑，发厚主愚，发秃主愚懒，发黄主贫，发健主刑，发白于少年主短命，发脚生钻主刑克，发脚偏主刑克，发理不顺，主凶暴赛滞。 
发者，血之余也；而人生之富贵、吉凶、祸福、贫贱均可知矣。发宜软，宜幼，宜疏，宜香，得此则为富贵福寿；忌硬，忌粗，忌长，长过身也，忌秽；得此则为贫寒夭折。 
妇人发长过身，贫贱而不善终；男人发长过身，贫贱而不安逸；发粗而硬，男女多刑克之相；发软如丝，夫妻恩爱；发黄多贫贱，女亦贪淫；发焦者，多贫寒，老犹困屯；孩提发密，性多顽，男女发低，运多蹇；发脚岩巉，早年服色；发脚生钻，少过悲伤，刑父母也；发拳难理，愚鲁之夫；发秃而浓，蹇运之人；发多血旺，性贫淫；眉浓亦似发，卷发乱，运必赛，发密亦然；鲁莽性暴，皆须飞逢；刑克命刚，无非鬓发干燥；发幼而疏，求谋必利；轨浓且密，讼狱宜防，官非缠绕；发中赤理，不主兵戈，定遭喉疹；赤理主兵戈死，倘相不犯凶者，主喉疹斑症而亡；发上通，早不防，命短则虑财空；发落太早，一妨寿短，二主退财运蹇也；发须密而粗硬异常，兼以眉浓， 
不忠孝；发鬓退而参差浓厚，兼以眼恶，少仁慈；发际高弓，运不蹇滞；发际低弓，运多困屯；少年发白，刑克多防老年；发乌古稀可卜；额窄发厚，服色身灾；头水发长，刑冲夭折；发卷刑伤多见，发乱散走他乡；此相发之大概，而吉凶自可见也。 

相面秘诀 
自发际至眉为上停，自眉至准为中停，自人中至地阁为下停，此面之三停也；自头至脐为上停，自脐至膝为中停，自膝至足为下停，此身之三停。 
面统耳、日、口、鼻、眉为五官，又统额、颧、鼻、额为五岳；五官固宜相配，五岳犹贵丰隆。头尖面小为一杀，颧高鼻小为二杀，面大眼小为三杀，面大口小为四杀，面无城廓为五杀，面光如油为六杀，而如傅粉为七杀，面如铁铸为八杀刑冲破害所宣，防天灾横祸所不免也。 
至如上失刑克面，中尖仓库空，中狭无颧栖，中横火性；因四字多福，日人多贵，颅面人多劳，兔面人多孤；上停丰满福禄天来；中停隆盛富贵自享；地阁朝元晚福大；金木垂珠晚福丰；他如如腮骨不起，贫乏之流；腮骨大起，豪吞之辈；耳如张扇，耗家初年；耳若贴肉，守成立志；面粗身细，安乐一身，面细身粗，贫寒到老。 
耳目口鼻为四渎，露则乏财；颧额鼻颏为五峰，便亦无济；六府满则富足一生；四渎露则贫寒一世；眉浓，阴际毛必盛；须连胸腹毛必多；面无肉而人情薄；面中凹而机计深，面仰而人不义；面色暗而人多险；眉颈频皱，多优多虑之人；印堂逢冲，多谋少遂之辈；眼露而鼻起节，中年夭寿；额尖而鼻生，中年非分必有；破颧而龙宫又暗，子嗣多虚；破额而奸门黑暗，妻室早伤；迟之格；眼睛深而仓库空虚；子迟之格，天仓陷而而龙宫破；名迟之格，耳低暗而学堂乌；少年得志，天仓深而福堂高；老大封君，地阁朝而须唇润；日月角起而知其父有功名，骨重肉轻，应知本身有刑克；驿马地陷，出门丧为；月勃位暗，居家多忧；罗计八字，招儿人而耗财；骨肉横生，侮君子而凶暴；深睛凹额人多毒，厚唇颧短性必愚；眼竖颧高，假仁义沽名望；眼大印陷，胆小心小；见工夫豪侠之人骨法峻；鄙吝之人鼻窍微；奸诈之人眼放荡；涵养之人耳孔宽；两眉高居额中，胸怀轩爽；两眉低斜过日，好色贪淫；鼎甲之相，眉居额中；翰宛之形品格潇洒；进士神刚而性介；举人神藏而气清；面目轩爽谁敢侮谩；形容愁惨定是猥衷；眉棱骨起性多傲；面如满月性常和；好食者唇红口大，好色者眼醉眉浓；法清高形容潇洒者道士可风；骨法孤寒，肉轻皮薄，僧尼可辱；眼恶之人宜速避，准尖之人亦可防；颧暴之人多架祸，露齿之人多泄机；面白之人多无胆，面红之人多招灾；面黑之人多隐辞；面篮之人多好恶；面青之人多忧思；面黄之人多慎重，面紫之人多安逸。南方之入额为主．北方之人颏为主；东西之人看颧鼻，中省之人独鼻尊；法令不可不明，不明为官必累；法令不可太深，太深杀酷必多；命门居两耳之旁，满则寿，陷则夭；鬓过命心慈好德，此以福相。 

相齿秘诀 
齿者骨之余也，可以卜富贵，可以定寿考。宜多、宜长、宜正，福寿富贵可期；忌缺、忌少、忌尖、忌疏、贫贱夭折可虑；内管丹田之气，缺则破财而禄稀；外职壬癸之司，备则禄荣而寿永；短黑斜飞者，刑伤子嗣；白长正大者，福禄自身；疏少偏斜者，言多不信；端齐缝密，言必真诚；露齿言语不密；长唇多主慎言；结喉露齿，必死在他乡；缺齿口垂，终防冻馁；少年齿落多不寿，四十前落牙是也；中年落齿多劫刑；中年复齿主添寿，晚年复齿更延年；齿白唇红润大，朝元必禄厚；齿枯辱淡斜歪，紧皱必孤寒；黑坚忠贞，黑枯者贫贱；长大坚实，女贞节而男亦忠良；淡疏小尖，女贪淫而男猎色；庸夫俗子、或黄、或暗、或枯疏；辅宰公卿必密、必长、必坚、必厚重；生一二少主刑伤，迭生牙内外者是；露出当门，中年必劫；齿多者，固为富贵寿考，仍须辨色审；齿少者固夭折贫寒，尤贵揣神而定相也。 

相耳秘诀 
一岁至十四岁行耳运。 
耳高眉齐，主少运发为；耳低照颧，主中运发为；耳珠朝口，主晚运发为，行额运耳辅。 
左耳为金，右耳为木；有轮廓宜分明，则为佳；有星直高耸，则为佳；高耸过眉之谓。耳反无轮，少遭刑克；耳低失气，少防疾病；耳高照颧，少运亨通；耳骨坚硬，耳险无妨；耳白则名扬，耳暗则运蹇；耳门阔，量大聪明；耳门小，量小识狭；耳头坠，便是金木无神；耳低大运必迟。少年科甲，多半耳夹天庭；中运丰隆，多半耳照颧鼻；两耳黑灰，应卜寿元不久；两耳丹赤，应知回禄终防；耳尖似火，红又属火，无珠属火，如复发而红，须密准红、颧红，定主火丧；犹必参各宫部，以定终身，不可拘泥；两耳星辰，以为评断也。至于人瘦耳多不贴肉者，无大碍；人肥耳反不贴肉者，有大碍焉。 
左耳缺，先死父；右耳缺，先死母；耳门有痣病；耳白茎，耳白薄寿夭，耳坚寿永。妇人左耳厚先生男，右耳厚先生女，一大一小曾食二母之乳。 

相额秘诀 
十五六至三十岁行额运。 
以枕骨主骨为应，以耳辅；宜山林、冢墓、日月角位起，中正无纹冲，无黑子耳行。额为火星，宜日月角明朗，天庭位光耸；降如覆肝，发不低压；印堂贯而直起，贯顶边城；满而伏神插中，两耳高悬照额，富贵早运可期；辅弼夹拱天中，名青少年得运。黄明在额，气临印而功名显。 
忌低、忌陷、忌冲破，运防二十五之前；位管三十四之内；日旦角暗，父母堪虞；发脚岩岩，刑伤迭虑；发尖冲印，不防改去免刑；发钻额中，不妨出断免损害。额过突而阳胜阴，刑亲难免；额而左与右，过偏蔗出相宜；额上忽暗，亲病牵连；额上忽乌，天灾迭至；印堂白气，服色三年；中正青筋，病冲数载；中正纹人天仓，早子妻生不利；中正冲过眉尾，父业纵有都空；筋冲、印陷、纹多、骨粗、两眉竖起连逼印堂，眉骨强横晨，悬针正破，此等之相，不过刑克父母，犹防本命鳏寡也。 

相眉秘诀 
三十一岁至三十四岁行眉运，三十五至四十行眼运。 
如眉不好眼虽好，而仍十足，不若粗浓低压者，宜改之，务宜于眼长短大小均配乃合，否则必困。 
左眉为罗喉，右眉为计都；未是凶星，最防带杀；印堂为命宫，正直光明圆阔，如两眉连锁命宫者，命必夭而刑克多；两眉退避命宫者，运必早而富贵遂；眉毛粗硬兼骨起弓，定招灾；眉毛硬则性狠，眉骨起则性傲；冀之粗浊，主兄弟参商刑克，敢作敢为，定招殃祸；眉毛浓粗，若逼贴弓当出嗣；眉浓眼阔，号日重罗迭计，不利父母，宜当出嗣，否则父母防冲而兄亦防克；湾长艳带疏，见低弓当贵；性柔散浊，缤纷短缩，形弓则耗；心乱眉砂带箭，若不拔弓定遭冲；带箭即竖者，主刑克之毛，老尾带箭，交此运宫灾祸遇，刑克破财，宫非口舌；眉粗浓而不见底，应知血旺贪淫；眉婆婆而又下垂，应交妻妾狐媚，此皆色欲之格。 
眼中无杀又生惧内；眉短不盖目，富贵难言；眉竖若及反弓，刑凶迭至；眉为开锁，短促露天仓，主破财；眉反弓带杀，官非口舌俱防；两眉下垂，女多生而男少育，兼主性懦人愚，且招小人破财；眉浓发厚，身己贱而行亦淤，又主人憎鬼厌；眉中有黑子，主防水火之灾；眉浓而黑，带黑子在眉主水灾；眉黄面红，带黑子主火灾；眉寒薄带黑子，有疾病缠；眉毛有交纹，应防妻妾之祸；奸门位有交纹，主妻妾有非命于缢死；毛薄黄准头红，定见火厄之惨；眉毛粗压，眼睛昏，定遭牢狱之患；眉黄乱而妻淫，眉短散而财困；眉黄眼暗，非死于狱如何；眼暗如漆，无杀、无刑、无耀；眉稀眼浮，散家财难了；眉竖起而太阳陷，定见行劫身灾；眉竖起而缠红筋，应知官设刑辱；红筋冲眼主官非；眉纤细而形如柳，风流阵上多情，好花柳渔色之徒；眉弯秀而样似蛾，闺阁床前好欲；眉手纤细，多使两之才；眉毛飞扬，皆好高之辈；相眉大概不外如斯，更参五官便无妄断。眉长于目，兄弟五六；眉如扫帚，兄弟八九；与目同等，兄弟一两；短不及目，兄弟不足，纵有一双，也非同腹；眉有犯重罗迭计，带箭毛者，主刑克；虽多兄弟，独底独一；左眉高右眉低，父先归而母在；眉重当家早，须黄发达迟。 
凡男子女人，于眉毛反生，及有钻毛者，主宫父母定有不妥之处；或兵或戮，或离娘者，不等也，所谓内衅与。 

相眼秘诀 
三十五至四十行眼运。 
以眉为佐，天仓山根为辅；眼若深陷，主克劫身灾；若露筋露神，主劫害夭折；若眉压山根陷，主牢狱，红筋缠主官非也。 
左眼为阳，右眼为阴，如天之有日月。日月最直光明，眼睛则贵清朗；眼肉黑白分明，定是贤良之辈；眼红筋缠绕，定是刚愎之流；眼长秀而有神，富贵福寿；眼圆大而晴突，勇悍难驯；眼黑大而光明，多才多艺；眼眶小而杀无，志卑识卑；眼光浮露定贪淫；眼神不强少决断；眼湿之流多好色；眼深之人欠财；眼盖深陷而且乌，难言子嗣；眼肉黑子而斜视，便是奸淫；转眼突露无情，人多凶悍；眼开四白俱露，良心何存；眼常泪温，男防妻子女防夫；眼肉通黄，病主生痰痰生湿；一大一小，主为俱内之男；半开半合，定是愚蠢之性；光浮暴露，睛如鸽眼，便防偷；蒙昧无神，视似虎耽曾是贼；慈多行，眼有神而光隐；凶恶多习，眼有筋而睛黄；眼多鱼尾，防子刑妻；眼样胞浮，破财夭命；眼突睛黄白又暗，颠狂之死无疑；睛昏睛黄眉又乱，兵戈之伤可虞；眼小面大是为有杀难削，面小眼大亦主有财多劫；偷眼视人，奸狡犹防贼害本身；邪眼视人，淫乱又主贪婪无厌。 
眼忌眉低，恐防三泰阳运蹇；服忌骨压，犹防日月不明；刑冲者，眉竖而太阳位凹；破耗者，眉短而眼眶内深；臣蚕色暗，必须寡乃多男；鱼尾痴纹，独忌妻孥逢恶死；更及奸门低陷，夫妇定必无缘；泪堂拗深，儿女定然难育也。 

相鼻秘诀 
四十一至五十岁行鼻运。 
用两颧为夹辅，两耳为外缠，用枕骨为后乐，用唇、地阁为朝用；井为为仓库，少一不是大运。然有颧而鼻不好仍行得，其贵人辅也；独鼻无颧，不可言行，其无捕也；鼻好而准垂下，是为泄气，宜长须以聚其气，否亦不发；鼻孔过大无拦，即发即败也。 
鼻为土星，居中而属戊已，在面而居中停，理可决人之富贵福寿也。故鼻为土星，必须有辅，无辅不荣；必须有气，无气亦败；有气贯顶，则鼻梁丰而印堂满，是有单犀伏；无气贯顶，则鼻梁塌而印堂陷，是为气退凶临；气即紫气，凶即月孛。 
断山根而后有横纹，应主脚疾；黑年寿或青暗，俱防血灾；年上有节，少主刑亲；年上有筋，应遭横祸；丰而有肉，得颧而富贵可期，年寿位是；耸而孤高，无颧而寒贫愈逼，低塌而无梁柱，仓库空虚；纤小而无情神，身居寒贱；黑子压于年寿，人财两劫宜防；青气生在中央，疾厄须防渐至；山根青暗为催尸杀动；准头青黑为占疾垂危；鼻上斑临病点，血痔一生；元寿羊刃纹拖，刀枪屡遇；若有横纹，夫妻隔角；若纵理纹，义子螟岭；生八字定克妻，山根位是；直射印堂亡祖业；兰廷筋生红白，酒色多贪；年寿带筋而红丝，水火为患；光润无暇运将通，暗色不开财必累；如悬胆，加截筒，兼得两颧照应，非富贵而何；似鹰嘴，心剑锋，兼之两颧失气，非孤寒奚有；颧插天仓，准如悬胆，应得大富姣妻；颧骨胸横，准无梁柱，应招六亲冰炭；鼻垂肉而贪淫，鼻嘴而心毒；鼻孔露而耗财，鼻孔小而吝啬；鼻头破而刑妻损子，鼻头红而耗散家财；兰台廷尉最怕薄削无栏，金甲仓箱又怕冲流塌陷；准有肉而心慈；准得颧而势足；又为肺窍，红主肺热之虞；又为土星，亦主火灾之患；最忌空虚浅弱，分明好用又无财；最爱圆满光凝，纵处困穷仍得福；梁柱端正，不忧贫贱而为奸；梁柱弯斜，纵富贵亦多；为皇者，鼻综耸天庭必长、必厚，为相者，鼻耸中正必厚、亦丰；三品官员断无鼻上失气；五品以下间有上塌而下圆；必宜慎审其气之由方，不至之矛盾也。 
鼻头有德主痔病、年寿有病缺者偏僻病，准头多黑子主迍邅，山根年寿有横纹及生书，主夫妻隔角；有纵理纹者，主养他人子；有纹如线过两边或二三条，妻主为死；直纹穿印堂及羊刃眼，主自缢；兰廷红白筋，主贪酒色；准及年寿有红线丝筋，主溺死；年寿上有羊刃纹多在上者，主刀枪险，一纹一次；山根有八字纹主克妻；直射印堂主祖业消亡及火灾；黑子斑在年寿上者，带宿疾；山根青黑色为催尸杀动，主旬内死；忽然生斑麻子点，主痔病。 

相口秘诀 
五十至六十三直参此位。 
口宜大，宜红，宜朝，宜有棱；宜唇厚，宜纹多，宜须疏，宜须不困；口宜不落不当门牙，宜地阁朝，宜须软有索，方能行得，缺此不利，是水星不成也。 
口为水星，位居北坎，主衣禄，主官阶；上应乎额，中应乎鼻。直朝上为有气，忌覆下谓反元，元者额鼻是也。小则为弱，晚运必贫，反则为逆，晚运必败；合小开大，得乎水之正星；上朝有棱，得乎水之正局；人中深而水星不反，纹理多而色调朱红；此乃水之旺格。而富贵福寿，预可期也。 
口小而撮，刑克贫寒之忧；口大而丹，富贵福寿之局；朝元则为水火相得，子孙盛丽福泽昌；反下则为水土相克；家道衰而时运败；弦棱润泽，应知福寿多增；狭小歪斜，又虑贫寒立至；纹多而子孙昌盛，过润而夸张自图；唇外纹如皱理，财少而系多刑，索袋口是也。唇薄色似黑灰，寿希而福禄亦寡，吹火形防孤独；总理纹防饥饿，尖嘴者，偷食之人；有病多食之辈；口大主肉食不厌；口反过，主食生灾；口似含丹，那有饿寒之士；口疏唇反，必是讪谤之人。女子有夫有缘，定是口似赤丹；男子与妻合意，必须齿白唇红；口如缩囊，虽有儿而难受，到老防刑克；口如露齿，已有事而难遮；口大面小，好为歌吹之流；口大面方，定作朝丁之上；口大唇粗；面方主禄；此乃相口之大略，直参部位以推评也。 

相项秘诀 
五十一晚年，俱一须以定吉凶；又能催五十前之丁、贯、财；地阁不朝，上唇薄短，宜早长；井为太薄，露宜早长；人中短促浅平，宜早长；当门牙缺齿露，宜早长也。 
须为晚境，可定荣枯，可分贵贱，可办刑冲；宜疏宜润，宜软宜索；得此坝福寿绵长，子孙蕃衍；忌硬忌枯，忌密忌无，犯此则当年困钝，作事颠倒；须不过沟，人中无须。多招讪谤，为人无功；须如困口，必遭迍迟邅，晚境必滞，做官到此，不能必食天禄；平等人得此，则运带；为官者，须密困蔽，禄位可虞，为商者，须疏润泽，财富自足。 
木形须白，不染而病必遭，金克木也；本形须红，不染而灾立至；面红木形主灾病，或狂、或血、或疮。金形面红而须白，亦主官非破财；金形面暗而须黄，又主财倾病至；拂左拂右，惧内之人；开叉开歧，运滞之辈；上密盖口，汹滞时钝；下密而为，刑克运塞；双分燕尾，晚境凄凉，主刑克破财；密号胡连，中年混纯；带焦黄而血结，火燥血热为病，若秀润而身安；面红须赤。因官非而大破资财，须燥面灰，因火伤而大伤为业；须密、眉带黑子，水中渰；须黄、面黄、带红筋者，火中丧；嫩幼而清渭，官宦必享，庶人亦福；粗硬面不索，性情刚，硬暴，智识愚蒙，倘若过少而坚硬无防；明白铁线，少流不防健硬，过多而牵连鬓脚，号日连胡格，皆忌；多者宜拔之，使少硬免迍遭，少者直求之，欲多似难，强至锁喉缩颈，无非晚境贫寒也；如五缕清奇，亦是人间贵相也。


左右离七分处，号日月角，其位贴近乎辅角，故名角。 
太阳、中阳、少阳，取象于日火者，言其初起也；太，大也，大有光明之义也；中者，日之方中也；少者，将没而尚存其阳也；三阴如之。 
年寿在鼻中，戊己位中岳之处；有似于山，为山最寿，故称年寿。 
准头准者，头标准者首也，最尊之号，有似于皇焉。中停为人鼻，拟为皇，左号谏台，文官也，若御史焉；右号廷蔚，武官也，若侍卫焉；左右夹准直有势，故名之俗呼兰台，字有错误。 
山根居印堂，如山之来脉，上接南岳，下接中岳，故谓之山根。 
人中在唇上之沟洫处，人生到此一大关隘，寿年、财帛、子嗣皆虑此而冲，故曰人冲，俗呼人中，字有错误。 
附耳在两耳珠旁，故称附耳，俗称虎耳，盖因字音有相误耳。 
水星在唇上之珠处，口属水，为之水珠似星，谓之星。 
承浆在下唇之凹处，故能承浆，若地阁之凹处，则非也。 
归来是在颧骨之下，腮骨、地阁骨，各转拗处；取其归来朝中岳之义也，地阁不朝则不成。 
讼堂在地阁之凹处，取其口角摇动，彼亦从而动之，如人好讼之义也。 
坡池、鹅鸭在两颐凹处，故谓之坡池；凹中求凹，故谓之鹅鸭；如池中有鹅鸭，浮起是为有气，失此则为无气；非左坡而顺鹅鸭也。 
金缕在法令旁，小纹形如金缕是也。 
法令在准旁，从谏台廷尉位出者，有如法制禁令焉，故名之；为官者，宜法令深长也。 
奴仆在地阁之旁，悬壁位是也；奴仆位居至下，故以地阁旁名之，悬壁不丰，地阁不朝则不成。 
颧居鼻旁，即左右东西两岳是也；直起宜有肉，有此为有颧；故谓之权者，权也；家运现乎此焉。 
仙辅在人冲旁，人冲者，人忧此而行冲运；仙辅居两旁，谓有仙辅之不虑其能冲也；若人冲不深，则仙辅不成；食禄仓在口角上际微凸处，食禄从此入，故谓之食禄仓。 
地库在地阁上旁，即颂堂上之左右位也；其位微丰圆有气，故称库地阁，故谓之地库。 

观相格 
观相之法，如观风水；风水要寻龙审穴，裁砂剪水之法；相亦如之。 
相分三停：上为天，下为地，中为人是三大局法；上穴之法，居中正以头顶为来龙，以日月角两附角为夹护，山林冢墓邱陵为外缠，以枕骨为后乐，以金木两耳为远缠，以印堂为案，以准头为朝；故相得额佳者，必要山林、冢墓、辅粥、两耳，件件照应者佳；少有一件不足，则所发不大，如额多纹筋，黑子陷矶者都不妥。 
中停以鼻梁为穴，山根为来龙过脉，以颧为夹耳，以准头为元唇，以头为后乐，以地阁为朝，故鼻梁宜丰隆色鲜，颧宜正辅，倘无为则鼻为孤峰；山根低则来脉弱，鼻梁短则气势薄，亦不大发也；冲破泪堂为砂飞水走，井为薄露为元神倾泻，亦不发也；倘鼻小而两颧佐得其情。亦主小发。 
下停以水星为穴，以鼻为来龙，以人中为过峡，以两颧骨为输粥夹耳。以地阁为案，以承浆为天池；故口角宜仰，地阁直朝，地库宜丰，颐百宜圆，波池鹅鸭宜凹中见凸是为有气有结，倘口反地阁不朝；须困口、须锁喉．则不发也。 
至如看眼看耳，宜其气之包里不泄是佳；倘眼露与眼深，耳反、耳低、耳黑，俱为失气也。 

定形格诀 
凡相有肥瘦、先后之不同，惟一掌定在先天，老少不能移易；故求形必须求掌，乃为真种子，倘以相上之肥瘦，定人差之远矣；况金木水火土五行，俱有肥瘦；如金形则若石，石有大小坚轻之石；木则若树，树有清秀凝油浊之殊；火则有太阳灯烛之分；水则有江河沟洫之别；土则有泰山邱垤之形；何以肥瘦定人岂不错哉；至于无气格者，其相不足道矣。 
云谷子曰：形局无论相生相克，均有吉凶；人之形局，譬如六十花甲，俱有生克可取之理。如甲子日生是水生木固佳，如乙丑日生是木克土，此日何尝不佳？岂木克土之日俱不以吉论乎！所以，人之相亦如甲子配乎天地支五行者；至以相上部位吉凶，则如日子上之十二时，有吉有凶也；以此推断，庶无碍理，但此止为知者道，难与俗人言也。 

五形五局 
木形掌瘦，指长纹多： 
如面红是带火，额高、面长、鼻长如木火通明之格；如头圆面略小方是带金，面色白亦带金；如面黑、唇红、纹深、身黑、毛光黑是带水；如头平、鼻丰、掌厚、身胖、面青黄是带土。 
土形掌方厚，指方短： 
如头平、地阁方、鼻大、身胖、肉实不露筋骨是土之正格也；如面红、是带火，头尖亦然；如面青瘦是带木；如面圆色白是带金；都面上臃肿，色黑是带水。 
金形掌圆厚，指节圆，掌色润： 
如头圆、面微方、色白合格也；如面红是带火；如面黑是带水；如面黄是带土；如面瘦青是带木。 
火形掌瘦，指尖露筋骨，掌疏： 
如面赤微寒，发焦眼赤全火也；如面青是带木；如头骨太重是带金；如面方厚黄色是带土；如面白而圆是带金。 
水形掌肉浮胀，软滑节不露，微露筋，指短而圆 ： 
如面浮胀，身肉浮胖而黑，眼露沈浊，正格也；如面红是带火；如面白是带金；如面黄是带土；如面瘦小多鬓、眉、发是带木。 

五行歌诀 
金形：头圆面圆耳又白，齿白唇红身不黑，骨肉调匀须发疏，腹圆背厚声清拍；掌平方厚为起骨，胸平有肉肥合格，行动身体不轻浮，便是金形露贵格。 
木形：掌瘦指长颈又长，鼻长身瘦腰又窄，眉疏须疏发又疏，声清现喉青合格；行动飘逸身仍定，耳白唇红又高额，便是木形富贵人，两眼有神分黑白。 
水形：肉多浮肿腹低垂，眉浊发浓眼神露，声多痰滞音不响，唇多口大殿多骨；颈多皱肉行难稳，指短肉多掌阔摸，此是水形人似也，细看神强富贵夫。 
火形：头尖肉红性又急，发焦须黄鼻露骨，颧尖骨露眼睛红，眉上欠毛胸又突；掌尖大薄又露筋，行动身摇耳尖拂，声焦声破额孤高，唇超露齿火形实。 
土形：头平顶正鼻头丰，地阁朝元方正宗，枕骨平横面黄赤，背腰平厚腹垂洪；颈短掌方足背厚，声沉耳厚发眉浓，眼长颧起面字，五岳朝相富贵公。 

相疾病生死秘诀 
何知此人病在心？两眉锁皱山根细，气色青黑暗三阳，心痛心忧愁郁际。 
何知此人病在肝？两眼睛红颈筋粗，气色干燥金伤木，定然束怒气嘈嘈。 
何知此人病在脾？满面青黄瘦不支，神衰唇白难运食，成湿成痰定必宜。 
何知此人病在肺？颧红肺火颧黑寒，血咳吐血殊哮喘，寒热两关颧上看。 
何知此人病在肾？耳黑额黑面乌暗，补水制火节欲心，眼睛昏暗房劳禁。 
何知此人盅胀亡？山根低小面黑黄，纵有病人面略白，眼深鼻断象孤寒。 
何知此人手足伤？山根一断气难扬，肾亏筋弱殊火烁，跌扑伤病鼻骨殃。 
何知此人夹色病？两眼昏暗神不清，两眉粗压目蒙昧，夹色伤寒阳缩惊。 
何知此人主长寒？面有垢神色暗黄，黑是寒兼黄是热，有痰宜辨眼睛黄。 
何知此人主狂痰？眼突睛黄下白现，杀重性刚主狂颠，痰生肺火胸中战。 
何知此人遗精症？皮色青黄色木荣，有时红艳如脂抹，相火虚痰亦泄精。 
何知此人痛心病？头低眉皱山根青，兼印多纹抑郁重，精舍暗黑痛难胜。 
何知此人火烁金？颧红血壮发须少，露筋露骨齿牙颓，定知火盛筋骨烧。 
何知此人主长寒？须浓困口不分清，黑更须防餐饭少，老来噎食定优惊。 
何知此人必吐血？山粗露骨瘦且小，面青骨赤血必防，纵然不吐疮衄照。 
何知此人必痨症？面皮网鼓眼神急，人瘦气短性操兼，鼻剑背薄颐尖龈（龈者露牙上肉也） 
何知此人失血来？面皮背黄色不荣，须红须赤发早脱，此时失血乃成形。 
何知此人热呕血？额黑耳暗面皮焦，唇裂紫黑验如此，面上无光定不调。 
何知此人粪后红？年寿之间有暗乌，定然食燥则生血，痔血便血作常遭。 
何知此人肾水亏？眼下阴阳有暗乌，必是少年多纵欲，眼深暗黑又干枯。 
何知此人发哮喘？两颧暗黑多乌点，此是肺寒实无疑，唇黑兼之检自宜。 
何知此人多衄血？鼻梁光焰似火形，疮疾须防前后见，荡疼疔疥一齐成。 
何知此人多盗汗？面白唇青发淡黄，脾弱肝虚神不壮，总官壮胃补牌方。 
何知此人手足震？皆因末指屈难仲，血不荣筋方有此，老来气疾占其身。 
何知此人痰必多？眼下浮胞自带黄，肉胀痰凝气不运，乃从此位认真妆。 
何知此人气不足？面皮淡白无荣色，或浮或肿或削瘦，总是气弱为真的。 
何知此人多热病？面红发焦火生燥，唇烂口疮亦多逢，皮肤血热或兼到。 
何知此人阴份亏？面青面黑皮干枯，唇黑肉削眼昏暗，定是阴虚命必无。 
何知此人生瘰为？人瘦筋露面黑赤，发眉暗浊山根小，肝郁或形身病的。 
何知此人阳不起？满面暗黑如烟蔽，三阳枯陷眼无光，综是阳缩肾病发。 
何知此人身将死？命门口汞井窀乌，两目直视无转侧，应知不久即呜呼。 
何知此人死复生？满身病重眼神清，观视玲珑一点照，三阳远透耳光荣。 
何知此人身将病？山根乌暗身灾现，倘有鸟鹊集大庭，准头暗黑命将遗。 
何知妇人经不调？眉毛纷乱认其端，束热定然颧额赤，虚寒唇白面青凝。 
何知妇人遗白带？黄白无光面是真，或成崩漏皆无肉，浮气虚痨则赢身。 
何知小儿多惊险？耳根青暗头筋现，两耳不重失气形，无风波浪急如箭。 
何知此人多疮疥？头骨过重肉不称，阳为头骨火必多，疮疥依然生列宿。 

综诀 
肾亏眼肚黑，肺热准头红，肝盛双眉赤，寒喘两颧乌，多风篮眼白。 
痰湿眼中黄，多痰眼肚肿，寒胃口唇青，肾绝耳黑槁，湿盛面皮黄。 
肝燥皮毛燥，血热眼颧红，夹色眼昏暗，足伤月孛沈，尖血乌年寿。 
遗泄面青黄，气虚面黄肿，多许唇面青，痛甚眉心皱，面黑月字青。 
忽病忙何急，面红又须红，额乌宜补水，唇白忽尝寒，颧赤宜清肺。 
肥盛要除痰，瘦人肝火盛，赢弱虚气防，困喉须噎食，血燥须疵红。 
泄漏面黄白，腹痛白面唇，面黑蓝防盅，眼仰突防狂，人瘦面筋现。 
似鹤状成痨，面蓝青鬼昧，绝胃口门蓝，服毒白人口，鼻暗身将亡。 
痰盛面光亮，气急瘦痨亡。 
贫寒无子福为一极；身胖无声为二极，无子息儿孙后福；足肿无肉为三极，无子息福，老贫；面大颐小为四极，少贫终贱；胸胀肚削为五极，无晚福，贫寒；头大颈小为六极，贫而夭，无结果。 

六恶相 
脚长于身为一恶，下停是也；眼突眼红为二恶，双轮喷火，或筋红贯。筋如火，声焦而散；发臭声嘶力三恶，面大鼻小为四恶，发如铁丝为丑恶；多密色枯，须连燕尾皆然；头倾过步为六恶，谓伏面头低，行动头过步也。

神相铁关刀（卷三）

 
相颧秘诀 
颧为两岳，所以佐土星而行运也；无颧中运不发，纵有鼻亦为无辅，必须两颧中耸有肉也。骨鼻有梁柱丰隆，准窍不露，准头有肉，便是得配；忌露骨忌破，忌尖忌反，忌肿臃忌下，忌黑忌缠，忌边高边低，泪堂流破。 
颧高则作事有权，颧低则作事游移；无肉包则乖戾，有肉包则公正；太露主刑冲，带破主寿夭；反则强悍，暗则刑劫；露骨则好勇为非，凹下则无权，偏则性情不定，横则行为乖张，此相颧之大略也。 
颧之气从命门来，如鬓门闭命门，颧必泻肉，改命门位，肉必复生，然后准有辅佐，此秘传口诀不可轻泄。 

相颈秘诀 
颈为天柱，上承元首，下贯一身；宜分形局以定短长，以配肥瘦。 
瘦人宜长忌短、忌筋，肥人宜短忌长、忌筋；筋露性暴，喉露性急；色黑多贱，色白多贵；圆润而富贵并享，瘦削而贫贱可虞；倾则寿绝，健则寿长；颈后无肉多贫贱，颈有余皮则显荣。瘦人颈短寿必寡，肥人颈长财亦倾；头歪者为之颈无力，寿有可虞；头正者为之颈有神，福定然永；头小颈大寿宜防，头大颈小寿不永；绸喉财必滞，如条命必长；过长者清贫高为，班杂者性鄙贫寒；此乃相颈之准绳，理之现然易见者也。 

相骨秘诀 
骨为阳，肉为阴，不可阳胜于阴；宜丰隆耸起，亦要肉包乃贵，倘孤露则俗而不贵也。 
骨之贵者多在头上，从鼻上天中，名日天犀；从额上天中，名日伏犀；日月角为父母骨；虎角为龙虎骨；辅角横人邱陵冢墓，为驿马骨；从邱陵上项心过冢墓，为仙桥骨；从天中顶际分插左右山林，为金阂玉山骨；顶心有小骨挺起，名日玉环骨；顶上有圆骨若软若硬，名日圆光骨；耳后有骨者，名日寿星骨；山林冢墓丰满者，名日慕道骨；顶上高圆者，名日神佑骨；枕后有横骨起者，名日玉枕骨；若弯上者，名日文曲骨；若三团者，名日品字骨；一团圆起者，名日金骨；孤露者，名日本节育；覆月样者，名日金水骨。 
边城有骨起者，名日金城骨；堂有骨起至大庭，名日天柱骨；颧骨逢人耳，名日玉梁骨；颧骨入鬓，名日驲马外驰骨；颧骨插天仓，名日富贵骨：仙桥金阂并起，名日周仙骨；山林骨起，名日隐逸骨；中岳丰隆，名日神仙骨；施生头角，名日晚福骨；施生颐领，名日晚富骨；诸骨俱宜肉包，不宜孤露；骨横性凶暴，骨轻身贫贱；骨俗性愚蠢，骨寒多夭薄；骨露多刑冲，骨尖多蹇难骨隆主福寿，骨奇定忠烈，此骨相之大概也。 

相身秘诀 
身有三停，长短各宜得配；身有大小肥瘦，亦贵相宜。 
自颈至脐为上停，自脐至膝为中停，自膝至足为下停；上停长主安逸，下停长主奔劳，木形身宜瘦；长不露筋骨；土形且庄重，背厚腰圆；金宜皮白肉润皮鲜；火宜瘦硬，露骨起节；水宜肥胖，肿臃皮宽。诸形直白宜黄，忌黑忌暗；水形、本形黑亦佳。 
胸宜平阔，忌窄忌狭；窄狭者。量狭识浅；乳宜堂大，珠多色黑、色红俱利。主多子而贵；忌白、忌塌、忌破、忌小、忌毛；多毛以一二三条为玉带，子贵而贤，过多则多生多克；心直平满，忌陷忌拗，陷者心不足，拗者心有余；忌尖忌突，心胸尖突名鸡胸，主孤寒心多狡毒；肚上宜拗，坳则脐下有托，主人谦虚有福；忌饱忌胀，忌收忌泻；肚上胞胀则腹下无托，主无结果；上若收若泻，腹下无托，主无结果；肚脐宜深宜拦，深主有子而佳，拦朝主子无虚花有结果；忌卸，卸而不朝，子必无结局，虚花有防；腹下宜有带有托，有带有托是为有气，主子结局，无则无结束；忌凹忌收，收凹皆无托之渭，主无子结局。 
背宜厚宜丰，福寿富贵，并享三甲成也；忌陷忌骨，陷则无寿；露骨主劳疾病苦，又主无财福，腰宜平宜圆，主富贵福寿，忌折忌小，折则无寿，小则多淫。 
小脚宜骨肉匀调，股宜长短合配，膝宜圆而不过尖，尖主犯刑；趾直而不过长，长则主劳；脚背忌露筋，露筋主辛苦无财；脚板忌无纹，无纹主贱；足毛宜软宜光，软光安逸，粗便劳苦。 
臀宜肉宜肥，肥人无臀防子，女人无臀主贱；谷道宜有毛，有毛可聚财，毛多号淫；阳物宜小，大则淫贱，过长无子；阴户宜软，大无子养，太小主贱，宽主淫；阴毛宜少，男女同，阴毛多好淫；囊宜缩，肾带皱如荔枝壳是肾水足，骨水足无病多子，且易成实；便宜散，散如撒珠；腋宜香，忌狐臭，凡有孤臭主夫妇无缘；膊宜平，卸膊主无担荷，多贫苦，结局不佳，此乃相身之大概也。 

相掌秘诀 
大人相貌形容，必有定局如泥，肥瘦黑白以定形格，则今日之瘦者，未必他日不肥矣；今日之黑者，未必他日之不白宜；以此相人焉有不差者哉！况夫金木水火土，各有肥瘦之分：如以金论，则有大金小金之别，所谓庚金辛金是也；以木论；以火论；则有丙火丁火；以上论，则有戊土已土；是显然肥瘦各一也。 
又且有相生相克，之殊乎甚矣，相面之不足定形局也；故掌属先天，肥瘦有定，厚薄不移，相掌定形，此心镜秘旨之真传也。 
掌有八卦，而最紧要在巽、离、坤三宫。巽主财帛，离主功名，坤主子嗣。巽为福，离为德，坤为禄，掌心为明堂；宜平宜坳，忌卸忌突，忌暗忌筋。 
指为龙，掌为虎，指长固仕，仍求相配；木形之指乃长，其余不能尽长也。纹多固妙，或少亦宜；木形之掌乃多纹，其余不尽多纹也、肥人掌厚，瘦人掌薄；肥人掌密，瘦人掌漏指罅疏也。瘦人掌厚主吝啬，勤俭生财；肥人掌薄无财；掌背丰而筋不露，身逸多金；掌心红而坳不泻，富足有余；露筋者劳碌，露节者耗财；掌小者贵，掌大者劳。甲宜健，主有胆，甲如锤，主无能；节过大，主性懒；纹纵横，主心杂，此掌中之大概也。 
惟掌纹宜深秀，深者现秀不粗；成字、成令、成印者俱宜；无名指下有纹冲近刊位，功名必有正路异路；末指下有纹冲，异路亦荣；直纹多，人必聪明；横纹多，人必心纷；指节多横纹主清贵，直纹主清灵；干位丰圆纹不破，祖业可居；坤位缺陷纹多冲，多贪花柳；纹溢掌旁多用，红聚掌内运必通；掌宜配面，掌长者面必长，掌小者而必小，掌方者面必方，掌短者面必短，掌圆者面必圆，掌厚者面必厚．如不合配，定从生克以推详也。掌又宜配身，亦如面宜配身，均同一理耳。故云身瘦面宜瘦，身配面要配掌，能身面配，富贵辨精微。又云颈短面长不利子，面短掌长不利财；身长颈短命必夭，膊耸头缩寿早倾；身、掌、面皆宜配合矣。 
又凡掌大者长者，粗者皆主劳碌之人；圆者、厚者、小滑者、软者、不露筋节者，多是富贵之辈也，可不知乎哉。 

相行动秘诀 
行乃一身之举动，形为之所流露也。贵人之行，气从下降，力聚踵履之间，故身不摇而足不乱也；得一"重"字所以贵。 
贱人之行，多伸缩无腰力，多偏倚无足筋力；夭人之行多软弱气衰，多轻浮，得一"轻"字，得一"浮"字；奔走之人不住趾，得一"忙"字，得一"急"字；狡人之行多过头，头下垂者先足后计算，狡毒之为；刚人之行多挺秀，拼死不惧，敢作敢为；商贾之行身重而足轻，争图利便之相；封君之行身重而足定，背厚臀圆有福之象；位小者行必摇手，力在股肱，急公奉上之象；位大者，行必身壮，气藏胸背有威而又能自状，多观便识喻毫微。 

相饮食秘诀 
饮食凭水星，水星为禄堂，饮食之司也。 
红润晚期，食禄必丰；黑小覆斜，衣食必薄；贵人饮食，易容受而吞咽无声；所谓龙飧虎食；贱人饮食多连泛溢，溢而咀嚼有响，所谓猪给飧狗食也；鼠食者、夭折贫寒；雀食者，饥饿冻馁也。 
食能兼人，地阁朝腹有托，大福之人；地阁不朝腹又无托，丐食之人；有食必病，皆因唇薄口小之人，无安皆是唇红齿白之辈；噎食者，因须团口，故主胃寒；饿死者，因口反元，又遭绞破；服毒皆由白气人，绝食皆由黑气侵；口放饭流皆是贱人，啮骨咬筋亦同其类。 

相血痣秘诀 
血痣者，由五脏六腑而生，本心田阴骘而发也。故人必以有血痣者为贵，而黑痣不与焉。 
血痣根心田，存心善者则生也；前有恶而后有善则生，前有善而后有恶则瘀；人能以善存心，血痣必起，起干山体、冢墓、邱陵者主寿，而身得又得吉地；起于山鼻、鼻准者主贵；起于泪堂龙宫者，子孙显；起于奸门鱼尾者，妻妾贤；起于口旁者主禄，起于印堂者主贵，起于顶心者主成仙佛；起于手腕掌指者，主通神道；起于乳胸腹背脐阴者，主贵子荣身；于腋下者主通神游，于足者主贵，起于目者主神视；血痣之生无位不佳，至于黑痣光于漆，藏于身者亦佳，而面部五官仍不宜有也。 

相言语秘诀 
言语关乎荣辱，轻则招尤，纳则寡怨；泛言多露齿，狂言多口大；慎言多唇长，直言多齿齐；急言者多口薄，诈言者多齿小；好说便宜者，多口反；好说长短者，多口疏唇不盖齿；当门齿大而齐，小狡不毒；当门齿小而斜，不谨不信；舌大口小，多言不了；舌小口大，言语急快；舌大多纹，言必合理；舌长者，言有根抵；舌短者，言无经济；舌上黑暗，言无始终；有黑痣在舌主为言，舌内鲜红者言必有中；语未出而舌先见，好语人非；语不已而头下垂，心非口是；此乃相言语之大略也。 

相前身因果秘诀 
凡人形貌清古，气清性毒，言根至理，有山林之趣，此自修行中来。 
形貌古怪，举止阴毒；言涉淫邪，有杀伐之心，此自精灵中来。 
形貌潇洒，举动风雅，性惠气和，有修炼之心，此自神仙中来。 
形貌秀丽严肃，心性灵明，有虹霓之志，此自星辰中生。 
形貌奇异，举动急速，性慧气则，言涉威福，祭祀之心，此自神祗中来。 
妇人生得过于肖丽，好色贪淫者，此是前世花妖托生，断无根祗福厚之格，所以主多夭折不贞，俗云红为薄命者此也。 

相麻面诗歌 
形体魁梧面有麻，眉清目秀更堪夸，再兼五岳相朝拱，岂是寻常俗子家。 
目有神光麻有气，两眉不断多奇异，若还破印并锁口，难许峥嵘成大器。 
麻肥忌暗滞，宜明紫为气精实；气固麻色丽，气散麻铺陈间断，方是贵气麻也。 

相忠孝廉节秘诀 
何知真人忠贯日？五岳相朝微露骨，眼神杀重气逆生，胆大轻生牙黑实。 
何知此人孝动天？眉清起伏又疏尖，发软须轻神轩爽，唇红齿白面皮宽。 
何知此人廉而洁？鼻窍微收眼不劫，阴鸳堂光印颇低，四渎归源水不泄。 
何知此人节且贞？牙长齐大又坚拼，五岳骨清俱有气，神光不露定而清。 

相富贵福寿秘诀 
何知此人必大富？金木贴弓戊己丰，六府隆耸五岳朝，眼垂背厚声洪钟。 
何知此人必大贵？虎头燕额伏犀鼻，眼睛黑漆口容拳，手长背厚腰直是。 
何知此人必大福？五岳朝元腰背伏，须发清疏眼杀强，行动瑞庄大聚足。 
腰圆背厚，腹垂有托，下须有索，是大福相。 
何知此人必大寿？头骨峥嵘腰直透，耳毛颈条一齐生，足定神清顶骨奏。 
人之寿相要揣其眼神，眼神强者必大寿，病重者亦要眼神，神不衰不死也。 

相仙佛鬼神秘诀 
何知此人必登仙？山林骨起鼻准巅，两眼碧光如宝镜，婆心一片目无为。 
何知此仙集凡尘？方瞳阔额貌无愁，手上希纹头骨耸，神气清洒色黄明。 
何知此人必作佛？两眉八字如萨萨，头骨丰圆眼又慈，寒中若带罗汉杀。 
何知此人必作鬼？满面暗黑如燥屎，阴骘无光险事多，定作饿鬼地狱无。 
何知此人必为神？阴骘常光头顶丰，腰直胸平背不折，定为刚气丧天中。 

相酒气财色秘诀 
何知此人色中丧？柳叶眉弓眼又暗，夹色伤寒眼下乌，妇人色眼雀斑甚。 
何知此人酒中伤？鹅鸭位上有黑暗，面上通红酒过伤，准头红白筋当禁。 
何知此人贪而鄙？眉眼口鼻促聚是，锱铢必计斗筲如，富贵中人亦可鄙。 
何知此人多招气？颈上骨粗暴戾至，眼突睛红眉骨高，好报不平兼自恃。 

相寿夭穷通秘诀 
何知此人寿如松？腰直背丰顶骨隆，神清气爽眉毛艳，耳毛颈条一齐同。 
何知此人命必夭？唇翘齿露眼昏小，眉毛重浊额多筋，耳暗眼浮行动跳。 
何知此人一生穷？背削肩尖不尽然，雨中鸡形若相似，肉背尸行定乞儿。 
何知此人运必通？神强色旺五官丰．海口河目鼻准配，行动端庄福禄从。 

相妻财子禄秘诀 
何知此人得贤妻？鼻梁丰起山根齐，天仓满起颧平耸，唇红齿白定相携。 
何知此人得大财？地阁朝元仓库丰，两窍不露颧准配，双眉盖目眼长缝。 
何知此人必多子？人中深弓龙宫满，两乳多珠脐深拦，额上无纹天仓胖。 
何知此人必食禄？口大唇红齿又密，颧起准贯背又丰，城廓分清两颐拂。 

相鳏寡孤独秘诀 
何知此人老无妻？眉颧骨杀声又嘶，喜怒不常眼带泪，卧蚕鱼尾暗无归。 
何知此人老无夫？双颧横面声又粗，地阁尖削性情戾，鼻梁露骨气嘈嘈。 
何知此人幼无父？发重骨重筋额冲，翘唇反耳鼻露节，发尖冲印眉迭重。 
何知此人老无子？满面光浮满面燥，泪堂浮肿或暗冲，地阁不朝又尖臀。 

相奸顽愤懦秘诀 
何知此人大奸雄？眼神不定语轻圆，坐弓立弓不安稳，两颧起棱鼻似刀。 
何知此人顽不灵？眉重压目面骨粗，发际低弓耳又暗，神昏疏懒气模糊。 
何知此人能愤激？眼杀神强抑不得，颧骨高生鼻又高，仁义轻生气霹雳。 

相优阜凶秘诀 
何知此人必做优？口大唇薄齿参差，面无城廓阴阳胜，掌粗而细额多纹。 
何知此人必作阜？颧臃胸挺头仰是，须密声粗眼太粗，寒则主丐无疑矣。 
何知此人为屠宰？眼赤眉粗骨又粗，谈笑若卧无精神，额上多纹肉横布。 
何知此人必是凶？双眉睛红眉乱逆，睡中露眼声破锣，眉短神昏如醉痴。 

相奸僧妖道淫尼淫媒秘诀 
何知此僧必作奸？眼深眉浓骨法粗，腮骨露弓鼻起节，三世成勾鼻又乌。 
何知此人作妖魔？满面黑暗骨露多，睛红须健神容酷，瘦削形骸气不和。 
何知此尼淫不正？面皮青薄眼不定，行动轻飘脚无根，含笑频频掩口吻。 
何知此妇做淫媒？脚长身动语偏轻，手摇足摆头多转，眼色斜窥笑后声。 

相嫖赌饮荡秘诀 
何知此人必好嫖？眼向光浮面带油，姣艳桃花堆满面，唇红齿白妓迷头。 
何知此人赌必输？指节露弓掌罅疏，眉短颧高声又破，掌纹溢外渎生破。 
何知此人必好饮？面色鲜润神如昏，眼肉筋多鹅鸭胀，口阔牙齐食禄群。 
何知此人好浪荡？眉毛散弓额多纹，耳无弦棱鼻露窍，指秃神昏不顾家。 

相局量宽窄刻薄善良秘诀 
何知此人性宽大？印广额阔鼻孔宽，耳窍口棱面忧廓，黄光满面眼眶长。 
何知此人性局蹬？七窍俱小容不得，颧高筋现难吃亏，些小事情遭性癖。 
何知此人多刻酷？面皮青薄无些肉，性急露筋又露喉，眼深颧超山根伏。 
何知此人心善良？眉毛疏细眼眶长，阴鸳堂光印宽阔，唇红神定语端详。 

相安逸劳碌聪敏伎巧秘诀 
何知此人身安逸？手足肉厚腰背平，印堂宽阔鼻颧正，口大皮松一世宁。 
何知此人多劳碌？眉寒眼大颈又缩，面长脚长皮粗枯，骨重眉重鱼尾复。 
何知此人最聪明？目秀神清脑骨成，齿白唇红鼻又正，印堂宽阔辅弼应。 
何知此人多技艺？毛眉纤结眼光透。鼻长面长眼睛长，手软如绵颧有势。 

相士农工设秘诀 
何知此士发鼎甲？眉高耳耸伏犀鼻，翰林品格要满洒，进士神刚而性介。 
士之早发必系额耸耳，头圆色。 
何知此人为耕农？上停短弓下停长，眉目粗浓骨格老，面上多尘眼中黄。 
为农而至富者，必须地角丰圆。为农而终贫，总必是三尖六削。 
何知此人必作工？全凭一掌定其中，梓匠轮舆居下等，掌内稀纹指又颓。 
工分良贱，良者眼有神而形长，贱者眼无神而形短。 
何知此人必听役？鼻小指秃肉必下，身弱神短有相兼，纵然魁伟亦店伙。 
凡仆隶下人，切不可用，鼻大者，不肯听人言使唤；凡合伙做生意，切不可择鼻小者，主无大财。 

相女人八字秘诀 
敬 -- 见可敬者，贵寿而多男也。（有威、有媚、有态，精神端肃，声音也谐，坐视平正，得纯相之气故也。） 
重 -- 见可重者，贞洁而福泽也。（精神肃穆，举止端庄，腰员背厚，面方胸阔，声清重颐，言语温柔，雅淡肃然，有不可犯者） 
喜 -- 见可喜者，邪荡而易诱也。（多风流媚态，令人有所思也。） 
轻 -- 见可轻者，贫薄而贱妖也。（行若蛇，坐若斜，语痴，笑意情奢。） 
畏 -- 见可畏者，刚强而欺心也。（声杀面横，额阔颧高，雀步蛇眼，似男子气象。） 
恐 -- 见可恐者，刑克而恶极也。（三颧者丈夫声，蜂目狼颧。） 
恶 --见可恶者，丑、陋、怪、臭、硬也。（丑者，蝇面龟胸，唇抓齿露，眼白多，鼻孔仰；行如走奔，声破，此之谓丑也。陋者摆手摇头，咬指斜行，仰面偏颧，衣不称体，此之谓陋也。）怪者，颧高眼深．发短指齐，目凹辰须；臭者身臭口臭，阴臭狐臭也。硬者，骨硬、心肠硬、声音硬，此必男转女身。） 
骇 -- 见可骇者，螺纹鼓角脉也。（螺者阴户内旋，有物如螺；纹者，窍小实女也；鼓者，无窍如鼓；角者，阴内有物如角；则阴挺挺也。） 

相女人凶相淫相歌 
大凡淫妇之相，每于举动行为，言语饮食之间，总有一番矫操造作处，是为淫妇无疑。 
女人卷发不相宜，行路昂头一字眉；鼻节颧高唇又展，刑夫三两又刑儿。 
桃花满面眼流光，手摇摇头软腰妆；剔牙啄齿提衣领，侧倚门前任四方。 
雀步蛇行狗蚤跳，一行一步把头摇；路上行人忙掩面，与人私约度良宵。 
天庭窄狭发侵眉，头角粗黄口角垂；眼下肉堆无肉起，贫穷一世又无儿。 
女子仰面更昂头，口鼻生须不自由；发垂眉粗腰又弱，随军随贼走他州。 
低头含笑是娼淫，手掠眉头又看身；坐上频摇低唱曲，偷情男子作夫亲。 
赤日黄晴为育优，胸高额凸皱眉头；口如吹火牙如炭，一世孤伶一世愁。 
人中平坦子难成，况双龙宫有破坑；眉粗杀重唇色暗，深眼凸额养难成。 
手指如锤节又疏，乳头不黑受奔波；臀重无腰行步急，不为娼妇亦姨婆。 
口小齿细眼微微，足动颐摇声又嘶；斜视频嗤鼻孔依，贪淫好色老须为。 
面无华色声又破，颧高发重夫先过；纵有儿生恐未真，性情坚硬急中错。 

女人善相兼有德 
头圆额平，骨细皮滑，唇红齿白，发香发软发幼；眼长眉秀，指尖掌厚纹细密，声清寡言笑；行缓而正。坐卧端静，神清气和；丰硕重颐，背圆腰平，腹垂胸阔肩圆，面如满月；乳大不垂，脐深有托，身白过面；齿大而齐，鬓薄乌润，骨肉匀称，身上馨香。 

女人恶相淫相 
颧露骨而太高，结喉露齿；蓬头乱发，蛇行鼠步；眉连发粗，鼻上生节；勾鼻露孔目露四白；额上有纹，鸡胸狗肚；眼筋多缠睛，雄声焦烈；生须生痣，下唇过上唇，上唇大厚；斜倚门前、侧目窥人；未讲先笑，行走头袅，整衣弄鬓，停针皱眉；摇身唱曲，发黄无眉，而多班痣，有眉无威。 
人中平满，眼下肉枯；龙宫冲破，口如吹火；女生男相，眼深骨粗；唇黑口大。无牙额凸；面黑声洪，两眉竖起，见人则笑；鹰视狼顾，羊飧雀步；舌急口快，面色青乌；眉棱骨现，阴沈不声；作事乖张，行坐若思；头垂暗点，声焦眼斜．声急眼酷。 
眼光如艳，面带桃花，面光如油，口大无收什；阴户毛如草，阴户硬无肉；面滑身涩，喜怒无常；一摇三摆，盼前顾后；坐立不定，梦中多惊，皆淫恶之相也。 

女人为育生死吉凶 
女人面赤黑，定知有为厄；唇齿不能盖，为中多事故；女人面上黄，怀孕必安康；左掌青红男，右掌青红女，明艳生为易，枯稿难生育；左肢先动男，右脚先动女；回顾分左右，三阳青色子，如若三阴红又决是生女。 
女人过于肥者，主无子；过于瘦者，主刑克；过于高者，主刑克；女人眼露、唇抓、齿露，主为厄；掌中震位黑皆然。 

相命宫法 
命宫在印堂。直平圆有光，两眉不冲吉，忌眉连，忌眉坚；忌眉逼，忌纹冲，忌中正位断。 

相财帛宫法 
财帛宫；上停在天仓，宜满宜圆；忌天仓陷，忌纹冲，忌发闭，忌缺陷。 
中停在在鼻及额，忌破颧，忌龙宫冲，忌眼露，忌山根无气贯，忌戊土骨露；忌金甲二柜削薄，忌井为大露孔，忌眉不盖目，忌须过命门；忌缺当门齿，忌面红，忌准红。 
下停在地库，宜地骨朝，宜口红润，宜不缺当门牙，宜须乌润清疏，宜两颧丰满重颐颔；忍无地阁，忌口角反，忌须困门，忌波池、鹅鸭陷，忌口小、口薄、口黑，忌须密、须硬、须焦，锁喉须，开燕尾，须开叉。 

相昆玉宫法 
昆玉宫在眉。宜疏秀、弯长、有彩；忌竖毛，忌尾反，忌尾散尾短促，忌逆生，忌异色，忌黄薄；长秀起伏，兄弟和睦；短促疏散，兄弟欠力；反生坚毛，刑克不睦。 

相田宅宫法 
田宅宫上在山林，中在两眼，下在地阁。 
山林丰满有气，祖业可居；眼凹深色，独自创业有限；地阁隆起特朝，终身丰足；眉高则创业阻，须密则晚境忧；天仓冲破，祖业纵有必败；地阁不朝，晚境田庄必败。 

相子嗣宫法 
子嗣宫在眼下龙宫位，名日泪堂。冲破子女多形；宜龙宫满，色黄明；人中深，地阁朝，奸门满，额无天罗纹冲人奸门；眼眶木乌鸦，不深不暗；须不密硬粗焦，乳多珠毛，乳头不破，济深向上，腹有托，皆丰腰厚不陷。 
忌天罗纹，多主妻难为子；忌奸门陷黑，主妻病少育；忌眼陷乌，生少子；忌眼下卧蚕有罗网纹，主养他人子；忌眼下蠢肉起，忌泪堂冲破，忌人中平满，忌眉加罗汉，忌寿纹过多，忌面色青蓝黑暗，满面斑点；忌乳破无珠，忌乳多毛，脐浅无拦；忌济下垂，忌腹无托，忌鸡胸。 
诀云：泪堂暗陷于嗣多伤，三阳光满儿女成群；龙宫暗陷奸凹，虽生少育；口如吹火人中平，到老无几；两眉垂下多生女，两眼尖长主贵男；卧蚕黑暗又多纹，义男先而有损；两颧黑陷又带破，于嗣得而难全；唇光者，子少而身不寿；济仰者，子早而必无灾；血痣频生，子亦冒隆而又贵；乳珠多耸，子亦结实而少虚；多毛者，主于嗣多生而多可；乳毛少，主子嗣足而少刑。 

相奴仆宫法 
奴仆宫居悬壁位。宜地阔朝元。颏圆颔丰，口大唇红；棱角朝上，两颧有势者吉。 
忌地阁反，口反、口小、牙疏发密；两颧缺陷，颧偏准偏，皆不利于奴仆也。 
诀云：圆颇丰颐，侍立多而心腹；唇丹口阔，奴仆盛而心忠；呼聚喝散，无非眉重须密；人中无须多怨谤，地阁歪斜狡猾迟。 

相妻妾宫法 
妻妾宫居奸位。宜光润丰满，无痣无纹，无筋无破告。忌凹陷，忌黑暗，忌多筋，忌眉棱骨起，忌眉毛冲；忌山根断，忌眉黄薄，忌准无肉，忌有十字纹，忌华盖纹冲；忌破颧，忌发粗硬。 
诀云：奸门丰妻妾贤能，凹陷黑暗妻防为死；颧骨插天仓，因妻致富；鼻头圆有肉，得妻掌财；鱼尾多生妻必克，奸门破陷无几婚；生离死别，无非无非奸门陷而眉骨高；妾夺妻权，无非右眉竖面左眉伏；颐侵颧，眉压目，妻妾弄权；右眉竖，奸左黑，妾攘妻位；奸门纹成十字，妻妾死于非命之中；山根纹成八字，姜宫定有刑克之患；妻防为死，山根年寿有线纹；妻子患无成，华盖多纹冲本位；颧骨起锋妻必克，奸口多筋必灾；乱针冲印，妻必刑；年寿起节，姜隔角；眉尾婆婆妻妾多，天仓太陷妻嗣欠利；奸门青黑访小为，颧骨太高防难为。 

相疾厄宫法 
年寿为疾厄宫。山根宜丰满，有梁柱有肉，色鲜明无斑点清纹则吉。忌削、忌低、忌纹冲，忌起节、忌山根断，忌色暗斑痣。 
诀云：莹然光润总无灾，年寿丰隆亦免劫；纹青色暗宿疾缠，薄弱露骨瘦塔疾；青暗年寿不久病来，枯骨尖科身疾苦；准头痣弓主痔病，年寿暗黑主血灾；山根青黑催尸杀动，必防将死到来时；鼻位尘埃无法杀，倘加占病在垂危；口汞暗乌将终绝，卢医扁鹊亦难医。 

相迁移宫法 
迁移者位居五岳，分乎四方，面亦如之。相若南岳佳，则宜南向之宅；北岳佳，则直北向之宅；东西亦如之。动取马位办加之，床位亦加之；东南、西南、东北、西北四隅位，宜从天仓、悬壁部位看，倘此四角陷缺，则坐宅、床位、驲马约不宜向南也。至如问驲马动否，动之吉凶否，则独从驲马上看；明则动吉，暗则动凶，暗主不动。 

相官禄宫法 
鼻为官，口为禄，印堂为印，两颧为权，额为贵人，俱官相配。其余辅弼、耳目、颐。法令，一概推详，然后始辨官禄之大小升降也。倘鼻破鼻断，颧偏眉压，目反地阁不朝；须困口声破，眼露准红，唇黑仓库木丰，面多斑痣，须连俱忌。 

相福德宫法 
福德上居天庭山林位，起则主祖山风水发；邱林家墓亦然，有起则为风水所催；又居边城天中位，起则主有夙根，得神力祖德扶持护吉也。又居两颧，主家运；如颧冲色暗，必因家运不吉；倘有黄明白色，不冲不破，是家运兴也；又居卧蚕眼下处，主心里，如心田好，必起卧蚕形，是心田发也；否则多黑暗灵冲龙宫，或起蠢肉，或生斑点在龙宫位。 

相相貌宫法 
相貌之法先相掌，次看身，三看面，四揣杭骨。有福之相，掌则润秀软，否则粗硬薄削；身直不露筋骨，肌肤润泽乃为有福；否则露筋露骨，肥瘦俱不合格也。 
至相其面，先从五岳观看，五岳丰者为富；次从四渎观看，四渎成者为贵；再分三停，额至眉为初年所主，有输可行；眼至准为中运所司，有颧可用；人中至地阁为晚运，额与两颐俱要均全；须为晚福，吉凶直判于斯；眉为少年，可否亦从此断。 
诀云：须眉为男子之威，密浓多滞；眼睛为一生之杀，暗昧亦衰；骨法不宜暴露，肉色不宜肿浮，精神最宜清爽，色泽最宜黄明，此乃相貌之大概也。

神相铁关刀（卷四） 


相色秘诀 
色者饰也，现于外者也。色有一日一变，有数日、数十日一变；大抵以久凝为实色，则可以定吉凶。 
然已凝为实色，则必见效验，然后乃散，既散无复再见也。倘有见了效验而仍不散者，主事还有复见，故不能聚然散也，祈细心体认焉。求功名宜额上黄光，印堂紫色，两颧明润，眉中旋艳则利，暗不利；求子嗣宜三阳明润，黄明色在卧蚕，或紫气在印堂佳，暗不利；求财帛宜准头明润，年寿有光明气则大财，无论黄紫均吉，暗不利。 
求升迁宜五岳有紫气，天庭有黄明色，或驲马有黄明色，俱主升迁；倘驲马位暗，印堂位暗，主降谪；色白主丁忧。求驲骐驲马主得财，黑主疾病，暗主死亡，又防水厄盗贼，白色在印、在额主孝服。 
青色在山根主忧，主火灾浓血；青在三阳主子灾，赤色在山根，主火灾浓血；赤在两颧、在印主官讼；黑在命门、在准头、在口主死，黑在天庭主死，黑在两颧主刑子，黑在奸门主刑妻，黑在三阳子死。 
黄色在天庭主升官，黄明在三阳主得贵子；黄明在准头主财，黄色宜黄明，而不明反生灾病。 
蓝色满面主欠阴德，有阴毒事见；红在印堂主讼，红在两颧主是非劫财，红在准头主劫财，红在年寿主血疾；面带红色者，主火灾，财散丧身也。 

相掌秘诀 
掌中喷血，财帛丰盈；掌中生黄，家有死亡；掌中生青，定有忧惊；掌白不润，时运未荣；掌色干燥，财帛有劫；掌中乌鸦，病上有差；黑色为乌鸦。掌中紫色，财禄兼至；掌中卦暗，求谋未遂，掌上红黄，财贵来忙；指上光润，时运将通；指上色暗，时运仍滞。 

面上气色推详月份 
正二月是寅卯属木，宜参右耳右颧，次看鼻，鼻乃一相之主；又看额，额乃大中贵人，姑无论黄明、黄光。红明、紫气、青润俱佳，总宜润者为贵，暗不利，不必泥春属本定青色也，余仿此不复赘。 
三月成，六月未，九月戌，十二月丑，俱属土；宜先看鼻姑无论何色总宜黄光不暗，年寿头山根知之则佳，再相颧可也；如火、红、青不利，紫黄而明者亦佳。 
四月巳，五月午，属火；宜看额，次看鼻，总宜红黄紫色乃佳，余不利。 
七月申，八月酉，属金；宜看左耳，次看鼻。额，若得耳无暗滞，鼻、额通明，无论黄而明者乃佳，白而生色如佳，金不利，红防劫财。十月亥、十一月子，属水；宜看目、唇，宜色鲜、红润者，细宜黑色清润，再看鼻额，若得其光明四透则佳，俱无论紫黄而明固佳也；至若黑而枯不利，青亦然，不必泥青宜春，红宜夏，自宜秋、黑宜冬，黄宜四季也。 
看气色亦扣准节令，至紧先开部位吉凶，然后乃看；气色佳而部位不好，可保救一大半；若部位佳而气色不好，则刑动终有不免。 
至如掌色，不论月份，总要红黄、紫而光明透亮者佳也；面色最忌红，凡水灾、身灾，官非、口舌、刑克，都有防者。 

相命宫气色 
印堂赤色如丝，在命宫或起点如麻主讼，重则囚禁，黑枯如灰主死，青色如铜主祸；至白色主丧服，父母刑伤；无父母，主兄弟妻子；黄色主称意事。 

相财帛宫气色 
鼻属土，气色忌青；黄色主发财喜庆，青色主疾病、忧患、劫耗；赤色主讼、脓血；意黄赤并见主讼得财，白色主孝服破财，黑色主囚禁财散，黑散准头主死。 

昆玉宫气色 
眉要光润，青主兄弟有灾；黄主喜，黄左主进田庄，黄右主进田娶妇；赤主兄弟不和，白主争讼，或损伤手足；黑主刑兄弟，事有暗昧不明。 

田宅宫气色 
天仓、地库丰满黄明，忌昏暗；青主官非，黄主为盛，黑主为空，赤主讼退业，白主丁忧；白气如粉主死亡，红主成田宅，黄明主加官。 

男女宫气色 
龙宫位宜光润无，紫色生好男女，赤色主为厄有惊，或口舌脓血，青左主生男，青石主生女，青枯主子女刑克，轻由于病，百不称心，黄主儿孙有庆，黄紫主生贵子，白主克子女瘟疫、水厄，黑主男女恐哀，红黄主喜。 

奴仆宫气色 
地阔气色青，主损伤六畜，奴仆走失疾病；赤主奴仆口舌，光明圆润主进财、牛马：红润主进奴仆，白主奴仆、牛马损伤，黑主牛马不利。 

妻妾宫气色 
鱼尾奸门位，青主妻妾病，赤夫妇口舌脓血，有孕主防为难；自主妻私通、刑妻，黑白主夫妻男女悲，破财损肢，肢体分离；黄色主和谐。 

疾厄宫气色 
山根气色青主忧惊，赤防重灾脓血，白色主妻子悲，又防手足伤．黑主自身病，百不称心，红黄紫喜。 

迁移宫气色 
天仓、边地、驷马、山林、发际，黄明主财喜贵人，利动，官升名就；赤主是非惊恐官讼，自主奴马走失，手足伤；黑主道路身亡，出外防死亡水厄，黄利。 

官禄宫气色 
天庭中正位，黄红主升官，得名得利讼有理；青主犹疑，公讼有连，在官百事不称心；主刑狱灾厄，因讼倾家兵伤；黑主降谪瘟疫，黑如砖瓦色，生死于牢狱枷锁。 

福德宫气色 
天仓地库位，青主忧疑惊，家宅不安；赤主是非．又主酒食；白主灾疾，暗主耗；黑主道退忧疑，红黄吉。 

相貌宫气色 
相父母官，日月角青，主父母犹疑，口舌相伤，黑白主亡，红黄主亲有庆。 

气色诗 
白主孝服红主讼，疮痍破财变为红；火珠焰发火灾见，青惊黄病黑死亡。 
火珠者红色如朱，形见于面部、头额，主火灾退财也。凡病人病重，而气色大好者，必死；所谓残灯复明也。病人准头直至年寿上口青色，虽四岳仍住者。亦必死。土主生发，土枯必死；口生饮食，青在口，主绝食必死。 

改额改鬓秘诀 
人面如风水，故有五岳四渎之分，须眉鬓发如山林树木；风水结穴，常有因山林树木闭塞。峰峦明堂水口，诸位而不发者；人相亦如之，岂风水之山林树木可改，而人之须眉鬓发，闭寒生气独不可改去乎，故亦宜改之也。明矣。但世人昏昧，不慢动以相由天定，决不可改，诚大谬矣；多曾见有善人，因须眉鬓发闭塞生气者，柔力行善事，忽然脱去，送邀天佑省；亦有善人，忽遇异人点破，改去获吉者，岂真谬乎哉！但只可为善人点化也。 
至额尖冲印，发脚闭日月角，驲马位发生钻毛，发脚无分合，宜改，不然则刑克定见，改则吉。眉生箭毛直坚，眉毛或上生角，或钻毛或粗浊压眉宜改，不改则刑克定见，改则吉。眉宜配目，刚柔相得乃佳。须忌连鬓，忌困口，忌锁喉，改则吉，不改大凶，食官禄最忌此鬓连鬓，及困口锁喉者也，鬓忌过命门，过命门者有三凶，命夭、贪淫、刑克，宜改；不改必碍相，薄者得此必夭，相滞者得此必困，相孤者得此必刑，主无子；相淫者得此奸淫。 
发忌连年，一生无运而愚，宜改，否则凶。 

改鬓有五行 
凡金宜圆，木宜直，水宜曲，火宜尖，土宜平；若不参五行生克之理而改易之，必主大凶，善者得金乃改不善者，虽万金莫与改也，否必有夭殃焉。又改额眉鬓，各有分寸。宜将日诀勿忘。 
金 木 水 火 土 

改乳毛诀 
凡乳旁之毛，以一二条为玉带，其色软而乌者是也。有此毛必多子，若多硬毛，多生多克，子欠得力，又主无子；求子者，倘多乳毛宜将硬毛速拔去，复生复拔，止存近胸位者留一条存。仍要黑软者方可，如此不过五年内，可生二子矣。倘色全无乌乃软者，须全拔去，亦主五年内得三子焉。此是秘诀不可泄漏也。 

胸毛腋毛诀 
胸之内属心，胸毛多主人心乱或淫欲。宜拔去，有软而乌者存一二条，主多智慧；腋毛多主淫，无毛主寿不永，亦无子。阴无毛同。 

论阴毛诀 
男女之阴上多毛者，主淫；女人淫毛生如人字，主邪而无子，软疏者正。 

相有五不看 
饮酒后不看，酒气入眼吉凶难分。 
色欲过多不看，气色青暗吉凶难分。 
暴怒后不看，青蓝满面阴骘难分。 
人多不看，难分注。 
自己有事不看，心不在蔫视而不见。 

相有三不灵 
无运者不可谓无，恐他寻死误我阴德。 
凶暴者不可说明，恐他忌我看破反遭伊害。 
命将尽者不可直说，恐他自己心慌而家人妇子悲伤，于我实属无益。 

此书有四秘 
一秘无刻本，二秘永不传，三秘口藏秘，四秘改形神。 

此书有五禁 
禁传不忠不孝，禁传作恶贪婪，禁传不行贽礼，禁传得宝忘师。禁传轻泄所授。 

此书有三奇 
一奇愚人可学，二奇不记而灵，三奇愈学愈精，变化莫测。 

审断决狱秘诀 
审断决狱，人之最难，非明如鉴空，似难判别是非也；故人之欲得情为者，必须以计透之，使其自知自认，此上策也；然计非平日聪明有余者，何能捷也；兹有一法录便观之，似非计而实计之，也姑试列陈于后焉。 
凡有过法，宜传齐原告。被告一齐到案跪下，于不问讯之先，始坐堂之时，为官者肃威严正，衣冠尊瞻，视在案上，将威风乱拍者，喊打几百几十、做出大生气状；不指明打者原告，打者被告、止系糊糊混混骂去；彼受屈者，定然喷激其实，是必腰直头昂，或突睛扬目，或面赤眼红；若有不服之意，此是受屈者也，诬告者，定然惊惴，只欲害人诚恐自害，立即受打，宁然面青有恐惧之色；是必头垂俯伏，气丧胆惊，有畏缩之态；此是诬告陷人者也；得此形神，一审下去掺券而得，是非曲直判然，此一种神机也；熟极生巧，有变通随时之妙，用之者当善法焉。 

一见必灵格 
看拳定法 
八卦宜满，明堂宜深，掌纹宜秀，掌色宜鲜。掌直有肉，掌背宜厚不露筋骨；宾主宜配，指节宜不露，指肉宜明嫩。 
掌纹深秀，成字、成印、成令俱宜；纹溢掌背主破耗，纹冲四指主功名，纹乱坤位主好色，纹乱巽位主破财。 
"开"门红润，出入求贵用兵吉；"生"门、"休"门皆然。 
"伤"门暗，必然刑劫，诸事不利；"杜"门青暗不利出行，大破财；"景"门青暗，出入须防灾盗；"惊"门青暗大惊恐；"死"门青暗主死。 
一见必灵格 

论妻妾宫 
颧插天仓，准头丰满，主得妻员；唇红齿白，梁柱成，好门满，主夫妻有禄；额削纹多覆者，主少年寡偶；奸门陷，色青暗者，主中年欠禄；奸门青主妻病，奸门暗主为厄；山根断有横纹，主防妻；眉毛婆娑，主多妻妾。 

论财帛富 
五岳成者必富，五岳相朝并无缺陷。且以四读不泄气，梁柱有肉，山林有气，主大富；三尖六削必穷。掌背肉厚不露筋者必富。 

论子息宫 
地阁朝，背有肉，必享子诰封；龙宫位满，眼不深陷，额圆无劫纹，人中深，地阁朝，必主好子多成；法令太深主无子嗣，法令逼于水星位者，亦然；龙宫黑，主无子；须八字燕尾须也；主无子，肥人无臀主无子。 

论官禄宫 
四渎成者必贵，头圆有角，功名早成；鼻颧有气，官禄中年发为；禄堂红，大牙齐，一生官禄不断；反此皆忌。 

察相篇 
左传曰，周肉史叔服如鲁公叔，教闻其能相人也，见其二子焉，叔服曰谷也，食子谁也，收子谷也，丰下必有，后于鲁国○杜预曰，丰下谓方面也。 
汉书曰，高祖立濞为吴王，已拜上相之曰，汝面上有反相，观后五十年东南有乱，岂非汝耶？天下一家慎无反。经曰：眉上骨斗高者，名为九反骨，其人恒有包藏之志；又曰：黄色绕天中，从发际通两基，其两眉下各发黄色，其中正复有黄色真下鼻者，三公相也；若下贱有此色者，防杀君父；由此观之，以相察士，由来尚矣。故曰富贵在于骨，忧喜在于容色。 
经曰：青主忧，白主哭泣，黑主病，亦主惊恐，黄土喜庆，凡在此五色，以四时判之。春三月；青色主，赤色白色国，黄黑二色皆死；夏三月，赤色主，白色黄色皆相，青色死，黑色囚；秋三月，白色主，黑色相，赤色死，青黄二色皆囚；冬三月，黑色主，青色相，白色死，黄赤二色囚，若得其时色，主相者吉，不得其时色，主相者凶。 
成败在于决断，以此参之万不失一；经曰：言贵贱者，存乎骨格；言修短者，存乎虚实；经曰：大人喘息者，命之所存也；喘息条条，状长而缓者，长命人也；喘息急促，出入不等者，短命人也。又曰：骨肉坚硬寿而不乐，体肉要者乐而不寿。 
言灵性者，存乎容止，斯其中体矣；相人无视其面，面有五岳四渎；五岳者，额为衡山，颐为恒山，鼻为嵩山，左颧为泰山，右颧为华山；四渎者，鼻孔为济，目为河，口为淮，耳为江；五岳欲耸峻圆满，四渎欲深大，崖岸成就，五岳成者富人也，不丰则贫；四渎成者，贵人也，不成则贱矣。 

五官大府 
五官者，口一、鼻二、耳三、目四、人中五；六府者，两上为二府，两府辅角为四府，两颧衡上为六府；一官好贵十年，一府好富十年，五官六府皆好富贵无双，左为文右为武也。 

九州岛岛八极 
九州岛岛者。额从左达右，无纵理不败绝，状如覆肝者善；八极者，登鼻而望八方，成不相倾者为良也。 

七门二议 
七门者，二奸门，两阙门，两命门一庭；二仪者，头圆法天，足方象地；天欲得高，地欲得厚；若头小足薄，贫贱人也；七门皆好，高贵人也；总而言之，额为天，颐为地，鼻为人，左目为日，右目为月，天欲张，地欲方，人欲深广，日月欲光明；天好者贵，地好者富，人好者寿，日月好者茂。 
上停为天，生父母贵贱；中停为人，主昆玉妻子仁义；下停为地，主田宅奴婢，畜牧饮食也。 
若夫颧骨纵起，肤色润泽者，九品之候也。 
又回，腰腹相称，臀牌才厚，及高视广步，此九品之人候也。夫色须厚重，腰须广长；故经曰：面如黄瓜，富贵荣华，白如截指，黑色如漆；紫色如棋；腰广而长，腹如垂囊。行如鹅龟，此皆富贵人也，凡称夫公候将相以下者，不论班品也。 
辅骨小儿，鼻准微端者八品之侯也。又曰，胸背微丰，手足润泽，及身端步平者，此皆八品之侯；夫鼻须洪直而长，胸脾须丰厚如龟形，手足色须赤白，此皆富贵人也；故经曰：手足如棉富贵终，手足厚好立使在旁也。 
辅角成棱，仓库皆平者，七品之侯也。又曰，胸厚颈粗臀胜佣均，及语调顾定，此皆七品之侯也。夫颈须粗短，手臂须纤长，语须如笙凤，此皆贵相也。放经曰：牛硕四方，富贵隆昌，虎头高峙，富贵无比，象鼻高广，福禄长厚，犀头律宰，富贵封爵，驼头蒙洪，福禄所钟，虎行将军，雁行大富也。 
犀及司空龙角纤直者，三品之候也。又曰：胸背极厚，头深且尖者，及志雄林柔者。此皆三品之侯也；司空从发际直下，次天庭是也，龙角在眉头上也。 
头顶高深，龙犀成就者，二品之候也。又曰，额角奇起，支节合度，及貌架性安者，此二品之侯也；夫容貌慷慨，举止汪洋，精爽清澄，神仪安定；言语审谛，不疾不徐，动息有恒，不轻不躁，喜怒不妄；发趋含合物，宜声色不变，其情荣枯不易，其掺此谓神有余者；主得贵位，四仓尽满，骨肉角俱明者，一品之侯也。头颈皆好，支节俱成，及容质姿美，顾视澄澈者，此皆一品之侯也。 
似龙者为文吏，似龙者其贵，龙行者三公也；似虎者为将军，虎行者为将军，驯马骨高为将军也。 
似狗者，有清官为方伯也，似猴者大富贵，似鼠者惟富而己，凡称似者，谓之动静，并似之若偏似一处，乃贫寒者也。 
天中主贵宗满者，为官禄也；天中最高近发际，黄色上人正角至高广，参驾迁刺吏牧守；黄色如日月，在天中左右等天子也，黄色出天中圆大光重者，暴见天子；经年及井窦有功受封诰，有黄气如悬钟鼓，三公之相也；又发黄气如龙形亦受封也，四时官气发天部，如镜光者，暴贵相也。 
天庭主上公大丞相之气，天庭直下至天中有黑子市死。 
司空主天官亦三公之气，司空直下至天中恶色．主上书大凶。 
中正主群僚之气，平品人物之司也。中正直下次司空色好者，连官转职，若司空中正发赤色而历历者，在中正为县官在大庭为郡官州县，兰台尚书，各视所部也。 
印堂主天下印绶，掌符印之官也一印堂在两眉间，微下眉头少许，次中正，发赤色加连刀，上至天庭下至鼻准为县令，直阙庭发色者长吏也。如车轮与辅角相应者大贵，印堂一名阙庭也。山根平美，及有奇骨伏起者，为婚连帝之辈也一山根直下欢印堂。亦指有势无势也。 
高广主方伯之坐一从大中横列至发际凡七名，高广位在第三，高广忽黄色如两人捉鼓者，将军相也。 
阳尺主州位之官一横次高广位在第四。阳风亦主少出方伯，有气忧远行也；武库主兵甲典库之吏，横次阳尺们在第五。 
辅角主远州刺史之官一横次武库位在六。骨起色好，主黄门舍人之官也；边地，主边州之任色好，主黄门舍人之官也；边地，主边州之任一横次辅角位第七，有黑子落难为奴也。日角主公侯之坐一从天庭横列至发际，凡八名，日角位在第一，平满充直者宣官职。 
房心主京辇之一横次日角在第二，房心左为文，右为武，骨起宜作人师。黄色见房心，上至大庭为丞令，直见房心而光泽者，召为国师也。 
马主急疾之吏 -- 横次位在第七，驿刀好色应印堂之。秋冬得官也。 
额头主卿寺之位 -- 
从印堂司空，横列至发际凡八名，额角横次位在第一。色红黄大吉昌也。上卿主帝卿之位-横次额角上卿，跃跃封卿大乐。虎眉主大将军--从中正横列至发际九名，虎眉横次位在第二，发青白色者应行也。牛角主王之统师小将一横次虎眉位在第三，亦主侯食禄，成角者更胜于肉也。元角主将军之相一横次位在第五，无角者不可求官，凡欲知得官在任久否，先视年上发色长短，发色长一分主一年，二分主二年，以此消息则可知也。有恶色间之者，主其年有事，白色遭丧，赤色弹夺，黑色病，清色狱厄；天中有气横于者，无官也；然官色已久忽有，死厄；色间之者，代人死也；若年上有好色如连山出云雨，处处皆通则无虑，不速发；发际有黄气，为已得官，若黑气未也；有黄气如衣带发额上，迁官益禄也。 
夫人有六贱，头小身大为一贱一又曰额上陷缺，天中霪下亦为一贱。经曰：额促而窄，至老穷厄，蛇头薄曲，糟糠不足，蛇头平薄，财物零落，貉头尖锐穷厄无计。 
目无光泽为二贱 -- 又曰，胸背俱薄亦为。二贱，经曰：陷胸薄尻及猴目，皆穷相也。 
举动不便为三贱 --又曰，音声雌散亦为三贱，经曰：语声卿卿面部枯燥，面毛戌戌成无风而尘，皆贫贱相也。夫声之恶者，尘浊飞散，细嘎聊乱声。去则若尽，往则不还，浅乱涩细，沈浊展弊；舌短神强，謇吃无响，此恶相也。夫人不笑似笑，不瞋似瞋；不喜似喜，不畏彻畏；不醉似醉，常如宿醒，不愁似愁，常如忧戚；容貌缺乏，如经痢病；神色凄怆，常如有失；举止张惶，常如趋急；言涩缩若，有隐藏体貌，低催如遭凌辱，此并神不足也；神不足者，多牢狱厄，有官隐藏而失，有贬逐而绌者也。 
鼻不成就，准向前低为四贱 – 又曰，眇眼斜视，亦为四贱。经曰：人中平满，耳无轮廓，贫贱相也。 
脚长腰短为五贱 -- 又曰：唇倾鼻曲亦为五贱，经曰：蛇行雀趋，财物无储；鼻柱低垂，至老独炊；摇腰急步，必无所使；腰短者，则被人守职也。 
文策不成，唇细横长为六贱 –又曰：多言少信为六贱，经曰：口簿人不提携，僻则为人所毁；口如吹火，至老独生；舌色白，下贱人也；苦短贫贱人也；凡欲知人是贱者。贵处少而贱处多，多者广也，少者狭也。 
六贱备是仆隶之人 -- 此贵贱存乎骨格者也。 
夫木主春，生长之行也 -- 春主肝，肝立目，目主仁，生长荣敷者．施受惠予之意也。 
金主秋，收藏之节也 -- 秋主肺，肺主鼻，鼻生莪，收藏聚敛者，烯啬鄙悭之人也。 
火主夏，丰盛之时也 -- 夏主心，心主舌，舌主礼，丰盛殷富者，富博宏通之义也。 
水生冬，万物伏匿之日也 -- 冬主肾，肾主耳，耳主智，伏匿隐弊者，邪陷奸佞之怀地。 
土生季夏，万物结实之目也 -- 
季夏主脾，脾主唇，唇主信，结实坚确者，贞信谨厚之礼也。故曰：凡人美眉目，好指爪者，庶几好施人也。肝出为眼，又主筋；筋穷为爪，荣干眉。藏于魂；经曰：凡人眉直而头昂，意气雄强，缺损及薄，无信人也；如弓者善人。眼有光彩而媚，好性识物理，明哲人也；眼光溢出脸外，不散不动，脸又不急不缓。而精不露者，智慧人也；脸寒流转天光者，愚钝人也；眼光不出脸者，藏情人也；加以脸涩盗视，必作偷也，精色杂而光彩脖浅者，心意不定，无信人也；精清光溢者，聪明人也；精沈光定者，大胆人也；上目毗中深厚，气色浓厚者，有威武亦大胆人也，气飘渺，浅博人也；土地不洁者无威，怯懦人也；精紫黑而光彩端定者，刚烈人也，精彩白而端定者，好隐定之人也；精光多而不溢散，情激而视端审者，直性人也；精黄而光彩澄澈者，慕道衍人也，点精近土者，志意下劣人也；点精追下者，志意高尚人，点精近里者，自收敛人也；点请近外者，傲慢憨人也；羊目直视，能教妻子；猪目应澄，刑祸相仍鹰视狼顾；常怀嫉妒蝼蛄目。心难得。 
夫指者，欲纤稼如鹅，有皮相连者，性淳和人也；指头方怼者，见事迟人也；姘美者，属援人信之；恶者，人不遵承也。 
毛发光泽，唇口如朱者，才能学艺人也 -- 
心出为舌，又主血，血穷为毛发，荣于耳。藏神经曰：野狐鬓，难期信；披沥沥，多狐疑，唇急齿露，难与为友；唇宽端正，出言有章；唇口不佳，出言不信；口边无媚，好扬人恶；口啄如鸟，不可与居；恶心入者，口急缓加鸟；言语皆撮聚者，此人多口舌：缓急不同，少信人也。 
鼻孔小缩，准头低曲者，悭吝人也 -- 
肺出为鼻孔，又主皮，又为气息，藏于魄；好鼻者，有声誉；鼻柱薄而梁陷者，多病厄人也；鼻无媚态，蠢人；蜣蜣鼻，少意智人也。 
耳孔小，齿办细者，邪陷奸佞人也 -- 
贤出为骨又为髓；髓穷为耳孔，骨穷为齿，藏于志，经曰：耳孔深广者，心虚而识元；耳孔丑小者，无智而不信神理；耳边无媚，鄙拙人也；耳孔小而节骨曲戾者，无意智人也；鼠耳杀之不死，又云鼠耳之人，多作偷盗也。 
耳轮厚，鼻准圆实，孔头端净，额颐深广厚大者，忠信谨厚人也 -- 
脾出为肉，肉穷为孔，又主耳轮、准鼻梁项颐等；藏于意，经曰：夫颈高大者，性自在而好凌人，头卑弊者，性随和而细碎；故曰，鹿头侧长，志气雄长；鬼头蔑颉，意志下劣，獭头横阔，心意豁达；夫头细而曲者，不自树立人也；若色斑驳或不洁净者，性随直而不坚固。 
夫手纤长者，好施舍；短厚者，好取舍则贪惜；故曰；手如鸡脚意志编促；手如猪蹄，意志昏迷；手如猴掌，勤动伎俩。 
夫背厚阔者，刚决人也；薄者，怯弱人也。 
夫腹端研者，才华人也；故曰：牛腹婪贪，财物自淹；虾螟腹者，虾螟腹者，懒人也。 
夫腹端美者，则乐而能任人也；晰蝎腰者。缓人也。 
夫声浑厚广者，可倚任安稳人也；夫蛇行者贪毒人也，不可与之共事；鸟行跄跄，性行不良，似乌鹊形也；鹰行雄烈，豺狼行者，性粗觅利人也；牛行性直，马行猛烈人也；此性存乎客目者也。 
夫命之与相，忧声之响也，声动于机，响穷乎应。必然理矣。虽云以言信行，失之宰予；以貌度性，失之子羽；然传称无忧而威，忧心反之；无庆而欢，乐必还之，此心有先动，而神有先知，则色有先见，故扁鹊见恒公而知其将死，申叔见巫臣而知其窃妻；或跃马膳珍，或飞而食肉，或皂隶而晚侯，或初刑而末王，铜岩无以饱生，玉馔终乎饿死；则彼度表，扪骨指色，摘理不可诬也，故做列云尔。 
察相篇一令，唐赵蓫撰，字太宾。梓州人，著儒门《长短经》九卷，谈王伯经偿之要，其第六篇则察相篇也；每条下悉狃自注，篇中义理精密，动本古经，与后世太阳清神鉴迥别，盖非术士之言也；读书知人，本儒家要道，况此篇言，皆有据可易视与。 

相儿经 （晋）严助 
儿初生，叫声连延相属者寿；声绝而复扬急者寿；啼声散着不成人，啼声沈深者不成人，脐中无血者好。脐小者不寿，通身软弱如无骨者不寿；解曰：长大者寿，自开眼者不成人；目视不正，数动者大，非佳；汗血者，多厄不寿；汗不流不成人；小便凝如脂膏不成人；头四破不成人；常摇手足者，不成人；早坐、早行、早齿、早话，皆恶性，非佳人；头毛不周匝，老不成人；发稀少者，不听人；额上有旋毛者，早贵，防父母；儿生枕骨不成者，能言语而死；尻骨不成者，能倨而死；掌骨不成者，能匍匐而死；身不收者死；鱼口者死；股间无生肉者死；颐下破者死；阴不起者死；阴囊下白者死；赤者死；卵缝通达，黑者寿；儿小时识悟通敏过人者，多天；小儿骨法，成就威仪，迥转运舒稍缓，粗神雕琢者寿，小儿预知人意，回旋敏捷者夭。

　　