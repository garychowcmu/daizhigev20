同治元年重镌 银河棹

大文堂业兑
自序
壬遁秘旨，传自武侯所著，迄今二千余年；精其学者，每秘不轻示，而奇门、六壬、太乙三式每多错谬，鲜有真诀秘授。姚少师得此书，藏之内府，正统中土木之变，蓉城孙南华先生于燕营屠曾门室中得之，未有师传也。后从史道邻共窗安庆，始遇异人指授，遂精其学。万分珍重，什袭以藏。每与人谈，少露一斑，奇中如神。余恳求再四，仅以经文授，且曰：“非吝也。实爱道也。君归读之。”余拜而受之，恨不得其解，因静坐一室，探其源于《河图》、《洛书》，稍得其说。复趋蓉城就正，先生笑且怒，笑则喜子之买舟相访也，怒则怒子之泄其机也。谓予曰：“君能苦心原理，可以指示矣。慎勿轻以示人，致于天律。” 叮咛教戒而别。余欲遵其戒，虑世失其传，因手录成帙，使后之君子遇兹编者知可珍重也，并述其传之始末，以为之序。
崇祯癸未年仙槎张松源题于云门山屋。
长生图
子辛寅丙戊，卯癸巳生庚；午中单乙木，壬水是生申；酉中丁己是，甲木亥宫轮。
沐浴等十一位俱由长生数去，刚干顺数，柔干逆数。








掌图 分野
巳 楚地
螣蛇 太乙 
鹑尾 翼轸	午 三河
朱雀 胜光
柳星张 鹑火	未 雍州
太常 小吉
井鬼 鹑首	申 晋地
白虎 传送
觜参 实沈
辰 兖州
勾陈 天罡
角亢 寿星	丁  丙  己  庚
戊                     辛

乙                     戊

     甲  己  壬  癸	酉 冀州
太阴 从魁
胃昴毕 大梁
卯 豫州
六合 太冲
氐房心 大火		戌 徐州
天空 河魁
奎娄 降娄
寅 燕地
青龙 功曹
尾箕 析木	丑 扬州
贵人 大吉
斗牛 星纪	子 青州
天后 登明
女虚危 元枵	亥 豳地
玄武 登明
室壁 诹訾

经文总括十六句
诀传壬式遁干奇，天地人盘上下推。四课三传皆硬局，干神将位更差池。错认日躔为月将，谬将天乙乱神祗。个中纲领皆非法，局外行藏必要知。取旺因时名发用，披神带煞可迁移。真飞假伏潜消息，年月日明运动机。德合刑冲虽一理，吉凶应验不同期。圆融活泼真玄妙，剖尽人间万事疑。
此张仙槎所受经文十六句也，寥寥数言括尽壬遁之妙旨。编后皆仙槎逐句演解之论也。有银河之一棹，而壬学如天汉之长，昭矣。
诀传壬式遁干奇。下四句亦经文。
天地本静，因人而动。人物亦静，因心而动。心动机现，诚感神应。拈时演式，照灼兆朕。地支静载，天干遁游。得支寻干，干动支变。循环六十，天三地三，六支相乘，因时取旺，触类旁通，观象求形，理法圆融，披神带煞，局外推穷，干支有六，用焉舍焉。《金匮》要诀，隐于两言。
此探六壬之源最重遁干。盖干曰天干，属阳而动；支曰地支，属阴而静。有静必有动，犹有阴必有阳也。故天地本穆然静也，自人有所为，则天心亦动矣。人物无为，自静也；自事有感触，则人心遂动矣，静动祸福，随之而应。故元女以前民用令占者，诚心拈时演式，以察吉凶之朕兆，便知所趋避。地支静而演式，如地之载天；干象天而周游，如天之旋转，非动无以观其变也。天地人三层遁干，始成天地六支，亦可察其衰旺，旁通触类，以知吉凶悔吝之形象。盖圆通之妙，全在遁干之披神带煞，乃局外行藏，世人所不知也。《金匮经》曰：“干支有六，用之舍之。”遁干之秘，已隐于两言中矣。太乙遁一于六，示前知也；奇门遁其甲，示逃藏也；六壬遁干于支，象人事之变迁也。故遁干非支不显，遁支无干不灵。壬遁无干，则无六层，何名六壬哉？故经文自揭之曰：“遁干奇。”十干十二支配成六十，以配年月日时，以范围天地万物，未有单用干而无支者。元女借文以演式，本以日辰干支为主，而四课三传虽以支演，而干之字暗藏其中，支特以架出取干为用，故天地人三盘字字是支而实，字字是干遁其上。盖隐而不见，以见其秘，懼泄造化之机也。
经曰“干支有六”者，年、月、日、时、年、命六处，皆有遁干，故天地人三盘自有三层遁干，配成六层。凡一字中有三层遁干，而六处尤重。六处之遁干内有旺者则取为用。用生日干者吉，克日干者凶。
“舍之处之”，干又不宜克贼用干，宜生比用干，则吉而实矣。故曰“用之舍之”也。又遁干有六，而实有九：一日上、二日阴、三辰上、四辰阴、五初传、六中传、七末传、八命上、九年上；盖六、九，阴阳相倚之数也。事神、类神、阳神、阴神、用神，五神之干即在其中矣。乃地盘支中又有伏藏之干，寄干及人元，二六潜神也。是名伏干。
行年以男起丙寅，女起壬申，逐旬首推。
二六潜神歌
子中癸水八分真，壬三辛二是初生；丑内己土癸三是，辛金二半一同陈；寅宫甲木七分是，丙戊三分火土均；卯中乙木七分是，癸水初生甲三分；辰中戊土分分在，癸乙各居二半寻；巳中四分属丙火，庚初三分戊三停；午宫丁火领先分是，己土二半乙三明；未中己土五分确，乙丁二半各均匀；申中庚七辛金二，壬水初生只二分；酉宫辛七庚三准，乙己各二最分明；戌伏戊土五分实，辛丁二半各相临；亥中壬七癸三定，更有甲木系初生。
地中伏干与天上遁干有制、化、德、合、比、旺，如三命之取人元法同，所以佐天盘之不足而圆融通变也。
遁干秘旨歌
月将加时觅遁干，法轮五子绕天盘。神临方上仍加遁，旬首地盘次第看。用神消息个中求，三遁取象一处收。旺相生合刑冲究，假伏真飞决去留。神将加干三匝周，真空飞去假为谋。或逢伏地潜端倪，五旺之中好返求。遁干所主号为真，飞合天官遁建巡。旬首伏干详次第，假从盘外课中论。中黄五变通幽处，时上传时天地人。干遁不拘前后见，课中移换不同云。既得来情察遁干，所占轻重要详参。遁干临处知去向，所乘神煞吉凶看。克者为无从旺断，五行之内细推原。便将神将藏凶吉，始察来人见的端。贵人加临亦遁建，中有披神带煞妙。将带神兮神带将，于中玄妙谁能晓？遁干一字神杀贯，一实二虚披带始。遥临同行人不知，龙披寅甲亥壬子，春占木旺名天旺，寅卯日占木游干，地旺遁干立处比，十干五合为人旺，类旺日比时旺禄。此名五旺课中求。右十首皆经中歌之要诀，注解见后。
天地人盘上下推。
天盘月将，斗建之合，遁以五鼠，仰观于天；地盘宫位，神将所临，遁以五虎即旬遁俯察于地。天盘贵人，事机所主，时起遁干，参观天地。开三拨五，数往知来。
此探夫六壬有天地人三盘之遁干，仰观俯察，中审人事，以参观乎天地之吉凶，非开三遁，拨五行之衰旺，何以数往知来乎？
天遁假如图例
天遁以本日之干为主，起五鼠遁。假如乙庚日乃乙庚丙作初遁起。若以亥时占，即逆寻甲戌旬起数，至亥上即是乙亥，数至辰上即是庚辰，未时以前用甲戌旬遁干也。自申时以后，俱用甲申旬遁干。申上遁见甲，酉上便得乙。若寅时占即得庚寅，余仿此。不明此即犯旬空，误矣。
寅时例
在申时以前，拈得寅时，为戊寅；在申时以后拈得寅时，为庚寅。以本旬之甲不同也。申时以后拈得亥，为丁亥。
天遁图例
辛      壬      癸      甲
巳      午      未      申
庚辰本                       本酉乙
    日                       日
己卯干                       干戌丙
寅      丑      子      亥
戊      丁      丙      丁
天遁乃在天盘上，却以日干为主运。从子逆数去寻甲，数到本日是天遁。此图系乙庚日亥将，故用乙庚丙作初。余仿此。
地遁假如图例
地遁以旬首为例起旬首，如庚午日即是甲子旬首。若用未时占，即是辛未时也。酉时占，即是癸酉时也。戌时即出旬，用甲戌旬，为空亡时矣。亥同戌例。
地遁图例
己      庚      辛      壬
巳      午      辛      申
辰戊                            酉癸
卯丁                            戌甲
寅      丑      子      亥
丙      乙      甲      乙
地遁却从旬遁寻，数至正时好住停。旬头甲子时是未，便是辛未见分明。此图庚午日未时甲子旬首。余仿此。
人遁假如图例
人遁以贵人为主，起所用贵人，顺数所占时上，看是何神。如丙子日亥将子时占，阳时用阴贵人，酉加戌逆行，申上蛇、未上雀……数到子时上是玄武，即起壬子顺数至辛酉，酉即贵人。宫遁得辛酉，是为贵人之遁干也。余例此。
丙子日子时该是戊子，如何是壬子？盖贵人随干用的，是时遁至子，因时是戊子，戊遁壬子，故又言壬子。从壬子顺数至酉上，为辛酉，是贵人戊遁壬子者，即戊癸何方觅，壬子顺行流也。人遁是从本日子时干上再用五鼠遁。
人遁图例
丙   丁   戊   己
辰   巳   午   未
卯乙                申庚
寅甲                酉辛
丑   子   亥   戌
癸   壬   癸   壬
丙子日子时亥将例，贵用阴阳酉宫起，是逆行，武到壬子，时壬顺至酉，辛酉贵。
三遁歌
占天用天遁，占地用地遁，占人用人遁，分别明白。即可看遁干之生旺，不然三盘上许多遁干，以何为用？
天遁地遁与人遁，三遁之中有神妙。天时神鬼天遁重，地域坟宅地遁求。中惟人遁推人事，此法神秘不轻传。三干遁用有重轻，其中拣取临生旺。旺用遁干与日干，两字从教着意看。旺用两字秘中秘，认得真时决不误。首详遁干旺与衰，二察年命并月将。细看日干生兼破，两字分明来掌上。克泄刑冲及破穿，德合生扶并禄马。三盘上下六层研，占断吉凶无谬者。
凡日上神、辰上神、三传上神，太岁、月建、正时、方位上神之遁干，皆以生比日干为吉。有一处生比，即取为用，有一处克害亦取为用，更较其两途衰旺，此八处皆有遁干，先看生比，后看克害，两者既定，再寻何干得五旺为旺，不得五旺为衰。旺者有力，衰者无力。
四课三传皆硬局，干神将位更差驰。
正时太极，日辰两仪，阴阳太少，四象列成，阳干寄禄，阴干寄刃，戊己无位，各依所生，九宗包罗，克贼斯兴，三传递因，始终未形，体凡七变，逆顺两轮，刑冲德合，立胎建运，宗门附例，一体数名，顾名思义，占断如神，七百二十，演式斯全，遁干取用，秘法真诠。
此探六壬，虽重遁干，而四课三传，玄女所重，额定之硬局，原不可弃。盖支之课传既定，以七百二十，然后可以遁干而究其活变。无支何以遁干乎？
正时，太极也。日辰，两仪也。四课，即四象而分阴阳太少，日辰之干寄于支宫。寄禄寄刃，各有精义；九宗七体，俱有妙理。四课为彼我现在之形象，三传乃此事始终之形象。惟加以遁干，则活变而有把提，所以为真诠也。若金口诀之干神将位诡六为四，指为六壬，差池极矣。
四课三传用遁干者，盖地支阴也，遁也。天干阳也，用也。干能制支，支不能制干，阳能制阴，阴不能胜阳，阴者遁之已然，阳者用之变动；而必寻旺用者。阳衰终不能胜阴也，故课以日干为我、身，日支为人、宅，日上所加之支干为阳神，自上而临我身者也。生合旺我则身受其吉，刑克泄我则身受其殃， 故干上神将遁干为最切，而又必看阳神所加之支神，转吉，倘阳神吉而阳神之支干反克制阳神，则阳神虽欲生旺我，而受阴神之制不能生旺我矣。盖居下从上，不敢有违，理势然也。惟阳神克阴神，则阴神不得不听令于我矣。故日上阳神生日干之吉凶，而阴神又助阳神之吉凶，阴阳二神若相比相生，或阳神克阴神，则日干之吉凶如一人矣。惟阴神制阳神，则吉变为凶，凶变为吉，阳神不能自主而惟阴神是从矣。故日上阳神主性情美恶、品格尊卑，其应数俱以阴神之干支变化而决。此论日干二课之阴阳也。
第三课支神为人、宅，人者，他人也；宅者，居也，事也。支上阳神主他人、宅屋、事情之吉凶也。支上阴神能制辰上阳神，与日之阴神同例。身与人、宅之吉凶既判，各为吉凶并提而论之为吉凶。此论日支二课之阴阳也。
四课列而吉凶明，遁干见而变化决。此四课硬局，安可少哉？
看课之法，首看日干之衰旺何如，次看日之阳神与日生克何如，次看阴神阳神相生克何如，次看阴阳二神所得天官即十二贵何如，则事情之中路变易可知矣。
看末传之法，如中传，又兼看与日、辰、初、中传相生克何如，则人已性情之吉凶无不了然矣。地为方所，干为衣着，神为形貌，主事之人逐层可知矣。
将有六吉，曰生、曰扶、曰官、曰禄、曰德、曰合。有六凶，曰鬼、曰脱、曰刑 曰害、曰破、曰冲，以干支上三传内遁干所带之支分属吉凶何如。
看人我两边谁吉谁凶、半吉半凶、全吉全凶、应在何时何时何人、其始中终何如、两边人我之衰旺何如、两边阴神二神之相助何如，旺衰分则强弱见矣。阴阳助泄则吉凶辨矣。
又逐字看得何贵神、带何等煞、披何等遁干，则事类情形之吉凶，莫不了然于心矣。再看占人之行年命上得何干支，乃其人一年所主之吉凶，应于本岁者。与日干课传参看，或自人传己，或自己传人，或自凶传吉，或自吉传凶，或课中相传，或课外相传，有何救助，而人己之端的了然矣。
盖课传硬局，众所同者，公也。年命上干支，人所独也，私也。局凶而年命干支有救助者，虽凶可解，若年命上凶局，局虽吉亦减。
《中黄经》曰：“我为日干最要明，其余皆是属他人。”四课三传除日干一字，俱主他人。日者，我也。日之阴阳二神，从我者也。支者，他也。支之阴阳二神，从他者也。日之阴阳二神与我为吉凶者也，支之阴阳二神与人为吉凶者也。
若我与人相交，则人与我为吉凶；而从人之人，亦与我为吉凶矣。故生、克、脱、比，无论其为从我之人与从人之人，莫不欲其生比、恶其克脱，故四课之内各以人与己相生相克审之，则吉凶各有在矣。各以衰旺生克察之，而成败吉凶各有据矣。更各以所乘之天官主事决之，而所主之事情得矣。某一处干支动，即系某一人；某一处天官来生克，即系某一事；其来情主事，无不前知矣。
盖一字有一字之人，一字有一字之事。第三四课动，定是他人事；自一二课传归三四课，是干传支，必始于我而终于人；自三四课传归一二课，是支传干，其事始于人而终于己。以生克决人己之有情无情，以旺相休囚决人己之有力无力，以十二天官之喜怒分其事类，以发用分事类之动静，以末传看事之成败。
吉神以旺月为应，凶神以衰月为应，未有不验者也。特其变化全在遁干之取舍，旺用贵临时自悟，斯为善学六壬者也。
凡看一字，有六层，须看所遁之干与所遇之时、所临之地，并本日字上之阴阳神，五者合而详之。
《中黄经》曰：“日上发用己身论，辰上动时占别人。日阴从我事相寻，阴伏小口定灾迍。”玄女曰：“闭口闭口，阴在女后，欲得其隐，急发其阴。”盖言阴神也。不观阴神之干支，何以决其幽隐乎？
凡阳神克日干者，名官鬼临身；若阴神为日干之子孙，支即官鬼不能为祸，但子孙爻不入传则不管事，故曰有鬼须求救；救者，子孙也，制鬼之神也；必入课传、见年命上方有力。又看衰旺，若鬼旺子孙衰，则难解救。父兄子财同例。
日者，我之身也；辰者，我之居也；三传者，我之所在也。故日上吉则可以自守，辰上吉则可以自安，三传吉则所往无不利矣。或日吉而辰凶，或辰吉而日凶，或日辰吉而三传凶，则利静而不利动，日辰凶而三传吉则静凶而动吉，斯动静知所趋避矣。三传如他人之兄弟三人者，有一传克日即凶，有助克者愈凶。若一传生，一传克，名三传不合，吉凶无分，或始中终三限看，末生日或制反则凶有救矣。鬼以遁干为重，支鬼次之。支不能克干也，有泄于鬼，则吉凶乃见。所谓“壬无遁不灵，遁非干不显。”也。明神暗遁，昔贤盖慎之而不轻泄耳。幸勿滥传匪人，以干天律。此一篇乃六壬之大旨，理数之金针，诚仙人之秘蕴也。
错认日躔为月将
斗建之合，为天月将，余气如环，犬牙相入，逆行十二，司权一月，节气前后，代谢交接，将爻出现，迟留盈昃，授受有期，或趋或接，阳生阴成，河图数测。
此探月将之原本于太极河图，非历数之太阳也。月将乃斗建之合神，为将，司一月之号令，若天之命卿出将也。故曰月将。其月之气尽，则更易一将，以司后月之权。十二月将，始登明，终神后，法后天之左旋，其巡行交代虽同太阳之过宫，而实非历数之太阳也。将有阴阳，象天地之太极；太极中阴阳二气，如环相接，阳中有阴，阴中有阳，必有留余不尽之处，犹分界定界，必有交错之地，如犬牙相入，故月将之乘权代谢，必前将余气未尽，后将新气未来，必查月中交接之候，中节之前看月令之支辰，既出现之日，仿《河图》之生数，阴将则从《河图》之成数定其何日交接，如奇门之有超接，非若历数之太阳，必到中气始过宫界。是以一宫兼两月之节令，有是理乎？
诸书皆候太阳过宫方换将，而太阳竟作月将矣。按太阳躔度必在每月中气后，则与月建合神相去远矣。世人但寻每月太阳过宫方换将，则月建节令已过，将从何合？
姚少师诀曰：“世人用将常落空，太阳误认各西东，河图八节生成数，须知过此失无踪。”又曰：“月将逾太阳，八节图数藏，阴阳生成合，过此落空亡。”前贤之诗诀具在，世人乃以落空之将加正时，必致东西舛谬，失其一月之真将，以故占事往往不验。此六壬之首诀也。经文特辨之，而月将之法始明。
河图阴阳之数，阳生阴成，故六壬阳将从生数超接，阴将从成数超接，以定阴阳二将迟留交代之期，岂太阳之躔度哉？南火二七，北水一六，东木三八，西金四九，中土五十。一二三四五为生数，六七八九十为成数，阴阳配象太极。
谬加天乙乱神祗
后天坎下，先天之坤，阴中藏阳，阳贵所起，后天坤位，老阴退申，得其所止，阴贵起焉。一干统二，顺逆求合，避去魁罡，去其冲首，阴时用阳，阳时用阳，静动互根，阴阳颠倒，干用支贵，支用干贵，天地两盘，各有其贵，世人不知，颠倒误戾。
此探贵人源起于先、后天八卦。先天为阳，后天为阴，故先天坎位起阳贵，后天坤位起阴贵，先天坎位在子，故阳贵起子，子上起申，顺行求干合为贵，而辰戌为魁罡，牢狱之地，贵人不居而避之，贵人之对冲为天空，名曰冲首，亦去之而不居，惟取九支环列十干，仿卦例纳甲以取合神。而求贵人又以子午分阴阳之时，阳时用阴贵，阴时用阳贵，太极阴阳互根之理也。又干取支贵，支取干为贵，天地二盘各有贵人，干阳主动，支阴主静，阴阳相遁之义也。俗术纷纷不明，至理勉强穿凿，遂有旦暮昼夜之说，不察阴阳干合之理，硬分混淆，兼用一干二支，首字为阳贵，次字为阴贵，日出为旦贵，日入为夜贵，梦中说梦，遂至谬天乙而乱神祗矣。今列图说取贵用贵之秘法，详加辨择，庶不虚银河之一棹云尔。
先天阳贵说
甲在子而己在未，故甲日合未中之己而取羊贵；乙在丑而庚在申，故乙日合申中之庚而取猴贵；丙在寅而辛在酉，故丙日以酉中之辛而取鸡贵；丁在卯而壬在亥，故下日合亥中之壬而取猪贵；戊在巳而癸在丑，故戊日合丑中之癸而取牛贵；己在未而甲在子，故己日合子中之甲而取鼠贵；庚在申而乙在丑，故庚日合丑中之乙而取牛贵；辛在酉而丙在寅，故辛日合寅中之丙而取虎贵；行在房租而丁在卯，故壬日合卯而取卯中之丁而取兔贵；癸在丑而戊在巳，故癸日合巳中之戊而取蛇贵也。六壬多取合，如月将取月合，支合也；贵人取干合也。
后天阴贵说
甲在申而己在丑，故甲日合丑中之己而取牛贵；乙在未而庚在子，故乙日合子中之庚而鼠贵；丙在午而辛在亥，故丙日合亥中之辛而取猪贵；戊在卯而癸在未，故戊日合未中之癸而取羊贵；贵在己而壬在酉，故丁日合酉中之壬而取鸡贵；己在丑而甲在申，故己日合申中之甲而取猴贵；庚在子而乙在未，故庚日合未中之乙而取羊贵；辛在亥而丙在午，故辛日合午中之丙而取马贵；壬在酉而丁在巳，故壬日合巳中之丁而取蛇贵；癸在未而戊在卯，故癸日合卯中之戊而取免贵也。
先天阳贵图
己
戊巳  午  未 申庚
辰         酉辛
丁卯         戌
寅  丑  子 亥
丙 乙癸 甲壬
后天阴贵图
丙 乙癸
丁巳   午   未 申甲
辰           酉壬
戊卯           戌
寅  丑    子 亥
己    庚 辛
天盘甲羊、戊庚牛、乙猴、己鼠、丙鸡、丁猪、壬兔、癸蛇、辛虎，此系阳贵；甲牛、戊庚羊、乙鼠、己猴、丙猪、丁鸡、壬蛇、癸兔、辛马，此系阴贵。
古本歌
甲戊庚牛羊，乙己鼠猴乡，丙丁猪鸡位，壬癸蛇兔藏，六辛分马虎，颠倒合阴阳。
颠倒者，一干统二肖，互换颠倒，以分阴贵阳贵也。右古诀也，世人不察“阴阳”二字本于先后天之阴阳，遂有旦暮尽夜之讹。不明“颠倒”二字藏有阴贵阳贵之互换，遂有混兼俱用之紊。
六辛句分字是眼暗指阴阳二字之分。俗术改为从字，一日兼两贵，以上字为阳，下字为阴，而不知阴阳互换之妙，诚俗学之大谬也。必先观起阴阳贵二图并观古诀，始知起贵所以然之理本于先后天之卦。古诀颠倒分列，符合自然。盖古歌阴阳非指地支天干之阴阳，乃先天为阳，后天为阴也。
阳贵歌
甲羊戊庚牛，己鼠乙寻猴，丙鸡丁猪位，壬兔癸蛇求，六辛惟用虎，阳贵顺行游。
阴贵歌
甲牛戊庚羊，惭鼠己猴乡，丙猪鸡丁位，壬蛇癸兔藏，六辛单用马，阳贵逆相将。
地盘阴贵人图诀支用干贵 天盘贵以十干分统两支，地盘贵以一支分统两干，上下兼而六层始备。
地盘  己庚辛壬戊癸辛甲乙丙己丁
      子丑寅卯辰巳午未申酉戌亥
日支  乙甲辛癸己壬辛庚己丁戊丙
歌曰：地盘旬遁起贵干，但寻支上报干取。假如子日披乙己，乙是阴贵己阳贵，丙蛇丁雀戊六合，巳勾庚青辛天空，壬虎癸常甲元武，乙是太阴丙天后，后阴两位亦为空，支用干贵统十位，干用支贵显易知，支用干贵隐难明。辰戌无贵戊己寄，午寅辛取无同异阴阳顺逆法同干，天地贵人两盘看。
地盘阳贵歌
子己丑庚寅取辛，卯壬辰戊巳寻，午辛未甲申用乙，酉丙戌己亥求丁。
地盘阴贵歌
子乙丑甲寅辛同，卯癸辰巳己乙中，午辛未庚申用己，酉丁戌戊亥丙逢。
王元明曰：“地下支元之贵，即人元旺用之称。隐伏其下，人所难晓，地下有旬遁之干支，静而有动。世人皆谓奇门重干不重支，六壬重支不重干，皆偏废之说。地盘贵人佐天盘之不足，六层乃全。”
阴阳分时用贵人图
夏至一阴生
巳    午    未    申
辰                酉秋分
春分卯                戌
寅    丑    子    亥
冬至一阳生
巳为阳极，纯阳之月也，地雷复。亥为阴极，纯阴之月也。天风姤。
按：冬至一阳生于子，止于巳；夏至一阴生于午，止于亥；乃天地真阴真阳之分际也。法以一日之干分统两支之贵，又以六时之支分用两般之贵。阴时却用阳贵，阳时却用阳贵，自子时起巳时止用阴贵，阳乘地将也。午时起亥时至用阳贵，阴乘天将也。天动为阳、地动为阴，阴阳互根之理也。一阳生子，子至巳而极；一阴生午，至亥而极，故一日分阴分阳互用两贵，阴阳配合而化育成也。岂以日出日入分旦暮哉？岂阳贵治昼，阴贵治夜哉？旦暮夜以地盘所临言则可也，岂以时分哉？凌移文刘演辈所注《毕法》、《心印》皆暗藏其旨而不轻泄，世俗不知而谬解讹传，壬学之时失真也久矣，能不为之关明乎？
分时用贵经文歌诀
阳贵乘地将，阴贵乘天将，动静互为根，阴阳得真将。午后为阴将，阳贵盘上乘；子起为阳时，阴贵盘上乘，先后天不明，贵人失所亲，牛羊分旦暮，梦中说梦因。
右歌发明用贵之真诀，合前图说，看之明白了然矣。世俗不明所以然之，故宜其舛谬也。
贵人顺逆巡治图诀
地户巳午未申人门
辰    酉
卯    戌
鬼户寅丑子亥天门
辰戌为阴阳之界，贵人登天门以前俱顺行，贵人临地户以后俱逆行，岂以卯酉寅申分旦暮哉？贵人临地盘则有昼夜之异。《毕法》之云昼夜贵人，盖以临地盘论，后人错解之也。
诀曰：贵人在亥子为先，在戌边将酉引前，在巳俱从辰位转，若居辰位巳为先。
笥中纲领俱非法，局外行藏必要知。
夜将日将，四课三传，九宗七体，年命六样，为纲为领，孰重孰轻，合法显应。非法不灵，局外行藏，变动难名，笥中奥妙，得中则神，知开三遁，得拨五行。
此探六壬月将贵人课传宗体年命六亲，俱有真法在笥中，世人不知，错解误用，则皆非真法矣。且烦冗散漫，毫无把握，孰为纲领，孰为轻重，何以决断哉？
法用遁干，动中有变，周流六处，即能窥天地未发之机，阐课传吉凶活动之妙，要在变通。遁干所在之方，即六壬传课之方也，岂若金口诀以占人来方、坐方为方哉？故遁之一字，神机变化；推年月日之归程的路，全在个中，不以遁干取用，将何为据？不以旺字取舍，断法终是模糊。可告者神也，虚而善应者亦神也，必学者诚心澄虑，依法求用。然此旺用二字，非三传发用之用，亦非占时取用之用，圆通无方，不可执是彼是我之称。若就我而言，则是有我之运用，是我为主。自彼而言，则有彼之运用，是彼为主。若我用带刑害则我之运用必坎坷，我用带德禄则我之运用必多吉庆。然占天时之晴雨，则我之一字难言矣。占六甲则我又属彼。占行人则我字尽属他人，妙在触类旁通，取物象形，以知个中之旺用。若必要分彼字我字，则非壬遁圆通之说矣。若拘定硬局，四课三传，如时俗之解，则以干为我，支为彼；占行人以干为动，占他人以支为静，属宅；占胎孕以支静为母，日动为子。若此之论彼我，果是乎？否乎？在卜者果验乎否？且钤上三传结构于课中，共有九字，初发用，次变体，末归计，九宗七纲领，非一全用乎？抑不用乎？如用三传，则先有四课；用四课，必弃三传；烦冗散漫，反无依据把握。且更有门类附课、卦名神煞、德合刑冲等字，年月日时、本命行年上下字都不能尽用。欲去惑而反生惑矣。惟智者超乎课体之外，而又不离乎课体之中，不为课体所蔽，开三遁而拨五行，斯妙手万化，生身从兹而定，故曰“局外行藏”。盖言取用也，能取课中之真用，则课传硬局皆为我用而活矣。
取旺因时难发用，披神带煞可推移。
万物化育，乘时者旺，得地者旺，次则得助，德禄生比，党合倚托，详其加临，聚旺尤胜，三遁所主，孰衰孰旺，用干宜旺，鬼干莫兴，何干发用，吉凶方明，披神须察，带煞当详，生克制化，祸福迁移，取之舍之，趋避前知。
此探六壬之妙用既在遁干矣，然天地万物之化育，首贵得天时之旺气，次贵得地之旺生，再次得年月日时生比德禄，更三合六合，旁人之比助、救制、提拔，知此字为真用，尤要看此字之上下六层加临之神将遁干，有伤无伤，有气无气，孰旺孰衰。用干宜加临生旺，则能生助我，且有力矣。
鬼干忌加临生旺来克我，一生一克，谁旺谁衰，入课传年命六处者，皆可发用，非特初传为发用也。初传为发用，不过心之初萌，事之方动也。故用干神将得时合之旺气者，为得天时之旺者也。再临地盘生比德禄旺者，乃一方之当权用事来助我之用也。次看用与本日之干相生比者，为吉则实。盖一日之旺气当权用事来助我之用也。次看与月建干相生比否，盖一月旺气当权用事来助我之用也。次看岁干与我相生比否，盖一岁之旺气当权用事来助我之用也。若天、地、年、月、日，五旺全而加临在一字，则以可用必成而言。若得地得日，而不得月与天时，则有基而未逢其时，未可以求应也。若比年月日而不比地，则逢其时而无其基，不可求应也。然遁干旺用之一字，最为活泼，不可拘。若死看则为硬局矣。如所旺用之遁干不入课传，日又受克则无用矣。则有披神带煞之诀焉。歌曰：“将是神兮神是将，一实二虚具至妙。神带将兮将带神，于中幽奥谁能晓？”
盖人盘贵人，亦有遁干，遁其中为鬼为生，既披神带煞也。假如丙子日亥将子时占，阳时用阴贵酉，于子时本属壬子，即从天盘起壬子顺遁去，到酉上是辛字，即为辛酉贵人。贵人临戌逆数，至壬子上是玄武，即是子时虚披元武神矣。壬为丙日之遁干，鬼为元武，为带盗贼之事，即带煞矣。又如课传见青龙，即是虚带壬字甲字矣。所谓一实二虚也。
神带将，是遁干加临贵人，以干为将，将即遁干之称也。总是遁干贯之，故为圆通活泼，可迁可移，丙子例此。占人事须察人盘贵人之遁干，何事为鬼，如元武主盗贼。更察其阴神，即知盗贼方所、色目、形貌、姓氏、逃获、破匿之隐微，次看课传以观其过去、现在、未来究竟，更寻年命与用如何能载与否，趋其吉而避其凶。非精于壬之者，安能前知以远害耶？歌曰：“克者为无从旺断，五旺之内细推原。用神神将详生克，方察来人见的端。”
此取用歌诀也，盖壬数皆以本日之干为主，若日干受克，见用于鬼，即为无用矣。从旺断者，乃于月将贵人三盘之遁干，寻一处推其旺相之根源者，论其微妙之理也。旺有五等，旺地、旺日、旺月、旺日、旺时，从化也。五等聚于一处，又名聚旺，尤妙。又看三盘上所披何干、何神、何煞，如常、德、禄、财、马或与支合或与干合，又要与年月日时干支相合，如禄马同行，德合生比则吉。如带刑煞克害、衰破墓绝等煞则凶。
其次方察来人之情，就遁干旺用之方，而见其事情之端的何如也。盖用之一字有六层，须要如前之五旺次第推审详明，斯取用方定，则其人之贤愚贵贱、求谋举动，必有一毫之端倪发露于课之中，要智者圆通，取其近理者断事之吉凶，则的确无疑，灵应如神矣。
五旺
一气旺，如春占木旺也，夏火秋金冬水四季土也。气旺即月旺。凡吉神乘时令月旺则成吉，凶神乘时令月旺则成凶，居囚死地亦凶，小人穷则乱。又名天旺，得天时也。
二地旺。凡吉神居庙乐之地，比助之乡，愈成其吉；凶神居庙乐之地 ，不成其灾。小人恋安恋生也。又居旺地为有气，居生地亦有气。余为无气。入庙为真，不入庙为假。入庙者，十二神各居本家也。
三日旺，如木神将则甲乙日相，壬癸日旺，丙相日休，戊己日囚，庚辛日死，故凡见兄爻皆相气，父爻皆旺气，子孙爻为休气，妻财爻为囚气，官鬼爻为死气。故甲乙日见甲乙寅卯俱为旺气，以得比助也。占妻财父母则不利，以兄能夺劫克妻，又多泄父母之气也。
四时旺。如甲乙日占寅卯禄为时用也。事主近乃妙，不利长久。
五化旺。如三盘上下神将皆一气，则虽非时令旺气，以从多从胜而化旺也。又有合化为旺，如甲乙日，见遁干乙庚之合干用之，上下或支作三六合生遁干、比遁干、递生助遁干以生日干，皆能化而为旺。若凶神得党助，其凶愈炽，必非一人一事之害矣。又看吉凶遁干坐长生十二位上，以察休旺，皆能化而为旺。若临长生，主其事不已，墓绝则其事将止。
凡遁干旺用，或得天、得地、得时、得化，五者有其一，则衰旺之势已分。盖五胜之旺，必不能全，从其多者而论之。以旺气胜者为用事之神，然后可求其验。时令得天为第一，次地，次旺，次化，皆六壬之秘要也。既得遁干之五旺，则看遁干所披之神，即知其所占之事，神即贵神也。贵神即主事之人也。得了贵人遁干，再看月将遁干，更看其所乘之月将遁何干，带何煞。带煞指支言，不以遁干言。其事日旺、月旺、地旺、时旺、化旺，则为乘旺矣，吉必成，吉凶必成，凶未有旺而不成也，亦未有不旺而成者也。旺则成于目前，未旺则待将来，即此观之，可知寻旺用在贵审所遁之干寻之，不然则茫然无下手处矣，宜玩之。假如遁干之旺用乘青龙六合木神，并寅卯之月将，居艮震之地，逢甲乙日，遇三春之令，拈得寅卯之时，旺用俱全，大吉之占也。据此凡言所成不一，以本支论，不以遁干论。然比日为为主，比月为要，比时比地比化次之。在皆不可缺者，以比日是一月之旺气也，比月是一岁之旺气也，比地是一方之旺气也，比将则得类而内外和同，比日比月比时则得天时之旺气，比地则得家而居处安，比合化则得人相助，无有不验者。然数无全吉，亦无全凶，在参其旺衰而详审其吉凶，而成败从违，自了然矣。在所临之地长生十二位中以分衰旺。然所披之神，必以入课传年命为紧，入传尤紧。欲知其事之成败，必成者有五，必不成者有五：事神居有气之地必成，与日相比必成，不落空陷必成，用与日主相生必成，阴阳相生必成，此五美而成旺则速成。如休废则必待旺月方成，神居无气不成，不比日主不成，用神相克不成，阴神相克不成，然五美四恶亦无全具，惟从其多者、旺者断之，则成败可立判矣。比日者为用事，不比日者为不用事，旺者速成，不旺者缓成，或相气休气皆须待时而成，犯死气者不成，空亡而旺相者出空自成，此断成败之秘要也。
真飞假伏潜消息，年月日时运动机。
旺用己得，真假有殊，年月日时，生比则真。课传年命，克泄终假。年月贵马，冲克真飞，一二逢合，假飞难去，干逢库合，伏始为真，冲来日月，伏飞真伏，泄冲败克，其去方真，生扶有马，沉滞去假，用临长生，年月生合，斯为真来，二三冲克，来假无成，旺相比合，真生有气，传临脱泄，虽生犹假，遁临死空，年月月递死，命将用空，死假有救，八法消详，神机可测。八法：真、飞、假、伏、去、来、生、死也。
此探六壬之旺用虽得，而事情之变动有真有假，吉凶犹未定也。故以日干为主，遁干之旺用为实。如遁干旺用已生比日干，则吉矣。乃年月日时年命上之遁干，或有一二克泄日干，则遁干之来生犹假；即不克日干而克旺用之遁干，则遁干亦不能来生我也。又如我欲去求谋，遁干与年月日时之干相冲克，贵人驿马又相冲克，则为真飞而可去。若年月日时六处之干有一二与遁干之用相合，则欲去而不去，为假飞也。如欲其人之留与己身之留，则必真伏。如遁干递合递生干支，三五六合并见于年命六处，或四墓见于课传，则真伏而不出矣。若年命六处遁干有一二来冲克破墓，则终当飞去而不伏。遁干休囚，年月六处冲克，又临败地，地盘驿马空亡，其去真矣。若六处有一二生我，又临长生，主留恋沉滞而不真去。如欲其人之来，若支上临遁干之长生，六处又递生，传又见长生，又支逢三五六合则其人必来。若有一二来克害遁干旺用者，究有有阻滞不来而事难成矣。六处递生遁干，遁干又与日干生比，而又乘令旺气，又临长生帝旺，又与日干三五六合，则为真生，其事必成。若见一二子孙泄气，则虽生而犹假。如卜其人之生死，最怕六处皆乘时令死气，用干又临死宫，或年月日地递死，则必无救。若本命月将贵神，上遁干为救，则为患门有救。约略八法以消息，详其真假，只在年、月、日、时、年、命六处之遁干消息运动，以测其神机也。
德合刑冲虽一理，吉凶应验不同期
八煞九宝，干支披带，事神类神，喜忌所因，吉神带吉，其吉乃真，凶神带凶，其凶必成，鬼非一种，来意可凭，主事一定，神阴搜隐，将神比旺，岁月应征，日鬼受克，灾祸乃息，干旺受生，福禄斯集，应验不一，迟早有期。
此探三遁六处之干，各带八煞九宝，或干支带，或在干披贵神，为主事之神。各有其类，即为事神也。皆喜宝而恶煞，事神带吉则吉，类神披凶则凶。然必与日比始用事，不比不用事，旺则有力，不旺则无力，若被鬼克尤甚。然鬼非一种，遁干之鬼尤甚，名真鬼、正鬼，无救。
凡占来意，以日鬼所乘之神分其事类；鬼所乘之月将为因；而起祸之人，将上所乘之神为因；而起祸之事，如雀主文书口舌，龙主财制，虎主病讼之类。再看所乘之时为何时，所临之地为何地；再求其阴神，以知幽隐藏匿之善恶，方取责其所临，形貌性情责神将，遁干责其衣着颜色。又看其阴神之生克脱救，或有或无。又看其与日主相去远近何如，又看其来克之有路无路何如。以鬼旺之月为受祸之期，以克鬼建旺之月为除祸之期，则吉凶判然，应验不爽矣。
《中黄经》曰：“要知灾福兴休日，先以鬼救分端的。次看初末发休期，衰旺月中无一失。”是也。克日干之时，正当月令之旺，即发祸之日鬼，受克之旺月即，即为休息之月也。又凡主事之类神，以入课传者为动而有为，不入则静而无为，无所应也。故十二天官各有所主，见六处者各有与日主相比，则为有应验。如甲乙日龙合在六处，必有应验。丙丁日蛇雀、戊己日贵勾常空、庚辛日虎阴、壬癸日元后在六处，所遁之干与日主相比，则为旺用之神。经云：“与日为类，灾福乃集。”类者，比也，同类也。故用神某一事建旺之月为应月。凡吉事以生我之月为应月，比我之日为应日。凶事以克我之月为应月，克我之日为应日，以我生之日为散期。盖子孙能制鬼为救也。经曰：“假令春占功曹太冲为用，喜事必应旦夕，以春木旺也。”此论旺相也。当令者为旺，将来者为相，与前论所比者为相，生我者为旺不同。此为正法也。太乙胜光为用，喜事方来，火至自方旺，春则旺气未来也。惟空亡则终无应期。余皆俟旺月为应期也。
又法，专看行年上为主，看过去现在未来。假如正月占其人行年在寅，太乙乘朱雀加年上，则将来四月丙丁日当有火烛事。若登明元武加年，则去年十月壬癸日当有遗失盗贼事。盖月建为现在，向前顺数五位皆为未来事，向后逆数五位皆为过去事，对冲之宫为界限，亦以过去，试之果验。亦责阴神，测其幽隐救制。盖一事有事之类神也。旺之月即为旺期，如寅上乘巳加朱蛇，即于四月防火烛是也。又类神与地比者为真，盖一方之当权用事者也，其事必见于此地。与日比者为实，盖一月之当权用事者也，其事必应于此日。与月比者为旺，盖一岁之当权用事者也，其事必应于此月。是以七百二十课流转于四时，而吉凶多不应者，又不知所以必应之理也。若明此三旺，而求之遁干旺用以决之，未有不验者。且如占逃亡，则责元武，必元武与日比而又为遁干旺用，则必应矣。
经曰：“壬癸来占元武用，失脱遗亡事不虚。天后阴人看何如，水将须求水上居。”是也。占病白虎，占婚太阴与日比，又系遁干旺用，则必应矣。
经曰：“庚辛白虎作初传，便言病者主缠绵，太阴女手议成事，金将庚辛取类传。”是也。占音书责朱雀，必朱雀与日比，又发用，则必应矣。
经曰：“时逢朱雀象文书，或求信息亦同途。丙丁巳午又同居，秘法流传决不虚。”是也。蛇朱属火，文明之象。阴见贵、龙、德、禄、马、三六合、天干互合，宜见贵、求财禄、功名、文章之事。主有贵人荐引提拔。再看阴神所乘之贵神，断其何等样人。如龙主文职，常主武职，白主权贵，空主侍卫太监僧道，勾蛇主将军，阴后主贵戚，常主漕粮，元主水曹之类而决之。其姓氏衣着方所色目生肖，俱责阴神之六层。然朱雀惟丙丁月生之，其他非也。故六壬家以比日不实，不比日为虚，实则必应，虚则不验，此要诀也。然不乘旺月，犹非克应之时也。经曰：“克应不必死墓推，类应本命上不虚，如同文书午上朱，类神入庙应无疑。”由此观之，如十二天官各有所司之事，即所谓类神，类神在庙乐之地，本命日时之位，又值类神之建旺月，必应无疑矣。然犹未可拘也。如必执此求之，则文书必应午月，万无此理也。不知又有活法，更求之天官，类神所乘之月将，今朱乘午则神与将合居为一，故午月应。以神将合居一位，如化为一人也。如类神不与日月比而所乘之月将与日月比，即以所乘之将断其应期。经曰：“占财春申论休囚，午作青龙立巳头。青龙相去来比日，成在巳午月中求。”言占财而得火日申财，在春月占，则财气休囚矣。若见青龙乘午将而立在巳乡，则青龙乘月之相气，又比日干之火，必求财在巳午月成，以火神值旺之月也。然此专论支也，究当以支上遁干所遇之旺月为应，始为真诀，前贤不肯轻泄耳。主干事之成败，亦当于用神决之，若用神与日之类神相比则成，若克类神则不成，相生比而乘旺则速成，乘相则迟，休囚更迟，以必待事神旺而后成也。经曰：“欲知成败若何凭，大抵皆求发用神，旺相相生必早遂，休废空亡必不成。用逢休忧兼空死，事神无气比不得，但多阻隔几时成，即于事神旺日觅。” 事神成无气之地，而又不与日月比，则多阻滞，必待事神旺月而应也。此又以事神言之，又不若以事神之遁干与日月比旺之月求克应，为活而推验也。又神将遁干者，各有所临之地，以长生沐浴等十二位详其旺相休囚，或得地之旺，或得党之旺，或得时之旺，或得用之旺，或得日之旺，则衰旺之势分矣。然五旺必不能得全，须从其多者论之，以旺气胜者为用事之神，然后可求其验也。时旺为第一，日旺次之，地旺又次之，用又次之，此六壬之秘要也。又所占十二事神，必以入课传为的而有应验。若在四课之中，以上日为要；若在三传之中，以初传为要；若既入课传，又要日月为要，与初传相生比次之。又类事神既分，首看所得之将为何字，生日者为吉，脱克日者为凶，而总以乘旺为主。故有旺月、旺日、旺时、旺地，类乘之将乘此四者为旺，将神而乘此四者为旺神，遁干而乘此四者为旺干；吉神、吉干、吉将乘此四者，事吉而必成；凶神、凶将、凶干乘此四者，事凶必无成。未有旺而不成，亦未有不旺而成也。旺则成于目前，未旺则成于他日，故旺也者，六壬一字之诀也，比日得一月中之旺气，比月得一岁中之旺气，比时得一日中之旺气，比地得一方之旺气，比月将得尊上提携，比日月时得天时鬼神之应助，比德禄得意外之遭逢际遇，其脱克反是而推可知也。故曰：“德合刑冲虽一理，其吉凶应验之期，有衰旺迟速之不同，不可执一而断也。”
八煞九宝图说俱详法例，断诀宜熟记采用。
干德
甲己寅 乙庚申 丙辛戊癸巳 丁壬亥
子起巳顺十二，福佑之神，乃一日之喜神也，课传六处见之，能转祸为福，化凶为吉。
天德
正丁二坤宫，三壬四辛同，五乾六甲上，七癸八寅逢，九丙十居乙，子巽丑庚中。主心慈好善。
月德
寅午戌月丙，申子辰月壬，亥卯未月甲，巳酉丑月庚。上遁干见之，一月逢凶化吉。
月德合
寅午戌月辛，申子辰月丁，亥卯未月己，巳酉丑月乙，与月德同。
支合
子丑合土，寅亥合木，卯戌合火，辰酉合金，巳申合水，午未合日月。一名六合，又名横合。若干支互合，名同心合，婚事吉。凡事成合不脱。
干合
甲己化土，乙庚化金，丙辛合水，丁壬合木，戊癸合火。遇六则合，遇五则化。五阳奇，五阴偶，阴配为夫妇，故凡事和合，一名五合。
三合
申子辰合水，亥卯未合木，寅午戌合火，巳酉丑合金，三方作合会局，上了字生中一字，下一字主墓，主凡事凑合，外方相助，一名三角合，但主事成迟。
干奇
甲午、乙巳、丙辰、丁巳、戊寅、己丑、庚未、辛申、壬酉、癸戌。主意外遇合超迁。
旬奇
子戌旬丑，申午旬子，辰寅旬亥。
连珠奇
亥星精，子月精，丑日精。斗转亥，鹤鸣子，鸡鸣丑，日月星三光之精备，化凶为吉。
三奇
天下乙丙丁，地下甲戊庚，人中壬癸辛。奇本忌空，要三传全见，顺为上，逆次，乱又次之。
干仪
同干奇。入课传有喜，动用有礼。同常冠冕、筵会、婚姻、赏赐。
支仪
子丑寅卯辰巳午未申酉戌亥
午巳辰卯寅丑子亥戌酉申未
礼仪之中，主喜庆之事，居同旬首作幕贵主高中。
旬仪
甲子甲戌甲申甲午甲辰甲寅。六甲之首，主婚姻、喜庆、考试、冠军。并忌刑害，主因喜起祸，忌空。
干禄
甲乙丙丁戊己庚辛壬癸
寅卯巳午巳午申酉亥子
临官之位，利仕宦食禄，入课传显荣，遇合养身之本，受命之源。
干马
申子辰寅牡水，亥卯未巳牡木，寅午戌牡火，巳酉丑亥牡金。三合头冲也。带丁禄临卯酉，名喜报神。助威迅捷，年月日时命上马俱见，主大富贵。
天马
正七午，二八戌，四十子，五十一寅，六十二辰。正月起午顺数六阳神也。仕宦升迁，飞腾万里，并贵名天使星。
干星
即十干之长生，乃天地生气，凡事有益，名学堂星，忌空克，名文星受制。
干旺
即五行自旺之季，盖五行自旺则气盛之候也。诸事有气，强盛生发。再同类相比，亦名比旺。
干贵
即每日阴阳二贵也。乃十干之贵气也。
以上九宝也，德合奇仪禄马生旺贵，皆十干之吉煞，故曰宝。
三刑
一字刑名自刑，自相戕害也。二字刑名无礼刑，父子相贼也。三字刑名无恩刑，兄弟同类相伤也。
干冲
甲冲庚，乙冲辛，丙冲壬，丁冲癸，戊己无冲，合逢冲则散，伏逢冲则动，空逢冲则起，吉事不宜冲，凶事宜冲。
支冲
子午卯酉之类，摇动反复，解散变迁，分争离异之神，一名斜冲，吉凶逢之皆变动散解，隔七位相冲，又名七煞。
支破
午破卯，辰破丑，酉破子，戌破未，亥破寅，申破巳，主破碎解裂、改换不完，阳日前四，阴日后四，隔四位相破，人情不顺，诸事亏缺，仕防亏空，又名破隔。
支害
子丑寅卯辰申酉
未午巳辰卯亥戌
主事阻抑不利，骨肉参商，直致相害，穿心可畏。一名穿心煞、怨恨煞。财物中心穿。
干支墓
水土壬辛辰，火乙丙戌，金庚丁己丑，木甲癸未。
辰戌为阳墓刚墓，丑未为阴墓柔墓，又辰未为昼墓，戌丑为夜墓，占者得夜墓临日，自暗投明；昼墓临夜，自明入暗。又三传自生入墓，如人堕井中，呼天不应。病死贼获，己不能去，行人不能来，凡事皆昏晦、闭塞、迟滞，五行葬地，伏没之神，蒙闭之象也。
干鬼
甲乙丙丁戊己庚辛壬癸
庚辛壬癸甲乙丙丁戊己
阳见阳，阴见阴为鬼贼克之神，威制之敌也。阳见阳则争，阴阳相见则相配。青龙为鬼，名纸钱煞，占病有祟，吉神带鬼亦凶。
日上鬼、干合鬼、死鬼、阴鬼、外鬼、害鬼、蛇鬼、六样鬼、日阴鬼、穿宫鬼、党鬼、敌鬼、金木水火土五鬼、冲鬼、马鬼、日下鬼、支藏鬼、绝鬼、家鬼、破鬼、刃鬼、日支鬼、墓中鬼、行年鬼、贵鬼、旬鬼、客鬼、罡鬼、辰上鬼、纳音鬼、邪鬼、正鬼、刚鬼、明鬼、暗鬼、厌鬼、本命鬼、三传鬼、空鬼、真鬼、建鬼、虎鬼、旺鬼、丁鬼、假鬼、夜鬼、勾鬼、六合鬼、三合鬼、阳鬼、日鬼、刑鬼，以上鬼非一种，取其旺用者断之。
合而为我之友，刚柔相倚之义也；昼则为官府，夜为鬼神，见子孙则有救。身强不妨，有助不妨，鬼坐制不妨。鬼临日干，身必难，看是何等鬼，以日干为主，三遁干为宾，只以所遁干鬼为重，余鬼之名不一种，各以所临、所伏、所带、所乘而号其名，其吉凶则随时、随地、随人、随事取断可也。
鬼临鬼上克日，为攒眉煞，两重不美。双亲鬼坐生旺地，恋生贪旺不来，过时仍来。临制克死绝不来，无路不来，远于日干迟来。鬼下伏官，小人得助；官下伏鬼，受贿怀欺；鬼带合，反复进退；鬼多，有救不妨，要年命上有子孙。见合局，为鬼为党，鬼煞必非一人。若生干上爻为全鬼化生，反凶为吉。
干败
甲乙丙丁戊己庚辛壬癸
子巳卯申卯申午亥酉寅
五行沐浴之神，主颓浪、费产、嫖赌。
干脱
甲乙丙丁，丙丁戊己，戊己庚辛，庚辛壬癸，壬癸甲乙。名脱气、盗神、泄气、一名剥官，皆盗泄日干之气。又名救神，制鬼，有鬼须寻制。
干绝
甲乙丙丁戊己庚辛壬癸
申酉亥子亥了寅卯巳午
断绝之神，加生绝而复发，利结旧事。
干死
甲乙丙丁戊己庚辛壬癸
午亥酉寅亥寅子巳卯申
十干无气之神，百事不成，带自刑主自尽。并二血见血光，并刑刃主兵死，带蛇虎厌亦凶。
旬空
空者，十干不到之地，孤虚之神也。一名天中煞。经曰：“空亡诸事慢对冲，必虚本位为孤虚。”加日干并华盖、墓神，主占非孤即寡，非僧即道，阴为尼，阳为僧道。又主庶出孤寡无妻，故名孤寡煞。有数等空亡，逢冲好起遇合即就。
漏空
地下空亡名漏底空亡，主事无根底，空中楼阁，宜空手求谋，或过三甲六甲百日主有成，以衰旺酌论。或年命岁月时填实。
截空
初传空破有为而被截住也。名曰断首，主月内不成。中传空名折腰，又名断桥，凡事中间有变更、断更复续，并漏底则无成。
游空
即旬空，天上空亡也。出旬可望，年月太阳可填。
皆空
上下天地皆倾家荡产，凡事莫追，了无一实。
究竟空
末传空也，事无下稍，又名失尾，又名刖足，终不能行而少归结。
无依空
日上空亡也。主无依告，空自出头，较高亲少力。
无家空
支上空亡也。孤独无居，无妻子田产，或常出外，或赁居。
孤鸿空
初末两传空也，事无头尾，凭中作主。
虚声空
正时入空也。凡事有名无实，有心无意，指空说空。
孤虚空
凡年月日时前一位为孤，后一位为寡，对冲为虚，行兵宜击。
退茹空
反急宜进步，即可求退，则入空亡矣。
进茹空
急宜退步，若再求进，则入空亡矣。
真空
春土夏金伙木冬火，乃五行绝地，诸事不宜。
以上八煞也。刑冲破害墓鬼废空，为八煞。与九宝皆断法所必需也。
神煞类神犹如散钱，以遁干贯之，方有用耳。凡欲知来情，诸书皆以发用初传上所乘之神测其事类，为来意，参日干生克详之。如我生为子，生我为父，克我为鬼，我克为财，比肩为兄弟朋友。若旺而有气，必有所行之事而来矣。看所乘之神，细分其事类，即知为何事也。如休囚无气，必是来占一物，则看月将为何类之物。盖将主遁，神主事也。主物则以神为形貌，干为颜色也。主事又看旺用生比日干者为吉事，克泄日干者为凶事也。故凡占来意，全责初传，初传乃人心之开、意之萌、事之始也。又四课之间，日辰各有阳神，阳神之上各有阴神，阴神乃事之背后幽隐之处也。即三传内初传之阴，即中传，中传之阴即末传也。因而事之初中末可究，故阴神与阳神相生比者，其事成。若阴神克阳神者，其事不成。阴神阳神两相摩荡者，此法是也。观其立课传之旨，知其阴神为最重矣。不然何以初传之成败主变易于中传，中传之成败变易于末传哉？是故阳神之吉，惟恐阴神之凶；阳神之凶，专望阴神之吉。即行年本命皆取阴阳并看，故经曰：“欲知其隐，必观其阴。”是也。然凡看一字，须看所遁之干为紧。遁干乃活动能变迁其事之凶吉，而其事乃实干能制支、动能制静所必然也。既得其来情，首看神上所遁之干，次看末传神将所遇之时，次看所临之地，次看神将所得之阴神，合而细详之，得以遁干论。如初传在日上两课，则为己身之事，在辰上两课发用则为他人之事也。经曰：“日上发用己事论，日阴从我事相寻。辰上动时占别人，阴伏小口定灾迍。”故凡阳神之克日干者，是官鬼临身。若阴神乃克阳神，则阴神为子孙爻，定是子孙为主，官鬼不能害，故有鬼须寻救也。若仕宦人不忌官鬼，官为爵位，鬼为威权，反忌子孙剥官。又忌子孙克泄青龙禄神。又如阴神生日干者，是父母临身。若阴神克阳神则阴神为妻财，定是妻财为主，占父母病则凶。又如阳神为日干所生，是子孙临身矣。若阴神克阳神则阴神为父母，定知父母为主，占子孙为凶。又如阳神与日干比者，是兄弟临身，若阴神克阳神则阴神为官鬼，定是官鬼为主，占妻病亦凶，占财亦有分夺，其辰上阴神阳神与日上阴阳同例看，则两边之情事得矣。若又占己身之事，则以辰上阴阳为我事之情形，与日干参看。盖辰上阴阳，皆占我与他人相涉之事，假如甲子日辰上两课发用，是水将土神，水将生甲为父母，乃乘土神，又克水神，若水旺则主父母官位事，水相则主父母财喜事，若水休囚则主父母失财物事。盖将为六亲，神为事也。又如甲木兄弟太冲木将为用，乘土神，则为兄弟财物事。又孟为长，仲为次，又为等辈，季为幼辈，又将旺为壮少，休囚为老。又与日干三合为亲，不合为疏，如上法推占来意，决无差误。再看六处遁干孰旺孰衰，旺而生比日干则与我为吉，旺而克泄日干则与我为凶，而吉凶判矣。
圆融活泼真元妙，剖尽人间万事疑
仰观于天，俯察于地，阴显共象，阴现其情，旺相休囚，四时迭运，乘时者强，失时者难，得地者茂，陷险者亡，干伤我畏，支伤人懼，数目之端，先天是责，新旧之故，孟仲季求，明无暗有，遁干是求，苟得其同，虽远必合，苟失其同，虽近不亲，生我不喜，克我不凶，气化圆通，妙理斯出，占类既陈，类情非一，阳神阴神，兼求失执，数则物类，偏求则荡，观阳观阴，主宾情泄，遁干加临，吉凶尽变，万事决疑，真伪自判。
此赞遁干剖人间万事之疑惑，而趋避其得失确有把捉，其泛滥无据之说俱可废也。《金绳书》云：“六壬之法，不可偏执其象，亦不可偏执其义。”取其象而不察其义，则失之拘而执；取其义而不得其象，又失之遁而荡。占文书象类取朱雀矣，止以朱雀察之，不失之拘乎？课传六处遍推而无所主，不失之荡乎？必也合阴神阳神之两相摩荡，遁干与日干生比克泄，庶几得之。苟非其类之比克，虽近有其象，而不应苟得；其类之比，虽远必验也。特衰旺分迟速耳，且如甲日秋占求财，龙居子午败死之乡甲木败子而死午。而见于用传，虽近而不成也。失其天时，又失其地利也。或又遁干与日相克刑害，则畏而不成也。所以必仰观俯察于阴阳，而取其一也。又如兵阵责勾陈为类神，勾克日及日上阳神皆凶也。日克勾及日上阳神克勾，则胜而吉矣。而勾之阴神遁干却克日，虽胜而后必有悔，将受其殃。推广其例，以凶类论之，阴神上得朱雀，则必有谗间争功之祸，得天空则主诈败佯输，得玄武主在奇兵暗伏。更求其将，若带刑害则愈凶，带德合则解凶，惟年命上太岁上遁干能救制。若太岁年命上遁干，又助生阴神之鬼，又临生旺之地，则凶不可逃矣。以鬼干所旺之月为应期。凶类现于四课则主现在，若见于初传则尤速，中末稍迟，故鬼为凶类而不可执也。如占官禄须圆融看矣，反喜官鬼在课传，而并吉将吉神，乘旺相地，得旺相时，与日上年命上神相生，只与日干为克，尤妙遁干亦要透，干支传来克日干，类神之阴又不可有子孙之遁干来克用干，必得官矣。又有圆融之法，假如人来占不求文书而朱雀见课传，居有气之地，而旺相，与日干年命上德合生比，遁干又与日生比旺，则更看其阴神而知其何事。如阴神上见青龙，是用文书而有钱财之喜。然亦必六处见财为实。欲知何人之财，则看日支上神，如乘太常主尊长父母之财，白虎主凶恶人及死伤疾病人之财，旺并官禄则为武职或威权人之财。再圆通看之，若青龙遁干克日干则我畏而不敢取，如日克支干遁干又克支则懼疑我而不肯与。更圆通之，欲知所为何事，则看青龙之阴神，若得勾陈，懼有争夺；得天后，懼有妇人阻挠；得太常懼尊长；得太阴懼亲戚也。又圆通之，虽生我者，亦反为凶。如甲子日，日上得午，传见子，午上见白虎来遥克日干，遁建干亦金，天地皆属旺相气，虽子水能生甲木为甲父母，乃为实必实，以将虽吉而神与遁干皆凶，且居有气之时地也。更圆通之，如占求财，忌见父母何也？父克子则子孙伤，无以制鬼而生财，何况子孙见于日上乎？此求财所以忌见父母，虽生无益也。即遁干见父母，亦不吉，而为吝也。更圆通岁上言之，假如凶将乘凶类神，遁干乘太岁上，遥克日辰及日上神，或太岁支上又来克，或太岁生遁干来克，并死气刑冲，其凶于人必矣。岁上得勾陈主争斗狱论，更看太岁之阴神又得白虎，遁干又来克日，带刑刃，主大辟。若阴神得吉将吉神来生比日干、日上神，上下旺相能解，其凶则轻减速 不致死。见墓神必主囚禁入狱，见救神主有救。皆圆通之妙法也。
责阴神，假如二月戊戌日戌将寅时占求财，甲午旬癸辛戊甲，是神之遁干，蒿矢课，阳时用阴贵。
鬼 甲 寅 后 才财
财 壬 午 合 官未
比 戊 戌 虎 子父
后  虎 勾 贵
甲  戊 辛 癸
慈   身游 子 财
寅 午 酉 丑
午 戌 丑 戊
癸 甲 乙 丙
贵 后 阴 元
丑  寅  卯  辰
乙巳 甲午 乙未  丙申
壬蛇子          巳常丁
辰甲            酉丁
癸朱亥          午虎戊
卯癸            戌戊
戌  酉  申  未
壬寅 丑辛 子庚 亥己
壬 辛 庚 巳
六 勾 龙 空
占求财以龙为类神象，不入课则不准究。如此课，龙并不入课，又何以为类乎？且遁干又不与日干比，胡为取之得，毋相矛盾？大约不入课，其财多不利，虽取必有不妥。法曰：“求财责青龙。”今天上申乘龙为伤鳞，虽日上阳神贵人遁癸为财，而神将兄爻比劫，初传甲寅旺鬼发用，传火递克日金局，青龙阴神申上见辰乘元武，遁丙来克青龙之遁干庚金，庚乃戊之子孙，子孙受伤，龙之上下六层不比生日，末传游身戊干乘白虎，求财亦凶，反有盗破官司。阴神元武，末传白虎也。出门求财尤忌。马乘阴元武，又遥见蒿矢也。惟利求盗贼、妇女及罪人、狱讼、死丧之财，其财凶恶，以财之神将皆凶也。然亦安可求哉？支上阳神所乘神为将财与我之人，今白虎之疾病、死丧、讼狱，阴神上见天后乘甲寅鬼，为财克干。又日上阳神乘贵遁癸，财阴神上见勾陈，亦主讼狱，断为讼狱说情之事。果验。又断得财后有殃，亦验。事关妇女，亦验。财所乘神看是何等财。如贵人是占官府之财，腾蛇是炉冶、小人之财，朱雀是文书、口舌之财，六合是交易、买卖之财，勾陈是斗讼之财，空亡是欺诈、虚妄之财，太阴是妇女、阴私、暗昧之财，白虎是死丧、疾病、讼狱、兵丁之财，太常是尊长、衣帛、饮食之财，元武是盗贼、小人之财，青龙是文书、喜庆之财。假如占财求所得之数，以先天数断。法曰：“甲己子午九，乙庚丑未八，丙辛寅申七，丁壬卯酉六，戊癸辰戌五，巳亥是四数。”俱以财爻上下相因乘除，衰旺断之。旺则相因而倍进，财相则止就上下本数总计，财休则但言盘上之本数而不因，财死囚减其盘上乘数之半。如法活泼推之，方有准。然究当以天盘干支之数，如上法之相因乘除加减，不用地盘干支断占，尤准。如甲子相则九九八十一数，此本数也。旺倍则一百八十二，休则九十，死囚则四十五也。又大数旺取干，其零数取支。如甲子春占为九十四两九钱，或九百九十两。如衰则九两九钱，死则九钱九分，酌量加减如前法。又锭件取财爻五行断，水一六，火二七，金四九，木三八，土五十，生数为锭，成数为件。如水则一锭六件，或十二件，亦以旺衰死囚加减，合圆融之妙也。
数目歌诀
数目财爻干支测，旺多囚少半中窥，年为万数月为千，日百辰十时零算，银钱一数为一个，四足八数为一兽，飞禽五数为一只，算人十数为一人，旺相相乘加倍说，休为本数囚空半，死依本数还减半，孤神十分减其三，刑冲破害十减七，干支定数本先天。
凡有类神入课传为有象，有象则有数目情形，不入课传则无象，无象则不准究。又与日干比者为得其同类，取为主事之神，虽不临日上亦必取占；不与日比为失其类，即入课传不取为主事。故经曰：“苟得其同，虽远必合。苟失其同，虽近不亲”也。其圆融如是。
凡身强身弱，以财旺之日月为得财之日月。若财强身弱，以身旺之日月为得财之日月，不可粗看，细辨方准。凡财神无伤而得气，且见于三传中者，其迟速以传之次第为早晚。在初传必速，更旺尤速 。相则早晚，死休囚同。中末次之。若传归入日干上，或入宅于门，必主速断。故曰：“迟中有速，速中有迟也。”凡类神不入传在闲处者，则看发用。法以年月日时旬后分应也。《观月经》云：“起岁年华问，逢蟾月内求。”盖年月日时发用则应即在此也。又龙上所遁之干为年月日时克者为真财。经云：“明无财爻，暗建为真。”是也。三传递克为克财，名江网鱼。干支俱取递克。凡财爻及青龙所乘是孟，为新财；仲为半新，季为旧财也。又临隔年太岁为旧财旧事，隔年之欠也。盖孟为四时之首，故主新；季为归墓而旧矣。凡类之将神即和，与日相比，见六处而又下临长生帝旺之地，方有其象。而可求否则为之无象。如求财既无象，求之何益？凡吉神内外战者，即地有气，生旺亦不吉。盖生旺之气神自受之，与将无干也。以得气之神内战其将，将之气愈弱，变吉为凶。以将者神之身也，故以和为吉。凡吉盘空，吉将吉神亦空，吉既落空，有财尚防损失，况可求乎？若神生其将，出旬犹可望也。以上数条以求财为例，余可类推。
地盘十二气神，四吉八凶，宜分玩其情。如长生有生生不息之义。若将本求财，生息大利；沐浴主涣散消除，故为败气无利且主散失；冠带冠冕峥蝾，则财可求；临官则显荣利达，宜利求官府公贵之财；帝旺则得时乘势，宜求须速，不可迟误；衰则消耗无几；病则困顿力弱，不能求；死则有去无来，那有生息？墓则归库，遇刑冲开库，则秘藏之财犹可图；绝则生理已绝，若结绝之财亦可图；胎养则尚未现，只可求微细之财，不可奢望。凡遁干游行之日干为游身。盖日干为身，其遁干则游行之身也。日干固要旺相，而游行之干乃我行动求谋之身，亦要旺，上下旺相，游身得气，无往不利矣。否则不宜转动，此圆通之妙诀也。凡日之阴神，乃我心怀所欲也，又与我为心腹之人也。与日上阳神要相比合，则我之欲可求，我之心腹人可托。欲知何人为我心腹，则看天官之神，如太阴为亲戚，太常为尊长、武弁，若合者为亲，同气者为兄弟门族。又看所乘衰旺，而知其人之贫富、老幼、贤愚。以将知其六亲，以神知其形貌衣着，无不可知矣。日支为与我相涉交际之人也。支上阴神乃其人之心腹及其人所托之心腹之人，亦如日之阴阳例推，则彼与我皆知矣。知彼知己，百发百中，更求其遁干，而吉凶乃真。凡欲知人之心怀喜懼，责其支之阴神上所乘之天官。若阴神生旺阳神者，其心必喜，勇于从事。若带刑冲破害，则其人必怒，事相牴牾。欲知喜怒为何心，即视阴神上所乘之天官，如朱雀克害则因谗谤之类，可例推之。凡干支为上神所克，或干支上神为阴神所克，皆为有伤。干支上克乃两边皆有自不得志之事也。干支阴神克干支阳神，乃两边俱为人阻逆牵连为难，虽欲来生而不能，为克而不得，故伤干则我有所畏而不能，伤支人有所忌而不敢。其所以不能不敢之故，则看其阴上之天官而决断，未有不洞晓如见者。凡我取人与之机，全决于此，在学者圆融通变以测之耳。照心之镜，取占之机，可以先觉矣。
凡人来占，不明说心事凡求断，诸书皆以发用初传之天官为测，然七百二十课占万物万事，何由知其断主一事也？法当兼取外占，外占者，当其占问之时，以所见所闻之机参断之，确有准验。如观梅法。假如占课时见有贵人来，断他是谒贵；闻读书声，见人翻书写字，断他是上书应试；见人吉笑，断其庆贺；闻人呼唤，断其赏赐；见人坐立，断其行止；闻人愁叹哭泣，断其忧苦；闻人争斗，断其口舌是非；见人密语，断其阴私；见妇人女子，知其占阴人；见人携抱，知其占子孙胎孕。皆要随机活泼参断，其应如响，亦圆通之一法也。总以遁干为主，稍参外占为稳。
凡一人来占数事，数人共得一课，则课同、类同、旺相同、遁干同、发用同，何以知其心事？何以察其吉凶？诸书有称换将之法。阳将后三前五，阴将后五前一，其理舛错，其时隔越，其法背乱，断法往往不验，惟《中黄经》曰：“中黄五变五般推，时上传时三遁时，课中移换无差错，好把当时建一巡。”其法最妙，以遁干变换一课，可占五时，一时可占五人，总用遁干，不离正诀，而确有五变也。
假如癸丑日丙辰时丑将，五人来占，或占五事，皆以一时一课占断，而总不雷同，今癸丑日丑将加辰时上，即为第一人第一事，占用五子元遁戊癸起壬子，遁至辰时上是丙辰时，即于癸丑日上断第一人。第二人第二事即从时上丙字用丙辛从戊起，戊子旬丙有癸巳，即于癸巳上断之。第三人第三事从癸巳旬有壬辰，即以丁壬庚子居，庚子旬有癸卯，即于癸卯上断之。第四人第四事癸卯下遁甲辰，即以甲己还生甲，遁至丙上是癸酉，即以癸酉课上断之。第五人第五事癸酉下甲戌旬遁至辰上是庚辰，即以乙庚丙作初，遁至未上是癸未，即以癸未课上断之。五课皆若有第六人第六事即当换时，再演五课，则日辰上时之神将遁干俱不雷同，其生克衰旺按干皆不雷同，日上之阴神遁干年命上之遁干亦不雷同，而变换活泼，岂若时术之拘执硬局，次客次筹，称神换将，舛错隔越者可比？盖不得其传，穿凿无据，以救其说之穷，今以时上遁干变换一时五课，自然而然，无所勉强，断之无不验矣。
癸丑日丑将丙辰时。阳时用阴贵，课名斩关、不备、游子。
壬 戌 龙
己 未 常
丙 辰 后
常 龙 常 龙
己 壬 己 壬
鬼  鬼
未 戌 未 戌
戌 丑 戌 癸
甲    乙    丙  丁
蛇    贵    后  阴
寅  卯  辰  巳
    占三       占二
癸朱丑           午玄戊
占一
壬六子           未常己
                 占五
      占四
亥  戌  酉  申
勾    龙    空   虎
癸    壬    辛   庚
第五占 第四占 第三占 第二占 第一占
癸癸   癸癸   癸癸   癸癸   癸癸
入未   入酉   卯八   入巳   入丑
戌     子     午     申     辰
官            绝     刑
鬼五    禄四   财三   合二   墓一
如第一占癸丑丙辰时，则游身癸干乘朱入辰墓，辛丑为太阴，月将为解。然癸上阴神戌土乘青龙，阴神又见己未乘常，为癸水之墓，来去俱凶，惟利逃亡而已。课名又是斩关游子，年命在甲寅，下临丁巳，若求功名，子武财则利也。
第二占癸巳游身带巳财乘太阴遁丁，财下临庚申刑合，利行动，求财得阴私之助也。
第三占癸卯，游身乘贵遁乙，下临戊午绝财空，利求子孙功名及结绝财帛事。
第四占癸酉，游身乘天空遁辛，下临子孙，防欺诈失财，利占子孙事。
第五占癸未乘常，下临庚戌官鬼，尊卑不和，阴小不利，凡占俱凶。
如此活泼断之，其应如神。
彦和邵先生以年命上分断固是，但年命亦同者，不如用遁干五变之尤为活泼也。
《中黄经》又有七体五变之法，诀曰：“遁干奥妙，一体数名，干支遁变，各有专名，世人浅学，法称宗门，不探其奥，反失其直。甲子日时，演例以明。”第就干支所在以别课名，取甲子一日七时用七体以尽其变，即时上传时之诀也。
七体五变五变载前
甲子日甲子时子将加子课。
一甲入子名自信课，二甲入午冲子合干名冲合课，三甲入申名返吟课，伏吟之返。四甲入寅名自任，五甲入辰支三合。
寅
巳
申
子  子  寅  寅
子  子  寅  甲
二甲入午        三甲入申
巳    午    未    申
五甲入辰 辰                酉
卯                戌
寅    丑    子    亥
四甲入寅         一甲入子
甲子日乙丑时子将加丑课。
一甲入丑与支六合，二甲入申名闭口课，申酉相加；三甲入辰名德合，支德干合；四甲入午名墓害，干墓支墓；五甲入寅而复入子，禄旺。此课内有三奇、斩关、观光、升阶、进用、连茹等名。
子
亥
戌
戌  亥  子  丑
亥  子  丑  甲
四甲入未        
三甲入辰 辰     巳    午    未
    卯                 申 二甲入申
五甲入卯 寅                酉
      丑    子    亥    戌
             一甲入丑
甲子日丙寅时子将加寅课。
一甲入寅名德禄课；二甲入申名闭口课；三甲入戌合空；四甲入辰，支墓；五甲入子名败财；此课内有乱首、六仪、不备、斩关、涉害、回阳、出户等名。
戌
申
午
申  戌  戌  子
戌  子  子  甲
二甲入申      
      卯    辰     巳   午
四甲入辰 寅                未
丑                申 三甲入戌
      子    亥    戌    酉
      一甲入寅                五甲入戌
甲子日丁卯时子将加卯课。
一甲入卯真三交，二甲入未干墓稼穑，三甲入巳悬胎，四甲入亥空亡，五甲入酉。
午
卯
子
午   酉  申  亥
酉  子  亥  甲
三甲入巳        二甲入未      
       寅    卯    辰    巳
丑                午 五甲入酉
一甲入卯 子                未 
      亥    戌    酉    申
                             四甲入亥
甲子日戊辰时子将加辰课。
一甲入辰润下课，二甲入午炎上课，三甲入戌空亡，四甲入申名闭口，五甲入子润下。
戌
午
寅
辰 申 午 戌
申 子 戌 甲
二甲入午        四甲入申      
       丑    寅    卯    辰
一甲入辰 子                巳 
亥                午  三甲入戌
      戌    酉    申    未
                      五甲入子
甲子日己巳时子将加巳课。
一甲入巳德合，二甲入亥空亡，三甲入未干墓，四甲入酉闭口，五甲入丑支三合，第六卦首课名天德。
寅
酉
辰
寅  未  辰  酉
未  子  酉  甲
一甲入巳        三甲入未      
       子    丑    寅    卯 
亥                辰 四甲入酉
戌                巳  
      酉    申    未    午
             五甲入丑        二甲入亥
甲子日庚午时子将加午课。
一甲入午名返吟，二甲入寅反吟之伏吟，三甲入戌旬空，四甲入子支反吟，五甲入申返吟。
寅
申
寅
子  午  寅  申
午  子  申  甲
一甲入午        五甲入申      
       亥    子    丑    寅     
戌                卯
酉                辰 三甲入戌 
      申    未    午    巳
       二甲入寅        四甲入子
右甲子日甲子七时七体课式，一时有一时遁干，而日干因时遁而五变。各有课名及附课等名，以遁干所在而各有断，内藏如许变动，可断五人五事，不必移神换将也。一课五名，不得紊乱，自然而然，圆融无迹，甲戌不入用而以他甲为用者。因甲子旬中戌亥空也。故名会试。若甲子旬中忌朱雀临甲戌为空甲，名落孙山之外矣。曰旬空者，十干遁不到之地也。以诸法皆遁干圆通活泼之妙用，世俗罕知，前贤未泄，头绪虽多，理仍一贯。盖万殊一本，一本万殊，执遁干旺用，以剖人间万事之疑，洞若观火，无幽不烛，此六壬一家向时所谬戾者得银河之一棹，探时而校正。好道君子于此而识进退荐亡之机、吉凶消长之理，趋之避之，岂曰小补云尔哉？
银河棹卷终
附七体五变
要从天盘上数起，其言入者，系入地盘也。
甲子日甲子时子将，此课伏吟，故天盘与地盘同。
第一占甲己还加甲，用本干甲子。第二占丙子，用丙辛从戊转，遁至午上是甲午。第三占庚子，用乙庚丙作初，遁至申上是甲申，第四占遁至寅上是甲寅。第五占庚子，历乙庚丙作初已经用过，是以用庚子之下壬子。遁至辰上是甲辰。
甲子日乙丑时子将。
第一占用本干甲子。第二占从时上用乙庚丙作初遁至申上是甲申。第三占丁丑用丁壬庚子居遁至辰上是甲辰。第四占辛丑用丙辛从戊转，遁至午上是甲午。第一占己丑，因甲己还加甲已经用过，己丑之下辛丑亦用过，是以用辛丑之下癸丑。用戊癸从壬子遁至寅上是甲寅。第五占疑当逆转，用丁壬庚子居，遁至辰上是甲辰，即不落空矣，存验。
甲子日丙寅时子将。
第一占用本干甲子。第二占从时上用丙辛从戊转，遁至午上是甲午。第三占庚寅，用乙庚丙作初，遁至申上是甲申。第四占戊寅，用戊癸从壬起，遁至寅上是甲寅。第五占壬子旬内有甲寅，因甲己还加甲已经用过，是以出旬用甲戌为空亡矣。
甲子日丁卯时子将。
第一占用本干甲子。第二占从时上用丁壬庚子居，遁至辰上是庚辰。第三占癸卯，用戊癸从壬起，遁至寅上是甲寅。第四占乙卯用乙庚丙作初，遁至申上是甲申。第五占己卯，因甲己还加甲已经用过，是用己卯之下辛卯，用丙辛从戊转，遁至午上是甲午。
甲子日戊辰时子将。
第一占用本干甲子。第二占从时上用戊癸从壬起，遁至寅上是甲寅。第三占丙辰用丙辛从戊转，遁至午上是甲午。第四占壬辰，用丁壬庚子居，遁至辰上是甲辰。第五占甲辰，因甲己还生甲已经用过，是以用庚辰，用乙庚丙作初，遁至申上是甲申。
甲子日己巳时子将。
与甲子时同，因甲与己合故也。
第一占用本干甲子。第二占从时上，因甲己还生甲已经用过，是以用己巳之下辛巳，用丙辛从戊转，遁至午上是甲午。第三占癸巳，用戊癸从壬起，遁至寅上是甲寅。第四占丁巳，用丁壬庚子居，遁至辰上是甲辰。第五占乙巳，用乙庚丙作初，遁至申上是甲申。
甲子日庚午时子将。
与乙丑课同，因乙与庚合故也。
第一占用本干甲子。第二占从时上，用乙庚丙作初，遁至申上是甲申。第三占壬午，用丁壬庚子居，遁至辰上是甲辰。第四占丙午，用丙辛从戊转，遁至午上是甲午。第五占戊子旬内甲午，因甲己还加甲已经用过，甲午之下丙午亦用过，是以用丙午之下戊午，用戊癸从壬起，遁至寅上是甲寅。
右七课演式以例其余，辛未则与丙寅同，壬申与丁卯同，癸酉与戊辰同，俱可不必列矣。
