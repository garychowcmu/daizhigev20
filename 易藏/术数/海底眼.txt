海底眼　　
　　
　　
　　
　　卜易秘诀
　　
　　海底眼
　　
　　
　　怡然斋藏版
　　
　　
　　
　　序
　　
　　
　　上古伏羲出而王天下也，观象于天，体法于地，远取诸物，近取诸身，遂为八卦之文，以通神明之德。及夫龙马负图出于河，神龟戴文出于洛，然八卦著于世，得龙天降此法，以晓悟世人。
　　
　　其法以二四为肩，金木之始；六八为足，水火之终；五行中宫，天地通理。夫五行者，在天为五星，在地为五方，在人为五事，五性为五常，在历为五纪，在德为五运。
　　
　　孤阴不成，独阳不生，交错相配。天一生水，历五数而成地六；地二生火，历五数而成天七；天三生木，历五数而生地八；地四生金，历五数而成天九；天五生土，历五数而成地十。
　　
　　其相生犹父子，其相合犹夫妇，其相配犹君臣，其相摩犹昆玉。成败之形著矣，兴衰之理判矣。化行鬼神，开物成务，如斯而已矣。
　　
　　今之卜者不一，皆泥于卦名之善恶，神煞之吉凶。殊不知卦例之出现，内外之飞伏，爻象之动静，六亲之逆顺，五行之生克，有绝处而逢生者，有贪生而忘克者，有动兴而泄气者，若不推究其理，而概以卦例、爻象、神煞吉凶而断之，则凿矣，善卜者幸鉴焉。
　　
　　
　　逸客斗南陆位谨识
　　
　　
　　
　　卜易秘诀海底眼目录
　　
　　
　　卷上
　　
　　
　　易理
　　
　　易道
　　
　　八卦图
　　
　　五行局
　　
　　乾坤纳甲
　　
　　五行定位
　　
　　支神类属
　　
　　六亲类属
　　
　　六亲爻动
　　
　　六亲爻变
　　
　　六亲持世
　　
　　六神爻动
　　
　　六亲
　　
　　空亡
　　
　　刑克
　　
　　六合
　　
　　飞伏
　　
　　
　　卷下
　　
　　
　　日辰
　　
　　世应
　　
　　重动
　　
　　间爻
　　
　　独发
　　
　　乱动
　　
　　生气死气日冲月破
　　
　　有无
　　
　　男女
　　
　　家亲
　　
　　外人
　　
　　潜虚
　　
　　来情
　　
　　未来过去
　　
　　覆射
　　
　　婚姻
　　
　　生产
　　
　　应举
　　
　　文书
　　
　　求财
　　
　　博戏
　　
　　送物
　　
　　出行
　　
　　谒见
　　
　　行人
　　
　　失物
　　
　　逃亡
　　
　　去路
　　
　　去方
　　
　　盗贼
　　
　　六亲定方
　　
　　应爻定方
　　
　　官讼
　　
　　忧疑
　　
　　征战
　　
　　晴阴
　　
　　养蚕
　　
　　农种
　　
　　添人进口
　　
　　迁移
　　
　　疾病
　　
　　病患
　　
　　病症
　　
　　神崇
　　
　　还赛
　　
　　墓坟
　　
　　
　　卜易秘诀海底眼卷上
　　
　　
　　逸客  斗南        陆  位    校辑
　　
　　钱塘  学海楼主人  郑观卿    详注
　　
　　
　　
　　易理
　　
　　
　　古圣人书不可轻，传流今日显其情，虽然易理无穷极，也要人心自晓明。
　　
　　易云：生生之谓易，成象之谓乾，效法之谓坤，极数知来之谓土（占），变通无常之谓道，阴阳不测之谓神。易有爻象，土有神煞。京房不知易道，乱传神煞，以误后人，不可以神煞用之也。
　　
　　
　　
　　易道
　　
　　
　　易道无穷达理深，还将[  ]唬奉阴人，万物本来居正体，何须物外去求神。
　　
　　易镜云：正几大义，后学后明，物有万物，事有千门，达理者取其捷径，愚昧者枝叶千端。自古迄今，本存乎一，后人不知，胡取胡求。有以立郷二十五，变六爻五休，有以移宫换宫，有以切充切变，有以六神吉凶请煞，有以生世克世，有以四营空冲并刑，因此径径，不知捷径，乱说经典而不验也。
　　
　　
　　
　　八卦图
　　
　　（略去）
　　
　　
　　
　　五行局
　　
　　（略去） 
　　 
　　乾坤纳甲
　　
　　
　　乾象：
　　
　　冬至先甲后壬，夏至先壬后甲。
　　
　　坤象：
　　
　　冬至先乙后癸，夏至先癸后乙。
　　
　　
　　凡天地凑合六十日甲子，天干卜天文，地支卜人事，纳音卜幽冥。乾生于子，混沌一气之元，坤生于未，阴阳三才足备。何也？盖乾乃西北之位，而顺行于六阳，故生于子也。坤乃西南之位，而逆行六阴，故生未也。夫乾有甲壬，坤有乙癸，何谓也？盖天子自乾生甲，至兑，而有壬癸，不尽之数，分于乾坤，周流二至，径来运不穷矣。
　　
　　
　　
　　五行定位
　　
　　
　　天一地六，鬼道生焉，属水之数。上应雨露，下应亥子。为北方之气而生坎，乃鬼道也。（眉批：一六属水，鬼道生焉。）
　　
　　地二天七，人道生焉，属火之数。上应日用（疑为月之误），下应巳午。为南方之气而生离，乃人道也。（眉批：二七属火，人道生焉。）
　　
　　天三地八，万物生焉，属水（木之误）之数。上应风云，下应寅卯。（眉批：三八属木，万物生焉。）
　　
　　金：西方之气，始生四象。自立秋之后，草木凋零，行杀令。在乡为鬼，类物为轻重不等。天九地四之数。故金能杀物，而为官鬼也。（眉批：类物为轻重不等，食物能杀物，而为官鬼。）
　　
　　土：辰戌丑未中央之气，始分八卦，定吉凶，吉凶生大业，四时运用，济时利物。在乡为不定之爻，类物为虚实表里，天五地十之数。故土动则生育万物，而为不定之爻也。（眉批：类物为虚实表里，土动生育万物，而为不定之爻。）
　　
　　
　　
　　支神类属
　　
　　
　　亥子：（眉批：乾坎卦同水爻。）
　　
　　亥子江河雨露池，虡（1）衡盐酒并沟危，奸邪不正并汤数，聪明智慢事成迟。（眉批：乃北方悔朔，三五人之象，为五十中之一也。）
　　
　　太虚周易，雨露江河，壬癸玄武，并坑沟危。丑陋鱼鳖，什物冬衣，虡衡盐酒，恐恨哀悲，粟豆松柳，北道行。黑城水女，汤散扶持，聪明智慧，奸邪不正。泻冷精逆，恒听分论，耳肾腰衰，事事成迟。
　　
　　（1）【虡】读音：ju，四声。【名】古代悬挂钟或磬的架子两旁的柱子。
　　
　　
　　巳午：（眉批：离卦同火爻。）
　　
　　巳午星辰闪电神，祖宗先圣灶焚营，口舌明哲宫词牒，膏末疮汉眼目心。（眉批：乃南方圣明之象，明两作离。）
　　
　　公孝神圣，闪电星[lie](1)，丙丁朱雀，温暖暑热。焚营炉灶，肩扎明哲，宗庙先祖，宫观词牒。文章一扎，羽翼日说，膏末灸焙，眼木（目之误）心血。尖细微小，劳死冤结，紧急性躁，情美畅悦。
　　
　　（1）此字形为：上列下心。读音：lie，四声。意为：忧。字库打不出来。
　　
　　
　　寅卯：（眉批：巽震卦同木爻。）
　　
　　寅卯风雷山草木，仁慈宽厚舟槁屋，皮毛手足庙众神，肝胆酸腥主惊哭。（眉批：乃东方日出上弦之象，如分三才，天地人。）
　　
　　内翰禁庭，风雷恭肃，甲乙青龙，山川草木。仁慈宽厚，毛诗语录，东方人数，舟车槁屋。相貌长文，四肢手足，肝胆腥酸，小儿悲哭。家神庙宇，麟角象属，泰岳中枢，妖怪林麓。
　　
　　
　　申酉：（眉批：兑卦同金。）
　　
　　申酉金刀省部军，重权差膱（职之误）人兵刑，僧尼道行邪魔愿，眉头喘嗽发金针。（眉批：乃西方日入下弦之象，而为象。）
　　
　　三光明照，方正康宁。庚辛白虎，斗文金刀，尚书龙传，省部军营。重权差职，刚又兵刑，才干害两，李麦行程。僧道口愿，辣白丹针，肺气咳喘，骸骨肢筋。眉舌头脑，毛发伤身，恤触横死，膻臭凶嗔。
　　
　　
　　辰戌丑未：（眉批：坤坎卦同土爻。）
　　
　　土地城隍此禁庭，冢坟田野雾沙云，师巫卜药负元子，呕逆皮肤腹肚鸣。（乃中央戊己之象，为五行之上。）
　　
　　睿举老人，砂石云雾，土地城隍，寿命君王。守令监官，文章诗赋，嵩路尊岗，禁庭州府。嬴物山园，固守大路，思虑牢狱，田野坟墓。货卜师巫，店业铺户，甜偏黄谒，仓场库务。脾胃皮肤，肿腹泻肚，狩药负子，时疫呕吐。
　　
　　
　　
　　六亲属类
　　
　　
　　父母：
　　
　　父母尊长文书吏，印授衣服轿车船，契约本事劳心力，天地坟墓屋田园。
　　
　　天地盖载，日月星辰，父母叔伯，田土坟茔。尊长货殖，旗旌光明，舟车桥轿，军垒州营。园圃草木，网罟带绳，兵戈屋宇，牛马飞鸣。衣服桌凳，期信头名，文榜晓示，交易行程。文书契约，呕逆劳心，见解学问，容止词说。文章印授，官职事业，图籍号令，差劄条敕。
　　
　　
　　子孙：
　　
　　福德僧道尼师贵，缉捕医药闲渔僧，皮毛六畜气方珠，犀角电雪枕玳瑁。
　　
　　子息钝纳，生养鱼虫，喜庆雪晴，睿色长空。景风瑞物，待载酒肉，毛甲头发，禽兽狗畜。玳瑁珠象，童稚门福，师巫捕抗，苻药医卜。道路称意，人口钦伏，器皿光华，僧道林麓。内外诚实，逍遥退福，敕神正直，空田并谷。
　　
　　
　　妻财：
　　
　　妻妾使下及婢女，饮食财同色信礼，气象风云雨露来，货物受用仓为美。
　　
　　妻妾财宝，四肢骨脉，什物受用，厨灶毁折。产业库务，精神气色，饮食乳奶，菜蔬米麦。奴婢娼妓，不省妨克，无举庸懒，泉源雨泽。吏后劳力，无砾形宅，请给俸禄，猪羊伏迢。
　　
　　
　　兄弟：
　　
　　兄弟姊妹及同类，口舌贪淫气始生，好赌失信行无礼，不正形丑乱相侵。
　　
　　兄弟昆仲，同居亲情，门缺竖立，墙壁园营。克妻害婢，赌博田坟，搬唆口舌，争斗众人。败诈阻隔，朋友近邻，无理失信，悮气伤神。沐浴孔窍，肘腋抬擎，粪坏臭腐，瘦弱身穷。舒融嫉妒，姊妹贪淫，场木私用，雾露风云。
　　
　　
　　官鬼：
　　
　　官鬼神邪病崇盗，失物输赢灾梦忧，电闪主人厅殿类，沟渠狱尻制身愁。
　　
　　官鬼事发，君主职清，江河沟渠，固审不明。公庭东道，灾害伤身，鬼崇凶祸，市肆招刑。嫌疑憎妒，尸骸魂臭，疾病疮疖，怪梦虚惊。怨谤狡诈，贼盗仇人，文天奉仗，破损不堪。轮鼠权车，霜雷霄电，怪果疯瘢。
　　
　　此尾五句，应在官鬼上，未知是否，存考。
　　
　　
　　
　　六亲爻动
　　
　　
　　父动：
　　
　　父母当头克子孙（父能克子），病人无药主沉昏（子能医药），婚姻子息应难得（子变父克），买卖劳心利不存（父生娘难）。观望行人书信动（父为书信），讼官下状理先分（父为状词），士人科举登金榜（父为文章），失物逃亡要诉论。
　　
　　
　　子动：
　　
　　子孙发动伤官鬼（子能克鬼），占病求医身便痊（鬼制病安），行人买卖身康健（子为福德），婚姻喜笑是姻缘（旺动伤夫）。产妇当生子易养（子为用神），词讼空论事不全（官被子克），谒贵求官休进用（主用被伤），守旧当占可自然。
　　
　　
　　妻动：
　　
　　妻财发用克文书（财能克文），应举求官总是虚（文书受伤），买卖交易财利吉（用神出现），婚姻如意乐无虞（财为妻主）。行人在外身欲动（财动生回），产妇求神易娩除（财动生鬼），失物静安家里觅（财静可寻）病者伤脾并胃虚（财为饮食）。
　　
　　
　　兄动：
　　
　　兄弟同人克了财（同谓同类），病人占者恐悲哀（兄动反复），应举雷同文不一（兄主文杂），若是常占尚破财（兄动克财）。见官虚词应累众（兄动虚诈）出路行人身未来（兄动有阻），货物经商消折本（以财为主），求妻买婢事难谐（同上断之）。
　　
　　
　　官动：
　　
　　官鬼从来克兄弟（鬼动克兄），婚姻未就生疑滞（鬼动狐疑），病困门庭祸崇来（病占忌鬼），更改动谋皆不行（鬼动阻隔）。出外逃亡定见灾（出行不宜），词讼伤身累有因（鬼克），买卖财轻赌博轮（妻财皮池），失物难寻暗昧侵（鬼主暗昧）。
　　六亲爻变
　　
　　（虎易注：此篇各节明显错乱，以后有时间再调整。）
　　
　　父化：
　　
　　父化父兮文不实（变动变改），举事艰难事非一（父主艰辛），父化子兮宜退散（化子凶散）。
　　
　　
　　财化：
　　
　　财化财兮妇主灾（谓之化去），财化官兮徒走失（财生官泄），财化文书用可谐（先难后易），财化兄兮财少成（兄能克财）。相知脱赚勿交亲（因友侵耗），财化子兮官事散（子能克官），托用人情不一心（托人不宜）。
　　
　　
　　兄化：
　　
　　兄化兄兮家不足（兄能克财），兄化财兮财反复（先难后易），兄化官兮休下状（事元十象），占病难医哭泣临（鬼能克子）。兄化文书和改求（先阻后顺），心情后喜主先忧（同上），兄化子兮忧可散（子能克鬼），若望行人信有期（子为福德）。
　　
　　
　　鬼化：
　　
　　官化官兮病未安（谓之化去），见贵求官事尽难（有名无实），官化文书官未顺（官超文难），纵能忧病还为吉（病凶亦吉）。父化同人多口舌（化兄是非），同求婉转须重叠（纵成重更），父化财兮交易利（先难后易），家长不宁求事拙（化财克父）。父化官兮家悮失（化鬼不宜），求官必得近高职（官父两月），卦无父母事无头（父为统体），更在休囚空费力（父衰后劳）。
　　
　　
　　子化：
　　
　　    子化子兮阴小凶（谓之化去），举讼兴官理不同（官长反复），子化官兮防祸患（子忌化官），占疾忧疑总不中（医药受克）。子化父兮防产妇（父能克子），无中生有头绪多（同上），子化兄兮事不圆（化兄虚诈），脱诈人情疑莫方（同上）。子化财兮好望财（子能生财），交加争竞鬼相干（鬼父两全），官化子兮忧自除（官遭子伤），若占小口必灾危（子为鬼化）。官化兄兮朋友诈（鬼兄诓诈），安托人心不似初（同上），官化财兮财自得（财能生官），赌博抽拈总不如（件件不宜）。官中无鬼难谋事（无鬼不成），官员不见事空虚（见官无主）。
　　
　　
　　
　　六亲持世
　　
　　
　　父世：
　　
　　父母持世身忧苦（父主难宰），身带文书及官鬼（父赖官生），夫妻相合不同床（夫妇不宜），到者终求他姓子（父必克子）。
　　
　　
　　子世：
　　
　　子孙持世事无忧（子能克鬼），见鬼后来便了休（福世鬼无），同夫此时应就见（子为捉贼），营生作事有来由（子为父泄）。
　　
　　
　　妻世：
　　
　　妻财持世益财荣（财世易得），问卜求财定称心（同上），更得子孙临应上（应子克鬼），官鬼从他断不成（有鬼无讼）。
　　
　　
　　兄世：
　　
　　兄弟持世克妻财（兄必克财），忧官未了事迟来（财能生官），值旺正面忧口舌（旺甚大非），身强必定损其财（世旺损财）。
　　
　　
　　鬼世：
　　
　　官鬼持世事难安（鬼世祸殃），占身不病也遭官（病讼因官），财物时时忧失脱（鬼能脱财），骨肉分离会合难（占兄尤否）。
　　
　　
　　
　　六神爻动
　　
　　
　　龙动：
　　
　　青龙发动万物通（青龙属木），进财旺禄福无穷（无不亨通），临凶遇杀都无碍（能化凶杀）惟忌临金与落空（龙受金克）。
　　
　　
　　朱动：
　　
　　朱雀交重文印旺（朱雀属火）杀神相并谩劳功（并凶无文），是非口舌皆因此（多主口舌），持水临空却利公（临太空吉）。
　　
　　
　　勾动：
　　
　　勾陈发动忧田主（勾陈属土），累岁迍邅为杀逢（勾主牵连），持木落空方脱洒（持木空吉），维饶安静也迷蒙（不动亦否）。
　　
　　
　　蛇动：
　　
　　蛇发动忧索绊（ 蛇属土），怪梦阴魔暗里攻（多主怪异），持木落空方始吉（值木空吉）交重旺相必然凶（旺相变凶）。
　　
　　
　　虎动：
　　
　　白虎交重惊怪事（白虎属金），求官临鬼反丰隆（虎官利名），持金世杀妨人口（世金虎凶），遇火如空却不同（临火空吉）。
　　
　　
　　玄动：
　　
　　玄武动摇多暗昧（玄武属水），若临旺相贼交攻（秋冬尤凶），土爻相并邪无犯（值土空吉），带杀依然咎在躬（临杀为咎）。
　　
　　
　　
　　六亲
　　
　　
　　六亲占法少人知，不离元宫五向推，变动亏盈随本用，日月生扶取克期。（眉批：无宫五向重伏神，木宫六亲。）
　　
　　六亲者，乃八卦占主也。凡类事爻，只取本宫为实。一宫有八卦，共六十四卦，皆先看元辰某卦，然后论之。世为我，应为彼，本宫为卦，直苻四时分吉凶，日辰取克生冲兮，出现并刑，刑墓空亡。又曰：用爻伏是我爻，上飞是彼，有动看动变爻，安静看有气爻，若占官事疾病，如六爻安静，是看世，作父爻，因何而得。
　　
　　
　　空亡
　　
　　
　　生扶：
　　
　　生扶旺相合为吉，空并刑冲克墓凶。（眉批：春生[木]旺火相水休金囚土死。夏火旺土相木休水囚金死。秋金旺水相土休火囚木死。冬水旺木相金休土囚火死。）
　　
　　
　　旺相：
　　
　　但随日用循环用，八卦分明在掌中。
　　
　　
　　合吉：
　　
　　动静去来有真假，吉凶彼我有疏亲。
　　
　　
　　空克：
　　
　　旺相生扶为发用，死囚冲并是虚因。
　　
　　
　　刑冲：
　　
　　旺相用爻冲必发，休囚冲散脱疏空。
　　
　　
　　墓凶：
　　
　　或见飞龙如克动，有气无生亦不中。
　　
　　
　　旺相如有气，休囚为无气。
　　
　　阳日阳爻用事为扶，阴日阳爻用并无气。旺相亦为扶，木爻为长生之类。
　　
　　春无土，夏无金，秋无水[木]，冬无火。要日生出之吉，凡变克，不能生。如午日豫卦，占则辰在卯下之类，若旺相有气，生合则吉。
　　
　　用爻旺相，日辰冲者，其爻发出应速，用爻休囚，日辰冲者，其爻已散了。若用爻动旺，被飞克，如无日辰生出扶出，亦不中用。（眉批：用爻变克，继日生扶，亦主难难。）
　　
　　四时胎绝临值用，便是空亡莫乱更，只求旺相爻生克，自然吉凶事分明。（眉批：同上论断）
　　
　　四时旺相不为空，日辰生助亦相同，旬内二爻休空论，内有空亡事却中。（眉批：春不空于寅卯巳午之爻，或日出，能生扶出，反吉断。）
　　
　　旺相空亡过一旬，囚死空亡必不成，应上空亡宜改过，世落空亡事不明。（眉批：过旬占就。）
　　
　　用爻最怕走时空，吉不能成凶不凶，春土夏金秋是木，三冬是火莫相逢。（眉批：四时空亡，春土夏金秋水冬火，四季是木。）
　　
　　以上言内二爻者，如甲子旬中空戌亥。财休宜论也。又云：空者财春土发金，乃四时之空也。
　　
　　
　　
　　刑克
　　
　　
　　（眉批：动爻可克静爻，静爻克不得动爻。）
　　
　　若见用爻生得地，无刑无克方有气，不入时空与并冲，日月扶助皆如意。五行立用看生时，扶事生身所作主，世应相生人扶顺，若逢刑克事皆迟。（眉批：世应主吉，刑克主凶。）
　　
　　寅刑巳上巳刑申，子卯逢之无礼星，墓刑不动生淹滞，辰午酉亥日相刑。
　　
　　若旁爻立不可动，动则纷争而难甲。月日辰主用、合用利，再用吉。
　　
　　世爻旺相能借用，休囚不能借飞神，飞爻动旺克，无世凶。
　　
　　凡用爻为飞神所克，不动者须要日辰旺生出冲出飞无气之日不能生，有动者在克日旺生出，亦可取。如占妻病，申日得比（之）坤，五爻动，癸亥伏在戌上下动，本不好，却得日辰能生扶出，死中得（生）也。
　　
　　
　　凡旺爻，乃阴时日不能刑克，作事亦吉。若休囚死，日辰能沉滞，如伏在生下，遇生合赦吉，主迟。
　　
　　
　　
　　六合
　　
　　
　　辰日合酉午合未，亥日寅爻六合神，旺相长生皆可顺，财鬼婚姻便结亲（眉批：凶神即凶陈。）
　　
　　易云：日月合生从吉论，支神刑克作凶神。
　　
　　
　　
　　飞伏
　　
　　
　　伏克飞神为出暴，飞生伏下得长生，卦见伏生飞是脱，用遭飞克事难行。（眉批：飞生伏用爻，旺相为得生。日辰生合伏，克飞为出墓。）旁求[献豕]察飞神，世应随宫配六亲，将来谒人须用静，脱货占求动是真。
　　
　　如用爻旺相，日辰生扶出，飞伏比和，用爻出现，行人归，逃者回。生产养，求事见头绪，占卦有。若用爻休囚死绝寅败，忌巳辰用，冲克事爻父元气，有人未来，逃者不归，生产不收，求事无头绪，占财不实。
　　
　　六爻飞上取旁通，克应用爻须是财，卦六亲用，谒人，要用爻不动，有气，日辰透出，或动不在。若用在墓动，或应动，人欲出，可速见。
　　
　　将本求利，放债抽拈，买物停塌，赌闻撼钱，图谋考试，见任官员，上书投词，守旧常占。（眉批：用爻）
　　
　　娶妻买婢，屋宅坟田，住庵谒人，失物理冤。用爻宜静，有气为先，取索借债，读书请客。生产求归，脱货赎解，官员待次，散事解灾。（眉批：宜静。）改易叙职，告欲干求，脱诈失约，行人远信，出行迁移，动者无嘘。（眉批：宜动。）
　　
　　
　　
　　
　　卜易秘诀海底眼卷上终
　　
　　卜易秘诀海底眼卷下
　　
　　
　　逸客  斗南        陆  位    校辑
　　
　　钱塘  学海楼主人  郑观卿    详注
　　
　　
　　
　　日辰（眉批：身动即世动也。）
　　
　　
　　占卦先须完[看之误]日辰，日辰冲战不堪亲，若见合生当喜悦，更须轻重卦中音。（眉批：用与世爻相克者是。）
　　
　　日为君生[主之误]，故云：日时最急，岁日[月之误]犹赊。日音[者之误]日辰，时者时令，岁者太岁，月者卦中月卦也。（眉批：世应相克，纵好费力。）
　　
　　
　　
　　世应
　　
　　
　　应动托人心易变，身动生忧事不宁，若是用爻卯有气，旺相扶持不速成。宅墓高低产子难，病多进退往行难，婚姻有疑逃者近，词诉普速主系闭。
　　
　　身动有忧事，旺见磨折，费力而成，故身为我之门户也。虽宜动出行，若世下鬼发，财发，亦不吉也。
　　
　　应动事变，不可托人，用爻有气，须是欲求，或自去理会吉，用与世爻相克者是。凡世应相克，纵然好事，也须费力。
　　
　　
　　
　　重动
　　
　　
　　八纯重动爻业杂，于中考论加临法，求财金鬼土为兄，水子火印消详纳。（眉批：重动八纯，须济伏神。）
　　
　　若重动，更着伏爻。乾伏坤，坎伏离，震伏巽，艮伏兑。
　　
　　
　　
　　间爻
　　
　　
　　世应当中两间爻，发动所求多阻隔，假饶有无事分明，又见切切方始得。（间为中人，不可发动，兄动脱诈，鬼动见祸。）
　　
　　凡世应中间两爻为中人，不可动，动则有隔。兄弟动主脱诈口舌，官鬼动主人事见隔，占婚姻为某人诡谲，占生产为老娘，占事为阻郎[隔之误]，占耕种为农夫，占家宅为邻里，
　　
　　
　　
　　独发
　　
　　
　　本卦一爻为独发，一爻之变可相扶，更将日上分生克，始知神应出虚无。（眉批：凡一爻动，重主过去，交主未来。）
　　
　　若变爻旺相可用，休囚只有本卦六亲一爻动可变，旁宫一爻动不可变，只看六亲，占阴晴可借用。
　　
　　
　　
　　乱动
　　
　　
　　乱动休将亥爻寻，只求亲土守其真，审择用爻何位发，旺相生扶始有因。（眉批：乱动不变，不宜六亲，用爻动凶，旺相生扶，轻重言义。）
　　
　　旁宫一爻动变，使本卦重用，六亲分旺相轻重言之。六爻乱动，事绪难明，两爻三爻至六爻动，切不可看变，只取旺相有情，急宜仔细看。
　　
　　
　　
　　生气死气日冲月破
　　
　　
　　生气动者谋往吉，死气发时病讼凶，日冲飞上伏爻出，月破爻冲争争空。（眉批：日破为日虎神，为解神，为耗散神，为破败神。）
　　
　　生气者：如占文书，旺相出现，或官爻有气发，也能生父母。
　　
　　死气者：如占病，官司，动爻旺相克其世身，谓之死气。
　　
　　日冲者：如占财，财爻伏在无气爻下，却得日辰冲去飞爻，其财有用也。
　　
　　月破者：忧者散，病者死，事不成，财无气。盖用爻被月建之冲也。
　　
　　
　　
　　有无
　　
　　
　　五行忧者先忧否，无鬼忧官喜落空，结婚买婢成诸事，卦无财子闹重重。（眉批：用爻出现谓之有，用爻不现谓之无。）
　　
　　
　　
　　男女
　　
　　
　　男女包含少壮形，须审前文后卦情，阴变阳爻为男子，阳变阴爻是女人。（眉批：阴宫变阳为男，阳宫变阴为女。）
　　
　　
　　
　　家亲
　　
　　
　　欲卜家亲无外人，鬼爻世应便为亲，阴宫若见阳官鬼，不是乡邻即外人。
　　
　　
　　
　　外人
　　
　　
　　奴婢外人财作用，弟兄同辈察同爻，发官夫主详官鬼，父母尊亲印授献。
　　
　　
　　
　　潜虚
　　
　　
　　坐方立物皆成卦，看其爻发在何时，潜虚不遂心生起，自然神悟泄天机。
　　
　　凡坐方立物，飞禽走兽，云雨风雷，金石丝竹，皆可成卦。
　　
　　且如鸦从西南来，便为坤卦。看何时辰，如子午用初爻，丑未二爻，寅申三爻，卯酉四爻，辰戌五爻，巳亥六爻。以别四外，自然知凶之理。
　　
　　一字一物，皆可成卦，但字数画物，取五行以定八卦者也。
　　
　　
　　
　　来情
　　
　　
　　卦者多者取来情，或向空亡无处寻，又看世爻冲克处，于中一事破来心。（眉批：五乡冲克取来情爻，此法取看有气无气言之，若无气之月，即不用也。）
　　
　　
　　冲克父母：
　　
　　冲印契割至尊长，屋宅坟野与田园，又取文书并应举，产业车轮共舟船。
　　
　　
　　冲克兄弟：
　　
　　冲兄争斗与贪淫，小见克财口舌临，切忌妻灾防破散，相知嫉妒是同人。
　　
　　
　　冲克妻财：
　　
　　冲妻即是系占财，铺店金银买卖来，或有阴人成合事，金银钱铜器和钗。
　　
　　
　　冲克子孙：
　　
　　冲福瑞物及医药，七宝贵人寺观塔，僧尼佛像所欲生，六畜皮毛与角筋。
　　
　　
　　冲克官鬼：
　　
　　冲克官鬼即求官，更有讼事暗相关，又或走失兼盗贼，莫把爻中一例看。
　　未来过去
　　
　　
　　爻在卦中言未来，爻在卦后言过去，六爻先以卦为身，然后看其爻发处。阴世月前事未生，阳爻月后事先过，但能仔细寻其意，卦中何事不包罗。
　　
　　圣人作易，逆观未来，顺考已往。假令遁卦，第二阴爻为世，即是六月卦也，卦中身未土。壬午亥[发之误]动，或官，或疾病。午在未后，言已往也，合在四五月也。卦身土生金爻，带兄弟，为万事和。申在未前，为未来事，合在申酉月应。
　　
　　
　　
　　覆射
　　
　　
　　覆射包涵世应中，方圆表里在何宫，旺扶重大实沉厚，休囚轻小细微空。父母持世为杀物，光华药石子孙同，妻财受用或能食，兄弟爻将物不中。（眉批：以才应为表，为皮毛，在外主长。以鬼世力泉为形状，在内为主短。）
　　
　　夫卦之覆射，以财为表，以应为表，为皮毛，在外主长。以鬼为里，以世为里，为形状，在内为短。单阳为圆，折阴主方。（眉批：单阳主圆，折阴主方，伏才能食，伏子能用，伏父能盖，伏兄不中。旺相重大主新，休囚微小主旧，鬼现正色，伏藏劳色。）
　　
　　财无应空无皮，鬼隐世空无肉。
　　
　　旺相重大主新，休囚微细主旧。
　　
　　鬼现正色，伏藏旁色。
　　
　　伏财能食，伏子能用，伏父能盖，伏兄能无，用不中。
　　
　　表受刑克落空。无皮而实；里受刑克落空，无肉而虚无；表里俱受刑克落空，则空而无物。
　　
　　持乾则圆，持坤则方，逢震在上为飞，在下为走。
　　
　　春夏生物，秋冬死槁。
　　
　　圆受刑克月破日破不圆，方受刑克月破日破不方。
　　
　　子动物有足，兄动物有皮，财动物可食，父动物主气，官动物不中。
　　
　　五乡一乡亦可取物，合则圆，扶则长，生则方，克则损，刑则尖。
　　
　　乾兑金五，震巽竹木，坤艮土石，坎水血盐货物，离火丝绵绢帛，各触类而长之。
　　
　　
　　
　　婚姻
　　
　　
　　娶妻先向财中觅，嫁夫可类鬼爻推，旺相得时成合配，休囚刑害不相宜。兄旺克妻妻不就，子旺伤夫夫有疑，八纯动者主离别，五世游魂损小儿。（眉批：妻财鬼爻，旺相成合，休囚不宜，兄旺克妻。子动伤夫，八纯离别，五世游魂，必损小儿。）
　　
　　占妻看财宜动，占夫有鬼宜静。
　　
　　阳宫端正，阴宫丑陋，在飞止应头面，在飞不应四肢，卦无子孙不喜悦。
　　
　　男占得震主再婚，女占得坎主再嫁。
　　
　　妻在同爻女有亲为主婚，夫在同爻男有亲为主婚。若得时旺相，则有成。如出现，忌日冲月破。
　　
　　世动男不肯，应动女生疑。用神发动，成也见分离。父伤损长亲，间动阻隔，或媒人又作鬼。
　　
　　
　　
　　生产
　　
　　
　　生产未知临盆许，月日长生子当执，兄爻旺相母生难，子孙受克儿灾苦。
　　
　　又曰：飞去克伏子难收，阳卦为男阴是女，两爻旺相喜相扶，必是双胎天赐与。（眉批：取胎元气，假令乾宫以子水为子孙，长生在申，至午为胎。子孙出现胎月。）
　　
　　若子爻出现，不出月生，但看世爻，向支数至母长生日，即为乳也。假令秋占需卦，戊申持世，癸亥之水为母（此处癸亥，是指坤宫首卦五爻。而需卦妻财应爻甲子水，六爻妻财戊子水），长生在申，即言当日乳。如未爻持世，来日生。亥子持世，旬日分娩。但凭卦，卜世曰：世旺克子，落草即死。若在伏义，可克飞上，下爻便见，降生之月，下及月者生，堕胎也。
　　
　　
　　
　　应举
　　
　　
　　应举求官问后先，官旺文书有气前，文作文章为直用，日建扶官定是元。
　　
　　又曰：父母文书是栋梁，推明旺相细销张，官鬼试官题目事，子孙如锦子荣昌。（眉批：官文两强，月建捄宫，必夺文魁。子动伤官，财动破父，鬼动夺礼，父化父雅，父化官难。）
　　【捄】读音：ju，一声。意为：盛土于器
　　
　　又曰：兄弟雷同难上榜，妻财美论岂能强，父化父兮多杂犯，父化官兮总不方。
　　
　　要文书持世，无刑无克，太岁贴身，必占魁元。
　　
　　凡占试以鬼为主，看伏在何爻下，要日辰生扶命出。且如春未日，占剥卦，官在文书下有气，日辰合出生，中试。
　　
　　赴诏面君子堂，宜官鬼出现，鬼墓发动不须推。
　　
　　除迁以鬼爻持世，鬼或发，临鬼墓，不吉。
　　
　　求职请判，在任宜鬼爻静，鬼发或动子出，有替。
　　
　　
　　
　　文书
　　
　　
　　见贵求谋问立身，文书不动及时辰，财动文书空费力，子动伤官事不亨。
　　
　　又曰：事见两爻须再觅，官多宛转恐艰难，最要日辰生合出，知音处处得前程。
　　
　　如六爻中，只一爻动，最忌兄弟动，事不实而难成。
　　
　　若文书与贵人卦中原无事，亦难成。出现有气，亦怕空亡，所谓动爻急如火攻，急落空亡。求官与文书，要旺相持世有成。
　　
　　应爻不克，事体分明，乾兑坎宫，谋事不一。见官用动，其人多出亦空唤。
　　
　　
　　
　　求财
　　
　　
　　占财旺相喜持世，出现生扶司秉劳，脱货求财要用兴，开张生意方得利。（眉批：最忌空亡临财，飞爻克伏，徒为费力。）
　　
　　又曰：月破空亡未可凭，飞爻克伏要留神，若求件件皆如意，但看财生世者是。（眉批：且如寅日卜得益卦，讨益当日便有益，日辰比财库中也。虎易注：此例用错，存疑。）
　　
　　世空不妨，即需鼎困豫家人，始虽艰难，终可如意。为脱货，宜动。
　　
　　至如开张贩卖，营运抽拈，停塌赌博，索欠觅借，并要财爻旺相，日辰生扶，官静言祥。如福德旺相，亦可有财。
　　
　　凡财爻旺相出现者，日克之必有。
　　
　　日辰旺相，却不要克他，看财伏于何爻，日辰冲散飞爻，其财必有。
　　
　　凡卦中无财，殊不知福能生财，但能福爻旺相，必遂。
　　
　　又卦内无财无福，月令中有财，亦可成。或日辰是财，当日亦有。此谓之无中生有。凡有财卦即此，亦不可错过，慎之。
　　
　　
　　
　　博戏
　　
　　
　　博戏求财皆是木，子孙出现世临之，更兼旺相无刑克，管取欢欣称意归。（眉批：子孙持世，财旺得遂，鬼爻持世，福星无益。）
　　
　　又曰：世爻见鬼应来克，纵有精神也是输，福德休囚皆陷伏，往来空去下工夫。
　　
　　间爻动，冲撞多，兄弟动多闹，官动财爻必输。
　　
　　
　　
　　送物
　　
　　
　　送物与人宜世动，财爻若发去留也，世应并兴欢喜悦，反蒙他家物惠多。（眉批：世动财发，去必留之。世应并兴，成此欢悦。）
　　
　　
　　
　　出行
　　
　　
　　远行世墓身难动，鬼发财爻莫上舟，绝命游魂休举步，扶身福德任前行。（眉批：世动宜行，尤宜远行，傍动行迟，八纯之卦，不宜远行。世墓之方，大不可行。）
　　
　　又曰：父母发兮风雨阻，动爻克世路艰难，子孙出现官爻伏，旺相财爻千里安。
　　
　　
　　
　　谒见
　　
　　
　　谒人须问谒何人，世应作鬼枉劳心，用爻出现不乘旺，往见必不在家庭。
　　
　　世应坐鬼，彼此疑心，用爻衰弱，我何籍焉。
　　
　　
　　
　　行人
　　
　　
　　文望行人欲候归，爻神出现必归期，信来父母交重发，旺相扶生可待时。
　　
　　又曰：鬼动克身凶信至，若不遭凶祸必随，要知行者来何日，先问何人占是谁。（眉批：占家亲者，以墓为归，爻神日辰出现，不克行人，可待。若望远路，用爻值月，以定行期。
　　
　　又曰：变动行人应取之，日辰生旺定归期，出现有气生取用，不落空亡亦主回。
　　
　　又曰：间动人必阻归期，月破亲爻去不回，伏义扶世日辰出，消息远来无改移。世临四五无踪迹，初二三爻在目令。
　　
　　又曰：八纯卦伏求方所，应现墓方寻的真，独发之爻亦可取，自知贼若屈和伸。（眉批：用神伏藏，以生为方。）
　　
　　去方：乾方天父玉楼君，坤方地母金台臣，震长雷霆园林木，巽直风言草木绳。（眉批：丑东北，辰东南，未西南，戌西北。）
　　
　　又曰：凡财出现，在五爻之下，不动可见。若伏在下，其物闭藏，须是日辰生扶出，乃可见。
　　
　　又曰：损失动爻随件数，物色还将数上冻，出现财爻多易觅，官藏内象主家亲。鬼休财静终须觅，坤艮之宫早去寻，应动伤财人已去，六爻乱动不分明。
　　
　　非鬼为贼，独发之爻亦可取。
　　
　　但以足爻身爻动，行人皆至。世空来速，应空过去，一自归魂卦，世动不来，或别处去。
　　失物
　　
　　
　　失物未知何物色，先向财爻伏下寻，财爻不动宜寻觅，鬼现非亲是外人。妻财在内不出屋，子旺还须祝告亲，应动物藏方见易，乱动逆亡失不明。（眉批：财动宜寻，鬼现非亲，财内未出，子现可觅，应动变易，乱动逆亡。）
　　
　　以财相助，以鬼为贼，出现最急，傍爻为坎。
　　
　　又曰：土城火动山岗岭，用上亲方自得真，事爻出现人非远，用墓刑空可急寻。（眉批：土动鬼现，不远游魂，远去鬼魂，还乡世子。内动在近，外动在远，用初世现，以旺为方。）
　　
　　又曰：鬼爻发现人难捉，游魂应爱走他方，归魂不久还乡井，世动与身旺路傍。
　　
　　又曰：走闪先观世应神，应爻发动便难寻。若以鬼为贼，更以日干为主，分别老少。六畜以子为用爻，父动便休也。（眉批：此火（失？）六畜只宜子孙为用，父母动便休矣。）
　　
　　
　　
　　逃亡
　　
　　
　　走却先求得用神，福藏寺观父投亲，兄弟动速必有伴，伏坐财乡隐妇人。（眉批：福藏寺观，父投亲属，兄动有伴，伏财妇人。）
　　
　　
　　
　　去路
　　
　　
　　动宫官舍近军伍，动水河边近水亭，木动乘船金动丸，火为闹市甚分明。坎实雨露舟车狱，离虚日火旺空禽，艮重门山云雾露，兑霞缺泽妓军营。（眉批：动宫官舍，动水水边，木动乘船，火动闹市。）
　　
　　
　　
　　盗贼
　　
　　
　　官鬼当头是贼爻，交重伤身祸必遭，再得子孙来解救，不临旺相也难逃。（眉批：鬼动是贼，克世遭殃，子动来救，鬼衰可获。）
　　
　　
　　
　　六亲定方
　　
　　
　　    父母金爻槁，木爻圆，火爻城，土爻野，水爻郭池湖。子孙金爻寺观，木爻楼上，土爻厨阁，水爻酒肆，火爻闹市。妻财土爻库，木爻仓，水爻茶，金火爻奴妾。兄弟水爻房，土爻节，木爻瓦，金火爻赌坊。官鬼木爻山林，土爻祠庙宇，火爻厅场，金爻金铁，水爻路傍。
　　
　　
　　
　　应爻定方
　　
　　
　　应在兄弟木，是相识人家。应在官鬼，有勾引出去，或官司去处。应是父母，投亲戚家，或入手艺人家。应是财，则奴婢姑娘人家。应是子孙，在寺观庙宇处。
　　
　　
　　
　　
　　官讼
　　
　　
　　禁讼忧官两未[此处缺一字]，应为财主世为身，鬼旺墓乡须下狱，官临岁动达朝廷。（眉批：应为对主，世为己身，鬼旺墓狱，岁官陷廷。）
　　
　　又曰：鬼旺出现催公判，卦若伤财理不明，应爻坐鬼他遭责，身下藏官我不赢。（鬼现公判，财无理者，应鬼被责，世鬼我输。）
　　
　　又曰：卦值两官官叠见，兄爻发动起同人，财多损子灾难脱，轻者徒流重者形。（两官重见，兄动子众，财多误子，轻徒重刑。）
　　
　　又曰：脱事散官寻福德，父兴财发事关身，动爻克世人来累，兄动虚忧假变真。（福德脱事，父兴关身，动克世累，兄动防忧。）
　　
　　不问旺相休囚，但以世持福德，更看克爻定之。
　　
　　凡下状，要官爻旺相，可以先布芳，休囚不可陈论。
　　
　　若言鬼持克世，必有罪名。
　　
　　父动克世，因勾惹之事，世空自散宜和解，应空词者没前期了。
　　
　　但如疑一人阻我之事，要占是本人否，专有应爻持财子父，并安静，不是，空亦然。应世官兄，或化兄鬼，是此人也。
　　
　　
　　
　　忧疑
　　
　　
　　世空世动其忧脱，子现官衰事不妨，鬼动八纯持克世，官兴旺相祸难当。（眉批：八纯持世，鬼爻乱动，旺相祸重。）
　　
　　大凡忧疑之事，如得世空世动，则无咎矣。得子现官衰，全无害耳。
　　
　　
　　
　　征战
　　
　　
　　出阵交兵问吉凶，怕嫌鬼旺克持身，世墓我军不可动，应伤彼阵折人兵。（鬼旺不宜，世墓固守，应伤彼凶，世阴复牵。）
　　
　　又曰：世坐阴宫宜后举，身临阳象利先征，子孙得地兵必胜，妻财粮草要相乘。（眉批：世应先征）
　　
　　又曰：火鬼克身防劫寨，水发临宫不可停，土动八方兵不一，木宫伤世虑生擒。（眉批：土为炮石，金为刀刃，水为舟车，火为营寨。动爻克世，提防刺客，应值空亡，已促太平。）
　　
　　又曰：金火不宜持世应，两家流血害交征，兄弟夺粮兼变发，父母旌旗怕动兴。
　　
　　以兄（鬼之误）为彼贼，以子孙为我军。若子孙旺相，行其交战必胜，出现宜先，伏藏宜后。
　　
　　凡鬼爻旺相，或独发，或持世，大败之兆，不可出征。
　　
　　六爻不动，世旺克应，亦可胜。父母旌旗，兄弟伏兵，大忌独发。子孙旺相独发，则贼兵自败，亦可降伏。
　　
　　
　　
　　晴阴
　　
　　
　　天象阴晴父母推，雨云击剥五行随，子孙霞气并云彩，冬水冰寒雪不移。（眉批：以父母爻为主。）
　　
　　又曰：财动乍晴阴不足，弟兄风云雾露持，鬼兴霹雳神龙急，云雷滂沱闪电飞。（眉批：财动主晴，父动主雨，子主彩霞，兄主风云，鬼动霹雳，水动滂沱，火动晴明。）
　　
　　又曰：水动雨兮土动阴，木动生风火动晴，卦中无水必有雨，六爻无火不光明。
　　
　　又曰：坎兑滂沱坤艮阴，震巽风雷雨便晴，但向外卦看紧慢，乾离二象主晴明。（眉批：坎兑雨泽，震巽风雷，坤艮主阴，乾离时明。）
　　
　　五行以外卦有动有变出者是，水爻出现，有两爻变出水爻，亦有雨。  
　　
　　      
　　
　　赢   满   聚    散   生   亏
　　 
　　不父 滂沱 连日 不定 细微 渐布
　　 
　　六爻 五爻 四爻 三爻 二爻 一爻
　　
　　养蚕
　　
　　
　　子为蚕命宜安静，财为救敛要扶持，鬼兴父动重还赛，兄弟爻兴一半亏。（眉批：子蚕安静，财旺得意，鬼父兄动，劳而无功。）
　　
　　又曰：子孙水火蚕作茧，申酉扶之尽日凶，亥子二神眠湿死，如临四土半成伤。（眉批：木火子动，申酉子凶，亥子湿死，四土半伤。）
　　
　　巳午爻为蚕命，但子孙旺相有气静者天收，要木火之爻出现，乘土些小。
　　
　　
　　
　　农种
　　
　　
　　农人卜问今年事，财旺福兴收十倍，鬼现神祗愿一还，父动有害无害生。（眉批：财旺福兴，十足收成，鬼现父动，有损无益。）
　　
　　又曰：水动多霖火旱枯，木动今春桑叶贵，土动虫伤更有灾，金动提防讼事来。（眉批：水涝火旱，木动多成，土动虫伤，金动讼事。）
　　
　　已上八旬（是否为句），不持许之。
　　
　　
　　
　　添人进口
　　
　　
　　添人进口求财福，财为奴婢要安然，应爻变动人难托，财动休囚心必偏。父母动兮居不久，鬼多更变祸连绵，兄动家中生口舌，财陷空亡事不圆。（眉批：财福爻主，招义仆心，应爻变动，仆心难测。）
　　
　　
　　
　　迁移
　　
　　
　　迁动占家起盖同，先寻父母在何宫，最要财爻无损害，子孙出现在荣丰。（眉批：父为主家，财怕木（逢？）伤，子现荣丰。）
　　
　　又曰：鬼旺交重灾祸至，动爻克世主大凶，父动在家烦恼枯，绝命游魂总不中。（眉批：鬼旺祸至，动克世为，父动烦恼，绝命卦名，游魂不中。）
　　
　　凡占家宅与起造，一例以父母为主。最要财爻安静，子孙出现主吉昌。
　　
　　
　　
　　疾病
　　
　　
　　问灾先问是何人，父母逢之父母陈，官鬼临之愁旺相，子孙克世药无灵。（眉批：父病看病，鬼怕旺相，子克世爻，服药不灵。）
　　
　　又曰：财为禄命忘非克，印授交重病困沉，大忌世空来月破，又嫌墓发损其身。（眉批：财为禄命，印授命沉，世空月破，墓绝皆凶。）
　　
　　又曰：鬼在内兮当夜重，鬼在外兮夜必轻，内外有鬼人昏困，提防旧病再来侵。代占最怕应持鬼，官鬼持身命亦倾。（眉批：鬼内夜重，鬼外解厄，内外鬼险，代占应鬼官墓，命仆必倾。）
　　
　　疾病病因，怕逢旺相，子为药饵，不宜克世。财为禄命，忌飞克之，父母交重，病体沉重。大怕世空，又嫌月破，更嫌身世入墓内犹重，官外尽凶。内外有鬼，旧病再发，代占应持鬼凶。
　　
　　
　　
　　病患
　　
　　
　　病患先须得病因，安静先寻世下神，次看鬼爻藏伏处，更将爻象察其真。（眉批：六爻安静，世下伏神。）
　　
　　又曰：用是病人宜有气，福德医师可至全，子孙发动误(勿之误)服药，卦宫旺相病逡巡。六位无财食不纳，兄弟交重气积深，鬼多不一原曾病，用发休囚损病因。（眉批：鬼伏何爻，爻察其真，用爻有气，祸随不吉，子动误（勿之误）药，卦旺逡巡，财无不食，兄动气积，鬼动不一，用率病厄。）
　　
　　鬼伏何爻下，以五行分辨论之。
　　
　　父母以忧虑得，或动土，或往修造处得。兄弟因失饥伤饱，或因口舌气得。官鬼出现，惊恐怪异，或因寺观庙宇中得。子孙出现，或因欲事大过。妻财饮食得，或买物得。
　　
　　上下伏土，疮肿。火下火，手足。金见金，问乱未下，大寒热。水下水，冷疾。金下金，喘咳。
　　
　　阳宫世动主吐，阴宫财动主泻。
　　
　　鬼出现，外表。鬼伏内，心腹。病在内，或动下受病，用又同。鬼在外，或动土变病，用爻同。
　　
　　
　　
　　病症
　　
　　
　　肺病金同木四肢，感寒痰喘气[ ]羸，辰戌胃胸生呕逆，丑运肠肚木伤脾。（眉批：金肺经病，木四肢病，辰戌胃呕，巳肠木脾，火动热极，水冷发寒。）
　　
　　又曰：火动热极三焦竭，血心眼目及痦痰，水主发寒因冷得，世泻虚劳耳肾衰。
　　
　　土动主吐，水动主泻，水动发寒，火动发热，金动四肢及满闷。木主足，金主头，土主胸腹，火主手，水主脾肾。
　　
　　飞伏俱旺相，飞为起因，以代为受病。又世为动爻，在内下受病。应为动爻，在外上受病。间爻动，受阻隔。
　　
　　易镜云：且如长男受病，宜纯震之不摇。少女染病，则兑卦之不动。
　　
　　
　　
　　神崇
　　
　　
　　何以卜分神为崇，八纯鬼庄可求伸，艮鬼五郎并离灶，乾出天神坎水神。（眉批：艮鬼五郎，离鬼井灶，乾宫天神，坎宫水神。震巽岳下，坤主家祖，兑鬼师巫，鬼动占亲。伏鬼我随，游魂绝光，金木横恶，火痨土瘟。乾坎艮震，四鬼是男，内外男谋，庙动家亲。爻动克日，祖先财动，克日阴司，子动克日。）
　　
　　又曰：震巽朝奉求岳下，坤出家神宅不宁，兑有师巫神佛仵，鬼爻动卦亦占亲。
　　
　　又曰：伏下交重主村随，游魂绝命梦中知，金木二爻为横恶，火痨发血土瘟时。
　　
　　又曰：坎象临官求落水，乾坎艮震是男儿，要知内外何人作，庙动家亲更莫疑。（儿女兄动，克日路死，官动克日，刑侵日一，分其老少。）
　　
　　又曰：父动克日求祖先，或因修造不安然，财兴克日阴司恼，或因买物祸勾连。
　　
　　又曰：子孙克日儿女作，或是奸邪畜类传，兄弟克日神无主，路死伤亡作祸先。
　　
　　又曰：鬼来克我招邪崇，或是神明口头牵，更将日子分老少，仔细推详勿乱言。
　　
　　易镜云：察祸推其鬼处，还将身配六亲，相克相生，便见祸之端。旺相为神，休囚为鬼。凡动爻克世克日，亦可取鬼。
　　
　　
　　
　　还赛
　　
　　
　　还赛神祗求保佑，大要生身旺子孙，五世游魂还未尽，伤身鬼旺祸难分。（眉批：五世游魂未尽完，鬼旺伤身祸难分。）
　　
　　福德动吉，以亲爻取。
　　
　　
　　
　　葬坟
　　
　　
　　垒土立坟占问候，五事俱全不可伤，父动必是还乡地，在艮亡人可葬山。
　　
　　又曰：巳午离宫宜化火，葬之白蚁不能安，兄动木爻风势恶，财动家衰祸自干。
　　
　　又曰：穴中有水泉渠破，穴上安金在石岗，但得子孙无[ ]害，枝枝叶叶水无妨。
　　
　　凡坟墓埋凶，若怕鬼旺动克世，官鬼要休囚安静。世为家长，应为卑幼，财为家业，子为祭祀，并宜静，不宜动。
　　
　　或问：鬼旺宜火之说。曰：鬼旺只是不利，故宜火，不宜葬也。
　　
　　阴宅先论墓地，次论卦身，要有财福，世应有气，相生之妙。
　　
　　未葬时，外亡内冢，相克，言不要官旺。已葬时，内亡外冢，相生吉，鬼旺亡人安，鬼为亡，身为冢。
　　
　　
　　
　　
　　
　　卜易秘诀海底眼卷下终
　　
　　
　　 
　　
　　
　　
　　
