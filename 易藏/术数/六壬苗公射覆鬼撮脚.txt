大六壬苗公射覆鬼撮脚
　　撰人不详
　　
　　上      卷
　　十二时照显变化论
　　神后属子，其数九，其味咸，在女虚危三宿之位。 
　　子加日，乘天后乃小女。
　　子加小吉，见土为老妇。子乘六合为小妇一云匪妇。
　　丑加子加日辰为公婆。子作太阴为婢妾。子作太常为妯娌。酉加子上为孀妇。
　　一云子加酉为孀妇。
　　子加辰，作虎为军妇。子加太常为娼妇。子加亥为孩童。子加天空为幼女。
　　子加巳为奶妇。子加辰为患女亦为水厄。子作勾陈为驼子亦为驰。
　　子加日辰上居房加季哭人。子辰临日辰为瓮瓶盆。子加辰戌上为瓮。子加日辰上为瓶盖。子作玄武，亥上为糖糟子作生气。子作白虎、克日，血病。
　　子加巳悲声空亡中用遗失。寅未加子鬼妇。子作六合，加日辰为布帛。丙、子日支上河渠。子加巳午，冬至后为雪。子加酉为阴天。太阴加子日，作玄龙，大雨。 
　　大吉为丑，其数八，其味甘，在斗牛二宿之位。 
　　丑作天空为罐子。丑加卯酉上为缸子。日辰加丑为长者。丑日为农夫。丑加岁为宰执。丑加亥为桥寅加亥亦为桥。庚辛日为墓。卯日丑加卯为车一云丑加戌巳日为地土地。丑加日为未至、不完物。六丑日为牛。丑加子为龟空亡日、辰上，为田野。丑作六合为家。丑作太常为甜物。丑加巳、巳加丑为土坑。丑加卯酉日为店。丑加亥、亥加丑俱为肠泄。丑加申为传舍一云僧舍。六合加丑为僧道院堂。丑加朱雀为举荐。丑作贵人相府。丑加卯，春夏雷雨一云，先雨后雷。卯加丑为先雨后雷。 
　　功曹属寅，其数七，其味酸，在尾箕二宿之位。 
　　寅作六合、青龙为秀才。巳加申为道士。巳常作日辰，戊己土为公吏勾陈加寅。寅加巳、丑为患人。寅作虎为风子。寅作朱雀为文书。寅加空为棒杖寅、天空，棒杖。寅作六合为从人。寅年加寅为屋柱寅加午、午加寅同。寅加辰戌为林峦。寅巳亥上为迷路寅加巳、亥二辰上是。寅加丑、戌为旧籍。寅加仲上主宛转。申子辰日于主远出。丙丁二日主心。 
　　太冲属卯，其数六，其味酸，在氐房心三宿之位。 
　　卯加乙为弟兄未加亦同。未加卯亦为兄弟。卯加火为匠人。卯加申、申加卯为艺术。卯作六合日辰为罗网。卯加亥子为船一云梢子，亥亦主之。卯加丑为竹器一云竹篱。卯作天空、空亡为门日辰上主门户。卯加天后，在子为水车。卯加午、午加卯为目疾。卯作天后加子，春为疫病。卯作青龙为竹棒，日辰上主私约。卯乘壬癸为船筏。 
　　天罡属辰，其数五，其味甘，在角亢二宿之位。 
　　辰加月建为宰公监司。辰加巳午为老人。辰加巳午、克日辰为杀人。辰加子，作玄武为强盗。辰加虎为屠宰人。辰加天罡、丑上为山阪。辰加日上，并子午为阻截。辰加亥、亥加辰主哭泣。日辰上主火惊。辰作初传主多虑。辰加壬癸日主官司。辰加月建上为城门。辰为文绣，加卯为手有龙，加戌为足有绣。辰加蛇虎克日主自缢。辰加亥主鱼食。
　　太乙属巳，其数四，其味苦，在翼轸二宿之位。 
　　巳加太阴为娼妇。巳加戊戌为囚禁人。巳旺克日为蛇。巳加辰戌为窑。巳克日辰主骂詈。巳加虎克日辰为外孝。巳加申为釜爨。巳加酉为锅。巳在冬至后为雨雪。巳加酉、酉加巳俱为徒配。巳作蛇加日辰为双胎。月厌在巳主梦蛇。巳加未灶旁有井。未加巳井畔有灶。巳加午，生旺主蛇上屋。巳加太阴，主有口疮。己亥日，戌加巳，灶厮有缢鬼。 
　　胜光属午，其数九，其味苦，在柳星张三宿之位。 
　　午加太阴为妾。午加酉、酉加午为姐一云婢。午加辰为老妇。午加日辰年上为冠。午加太常、六合为衣服。午加寅卯，甲乙日为宅。午加亥卯未为禾黍。午加辰戌主半路。午加卯酉，夏或主眼患。午加蛇日辰上主儿发惊。庚辛日加午主痨瘵病。午申日午，作太常为被帐，为衣服。午加申酉，并庚辛日为妻。午加魁罡，或魁罡加午，主有信至。 
　　小吉属未，其数八，共味甘，在井鬼二宿之位。 
　　未加亥为继父。未加酉为继母。未与日辰相比，阳比为兄，阴比为弟。丙丁日亥加未为醉人。未加寅为婿一云，庚加未为婿，亦为桌。未加常、合在日辰上为乐人。未加子，或五子日加未为酱。未加巳、巳加未为桑麻。未加巳主大风。未加辰为田园。未加卯为林木。未加贵加日辰上为庙神。未加生气日，主信至。未加亥为井一云，日为井祟。未作天后在日辰为公婆。未作青龙为佛。未作六合为僧。未作天空加辰为古台屋。未加空亡、日辰为庙基一云，未作天罡，加日辰，为庙基。未加酉、丑为老人。 
　　传送属申，其数七，共味辛，在觜参二宿之位。 
　　申作虎为渔猎人。申加壬癸日主迁移亦为刀斧。申加四仲为客人。申加戌亥上为仇人。申加卯上为僧人。申作太仆，加日辰、魁罡为军人。申加巳午日，加子，为孤儿一云，加干、用主孤儿。申加太阴加日辰上为银器。申加虎为刀斧、铁刃、利器。申加青龙、六合，加日辰上为药料。申加卯、卯加申主改移门户。申加亥克日主水厄。申作玄武加亥子主失脱。申加日辰主忧闷。申加午、戌日上为禾黍麦。申加午、戌日大麦。申加壬癸日主淫乱一云申加午。申加辰戌主磨石。 
　　从魁属酉，其数六，其味辛，在胃昴毕三宿之位。 
　　酉作六合为奴婢。酉作青龙为侍妾。酉作天空为小婢。酉作天后为姑舅。酉作子丑上为老婢。酉乘太阴，加日辰为妻亦为财。酉加太常加卯、未上为乐妓。酉加巳为海。酉加子为江。酉加寅卯，乘勾陈为小麦。酉加卯、酉，作蛇为鸦一云酉作蛇，加卯、酉，主鸦鸣。酉加虎，甲乙日主服至。酉加空亡上无后一云空后。酉加年，刑命，主刀伤。酉加雀，主喧聒。酉作青龙、六合，主斜目。酉作雀、蛇主眼疾。酉加卯、子，并癸日上，为霜雪。酉加戌，主霜雪。巳午为酉主妻。酉加子，水边。酉加丙丁日上，主赤眼。酉加寅卯，克甲乙日，主争斗。 
　　河魁属戌，其数五，其味甘，在奎娄二宿之位。 
　　戌作天空，主奴婢一云，戌作天空、玄武，主奴婢。戌作朱雀为印绶。戌作六合，加日辰上为人聚众相会。戌作朱雀，加日辰，主官长。戌作天空，子午为舅公。戌加申、申加戌为兵卒。戌加月建，主监司。戌加太常、勾陈，在日辰为官长。戌作虎克日辰，主恶积。戌加太岁，主都辖。戌加日辰主旧物。戌加四季日辰，主墙壁。戌加寅，在申日主坟墓损坏。戌作玄武为坑。戌加寅为厕。戌加午主足疾。戌加虎克日为盗贼。戌加癸日，主墙倒。戌作玄武，加天空为贫丐。 
　　登明属亥，其数四，其味咸，在室壁二宿之位。
　　亥加四仲为幼子。亥乘天空，卯酉为孩童。亥加子为醉人。亥加六合及壬癸日辰上，主妇人。亥加魁罡、日辰为屠人。亥克日辰，主病人。亥加雀，遗弃小儿。亥加辰及壬癸日主狱人。丙丁日上，主监。亥加丙丁日主豚羊。亥加勾陈，为鱼虾。亥加寅午戌日主损伤一云，亥主杀伤人。寅午戌日用，主之。亥作龙为楼。亥作合为阁。亥加巳，巳加亥，坏头面人。亥加戌为厕。亥加日神上为柱。亥乘空，加太岁主高人一云，主天。亥加巳日占，行人来。亥加子为痰火。亥加岁、行年，主病。亥作太常主泄泻一云，亥加岁、行年上多病。占忌泄泻。巳酉丑三日亥为用，主失物。亥加子为麦。亥加常为谷。亥加日上为米。亥加壬、癸、子上，主重迭亥加子癸不明，连三传，主重迭。朱雀加亥是盐引。占用上主醉散，亦主刀尺。 
　　
　　十二贵人照显变化论
　　贵人者，黄帝之象，家在己丑，旺于四季，其将主近贵、求名、官禄、诏命、升迁、珍宝等事。群子恩荣，小人官讼。 
　　加寅为贵人汲引一云贵人怒。加卯为官位升迁一云官求退。加辰为见官得力。加巳为当缺得美。加午为迁转官职。加未为庙神显灵。加申为犹豫不决一云为佛缘。加酉为间隔不全。加戌为争斗刑狱一云，责讼。加亥为官阶升迁用一云官供。加子为妇人灾病。加丑为贵人吉庆。
　　腾蛇者，荧惑之象。家在丁巳，旺于孟夏，其将主惊恐、怪异、梦寐等事。不安之象，君子忧名，小人愁利。 
　　加寅为猫豕怪加寅学字。加卯为犬马怪一云车马怪。加辰为火盗怪。加巳为产难怪。加午为血光怪。加未为酒食怪。加申为道路怪。加酉为金缯怪。加戌为坟墓怪。加亥为争斗怪。加子为阴私怪。加丑为宅舍怪。 
　　朱雀者，南方火德之象。家在丙午，旺于仲夏。其将主文书、远信、刑戮、口舌等事。君子求利名，小人争财物一云，南骠骑尉。
　　加寅为音信文章。加卯为是非口舌。加辰为狱讼冤仇。加巳为妻子唇吻。加午为争斗官非。加未为婚姻争竞一云，婚不和。。加申为行人远信。加酉为奴婢斗讼。加戌为武官争斗。加亥为小口致争。加子为奸私官事。加丑为世人闲非。 
　　六合者，天乙和合之象。家在乙卯，旺于仲春。其将主婚姻、喜庆、交易、成就等事。君子迁官，小人获利又云，天乙光禄卿，主和合，及大夫、隐逸。 
　　加寅为文字见取一云，父子喜。加卯为法术有灵。加辰为喜事难成。加巳为阴人和合。加午为婚姻喜事。加未为娶聘可成一云婚姻和合。加申为争斗婚亲。加酉为儿子婚娶一云男子喜。加戌为妇人逃窜。加亥为阴人奸私一云男子喜。加子为隐私争讼一云阳人争。加丑为田宅不安一云田宅有动。 
　　勾陈者，天乙将军之象。家在戊辰，旺于四季，其将主兵器、战阵、刑杀、争斗、狱讼等事。君子招盗，小人争田。 
　　加寅为争讼是非。加卯为咬唆打斗。加辰为战斗对敌。加巳为出兵行军。加午为婚姻争讼。加未为说事夤缘。加申为鬼神降灾一云神怒。加酉为远行不通。加戌为墙垣争竞。加亥为小口疾病。加子为生非造恶一云恶人纵意。加丑为争讼田宅。 
　　青龙者，天乙大丞相之象。家在甲寅，旺于孟春。其将主官禄、财禄、婚姻、庆贺等事。君子迁官，小人进宝一云钱财、饮食、喜庆之事。 
　　加寅为文书喜信。加卯为术法灵验一云术士。加辰为公文书契。加巳为酒食宴会。加午为迁转职官。加未为婚姻宴饮。加申为失物走逸。加酉为云雨雷霆一云连雨。加戌为文书印信。加亥为往来音信。加子为官禄爵位。加丑为田宅家产。 
　　天后者，天乙彩女、母后之象。家在壬子，旺于仲冬，其将主妇人、阴私、暗昧、陷溺等事。君子迁官宴会，小人婚姻财礼。 
　　加寅为美貌妇人。加卯为女冠首饰。加辰为妇人灾病。加巳为怀孕产妇。加午为少女纵逸。加未为婚姻有凶。加申为妇女体长一云细长。加酉为婚姻贫贱。加戌为妇嗔怒恶。加亥为妇女歪邪。加子为荒淫女子。加丑为老年妇人。 
　　太阴者，妇人之象。家在辛酉，旺于仲秋，其将主欺蔽、隐匿、私情、奸淫，与阴暗不明并妇人私事。君子喜庆，小人忧疑。 
　　加寅为阴怪女子。加卯为纵欲出入。加辰为伏藏私意。加巳为私事发怒。加午为斗争惹祸。加未为婚姻宴喜一云求妇事。加申为信息远来。加酉为奴婢逃走。加戌为妇人名节一曰印。加亥为孝女贤妻。加子为奸淫私事。加丑为女子疫疾。 
　　玄武者，水神，凶将，家在癸亥，旺于孟冬，其将主盗贼、遗亡、奸私、离别、失脱、走囚等事。君子失财，小人淫乱。 
　　加寅为功曹判官。加卯为太冲盗贼。加辰为凶恶神煞一云杀神怒事。加巳为东厨灶君。加午为香火神祗。加未为亲家神鬼。加申为罗汉天王。加酉为奴婢逃走。加戌为四足怪异。加亥为水厄灾难一云水怪。加子为妇人逃亡。加丑为六畜损失。 
　　太常者，为光禄卿相，家在己未，旺于四季。其将主光禄、印绶、饮食、宴会、衣服、赏赐、田宅、财帛、喜事。君子得名，小人得财。 
　　加寅为道士玄门。加卯为女冠束带。加辰为打猎观军。加巳为江湖术士。加午为妇女孝服。加未为师巫女道。加申为天德财喜。加酉为尼姑。加戌为印绶官职。加亥为黄衣道人。加子为节妇女。加丑为田野老人。 
　　白虎者，金神，凶将，家在庚申，旺于孟秋。其将主凶丧、道路、病患、死亡、出入之灾。君子失位，小人伤身。
　　加寅为猫犬往来，加卯为六畜损伤。加辰为哭声满堂。加巳为骨肉死亡。加午为六亲死亡。加未为军卒有损。加申为争讼人命一云争斗病。加酉为出行不吉。加戌为疾病难医。加亥为小儿病重。加子为妇病争詈。加丑为牛羊伤害。
　　天空者，土神，凶将。家在戊戌，旺于四季。其将主虚惊、欺诈、多伪少实、奴婢逃亡等事。君子谗诳，小人欺凌。
　　加寅为家中诳乱。加卯为谎语妄言。加辰为老人孝服。加巳为火光炉冶一云观人热火炉。加午为驴马死亡。加未为媒人虚诈。加申为僧道妖言。加酉为奴婢不实。加戌为盗贼虚惊一云妄言。加亥为虚言奸事。加子为妇人说事一云谗妇人事。加丑为妄说利害一云妄说田宅事。
　　
　　中      卷
　　射覆起例诀
　　刚日衔看日上神，更于发用细详明。柔日支神须无视，用神干用两边迎。 
　　用传诀
　　月将加时专用初，中末总弃不须拘。用加日神兼旺相，其物可兼定非虚。 
　　及时不可差诀
　　用是水神送水物，泥经神火泥土居。金日金实木花果，五行射覆不多途。 
　　及时过时物诀
　　过时已发兼未发，用加干支正当时。假令正月丑巳过，寅为目下卯前期。 
　　可用否诀 
　　用神上下详休旺，有气须知利用人。休废无用不中物，天神地将察根因。
　　完不完物诀 
　　旺相神加用日辰，阴阳皆备物全角。此物堪为新且好，休囚刑克旧伶仃。 
　　五行类诀 
　　金为银器宝珍同，木为花草布帛中。水流土重分圆曲，火明毛羽炭灰踪。 
　　又 
　　卦逢润下近水物，曲直木器成湾行。伏吟近出返吟远，过往今来卦内明。 
　　又 
　　金为兵刃五金同，木竹草叶缯帛中。水珠流转行屈曲，火明毛羽炭灰踪。 
　　五色类诀 
　　旺为本色相从子，死妻休鬼母从休。月将加时辨颜色，木青水黑旺中求。
　　火赤土黄从此定，金从白色论缘由。 
　　又 
　　旺为本色相从子，死妻囚鬼母从休。春占甲子水加干，木青水黑从旺求。
　　火赤土黄从此定，五行从日见其由。又加春季当囚日，木定是旺赤中求。
　　遇火却黄金却黑，五向日干定源流。
　　五行分四季旺相休囚类诀 
　　生 旺 相 死 休 囚 
　　木 青 红 黄 白 黑 
　　火 红 黄 白 黑 青 
　　土 黄 白 黑 青 红 
　　金 白 黑 青 红 黄 
　　水 黑 青 红 黄 白 
　　论物有无诀 
　　天空用起又空亡，时用空亡何处详。用起空亡加日上，其中无物慢思量。财物何知人诳诈，空亡为用且参详。物自空方将到者，纵然有也为荒唐。 
　　假令正月甲子日卯时，空亡在戌亥，以赢余加卯。若人物从卯方来者，为空方是也。
　　论虚实生死水陆诀 
　　日辰发用火神居，所用物色必多虚。若见木神虚又实木神，一云水神，传空实内反成虚。生死先看支上神，用兼旺相必然生。囚又兼刑克用，故知死物自分明。水木相加用日辰，安装生陆地最为真。巳酉丑金不在水石金火。申子辰为水内论。亥卯未木陆加水木虎入水，寅午戌为陆路行。水中之物一般云。 
　　论休旺诀 
　　五行用起日辰中，休旺用之始见真。木神旺相是木物，死囚草果定其因。
　　金旺五金囚见石，土神囚废见灰尘。水火休旺休量论，次第推详理自明。 
　　论形状诀 
　　用起孟神物带圆，仲方四季碎并尖。旺神圆软相方嫩，死神其硬不虚言。
　　囚神碎细推其义，休是轻形又不全。 
　　论物可食否诀 
　　日辰发用互相生，吉将传来食可谰。不备昴星八专卦，物非食类别推情。 
　　论物不可食味诀 
　　可食又详何味物，用加孟上定其酸。仲上是咸季甘美，五行味内细推详。 
　　木酸 火苦 土甘 金辛 水咸 
　　发用日辰比旺相，定知其物嫩而新。若见死囚并鬼贼，必然故旧不须询。
　　用得长生新小诀，沐浴新而光泽鲜。冠带颜色多枯槁，临官新旺壮而坚。
　　帝旺近贵急用物，从衰至养旧中言。 
　　
　　论杂类内诀 
　　涉害昴星并八专，二三四件非一言。连茹日辰相比及，季神为用色相兼。
　　日辰相克为杂色，仿此推之见类元。 
　　论物死活诀 
　　用逢生气及月厌，定为活物更无疑。被克死囚何以诀，不为活物数中推。
　　要知何物详生死，飞来朱雀及从魁。四足功曹兼白虎，龙蛇合巳鳗蛇虺。 
　　论物表里诀 
　　发用日辰皆入传，物有表里不虚言。只如甲午日寅午，外青内赤见其源（一云外青内黑）。 
　　孟仲季诀 
　　要察孟仲季，阳孟为四角。阴孟不团圆，阳孟不偏拓。阳孟加阴仲而方，阳仲加阴季而圆。 
　　又 
　　阳孟为四角，阴孟不团圆。阳仲不偏起，阴仲无侧坚。 
　　论物形状诀 
　　旺气所乘圆而新，相气所乘圆而长（“圆”疑“方”字）。
　　死气所胜刚而硬，休气所乘小而尖。或是两头不均者，推关孟仲季同量。
　　十干物色诀 
　　甲青乙碧丙赤色，丁紫戊黄己红同。庚白辛蓝壬是黑，癸为阴水绿殷红。 
　　日辰上神诀 
　　神后胜光加日辰，其物有窍及瓜陈。太冲从魁支干上，物有口腹最为真。
　　魁罡加之物带黑，丑未物有眉目因。寅申其物有手足，巳亥物死青黑形。
　　生气言新死气旧，旺相言新囚旧论。用在阳生阴是死，初传月厌活中云。
　　贵神诀 
　　日辰之上见天乙，珍宝贵重可食物。青黑黄白色鲜明一云，方圆黄白及光明，水木怪精鱼类质。 
　　日辰之上见腾蛇，殊方异类带文华。或是蛇形其色赤，甘香可食味偏佳。 
　　日辰之上见朱雀，光彩精明人灼灼。异物毛羽或文章，变异火烟或飞雀。 
　　日辰之上见六合，其物光彩食味和。草木金石丝竹类，或是口伤盐味多。 
　　日辰之上见勾陈，其物破损必伤身。青黑文章草木实，勾陈尾上损伤真。 
　　日辰之上见青龙，其物虚悬堪食供。缯帛钱财黄白色，或为草木悉皆同。 
　　日辰之上见天空，其物遗弃尘秽中。或为印绶金石物，变异虚空丑形容。 
　　日辰之上见白虎，其物刀伤坚似铅。或为白虎物麦类，金玉剑铁死亡言。 
　　日辰之上见太常，其物可食色且黄。形状质实真希美，或为珠玉细推详。 
　　日辰之上见玄武，汉转白色出水土。文章鳞甲及虚空，物取勾连君记取。 
　　日辰之上见太阴，共物黄白生有心。金银铁剑钱野物，或然变异化飞禽。 
　　日辰之上见天后，其物须经女人手。蚌壳水类细推详，白色如银占法有。
　　
　　下      卷
　　八卦属十二将物类诀
　　坎宫，神后子，数九，为纯水，在石中，其色黑，其物水中这类，为江湖，为沟渠，其音为羽，其性为智，其情为奸，其味为咸，其方在北，其人为耳痛、心病、肾虚之症。其形内实外虚之象，或为音乐、妇人所用之物。
　　艮宫，大吉丑，数八，为杂土，在冢墓，其色黄，其物山中之类，为门阙，为经络，其音为宫，其性为信，其情为哀，其味为甘，其方在东北，其人在手指脾胃，其形为上实下虚之象，或为杂金。
　　艮宫，功曹寅，数七，为柔木，在山林，其色青，其物山岩之类。其音性情味方形俱照前大吉下断之。或云五色、文章，或为茂盛花果，或结实而细。
　　震宫，太冲卯，数六，为低木，在门户，其色青，其物林木之类，为墉屏，为车船，其音为角，其性为仁，其情为怒，其味为酸，其方在正东，其人为足股，为腓，其形下静上动。又云，其物无根，水陆行盘络丝纶，或门哀悼动用，或圆而柔软。
　　巽宫，天罡辰，数五，为杂木，在城市。其色青，其物水池中之类。为官司中，为山野，其音为角，其性为仕，其情为怒。其味为酸。其方在东南。其人为寡发，为广额，为白眼，其形长，辰中有水，其物近水池，或坚刚物，火烟囚死焦破之类，其形方圆。
　　巽宫，太乙巳，数四，巳中有杂金，在炉灶，其色红黄，其物木火之类。为文书，为囚禁，其音为角征，其性为仁礼，其情为怒乐，其味酸甘，其方在东南，其人为发额，为皮毛，为方静之象，其物弓弩、锁钥，其色青黄，生山野并飞令之属。
　　离宫，胜光午，数九，为纯火，在屋宅，其色赤，其物炎热之类，为文章，为兵戈、甲胄，其音为征，其性为礼，其情为恶，其味为苦，其方在正南，其人为心目，为文人、诗客，其形光明彩色，内虚外实之象。又云，为太阳，其物有彩色，或线蚕，或文章盖物。
　　坤宫，小吉未，数八，未中有杂土，在田地，其色黄白，其物土产之类，为衣裳，为布帛，其音为宫，其性为信，其情为哀，其味为甘，其方在西南，其人为腹，其形为圆，共物酒器、碎微、尘土，又为绢帛，或言女子衣服，或有滋味之物，似鱼类。
　　坤宫，传送申，数七，申为少阴，在平野，其色黄白，其物铁石之类，其音性情方与小吉同，其形外硬心空之象。又云，其物有心，又硬而心空宝器之物，或砂尘铁类。
　　兑宫，从魁酉，数六，为纯金，在金石，其色白，其物金铁之类。为银钱，为利器，其音为商，其性为义，其情为喜。其味为辛，其方在正酉，春人为口舌，为耳目头类，其形尖圆。又云，其形有耳，或尖圆金钱刀鞘之类。
　　干宫，河魁戌，灵敏五，戌中有辛火，在官府。其色黄，其物金钱壳果之类，为龙马，为金玉其物为衣，其音为宫，其性为义，其情为喜，其味为辛，春方在西北，其人为首之类，其形为圆正刚硬之象，或五谷铁石细碎之物。
　　干宫，登明亥，数四，亥为杂阳，在河水，其色黑，其物水中之类，其音性情方皆同河魁，其形圆实多动之象。又亥为重阳，其物无定，逐人情意，小儿戏物，或酸味，鱼子醋酱之类。
　　五行出现物类
　　水上见水，其物有足而多动之象又云四足好走。水上邮火，其物水土坏物之象。水上见木，其物有轮足转动之象一云轮转物。水上见金，其物生禽之象生命之物。水上见土，其物土中昆虫故旧之象。
　　火上见水，其物破损故旧之象。火上见火，其物好行少静之象。火上见木，其物花果蔬菜之象。火上见金，其物为陶冶之象。火上邮土，其物瓦磁器皿之象。
　　木上见水，其物带花生长之象。森上见火，其物残焦枯槁之象。木上邮木，共物花纹木器等类之象。木上见金，其物伤损之象铸断刀缺枪。木上见土，其物棺椁之象。
　　金上见水，共物金石之象。金上见火，其物炉冶之象。金上见金，其物五金成器之象。金上见土，其物石器之象。
　　土上见水，其物和柔之象。土上见火，其物光明之象。土上见木，其物坚牢之象。土直见金，其物瓦石之象。土上见土，其物城垣之象。
　　润下水之类，曲直木之类，炎上火之类，从革金之类，稼穑土之类。
　　天乙贵加十二辰射覆物类
　　天乙临日辰物黄白，珍宝可食，光明文章，女子首饰物。变异水木之类，鱼甲鳞物，五谷为麻术类，禽虫为虾蟹类。
　　临子笔墨文章等物。临丑为鱼蟹美和有泥土物鱼虾美味。临寅为陶冶、砖瓦、磁器。临卯为竹笛、箫笙、空哭等物。临辰为黄土白物。临巳为结花、衣服、棉麻、布帛等物。临午为缕紫赤红衣裳物类。临未为贵物珍重酒肉之类。临申为黑彩牛畜等物。临酉为黄白泥塑佛像等物。临戌为草黄蜡等物。临亥为酒醋铜锡器硬诸等物。
　　腾蛇临日辰，其物赦，为文章、书史，变异为毒物，甘美可食，五谷为豆、粟类，禽虫为蛇鹿类。
　　临子为井为龙井中龙。临丑为渠孔穴等类。用临寅为蛇形等物。临卯为刀剑、玲珑、花果、船车等物。临辰为砖瓦、磁器、珠宝异等物。临巳为蛇虫、锦衣、丝棉等类。临午为尖物、女衣、彩帛、衫类。临未为文字、黄物、颜色等。临申为金玉、虾炼等物石银。临酉火灰石牛、吃物之类。临戌为自死沙中之物。临亥为烂木、柏皮等物。
　　朱雀临日辰，其物赤黑色，罗网、捕缚、有晶明、光彩=毛心、文章，变异为烟火烧灼之物。五谷为豆黍、麦类。禽虫为雉、雀、鸦类，兽为马、驴之类。
　　临子为文章、笔墨等物。临场面为司长秽、尘灰等物。临寅为鸡雉、毛羽之类。临卯为果类、黄色之物。临辰为罗网、水虫、赤色等物。临巳为烧炼、药石之物。临午为衣裳、獐鹿、骡、兔之物。临未为带口舌文章。临申为钗环、刀铁等物。临酉为铜镜、梳子、钗钏等物。临戌为飞禽、巢穴、器皿等物 主，鸟巢，印子。临亥为玳瑁、象牙、泥土等物牙梳、玳惠梳。
　　六合临日辰，其物色光彩、竹木、金石所伤之物。音声之类，变异可食，五谷为桑麻类，为盐，禽鸟雉兔等物。
　　临子为青白贮水火物。临丑为伤破、刀割、锹锄等物。临寅为文书、喜信、刀尺、果食、猫狸、刻雕等物。临卯为术士、车轮、挠搭、草果子等物。临辰为土石盆瓦等物。临巳为竹管、空虚、火筒、军器等物。临午为镜匣、盒子、木梳、磁器等物。临未为婚姻、宴享、器物臭 烂盐黑子。临申为争斗、铸成、镜匣，或白盒子。临酉为女子剪尺等物。临戌为妇逃、矸磁、角瓦等哭 。临亥为盂盒物类四足纸器帛。
　　勾陈临日辰，其物青黑、木植之类，伤损勾连之物。罗网之象，变异为瓦石、金钱，禽鸟鱼蟹、龟鳖、水虫等物。
　　临子为后土、绯紫物类或不生花。临丑为花纹、塌锋之类塌锋、尖结、花纹。临寅为瓦石、树根如兽形、四足之物。临卯为桥柱、河栋，如早蛇类。临辰为龟鳖鱼蟹、钓网等物。临巳为衣服旧物。临午为描样、符印、文书、符篆刻物。临未为粟、帛、绢丝、鱼肉香美等物。临申为铁器刑伤。临酉为白色铁镜垍器等物。临戌为绯紫、衣服等物。临亥为盂盒物类。
　　青龙临日辰，其物青赤木之类，悬空可食物，变异文章、羽翼、螭虎狼狐兔之类。
　　临子为蝉蛇之形状。临丑为铁锅枪钻等物。临寅为箱柜、孔窍、兽形龙状之物。临卯为木器、果子、贵人家物。临辰为石头、瓦器、术杖、龙形。临巳为奴婢相连双合相连。临午为烧成可食之物。临未为烂木槿茶果之物。临申为腰带可用之物。临酉为刀伤器物之类。临戌为刀割人形之类。临亥为果子白色，如瓜形状刀伤物。
　　天空临日辰，其物主印绶、金石，变异为虚而不实、臭恶之物，禽早狼狗之类。
　　临子为石土、砖瓦、缸垍、器皿等物。临丑为出形、人锧锁镜奁等物。临寅为没底物，盂类火灰。临卯为土石等物。临辰为砖瓦空虚等物土烧过物。临巳为生气物，蛇虫有角足之类。临午为不用破损之物破碎、污秽、泥粪。临未为可食甘甜之物。临申为有角坚铁石物。临酉为自破哭 用等物。
　　白虎临日辰，其物色白，金玉、刀剑、锯等物。若伤人死伤等物。五谷为豆、黍类，兽为虎狼猿猴之属。
　　临子为烧成瓦器等物。临丑为刀斤物类。临寅为铲锹尖刀利器。临卯为割成铁物。临辰为铜铁环子等物。临巳为金钱利刃孝服。临午为弃石药器。临未为白或针烧铸形象。临申为铁钳环子。临酉为锹锄铁器镜铜等物。临戌为兽形、螭吻、锹钮、有口铜印等物。临亥为刑伤、虎豹、四足、小儿戏物。
　　太常临日辰，其物黄可食，形圆好，珍宝，变异医药、金石、文章，有日月耳目，生毛发，五谷为订类，兽羊鹰之类。
　　临子为花罗衣裳。临丑为旧衣服。临寅为师人、笔研、刚物、僧道法衣。临卯为童行、经卷。临辰为土、光明之物。临巳为花装之物，故破之物。临午为飞雁之书。临未为衣服、黄褐色等物。临申为猴畜、白锡钱物。临酉为白色物，花球、鸡雉、雁属之类。临戌为破白赤色衣服。临亥为勒白带绳等物。
　　玄武临日辰，其物出水中，相勾连，鳞甲，文章。变异为内虚、女子之物。五谷为豆类，禽虫为鼠燕之属。
　　临子为鱼虾、蝉、经卷之物。临丑为羊角，高分子鸟，金箭。临寅为皂色木植勾动之物。临卯为瓜果圆中之物。临辰为黄黑瓦石戊属
　　黄瓦、烧赤、石砖垍。临巳为破瓶、旧翁之类。临午为心虚、赤色之物。临未为厨中吃食之物泥中物，吃食。临申为蛇虫、螮蜂、白蝇子石垍砖、兔形。临酉为金银匹帛之类泥乞。临戌为斑驳花纹、瓦器。临亥为果木喜美之物草木美物，因滋味来。
　　太阴临日辰，其物黄白色，为金银刀针这类。变异生产水中之物，五谷为麦米类。飞禽为鸡雉之属。
　　临子为面面面、甘甜可食之物。临丑为鲜明、妇人衣服之物。临寅为刀斧、器用、可食、黄色之物。临卯为其物似钱光明。临辰为钗钏花朵等物。临巳为布帛妇人衣饰之物。临午为白色铜铁器用、剪刀、白毛。临未为黄色堪食、油麻之物。临申为女子钗钏、小麦、鸡雉。临酉为金银、雉鹅、鸡鸭之类鸽。临戌为发毛、羽翼虫，不然多足物。临亥为雉鸡、刀锥、通白物。
　　天后临日辰，其物皂白，女人用物质，变异为草木可食，五谷为稻豆类，禽虫为蚕蛛之类一云洁白物，虾蟆。
　　临子为妇人黑白衣衫青黑花彩。临丑为瓦石器用等物。临寅为香味黑甜果子。临卯为泥土草木之物。临辰为土中所产之物，秽污物，赤色。临巳为水中火中所出之物烂白及服。临午为水煮羹之物并破物。临未为果品、饮宴之物。临申为形如猫虎之类。临酉为白色衣绢之物。临戌为黄衣土泥之物。临亥为水中鱼虾之物，水族类，酸醋物。
　　八卦射覆断诀须用例。
　　干卦
　　河魁、登明主之。内赤外白，内方外圆。遇水则软，遇火则坚。夏火金败，秋月金全。上有文字，节义相兼。旺则珠玉，休是铜钱。仰如鼎立，覆似锺悬。团圆外貌，坚硬内坚。人见敬仰，富贵双全。上有文字，绳索相连。聚而成实，散而无缘。细想是卦，无过铜钱。仰似鼎立，格似锺悬。若非金铁，即是银铜。团圆外实，里面虚实。人见敬贵，能鉴身容。
　　坎卦
　　神后主之。均性成风，依近水中。下浮南北，又浮西东。有形不动，落亦无踪。腾浮万物，便似飘萍。悠悠之物，外典内黑。性喜潜藏，情同隐匿。长在家居，惟能野合。去即被擒，逢生不识。
　　艮卦
　　大吉、功曹主之。艮青之形，不动其情。内虚外实，团圆所成。旺相则实，无气则灵。木能生火，岂能停停？人惊响谷，形如覆盆。春秋不改，积世长存。此物团圆，内悔外贞。能屈不动，种之生生。若非青白，即是龟纹。
　　震卦
　　太冲主之。震物动停，内白外青。圆头尾小，将变其形。震主变动，身无定形。如蚕作茧，能腾能生。能团能圆，似兽能声。逐物改变，色体苍然。下不着地，上不侵天。若非果物，即是鱼蚌。
　　巽卦
　　天罡、太乙主之。巽主风雪，节气氤氲。声添琴韵，远听时闻。乍吟乍笑，时矛时群。形如彩螮，曩如青萍。奔注为形，光彩金生。游行照影，强索之形。空中隐映，神歌鬼哭。里实外虚，空谷传声。
　　离卦
　　胜光主之。似龙无角，似马无讹。若非牝马，即是驴骡。人头即少，离体身多。不临溪谷，即是长城。先白后赤，水土圆藏。雕形鳞族，内柔外刚。外头虽实，里畔虚张。贼人盗得，灰土埋藏。
　　坤卦
　　小吉、传送主之。坤体外黄，其色内苍。水上而实，内圆外方。形如瓦碟，坚实能刚。若非古器，即是橐囊。卦体名坤，土性长存。朝则平野，墓则孤村。人来扣抱，逐伴随群。若非牝马，即是其◎左“牛”右“享”。
　　兑卦
　　从魁主之。兑为金外地人，坚硬栽截。乍刚乍柔，有时曲折。内里光彩，外边欠缺。若非连珍，衣加带刚。兑性居平，外缺里明。形依静域，炫耀光生。遥为宇殿，似佛光荣。若非铜钱，即是金银。
　　五行占物之所主
　　木主曲直，作酸，木实之性，为木之物类。主曲折、长短、粗细之形象，曲折木器之物。
　　火主炎上，作苦，火焦之性，为火之物类。主光明、华彩、虚心之形象，烟火虚心之物。
　　土主稼穑，作甘，土养之性，为土之物类。主包含、广大、厚重之形，像匠士所养之物。
　　金主从革，作辛，金坚之性，为金之物类。主坚硬、雕刻、锋利之形象，坚硬雕镂之物。
　　水主润下，作咸，水生之性，为水之物类。主柔弱、卑下、绵软之形象，水中之物。
　　课名用神物之所主
　　不备之课乃不全之物。返吟乃远路入来之物。伏吟乃远近出物之物近处持至之物。四孟神为用神，乃方而有棱角之物。四季神为用神，乃圆转敦之物物圆实。四仲神为用神，为物平直。用起水神，日辰上见火神，乃半虚半实之物。土木为用神、加临日辰，乃陆地所生之物。水为用神，得青龙、白虎、玄武者，水中所生之物。
　　十干五行颜色诀
　　甲乙日与春同，木青，火黄，土黑，金红，水白。
　　丙丁日与夏同，火红，土白，金青，水黄，木黑。
　　戊己日与四季土旺日同，土黄，金黑，木白，火青，水红。
　　庚辛日与秋同，金白，水青，木黄，火黑，土戏。
　　壬癸日与冬同，水黑，木红，火白，土青，金黄。
　　十干五行旺相死休囚诀
　　当生者旺，我克者死，生我者休，克我者囚，我生者相。
　　甲乙日与春三月同，木旺，火相，土死，金囚，水休。
　　丙丁日戌夏三月同，火旺，土相，金死，水囚，木休。
　　戊己日与四季土旺日同，土旺，金相，水死，木囚，火休。
　　庚辛日与秋三月同，金旺，水相，木死，火囚，土休。
　　壬癸日与冬三月同，水旺，木相，火死，土囚，金休。
　　甲乙树木，丙丁炉冶旗象，戊己冢墓，庚辛钗钏、利、刀兵、铠甲，壬癸江河泉源。
　　甲草木，乙竹管，丙炉冶火烛，丁鼎釜火，戊湿润，己甲土生物，庚刀枪利器，辛珍宝，壬雨露，癸江河。
　　金，旺金土珍宝，相铜铁利器，死锅釜，囚铅锡，休银针。
　　木，旺材木，相竹苇上叶，死棺椁，囚染栋船车，休朽木柴薪。
　　水，旺雨露江河，相山泽流泉，死地坑池湖，囚死水沟渠，休，湿地、厕。
　　火，旺炉冶，相灯烛，死光明，囚灰炭，休烟、尘埃。
　　土，旺山岳，相丘阜田，死冢墓、石、墙壁，囚砂泥，休屋宇、地基。
　　苗公发休旺诀
　　《苗公密宝》云：“五行每二日一迁换，每十日则一轮转。”此六壬占法，旺相之精髓也。常行说却以四季分之用者，谬矣。在抵天元六甲运气治病，次五行相四时，而分五脏，乃医家治病法之妙处。若在谭式之中，每月三十日之间，五行三周，每旬十日，五行轮一遍，此六壬式用课之活法也。
　　山阴道士口诀
　　山阴道士云：“凡丙日计二十四时，五行各有旺相死囚休处。过两日而递收换也。假令甲乙日森旺火相土死金囚水休，象春之时序也。余仿此。先贤之玄秘，圣人之奥妙，愚欲隐之，恐后人不明，故为是说也，学者秘之。”
　　二十八宿起法因是纳甲内容，略
　　大六壬苗公射覆鬼撮脚卷终
　　
