　　《灵城精义》二卷，旧本题南唐何溥撰。溥字令通，履贯未详。是编上卷论形气，主於山川形势，辨龙辨穴。下卷论理气，主於天星卦例，生克吉凶。自宋以来，诸家书目皆不著录。观其言宇宙有大关合，气运为主。又言地运有推移，而天气从之。天运有转旋，而地气应之。盖主元运之说者。考元运之说以甲子六十年为一元，配以《洛书》九宫。凡历上中下三元为一周，更历三周五百四十年为一运。凡为甲子九，每元六十年为大运，一元之中，每二十年为小运，以卜地气之旺相休囚。如上元甲子一白司运，则坎得旺气，震巽得生气，乾兑得退气，离得死气，坤艮得鬼气，大抵因《皇极经世》而推演之。其法出自明初宁波幕讲僧，五代时安有是说？其非明以前书确矣。其注题曰刘基撰。前列引用书目凡二十二种，如《八式歌》之类，亦明中叶以後之伪书，则出於赝作，亦无疑义。但就其书而论，则所云大地无形看气概，小地无势看精神，水成形，山上止，山成形，水中止，龙为地气，水为天气诸语，於彼法之中颇为近理。注文亦发挥条畅，胜他书之鄙，犹解文义者之所为。术数之书无非依托，所言可采，即录存以备一家，真伪固无庸辨，亦不足与辨也。


灵城精义·卷上 形气章  
　　宇宙有大关合，气远为主；山川有真性情，气势为先。 

　　此首章，乃堪舆家之论气者第一机窍也。昔云：有地非人不下，有人非时不下。盖以气远言也。又云：察以眼界，会以性情，若能了此，天下横行。此以气势言也。如彼前哲，一睹形势，便知祸福之大小，世数之先后，全在气远上之。夫山川有真性情，何以辨也？昔人有云山乘秀气，水乘积气，石乘煞气，平乘脊气。又云：山谷异形，平原一气，此山川之大势，乃山川之真性情也。山何以独取秀气也？山之势，类多刚猛币顽硬，惟患不秀丽，若见秀丽所丛，穆是真气所聚。且上聚地惟天清之气居多，所谓收山不收水者，正用之此处，故以峰峦之秀气为生气耳。水何以独取积气也？水之势，类多流走而散逸，惟患不澄凝，若见诸水所积，便是真气所钟。且下聚地惟取凝蓄之气居多，所谓收水不收山者，正用之此处，故以水之积气为生气耳。石何以独取煞气也？山有山之喜气，亦有山之怒气。怒则山之威灵所在。威灵之气，多露为石。若石山而徒刚猛，压逼不成体势，不作威仪，则徒有煞而无生矣。从而下之，祸不旋踵。故石贵乘煞气者，取其威而成体，有生气也，最宜细认。平何以独取脊气也？如平阳一派之土，纯阳无阴，生气不敛，苟得一骨脊之处高起，便为敛而有生气矣。昔人有“没牛吹气，如酥在汤”之喻，正如此。山谷又何以称异气乎？如今山谷之间，各自起势，各自开局，各自成门户，其气各异，故凡江南一带，不当与江北同看，只见一个星辰特起，一个局面特开，有盖有送，有朝有迎，或如专城，或如停释，倘得两三重水口，特特关锁，便为有结，便当着眼。试观闰、广、吴越之间，各村各社，各有名族，亦各有名家，诸几语言习尚，又各不同风，惟异气然也。平原又何以称一气乎？如今四望广汉之地，有何大分别，只见有一方冈脊起处，便作城池市镇，其为庐舍坟墓，尽聚于此，即几语言习尚，虽数百里多为通同，谓非一气然乎。倘居异气处而漫以漠然四望之势求之，则以眼界太宽而失矣；倘署一气处而必以山谷分结之势求之，则又以眼界太窄而失矣。此认气以认气势为难也。 

　　地运有推移，而天气从之；天运有转旋，而地气应之。天气动于上。而人为应之；人为动于下，而天气从之。 

　　此言宇宙气运，天地人皆相与于有成，一有转移举动，气即以异，此识时观变者之一大枢纽也。何谓地运有转移而天气从之？如黄河是天地间一大血脉，据黄虞时河由龙门而转吕梁，由吕梁而转太行，由太行而转褐石乃入海，是河从西转南，从南转东北，而巽居其中，则所谓黄河如带，五岳俱朝，为天下第一大风。水者，此也。此巽都一时而尧舜禹三圣人出焉，千古莫盛矣。夫惟黄河经其北，长江绕其南，而泰岳夹于其间，则泰山为华山以来大尽之龙，乃中国之一大干也。若论中国形胜，则泰山为中尽，当时孔圣起而群贤济济并生，千古亦莫盛焉。此开辟以来未有转徒之山水也。自汉黄河渐徒而南，乃至穿断部鲁之墟，宜走准泅，则泰山反居北，而黄河乃居南矣。巽州之水势倾，邹鲁之地脉断，而北地之气运衰矣。我朝祖陵钟于中都，大业起于滁阳，正在准泗之间，岂非黄河南徒，气运固使之然乎！人言江南之盛，以宋南渡而然，不知黄河徒而之南，则天运亦从而之南，人不能为之挽也。夫天气一从地运之转者如女人何谓天运有转旋而地气亦应之？如秦太史占金陵有天子气，乃疏秦淮跌泄之，不知奏港一疏，地运乃动，溺后小而六朝之建都。大而我朝之鼎奠，果应于此。又如洛阳素未有杜鹃，及杜鹃啼而天气行于南矣，商人自是果作相，是地运未到而天运先到，则地乃从天转也。何谓天气动于上而人为应之？如陈希夷一夕见小星居帝星之左，及旦而亚觅其所，见宋太祖与赵普同坐酒肆间，而赵居其左。陈乃曰：小星何敢居帝座左哉！推而易之。此宋太祖微时事。今人多以星气为渺茫，而不知天动人应，其不爽如此。何谓人事动于下而天气认之？如洛阳花石，何大关系，而元史占之，以为花石不会，由宋之旺气不绝，及一旦移去花石，而航海之舟遂覆。今人多以前哲按星势为作用。似为怪涎不经。而不知一举一动，天即为应。气何不贯通也？夫论气运者而苟拘拘于定格，不及于转徒幻化之不常，抑何以定其变哉！夫古大哲望气而可预占。察时而可观变，盖通此窍耳，自非神仙道眼，乌足语此！ 

　　有聚讲、行讲、坐讲，则气聚于龙；有权星、尊星、雄星，则气聚于势；有盖铅、夹胎、乘胎、，则气聚于穴；有收襟、收堂、收关，测气聚于局。 

　　此四段，乃认气者第一关键也。夫龙忌孤单，人所共知，然亦但知看到头数节耳，不知龙有起有止有行度，起处必要聚讲。如层云叠雾，合气运形，大以数百里，小以数十里，横亘绵延，或五星聚而不分，谓之聚讲。如都会之地，万食所聚，万民所止，乃枢要之会也既 之后，则分枝劈脉而去，条分缕析，正干从中，徐支分左分右而行。以渡峡，或以定闪，两边夹护，各带峰峦，带印、带笔、带旗、带鼓、带仓、带库，各各不一，总之丛聚拱护，不孤不露，谓之行讲。龙之行度既历剥换，必有归宿，譬则行者之赴家，其一家骨肉必为团聚，又譬则贵人之登堂，其所属僚佐必为拱护，决无孤立独坐之理，谓之坐讲。有此三讲，其龙乃真，若或不然，则孤单二字，不特在入穴之所矣。何以谓之权星？吴公《钳龙经》中所称都权之星也。盖以其势正盛正大，祖宗二字不足以尽之。高大如雪山之齐天，不见其顶，绵亘如云中之雁，不见其来，丛集如艮仑，八方之播踞，不见其分，则天下万派之山，皆祖于此，此亦何可以祖言，故以都权之星名也。大抵权星多土金之体，盖惟土金能绵豆也。若水木火多作祖星，以其活动而卓立，则为分形矣，则宇宙间惟土石为大为盛，盖石即金也。经云权星宜大不宜秀，祖星临来要起峰。正此之谓。从此而推，一郡有一郡之权星，几论佛仙候王相公之大结构，必本于此。至如尊星，则或祖或宗，高出于一方，为众山所首出者，从此而知龙之正干正结，皆肇于此。又如雄星，则于城廓交关之处，有卓立星辰，可以应尊星而当门户者，则以雄星称、即今所谓北辰罗侯之类。盖交牙织结，不如以禽兽成形，物形守关，又不如以人守关之为大也。有此三星，方为势大。胎星是结穴之所，何谓盖胎？即盖座是也。盖无盖势，胎必不结。华盖尽为上，冠盖宝盖次之，即个字飞蛾亦是盖样。盖有盖则脉不露不孤，而穴必藏风聚气矣。何谓夹胎？如今龙虎夹耳之说，使风门不动，所以卫穴者也。何谓乘胎？如今小明堂是也。盖上盖则气注于下，下乘则气堕于上，两旁夹则气蓄于中，方谓有气之穴。何谓收襟？则穴中微茫，界水所会，如人之襟领所交，名曰襟合。何谓收堂？则龙虎界割之水所会，如居室之明堂，为四水之所聚，名曰堂合。何谓收关？以龙之分来作城作郭之水所会，小如居室之门户，大如城郭之关锁，名曰关合。古人所谓小合收囊，以堂合言也；大合收局，以关合言也。穴情低小者，收堂以内之水；穴情高大者，收关以内之水。至如穴前小明堂合襟之水，无论高低穴皆所当收也。几论局者，必准诸此，合而论之。昔人有云：有穴方言地，无局不言龙。则局又龙之所以定背面也。廖公泄天机，分龙穴砂水，而又加之以堂，正此之谓与！ 

　　阴胜逢阳则止，阳胜逢阴则住。雄龙须要雌龙御，雌龙须要雄龙簇。 

　　此二段言龙势必得阴阳雌雄媾会之处而始成胎，认气者所当审也。如山谷之间，阴气尝胜，故一卸平洋，脱胎换骨，局面亦且开阳舒畅，此便有结，所谓阴胜逢阳而止是也。大开大结，小开小结，万万不爽。又如平洋之地，阳气尝胜，故忽然起一冈阜、一山脊，谓之吉气所起，乃四面阴砂，未缠未护，便是浅露，亦自成局。故平原之处，只要分局得明，骨脉显示露为证，所谓阳胜逢阴而住也。又如龙势之来，正干雄强，谓之雄龙，有自天而降、御风而行之势，乃两护送之山须要柔顺婉转，远缠远护，不与争强，则正干乃结。昔人所云雄龙坐大将以握重兵是也。要之所御之砂若果秀雅，亦出文士，或以文臣握兵权耳。又如龙势之行，一派软嫩为雌，必两边拥护，拱夹有力，作起气势，乃见精神。夫雌龙固主文秀，然四面砂如笔、如笏、如鼓、如旗，亦主威严，岂止文秀哉！此雌龙以夹从雄势为佳，几雌雄贵交媾如此。 

　　大地无形看气概，小地无势看精神。水成形山上止，山成形水中止。 

　　此言立穴当先认其形神止聚之处而穴之，不可一概论也。今人于入首作穴处，便看窝钳乳突四字，一有此四者，便称好穴，不知形乃穴之证佐耳。至其生机真结之处，全在大势上理会。如大地之形，尝隐尝拙，何有形之巧媚动人。只于大象上察其气势，认其性情，苟得生机，便成穴法，不在拘拘于窝钳乳突之常法也。至若小地，既无气概，必须形局合度，聚气藏风。出局观之，似无气势，入局观之，却有精神，则便可于精神聚处穴之，亦可成一器局也。此管氏立穴以认形势为先，最为至要。乃论形之止宿处，又要辨支拢高下，乃不失其性情也。如平支之龙，全以水为界合而成，阳气尝胜，其势柔婉，穴当从其起处刚而乘之，所谓山上止者是也，即《葬书》支葬其疡之意。如山拢之龙阴气常胜，其势雄急，穴当从其坦处而乘之，所谓水中止者是也。谓之水中只是界水会而止处，古所云：来不来，坦中裁，住不住，坪中取。此与《葬书》拢葬其麓之意同。 

　　认气于大父母看尊星，认气于宾子富看主星，认气于方交搏看胎伏星，认气于胎育看胎息星，认气于化煞为权看解星，认气于逢绝而生看恩星。 

　　此数段乃龙气中认气第一法门也。几看龙须认尊星为主，盖到一方看是何山最高最大，专擅一方，便以之为大父母。看尊星是何星辰，如土星起顶垂肩，大开盖帐，则为土龙势，其所育之子孙，土是本气，金是生气。如木则为煞，如火则为其所泄，如水则又为其所刑。故凡自上而下，遇生旺为子息，遇克害则为其煞。其法当祖《河图》，一以顺生为序，盖父母不可克子孙也。李家《龙经》云：息星克母子荣昌，母星克子死绝亡。盖下可克上，上不可克下也。凡山一到入首之处，看是何星辰，如金星入首，祖宗原是土势出脉，则为真子孙矣。若干入首盖覆之星或带木，不兔相克。然息为金而覆胎之星带木，则子息破母胎而出，原有此理。便是金木相接之处，微有水意，便不隔绝矣。此即合前所云息星克母子荣昌之说，有何妨乎！其法出于《洛书》，一以逆克为序。而吴公解义云：木星入土星，一甲辅明廷。亦以从下克上之不畏也。如今术家所称屏下贵人，夫以木星贵人而在屏土之下，非木入土之说乎！又如大父母既布势降脉而来。若干其间不遇雌雄交媾，何以成胎？故当行到气盛处。须要跌断过峡，一俯一仰而成胎伏，乃成交磺。此去方有生育。若无胎伏，放去必不变化，便是纯阳纯阴，无生机矣。杨公论龙。必以胎伏，意正如此，此于龙腰认气之第一机窍也。龙既跌断，过峡则再起，必有好星辰或开盖覆，必成胎育。盖覆之下，一线起脉为胎。所谓鹤膝蜂腰龙已成，正指此处。此一线垂落，必要水体乃成胎，所谓万物皆生于水是也。此即束气之处胎之下，再起便是息星，或于一节即结，或数节乃结，在所不拘。然乔不可节数太多，以气离胎不可缓，亦不可脱也。息星便是入首，入首之下。再看入手成河穴法。或即贴于息星之本体，或脱落而为另体。乃穴场也。此认真气于父母。相合处正在此。凡龙行度。岂能尽无驳杂。如土龙行度。遇木则为煞，然以木星贵人之峰而在土屏之下，虽为煞而有权。若于贵人峰下少转水而顿起金星，则金可制木之煞，而水为贵人秀矣，岂不化煞为权乎！谓之解星，从此行去，必为生旺，便结穴矣。凡龙行察，必不变换，湖虽生旺，未免太过，反致刚煞矣。如土龙阵势，金星为生，乃一派金星，三五不同，不生支脚。浑是坚刚，则纯阳不化，反为阳龙之绝，必须卸下，或转天虹之土，两边开挣，以分坚刚之气，是以母救子为恩也，或卸下转折，如三奥之水，经泄刚直之气。是以子救母。亦恩也。得此方去结穴，若不得此，便是香火之居，或为铰戈之窟矣。九一方起一尊星，必有一结。或于尽处正受。便为正格。或尽处皆受到煞，则于解星思星之有生机处。或作骑龙，或作斩关，须要详认。覆盖峡前峡后之处，每有结作，正数脱卸处而得，解星恩星之有气也，从龙认气，妙法在此。 

　　认龙之气以势，认穴之气以情。 

　　昔人云：望气存乎势，立穴乘乎情。大要看龙以势为方。其局有五：曰直，曰横，早回，曰飞，曰潜。《入式歌》云：直龙原是撞背来，中出贵徘徊。言直来之龙势多宜硬，妙在徘徊，乃有气也。横龙原是从例落，逆转须磅礴。言横来之龙，其势不正，气须逆转，而勒定乃收住也。回龙原是逆翻身，顾祖要逡巡。言回龙之势多凑促，其气不舒，必得宽畅逮巡。气乃和也。飞龙原是结上聚，昂首真奇异。言飞龙既属上势，须要轩昂，收得众山水，制得众山水，气象始为奇也。潜龙原是落平洋，撒脉自悠扬。言平洋多撒漫，病在脉不到，故须撒脉悠扬，有分有合。有摆有折，则气乃真耳。从龙论气，大约在此五者。穴法大要有天地人三停，不论高下，只要收得山水，便是真情向也。即如以飞龙而作天穴，情在上聚。法当以龙之气势与上聚峰峦配合为是。昔人断天穴之吉凶，专以龙断，以上聚专主于龙势也，若下面砂水，不为用事，则不必论矣。几收山纳水，只以眼中得力用事者为紧要也，至如雌雄相半之龙，可扦人穴，情在中聚，则以中聚拱揖之砂为应，取人首之脉与之配合，以其后龙之势尚缓，而归堂之水尚低，惟取中聚之砂收而纳之，其气聚，其应速也。至如柔婉之龙，所谓潜龙，多作地穴，则以入口之水为主矣。盖平洋之地，一以水之界合为龙，故聚水归堂，乃为有情，故收下聚之气者，妙在用水。昔人断中聚之地以砂，下聚之地以水者，诚有见也。 

　　龙备五行之全，故山之形体象龙。龙极变化之神，故山之变换象龙。龙之体纯乎阳，故山逢阳而化，遇阳而生；龙之性喜乎水，故山夹水为界，得水为住。龙之行御乎风，故山乘风则腾，藏风乃歇。龙必得巢乃栖，故山以有局有关乃聚，以无局无关为散。龙凡遇物则配，故山以有配有合而止，以无配无合而行。 

　　此言论龙者必深得龙之性情，乃能得其精神血脉之所聚。此认龙气者第一吃紧处也。几宇宙间物理，虽各有五行，以一体而具五行者惟龙。龙之鳞为金，角，与爪为火，身为木，摆折为水，腹之黄为土。今人取天罢星亦备五行，又以辰为罢星，正以亢为金龙，正谓五行之全局也。龙能潜能见，能大能小，能升能降，山之行动，贵有起伏，有变换，正象乎龙，故以龙名。夫辰肖龙，以辰居五阳之地，而龙之气纯乎阳，辰则肖之，故山之行度，遇活动开畅则为阳，乃龙变换之处，山之结穴，遇平坦圆满则为阳，乃龙栖止之处，以其体本属阳也。且以时序论，逢到三阳，则为惊蛰而龙动，及到四阳，则为飞龙在天，非以阳为得令之候乎！若逢夏至，以后渐及五阳，龙则藏之重渊之下矣。龙之性喜水，故山有界水，有大界水则为大界合，有小界水则为小界合。又如金鱼，如虾须，如蟹眼，皆以水言，正以象龙之得水为喜，得水而住也。龙之起，必风云从之，龙之藏，必其云散风静，是故山之止处，亦必藏风乃为止也。龙有龙之巢穴，其巢穴必且深沈建密，乃为龙居。其在山谷，必有岩洞之深逮，其在平洋，必有江湖洲诸，为众水所聚，渊深莫测之处，岂是泄露迫隘。故今堪舆家必取堂局之完密，四兽之俱来，有开有合，有关有锁，正以象龙之巢穴，不得涣散而泄露也。今人论穴，只以安棺八足之所为穴，不知合龙穴砂水局面城垣而论之，乃为穴也。龙气纯阳，其性至淫，凡遇物之雌者则配，是其所喜则与配合，故山家于龙穴砂水皆取其配合，即是此义。今人论龙穴砂水以四件备，不知只以龙为主，今其所谓配合之意，又只是一个他来有惰于我耳。如朝案，如龙虎，只是一个开面转脚，拱揖环抱，便是与我配合，若有一山走去，一水倾流，不我回顾，便是不配，便非真龙之住，便不可言穴矣。 

　　辨龙生死，须分三阴三阳；辨穴生死，须识阳多阴少。 

　　此二段乃以脉络之阴阳而认气为一法。吴公间星之说，以金木火为阳，水土为阴，谓之三阴三阳。行龙必阴阳互换，乃为变化，乃能生物，故以此为间星。间者，脱换变化之谓也。龙不变化，不成真龙，故必金木火得水土，水土得金木火，两相互济，以成胎育，方结好穴。不然则纯阴不生，纯阳不成，不涸澡而为香火之居，则滥溢而为蛟龙之窟矣。今人立穴，但于入首结作之处，如金开口，木生芽，土挂角，则为阴来阳受，或入首之脉敛而急，至入穴乃平而舒，有脑有窝，有小明堂，亦为阴来阳受，此所谓之葬口，如阳来阴受亦然。《三宝经》所谓阴少阳多得葬法，阴多阳少莫强求，何其专取阳多乎！不知经云惟取乎阳，不犯乎阴，大要万物生于阳和，死于阴肃，故穴情以阳为主，总是阳来阴受，毕竟阴中又有阳，乃可葬也。如平地之突，是阳来阴受，必突顶平坦，乃有阳气而无煞，如突顶削尖，则是纯阴有煞矣，便不可葬，只宜于突旁坦气为阴阳交携之所，方可受穴。前段论龙之阴阳，后论穴中阴阳，皆以阴阳而论生气者也。 

　　龙有变体，或为顿住勒住；穴有变格，则为坠官纂官。 

　　此二段乃以大势之缓急浮沈而为论气者之变律也。凡龙之行度，如强弱相间而来，便能多结，有如枝条太长，节数太多，名为长行。金水行到十数节，是困惫无力，但一向行来，手足亦不偏枯，头面亦不峻赠，似乎无力，不谓无体。及到立穴处，忽然顿起高山，巍然成一主星，其手足尽能转翻扛起，则两边枝节皆为有力。若得左右山水凑集，朝案局、面拱注，及所去未尽之龙，又转关有力而作水口，便是大地。此所谓内旺之格也。忽然顿起，故为顿住，此以缓嫩而得顿起，真气自聚，其与穴之缓不取急者同义。又如龙之行来一向狂猛，其势飞腾，收住不得，忽然跌断，再起星辰，婉婉有驻足之意，接下二三节，手足尽为回顾翻转，恰如勒马之状，此与急中取缓之义同其为有结无疑矣。此皆龙之变态，不可不细察也。几立穴必取阴阳冲和、神气融洽为主，若于立穴之处界割深而虾须不明，朝对远而拱揖不密，然真气所在，不得改移，纵穴场至高，亦须深取至一丈许，或至一文五六尺许，惟取前朝外照、雌雄交度处为深浅，此之谓乘除假借，全以外照为主也。以其坠下而按远砂远水，故法谓之坠宫。经曰：低藏高点纳前朝，深浅得乘真气聚。盖如此。又如诸山辐揍，于平洋有大池湖隐注之处，名天仙大会格，以诸龙会于中也。然深广难下，须要认定气势，会定精神，的确何处，可收诸龙之会，可纳四方之气，乃于此立穴培土成坟。其取堂局，立向座，一从诸山之拥护朝案为凭，以其穴乃由聚会处纂定，故法谓之纂宫。经日：饥得饱而阴回，疾遇舒而阳住。盖如此。几此皆廖公之大作用处，亦穴法中之变体也。 

　　星体有正有附，兼衬贴之当辨；穴情有显有晦，形气影之宜详。 

　　此言入首星辰形体不一，气各有聚有变，不可不细认也。如今人于入首之星辰，只知五星九星合是何体，便为指吁，不知星辰多无正形。如金星到头只是全全一个太阴太阳，有何难辨，不知一个星辰有三体之分，曰兼、日衬、曰贴。兼者如金星而转土转水，则为兼土兼水，又如金星而拖火拖木，则为兼火兼木。相生则吉，相克则凶，此于本体上或左或右，或前或腰，明带而易见者。如贴体则于穴情处仅仅微贴一些，星象乃形之微露处，须细认乃见，如所谓气块之类，又如所谓汤中酥、云中雁之类，此一体而不分者也。正谓星辰之灵光发露处，最宜体认其美恶，俱自本体论生克也。若衬与贴不同，贴不分二件，衬犹分二件也。如所称视衣之样，实是二物而又相依，此于依靠衬贴最为亲切，其吉凶亦以生克论。论气者须于衬之得力、贴之有情、兼之有生处精而辨之，乃能得真气也。又如穴场所在，其证佐有窝钳乳突，是形之可见者也。古人即依形葬之，所谓形葬是也。至有形而无窝钳乳突之可证，只微微有凸有块，又微微有块有弦，谓之气穴，以其有气而无形也，古人便用气葬之。又有本体星辰全无形亦无气，带饱而不开面，然真龙既到，必有真气，乃至脱落平洋，或在田，或在坪，或在湖渚，隐隐隆隆，灵光若露，如所谓乌月沈江、其光在影之类，此即窗外月明窗内白，水边花发水中红之意，全于影上着精神也。以此古人又有影光之穴。夫气穴无形，犹不离乎本体，乃影穴则脱本体而在影向之间。此等微茫，极精极妙，自非道眼，未易言此。今人只知葬形，盖拘拘虾须、蟹眼说耳，岂知造化之妙变化固无穷哉！ 

　　盖帐不开龙不窠，轮晕不覆穴不住，束咽不细气不聚，泥丸不满气不充。 

　　此言龙穴各有真气凝结之处所，必不可少者。今人但见山势所来，便以为龙，不知有龙之蟠，则有龙之巢，必须有帐有盖，成得一个势帐，而龙乃止。且龙一经盖帐，则一向直来狂奔之气，得此而开肩展翅，畅朗舒徐，煞气尽脱，生气自融，乃可结穴。若非盖帐之龙，不为纯阴，必为孤露，自然不结，纵结亦不大也。轮晕之说何盼乎？以穴场之所，上有横纹细路。圆而且弯，若车之轮，然则阴气不冲，阳气自畅，昔人所谓穴有三轮，其贵无伦是也。晕即日之晕，有其形，无其形，圆而不缺，满而不倾，今人所称太极圈是也，以此认气，则必不犯乎阴，而穴乃真矣。夫结咽之说，乃入首束气之处，如人之喉然。昔人所谓结花结蒂，又譬之吹管者，众窍齐开，必不成响，惟闭众孔而放一孔，则可中律而响音乃成，此善喻也。是故龙之结束气处不可不细。盖气不贵聚不能发散，必须束之至细。则气方聚而穴可结，乃至结穴之处，则又要充满光润，如孩儿头，然必其泥丸精髓满足，而后头面之间气乃充溢，其色乃华，若有一缺陷薄削，则必枯稿，而不可穴矣。于此气脉入首结作之处，最为紧要，不可不细认者。 

　　五星不离水土体，九星常带辅弼随。土星不作倚，五星皆有撞，火木不可益，水土岂能粘。 

　　此二段乃认星辰之总体分体而葬，以乘气为一法。夫宇宙间无水不生，无土不成，龙非此不成龙，穴非此不成穴，故凡龙脉入首五星虽各有体，而要之水土必不可无。古人云：或结乳，或结钳，且要从头顶盖圆。凡圆平处即是土体，所谓化生脑是也。又云：不管从头来不来，只要金鱼水荫腮。几水界合处便是水体，所谓虾须、蟹眼是也。如辅两二星亦是水土之义。盖辅星属金，弱星属水，在九星中隐而不见，常随七星之左右，故凡立穴不拘食巨武，劲头须要辅为之。盖两为之承，所谓来金相水，正是此意。此是星辰之总体化合处，最当体认者也。又如葬法中曰：盖粘倚撞，今人只相刚柔缓急之势而施之，便为的当，不知古人作则用星，仍要于星体上体认，如土葬其饥，岂可脱而粘，水葬其涌，岂可缓而粘，土星倚葬则崩，木星盖脑则破，火星当峰则烈，一或犯此，不为关煞，则为脱气，此于星辰之分体处各有真机也。 

　　坐定坐旺坐煞，是谓坐法；全胎保胎破胎，是为作法。 

　　此条特语坐穴之法。何谓坐寿？如今强急之能，其气正怒，怒不可犯，则于坦表之处看其四应，可以穴则穴。昔人所谓脱煞坐宕是也。何谓坐旺？如今平铺缓嫩之龙，其气正弱，弱不习一乘，当于旺相处乘之，此是葬法。如苏湖一带，凡见冈脊堆阜起处，即为村坟墓，亦是坐旺之法也。何谓坐煞？有如金以刚饱为煞，而刚饱之上下又无穴情，只得从刚处开金取水而坐之。又如金以火为煞，而穴情又在金火相交之处，只得挨金剪火，劈火嘴而骑之，即如骑形之法是也。何谓全胎？如龙卸平洋，则煞气尽脱，至入首之处，如印拿金盆之穴，又属纯阳，则用客堆培成坡，即古开井怕见土之法，是谓全胎。何谓保胎？如金珠嵌花答之类，半吞半吐而乘之，珠从旁入，花从正入，一广分之气，只取其四，是谓保胎。何谓破胎？如今顽金孤里之类，阴气居多，不大开深取水而成阳穴，则不可下，是谓破胎。全胎如梧桐子之结于叶上，轻浮而胎全露也；保胎如连子之藏于逢房，微露而大半合胎中；破胎如栗子之包于刺包，胡桃肉之藏于坚壳，必破胎而出，乃得髓体也。 

　　挨生旁气，成为脱壳借胎，或为子投母腹；脱煞连生，或为借母养子，或为以子救母。 

　　此为乘气中挨生化煞之妙用也。何谓脱壳借胎？即九星论，如天罢乃孤罡，何以成胎？必开孤取水，则受气斯脱，而水乃成胎，放谓之脱壳借胎也。何谓投母腹？如木星而带荡，水星而带金，则原有胎育而子可投，故木不葬木，而莽木之摇荡有水处，水不葬水，而葬水之坚实如金处，非谓子投母腹乎I何谓借母养子？即以五星论，如木体带金者，必破金取水以荫木，是木受病不能养其子，而特借取水穴以荫之，所谓借母养子也。何谓以子救母？如金体而带火者，必于金火相间之处，大开水穴以制之，昔人有取水镇火之法，正谓此耳。夫金母遇火难而得水之为子者，且解且制，则煞不为我害而可化为权，又合作用中留煞为官之说矣。此非谓煞不必去也，以能剪铲刑煞而制之，测在前可作官星，在左右便可作暖气耳。夫造化无全功，安得星辰尽是纯粹，只要晓得超生而避死，蜕煞而逢生，乃为裁成造化之殊功也。 

　　脱龙就局纳前朝，只为半伪半真；撩山劈硬处平基，只畏直来直受。 

　　此以前朝后势而为乘气中之进退消纳，亦一法也。凡葬贵棺不离脉，而此之脱龙就局者，乃入首之脉，驳杂不纯，直到一二节上乃为真脉，而前朝却可取，是朝真而入首之脉非真也，如必直顶其脉，则初年不利，当于穴中放出棺二三尺，大作堆金以纳前朝，且受水法之吉，以发初年为是。凡葬贵气不脱脉，而此盲撩山劈硬、退出平基以为穴者，乃入首之脉阴来直硬则煞重。又如子龙作午向，谓之子午淋头煞，则葬之必凶，故须撩山劈硬以作平基，将棺退出平基立穴，则无关煞冲棺之祸。或穴从两边微斜，又或上砌虚扩，下葬真棺，庶可避煞，乃为直来直受之作法也。古人有形葬，有法葬，夫顺其穴之生成而葬者为形葬，或劈削或堆培而葬者为法葬，此皆古人作用之妙处，不可不理会也。 

　　平洋之气，尝舒尝散，须要汤中浮酥；山垄之气，尝急尝敛，当看水面蟠蛇。 

　　此以气之聚散缓急而认穴之微茫。《葬书》中所云葬乘生气者，正在于此。夫平洋之地，阳胜乎阴，故以敛而聚为有气，如所云：“隐隐隆隆，穴在其中”之说，须要体认。盖所谓隆隆者，正谓隐隐之中而有此丰露之象，古人取象于如酥在汤，艮有见也。《葬书》云吉气所起，起即隆隆之谓、酥在汤之谓也。不然则亦铺毡展席，散漫无收而已，何谓穴乎！至如山垄之势，阴胜乎阳，不嫌脉之不到，而嫌气之不和，所以多煞，故须结穴之所圆融平坦，不险不迫，有如水面播蛇之状，活而不死，静而不动，盘旋而无直硬，浑浑一个太极之圈，则形舒气和而煞尽脱矣。古人所谓山垄之龙，葬气不葬形者，正谓此意，此认穴之秘诀也。 

　　没水之牛，气仰而吹，宜乘其气；出洞之龙，气直而吐，宜乘其余。精华外露之气如花，宜葬其皮；精华内酿之气如果，宜葬其骨。 

　　此四段以气之缓急深浅而为葬之缓急深浅，乃作法也。如平坦之龙脉，潜于地而微露毛脊，至结穴处特起一气，乃吉气之所起也。其气从沈缓而仅浮，不宜缓乘，其为缓来，不妨安绝顶乎！譬如牛之没水，身藏水中而偶露毛脊，特一仰而吹气，则尽在鼻中，若稍脱之便失气矣。此缓来之法也。又如高陇之龙，脉行于山而势奔气涌，至结穴处，须要脱卸，落在平洋，气乃冲和，所谓“来不来，坦中裁，住不住，坪中取”也。其气从盛急而乃舒，不宜急承，其为急来，不怕葬深泥乎。譬如龙之出洞，其气焰方盛，何可犯之；乃其气之吐而有余焰处，则精灵之可掬者也。故宜脱球而葬榜，缓以承之。又如气浮于上，而灵光已露，深葬之则气从上过，故宜浅葬。如木之有华，之之有珠，其英华尽露于外，深之则伤其质矣。又如气沉于下，而皮肤粗刚，美含于内，不以深取，则气从下过，故宜深葬。如顽金之开孤取水。厚土之破角见金，皆于深而得之也。譬如果实之味，皮不佳而肉佳，其精酿在内，所宜深取。今人不察气之浮沉，而概用浅葬深葬者，皆非也。古人谓深葬发迟浅葬发速，所见诚然，但欲速发而概用浅葬，则失古人之意矣。水木龙多易发，正以其气之可浅葬耳。此又论气之久远者不可不知也。 

　　龙穴有阴阳，砂水亦有阴阳；龙穴有生死，砂水亦有生死。 

　　此以砂水之阴阳生死而论气者也。龙穴之阴阳生死，前已论之详矣，砂何以分阴阳乎？亦开面而舒坦者为阳，以反背而峻赠者为阴。譬之人然：其在正面之间，自然开面平坦而为阳，其在背面，自然反背顽硬而为阴。有面则为向我而有惰，无面则为背我而无情。非惟龙穴贵阳，而砂亦贵开阳也。水何以分阴阳乎？如水之来去屈曲，悠悠洋洋，沉沉浑浑，则舒徐沈凝而为阳；其细如绳，其直如矢，其急如瀑布，其斜如反弓，则急透斜反而为阴。譬之人然：其血脉流通条畅，则呼吸之间自然和平，吐纳之际自然调适，不疾不徐，无反无逆，乃可无病骤然而入，颠读而出，不见安闲沉静，便是病到。非惟砂贵开阳，而水亦贵开阳也。砂之生死何分也？砂无论龙虎案对只是情。向朝我，有面有目有手有足，拱揖环抱，直若仆之从主，妇之从夫，有唱有随，有呼有应，岂不是个有情有意有生发的！譬如人之相见，有卑于我而畏敬我者，有等于我而亲爱我者，其面目虽各不同，而要一气喜喜欢欢雍雍肃肃之意，无不同也。看其面目开发，情意颇恋，则为活动而生，否则直硬顽悍，呼之不来，驱之不去，则为无情无气而死矣。水之死亦以直急返逆，不顾不凝而然。要之砂水生死又总在阴阳上见。盖宇宙间物，总是逢阳则生，逢阴则死。又如人之结胎，男精属阳。女血属阴，阳贵有余，阴贵不足，是故精盛则结，血虚则受，一以阳为主也，又如人之既死，母血先败，父骨犹存，其可收纳天地之气而荫生人者，全在父骨，非一以阳为主乎！又如大而天地，天气为阳，地脉为阴，若非天行至健，顷刻不停，三光为照，雨露为润，一阳来复，万筋乃吹，则地何能生乎？是天地一以阳为主，此乃堪舆家论生死之大关系也。古来大哲见实主此间，亦论及而未尝揭以示人，岂以千古不传之秘，帐以神会而非以言传者乎！ 

　　气有虚实，法当以实投虚，以虚乘实；气有先后，法当先到失收，后到后收。 

　　此二段乃以主穴之进退饶减而乘气为一法。前段言几风息之成，初结胎时，以阳精为主，气为胜而形未实，故虚而属阳，阳则不宜缓承，宜中正以乘之.如平面太阳作金盘堆果、如百般花味总居心之类是也。既成胎后，以阴血为主，形为实而气已敛，故实而属阴，阴则不宜急凑，宜脱脉以乘之，如珠则穴其旁、乳不可当头是也。此以进退虚实之间论者也。后段言结穴之所如左插先到，则气归于右，则宜挨右以收左砂；如右插先到，则气归于左。则宜挨左以收右砂。古人谓两官齐到中乘平。气虽耐久而发常迟，先到先收，气从挨倚.乃迎财就禄而发常速，正是引此意。此乃饶减收放之间而论者也。 

　　傍城借主，须详审乎乐托；就向锄龙，当消详乎明堂。 

　　此二段皆借外气以乘内气，乃坐向中之作法。以龙之来不宜正受。有侧落。有翻身落，不无脱去本来之势而傍罗域或旁水城或傍禄储峰。此皆借乐托以为主，而凭外气以为聚散者也。故曰傍城借主。又有龙气直来，似宜正受，乃入首之处无面目，向方之处则无情，使不成局，故当看其明堂何堂开局，便当揪龙而就之，所谓以龙定穴，以水定向者，正谓水之聚处，则有明堂而成局，便当准此以定向方，不必拘拘于正受也。《拨砂经》云：无局不言龙。可见局之所在，即龙之所止，故有就向拗龙之法。 

　　点穴须求三静一动。认气须要百死一生。 

　　此以动静生死而识气脉之真假，最为关要。何谓三静？案对要静，开面朝拱而无压逼走窜；龙虎要静。内向怀抱而无他顾飞腾；水城要静，绕环凝聚而无反背冲激。中间惟见穴场之所。一脉活动而有精神，此则三静一动，其穴乃真。而认气则于穴场中看其精神。何者是其精神发越处？即如孩儿头一般，头上之骨皆坚，而怪囱门独柔，一呼一吸，可浮可沉，此真生意处。古人以化生脑不取象于头而取象于孩儿头者，极有味也。他如厚中取薄，薄中取厚，静中取动，动中取静，必皆余气尽死，而惟此一点独有生机，乃为生气。不然则亦今人所称菩萨面死鳖背之说而已，最宜细察之。 

　　有弦有棱则形真，若涌若凸则气到。认气难于认脉，葬脉岂如葬气。 

　　此乃于入首微茫处认出一点灵光之气，为堪舆家至要，亦至诀也。前段言一入穴场当先认形，随即认气。如穴场必有弦棱，则蟹眼、奸须之水乃见，始能成胎。蟹眼是凸穴，其中圆满而起，如蟹眼然，外有蝉巽砂为之阴护，而水微见，谓之蟹眼水也。一有蝉翼砂则弦棱成矣。虾须是窝穴，其中翕聚，如虾须之抱掏然，外有牛角砂为之明护。而水明见，谓之虾须水也。一有牛角砂则弦棱成矣。弦棱成则气聚而不散，天心自然涌凸，乃成胎息。若天心沉陷，乃是花假，不成穴矣。气脉何以分别？几脉之行，必须敛而有脊，乃见草蛇灰线。形虽不甚露，而未尝无形也。几形之有脊而敛处便属阴，阴则有煞不可犯。平坦圆满则为气，如人之身服，犹按之有脊气，则充满遍而无凝滞，乃属阳，阳所宜乘也，但脉易见而气难认耳。谓葬脉不夕葬气者，正以脉犯阴而气为阳，当葬气也。如前所称太极晕及天轮之说，正是气体耳。时师多能葬脉而不能葬气者，以其原未明此，故祸常多而福常少也。夫苟形真穴正，而又能辨乎气脉，测为人造福，百不失一矣。 

　　法葬之葬，法在形里；会意之葬，意在形表。 

　　此以穴情变态不一，有穴藏于拙，以人力而剪裁之者，有穴隐于微，以意向而融会之者，此之谓仙踪，凡论气者不可不神会也。夫论穴先论形，乃有形不足以成穴者，如顽金而不少开窝，其刚饱岂可言穴，则当细认其中之微凹处，便为生气，须以开孤法，大用人工，取出水窝以葬之，此全以人力而成，谓之法葬。又如水窝太深，乃阳中之阳，不可言穴，然真气既蓄，必然有结，则宜于窝内或填以土，或垫以石，如龙强，又或垫之以木，须用填实其窝，成个阳中之阴，取披架于其上而葬，此乃虚而实之之法。亦所谓法葬也。他如骑刑剪燥，开孤截荡，各各有法，亦当培则培，当削则削，宜虚而虚，应实而实之法度也，是以杨公有法葬之条。又如有真龙正脉尽钟于此，情势局面亦尽会于此，乃考之穴情，测无真正入相形穴，古人一惟会其精神所聚之意。如官坑梁上挂金斗地，乃在穷源僻坞高岭绝顶之上，两边山势俱是不止，行去且有十数里余，此亦形穴所不相者，但观其气势，则两边龙回虎抱，前面朝对，自近案横栏之外，一望可百里许，远远见鹅子尖为正朝，鸦峰峙左，大茅峙右，三阳并耸，万峰俱朝，去水虽有一二十里，然一折一回之玄，九曲不见其去，穴下余气。亦自成个小明常，如在平地，不见其倾，立在穴内，惟见上聚之派，天清之气，高朗恢弘，森严翕聚，沪然一圣贤清高气象，故当时则用顶门百会之穴而葬之。龙是横来，入首处微有土金贴体，取象金斗则亦以意会之耳。又如坑口麻榨形，龙自高山脱下平洋，阔有十余亩，下脉处虽亦有来龙发到，前面却是一片铺阳，其于窝钳乳突四字，全无佐证，又无龙虎涣风扫来，不可为穴，然真龙既到，却是大结作，当时赖仙只会其中气正聚之处，大开深槽，阔一二丈，一长有三五丈，深办五六足许，取象油槽，喝作麻榨形，穴顶槽头，一取槽沟以聚气，一取槽沟当作龙虎以蔽其风。若论穴岂有此等？盖亦会意作之耳，此其法又在形之外矣。 

　　龙之贵贱以格辨，龙之正余以祖辨，龙之大小以干辨，故同龙论格，同格论祖，同祖论干。龙之去住以局辨，龙之偏正以堂辨，龙之真伪以座辨。故同龙论局，同局论堂，同堂论座。 

　　前一段论龙之来处，后一段论龙之止处，皆认气者不可不辨。夫龙何以分贵贱也？如龙之体势，或以五脑，或以三台，或以华盖，或以玉屏，或以诸轴，成何贵格则不论，龙之二三五节，或长或短，而有此状样，便以贵论矣。要之以穴后一节为主。廖公云“穴后一节为龙格”是已。然龙有贵格而官不尊、福不永者，则多承祖分家之处不得其正耳，故须看其分祖之处为正为余，而后官之尊卑、福之远近可辨也。分祖之处，必须起祖垂肩，成何星辰，成何品格，方为正降。又有祖龙得其正脉，而贵不列于上卿，富不侔乎敌国者，则其枝中之干，而非干中之于，故其力量终不足以揽全胜、当大任耳。盖有百里之干，始收百里之形胜，有千万里之干，始收千万里之形胜，又岂可以眼前之器局分大小也。凡论龙之来处，一当以此为准。龙何以定去住也？夫龙必有巢穴乃播，故凡一到方所，看其城垣关锁，局面宽圆，成个巢穴，则知龙之归宿在此，然有于此则为正、于彼则为偏者，以堂在此不在彼也。苦人所谓山归成龙，水归成穴，正以堂之聚处为水所归耳。乃又有堂正而穴不真、葬不发者，以入首之盖座在此不在被也。盖座如木秀华盖、i秀冠盖、金秀宝盖之类，犹是众所共倚，又如乐托、禄储、衬贴之类，亦是显而易见，只如化生之脑、天轮之盖、太极之晕，任其左闪右倚，俱有隐隐盖覆之意，此是入首真盖座也。必有盖座而穴乃真。譬如都邑之间以龙之垣局，即城郭也，以龙之穴场，即堂厅也，以龙之座向，即台座也。凡论龙之止处，一当以此为准。 

　　凶星不无夹杂，只要有胎有化；吉曜纵然雄耸，亦要有精有神。 

　　此言认生气于微茫者所当致审也。如五星得共正体无论矣，有如直硬之木而微带泡节，有水之意，如扫荡之水，而微露坠块，有金之意，是为逢胎，则就其母而子有靠，不为败也，又如火金相战为天里，但看其中微有水窝，则从其微窝而大开深取，以成水体。盖金刚饱而用水以泄之，则以泄而化其凶也；火伤金而以水制之，则以制而化其凶也。此以人力而为化者。又如粗版之土而微露金意，则以生而泄其气为化，如太阴之角带火然。金盛而火微，可周以陶熔乎金，而金反粹，则以制而成其美为化，此又生成之自然而化气者。如出身自不逢胎，又不逢化，则难下手矣。又如冲天之木本美，然望之而险峻，不秀不雅，是木无华。又如献天之金至耸，然望之而顽蠢，无体无仪，是金无色。又如焰天之火亦至难得，然望之而峻赠，非笔非剑，无影无焰，是火无光。又如平天之土、涨天之水，皆是尊贵，然望之而非屏非阁，无波无纹，是土为奎而水为荡也，何足贵哉！又如贵人在衙，形便要有个堂堂之气象，将军接剑，形便要有个威权模样。又如仙人跨鹤，形便要有个清风高韵，若文而不雅，秀而不严，清而不高，便是无精神，亦不发福，何足贵邪！此证星辰者尤当证其精神。大抵山有体魄，有精神，认体魄易，认精神难，此非别有大窍，未易语此。 

　　陵谷变迁，山川改色，造物固自有时；控制山川，打动龙神，作用亦自有法。 

　　今人但见先贤作用，有甚奇甚隐又甚；王而不可测度者，便以为幻妄而肆讥说，不知造化尚无定体，尚无全功，不无与时推移，岂以人为而不随时随俗以为之裁成者乎！昔人所谓“人不天不因，天不人不成”者，非虚语也。大如黄河南徒而气运亦南，小如金沙滩出见而牛僧果应内召；又大如黄河清而圣贤出，小如壶，公以时易色而两郡人材兴替随之，此非造物固自有时乎！又如微郡之城设努楼以射五鬼，丁源之墓开油槽以应麻榨，杨公所谓如睡如蒙，或发以钟，廖公所谓灭火灭瘟，则凿其地，至今其应如响，此非作用亦自有法乎！凡如一枝一派山水，则可眼前而定，至于大形大势，或以近应，或以远应，其应验固自有时。盖山水既非眼前点检得尽，则福泽赤非眼前计量得尽也。且如前贤作用，有应之当年，亦有应之数十年及千百年者，皆不可以寻常耳目窥测。磋乎，差乎，自非神心慧识，孰能当此乎？ 

 
 
灵城精义·卷下 理气章 
理气章正诀 

　　地无精气，以星光为精气；地无吉凶，以星气为吉凶。 

　　夫今之论堪舆家者，类以形体为体，天星为用，甚至以形体为实，天星为虚，而竟置星学于不讲，岂知宇宙间精光在天，体魄在地，卜地而不及天星，则体魄止死块耳。盖下之河岳，即上之天辰，原非二物。如天东有苍龙，在九天谓之苍天，其下即为东岳，北有玄武为玄天，其下即为北岳；南有朱雀谓之炎天，其下即为南岳；西有白虎谓之昊天，其下即为西岳；中有北极谓之钧天，其下即为中岳。又如上有天河天汉，而下即有长江大河；上有三垣九野，而下即有垣局以域王城，有分土以域九州；上有十二次舍三百六十五度，而下即有十二支辰分限。又如人之生也，头顶圆而象乎天，趾履地而肖乎方，手足象四裔，腹心象中土，两昨象日月，游行运动象四时。又如一物一器之类，任地所有，皆天之所为，岂有天光地德而不相蒙者哉！乃若星家若稗若甘之所占，其于灾祥有符契券，地气所钟，其吉其凶有不与天通乎？是故古人有云：神仙之地，多发天门。以乾为天，而且气为纯阳也。帝王之地，多起金龙，以角亢首二十八宿，且天角帝席所在，又以乾阳到此，正在九五之宫也。后纪之地多从地户，龙飞凤舞，乃在乾巽之交也。翰苑文章之客，类多太乙天乙，以两贵人为天司文章之府也。台辅宰执之器，类多离壬，以三台在离，最近太微，四辅在壬，最近紫微，皆在帝座之左右也。忠艮仙圣之风，唯良为多，以艮宫一星，最为明赤，其光异常，故异人异气多产于此地也。又如将帅边臣，武奔悍卒，多产于娄金度，以娄金为煞，而且魁罢所陆也。神坛古刹，寡宿孤神，多出于井鬼度，以鬼金为暗，而且太阴所栖也。又如太阳在午，而诸凶俱不敢临，有君之象，以故建都立郡，一皆向离而居，盖象天星焉。他如诸星各各有主，而各各有应，岂曰渺茫乎哉！故《葬书》中云乘生气者，人但知认有形之生气，而不知认无形之生气，正在天光下临、地德上载之二语也。杨氏看行龙多用斗枢之九星，如贫狼、巨门云云，以斗构居中而运方，故行龙取象马。廖氏看入首则用流行之七政，如太阴、太阳云云，以七政运行有常有变，而吉凶最切，故人首致详焉。其法一准诸天星，非臆见也。 

　　用先天以统龙，当详明于四龙天星；用后天以布局，尤宜审乎三盘卦例。 

　　此二段以先天后天为定龙定穴之纲领，乃乘气中第一务也。大抵先天分位，乾南坤北，离东坎西，震巽艮兑居四隅，乃阴阳对待之体。然乾坤虽云天地定位，实为阴阳之老；坎离虽云水火不相射，亦为阴阳之极。以四分上下二又皆纯阴纯阳，无化气也。唯艮兑震巽四身上下二艾皆阴阳相配，乃合冲和之象，有化生之机，且以地法翻势配合天星，则民为食狼，兑为武曲，巽为巨门，震为廉贞，经以贪巨武为三吉，又云：大地若无廉作祖，为官也不至三公，曾文遍所云龙看地起祖，有降势，有入路，有出面，有气健而形吉，有脉息而枝分，大要不出四龙天星之外，正谓此也。龙歌中云：二十四山艮兑亥，此是乾坤正龙格，艮亥江南奇，江北宜西兑，庚辛丙丁是天干，寻得真龙实为最，震巽二扑看东西，百里之间妙相会，阳贵离与壬，阴贵艮箕兑。此于四龙之外，而又取乎亥，又取庚辛丙丁，又取离与壬者，何也？从天星也。艮兑巽一为天市垣，一为太微垣，一为少微，亦列垣局，所以为贵，况亥为紫微垣，位居北极之草，尤垣局中之最贵者乎！乃庚辛丙丁之亦贵者，则以艮纳丙而称食狼，巽纳辛而称巨门，兑纳丁而称武曲，震纳庚而称廉贞也。夫离与壬何足贵乎？以离居正阳之位，诸星到此，俱为拱状，实擅其尊。如壬与亥同宫，最近微垣，亦为最贵。又如巳为紫微垣之对宫，称帝座之明堂，今人以辛丙丁合艮兑巽而称六秀，又以亥巳六秀称八贵，又以离壬而称阳六秀之首吉，皆从天星也。昔所谓统龙法者，推而行之，大义实不外女。夫后天之势，乃分阴分阳之义，从乾至坎至艮至震，皆为阳，列于东北，从巽至离至坤至兑皆为阴，列于西南，其意以为乾坤为老阴老阳，退处西北，以六子施生布列于东南，乃致用之学也。辨方定位，古人用乎后天，意取诸此。然古人又有三盘升例之说者云何？正以方位中有吉有凶，有贵有贱，不可以无辨耳。故《素书》以浑天六十龙装卦取本来山水中四吉三奇贵人禄马以定坐穴之吉凶。昔人所谓用内分审山水，以定坐穴之纯驳者，即此势也。《宝镜》以七十二龙装分取坐向山水中四吉三奇以推本来山水之吉凶，昔人所谓用本分审入穴，以推山水之吉凶者，即此势也。又如龙脉不合浑天天盘中之四吉三奇，则求之地盘坐向，又如坐向不合四吉三奇，则又于坐向内所串之天盘看是何属，叉于此势取四吉三奇，所谓外势是也。然要之吉凶贵贱，一当以龙为主，如四吉三奇禄马贵人，俱当以龙定之。至于乘气中紧要处，又全在平分六十龙上探讨，当以蔡西山氏所定详节天表六十龙之分度为准的也。盖天盘盈缩，则六甲有多寡之差，穿山七十二，则六甲有断续之间，以之乘气，岂为当乎？故三盘卦例，古人用之以取四吉三奇贵人神通马则可，若以此法用之乘气，非其旨也。故乘气分度，用蔡氏之平分，乘气分金，用赖氏之挨加，乘气分金算度纳秀迎官，则《素书》浑天之分例，斯于堪舆之学，思过半矣。 

　　以龙定穴，须审入路阴阳；以水定向，须看归路阴阳。 

　　此二段乃以龙上入路归路之阴阳而乘之为一法。如一亥也，从庚酉辛而来，是左边来，为阳，则亥为阳木，从壬子癸而来，是右边来，为阴，则亥为阴木。其五行生旺便以此而分，此杨公以龙之来路分阴阳也。又如庚为阳金，墓在丑，丁为阴火，亦墓在丑，此所谓斗牛食庚丁之气也。又如乙丙交而趋戌，辛壬会而聚辰，金羊收癸甲之灵，俱是此义。昔人所谓墓合者如此。故如亥龙从南转东而入北为阴，即为乙木，或有丙水朝来归戌而去，即宜立丙向。此真阴阳交媾之法，刘公《天机秘要》消水立向之法，全在于此，以龙之归路分阴阳也。 

　　入首入手，则龙与脉之所由辨；分金分经，则来与坐之所由分。 

　　此二段一为初定穴时工夫，乃来脉坐度之紧要在此。何云入首？今人所称到头是也。凡到头看是何龙，如入首是阴，却审后龙多阴，则阴为真落；如后龙多阳，则阴为伪落。古人作法多从大势，以后龙为主，故多舍去伪落，虽不利于初年，所不恤也。如初一节星体甚秀，又有向合，又有水合，则初年可以催官，先哲亦间取暂福而用之，此一山一水之作用也。若大地则不以暂福为福矣。此人首为开山立向之最紧要也。何云人手？如人之取物入手，乃其实受用处，盖指穴中之气脉言也。古人所谓草蛇灰线之脉，正以人手言耳，若有草蛇灰线，则脉络分明，真有气到。然气与脉又有分者，以敛而活动处则为脉，既有敛聚，则气从脉行，但不免终属阴耳，阴不可乘，故必到有员晕处，乃阴不到而属阳，方可葬也。此入手之至精至微处，尤为紧要，初定穴时，全在此处加功。何谓分金？如亥有五亥，一以辛亥丁亥为瞪相，而巳癸为孤虚。孤虚不可入，旺相所当乘，盖从甲子乙丑之金分来，而其吉凶美恶不可不审择也。此乘气中之最紧要处。何谓分经？二十八宿乃天之经星，浑天五行于二十八宿中又各有分属焉。其与分金纳音五行相为生克制化者也。穴中有来脉，有坐度，来脉重分金，，坐度重分经。然坐度为寄寓，来脉为本生，而寄寓又所以佐本主者也。此乘气中趋生避死之最紧要处也。 

　　脉有左右落，则脉可辨真伪；气审左右加，则气可别淳漓。 

　　此审落脉处用挨加剪裁，为乘气中最要紧处。《地理筌蹄》云：玑皇左落那堪用，若遇右落可裁晕。皇源左落真贵显，右落壬七产荒凉。言亥之单行，则纯粹不杂为吉，若乾与亥双行，须看所落何如，左落则乾多不可作，如右落则亥多，犹可裁量，若壬亥双行亦然。夫乾为反而亥为右者，以面对来脉而看，则乾左而亥右也，凡认落脉当如此辨。赖公《催官篇》云：天星气射天廊星，微挨西兽加壬行。天廊穴空始为吉，左耳受气官资荣。言乾与亥纵非双行，其立穴处须要挨加得法，乃不为杂气所侵。如以天皇而穴乾向巽，要微于右边加壬，则全受亥气而不沾乾，则天廊之穴始空也。凡言西兽者，皆以右之自虎为吉，非以西兽为乾也。今人解作穴挨乾而气加壬者，原不知加壬即是穴场中气线移加壬边立心标也。盖心标既立，则坐向可任转移，或为天星，或为分气，皆听裁酌，特穴场中之心标不动耳。古人云：用并不用势，分向穴中作。夫谓穴中作者，正以在穴场之中从势气，非于穴场之外从势气也。来山与坐下有辨，来山是指来龙入首，坐下是指穴场中入手。此云挨加者，指坐穴之脉细微入手处也。父母之下，束气结咽，乃成胎息，此为入首之山，所谓主星是也。入首即是到头，一节到头，开面又必草蛇灰线之脉，天轮太极之晕，此为穴场，即为人手之脉，所谓穴情是也。故凡定坐向，以龙之入首定穴情，以脉之入手欲乘生气，此其紧要，吴、赖二公之所最为究心处也。 

　　龙脉有顺逆，乘气自当有辨；五行有颠倒，作用各自法。 

　　此言来龙生旺之气不同，而乘之者亦不同也。如同一亥也，《催官篇》云：迢迢西兑入天皇，清贵翰苑夸文章。益亥属水，兑属金，从西兑入天皇，是金能生水，则亥气为旺，此用正五行而论生旺者也。《青囊经》又云：坎癸腾腾入亥乾，丙向夹蛇阡。何也？益以癸丑属金，壬子属水，乾亥属木，丙属火，今由癸丑金而生壬子水，水生乾亥木，木生丙向之火，此又用双山五行而论生旺者也。赖公用正五行，杨公用双山五行，作用各自有法，一主于乘生气而已。 

　　气有乘本脉而不容他杂者，气的借旁脉而可隔山取者，气有合初分脉而不为遥远者，气有串渡峡脉而不邀截者。 

　　此乃认脉之真正而乘气为一法。《梅花院纂》云：亥无鳞甲用心安。又云：隔山取气君须参。益以亥之两旁为乾为壬，皆不可侵，所谓无鳞甲也。此以本脉宴气也。隔山取气，如巽巳丙原属阴，丙可借巳，巳可借巽，皆可隔山而借气，此以隔山而取真气也。《玉尺经》云：来龙不脱来龙气。此乘初分之气言也。如以亥脉起祖，至入穴仍复亥脉，其气与祖合也。又云：三峡三关元复元。此以渡峡之气言也。如以亥脉过峡渡关，至入穴处仍复亥脉也，亦为真气。何者？过峡处实为束气受胎之所，所以为真耳。盖凡气脉之真，自有父子公孙相肖处，此认气者不可不加察也。 

　　龙穴无足寸之移，受气有耳腰之异，分金有转移之巧，气线无毫发之差。 

　　此二段乃以挨生弃死、存真去伪、凝承贯棺、荫骨一线之气为一法。前段言穴之凝结，或以正穴而为窝钳乳突，或以怪形而为骑形剪火，开孤截荡，或以正落而为本山本气，或以伪落而为斩关借寓，要皆有不可移易之穴场也。岂可尺寸移哉 ？乃受气则不然，或于行龙出脉，有顺有逆，有横有直，有隔一宫，有隔数宫。其受气或耳或腰，内接生气，外接堂气，甚不可拘泥也。先贤以人力而敌天工，全在于此。若谓星分用事，并其生成之穴法而移之，则谬矣。气线以人手束气处为主，如艮龙人首，戊寅为正气，且戊寅为土，亦为本气，所谓坐下自旺，无待女助矣。若或丙寅七艮之气则属火，反生艮土为泄，乃失之弱，宜用分金生养穴。如作甲山庚向，宜用庚寅分金，以庚寅之木可生丙寅之火为生旺也。盖二十四字为父母，六十龙为胎急。凡胎息以生，父母为泄，故丙寅之气坐艮中为弱也。此于坐线之分金，可以转移而无定格，若气线不可有差者，以在束气入首之处生定此气，不可改移，及至穴中挂线乘气，如稍浸癸丑，则居三丑之地，便非艮矣，岂可毫发差哉故凡气既定，乃挂坐线，坐线既定，又当挂杂气线。如艮龙入首有三分寅气，便当挂寅气一线，若作甲山庚向，则挂甲庚坐线，至于气线坐线交界之所，便为右耳乘气之所，又当子交界受气处看寅气何如，如有寅气冲入，便当趋避，脉路来急，当退下一分以避寅气，脉路来缓，当进上一分以避寅气，则艮之真气乃贯棺而无夹杂矣。此则至精至微不可毫发差者也。乘气之吃紧处在此。 

　　乘气当避中气，故取三七放棺；分金宜乘旺气，亦取三七加向。 

　　此二段言气线坐线但当避煞迎生，乃乘气中之第一紧要。宇宙间一逢中气，即为衰渐，故罗经中以戊子已丑为太空亡正，以其度数界在五分中气之间，为无生机也。如《催官篇》亥龙坐壬向丙，畴加乾位，慎入巳亥，坐乾向巽，略加壬位，受癸亥之七亥三壬，正合此意。又如分金加左加右，多用三分，正以三分则在丙丁庚辛之上，不犯戊已杂煞及两边交界之中缝也。分金用丙丁庚辛，原阴阳正所源载实取分气之在兑艮震巽者，为阴阳相交，故称旺相。要之论乎乘气，则从丙丁庚辛作分金，亦不犯冲中之破，而一切空亡关煞可无患矣。 

　　脉不直而气直，何畏直来直受；气不斜而棺斜，乃为正贯正承。 

　　此二段正《催官篇》中承气之妙诀。《催官篇》云：赤蛇头向天门北，直来直向神功烈。巽丙受向最为艮，富贵荣华人英杰。夫直来直向为气冲脑散，然或左而加巽，右而加丙，微微斜受，便非冲脑。且看入手之脉脊何如，一有草蛇灰线之玄，曲折而入手，不为犯阴，则以挨加之法而裁之，何畏其直。所谓脉不直而气直，不为害也。若果入手亦是硬直，则所谓撩山劈势倚加插粘之法，岂可少哉！又云：背一面九，乘天补气，从右耳为合矩，穴宜挨左，加天皇富贵，荣华震乡土。此言壬龙坐子向午，得丙子正壬之气，以贯右耳为合法，穴宜挨左，以取甲子七壬三亥之气。放棺合丙子正气为左辅。夫不取正壬而取七壬之气者，正为挨过七壬则正壬之气斜斜贯耳，正气为无亏矣。此棺斜受而气乃能正受之法。盖贯耳是一定之气，放棺是左右挨加，而为乘气之活法也。《催官篇》之妙诀正在于此。 

　　龙以脉为主，穴以向为尊。水以向而定，向以局而分。 

　　此以水与穴皆以向为重，凡论气者不可不论也。凡葬法内之乘气，一以脉为主，亦以正五行为主，别无他门。若坐穴立向，则虽内以乘龙，而实外以消水，其法多端，不可不详审也。如亥入首，水自寅艮来，由戌乾去，若以双山五行属木，则冲破胎养，以正五行属水，则冲破冠带，俱不合度，当立丙丁向，则水可消。盖以玄空五行论，则丙丁属火，其墓在戌，乃可收寅艮之水而发福，此以玄空行收向上之水也。水有息道漏道。从人而成，至山向而折之，乃漏道，则生成之局非人为也，故古人定向在于收局，当用双山定之。如卯龙巽庚，水朝金局也，出艮方则金气已成，当立庚向。盖从煞正为迎神避煞之法。又如卯龙见寅艮，巽巳丙水朝，是成火局，当迁辛向。盖木龙见火局不免为泄，然迁辛向对看去流，此从休囚出水，亦乘生脱煞之一法也。昔人云：无绝水，有绝向。盖山水巳结，未有不可葬者。或水有不合，当于向上转移而消之。自古立向消水，有许多法度，非以滋后人之惑，只是令人有个法度，以合山川之性情，不至拂逆而有败地耳。是故法度不必尽合，只合得一种便可作福。若合诸家，而曰吾用某种水法，自以为确不可移，夫山水性情变态不一，而苟执一法以合之，岂不谬哉？ 

　　来路看四生，坐下看中绝，局内看三合，向上看双金。 

　　此四段乃以各家五行论气而为收山出煞之法也。来路何以看四生？昔人所谓地有四势是也。如水土龙从坤申庚兑而来，至壬结穴，是从生方发足，旺方到头，此为生旺之龙。其发福必大久。又如水土从东方来，则为克泄之地，一发便衰矣。凡看龙用正五行法当如是。坐下何以看四绝？如艮龙入首，作壬山丙向，水从乾亥方出，则为火绝胎之地。绝胎是禄存，所谓四个禄存流尽，必富贵者也。盖坐下壬属火，艮寅乃火生长之地，而以壬为坐下，则火居火地为得位。又或水从寅甲来，则生养方为食狼，长房必发；或水从丙午方来，则官旺为武曲，中房必发；又或水从丁未方来，则衰方为巨门，小房必发。合此三吉，从乾亥方出，则绝胎为禄存，三房并发，必为富贵悠远之地。若或水从乾亥方出，而误作癸山丁向，为土坐土，则乾亥为临宫之地，冲破临官，中子必败矣，此坐下所系甚不小也。今人但知立向，而不知坐下为当慎，所以十有九败耳。坐下用洪范五行法，当如是。亦有以此用之看来脉者，如董氏明旨亦用此法。凡看来脉，当用正五行，至用洪范五行参而合之，尤为的当理法。局内何以看三合？如亥龙入首，水从卯甲方来，至坤未方出口，是亥卯未三合，此真木局也。又如亥龙至庚结穴，作卯向，水从坤方出口，则龙水坐向皆从木局，合为一家，更生旺矣。看局用双山五行法当如是。向上何以看双金？以辰戌丑未乃四金之地，如丑宫为金牛，则称睹金煞。或作坤向，则玄空五行坤属金，木亦在丑，是丑为一金，坤又为一金，合之则为双金矣。此谓龙向，皆属墓便为双金煞也，犯之必定损丁。即地甚吉，不妨发贵要之人，丁终受伤也。丑左有艮，右有癸，皆属丑分，或艮七分而丑三分，则可不作丑论；若艮丑平分，便有暗金侵之，俱不可作坤向，癸之相兼亦然。又乾坤卯午皆属金，则丑艮之龙于此四向皆为双金矣。凡大墓皆属破军金，推之他龙皆然。盖玄空五行专用以收山出煞法当如是，若阴作阴向，阳作阳向，犹不冲激，或可免祸；若以丑而作坤向，则阳来冲阴，祸更速矣。凡五行颠倒，今人多不并用，不知古人作法各有取义，原属一家，只用之各当，不失古人作用之意耳。洪范五行如丑山未向坐，山属土，坤申为长生，壬亥为旺地，子癸为衰地，放古，人有“丑山高未水滔滔，壬亥拱揖穴坚牢，丙巳出口产贤豪”之说。养生为贪狼，属长，官旺为武曲，属中，衰为巨门，属幼。如破长生则损长，长生来则益长。凡官旺衰水来去，于中小皆然。凡龙与水俱宜来，生旺也。外有八分五行从纳甲中来，用之合局为当。又有浑天卦爻，其五行用之以推煞曜，以推子父才官，极为有准，此皆五行中当究心者。 

　　制煞莫如乘旺，脱煞正以扶正，从煞乃化为权，留煞正尔迎官。 

　　此二段以生克制化为消纳之法，乃乘气中补泄之一玄机也。如离龙入首，乾亥水朝来正为煞曜，当坐丁向。癸收甲水，以合乾亥，而为乾甲丁之木局，木能生火故也。气合而离火旺，则乾亥不为煞曜，而反为生旺矣。此乘旺制煞之一法也。又如卯龙入首，布什水与艮水从辛而去，一派火局泄木之气，即为煞矣。当作辛向，令煞水宜去，而不蓄于局中，则火气泄而木气不伤矣，此脱煞扶生之一法也。又如亥龙入首。后龙带子癸而来，以双山论属木，水从庚辛方入堂，一派金气，则煞水满局矣，当立巽向。盖巽庚癸原为一家，今以巽与庚辛合，而又与亥子癸合。夫党与合而煞化，则煞反为权，不为我之仇矣，此从煞为权之一法也。又如巽龙入首，辛水当面朝来，所谓一条辛水向东流也。但以正五行论，巽属木，辛属金，则辛金为巽木之煞矣。独以势气论，则巽辛相纳为配合，以天星论，则天乙太乙为星垣中之两贵人，若山水可作辛向，则辛不为煞而为官星矣，此迎官就禄之一法也。山有山之煞，水有水之煞，其消纳工夫，全在生克制化上探讨耳。 

　　客水客砂，尚可招邀取气；真夫真妇，犹嫌半路相逢。 

　　此二段言外合可借，内合不可假，乃以砂水而乘气之一法也。昔刘公为潘氏作祖地，一片方砂不开头面，而东西阔二三百步，并无界水插兜，却于东南角上有水从巽巳曲折而来，到右从丙上合流，与横水交流到左出丑艮而去，刘公即从东南角上点穴作巽向。人皆疑其渺茫无收拾，气散不聚，葬下不数年而科第显。何也？此乃巽水邀亥兑之气入穴，且艮出水作巽向接堂气耳。此以外合之客气而取内之真气为一法。又如砂头自东趋西北，本是坤申来龙，然东南巽丙上水来，左右两砂交牙，巽丙之朝屈曲，到堂有情，虽本身蛮旷无界，然朝上砂水有情，兑气自聚，盖客砂能邀龙气入局也。经云：蛮气一片难收拾，却把朝山识幸心。此见寻龙乘气自有巧处，内气难认，当以外气而认之，此为一法。又如丙乙相见为夫妇，若丙逢丁癸辛水来，乙逢甲庚壬水来，则配非其偶，纵朝向得情，终难发福。又有乙配丙于中途，如丙火生于寅水，不自寅来，却是巳午方来朝出戌，此虽正配，终非自少至老之夫妻，亦为路通，当主衰年科第，其发福终迟缓也。此以真气而非真正交媾，气为轻浅，乃夺神功改天命者，又当自有补弱扶衰之法也。此在乘气者不可不察。 

　　阴用阳朝，阳用阴应，合之固眷属一家；山运收山，水运收水，分之亦互为生旺。 

　　此二段以朝迎收纳而为乘气之妙诀也。如亥龙从西兑而来为阳，亥则为甲木，以甲木为阳，生亥旺卯，而墓未当用阴，而墓未者配之，唯癸水为阴，生卯旺亥墓未，乃为正配，所谓金羊收癸甲之灵也。阳木用阴水来配，则为阳用阴应。若申子辰水局从右转，则为阴癸之水，宜用甲来配，乃为阴用阳朝。盖阳用阴应，阳静而守，阴运而用也；阴用阳朝，阴静而守，阳运而动也。阴阳互藏其宅，动静互为其根。气从左行，从生趋旺，气从右旋，从旺趋生也。生旺互交，玄窍相通，而化育成矣。此为堪舆家乘气之第一关窍也。又如亥龙从坎入亥者为阴，亥则为乙木，以乙木为阴，生午旺寅，墓戌当用阳，而墓戌者配之，乃为正配，所谓乙丙交而趋戌是也。阴阳交媾，气始凝聚，然后以向合之当迎，寅午之生旺，而为朝迎。穴液龙以乘内气，向依水以乘外气。山龙以山运收山，水龙以水运收水。如乙木生于午，故午上高峰，则旺人丁；旺于寅。故寅上有高峰，则发财禄，所谓山管山也。丙火生于寅，故寅上水来，主旺人丁；旺于午，故午上水来，主发财禄，所谓水管水也。乙木以丙火为配，故其朝向收纳，并认火局，宜用寅午为得全旺，则水与太之气并与向合而为其收纳矣。若阴遇阴则为纯阴不长。蹿遇阳则为纯阳不生，纵砂明水秀，终非大地。唯顾外堂水法，随水立向。消其去水以避凶杀而已，安能造大福哉！如白龙记坎亥入乾阴龙右旋之法，寅甲水来，长生会帝。旺水也，辛戍水去，玄窍合也。用丙向，以帝旺收寅戌也，故葬下五子皆显。后取辛戌逆冲丁离，则冲破官禄矣，故五子皆败。若冲破长生，则人丁绝，此不知妄作者之所以取祸也。 

　　主有主气，内宜秘于五行；堂有堂气，外宜观乎四势。龙为地气，当从骨脉实处窍其内而注之；水为天气，当从向方虚处窍其外而引之。 

　　此乃控制山川，裁成造化，以补泄有余不足之气，乃改天命夺神功之秘要也。凡葬法得金井一与门户为一向，乃正法也。有如外就堂气，则先到之砂水不可不收，聚会之堂气不可不纳，此众口以为必然者，却与龙法之生向不合，则当以天星势气为主，作内外二向。假如亥龙宜作巽向，外面砂水又宜作巳向，则内用要向以乘生气，外用巳向以接堂气，亦何嫌于作两向也。此正所谓“四势任君谈，五行当自守”者。先哲有云：龙之气未到，向之气先到。则布置之法，正为改夺之神功也，岂易言哉！要在察山川之性情，审气脉之强弱，或宜补，或宜泄，或以扶山，或以助命，或以发乎当代，或以应乎后人，各各有法，不可不精详焉。盖窍办所以导内气，凡所以贯串后龙，而使之仲，驳为纯、扶衰为旺者，皆在此也。昔人所谓布置从龙是已。窍外之法，若人鼻息然，昔人所谓息道通气不通水者是也。如人之一呼一吸，得其清气则吉，得其浊气则凶，所系不小，是故窍外之法其法最玄，亦以扶山助命为主耳。乃其生克制化。用以化煞为权，转凶为吉。固自各各有法，大抵在向方砂水上精详之。看砂水之吉凶纯驳与龙身之骨脉配合何知，合则顺其自然而以正合，不合则用剪裁制化之法而以变合。盖导外气，实以扶内气也。有如外气乖戾，内气必损伤。可不值哉！ 

　　在天成象，在地成形，同一气，故天象以太阳为尊，而地法以廉贞为主，同以火星为万象之宗；象垂吉凶，形分祸福，同一域，故星光以岁星为德，而地法以食狼为贵，同以木星为万象之华。 

　　此以举木火二端。以见天象地形之配合不可峻而二也。诸如三垣九野，同于舆图之画井分疆；迟留顺逆，同于龙脉之向背行止；吉凶灾详，同于国家之安危祸福，恶乎有毫发之爽！唯举其紧要者而言，则五行唯土为能全物。唯火为能生土，是火为宇宙之大祖宗也。何者为奏火？唯一点真阳为真火。太阳是已。于天为日，于卦为离，于方为午，于星分康贞。于五兽为黄龙。且五行馀各有冕、唯火无所不寓，激石激金则火出，是土金有火也；木能生火，是木有火也；泉有温泉，海岛之中，时见火光，是水中亦有火也。即如人之结胎，非得一点阳精真火，则不能结而为形，此看地法必以火星为祖，方能化生。方能远大，亦其理固然耳。诸九都城郡邑，必向南离，正以午为太阳所居之位，次则太阴与日同之。又次则金水附曰月而行，皆以近日为贵。放凡结穴太阴太阳，又多金水者。儿以此也。古太史多称岁星所在，其国不可伐，岂非以木星为最吉乎！九星中以贫狼为首吉者，亦以贵狼属木耳。且宇内何者最秀最华？岂非木邪？夫木发于春而盛于夏，谓之华夏，焕乎一文明之象。以此木星无论冲天紫气，曲直纵横，窑是秀体，亦无论花芽节苞，皆是全机。盖地形与天星同，以木之精华秀丽为吉象耳。由此以推，则今人之以天星为渺茫，而有绝口置之不道者，艮可怪也。 

　　先天一阴一阳，对配为主，故四龙天星，唯取相配，阴与阳会，阳与阴合；后天分阴分阳，致用为主，故八方坐向，可借为配，坐阳收阴，坐阴收阳。 

　　此言先天后天势气，有以为体而不可易者，有以为用而可移易者，此论龙论局之辨也。先天之体，乾坤以老阴老阳相配，坎离为中男中女相配，震巽为长男长女相配，艮兑为少男少女相配，则八龙皆有阴阳相配合，而何独取于四龙也？以乾坤纯阴纯阳，为阴阳之老，坎离上下皆阴皆阳，亦为阴阳之极，殊乏生机耳。唯震兑上阴而下阳，艮巽上阳而下阴，乃为阴阳之交，宇宙生机，并从此出。经云四龙天星，正以此也。诸凡孤虚旺相之说，皆原于此，非所谓久天统龙法者乎！后天自乾至震为阳，自巽至兑为阴，所谓分阴分阳是已。其意亦以乾坤为老，退居西北之地，而置六子于东南施生之方，所以用也。且以《洛书》而布，后天阴阳，当可随方而就，或以卦气，或以天干，不媾交配。如艮龙而作兑向，是为正配，虽作丁向，亦是从兑所纳，即作丙向，不从卦气而认天星，亦是配合。且坐癸向丁，坐壬向丙，亦不失为坐阳配阴之法。所谓阴阳相见是也。先天之体无变，后天之用有变，即地法中无怪龙而有怪穴之意。昔人所谓地理尚其变，意正如此。此用卦大肯綮处，不可不理会者也。诸如翻卦多门，五行颠倒剧。岂无谬戾，何必拘拘为哉！ 

　　先天后天，先为体而后为用，贵通其变；阴阳二气，阳非贱而阴非贵，在适其宜。 

　　今始舆家一论地法，则以阴龙为胜，不知古人视原关相阴阳，各随所宜，岂有贵阴而贱阳之义？盖《洛书》之义，一九三七居于四正，适合先天乾坤坎离之位，二四六八居于四隅，适合先天艮兑震巽之位，奇数属阳，偶数属阴，配以乾坤坎离，亦从乎阳，配以震兑艮巽，亦从乎阴，此今术家以奇耦论阴阳，而非先天本来之阴阳也。古人建都立国，南面而治，位于四正，正以乾南坤北，正天地之位，离东坎西，应日月之门，于天道为正，于地势为宜，非故去阴而取阳，抑亦先天之身体宜尔也。至如安坟屠骨，古人多取艮兑震巽四卦，亦以先天势体，风雷相为动荡，山泽互为流通，用以荫枯骨则易以生发焉耳，岂以位居二四六八之阴而即为贵哉！若论地位，则所谓神仙之地发自天门，帝王之地起自金龙者，非乾与震乎？且后天震兑为先天之坎离，后天乾坤即先天之巽艮，亦安得以后天之位而易先天之气也！大要地法当以龙势为主，其大小贵贱只在龙势上定之。乃如势气逢阳则阳，逢阴则阴，或宜阳而从阳，或宜阴而从阴，若拂四势之宜而强以从势，此胶柱鼓瑟、刻舟求剑之迂术也，岂能合山川情性，而通地之灵、侥地之福哉！ 

　　地以八方正位，定坤道之舆图，故以正子午为地盘，居内以应地之实；天以十二分野，正躔度之次舍，故以壬子丙午为天盘，居外以应天之虚。 

　　今人论针，乃有正针逢针之分，且有彼是此非，又有专用此而不用彼者，盖不知二针各有取义，相为用而不相为悼耳。地盘何取于正子午也？原地盘分属，以八分为分属。一从《河》《洛》中来，《河图》之象，列以八方，《洛书》之数，亦有四正四隅，舍此之外，则无理气。经之所谓气从八方，混元子所谓八定位，《灵辖经》所谓内立八极以统八方之气是也。夫既以八方分位，则壬子癸共一坎也，丙午丁共一离也，一卦三山，其以正子午为地之中，夫何疑乎！古人用以测地，正为气从八方，故以正子午之针打龙，所谓龙从地下求者，指地盘言也。夫地气何以分贵贱？乃从天星也。天之躔度以十二次舍为分，壬子共一子也，保以辨之？凡次舍十二，每次分得三十度，合考之，玄枵次舍自女八度起至危十五度方成三十度，夫女四星十一度半属癸，今玄梧起于女八度，是仅侵癸之三度而已；虚二星九度半属坎，危三星十八度属壬，今玄根止于危十五度，亦仅成剩壬之三度而已，则玄枵子分，岂非壬子之间乎？故以壬子之间为天盘之子，又复何疑。即子而推丙午，亦共一午，则壬子丙午之间，正为天之中矣。古人向从天中立，正以应天之虚，从天盘也。盖地气静，故寻龙捉脉当从地盘之静定为主；天气动，故收水立向当以天盘之旋动为主。且贵贱在天星，若不从天盘而定，则天星无据，将何以发用乎？是故收生旺之气于坐下，而又迎吉曜之气于向方，则天与地通，而动与静合，斯可以召福而迎祥也。然则正针逢针，岂有偏重偏用之理，但龙是一定之龙，向无一定之向，纵龙脉有挨加，亦是因方而有挨加。昔人云：立穴易，立向难。正以动体之难捉摸耳。夫所谓神而明之，存乎其人者，其在天盘乎！


 
   
