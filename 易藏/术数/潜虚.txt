潜虚﹝宋﹞司马光撰
　　
　　万物皆祖于虚生于气气以成体体以受性性以辨名名以立行行以俟命故虚者物之府也气者生之户也体者质之具也性者神之赋也名者事之分也行者人之务也命者时之遇也
　　气图●
　　体图●
　　一等象王二等象公三等象岳四等象牧五等象率六等象侯七等象卿八等象大夫九等象士十等象庶人一以治万少以制众其惟纲纪乎纲纪立而治具成矣心使身身使臂臂使指指操万物或者不为之使则治道病矣卿诎一大夫诎二士诎三庶人诎四位愈卑诎愈多所以为顺也诎虽多不及半所以为正也正顺?坠之大谊也
　　性图●
　　凡性之序先列十纯十纯既浃其次降一其次降二其次降三其次降四最后五配而性备矣始于纯终于配天地之道也
　　名图●
　　一六置后二七置前三八置左四九置右通以五十五行叶序卬而瞻之宿躔从度卬则为宫俯则为坠卬得五宫俯得十数元余者物之始终故无变齐者中也包斡万物故无位逡至之气起于元转而周三百六十四变变尸一日乃授于余而终之以步廿曳轨以叶岁纪人之生本于虚虚然逡形形然逡性性然逡动动然逡情情然逡事事然逡德德然逡家家然逡国国然逡政政然逡功功然逡业业终则返于虚矣故万物始于元著于裒[蒲侯]存于齐消于散讫于余五者形之运也柔刚雍昧昭姓之分也容言虑聆觌动之官也繇懠[笺西]得罹耽[都含]情之訹[恤]也前却庸妥[吐火]蠢[尺尹]事之变也讱[刃]宜忱喆戛德之涂也特偶匿续考家之纲也范徒丑隶林国之纪也禋[因]准资宾或政之务也敩[效]理绩育声功之具也兴痡[铺]泯造隆业之著也为人上者将何为哉养之教之理之而已养之故人赖以生也教之故人赖以明也治之故人赖以乂也夫如是故人爱之如父母信之如卜筮畏之如雷霆是以功成而名白也夫为人上而不能养则人离叛矣养而不能教则人肴乱矣教而不能治则人抵捍矣三具者亡而祈有功者可得乎
　　行图变图解图●●●●●●●●●●●●●●●●●●●●●●●●
　　命图●
　　元余齐三者无变皆不占初上者事之始终亦不占[阙]五行相乘得二十五又以三才乘之得七十五以为策虚其五而用七十分而为二取左之一以挂于右揲左以十而观其余置而扐之复合为一而再分之挂揲其右皆如左法左为主右为客先主后客者阳先客后主者阴观其所合以名命之既得其名又合蓍而复分之阳则置右而揲左阴则置左而揲右生纯置右成纯置左揲之以七所揲之余为所得之变观其吉凶臧否平而决之阳则用其显阴则用其幽幽者吉凶臧否与显戾也欲知始终中者以所筮之时占之先体为始后体为中所得之变为终变已主其大矣又有吉凶臧否平者于变之中复为细别也不信不筮不疑不筮不正不筮不顺不筮不蠲不筮不诚不筮必蠲必诚神灵是听[阙]玄以准易虚以拟玄玄且覆瓿而况虚乎其弃必矣然子云曰后世复有扬子云必知玄吾于子云虽未能知固好之矣安知后世复无司马君实乎
　　
