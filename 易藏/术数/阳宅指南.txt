蒋大鸿 《阳宅指南》
　
第一要诀看宅命，动处乘空实处静；空边引气实边收，命从来处天然定。  第二要诀看宅体，端圆方正斯为美；前后修长蓄气专，若然匾阔分途轨。  第三要诀看生向，坎离震兑针尖上；得乘正卦合天心，若交杂乱生魔障。  第四要诀辅粥星，他官左右审虚盈；辅若虚时地之煞，弼虚两卦受灾惊。  一重辅弼一重福，若是重重福不轻；有人识得辅弼诀，选宅安身事事宁。  第五开门引路诀，正卦装门莫偏泄；入门之卦空元神，元神衰旺此中别。  一门正卦气无偏，前后门通两路接；若有旁门破卦身，纵然旺气非清洁。  既辨门时更辨路，内路外路须兼顾；路在生方致百福，煞方引路多灾祸。  宅中天井多宽旷，宅外回风不可当；时煞难明更凶猛，只言合元兔灾殃。添房动作察秋毫，不在年神在卦交；吉凶偶然驾煞位，伤丁破产不相饶。 层层进进说高低，莫谈福德与天医；只要高低匀且称，偏破昂陷不相宜。  桥梁衢市最喧闹，若在生方反不嫌；能知避煞迎生法，转咎为祥反掌间。  一空三闭是豪家，三空一闭乱如麻；若通闭里求空法，立地珍珠满鹿车。  此是单言排宅法，不是水神分气诀；若逢临水又不同，宅气还凭水气接。  宅神宽大可吞波，收拾水神无漏泄。我为指出双龙格，一宅之中分顺逆；其中超避有玄机，八卦看来理如一。  巽水迢迢六白龙，后湖九紫气还锺；前宅中元卿相贵，下元后宅庆财丰。  双兑交流入异宫，碧方真气室居束；百二十年朱紫贵，祖孙父子受皇封。  坎杂之水二龙交，立宅中间甲第高；轮转三元无替谢，儿孙世世产英豪。  二水交流是其干，两枝花蕊一时鲜；运到满门朱紫贵，衰时片瓦不招椽。  二水离方入坎宫，尽头一宅夹其中；双龙气脉来相会，此宅三元贵不穷。  二水同流坎上来，傍南作宅是离胎；下元一发如雷疾，兄弟双双近鼎台。  我为指出兼龙穴，八卦正偶同一诀；此中秘密有玄机，千里毫厘细分别。  离宫丙水字兼巳，行到中元贵无比；下元衰气四十秋，官禄无闻宅半毁。  离宫丁水字兼未，行到中元期富贵；此宅三元永不衰，微微左右分官位。  四水归朝会四龙，居中作宅是仙宫；不分元运时时发，瓜瓞绵绵奕叶重。  一宅之内循环转，寄语时师须检点；若然地是匹偶形，坎离震兑格更精。  下元流水在西南，屋近坤方良气酣；上元旺相在东北，屋近艮水二黑足。  中元干异与中宫，三位之中瑞气浓朝南之宅正门开，此是离宫紫气来；宅深七赤下元旺，匾浅中门未足胎。  离门中道路重重，直引离风至寝宫；此宅下元多旺气，更无瑕玷损春容。  正门离上路偏东，转入深闺巽气浓；下元家道虽然旺，闺内须防灾病重。  离门两路夹东西，并引离风两不倚；只要宅深收气足，下元此宅发无疑。  屋向西南宅艮坤，门开左畔是离神；只要宅方真紫气，若然深长作坤论。  屋向东南宅干巽，开门右畔紫气宜；亦取宅力与七运，如逢深远绿宫全。  前门坤位后门坎，两气俱从一路转；上中鼎盛不须言，行到下元行一半。  正门杂九便门三，此宅元元失主垣；只有分房亲切处，一枝花发一枝寒。  前门离位后门艮，两气俱从七赤进；千元无数锦添花，行到上元君莫问。  一宅修长正向南，两门前后对相穿；只看内房何处住，三元旺衰有多般。  房居前面兴中上，后面为房利下元；此是移宫灾气法，逐年移住始安然。  东北分明门在艮，如何下元终不应；只缘此宅东西润，门变甲方常守困。  四隅之宅艮坤长，前后通门两口张；亦取内房分旺替，移宫换气不专常。  下元端的居坤位，中上深闺在良方。七赤元中门在坤，如何此宅少灾屯；只因间架东西阔，兑气绵长仇变恩。  朝南之宅兑门行，如何下元终不明；只为内房多在后，门兼坤气不分明。  一样兑门宅正方，如何此宅比彼强；只为面西房在震，兑气清切少参商。  兑宅之门南北长，漫说朝西七赤强；必定内房偏左右，乾坤夹带气两分。  一宅朝南门正西，下元于此灵清奇；只因宅相东西阔，内屋迢迢兑气齐。  共宅同门地势偏，一林花木各时鲜；只缘门路宫宫变，细把青曩理数研。  中架居中离气正，下元方得喜更宜；东左变坤一白发，西方变巽发中元。  阳基形势贵量裁，仆妻儿孙各有房；一步一星随地变，门窗街路要推详。  天光落处看风色，此事精微莫显扬；一宅之中灾福异，管生管死在微茫。  入宅依此论衰旺，此诀分房是的传。 
蒋大鸿《天元歌、第四》论阳宅
人生最重是阳基，却与坟莹福力齐。宅气不宁招祸咎，骨埋真穴贵难期。建国定都关治乱，筑城置镇系安危。试看田舍丰盈者，半是阳居偶合宜。
阳居择地水龙同，不厌前篇议论重。但比阴居宜阔大，不争秀丽喜粗雄。大江大河收气厚，涓流滴水不关风。若得乱流如织锦，不分元运也亨通。
宅龙动地水就裁，尤重三门八卦排。只取三元生旺气，引他入室是胞胎。一门乘旺两门囚，少有嘉祥不可留。两门交庆一门休，大事欢欣小事愁。须用门门都合吉，一家福禄永无忧。三门先把正门量，后门房门一样装。别有旁门并侧户，一通外气即分张。设若便门无好位，一门独出始为强。
门为宅骨路为筋，筋骨交连血脉均。若是吉门兼恶路，酸浆入酪不堪斟。内路常兼外路看，宅深内路审门阑。外路迎神并界气，迎神界气两重关。更有风门通八气，墙空屋缺皆难避。若遇祥风福顿增，若遇杀风殃立至。矗矗高高名峤星，楼台殿阁亦同评。或在身傍或遥应，能迥八气到家庭。峤压旺方能受荫，峤压凶方死气侵。冲峤冲路莫轻猜，须与元龙一例排。
冲起乐宫无价宝，冲起囚宫化作灰。宅前逼近有奇峰，不分衰旺也成凶。抬头咫尺巍峨起，泰山压倒有何功。村居旷荡无关锁，地水与门一道编。
城巷稠居池水润，路风门峤并同权。一到分房宅气改，一门常作两门推。有时内路作外路，入室私门是握机。当辨亲疏并远近，抽爻换象出神奇。
论屋神祠祖最严，故人营造庙为先。夫妇内房尤特重，阴阳配合宅根源。八宅因门坐向空，一元衰旺定真踪。运遇迁移宅气改，人家兴废巧相逢。天医福德莫安排，岂是周公真八宅？无极大士传流的，谁见游年获福泽。逢兴鬼绝更昌隆，遇替生延皆困迫，太岁神杀若加临，祸福当关如霹雳。门内房房有宅神，值神值星交互测。此是游年剖吉凶，不合三元总虚掷。九星层进论高低，间架先天卦数推。虽有书传都不验，漫劳大匠资心机。
山龙宅法有何功，八面山门亦辨风，或有山溪来界合，兼风兼水两相从。
若论来龙休论结，论结藏穴不藏宫。纵使皇都与郡邑，祇审开阳不审龙，
俗言龙去结阳宅，此是时师识见庸。但取阳居酿家福，山居不及泽居雄。
阴居荫骨及儿孙，阳宅氛氤及此身。偶尔侨居并客馆，庵堂香火有神灵。遇者三元轮转气，吉凶如响不容情。透明此卷天元宅，一到人家识废兴。
