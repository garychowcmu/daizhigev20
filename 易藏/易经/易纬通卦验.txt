易纬通卦验   汉   郑康成注

卷上            
　　孔子曰太皇之先与耀合元精五帝期以序七神皇君也先犹本也耀者耀魄寳北辰帝名也此言太之帝本与北辰之帝同元元天之始也其精有五谓苍帝灵威仰之属也其布列用事各有期期各七十二日主叙十神二十八舍北斗也天地成位君臣道生君五期辅三名以建徳通万灵成犹定也言天地尊卑已定乃后有君臣也君之用事五行代王亦有期如太之君辅臣三名公卿大夫主炁者人君亦以此主其徳于天下通于万物之灵因之致其符长为瑞应遂皇始出握机矩表计宜其刻白苍牙通灵昌之成孔演命明道经矩法也遂皇谓燧人在卢羲前始王天下但持斗机运之法指天以施敎令作其图纬之计演时无书刻白苍精牙肩之人能通神灵之意谓伏羲将作易也昌文王名也又将成之谓观象而系辞也
　　○案马骕绎史引作燧皇始出握机矩表计寘图其刻曰苍牙通灵孙古书引作其刻曰苍渠通灵皆与此文异燧人之皇没虙戏生本尚芒芒开矩听八苍灵唯精不慎明之害类逺振听犹慎也虙戏作八本尚芒芒然闿燧皇握机矩所作计演之图思其所言作八卦之象仓渠即已也当通灵唯之言专也观象于天地取鸟兽万物之具专精于此而作八卦卦既成令以行恶类逺去唯善者存也撢度出表挺后名知命陈效睹三万一千一终一名虙方牙苍精作易无书以尽序验曰矩衡神五钤兴象出亡征应矩法也钤犹要也虙戏时质道朴作易以为政令而不书但以画见其事之形象而已矣
　　○案马骕绎史引作伏羲方牙精作易无书以画事与此文异后执期仲之岁有人侯牙渠仓躯演步有鸟衡雌始感龙鳯兴昌光提亡鸟龟排相推移也鸟南方之象龟北方之象也今赤将亡故鸟与龟相推移水沴火也坎气逆乎阳衡晦象昧见斗旬斗鸡谁谋者水宰之臣冰妖效七九摘亡名合行之孙其谋争也代者东北名有水此谋者土精之人也东北艮卦也艮属土又万物之所终始成也故黄精起鸟名有水者腾火离气乱祸蜚石黄神盛类黒而圣法曰艮四季之势纽斗机孤南角奎而观之其行明其表知兴雷气感上钩钤跃季炁逆于奎羣入庶桀争狼斗牛连龙怪见大臣反阳摇不静代者起西北以木为姓木胜土也上之名行合四卦四卦四季干艮巽坤炁乱也提白者强圣杀仓乃见谋正也其世式视此谋者金精之性断割故谋必正也法曰兑其握规矩化土候授兴星感纪土五残无旗枉矢见震气于昴震系苍精泄鸟祥之妖入效不义也乱起势多亡行之名合胡谁胡犹何也秦赤金精也及筑长城以扞故羗义名字胡亥也案注文疑有脱误代者起东南若房其谋何谋也执明之臣反炁乱假杀赤乃至法曰坎其表执纪其精信其行道权合寳坎失命乱在土地之长坎体互有震艮震者动山艮为山动髙如山土地之长之象也此坎炁乱亦黒衰之时也兴月感坎为月黒帝将兴其母感于丁月而生之亡则地裂山沦鬼夜哭将顾执期者五期三名也有人候牙眉牙肩之表必为侯者也是谓文王演易而步之行也时有赤鸟衔月书受之
　　○案此注应在后执期仲之歳下错简在此一角期偶水精得括考备据谁授赤戴胜一角谓麟也文王得赤乌书而演易孔子获麟而作彖象及系辞以下十篇故谓麟应期而来偶赤乌也水精者孔子也得获括考备者易道也赤为汉也汉火精髙帝之表戴胜自虙戏方宋记此皆斗图言之也得或将
　　○案注文疑有脱字法曰干其表握合元斗执机运元为灵根其德挺文其理持义招神布节建君君道应因秉命权巽布震干为君君不亲执事臣言之则应臣行之则因震与巽为干是后秉权也震为长子布杀于震使代已也易故君道德庆荷皇瑞出龙见岱宗名辅主岱东岳也名干徳纯或传贤不与子黄龙见岱宗震人将兴也人有俊才曰名河出龙图授帝戒曰帝迹术感其与侯房精谋震为足故苍帝之兴多以迹戏后稷之生则然其起委曲为诸侯金木及火据上也其征又五星聚房亡茀刾心斗日之宿巽巽炁逆风于干大臣文宰谋事成日虹皆金妖之变亲七九摘亡名合晚侹代者赤兑姓兑姓有金其人谋谪明机七杰仁出黄佐命苍辅术此赤兑者谓汉髙帝也代周苍故为赤赤火色也黄者火之子故佐命张良是也苍火之母故辅术也震气乱石陨山亡长人出震体互有艮艮为山小石庶圣东南巽气杀自金帝详而发干道失君上之变一而五德异节法曰离其表握衡合提翼太理天题赤兑宣体坎候野十刃之鱼四射七九摘亡名合讨吾代者起西南以火为姓西南坤卦也坤为土土消水以火姓似误北方之宜为土气逆火变放杀黄而起天下静法曰坤文演曰牝马之贞信神形神形者谓坤也坤为地其形信矣文王又因信之者牝马地类行地无疆是以孔子亦因而信之将有取于事此时故先云然黑白系名摇命子据其题由干成黄赤苍道之贞贞犹信黄赤苍谓木火土之君者信遵不系于一其王天下也其当録运即得与子孙不当即禅位此又东方丧朋之事彖曰东北丧朋乃终有庆亦握庆七九九还复受赏之意也尚书中黄仓七禅自黒不
　　○案此注末句疑有脱文黒南故曰狼相为听听犹治也说卦曰圣人南面而听尧禅位则后人録运当矣臣禹之録子孙桀为无道天灭其纪阳之起也此又卜安贞之事知命卜符于名人此符谓天子之命禄也以尧舜遭之以位相禅夏灭絶而授汤则知天命卜符以有所与者要于号名人耳谓贤圣也震离艮兑而五行备矣蓍六法则以干为始坤为终者四十二君纯徳有七其三法天其四法地凡下用事作轨名过轨之大数三万一千九百二十岁而一终其未终也得自知其轨各七百六十天数终而君不备则天地各一纯德禅位不然世所谓遭七纯徳禅位不然世所谓遭七纯德当禅者也当七者或独干或及坤故此六法以乾坤为终始极厚王命之气孔子表洛书摘亡辟曰亡秦者胡也丘以推秦白精也其先星感河出图挺白以胡谁亡胡之名行之名行之萌秦为赤躯非命王故帝表有七五命七以永庆王以火代黒黒畏黄精之起因威萌虙羲作易仲仲命徳维纪衡仲谓四仲之卦震兑坎离也命徳者震也则命之曰木徳兑也则命之曰金徳坎也则命之曰水德离也则命之曰火徳维者四角之卦艮巽坤干也纪犹数也衡犹当也维卦起数之所当谓若艮于四时之数当上春
　　○案说郛本作虙羲作易仲命徳纪衡与此文异周文増通八八之节转序三百八十四爻以系王命之瑞谋三十五君常其一也兴亡殊方各有其祥八八之节六十四卦于节气各有王也以系王命之瑞此干凿度迹妭所生每卦六爻爻曰一曰之术也封于太山禅于梁阴易姓之起刻石明号封坛皆谓祭之时筑土为其神位孝经钩命决曰封太山考续燔燎于梁父刻石纪号此亦王者易姓而兴之一方故承上言而云然梁阴梁父也山名字误丘表大命谋天皇巽奎坤艮出亡兴之街仲者帝命所保行文出加政拨臣阳候七阴候八皆行子午视卯酉相违逺期冲六千三百变非摘亡据兴尽在文昌所増卦爻可以先知珍瑞之类妭之将审其系象通神明此言文王推演卦爻之象而嘉瑞应变怪诸物备字于其中焉明者类视七若九撰拨八卦以推七九之録图准命畧为世题萌表试故十二月十二日政八风二十四气其相应之验犹影响之应人动作言语也十二月者正夏有小正则王君明堂礼也气或为节也故正其本而万物理失之毫厘差以千里厘马尾也
　　○案朱彛尊经义考冯椅曰馆阁本作正其本而万物理失之毫厘差以千里汉儒引之作君子正其始万物理差以毫厘谬以千里此文与馆阁本合正此之道以日冬至日始人主不出宫商贾人众不行者五日兵革伏匿不起冬至时阳气事欲静以得其着定也必五日者五土数也土静故以其数焉革甲也人主与羣臣左右从乐五日天下人众亦在家从乐五日以迎日至之大礼人主致八能之士或调黄锺或调六律或调五声或调五行或调律歴或调阴阳政徳所行八能以备人主乃纵八能之士击黄锺之锺人敬称善言以相之八能以备巽之人数足也八能之士各欲诚其事人君于是听之为之击黄锺之锺则乐事作矣所谓金奏也相助差若言助之明心扣
　　○案礼记月令孔颕逹疏作夏至人主从八能之士或调黄锺或调六律或调五音或调五声或调五行或调律歴或调阴阳或调政徳所行与此文异注文亦有脱误乃权水轻重释黄锺之公称黄锺之重然击黄锺之磬公卿大夫列士乃使八能之士击黄锺之鼓鼔用革焉鼔员径八尺一寸鼓黄锺之琴瑟用槐木瑟长八尺吹黄锺之律间音以竽补竽长四尺二寸者火数七于冬至之时吹之冬至水用事水数六六七四十二竽之长盖取之
　　○案孙古书权水轻重下无释黄锺之公句公卿大夫列士下有以徳贺于人主句鼓用革焉作鼓用马革鼓黄锺之琴作黄锺之瑟间音以竽作闲音以笙无补竽二字长四尺二寸作长四尺一寸一分天地以扣应黄锺之音得宾之律应则公卿大夫列士以德贺于人主因诸政所请行五官之府各受其当声调者诸气和则人主以礼赐公卿大夫列士扣谓声也磬也鼓也瑟也竽也四者之调而时炁和羣臣之功也故当以礼差赐也五日仪定地之气和人主公卿大夫列士之意得则阴阳之晷如度数君臣相与冬至将祭天于圆丘而肄此乐及其礼积五日而后定定则可用矣臣之意皆和而自得冬至夏至日晷长短期数也夏日至之礼如冬日至之礼舞八乐皆以肃敬为戒如者如其从乐五日致八能之士鼓黄锺然后击黄锺之磬舞八乐者云门五英六茎大卷大韶大夏大濩大武也乃舞八乐备至徳黄锺之音调诸炁和人主之意慎则蕤宾之律应人主之音慎炁字似误是近意之戋
　　○案意字据注文当作炁似后人据注而改之注中音字亦当作意是近意五字有脱误大意谓意字炁字以音近而讹也磬声和则公卿大夫列士诚信林锺之律应上言声而已此言者但言磬以合鼓瑟及竽也若三者不能然磬则可知矣此谓冬日至成天文夏日至成地理天文者谓三光也地理者谓五土也三光行照天下冬至而数讫五土以生万物养人夏至而功定于是时祭而成之所以报之也行有参差生有先后大时不齐但人以此为正焉
　　○案以上数叚与续汉书律歴志刘昭补注及孙古书所载俱有异同盖注家引用不免删节其文而孙所集亦从类书中摭拾成文不尽可据也鼓用黄牛皮鼓圆径五尺七寸瑟用桑木瑟长五尺七寸间音以箫长尺四寸鼓必以牛皮者夏至离气离为黄牛径五尺七寸者取于十乗蕤宾之律也此律必以九与十者天地数终焉瑟用桑木者栁槐条取其垂象炁下也箫亦以管形似鸟翼鸟为火禽火数七也于此与夏至之时改之火用事数又有二七四箫之长由此
　　○案孙古书引郑注箫管形象鸟翼鸟为火火成数七生数二二七一十四箫之长由此此本末句脱之字此字不成句读今改正故曰冬至之日立八神树八尺之表日中其晷之如度者则岁美人民和顺晷不如度者则其岁恶人民为讹言政令为之不平晷进则水晷退则旱进尺二寸则月食退尺则日食月食籴贵臣下不忠日食则害王命道倾侧故月食则正臣下之行日食则正人主之道晷不如度数则阴阳不和举错不得发号出令置官立吏使民不得其时则晷为之进退风雨寒暑为之不时此言人君之政令不可不慎也不慎则变异如此天之应人象其事也
　　○案太平御览引作日中视其晷晷如度者则歳美人民和顺晷不如度者则岁恶人民多讹言政令不平又进尺二寸则月食退尺则日食二句马骕绎史引作进二寸则月食进尺则日食俱与此文异晷进为赢晷退为缩稽为扶赢者赏无功富民重有余缩者罚无罪贫民重不足扶亦作此字
　　○案此注应在稽为扶句下扶者谀臣进忠臣退扶声相近字因然世云谀之言裕也臣为裕君使政不行是故邪炁数至度数不得日月薄食列星失其次而水旱代昌谀日进忠臣日亡万物不成诸神不享终不变之则殃祸日章是故歳恶人民多不和之征谨候日冬至之日见云送迎从下乡来岁美人民和不疾疫无云送迎徳薄岁恶故其云青者饥赤者旱黒者水白者为兵黄者有土功诸从日炁送迎此其征也岁恶之后难之故又以此验之尔
　　○案谨候日冬至之日一节原本误入小注今改正是故人主动而得天地之道则万物之精尽矣诸精难知者于是尽矣言皆如此
　　
　　易纬通卦验卷下
　　曰凡易八卦之气验应各如其法度则阴阳和六律调风雨时五榖成熟人民取昌此圣帝明王所以致太平法取昌众富之言故设卦观象以知有亡夫八卦缪乱则纲纪壊败日月星辰失其行阴阳不和四时易政纲纪以喻数之大小谓如八卦主八卦是大也为之四气则小八卦气不效则灾异炁臻八卦气应失常臻至也八卦之气不于时见于他是非其常故异多至夫八卦验常在不亡以今八月八日不尽八日候诸卦炁各以用事时气着明而见八月八日尽八日者月弦日也弦者阴气得正而平此候气在地属阴故八日弦时用事者若干立冬坎主冬至之谓也冬至四十五日以次周天三百六十五日复当卦之炁进则先时退则后时皆八卦之效也卦气进则先时谓见其时之前干炁见于冬至之分是也退即后时谓见于其时之后也夫卦之效也皆指时卦当应他卦气及至其灾各以其冲应之此天所以示告于人者也卦气进则先时谓见其时之前干炁见于冬至之分是也退即后时谓见于其时之后也
　　○案此注重出干西北也主立冬人定白炁出直干此正气也气出右万物半死气出左万物伤立冬之左霜降之地右小雪之地霜物未徧收故其灾物半死小雪则杀物矣故其灾为伤干气不至则立夏有寒伤禾稼万物多死人民疾疫应在其冲不至不见气不见而对受其灾至疾疫干气重干炁见于冬至之分则阳炁火盛当藏不藏蛰虫冬行干为君父为寒为冰为金为玉于是岁则立夏蚤蛰夏至寒干得坎之蹇则夏雨雪水冰冬至之分大雪小寒之地分属于坎干气见为四阳相得故为火盛当藏者蛰虫冬行阳生出之夏夏至即灾行矣为君为父言或有偶为金为玉寳物将用也立夏蚤蛰灾发将竒干炁退伤万物谓见于秋分之分也坎北方也主冬至夜半黑炁出直坎此正炁也气出右天下旱气出左涌水出冬至右小寒之地大小雪二炁方凝其下难故旱小雪水方盛水行而出涌之象也坎炁不至则夏至大寒雨雪涌泉出岁多大水应在其冲亦寒不见对受其灾坎炁见立春之分则水炁乗出坎为沟渎于是岁多水灾江河决山水涌出立春之分大寒惊蛰之地分属于艮坎炁见焉是谓水炁乗出故岁多水灾江河决沟渎壊也坎炁退则天下旱谓见于立冬之分霜降小雪干又为冰皆凝雨下难之象艮东北也主立春鸡鸣黄炁出直艮此正炁也炁出右万物霜炁出左山崩涌水出立春之右大寒之地左惊蛰之地也万物之生而艮炁见于大寒之地故霜艮炁见于惊蛰之地山崩涌水则出也艮炁不至则立秋山陵多崩万物华实不成五榖不入应在其冲温不见亦对受其灾也矣华实之成本其生炁虚命然
　　○案此注疑有脱误艮炁见于春分之分则万物不成艮为山为止不止则炁过山崩春分之分雨水清明之地分属于震艮炁见焉过而动是以崩也艮炁退则数有云雾霜谓见于冬至之分坎为云云之出必由山艮炁退则云不兴云雾霜者其转散所为
　　○案艮炁退二句原本误入注中今改正震东方也主春分日出青炁出直震此正炁也炁出右万物半死炁出左蛟龙出春分之右雨水之地左清明之地物未可尽生故半死辰为龙震炁前故见蛟龙之类矣震炁不至则岁中少雷万物不实人民疾热应在其冲亦温不见对受其灾也炁当见不见推而晚景炁如于秋分人则病
　　○案艺文类聚引作万物华而不实震炁见立夏之分雷炁盛万物而死不实龙蛇数见不云而雷冬至乃止立春之分谷雨小满之地秀实当成之时推而加焉故令之不盈而死阴阳之常审者必待云雷炁盈故独行又过其节震炁退岁中少雷万物不茂见立春之分万物又过其节巽东南也主立夏食时青炁出直巽此正炁也炁出右风橛木炁出左万物伤人民疾湿立夏之右榖雨之地左小满之地榖雨之地有震跌躁之炁而巽炁见焉故风橛木风者摇养万物今失其位为之风又干物失位则不能戾之人则病巽炁不至则岁中多大风发屋扬砂禾稼尽应在其冲始暑万物不见炁炁以对受其灾巽炁见夏至之分则风炁过折木夏至之分芒种小暑巽炁退则盲风至万物不成湿伤人民谓见于春分之地盲风者应八节而至也离南方也主夏至日中赤炁出直离此正炁也炁出右万物半死炁出左赤地千里夏至之右芒种之地左小暑之地芒种之时可稼泽地离者熯物而见于芒种之地则泽稼独生陵陆死矣赤地千里言旱甚且广千里穿井井乃得泉离炁不至则无日光五榖不荣人民病目痛冬无冰应在其冲暑不见亦对受其灾也离为日月目痛离炁失故也荣光明类离炁见于立秋之分大暑处暑之地离为戈兵失炁故兵起也
　　○案离炁见于立秋之分句下疑有脱文离炁退则其岁日无光阴必害之谓见于立夏之分也阴必害之有薄食者
　　○案大暑处暑之地三句原本误作正文离炁三句原本误作注文谓见于立夏之分也三句原本误作正文今悉改正坤西南也主立秋晡时黄炁出直坤此正炁也炁出右万物半死炁出左地动立秋之右大暑之地左处暑之地也坤为地地主养物而炁见大暑之地旱故物半死地炁失位则地动也坤炁不至则万物不茂地数震牛羊多死应在其冲始陈见亦对受其灾也地为牛为羊
　　○案注始陈见句疑有误字坤炁见于秋分之分则其岁地动摇江河水乍存乍亡秋分之分白露寒露之地此灾物其道静坤炁失位故动摇见于秋之得兊毁折附决之炁故小大之水或存或亡坤炁退则地分裂水泉不泯谓见于夏至之分夏者离主为日日中之晷先王以土地建邦国坤炁失位而见焉故为地分裂之异地分裂水放逸势自然也
　　○案坤气退三句原本误入注中今改正兑西方也主秋分日白炁出直兑此正炁也炁出右万物不生炁出左则虎害人秋分之右白露之地左寒露之地兊主八月其所生唯荠与麦白露始杀故使万物不生寒露杀炁浸盛兑失位虎则为害
　　○案日白炁出直兑句疑有脱字兑炁不至则岁中多霜草木枯落人民疥瘙应在其冲凉不见亦对受其灾也霜炁加于枝叶故人为疥瘙也兑炁见于立冬之分则万物不成虎狼为灾在泽中立冬之分霜降小雪之地虎狼毛虫属金兑炁退则泽枯万物不成谓见于主秋之分兊能失位而见于坤坤为地故于泽则枯也春三月侯卦炁比不至则日食无光君失政臣有谋期在其冲上既着八卦炁之得失此又重以消息之候所以详易道天炁春三月候卦炁者泰也大壮也夬也皆九三上六实炁决温不至者君不明之征也故日为之变白炁应之期百日二旬期本在冲白炁应之金沴木则更位臣有诛者则各降在内谋者奸也觉故诛谋已天各降之夏三月候卦炁比不至则大风折木发屋期百日二旬地动应之大风期在其冲夏三月候卦炁者干也姤也遯也皆九三上九实炁赤炁应之有兵期三百二十日此冬三月卦也各以其冲为兵期
　　○案此文疑有讹误春三月一卦不至则秋蚤霜二卦不至则雷不发蛰三卦不至则三公有忧在八月夏三月一卦不至则秋草木早死二卦不至则冬无冰人民病三卦不至则臣内杀三公有缞绖之服崩以三月为期秋三月一卦不至则中臣有用事者春下霜二卦不至则霜着木在二月三卦不至则臣专政草木春落臣有免者则已冬三月一卦不至则夏雨雪二卦不至则水三卦不至则涌水出人君之政所致之故各以其卦用事候之甲日见者青乙日见者青白丙日见者赤丁日见者赤黑戊日见者黄已日见者青黄庚日见者白辛日见者赤白壬日见者黒癸日见者黄黑各以其炁候之其云不应以其事占吉凶假令坎炁不至艮而见坎乗艮山上有水之象也其用事时日甲八也其卦事坎乗艮其比类也是章之事与上相依象似写者得异家并存于此耳又卦炁各有色不用甲八亦进于平错也余下皆放之次类也
　　○案冬三月一卦不至五句应在秋三月臣有免者则已之下原本错简在下阴应上阳一节之后今改正不顺天地君臣职废则乾坤应变天为不放地为不化终而不改则地动而五榖伤死上及君位不敬宗庙社稷则震巽应变飘风发屋折木水浮梁雷电杀人此或出人暴应之也不改不改补脱误耳当承此或下也入山泽不顺时卦失山泽之礼则艮不应变期云不出则山崩恩泽不下灾则泽涸物枯槁不生不顺时卦卦误字也当为炁耳夫妇无别大臣不良则四时易政令不行白黑不别愚智同位则日月无光精见五色此离坎之应也皆八卦变之效也故曰八卦变象皆在于己巳人君也上列八卦炁之非常而为交异而着温而不至者若敎令失中之征也故风为之变期木百二十日君教令失中甚则臣欲叛致地动重于大风故有地动则其处察舒之
　　○案此注疑有错误多死臣黑炁应之黑炁应之水沴火也凡炁黑者为臣死者君无辅之咎也矣秋三月候卦炁比不至则君私外家中不慎刑臣不尽职大旱而荒期在其冲秋三月候卦炁者否也观也剥也皆六三上九实炁决寒而不至当君倒赏之征君之赏宜先逺今私外家是其倒也臣不尽力于其职私外家使之然大旱时有赏赐也荒虚也歳不熟曰荒青炁应之期百日二旬期本在冲水沴之则更位冬三月候卦炁比不至则赤炁应之期在百二十日内有兵日食之灾期三百六旬也冬三月候卦炁者坤也复也临也皆六三上六实炁寒而不至者君政恭缓之征也而火沴之百三十日内有兵臣下欲试之兵也闻有日食则君灾兵逺故期更逺也三公有免者期在其冲则已无兵日食之后卦炁不至之征大臣之谋觉之故即以无兵免故咎除无兵欲求其日期阴与阴相应不三之三六十八百八十阳与阳相应灾异之期爻得正阳为九阴为六失正阳为七阴为八得正者则期促失正者则期迟故上六者三六上九者也下阴应上阳七其阳八其阴以为日数下阳应上阴九其阳六其阴此一阳一阴期其变于纯阴之数异术也其异术也七其阳八其阴九其阳六其阴此则各自乗并之以为日数
　　○案夏三月候卦炁比不至以下数节疑有错简春三月一卦不至一节郑注谓似冩者得异家并存于此今以前后文义核之似不顺天地以下三节亦统论卦变之效其文或在冬三月下也冬至广莫风至兰射干生麋角觧曷旦不鸣四者羣物炁至之应也晷长丈三尺阴炁去阳云出其茎末如树木之状二者天炁应政之征也晷者所立八尺之表长丈三尺长之极后有减矣阳始也起故阴炁去于天不复见而阳云出箕焉二十四炁冬至芒种为阳其位在天汉之南夏至大雪为阴其位在天汉之北术阳云于阳位而以夜阴云于阴位而以昼夜则司之于星昼则视于其位而以其率尔云之形貌亦如说卦之后象也冬至坎始用事而主六炁初六巽爻也巽为木如树木之状巽象
　　○案古书作冬至阳云出箕如树木之状注亦作阳云出箕其字应作箕凡此阴阳之云天之云天之便炁也坎震离兑为之每卦六爻既通于四时二十四炁人之四支二十四脉亦存于期形犹不从五行之状故其当至不至则万物大旱大豆不为人足太阴脉虚多病振寒万物蔵炁大旱阴不足也未当至而至则人足太阴脉盛多病暴逆胪张心痛大旱应在夏至冲受也灾期在齐
　　○案冲受句疑衍小寒合冻虎始交祭虵垂首曷旦入空晷长丈二尺四分仓阳云出平南仓北黑二者亦天应政之征也晷减于冬至九寸二分者率也小寒于坎直九二九二得寅炁木也为南仓从坎也为北黒宿次当为出尾而言平似误者也
　　○案礼记月令孔颖逹疏引作小寒虎始交豺祭兽此本疑脱豺兽二字又后汉书注小寒晷长一大一尺四分古书作仓阳云出氐俱与此文异当至不至则先小旱后小水人手太阴脉虚一作灵人多病喉痹阴炁不生故小旱后则并小水坎九二阳爻也为午炁不至故令脉虚喉脾字误也当为喉痹时方阴阴闭塞人炁通人之炁炁通者喉喉病为痹手太阴脉起手大指内侧上贯呪唾散鼻中未当至而至则人手太阴脉盛人多热来年麻不为寒炁失而转生热病多热麻以皮为用孚甲之类蔵失必伤故禁种
　　○案前后节炁此处疑脱应在小暑句注亦脱灾在周泰句大寒雪降草木多生心鹊始巢三者羣物应炁至之候阴盛也多生心阳炁起也晷长丈一尺八分黑阳云出心南黑北黄大寒于坎直六三六三得亥炁水也为南黒季冬土也为北黄当至不至则旱后水麦不成人足少阴脉虚多病蹶逆惕善惊小寒炁不至为小旱小水大寒不至有加势也稼合养于炁炁失即伤矣坎六三阴爻也属足不至故令人脉虚虚则足烦炁逆本舌为病此三平在震中震为惊恐也足少阴脉起于足上系未当至而至则人足少阴脉盛人多病上炁嗌肿嗌者水榖所由通今初未当来而来上炁嗌嗌肿受其病以少阴盛也应在大暑灾期在周立春雨水降条风至雉雊鸡乳冰觧杨栁椲降下也雊鸣相呼也栁青杨色也椲读如柘杨梯状如女桑秀然也晷长丈一尺二分青阳云出房如积水立春于坎直六四六四巽爻得木炁之云如积水似误
　　○案后汉书律歴志注作晷长一丈一寸六分当至不至则兵起来年麦不成人足少阳脉虚多病疫疟立春木始王炁不至兵起者金沴之也大旱似多雷麦立春麦也春不至者阳炁出当小雨以释之炁失故麦不成来年羡字坎六四阴爻也属足也炁不足故令足脉虚立春不至者寒得其节也疫疟寒赤病此当与火同为足少阴脉言阳非
　　○案后汉书注作兵起麦不成民瘦瘵与此文异未当至而至则人足少阳脉盛人多病粟疾疫粟痤肿也春炁早成麦盛而结生此病焉王炁早阴则伤之人疾疫者受其害也脉亦当为足少阴矣应在立秋灾期在道
　　○案轩辕十二次自张十八度至轸十一度曰鹑尾之次立秋节斗建在申今楚分野礼记月令注髙氏诱曰孟秋之月日在翼翼南方宿楚之分野则此处宜作楚道字乃传写之讹也雨水冻冰释猛风至獭祭鱼鸧鷃鸣蝙蝠出猛风动摇树木有声仓庚鸣伏地蝙蝠服翼
　　○案马氏绎史引作獭祭鱼仓庚鸣晷长九尺一寸六分黄阳云出亢南黄北黑雨水于坎直九五九五辰在申得坤炁为南黄犹坎也故北黑
　　○案晷长九尺一寸六分三句原本误入注中今改正当至不至则旱麦不为人手少阳脉虚人多病心痛雨水炁不至则转为旱旱故禁种春坎九五阳爻于脉宜为手太阳云少阳似误心痛坎也手太阳脉起为手小指端上頥下目内皆雨水以后为阳脉者未当至而至则人手少阳脉盛人多病目雨水木炁也其盛为肝肝在目木炁于目则劳劳故病言脉亦当为于太阳也应在处暑灾期在魏惊蛰雷候应北雷者电之光雷有光而未发声
　　○案古书作惊蛰大壮初九桃始华不华仓库多火与此文异晷长八尺二寸赤阳云出翼南赤北白惊蛰于坎直上六上六得已炁已火也为南赤又得巽炁故北白也当至不至则雾稚禾不为人足太阳脉虚人多疫病疟惊蛰炁不至是余寒乘之也后则推晷炁命稚禾之熟在八月其时蛰虫则有害故禁种之尔坎上六阴爻属足炁不至故命之脉虚寒炁乗病疟寒也上六得巽之炁为白又为寡髪而自是老人也太阳脉起足小指端至前两板齿
　　○案后汉书注作稚禾不成老人多病噎未当至而至则人足太阴脉盛多病痈疽胫肿雷炁蚤至动人肌肤病痈疽者肌肤不堪也气结生病也足太阳脉起于下其炁盛合胫肿应在白露灾期在灾
　　○案病痈疽者四句原本误入正文应在白露句原本误作小注今改正又灾期在灾灾字误考轩辕十二次自轸十二度至氐四度谓之寿星之次白露节斗建在酉今韩郑分野礼记月令注髙氏诱曰仲秋之月日在角角东方宿郑之分野则此处疑当作郑春分明庶风至雷雨行桃始花日月同道明庶照逹庶物之风雷雨所以觧释孚甲日月一分则同道也
　　○案艺文类聚引作雷雨行桃李华太平御览引作春分明庶风至正封疆修田畴与此文异晷长七尺二寸四分正阳云出张如积鹄春分于震直初九初九辰在子震爻也如积鹄之象
　　○案杜公瞻编珠引作春分云如白鹄古书引作正阳云出如积白鹄此本疑脱白字当至不至先旱后水岁恶重来不为人手太阳脉虚人多病痹痛未当至而至人手太阳脉盛人多病疠疥身痒应在秋分灾期周秦
　　○案后汉书注作先旱后水岁恶米不成多病耳痒重来二字恐误清明雷鸣雨下清明风至元鸟来清明万物杂新觧孚甲合之鲜觧清明明清洁之风也元鸟随炁和乃至
　　○案注文疑有讹误晷长六尺二寸八分白阳云出南白北黄清明震直六二六二震在酉得兑炁为南白互体有艮故北黄也当至不至菽豆不为人足阳明脉虚人多病疥虚振寒洞泄震于稼为反生豆菽之类
　　○案后汉书注作多病嚏振寒洞泄未当至而至人足阳明脉盛人多病温暴死应在寒露灾在宋也
　　○案前后节炁此句宜应在寒露白露恐误今改正榖雨田鼠化为鴽鴽麋母也晷长五尺三寸二分太阳云出张上如车盖不如薄榖雨于震直六三六三辰在辰得干炁形似车盖震为萑苇故不如薄也
　　○案后汉书注引作榖雨晷长五尺三寸六分杜公瞻编珠作谷雨云如连盖与此文异当至不至水物稻等不为人足阳明脉虚人多病痈疽疟振寒霍乱六三兊爻也互体坎炁不至故水泽之物不为痈疽疟振寒霍乱亦姤兊之病未当至而至人足阳明脉盛人多病温黒肿凡阳以养少阴以养老应在霜降灾期在宋立夏清明风至而暑鹄声蜚电见早出龙升天清明风景清洁之风鹄鸣声蜚皆鸟兽应时候龙心星也诗云绸缪东薪三星在天亦谓此时也
　　○案徐坚初学记引作立夏清风至而暑鹊鸣声博榖飞电见龙升天太平御览引作立夏清明风至出币帛礼诸侯与此文异晷长四尺三寸六分当阳云出觜紫赤如珠立春于震九四九四辰在午也午为火互体坎炁相乱也故紫赤色皆如珠也当至不至则旱五榖大伤牛畜病人手阳明脉虚多病寒热齿龋盛阳之炁不至则后为旱阳气乗之故五榖大伤也四互体艮艮在丑故牛畜病也阳炁不至其冲更温故人病寒热也齿龋者阳生龋于时为害也未当至而至人手阳明脉盛多病头肿嗌喉痹应在立冬灾期在燕小满雀子蜚蝼蛄鸣于此更言雀子蜚者鸣鸟类也有先大人之
　　○案此注疑有脱文晷长三尺四寸上阳霍七星赤而饶小满于震直六五六五辰在邜与震木同位震木可曲可直五六离爻亦有互体坎之为轮也饶言其刑行四也
　　○案古书小满上阳云出七星霍字疑误注文末句亦误当至不至多凶言有大丧先水后旱人足太阳脉虚人多病满筋急痹痛小满太阳用事其炁不至故多凶言大丧也阴炁不退乘阳炁故先水也精阳发则旱也人病筋急寒暴暑炁转相加
　　○案后汉书注作多病筋急庳痛满字疑误未当至而至人足太阳脉盛人多病冲炁肿太阳炁早至过度为病也
　　○案此处疑脱应在小雪句注亦脱灾期在燕句芒种蚯蚓出旧说蚯蚓淫邪晷长二尺四分长阳云集赤如曼曼芒种于震直上六上六辰在已又得巽炁故集赤不纯巽又长故曼之也
　　○案后汉书注作晷长二尺四寸四分此本缺四寸二字当至不至多凶言国有狂令人足太阳脉虚多病血痹太阳用事而巽不至故多凶言国有狂令也痹者炁不逹为病未当至而至人足太阳脉盛多蹶眩头痛痹应在大雪太阳之炁也过盛病也
　　○案后汉书注头痛下无庳字疑衍文灾期在齐
　　○案轩辕十二次自斗十一度至湏女七度日星纪之次大雪节斗建在子今吴越分野齐字恐悮夏至景风至暑且湿蝉鸣螳螂生鹿觧角木茎荣景风长大万物之风也蝉蜩木茎栁榇荣华
　　○案太平御览引作夏至景风至拜大将封有功与此文异注文亦有讹字晷长四寸八分少阴云出如水波崇崇夏至离用事位直初九辰子也故水波崇崇轮转出也
　　○案后汉书注夏至晷长一尺四寸八分此文缺一尺二字当至不至邦有大殃阴阳并伤口干嗌痛阳炁泄极而阴不至阳功不成故国有大殃臣废阴阳并伤日月俱食夏至炁不至则冲炁乗之故多大寒令草木夏落也口干嗌痛皆燥病阴不润阳谓之燥也
　　○案后汉书注当至不至国有大殃旱阴阳并伤草木夏落有大寒今据郑注合之此文脱误多矣又疑脱人手阳脉虚句未当至而至人手阳脉盛多病肩痛应在冬至阴炁过多以为病也灾期在齐小暑云五色出伯劳鸣虾蟇无声云五色出盖众雉伯劳咀也虾蟇无声早出者不复鸣
　　○案礼记月令孔颕达疏引此文作博劳鸣虾蟇无声欧阳询艺文类聚引此文又有博劳性好单按其飞（羽＋夋）其声嗅嗅夏至应阴而鸣冬至而止五句疑为注文艺文类聚误连而今本亦有脱误也晷长二尺四寸四分黑阴云出南黄北黒小暑于离直六二六二离爻也为南黄互体巽巽为故北黒也
　　○案此注巽为下有脱字当至不至前小水后小旱有兵人足阳明脉虚多病泄注腹痛离炁不至故小水后小旱有少兵兵无少者泄注腹痛皆离炁不至之病也未当至而至人足阳明脉盛多病胪肿离炁早至则后多伤性也应在小寒灾期在齐
　　○案此处宜应在小寒小雪误今改正大暑雨湿半夏生半夏草名晷长三尺四寸阴云出南赤北仓大暑于离直九三九三辰在辰得巽炁离为火故南赤巽木故北仓
　　○案杜公瞻编珠引作大暑云出南黄北仓当至不至外兵作来年饥人手少阳脉虚多病筋痹胸痛大暑之炁不至后亦寒暴害九三互体兊上直毕毕为故外兵作也兊又为刚卤当国不生物大暑应在大寒容地之萌故来年饥筋痹暑湿之疾盛暑湿而炁不至于人主筋痹之病也
　　○案注毕为下有脱字容地句亦疑误未当至而至人手少阳脉盛多病胫痛恶炁阴炁早至亦为此病应在大寒灾期在燕立秋凉风至白露下虎啸腐草为嗌蜻蚓鸣凉风风有寒炁白露露得寒炁始转白虎啸始盛秋炁有猛意旧说腐草为鸣今言嗌其物异名乎蜻蚓蟋蟀之名也
　　○案太平御览引作立秋凉风至报土功祀四邻又文选李善注引作立秋蜻蛚鸣蚓字应作蛚晷长四尺三寸六分浊阴云出上如赤缯列下黄獘立秋于离直九四辰在午又互体巽故上如赤缯列齐平也立秋直坤黄色故名黄獘也
　　○案獘字疑作币币当至不至暴风为灾年岁不入人足少阳脉虚多病疠少阳炁中寒白芒芒立秋之炁不至后亦暴风为灾也四互体巽巽为风灾也风有散物故年不入也立秋应立春孚甲将觧而更寒故人病疠阴乗阳故少阳炁中寒也白芒芒者离以非时见也人足者例宜言手未当至而至人足少阳脉盛多病咳嗽上炁咽喉肿立秋则阴炁胁阳炁未服故咳嗽咽喉肿也应在立春灾期亦在卫也处暑雨水寒蝉鸣雨水多雨寒蝉秋蝉晷长五尺三寸二分赤阴云出南黄北黑处暑于离直六五六五辰在夘得震炁震为故南黄也
　　○案初学记作南黄北苍注震为下亦有脱字当至不至国有淫令四方兵起人手太阴脉虚多病胀身热来年麦不为未当至而至人手太阴脉盛多病胀身热不汗出阴炁早至即寒炁盛故病胀身热不汗
　　○案后汉书注当至不至国多浮令兵起来年麦不熟此文疑倒置应在雨水灾期在郑白露云炁五色蜻蛚上堂鹰祭鸟燕子去室鸟雌雄别燕子去室不复在于巢习飞腾也鸟雌雄别生乳之炁上者晷长六尺二寸八分黄阴云出南黑北黄白露于离直上九上九艮爻也故北黄辰在戌得干炁君成故南黑也
　　○案小注君成二字疑误当至不至六畜多伤人足太阴脉虚人多病痤疽泄白露应在惊蛰阳炁大泄万物新出而寒伤之故座疽也阳炁发泄故也故泄之未当至而至人足太阴脉盛多病心胀闭痔瘕阳炁未尽强阴胁之为病人足于例亦为手也应在惊蛰灾在鲁也秋分风凉惨雷始収鸷鸟击元鸟归昌盍风至収藏也鸷鸟鹰鹯之属也元鸟随阳故南归也昌盍盖藏物之风也
　　○案太平御览引作秋分阊阖风至觧悬垂琴瑟不张与此文异晷长七尺二寸四分白云出南黄北白秋分于兊直初九初九震爻为南黄黄犹兊故北白
　　○案古书白阳云作白阴云当至不至草木复荣人手少阳脉虚多病温悲心痛未当至而至人手少阳脉盛多病肛胁鬲痛心炁盛故肛胁鬲痛应在春分灾期在周寒露霜小下秋草死众鸟去霜小下阴着也秋草死众鸟暑来寒去晷长八尺二寸正阳云出如冠缨寒露于兊直九二九二辰在寅得艮炁形似冠缨者艮象也
　　○案古书作正阴云出如冠缨郑注亦作冠缨正文脱缨字今补入当至不至来年榖不成六畜鸟兽被殃人足蹶阴脉虚多病疪疼腰痛九二坎爻也为脊炁不至疪疼也人足于例宜为手也
　　○案后汉书注作人病疝瘕腰痛不当至而至人足蹶阴脉盛多病痛肛中热强阴胁衰故多病肛中热也
　　○案后汉书注作多病痰热中应在清明
　　○灾在秦也霜降候雁南向豺祭兽霜大下草未死候雁南向阳炁尽之候也豺将食兽必先祭也草禾或为草木晷长九尺一寸六分太阳云出上如羊下如磻石霜降于兊直六三六三兊爻为羊又上直砺石之星故上如羊下如磻石
　　○案初学记作太阴云出当至不至万物大耗来年多大风人足蹶阴脉虚多病腰痛霜降炁不至则阳炁不伏当死更生故令物虚耗六又互体巽则暴发来年即为大风也又挠屈万物故令人患其腰痛也未当至而至人足蹶阴脉盛多病喉风肿阴炁早至而胁阳也又互体离离巽火得风肿
　　○案后汉书注作多病胃胁支满应在榖雨灾期在赵立冬不周风至始冰荠麦生宾爵入水为蛤立冬应用事阳炁生异故不周风至周达万物之不及时者时草死尽惟荠麦生耳宾爵入水为蛤亦物应时之变候晷长丈一寸二分阴云出接立冬于兊直九四九四辰在午火性炎上故接
　　○案太平御览引作立冬不周风至修宫室完邉城八风以时则阴阳正治道成万物得以育生与此文异当至不至地炁不藏立夏反寒早旱晚水万物不成人手少阳脉虚多病温心烦未当至而至人手少阳脉盛多病臂掌痛阴脉在内故炁早至为病令人掌及臂痛也应在立夏灾期在魏小雪阴寒熊罴入穴雉入水为蜃雉入水亦为蜃蛤晷长丈一尺八分阴云出而黑小雪于兊在九五九五兊爻得坎炁故黒当至不至来年五榖伤蚕麦不为人心主脉虚多病肘腋痛未当至而至人心主脉盛人多病腹耳痛九五坎爻故耳病也辰在申炁得故腹痛
　　○案此注疑有脱误应在小满灾期在鲁大雪鱼负冰雨雪负冰上近冰也雨雪者明不复雨水晷长丈二尺四分长云出黑如介大雪于兊直上六上六辰在已得巽炁为长始分或如介未闻
　　○案古书作阴云出而分当至不至温炁泄夏蝗生大水人手心主脉虚多病少炁五疸水肿未当至而至人手心主脉盛多病痈疽肿痛盛阳之炁早至结则为痈疽冬万物孚甲炁早至故多疽而痛应在芒种灾期在卫圣人仰取象于天俯取法于地以知阴阳精所应精晷及云炁也应者应人君政之进退故日者众阳之精也天所以照四方因以立定二十四炁始于冬至终于大雪周天三百六十五日分之一阴一阳分之各得八十二日有竒分为普得九十一日有竒四正分而成八节节四十五日二十一分八节各三分各得十五日七分而为一炁也分满三十二为一日令备或为复言阴阳四时八节二十四炁各如其分之日数令备为一岁备足也复备同义说者以为疑字耳言备或为复人自以为法度焉二十四炁其复合于晷应其法皆先复之二日左同右
　　
