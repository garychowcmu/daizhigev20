《易纂言外翼 洛书说》
　　元吴澄撰
　　录自易原第十一
　　 
　　洛书者大禹治水之时洛有神龟出而龟甲之坼文有此数也其数后一前九左三右七右前二左前四右后六左后八中五四方四隅中央其位有九禹平日默计天道人事之大要其类有九见洛书之数而有契焉于是以天道人事分为九类品其缓急先后之次以配龟甲一二三四五六七八九之文是为洪范九畴所谓大禹因洛书而叙九畴者此也以背甲之坼文如书字者之横画故名之曰书
　　
　　周书洪范曰天乃锡禹洪范九畴初一次二次三次四次五次六次七次八次九此箕子以洛书之数而言也庄子外篇曰天有六极五常帝王顺之则治逆之则凶九洛之事治成德备葢言禹因洛书叙九畴终于六极始于五行五常即五行也九洛者谓九畴因洛书之九数也治成德备者谓九畴所该载于国家之治无不完成人身之德无不具备也
　　
　　大载礼记明堂篇曰二九四七五三六一八注云九室法龟文故取此数  按载记明堂篇秦以前之书也隋经籍志以为安南太守刘熙注注之人在郑玄王肃郭象之后自秦亡汉兴以来河洛图书不传于世人所罕见而注云法龟文其言葢有所传受也
　　
　　汉许慎说文解字一二三      昔黄帝之史苍颉制字文始于数一二三 皆积其画之数而为文至 则变其文然中央交处四隅尽处其数亦五也六七八九之字乃秦李斯小篆义莫可通今不复得见古文之为何如龟书之文一为一二为二 为三 为四 为五 为六 为七 为八 为九并如仓颉一二三 之积画五六文亦同
　　
　　邵子曰圆为星也历纪之数其肇于此乎方者土也画州井地之法其放于此乎葢圆者河图之数方者洛书之文故羲文因之而造易禹箕叙之而作范也  
　　
　　员者星也历纪之数其肇于此乎何谓也曰天之星有五宫东宫苍龙北宫玄武西宫白虎南宫朱鸟中宫紫薇垣是也五者有中央四边而无四角无四角故员历纪之数皆以五起五者五行之一周也五日为一候二其五者十干之一周也十日为一旬三其五为一气六其五为一月九其五为一节十二其五者干支相乘之一周也十八其五为一时七十二其五为一岁每岁木火土金水各王七十二日是为五辰凡此历纪之数皆起于天星五宫之五故曰其肇于此乎  
　　
　　方者土也画州井地之法其放于此乎何谓也曰地之土有九曲正东正南正西正北西北东北东南西南及中区是也九者有中央四边而又有四角有四角故方画州井地之法皆分为九以中国方三千里分为九州岛此画州之九也以农田九百亩之地沟之作井字分为九夫此井地之九也凡此所画所井之法皆放效地域九区之九故曰其放于此乎  
　　
　　圆者河图之数方者洛书之文何谓也曰河图洛书者天地所呈自然之端河图之数亦是五位合于天星五宫之图一六居北者玄武之星也二七居南者朱鸟之星也三八居东者苍龙之星也田九居西者白虎之星也五十居中者紫薇垣之星也洛书之文亦是九位合于地土九区之方前载九者正南之土也后履一者正北之土也左身三者正东之土也右身七者正西之土也右肩二者西南之土也左肩四者东南之土也右足六者西北之土也左足八者东北之土也中脊五者中区之土也  
　　
　　羲文因之而造易禹积叙之而作范何谓也曰河图之位五每位各有一奇一耦数虽十而位止五故羲皇则其奇偶之数画奇偶之画一其奇耦而为初画倍而二之则为二画又倍而四之则为三画又倍而八之则为四画又倍而十六之则为五画又倍而三十二之则为六画而卦成矣此则其一奇一偶之数者然也初三四上象东南西北二五象中央此则其中央四旁之位者然也东西南北各一而中有二者旁位之奇偶合中位之奇偶分象北极见南极不见而皆为中宫之星也洛书之位九每位或一奇或一偶数有九而位亦九故大禹则其一二三四五六七八九之位数而定五行五事八政五纪皇极三德稽疑庶征五福六极之次第也造易者羲而并言文作范者禹而并言箕文之易即羲之易箕之范即禹之范也
　　
