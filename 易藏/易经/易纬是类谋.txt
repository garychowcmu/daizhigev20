易纬是类谋


　　《雒书。灵淮听》曰：类萌枢提纪时，黄牙出子，十运检期也。

　　类，五精之类。枢，枢星位乾，故五精之萌皆於之。摄提值巽，故王绝纪，黄牙出子，谓复卦所在。检法子出，王道之始。十则运为之法期。岁星亦曰摄提也。

　　阳孽有七妖，阴怡有八灾，布命九六，机衡维持，经持错序，七九通符。

　　阳孽，谓复至夬之世。阴怡，谓姤至剥之世。七八阴阳之彖，妖灾之数。起於七八九六，受而行之。枢机玉衡有时，其进退之节，经以七八为彖，九六为爻，明其通者著之。按“灾”原本讹作“哉”，今据后文改正。

　　天以变化，地以纪州，人以受图，三节共本，同出元苞。

　　变化，谓见妖异；纪州，别所兴之地；受图者。三节天地同出元苞，谓太极混沦之义也矣。

　　乾建度，坤拒谋，人育治，八卦交通以闓舒。

　　建度，立法度。拒亦法。坤为土，土性智，故谋属焉。生则育法，谓宰礼正也。事故见为乾法度，六子则生其事而行之公后道亦闿舒也。故曰交通道以闿舒。

　　皇象承帝，撢思王伦图圣，乾考神摘，且守文，师哲仁，祖《洛书》，假驱掇渐霸，考龟兴之，物瑞騠騊。

　　象承，谓承天以政教。撢犹秉持也。言五帝秉持黄道而思行之。伦，理。圣，通。三王理国之言，而通乾污考其神之王录，敛以禘将兴之期。守承世之君，上不及圣人伦图之义，故师哲仁之人，祖《洛书》之言以为法。假驱，谓在祭之代间，若泰者，掇渐，言皆有国录，不能纯耳。各繇在尧河洛，穆公授白雀之书是霸，若因之齐桓。考龟者谓有名在洛书。騠騊，犹踟蹶，言将兴之人皆有瑞应，无苟然者也。

　　皇观钩堂，考房斗能，帝视河洛纬合谋，王察可错，一角九尾，众善入都，假类隶浮耀，害类孽，霸维经象，卒明绝；转移，涣涣磥之符。

　　钩、堂、房、斗、能皆星名。言三皇观此宿而动作，五帝则视河洛五纬而合谋。一角，众善，百端及休微。入都，人所归。谓及麟，有九尾狐有因及人所归。三王尽察可异之物，谓若武王东至孟津，诸侯不召而至，又白鱼毂鸟之异，皆思而行之，是谓毂见也。假见净耀日月五星之众。害叛於此孽生，经象天道常兴衰之数，若周文王之旅尽霸者，在武王之穆也。本终者言霸者之兴，所修王者之执明其亡绝之期也。天精之则，转而更移，若仓精衰而赤帝起，鱼异之符，谓次当起也。

　　踵察督迹，巽艮土期，震兑扶合化，离坎招嬉，集节繥纬，动视在拣昂，街门五候。

　　踵，后。际，谓上精所移之人，督迹，循理之人。巽当升初之未，艮时止则止，时行则行，故吐期。震为雷，动万物。兑为泽，泽以说之，故卦立附合其作化。离为日，坎为月，故主摸而嬉之。兴集节谓进止之期，存察神昂。街门五候皆明王进止，慎五纬而候之，又察四宿之兴。按“在”字旧作“存”。今据后注文改正。

　　摄提招纪，格如别甲子寅岁，离枢推以却步，历试自苞者。

　　摄提招纪，天元甲寅之岁，离当历枢卒却步，谓之推来岁之数。识自苞在其中矣。

　　候终以季月入，日考经纬用事之气，不效，立五德蔀之期，筭其节，以吹律卜名，以乣胥必视荧惑所在，以知亡象，所次失之，到逆荧见，乱相屠。

　　候将亡之气，季月亦四时之终月。入者闭阴数。经纬震兑离坎，考下之气以为准。苍盖候之於春，赤盖候之於夏，白盖候之於秋，黑盖候之於冬。断之以五德更王之二十鄯之期，千五百二十岁，历终之数。亦所当之节，吹律以定其名，□俛仰蒙孙者。乣相视荧惑所在，观其宿，以是知其亡绝之象，及所次失之也。到逆谓荧惑到逆其度，乱为威，其占非一，举一隅以示人。按马驌《绎史》引《是类谋》云：“圣人兴起不知其姓，当吹律听声以别其姓，黄帝吹律以定姓是也。”疑即此注内佚文。

　　图未发，徼幸谋，朦气错，风箕千里惊动，负老趣，山崩，涌泉，地裂，主有所贵，王侯元德，天下归邮。

　　图书也，发出图。未由者，圣人未兴，此轨未尽者，图书之出皆当其轨，然后圣人起而奉行之。徼幸之人，不知天命，则欲谋，故天为变异焉。朦昏不相错，冒千太阳，风飘剽，箕星好风，千里惊动，逆洛争负，趣避兵乱，山者泉漏地裂，阴见天为此者，有欲所溃败耳。据土之候为元暴之正者受其祸，天下人亦归之邮然也。

　　心有所维，意有所虑，未发颜色，莫之渐射出，天地荧，捉挺患，无刑之外，准萌纤微之初，先见吉凶，为帝演谋，忽之可也，勿之无也。

　　主天道之精微，人事之善恶，乃在其心。常未见于颜色，而莫朦昧之渐，以射出见也。天地为吐荧，有变怪之挺出患祸，无之外，纤微之初，皆谓事未形之象兆，而吉凶之象。天道为帝王豫谋也，勿谓不急用也可也。未便有凶祸，天之谓发之无忘之矣也。

　　建世度者羲，重瞳之新定录图，有白颉顼帝纪世识，别五符，元元之威，冥因灾。

　　建世度，谓五世之法。度虑羲氏始作八卦，以为后世。轩黄帝之表重瞳定录图。黄帝始受河图而定录。白帝颛顼有为世识，别五帝之符，异精元冥，又因著众灾也。颛顼氏水摽德，王天下，于五帝次冥，故言有由者矣。

　　甄机立功者尧，放德之名者虞，与同射放，赤黄配枢，乾坤合斗，七以分治。

　　甄纪机也，尧纪璇玑玉衡，以齐七政。继成其德，与同谓尧舜。射犹应也。却期俱出，尧赤而舜黄，尧受天精，舜应地德，在中安配枢星也。十，天地之终始也。尧舜祖乾水，而行合北斗，天地数而以治，十或为七也。

　　候兴之，表孟月，七月合八，岁填所居，日之营，月之昂，横耀溢，提含珠河龙洛图龟书，圣人受道真图者也。

　　孟月，亦四时之始，故候兴之焉。七月，用阳数也。七月合八，岁星填星所居，将兴则聚。今日之营，月之昂，孟春，七月也。“洫”当为“溢”，“德”为“得”，字之误也。耀溢、含珠皆谓光明，是明，河出图，洛出书，圣人受命得道图也。按“河龙、洛图、龟书”似应作“河龙图、洛龟书”或有倒字。又正文原无“德”字，“德”为“得”字之误句亦有讹。

　　必提起，天下扶。

　　言图书必显起者之名姓及所出之地。天下之扶，而助之也矣。

　　在主□用，接兴维，辟虽不昧，道辅公晓思，守鼎之足，掘天能持斗，辅堂藩信，毋堕怠，图不限，世录可却期，在主所由。

　　在主，存世之主。疆□用，庶几用图书。接兴衰之居，维思而行之也。辟虽不味，谓凡平君不能思用图书，其存亡则由于辅公之晓愚耳。守鼎之足，言任重，接掘能持斗，辅正之要。堂当为尚，言辅公任重，秉图之正，尚秉藩忠信之道。不可以堕怠。能然则河图不限其正，三录复却期，明臣当辅，不限君之过，则可度有文也，由淡者也。按“淡”字疑有误。

　　有文之王，四乳是舒。

　　有文之王，周文王，文王之表四乳是舒也。

　　出岐鄗东，抚州也。

　　岐、鄗，邑名。

　　子乙世配丑子，予姬昌赤丹雀书也。演恢命，著纪元苞。

　　子乙乙阳，阳世为无道，故天以其王命，予文王也。文王受丹赤雀书而演，谓作易。以大夫命著纪其元苞。苞、本也。

　　德之所耀焕孽，震之煌煌。

　　耀，七耀。有德之人所在，则七耀焕然，谓之孽。日月有耀，精光之异，若圣人合天之震耀焕然，四方必谋。

　　知命者与神嬉，不知圣人姓在邹。

　　言后君能知天命，修德以度际于会，则可与神嬉。嬉兴，若元知者，将有圣人之姓邹。邹，孔子父叔梁纥所治邑也矣。按“知命”原本讹作“和命”，今据注文改正。

　　触耀世出，师旷枢推音筭律，如以度知且。

　　“触耀而出”者，谓师旷者得圣人之一体，故触耀而生，其人能知历数枢机之事，有能推五音之清浊，算律之长短，以知将来之事也。

　　集纪攸录，括要题讫备命者孔丘。

　　攸，远。远三十五君之王录，垂要法须记，须其录之所记，备故天命，孔子以自上至德在文。

　　《玉演》赤雀之书言也。

　　斗佮之世，卯金刀用治，谟修六史，宗术孔书。

　　斗佮，太平。卯金刀谓汉，用治，以为政教。六代之书，谓今书。汉兴伏生得焉。宗尊术，修孔所定之书也。

　　皇政毁道，散命名胡。

　　皇政，秦始皇毁道焚书烧诗书。散巳者胡，胡亥也。

　　秘之隐在，文未消于乱。

　　“秘”谓洛之书及五经隐在毁道者。不一得成消于乱，未邮败也。

　　藏设世表，待人味思。

　　世表，帝王之图录也。待贤圣之人味而思之也。

　　帝必有察，握神嬉，世主永味，神以知来。

　　言后世之帝，必察图书之言，则可与神嬉。有味之味思有道，则如神知来也。

　　命机之运，由孔出天心，表际悉如河洛命纪，通终命苞。

　　机转者，纪数天之运，皆孔子出天之心意，及表际之事，亦志如之，故能兴河洛合其数运终始，知王命之苞本也矣。

　　《乙录》：摘亡去恶，降灾，变动七九，斗衡谋。

　　乙录者，著三十五君之王录。摘其辟君，为恶君之名，去恶，原其为恶者之亡微。降灾亦荧祸之期。变动七九，则所谓七九通符者，有北斗玉衡之星，以卸之。以知其谋也。

　　税象断命，六千三百天乣邮，八八错效，考纪提昂。

　　税犹提。见象八卦之断命，断其吉凶灾异，星其数六千三百，七九之维。八八六十四卦，“错效”谓九三、上九维微温，六三、上六则候决寒，六三、上九则候微寒，九三、上九则候次温，六三、上六则决寒。又考其纪于提卯者也。

　　易姓代出辅左应期。

　　易姓者，四十二姓更王代出。辅相应期者，若赤王则黄佐命，辅术也。

　　房心招拒，虚张合持。

　　房心招拒，东西宿名。虚张，南北角名。五精更王，此四宿名，为之衡御，合出也。

　　轩辕挺，文昌理时。

　　挺变，见灾异。理时，理获其兴之节也。

　　太微合诚，紫极合苞。

　　太微，五精之官。紫极，紫微，书言太微五帝，合其诚信，紫微北极，则东平也。

　　钩铃持纽，候五纪灾纽，结要见纪也。

　　能提无乖猥狐谋。

　　无为之正立者。谋，兵谋去。按“猥”疑“狼”字之讹。

　　纬缩合宿，毁日月珥，浮气恡出，篲笰蚩尤。

　　纬，五纬。缩行进退。合，聚。毁，散。珥，日月傍气。诸以光气为恡者。篲笰，妖星。蚩尤，蚩尤妖星么恡。昔蚩尤为无道，作五虐之刑，黄帝起而诛之，盖有此其邪，未闻也。

　　孔子演曰：天子亡徵九，圣人起有八符。

　　九、八亦阳爻、阴彖之数也。

　　运之以斗，税之以昂，五七布舒，河出录图，洛授变书。

　　运之以斗，则上类萌枢，及机衡准时也。税之以昂，则上所谓视在拣星，七五三十五，有名以第录。王受命之时，亦河出图，洛出书，受之以王录。

　　徵王亡，一日震气不效，仓帝之世，周晚之名，会之候在兑，鼠孽食人，莬群开，虎龙恡出，篲守大辰，东方之度，天下亡。

　　“周晚”，疑为“同晓”。候苍帝亡徵，震气不效，又有此名号与之相当，当此亡徵，又候其行往，用事之时，以观其灾。鼠气食人。震之世，是盗贼将起之徵。莬龙虎，东方之禽，而背为灾恡。苍青之龙大火，虎所以归。故致新而守大火，去苍精之命，秉维不守，大辰在东之度七宿之中，皆昔周之衰，有星守千户，有星茀于东方，此其验之一隅。按正文“仓”旧本讹作“食”，今改正。

　　二日，离气不效，赤帝世，属轶之名，会之候在坎，女讹诬，虹霓数兴，石飞山崩，天拔刀，蛇马恠出，天下甚危。

　　蜀轶亦亡主人名号。亦候之于其冲出在南方为太阳徵，阴类灾也，故女子为讹诬。虹霓，日旁气也。皆阴，故蔽阳。石蜚山崩，皆阴阳为灾。为戈兵而没随之，是将去赤精之命，蛇马南方之蟲，故必乱则为主也。

　　有能改之之质，石蜚，复蛇马女讹之凶，多卒贵，巅，将悔知师，缘出反善，可今章衙滑。

　　能改者存，五帝俱然，孔子生苍之际，应为赤制。有尧有盛德，其苗应期，当先用己道，将可宁之质犹致石蜚，言自改固可存，复蛇马女讹之凶皆消，德以复之。卒贵，贱人暴贵，复倒逆，贤愚能自改悔，知师贤人，缘以自出于己路更也。值言道则善，今其王命章仿其蜀奸也。

　　三曰坤气不效，黄帝世，次迟之名，曾之候在艮，名水赤，大鱼出，斗拨纪，天下亡。

　　坤为兆，兆姓重，迟亡为名号，亦候其炎于其行。名水，河洛。大鱼，鲸，土精乱，不能伏水，故今为坎为血为水。而河洛位在中，故土裹则土水，土有成，故大鱼出，斗再拨纪，臣不如常法也。

　　四曰兑气不效，白帝世，讨吾之名，曾之候在震，豫气错，昼昏地裂，大霆横作，天下亡。

　　亦候之于其冲也。豫气亦谓豫于太阳，故尽昏。兑为金，金性清明，故乱则昏也。土者金之母，故乱则裂，又大霆横作，亦不制木之异者也。

　　五曰坎气不效，黑帝世，胡谁之名，会之候在离，五角禽出，山崩日既，为天下亡。

　　亦候之于其冲，北方禽牛，上数五，五角禽出，土将灭水之象。山崩，亦土为灭。水精为月月者，日之妃月，既者象妃刺居之，明日既为月既也。按正文日既为，“为”字疑衍。

　　六曰巽气不效，霸世之主名筮喜，会之效在，乾，大水，名川移，霸者亡。

　　喜若于放日及以名号者。巽为风，掠动万物之类也，亦候之于其冲。大水名川流通，地德若衰，则或竭或移。

　　七日，艮气不效，假驱之世，若檐柔之比，曾之以候在坤，长人出。星亡殒石，辞之主亡。

　　艮为七，性安皆为荒子央逸，比为小人，若以为名号者也。候之亦于其冲。长人出者，象天下将有圣人起也。星阴类殒而与在天光，犹诸侯盗行天子之政，名类验之。主将亡者，皆星亡石殒，春秋之时，殒石于宋五，传殒星也。霸在王者之间，故其异不以五行之数也矣。

　　八日，乾气不效，天下耀空。

　　乾为天，而其气也不效，故有光耀者空，谓五县五星及群宿皆无光明。春秋传曰：“恒星不见”也。

　　将元君，州每王，雌擅权，国失雄。

　　乾为君，其气不致，故将元君。明元之雌臣雄君擅，故因知其朽君也。

　　陪孽领威，君若赘流。

　　陪臣，孽，庶子。威气内心，赘如流皆不得于事，赘流或为间小治也矣。

　　曾之候在巽，众变立，地陷，斗机绝绳，玉衡拨，摄提亡。

　　众变，地其千三日变立见，地陷沦下。绝绳及机，皆谓拨不如常亡见之也。

　　五星合，狼弧张。

　　五星合聚在谷，弧狼张，兵宿动。

　　昼视无日，虹霓煌煌，夜视无月，彗笰将将。

　　无日无月，谓妖气应期明。

　　当藏者出，当出者消。佹易期，当藏者出，蛰物以非时见。当出者消，见物令无元有。佹处地而生易期主然也。

　　太山失金鸡，西岳亡玉羊，金鸡玉羊，二岳之精。为玉羊推义宜然，未昔闻也。

　　鸡失羊亡，臣从恣，主方佯，五岳之灵，主生贤佐，以因王者。故《诗》云：“嵩高维岳，峻极于天。维岳降神，生甫及申，维申及甫，维周之翰。”鸡失羊亡，谓不复生贤佐辅，故臣故恣其欲，而至方佯无所主之也。

　　天下愁，山泉扬，志射溃，地裂山崩。

　　君臣道乱，则天下之人皆怀愁，故山泉发扬，主心跌而出，地裂山崩。《国语》曰：“山川壅而溃，民亦如然”。山崩地裂，民愁之异也。按“民愁”原本作“民然”，今据文改。

　　谁之过，望侯女灾，言天下之灾由于孽，孽幸之侯，若纣时崇侯女灾。元妃之党，丧乱之本，卒由此作也。

　　蒙孙之名生众妖，非单斯乱由横。

　　蒙孙，童蒙之孙也。由，从也。言此童之人生妖众，非但尽于此乱而纵横也。

　　四野扰扰，郁怏芒芒，天卑地高，雷讙虹行，天星昼奔。

　　扰扰貌，芒气衰错。天卑地高，神人难扰。《书》曰：“乃命重黎，绝地通天。”四时方民神扰，虹霓东，雷虹冬行，非时出。元冬季盖脱之也。按类书引此文作“雷讙公行，星昼奔，霓夜光”。与此稍异。

　　上无乾，下无星，天地昧昧，履践冰。

　　下元气候不见，上无帝无星，天帝之星无光明，昧昧不别。履践冰，阴气无传，行当冰寒也。按“星”字原本作“帝”，今据注文改。又《类书》引此作“下无常”。

　　民衣雾，主吸霜，间可倚杵，于何藏。

　　“民衣雾”，主吸霜，卑夺尊之服。“间可依杵”言相近，“于何藏”，无所自逃藏者也。

　　不知夏，不知冬，无复气之常也。

　　不见父，不见兄，无复父兄之恩。

　　望之莫莫，视之盲盲。

　　天地之间，无复可以别识也。按“望之”原作“望望”，今据《艺文类聚》所引改。

　　贤人颉顼，咽舌吟，或席喘，颉顼遇扇厄也。咽舌吟不复与之者。

　　虎威号。群党假威，出坐玉床。

　　虎感，感白虎之宿而生者。《诗汜历枢》曰：参为大辰，霸者持正，咸席之。覆号党众，群类假威，天之威出，坐玉床，处天子位也。

　　马弓人，二孙推，适佐父兄，八八六十四节为之期冲。

　　弓马人，当者之名号。二孙推，适佐父兄，始伤正道，推正统而尊任之，子孙皆为之佐，以六十四挂之后之期冲也。

　　五九之数，顿道之维。

　　五九者四百五十年，于九百岁之轨为半，故主之道至此以为际会也。

　　网害之效，慎蒙孙期，防萌萌之冲，携幼千里，负老山逃。

　　害谓将亡之徵效验，当慎童蒙之孙，若以为名号，其至当期，防其萌萌之始，动必先有兵中之，故携幼千里，负老山逃也。

　　兵關寒，河数强，钩铃灭，祺羊明。

　　此四宿之异，皆兵家人当察以为候。

　　伦世师，惠出人，伦之世人师，谓能度王者于辰难，出于忠信之人也。

　　其王可谏者全，不移者亡。

　　言遇厄之君，恩在忠信之言，则可以全其命。不推移，则灭亡。“王”或为“主”也。

　　录图世识，易尝丧责，帝逢臣。

　　注易何也，丧亡也。录图识之言，何尝可法致诚也。味思孔子，能思孔子所作识书之修，以责己，帝王逢依此道，则可以自正也。按据注文“臣”字疑当作“正”。

　　有可以道消，力政勑德行，仁义藏。

　　有之，有灾害与可消之。意修以责也巳，德仁义最为藏善。去世淫嬉，佞谄勿行。淫嬉，游度厄难，即当力正勑。又去淫佞之行，功行绾之。

　　仓世顺，脱延之声。赤世顺，蒙孙之详，触名是工。

　　脱延，蒙孙，君赤之孽名，号触推，工官也。推求亡者之名，及其氏姓官号为也。

　　黄世填，顿诈吉凶。白世慎，讨吾之名。黑世慎，嘿沉。

　　顿诈、讨吾、嘿沉、黄白黑孽君之名。

　　皆所以危亡之象也。或名好字号及党官邦。

　　皆上吾事文，行合党部曲多号本以为官号，邦所出之地名也。

　　喜好不同，杜阏悉去，斥堕望贵候，得幸之臣萌。

　　喜好不同，谓人偏颇，同意不忠乎，悉有所阏绝。尽有去叶尽有序堕淫贵之侯，得幸之臣由此萌。

　　抑期反刚，同哲之良，牧州误放，乃知常道。

　　抑，止。斯，此。偏颇之意。反刚王道之刚。“同哲之良”，用贤之哲，良善之人。“误”当作“谈”。牧州，诸侯之为州牧，当禁谈其为非法令之事，乃得道之常也。

　　赤世遭斯，蒙孙当冲。卒贵大嬉，道主之游。

　　嬉咸言赤世之末，有有卒贵之人，道为游之人，黄门常侍者。

　　灾孽屡出，归辜徙桀移陵，屡，数。待游之人见灾孽，孽数出，反归罪於贤。桀，后桀。陵盖衍字。

　　黄世之责，咎主康。月珥指房，四方烦苦，以土之功。

　　二百岁赤，言其中央黄。言其终明乾是半与皆尽为除罪责。康，安。罪若主安，不知有危亡忧。书月时害丧气皆类。“月珥指房”，其时候也。四方烦苦於土功，天时去黄精，今天下厌之也。按正文房作原本作席，今据注文改。

　　不知在心，幸灭淫名，曰即白之黑，无报详。

　　言黄之孽君，内有不知之心，幸其亲戚，大其名号。使居上位，出贤遇乡白之异乱奸忠也。天终无复有报进之道，详之尽也。

　　帝世者，必省□，维躬是类，参当以阏。

　　帝世，当世处帝位者。维，思。言若能自省，以责其躬，自别其可行之类，参错其所当为之际，则所以阏绝乱谋，消息将来之祸。

　　则乾坤定，五德九拱明。

　　乾坤定，不为灾。五德，五行。九之王录明衰之也。
