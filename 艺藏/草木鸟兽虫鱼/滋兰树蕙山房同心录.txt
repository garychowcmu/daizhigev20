　　滋兰树蕙山房同心录　清　许霁楼
　　
　　种花宜
　　兰蕙当阶生，家庭有余庆。灌溉勤护持，借此可养性。头型分八种，品题肇嘉名。此中赏音者，相对自诒情。

　　玩花宜
　　小阁倚窗开，和风扇瑶朵。得意自忘言，亭午日静坐。有客访同嗜，春来兴独酣。竟芳论契合，茗碗佐清谈。

　　养花忌
　　丛生万壑中，记根本幽静。高贵胜牡丹，忌照曝衣影。幽姿勤拂拭，见锁慎栽培。素性清且洁，忌扬萁米灰。

　　看花忌
　　含笑花正芳，娴雅超尘俗。焚香且非宜，何况酒气触。帘卷纳朝曛，阳和麝气芬。莫将纤手折，尤禁鼻时闻。

　　●滋兰树蕙山房同心录卷上

　　种场
　　欲艺兰蕙，先讲种场。余昔云：竹插西南遮午日，墙低东北迎朝阳，漫将石板铺沙地，且用泥庭做种场。此是艺兰最好处。寻常庭间，须西南墙高，东北墙低，方可位置。盖西高可蔽午后日，北低可受夜来露，总以风奕为妙，石板易蔽地气，故不可取。

　　结篱
　　凡种场，旷野风太甚，须四围结短篱以护之，篱高五尺，用细竹编马眼格，篱旁栽金银花，随时可修剪，则热气不至烘遍，两类气随风可迎，篱门开方，最好若地势稍变，当随相机宜。

　　位置
　　位置在坤方，高低视种场。只缘在幽壑，素性避阳光。盆排西角，龙头草向东隅，使同阳光，篱迎风露，则子芽发时齐整，或有随时将盆迁转，四面皆有龙头。此法大盆叶茂则可，若二`三茼草，又所不宜，庭宽置盆宜低，二尺高足矣。庭小须高五六尺供盆，方见略得风露，然又不及庭宽之妙也。

　　暖房
　　兰蕙盆复其根蕊，均不可冻，隆冬易冰，必得预造暖房收藏，庶明春无病。房须靠西北角盖，并排两间，坐北朝南。西北两面墙高，东南少旷不妨。房用西边一角，东璧开一窗洞，备窗六扇。日高开纳日，日落闭窗防冻。若温暖天气，夜不可闭，然里面必做直棂窗格，使猫不得入溺。檐角楼阁铺松板，板上叠稻草，满日不使寒气透下，入春渐暖，花未出房，檐外可搭廉架蔽日，如此则蒸气不受，叶不鹧鸪斑。若遇天井小，北面墙极高，南面稍低，前后有天井，两面有窗，即楼房底下位置亦好，随气候冷暖定开闭窗扇，可以免冻，可以通气，较前平屋更佳。

　　木架
　　挑帘须搭木架，视庭之大小为变，庭宽北旷，棚宜低搭，丈余足矣，若庭窄墙高，必须高出檐际，方可透风，架每榫用铁拳敲牢，四围用铁钩搭住，使烈风不能倒。每年秋间，卸架须淋桐油一次，则可多用年份。

　　芦帘
　　帘有长短，俱以稻柴为佳，遮兰须用四十经新帘，两面缚晒衣细竹，与芦同长。取重能压风，且卷时圆转如意。再用细棕绳，间花编芦排匀，七行则维久经鱼阳，不至散脱落下，然亦不过用二年也。

　　水底
　　谱云：兰根甜，虫蚁入孔，易伤根本，必得水底隔之。然水底之用，非仅为蚁设也，暑天蒸热，下有凉水，每日清晨注满，则不烘逼。况在帘下炎威亦淡，虽日午水可不热。如此养法，小草可免枯焦之病，用以绿小缸盆为合式，取储水深也。

　　雨穿
　　水底中用绿砂鱼穿，周围有洞，养小鱼其中，使鱼游泳内外，适逢蚁度，便可吞食。上用方砖照圆样作坐盖，庶大盆供上，无压碎之虑，然须中开大洞，使之透风。

　　沙泥
　　燕窝领泥，植花易茂，色黑紫，逢雨不腻，逢燥不涸。余姚花户多备此为上品，若富阳黑沙泥及紫色者，太嫌轻浮，必以湖州鹞鹰山性重之泥，和匀种方妥，如虞山子游夫子坟旁之泥。虽有细珠异贵，而其性碱寒。亦所不取，况种花乃读书人余事，而不可损先贤墓乎？
　　浸泥

　　砂泥装篓，均以稻草围护，稻性热，入土易出地蚕虫，伤根最烈，况自山挑出，或停寓所有，猫狗洒溺，或载江船，有碱水漏浸，须将泥倾入七石大缸，挑满河水，用竹杠屡焯，即有浮草及竹根易腐之物，将铁菰篱掠去。三日后换水一次，浸半月后入红砂泥，缸置露天阴处，干时以草汁浇之，使泥性活而不瘦。

　　筛泥
　　临种泥必须筛净，先时取进檐下，避鱼晒干`敲碎，用脚炉盖将粗粒筛出，另储一缸，其细泥亦储备用。

　　种泥
　　泥不可太干，干则一摇即实，他日必四围脱空，中间坚硬，浇水直过，结实仍干，花总不甚发，亦不可太湿，湿则根间土不到，花亦不发。故种泥若干，用水洒和匀，大约八分干，二分湿方用。

　　栽盆
　　盆亦深，不亦浅。深者根易舒展，虽干不涸，虽冰不到根。秋者最称。若浅盆泥少，即春夏易于受病，故不取也。用以砂为上，磁为次。大概艺兰用高从盏，艺蕙花尺八二最好，若建盆获边料，细者更为难得。


　　坫盆
　　用薄瓦敲碎，铺盖底孔，匀铺两重，将浮石垫一寸许，再加粗粒泥寸余，然后置细泥其上，取不　松　易干脱水，或以陈年蚌壳坫地，虽轻便，嫌蔽地气。

　　敲石
　　远年水浸浮石之无用者将铁锤敲碎，如小棋子大，用竹眼筛细屑筛出，以备坫盆底，取轻便不燥烈也，玉硖石同新浮石火气太甚，易腐根坏草，断不可用。

　　选日
　　栽种必须选吉，春分前后择日之有生气者，如成开等日，无九焦天地火死一凶星，有栽种者均可用之。天地荒芜日最要忌，其日正月逢己，二月逢酉，三月丑，四月申，五月子，六月辰，七月亥，八月卯，九月未，十月寅，十一月午，十二月戌。又彭祖百忌，逢乙日不栽种。

　　翻种
　　湿盆不可翻种，根湿易断，必待盆面干时，轻轻覆出，庶不伤根。盆底坫好浮石，粗泥加后细泥，中高边底，领尖齐盆口，置块其上，将根垂下理直，然后加泥，使根块在盆面上，即久雨无沉水之患。

　　分盆
　　兰蕙分盆，必得叶多，龙头四出，分有马路，然后可折墩，若割后龙梢，不取也，分用快凿，看明马路割开，轻轻将根抽出，每本要叶四五筒，方不分伤。

　　插根
　　种时根置细泥上，将泥轻轻摇实，恐泥有潮性，不易着根，谱云：一根不着土，其根即空。须将十指四边缓插，使根无空处，且着根块之土宜稍实，不宜太松，实则固，松则易沉至四边，则以松为妙。

　　盆面
　　盆面须高出盆口二寸余，形如馒首，平平凸起，四边不可太削，削则根易露，近叶管处将手轻轻按实，虽经大雨不至低下，或苔或草，当即铺种也。

　　苔草
　　或将青苔晒干研碎，筛盆面上，持水潮湿，即身生青苔，此法余未经验，或用大翠云草，即蜈蚣草。滋蔓满盆，亦所不取。最合宜者，小翠云草也，小翠云生田沟阴处，亦不多见。近时艺兰家多备，种时铺满盆面，将细泥洒上，用手轻轻按实，然后喷水，若遇风燥天气，日日须喷一次，半月后再得雨透，则苔草成而盆面矣。

　　芟草
　　宿盆苔草，必须芟而复种，苔草久则细根布满，水浇不能即透，且恐有蒸之气，故隔年当换盆面一次。

　　贮水
　　背荫处，用牛腿缸三四只，半埋泥中，贮满河水或天落水，暑天亦须帘遮，则水长清凉，若逢阵雨可将此水喷透，以免伏暑腐根。

　　喷筒
　　宜兴红砂喷筒，眼粗而水易，并且易碎，或用紫铜造，嫌太奔。近时马口铁店中所造，式样亦佳，只须栋头细，眼密者，如无，定造可也。

　　浇灌
　　花谱云：干兰湿菊，斯言不可信。大抵兰蕙生林壑荫处，性本好阴，更得山气骑蒸滋润。一旦移根入盆，地气隔绝。续有夜露风吹易涸，必得随时留心。春初则宜潮润，不可经雨，恐有雪珠寒凝洒冻。春分后时雨稍透不妨，开花落剪后，可用笋壳水将河水对冲，四面匀围。入夏，天热易干，清晨必须看视，稍有干意即欲围浇，阵雨偶逢不畅，亦许将凉水从上喷下，俟透根淋出，则暑热不留根底，花方无病。秋风燥烈，更不可干，如八月中，俗称菱壳燥，从底下燥上，盆面干时则花已受伤，最要防备。冬入花房，固不亦湿，然太干亦不可，总以略润为宜。

　　壅肥
　　用肥之法。以少为妙。宁绍等处以头发灸炭，研细壅兰。以坑沙浸淡碾细壅蕙。此法虽佳，然遇雨易礓，未尽善也，或拾野地上晒干狗粪色白者，敲碎筛细，春分前后盆底略干，将盆边四围泥，扒深二寸许，狗粪一小匙与沙和匀，从四面撒入。有根处先用清泥盖好，或让出根处，用粪仍将盆年做好，取性暖而且经久，则花叶俱茂，而余以为太猛。或将砂泥积红砂缸内，以宿粪满浸置露天，听雨阳数月，然后晒干，藏瓮中隔年待用，或将婴孩乳粪，用砂泥拌匀，置透风处吹干，宿一二年用干盆边，此二条种法当可采，捻以秋冬翻种断不可用，因时近进房，恐受闷蒸之病。老盆底早春加肥，可无他患，然总不如年换新山泥之为得也，或购市梢头阔港河泥，取近市壮些晒干敲碎，将脚炉盖筛去砖屑木块螺蚌等物，与山泥对合和匀，种高山法随浇落宿粪二分，清水八分冲和，则草青翠，隔年不焦梢。此湖州毕氏种高梅法，而余不取也。

　　浇肥
　　三四月及七八月时，盆面将干，可以浇肥，三伏催花法亦要用肥，然必得谨慎留心。其肥或用腐店生豆浆，及豆草汁宿粪各有妙处。如余所用则取隔年笋壳水也，春间食笋，其壳满装瓮中，稍加清水，用盆盖好，听其臭腐，次年取用，则性情稍和平，而气不蒸触，再以清水掺和乃妥，浇后须避阳光五六日，视盆面风奕时，方能受露。

　　浇露
　　凡蕙花叶茂而不起蕊，用肥不验，须于大伏中，取露浇之，花可立起。取露之法：用夏布作一大方旗，先以清水湿透洒干，清晨向田间苗上拂去，露尽收在旗上，再洒再拂或贮罐或藏瓶，尽可多积，每晨一碗，连十余朝，捻可见放，然取露每亩田中，只取一朝，恐伤苗也。

　　避雨
　　避雨之法：在帘架下再搭木架，檐约六尺高，备夹油纸竹篷四张，长八九尺，宽五六尺，逢大雨久雨则遮，小雨听之，此我郡高秀翁养法，余姚张兴先生法也，又枫泾程元韦孝廉兰蕙治略论云：梅雨最佳，阵雨亦妙，其余时雨俱长新根。以是论之，可不避雨，余植花多年，从未遮盖，惟霉天秋天倏阳倏雨之日，帘不能蔽，稍为搬避透风处，日斜仍然出露，然究属泥湿，叶上易生铁锈班，老友冯虞臣云：秋天多雨，最好搬避，若听雨，未有不伤叶者。

　　避霜
　　霜降后，渐渐有霜，搬移檐下，未免太劳，可将盆着地面，用竹椽条围绕三角，把高花架，夜以大匾盖架上，则通风而遮霜，日间揭开迎日，若天欲雨，夜可不盖，倘盆地嫌湿，再搬檐下避雨，早春出房，同用此法。
　　通风
　　种场要风奕，固不待言，即冬天进房，若逢晴霁，必须开窗透气，除大冷阴冻外，捻以通风为是。

　　护风
　　最冷天气，稍有风隙之处无不冻冰，凡花房之门扇窗壁须用棉纸糊缝，且外挂篷帐，则寒烈庶可御也。

　　防雪
　　俗云：雪压遮草遮风遏气，易于萌动，此指植地而言，至花盆中，地气隔绝，一经雪侵，冻即继之，当随气候留心，十月之交，花未进房，暖防积雪，至二月出房，清明以前，霜雪未断，即受雨亦宜防雪珠也。

　　就日
　　盆面或稍遇冰冻日，不可开看，若晴见阳光，急把花携出檐口靠窗曝晒，使冻即解，申刻仍进房围护，至泥不受冻，即不晒亦不妨。

　　验水
　　用小绿缸贮满清水，置于花房中，看缸中冰如何，若薄冰不妨，若冰渐厚，须将花着地，四面用稻草转护，再墙之须挂寒暑砉，以占气候。

　　御冻
　　每逢冬令最要留心，同治癸酉十一月中旬，冻不开者半月余，不论暖室，无不坚冰，余思一急救之法：将两长凳排开上铺板门两扇，兰蕙藏其下，四围用原稻柴堆满，顶上亦然。此是屋中之屋，密可通风，可免水伤，倘逢阴冻天日，间亦不可开看，若有太阳，午中搬出晒之，下午即搬入盖好，逢稍和暖将短木把顶上门撑起，亦不闷也，冰解即宜搬去，不可流连。又如今年四月初三日，天冻，余花在房略受微冻，余日间搬晒，夜更用脚炉炭基四个，净灰盖满置着窗口，取室内略得温和，窗缝冷气无从逼人，再用竹条围上，盖大匾外护稻草，才得保全。

　　去虱
　　叶生白点，有桨一粒谓之虱，有者叶之精神顿减，此乃地不宜奕，温热所致，须将竹签轻轻剔去，再用小马棕笔带水净，更将妇人油发轻桴刮回，则虱不复生也。

　　治腐
　　根受暑热，其叶管从根边腐起，先有细白珠并白筋，如网根样，四面绊满，若不急治，三四月间满盆俱腐，最不可救治法，无论伏天大热，见稍有腐管白珠，即将盆底翻出看根，叶受病者，用利刀割去，洗根，风爽一日，换泥复种，浇透置阴凉地一月，其花自活，若不辣手，断无存者。

　　剪裁
　　每逢翻种，必将空根剪去，设有断根未空，亦须修脱，其叶黄而未枯，不宜邃剪，因待回气也，若新花落盆，其叶或长或散或倒，易受风摇，势必剪去大半，将竹篾围盆如圆桥式，用线将叶系牢，则叶不动易服土，凡开花落剪，不可着泥，须留二寸许，俟枯后再剪可也。

　　花架
　　寻常花架，置桌上者，不过一尺高，供蕙架须着地高四尺五寸，脚嵌大砖内，使不摇动，盖蕙花稍俯，架多则朵朵迎面，花更得神。


　　●滋兰树蕙山房同心录下卷

　　梅瓣
　　凡梅形水仙往往硬捧尖舌具多，或外三瓣微缺，或瓣背有粗白筋，临开反桥者，此等均属不取。必要三瓣紧圆、肉厚、色翠、不合背，舌能圆短放宕，斯为级品。

　　荷形
　　此指水仙中言，荷形视收根细，瓣头宽，带微尖，较梅瓣稍长为是。亦要紧边、肉厚、捧软、光洁，大舌微卷。如大一品者，方为上品。

　　水仙
　　专看捧心起兜，梅荷以下鸡脚，线条具有。另有官种水仙，捧短兜浅，微有白边者是也，捻以外三瓣论贵贱，若瓣宽、边桥角，亦不足贵。

　　荷花
　　间瓣中润，收根，蚌壳捧，大如意舌，谓之荷花。短头、平角、瓣头宽，根头细为是。古云：荷瓣真难得，八分长兮四分短，收根细如君子花，貌似张郎更活拨。

　　团瓣
　　间瓣有团如龙眼壳者，五瓣均团，舌亦圆短，蕊顶平如莲子倒生。我禾方字、赤蕙盖字，五瓣紧圆，厚与钱等，落地即碎，此上品花也，诚不易得。

　　超瓣
　　间瓣蛮润，不收根，或方头、或袜底式，谓之超瓣。盖云超出寻常也。若逢捧短、舌大、肩平，亦可种得，必大盆数十茼草，十余箭花，方为有味。

　　素兰
　　兰有红壳素，蕙有灰壳素、紫壳素，皆素之变格也，若寻常称素，总从白绿蕊中出，然舌苔兰白。蕙有黄有绿，以绿色为上，春兰看素者，往往无讹，蕙则千中之一亦甚难，必有待行干分铃、转宕时，日光照之透明亮壳者素心，如瓣不佳亦不贵，若全红舌无白者，为朱砂素，以色鲜红为是。道光中季，平湖曾出鸳鸯素，或一箭素，或一箭荤，或荤素间开，真蕙中奇种也。

　　金兰
　　前辈云：金兰出白绿蕊中，小蕊仍绿，分铃转宕，小栖绿若翡翠，至蕊黄如赤金，开后烛光照之仍不变色，嘉郡曾有马金兰之名，余未见之，至赤花中间有黄色者，此特蜡瓣，入夜即变色，不贵也。

　　雪兰
　　兰中时有白色者名雪兰，此乃阴山背阴处所产，若栽盆中，略见微阳即变绿色。蕙惟宁净白荷花，为蕙中真雪兰。惜此种今已失传，不复识庐山真面矣。

　　朱兰
　　瓣若淡朱砂，舌黄苔红者为真，余若银红与紫者，特色兰耳，墨兰无征，不敢妄议。

　　论花
　　花以荷形水仙为最，梅形水仙次之，官种水仙又次之。他若桥角水仙而非质糯肉厚者最下，间瓣以荷花为极品，以团瓣为上品，以超瓣为下品，此外竹柳等瓣具不入品，如鸡角线条，不过取香而已。

　　论蕊
　　小蕊头形八法，萧山沈沛霖前辈，详言最悉，故照泉曰：一曰机梭形，蕊尖长微似紧边者，开硬捧尖舌水仙，二曰瓜锤形，顶平而下揽小者，开合背梅，穴下部枚大者，舌必大。三曰莲肉形，上下部相等，开有肉紧边梅，要肉里尖上垂，白头，方能走圆，若满蕊具白，开必伸长反桥。四曰花生肉形，上下部相等，较莲肉形稍长者，开大圆铺舌梅形水仙，如白头里尖重者，亦开梅瓣。五曰橄榄形，上下小而中部宽长者，开小舌水仙。六曰圆灯壳形，蕊顶开宽者，开软捧微桥水仙。七曰净瓶头形，顶收口放者，开小桥水仙。八曰石榴头形，蕊圆短项收顶翻者，开大桥角，另有如龙眼果形，浑身胖圆而无白头彩壳者，开短圆瓣，或以为瓣虽短，无秀气不大贵，然此花最难地也。

　　论色
　　色以嫩绿为上，老绿次之，赤转绿更次之。其余赤花，若色俏尚可，如色昏且紫者，最为下等。

　　论壳
　　蕙壳不等，绿白红紫，淡红赤绿，均出名种。荷形水仙，俱长衣圆尖荷花壳出居多。若梅瓣或从鹊口出或从圆头出，或从鹦鹉嘴出。至于直统、筋粗、色暗，均非好花。兰白壳明透，绿筋通梢，十有九素，如白壳上添有绿彩，定是素梅瓣，即萧山素梅可验。

　　论箨
　　贴蕊小包衣为肉箨，贵长不贵短，凡梅形、荷形、水仙，箨上必有浓滑光彩，与寻常花箨迥别，彩重箨厚，捧必厚。彩轻箨薄捧必薄，乃有诸内斯形，诸外也。

　　论筋
　　凡兰蕙细种，壳上纱筋必根根通梢，细软光润，即箨上亦有细筋到顶，光艳夺目，若筋粗色昏，行花无疑。

　　论瓣
　　瓣要主瓣与副瓣，允紧圆洁，肉厚质糯为贵，若平边宽边，或主瓣宽，副瓣狭，且薄更桥，均为不取。

　　论捧
　　捧心要光洁，以软蚕蛾为上，以宽观音兜，僧鞋为次。以挖耳捧、硬蚕蛾捧再次之，更有豆夹捧，蟹钳捧，滑口捧，皆不贵也。若琵琶头捧，是水仙之最下者。

　　论肩
　　中为主瓣，两边为副瓣，两副瓣宜左右横平，谓之一字肩，为上品，副瓣飞上者，谓之飞肩，可贵也，垂下一二分，谓落肩。官种水仙尚可，再落者，谓之三角，虽瓣好不足贵也。

　　论舌
　　舌要圆短，以大如意舌，刘海舌，大铺舌为上，小如意舌，方胜舌，方版舌次之，微缺舌，尖如意舌再次之，吊舌及狭长舌斯为下矣。凡梅瓣紧边，硬捧，尖如意吊舌具多，大如意舌，刘海舌大圆铺舌必能放宕，惟水仙、梅、荷形有之，方胜舌、方版舌，其花必小桥，出瓜子口头形无疑，微缺舌，决是桥角出身。

　　论苔
　　舌苔以绿色、白色，沙光匀细者为佳，若苔粗沙毛，色黄且昏者，非惟不贵，并多变端。

　　论点
　　舌上朱砂点，蕙花散漫居多，以深红色俏为上，或淡色，亦要先明，若春兰，必要成品或一点，或元宝，或品字，或大块均好，若红如行花者不取也。

　　论鼻
　　两捧中藏香者谓鼻，宜小，小则捧心窝结，花更得神，若大且粗，名曰大鼻头，捧必开天窗，时下贱之。

　　论梗
　　梗以细长为贵，蕙兰大花细梗，谓之灯草梗。一干七八萼，最有丰神，至粗干小花，俗名木梗，花或十三四朵，嬲紧一团，不取也。兰梗亦须高，五六寸为贵，若矮脚，虽好花无味。

　　论叶
　　叶以收根，细糯短阔，垂软为上，如大一品者，花在叶面，丰神独绝，大抵性柔肉厚，方得气度从容。黄山谷云：蕙有士大夫气概，真品评也。狭长环叶，亦有秀气。他如上尖下阔，直耸粗硬之叶，花藏叶底，时人名曰“韭菜簇蝴蜂”！盖讥其乱耳。

　　论芽
　　子芽出土，凡绿花与素均白绿色，若白赤及赤绿、水红赤，均芽尖梢有微红，纯赤者即有红紫色。春兰白绿芽，具属素类。大凡发芽以霉前后得气，以伏芽为次，至秋发芽，名曰秋干，总不甚大也。

　　论根
　　根以圆细为贵，如蕙根粗且方者，必无佳种，即或得气稍粗，其根头必有分桠两歧，且仍圆样，此是先辈论说，虽听之未必尽然，姑存疑以待考。

　　种兰蕙四季口决

　　正月：又是春风月建寅，暖房安置倍留神。向阳窗拓勤宵闭，不使寒侵到晌晨。
　　二月：杏花春雨闹枝头，喜见幽芳日渐抽。檐下避霜更防冻，惜花时动夜寒愁。
　　三月：清明时节雨如丝，湿透苔痕蕊长时。防闷更移宣爽处，临檐犹禁朔风吹
　　四月：蕙兰开罢又清和，渐觉阳骄奈晒何。整顿护花障簾架，半阴争比竹林窠。
　　五月：霉雨连朝长翠茎，旧丛又见子芽萌。阴阳天气宜珍护，莫使骄阳漏竹棚。
　　六月：暑浸中庭热不消，重帘晨蔽夜方挑。明年花信胚胎试，谨慎还宜草汁浇。
　　七月：凉风乍动暑犹薰，泥燥留心灌浇勤，得气蕊应先出土，计时不必定秋分。
　　八月：桂花蒸后烈秋阳，乾涸防将根本伤。记取时逢菱角燥，一壶清水即琼浆。
　　九月：木叶摧残霜暗飞，任它夜露受风微。直看瓦上痕添薄，始置南檐纳曙晖。
　　十月：岭梅乍放小春回，又恐暄和霜雪来。移置草堂迎爽气，瓦盆高供小窗开。
　　十一月：广寒月冷仲冬交，天地无情冻怎熬。旁午拓窗申又闭，周围护惜更编茅。
　　十二月：九九尝防冻不开，窗封更恐雪飞来。倘逢滴水成冰候，炉火能将春唤回。
