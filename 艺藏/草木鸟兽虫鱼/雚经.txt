雚经 明 蒋德璟撰
　　
　　
　　象乳
　　文象聿兴，爱仿鸟蹄，沮诵仓颉，作大慧观。八九既还，极妙穷实，斯殊体矣。蒋德璟曰：鹳赘，雈误，萑非，瞿妖，今从古文作雚。一名堕羿，见《尔雅》注，一名鹍鸡，见《穆天子传》拄。一名冠雀，见华峤《汉书》。一名负釜，见陆机《疏》。一名负金，以其喜负日飞，日色如金，见《诗考》。一名黑尻，一名背灶，一名皂裙，见陆机《疏》。一名旱群，以天旱则群飞，见《合璧事类》。亦名皂帔，见《博雅》。
　　
　　国言
　　于方则北荒谓之老雚，亦曰鸾鸟；南京通语曰雚；河南谓曰雚儿；陈、魏之间亦曰皂帔；自关而西谓之冠雀；浙江、苏、松之间或曰乌童雚；福建谓之乌尾雚，两粤之会郊曰灰鹤，出新会。绿觜，修？皓身，黑翅，赤脚，皂帔胸，釜背，灶短尾，高大类鹤而顶不丹。藿不善唳，啄相戛而鸣，鸣则反颈。击啄其鸣，转摇其颈，声如砧声。陶贞白论雚有两种，似鹤而巢树者曰白雚，黑色曲颈者乌雚。《东管记》：雚毛灰、白二种，粤西名灰鹤。
　　
　　凤微
　　天老曰：凤象雚颡鸳思。蒋德璟曰：庶鸟四千五百，凤王之，雚得凤之颡，曰羽霸。
　　
　　性俎
　　雚善飞抟。其飞也，奋层霄上，落处不知几千里，《日札》曰：雚善符。《考异邮》曰：雚鹆者，飞行，属之阳，夷狄之鸟，穴居于阴也。短脚多伏，长脚多立。雚夜栖亦立。水鸟咮？善唼，陆鸟咮锐善啄。雚，陆鸟也，而生涯于水。雚以喙鸣。《禽经》：震为鹤，阳鸟；巽为雚，阴鸟。故隺知夜半，雚知风雨。雚仰鸣晴，俯鸣阴。鸠雄呜睛，雌鸣阴。《埤雅》：雚知天，蚁知地。鱼出水而鳖神守之，蚁出垤而雚喜鸣之。
　　
　　影孳
　　雚影菢，虾蟆声菢。雚影交，鹤声交。
　　
　　鹤母
　　雚生三子，一为鹤。
　　
　　炁珤
　　鹊梁蔽形，矾石归洒。《禽虫述》：雚择矾石妪卵以助暖，营小池养鱼以饲雏。
　　
　　孕珤
　　雚卵如三升杯。鹤卵易得，雚卵难求。以为杯，直千金。
　　
　　陈容
　　风后有雚鹅之陈。雚好旋飞，旋飞必雨。古法以为陈。
　　
　　罡师
　　鴷画印开穴以出蠹，而鼠窃之，鸩步罡转石以出蛇，而雚如之。雚能以喙书符作法。
　　
　　羽霸
　　《尔雅》：雚<专鸟>鶝鶔，射之，衔矢射人。雚遗火毕，方衔火。谚云：雚巢莫睹，神维白虎。
　　
　　丹稗
　　《淮南万毕术》曰：天雄雚胎，日行千里。《抱朴子》：雚血涂金丹一丸，内衣中以指物，随口变化。
　　
　　方筌
　　《神农本草经》：雚骨，味甘，无毒，主鬼蛊诸疰毒，五尸心腹疾。陶隐居曰：宜用白者。雚骨有小毒，杀树木，秃人毛发。沐汤中下少许，发尽脱，亦更不生。
　　
　　齑臣
　　《野菜谱》：老雚筋二月采之，熟食，亦可作齑。
　　
　　斿贡
　　凤阳府岁办雚翎四千根。
　　
　　帘招
　　《酒谭》曰：树雉之招者利倍、鸢之招者倍差、雚之招者倍三。
　　
　　事罘
　　《三坟补逸》曰；天于之马走千里，天子之狗走百里。雚鸡飞八百里。
　　
　　达摩说法，百雚闻经。
　　张广年绍定中署某县。谯楼巢雚中弋，带箭造庭，哀鸣若诉。广年阅箭首得弋人姓名，拘惩之，雚乃退。
　　梁元帝游眷苑，白麻纸画鹿图、师利像、雚鹤陂池芙蓉醮鼎图，并有题印传于代。
　　贞观七年制破阵乐舞图，左圆右方，先偏后伍，交为屈伸，首尾回互，象鱼丽鹅雚。乐工披银甲执戟而舞，魏公乘任左拾遗，题品朝士。丞相姚崇长大行急，目为趂蛇雚雀，坐贬新兴尉。
　　太平兴国八年，帝清心殿读书。自巳迄申，有苍雚飞止殿鸱尾，逮掩卷去。帝怪之，宰相宋琪曰：昔杨震讲间冠雀衔三鳝堕庭，亦符斯应。
　　王荆公好解字，说不本《说文》，妄自杜撰。刘贡父曰：《易》之《观》卦即是老雚，《诗》之《小雅》即是老鸦。荆公不觉欣然，久乃悟其戏。
　　高邮双雚栖南楼上，人弋其雄，雌独孤栖。旬余，雚群偕一雄与共巢，若媒之者。竟日弗偶，遂皆飞去。雌雚忽攒嘴入巢隙，倒挂而死，《烈雚碑》，萧山县文庙，雚屡结巢。结东则东斋登第，结西则西斋登第，辄有验。始信为瑞鸟也。
　　蒋德璟曰：《贝》、《隺》诸经，未尝策事，《笋》、《海棠》之谱，策事又何咙杂也？雚事上溯图纪，近迄圣代，天真则伯夭木羽，佛祖则达摩尸婆，臆采未奢，谐怪斯贵。乃若须汀邑瑞，应在石梁，惇史可征，璟不敢讳而不列。惟农经缉于方筌，偏荒副于鞮史，灾占有编于异纬，事枝派分，无取淆置。若其俭纰，俟博雅焉！
　　
