《竹谱》[唐]陈鼎

　　植类，之中有物曰：竹。不刚不柔，非草非木。

　　《山海经》《尔雅》皆言：以竹为草，事经圣贤，未有改易。然竟称草，良有难。安竹形类既自乖殊，且经中文说又自背讹，经云：其草多族。复云：其竹多篃。又云：云山有桂竹。若谓竹是草，不应称竹。今既称竹，则非草。可知矣。竹是一族之，总名一形之。偏称也。植物之中有草木竹，犹动品之中有鱼鸟兽也。年月久远，传写谬误，今日之疑或非古贤之过也。而比之学者谓：事经前贤，不敢辩正。何异匈奴恶郅都之名，而畏木偶之质耶。

　　小异空实，大同节目。

　　夫竹之大体多空中，而时有实，十或一耳。故曰小异，然虽有空实之异，而未有竹之无节者。故曰大同。


　　或茂沙水，或挺巖陆。

　　桃枝筼筜，多植水渚，篁筱之属，必生髙燥。

　　条畅纷敷，青翠森肃。质虽冬蒨，性忌殊寒。九河鲜育，五岭实繁。

　　九河即骇，太史、马颊、覆釡、胡苏、简、絜、钩盘、鬲津、禹所导也。在平原郡五岭之说，互有异同。余往交州行路所见，兼访旧老，考诸古志。则今南康、始安、临贺、为北岭，临漳、宁浦、为南岭，五都界内各有一岭，以隔南北之水，俱通南越之地，南康、临贺、始安、三郡通广州。宁浦、临漳、二郡在广州西南，通交州。或赵佗所通，或马援所并，厥迹在焉。故陆机请伐鼓五岭，表道九真也。徐广《杂记》以剡松阳建安康乐为五岭，其谬远矣。俞益期与韩康伯，以晋兴所统南移大营，九冈为五岭之数，又其谬也。九河鲜育，忌隆寒也。五岭实繁好，殊温也。

　　萌笋笣，箨夏多，春鲜根。干将枯，花峇乃县。竹生花实，其年便枯死峇。竹实也。峇音福。

　　必六十复亦六年

　　竹六十年一易根易根辄结实而枯死其实落土复生六年遂成町竹谓死为音纣
　　籦龙之美爰自昆仑

　　籦龙竹名黄帝使伶伦伐之于昆仑之墟吹以应律声谱云籦龙大竹此言非大小之称笛赋云籦龙非也自一竹之名耳所生若是大竹岂中律管与笛
　　贠丘帝竹一节为船巨细已闻形名未传

　　贠丘帝俊竹一节为船郭注云一节为船未详其义俊即舜字假借也
　　桂实一族同称异源

　　桂竹高四五丈大者二尺围阔节大叶状如甘竹而皮赤南康以南所饶也山海经云灵原桂竹伤人则死是桂竹有二种名同实异其形未详
　　嶽尤劲薄博矢之贤

　　嶽细竹也出蜀志薄肌而劲中三续射博箭嶽音卫见三仓
　　篁任篙笛体特坚圆

　　篁竹坚而促节体圆而质坚皮白如霜粉大者宜行船细者为笛篁音皇见三仓
　　棘竹骈深一丛为林根如推轮节若束针亦曰笆竹城固是任篾笋既食鬓发则侵

　　棘竹生交州诸郡蔓生有数十茎大者二尺围肉至厚实中土人破以为弓枝节皆有刺彼人种以为城卒不可攻万震异物志所种为藩落阻过层墉者也或卒崩根出大如十石物纵横相承如縿车一名笆竹见三仓笋味落人须发
　　单体虚长各有所育

　　单竹大者如腓虚细长爽岭南土人取其笋未及竹者灰煮绩以为布其精者如縠焉
　　苦实称名甘亦无目

　　苦竹有白有紫而味苦甘竹似篁而茂叶下节味甘合汤用之此处处亦有
　　弓竹如藤其节郤曲生多卧土立则依木长几百寻状若相续质虽含文须膏乃缛

　　弓竹出东垂诸山中长数十丈每节辄曲既长且软不能自立若遇木乃倚质有文章然要须膏涂火灼然后出之篾卧竹上出也
　　厥族之中苏麻特奇修干平节大叶繁枝凌群独秀蓊茸纷披

　　苏麻竹长数丈大者尺余围概节多枝丛生四枝叶大如履竹中可爱者也此五岭左右遍有之
　　筼筜射筒箖箊桃枝长爽纤叶清肌薄皮千百相乱洪细有差

　　数竹皮叶相似筼筜最大大者中甑笋亦中射筒薄肌而最长节中贮箭因以为名箖箊叶薄而广越女试劔竹是也桃枝是其中最细者并见方志赋桃枝皮赤编之滑劲可以为席顾命篇所谓篾席者也尔雅释草云四寸一节为桃枝郭注云竹四寸一节为桃枝余之所见桃枝竹节短者不兼寸长者或逾尺豫章遍有之其验不远也恐尔雅所载草族自别有桃枝不必是竹郭注加竹字取之谬也山海经云其木有桃枝劔端又广志层木篇云桃枝出朱提郡曹爽所用者也详察其形宁近于木也但未详尔雅所云复是何桃枝耳经雅所说二族决非作席者矣广志以藻为竹是误后生学者往往有为所误者尔
　　相繇既戮厥土维腥三堙斯沮寻竹乃生物尤世远略状传名

　　禹杀共工相繇二臣膏流为水其处腥臊不植五谷禹三堙皆沮寻竹生焉在昆仑之北有岳之山见大荒北经中
　　般肠实中与笆相类于用寡宜为笋殊味

　　般肠竹生东郡缘海诸山中其笋最美云与笆竹相似出闽中并见沈志其形未详
　　筋竹为矛称利海表槿仍其刃即其杪生于日南别名为篻

　　筋竹长二尺许围数寸至坚利南土以为矛其笋未成竹时堪为弩弦见徐忠南中奏刘渊林云土人以史叶竹为矛余之所闻即是筋竹岂非一物而二名者也
　　百叶参差生自南垂伤人则死医莫能治亦曰篣竹厥毒若斯彼之同异余所未知

　　百叶竹生南垂界甚有毒伤人必死一枝百叶因以为名沈志刘渊林云篣竹有毒土人以刺虎豹中之辄死或有一物二名未详其同异
　　与由衙厥体俱洪围或累尺实衙空南越之居梁柱是供

　　实厚肥孔小几于实中二竹皆大竹也土人用为梁柱竹安成以南有之其味苦俗号由衙竹交州广志云亦有生于永昌郡为物丛生吴郡赋所谓由衙者篁音雹性柔弱见三仓
　　竹之堪杖莫尚于笻磥砢不凡状若人功岂必蜀壤亦产余邦一曰扶老名实县同

　　笻竹高节实中状若人刻为杖之极广志云出南广卭都县然则卭是地名犹高梁菫张骞传云于大夏见之出身毒国始感卭杖终开越隽越隽则古身毒也张孟阳云卭竹出兴古盘江县山海经谓之扶竹生寻伏山去洞庭西北一千一百二十里黄图云华林园有扶老三株如此则非一处赋者不得专为蜀地之生也礼记曰五十杖于家六十杖于乡者扶老之器也此竹实既固杖又名扶老故曰名实县同也
　　岊崡二族亦甚相似发苦竹促节薄齿束物体柔殆同麻枲

　　岊崡二种至似苦竹而细软肌薄岊笋亦无味江汉间谓之苦岊见沈志岊音聊崡音礼齿有文理也
　　盖竹所生大抵江东上密防露下疏来风连亩接町竦散岗潭

　　盖竹亦大薄肌白色生江南深谷山中不闻人家植之其族类动有顷亩典录贺齐传云讨建安贼洪明于盖竹盖竹以名地犹酸枣之邑豫章之名邦者类是也
　　鸡胫似篁高而笋脆稀叶梢杪类记黄细

　　鸡胫篁竹之类纤细大者不过如指踈叶黄皮强肌无所堪施笋美青斑色绿沿江山冈所饶也
　　狗竹有毛出诸东裔物类众诡于何不计

　　狗竹生临海山中节间有毛见沈志
　　有竹象芦因以为名东瓯诸郡缘海所生肌理匀净筠色润贞凡今之篪匪兹不鸣

　　此竹肤似芦出扬州东垂诸郡浙江以东为瓯越故曰东瓯苏成公始作篪似于今篪故曰凡今之篪
　　会稽之箭东南之美古人嘉之因以命矢

　　箭竹高者不过一丈节间三尺坚劲中矢江南诸山皆有之会稽所生最精好故尔雅云东南之美者有会稽之竹箭焉非总言矣大抵中矢者虽多此箭为最古人美之以首其目见方言是以楚俗阙伯细箭五十跪加庄王之背明非矢也
　　箘簵载籍贡名荆鄙

　　箘簵二竹亦皆中矢皆出云梦之泽禹贡篇出荆州书云底贡厥名言其有美名故贡之也大较故是会稽箭类耳皮特黑涩以此为异吕氏春秋云骆越之箘然则南越亦产不但荆也
　　篃亦箘徒概节而短江汉之间谓之竹岖

　　山海经云其竹名篃生非一处江南山谷所饶也故是箭竹类一尺数节叶大如履可以作蓬亦中作矢其笋冬生广志云魏时汉中太守王图每冬献笋俗谓之岖笴岖苦怪反
　　根深耐寒茂彼淇苑

　　北土寒冰至冬地冻竹根类浅故不能植唯岖根深故能晚生淇园卫地殷纣竹箭园也见班彪志淮南子曰乌号之弓贯淇卫之箭也毛诗所谓瞻彼淇澳绿竹猗猗是也
　　彗筱苍苍接町连篁性不植必也嵓岗逾矢称大出寻为长物各有用扫之最良

　　彗筱中扫帚细竹也特异他筱见广志至大者不过如箭长者不出一丈根杪条等下节生惟高阴动有町亩庐山所饶也扫帚之选寻阳人往往取下都货焉
　　又有族类爰挺峄阳悬根百仞竦干风生箫笙之选有声四方质清气亮众管莫伉

　　鲁郡邹山有筱形色不殊质特坚润宜为笙管诸方莫及也笙赋云所谓邹山大竹峄阳孤桐此山竹特能贞绝也
　　亦有海筱生于岛岑节大盈尺干不满寻形枯若箸色如黄金徒为一异罔知所任

　　海中之山曰岛山有此筱大者如箸内实外坚拔之不曲生既危埇海又多风枝叶稀少状若枯箸质虽小异无所堪施交州海石林中遍饶是也
　　赤白二竹还取其色白薄而曲赤厚而直沅澧所丰余邦颇植

　　颇少也俗曰白鹿竹亦可作簟浔阳郡人呼为白木竹燥时皮肉皆赤武陵溪中是所丰足也
　　肃肃答峔畟畟攅植擢笋于秋冬乃成竹无大无小千万修直崡幕内皓绣文外赩

　　答峔竹大如脚指坚厚修直腹中白膜阑隔状如湿面生衣将成竹而笋皮未落辄有细虫啮之陨箨之后虫啮处往往成赤文颇似绣画可爱南康所生见沈志也
　　箛嬸誔节内实外泽作贡汉阳以供辂策

　　箛嬸竹生于汉阳时献以为辂马策见南都赋
　　浮竹亚节虚软厚肉临溪覆潦栖云荫木洪笋滋肥可为旨蓄

　　浮竹长者六十尺肉厚而虚软节阔而亚生水次彭蠡以南大岭以北遍有之其笋未出时掘取以甜糟藏之极甘脆南人所重旨蓄谓草莱甘美者可蓄藏之以候冬诗曰我有旨蓄可以御冬
　　厥性异宜各有所育篾植于宛生于蜀

　　篾竹见南都赋竹见蜀都赋
　　细筱大簜。

　　书云：筱簜既敷。郑玄云：筱箭，簜。大竹也。

　　竹之通目，玄名统体，譬牛与犊，人之所知，事生轨躅。

　　车迹曰轨。马迹曰躅。

　　赤县之外，焉可详录，臆之必之，匪迈伊瞩。

　　邹子云：今四海谓之瀛海，瀛海之内谓之赤县。瀛海之外如赤县者，复有八，故谓之九州。非禹贡所谓九州也。天地无边，苍生无量。人所闻见，因轨躅所及，然后知耳。盖何足云。若耳目所不知，便断以为不然，岂非囿近之徒耶。故孔子将圣无，意无必庄生，达迈以人所知，不若所不知，岂非苞鉴无穷，师表群生之谓乎。
