伯乐相马经
　　
　　相良马
　　马生，足堕地、无毛，行千里。尿举一脚，行千里。阑筋竖者，千里。马膝如团曲，千里。马一岁、上下齿二十，四岁、齿黄，三十三岁、齿白。马头为王，欲得方。目为丞相，欲得明。脊为将军，欲得强。腹为城廓，欲得张。四下为令。头欲长。眼欲得高眶，眼睛欲得如悬铃、紫艳光，眼下悬蚕、悬凿欲得成。鼻孔欲得大，鼻头欲得有王、火字。口中欲得赤。膝骨欲得圆而张。耳欲得相近而竖，小而厚。伏龙骨欲得成。颈欲得长。双趹欲得大而突。蹄欲得厚。腹下欲得平，有八字。尾欲得高而垂。
　　相羸驽马
　　凡相马之法，先除三羸五驽，乃相其余。大头小颈一羸也，弱脊大腹二羸也，小颈大蹄三羸也。大头缓耳一驽也，长颈不折二驽也，短上长下三驽也，大胳短胁四驽也，浅髋薄髀五驽也。
　　
　　相良马总论
　　马有驽骥，善相者乃能别其类。相有能否，善学者乃能造其微。今夫，或赤、或黄、或黑、或苍，蚁聚、虫集，旅走，丛立，四散恦*，开合万状。而善相者，掉手飞靡，指毛命物，其质之可取者，牧、畜、攻、教殆无遣质，自非由外以知内，由粗以及精，又安能始于形器之近，终遂臻于天机之妙哉！今列相法于其后，以俟能者云。
　　相头马头欲得高峻如削成，又欲得方而重，宜少肉、如剥兔头。寿骨欲得大，如棉絮包圭石，嗣骨欲得廉而阔、又欲得长，额欲方而平，八肉欲大而明，易骨欲直，元中欲深，颊欲开，鞅欲方。
　　相眼马眼欲得高，又欲得满而泽、大而光，又欲得长大。目大则心大，心大则猛利不惊。目睛欲得如垂铃，又欲得黄，又欲光而有紫艳色。箱欲小，又欲得端正，上欲弓曲，下欲直，骨欲得三角，皮欲得厚。若目小而多白，则惊畏。瞳子前后肉不满，皆恶。目不曲满，上睑急、下睑浅，不健食。口赤，睫乱，眼下无肉，皆伤人。
　　相耳马耳欲得相近而前立，又欲得小而锐、状如削竹——如削、欲促。耳小则肝小，肝小则识人意。紧短者良，若根漫及阔而长者，皆驽。
　　相鼻马鼻欲得广大而方。鼻中色欲得红。鼻大，则肺大，则能奔。素中欲兼而张。水火欲得分。得方，
　　相口马口吻欲长。口中色欲得鲜明。上唇欲得急，下唇欲得缓，上唇欲下唇欲
　　得厚而多理。上齿欲钩，下齿欲锯。下颌欲深。喉欲曲而深。唇不覆齿，少食。齿左右蹉不相当，难驭；齿欲得深而密，浅、则不能食；又欲得齐而白、白则耐；齿不满不厚，不能久走。**欲得有瓣而明。舌欲得方而薄，长而大，色如朱。
　　相形骨望之大，就之小，筋马也。望之小，就之大，肉马也，至瘦，欲得见其肉，至肥欲得见其骨。马颈项，欲得厚而强，又欲得*。而颈、头，骨欲大，肉次之。鬐欲得桎而厚且长，季毛欲长多覆，则肝肺无病。鬃欲带，中骨高三寸。胸欲直而出。肊欲广。两肩不欲深，肩肉欲宁。*（鸟）间欲开，视之如双*，双*欲大而上。膺下欲广，一尺已上。背欲得短而方。脊欲得大而抗，脊背欲得平而广，*筋欲大。腹欲充，又欲平而广，又欲大而垂。结脉欲多。大道筋欲大而直。肷欲小，肷小则脾小，脾小则易养。季肋欲张。胁肋欲大而洼，从后数，其胁肋过十者良。腹下欲有八字，腹下毛欲向前，腹下阴前两边生逆毛入腹带者，骏。三府欲齐。髂骨欲大而长。尾本欲大而强，尾骨欲得高而垂。臂欲得长，而膝本欲起。肘腋欲开。髀骨欲短。龙翅欲广而长。升肉欲大而明。股欲薄而博。虎口欲开。后髀欲广而厚。汗沟欲深明。直肉欲方。输鼠欲方。肭肉欲急。间筋欲短而减。机骨欲上，曲如垂箱。
　　相蹄马足垂薄，欲厚而缓。膝骨欲方而庳，又欲得圆而张，大如钵盂。腕欲结而促，又欲促而大，其间才容绊。距骨欲出。前间骨欲出前后目。附蝉欲大前后目。乌头欲高。后足辅骨欲大。辅肉欲大而明。后脚欲曲而立。蹄欲厚而大，又欲厚三寸，硬如石，下欲深而明，其后开鹞翼、如蛤；有垄道者，软。
　　相超逸马龙颅、突目，平脊大腹，肶。重有肉，此三事具备者，千里马也。上唇急而方，口中红而有光，此千里马也。牙去齿一寸者，四百里。牙剑锋者，千里。目中缕贯瞳子者，五百里；上下彻或双瞳人者，千里；兰孔中有筋及长毛者，五百里；目中五彩尽具，五百里。耳三寸者，三百里；二寸者，千里；如削筒者，七百里；耳本生角长一二寸，千里。羊须中生距如鸡者，五百里。腹下阴前两边生逆毛入腹带者，千里；一尺者，五百里。双脚胫亭者，六百里。麻生堕地无毛者，千里。溺过前足者，五百里；溺举一足如犬者，千里。膺下欲广，一尺以上，名曰挟尺，能久走。胁肋从后数，得十者、良，十一者、二百里，十二者、千里，十三者、天马。腹下平满，直肉方，股薄而博，肘腋开，皆善走。
　　相寿夭马目中五彩具及眼箱下有字形者，寿九十。鼻上纹如王、公，寿五十。如火，四十。如天，三十。如山，如水，二十。如个，十八。如四，八。如宅，七。旋毛在眼箱上，四十。在值箱骨中，三十。在值箱中下，十八。口中见红白光如穴中着火，老寿。若黑，不鲜明，盘不通明，不寿。
　　
　　相良马宝金篇
　　三十二相眼为先，次观头面要方圆。
　　相马不看三代本，一似愚人信口传。
　　眼似垂铃紫色鲜，满箱突出不惊然。
　　白缕惯睛行五百，睛如撒豆勿同看。
　　面如侧*如镰背，鼻如金盏可藏拳。
　　口叉宜深牙齿远，舌如垂剑色如莲。
　　口无黑*须长命，唇似垂箱盖一般。
　　食槽宽净腮无肉，咽失平而筋有拦。
　　耳如杨叶裁杉竹，咽骨高而软不坚。
　　八肉分而弯左右，龙会高而上古传。
　　项长如凤须弯曲，鬃毛茸细要如棉。
　　鬐高膊阔抡风小，肊高胸阔脚前宽。
　　膝要高而圆似掬，骨细筋粗节要攒。
　　蹄要圆实须卓立，身形充*要平宽。
　　肋骨高而须紧密，排鞍肉厚稳金鞍。
　　三峰压压须藏骨，卧如猿落重如山。
　　鹅鼻曲直须停稳，尾似流星散不连。
　　骨筋大小须匀壮，下节攒筋紧一钱。
　　羊髭有距如鸡距，能奔解走可行千。
　　以前贵相三十二，万中难选一具全。
　　
　　
