相牛经﹝南北朝﹞寗戚撰
　　
　　牛岐胡寿[岐牵两服下分为三]去角近行驶眼欲得大眼中有白脉贯瞳子最快颈骨长且大驶壁堂欲得阔[郑假间也]倚欲得如绊马[聚而正也]膺庭欲得广[胃前]天关欲得成[背接骨]隽骨欲得垂[春中央欲得下]兰秼欲得大[尾株]丰岳欲得大[膝骨]种头欲得高百体欲得紧垂星欲得有怒肉[蹄上巴肉覆蹄间名怒肉]力柱欲得大而成[当车骨也]悬蹄欲得如八字阴虹属头[阴虹者有双箸自尾骨属头]阳盐欲得广[阳盐者夹尾体前两肷上]常有声似鸣者有黄也洞胡无寿珠渊无寿[旋毛当目下也]上池有乱毛妨主凶[上也角中央也]身欲得促形欲得如卷大肷疏肋难饴龙头突目好跳豪箸欲得成就[脚后横筋也]毛欲得短密若长疏不耐寒气尾不用至地尾毛少骨多者有力?上肉欲得坚角欲得细鼻如镜则难牵口方易饴漦府方易饴木牛肚大尾青最有力牧牛说
　　古人有卧牛衣而待旦则知牛之寒盖有衣矣饭牛而牛肥则知牛之馁盖啖以菽粟矣衣以褐荐饭以菽粟古人岂重畜如此哉以此为衣食之本故耳此所谓时其饥饱以识性情者也每遇耕作之月除巳牧放夜复饱饲至五更初乘日未出天气京而用之则力倍于常半日可胜一日之功日高热喘便令休息勿竭其力以致困乏此南力昼耕之法也若夫北方陆地平远牛皆夜耕以避昼热夜半仍饲以刍豆以助其力至明耕毕则放去此所谓节其作息以养其血气也今藁秸不足以充其饮水浆不足以济其渴冻之曝之瘠之役之劳之又从而鞭笞之则牛之毙者过半矣饥欲得食渴欲得饮物之情也至于役使困乏气喘污流耕者急于就食或放之山或逐之水牛困得水动辄移时毛窍空疏因而乏食以致疾病生焉放之高山筋力疲乏颠蹶而僵仆者往往相籍也利其力而伤其生乌识其为爱养之道哉牛之为病不一其用药与人相似但大为剂以饮之无不愈者便溺有血伤于?也以致便血之药治之冷结则鼻干而不喘以发散药投之热结即鼻污而喘以解利药投之其或天行疫疠率多薰烝相染其气然也爱之则当离避地所柭除沴音戾气而救药或可偷生传曰养备动时则天下不能使之病畜牛之家诚能节适养护如前所云则自无病然有病而治犹愈于不治若夫医治之宜则亦有说周礼兽医掌疗兽病凡疗兽病灌而行之以发其恶然后药之其来尚矣今诸处自有兽工相病用药不必预陈方药恐多差误也
　　祝牛宫辞[陛龟蒙]
　　冬十月耕牛违寒筑宫纳而皂之建之前日老农请乞灵于土官以从乡教余勉之而为之辞曰四牸三牯中一去乳天霜降寒纳此室处老农拘拘度地不亩东西几何七举其武南北几何丈二加五偶盈当间载尺入土太岁在亥余不足数上缔蓬茅下远官府耕耨以时饮食所或寝或讹免风免雨宜尔子孙实我仓瘦
　　
