江南鱼鲜品  【明】陈鉴撰

　　江南水国也鱼为伙亦为珍自鲥鱼刀鰶外有鲤青黑色鳞间金光隐闪大者贵有鲩似鲤而身狭长鳞小而稍黑有青鱼类绰而鳞微细有鲈鱼巨口细鳞味甚腴长至二三尺者又有菜花小鲈仅长四寸而四鳃产松江苏子所谓松江之鲈也有鳜鱼身有玳瑁黑班鬣利如雏肉紧而无剌类蟹螯张志和所谓桃花流水鳜鱼肥也有白鱼身窄而长鳞细白肉甚美而不韧杜少陵所谓白白江鱼入馔来也有鳊鱼头甚小身横视之圆如盘而侧甚薄腴在其腹有火筒鱼亦曰？脊多腴有（鱼干）鱼身圆如竹头尖而喙长亦类火筒善啖诸鱼而品下有鲟鼻即鲟鳇身甚大鼻长与身等口隐其下身骨脆美肉黄白间之为鲊良其鳃曰玉梭衣有鳢鱼身似鲩而色纯黑头有七星俗曰乌鱼吾粤名班鱼其性耐久埋土中数月不死得水复活面骨有肉至三四十年则面肉出角足能上地行走鬣皆成刺身长三四尺溧阳有之名之曰弹有鮰鱼印鲔也头微扁而身青白色细鳞肉最腴此鱼至秋为美俗曰菊花鮰有鲇头扁而口哆阔身黄白黑错以尾运掉身多涎有玉筋鱼洁白如玉筋产虎丘溪中无骨刺味甚隽有鲫鱼水中自产为野鱼唯金陵后湖者良有盈觔者其性属土亦曰土鱼身微类鳊多子鳞细肉腻江南人家塘池中多种之曰此家鱼也有青白二种青者似鲤味次于白有面条鱼身白而长不踰数寸银鱼之大者也其小时曰白小亦曰银毛白小见杜诗又有黄鳝俗作鳝白鳗鲡河犹皆以鱼名其形或似蛇或似虾蟆别为一族河豚余别有记鲞鱼印黄鱼淹者曰鲞出四明者佳全二何赠余鲞鱼笺亦别载
