

○序
　　天地间奇花异卉，不霄万计，或以色胜，或以香胜，是皆造物者萃阴阳之精英，成世界之锦绣，以供骚人韵士之品题，红粉青衫之赏玩耳，独兰之一种清芬秀逸，挺然拔俗，自来文人学士，以及缙绅大贾，靡弗爱玩，每届春初，贩佣蚁集，藉以谋生，而绝壑深林，掇取殆尽，街南巷北，累百盈千，风雅之途，竟成逐利之薮，殊可欺也；予素喜兰蕙，初承友人见贻数本，置斗室自娱，然未得栽培之法，至冬辄萎；道光戊申春，见周君怡亭室中兰蕙数本，询属奇特，花气袭人，香凝不散，询其栽法，爱而慕之，予归即觅诸旧谱，披阅揣摩，稍知莳植之宜。是年遂购新叶数本，后每值出山时，必采取植之；自丙辰计获名兰八种，名蕙四种，爱玩忘饥，情萦寤寐，庚申之变，一枝莫携，尽遭蹂躏，为之怅然者久之，是冬，避居沪渎，宿爱难忘，于乙丑春；复购新蕙一种，并在他处获剩余小叶老名种兰五本、蕙七本，嗣由丙寅至庚午数年来，旁搜博采，指不胜屈，类皆有香无气，虽美易萎，间有佳种，亦非上品；甲戍春，客携蕙一篓来，谓皆劣种，将弃之，予见其中有绿水仙一本，因分其半，盖亦可遇而不可求也；半生痴愿，于此略偿，爰将夙昔见闻，汇为一编，所以区别，物宜审其淑慝，或亦有万一之得乎，愿以质诸同好者。
　　光绪二年岁次丙子仲夏既望
　　吴门袁世俊忆江甫序

　　○例言
　　大凡立说著书，贵不泥古，不离古以泥古者失之拘，而离古者失之虚也。予谓尤不止此有宜朴实者，若专尚风华则失实，有宜风华者，若徒讲朴实，则失华，兰蕙文质得宜，前人因拟以君子，而后人作是书者，每多质而少文，历观嘉庆时吾乡克柔朱公《第一香笔记》，道光问怡亭周君《名种册》，咸丰初沪渎孙公侍州《心兰集》，及同治间余姚周君荷亭《栽法》，其立意大同小异，悉宗唐宋说部体例，采集诸书而折衷之，然似有破觚为圆，断雕为朴之意，以致尚风华者，未免讥其鄙略也，予择而录之，并参以一己之见闻，以期其洞澈无蔽，而华实能并茂也，无如短于才，不获如愿，所望高明之家，摘讹指谬，进而教之则幸甚。
　　忆江再识

　　○艺兰总说
　　兰蕙品类甚多，出处不一，其幽雅固不与凡卉同，而佳种亦不多觏，不尽知其种类，则罕能分轩轾，不善为调护，则奚能培美蕊，善养者惜叶如惜玉，择品如择人，而培养调护，譬如抚育赤子，必揆夫天时之雨畅，气候之寒燠，随时布置，勿使失宜，以每月之调护言之，正月冻热不一，稍不慎即致萎败；二月不妨露处，有霜则遮，至于冰雪，更宜移避；三月为翻盆之时；至四月小满后，天时渐热，宜遮芦帘，择其稀缝者；五月仍宜遮稀缝芦帘，盖缝紧则少见风日，花不生发，天雨则不妨任其淋漓，以霉雨受之，更易生发；六月为浇壮之时，天暑日烈，则遮紧缝之芦帘，帘如无缝，则花害于阴而不发；七月亦可浇壮，仍宜易稀帘；八月则凉气乍动，暑气全消，可以去芦帘，任其日晒；九月则一年之培养，生发于此已定，而花之盛败，亦于此定；十月夜有霜至，则宜避之，如有冰，则移于室；十一月天如融和，不妨仍置檐下，至有冰，则藏之室，盖冰则根空，蒸则叶烂而剩根，是皆不救之病；十二月与十一月大略性相同，盖此两月最易受病，或受冻受蒸之时，一有不慎，即使萎而莫救，是宜三致意焉，噫!从事于此者，始终加意，何至叶不丛而花不茂哉，予尝谓艺兰之法，惟余姚法最精，从前诸家皆不得其法，太矜贵而偏于阴，故不甚茂，然其法秘而不传，即邻县山阴等处，亦皆不知，予今得之，悉心采录，虽语言浅陋，未能详尽，亦不无小补云。
　　忆江又笔

　　○兰言述略目录
　　卷一花品花性卷二种类培养
　　卷三名贵杂说卷四纪事附录

　　○兰言述略卷一
　　花品
　　梅瓣素第一、水仙素第二、荷花素第三、梅瓣第四、水仙第五、荷花第六、团瓣素第七、超瓣素第八、柳叶素第九。
　　以上俱入品，其色金为贵，绿为文，赤为武，今将现有各种录左(下)：
　　兰
　　绿梅素种；
　　萧山梅素；
　　绿素种；
　　周文团荷素、新文团素、和尚素、常熟素。
　　赤梅白舌种；
　　玉梅；
　　赤细种；
　　宋锦旋梅、大金钱梅、春一品仙、第一梅、秭梅、集圆仙。
　　蕙
　　绿素种；
　　金奥荷素；
　　赤素种；
　　花核荷素；
　　绿细种；
　　前上海梅、大一品仙、上顶梅、袁字仙、小塘字仙、南翔张仙、蜂巧仙、翠绿仙、通祥仙、潘绿梅。
　　赤细种；
　　前夏字仙、常熟程梅、大陈字仙、高梅、后夏字仙、荡口盖字仙、关．顶梅、元字仙。
　　以上兰蕙三十二种，其形色详明种类门，兹先举其目，以访尤者，今产江浙之新花，类皆劣品，不足载。
　　凡兰蕙两旁大瓣，须平如一字；谚云：一字肩；有初开平肩，久而花瓣转向上者名“飞肩”，最贵，初舒平如一字，久渐落，谓之开落次之，落肩者更次之；梅瓣与水仙须看捧心白头者为准，名巧种，无白头者非也；分窠非夹背；软如观音兜深者佳；浅者次之；鸡豆壳片亦然，大瓣不醚而头圆者为梅；尖者为仙；五瓣贵无筋而洁净，形俏，肩平，舌大垂下而圆，大瓣边须紧，如兜至其脚，梅宜圆，仙宜收根，方为上品。
　　荷花瓣厚而有尖，脚短收根，捧心短剪刀为次，如蚌壳者为佳，此谓“真荷花”，有似是而非者，相形之下，真伪立见，不能混也。团瓣圆头阔而短，不收根，超瓣形如调羹式，柳叶瓣形似柳叶，捧心总名剪刀，短者佳，长者次之。兰蕙之品，素绿沙胎为上，白沙胎为下，黄色者，次之，如“刺毛素’’舌上有细红点，如毫末，或墨或黄；细阅方见，其腮有红者，为白舌，非素也，蕙花中有远望如素，近视隐约如现粉红者名“澹舌”。
　　兰捧心短蚌壳，无白头；蕙捧心是剪刀舌圆如兰舌，以上兰蕙均名“滑口水仙”，有水仙与梅瓣之捧心合而不分者，俗名“连肩搭背”或“分头合背”者亦然，有白头起兜者，均是下品；分窠者有白头；为“巧种”，无白头为“官种”，均是上品，其外三瓣边紧而阔者为上，平边者为中，狭而融角者为下，其种有七十二种之说，实则逐种逐样，不能繁载也，舌凡圆大而垂下者．为上，至复花时亦不变劣；“刘海舌”复花时则较前更胜；皆不易得也；有舌在捧心内不舒吐者名为“吊舌”，有偏在一边者，为“歪舌”，有舒而不卷者为“拖舌”，俱舌之最下者，有无舌者名“三瓣一鼻”品斯下矣。有花从顶先杆，为“癃放’’非佳品也；或乍开瓣甚狭，越三日胎比初时阔二三倍者，惟上品有此开式，有蕊如桂花大，已出·大壳，在小壳内即开，渐透渐大者，为佛手花，此品陋也。
　　兰蕙一本有大叶三部者，如复花在大叶处；花开时不致不足，若在中叶处，复花花必变劣。
　　兰蕙品类不齐，而称名亦不一，或以人传，或以氏传，或以地与花传，非拘本形本色也，偶有异者，亦可随意命名。
　　花性
　　蕙喜浅，兰更喜浅，此培植之方也，兰生阴，蕙生阳，此物性所赋也，树之者，当规以天时之雨畅，气候之干湿，为之执中以保养，庶无萎败之虞，予初照江苏栽法，其根渐次变黑，叶亦渐次起黑点，数年之中，根叶烂尽，其病在不按气候之宜，有阳时总用芦帘遮盖，以致少见太阳，晒不得力，实于栽养之法大谬；同治壬申春，所得余姚周荷亭晒兰时，其法最尽善，蕙晒三时，兰晒二时，可多不可少，然过晒，叶必至黄，若天寒时以多晒为宜，晒时最宜平屋，低墙，大天井，有风透阳处，安置至小满后，天如大热，即遮芦帘，如不太热，至夏至必遮，初须稀缝，伏天则易紧缝，然缝过紧，花亦有害，至白露即去之，任其日晒，如夏至不遮芦帘，则新叶更发，老叶多晒必全退，自霜降起，夜有微霜，不妨仍露，霜重则移于檐下，有微冰移入房，冰厚闭门，如再冰用炭基三个，装一炉，置架上，架须高过叶者，一室之中，当置四炉，盖南方冷气，自上而下，周而复始，炉火不能稍歇，室内不冰，即可去火开门，不冰即宜开门，务须向阳而透风，否则必蒸烂其叶，室内不冰即移置檐下，盖兰蕙之性，保护者至冬季最为费力，或冷或热，悉宜随时顺其性以安置，庶可保全，尝言兰性喜干，实则春喜润，夏秋喜微潮，冬须润中带干，潮则恐在室蒸烂，兰宜带润，蕙宜带干，而皆忌雪，春雪尤甚，露天位置宜向南，而背西北，西壁宜高，东壁宜低，取其上午有阳，午后无阳，四季皆然，故其叶青翠可观。夏日盆泥晒热，逢雷雨，必须移避，恐泥热受雨，必致蒸坏根本，如已被雨冲，而热气未除，须以冷水冲救；老花翻盆宜早，恐其至冬在房受蒸，宜于春分起立夏为止，迟则当发萌之时，动之有害，种好后，用水缸盛水，将盆置水中，使盆底映透，随时取出，次日再浇一次，避阳七天，得大雨后，始可见阳；如新花出篓，其法又不同，用栈条周围绕之，稻草打潮铺底，将花根蘸水逐把装入，面上复用潮稻草，待蕊根水透，随时种盆，藏风七天，忌阳贴，如舌融，将牙做茉莉簪头置热水中，俟其热后，于近根烫之，其舌即落，然称意之花，固不假人力，而自有天然之奇妙，至若力薄者，虽时加屈抑，故态复萌。


　　○兰言述略卷二
　　种类
　　兰蕙出四川、广西、湖南、湖北、江西、安徽等处，别省无出，惟日本亦有，客有携来数本至者，予闻往观之，其花大似荷花形，开于谷雨之前，色既不艳，味亦不香，叶虽阔而软，惟瓣与肉尚润而厚，种之花叶亦尚茂盛，至蕙之一种，未知出处，不知从何采来，现今上海、苏州类集之新花，兰系严州、富阳，花大色俏者佳，诸暨、广德中等，奉化小次下等，蕙系处州所出，叶与花极大，然其花至开却甚大，惜乎好花无出，至龙游所出，虽叶中而不过大，名大山头，其花多出细种，诸暨所出，名中山头，花头不大是中等，新昌出者，名小山头，花虽次而小，然有细种出者，亦大佳；其蕊隔年所生，在伏秋出土，立秋后起霜降后止，初出土，有尖硬壳对抱者，谓之鸡嘴，层层总包细蕊者，谓之大衣壳，鳞次含盖细蕊者，谓之小衣壳，细蕊渐透，谓之出壳；蕙干抱足，花蕊离干累如贯珠者，谓之排铃，短干横出花心向外，谓之转挖，梗上细茎，谓之簪，一名短底，簪底一点如露，谓之膏，大瓣交搭，下露舌根，旁露捧心，谓之凤眼，花背谓之上搭，花脑谓之下搭，下搭深则花瓣必阔而有兜，且不落肩，亦名前后搭，至痰吐后放其大瓣者，谓之外三瓣，小瓣谓之捧心，中谓鼻，鼻下为舌；兰开于春分前，一干一花，有一干而开两花者亦奇；蕙开于立夏前，一干九花与十一花者必佳，五花七花者平常，十七花者必劣，二十余花者更劣，要之择乎中庸，毋过不及，斯为佳尔。
　　兰蕊衣壳贵薄，筋粗透顶者，出荷花，绿壳或白壳绿筋者，出素，赤壳者或有出素，特万中之一，不易得也，如有沙有晕可望梅仙，沙如杏毛，晕如浓烟重雾。至渐长复观蕊顶，色壳绿者，必是梅瓣水仙，至其蕊短时，无沙晕，至长时顶色壳不绿，决非梅仙，衣壳壳顶二三层绿，是淡银红出身最佳，如银红壳者鲜有佳色，青麻绿色壳，花光黛黑者，又次之；其兰蕊顶形有九，特拈出之：
　　莲子形三瓣有肉裹失，而重曰头，边紧周围下部相称者，开大舌梅瓣；若满蕊俱白，其色皎艳，开性迟懈。
　　花性肉形蕊形上小中大，箨筋细糯，开大舌水仙。
　　机梭形蕊形尖而边似紧，箨筋粗粳，开硬锋长小如意舌梅瓣。
　　橄榄形蕊形上小下大箨筋细糯，开小舌水仙。
　　瓜锤形蕊形裹尖而下部敛小，箨筋更硬者，开分头合背梅或三瓣一鼻头之类，筋绿细糯下部开大多开佳种。
　　圆灯壳形蕊形圆隐箨，筋细糯，其中通窍者，开融角梅瓣。
　　净瓶口形三瓣尖略向上箨筋，细糯，其色皎艳，开大徽角水仙。
　　石榴口形三瓣尖翻向上，箨筋粗挺，其色皎艳，开武徽水仙。
　　龙眼形蕊形结实圆足或上下相无箨者，内如无锋，开时只荷花之类。
　　蕙衣壳须厚，瓣形如超，均起兜，色润泽光明者，谓有水色，可望佳种，然总以细腻为主，梅瓣水仙，若壳薄而小衣壳不起兜者，无佳种可望也，蕙出素花，亦不论壳色，惟深绿者居多。
　　白转绿壳、淡青壳、淡绿、绿赤壳、荷花色、青麻绿壳、竹根青、白壳、白赤壳、粉青、猪肝赤壳、竹叶青、深绿、大银红、深紫壳。
　　以上数壳形尖，绿而有白者，可望梅、仙，壳尖赤而有绿，须有沙晕，亦有可望者；。有沙无晕则绝望矣，惟素多出绿壳尖或白尖中，赤者少有，小蕊至出衣壳，见蕊尖起白头者，定属梅瓣，水仙且多佳品，蕊尖无白头者，决非梅瓣水仙；花瓣至小排铃，须形有五门，分八式列左(下)：
　　巧种门
　　蜈蚣箝上顶梅、潘绿梅、程梅、万和梅。开紧边厚肉气，合硬小舌梅者居多，分窠大舌仙者少，软者即分窠大舌梅，此推品之第一。
　　大平切大一品仙、前上海梅、元字仙。开平边厚肉气分窠大舌者居多，合硬小舌者少，梅、仙皆出，此推品之第二。
　　小平切大陈字仙、小塘字仙、通祥仙、袁氏仙。开平边长身分窠大舌者居多，合硬小舌者少，多出仙种，此推品之第三。
　　瓜子口开宽边文徽出仙者居多，出梅者少，此推品之第四。
　　融角门
　　石榴头开宽边武融，飞捧方缺舌，梅与仙皆出，此推品之第五。
　　官种门又名滑口
　　杏仁形开宽边蒲扇捧，春兰舌是为水仙，此推品之第六。
　　癃放门
　　油灰块先见捧心油灰决者，捧心是也，再外三瓣，开卷边融角，所谓癃放者，卷边是也，捧全合硬者，居多，分头夹背无舌者，亦有徽硬小舌者，其名曰三瓣一鼻头，梅仙中最劣之品也。
　　行花门
　　尖头形金奥荷素、花核荷素。
　　蕙中开梅仙之外尽属此形，出身好者，开至荷花，否则无名粗花而已。
　　兰蕙梗长，方有好花，细而短者，在蕙中或有好花，然亦仅见，至兰则竟无好花，故以细长者为佳。
　　蕙之关系，全在吐痰后，放瓣前，无外见之相，而出好花，真非意料所及矣。
　　兰产阳山者，蕊生阴面，产阴山者，蕊生阳面，阴阳相反，方有好花，叶尖起沟兜到梢者最佳，梅种之叶性硬，仙种之叶性懦，素种之叶性硬。
　　根在盆中贵长，不长则不佳，新花根白能活，根黑系受冻，如轻亦可活，，如根空即不救。
　　凡兰蕙有外见之相者，必出佳蕊，不致失望，惟求上品，则百中之一耳。
　　培养
　　泥之佳者，用余姚北门外四十里燕窝岭，色如黑棕，性松轻而漓水，此为第一，富阳石牛山泥，色黑者为最，性同亦轻松漓水之佳，常熟虞山子由夫子坟泥，有土朱砂色，淡白黄者性松而嫌微燥，江浙山泥；色淡黄黑者可用，择其性松轻漓水者为佳，黄色者太结重实，种之必结死，平地泥性腻，种之花不发，泥性碱者种之有伤，最宜忌之。
　　根洗净后，阴风吹干，见芦头有高低者，如大棵分开种，如少不能分开，歪种取勿深为是，为深轻则不发，重则逐步至烂。故种深须即翻浅，其白根愈长愈妙，如未烂切勿剪，龙头上大掺，隔年所生，待攒出土，后即变叶。
　　种兰顶泥，须高于芦者一分，种蕙顶泥高于芦者一二分，如种之过深，久雨后必起白虱，须随时翻浅以防之，盆底用瓦合艾，加漂净生炭屑垫，收潮气，先铺一层再加细泥，著根不可空松，空松则不得力，根叶必烂，盖面将细泥堆成馒头式顶，余姚泥及富阳泥，皆可种高盆面，因其泥之性润，而易生青苔，至子游泥，则性燥而不生青苔，故宜种平顶，下衬囫囵瓦，务购新者，旧瓦恐有猫溺，新瓦须浸入淡水缸内半年，始可取用，漂炭法亦然。
　　坑砂用时，用水漂清至两月取出，晒干，研极细末，方可用，然必无病之叶，始可用，至如中小叶，虽则无病，亦以不用为妙，即极发之叶，用时小盆只可一钱，大盆只可五钱，多则有害，每逢春间翻盆之时，用泥拌和，离根种之，如用坑砂单换新泥，种后至小暑无病者，用三年后宿粪拼之，极淡，浓则有害，小暑到白露，俟盆泥不热，雨前浇至三次，如无雨，每清晨用水浇透，他法不合用，用必有伤。
　　盆宜用圆者，口宜畅，而底宜深，鼎足式或白釉色，取其雅也，紫砂即俗，白胎无釉者，可栽小本，至新盆，虽云火气太重不合用，然尽用无妨，或种草花一二年，或置水中一年，亦可脱火气，此格外讲究之法也，花有向背，故用圆盆，取其四方可观，若杂色有花者，用之欠雅，至若方盆有反正歪斜之忌，亦不合用。盆面高一二三寸者不一，宜铺蜈蚣草满盆，以免大雨冲滩馒头顶之虞，其草生久必厚，宜随时剪之，取其平薄，则花根易于生发，盆若未经栽草，而自出青苔亦佳，总须旁植细心草，以观干湿。
　　水用天水最妙，如无天水以淡河水代之，忌用井水，盆架须长，空心排挲，用水盆，中合瓦缸，杜蚁蛭也，其架通行高二尺五寸余者，以位置之高低定之。
　　遮烈日，须定做阔缝芦帘，分稀紧二种，缝阔取其阳重，如花圃遮芝兰之一种，太紧不合用，若布幔无缝，亦嫌太阴，轻则烂叶，重则全盆皆伤。
　　花房须南向，平屋，南首之门全开，即透风见阳，闭时宜无风缝，有缝即将皮纸密补之，不使有一空隙，瓦底须芦帘铺之，石灰糊好，背开一门，取天热时，可通风，东西皆须墙壁。如遇大风，其叶将棕扎之，可无吹折之虞。
　　护断叶，须用竹丝圈棕丝扎，可时更换，重扎亦可数载不坏。


　　○兰言述略卷三
　　名贵
　　兰蕙历来名种不一，其贵品可屈指看录之。
　　兰
　　绿梅素
　　萧山梅素外三瓣紧边结圆，肩平，捧心合硬分窠，大如意舌，色俏，干长；乾隆时出萧山蔡姓有此种。庚申浙江遭兵灾后种类断绝，迩时贩佣将咸丰时宁波所出亦是绿梅素者代之，外三瓣长细如线，平肩捧心如硬油灰块，穿腮舌，有根无尖，丑劣不如蔡梅远甚，识者皆不取，目下甚多。
　　赤白舌梅
　　玉梅五瓣短圆，分窠小式平边短捧白舌，腮边微有粉红之色，干短而细，肩平，康熙时出绍兴刻尚多，又名白舌梅。
　　赤梅瓣
　　韩公祠梅三瓣紧边如小核桃片，鸡豆壳捧心，大刘海舌，平肩，道光十余年出枫泾陈姓，咸丰初年种无。
　　头贵梅五瓣着根结圆，大圆舌，边极紧，只开一半，如罄口，细干，平肩，嘉庆时出杭州，咸丰庚申遂无。
　　秦梅五瓣短圆紧边，如意舌，干细，肩平，嘉庆中出加善，今无。
　　青钱梅五瓣着根起圆，平边软，大圆舌，平肩，顺治间出苏城，今无。
　　红梅五瓣结圆，外三瓣有红丝九根，紧边，平肩，铺舌，细干，道光时出苏州，今无。
　　宋锦旋梅五瓣极紧边极圆有尖峰，刘海舌，细干，平肩，色俏，乾隆时出宋锦旋家，目下尚多。
　　大金钱梅色俏三瓣极大，结圆，平边如钱，肩平，猫耳捧箨筋圆舌，干细长，花性极早，立春时即开，道光时出富阳，刻虽有甚少。
　　秭梅五瓣脱筋，分窠结圆紧边，鸡豆壳捧心，大刘海舌，舌内一点红色，极俏，干细长，同治五年出上海罗姓烘缸。
　　第一梅五瓣短圆，小式平肩，如意舌，细干，道光时出余姚徐岭湖，目下甚少。
　　武一晶梅色俏脱筋，平肩，短圆瓣厚飘，鸡豆壳捧心，大刘海舌，飞肩，细长干，雍正时出杭州，刻下尚有。
　　小打梅长脚圆短半硬捧，紧边，圆舌，细长干，落肩，道光时出苏州，买客争打，故名小打，今甚多。
　　陈雪梅五瓣短圆，俯蕊，紧边，如意舌，细干，乎肩。道光时出奉化已无。
　　梁梅其开有二样长脚圆头，半硬捧，如意舌，五峰俱全为上，开三瓣短圆，分头夹背，壳色次之。道光时出徐汉三家，今无。
　　代梅虽梅花小而次色，所奇一干二花，惜乎高低，有时亦一朵，道光时宁波，近年尚有。
　　赵怪梅五瓣分窠肩平，长干，道光时出苏州花窖内，赵姓所得至复花，开梅时多，开仙时少，因为逐年不同，故名赵怪。至咸丰庚申后无。
　　赤水仙
　　春一品仙外三瓣头尖，放角，细脚，平肩，深软分窠观音兜捧，大刘海舌，均极大，色亦俏，梗长。同治丙寅出上海，近今甚少，再有一种亦名春一品花大赤色出于次年亦在上海。
　　集圆仙外三瓣圆大捧心略小，观音兜，分窠小刘海舌，色带昏，咸丰初出余姚，易种养且多。
　　龙字仙大荷花紧边，观音兜，分窠捧，大铺舌，细长干，平肩。嘉庆时余姚高庙山，又名姚一色，刻下多。
　　汪字仙长脚圆头，短捧，紧边，大圆舌，平肩。康熙时出奉化汪克明家现在多。
　　绿素心
　　大雪荷素三瓣收脚，角侧捧心，紧边细干，一字肩，乾隆时出绍兴周文团家，又名文团，目下甚少。
　　文团荷素三瓣收脚放角，捧剪刀形，干细，肩平，开足后即渐落。道光时出苏州花窖中，一名新文团，刻下多。
　　窖荷素三瓣收脚放角，侧舟捧心，短干，落肩。嘉庆时出苏州花窖为余姚史勉参所得，刻无。
　　和尚荷素三瓣放角，阔脚，蚌壳捧，五瓣俱有白筋，铺舌细干，大落肩。嘉庆时出杭州，今尚多。
　　常熟素三瓣收放，长脚，肩平，蚌壳捧，其色油绿，舌白，干长。光绪元年出常熟。
　　金山荷素三瓣长阔，蚌壳捧，大落肩，乾隆时出镇江金山寺，今少。
　　赤素心
　　石堰荷素赤壳小荷花式，薄肉气，铺舌，细干，落肩。咸丰时出石堰李北堂一名金柄玉如意。
　　蕙
　　金水仙
　　范氏金仙绿壳大荷花形阔而短，细脚平肩，鸡豆壳半硬捧色如南瓜花，大刘海舌，细，乾隆时出常熟范姓，嘉庆时无，此蕙中之无出其右也。
　　绿金荷花
　　阁落荷三瓣收脚，放角，蚌壳捧，大铺舌，细干，平肩。嘉庆时出苏州，早无。
　　丁小荷小荷花式，剪刀捧心如金，平肩拖舌。咸丰时出丁姓，同治丁卯春无。
　　马氏金蕙绿干朱漆小柄，色如菜花，五瓣收脚，放角，紧边，金朱砂色舌，细干，平肩。道光时出浒关马姓，早无。
　　绿梅瓣
　　酒绿梅五瓣短圆，分窠，软捧心，大圆舌，细干平肩。道光时出苏州绍兴人酒店，逾三年而种无。
　　仙蟾梅五瓣短圆，分窠软捧，大柿子舌，细干，平肩，其叶坚细。道光时出荡口船，售于周姓，此种即无。
　　上顶梅外三瓣紧边，圆头收根，大软深观音兜捧心，分窠，大刘海舌，飞肩干细。同治七年，出上海复兴船行，有山客以粗蕙嫌出售与袁姓，其花式如关顶，不过绿赤大小之分，上海即出绿梅，当以为顶，故名上顶。又名“申顶”。
　　掌珠梅三瓣短圆，分窠，大铺舌，干细肩平。嘉庆时出嘉兴，早无。
　　蔡字梅五瓣短圆，分窠，软观音兜如意舌，捧干细肩平。道光时出常熟蔡姓，早无。
　　四美梅五瓣短圆，分窠小硬捧，小圆舌，细干，肩平。乾隆时出浒关，早无。
　　翠蟾梅外三瓣短圆，捧分头夹背，小如意舌，细干，肩平。乾隆时出宜兴尤氏，近知绍兴尚有此种。
　　前上海梅外三瓣长脚圆头，捧分头夹背，舌硬融，小如意舌，细长干，一字肩。嘉庆间出上海，现多。
　　湖塘绿梅五瓣短圆，分窠，硬如意舌，细干，肩平。道光间出苏州，早无。
　　蜂巧梅花长脚文融，飞肩，捧如猫耳，方缺舌。康熙时出朱家角市井家，有洞庭东山金姓者，设质库在彼，向买不许，嘱人窃出携归洞庭，分往各处，迩惟洞庭东山朱姓家尚有。
　　绿六团梅三瓣短圆，软捧穿腮方缺舌，武融，粗干，平肩。嘉庆年间出苏州，早无。
　　十景梅外三瓣长脚，平肩，分窠，半硬捧，如意舌，长干，每干总有一二朵行花。道光时出上海丁姓，咸丰时无。
　　潘绿梅极不肯生花，如生花，比众迟半月始放，待开花后再行翻栽，否则至小排铃干瘪，迩老种绿花四大家潘绿居小塘字仙之上，及见其花，夕卜三瓣狭长融肩平，色黄胖，穿腮舌，有根无尖，缩在合捧油灰块内，前之声名，大约以花少之故，如见其花之劣状，必不以为然也，今录入镜，因伊声名而入，如以花论，必不许矣。乾隆时出宜兴潘姓，今甚多。
　　绿水仙
　　三槐堂仙色俏短脚大荷花式，一字肩，软观音兜捧，大刘海舌。道光间出上海妓家三槐堂，故俗名乌龟水仙，咸丰初无。
　　大一晶仙大荷花形，五瓣分窠，大软捧，大铺舌，细干平肩。乾隆时出嘉善胡姓，刻下多。
　　上一品仙大荷花形，身短，分窠，捧小如意舌，细干，一字肩。咸丰时出余姚，久无。
　　大朱字仙极大阔瓣，分窠，微硬捧心，大如意舌，一字肩，干细而长。乾隆时出苏州，道光时无。
　　萧字仙大荷花形，有红筋，分窠观音兜捧心，大拖舌，细干，一字肩。道光时出上海萧姓，早无。
　　袁字仙外三瓣放角收根，紧边，平肩，捧心分窠，软观音兜，大如意舌，同治甲戍予得于梁姓粗花篓内，故名。
　　小塘字仙小荷花形，分窠，捧如意舌，肩平，干细长，道光时出西塘镇此种刻多。
　　张绿仙外三瓣放角收根，紧边，捧心分窠，深观音兜，大如意舌，同治癸酉出苏州吴园张氏。
　　通祥仙外三瓣放角收根，平边，平肩，捧分窠，半硬舌大铺，同治壬申出张姓家。
　　南翔张仙外三瓣长脚，平肩如意舌，鸡豆壳捧，分窠，同治辛未出南翔张姓家，今为夏姓者所得。
　　荡字仙小荷花式，蚕蛾捧，如意舌，细干一字肩，道光出荡口镇，此种早无。
　　吴元松仙三瓣长脚圆头，半硬捧小如意舌，粗干一字肩，嘉庆间出绍兴，又名绿景福，又名绍一品，早无。
　　后上海梅三瓣长尖，平边半硬捧大铺舌，细干，一字肩，道光时出上海，早无。
　　小一品仙五瓣短尖，软捧如意舌，‘细干，平肩，嘉庆时出昆山，早无。
　　老绿仙五瓣尖长蟹箝捧小尖舌，细干，落肩，据云明季时出绍兴至咸丰年无。
　　卢字仙五瓣短尖，平边，软捧小铺舌，细干落肩，嘉庆时出，早无。
　　杨字仙柳叶瓣，平肩捧分窠，舌小如意，细干，乾隆时出湖州，早无。
　　绿素心
　　金奥荷素大荷花形蚌壳捧，俏绿瓣重绿沙极大卷舌，细绿梗，平肩，道光时出余姚金奥山，为褚神元所得后买于泰号酒家，又名泰素，今甚多。
　　二友素外三瓣长脚落肩，剪刀形捧，小卷舌，同治己已出上海，邑差与面筋店人合得新花所出，故名二友，刻有。
　　王明阳素小荷花式白瓣白卷舌，细干，平肩，清初出苏州王明阳家，同治庚午无。
　　东方白素小荷花式白瓣白卷舌，细干，一字肩，开久两腮有红光，乾隆时出上虞，早无。
　　绿荷花
　　奚慎甫荷短脚大荷花式蚌壳捧，大卷舌，咸丰时出上海奚姓，即无。
　　第一荷外三瓣放角收根，紧边；平肩，剪刀捧，大卷舌，同治甲申出张姓家。
　　木渎团荷阔脚荷花形，剪刀捧，大卷舌，道光时出木渎，早无。
　　松江大瓣外三瓣阔大，不收根，落肩，剪刀捧，大卷舌，道光间出松江，今甚少。
