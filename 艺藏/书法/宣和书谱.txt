宣和书谱
　　卷一
　　◎历代诸帝后附
　　
　　○晋武帝
　　司马氏，讳炎字安世，文帝之子也。司马氏执魏国威柄。凡三世矣，至武帝时神器始归之。独江左有吴后附皓者，擅五十九年之业，一旦用王浚，唾手而得，故天下始一于晋。夫可谓继志述事之主。然以忧勤得之，以佚乐弃之，其后东西分裂而为两晋，后世论优劣，咸自武帝始。喜作字，于草书尤工，落笔雄徤，挟英勇之气，毅然为一代祖，岂龊龊戏弄笔墨之末以取胜者。惜乎不克终誉，而信贾充之言，舍卫瓘之忠，不为经远计以贻翼子，故为有为者之所痛恨也。今御府所藏草书二：
　　我师帖，善消息帖。
　　
　　○唐太宗
　　唐太宗，李氏讳世民，高祖之次子。有隋末首建大议，起太原，入长安，取天下如运诸掌。故史称除隋之乱，比迹汤武；致治之美，庶几成康，夫可谓近古之英主。方天下混一，四方无虞，乃留心翰墨，粉饰治具，雅好王羲之字，心慕手追，出内帑金帛，购人间遗墨，得真行草二千二百馀纸来上。万几之馀，不废模仿。先是释智永善羲之书，而虞世南师之，颇得其体。太宗乃以书师世南，然尝患戈脚不工。偶作“戬”字，遂空其落戈，令世南足之，以示魏征。征曰：“今窥圣作，惟‘戬’字戈法逼真。”太宗叹其高于藻识，然自是益加工焉。世南既亡，以褚遂良侍书，凡人间所上羲之帖，惟遂良究其真赝，故所学尤胜。尝谓朝臣曰：“书学小道，初非急务，时或留心，犹胜弃日，然亦未有不学而得者。朕少时临阵，料敌以形势为主，今吾学书亦然。”又尝作《笔法》、《指意》、《笔意》三说以训学者，盖所得其在是欤。复善飞白，一日宴三品以上于玄武门，作飞白以赐，臣下椉酒争取，以为娱乐。置弘文馆，选贵游子弟有字性者，出禁中所藏书令斆学焉。海内有善书者，亦许遣入馆。由是十年间，翕然向化。一日作真草屏幛以示群臣，其笔力遒劲，尤为一时之絶。又尝赞羲之传，痛论字学，固亦见其髣髴。观夫渊源，变态出于笔端者，信非一日之习，其所由来远矣。今御府所藏一十有四：
　　正书：诏勑。
　　行书：诏勑，道德勑，禊宴诗，江叔帖，艺韫帖，好谦帖，真迹帖，枇杷子帖，魏仲思改名勑。
　　草书：九仙门勑，晩来勑，手勑，无为帖。
　　
　　○唐明皇
　　唐明皇讳隆基，睿宗第三子也。其英武该通，具载本纪。临轩之馀，留心翰墨。初见翰苑书体狃于世习，鋭意作章草八分，遂摆脱旧学。观其批张九龄表、赐裴耀卿诗，与夫《嘉宾》之勑、《五王》之赞，议者言其丰茂英特。斯亦天禀，如八分书，北京义堂与东岳封禅碑，虽出于当时学士共相摹勒，然其风格大体皆有所授。窦臮赋其书，以谓“风骨巨丽，碑板峥嵘；思如泉而吐凤，笔为海以吞鲸”，亦足以状其瑰伟也。今御府所藏二十有五：
　　隶书：五王赞，法空字，喜雪篇，太一字。
　　行书：赐赵宣王等勑，访道勑，嘉宾勑，赐李含光勑二，批答李含光表修斋二，批答李含光表谢赐，批答李含光表投璧，批答李含光表起居，批答李含光表香信，批答李含光表谢修功德，批答张九龄谢知制诰表，批答杨励俗等表，批答裴耀卿等雪篇表，批答裴耀卿等贺雨表，批答裴耀卿等奏谢宣示圣旨，赐裴耀卿等诗，鹡鸰颂，送虚已赴蜀川诗，春台望杂言。
　　
　　○唐肃宗
　　唐肃宗讳亨，明皇第三子也。天性仁孝，好学不倦，明皇酷爱与诸子异，开元二十五年乃立为太子。明皇幸蜀，父老遮道乞留太子平贼，盖当时人心已知归矣。迨其以天下元帅提孤军抗衡渔阳卷地之众，日消月化，雷驱电扫，终使海岳一清，宗庙如故，真不愧主器之托也。即位之明年，遣韦见素迎上皇自蜀还京，使明皇感悟，自谓：“吾始得为天子父，不其美欤？”其盛德成功，虽未足以比迹汤武，而至于削平祸乱，再造唐室，亦杰然用武之君。是以郭子仪、李光弼之徒，真天下豪杰之士，功名为中兴第一，皆肃宗善将将而能御之要，知英主自有真也。肃宗早岁时，明皇为选佳士如贺知章等，侍读左右，气味渐摩，曾非一日。又当明皇在御，以行书、八分、章草书为时矜式，肃宗以子职侍东宫，方温凊定省间，得无过庭之训？是宜行书亦有家法，而其气韵与能字者争衡也。今御府所藏行书七：
　　赐李含光勑二，批答郭子仪表，批答李季卿表，批答李含光表修斋，批答李含光表修功德，批答李含光表锡缣。
　　
　　○唐代宗
　　唐代宗讳豫，肃宗长子也。明皇诸孙百馀人，代宗最长，为嫡皇孙。聪明寛厚，喜怒不形于色，好学强记，深于《易》象。宵旰之暇，留心翰墨，于行书益工。大抵有唐自太宗以还，世相祖袭，至代宗家学未坠。论其笔力，则非有太宗、明皇超迈之气，然亦有足观者。今及见者，《春日雨晴燕诸王》与夫《秋中月夜》之诗，笔法劲媚，尚可以追配昔人云。今御府所藏行书七：
　　南郊口号，岁功赞，守岁诗，秋中月夜诗，秋日诗，重阳诗，春日雨晴燕诸王诗。
　　
　　○唐德宗
　　唐德宗讳适，代宗长子也。初在宗藩，誉望已著。性识强敏，一经于目，往往不待学而能。其所以自任者，亦复如此。齿胄之年，便为统帅。既总万几，颇励精治道，思前王能事，以壮大猷。故群臣章奏来上，皆即批答，笔无滞思，翰墨落落可观。大抵唐以文皇喜字书之学，故后世子孙尚得遗法。至于张官置吏以为侍书，世不乏人，良以此也。陆贽以内相辅赞，奏牍动千百言，度其可否从违，常与贽所陈相当。而流离兵火，遗散不复收，是以存者无几。观其行书，笔意亦不愧前人云。今御府所藏行书一：
　　批答赵惠伯表。
　　
　　○唐宣宗
　　唐宣宗讳忱，宪宗第十三子也。性严重寡言，宫中以为不慧。然精于听断，而专事明察，其所以黜陟臣下，皆出于已。至于手写诏勑，而人一被识擢，则为时之荣遇。大抵伤于太察，而无复仁恩之意，自是唐室至宣宗而复蹇矣。当时法书之盛，如裴休辈尚能追步颜柳。故诸宗承袭太宗之学，皆以翰墨流传，至宣宗复以行书称，盖其典刑犹在也。今御府所藏行书三：
　　赐李丛勑，赐李丛手勑，赐李丛手诏。
　　
　　○唐昭宗
　　唐昭宗讳晔，懿宗第七子也。为人明倩，多喜作书字。初有志兴复，慨然思得非常之材，相图回治具，惜无以助之，当是时钱镠以节制领浙西，虽称臣不乏贡赋。而实霸有一方，信英雄也。然昭宗于此乃能笼络驾驭，推赤心置人腹中，使镠终唐室而不二心者，昭宗实有以归之也。观其以《衣襟书》赐镠，当时不能无意。其书虽不称于世，而兴复之志于斯可见矣。今御府所藏行书一：
　　赐钱镠衣襟书
　　
　　○武则天
　　武则天顺圣皇后武氏讳曌，并州文水人。凛凛英断，脱去铅华脂韦气味，椉高宗溺爱而窥觎窃起。遂能不出重闱深密之地，驾驭英雄，使人人各为其用，不旋踵踝移唐室。使之善自推托有《周南卷耳》之志，则其用心岂减古贤后妃哉！惜乎不知出此，乃欲以牝鸡司晨，宜乎不克令终，而张柬之等起而复子明辟也。新史贬而传之，旧史以谓穷妖白首，良以为训。考其出新意持臆说，增减前人笔画，自我作古为十九字，曰而（天）、（地）、○Z（日）、○子（月）、○（星）、（君）、（年）、（正）、（臣）、曌（照）、（戴）、（载）、（国）、（初）、（证）、（授）、（人圣）、（生）。当时臣下奏章与天下书契，咸用其字。然独能行于一世，而止唐之石刻载其字者，知其在则天时也。虽然，亦本于喜作字。初得晋王导十世孙方庆者家藏其祖父二十八人书迹，摹拓把玩，自此笔力益进，其行书骎骎稍能有丈夫胜气。今御府所藏行书一：
　　夜宴诗。
　　
　　○梁太祖
　　梁太祖朱氏讳温，批答贺表行书字体，虽纯熟，然乏气韵。当是笔吏所书。方时温以唐之臣子，盗窃神器，故多引瑞物为受命之符。唐天王下以土德，而继土者莫若金。于是梁以金承之，而色尚白，所有之郡县，至有以白乌、白兔、白鹦鹉、白鹿为献者。此表献白鹿也。其奏章之臣，则有若韩建，有若杨陟，有若薛贻矩。实在开平即位之岁，是其区区急于符契，以厌人心。曾不知三代受命不约而应，如黄龙辅舟，银溢山赤，乌流王屋，以表殊休者，亦固有自。时其承正统，又历年滋久，且无非应天顺人而作。如温者，偶以黄巢馀党椉不利之际，初云归顺，终乃攘夺。其自视治世，一显诸侯为不足，况复区区引符命哉？今御府所藏行书一：
　　御批祥瑞表。
　　
　　○梁末帝
　　梁末帝讳瑱，太祖温第四子也，以唐文德元年生于东京。美容仪，为人沈厚，未尝妄语言，喜与闻人儒士游。唐光化元年授河南府参军。温受禅，封瑱均王。伪凤历元年二月，瑱即位。瑱无他伎，喜弄翰墨，多作行书批勑，大者或近盈尺。笔势结密，有王氏羲、献帖法，流传到今，览之便知，非侍书者所能及也。今御府所藏行书一：
　　正明勑。
　　
　　○周世宗
　　周世宗，柴氏，讳荣，睿武孝文皇帝太祖圣穆柴后之侄也。丱岁事君后以孝谨闻，太祖爱之，及长，委以主器之重，乃克负荷。迨其继明在御，因任旧臣，相与绍述前烈，増大基构。摧高平之阵，而勍敌挫气；还秦凤之封，而远土开疆；以至江北燕南，取之如拾荆。自非英杰之主，能克家若是耶？故宜神武之略，氤氲盘礴发于笔端，其运用处，自己过人远甚。观《赐张昭诏》，有行书法，亦可见其略也。今御府所藏行书一：
　　赐张昭诏。
　　
　　卷四
　　正书二
　　○萧遘
　　唐萧遘字得圣，兰陵人，璃之远孙也。瑀武德初，帝委以枢莞，内外百务，悉瑀关决。或引升御榻，呼曰“萧郎”。官至左仆射。遘咸通中擢进士第，累迁司空，封楚国公。遘负大节，以王佐自任，慕李德裕为人。及当国，风采峭整，天子器之。始王铎主贡举而得遘，后与遘并显，遘善事之。僖宗曰：“遘善事长，大臣和，予之幸也。”遘曰：“不止以长，乃铎门生。”僖宗笑曰：“铎选士，朕选宰相。卿无负我。”自瑀逮遘，凡八叶宰相，名德相望，与唐盛衰，世家之盛，古未之有。遘之字画虽罕传于世，观其《景公》、《幽公》二帖，笔迹有廊庙之气而足规矩，学者未易到也。今御府所藏二：
　　正书：景公帖。
　　行书：幽公帖。
　　
　　○陆扆
　　陆扆字文祥，苏州嘉兴人，丞相贽之族孙，后客于陕，因以家焉。擢进士第，累迁翰林学士。扆工属文，当时制诏，落笔而就，同僚自以为不及。昭宗尝作赋，召令学士皆和之，扆时预焉，赋成文不加点，独先众人。帝览而叹曰：“贞元时，陆贽、吴道元兄弟善内廷文，后无继者。今联得之。”。颇加优重。史称扆之才“敏速若注射”，信不诬矣。亦善作真字，尝有《赠苔光草书歌》，笔迹不减古人，翰墨耀映，真可尚也。今御府所藏正书一：
　　赠詈光草书歌。
　　
　　○李蹊
　　李蹊字景望，江都人也。自幼好学，登进士第，相昭宗，官至太子少师，赠司徒。家世藏书，多至万卷，时号“李书楼”。喜著述，善注解，学者宗之，以为指南，真儒相也。其书见于楷法处，是宜皆有胜韵。大抵饱学宗儒，下笔处无一点俗气，而暗合书法，兹胸次使之然也。至如世之学者，其字非不尽工，而气韵病俗者，政坐胸次之罪，非乏规矩耳。如蹊能破万卷之书，则其字岂可以重规叠矩之末，当以气韵得之也。今御府所藏正书一：
　　送警光诗。
　　
　　○詹鸾
　　詹鸾，不知何许人也。作楷字，少者至蝇头许，位置宽绰，有大字法。书《唐韵》极有功，近类神仙吴彩鸾，慕彩鸾故名焉。昔李赤之慕李白，司马相如之慕蔺相如，盖类是也。彩鸾以书《唐韵》名于时，至今断纸馀墨，今传宝之。今鸾于斯亦然。
　　故知鸾于此不凡。今御府所藏正书二：
　　《唐韵》上、下。
　　
　　○顾绍孙
　　顾绍孙，亡其世系，作正书类钟繇，所谓似之而非者。盖泾渭同流，则清浊相去，不得不尔。自三代书契降及汉末，无虑数变。三国鼎立之初，人材并用，靡有孑遗，惟字学阙然不讲。繇于是时不溺流俗，杰然追古，为一家法，而议者谓其丰筋多力，有云游雨骤之势。后学鲜有继者，如绍孙，虽竭其智力，宁有一于是哉！然久假不归，乌知非有特其学之未至耳？今御府所藏正书一：
　　儒素帖。
　　
　　○陆希声
　　陆希声，吴人也，官至左仆射，家世有书名。其六世伯父柬之，以草书高天下，议者有“乔松倚壁，野鹤盘空”之语；四世祖景融，又以博学工书擅名，璺璺相继，至希声一出，遂能复振家法，为佳子弟。而希声尤善属文，通经史，喜著述，且精于正书，则祖武风流，顿还旧观。钱若水常言古之善书，鲜有得笔法者，唐陆希声得之，凡五字：擫、押、钩、格、抵。自言出自二王。断与阳冰得之，希声后授之瞀光。瞀光入长安，为翰林供奉，而希声尚未达，以诗寄之云：“笔下龙蛇似有冲，天池雷雨变逡巡。寄言昔日不龟手，应念江头洴澼人。”后得其法者，为一时之绝。今御府所藏正书一：
　　赠罾光诗。
　　
　　○杨鉅
　　杨鉅，史失其传，喜作字，得正体。其沉着处，有类钟繇，而点画则柳公权法也。当时赠警光草书诗序者，无虑数十人，而各出一家之见以附载于文，独鉅之立论以性之与习，自是两途。有字性不可以无学，有字学者复不可以无性，故其为言曰：“习而无性者其失也俗，性而无习者其失也狂。”盖以谓有规矩绳墨者，其习也；至于超诣绝尘处，则非性不可。二者相有以相成，相无以相废，至此然后可以论书欤！又为说曰：“羲之七子，独献之能嗣其学，则知用此以求古人，庶几天下书眼同一纲纽耳！”噫！鉅之能为此论，则能知书之病也夫！今御府所藏正书一：
　　赠曾光草书序。
　　
　　○崔远
　　崔远，其先博陵人也。曾祖廷，同州刺史，子八人，皆有时誉，世以拟荀氏八龙。珙，左仆射；珀，吏部尚书；玛，河中府节度使；馀并据显位，世以为荣。均子澹，官至吏部侍郎，有才名，举止秀峙，时谓玉而冠者。远，澹之子也。有文，而风致整峻，世慕之曰“钉座梨”，言座之所珍也。迁中书侍郎，后为右仆射。自咸通后，有名其家历台阁藩镇者数十人，天下推士族之冠。观其笔迹，虽不传于世，然《赠晋光帖》，其楷体可喜，想见其家范云。今御府所藏正书一：
　　送罾光诗。
　　
　　○张颚
　　张颤，莫知其系，官至左司郎中。幼好学，喜怍真书，字体谨严，率仿柳公权，而自成一家。公权之学，出于颜真卿，加以盘结道劲，为时所重。议者以谓如惊鸿避弋，饥鹰下鞲，盖以言其风骨峻做，而少和淑之气焉。颉虽未足以方公权之工，而风致近古，用笔有力，亦可贵也。观其所《赠晋光诗》云：“金殿圣人看纵笔，玉堂词客尽裁诗。”则颉不独工于书，而尤长于赋咏也。今御府所藏正书一：
　　赠警光诗。
　　
　　○郑贾
　　郑裔，史所不载，不知何许人也，所见者翰墨三传。天复中，挈家自华至陈，迁徙无常，席不暇暖，亦未尝须臾废词翰也。观其以楷法《题经藏诗》云：“万蕴千牌次碧牙，缥笺金字间明霞。”而笔法清古，有羲献典则。虽名不显于世，大率唐人篇章字画，纵复不造古人极致处，然亦各有一家风致。今御府所藏正书一：
　　题经藏诗。
　　
　　○戎昱
　　戎昱，不知何许人也，建中间为虔州刺史。作字有楷法，其用笔类段季展。然筋骨太刚，殊乏婉媚，故雅德者避之。尝书其自作《早梅诗》云：“应缘近水花先发，疑是经春雪未消。”岂有得于此者，宜其字特奇崛，盖是挟胜气以作之耳。且古人作字，或出于一手而优劣相望者，偶在一时之得意与否耳。昱自写其诗，是亦其得意处，故其笔力不得不如是之健。然求其左规右矩，则一出焉，一入焉，而不见其至也。今御府所藏正书一：
　　早梅诗。
　　○赵模
　　赵模，史阙其传，不知何许人也。模喜书，工临仿。始习羲献，学集成《千文》，其合处不减怀仁，然古劲则不迨。盖翰墨之祖，必语羲献，而师之者，世难其人。如晚生辈，以家学相承为一律，非不以王氏为宗，然其泥于形似。而俗恶凡下者，病在索马于唐肆。浮屠氏怀仁，乃能稍得。故步固不易得，然至于奔逸绝尘处，则又不可以同日而语。若模之书复出怀仁下，则所谓思其上者不可得，又思其次也。噫，古人真难到耶！观《模集书》一帖，颇工楷法，信前人之论为不谬。今御府所藏正书一：
　　模集千字文。 
　　
　　卷五
　　正书三
　　○许浑
　　唐许浑，不知何许人也。卯角为诗，已能超出童稚；及长秀发，颇为流辈所推。正书字虽非专门，而洒落可爱，想见其风度。浑作诗似杜牧，俊逸不及，而美丽过之。古今学诗者，无不喜诵，故浑之名益着，而字画因之而并行也。大中初，守监察御史，以疾告归，端居佚老。有诗集行于世。今御府所藏正书二：
　　今体诗上、下乌丝栏。
　　
　　○张钦元
　　张钦元，亡其传，官至奉礼郎。作真字，喜书道释经，然不堕经生之学。其远法钟繇，唯恐失真。但去古既远，世习纷糅，故未能脱去前人畦畛，左规右矩，自守奴书之病⑥，是亦束于教者也，至如繇书幽深无际，古雅有馀，则又非钦元得窥其藩篱焉。今御府所藏正书二：
　　金刚经上、下。
　　
　　○杨庭
　　杨庭，不知何许人也。为时经生，作字得楷法之妙。长寿间，一时为流辈推许。唐以武后好奇立异，自我作古，至辄易一十九字。当时如薛稷之流，亦复宗之。庭尝书《五蕴论》，悉用武后所易字，而卷尾系经生臣名，要是一时奉命自应尔耳。唐书法至经生自成一律，其间固有超绝者，便为名书。如庭书，是亦有可观者。今御府所藏正书一：
　　
　　○景审
　　景审，南阳人也。工作诗，留心翰墨。长庆中，以泥金正书《黄庭经》一轴，追慕王羲之法，字体独秀润而有典则。又作诗以题其卷末云：“金粉为书重莫过，《黄庭》旧许右军多。请看今日酬仁德，何似当时为爱鹅。”大抵唐人类多任务书，然亦颇自珍惜。如欧阳通初仿父询书，后亦名世，非狸毛为笔，犀象为管，未尝辄书。审于《内景经》必粉金而写之，盖亦非率尔而作也。今御府所藏正书一：
　　黄庭经。
　　
　　○钮约
　　钮约，史传不载。善正书，作细字使人喜，见而忘倦。盖其字画虽小，而圆劲成就，不乏精神，为呵喜者。尝考昔人之论字，以谓大字难于结密而无间，小字难于宽绰而有馀。结密而无间，《瘗鹤铭》近之；宽绰而有馀，《兰亭叙》近之。盖约之小字，虽未足以比肩古人，而至其字形顿放，颇有意味。亦不窘于边幅，而韵胜者。今御府所藏正书一：
　　小字三教经。
　　
　　○吴彩鸾
　　女仙吴彩鸾，自言西山吴真君之女。太和中，进士文萧客寓钟陵。南方风俗，中秋夜，妇人相持踏歌，婆娑月影中，最为盛集，萧往观焉。而彩鸾在歌场中，作调弄语以戏萧。萧心悦之，伺歌罢，蹑踪其后。至西山中，忽有青衣燃松明以烛路者。彩鸾见萧，遂偕往，复历山椒，有宅在焉。至其处，席未暇暖，而彩鸾据案，如府司治事，所问皆江湖丧溺人数。萧他日询之，彩鸾初不答，问至再四，乃语之：“我仙子也，所领水府事。”言未既，忽震雷迅发，云物冥晦。彩鸾执手板伏地，作听罪状，如闻谪词云：“以汝泄机密事，罚为民妻一纪。”彩鸾泣谢，谕萧曰：“与汝自有冥契，今当往人世矣。”萧拙于为生，彩鸾为以小楷书《唐韵》一部，市五千钱为糊口计。然不出一日间，能了十数万字，非人力可为也。钱囊羞涩，复一日书之，且所市不过前日之数。由是彩鸾《唐韵》，世多得之。历十年，萧与彩鸾遂各乘一虎仙去。《唐韵》字画虽小，而宽绰有馀，全不类世人笔，当于仙品中别有一种风气。今御府所藏正书一十有三：
　　唐韵平声上，唐韵平声下，唐韵上声，唐韵去声，唐韵入声，唐韵上下二，唐韵六。
　　
　　○杜光庭
　　道士杜光庭，字宾圣，道号东瀛子，括苍人也。传授真大师，特进检校太傅、太子宾客兼崇文馆大学上，行尚书户部侍郎、广成先生、上柱国、蔡国公。光庭初意喜读经史，工词章翰墨之学。懿宗设万言科取士，光庭试其艺不中，乃弃儒衣冠人道游。意淡漠，着道家书颇研极至理，至条列科教自汉张道陵暨陆修靖撰集已来，始末备尽，于今羽流成宗之。僖宗临御，光庭始充麟德殿文章应制，一时流辈为之敛衽，皆日学海千寻，辞林万叶，扶宗立教，海内一人而已。尝撰《混元图》、《纪圣赋》、《广圣义历帝纪》暨歌诗杂文仅百馀卷。喜自录所为诗文而字皆楷书，人争得之，故其书因诗文而有传。一踞是得烟霞气味，虽不可以拟伦羲、献而迈往绝人，亦非世俗所能到也。光庭尝一日忽谓门人曰：“占城方创真宫，工未毕，上帝命馀作岷峨主司，恐不久于人间世。”他日因复谓真宫成矣，遂披法服与门，私子别而卒，异哉！信人材不特人间少，天上亦少。
　　
　　○梁元一
　　道士梁元一，亡其乡里。天资孤洁，不染世习。丹药之暇，尤喜翰墨。初慕钟、王楷法，久而出入规矩之外。然其法严，其气逸，其格清。其严也若秉简而立星坛，其逸也若御风而挥八极，其清也若秋霄之饮沆瀣。凡以心专于抱一而不务外游，故其神凝而虑寂，据梧隐几，泯然身世之俱亡。及乘兴一寓于挥洒，自然有超世绝俗之态矣。观其书《太上内景经》，作小楷法而体兼众善，乃知游方之外者，非世习之所能及也。今御府所藏正书一：
　　太上内景经。
　　
　　释昙林
　　释昙林，莫知世贯。作小楷下笔有力，一点画不妄作。然修整自持，正类经生之品格高者。有金书经目曰《金刚上味陀罗尼》，累数千字，终始一律，不失行次，便于疾读。但恨拘窘法度，无飘然自僻之态。然其一波三折笔之势，亦自不苟，岂其意于笔正特见严谨，亦可嘉矣。今御府所藏正书一：
　　金刚经。
　　
　　○钱镠
　　五代吴越国钱镠，杭州临安人。倜傥有大度，意气雄杰，乘唐末乱离，依闾里董昌啸聚乌合之众，名为御寇而实自蹈之。然卒能用僖宗诏命，削平江浙而据有也。当时以镇海军节度使复领镇东，节制精兵及三万。昭宗即位加太子中书令，封本郡王。梁室继兴为尚父，进封吴越国王。至于后唐遂独有方面号令一十三郡垂四十年，修中州贡赋，籍无虚日。风物繁庶，族系侈靡，浙人俚语目之日海龙君，言富盛若彼也。方其与群英争逐，横槊马上，何暇议文墨耶？然而喜作正书，好吟咏，通图纬学，晚岁复降己下士。幕客罗隐雅好讥评，虽及锣微时事，怡然不怒，人以大度称之。状貌凛凛，亦人间一英物也。所书复刚劲结密，似非出用武手，殆未易以学者规矩一律拟议耳。逮艺祖有天下，其孙龊能纳土称藩，遂使后世子孙縻我爵禄，承承不绝，亦其英风馀泽，沾丐云仍者多矣。今御府所藏正书一：
　　贡枣帖
　　
　　○李景
　　南唐伪主李憬字伯玉，先主升之长子，违命侯煜之父也。幼已颖悟，既为主器，即典军旅，抚下有方略，时皆归之。及嗣异位，能奉中州，以恩信结邻壤。江左老稚不勤兵革者十有九年，亦霸道之雄也。宋齐丘以旧臣与先主为布衣交，挟不赏之功跋扈无前，即窜而死之，又其果敢如此！然于用武之时，乃能璺璺修文，图回治具，故史称其富文学。工正书，观其字乃积学所致，非偶合规矩。其后煜亦以书名与钱椒相先后，盖其源流本有自也。今御府所藏正书一：
　　边镐奏状。
　　
　　○薛贻矩
　　薛贻矩字熙用，河东闻喜人也。唐干符中登进士第，历集贤校理翰林学士，晚仕梁。太祖爱其才，礼加优异，累官自仆射至守司空。贻矩风仪秀耸，所与游者成一时之英杰。自此声名籍甚。喜弄愉墨，正书得古人用笔意。且唐末接五代，工书者笔迹疑皆扫地矣，观其《赠警光草书序》秀润可观，一时学者亦鲜俪焉。今御府所藏正书一：
　　赠警光草书序 
　　
　　○卷六
　　正书四
　　卢汝弼
　　五代卢汝弼字子谐，不知何许人也。祖纶，唐贞元中有诗名，父简求，为河东节度使。汝弼少力学，不喜为世胄，笃意科举，登进士第，文采秀丽，一时士大夫称之。复留意书翰，作正书取法有归。当五季士风凋弊，以字画名家者尤少。汝弼能力振所学，诚不易得。官至祠部郎中，知制诰，赠乓部尚书。今御府所藏正书一：
　　赠警光诗。
　　
　　○豆卢革
　　豆卢革，史失其世。遭五代离乱，避地麓延，守中山王处直辟为幕官。同赋牡丹，革以桑柘对。处直雅器重，迁节度判官。唐庄宗讲求贤相，或以革名家子举之，遂召拜左丞相。作正书虽有隐者态度，然要之不出五季人物风气。其点画同为一律，非若杨凝式之书，在季世翰墨中如景星凤凰之杰出，宜革辈皆不以书得名也。今御府所藏一十：
　　正书：开讲帖，友公大德帖，郑长官帖，王郎君帖。
　　行书：大德帖，吾师帖，寒食帖，买花帖，顶辞帖，田园帖。
　　
　　○王仁裕
　　王仁裕字德辇，天水人也。官至太子少师。幼不羁，唯以狗马弹射为务。中年锐意于学。一夕梦刊其腹肠胃引西江水以浣之，睹水中沙石皆有篆文。及寤，胸中豁然，自是文性超敏。洞晓音律，作诗仪千篇，目之曰《西江集》。尝观《列御寇》言神遇为梦。，谓以一体之盈虚消息，皆通于天地，应于万物，非偶然也。王献之梦神人论书而字体加妙。李峤梦得双笔而为文益工，斯皆精诚之至而感于鬼神者也。仁裕翰墨虽无闻于时，观其《送张禹偁诗》，正书清劲，自成一家，岂非濯西江水之效欤？今御府所藏正书一：
　　送张禹偁诗。
　　
　　○杨邠
　　杨邠，魏州冠氏人也。少为州掌籍史，事汉高祖官至枢密使。隐帝即位，加中书侍郎平章事。邠长于吏事。执政以来，帑藏实，兵甲完，国用不乏，边鄙肃静，皆其功也。末年留意搢绅，延客门下。知经史有用，乃课吏传写。至其作正书，虽不能造钟王之藩翰，然气格超迈粗有可观。今御府所藏正书一：
　　清潭等帖。
　　
　　○宋绶
　　宋文臣宋绶字公垂，赵人也。官至参知政事，谥日宣献。其事业载之史牒详矣。绶雅有记性，尝试童行《法华经》，诵十日，不复遗一字，盖其性与下愚相远如此！作字尤为时所推右。然亦自喜其书，在翰苑日，凡制稿必集成篇，至于点画亦不妄作，意其文必附书以垂后世耳。尝为小字正书整整可观，真是《黄庭经》、《乐毅论》一派之法。在天圣、明道间，章献明肃后闻绶书名，乃命书楷法千文以规仁祖。今绶所书《千文》，实天章阁所藏之书也。其后佐我仁祖以参大政，亦基于此。国初称能书者惟李建中与绶二人，而建中之字肥而重浊，或为时辈讥评，谓有五代以来衰乱之气，至绶则无间言。盖其书富于法度，虽清癯而不弱，亦古人所难到者。而议者又谓世之作字，于左右布置处或枯或秀，绶左右皆得笔，自非深造者特未易知。绶有子日敏求，能世其家。凡当时巨卿铭碣，必得敏求字为荣故二宋之书，人到于今称之。今御府所藏正书八：
　　草制，草札，密表，杜甫谒庙诗，和园池诗笔，飞白书上下二，千文。
　　
　　○蔡襄
　　文臣蔡襄字君谟，兴化军人也。官至端明殿学上。博古尚气节，居谏垣乐言事。初范仲淹被
　　逐，馀靖、尹洙、欧阳修以极论援救，坐是皆罪贬。襄于是作《四贤士》诗以高其风，天下成诵之。守福州日，南方风俗，病者不食药而敦信巫觋，至垂死而恬然尚鬼，其利人之财者以蛊毒之，积年以为患，襄至，去巫觋而杀其害人者，故一方安堵而宿弊涤。工字学，力将求配古人。大字巨数尺，小字如毫发，笔力位置，大者不失结密，小者不失宽绰。至于科斗、篆籀、正隶、飞白、行草、章草、颠草，靡不臻妙，而尤长于行，在前辈中自有一种风味。笔甚劲而姿媚有馀，仁祖深爱其书，尝御制元舅陇西王李用和墓铭诏襄书之。已而学士撰温仁皇后铭文，又诏襄书，而襄辞曰：“此待诏职也。儒者之工书，所以自游息而已。”仁祖亦不强之。人谓古今能自重其书者，惟王献之与襄耳。襄游戏茗事问，有前后《茶录》，复有《荔枝谱》，世人摹之石。自珍其书，以为有翔龙舞凤之势，识者不以为过，而复推为本朝第一也。论者以谓真行简札今为第一，正书为第二，大字为第三，草书为第四，其确论欤！
　　此所得于正书为多。今御府所藏正书三：
　　南郊庆成诗，茶录，还颖诗。
　　
　　○石延年
　　文臣石延年字曼卿，本幽州人。官至太子中允秘阁校理。少应进士举，真庙朝该三举进士，推恩补奉职，延年以母老不择禄而就。久之，朝廷为改太常寺大祝，出知济州金乡县。为邑有治声，凡两除监郡，一为大理丞，遂人馆。然跌荡不羁，剧饮尚气节，视天下无难事，不为小廉曲谨以投苟合。上书论事有谠语，朝廷用其计，令奉使河东籍乡兵。既还，易服色，当时延年虽在秘阁而不屑，夜游浮沉间巷间，见者如遇于烟云中。一日与酒徒诣肆中，纵饮衔杯无算，终席不交一语引去。以此人异之，指其地为遇仙。其在宝元、康定间，文词笔墨映照流辈，得之者不异南金大贝，以为珍藏。其正书入妙品。尤喜题壁，不择纸笔而得如意。初沿汴而东，系舟泗水龟山下，佛祠释子以题殿榜为请，乃为剧饮，卷毡濡墨作方丈字，一挥而成，人以为绝笔。异时范仲淹作文诔之云：“延年之笔，颜筋柳骨，散落人间，宝为神物。”欧阳修亦作诗美之日：“延年醉题红粉壁，壁粉已剥昏烟煤。河倾昆仑势曲折，雪压太华高崔嵬。”其为名流推许如此。今御府所藏正书一：
　　西师诗
　　
　　○陆经
　　文臣陆经字子履，越人也。官至集贤殿修撰。作郡以儒术饰吏事，而所至以能称。善真行书。当时与苏舜钦为流辈，而笔法亦仅同一律。前辈商文必求经为之书，故经之石刻殆遍天下。若欧阳修《思颍》诸诗，得经书方喜甚称。然多作正书，其典严以规矩自窘，譬之椎鲁如参，厚重如勃，亦盛德君子浑金朴玉所自表发也。观者自应得之耳。今御府所藏四：
　　正书：蒲州诗，武林谣。
　　行书：萧相楼等诗，郊居等诗。
　　
　　○王子韶
　　文臣王子韶字圣美，浙右人。官至秘书少监。宿学醇儒，知古今，以师资为己任。方王安石以《字书》行于天下，而子韶亦作《字解》二十卷，大抵与王安石之书相违背，故其《解》藏于家而不传。尤长于《孟子》而学者师其说。一日子韶访一县令，正见令与举子谈《孟子》，县令者寡闻人也，不知子韶善此书，而与客谈不已，置子韶一隅，盖旁若无人也。子韶日：“孟子不见诸侯，而首篇称‘见梁惠王’何也？”令与客皆无对。久之知子韶也，为之腼颜。喜作正书，然亦出于力学。至于三过笔，真可以挂万钧之重，盖其学本宗褚遂良、颜真卿而暮年自变为一家耳。今御府所藏正书一：
　　杜衍诗。
　　
　　○陈景元
　　道士陈景元字太虚，师号真靖，自称碧虚子，建昌南城县人。师高邮道士韩知正，已而别其师游天台山，遇鸿蒙先生张无梦授秘术。自幼喜读书，至老不倦。凡道书皆亲手自校写，积日穷年，为之佝偻。每着书十袭藏之。有佳客至，必发函具铅椠出客前，以求点定。其乐善不已复如此。然不泛交，未尝与俗予将迎，惟相善法云寺释法秀，人比之庐山陆修静交惠远也。初游京师，居醴泉观，众请开讲。神考闻其名，诏即其地设普天大醮，命撰青词以进。既奏，称善，得旨赐对天章阁，遂得今师名。又改章服，累迁至右街副道篆。己卯，乞归庐山，复以葬亲为请，诏赐白金助之。既归，行李无他物，百担皆经史也。所居以道儒医书各为斋馆而区别之，四方学者来从其游，则随所类斋馆相与校雠，于是人人得尽其学，而所藏号为完书。所役二奴，一日黄精，一日枸杞，驯而不狡，真有道者之役也。一时大臣如王安石、王圭喜与游。初归庐山，与安石作别，安石问其乞归之意，景元云：“本野人，而今为官身有吏责，触事遇嫌猜，不若归庐山为佳耳。”安石韵其语，书静几间曰：“官身有吏责，触事有嫌猜。野性难堪此，庐山归去来。”复书其诗后云：“真靖自言如此。”盖喜其不素谙也。又尝与蔡卞论古今书法，至欧阳询则曰：“世皆知其体方而莫知其笔圆。”卞颇服其膺。生平不喜作草字，惟欲正书，大抵祖述王羲之《乐毅论》、《黄庭经》下逮欧阳询《化度寺碑》耳。故其于古人法度中粗已赡足。当其启手足之时，年已七十，沐浴改衣，韵语长啸声，正坐而逝其语云：“昔之委和，今之蜕质，非化非生，复吾真宅。”世乃悟其尸解。凡手自校正书有五千卷，注道经二卷，《老氏藏室纂微》二卷，《解庄子》十卷，编《高士传》百卷，所著文集二十卷，以至作《大洞经音义》，集注《灵宝度人经》，凡有益于学者，莫不致力焉。今御府所藏八：
　　正书：陶隐居传，高士传，乐毅传，相鹤经，陈谌等墓志，种玉故事
　　行书：岩栖赋，试墨书等诗。
　　
　　○蒲云
　　山人蒲云，西川汉州绵竹人也。幼有方外之趣。布裘筇杖，游山野间。卖药得钱入酒家，醺然醉，类有道之士。尤喜翰墨，作正书甚古。尝以双钩字写河上公注《道经》，笔墨清细，若游丝紫汉，孤烟袅风，连绵不断。或一笔而为数字，分布匀稳。风味有馀，览之令人有凌虚之意。大抵书法自科牛一散，学者纷纷。于是有垂露、偃波、芝英、倒薤之说，各工其习，以文其一家之学，亦宜在所录也。今御府所藏正书二：
　　双钩道经，双钩德经。
　　
　　○释法晖
　　释法晖，政和二年天宁节以细书经塔来上，效封人祝万岁寿。作正书如半芝麻粒，写佛书十部，曰《妙法莲华经》，曰《楞严经》，曰《维摩经》，曰《圆觉经》，曰《金刚经》，曰《普贤行法经》，曰《大悲经》，曰《佛顶尊胜经》，曰《延寿经》，曰《仁王护国经》。自塔顶起以至趺座，层级鳞鳞，不差毫末。更为出香器置其中间而经字仅足，开卷翚飞，照映眼睫，恍然如郁罗萧台，突兀碧落，孕育气象，亦奇观也。说者谓作此字取窍密室，正当下笔处容光一点明而不曜，故至细可书，复有嘹然眸子方办兹事。然其字累数百万不容脱落始终如一，亦诚其心则有是耶。今御府所藏正书一：
　　细书经塔。 
　　
　　卷七
　　行书叙论
　　自隶法扫地而真几于拘，草几于放，介乎两间者行书有焉。于是兼真则谓之真行，兼草则谓之行书。爰自西汉之末，有颍川刘德升者，实为此体，而其法盖贵简易相间流行，故谓之行书。德升而下，复有钟繇、胡昭者同出于德舁之门。然昭用笔肥重，不若繇之瘦劲，故昭卒于无闻，而繇独得以行书显，当时谓繇善行押书者此也。及晋王羲之、献之心得神会处，不由师授，故并臻其极，蔚然为翰墨之冠。晚有王珉复善此学，而议其书者有峻如崧高、烂若列星之况。信乎行书之在字学，非富规矩、有来历不能作此。譬之千里之足，屈伏枥下，则成亏何在？及其缓辔阔步，争驰蚁封间，于是驽骥遂分。书之有行，亦若也。今得其自晋以来至于本朝，以行书名世者，凡五十有八人焉。其间如晋之王檬，宋之薄绍之，唐虞世南、欧阳询、李邕、苏灵之之徒，各各自具一体，杰然出于其类者多矣。本朝则有李建中、苏舜钦、陆经、王安石、蔡京，笔势翩翩，足以追配古人，名垂后世，有可观者。于是类而裁之为一家法。
　　
　　行书一
　　王衍
　　晋王衍字夷甫，琅邪临沂人。相孝怀，官至太尉。早岁颖悟，初诣山涛，涛嗟叹良久，目送其去曰：“何物老妪生宁馨儿。”及长，闻誉四驰。明悟若神，谓可比子贡，声名籍甚，倾动当世。善谈名理，得庄老旨趣。每论事有不安，随即更改，世号口中雌黄。朝野翕然，谓之一世龙门。手捉玉柄麈尾与手同色，顾恺之作《画赞》，亦称衍岩岩清峙，壁立千仞，斯足以仿佛其人也。武帝闻之，问王戎曰：“衍于当世谁比？”戎曰：“当从古人中求耳。”其为世所尚如此。初好论从横之术，晚乃弃世事，口不言钱称“阿堵物”而已。晋室士夫雅尚清谈者，衍为之倡也。及为石勒所囚，心知必死，乃痛自引咎，慨然叹日：“向若不祖尚浮虚，戮力以正天下，犹不至此。”其弟澄亦尝谓衍日：“兄形似道而神峰太俊，是宜不克令终。”作行草尤妙，初非经意，而洒然痛快见于笔下，亦何事双钩、虚掌、八法、回腕哉？其自得于规矩之外，盖真是风尘物表脱去流俗者，不可以常理规之也。今御府所藏行书一：
　　尊夫人帖。
　　
　　谢奕
　　谢奕字无奕，秣陵人。官至安西将军豫州刺史。少有名誉。初为剡令，与桓温善，温辟为安西司马。敦笃布衣之好，于温坐，岸帻笑咏自若。温尝曰：“我方外司马也。”喜作字，尤长于行书，飘逸之气人人眉睫。故窦皋以赋美之曰：“达士逸迹，乃川厄奕；毫翰云为，任兴所适。”又见无奕之书，不拘于俗学之妙，而风气自高，当时以为达士也。初从见尚为西州日有德政，既卒，州人思之，请以奕嗣尚，迁都督豫、司、冀、并四州事。其知名缙绅间
　　有素如此。今御府所藏行书一：
　　秋月帖。
　　
　　，桓温
　　桓温字符子，谯国龙亢人。官至丞相。生未期温峤见之曰：“此儿有奇骨。”故以温名之。温豪爽有气概，姿貌雄伟而面有七星。刘愤尝称其眼如紫石棱，须作猬毛磔，斯亦见其异也。然温挺英迈之气韫文武之才，笼络贤杰，驾驭英雄，受寄扦城，用恢威略，功有可称者矣。及总戎马之权，居形势之地，有睥睨窥觎之意，斯实斧钺之所宜加，人神之所同异也。温墨迹见于世者尤少，然颇长于行草观其《收东道表》与夫法帖石刻，字势遒劲，有王、谢之馀韵，亦其英伟之气形之于心画也。今御府所藏行书一：
　　东道表
　　
　　谢安
　　谢安字安石，世为秣陵人。官至太保。方时王谢两族各以文采相高，而安于谢族尤主斯文盟会，居伯仲群从问若师资礼。尝与王蒙语，蒙曰：“此客密密，为来逼人。”王导亦深器之。四十不仕，高卧东山，屡违朝旨，天下翕然有公辅望。及起，应辟为宰相。当桓温跋扈，谈笑却之，终至于帖然而后已。苻坚以百万之众饮马江左，势欲吞食晋国，人心危甚，而安用谢玄辈，亲授方略，各当其任，从容缓带，以威重压浮议，终至以寡胜众，一扫而群虏净尽。使东晋社稷增重九鼎，皆安之力也。若其风气蕴藉，为名流所慕，如拥鼻挥葵扇，又其馀耳。盖是种种超诣，每经意处便非他人可到。初慕羲之作草正字，而羲之有解书者。后之评其字者，亦谓纵任自在，若螭盘虎踞之势，要当人能品也。然其妙处，独隶与行草耳。此所有惟行书为多。其家若尚、若万、若道蕴，皆以书名世者，信有自来矣。今御府所藏行书三：
　　中郎帖，近问帖，善护帖。
　　
　　谢万，
　　谢万字万石，官至豫州刺史。其才器隽秀，颇喜矜持，故早得时誉。简文帝初作相对，闻万名，召为抚军从事中郎。万着白纶巾，衣鹤氅裘，履版而前。既见，与简文共谈移日，其风致见重于时如此。万工言论，善属文。作字自得家学，清润遒劲，风度不凡。然于行草最长，惜其岁月之久，少及见者。独《鲠恨》一帖，尤着见于世。其亦魏晋已来流传到眼者，类多哀悼语，此其然也。今御府所藏行书二：
　　贤妹帖，鲠恨帖。
　　
　　陆玩
　　陆玩字士瑶，吴人机从弟也。器量洪雅，弱冠有美誉。善翰墨，尤长行书。及登公辅，谦逊不辟掾属，成帝闻而劝之，不得已从命，所辟皆寒素有行之士。玩以弘重为人主所贵，禀性通雅不以名位格物，诱纳后进谦若布衣，缙绅之徒莫不依之。时瑞星见，以疾不能造朝，亲书其表以贺，略日：“德合神明，嘉瑞屡臻，普天率土，莫不同庆。”其笔力瘦硬有钟繇法。然议者谓繇书如云鹤游天，群鸿戏水，行间茂密，实亦难过。玩之字画，虽不期与之方驾，然雅重之气发于笔端而有典则，亦足以昭示于世也。玩官至尚书令、兴平伯。今御府所藏行书一：
　　贺瑞星表晋元帝批附。
　　
　　张翼
　　张翼字君祖，下邳人。官至东海太守。善隶草，时穆帝令翼写王羲之手表。穆帝自批其后，羲之殆不能辨真赝，久乃悟曰：“小人几欲乱真。”王僧虔尝谓羲之书一朝人物莫有及者，而翼之书遂能乱真，故已咄咄羲之矣。盖翼正书学钟繇，草书学羲之，皆极精妙。当时与王修、江灌辈并驰争先，今观其行书，故可以想见其它云。今御府所藏行书一
　　舅氏帖。
　　
　　王蒙
　　王蒙字仲祖，太原晋阳人也。官赠司徒。蒙少时放纵不羁，晚节克己励行。有风流美誉，虚己应物，思而后行，喜怒不形于色。美姿容，居贫，帽钟人市，而市妪悦其貌遗以新者，时人以为达。工隶书草法，俱入能品。王僧虔以谓可比庾翼，议者小以为过论。章草作人字法，尝谓趣之欲利，按之欲轻，世以蒙为知言。然世所存者多行书，王安石初学其书颇得笔意。论者以谓有横雨斜风之势，则蒙之书又可知矣。今御府所藏行书一：
　　馀杭帖。
　　
　　王徽之
　　王徽之字子猷，逸少冢嗣也，世家秣陵。官至黄门侍郎。初参桓温幕下为狂司马，忘形骸，无客礼，温优之不校也。及佐桓冲，尤不事事，惟以手板拄颊云“西山朝来，致有爽气”而已，啸咏竹间，寄以天乐。山阴雪夜，理舟诣戴，乘兴而往，尽兴而还，世称其真正以傲达凌物。故名教之流或病之，要之亦王氏佳子弟也。其作字亦自韵胜，羊欣谓尤长于行草，信不诬矣。然律以家法，在羲献间持未可以甲乙论云。今御府所藏行书四：
　　僧伦帖，至节帖，仲宗帖，蔡家帖。
　　
　　王邃
　　王邃，失其世系。官至平北将军徐州刺史，而世所传者特因其书尔。作行书有羲献法，疑是其家子弟，故典刑具在，而后世，虽断纸馀墨亦复宝之也。《婚事》一帖尤为人所知，流传至今，观其布置婉媚，构结有法，定非虚得名。大抵字学之妙，晋人得之为多，而王氏之学尤盛焉。今御府所藏行书一：
　　婚事帖。 
　　
　　卷八
　　行书二
　　孔琳之
　　宋孔琳之字彦琳，会稽山阴人。官止祠部尚书。琳之好文博古，至于音律之习无不超诣，作行草度越流辈。方时以刚正自力，不能阿谀当前者，故奄奄众人后。至于作字之工，人不得而掩遏也。议者以谓飞流垂势，则吕梁之水焉。二王已后略无其比。王僧虔亦谓琳之书天然绝逸，极有笔力。盖其所养豪放，耻事迟拙，故笔端流畅快健，若不凝滞于物者。或以谓功夫少，此又责备春秋之法也。今御府所藏行书一：
　　日月帖。
　　
　　陶弘景
　　梁陶弘景字通明，丹阳秣陵人也。身长七尺四寸，神采耸秀，有仙风道骨。读书万馀卷，善琴棋，主草隶，而行书尤妙。大率以钟王为法，骼力不至而逸气有馀。然苦心笃志，未尝懈倦。无纸墨则至于以荻画灰，苦恨无书以为楷式，则愿作主书吏。故其答武帝论书云：“愚固博涉，患未能精。”其刻意于学有至于此。袁昂谓其书如吴兴小儿，形虽未成长，而骨体甚骏快；李嗣真亦云如丽景霜空，鹰隼初击：俱以骏快称。今观其书，信乎其非虚言也。弘景少得养生之道，初为诸王侍读，除奉朝请郎，上章辞禄，止于句容之句曲山。自号华阳隐居，辟谷导引，老而童颜，真神仙中人也。后赠中散大夫。今御府所藏行书六：
　　杨瑷瑶密帖，华阳洞天帖，屈画帖，茅山帖，带名帖，茅山仙迹。
　　
　　王筠
　　王筠字符礼，一字德裘，琅邪临沂人。官至太子詹事。筠天资颖悟，自七岁能属文，年十六为《芍药赋》，见者皆赏其奇绝。及长而学益工，与从兄泰齐名。一时如陈郡谢览，弟举亦有重誉。人为之语曰：“谢有览举，王有养炬。”炬即泰，养即筠，并小字也。尚书令沈约为当时辞宗，每慎许可，见筠文必咨嗟吟咏，以为己所不逮。尝作《草木十咏》，书于约郊居之壁不加篇题。约谓人日：“此诗指物呈形，不假题目。”一日，从容启梁高祖曰：“晚来名家，唯见王筠独步⑨。”是约之所许，盖不诬矣。迁中书舍人，掌东宫书记，昭明太子宴于元圃。太子执筠之袖，抚刘孝绰之背云：“所谓‘左把浮丘袖，右拍洪崖肩。”其见重如此。筠即僧虔之孙，僧虔以书名世，而筠于书遂复有家传之学。尤喜手抄书史，至寓目瞥观皆即疏记，自是笔端复熟，纵使不学亦自超诣。尤工行书。然筠性洪厚，不以艺能高人，故于书世罕其传。要是王谢家风范，自应度越流辈。今御府所藏行书一：
　　至节帖。
　　
　　陈叔怀
　　陈陈叔怀，不载于史，作行书笔画圆整，其《论梅发》一帖，字虽妩媚而中藏劲气。如幽香孤艳凌轹冰雪者，其清致自应如此。大抵昔人为文肆笔，莫不因其感发。既得于心，遂应于手，亦自不知其所以然也，至如王羲之《来禽青李帖》，最为知名。《梅帖》宜其为世所传也。陈都江左，而梅本江淮物，因知叔怀其必江左人也。今御府所藏行书一：
　　梅发帖。
　　
　　票凝
　　蔡凝字子居，济阳考城人也。以名公子选尚高宗女信义公主，拜驸马都尉。幼警悟，闻见必晓，而风仪俊迈，容止详雅。好儒学，博涉经传，喜为文辞；善草隶，而行书尤擅一时。凝家世贵显，又身为国婿，既不为膏粱纨绮所移。而字画秀润，风致尚可以追步晋人。书法至陈故亦少变，如凝刻意字学，为时推许，岂易得哉！官至中书侍郎晋陵太守。今御府所藏行书一：
　　明希帖。
　　
　　虞世南
　　唐虞世南字伯施，越州馀姚人，官至银青光禄大夫、秘书监。与兄世基执弟子礼于吴郡顾野王，力学不倦，至累旬不盥栉。文章婉缛，慕仆射徐陵，由是声誉籍甚。陈灭，与世基入隋。世基辞章清劲过世南，而赡博不及，俱名重一时，议者以比晋二陆。释智永善书得王羲之法，世南往师焉。于是专心不懈，妙得其体，晚年正书遂与王羲之相先后。当时与欧阳询皆以书称，议者以谓欧之与虞，智均力敌，亦犹韩卢之追东郭魏也。虞则内含刚柔，欧则外露筋骨，君子藏器，以虞为优。盖世南作字，不择纸笔，皆能如志。立意沉粹，若登太华，百盘九折，
　　委曲而入杳冥。或以比罗绮娇春，鹩鸿戏海；层台缓步，高谢风尘：其亦善知书者。族子纂，孙郁，皆能继世，而风骨不逮@。世南外若不胜衣而中抗烈，论议持正，气无所屈。唐文皇一见奇之，尝日：“与世南商略古今，有一言失，未尝不怅恨。”乃诏曰：“世南一人有出世之才，遂兼五绝：一曰忠谠，二曰友悌，三曰博闻，四曰词藻，五曰书翰。有一于此，足谓名臣，而世南兼之。”其器重如此。尝作《笔髓》，学者多宗焉。有《孔子庙堂碑》、《千佛铭》、《师子赋》、《昭陵刻石铭》、《嘉瑞赋》最闻于时。然世南虽以正书见称，而行书出奇处亦不在名流下。此所得惟多行字耳。今御府所藏一十有三：
　　行书：积年帖，借乳钵帖，枕卧帖，蔬会帖，翰墨帖，贤士帖三，汝南公主铭稿。
　　草书：论道帖，关内帖，前书帖，临张芝平复帖。
　　
　　欧阳询
　　欧阳询字信本，潭州临湘人，官止太子率更令。敏悟超绝，江总一见知其令器也，于是授以书传。每读辄数行俱下，遂该洽经史，为时闻人。初仕隋为太常博士，唐高祖微时数与游，既即位，累擢给事中。询喜字，学王羲之书，后险劲瘦硬自成一家，议者以谓真行有献之法。盖自羊欣、薄绍之已后略无勃敌，独智永恃兵精练，欲与棋鼓相攻。而询猛锐长驱，智永亦复避锋，殆将为之夺气。其作《付善奴传授法》，笔意殆尽，是诚有得者。至鸡林遣使求询书，高祖闻而叹日：“询之书名，远播夷狄，彼观其迹，固谓形貌魁梧耶。”当时名重如此。询尝行见索靖所书碑，初唾之而去，后复来观，乃悟其妙，于是卧于其下者三日。由是晚年笔力益刚劲，有执法面折庭之风。或比之草里蛇惊，云间电发；至其笔画工巧，意态精密俊逸处，而人复比之孤峰崛起，四面削成心：论者皆非虚誉也。然询以书得名实在正书，若《化度寺石刻》，其墨本为世所宝，学者虽尽力不能到也。而张怀瑾又称其飞白、隶、行、草入妙，大小篆、章草人能。盖亦各具一家之见。然而询虽以正书为翰墨之冠，至于行字，又复变态百出，当是正书之亚。此得其行字为多焉。子通。亦善书，临仿咄咄逼真。今御府所藏四十：
　　正书：卫灵公论，强弱论，节封奕事，节苏原事。
　　行书：秋风辞，周公帖，邹穆公帖，齐宣王帖，商读书帖，苟公帖，战国策帖，子卿帖，庾亮帖，张翰帖，度尚帖，戴逵帖，善奴帖三，祭祀帖，四时祭祀帖，百家帖，门籍帖，自遣帖，劝学帖，海上帖，隅噢帖，祖纳帖，守谦帖，薄冷帖，金兰帖，北游帖，讲书等帖，千文。
　　草书：孝经，院君帖，盈虚帖，京路帖，途路帖，京兆帖。
　　
　　欧阳通
　　欧阳通，潭州临湘人，官至司礼郎判纳言事。父询以书名著于时。通蚤孤，母徐氏教以父书，惧其家学不振，于是每遗通钱绐云：“质汝父书迹之直。”通遂刻意临仿，不数年乃继询名，号“大小欧阳体”。然行草得询之险劲，盘结分布，意态则有所未及，亦不失其为名书也。通晚喜用狸毛为笔，覆以免毫，管用象犀，非得此不作字也。其亦为标制，若询不择纸笔皆能如志，则通未为达论也。至风节学艺，父子表见一时，为唐名臣，亦已美哉！今御府所藏行书二：
　　节陈高祖本纪，千文。
　　
　　陈柬之
　　陆柬之，吴郡人也，官至朝散大夫守太子司议郎。柬之，虞世南甥也，少学舅书，多作行字，晚擅出蓝之誉，遂将咄逼羲献。落笔浑成，耻为飘扬绮靡之习。如马不齐毛，人不栉沐，虽为时鄙，要是通人之达观。但览之者，未必便能识其佳处。论者以谓如偃盖之松，节节加劲，亦知言哉！然人材故自有分限，柬之书其隶行人妙，章草、草书入能，是亦未免其利钝也。书《头陀碑》、《急就章》、《龙华寺额》、《武丘东山碑》最闻于时。此所存者，特《头陀碑》、《急就章》耳。今御府所藏六：
　　行书：兰若碑，头陀寺记，兰亭诗，千文，临王羲之兰亭叙。
　　草书：急就章。
　　
　　李邕
　　李邕字泰和，扬州江都人也。尝作北海守，故世“李北海”。父善，有雅行，博通古今，然不能属文，人号曰“书簏”。邕资性超悟，才力过人，精于翰墨，行草之名尤着。善注《文选》，书成以问邕，不敢对，而意欲有所更。善令邕补其遗，邕则附事见意，灿然明白。善以其意不可夺，故两存其书。邕一日谒特进李峤，言读书未备，愿一见秘书，及假直秘书，未几月而辞去。峤惊问其奥篇隐帙，了辨如响，峤叹服之。邕刚毅忠烈，临难不苟免。少习文章，嫉恶如仇，不容于众，邪佞为之侧目。然虽诎不进，而文名天下。卢藏用谓之如干将镆铘，难与争锋，但虞伤缺耳。邕初学变右军行法，顿锉起伏既得其妙，复乃摆脱旧习，笔力一新。李阳冰谓之书中仙手。裴休见其碑云：“观北海书，想见其风采。”大抵人之才术多不兼称，王羲之以书掩其文，李淳风以术掩其学；文章书翰俱重于时，惟邕得之。当时奉金帛而求邕书，前后所受巨万馀，自古未有如此之盛者也。观邕之墨迹，其源流实出于羲之，议者以谓骨气洞达，奕奕如有神力，斯亦名不浮于实也。杜甫作歌以美之日：“声华当健笔，洒落富清制。”为世之所仰慕率都如此。今御府所藏行书十：
　　光王帖，检校帖，奂上人帖，阎爵帖，永康帖，
　　披云帖，潭永帖，胜和帖，葛粉帖，古诗帖。 
　　
　　卷九
　　行书三
　　吴通玄
　　唐吴通玄，海州人，官至起居舍人，与弟通微皆以博学、文章称于时。善画及书，于行草尤长。通玄举神童，补秘书正字，复擢文辞清丽科，调同州司户参军。德宗立，与通微相继召为翰林学士。顷之，迁起居舍人知制诰。通玄不独以词章照映士林，而字画固自不凡，至德宗每有撰述，非得通玄笔卒不满意。其词翰之妙，为时器重如此。故当时名臣碑刻，往往得其书则夸以为荣。至于文稿断幅残纸，人争传之。今御府所藏行书三：
　　鱼朝恩神道碑稿上下，度人经不完。
　　
　　李白
　　李白字太白，生于巴蜀，弥月之初，母梦长庚故图以取名。岁知通书，及长，好击剑，落落不羁束。喜与酒徒纵饮，世有六逸八仙之目。贺知章一见号谪仙人，荐之明皇，以布衣召见金銮殿，为降肇步迎，如见园绮。论世务，答蕃书，笔不停辍帝嘉之，以宝床赐食于前，手为和羹。令待诏金马门，当时荣之。未几不为亲近所喜，有诏放还。裴回江左依李阳冰，爱谢家山水，有终焉之志。澄江月满，拿舟夜渡，着宫锦袍吟啸其间，端是风尘表物也。唐人作诗未有如杜甫，时白亦得差肩于甫。至其名章俊语，郁郁芊芊之气见于毫端者，固已逼人是岂可与泥笔墨蹊径争工拙哉！尝作行书，有“乘兴踏月，西入酒家，不觉人物两忘，身在世外”一帖，字画尤飘逸，乃知白不特以诗名也。今御府所藏五：
　　行书：太华峰，乘兴帖。
　　草书：岁时文，咏酒诗，醉中帖。
　　
　　张籍
　　张籍字文昌，和州乌江人。以进士登科，官至国子司业。善书翰，行草为最。性狷直不容物。是时韩愈以文衡轻重天下士，而籍为愈客，且荐于朝。自尔名播人口，一时贤士争与之游。其作诗，善乐府，句法出诸客右。观夫字画凛然，其典雅斡旋处，当自与文章相表里，不必以书专得名也。且后世欲见韩门弟子之风采者，当于此求其仿佛。今御府所藏行书一：
　　希深帖。
　　
　　裴瀵
　　裴游，河东闻喜人，饱学问以荫补入官，官至兵部侍郎，谥日钦。好直言极谏，謇謇有王臣节，虽不用于时，而人嘉其忠。喜梁昭明所集《文选》，乃哀今昔辞章续而号之《大和通选》，颇契士论。史复载其隶书，为时推右，晚岁行草尤胜。当是其耿耿流于毫端者，故笔不病而韵是高耳。昔人以书传f时，未必以字得名，盖或以忠义称，或以文章称，况身兼数器，而字画又佳如游者，诚不可多得也。
　　今御府所藏行书一：
　　大司寇帖。
　　
　　杜牧
　　杜牧字牧之，樊川人也。善属文，第进士，复举贤良方正。宰相李德裕素奇其才。历黄池等州刺史，人为考功知制诰，迁中书舍人。牧刚正有奇节，不为龌龊小谨。敢论列大事，指陈利病尤切时务。于诗情致豪迈，人号“小杜”，以别杜甫。其作《阿房宫赋》，辞彩尤丽，有诗人规谏之风，至今学者称之。作行草气格雄健，与其文章相表里。大抵书法至唐，自欧虞柳薛振起衰陋，故一时词人墨客落笔便有佳处，况如杜牧等辈耶？今御府所行书一：
　　张好好诗。
　　
　　李景让
　　李景让字后己，并州文水人。官至太子少保，谥日孝。赠太尉橙之孙也，以荫补入官。性方毅，敢言无忌惮。宝历初为右拾遗，淮南节度使王播以饯十万市朝廷欢，求领盐钱，景让亟论不可。由是上林高其操守。其在朝廷上虽凛然有不可犯之色，而退食闺门则雍雍唯谨。所居东部乐和里，人号乐和李公，史以谓清德纪之也。观其书亦称所闻。前人墨帖类非以书得名，然世之宝藏者特以其人耳。况如景让德望议论一世所宗，其行书又足以追配古人。当时如沈传师以书自名，而雅与景让厚，至为江西观察而表以自副，宜其所学故自超妙，是宜其翰墨所以有传也。今御府所藏行书一：
　　再拜郎中帖。
　　
　　崔龟从
　　崔龟从字符吉，史不载其何许人。相文宗，官至宣武军节度使。初以进士登第，复以贤良方正拔萃三中其科，天下翕然以师匠尊之。故当时片文遗帖往往为世所宝，想见其儒宗气味，盖不必以书得名也。今《宛陵行书帖》，乃其一耳。大抵儒家者流，虽使不善书，其点画顿放处本自不恶，况唐人类皆善书，龟从又具学者之规范也。今御府所藏行书一：
　　宛陵帖。
　　
　　自居易
　　自居易字乐天，家韩城，以刑部尚书致仕。居易敏悟绝人，工为文章。顾况一见其文，不觉自失日：“吾谓斯文已绝，今复见子矣。”擢进士，拔萃人为翰林。后贬江州司马。然虽失志，能顺适所遇，若忘形骸者。会昌初，家东都履道坊，居第疏沼植木，龙门构石楼，香山凿八节滩。自号醉吟先生，或经月不茹荤。又称香山居士，与胡杲、吉欧、郑据、刘真、卢真、张浑、狄兼漠、卢贞、燕集，皆高年不仕，人慕之，绘为《九老图》。居易文章精切，然最工诗，长于讽谏得失，名传鸡林。初与元稹酬咏，故号“元白”；复与刘禹锡齐名，又号“刘白”。始生七月，能指之无二字，盖以天禀。观其书《丰年》、《洛下》两帖与夫杂诗，笔势翩翩。大抵唐人作字无有不工者，如自居易以文章名世，至于字画不失书家法度，作行书妙处，与时名流相后先。盖胸中渊着，流出笔下便过人数等，观之者亦想见其风概云。今御府所藏行书五：
　　丰年帖，洛下帖，生涯帖，刘郎中帖，送敏中归邠宁幕等诗。
　　
　　裴休
　　裴休字公美，孟州济源人也，操守严正。初偕昆弟隐于家塾，讲经着书，经年不出户。有馈鹿者诸生共荐之，休不食日：“蔬食犹不足，今一啖肉，后何以继。”擢进士第，举贤良方正异等。历昭义、河东、风翔、荆西四节度，官止太尉。宣宗尝曰：“休真儒者。”然好浮屠，居常不嗜酒肉。讲求其说，演释颇多。尝谓人之本心，灵明廓彻，广大虚寂，逐物迷己者不能达耳@。故其为人蕴藉，进止雍闲，行不嗽察。然刻意翰墨，真楷遒媚，作行书尤有体法。尝建化成寺，僧粉额以候休题。他日见之，神色自若，以袖捏墨而为书之，字势奇绝，见者嗟赏。今御府所藏行书一：
　　判疏言状。
　　
　　司空图
　　司空图字圣表，河中虞乡人。咸通未擢进士第，迁中书舍人，召拜兵部侍郎，以足疾固辞。居中条山王官谷，名其亭日休休。作文以见志，以谓量才一宜休，揣分二宜休，耄而聩三宜休，自号为耐辱居士。其父舆得徐浩真迹一屏题“朔风动秋草，边马有归心”，尤为精绝。舆遂于基下记云：“怒猊抉石，渴骥奔泉，可以视《碧落》矣。”因以戒图日：“儒家之宝，莫逾此屏。”图后为之志日：“人之格状或峻，则其心必劲，视其笔迹，可以见其人。”于是知图之于书非浅浅者。及观其《赠警光草书歌》，于行书尤妙知笔意。史复称其志节凛凛与秋霜争严，考其书，抑又足见其高致云。今御府所藏行书二：
　　赠警光草书歌，赠曾光草书诗。 
　　
　　卷十
　　行书四
　　卢知猷
　　唐卢知猷字子漠，失其世次。以进士登第，复中宏辞，官至太子太师。守饶州日，以善政闻，自此遂录用。器量宏深，不与物竞，号称长者。为文富赡，作字有楷法，时颇称之。盖昔之为论者以楷为上，行次之，章草又次之，草书为下，以其难工者楷法，而易工者草字耳。故前人定书，以王羲之楷法为第一，钟繇次之，自繇而下无人，则知其楷法者不可多得。知猷之书有此者，是岂不学而能，及其注意于此非一日也。然知猷虽以楷法称，而此所得惟行书耳。今御府所藏行书一：
　　送警光序。
　　
　　吴融
　　吴融字子华，越州山阴人，官至翰林承旨。祖翕有高世志，不应召辟，朝廷赐文简先生号。融幼力学能世其家，文辞富赡，以进士登科第。昭宗时指授作诏，多多益办，悉当帝意，为之咨赏。求其怍《草书歌》，痛论古人笔意。至于行书字画称是，则知其留心于翰墨间复不浅耳，观其书自可以意得也。令御府所藏五：
　　行书：博士帖。
　　草书：付虬帖。
　　正书：赠詈光送别诗，赠謦光草书歌二。
　　
　　韩倔
　　韩僵字致光，京兆人。佐河中府，拜左拾遗，迁中书舍人，官至翰林学士。有诗集行于世，自号玉山樵人。所著歌诗颇多，其间绮丽得意者数百篇，往往脍炙人口，或乐工配人声律，粉墙椒壁窃咏者不可胜纪。自谓咀五色之灵芝，咽三清之瑞露，不然，何清词丽句如此之秀颖耶？考其字画，虽无誉于当世，然而行书亦复可喜。尝读其《题怀素草书》诗云“怪石奔秋涧，寒藤挂古松；若教临水畔，字字恐成龙”之句，非潜心字学，其作语不能迨此。后人有得其石本诗以赠，谓字体遒丽，辞句清逸，则知其乳汁饮露之语不为过也。今御府所藏行书二：
　　仆射帖，芝兰帖。
　　
　　任畴
　　任畴，不知何许人也，颇工行书，其步骤类欧阳询，得险劲妩媚之妙。大抵唐人多宗欧虞褚柳，不知书法成于王氏羲献父子，散于百家，家自为学，各持一体，语其大成，则无有也。故昔之为论者，谓欧阳真行出献之，及其成就，则别成一家。于是风流则严于释智永，而润色则寡于虞世南，其优劣不能不与诸子相后先耳。如畴者，又得询之一体，而非询之比，其品第固自可见。盖以志其上者不可得，而乃得其次也。今御府所藏行书一：
　　郎中帖。
　　
　　林藻
　　林藻，不知何许人也，传记莫得而详其行实。作行书，其婉约丰妍处，得智永笔法为多。有唐三百年，书者特盛，虽至经生辈，其落笔亦自可观。盖唐人书学，自太宗建弘文馆为教养之地，一时习尚为盛。至后之学者，随其所学而各有成就，如藻之于智永是也。初永刻意学书于王羲之，颇得其妙，所乏者风神。议者谓其章草入妙，隶书入能，于是一字之出可直五万，其为当时所慕如此。藻之步骤盖出入智永之域者，惜乎不能究永之学，亦交一臂而失之也。今御府所藏行书一：
　　深慰帖。
　　
　　徐凝
　　徐凝，进士也，亡其系。喜作诗，当时赋庐山瀑布泉者，无虑千百辈，而凝为诗韵颇为时辈所推许。其卒章云：“今古长如白练飞，一条界破青山色。”自居易以元老词客为时领袖，亦作诗美之，以为不可企及。自尔凝声名籍甚，而后世想见其风采者，独得此一诗也。盖其宗居易者其论如此。而耍者有恶诗之目，以此方之李杜之域，则特为凡陋耳。凝之字画有行法，固当因时而见。况其笔意自具儒家风范，非规规于学字者，存而论之，亦一种人物也。今御府所藏行书二：
　　黄鹤楼诗，荆巫梦思等诗。
　　
　　韦荣宗
　　韦荣宗，不知何许人也。工正书、行草，而行草尤胜，学者多从之。喜论书法，其得处皆吻合古人，亦技进乎道者也。尝谓人日：“凡下笔，心注于手，然后可下，若少等闲，殆亦无凭。”此杜牧论文章而日“不可以轻心掉之”，其近是耶。又尝论笔法，其浅深、虚实、远近之宜，各有其理。略日：“须浅其执，牢其笔，实其指，虚其掌。”至论正书、行、草，则
　　日：“真书小密，执宜近头；行书宽纵，执宜稍远；草书流逸，执宜更远。远取点画长大，近欲分布齐均。”是亦取羲之潜从其后观献之执笔之意。其非妙得羲之法，未知超绝至是也。今所有荣宗帖，凡论书者居其半，故知荣宗刻意是习，非苟然者矣。今御府所藏六：
　　行书：有德帖，传教帖，临钟繇中郎帖，长风帖，下笔帖。
　　正书：执笔帖。
　　
　　苏灵芝
　　苏灵芝，儒生也，史亡其传。尝为易州刺史郭明肃书《候台记》，在幽燕地之地。中州患难，得故胡人以墨本诣榷场，易绢十端，方与一本。其后石刻为胡人所碎，或传奉使者过彼辨经界，指候台为证，故胡人碎而没之。灵芝行书有二王法，而成就顿放当与徐浩雁行，戈脚复类世南体，亦善于临仿者。在唐人翰墨中不易得，盖是集众善而成一家者也。今御府所藏行书一：
　　达摩铭。
　　
　　薛涛
　　妇人薛涛，成都倡妇也。以诗名当时，虽失身卑下，而有林下风致，故词翰一出，则人争传以为玩。作字无女子气，笔力峻激。其行书妙处，颇得王羲之法，少加以学，亦卫夫人之流也。每喜写己所作诗，语亦工，思致俊逸，法书警句，因而得名，非若公孙大娘舞剑器、黄四娘家法，托于杜甫而后有传也。今御府所藏行书一：
　　萱草等书。
　　
　　鱼又玄
　　道士鱼又玄，华阳人。工行书，得王羲之笔意而清劲，不堕世俗之习，飘然有仙风道骨，可以想见其人。《与崇道大师书》，作字吐辞，颇类所传武仙童书。其论四行，殊有旨趣。而其一曰勤洁，二曰严正，三曰定慧，四曰仁慈。非深造自得，何足知此，宜笔端得晋人之高风。今御府所藏行书：
　　上崇道师书。 
　　
　　卷十一
　　行书五
　　释怀仁
　　释怀仁，不载于传记，而书家或能言之。积年学王羲之书，其合处几得意味，若语渊源，固未足以升羲之之堂也。然点画富于法度，非初学所能到者。昔太宗作《圣教序》，世有二本，其一褚遂良书，一则怀仁书，集羲之诸行字法所成也，二本皆为后学之宗。模仿羲之之书，必自怀仁始。岂羲之之绝尘处不可窥测，而形容王氏者，惟怀仁近其藩篱耶？亦似之而非，且世所有惟见其行字耳。今御府所藏二：
　　行书：圣教序。
　　草书：临晋王羲之往还等帖
　　
　　释行敦
　　释行敦，莫详其世，作行书仪刑羲之笔法。当天宝间寓安国寺，以书名于世。尝录傅玄乐府，字画遒媚，富于绳墨，视王氏其犹得其门者。然羲之真行，论者谓入神品。正如庖丁之技，轮扁之斫，手与心会，不容外入，岂学者步趋能要其至耶？故行敦之书虽竭智力作意仿效，而气骨精神终不似真。后有集王羲之书一十八家者，行敦乃其一也，是则心慕笔追亦自可佳耳。今御府所藏行书一：
　　乐府帖。
　　
　　释齐己
　　释齐己，姓胡，潭州益阳人。少为浮图氏，学戒律之外，颇好吟咏。亦留心书翰，传播四方，人以其诗并传，逮今多有存者。尝住江陵之龙兴寺，与郑谷酬唱，积以成编，号《白莲集》行于世。笔迹洒落得行字法，望之知其非寻常释子所书也。颈有瘤，人号诗囊也。然操行自高，未始妄谒侯门以冀知遇，人颇称之。以是无今昔远近，人知齐己名，是亦墨名而儒行者耶，故世之所传多诗什稿草。今御府所藏九：
　　行书：拟嵇康绝交书，谢人惠笔诗，怀楚人诗，诸宫书怀等书，送冰禅侄诗，寄冰禅德诗，冰禅帖
　　正书：庐岳诗，寄明上人诗。
　　
　　罗隐
　　五代罗隐字昭谏，馀杭人也。生于唐末，有诗名，尤长于咏史。多不称意，穷愁感慨之间，言或讥讽怒张，以故为时所黜固。初名横，以十上不中第，乃更今名。始到浙右谒钱镠，惧不见纳，遂以所为《更口》诗标于卷首。其卒章云：“一个祢衡容不得，思量黄祖漫英雄。”镠览之大笑，因加殊遇。镠一日受朝廷节制之命，令沈崧者草谢表，崧盛述浙右之富。隐即谕崧曰：“方兵火之馀，岂宜作此语。”即更之云：“天寒而麋鹿曾游，日暮而牛羊不下。”朝廷见之曰：“此罗隐辞也。”粱开平初，太祖以右谏议大夫召，不至。后节度使罗绍威密表为给事中。隐虽不以书显名，作行书尤有唐人典刑。观其《罗城记稿》诸帖，略无季世衰弱之习，盖自胸中所养，不为世俗浅陋所移尔。今御府所藏行书四：
　　外罗城记稿，三十一郎帖，喜慰帖，华阴樵寄帖。
　　
　　韦庄
　　韦庄字端己，杜陵人也，官至平章事。性疏旷，不以小节自拘。唐干宁中举进士第，有诗云：“大盗不将炉冶去，有心重筑太平基。”时人以其有宰相器。李询为两川宣谕使，辟为判官。庄以中原多事，潜依王建，建奏为掌书记，寻为起居舍人。及建开国，委任于庄，制度、号令，刑政、礼乐，皆庄所定。当时作字名于世，但今所见者少。观《借书》诸帖有行书法，非潜心于古而一意文词翰墨间，未易至此也。今御府所藏行书三：
　　借书帖，借乐章帖，米团帖。
　　
　　张徐州
　　张徐州者，失其名，因官徐州，故以为称。业儒学，喜翰墨，志趣旷达，不以利名芥蒂于胸次。作诗五篇，以“劝君”二字寓于其中，大抵以外形骸，齐鹏鹦为达理，岂与束缚名利之场同日而语哉！故其胸中流出而见于笔画者，无复有抗尘走俗之状。作行书亦自不凡，笔力清劲，势若削玉。因阅其诗，抑又使人起物外之想云。今御府所藏行书一：
　　劝君诗。
　　
　　潘佑
　　潘佑，史失其传，仕江南伪主李煜。端方刚介，不亲外务，闭户读书，博通经史。文章富赡，尤长于论议，时誉蔼然。韩熙载、陈乔共荐之，以秘书省正字释褐，累迁中书舍人。当时礼制损益，参决于佑。凡所论列，利害明白，文采可观。煜颇奇其说，遂见施用，由是恩宠特异。观其行书诗帖，笔迹奕奕，超拔流俗，殆有东晋之遗风焉。今御府所藏行书一：
　　许坚等诗。
　　
　　孙昭祚
　　孙昭祚，亡其系，中书堂吏也。习翰墨，尤长欧阳询行书法，尝用其体书《千文》传于世。昔询论书，要在凝神静虑，审字势；四面停匀，八边具备，长短合度，粗细折中；以谓忙则失势，缓则骨痴，瘦则形枯，肥则质浊：此是最要妙处。及观昭祚书《四色牡丹赋》，皆优游乎规矩之间，非深契其旨，讵能臻是耶？今御府所藏行书五：
　　四色牡丹赋，终南山赋，阳春曲等诗，竹拄杖等诗，朱陈村等诗。
　　
　　释应之
　　释应之，莫知世次。作行书，尝以文绢写进士沈崧《曲直不相人赋》，颇有气骨。然笔法本学柳公权，至其分间布置，则殊乏飘逸，故学者病之。昔公权作字，初出钟王，及其成就，则乃有惊鸿饥鹰之力，所以名高当世。而外夷入贡，别载货贝以购其书。如应之，岂得有此耶？譬之传神写照，或得其形似，而精神凝伫处，固未尝见之耳。然非此则不足以见优劣云。今御府所藏行书二：
　　曲直不相入赋，即事等诗。 
　　
　　卷十二
　　行书六
　　李煜
　　宋江南伪后主李煜字重光，早慧精敏，审音律，善书画。其作大字，不事笔，卷帛而书之，皆能如意，世谓撮襟书。复喜作颤掣势，人又目其状为金错刀。尤喜作行书，落笔瘦硬而风神溢出。然殊乏姿媚，如穷谷道人，酸寒书生，鹑衣而鸢肩，略无富贵之气。要是当我祖宗应运之初，揭云汉奎壁昭回在上，彼窃据方郡者，皆奄奄无气，不复英伟，故见于书画者如此。方煜归本朝，我艺祖尝日：“煜虽有文，只一翰林学士才耳。”乃知笔力纵或可尚，方之雄才大略之君，亦几何哉！今御府所藏行书二十有四：
　　行书：淮南子，春草赋，义天秤尺记，浩歌行，克己处分，批元奏状，礼三宝众圣贤仪，八师经，宫相诗，李憬草堂等诗，秋高等诗，牡丹等诗，古风诗二，论道帖，招贤诗帖，乐章罗帖，乐府三，临江山，杂文稿。
　　正书：金书心经，智藏道师真赞
　　
　　挛建中
　　文臣李建中，西洛人，官至殿中丞。恬于进取，尝掌西京留守司御史台，至今谓之李西台。居洛中，以林泉自娱。善篆籀、草隶、八分，于真行尤精。观其字体，初效王羲之，而气格不减徐浩。当时士大夫得其笔迹，莫不争藏以为楷法。作科斗书郭忠恕《汗简集》以献，颇见褒美。处士唐异善书，世称其与建中相为左右，论书者以为尚有五代衰陋之气，盖以其作字淳厚不飘逸致然。今御府所藏行书四：
　　千题诗，雪花诗，韩见素致仕等诗，画屏等诗。
　　
　　苏舜钦
　　文臣苏舜钦字子美，其先世居蜀，后为开封人官至大理评事。少以荫补从仕，已而中第，用范仲淹荐为集贤校理。貌奇伟，工文章，历官有氅声？虽居下僚，而慷慨喜言事，一时名卿喜与之塑。苎衍以女妻之，人谓冰清玉润。作字沉着，而精神充实。尤工行草，评书之流谓人妙品。当时残章片简传播吞下，美其文翰者，有“花发上林，月混淮水”之语。兄舜元，善篆隶，亦工草字，书名与舜钦相先后，盖是下笔处同一关纽也。今御府所藏书五：
　　行书：吴中诗草，游山草，学馆卧病等诗，梦归等诗。
　　草书：雉带箭等诗。
　　
　　舒王王安石字介甫，本抚州人，后居金陵。退相日，官特进荆国公。既殁，谥曰文，追封舒王。神考朝圣贤相遇，千载一时，其功业昭昭，简册具载。当时安石慨然以真儒之道为倡于天下后世，盂自比于孟轲，其视扬雄、翰愈为不足道。暮年归老金陵，浮沉渔樵间，跨驴挟册往来北山下，道傍醉尉虽谁何不复介意。作小诗如壮岁语，出奇凌轹，脱去流俗，学者编为《北山诗》。平生视富贵真如浮云，不溺于财利声色，信宗公伟人也。凡佳字，率多淡墨疾书，初未尝略经意，惟达其辞而已。然而使积学者尽力莫能到，岂其胸次有大过人者，故笔端造次便见不凡。而评其书者，谓得晋宋人用笔法，美而不天饶，秀而不枯瘁，自是一世翰墨之英雄。今御府所藏行书一：
　　集句诗笔。
　　
　　蔡京
　　太师蔡京字符长，莆田人也。早有时誉，擢进士甲科。博通经史，挥洒篇翰，手不停缀。美风姿，器量宏远。为郎日，谒大丞相王畦，硅指其坐云：“公异日当居此，宜自爱重。”继膺显用，入处要近，出典大藩。自擢翰林承旨，前后三入相位，寅亮燮理，秉国之钧，实维阿衡，民所瞻仰。至于决大事建大议，人所不能措意者，笑谈之间，恢恢乎其有馀矣⑨。乃时丕承祗载，绍述先烈，于志无不继，于事无不述。缉既坠之典，复甚盛之举，奠九鼎，建明堂，制礼作乐，兴贤举能，其以辅于一人而国事大定者，其力焉。眷神考励精求治之初，起王安石相与图回至治，焕乎成一王法，休功盛烈，布在天下_其眷遇之隆，前无拟伦。属嗣初以还。赖子良弼，祗循先志，以克用人，故于眷倚比隆神考之于安石罔敢后焉。于是二十年间天下无事，无一夫一物不被其泽，虽儿童走卒皆知其所以为太平宰相。顷解机务，自朝廷至于遐陬异域，微而闾巷田亩间莫不惜其去。故盛德至善，民至于今怀之。喜为文词，作诗敏妙，得杜甫句律；制诰表章，用事详明，器体高妙。于应制之际，挥翰勤敏，文不加点，若夙构者，未尝起稿。然性尤嗜书，有临池之风。初类沈传师，久之深得羲之笔意，自名一家。其字严而不拘，逸而不外规矩。正书如冠剑大臣议于庙堂之上，行书如贵胄公子，意气赫奕，光彩射人。大字冠绝古今，鲜有俦匹。本朝题榜不可胜计，作龟山二字，盘结壮重，笔力遒劲，巍巍若巨鳌之载昆仑，翩翩如大鹏之翻溟海，识与不识，见者莫不耸动，斯一时之壮观也。大抵学者用笔有法，自占秘之，必口口亲授，非人不传。由唐以来学者相宗，方造其妙，至五季失其所传，遂有衰陋之气。京从兄襄深悟厥旨，其书为本朝第一。而京独神会心契，得之于心，应之于手，可与方驾。议者谓飘逸过之，至于断纸馀墨，人争宝焉。喜写纨扇，得音不减王羲之之六角葵扇也。其为世之所重如此。所得惟行书为多。今御府所藏七十有七：
　　行书：御制诗并和，御制明节皇后传，观明节皇后像诗，奉安明节皇后诗，刘贵妃制，刘贤妃制，刘淑妃制，明达墓志文，宣和殿召辅臣记，琼兰殿壁山后记，瑶林殿双竹后记，澄漪殿观莲记。玉宇洞后记，延福宫题名记，题澄庄等诗，回溪泛舟题名记，留题俩云轩，万年桥题名记，万岁山记，游艮岳祝寿诗，游艮岳诗，艮岳嚷嚷亭题记，题绛霄楼诗，萧闲馆题名，撷芳园记，芳华馆赏花诗，定鼎记额，梅竹雪雁诗二，繁杏水禽诗二，阅驳射序上下二，观碑记，题叶露降诗，再降甘露记，锡宴书题二，对属，题神霄宫诗，听降题名，步虚诗，太清乐，玉扶步虚词，柳真人步虚词，蓬莱仙步虚词，大仙留题诗，大仙诗曲，春宫诗二，雪诗二，魏将军歌，饮中八仙歌二，歌元丰，元丰行，骢马行二，古柏行二，丹青引三，送孔巢父诗二，送西京提刑诗二，曹霸画马诗二，洗兵马诗三，壶春堂观御题赏花诗，谢赐承平殿曲宴记表，宣和殿东阁屏山后记。
　　正书：千文。
　　
　　蔡卞
　　文臣蔡卞字符度，莆田人也。少与其兄京游太学，驰声一时。同年及进士第，王安石见而奇之，妻以女，使从己学。得安石学术议论为多，自以王氏学擅一时，时流归之。自少喜学书，初为颜行，笔势飘逸，但圆熟未至，故圭角稍鳝，其后自成一家。亦长于大字，厚重结密，如其为人。初安石镇金陵，作《精义堂记》，令卞书以进，由是神考知其明。自尔进用，多文字职，至晚年高位犹不倦书写。稍亲厚者必自书简牍，笔墨亦稍变，殊不类往时也。然多喜作行书字。今御府所藏行书六：
　　进神验记，清净经，庄子刻意篇，杜甫骢马行，千文二。
　　
　　刘正夫
　　文臣刘正夫字德初，三衢人也。少有文行，乡里畏服，及居太学，俊名籍甚，后登进士第，知名四方。既被名擢立胡，謇謇有大臣节。方时绍述熙丰，正左右辅佐一德之初，而正夫以精忠相与图回至治，其所以持盈守成，而熙丰之盛德美意灿然一新，正夫其有力焉。方且登庸，不期月间得疾，卒不即用。天下士夫皆为之嗟惜。阅岁以疾不起，讣闻，帝震悼，为之辍朝。正夫平日喜书学，多作行法，好与人论字。尝谓字美观则不古，初见之则使人至爱，次见之则得其不到古人处，三见之则偏傍点画不合古者，历历在眼矣。字不美观者必古，初见之则不甚爱，再见之则得其到古人处，三见之则偏傍点画亦历历在眼矣。故观今之字如观文绣，观古人字如观钟鼎。学古人字期于必到，若至妙处如会于道，则无愧于古矣。人以为知言。然平生不泥于此，亦不求人知。所书字间有被旨承命为碑刻，以是传于世者绝少。晚年间作逸字，独藏于家。官至少宰，赠太师，谥文宪。今御府所藏行书二：
　　宣召记，泛舟题名。
　　
　　来蒂
　　文臣米芾字符章，初居太原，后为襄阳人，官至礼部员外郎。博闻尚古，不喜社举学。性好洁，世号水淫。违世宜俗，每与物杵，人又名巅。善属文，作韵语不蹈袭一字。崇宁间，四方承平，百揆时序，典章礼乐灿然一新，独以书画未有杰然超出前古者。独膺简在，遂除书画两学士，颇厌士论。芾亦欣然就职，自以为己任。又诏作《黄庭小楷千文》以进，旋加褒美。大抵书效羲之，诗追李白，篆宗史籀，隶法师宜官。晚年出入规矩，深得意外之旨。自谓‘‘善书者只得一笔，我独有四面”。识者然之。方芾书时，其寸纸数字人争售之以为珍玩，至于请求碑榜而户外之屦常满。家藏古帖由晋已来者甚富，乃名其所藏为宝晋斋。好事簪缨之流，出其所有奇字，以求跋语增重其书。而芾或喜之，即为作古纸临仿，便与真者无辨。兼喜作画，尝为《楚山清晓图》，曾非俗师所能到也。当时名世之流评其人物，以谓文则清雄绝俗，气则迈往凌云，字则超妙入神。人以知言。仍伟岸不羁，口无俗语，颀然束带一古君子。故赠其诗者，有“衣冠唐制度，人物晋风流。’’也。然异议者，谓其字神锋太峻，有如强弩射三二卜垦，又如仲由未见孔子时风气。其为论或如此。且类多行书，世亦罕及。有《山林集》一百卷藏予家。今御府所藏行书二：
　　千文二。
　　
　　岑宗旦
　　内臣岑宗旦字子文，开封人。庆历初以父遗表通籍壁门。然趣尚高远，不为苟合取容于世，年十匕弃官游东南山水间，不复事事。至和中仁祖录功臣之世，复官之，凡历七任，至元丰初，又以寻医自请。方神考为之时，王中正以才敏侍上，尝岸之于朝，宗旦耻折腰强颜奔走于贵公子之前，乃暂应召旨，卒不从仕，故自壮年遂拂衣有归与之志。于是终九品官而无复遗恨，世颇高之。暮年一无嗜好，如道人衲子，寄傲亲朋间，优游卒岁，略不为身后计，得酒辄醉酣，长哦挥洒，以为真乐。其作诗以意为主，不在镌琢语言而已，故若浑金璞玉，见者知贵。尝赋《听琴》诗，其略云：“琴中太古意，方外无为心；弹之道颇散，不弹理弥深；所以陶元亮，何须弦上音。”其它皆类此。又尝取古之善书者自汉迄唐，凡十有一人为论，以评其书日：“张芝如班输构堂凹，不可增减。钟繇如盛德君子，容貌若愚。语其众妙足以争造化者，羲之也；较其父风但恨乏天机者，献之也。世南潜心羲之，盖若颜子之亚圣；徐浩比肩儒雅，有类仲由之勇态∞。欧阳询得其正，故如庙堂衣冠，不失动静；柳公权得其劲，故如辕门列兵，森然环卫。怀素之闲逸，故如翩翩真仙；真卿之淳谨，故厚重如周勃。至如李邕，则举动不离规矩，而有亏适变之道焉。”此皆其自得于心，积学于外，而其吐论所以不愧古人者与！然宗旦作字，尤善行书，如银钩虿尾，脱去妩媚，规模点画，当是苏舜钦之亚，顾笔力亦穷于此矣。当时既有书名，人亦爱重，字画一出，偶得之者争相贾售。治平中，英宗尝遣使谕旨，令书十扇以进。宗旦即自为诗十篇上之，英祖为之嘉赏。平时廪赐虽厚，而周给贫匮，随手散去。方其治时，以所藏书千馀卷及别业僦缗，往归侄孙筌家，以就侍养。而筌能以事父之礼事之，故得优游自适，不复以死生穷达为念。年逾七十，神明不衰，及其委蛇，裕如也。今御：府所藏行书四：
　　太上道德经，晓赋，书评，崔白江湖等诗。 
　　
　　卷十三
　　草书叙论
　　篆隶之作古矣，至汉章帝时乃变而为草。骚驳至两晋，王氏羲献父子遂进于妙。汉如蔡邕，亦一时号为子墨卿也。稽考古今法书，而独以草书为秦苦篆隶之难不能投速，故作草书。是不知杜度倡之于汉，而张芝、皇象皆卓卓表见于时，崔瑗、崔星、罗晖、赵袭各以草书得名，世号章草。至张伯英出，遂复脱落前习，以成今草。且草之所自，议者纷如，或以为稿草之草，或以为草行之草，或以为赴急之书，或以为草昧之作。然作谓之草则非正使，孔子所谓“为命禅谌草创之”是也。若楚怀王使屈原造宪令，草稿未成，上官见欲夺之。董仲舒欲言灾异，草稿未成，主父偃窃而奏之。今犹以起草为稿者，其近之也。世遂以草书为一家。故自汉晋宋以还，以草书得名者为多。姑以流传于今者，凡得六十五人，以其世次之，汉得张芝，蜀得诸葛亮，晋得张华、郗惰、王谢子弟辈十九人，宋得谢灵运、羊欣，齐得刘珉，梁得沈约辈三人，陈得江总辈九人，隋得释智永，唐得张颠、释怀素、亚栖辈二十人，五代得杜苟鹤、杨凝式辈三人，本朝得钱傲、米芾、蔡襄、杜衍等辈。且不得人人而自举，特取其尤异者姑表其略。自馀如仲翼之流，以草书自名，格律凡下，承袭晚唐所谓院体者，此其黜之。
　　
　　草书一章草附
　　张芝
　　汉张芝字伯英，敦煌人也。趣造高尚，学古不群，朝廷以有道征，不起，故时称张有道。初师崔瑗、杜度作章草，遂擅出蓝之誉。后乃脱落旧习，创立规范。未尝少去笔砚，家有衣帛，必先书而后练，临池作字，池水尽黑。每作楷字，则日“匆匆不暇草书”。其精勤如此，故于草书尤工。世所宝藏，寸纸不弃，韦仲将渭之草圣。其笔力飞动，神变无极，几与造化者为友。方时赵袭、罗晖亦以书称，颇自矜持。芝尝自谓“上比雀、杜不足，下方罗、赵有馀”，人以为至论。世谓芝书如汉武帝爱道，凭虚欲仙；或以似春虹饮涧，落霞浮浦，其知言哉！今御府所藏二：
　　草书：冠军帖。
　　章草：消息帖。
　　
　　曹植
　　魏曹植字子建，沛国人。魏太祖季子，封陈王，谥曰思。早慧强记，累数十万言不忘。甫十岁，属文若素构。太祖疑其假手于人，植请面试，已而从膝下登铜雀，先诸郎赋就，文不加点。太祖方怊其所得，信由天成，非学可到。盖自诗道云亡，风流扫地，而植以八斗之才擅天下，遂以辞章为诸儒倡。特以昆季间无棠棣之美，故终亦婴患。七步之作，有感动人语，世为怜之。至于学术愈工，自是不随世故与之低昂，有卓然而独存者。然其胸中磊落发于笔墨间者，固自不恶尔。观其以章草书《鹞雀赋》，可以想见其人也。今御府所藏章草一：
　　鹞雀赋。
　　
　　诸葛亮
　　蜀诸葛亮字孔明，琅邪阳都人也。少孤，依从父玄。玄卒，躬耕南阳，高卧不仕。蜀先主三往见，然后起。先主喜而谓其臣日：“吾之得亮，犹鱼之得水也。”其王霸之略，皆先定于胸中，卒如所期。尝自比管仲、乐毅，识者许之。善画，亦喜作草字，虽不以书称，世得其遗迹必珍玩之。有创物之智出予意匠，为木牛流马，皆足以惊世绝俗，而八阵图成得其要。以是心画之妙，可以不学而能，盖绪馀以及于此耳。仕蜀位至丞相。今御府所藏草书一：
　　远涉帖。
　　
　　皇象
　　吴皇象字休明，广陵人，官至侍中。工八分篆草。初学于杜度，作章草文而不华，质而不野，沉着痛快，世以书圣称。论者以象书比龙蠖蛰启，伸椠腹行，盖言其蟠屈腾踔，有纵横自然之妙。或谓如歌声绕梁，琴人舍徽，则又见其遗音馀韵，得之于笔墨外也。象作八分，亦自雄逸，遂与蔡邕后先。然人材固有分量，当时以象书为章草入神，八分入妙，篆入能，其亦善品藻者也。今御府所藏章草书一：
　　急就章。
　　
　　张华
　　晋张华字茂先，范阳方城人也。父乎，魏渔阳太守，平没，华犹少。其后孤贫无以为生，牧羊以资衣食，虽自晦田亩问，不为人所知。有识之士见华者已奇之。其后学业词藻日以富丽，阴阳、图纬、方技之书无不该通，时人莫测也。而阮籍见之叹曰：“王佐才也。”由是名著。为本郡太守所荐，始登仕版，至晋为黄门侍郎。华强记默识，四海之内若指诸掌。作字尤工草书，不在模仿，其规矩气度似其人物。见索靖，遂雅相厚善，深与结纳。武帝尝问汉宫室制度及建章千门万户，应对如流。又画地成图，率有次第，如在目中，至听者忘疲，观者骇瞩。其心匠如是。妙处自与神会，宜种种绝人。没后家无馀资，所存惟文史。史氏言华尝迁徙，遣车三十乘所载者也。今御府所藏二：
　　草书：得书帖。
　　行书：闻时帖。
　　
　　杜预
　　杜预字元凯，京兆杜陵人也。汉杜度六世孙，初尚文帝妹高陆公主，起家拜尚书郎。预博学多通，明于治忽，朝野称美，号为武库，言其无所不有也。后迁镇南将军，以恺悌为政，民心归之，故又称为杜父。而预好《左传》，自言以传成癖。祖畿，魏尚书仆射；父恕，幽州刺史。父祖三世善行草，皆以书驰名，而预闻誉尤着。盖预以功名显，虽持节总戎，而身不跨马，射不穿札，每出师遣将，必在将帅之列，以是于翰墨间特见推重焉。世尝称预德不可企及，功或庶几。故平吴之后，勒功于二石，一置岘山之上，一投汉水之渊。是知陵谷有迁，而不知石有时而磨灭也，岂不惑哉！观其好名如此，宜于游艺末习亦冀垂久。太康中自渚宫还襄阳，将毕旧业。因求古史策书及汲冢文。虽修《春秋》学，然于字所得亦多矣。其作草书尤有笔力，当时士大夫以家世比卫瑾父子。预殁，追赠征南大将军，开府仪同三司，谥曰成。今御府所藏草书一：
　　十一月帖。
　　
　　卫恒
　　卫恒字巨山，河东人也。官至黄门侍郎。博雅不凡，作四体书，日草、日章草、日隶、日散隶。然见于世者多其草字，论者以谓如插花美人，舞笑鉴台，是其便娟有馀，而刚健非所长也。父瑾亦以能书名世，尝谓“我得伯英之筋，恒得其骨”。弟宣善篆及草，名与父兄后先。宣弟庭亦工草，恒之子仲宝、叔宝俱有能书名。家学相传，四世不坠，盛哉！遂与王谢家遗风馀习相季孟也。今御府所藏草书一：
　　往来帖。
　　
　　王浑
　　王浑字符戎，太原晋阳人也。佐武帝官至尚书左仆射，事君立朝有巨臣节，而所历之职每以最闻。初，武帝议伐吴，诏浑于秣陵典领军政。至王破吴擒皓，乃有不平之色，奏渚不受节度，士论以此少之。及居宰辅，声望日减，《诗》所谓“靡不有初，鲜克有终”者也。然而平吴之力，亦与漕略相上下。晋室是依于浑为多，班班史册盖不没其实矣。其作草字，盖是平日偶尔纪事，初非经心，然如风吹水自然成文者，其人本不凡耳。有子济，遂以书名，良有源派也。今御府所藏草书一：
　　近见帖。
　　
　　王戎
　　王戎字浚冲，琅邪临沂人也，官止司徒。戎幼而颖悟，神彩秀发。是时阮籍已齿高，喜与为忘年友，每为竹林之游，谓其父浑日：“浚冲清赏，非卿伦也。”裴楷见而奇之日：“戎眼烂烂如岩下电。”其少成如此。善吐辞，作草字得崔、杜法，妙鉴者多所称赏。自是所造渊深，一出便在人上。字画之工特游戏耳。今御府所藏草书一：
　　忻慰帖 
　　
　　卷十四
　　草书二
　　陆机
　　晋陆机字士衡，吴郡人也。祖逊，吴丞相，父抗，吴大司马。家世皆奕奕为当代显人，虽没，不泯也。机身长七尺，其声如钟，自少以文章得名。初受知于张华，谓人之为文恨才少，而机患其多，至有见文而自欲弃其所学者。以故虽能章草，以才长见掩耳。然机自归晋，闭门十年，笃志儒学，无所不窥，书特其馀事也。官至平原内史。今御府所藏二：
　　章草：平复帖。
　　行书：望想帖。
　　
　　索靖
　　索靖字幼安，敦煌人，张芝之姊孙也。官至征南司马。少有出群之才，与乡人汜衷、张魁、索介、索永俱游太学，时称敦煌五能。及举贤良方正，对策高第。张勃荐之，谓靖才艺绝人，宜置台阁。经史之暇，喜作字，遂以章草名动一时，学者宗之。如欧阳询以翰墨自名，未尝妄许可，路见靖碑，初过而不问，徐视乃得之，至卧碑下不忍去。王庭尝得靖书，每宝玩之，遭永嘉丧乱，乃四叠缀衣中以渡江。故论者以为飘风忽举，鸷鸟乍飞，以状其道劲。或以谓如雪岭孤松，冰河危石，以状其峻。或以谓精熟至极，索不及张芝；妙有馀姿，张不及索靖。或以谓八分亚韦钟，楷法过卫瑾。何其得誉之甚！有至于此，非特人誉之也，而其自许亦甚高。尝谓上稽科斗鸟篆之文，幽穷造化物象之奥，可以命杜度运指，张芝回腕。要是靖自得意处，宜其刊名与羲献相后先也。今御府所藏章草四：
　　璺就章，月仪，出师帖，七月帖
　　
　　郡鉴
　　郗鉴字道徽，高平金乡人。官至侍中。少孤贫，躬耕陇亩，而未尝废书。沉酣经史，刻意翰墨，以儒雅得名，间自有乐处。学优人仕，政复可观。有女，将以妻王氏子弟，间有东床坦腹食者，便知是佳婿，于鉴裁甚高。作草字下笔刚决，略无留滞，厚实深沉，丰茂宏丽而不乏风神。盖瘦则风神生，而鉴书厚实丰茂，宜堕于朴野，而笔力乃尔激峻！此所以宜知名于时也。今御府所藏草书一：
　　兰陵帖。
　　
　　郗惜
　　郗揞字方回，高平金乡人也。官至司马。父鉴，以草书称，古劲超绝，后所不能窥其藩篱。至倍。乃能接翼，遂与张芝齐名。作章草尤工，下笔若冰释泉涌，云奔龙腾，态度既多，筋骨有馀。王僧虔以谓倌书亚王羲之，岂妄论也。情妻傅氏亦善书，子超尤得家传之妙。今御府所藏二：
　　章草：谅弟帖。
　　草书：远近帖。
　　
　　王廛
　　王廛字世将，琅邪临沂人也。官至平南将军、荆州刺史。才能属文，工书画，至音律、射御游艺无不精绝，作草隶、飞白得张芝、卫瑾遗法。自王羲之过江前，廛号为独步。羲之盖廛犹子，廛尝属之日：“吾无殊功异业与后人师法，惟书画可传。”其自许如此。王僧虔谓廛书为右军法，亦知其自信之笃也。独其草书为世所传。今御府所藏四：
　　草书：仲春帖。
　　章草：郑夫人帖。
　　行书：贺雪表，嫂何如帖。
　　
　　王敦
　　王敦字处仲，司徒导之从兄，尚武帝女，自驸马都尉迁左将军，都督征讨诸军事。敦性简脱，喜颠草。自历官已来，以威名自任，及杖节专征，负勋恃势而肆骄陵，识者以蜂目已露，豺声未发耳。后果有窥窃晋祚之志，弃亲用羁，背贤任恶，以钱风沈充为谋主，逆凶慝，诬忠良，如周嵩辈直亮忠义而皆罹祸，天下为之骇心。当时虽不及显诛，而卒至剖棺戮尸，以彰元恶，观者莫不称庆。敦初以工书得家传之学，其笔势雄健，如对武帝击鼓，振袖扬袍，旁若无人。而飞扬跋扈之状，固已想见其恶逆，宜在所不录。姑留此帖，非以为玩也，盖谓淳化中太宗收入法帖，故不可得而削去。然因其字而见其行，因其行而得其恶，亦足以为万世奸臣贼子诫云。今御府所藏草书一：
　　蜡节帖。
　　
　　王导
　　王导字茂弘，琅邪临沂人。官至太保、司徒，谥文献。导少有风鉴，识量清远，简素寡欲，家无馀赀。方年十四，有见而奇之者云：“此儿容貌志气，将相之器也。”元帝渡江之初，导与群从辅成其业，使晋祚中兴，真社稷之臣也，非常流可得拟者。导善作字，规模前人。初师钟繇、卫壤，力学不倦，至丧乱狼狈，犹携钟繇《宣示帖》过江，则其拳拳之心可知也。行草尤工，然论者以谓疏柯迥擢，密叶危阴，虽秀有馀而实不足。晋元、明二帝并工书，皆推难于导，故当世尤所贵重。子恬、洽皆以书名，时人方为杜、卫焉。唐王方庆，导之后裔也，尝以自导而下十一世书上则天后，后令崔融为《宝章集》序其事以赐之，举朝为荣。今御府所藏草书二：，
　　省示帖，改朔帖。
　　
　　王恬
　　王恬字钦豫，丞相导之次子也。虽世以儒传家，而恬最好武，驰马试剑，不为门阀所器；傲诞不拘礼法，气岸凌轹，流辈轻之。然晚节好士多能，善隶书，于草字尤妙。稍迁中书郎，明帝欲以为中，令，导固辞，从之。后为会稽内史，加散骑常侍“。是时张翼以书得名，议者谓不能过恬，则王氏父子群从各有远过人者。今御府所藏草书一：
　　得示帖。
　　
　　王洽
　　王洽字钦和，官止中书令，王导子，羲之族弟电。洽于导诸子中最为白眉，当时与苟羡俱有美称。而洽理识明敏，书兼众体，于行草尤工，挥毫落纸，有郢匠运斤成风之妙。羲之尝谓洽日：“弟遂不减吾。”或以谓过论。王僧虔亦谓洽与羲之书俱变古形，不尔至今犹法钟张，则僧虔岂妄许可耶？妻荀氏亦以书称。洽于书特馀事耳。方穆帝诏拜领军，寻加中书令，待洽以友臣之义。洽固辞，表疏凡十上，则其所养可知也。今御府所藏四：
　　草书：叙还帖。
　　行书：仁爱帖，兄子帖，承问帖。
　　
　　王珣
　　王珣字符琳，导之孙，洽之子也，与弟珉俱有名。官芋尚书令。殉三世以能书称。晋孝武帝雅好典籍，珣与殷仲堪、徐邈、王恭、郗恢等并以才学文章被遇。尝梦人以大笔如椽与之，既觉，语人曰：“此当有大手笔。”于是殉词翰为当时宗师。然当时以弟珉书名尤着，故有“僧弥难为兄”之语。僧弥，珉之小字也。则知殉之所以见知者不在书，盖其家范世学乃晋室之所慕者，此珣之草圣亦有传焉。今御府所藏有二：
　　草书：三月帖。
　　行书：伯远帖。
　　
　　王珉
　　王珉字季琰，导之孙，洽之少子也，官至中书令。少有才艺，工隶及行草。世所宝者特是草圣，名出兄殉之右。时人为语日：“法护非不佳，僧弥难为兄。”法护，殉之小字也。自导至珉，三世以书名著，人以方杜度、卫瑾二氏焉。尝以四匹缣素，自旦及暮，操笔一挥，首尾如一，亦无误字。王献之见而戏之曰：“弟书如骑骡，疆啜欲度骅骝前。”故当时遂与献之齐名。以珉尝代献之兼中书令，世谓献之为大令，珉为小令。论者谓珉书弓善矢良，兵利马疾，突围破敌，难与争锋。其亦知言也。妻江氏亦善书。今御府所藏二：
　　草书：力书帖
　　行书：镇抚帖 
　　
　　卷十五
　　草书三
　　谢尚
　　晋谢尚字仁祖，秣陵人，豫章太守鲲之子也。官止尚书仆射。尚幼有至性，颖悟绝伦，脱落细行，不为流俗之事。善乐律，博综众艺，作草书深得昔人行笔之意。论者以比注飞涧之瀑溜，投全牛之虚刃，盖得之矣。司徒王导深器之，常以似王戎，每呼为小安丰。当时其得誉如此。今御府所藏草书一：馀寒帖。
　　
　　庾翼
　　庾翼字稚恭，颍川人，官至安西将军、荆州刺史。善草隶，与王羲之并驰争先。方羲之学者多所崇重，翼多所不平，因寄书昆弟辈云：“可谓憎家鸡，好野雉也。”兄亮字符规，亦有书名，尝就羲之求书法，羲之答云：“翼在彼，岂复假此！”是知翼之书固自超绝，其为当日书家名流所推先如此。其自许亦自高，要是其所得非晚生后学浅浅所能追逐也。
　　今御府所藏二：
　　草书：步征帖。
　　行书：盛事帖。
　　
　　王羲之
　　王羲之字逸少，导之从子，官至右卫将军。幼讷于言，人未之知。年十三谒周颉，颉一见奇之，时重牛心炙，坐客未举，颧先以啖之，于是始知名于时。及长，工谈辨，以骨鲠称。尤善隶草，为今昔之冠。然其得名乃专以草圣，论者称其笔势，以为飘若游云，矫若惊龙。尤为从伯司徒导所器重，当时朝廷公卿皆爱其才。羲之每自称：“我书比钟繇当抗衡，比张芝犹当雁行也。”然初以谓不迨庾翼、郗情，及其暮年造妙，尝以章草答庾亮，而翼见之辄叹伏，因与羲之书曰：“忽见足下答家兄书，焕若神明，顿还旧观凹。”会稽有佳山水，名士多居之。羲之既渡浙江，亦复有终焉之志。尝与同志宴集于会稽之兰亭，羲之自为序以申其志。羲之性爱鹅，山阴有道士养鹅，于是往观焉。意甚悦，因求市。道士云：“为写《道德经》，当举群相赠。”羲之欣然写毕，笼鹅而归。其趋尚超绝，非碌碌者所能望尘。又尝在蕺山见一老姥持六角竹扇，羲之索其扇为各书五字。姥有愠色，因谓姥曰：“但言是王右军书，以求百钱直。”姥如其言，人争售之。其书为世所重如此。梁武帝评之曰：“势如龙跃天门，虎卧凤阁，故历代宝之，永以为训。”其亦善于拟伦也。羲之少学卫夫人书，自谓深穷，及过江游名山间，见李斯、曹喜、钟繇、梁鹄等字，又去洛见蔡邕石经，于从弟洽处复见张昶《华岳碑》，始喟然叹曰：“学卫夫人书徒费年月。”或谓其得笔法于白云先生。暮年乃作《笔阵图》、《笔势论》、《用笔赋》、《草书势》等以遗训其子孙。妻郗氏，亦甚工书。有七子，为世所称者五人：玄之、凝之、徽之、操之、献之，并工草隶，而献之最知名。凝之妻谢道韫有才华，亦善书。家传之学未有如王氏之盛者也。今御府所藏二百四十有三：
　　草书：桓公帖唐贞观中题跋附，朝廷帖，宰相帖，司徒帖，中书帖，侍中帖，尚书帖，司马帖，太常司州帖，太常帖二，护军帖，司州帖，谯周帖，参军帖，谢二侯帖二，朱处仁帖，二谢帖，荀侯帖，阮生帖，江生帖，远生帖，道家帖，龙保帖，舅母帖，母子帖，贤妹帖，姊告安和帖，贤室帖，诸贤帖，远妇帖，儿女帖，留女帖，小女帖，孙女帖，官舍帖，讲堂帖，修园帖，屏风帖，门风帖，气力帖，胁中帖，初月贴，一轴从洛帖附，月半帖二，月末帖，二月帖，四月帖，末春帖，去夏帖，秋来帖，冬季帖，雨晴帖，热日帖，大热帖，热甚帖，异热帖，差凉帖，节日帖，节气帖，当日帖，雪候帖，数年帖，草书帖，飞白帖，王略帖，临书帖，数字帖，三都帖二，过京帖，乡里帖，永嘉帖，成旅帖，山川帖，州中帖，钱塘帖，江州帖，临川帖，丹阳帖二，山阴帖，嘉兴帖，馀杭帖，远宦帖，附农帖，勿杀生帖，方物帖，旃厨胡桃帖，胡桃帖，山药帖，祀物帖，纯酒帖，裹蚱帖，海盐帖，盐井帖，送梨帖唐柳公权题附，白石枕帖，高枕帖，石班帖，清宴帖，情虑帖，和书帖，书问帖，乐问帖，知问帖，北问帖，得告帖，得书帖三，二书帖，遗书帖，旦书帖二，累书帖，有书帖，无书帖，顿喜帖，喜庆帖，庆慰帖，安慰帖，清和等帖，清和帖四，安和帖，平安帖，安西帖，安善帖，小佳帖，佳静帖，小差帖，奉对帖，奉待帖，大醉帖，奉忆帖，甚快帖，有理帖，万福帖，造次帖，方回帖，省别帖二，此辈帖，瞻近帖二，知远帖，远念帖，通滞帖，内事帖，先期帖，举聚帖，界内帖，达事帖，慨然帖，多义帖，适为诸帖，如命帖，阿万帖，悬量帖，行穰帖，送谢帖，所论帖，虞休帖，速还帖，数有帖，得熙帖，人理帖，集理帖，旧志帖，重熙帖，甚佳帖，委曲帖，当有帖，晚善帖，晚可帖，还白帖，君事帖，此事帖，平定帖，大都帖，致此帖，昨有帖，兼致帖，东北帖，念虑帖，七十帖，卞驸马帖，十一月等帖王荟等章集附，临钟繇所怀帖。
　　章草：豹奴帖。
　　正书：乐毅帖，黄庭经，东方朔画像赞，定公帖，报国帖，口诀帖，草命帖。
　　行书：伯熊帖，阮公帖，蔡家帖，家中帖，夫人帖，贤弟帖，诸弟帖，从弟帖，曹妹帖，诸贤子帖，贤女帖，此月帖，六月帖，九月帖，十月帖，三月帖，快雨帖，夏日帖，极寒帖，快雪时晴帖，州民帖，旧京帖，安西帖，山阴帖，永兴帖，建安帖，啖豆帖，青李来禽帖，慈颜帖，平安帖，奉告帖，小佳帖，悉佳帖，自慰帖，叙慰帖，廓然帖，遣书帖，省书帖，宿昔帖，十三帖，书魏钟繇千文。 
　　
　　卷十六
　　草书四
　　王献之
　　晋王献之字子敬，羲之第七子也，官至中书令。清峻有美誉，而高迈不羁，虽闲居终日，容止无倦色，风流酝藉为一时之冠。尝与兄徽之、操之俱诣谢安，二兄多谈鄙事，独献之寡默，颇事名理。客问安王氏兄弟优劣，安日“小者佳”，且谓“吉人之辞寡，小者其得之”。盖献之七八岁时固自不凡，方学书次，羲之密从其后掣其笔不得，于是知献之他日当有大名，后其学果与羲之相后先。尝书壁为方丈大字，羲之甚以为能。桓温命书扇，笔误落，因画作乌驳椁牛甚妙。初谢安请为长史，太元中新起太极殿，安欲得献之书榜而不敢遽言，乃语韦仲将题凌云台事。献之知其旨，乃正色日：“仲将魏之大臣，宁有此事！使其若此，知魏德之不长。”安遂已。其为当时器重若此。献之初娶郗昙女，离婚后尚新安愍公主，无子，唯一女，后立为安僖皇后，后亦善书。初羲之与郗昙论婚书云：“献之有清誉，善隶书，咄咄逼人。”则知羲之深自许可，非徒语也。尝书《乐毅论》一篇与献之学，后题云“赐官奴”，即献之小字。献之所以尽得羲之用笔之妙，论者以谓如丹穴凤舞，清泉龙跃，精密渊巧，出于神智。而王僧虔乃日：“羲之书，江左中朝莫有及者，献之远不及父，而媚趣过之。”然僧虔之论，特是“春秋责备之法”也。献之自谓年二十四游名山间，有授其五百七十九字者，初得此书日习之，未经一周，形容仿佛。又尝书南郊祭板，字画入木七分。然语类不经，故学者不传。献之虽以隶称，而草书所得特为多焉。今御府所藏八十九：
　　草书：洛神赋，侍中帖，马侍御帖，裴员外帖，裴九帖，崔十九帖，二妹帖，从子帖，左髀帖，肾气丸帖，服油得力帖，铁石帖，八月帖，十二月帖，秋冷帖，秦中帖，东阳帖二，东县帖，丹阳帖，南阳帖，江州帖，广州帖二，东山帖，下山帖，灞亭帖，慰意帖，转胜帖，奉别帖，晚际帖，知汝帖，久达帖，皆佳帖，当语帖，潜处帖，来迟帖，胜长帖，前书帖，昼夜帖，安石帖，庆等帖，数日帖，远书帖，二告帖，事后帖，西问帖，复面帖，法顺帖，相送帖，处分帖，奉书帖，欲发帖。
　　章草：七月帖，跨州帖，量力帖。
　　正书：洛神赋不完，丙舍帖。
　　行书：黄门帖，李参军帖，仲宗帖，荐王德祖帖，府君帖，阿姑帖，阿姨帖，贤弟帖，致奴帖，外甥帖，吾贤帖，诸舍帖，舍内帖，东园帖，鸭头丸帖，地黄汤帖，都邑帖，鄱阳帖，山阴帖，安西帖，吴兴帖，冠军帖二，鹅群帖，进退帖，体中帖，授衣帖，思恋帖，如意帖，古诗帖二。
　　
　　詹思远
　　詹思远，史亡其系。作章草字肥，整整斜斜，直有晋人风度。世之论字者多病肥瘦，而不知肥之病在于剩肉，瘦之病在于露骨。肥不剩肉，瘦不露骨，则于佳处自初不相妨也。若以俗子为之，则肥亦；病，瘦亦病，此深不知书者。所以昔人于师资形容之际，或得其骨，或得其肉，不闻偏胜者良有以耳。如思远者，字虽肥而气古，书虽章而法完，一所谓得肉而善学者也。虽然语古，作者亦几何哉！今御府所藏章草一：
　　清佳帖。
　　
　　王昙首
　　宋王昙首，琅邪临沂人，官至侍中。平时沈毅雍容，喜愠不见于色，人谓有宰相器。兄弟分财，独取图书以归，至于金璧，手未尝持也。方太祖初登九五，而昙首与从兄华皆为佐命功臣，遘风云之会，确然以社稷为己任，亦霸者之佐也。其作草字虽未足以与古人方驾，要之是一代宗臣而人物典刑千古如在。况其行笔痛快，亦自有可观者。今御府所藏草书一：
　　馀念帖。
　　
　　羊欣
　　羊欣字钦元，太山南城人也。少沈静，不为物忤，而谈论绝人，容止可观，该博经史，尤长于隶书。父不疑为乌程令，欣随之官。年十二，颇为王献之所知。方时，献之为吴兴太守，尝因夏月人县，值欣昼寝，着新练裙，献之书裙数幅而去。既觉，视裙书有得。欣本工书，因此弥善。然恬退私门，无仕进意。会稽王世子元显尝使欣书扇，欣以他辞却之，不肯奉命。元显怒，以为后军府舍人。舍人之职，本用寒素，欣知名当世，屈为此官，不以高卑见于颜色，论者伟之。然其学出于献之，当时谓献之之后可以独步。故谚日：“买王得羊，不失所望。”兹可以见矣。而论者谓欣学献之，如颜回与夫子有步趋之近，虽号人室，终不能度越献之规矩，使洒落奔放，自成一家，故又有婢作夫人之诮，以其举止羞涩，终不似真，岂谓是耶？欣尝撰《续笔阵图》一卷，又撰《古昔能书人名》一卷，以此尤见其用心焉。官至中散大夫。今御府所藏草书一：
　　笔精帖。
　　
　　谢灵运
　　谢灵运，陈郡阳夏人也。祖玄，父焕，焕生而不慧，早亡。玄尝谓人曰：“我乃生埃，瑛那得生灵运？”其为玄所器如此。灵运少好学，博综群书，作为文辞，擅江左之誉。学王羲之真草，俱造其妙。或谓献之，灵运舅也，故其得法为精。凡献之所上奏章，多在中书杂事中。灵运模临乱真，因以已所书易其本，人莫能辨。然稍有知之者，后至元嘉中，有司就索始进上。当时灵运为一代闻人，凡衣服器用，一有制作，世共宗之，如郭泰折角巾也。至不名之，皆曰谢康乐。云康乐者，灵运之侯封也。作草字尤为人所推与。有评其诗者，谓如“石色松干，吹翕风云，簸荡川岳”，则清雄可见也。然萧散气韵，则恐此不足尽之，徒能状其奔放耳。灵运官至中书侍郎。其出处始末，自有传。今御府所藏草书一：
　　古诗帖。
　　
　　薄绍之
　　薄绍之字敬叔，丹阳人也。善书，初学王献之，绰有风格。其作草字，至自得处，则驰骋步骤，光彩发越，照映四座。然论其书者，乃谓骨力犹稚，何哉？盖知其学以王氏为源，而绍之为流派也。至袁昂评其字势，则谓如“舞女低腰，仙人远啸”。以是言之，则必以婉丽清闲为主矣，安得发越照映如前所云？然终继之乃云“挥毫振纸，若疾闪飞星”。“婉丽清闲”所以论其常，而“发越照映”所以言其变。此心画之妙兼得乎为人耳。绍之官至给事中。
　　今御府所藏草书二：
　　日寒帖，千文。
　　
　　刘珉
　　齐刘珉字仲宝，彭城人。书法自王氏父子以来，其道浸以衰陋，至齐尤甚。珉喜草隶，遂能一洗俗学之谬。远追羲之，颇得其法，落笔佳处，往往凌轹古人，至作草书益胜，乃复名世。论者有“海岳高深，青分孤岛”之比。且珉独能振起一时末习之学，以至于此，遂为有齐一代名书之流，得不宜哉！今御府所藏草书一:
　　承晚帖。 
　　
　　卷十七
　　草书五
　　沈约
　　梁沈约，吴兴武康人也。官至尚书令。少家贫，一意书史，燃膏继晷，昼夜不倦。母恐其劳，夜即灭烛。约即以昼之所读，夜辄诵之，遂博通群籍。在齐为书记，方齐文惠太子在东宫，延纳多士，乃持被亲遇。每人见，日昃方出。时与萧琛、王融、范云、任防皆曳裙王门，世称其贤俊。后为东阳太守，至今东阳八咏之作犹着。后仕梁，尤为器重。均著述颇多，撰《四声韵谱》，自谓有入神之妙。作草字亦工。大抵胸中所养不凡，见之笔下者皆超绝。故善论书者，以谓胸中有万卷书，下笔自无俗气，约其得之。今御府所藏草书一：
　　今年帖。
　　
　　萧于云
　　萧子云字景乔，晋陵人，官至侍中。善正隶、行草、小篆、飞白，而正隶、飞白尤工，意趣飘然，仃骞举之状，而世多其草字、正隶。初学王献之，晚学钟繇，乃能研二家之妙。梁武帝遂以为二王可以比迹，亦雅为齐高祖所重，尝谓子云书日：“笔力劲俊，心手相应，巧逾杜度，美过崔疟，当与钟繇并驱争先。子特作草隶，遂逼于卿。”其见赏如此。尝以飞白作一萧字于建业壁间，后人取其壁入南徐海榴堂中，以为奇观。至唐有李约，复载归洛阳仁风里，构大厦以覆之，目日萧斋，张谂特为记而序其事。初子云以书得名，时百济国使人至建业求书，适子云出麾东阳，维舟将发。使者望舟次远三十步，辄落膝丐于前曰：“侍中尺牍之美，远流海内，今日所求唯在名迹。”子云为停舟三日，书三十纸与之，当时以为荣。今御府所藏三：
　　草书：千文。
　　正书：进写古文启，颜回问孝。
　　
　　阮研
　　阮研字文机，陈留人，官至荆州刺史。善书，师王羲之书，作行草尤卓绝，若飞泉交注，奔竞不息。当时萧子云、陶弘景辈谓各得羲之一体，然萧产云绵弱，终不迨研。至作隶书，则法钟繇，而风冲所不及。袁昂评研书如贵胄失品次，丛萃不能复排突英贤，则研之书亦不可谓无利钝也。今御府所藏草书三：
　　宰相帖，欣泰帖，得书帖。
　　
　　陈伯智
　　陈陈伯智字策之，世祖第十二子也。少敦厚。有器局，博涉经史。太建中立为永阳王。雅意翰墨，无狗马之玩。作字劲举，而行草尤工。师其成心，而自为家学，故名重一时。盖传习之陋，论者以谓屋下架屋，不免有奴书之诮。伯智独能摆脱，而世有“策马驰逐，苇航泛浮”比其落笔之妙者，非虚语也。今御府所藏草书一：
　　习读帖。
　　
　　蔡景历
　　蔡景历字茂世，济阳考城人，官至侍中。景历少俊爽不群，有孝行。家贫不废读书，深达事机，辅佐时主以能称。初客游京口，高祖镇朱方，闻景历名，以书要之。景历对使人答书，笔不停缀，文不重改，词翰俱妙。高祖甚加钦赏。景历善尺牍，草隶，任朴适俗，而复不拘窘。其为文辞，则不尚雕靡，而长于叙事，应机敏速。于字法亦如之。有文集三十卷行于时，亦可知其所得，宜其立朝有足观者。今御府所藏草书一：
　　寂然帖。
　　
　　蔡证
　　蔡证字希详，济阳考城人，侍中景历之子，官至左民尚书。后主器其才，令十日一往东宫。证每见太子，必陈说古今得失，皆切时务。迁中书令。证美风姿，谈辨如倾河。捂绅戚里，朝廷宪章，风俗户口，山川土地，问无不知。然亦留心翰墨，盖当时以书著名者甚鲜，如萧干得子云之法，证之父景历亦以善隶书称于世。及观证《读经帖》草书，笔力遒劲，颇合规矩，岂非箕裘之习欤！今御府所藏草书一：
　　读经帖。
　　
　　陆缮
　　陆缮字士编，吴郡人也。父佳，在梁为御史中丞，缮以世胄补官至中书侍郎。陈有天下，录用旧臣，累迁至左仆射，谥日安。缮仪表秀颖，周旋中规，步趋可法，当时东宫暨诸王咸取则焉。其作字，故亦象其为人之可喜也。大抵人心不同，书亦如之。颜真卿之笔，凛然如社稷臣；虞世南之笔，卓乎如廊庙之器；以至王僧虔之字若王谢家子弟：是岂独由外人之学？其性以成之也，固有自矣。观缮草字风度，亦可以见其人物之飘逸云。今御府所藏草书一：
　　稽古帖。
　　
　　毛喜
　　毛喜(一作熹)字伯武，荥阳阳武人也，官至侍中。喜少好学师古，雅为高祖所知。及镇京口，命喜与高宗俱往江陵。仍敕高宗日：“汝至西朝，可咨禀毛喜。”至高宗初为骠骑将军，仍以喜为府咨议参军，领中记室。府中文翰，皆喜词也。喜于翰墨间尤得名。善草隶，落笔峻激，略无滞思，其奔放超绝处，论者以比平郊逸骥，晚景飞隼。其亦善取况者也。今御府所藏草书一：
　　从军帖。
　　
　　江总
　　江总字总持，济阳考城人，官至尚书令。总七岁而孤，依外氏吴平光侯萧励家，而励尤所钟爱。尝谓总日：“尔操行殊异，神采英拔，后之知名，当出吾右。”及长，果好学，能属文，作行草为时独步，以词翰兼妙得名。有文集三十卷行于世焉。今御府所藏行书一：
　　馀姚帖。
　　
　　郑佃
　　郑佃，失其世系，官至东宫洗马。幼通经史，尤善草字，深慕钟王之法而得其旨。观其用笔，俯仰屈折，而筋力有馀。盖论书者以谓丰力多筋者圣，无力无筋者病，而佃亦颇知其要处也。又如佃意喜用秃笔，岂其锋藏韵古而至是耶，抑又出其一时之意耶？尝闻汉萧何用秃笔书为时所重，王僧虔用之而风韵不减，是亦得之于心者。佃固不择纸笔皆得如意也。今御府所藏草书一：
　　民务帖。
　　
　　陈逵
　　陈逵，无传于史，其书不多见。作行草古而腴，肥而不剩肉。虽未足以追配昔人，要之盖尝论学，又复不恶，亦自可珍。至于草字，则飘发不滞，稍有羲献之风。盖亦非规矩形容王氏者，至其合处，乃有一斑，虽欲勿取，其可舍诸？虽然于众人则有馀，于作者则不足，故其书名独不赫然与前人争长，宜哉！今御府所藏二：
　　草书：岁终帖。
　　行书：明愿帖。
　　
　　释智永
　　隋释智永，会稽人也，晋右将军王羲之之裔。学书以羲之为师法，笔力纵横，真草兼备，绰有祖风。初励志书札，起楼于所居之侧，因自誓日：“书不成不下此楼。”后果大进，为一时推重。而求其书者，缣素笺纸，堆案盈几，先后积压，尘为之生。又户外之屦常满，宾客造请，门阀穿穴，以铁固其限，故人号日铁门限。所用笔，退即投大瓮中，岁久辄贮数瓮，自为铭以瘗之。当是时，诗人有以笔冢对墨池者。尝作《成心颂》以示字法，又作真、草书《干文》传于世，学者率模仿焉。今御府所藏二十有三：
　　草书：常侍帖，故旧帖，至通法师帖，春雨帖，
　　千文七，临王羲之言宴帖。
　　真草：月仪，月仪献岁帖，千文七，小字千文。 
　　
　　卷十八
　　草书六
　　唐裴行俭字守约，绛州闻喜人，官至礼部尚书、检校右卫大将军，复为金牙道大总管，卒赠幽州刺史，谥曰献。行俭善用兵，大将军苏定方一见奇之，尽畀之以术。麟德二年，擢安西都督，西域诸国多慕义归附。召为司文少卿，迁吏部，与李钦兀、马载同典选，有能名，时号裴马。工草隶，以书名家。高宗尝以绢素诏写《文选》，书奏，极嘉赏，因厚赐赉以奖之。行俭每自许：“褚遂良非精笔佳墨未尝辄书，不择笔墨而妍捷者，馀与虞世南耳”所撰《选谱草字体》数万言，后之学者往往宗之。然书帖罕传，盖行俭以用兵有功唐室，提孤军深入万里，兵不血刃而叛党禽夷，自是以功掩其它能也。今御府所藏草书一：
　　千文。
　　
　　贺知章
　　贺知章字季真，越州永兴人，擢第后复登超拔群类科。天姿夷旷，谈论警发，能文善草隶，当世称重。恐不能遽取，每于燕闲游息之所，具笔研佳纸候之。偶意有惬适，不复较其高下，挥毫落纸，才数十字，已为人藏去，传以为宝。晚节尤放诞，自号四明狂客。脱落簪绂之累，嬉戏里巷间，与物无忤。每醉必作为文词，初不经意，卒然便就，行草相间，时及于怪逸，尤见真率。往往自以为奇，使醒而复书，未必尔也。书时惟问纸有几幅，或日十幅则词随十幅尽，或日二十幅则随二十幅意乃止。然多多益办，不见笔力之衰。忽有佳处，人渭其机会
　　与造化争衡，非人工可到。盖胸中所养不凡，源深流长，自然之道。天宝初病，梦游帝居，数日寤，乃上章乞为道士，从之。又赐鉴湖数顷为放生池，以越州所居为千秋观。既辞，明皇作序，太子以下拜辞，百僚饮饯，赋诗叙别。时官为秘书外监，后赠兵部尚书。今御府所藏草书一十有二：
　　孝经二，洛阳赋上下二，胡桃帖，上日等帖二，
　　千文五内一轴不完。
　　
　　徐峤之
　　徐峤之字惟岳，会稽人也。尝历赵、沼州刺史，不载于史，而附见于朱长文《墨池编》。峤之平时耿耿有高节，如狄仁傺、姚崇交辟皆不就，张易之势倾当世，而敢以语摧之，终能左右张柬之等扶中宗复唐室。自晦不伐，故人莫之知也。作字名播于时，正书道媚有楷法。今传于世者草字而已，评其字谓如回鸾顾鹊之势，识者不以为过。初峤之父师道已精于书，峤之复以善书称，且以法授其子浩，故浩书又杰然为一家法。自师道至浩盖三世矣，是亦熟于翰墨之场者也。今御府所藏草书一：
　　天童经。
　　
　　张旭
　　张旭，苏州人，官至长史。初为尉，时有老人持牒求判，信宿又来，颠怒而责之。老人日：“爱公墨妙欲家藏，无他也。”老人因复出其父书，旭视之，天下奇笔也，自是尽其法。旭喜酒，叫呼狂走方落笔。一日酒酣，以发濡墨作大字，既醒视之，自以为神，不可复得。尝言担夫争道，又闻鼓吹而知笔意，及观公孙大娘舞剑，然后得其神。其名本以颠草，而至于小楷行书又复不减草字之妙。其草字虽奇怪百出，而其源流无一点不该规矩者。或谓张颠不颠者是也。后之论书，凡欧、虞、褚、薛皆有异论，至旭独无所短者。故有唐名卿传其法者，惟颜真卿云。今御府所藏草书二十有四：
　　奇怪书，醉墨书，孔君帖，皇甫帖，大弟帖，诸舍帖，久不得书帖，德信帖，定行帖，自觉帖，平安帖，承告帖，洛阳帖，永嘉帖，清鉴等帖，缣素帖，华阳帖，大草帖，春草帖，秋深帖，王粲评诗，长安帖，酒蚣帖，千文。
　　
　　孙过庭
　　孙过庭字虔礼，陈留人，官至率府录事参军。好古博雅，工文辞，得名翰墨间，作草书咄咄逼羲献。尤妙于用笔，俊拔刚断，出于天材，非功用积习所至。善临模，往往真赝不能辨。文皇尝谓过庭小字书乱二王，盖其似真可知也。作《运笔论》，字逾数千，妙有作字之旨，学者宗以为法。然落笔喜急速，议者病之，要是其自得趣也。今御府所藏草书三：
　　书谱序上下二，千文。
　　
　　周曩
　　周巍，不知何许人也，天成问作牧泌阳，一世以翰墨称。喜怀素书，心慕手追，作草字得师法。有《赠怀素草书歌》者，囊亲笔之，故字画尤加奇崛。当时如智永、梦龟、高闲辈，皆以书称于唐，而怀素得王氏羲献为多，宜其装一意于师习也。今御府所藏草书一：
　　赠怀素草书歌。
　　
　　李霄远
　　李霄远，莫详其出处，然其书多见于后世，岂当时以书得名者？霄远喜草书，近类释亚栖。在唐有盛誉，而学者不究其实，往往宗之。曾不知自羲献法亡，而独得草字妙处入规矩而放逸者，惟张旭耳。至于字法之坏，则实由亚栖，而霄远亦亚栖之流。宜其专务纵逸，如风如云，任其所之，略无滞留。此俗子之所深喜，而未免夫知书者之所病也。今御府所藏草书二：
　　隐士诗，远花诗。
　　
　　张仲谋
　　张仲谋，亡其世系。长于草法，其源流出自王之，久而自称一家。唐人学字多仿王氏，其或肥瘦、疏密、大小布置之不同，要其笔意则一而已。观羲之着论于八法之外，有日“如千里阵云，高峰坠石，百钧弩发，陆断犀象”之类，苟能深求旨趣，信其言不虚也。仲谋之书，岂非得其馀意耶？今御府所藏草书一：
　　赴举有感等诗。
　　
　　裴素
　　裴素，失其先系，宝历登第。善草书，其笔意盖规模王氏羲献父子之学。观其《空绘》一帖，司谓用意，然力不甚劲而姿媚有馀，顾未得古人落笔之妙，与亚栖辈可以季孟其间也。且羲献以字画之妙出东晋，旷然为千古翰墨之祖。后之学者未论升堂入室，而稍窥其藩篱已足以名世，况素之字学殆已逼人，是宜在所录也。今御府所藏草书一：
　　空鲶帖。
　　
　　韦权
　　韦权，不知何许人也。工草书，其笔画宗王氏羲献之法。尝与人论书云：“《洛神赋》数纸，足下曾见之否？当在钟繇之上。”即知书不可定，夫古今评书，皆自其识断不昧，确然自信，可以为决定之论。若以凡下较之，则往往是古非今，贵耳贱目，敢与古人比肩哉？前人论此者，谓往昔字学之流，其初笔法安在，惟其胸次笔端超逸绝尘，暗合法度，则其草创便为一物之宗。折钗、屋漏、画沙等书，同是笔法，会此则旷百世而与之友。如权者，虽未闻其知此，然能于论书之际，远引古人，自信不回，而书又可喜，亦足尚也。今御府所藏草书二：论书帖，画畏兽。
　　
　　张庭范
　　张庭范，本一优人，亡其系。善逢迎，谄事朱全忠，为所喜，故全忠录其扈从之劳为御孽使，进金吾卫将军、河南尹。全忠又欲用为太常卿，宰相裴枢知其无人望，且太常典礼，非贤者莫能当其任，力持不可。全忠由是罢枢相。而柳璨希旨意用庭范，然终以此败。庭范喜草书，貌类善人而心术特不善，与柳璨同恶相济，终辗于市。是亦所致者。然以《春秋》褒贬之法断之，则庭范之书或在所不录。今御府所藏八：
　　草书：谢安帖，相遇帖，东阳帖。
　　正书：造茧纸。
　　行书：胡笳十八拍，仁弟帖，借书帖二。
　　
　　胡季艮
　　胡季良，不见于史册。惟工行草，追慕古人而得其笔意。字体温润，虽肥而有秀颖之气。运笔略无凝滞，殆非一朝夕之工也。扬雄有言：“精而精之，熟在其中矣。”故技有操舟若神，运斤成风，岂非积习之久，而后臻于妙耶？观季良《读元和文》与夫《大乘寺帖》，皆行书，既精且熟，想见其秃千兔之毫，穷万觳之皮，而能至是也。今御府所藏十：
　　草书：题然公山房诗，逸草障，文赋帖，说龙帖，蔡瑰帖。
　　行书：读元和文，大乘寺诗，孔山寺诗，昆山寺诗，陈智帖。
　　
　　章季规
　　章孝规，不知何处人，尝为路鲁瞻书云南木夹。详考其始末，则鲁瞻者，唐边臣方面之官；云南者，蛮夷之地，古有大云南小云南是也；木夹则彼方所谓木契。蛮夷之俗，古礼未废，故其往复移文犹驰木夹。鲁瞻之书，当是复云南之移文。其词略日：“万里离南，一朝至北，开缄捧读，奖饰过多，盖其结信边鄙，使之不敢犯义者，理固在是。”夹之文则进士胡曾所为，其字则处士章孝规草书耳。孝规所长者草字，而木夹之书亦蕴藉有馀，对之可喜。唐三百年凡缙绅之士无不知书，下至布衣皂隶有一能书，便不可掩，况孝规一处士书，又不恶，良可宝也。今御府所藏草书一：
　　路鲁瞻云南木夹 
　　
　　卷十九
　　草书七
　　释怀素
　　唐释怀素字藏真，俗姓钱，长沙人，徙家京兆，玄奘三藏之门人也。初励律法，晚精意于翰墨，追仿不辍，秃笔成冢。一夕，观夏云随风，顿悟笔意，自谓得草书三昧，斯亦见其用志不分，乃凝于神也。当时名流如李白、戴叔伦、窦晟、钱起之徒，举皆有诗美之，状其势以谓若惊蛇走虺，骤雨狂风，人不以为过论。又评者谓张长史为颠，怀素为狂，以狂继颠，孰为不可？及其晚年益进，则复评其与张芝逐鹿，兹亦有加无已，故其誉之者亦若是耶！考其日得酒发兴，要欲字字飞动，圆转之妙，宛若有神，是可尚者。今御府所藏草书一百有一：
　　孝经四，自叙，鄂公斗将赞三，草书歌二不完，秋风辞，草圣诗，早春诗，自咏诗，寄人诗，忆人诗，游山诗，题酒楼诗，酒船诗，劝酒诗，狂醉诗，醉僧图诗，寄浩公诗，回雁诗，论草圣帖，论章草帖，论书帖，神仙帖，游山帖，下山帖，寻道帖，贫道帖，玉壶帖，仙杖帖，长生帖，临川帖二，山水帖，山亭帖，早行帖，松声帖，花发帖，上林花发帖，奉李帖，送人帖，药物帖，石膏散帖乘兴帖附，白石散帖，寄药帖，颠书帖，二谢帖，二谢等帖，奉二谢帖，奉书帖，挥翰帖，笔老帖，遣兴帖，清和帖，近代帖，久在帖，动静帖，临池帖，凭事帖，勤读帖，天然帖，本欲帖，足下帖，知命帖，自首帖，世人帖，飞钓帖，雄逸帖，汝等帖，还期帖，客舍帖，陶阮帖，江公帖，得书帖，帅古帖，取步帖，衣钵帖，河内诸子帖，河东帖，成阳帖，吴郡帖，新安县帖，醉颠帖，草颠帖，小草等帖，行草笔法，公孙大娘等帖，临王羲之怀间帖，千文帖，梦游天姥山等歌五。
　　
　　释亚栖
　　释亚栖，洛阳人也，经律之馀喜作字，得张颠笔意。昭宗光化中，对殿庭草书，两赐紫袍，一时为之荣。每论张颠云：“世徒知张之颠，而不知实非颠也。观其自谓‘吾书不大不小，得其中道，若飞鸟出林，惊蛇入草，则果颠也耶？”此亚栖所以独得，而世俗未必知也。观其《谢真人帖》与草书《千文》，其所谓颠者与？今御府所藏草书一十五：
　　对御草书歌，观智永草书歌，观怀素草书歌，观高闲草书歌二，几何赋，潇湘逢故人赋二，罗汉赞，开讲疏，山寺诗，谢真人帖，六艺帖，千文二。
　　
　　释焉闲，
　　释高闲，乌程人，寓湖州开元寺，具戒律，善草书。宣宗时召对，赐以紫袍，加大德号。颇为韩愈所知，作序送之。大抵愈所论，言其书法出张颠，流离颠沛，必于草书发之，故其变动犹鬼神，不可端倪，学者当求颠之心，而不当逐其迹也。。已而要其归正，而语若诋毁。盖知愈者必谓愈深知闲，而不知愈者以谓愈之黜闲也。。今御府所藏三：
　　草书：五原帖。
　　行书：中丞帖，雨雪帖。
　　
　　释蛩光
　　释警光，江南人也，潜心草字，名重一时。吴融赠其歌曰：“忽时飞动更惊人，一声霹雳龙她活。”司空图亦为之歌曰：“看师逸迹两师宜，高适歌行李白诗。”当时称美着于篇籍者，不可胜数，苟非研精覃思，讵能至是耶？昔智永学书四十载不下经阁，世号铁门限；怀素观夏云随风顿悟笔意，彼皆不以外物撄拂其心，遂能造妙。观曾光墨迹，笔势道健，虽未足以与智永、怀素方驾，然亦自是一家法，为时所称，岂一朝夕之力欤？今御府所藏草书二：
　　赠登第等诗，千文。
　　
　　释景云
　　释景云，亡其世系，幼通经论，性识超悟。尤喜草法，初学张颠，久之精熟，有意外之妙。观其所书《将箴》，左盘右蹴，若浓云之兴，迅雷之发，使见者惊骇。斯盖不独形于字画之间，抑又见其写胸中之寄也。昔王羲之作《笔阵图》，以纸为阵，以笔为刀稍，以墨为鍪甲，以水砚为城池，本领为副将，结构为谋略，出入为号令，特以心意为将军者，真知其要也。景云之书《将箴》，殆有旨焉。今御府所藏草书一：
　　将箴。
　　
　　释贯休
　　释贯休字德隐，姓姜，婺州兰溪人。七岁出家，日诵书每过千字，不复遗忘。工为歌诗，多警句，脍炙人口。以至丹青之习，皆怪古不媚，作十六大阿罗汉，笔法略无蹈袭世俗笔墨畦畛。中写己状，眉目亦非人间所有近似者。天复中人蜀，往益州东禅院，赐号禅月。作字尤奇崛，至草书益胜，崭峻之状，可以想见其人。喜书《千文》，世多传其本，虽不可以比迹智永，要自不凡。有歌诗千馀首号《禅月集》行于世。今御府所藏八：
　　草书：常侍帖，千文六。
　　行书：梦游仙诗。
　　
　　释梦龟
　　释梦龟，莫知其系。天复中寓东林寺，作颠草奇怪百出。虽未可语惊蛇飞鸟之迅，而笔力道劲，亦自是一门之学。唐兴，士夫习尚字学，此外惟释子多喜之，而释子者又往往喜作草字，其故何耶？以智永、怀素前为之倡，名盖流辈，耸动当世，则后生晚学瞠若光尘者，不啻膻蚁之慕。于是其徒亦有驳骏欲度不可得而掩者，如梦龟其人也。今御府所藏草书一十：
　　白莲歌，粉团山水歌，梁园吟，襄阳曲，重阳诗，
　　谢马鞭诗，寄新罗剑帖，临张颠千文，千文二。
　　
　　释文楚
　　释文楚，失其系。性乐岑寂，惟喜作草书，学智永法，颠沛造次不忘于怀。久而摆脱旧习，一有自得之趣。在元和间，所书《千文》，落笔轻清，无一点俗气，飘飘若飞云之映素月，一见使人泠然有物外之兴，岂其书足以洗人之心如是耶？至若亚栖、晋光之徒，成以恢诡谲怪相诱夸，而文楚独以清约自成一家。昔刘泾尝作《书诂》，以怀素比玉，警光比珠，高闲比金，贯休比玻璃，亚栖比水晶。世以为善取况者。恨泾不见文楚，故未有定论。今御府所藏草书一：
　　千文。
　　
　　杜荀鹤
　　五代杜荀鹤，池州人，官至翰林学士。善作诗，辞句切理，有“举鞭挥柳色，随手失蝉声”之句，为时所称。然尤工草字，而无末俗之气。且书学之废，莫甚于五代。篆籀之辈不可得见矣，得见两汉之典刑斯可矣；两汉之法又不可得见矣，得见晋唐之遗风斯可矣。观荀鹤之书，虽未能跨越前古，笔力遒健，犹有晋唐之遗风。然其书名颇播于流俗，故其字亦为可重。今御府所藏草书一：
　　云扃帖。
　　
　　薛存贵，史失其传，考其字画，定非凡陋人也。然喜作草书，颇有晋宋问风度。所书虽出于一手，而变态百出，或妍或丑，其温润足绳墨处，便类献之字学；而刚劲乏妩媚处，则李煜金错刀书之俦侣也。昔人学书未必不尽工，而罪在胸次。如存贵，端是学者之书，盖不必工字而字自应佳耳。今御府所藏草书五：
　　应举帖，西征帖，秋熟帖，到城帖，到任帖。
　　
　　杨凝式
　　杨凝式，华阴人也，形貌寝倪，然精神矍然，要大于身。善文词，出于辈右。唐昭宗时初登进士第，终唐之世为秘书郎，直史馆。仕梁至考功员外郎，历后唐至兵部侍郎，于晋以太子少保分司西洛，至汉迁太子少师，至周迁太子太保。自晋迄周，朝廷皆以元老大臣优礼之。喜作字，尤工颠草。居洛下十年，凡琳宫、佛祠墙壁间，题纪殆遍。然挥洒之际，纵放不羁，或有狂者之目。欧阳修尝跋其字，以谓自唐道衰，四海困于兵戈，及我宋兴，天下复归于治，盖百有五十馀年，五代之间有一杨凝式，建隆已后有一李建中，而书名皆为一时之绝。后之议者，又以谓唐末五代文章卑污，字画随之。若李建中书，犹有五代以来衰乱之气；而凝式笔迹独为雄强，与颜真卿书相上下，自是当时翰墨中豪杰。盖昔之名世之书，惟二王而已，后人仿之莫得其点画。凝式稽究其学，遂能超逸如此。则知作字非小道，而凝式所得可以语其崖略也。今御府所藏三：
　　草书：古意帖。
　　正书：韭花帖。
　　行书：乞花帖。
　　
　　钟离
　　宋神仙钟离先生名权，不知何时人，而间出接物，自谓生于汉，吕洞宾于先生执弟子礼，有问答语及诗成集。状其貌者，作伟岸丈夫，或蛾冠绀衣，或虬髯蓬鬓，不冠巾而顶双髻，文身跣足欣然而立，睥睨物表，真是眼高四海而游方之外者。自骛天下都散汉，又称散人。尝草其为诗云：“得道高僧不易逢，几时归去得相从？”其字画飘然有凌云之气，非凡笔也。元祜七年七月，亦录诗四章贝王定国，多论精勤志学，长生金丹之事，叠崔可读；终自论其书，以谓学龙蛇之状，识者信其不诬。今御府所藏草书一：
　　赠王定国诗。
　　
　　钱傲
　　秦忠懿王钱傲，武肃王锣之孙，文穆王元瑾之子。自唐干宁间据有浙右，至我宋之兴，凡三世四王，使一方耄倪不识兵革而睹太平之兴，钱氏之力也。初元瑾有子日佐，嗣元瑾位，是为忠献，在位未几，而忠懿特以弟继其昭穆。艺祖应运，率先臣服。开宝八年朝廷将率兵平江左，李煜密贻书于傲日：“今日无我，明日岂有王？一旦明天子易位，酬劳王亦大粱一布衣耳。”假表其书来上，艺祖嘉其忠。江南平，与其子惟浚、妻孙氏来朝，艺祖遣皇子至睢阳迎劳。对见礼皆从异等，赐礼贤宅以馆之，而缔构宏壮，至于供帐帝幕什物种种毕具。傲来如归，已而遣就国，而留其子入侍。至太宗即位之明年，傲尽籍其府地图以献。乃封王淮海国，久之又王汉南国，上章逊避，遂止王许，未几徙王邓。端拱元年八月二十四日，太宗以其诞日，遣使赐器币，方与使者燕罢，及暮，有大星流殒于正寝，光照户外，而是夕讣闻。于是朝廷追封王秦国，谥日忠懿。方浙右富庶登丰之久，上下无事，惟以文艺相高，故傲尤喜翰墨。而作字善颠草，其斡旋盘结不减古人。太宗遣使取其草书以进，假乃以旧习绢图上之。诏赐以玉砚、金匣、象管、蜀笺等，且示宠焉。然当时降王，有始有卒无如傲者，盖以能先诸国作我藩服。其后子孙继登显仕，垂荣无穷，信万世臣子之劝也。今御府所藏草书二：
　　国子直讲补牒，手简。
　　
　　杜衍
　　文臣杜衍字世昌，越州山阴人，相仁祖官至太师，封祁国公。其先出于尧后，历三代尝为诸侯，徙封于杜。经秦历汉，九世当阳侯预显于晋，十有四世，歧国公佑显于唐，又九世至于衍，具有法。吉凶祭祀，一用其家书。自唐灭士丧旧礼，由春秋以至有唐千有馀岁，公卿之家得不绝其世谱，流传至今者惟杜氏。衍世以恭俭孝谨称于乡里，为人廉洁自刻，动静谶悉，谨而有法，然尤好翰墨。考其大节，伟如也。享年八十。初知干州，察其治能，
　　移权凤翔府。二邦之民争于界上，一曰：“我公也，汝何夺之？”一曰：“我公也，汝何有焉？”虽古循吏无以过之也。所治之所，奸吏束手，权要不敢侵犯。典铨选则有条式，议边事则折冲樽俎，料敌如神。及居相位，以静镇物。凡内批除目有侥幸，衍多抑绝不行。至暮年以草书为得意，喜与婿苏舜钦论书，年位虽重而尺牍必亲作。韩琦尝以诗谢其书云：“因书乞得字数幅，伯英筋骨羲之肤。”其为当时所重如此。今御府所藏草书一：
　　天隐子绝句诗。
　　
　　周越
　　文臣周越字子发，淄州人，官至主客郎中。天圣、庆历间以书显，学者翕然宗之。落笔刚劲足法度，字字不妄作，然而真行尤入妙，草字人能也。越之家昆季子侄，无不能书，亦其所渐者然耶！说者以谓怀素作字正合越之俭劣，若方古人固为得笔，傥灭俗气，当为第一流矣。在庆历中有马寻者，尝知利州而善仿越书，观者不复真赝，人谓韩门弟子云。又御府所藏草书三：
　　贺知章赋，诗句，千文。 
　　
　　卷二十
　　八分书叙论
　　为八分之说者多矣。一日东汉上谷王次仲以隶字改为楷法，又以楷法变八分，此蔡希综之说也。一日去隶字八分取二分，去小篆二分取八分，故谓之八分，此蔡琰述父中郎邕语也。前世之善书，类能言其书矣。然而自汉以来，至于唐千百载间，金石遗文之所载，特存篆隶行草，所谓八分者何有？至唐则八分书始盛，其典刑盖类隶而变方广，作波势，不古不严，岂在唐始有之耶？杜甫作《八分歌》，盛称李潮、韩择木、蔡有邻㈣，是皆唐之诸子。而今所存者又皆唐字，则希综、蔡琰之论安在哉？盖古之名称与今或异，今所谓正书，则古所谓隶书；今所谓隶书，则古所谓八分，至唐则又于隶书中别为八分以名之。然则唐之所谓八分者，非古之所谓八分也。今御府所藏八分者四人，曰张彦远，曰贝冷该，曰于僧翰，曰释灵该。是四子俱唐人，则知今之八分出于唐明矣，故不得不辨以诏后世云。
　　
　　于僧翰
　　于僧翰，河南人也。工八分，与贝冷该俱擅名江左。冷该学明皇书，笔迹疏弱，但得其点画耳，意气格力殆无取焉。僧翰师韩择木，字体妍美，参用篆法，故比冷该为胜。大抵人之学也，有志于上而止于中，有志于中则下焉而已。此僧翰所以区区之学，所得仅及择木焉。初王羲之初学卫夫人书，徒费年月，故知羲之所造殆将凌轹而上矣，则僧翰之于师资宁有是哉？议者以谓僧翰字虽妍美，而格律不高，亦其八分之学去古已远，使技穷于此，亦不过如是而止耳。今御府所藏八分书二：
　　千文上、下。
　　
　　张彦远
　　张彦远，河东人。能文，工字学，隶书外多喜作八分。其家既出累世缙绅之后，且复好事，故藏积图书如钟、张、卫、索、王羲、献而下，每至成轴。大父稔已有书名，初得钟繇笔意，壮岁遂仿献之，暮年人许有羲之风度，盖凡三变而后有成。此其遗风馀泽，沾馥后人者特非一日。彦远既世其家，乃富有典刑而落笔不愧作者。观其为论，以谓书非小道，本以助人伦，穷物理，神化不能以藏其秘，灵怪不能以遁其形，则知盘礴胸次者，固已吞食云梦之八九矣。其流于笔端自应过人，矧夫历代奇观一一到眼，而手传心受处复有家学耶！尝作《法书要录》一十卷，具载古人论书语，且以完传列之，又以九等品第书学人物，自汉至唐上下千百载间，
　　其大笔名流几不逃彀中矣。更撰《历代名画记》为十卷，自序其右云：“得此二书，则书画之事毕矣。”观其编次之善，果非虚语。又尝以八分录前人诗数章，至其仿古出奇，亦非凡子可到。今御府所藏一十一：
　　八分：李将军征回诗，维山庙诗，宿僧院诗，山行诗。
　　草书：临王羲之初日帖，临王羲之还问帖，临王羲之思想帖，临王羲之丹阳帖，临王羲之清和帖，临王羲之别纸帖，临王羲之书问帖。
　　
　　贝冷该
　　贝冷该，史亡其系，以八分书名于江左，一时推许。盖在唐室，明皇以此道为诸儒倡，当时臣子无不以此相高。若冷该者，固在步趁之末，而评其书者，谓虽效明皇，而笔力疏弱，惟知点画而已。观其书《蓬莱观碑》，可以目击而意晓矣。虽然八分书最为近古，士大夫类皆尚之。韩愈诗云：“阿买不识字，颇知书八分；诗成使之写，亦足张吾军。”谓阿买不识字，犹知是书附大儒间荣垂不朽。况冷该知力学择术，是宜亦得名也。今御府所藏八分书一：
　　蓬莱观碑。
　　
　　释灵该
　　释灵该，史亡其传，会昌中以八分书称于时。手和笔调，固亦可采，论其追步古人，且几何哉！虽然亦有以倡之者。盖唐自明皇御世，首以此道为士大夫之习，于是上之所好下必甚焉，若李潮辈以八分名世。潮一字出遂有百金之直，则闻其风而悦之者，可无其人。今于灵该见之矣。今御府所藏八分书一：
　　种柳歌。 
　　
　　制诏告命补牒附叙论
　　昔者帝王坐法官，垂衣裳，不出九重深密之地，使四方万里朝令夕行，岂家至户晓也哉？以吾有庆赏刑威之柄以驭之而已。故其目则有曰制、曰诰、曰敕牒者，是其所操之柄耳。盖上之所以命下者或不一，于是制以扬之，诰以告之，诏命敕牒以行之。岂特中国然耶，殊方异域亦由此治。虽日言语不同，点画乖离，译而通之，何尝不合？况其自通中国，书画可采，此历代书史在所不废。方唐以武王天下，及其治定，济之以文。故自太宗留意字学，而明皇、肃、宣以降，世不乏人。而一时闻人巨卿以书名世者，亦往往喜书王命，为不朽之传。若颜真卿书颜惟正、商氏等告，徐浩书朱巨川告者是也。至其无名氏之书，间有典刑，而告命或载一时人物，又自可以附见矣。盖唐之诸臣，扶持王室落落有奇节者，其取日虞渊，洗光咸池，则有若狄仁僳；以安社稷，名曰具臣，则有若郭元振；系其用否，治乱以分，则有若张九龄；仗义秉钺，以戡多乱，则有若浑碱；浮沉一节，为时名儒，则有若白居易；佐武中兴，比迹姚宋，则有若李德裕。诸子在人耳目固已班班，皆后世乐闻而喜道者，况其当时告命哉！藏之书府，亦有以表其实耳。以类推之，是举有可存者，下逮五代，纷纷之弊而所以维持，固不易于此道也。我宋既兴，而八柄驭臣之具，粲然设施，高越前古。虽来王之国观光向化或可考者，如告有日本之康保，牒有大理之督爽，其字书戒告虽日不同，所以为治柄则一而已。故录其自唐以来迄于五代以及外夷，各次而为之序。案唐受命二百八十八年，其间号令文具固已不赀，然更五季兵火之后所存无几。其诏令制牒咸列之左，以备博雅焉。今御府所藏五十有一：
　　唐
　　诏：汤开山。
　　告：临后周颜之仪，周法明，许圉师，狄仁僳，郭元振，贺知章二，魏处哲二，魏处哲妻侯氏，徐峤之，张九龄考课二，白知节，马定苫，严武，库令望，魏洽，张庭询，朱巨川，张楚金，李衍，唐大圜，浑碱，齐抗，汤从义，白居易，王审随二，李德裕，许浑，李丛，李思，郑凝绩，朱全忠，李能，罗隐。牒：白寡辞，白彦将，王审随。
　　五代
　　制：后唐李彦超。
　　告：蜀王宗绍二，晋赵仁宝。
　　牒：后唐赵仁宝，南唐国导师告，日本国康保伪告二，大理国相国布燮诰，大理国督爽牒。 
　　
　　
