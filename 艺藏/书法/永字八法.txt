永字八法

    《禁经》云：八法起于隶字之始，自崔、张、钟、王传授所用，该于万字墨道之最，不可不明也。隋僧智永发其指趋。授于虞秘监世南，自兹传授彰厥存焉。李阳水云：昔逸少上书，遂历多载，十五年中，偏攻永字，以其八法之势能通一切也。八法者，永字八画是矣。

     、 一点为侧

     二横为勒

     三竖为弩

     四挑为趯

     五左上为策

   六左下为略

     七右上为啄

     永  八右下为磔

    诀一

    侧蹲鸱而坠石，勒纵缓以藏机。

    弩弯环而势曲，趯峻快以如锥。

    策依稀而似勒，略彷佛以宜肥。

    啄腾凌而速进，磔忆昔以迟移。

    诀云：侧不愧卧，勒常患平。弩过直而力败，趁宜存而势生。策仰收而暗揭，略左出而锋轻。啄仓皇而疾掩，磔?<走昔>以开撑。

    ◎侧势第一

    侧不得平其笔，当侧笔就右为之。口诀云：先右揭其腕，次轻蹲其锋。取势紧则乘机顿挫，借势出之。疾则失中，过又成俗。夫侧锋顾右，借势而侧之。从劲轻揭，潜出务于勒也。

    问曰：侧不言点而言侧，何也？

    论曰：谓笔锋顾右，审其势险而侧之，故右侧也。止言点则不明，顾右无存锋向背坠墨之势。若左顾，右侧则横敌无力，故侧不险则失于钝，钝则芒角隐，而书之神格丧矣。《笔诀》云：侧者，侧下其笔，使墨精暗坠，徐入及揭则棱利矣。

    ◎勒势第二

    勒不得卧其笔，中高两头下以笔心压之。口诀云：头傍锋仰策，次迅收若一出，揭笔不趯，而暗收则薄圆而疏，笔锋以及纸须微进，仰策峻趋。

    问曰：勒不言画而言勒，何也？

    论曰：勒者，趯笔而行，承其虚画，取其劲涩则功成矣。今止言画者，虑在不趯，一出便画，则锋单而怯薄也。夫勒者藉于坚趯，趯则笔劲涩，亡其流滑，庶可称上矣。《笔诀》云：策笔须勒，仰笔覆收。准此则形势自彰矣。

    ◎弩势第三

    弩不宜直其笔，直则无力，立笔左偃而下，最须有力。又云：须发势而卷笔，若折骨而争力。口诀云：凡傍卷微曲，蹙笔累走而进之。直则纵势失力，滞则神气怯散。大弩须侧锋，顾右潜趯，轻挫其揭。

    问曰：画字中心竖画也，令谓之弩，何也？

    论曰：弩者势微，弩曰弩在乎趯笔下行，若直置其画，则形圆势质，书之病也。《笔诀》云：弩笔之法，坚笔徐行，近左引势，势不欲引直，直则无力矣。

    ◎趯势第四

    趯须蹲锋，得势而出，出则暗收。又云：前画卷则别敛心而出之。口诀云：傍锋轻揭借势，势不劲、笔不挫则意不深。趯与挑一也，锋贵于涩出，涩出期于倒收，所谓欲提还置也。夫趯自弩出，潜锋轻挫，借势而趯之。

    问曰：凡字之出，锋谓之挑，今更为趯，何也？

    论曰：挑者，语其小异而其体一也。夫趯者，笔锋去而言之趯，自弩笔下，杀笔趯起是也。法须挫衄，转笔出锋，伫思消息，则神踪不坠矣。

    ◎策势第五

    策须斫笔，背发而仰收，则背斫仰策也。两头高，中以笔心举之。口诀云：仰笔潜锋，似鳞勒之法，揭腕趯势于右。潜锋之要，在画势暗捷归于右也。夫策笔偃仰锋竖?，微劲借势，峻顾于掠也。

    问曰：策一名折异画，今谓之策，何也？

    论曰：策之与画，理亦故殊，仰笔趯锋，轻抬而进，故曰策也。若及纸便画，不务迟涩，面背偃仰者，此备尽完成耳。《笔诀》云：始筑笔而仰策，徐转笔而成形是也。

    ◎掠势第六

    掠者拂掠，须迅其锋左出而欲利。又云：微曲而下笔心至卷处。口诀云：撇过谓之掠，借于策势以轻驻锋。右揭其腕，加以迅出势，旋于左法。在涩而劲，意欲畅而婉迟，留则伤于缓滞，夫侧锋右出谓之掠。

    问曰：掠一名分发，今称为掠，何也？

    论曰：掠乃徐疾有准，手随笔遣，锋自左出，取劲险画而为，即发则一出运用无的，故掠之。精旨可守矣！夫掠之笔趋，意欲留而必劲。又孙过庭《书谱》云：“遣不常远”，明矣。《笔诀》云：从策笔下左出而锋利，不坠则自然佳。

    ◎啄势第七

    啄者，如禽之啄物也。立笔下掩，须疾为胜。又云：形似鸟兽，卧斫斜发。亦云：卧必笔疾掩右出。口诀云：右向左之势为卷啄。按笔蹲锋，蹙于右，借势收锋，迅掷旋右。须精险衄，去之缓滞，大笔锋，及纸为啄，在潜劲而啄之。

    问曰：撇之与啄，同出异名，何也？

    论曰：夫撇者蒙俗之言，啄者因势而立，故非妄饰贻误学者。啄用轻劲为胜，去浮怯，重体为上。考之远源，或不妄耳。《笔诀》云：啄笔远追，劲若铁石则势成也。

    ◎磔势第八

    磔者不疾不徐，战而去，欲卷复驻而去之。又云：?笔战行，翻笔转下，而出笔磔之。口诀云：右送之波皆名磔。右揭其腕，逐势紧?，傍笔迅磔，笔势轻揭，而潜暗收在劲迅得之。夫磔法笔锋须?势欲险，而混得势，而轻揭暗收存势，候其势书磔之。

    问曰：发波之笔今谓之磔，何也？

    论曰：发波之法循古无踪，源其用笔。磔法为经，磔毫耸过，法存手神而磔之，义明矣。凡磔若左顾右侧势钝矣，?重锋缓则势肥。须遒劲而迟涩之。凡险劲风骨，泥滞存亡，以法师心，以志专本，则自然暗合旨趋矣。《笔诀》云：始入笔紧，筑而微仰便下徐行，势足而后磔之。其笔或藏锋出锋，由心所好也。

