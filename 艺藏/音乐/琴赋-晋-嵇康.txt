《琴赋（并序）》嵇康 

　　余少好音声，长而玩之，以为物有盛衰，而此无变，滋味有厌，而此不勌。可以异养神气、宣和情志、处穷独而不闷者，莫近于音声也。是故复之而不足，则吟咏以肆志，吟咏之不足，则寄言以广意。然八音之器、歌舞之象，历世才士并为之赋颂，具体制风流，莫不相袭。称其才干，则以危苦为上；赋其声音，则以悲哀为主；美其感化，则以垂涕为贵。丽则丽矣，然来尽其理也。推其所由，似元不解音声；览其旨趣，亦未达礼乐之情也。众器之中，琴德最优，故缀叙其所怀，以为之赋。其辞曰：

　　惟椅梧之所生兮，托峻岳之崇冈。披重壤以诞载兮，参辰极而高骧。含天地之醇和兮，吸日月之休光。郁纷纷以独茂兮，飞英蕤于昊苍。夕纳景于虞渊兮，旦曦干于九阳。经千载以待价兮，寂神跱而永康。

　　且其山川形势，则盘行隐深，磪嵬岑岩，互岭巉岩，岞崿岖崟，丹崖崄巇，青壁万寻。若乃重巘增起，偃蹇云覆，邈隆崇以极壮，崛巍巍而特秀；蒸灵液以播云，据神渊而吐溜。尔乃颠波奔突，狂赴争流。触岩抵隈，郁怒彪休，汹涌滕簿，奋沫扬涛，栉汩澎湃，夗蟺相纠。放肆大川，济乎中州，安回徐迈，寂尔长浮。澹乎洋洋，萦抱山丘。

　　详观其区土之所产毓，奥宇之所宝殖，珍怪琅玕，瑶瑾翕赩，丛集累积，奂衍于其侧。若乃春兰被其东，沙棠殖其西，涓子宅其阳，玉醴涌其前，玄云荫其上，翔鸾集其巅，清露润其肤，惠风降其问，竦肃肃以静谧，密微微其清闲。夫所以经营其左右者，固以自然神丽而足，思愿爱乐矣。

　　于是遁世之上，荣期绮秀之俦，乃相与登飞梁、越幽壑，援琼枝、陟峻崿，以游乎其下。周旋永望，邈若凌飞，邪睨昆仑，俯阚海湄。指苍梧之迢递，临回江之威夷，悟时俗之多累，仰箕山之余辉，羡斯岳之弘敞，心慷慨以忘归。情舒放而远览，接轩辕之遗音，慕老童于騩隅，钦泰容之高吟。顾兹梧而兴虑，思假物以托心。乃斫孙枝，准量所任，至人摅思，制为雅琴。

　　乃使离子督墨，匠石奋斤，夔襄荐法，般倕骋神，锼会裛厕，朗密调均，华绘雕琢，布藻垂文，错以犀象，籍以翠绿，弦以园客之丝，徽以钟山之玉。爰有龙凤之象，古人之形，伯牙挥手，钟期听声。华容灼爚，发采扬明，何其丽也；伶伦比律，田连操张，进御君子，新声嘐亮，何其伟也。

　　乃其初调，则角羽俱起，宫微相证，参发并趣，上下累应、踸踔磥硌。美声将兴，固以和昶，而足耽矣。

　　尔乃理正声，奏妙曲，扬《白雪》，发清角。纷淋浪以流离，奂淫衍而优渥，粲奕奕而高逝，驰岌岌以相属，沛腾遌而竞趣，翕韡韡而繁缛。状若崇山，又象流波，浩兮汤汤，郁兮峨峨。怫囗（从忄从胃）烦冤，纡于婆娑，陵纵播逸，霍濩纷葩。检容授节，应变合度。竞名擅业，安轨徐步。洋洋习习，声烈遐布。含显媚以送终，流余响于泰素。

　　若乃高轩飞观，广夏闲房，冬夜肃清，朗月垂光，新衣翠粲，缨徽流芳。于是器冷弦调，心闲手敏，触囗（螕字换虫旁为扌旁）如志，唯意所拟。初涉《渌水》，中奏《清征》，雅昶《唐尧》，终咏《微子》，宽明弘润，优游躇踌，附弦安歌，新声代起。歌曰：凌扶摇兮憩瀛洲，要列子兮为好仇。餐沆瀣兮带朝霞，眇翩翩兮薄天游。齐万物兮超自得，委性命兮任去留。激清响以赴会，何弦歌之绸缪！

　　于是曲引向阑，众音将歇，改韵易调，奇弄乃发。扬和颜，攘皓腕，飞纤指以驰骛，纷囗（从彳从歰）譶以流漫。或徘徊顾慕，拥郁抑按，盘桓毓养，从容秘玩。闼而奋逸，风骇云乱，牢落凌厉，布濩半散，丰融披离，斐韡奂烂，英声发越，采采粲粲。或间声错糅，状若诡赴，双美并进，骈驰翼驱。初若将乖，后卒同趣。或曲而不屈，直而不倨。或相凌而不乱，或相隔而不殊。时劫掎以慷慨，或怨囗（樝换木旁为女旁）而踌躇。忽飘摇以轻迈，乍留联而扶疏。或参谭繁促，复叠攒仄，从横骆驿，奔遁相逼，拊嗟累赞，间不容息，瑰艳奇伟，殚不可识。

　　若乃闲舒都雅，洪纤有宜，清和条昶，案衍陆隔，穆温柔以怡怿，婉顺叙而委蛇。或乘险投会，邀隙趋危，譻若离鹍鸣清池，翼若浮鸿翔层崖，纷文斐尾，慊縿离纚，微风余音，靡靡猗猗。或搂囗（媲换女旁为扌旁）栎捋，缥缭囗（从氵从敞）冽，轻行浮弹，明婳睽慧，疾而不速，留而不滞，翩绵飘邈，微音迅逝。远而听之，若鸾凤和鸣戏云中；迫而察之，若众葩敷荣曜春风。既丰瞻以多姿，又善始而令终。嗟姣妙以弘丽，何变态之无穷！

　　若夫三春之初，丽服以时，乃携友生，以遨以嬉。涉兰圃，登重基，背长林，翳华芝，临清流，赋新诗。嘉鱼龙之逸豫，乐百卉之荣滋，理重华之遗操，慨远慕而常思。

　　若乃华堂曲宴，密友近宾，兰肴兼御，旨酒清醇。进南荆，发西秦，绍《陵阳》，度《巴人》。变用杂而并起，竦众听而骇神，料殊功而比操，岂笙龠之能伦。若次其曲引所宜，则《广陵》、《止息》、《东武》、《太山》，《飞龙》、《鹿鸣》，《鹍鸡》、《游弦》，更唱迭奏，声若自然，流楚窈窕，惩躁雪烦。下逮谣俗，蔡氏五曲，王昭楚妃，《千里》《别鹤》，犹有一切，承间簉乏，亦有可观者焉。

　　然非夫旷远者不能与之嬉游，非夫渊静者不能与之闲止，非夫放达者不能与之无恡，非夫至精者不能与之析理也。论其体势，详其风声，器和故响逸，张急故声清，间辽故音痹，弦张故徽鸣。性洁静以端理，含至德之和平，诚可以感荡心志而发泄幽情矣！是故怀戚者闻之，则莫不憯懔惨凄、愀怆伤心，含哀懊咿，不能自禁；其康乐者闻之，则欨愉欢释，拚舞踊溢，留连澜漫，嗢噱终日；若和平者听之，则怡养悦愉，淑穆玄真，恬虚乐古，弃事遗身。是以们夷以之廉，颜回以之仁，比干以之忠，尾生以之信，惠施以之辩给，万石以之讷慎。其余触类而长，所致非一，同归殊途，或文或质，总中和以统物，咸日用而不失，其感人动物，盖亦弘矣！

　　于时也，金石寝声，匏竹屏气，王豹辍讴，狄牙丧味，天吴踊跃于重渊，王乔披云而下坠，舞鸑鷟于庭阶，游女飘焉而来萃。感天地以致和，况蚑行之众类。嘉斯器之懿茂，咏兹文以自慰。永服御而不厌，信古今之所贵。

　　乱曰：愔愔琴德，不可测兮，体清心远，邈难极兮。良质美手，遇今世兮；纷纶翕响，冠众艺兮。识青者希，孰能珍兮；能尽雅琴，惟至人兮。




　　琴赋（并序注）

　　【尸子曰：舜作五弦之琴，以歌南风：南风之薫兮，可以解吾人之愠。是舜歌也。白虎通曰：琴者，禁也。禁人邪恶，归于正道，故谓之琴。】

　　【嵇叔夜】
　　【臧荣绪晋书曰：嵇康，字叔夜，谯国人。幼有奇才，博覧无所不见。拜中散大夫。以吕安事诛。】

　　余少好音声，长而玩之。【杜预左氏传注曰：玩，习也。】以为物有盛衰，而此无变；【文子曰：夫物盛则衰。】滋味有厌，而此不倦【荘子曰：声色滋味之于人心，不待学而乐之。左氏传，阎没，女寛曰：及馈之毕，原以小人之腹，为君子之心，属厌而已。说文曰：厌，従甘，田犬，会意字也。】可以导养神気，宣和情志，【管子曰：导血気而求长年。淮南子曰：古之人，神気不荡乎外。】处穷独而不闷者，莫近于音声也。【孟子曰：柳下惠遗佚而不怨，厄穷而不悯。】是故复之而不足，则吟咏以肆志，吟咏之不足，则寄言以広意。【毛诗序曰：言之不足，故咏歌之；咏歌之不足，不知手之舞之。杜预左氏传注曰：肆，申也。尚书曰：诗言志。】然八音之器，歌舞之象，歴世才士，并为之赋颂。其体制风流，莫不相袭。【淮南子曰：晩世风流俗败，礼义废。仲长子昌言：乘此风顺此流而下走，谁复能为此限者哉？孔安国尚书传曰：袭，因也。】称其材干，则以危苦为上，赋其声音，则以悲哀为主，美其感化，则以垂涕为贵，丽则丽矣，然未尽其理也。【高诱战国策注曰：丽，美丽也。】推其所由，似元不解音声，覧其旨趣，亦未达礼乐之情也。【趣，意也。礼记曰：故知礼乐之情者能作。】众器之中，琴徳最优，【桓谭新论曰：八音広博，琴徳最优。马融琴赋曰：旷三奏而神物下降，何琴徳之深哉。】故缀叙所怀，以为之赋。其辞曰：
　　惟椅梧之所生兮，托峻岳之崇冈。【毛诗曰：椅桐梓漆，爰伐琴瑟。毛苌曰：椅，梓属也。史记曰：龙门有桐树，高百尺，无枝，堪为琴。】披重壤以诞载兮，参辰极而高骧。【披，开也。重壤，谓地也。泉壤称九，故曰重也。毛苌诗传曰：诞，大也。载，生也。尔雅曰：北极，北辰也。孔安国尚书传曰：襄，上也。骧与襄同。】含天地之醇和兮，吸日月之休光。【谓包含天地醇和之気，引日月光明也。周易曰：天地絪缊，万物化醇。】郁纷纭以独茂兮，飞英蕤于昊苍。【说文曰：蕤，草木花貌，汝谁切。】夕纳景于虞渊兮，旦晞干予九阳。【纳，藏也。淮南子曰：日入于虞渊之汜。又曰：入于虞渊，是谓黄昏。高诱曰：视物黄也。晞，干也。干，本也。楚辞曰：夕汜余身乎九阳。王逸曰：九阳，谓九天之崖也。】经千载以待价兮，寂神[足寺]跱而永康。【论语，子曰：我待价者也。价者，物之数也。康，安也。】
　　且其山川形势，则盘纡隐深，磪嵬岑嵓【盘，曲。纡，屈。隐，幽。深，邃也。崔嵬，高峻之貌。岑嵓，危崄之形。字林曰：嵒，山岩也】互岭巉岩，岝崿岖崟，皆山石崖巘崄峻之势。丹崖崄巇，青壁万寻。若乃重巘増起，偃蹇云覆，【偃蹇，高貌。言高在上，偃蹇然如云覆下也。】邈隆崇以极壮，崛巍巍而特秀。巍巍，高大貌。広雅曰：秀，出也。蒸灵液以播云，据神渊而吐溜。【蒸，気上貌。言山能蒸出云，以沾润万物。播，布也。孔子曰：夫山者兴吐风云，以通乎天地之间。说文曰：津，液也。溜，水流也。】尔乃颠波奔突，狂赴争流。触巌抵抵隈，郁怒彪休。【抵，至也。隈，水曲也。彪休，怒貌。】汹涌腾薄，夺沫扬涛。瀄汨澎湃，[ /虫]蟺相纠。【瀄汨，去疾貌。澎湃，相戻之形也。[ /虫]蟺，展转也。纠，缭也。[ /虫]，于阮切。蟺，音善。纠，虬切。】放肆大川，济乎中州。【肆，犹纵也。中州，犹中国也。】安回徐迈，寂尔长浮。【安回，波静远去象。上林赋曰：安翔徐回。又曰：寂漻无声。】澹乎洋洋，萦抱山丘。【说文曰：澹，水摇也】。详观其区土之所产毓，奥宇之所宝殖。【広雅曰：奥，藏也。毛苌诗传曰：宇，居也。】珍怪琅玕，瑶瑾翕赩。【高唐赋曰：珍怪奇伟。尚书曰：球琳琅玕，皆美玉名。说文：瑾，玉名。翕赩，盛貌。诗传曰：赩，赤色貌。】丛集累积，奂衍于其侧。【苍颉篇曰：奂，散貌。衍，溢也。】
　　若乃春兰被其东，沙棠殖其西。【楚辞曰：春兰兮秋菊。山海经曰：昆仑之丘有木焉，其状如棠而黄华赤实，其味如李而无核，名曰沙棠，御水人食之使不溺。】涓子宅其阳，玉醴涌其前。【列仙传曰：涓子者，齐人，好饵术，着天地人经三十八篇。钓于泽，得符鲤鱼中。隐于宕山，能致风雨。造伯阳九山法。淮南王少得文，不能解其音旨。其琴心三篇有条理焉。杨雄泰玄赋曰：茹芝英以御饥，飮玉醴以解渇。宋玉笛赋曰：丹水涌其左，醴泉流其右。】玄云荫其上，翔鸾集其巓。清露润其肤，惠风流其间。【边让章华台赋曰：惠风春施。】竦肃肃以静谧，密微微其清闲。【尔雅曰：谧，静也。微微，幽静也。】夫所以经营其左右者，固以自然神丽，而足思原爱乐矣。【东都主人曰：阙庭神丽。】
　　于是遁世之士，荣期绮季之畴，【周易曰：遁世无闷。列子曰：孔子游于泰山，见荣启期行乎邾之野，鹿裘带索，鼓琴而歌。孔子曰：先生何以为乐？曰：天地万物，惟人为贵，吾得为人，一乐也；男贵女贱，吾得为男，二乐也；生有不见日月，不充襁褓者，吾年九十，是三乐也。贫者士之常，死者人之终，处常得终，复何忧乎？孔子曰：能自寛也。班固汉书曰：汉兴，有东园公、绮季、夏黄公、角里先生。当秦之时，避世而入商洛深山，以待天下之定。即四皓也。皇甫谧高士传曰：四皓皆河内轵人，一曰在汲。】乃相与登飞梁，越幽壑，【飞梁，桥也。甘泉赋曰：歴侧景而絶飞梁。】援琼枝，陟峻崿，以游幽壑；【荘子曰：南方生树名琼枝。】周旋永望，邈若凌飞。【言若鸟之凌飞。左氏传，史克曰：奉君以周旋。】邪睨昆仑，俯阚海湄。【说文曰：睨，邪视也。昆仑，山名也。阚，视也。毛苌诗传曰：水草交曰湄。】指苍梧之迢递，临回江之威夷。【汉书有苍梧郡。山海经曰：南方苍梧之丘，其中有九嶷山，舜之所葬，在长沙零陵界。洞箫赋曰：回江流川而漑其山。韩诗曰：周道威夷。】悟时俗之多累，仰箕山之余辉。
　　【高士传曰：尧让位于许由，由辞曰：鹪鹩巣在深林，不过一枝；偃鼠飮河，不过满腹。隐乎沛泽。尧让不已。于是遁于中岳颍水之阳，箕山之下。死因葬于箕山之巓十五里，尧因就封其墓，号曰箕公。子仲武，阳城槐里人也。吕氏春秋曰：昔尧朝许由于沛泽之中，曰：请属天下于夫子。许由遂之箕山之下。】
　　羡斯岳之弘敞，心慷慨以忘归。【西京赋曰：赫桧[日戸]々以弘敞。尔雅曰：恺慷，乐也。史记曰：穆天子见西王母，乐之忘归。】情舒放而远覧，接轩辕之遗音。【轩辕，黄帝也。遗音，谓琴也。】慕老童于騩隅，钦泰容之高吟。【山海经曰：騩山，神耆童居之，其音常如钟磬音。郭璞曰：耆童，老童也，颛顼之子。山海经曰： 生老童。思玄赋曰：太容吟曰念哉。騩山，在三危西九十里。】顾兹梧而兴虑，思假物以托心。【荘子曰：不以身假物。】乃斲孙枝，准量所任。
　　【说文曰：斵，斫也。张衡应问曰：可剖其孙枝。郑玄周礼注曰：孙竹，枝根之未生者也。盖桐孙亦然。】
　　至人摅思，制为雅琴。【荘子曰：不离于真，谓之至人。又曰：至人无己，神人无功。郭象曰：无己故顺物，顺物而至。刘向有雅琴赋。】
　　乃使离子督墨，匠石奋斤。【孟子曰：离娄，黄帝时人。黄帝亡其玄珠，使离娄索之，能视百里之外，见秋毫之末。离子，离朱也。淮南子曰：离朱之明，察针末于百歩之外。按慎子为离珠。周礼，禁督逆祀者。郑玄曰：督，正也，字书曰：督，察也。荘子曰：匠石之齐，见栎社树，观者如市，匠石不顾。司马彪曰：匠石，字伯。】夔襄荐法，般倕骋神。【夔及师襄、班、垂，并已见上文。】锼会裛厕，朗密调均。【锼会，谓锼镂其缝会也。裛厕，谓裛缠其填厕之处也。说文曰：裛，缠也。広雅曰：厕，间也。】华绘雕琢，布藻垂文。【孔安国尚书传曰：绘，会五彩也，胡■切。】错以犀象，籍以翠緑。【犀、象，二兽名。翠、緑，二色也。】弦以园客之丝，徽以钟山之玉。【列仙传曰：园客者，济阴人也。常种五色香草，积数十年，食其实。一旦有五色神蛾止香树末，客收而荐之以布，生桑蚕焉。时有好女夜至，自称我与君作妻，道蚕状。客与倶蚕，得百头，茧皆如瓮。縿茧六十日乃尽。讫则倶去，莫知所如。淮南子曰：譬若钟山之玉。许慎曰：钟山，北陆无日之地，出美玉。】爰有龙凤之象，古人之形。【西京杂记曰：赵后有宝琴曰凤凰，皆以金玉隐起为龙 螭、鸾凤、古贤、列女之像。】伯牙挥手，锺期聴声。【広雅曰：挥，动也。吕氏春秋曰：伯牙鼓琴，锺子期聴之，志在泰山。锺子期曰：善哉！巍巍乎若太山。须臾，志在流水，子期曰：汤汤乎若流水。子期死，伯牙破琴絶弦，终身不复鼓琴，以为世无赏音。列子曰：伯牙善鼓琴。锺子期聴伯牙鼓琴，毎奏，锺期辄穷其趣。伯牙舍琴而叹曰：善哉子之聴。夫志相象，犹吾心也，吾于何逃声哉？】华容灼爚，発采扬明。何其丽也！【裳 鳌：纹淅鲆玻。说文曰：灼，明也。又曰：爚，火光也。】伶伦比律，田连操张。【汉书曰：黄帝使伶伦自大夏之西，昆仑之阴，取竹之嶰谷，断两节间而吹之，以为黄锺之宫，制十二箫，以聴凤凰之音，以比黄锺之宫，皆可以生之，是为律本。韩子曰：田连，成窍，天下善鼓琴者也。然而田连鼓上，成窍酎片下，而不成曲。或曰：成连，古之善音者。琴操：伯牙学琴于成连先生，先生曰：吾能传曲而不能移情。吾师有方子春，善于琴，能作人之情，今在东海上，子能与我同事之乎？伯牙曰：夫子有命，敢不敬従。乃相与至海上见子春受业焉。】进御君子，新声嘹亮。何其伟也！【嘹亮，声清彻貌。亦与聊字义同。】及其初调，则角羽倶起，宫征相证。【王逸楚辞注曰：证，验也。】参发并趣，上下累应。[足甚][足卓][石累][石各]。美声将兴。【広雅曰：，无常也。，壮大貌。　与磊同，力罪切。】固以和昶，而足耽矣。【広雅曰：昶，通也，敕两切。】
　　尔乃理正声，奏妙曲。扬《白雪》，发《清角》。【淮南子曰：师旷奏《白雪》而神禽下。《白雪》，五十弦瑟乐曲，未详。韩子曰：昔卫公之晋，于濮水上宿。夜有鼓新声者，召师涓抚琴写之。公遂之晋，晋平公曰：试听之。师旷援琴，一奏有《玄鹤》二八《来舞》，再奏而列，三奏延《颈鸣》，舒而舞。音中宫商。师旷曰：不如《清角》。师旷奏之，有云从西北方起之，大风起，天雨随之。此言感天地，《清角》为胜。宋玉对问曰：其为《阳春》《白雪》。韩子，师旷曰：《清征》之声，不如《清角》。】纷淋浪以流离，奂淫衍而优渥。粲奕奕而高逝，驰岌岌以相属。【広雅曰：奕奕，盛貌。王逸楚辞注曰：岌岌，高貌。】沛腾[辷咢]而竞趣，翕[韦华][日华]而繁缛。【盛貌。繁缛，声之细也。郭璞尔雅注曰：[辷咢]，相触[辷咢]也。】状若崇山，又象流波。浩兮汤汤，郁兮峩峩。【列子曰：伯牙鼓琴，志在登高山。锺子期曰：善哉！兮若泰山。志在流水，已见上文。】怫 胃烦冤，纡余婆娑。【怫[心胃]烦冤，声蕴积不安貌。怫，扶味切。[心胃]，音渭。风赋曰：勃郁烦冤。上林赋曰：纡余委蛇。】陵纵播逸，霍曚纷葩。【言声陵纵播布而起，霍曚然似水声。纷葩，开张貌。霍曚，盛貌。鲁灵光殿赋曰：霍曚沧茅干】检容授节，应变合度。兢名擅业，安轨徐歩。洋洋习习，声烈遐布。含显媚以送终，飘余响乎泰素。【含显媚之声，以送曲终也。列子曰：太素者，质之始也。】若乃高轩飞观，広夏闲房；【轩，长廊之有窗。】冬夜肃清，朗月垂光。新衣翠粲，缨徽流芳。
　　【子虚赋曰：翕呷翠粲。张揖曰：翠粲，衣声也。班 自伤赋曰：纷翠粲兮 素声。洛神赋曰：披罗衣之 粲。字虽不同，其义一也。尔雅曰：妇人之徽谓之 。郭璞曰：今之香缨也。】于是器冷弦调，心闲手敏。【毛苌诗传曰：闲，习也。】触 如志，唯意所拟。【说文曰：批，反手撃也，与 同；蒲结切。如志，谓如其志意。】初渉《[水緑]水》，中奏《清征》。【[水緑]水，已见上文。韩子曰：师旷奏清征，有玄鹤二八集廊门。】雅昶《唐尧》，终咏《微子》。【七略，雅畅第十七曰：琴道曰：尧畅逸。又曰：达则兼善天下，无不通畅，故谓之畅。昶与畅同。又曰：《微子操》，微子伤殷之将亡，终不可奈何，见鸿鹄高飞，援琴作操。】寛明弘润，优游躇　。【躇　，踌躇竦　。】拊弦安歌，新声代起。【楚辞曰：翔江州而安歌。王逸曰：安意歌吟也。汉书曰：李延年善歌，为新变之声。】
　　歌曰：
　　凌扶摇兮憩瀛洲，要列子兮为好仇。【尔雅曰：扶摇，风也。荘子曰：扶摇而上者九万里。史记曰：瀛洲，海中神山也。列子曰：勃海之中有山曰瀛洲。荘子：列子御风 然者，风仙也。刘向上列子表曰：列子者，郑人，与郑缪公同时。汉书曰：列子，名御寇，先荘子，荘子称之。毛诗曰：窈窕淑女，君子好仇。】餐[水亢][水 ]兮带朝霞，眇翩翩兮薄天游。【郑玄曰：餐，夕食也。说文曰：餐，呑也。楚辞曰：餐六気而飮 兮，漱正阳而食朝霞。凌阳子明经曰：夏食 。 ，北方夜半気也。広雅曰：薄，至也。】齐万物兮超自得，委性命兮任去留。【荘子有齐物篇。楚辞曰：漠灵静以恬愉，澹无为而自得。服鸟赋曰：纵躯委命，不私与己。】激清响以赴会，何弦歌之绸缪！【会，节会也。论语曰：子之武城，闻弦歌之声。毛诗传曰：绸缪，犹缠绵也。】
　　于是曲引向阑，众音将歇。【引，亦曲也。半在半罢谓之阑。】改韵易调，奇弄乃发。扬和颜，攘皓腕，【舞赋曰：严颜和而怡怿。洛神赋曰：攘皓腕于神浒。】飞纤指以驰 ，纷以流漫。【声多也。不及也，师立切。说文曰：疾言也，徒合切。】或徘徊顾慕，拥郁抑按。盘桓毓养，从容秘玩。【広雅曰：盘桓，不进貌。从容，举动也。毓与育同。】闼尔奋逸，风骇云乱。【闼，疾貌。七发曰：波涌而云乱。】牢落凌 ，布曚半散。【牢落，犹辽落也。洞箫赋曰：翩绵连以牢落。刘 遂初赋曰：过句注而凌 。上林赋曰：布曚宏泽。甘泉赋曰：半散照烂，粲以成章。】丰融披离，斐[韦华]奂烂。【丰融，盛貌。风赋曰：被丽披离。斐　明貌。斐，敷尾切。于鬼切。风赋曰：　奂粲烂。】英声发越，采采粲粲。【広雅曰：英，美也。】或间声错糅，状若诡赴。【言其状若诡诈而相赴也。郑玄礼记注曰：糅，杂也。】双美并进，骈驰翼驱。【骈，并也。翼，疾貌。苍颉篇曰：随后曰驱。】初若将乖，后卒同趣。或曲而不屈，直而不倨。【左传，呉公子季札闻歌颂曰：直而不倨，曲而不屈。杜预曰：倨，傲也，居预切。】或相凌而不乱，或相离而不殊。【左氏传曰：武城人断其后之木而不殊。汉书音义曰：殊，犹絶也。】时劫掎以慷慨，或怨而踌躇。【说文曰：掎，偏引也。，娇也，子庶切，或作姐，古字通，假借也。姐，子也切。韩诗曰：爱而不见，掻首踌躇。踌躇，犹踯躅也。】忽飘揺以轻迈，乍留联而扶疏。【言扶疏四布也。】或参谭繁促，复迭攅仄。【参谭，相随貌。参，七感切。谭，徒感切。一音并依字。攅仄，聚声。长笛赋曰：攅仄。】从横骆驿，奔[辷盾]相逼。【鲁灵光殿赋曰：从横骆驿。】拊嗟累赞，间不容息。【淮南子曰：时之反侧，间不容息。高诱曰：不容気息，促之甚也。】泡艳奇伟，殚不可识。【高唐赋曰：谲诡奇伟，不可究陈。】若乃闲舒都雅，洪纤有宜。【说文曰：闲，雅也。毛苌诗传曰：都，闲也。】清和条昶，案衍陆离。【案衍，不平貌。上林赋曰：阴淫案衍之音。衍，弋战切。広雅曰：陆离，参差也。】穆温柔以怡怿，婉顺叙而委蛇。【毛苌传曰：婉然，美貌。委蛇，声长貌。郑玄毛诗笺曰：委蛇，委曲自得之貌。】或乘险投会，邀隙趋危。【会，节会也。邀，要也。】[贝贝言]若离[昆鸟]鸣池，翼若游鸿翔曾崖。【苍颉篇曰：■■，鸟声也。琴道曰：操似鸿雁咏之声。张衡舞赋曰：含清哇而吟咏，若离■■姑耶。】纷文斐尾，慊[纟参]离[纟丽]【纷文斐尾，文彩貌。慊[纟参]离[纟丽]，羽毛貌。】微风余音，靡靡猗猗。【靡靡，顺风貌。猗猗，众盛貌。】
　　或[手 ][手 ]栎[手 ]，缥缭插冽。【■栎 ，皆手抚弦之貌。尔雅曰： ，牵也。刘煕孟子注曰： ，牵也，力头切。说文曰：■，反手撃也。広雅曰：栎，撃也。毛诗曰：薄言 之。传曰： ，取也。缥缭插冽，声相纠激之貌。说文曰：缭，缠也。上林赋曰：转腾插冽。插冽，水波浪貌，言声似也。】轻行浮弹，明[女画][目癸]慧。【说文曰：轨，静好也。 祭，察也。七祭切。】疾而不速，留而不滞。【左氏传，呉公子札观颂曰：处而不底，行而不流。淮南子曰：流而不滞。】翩绵飘 。微音迅逝。远而听之，若鸾凤和鸣戏云中；迫而察之，若众葩敷荣曜春风。【古本葩字为此莞，郭璞三苍为古花字。今读音于彼切。字林，音于彼切。张衡思玄赋曰：天地烟泄　[B091]含■，鸣鹤交颈，雎鸠相和。以韵推之，所以不惑。】既丰赡以多姿，又善始而令终。【字书曰：赡，足也。封禅书曰：岂不善始善终哉。毛诗曰：高朗令终。令，善也，】嗟[女交]妙以弘丽，何变态之无穷！【西京赋曰：尽变态乎其中。】
　　若夫三春之初，丽服以时。【班固终南山赋曰：三春之季，孟夏之初。纂要曰：一时三月谓之三春，九十日谓之九春。西京赋曰：丽服扬菁。】乃携友生，以遨以嬉。【毛诗曰：虽有兄弟，不如友生。又曰：以遨以游。说文曰：嬉，乐也。】渉兰圃，登重基。【春秋运斗枢曰：山者地之基。】背长林，翳华芝。【甘泉赋曰：登夫凤皇而翳华芝。】临清流，赋新诗。【楚辞曰：窃赋诗之所明。王逸曰：赋，铺也。】嘉鱼龙之逸豫，乐百卉之荣滋。【乐动声仪，孔子曰：风雨动鱼龙，仁义动君子。归田赋曰：百卉滋荣。】理重华之遗操，慨远慕而长思。【重华，谓舜也。琴道曰：舜操者，昔虞舜圣徳玄远，遂升天子，喟然念亲，巍巍上帝之位不足保，援琴作操。】
　　若乃华堂曲宴，密友近宾。兰肴兼御，旨酒清醇。【边让章华台赋曰：兰肴山竦，椒酒渊流。毛诗曰：旨酒思柔。醇，厚也。】进南荆，发西秦。【南荆即荆艳，楚舞也。古妾薄命行歌曰：齐讴楚舞纷纷。汉书有秦倡员。】绍《陵阳》，度《巴人》。【宋玉对问曰：既而曰《陵阳》《白雪》，国中唱而和之者弥寡。然集所载与文选不同，各随所用而引之。又对曰：客有歌于郢中者，始曰《巴人》。】
　　变用杂而并起，竦众听而骇神。料殊功而比操，岂笙钥之能伦？
　　若次其曲引所宜，则《広陵》《止息》，《东武》《太山》。【《広陵》等曲今并犹存，未详所起。应 与刘孔才书曰：听《広陵》之清散。傅玄琴赋曰：马融谭思于《止息》。魏武帝乐府有《东武吟》。曹植有《太山》梁甫吟。左思齐都赋注曰：《东武》、《太山》，皆齐之土风谣歌，讴吟之曲名也。然引应及傅者，明古有此曲，转以相证耳，非嵇康之言出于此也。佗皆类此。】《飞龙》《鹿鸣》，《[昆鸟]鶏》《游弦》。【汉书曰：房中乐有《飞龙章》。毛诗序曰：《鹿鸣》，宴群臣也。蔡 琴操曰：《鹿鸣》者，周大臣之所作也。王道衰，大臣知贤者幽隐，故弹弦风谏。古相和歌者有《[昆鸟]鶏》曲。《游弦》，未详。】更唱迭奏，声若自然。【高唐赋曰：更唱迭和。】流楚窈窕，惩躁雪烦。【言流行清楚窈窕之声，足以惩止躁竞，雪荡烦懑也。惩，直陵切。】下逮谣俗，蔡氏五曲。【歌録曰：空侯谣俗行，盖亦古曲，未详本末。俗传蔡氏五曲：《游春》、 《 水》、《坐愁》、《秋思》、《幽居》也。】王昭楚妃，千里别鹤。犹有一切承间[竹辷告]乏。亦有可观者焉。【琴操曰：王襄女，汉元帝时献入后宫，以妻单于。昭君心念郷土，乃作怨旷之歌。歌録曰：石崇楚妃叹歌辞曰：楚妃叹莫知其所由。楚之贤妃能立徳着勋，垂名于后，唯樊姫焉，故令叹咏声永世不絶，疑必尔也。相鹤经曰：鹤一举千里。蔡 琴操曰：商陵牧子娶妻五年，无子，父兄欲为改娶，牧子援琴鼓之，叹别鹤以舒其慎懑，故曰《别鹤操》。鹤一举千里，故名千里别鹤也。崔豹古今注曰：《别鹤操》，商陵牧子所作也。牧子娶妻五年，无子，父母将为之改娶。妻闻之，中夜起，闻鹤声，倚戸而悲。牧子闻之，怆然歌曰：将乖比翼隔天端，山川悠远路漫漫。揽衣不寝食。后人因以为乐章也。汉书音义曰：一切，权时也。　，已见上文。】然非夫旷远者，不能与之嬉游；非夫渊静者，不能与之闲止；【荘子，老 曰：其居也，渊而静。】非夫放达者，不能与之无吝；【说文曰：吝，亦贪惜也。】非夫至精者，不能与之析理也。【周易曰：非天子之至精，其熟能与于此。荘子曰：判天下之美，析万物之理。】
　　若论其体势，详其风声。器和故响逸，张急故声清。【说苑曰：应侯与贾子坐，闻有鼓瑟之声。应侯曰：今瑟一何怨也？贾子曰：张急调下，使之怨也。夫张急者，良材也；调下者，官卑也。取良材而卑官之，能无怨乎？蔡 月令章句曰：凡弦之缓急为清浊，琴紧其弦则清，缦则浊。】间辽故音 ，弦长故徽鸣。【间辽，谓弦间辽远也。弦长，谓徽阔而弦长也。阮籍乐论曰：琵琶、筝、笛，间促而声高；琴、瑟之体，间辽而音 。义与此同。郑玄周礼注曰： ，短也，音婢。傅毅雅琴赋曰：时促均而増徽，接角征而控商】。性　静以端理，含至徳之和平。【礼记曰：　静精微，易教也。孝经曰：昔者先王有至徳要道。礼记曰：乐行血気和平。】诚可以感荡心志，而发那 印【说文曰：泄，除去也。舞赋曰：幽情形而外扬。】是故怀戚者闻之，莫不藻懔惨凄，愀怆伤心。【字林曰：惨，毒也。汉书音义，郭璞曰：愀，变色貌。说文曰：怆，伤也。藻，七感切。惨，七敢切。愀，七小切。】含哀懊 ，不能自禁。【字林曰：懊 ，内悲也。列子曰：喜惧箪舞，不能自禁。懊，于六切。 ，音伊。】其康乐者闻之，则[勾欠]愉歓释，[手卞]舞踊溢。【说文曰：γ惨玻 鲇 小】留连澜漫，[口 ][口 ]终日【服虔通俗篇曰：乐不胜谓之　■欤 小｀澹 小】若和平者听之，则怡养悦帅，淑穆玄真。広雅曰：养，乐也。恬虚乐古，弃事遗身。【荘子曰：虚静恬趋抔頼轮 烈病　衷虎浩 略 尾焕汀】是以伯夷以之廉，颜回以之仁，【论语，子曰：伯夷叔齐饿于首阳之下。又曰：颜回问仁，子曰：克己复礼为仁。列子，子夏问孔子曰：颜回之为仁奚若？子曰：回之仁贤于丘。】比干以之忠，尾生以之信。【论语曰：比干谏而死。荘子，盗跖曰：尾生与女子不来，水至不去，抱柱而死。高诱注淮南子曰：尾生，鲁人，与妇人期于梁下，不至而水溺死。】惠施以之辩给，万石以之讷慎。【荘子曰：惠施多方，其书五车。高诱曰：惠施，宋人，仕魏，为惠王相。汉书曰：万石君奋，恭谨，举朝无比。奋长子建，次甲，次乙、庆，皆以驯行孝谨，官至二千石。景帝曰：石君及四子皆二千石，人臣尊宠，乃举集其门，凡号奋为万石君。建郎中令奏下，建读之，惊恐曰：书马者，与尾而五，今乃四，不足一，谴死矣。其为谨，虽佗皆如是。服虔曰：作马字下四而为五，建上书奏，误作四。庆为太仆，御出，上问车中几马，庆策数马，举手曰：四马。孔安国曰：讷，迟钝也。】其余触类而长，所致非一。同归殊途，或文或质。【周易曰：引而伸之，触类而长之。又曰：天下同归而殊途，一致而百虑。礼记曰：虞、夏之质，殷、周之文，至矣。】总中和以统物，咸日用而不失。【礼记曰：乐者，天地之命，中和之纪。周易曰：百姓日用而不知。】其感人动物，盖亦弘矣！【礼记曰：乐其感人深。】
　　于时也，金石寝声，匏竹屏気。【孔安国曰：屏，除也。】王豹辍讴，狄牙丧味。【孟子，淳于 曰：昔王豹处淇，而河西善讴。说文曰：讴，齐歌也。淮南子曰： 、 之水合，狄牙尝而知之。】 天呉踊跃于重渊，王乔披云而下坠。【山海经曰：朝阳之谷，有神名曰天呉，是为水伯，其形首足尾并人面而色青。楚辞曰：譬若王】乔之乘云兮，载赤霄而凌太清。舞　于庭阶，游女飘焉而来萃。【说文曰：　，凤属，神鸟也。国语曰：周文王时，　鸣于岐山。韩诗曰：汉有游女，不可求思。薛君曰：游女，汉神也，言汉神时见，不可求而得之。列女传曰：游女，汉水神。郑大夫交甫于汉皋见之。聘之橘柚。张衡南都赋曰：游女弄珠于汉皋之曲。】感天地以致和，况　行之众类。【礼记曰：圣人作乐以应天，制礼以应地，此则乐者天之和也。洞箫赋曰：蟋蟀　蠖，　行喘息，垂喙■转， 忘食。说文曰：　，行也，凡生之类行皆曰　。】嘉斯器之懿茂，咏兹文以自慰。永服御而不厌，信古今之所贵。【懿，美也。傅毅雅琴赋曰：明仁义以 己，故永御而密亲。】
　　乱曰：[心音]々琴徳，不可测兮【刘向雅琴赋曰；游予心以広观，且徳乐之迹帧： 虎郑 駄妹病Ｉ 虎汉途裁病】体清心远，[辷貌]难极兮。良质美手，遇今世兮。纷纶翕响，冠众艺兮。识音者希，孰能珍兮。【古诗曰：不惜歌者苦，但伤知音希。】能尽雅琴，唯至人兮。【贾逵曰：唯，独也。】  
