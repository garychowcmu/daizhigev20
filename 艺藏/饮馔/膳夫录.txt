膳夫录（宋）郑望之撰


　　◎羊种
　　羊有二种不可食：毛长而黑壮者曰骨[羊历]；白而有角者曰古羊，皆膻臭发病。羊之大者不过五十斤，奚中所产者百余斤。
　　◎樱桃有三种
　　樱桃其种有三：大而殷者曰吴樱桃；黄而白者曰蜡珠；小而赤者曰水樱桃。食之皆不如蜡珠。
　　◎鲫鱼脍
　　脍莫先于鲫鱼，鳊、鲂、鲷、鲈次之，鲚脍黄竹五种为下，其它皆强为。
　　◎食檄（案：官方食单）
　　弘君举食檄，有麞肶、牛[月枼]、炙鸭、[月肃]鱼、熊白、麞脯、糖蟹、车螯。
　　◎五生盘
　　羊、兔、牛、熊、鹿并细治。
　　◎王母饭
　　遍镂卵脂盖饭面，装杂味。
　　◎食品
　　隋炀有：镂金龙凤蟹、萧家麦穗生、寒消粉、辣骄羊、玉尖面。
　　◎八珍
　　八珍者淳熬（案：稻米肉酱盖浇饭，嘿嘿）、淳母、炮豚、捣珍、渍、熬、糁、肝膋、炮牂盖八法也。
　　◎食次
　　食次有：[月邑]脯法、羹臛法、肺[月巽]法、羊盘肠雌觔法、羌煮法、笋[竹哥]羹法、[拖去提手加鱼]臛汤法。
　　◎食单
　　韦仆射巨源有烧尾宴食单。
　　◎卞中节食
　　上元：油[饣追]；人日：六一菜；上巳：手里行厨；寒食：冬凌；四月八：指天馂馅；重五：如意圆；伏日：绿荷包子；二社：辣鸡脔；中秋：玩月羹；中元：盂兰饼馅；重九：米锦；腊日：萱草面。
　　◎厨婢
　　蔡太师京厨婢数百人，庖子亦十五人。段丞相有老婢名膳祖。
　　◎牙盘食
　　御厨进馔，用九饤牙盘食。
　　◎名食
　　衣冠家名食有：凉胡突、脍鳢鱼、臆连蒸、麞麞皮、索饼、上牢丸。
