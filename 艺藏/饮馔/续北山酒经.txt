　　大隐先生朱翼中，壮年勇退，着书酿酒，侨居西湖上而老焉。屡朝廷大兴医学，求深于道术者为之官帅，乃起公为博士，与余为同僚。明年中翼坐东坡请贬达州，又明年以宫祠还。未至，余一旦梦翼中相过，且诵诗云：投老南迁愧转蓬，会令净土变夷风。由来祗许杯中物，万事从渠醉眼中。明日理书帙，得翼中北山酒经法而读之，盖有御魑魅于烟岚，转炎荒为净土之语，与梦颇契。余甚异，乃作此诗以志之。他时见翼中当以是问之。其果梦之，非耶？政和七年正月二十五日也。赤子含得天所均，日渐月化滋浇淳。惟帝哀矜悯之民，为作醪醴发其蒸。炊香酿玉为物春，投糯酴米授之神。成此美禄功非人，酣适安在味甘辛。一醉径与羲皇邻，熏然盈腹皆慈仁。陶冶穷愁孰知贫，颂德不独有伯伦。先生作经贤圣分，独醒正侣非全身。全德不许世人闻，梦中作诗语所亲。不愿万户误国恩，乞取醉乡作封君。几乎道已敢纪之
　　酿酒法
　　思春堂酒云瘦酒琼液酒
　　秋前曲法银波麹法石室曲法
　　蓝桥曲法玉浆曲法面曲法
　　菉豆曲法莲花曲法香药曲法
　　清白泉麹法相州碎玉法玉露曲法
　　姜曲法银花麹法碧香曲法
　　双投酒法麦曲法真珠曲法
　　醉乡奇法白酒曲法琼浆曲法
　　莲花白曲法石室郑家曲法
　　知州公库白酒曲法芙蓉曲法
　　南安库宜城曲法三柪曲法
　　玉醅曲法玉液曲法竹叶清曲法
　　清泉曲法木香曲法木豆曲法
　　岷州大潭县曲法冷仙曲法
　　耀州谭道士传异麹法羊羔曲法
　　蜜酒法雪花肉酒法酴醾酒法
　　四明碧香酒曲法春红酒法软春酒法

　　【附录】
　　《北山酒经》宋　李保

　　涵芬楼《说郛》卷四十四《北山酒经》后有「读《北山酒经》一篇」，题「宋李保」，注「朝奉郎行开封府刑曹」。文渊阁四库全书本《北山酒经》后有「题《北山酒经》后」。宛委山堂本《说郛》卷九十四有《续北山酒经》，题「宋李保」，实即李保之跋文。宛委山堂本《说郛》误「读」为「续」，擅标新目，徒滋纷扰。今录文以涵芬楼《说郛》本为底本，校以文渊阁四库全书本《北山酒经》（简称四库本）、宛委山堂本《说郛》卷九十四《续北山酒经》（简称宛委本）。

　　大隐先生朱翼中，壮年勇退，著书酿酒，（乔）〔侨〕居西湖上而老焉。属朝廷大兴医学，求深于道术者为之，官司乃起公为博士，与予为同寮。明年，中翼坐书东坡诗贬达州。又明年，以宫祠还。未至，予一夕梦翼中相过，且诵诗云：「投老南还愧转蓬，会令净土变炎风。由来祗进杯中物，万事从渠醉眼中。」明日理书帙，得翼中《北山酒经》，（法）〔发〕而读之，葢有「御魑魅于烟岚、转炎荒为净土」之语，与梦颇契。予甚异，乃作长诗以志之。他时见翼中，当以是问之，其真梦乎，非耶？政和七年正月二十五日也。
　　赤子含德天所钧。日渐月化滋浇淳。惟帝哀矜悯兹民。为作醪醴发其真。炊香酿玉为物春。投醹酴米授之神。成此美禄功非人。酣适安在味甘辛。一醉径与羲皇邻。薫然刚愎皆慈仁。陶冶穷愁孰知贫。颂德不独有伯伦。先生作经贤圣分。独醒正似非全身。全德不许世人闻。梦中作诗语尔亲。不愿万户误国恩。乞取醉乡作封君。

　　以下文字仅见于涵芬楼《说郛》及宛委本《续北山酒经》后，题“酝酒法”，疑非原文所有。

　　思春堂酒　云膄酒　琼液酒
　　秋前曲法　银波曲法　石室曲法
　　蓝桥曲法　玉浆曲法　麫曲法
　　菉豆曲法　莲花曲法　香药曲法
　　淸白泉曲法　相州碎玉法　玉露曲法
　　姜曲法　银花曲法　碧香曲法
　　双投酒法　麦曲法　眞珠曲法
　　醉乡竒法　白酒曲法　琼浆曲法
　　莲花白曲法　石室郑家曲法
　　知州公库白酒曲法　芙蓉曲法
　　南安库宜城曲法　三柪曲法
　　玉醅曲法　玉液曲法　竹叶淸曲法
　　淸泉曲法　木香曲法　木豆曲法
　　岷州大潭县曲法　冷仙曲法
　　耀州谭道士传异曲法　羊羔曲法
　　密酒法　雪花肉酒法　酴醿酒法
　　四明碧香酒曲法　春红酒法
　　软春酒法
