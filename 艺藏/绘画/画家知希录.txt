　　画家知希录　　（清）李放辑录

　　●目录

　　序
　　卷一
　　卷二
　　卷三
　　卷四
　　卷五
　　卷六
　　卷七
　　卷八
　　卷九

　　●画家知希录自序

　　予辑绘境轩画董既卒业又搜得古今画人千余家亦皆未经画史诸书箸录者其中如谢佥举【承举弟廷举兄】项嘉谟【圣谟兄】张震【飌子】谢廷璋【彬子】李含潜【琪枝子含渼等兄弟行】梅琢成【庚子】高师道【咏子】王臬【槩弟】法光祖【若□子】罗泉【牧孙】朱桂孙【彝尊孙】邹士夔【显吉子】邹志伊【一桂子】帅我【念祖父】成纲【惇大父】周所【璟孙】李彩升【方膺弟】盛惇崇【惇大兄】张范【敔子】胡嘉彬【锺孙】唐蟠【吴伟业王时敏弟子】张于栻【上官周弟子】之伦或乔梓同能或棠棣竞爽或孙绳祖武或弟绍师传夫亦可谓画苑之嘉谈艺林之盛事矣顾一则名称灼然如彼一则声华寂如若此虽各人之显晦有时要亦纂志图绘者之偶失也又如戴煦朱钧郭都贤张圣域李怀民郑珍诸人或以节烈着或以文艺显尤足为粉绘者流增其声光爰手自编次附于画董之后老氏有言知我者希则我贵矣因名之曰画家知希录云
　　癸亥正月上元后三日词堪学人李放无放氏自序于津邸之绘境小轩

　　●画家知希录卷一

　　绘境轩丛辑
　　义州李放浪公辑录

　　东野
　　宫
　　熊
　　冯
　　洪
　　宗
　　龚
　　锺
　　江
　　支
　　施
　　池
　　糜
　　司马
　　舒
　　余
　　疏
　　徐
　　诸
　　涂
　　虞
　　朱
　　蒲
　　胡

　　○东野

　　国朝

　　东野崇衔字范我号阜南曲阜诸生工画得焦墨法于孔石村兼善指戏尤以写驴得名【曲阜诗抄】

　　○宫

　　国朝

　　宫钧字衡卿含山人精画山水人物运笔中锋【庐州府志】

　　○熊

　　明

　　熊才字参伯号元仲昆明【一作江夏】人永明王时官礼部主客司工临池间作山水竹石孤洁有致【滇乘】

　　国朝

　　熊敏慧字颖生号迟度江都人顺治二年举人工诗古文词旁及书画【淮海英灵集】
　　熊晖字曦南宜黄人父岐梧工画人物晖少有神悟乃变家法为山水入都客庄亲王邸得纵观古人名迹所诣愈超尝为凤冈春晓图观者至坐卧其间不能去【江西通志】
　　放按熊晖仿古山水小册所用有曦南晓谷诸印晖盖一字晓谷也此册画笔隽秀极似明人小品且有翁正三郑炳也曹文恪蒋苕生查俭堂陈句山罗方川纪心斋赵耘菘九家题词及其弟学桥太史跋壬戌岁暮飞凫人持以求售以无力不能得今抄此传倍增惋惜
　　熊怡字棣华号鹤亭一号北溪山阳人善画牛及大小米山水【淮安府志】

　　○冯

　　国朝

　　冯圣传巢县人工绘事【庐州府志】
　　冯元锡原名金绶字紫屏号梦山南通州人嘉庆十六年进士官御史书擅诸体结构谨严画师北苑兼子久云林之胜【崇川诗抄汇存】
　　冯昆字霁崖南通州岁贡生善画【同上】
　　冯立安号西乔常州人工墨竹善楷书【武阳合志】
　　冯迥字超然号涤舸常州人生长云间童年喜画下笔超脱山水花木骨力神韵兼备尤精士女【广印人传】
　　冯祖培仁和人工书画【杭郡诗三辑】
　　冯崧生号听涛一号陶庐仁和人光绪二年进士官编修善画兰竹【两浙輶轩续录】

　　○洪

　　国朝

　　洪声字宝田号月航仪征人康熙乙酉召试京师命值内廷官泾阳县丞工画梅【淮海英灵集】
　　放按尝见洪声细笔山水名下押元音二字印未知即此人否
　　洪其仁琼山人工行草篆隶尤长图绘【广东通志】
　　洪应涛原名燽字晋涵浙江新城人嘉庆戊午举人善画梅工隶喜作诗号三绝【杭郡诗三辑】
　　洪棨字天树嘉兴诸生花卉工丽【张廷济竹里画者诗】

　　○宗

　　国朝

　　宗涛字鲸如号竹田嘉善人擅丹青【慰托集】

　　○龚

　　国朝

　　龚步瀛字海瞻进贤籍诸生工诗亦以书画名行草尤工【南昌县志】

　　○锺

　　明

　　锺鹤翎字羽修号奇山秀水人万历间太学生善书画【檇李诗系】

　　国朝

　　锺璜字佩远石门人康熙丙辰进士官礼部郎中工诗画【石门县志】
　　锺英字玉园长汀人画仿米南宫【福建通志】
　　锺德沅舒城人候选布政司经历善书画【庐州府志】
　　锺绍棠字南国长洛诸生工篆刻精琴理善画大小狮【赣县志】
　　锺驾鳌字绳祖【放按一字海六】嘉兴贡生善画兰【嘉兴县志】
　　锺瑶本姓王字朗山号脼山山阴人工书画【两浙輶轩续录】
　　锺兰字纫香号息巢会稽人候选县丞擅山水生平足迹半天下所览名胜为多故能结撰雄奇非凡手所及意之所到花鸟竹石皆有天趣【同上】

　　○江

　　国朝

　　江嗣阶字晋昌号青渠江都人善画【淮海英灵集】
　　江瀛字在舟甘泉人工山水【甘泉志】
　　江舟字虚舟繁昌人究心六书画龙虎自成一家【安徽通志】

　　○支

　　国朝

　　支润彦字玉台仪征人善书画【广印人传】

　　○施

　　明

　　施之圻归安举人工画魏耕诗云湖州画山水近推施之圻【吴兴诗存参归安志】

　　国朝

　　施悦字念山江都人善书画【四百家遗民诗】
　　按一号逋民
　　施珵字佩宜洞庭东山人善画菊【七十二峰足征集】
　　施大经字纶公洞庭东山人学画于志拈上人【同上】
　　施光发晋江人善小幅山水片楮间具万里势【福建通志】
　　施邦镇字怡岩福州人幼入童子塾戏写人物辄肖后遂习画善传神子凤岐亦工画【陵南山馆诗话】
　　施清字宜从厦门人善山水【厦门志】
　　施桂庭字凝香号墨痴合肥人善画独得南唐界画法豆人寸马妙到毫颠客淮上最久一时名流倒屣恐后子森伯世其学【庐州府志】
　　施润春号朴斋嘉定人工诗山水仿石田翁及李檀园花鸟人物亦有佳致【嘉定县志】
　　施玉麟字佩符孝丰增广生善书画着题画诗录【两浙輶轩续录】
　　施禧初名鞶字鉴之号涧芝石门监生工兰竹潇洒有致【同上】
　　施爕字乃雍号南荣嵊县廪贡生署于潜教谕善画兰【同上】
　　施彰号葭帆燮子诸生亦善画【同上】
　　施学韩字礼耕号石泉仁和诸生善画【杭郡诗辑】
　　施熊字伯寿吴江人山水喜作小品亦高洁精妙【苏州府志】
　　施瑞年字宝生晚号江东布衣上元人篆隶八分无不涉猎工图画尤精刻金石甆竹【金陵通传】

　　○池

　　国朝

　　池寅【放按字奇映】号半唐黄岩人善摹钟鼎砖文画亦秀雅【黄岩县志】

　　○糜

　　国朝

　　糜澳字竹宾别号竹里村牧又号阳湖渔隐亦号痴痴道人阳湖人善画与李淦同师宜兴羽士潘元仁长于写意人物虽径丈巨帧援笔无懦色尤喜墨龙子准字小牧亦能画【武阳合志参读画辑略】

　　○司马

　　国朝

　　司马锺字子英号秀谷【一作绣谷亦作绣鹄】别号紫金山樵上元人善绘事片纸可入质库易钱就官直隶三角淀通判有求画者以功名动之锺峻拒之曰朝廷名器非易笔墨之具我亦不欲以笔墨易名器也初画麻姑象悬其母室俄而母病卜者谓麻姑为崇焚之果愈自是不复摹人物【江宁府志参金陵通传】
　　司马湘字晴江上元人【放按锺侄】官浙江盐大使工画【金陵通传】

　　○舒

　　国朝

　　舒怀德德兴人善指画能撕五色纸为人物尽态极妍【江西通志】
　　舒东字芬照号青洋湘乡诸生善画【湘乡县志】

　　○余

　　国朝

　　余章字锦浦历城诸生善绘事【山左诗合抄】
　　余佐字忠元黟县人工诗画【安徽通志】
　　余道鑫字泰瞻霍山人善摹名人字画如出一手【同上】
　　余奏言字子鸿会稽人父香甫能画奏言世其学【两浙輶轩续录】
　　余锷字起泉号慈柏仁和廪贡候选训导能画梅古香冷格得蒙泉之遗【杭郡诗续辑】
　　余安字位中号蓝田钱塘诸生以画松名家【同上】
　　余士果字希仲霍山太学生工棋画【六安州志】

　　○疏

　　国朝

　　疏自悦字孔王号仿晋桐城人素不工画亲殁追思音容绘之宛肖【桐城耆旧传】

　　○徐

　　明

　　徐彩凤字圣期华亭人游戏绘事禽鱼花卉取义风雅见者无不叹其工【松江府志】

　　国朝

　　徐仁则余姚人工绘事与黄晦木翁祖石李目冉孙同以画名【两浙輶轩续录】
　　徐士俊【原名翙字三有】字野君仁和人善书画署款必曰西湖某人着有五君咏皆其知交中善画而已逝者曰杨上吴【澍】周大赤【韨】孙霞骨【鹤】沈椒羽【洪芳】赵修虔【养志杭郡诗辑】
　　徐予臣本姓周嘉兴人周笙昆弟行也善绘事有虎头之目【嘉兴县志】
　　徐石芝字仙根南通州人康熙五年举人工画得青藤的派【崇川诗抄汇存】
　　徐开运字名王号健斋大竹人雍正元年拔贡生就职州判善书画【四川通志】
　　徐宾字公鲁华亭人善画山水乾隆二十七年南巡以山静日长图进献蒙赏荷囊二枚【松江府志】
　　徐桂馨字依云娄诸生工书善画山水宗董文敏间绘人物花鸟亦极有天趣【同上】
　　徐稔字乐三号甫田海盐人善书画谙音律尝游京师馆于香松主人【海盐县志】
　　徐坤字载夫号蛰夫嘉兴监生精意六书善篆刻画擅诸格入嘉隆之间无愧色尤精胡蝶【嘉兴县志参山静居画论】
　　徐星字东明嘉兴人工写真师万天游人物树石妍媚有法【嘉兴县志】
　　徐荣宙字近泉嘉兴人擅分隶兼工设色花卉【同上】
　　徐始达号兰泉川沙厅人善画郭中孚入室弟子【川沙厅志】
　　徐恢缵原名恢元字逊斋台湾诸生工山水花鸟人物【福建通志】
　　徐大标沙县人善墨竹【同上】
　　徐德一余干人工书画【江西通志】
　　徐甲字印东南昌人工书画【南昌县志】
　　徐芳赣县人善诗画【赣县志】
　　徐芳无为廪生工书善画【庐州府志】
　　徐鹤字侣仙无为监生善画初业农尝以耒锸画田区间作人物逼肖既卒业遂获成名【同上】
　　徐华南无为人善画【同上】
　　徐仁治号兰坪海盐诸生善画【两浙輶轩续录】
　　徐一麒号小痴淳安廪生工绘事【同上】
　　徐传经字仲鱼德清人官国子监典簿书宗颜鲁公画似白阳山人【同上】
　　徐葵生字卫堂号蕙唐仁和副贡性聪慧以己意作绘事人争购之【同上】
　　徐时谟字若洲号楷存一号醒斋又号和峰子仁和附贡生官江苏吕东司巡检书画篆隶罔不精妙铁笔宗龙泓【杭郡诗三辑】
　　徐泳字寿生号西郭海宁人候选县丞精篆隶画宗瓯香【同上】
　　徐辉堂号松坪别号不惹庵主钱塘人善善画【同上】
　　徐敬辉甘泉人嵩庆子善画尤工画蝶人以蝶仙称之【甘泉县志】
　　徐樗字杏初铜仁人国子监生善画【黔诗纪畧后编】
　　徐南复字休仲号雪庵长州人工篆籀及水墨花鸟【苏州府志】
　　徐雯字云石永嘉人【放按道光十七年拔贡】善书画【广印人传】
　　徐康字子晋号窳叟长洲诸生工诗画精鉴别【同上】

　　补

　　徐昂江宁人画师蔡诰【金陵通传】
　　徐东阳善芦雁【黄岩县志】
　　徐鄂字子声上虞人书画篆刻俱饶思致【广印人传】
　　徐起字小海华亭人工指墨山水【同上】

　　○诸

　　国朝

　　诸剏号丹萝山阴人书画琴酌以自娱【两浙輶轩续录】

　　○涂

　　国朝

　　涂岫字平山南昌人工绘事画人物神采刻露生气拂拂出纸上间为设色花卉有涂菊之称【江西通志参南昌县志】
　　涂山字青来号静微南昌人寓沧州工诗能画草虫花鸟俱入逸品【江西通志】
　　涂沅字问渠江宁诸生善画【金陵通传】

　　○虞

　　国朝

　　虞光仪字彦方东阳人工书善画苍古秀劲不求悦于俗目而识者宝之【金华诗录】

　　○朱

　　明

　　朱栻字良器号西洲海盐人精绘事在云林仲圭之间【宋炎明人诗抄续集】
　　朱从义字无外南京锦衣卫人之蕃子以荫入国学官至温台副使诗画俱有父风【金陵通传】

　　国朝

　　朱昂字子眉本名源字禹源昆明布衣为担公和尚甥阖门遭流寇之难担公携昂至鸡足山从学诗画名把茅后返初服【槙系参滇南诗略】
　　朱挟鍭字四如海盐人顺治己丑进士官临湘知县画得米颠大痴笔意【两浙輶轩录】
　　朱屿字与山武进人画与恽格齐名格工着色屿工淡墨画龙尤为神品【武阳合志】
　　朱绂字九夔屿子亦善画兼工隶书【同上】
　　朱先字允先善画草虫恒以芦梢麦杆代笔无意求工而栩栩生动年八十三卒【同上】
　　朱自恒字北山号小阮海宁人康熙二十六年举人官建德教谕工于写生画梅尤为孤诣有爱闲堂题画诗【杭郡诗辑】
　　朱釴字君实鄞诸生善画兰【续甬上耆旧传】
　　朱昴字晓思嘉定人诗文词赋及书画篆刻音律一究心辄精其诣【练音初集】
　　朱组缨字素持号跗庵嘉定人字宗欧褚精小篆山水得倪高士法【同上】
　　朱珊字玉树高安人康熙时进士官归德知府工书画【江西通志】
　　朱志巨字襄七号湘楫无锡诸生【放按寄籍松江】工画【梁溪诗征】
　　朱桂孙字岩客原名桐孙字楫师秀水人彝尊孙监生工书雅近率更画仿云林小景颇得逸致【梅里诗续抄】
　　朱令昭字次公号漆园别号维摩居士历城贡生入赀为州同知未仕卒绘画篆刻皆能留意书法宗唐人善高西园书画辄仿效之往往乱真【山东通志参山左诗抄四库全书提要】
　　朱檠号海樵海宁人雍正甲辰进士官永清知县工绘事着海樵题画诗【两浙輶轩录】
　　朱辅地字抚辰号慕园海宁人乾隆甲辰南巡召试一等由四库馆梭录议叙授布经历擅三绝之誉山水花鸟尤胜【两浙輶轩续录】
　　朱洵字山音号我文海宁诸生工六法【同上】
　　朱鼎玉字光被号荆山晚号约夫娄县人工篆隶及绘事【松江诗抄】
　　朱升字小颠嘉兴人写竹宗文湖州【嘉兴县志】
　　朱楷字香树嘉兴人山水得北宋法工细绝伦【同上】
　　朱世楠字青材号眉岩晚号倦圃老人海宁增贡生由四库馆议叙官直隶州州判善画【硖川诗续抄】
　　朱重焜号练水阜宁人画工梅兰书得张芝神妙【阜宁县志】
　　朱宗洵字眉寿无锡国子生工书有名于时【梁溪诗征】
　　朱宗瀚志巨子画有宗风【同上】
　　朱廷锺字拥万号蓉帆无锡人工画墨梅尤擅场【同上】
　　朱照字晓村别号齐右乡人历城国子监生工绘事【山左诗续抄】
　　朱崇厚字野君历城人工绘事有绘事逋还杂咏【同上】
　　朱坦合肥人工山水喜用浓墨气韵近小米【庐州府志】
　　朱夔字舜臣无为人事母疾两次刲股人称孝子善丹青名擅一时【庐州府志参安徽通志】
　　朱燮海宁人官中书精绘事【词堪日记】
　　朱庆元号韵松无为人官福建知县善画兰【同上】
　　朱云霞字晓亭无为岁贡生精山水法北苑【同上】
　　朱实发字树泉号饭石六合人嘉庆癸酉拔贡以诗画知名【六合县志】
　　朱尧望字云昭嘉庆时岁贡工书善画【赣榆县志】
　　朱锦琮字瑞方号尚斋海盐人官东昌知府工书画【两浙輶轩续录】
　　朱兆泉字泽亭萧山诸生书画皆可传【同上】
　　朱子庚号秋舫仁和人官吴县知县工墨梅【同上】
　　朱英字伟人号泉山富阳诸生癖嗜书画收藏极富年三十余肆力于画初师文仇尚青绿界画好作小幅晚年独辟门径劲秀横逸间作花鸟亦复秀绝其署款曰十二峰不识姓氏用以自号人识与不识咸以是称之子喜龄能世其画【同上】
　　朱仁荣字颂安号桂轩秀水人嗜画【同上】
　　朱暐字石甫南通州人工书善画【羣雅集】
　　朱纻字亦侨号磵南别号南郭农山阳增生精绘事工摹印尤以画牛著称【淮安府志】
　　朱遐昌原名谷昌字稻生实发子道光乙酉拔贡工诗画精篆刻【六合县志】
　　朱安祺字恬士遐昌子增生六品衔训导死粤逆之难精书绘篆刻【同上】
　　朱振本备万高安人道光时举人以书画著称【江西通志】
　　朱家瑜字子怀江宁诸生工画【江宁府志】
　　朱钧字衡可号筱沤一号啸鸥海宁廪贡署江苏按察使在任殉难恤赠太常寺卿工书画尤精兰竹【两浙輶轩续录】
　　朱云书黟县人官浙江通判与弟云龙官江苏县丞云骧并能诗善画【安徽通志】
　　朱偁号梦庐秀水人熊弟工画花卉翎毛笔致生动似新罗山人【秀水县志】
　　朱梧字仁峯工画【松陵画友诗】
　　朱兆蓉字芙镜如皋人为遂昌令精南田设色花卉【广印人传】

　　○蒲

　　国朝

　　蒲华字作英秀水诸生贡入成均喜画竹及草书【清乐堂笔记】

　　○胡

　　国朝

　　胡廷仪字云苍一字芸窗嘉兴武诸生指头作画时推能品【梅里诗辑参梅里志】
　　胡仁字省三嘉兴人杨涟弟子写真得其传【嘉兴县志】
　　放按梅里志称仁善写墨梅
　　胡浚源字甫渊宁州举人官商水知县性冷淡归以书画自娱【江西通志】
　　胡懋猷字经南号上村新会人书法率更画不名一家而螃蟹独专时誉【岭海诗钞】
　　胡本渊字静夫号愚溪上元人嘉庆丙辰进士官国子监学正工书画【金陵诗征】
　　胡嘉彬字筠生江宁人钟孙以诸生入赀官福建五虎司巡检书画皆得家法【金陵通传参续纂江宁府志】
　　胡正宽字星垣高淳人精图画工书【续纂江宁府志】
　　胡大年字亭山号芗村又号玉峯嘉兴人楷行书法欧阳写丛兰老梅修竹奇石得王元章杨补之胜趣【竹里画者诗】
　　胡吟字鉴泉常州人善画窠石山水【武阳合志】
　　胡嘉麟长洲增生工书画城陷粤逆授以伪职不从被戕【苏州府志】

　　补

　　胡作传字昆左号止斋攸县增广生【康熙初人】
　　工山水【沅湘耆旧集】
　　胡栗字润堂号三竹富阳人工山水【广印人传】
　　胡之森号篔谷江夏人画竹得文与可风趣【同上】

　　画家知希录卷一

　　●画家知希录卷二

　　义州李放狷厓辑录

　　屠
　　巫
　　吴
　　卢
　　苏
　　都
　　瞿
　　殳
　　俞
　　嵇
　　倪
　　黎
　　崔
　　梅
　　雷
　　陈
　　秦
　　文
　　殷
　　元
　　孙
　　袁
　　樊
　　韩
　　端木
　　潘
　　官
　　甘

　　○屠

　　国朝

　　屠岩字景山嘉兴人以写真得名山水有元人笔意近盛懋一派弟岩字尔瞻善画人物子松年人物花卉无不精妙【梅里志】
　　屠云尧字望之号梅西诸生善画【嘉兴县志】
　　屠彝字宝铭号白岩钱塘人倬子能承家学年十二作山水小景倬称其清丽可嘉【两浙輶轩续录】
　　屠兆鹏字古凤号乔云晚号了道人嵊县廪生究心六书工画竹笔意苍劲有金石气【人名辞典】

　　○吴

　　明

　　吴珵字符玉晚号青龙山人上元人成化五年进士官南京户部郎中工画山水法戴文进【金陵通传】
　　吴筠字青士号在滋晚号鲁庵归安诸生善绘事与蓝瑛关思齐名【吴兴诗存】

　　国朝

　　吴中望霍山人有声艺苑后乃结庐于天柱峯之南以挥毫染翰自娱【安徽通志】
　　吴之昌字公全号鹿民武山人能画【七十二峯足徽集】
　　吴梅鼎原名雯字天篆宜兴人精画花卉翎毛【常州词录】
　　吴震生字长公号南村歙人移居海宁善山水能篆书【杭郡诗辑】
　　吴炯字秋阳号睡庵武陵人善画【沅湘耆旧集】
　　吴自冲字惕庵号云洲海丰诸生作画有奇趣【山左诗抄】
　　吴学韩字子干嘉兴人乾隆三十五年举人善画胡蝶【梅里志】
　　吴浩字孟深玉山人乾隆时举人截取知县学书于梁山舟尤喜作画【江西通志】
　　吴文照字香竺石门人乾隆五十三年举人官惠州同知善画【两浙輶轩录】
　　吴澐字水云居鉴湖南岸之芳草渡工诗画绘棉花图进呈每幅赐御题勒石莲花书院【山阴县志】
　　按一字大波
　　吴敏文字虞升无为人官醴泉知县工诗画【庐州府志】
　　吴廷选字与能泾县人工诗画【泾县志】
　　吴振麟字觐文泾县庠生善书画【同上】
　　吴锡麟字洛书号箬村钱塘人善画山水笔情墨趣潇洒天真气味极清古亦工篆刻【两浙輶轩续录】
　　放按洛书为谷人祭酒之弟
　　吴之坤书画宗法松雪云林俱有生趣【嵊县志】
　　吴以诚字古音清河岁贡生琴弈书画无不习【淮安府志】
　　吴培风字翼云号蘧庵仁和人画山水以文沈为宗【杭郡诗辑】
　　吴绳基字其武号瓶谷杭州贡生工诗画【同上】
　　吴恒字立方常州人画山水花卉人物【武阳志】
　　吴克俊号菊坡合肥监生工书画【庐州府志】
　　吴懋瓒字希薛休宁岁贡生工画【安徽府志】
　　吴文治字汉槎江浦岁贡生工画山水花鸟时人戏呼为道子【江宁续志】
　　吴廷乐字检堂山阴诸生承其父水云先生家学幼即能诗兼工绘事【两浙录轩续輶】
　　吴介宝字达夫上元人嘉庆二十四年举人官休宁训导善画【江宁续志】
　　吴育字山子吴江人家常州工篆隶兼精绘事【广印人传】
　　吴昌寿字少村嘉兴人道光二十五年进士官广西巡抚通画科算学词章训诂亦冠绝时流【嘉兴县志】
　　吴昌济号晓帆诸生蒋浩弟子画有工候【同上】
　　吴荦字牧皐号伯扬桐城诸生山水不事摹拟县人藏者多有时杂伪迹惟观款字苍劲以辨之【桐城耆旧传】
　　吴必勇字松亭善丹青【六安州志】
　　吴环丹徒人侨居盐城鲁一同有题吴环九牛图诗【淮安府志】
　　吴鼎元字新伯号右卿钱塘人咸丰元年举人工花卉【两浙輶轩续录】
　　吴炳字仲兰仁和诸生以书画见重于时【同上】
　　吴枚字小屏钱塘人学画于杨渚白颇得南田遗意兼工铁笔居东园亦号东园生【同上】
　　吴诰字子洛号幻琴钱塘诸生工书画又精篆刻得丁蒋奚黄笔意有蘧庐印谱【同上】
　　吴春照字子撰号迟卿海宁诸生善绘事山水人物花鸟俱工【同上】
　　吴均字菉卿海宁诸生花卉以瓯香馆主为宗【硖川诗续抄】
　　吴正贞字坚之黟县人咸丰五年殉难善墨竹【安徽通志】
　　吴治林字壬甫号大云仁和诸生殉粤匪之难工书画晚年能自成一家【两浙輶轩续录】
　　吴凤阶字霞轩仁和人咸丰九年举人官工部员外郎工画兰神似板桥【同上】
　　吴寿龄字眉卿历城人咸丰十一年拔贡官石阡知府少工花卉晚年兼作山水人得其片纸咸珍爱之【山东通志】
　　吴献字引之别号四鼎山樵合肥人以绘地图复城保从九品夙工六法山水专事渲染竹石小品亦酷肖晴江【庐州府志】
　　吴江春字岷源合肥人善画梅【同上】
　　吴鸿吉字俊甫海盐诸生楷法篆隶石刻山水皆精妙【两浙輶轩续录】
　　吴镔字铁士别号石屋山人又号达安老人海盐诸生工丹青善写花卉深得南田笔法【同上】
　　吴镔号二梅工画【松陵画友诗】
　　吴鉁字石生【同上】
　　吴以栋号兰洲【同上】
　　吴晋元字锡侯钱塘诸生工六法【杭郡诗三辑】
　　吴滔字伯滔号疏林一号铁夫石门人工山水【人名辞典】
　　吴嘉猷字友如元和人擅工笔画光绪中以绘克复金陵功臣战绩图得名【同上】
　　吴淦字丽生平湖人善书画【广印人传】
　　吴诵清原名葆曾字毓庭号芷邻一作梓林丹徒人官安徽布政司经历善山水【同上】
　　吴光熊字吉庭乌程县学生画蒲桃墨分五色绘松鼠栩栩欲活【浔溪诗征】

　　○巫

　　国朝

　　巫瑄字楚玉宁化人善画虽不师黄慎而人称之倍于慎【福建通志】

　　○卢

　　国朝

　　卢澧字芑塘晚年染足疾自号半人鄞诸生工书画兼金石学【两浙輶轩录】
　　卢从履字坦轩庐州增生工书画【庐州府志】

　　○卢

　　国朝

　　卢澧字芑塘晚年染足疾自号半人鄞诸生工书画兼金石学【两浙輶轩录】
　　卢从履字坦轩庐州增生工书画【庐州府志】

　　○都

　　国朝

　　都冈字玉溪海宁诸生工画尤善山水【杭郡诗三辑】

　　○瞿

　　国朝

　　瞿曾辑字秩山武进人乾隆四十五年进士官四川盐茶道工山水【常州同录】
　　瞿霁春字柳堤乐清诸生工书画【两浙輶轩续录】

　　○殳

　　国朝

　　殳熊字佐才嘉兴武生善画梅兰【梅里志】

　　○俞

　　国朝

　　俞洲字碧渚莆田人善丹青【莆风清籁集】
　　俞镒字琢荆广丰诸生以画名【通志】
　　俞熊字吉庵诸生工书画山水纯用中锋雅近奚九【嘉兴县志】
　　俞宝砚字稼轩小名韶海宁人诗文及写生虽未入堂奥俱风格楚楚【两浙輶轩续录】
　　俞文慧字骨仙庐江文生粤贼陷城不食死工诗善画【庐州府志】
　　俞云字瘦石山阴人能山水【广印人传】

　　○嵇

　　国朝

　　嵇襄字季雯安东人善书画当道以所画河山带砺图进御称为本朝名家【淮安府志】

　　○倪

　　国朝

　　倪天鳌字涵六号蘅圃象山庠生能诗画【彭姥诗搜】
　　倪之尧字宁园象山人工画翎毛得鄞人杨志芗笔意【同上】
　　倪宝楗号又香吴江诸生善画【松陵画友诗】
　　倪灿字晓春甘泉人善丹青工山水得赵大年笔意【甘泉县志】
　　案春一作村

　　○黎

　　国朝

　　黎坤字载臣临江人工山水【江西通志】

　　○崔

　　国朝

　　崔炅宁德人善画尝作锦鲤图鼓鬣如生【福建通志】
　　崔文亮字惠周宁德人书画亦精【同上】

　　○梅

　　国朝

　　梅士已字无己宣城人善写兰【宛雅】
　　梅琢成字武修号默斋庚子康熙丙子举人工诗画【同上】
　　梅哲字逋先号霜厓醉后染翰品格在云林大痴间【同上】
　　梅廷对字策三号以茂一号素岩南昌人康熙癸巳进士官山东盐运使工书画【南昌县志】

　　○雷

　　国朝

　　雷作和字育长别号宋山樵客兴国州人工书画【兴国州志】

　　○陈

　　宋

　　陈庚生乐清人善画【宋诗记事】

　　元

　　陈时举江宁人工画【金陵通传】

　　明

　　陈善字嘉侯嘉兴人善书画【檇李诗系】

　　国朝

　　陈勋字允升号梅溪海宁人临安籍康熙十五年进士官御史善丹青随意结构迥异凡手【硖川诗抄】
　　陈成永字仪山海宁人钱塘籍康熙三十年进士官庶吉士工绘事【两浙輶轩录】
　　陈雪字雪人莆田人康熙中布衣善画山水笔意苍劲【莆风清籁集】
　　陈宗文字圣业上元诸生工诗文并画尝绘牛首山图藏白鹤观中【金陵通传】
　　陈凯字肃乐号清溪江宁人精绘事人物山水楼观宫阙工细不差累黍织造曹寅属画水陆变象十八幅施古林庵观者叹绝【江宁府志】
　　陈逵字西河善画花木【武阳合志】
　　陈麟字趾仁善丹青子兰溪年七岁知吟诗画雨竹图有相对意中人在否几回清梦到潇湘之句子广宇号丹崖工人物【同上】
　　陈渔字偶渔德清人善丹青【湖州诗录三编】
　　陈纶字明斋昆明【一作赵州】人雍正癸卯武举人官永顺镇总兵喜作诗兼习水墨小画子介夫工篆刻亦不俗【滇系】
　　陈鸣琼字敬瞻榜姓许侯官人乾隆丙辰举人工画竹而于书法尤精为世所重而琉球国尤珍之【福建通志】
　　陈其璜字尔璧号鹤癯象山人乾隆元年恩贡生工于画梅与仲甫潜腾同见重于时【彭姥诗搜】
　　陈景钟号几山一号墨樵钱塘人乾隆六年举人间画山水仿元人笔意【杭郡诗辑】
　　陈涵字镜天号蓣塘一号思园海宁人乾隆二十七年举人官桐庐训导书法颜柳兼善绘事【硖川续志】
　　陈琅音字维荣号东屏能写竹书法尤有名初攻真楷后习草书深得二王笔意【黄岩县志】
　　陈魁春字头梅号大岩新化人乾隆时贡生工诗画【沅湘耆旧集】
　　陈斯泰字符阳善指墨画虎尤擅长【厦门志】
　　陈万淇字庆淮连江人善绘事尤工山水得巨然笔意【福建通志】
　　陈必琛字景千台湾人工书画【同上】
　　陈堂字宏如宁德诸生书画皆超逸有致【同上】
　　陈震岳字峻生号静斋晋江人工书画芦雁尤佳尝于江天暮景观雁之飞鸣起伏而得其神妙【同上】
　　陈瀚邵武人山水苍老【同上】
　　陈楷南平人以山水人物见长【同上】
　　陈如登字景霞浦江人师事福州林源善水墨山水【同上】
　　陈熙字石渠合肥人以画着最工写意人物时称妙手【庐州志】
　　陈潮字六川熙侄善画竹石草木而干皴山水尤推独步与叔同游苏浙寸纸尺幅人宝贵之晚游光固名愈增重【同上】
　　陈丹亭巢县人工翎毛【同上】
　　陈于土坒字襄筵合肥人善画其临摹皆能入古人三昧【同上】
　　陈春祁字子谷上元诸生工书画【江宁府志】
　　陈炳字星若写神象最佳【青浦县志】
　　陈观图字小抟善花卉意致不俗【湘潭县志】
　　陈尧荚善丹青尤精传神【赣县志】
　　陈汪字汪远号菊园别号清溪渔者南海太学生善草书画工翎毛有百鹆图行世【岭海诗抄】
　　陈舜咨字咨牧号云树一号春堤永嘉人嘉庆六年拔贡工书画自云诗第一书次之画又次之【两浙輶轩续录】
　　陈在谦字六吉号雪渔新兴人嘉庆十二年举人画本梅花道人偶作云林疏树尤清逸绝羣【广东通志】
　　陈士鉌字次和号竹坞嘉兴太学生善山水着色者尤工子某字紫岑以花卉著名【嘉兴县志】
　　陈干字健行精人物布景尝为钱警石学博摹直庐问寝图匝月始就视王镜香元本毫发不爽【嘉兴县志参甘泉乡人稿】
　　陈翔凤字来仪善山水取法廉州下笔不苟晚年时近石田【嘉兴县志】
　　陈蕴生字英儒一字愔如号香祖庠生墨兰自成一格篆书古雅【嘉兴县志参梅里诗辑】
　　陈培庆字受宜号谷湖海宁人居硖川工诗画【硖川诗续抄】
　　陈荣瑞号雪航厦门人道光元年举制科用知县以母老不就工画竹【厦门志】
　　陈一鹤字竹泉临海人道光十九年举人官工部员外郎好作兰石小帧【两浙輶轩续录】
　　陈鸣玉字季珂上元人道光二十六年举人善画梅【江宁续志】
　　陈偕灿字少香寅黄人道光时举人官福建知县工书善绘事【江西通志】
　　按道光辛巳举人官惠安知县
　　陈嘉乐字子显号东原历城监生工书画性介皇九子招之京邸从学画殁后家贫藩邸属东抚索其遗画子守不敢呈今益珍重矣【山东通志参家言随记】
　　陈绍明字宣三海宁诸生工书能画【硖川诗续抄】
　　陈维鼎字缓庐海宁诸生工六法神似南宫父子【杭诗三辑】
　　陈嘉言富阳人谭澧弟子九岁能围棊亦善山水小幅【同上】
　　陈岫林字际厚号二云黄岩人工绘事雅有董巨家法【两浙輶轩续录】
　　陈灿字二西钱塘人作篆隶书或画古松野梅丛竹之属皆极工【同上】
　　陈球字蕴斋别号一篑山樵嘉兴诸生工画阮文达视学时兼试绘事禾中录取者六人山水则球及周封吕钤沈瀚花卉则钱善扬虞光祖球尝寓西湖遇雨则着屐出游徘徊山麓间终日不去人笑其痴球曰此天然画稿也免向故纸堆中觅生活耳【同上】
　　陈杞字韫川号午亭晚号菊叟仁和人工八法间涉绘事摹刻汉章笔法入古【同上】
　　陈祖蕃初名景运又名尧字黼世号鸿轩晚号古欢老人仁和诸生工于楷隶画筌印法亦通其微【同上】
　　陈嘉谷字双塍号谷泉仁和岁贡生山水师法元人【杭郡诗续辑】
　　陈福庆字子寿钱塘人观酉子官江西通判工书画【杭诗三辑】
　　陈学字岳楼上元人工画山水【江宁续志】
　　陈元孚字允斋号兰士一号兰痴江宁人官鹤山知县未赴改省山西丁父忧旋卒工书画【江宁续志参金陵通传】
　　陈明善字服旃官朔州知州善写竹石尤善书【江宁续志】
　　陈珆字玉台上元诸生善画【金陵通志】
　　陈日煊字东生无为廪生候补知县精书画为道州何绍基弟子子原植世其学【庐州志】
　　陈应昌字菊友钱塘诸生官江苏直隶州知州善行楷工六法【画家诗抄】
　　陈霖字谔士仁和人江西补用知县间作小画秀逸有致【同上】

　　补

　　陈重器字镇况海澄人明季诸生善画明亡终身不入市廛【广东通志】
　　陈大龄字鹤汀一作鄂町常熟人工花卉【广印人传】
　　陈寿彝字叔庐一字叔子会稽人画墨梅水仙趣尤奇逸【同上】
　　陈一飞号寿萱华亭人工绘事精白描【同上】
　　陈延韡字移孙仪真人光绪壬寅举人工书画【词堪笔记】
　　陈涛字松甫一字晋山增生由军功保五品蓝翎候选教谕工书画【和州志】
　　陈兆龄字瀚【瀚：澣】
　　秋庠生字得董赵遗法善画兰菊竹石【六安州志】
　　陈清宝庠生以武功由训导擢县丞加州同衔兆龄子能世其学【同上】

　　○秦

　　国朝

　　秦文锦字仲简无锡诸生工书画【无锡县志】
　　秦涟字文水江宁人善画山水品格高迈有元人风度【江宁续志】
　　秦芝庭字梧梅浙江人官甘泉上官司巡检善画工诗【甘泉县志】
　　按尝见秦恩嘉号芝庭山人不知即此人否
　　秦德谦字敬斋号朴亭凤台监生博学工诗尤通画理【正雅志】
　　秦致祜字受之临桂人同治壬戌举人官东平州判工诗画【粤西词见】
　　秦树敏初名树铦号秋伊一号晚鉏又号娱园会稽人同治癸酉举人大挑教职诗书画有三绝之目【两浙輶轩续录参复堂日记】

　　○文

　　国朝

　　文士英字及先上元人工书画善镌刻【金陵通传】
　　文熙南海人斗子与弟庸均工绘事【岭海诗抄】
　　文敏字鹿野诸生善画【湘潭县志】
　　文光浚字秀崖画山水学米芾尤工雨景【同上】
　　文九苞善兰竹法郑燮或题燮名人莫能辨【同上】

　　○殷

　　国朝

　　殷锦字秋崖乌程人以画名【南浔镇志】
　　殷澍字禹岩乌程人以画名【同上】

　　○元

　　国朝

　　元焕枢本姓危字子政号白门汉阳人工诗画【正雅集】

　　○孙

　　明

　　孙叔吕字冲和嘉善人官光禄寺署丞精绘事【魏塘诗陈】
　　孙兰一名御寇字滋九号柳庭晚号听翁扬州诸生善画篆隶极精所画梅竹松菊兰水仙有古人法度年九十信笔作书高雅有致族孙善画工笔人物【甘泉县志参北湖小志】
　　孙谋字燕诒号五城溧水诸生与胡宗仁魏之璜结画社卖字得钱辄付酒家尝手书华严经八十一卷【金陵通传】

　　国朝

　　孙鼎征号泖渔华亭人克弘孙以丹青词赋著名子荣期安期诗画皆精人比之小米【松江诗征】
　　孙宝仁字伯纯号学浦益都贡生书画皆臻妙【山左诗抄】
　　孙笃先号淮浦莱阳人工书画【同上】
　　孙景禹上元人工画【金陵通传】
　　孙竹字遵笃高淳诸生书画尤有名【同上】
　　孙甸字殿文高淳人善绘事时有孙甸楼阁之目【同上】
　　孙锡梅字象可山水人物靡不浑厚摹古更得神似【川沙厅志】
　　孙开字肇周金坛人书画俱工【江苏诗征】
　　孙显字勖三诸生善以枯笔作山水【无锡县志】
　　孙志皐号石林别号石道者杭州【一作余杭】
　　庠生画类白阳天池两家【杭州府志】
　　孙寅字柏堂钱塘人官颖州知府工画【两浙輶轩续录】
　　孙燕昌改名麈谈号孙圃嘉善人乾隆三十六年举人晚年杜门养志以诗画自娱【同上】
　　孙宏业字耀廷以画荷传【阜宁县志】
　　孙恒年字叟峰宏业子太学生工书绘事尤擅长兴酣泼墨神妙在米董间【同上】
　　孙立纲字立三吴江诸生画师倪瓒【苏州府志】
　　孙芹字楚葵高淳诸生能写梅【金陵通传】
　　孙懿諴字子禾上元诸生工诗及书画【上】
　　孙庆治号啸秋岁贡生书宗吴兴善折枝花卉【嘉兴县志】
　　孙锦字振廷富阳诸生书有晋唐风范工六法【杭郡诗续辑】
　　孙灏元号花海仁和诸生精鉴别所蓄书画甚富烟云供养妙悟遂深病剧时犹令人展鸦叉于枕上玩之【同上】
　　孙棨字平桥号苹桥仁和人工六法尝与杨渚白赵次闲结画社戴文节亦与焉兼善人物花卉【杭郡诗三辑】
　　孙兆溎字子香昆山人铨子善画【同上】
　　孙殿龄字廉叔休宁人工书画【安徽通志】
　　按廉叔亦作莲叔赏鉴亦精予藏潘画杨柳溪亭晓风残月小直幅有无颠倒阳文方印海阳孙氏莲叔珍赏图章阳文妙品长印莲叔审定阳文方印海阳孙氏
　　孙廷冕字冠贤黟县诸生工书画仿汉迄元时印章毕肖有止石山房印谱【同上】
　　孙秉元字性甫号芋香富阳人道光间拔贡授直隶州州判参诸暨包立身军事兵败父子同死难工书善画好弹丸能中飞禽尝自刻图章曰芋香三癖一癖在弹丸【富阳县志】
　　孙第培字阆青别号虎林山樵钱塘人官茶陵知州工诗画墨龙尤胜【杭郡诗三辑】
　　孙诒经字子授钱塘人咸丰十年进士官户部左侍郎善水墨山水【两浙輶轩续录】
　　孙一麟字叶祥归安诸生能以指头画山水【同上】
　　孙悦祖字笑庵会稽人九龄工书画有神童之目【同上】
　　孙植芳字菊臣号石史会稽增生工画蝶【同上】

　　○袁

　　明

　　袁鹤声字汝明别号清溪居士宣城诸生好古文词书画长于诗【宛雅】

　　国朝

　　袁绶字紫若一字受旃六合人工画其花卉得青藤笔法【江宁府志参金陵通传】
　　袁世经字艺圃桐庐贡生工画作树石溪山着墨不多萧散独绝【桐溪耆隐集】
　　袁朝字仪一浙江新城诸生官云和训导工真行书瘦劲绝伦结体颇似唐人兼写兰竹【杭郡诗续辑】
　　袁小竹东台人善画竹【正雅集】
　　袁先忠字兰生东台人善写兰【画家诗抄】

　　○樊

　　国朝

　　樊曙江别号东溪老渔合肥人善画梅工铁笔尤擅八分书【庐州府志】

　　○韩

　　国朝

　　韩襄字维能工画着有画法约言题画偶存各一卷【江阴县志】
　　韩福正溧水人工写真【金陵诗征】
　　韩曜临字昆南嘉庆戊寅举人书法米而得其神工画尤善诗比郑虔三绝【和州志】

　　○端木

　　国朝

　　端木治字瘦生江宁人山水得北宋人笔意【金陵通传】

　　○潘

　　明

　　潘峦字碧井婺源人经纬象数书画皆窥其奥尤精音律荆益诸王聘为纪善考古乐章制器颇臻其妙有礼乐志八家行草等书子中孚能世其艺【安徽通志】

　　国朝

　　潘龄字眉颂娄县人工诗善画明季偕弟猷避兵周浦国初游京师恒亲王延为师会圣祖幸王第王以龄画进上批老笔授职不就曰臣布衣足矣上曰天下有只等大布衣年六旬归里【松江府志】
　　潘五云号蒿斋乐陵岁贡生康熙癸酉校画内苑钦定诗画第一因不欲以艺得官竟告归着画史二卷【山左诗续抄】
　　潘可藻字宾文号懒庵康熙五十年岁贡生工绘事【景宁县志】
　　潘庸字柱堂号樗斋海宁人精绘事善山水【紫硖文献续录】
　　潘鹤龄字介眉仁和增贡生以员外郎衔官桐庐教谕工诗善画【两浙輶轩续录】
　　潘国诏字载诹号云留永嘉人嘉庆六年拔贡官沧州知州工诗善画名震一时【同上】
　　潘爽字爽之上饶人工画得意处似云林石田【江西通志】

　　○官

　　国朝

　　官铨字心楷上元人工画【金陵诗征】

　　○甘

　　国朝

　　甘霖字智藏江宁诸生工书画【金陵通传】
　　甘天宠字正盘号侪鹤新会人乾隆庚寅岁贡工书画【续冈州遗稿】

　　画家知希录卷二

　　●画家知希录卷三

　　义州李放词龛辑录

　　田
　　钱
　　萧
　　姚
　　焦
　　乔
　　饶
　　包
　　毛
　　高
　　曹
　　陶
　　罗
　　何
　　柯
　　过
　　沙
　　车
　　查
　　畲
　　杨
　　章
　　张

　　○田

　　国朝

　　田山云字雨伯祁阳人工诗画楷法小篆【沅湘耆旧集】
　　田甡字鲁斋上元贡生善行草八分工画山水笔致幽秀【江宁续志参金陵通传】
　　田锡字巨涛号古农江宁人善画【金陵通传】
　　田埙字克昌乾隆时监生能文善绘长子鸿钧监生次子龙锡庠生俱善画【城武县志】
　　田埥字宣臣曲阜屯官工绘事自号伯乐散人【同上】
　　田如桧字子植诸生绘山水人物皆有名花卉尤冠一时【同上】
　　田溥号雪樵绥阳人道光中贡生善画山水【黔诗纪略后编】
　　田克岐字秀厓阳城诸生善画【山右诗钞】

　　○钱

　　明

　　钱士馨字穉拙复名甹只字穉农平湖人崇祯壬午贡生精书画【檇李诗系】

　　国朝

　　钱万里字章远号秋厓晚号南村诗逸松江人工诗间作小画不以示人【檇李诗系】
　　钱谷字子璧号内史晚号东海逸民华亭诸生精八法诗画俱工绝【江苏诗征】
　　钱源启字致一号信斋工绘事书法宗华亭【桐城耆旧传】
　　钱璜字右玉号他石钱塘监生善绘事【杭郡诗辑】
　　钱鸿基字肇邠号韦轩象山人雍正三【三：十】十【十：三】年拔贡官泰顺教谕书法董华亭兼擅墨菊墨蟹小品有逸致【彭姥诗搜】
　　钱恕字达中号心斋南通州人工山水【崇川诗钞汇存】
　　钱世铨字穟禾上元诸生能画【金陵通传】
　　钱国桢字公瑞上元人工楷书及诗画【同上】
　　钱九府号南浦密县人乾隆三十三年举人善画竹醉后挥洒风雨驰骤【中州诗钞】
　　钱允济初名湘字芷汀昆明人由图画馆议叙官襄阳吕堰驿巡检善画【滇系】
　　钱履坦字像启号素园武进人工山水得法于其从父茶山竹初两先生后乃专意写生画梅尤工直追元章兼精篆刻【武阳合志参旧言集】
　　钱希宪字学建嘉兴廪贡官富阳教谕工画兰【两浙輶轩续录】
　　钱埙号苏门嵊县岁贡工绘事别有天趣【同上】
　　钱辰吉字迪甫号小槎仁和诸生【杜】从子山水秀雅可爱【杭郡诗三瞬】
　　钱慧安又名贵昌宝山人字吉生别号清溪樵子善工笔画专长人物士女间作山水花卉亦能自出机杼【宝山县志】
　　钱曰青字雨亭举人书法出入宋四家又善兰竹【嵊县志】

　　○萧

　　明

　　萧相字汉卿江宁人南京礼部书吏工诗画【金陵通传】

　　国朝

　　萧景猷泾县人与王我逊僧西意等称画社十子【安徽通志】

　　○姚

　　明

　　姚曦字符晖昆山人工花鸟乙酉城破殁于兵【苏州府志】

　　国朝

　　姚光虞字宗衍上元人工画【金陵通传】
　　姚莹字文洁号玉亭江宁人工诗善画【同上】
　　姚文英字子含溧水诸生议叙县丞工诗画【同上】
　　姚亢宗号缃林山阴举人善诗画【山阴志】
　　姚尔云晋江人仿宋元人笔墨俱佳【福建通志】
　　姚魁字梅厓舒城增生工书画【庐州府志】
　　姚金声字振庭嘉兴人乾隆庚寅举人工画龙淋漓泼墨自喜指下勃勃有云气因自号指云【续檇李诗系】
　　姚文浚字翼堂号云牖海宁监生善画长于山水林峦深秀自具邱壑【硖川诗续钞】
　　姚世瓒号铁峯文浚子工六法零缣寸楮人争宝之【杭郡诗三辑】
　　姚锟字霁山仁和人工画【同上】
　　姚光宪号莲石仁和诸生善画临没之先忽作画二十纸第七帙题词有江天自辽阔归路莫纡徐之句十一帙作空山无人遂不复题戴文节有诗以记其事【同上】
　　姚体崇字小欧钱塘诸生画宗大痴书法襄阳【两浙輶轩续录】

　　补

　　姚黄字坦仙字学锺王画摹郭李【六安州志】
　　姚汝颂字韵清号啸岑岁贡生画笔超绝墨竹尤入能品【和州志】
　　姚树勋字竹农汝颂子画得其传晚年山水尤精书得颜褚笔意【同上】

　　○焦

　　国朝

　　焦润字德安号仁亭甘泉学生为文氏壻文命时以画兰之法传之更工于竹石纵横奇逸几不知下笔处性孤介求得其画最难有盐贾谋诸其友人友人与之饮谈笑厚密时以纸幅餂之欣然成十二幅明日廉知其故复往于每纸上添数驴盐商怏怏然遂弃之【北湖小志参甘泉县志】
　　焦光俊初名子俊字章民号稚泉晚号耐庵江宁人善画【江宁续志参金陵诗征】
　　焦桐字邕友盐城人工书画【盐城县志】

　　○乔

　　国朝

　　乔铎字斯斋号元溪宝应人官夔州知府工绘事【淮海英灵集】
　　乔熙字瑞卿工山水【甘泉县志】

　　○饶

　　国朝

　　饶辅庭字立斋霍山监生工丹青【六安州志】

　　○包

　　国朝

　　包虎臣初名乃锟字子庄归安诸生精书法兼善山水宗北苑并为时所称有题画诗一卷【两浙輶轩续录】

　　补

　　包衍字三峯善画千岩万壑萧然神远【霍山县志】

　　○毛

　　国朝

　　毛锡年字长儒吴江人工诗善画画得其祖母汝氏文淑之传喜作远山枯木笔意潇洒上沙徐枋甚重之【苏州府志】
　　毛凤朝阳湖人鸿宾子与弟凤梧凤仪皆从母氏恽冰学画【闺秀正始集】

　　○高

　　宋

　　高翥字九万号菊磵余姚人工诗画与刘后村倡和有菊磵集【姚江逸诗】

　　国朝

　　高【高：顶格】阳字葵庵善画非其人不轻作【嘉兴县志】
　　高朗字明远昆明诸生善山水【滇南诗略】
　　高师道字履公宣城文学咏子善诗及画【宛雅】
　　高大福字仰之无为人工画写真尤逼肖【庐州府志】
　　高星紫字次薇武进人嘉庆十八年举人官甘泉训导工隶书善画刻有玉堂楷法帖【武阳合志】
　　高炳驯字辇芝一字研之号舫生又号少云彭泽人嘉庆二十一年举人官龙游知县作画顷刻数纸下笔如飞【正雅集】
　　高体华号碧岩闽县人善画尤精山水尝对镜作荔甘瓜苦图以寄意林文忠则徐为之序名流多题咏焉【福建通志】
　　高文鋆字伯锺号级堂海宁廪生工诗画【两浙輶轩续录】
　　高沆字蕴仲号秋艇平湖监生善丹青尤工花卉直逼南田【同上】
　　高懋曾原名传薪字端生仁和人能诗画【同上】
　　高第字云士号颖楼萧山诸生善书画【同上】
　　高甲林字东来余杭诸生候选训导善书画【同上】
　　高湘号芦洲乌程贡生善画兰【浔溪诗征】
　　高楷字绰然号拙凡泸州人光绪丙子举人官肃宁知县工书善画竹石似东坡山水得元人神韵【无极县志】
　　高邕字邕之号李盦一号聋公仁和人官江苏县丞工山水善书【广印人传】
　　高时丰字鱼占仁和人工书兼善山水弟时显字欣木亦善书画【同上】

　　○曹

　　明

　　曹振字叔周别号玉岑山樵钱塘人好作画得北宋人遗意【西湖志】

　　国朝

　　曹维城字价人贵阳人康熙四十二年武进士官云南副将善画【黔诗纪略后编】
　　曹贤字五遇江宁人康熙四十五年武进士工书善画【江宁府志】
　　曹吴瀚字汉滨昆山诸生工书以写真名【苏州府志】
　　曹集南工山水法北宋浑厚秀劲入仇唐之室【川沙厅志】
　　曹槩字昂度邵武人父洵兄木庵俱以画马擅名而槩尤潇洒出尘【福建通志】
　　曹洪叶全椒人善花卉【卢州府志】
　　曹星谷字御香号竹人南通州诸生书画具潇洒之致尝于莫愁湖画老梅一幅李松云时为太守一见奇之由是索画者履满户外【崇川诗抄】
　　曹言纯字丝赞号种水一号古香嘉兴岁贡工诗画【两浙輶轩续录】
　　曹其栋字仙耨仁和诸生工绘事【同上】
　　曹如恒字月潭海宁人官江苏候补县丞善写生颇得南田老人法乳【硖川诗续抄】
　　曹锺坤号芸溪上海人精测绘暇辄写山水以见志【上海县志】
　　曹均字大同字治伯一号平阶秀水人工六法【广印人传】

　　○陶

　　明

　　陶信字菊存建康人工画山水师李九成【金陵通传】
　　陶冶字大冶结茅武林灵鹫山自号樵隐嘉兴人能诗尤工画山水花卉潇洒绝俗摹大士象慈严兼具【嘉兴县志】

　　国朝

　　陶干字符直号东篱无锡人工绘事【梁溪诗征】
　　陶泉字吟霞新阳人善画墨松兼工山水花卉【昆新合志】
　　陶旊舒城人花翎运同衔候选知州工诗字尤善丹青【庐州府志】
　　陶溶字鸿上秀水人淇弟善画花鸟追瓯香馆作字特秀逸尤工小楷乱后居盛泽以贫卒【苏州府志】
　　陶方琦字子缜号湘湄会稽人光绪丙子进士官编修工书善兰竹【两浙輶轩续录】

　　补

　　陶春字偁邻会稽诸生性淡泊辟小圃徧栽菊花尝为菊写照日数十纸每画必媵以诗多至数十百首辛酉之难为贼所得贼亦耳其名拔白刃劫之使画不应遂被害【两浙輶轩续录】
　　陶绶青号霞城会稽人好画梅死辛酉之难【同上】
　　陶观国字荣阶南通州诸生【乾隆时人】善书法兼长水墨画梅兰竹菊尤胜【崇川诗抄汇存】

　　○罗

　　国朝

　　罗泉南昌人牧孙善画颇有家法【江西通志】
　　罗逸字樵长益阳人工诗善画【沅湘耆旧集】
　　罗经字尔宜诸生工书画酷肖赵松雪【厦门志】
　　罗棠字思召号澹石浙江新城人乾隆乙酉拔贡官青田教谕工画山水【两浙輶轩续录】
　　罗嵓字友三号品之鄞人父絅文以写真得名嵓亦工其技兼善兰竹【同上】
　　罗琦字艺庵工画于写生尤肖能以淡墨勾勒不事颜色烘染为人所不逮【武阳合志】
　　罗传焞号靇庵庠生善书画篆刻【赣县志】

　　○何

　　明

　　何湛之字公露号矩所南京留守卫人万历十七年进士官四川参议草书绘事并臻绝妙【金陵通传】

　　国朝

　　何园客字阆仙海盐人善丹青【檇李诗系】
　　何九渊字泽泗新会人工书画【冈州遗稿】
　　何光昺字旭亭乾隆时武进士官山东碾伯都司善书画【湘潭县志】
　　何正位字德谦六合人工画设色清灵人物山水多仿李公麟戴文进【六合县志】
　　何橒字竹溪无为人善画楼阁人物花卉皆工写真尤胜【庐州府志】
　　何予之字在都山阳人工兰竹【淮安府志】
　　何锺号知涯萧山监生官无极县典史善书工六法擅长山水干湿互用笔力苍健人物亦有出尘之概【无极县志】

　　○柯

　　国朝

　　柯腾蛟字雨生惠安人画山水大幅苍老不减黄彦标小幅秀媚优于颜霁光【福建通志】
　　柯一鹗宇【宇：字】希夔一字鸿侪号柯亭杭州诸生诗工七律能画水墨小帧【杭郡诗三辑】

　　○过

　　国朝

　　过庭训字西溪诸生善兰竹尤工画蟹时有南兰西蟹之称谓剡南施南荣剡西过西溪也【嵊县志】

　　○沙

　　国朝

　　沙馥字山春长洲人工画师马根仙人物山水皆精妙有名于时【苏州府志】

　　○车

　　国朝

　　车伯雅字少云【一作芸】仁和廪贡生善画【杭郡诗三辑】

　　○查

　　国朝

　　查良绚字素先书画有真趣【泾县志】
　　查绣林舒城人工丹青【庐州府志】
　　查羲字如冈号尧卿一号选佛海宁监生乾隆时考授主簿书法锺王画兰有神韵【杭郡诗三辑】
　　查馨字庭兰一字秋佩海宁人迁嘉兴新篁里画有东山梅壑家法【竹里画者诗】
　　查世燮原名琳字冬生号少梅海宁人人物宗高其佩花鸟法恽寿平各臻其妙兼工篆隶【两浙輶轩续录】
　　查人渶字仲湛号清华别号赤山樵人海宁人道光乙酉拔贡官汝阳知县善擘窠书工画着有画论存精录画筌注人称精核【杭郡诗三辑】
　　查稚圭谱名美珂字紫圭婺源人世居凤山之寒溪号寒溪生又号凤麓山人善书画子忠厚忠尧有父风【广印人传】

　　○畲

　　国朝

　　畲文昭吴县布衣书法颜鲁公兼工篆隶画兰亦饶韵致庚申城陷被戕【苏州府志】

　　○杨

　　明

　　杨嘉祚字邦隆万历丙辰进士官扬州知府广西副使善真行书笔法遒劲墨竹尤工【泰和县志】

　　国朝

　　杨翥字秋远余姚人顺治辛卯举人官文安知县诗书字画皆仿董文敏而画尤神似【两浙輶轩续录】
　　杨潮观字宏度号笠湖金匮人乾隆元年举人官泸州知府工画竹【湖海诗传】
　　杨华字苑仙号砚雨钱塘人乾隆丙子顺天副贡工画梅改七芗以补之再生誉之【杭郡诗续辑】
　　杨櫰字荣秋号镜湖国子监生能草隶书及诗画【高邮耆旧诗存】
　　扬堪字秀谷山阳人能画【淮安府志】
　　杨世纶字尚因号壶庵南通州人乾隆三十四年登中正榜官廉州知府精六法入文沈之室【崇川诗钞汇存】
　　杨怀新字初篁娄县人两补佾生擅丹青山水宗董王得其神髓翎毛花卉亦极生动【川沙厅志】
　　杨郡字君牧善图美人【六合县志】
　　杨殿字梦溪高淳诸生善画【江宁续志】
　　杨炎上元诸生善画【金陵通传】
　　杨士珩字叔佩晋江诸生工画山水【福建通志】
　　杨金鳞字子石长泰诸生居厦门通书画【厦门志】
　　杨以睿字惟明瑞金诸生吟咏自寄善书画能金石刻人称四绝【江西通志】
　　杨景涟字泓峥号瘦仙海宁监生工书画【杭郡诗续辑】
　　杨棨字戟辕初名枝字吉园会稽人嘉庆十八年岁贡官泰顺训导工书法画得元人旨趣不轻作【两浙輶轩续录】
　　杨士昕字劭起嘉庆二十三年举人官宁津知县工诗文及画花果【武阳合志】
　　杨汉三字世杰无为人工指画梅竹【庐州府志】
　　杨同甲字午桥无为人候选州吏目淡名利以医画自娱【同上】
　　杨庭字尔求号素庵贡生善书画【六安州志】
　　杨涟字聚宏别号别溪渔长嘉兴人善人物写真晚年以指头作兰花颇有别趣【梅里志】
　　杨澄字洁甫号嗜愚海宁诸生书画得瘦仙老人之传工松鹰【杭郡诗三辑参两浙輶轩续录】
　　杨汉筹字怀贞原名坤字载诚秀水庠生善写兰尤工书法【梅里诗辑】
　　杨韵字仲玉号小铁别号青笠散人嘉兴诸生诗书画皆工绝其画涉笔蕴藉如其名长于摹古【嘉兴县志参两浙輶轩续录】
　　杨建字芷亭善山水得倪黄笔意着画隐录二卷【嘉兴县志】
　　杨培立字初畧号春堤秀水人善花卉间作山水亦有南田风致书学圣教序【两浙輶轩续录】
　　杨澄字渚白仁和人初学画于徐桐华后私淑南田题款亦肖尝为冯文介画消寒图九帧写岁朝节物凡花果蔬菜鸡豚鳞介玩具八十一种均极生动【杭郡诗三辑】
　　杨景曾字荫棠六安岁贡工书有书品画品【安徽通志】
　　杨荫恩字樾坡工绘事人物拟刘本棣花卉师阙岚虫鸟仿虞畹【湘潭县志】
　　杨宗彝官江苏知县画竹效苏轼【同上】
　　杨积煦字育庵号和甫黔阳人官河南通判署禹州知州工绘事涉笔成趣【黔诗纪略后编】
　　杨致祺字征甫历城贡生候选教谕书法入神写兰竹尤妙【画家诗抄】
　　杨恩祺字子惠致祺弟工写生精金石篆刻【同上】
　　杨锴初名凤击字锡朋号雪蓬乌程人工诗善画【浔溪诗征】
　　杨用溡字子俊号润生别号小赤壁山樵官镇安府通判善书画尤工隶篆【六安州志】

　　○章

　　国朝

　　章廷桢字纪堂号寄龛仁和恩贡善绘事【两浙輶轩续录】
　　章绶衔字紫伯别号瓜纑外史归安恩贡画法山樵精于鉴别着有磨兜坚室书画录【归安县志】
　　予藏张壶山山水册紫伯藏印累累紫伯一作子檗
　　章绶字滁山临清人善书画【广印人传】

　　补

　　章庚字西垣和州人道光戊子举人画笔清健暇则画墨松数枝以寄意【和州志】

　　○张

　　宋

　　张敏行彭州人善画【宋诗记事引丹渊集】

　　明

　　张德让字士美华亭人受书法于陆文裕规橅李北海绝有风格亦善绘事【松江府志】
　　张圣域字定远新化人以拔贡官万安知县鼎革后弃官归洪经畧征之不就善画【沅湘耆旧集】

　　国朝

　　张忻字静之号北海掖县人明天启乙丑进士本朝官至天津巡抚书法邢太仆画宗董宗伯【山左诗抄】
　　张笃行字諟绅号石只章邱人顺治丙戌进士官建宁道工琴及书画尝自题小象曰有诗有画有书有琴可名之曰四艺山人【山左诗续抄】
　　张幼仁上元人飌从兄善画【金陵通传】
　　张震字玉成一字止穉上元人飌子亦善画【同上】
　　张瑞亮字寅揆号退庵蒙化人康熙八年举人官潍县知县善画工诗书学晋人苍健入古晚年尤喜写松鹤称为得神【滇系】
　　张在辛字卯君号柏庭一号兔公安邱人康熙十一年拔贡官观城
　　张适一名陆鼎字我持钱塘诸生能画【两浙輶轩录】
　　张迥字人远号南田改号古民嘉定人善画山水工行草【练音初集】
　　张昱字景岳号樗园初名暐字泽武仁和监生充内阁纂修以善画名同时陈香泉太守每以书易其画云【杭郡诗辑】
　　张珍字搢方一字韫诸海宁人康熙五十二年进士授检讨诗文字画皆涉其流【两浙輶轩录】
　　张统字虞廷号历山江都人工画【江苏诗征】
　　张于栻南昌人工画仿王叔明笔意从莆田上官周学往来闽浙间【南昌县志】
　　张廷楫字汝舟号厚庵一号竹屋甘泉诸生住邵伯镇工书画【淮海英灵集】
　　张敦宗字调一娄县岁贡生工书画张文敏重之【松江府志】
　　张体仁字恭如六合庠生与弟广仁字敷德俱工诗画隶书【金陵诗征】
　　张元春字旦尾号绿溪精画法图写古人能得意象【兴国州志】
　　张汝南字子和上元人工书画【金陵通传】
　　张金让字撝吉号午桥诸生善画彷佛徐天池题跋皆古妙【和州志】
　　张安泰字康侯娄县诸生工山水【松江府志】
　　张敬祖字长庚丹阳人工画墨梅【京江耆旧集】
　　张韵九工画山水晚年更沈厚【川沙厅志】
　　张澜字斗南常熟人官蒲城知县大吏尝燕其属卒谓澜曰闻江乡多产木棉未之见也出一素箑授澜令写其状澜泚笔为木棉二本令更题之澜立成四句曰尽道木棉好还愁地不肥关中百万户卒岁半无衣大吏嗟叹良久欲荐之会病卒【苏州府志】
　　张素字丹书铜仁人乾隆十六年进士官华阳知县工书画【黔诗纪略后编】
　　张辰照端亮孙乾隆四十五年举人能诗画【滇系】
　　张宿字月鹿德兴人乾隆时举人官永新教谕工书画【江西通志】
　　张鹤字芝田号静芗别号玉清宫道人瑞安岁贡生工诗善书画有琴学入门【瑞安县志】
　　张僴字琢君号兰谷善绘事通古篆籀摹刻碑版印章【武阳合志】
　　张鼎锡字文征吴江人工芦雁不过寸许皆有飞舞之势为王澍所称【苏州府志】
　　张开来字引生嘉庆癸酉举人书法圣教序善画石自号石头翁【和州志】
　　张彪字汝和号清芬无锡人父宗毅善画兰彪得其传与钱宗伯互相切磋画益进【梁溪诗征】
　　张暹字苏门无为人善书画【庐州府志】
　　张家传无为人善丹青【同上】
　　张振干无为人工绘事【同上】
　　张甫字仲山无为人工书善画【同上】
　　张孝存合肥诸生善画兰竹名甚噪【同上】
　　张作□字照千号素友一号南峯曹县岁贡生好饮醉则据案伸纸作山水大幅【山左诗续抄】
　　张景初字中黄诸城岁贡生官商河训导书画皆绝人【同上】
　　张撰字绛园平原诸生工诗赋书画【山东通志】
　　张嶒字曾山别号潄石老人高邮人客淮久遂家焉工画山水法黄子久凡所著墨必确有其地不喜为世态应酬之作尤善画鸭时薛怀善画雁嶒尝谓人曰竹君雁苦肥不若吾鸭有骨耳
　　【淮安府志参潘德舆养一斋集】
　　张志云字际五号慕禾鬼甘泉人其先鄞人尝弃家寻父有孝子之称以画名【北湖小志】
　　张钰字质坚台湾诸生工书画【福建通志】
　　张光国字拓千永安人工书善画山水折枝尤所擅长【同上】
　　张儒字宗鲁邵武人墨梅入妙【同上】
　　张星字云九泰宁人善画山水【同上】
　　张韺字茂华宁化人画规倪高士【同上】
　　张春堂字梦柳句容人工画【金陵通传】
　　张芑字武仕号雪芩桐城人官工部员外郎能书画【桐城耆旧传】
　　张景山字国栋号松居诸生善书画凡松竹梧桐墨荷霜菊无不臻其妙而兰尤有名【黄岩县志】
　　张固字柳塘龙泉岁贡以善画竹名吴照谓不失梅花道人宗派【泰和县志】
　　张范字墨侯上元人敔子以书画世其家【金陵通传】
　　张金鉴字镜江平远人嘉庆中诸生工书画尤长梅兰【黔诗纪畧后编】
　　张徐鼎字潄珊号叟山钱塘诸生善兰竹【杭郡诗三辑】
　　张永祚字景韶仁和诸生官钦天监博士善山水【同上】
　　张璠字鲁山黄岩人能画【同上】
　　张之栋字敬培号敬轩嘉兴监生工书画草学怀素尤为时重【续梅里诗辑】
　　张士保字鞠如掖县人道光壬辰副贡候选教谕善画工书书以钟鼎为宗山水直夺娄东之席人物可抗陈洪绶笔法结构纯从汉造象得来【山东通志】
　　张金阶字瀛卿嘉兴人工书画【两浙輶轩续录】
　　张恒字月如嘉兴人工书旁及绘事卒年甫二十【同上】
　　张应纶字东轩临海人能书画【同上】
　　张道字少南原名炳杰字伯几钱塘诸生工为骈体古文以及诗词书画【同上】
　　张敬谓字佩言号南园钱塘人善吟咏间为小画【同上】
　　张光洽字又峯钱塘人山水入奚铁生之室戴文节称为畏友【杭郡诗三辑】
　　张家震字建候嘉定诸生娴绘事【正雅集】
　　张克谋号松山华容优贡生长于书画【同上】
　　张淮字子东号桐山宝山贡生书画双绝【同上】
　　张淮字桐山嘉兴诸生【放案廷济从兄】楷法平原写墨兰尤饶韵致【嘉兴县志】
　　张沅字季木【廷济弟】善墨竹间作山水【同上】
　　张日烜字载之号小同【廷济从孙】善设色花果【同上】
　　张翊兴常熟人尔旦子亦能文工诗画【苏州府志】
　　张其坚字恺六昆山国子生善画蒲桃入妙品【同上】
　　张廷鑅字广和其坚子诸生兼善书画【同上】
　　张模字东岩号灵溪平湖人善兰竹【两浙輶轩续录】
　　张曰衔字冰子号秋粟一号思素仁和人咸丰癸丑进士官南澳同知工诗文绘山水特余事耳【杭郡诗三辑】
　　张以煊字古盦死庚申之难画名重于时【嘉兴县志】
　　张晃字公彩号南岩以画兰擅名书法赵吴兴【同上】
　　张世禄字二谷以字行官新安知县始工花卉后更肆力山水【桐城耆旧传】
　　张百受字海似范孙亦工绘事【金陵通传】
　　张寿字铁庵善画【松陵画友诗】
　　张兴芝字莲君上海人工书画善铁笔有名道咸间【上海县志】
　　张之树字希棠兴芝弟亦善书画铁笔
　　张蕚湘潭人咸丰中与万士暹同以画名【湘潭县志】
　　张定字叔木娄县人工画【广印人传】
　　张韫玉字琢成华亭人工山水【同上】
　　张师宪原名联瑛字子华号诗孙娄县人画山水笔极冷隽弟联奎字朗如亦善画【同上】

　　画家知希录卷三

　　●画家知希录卷四

　　义州李放箫士辑录

　　王
　　房
　　方
　　强
　　梁
　　庄
　　黄
　　唐
　　康
　　姜
　　羊
　　汤
　　汪
　　杭

　　○王

　　明

　　王与道江宁人工画【金陵通传】
　　王孙绍庠生目重瞳工绘事壬午难前数日痛饮悲歌作诗及画数十纸城破死之年十九【城武县志】

　　国朝

　　王臬字司直原名孽字汝陈秀水人寓江宁概弟善画及刻印【金陵传通】
　　王之仕字荣膴武进人工山水尤善画蠏【武阳合志】
　　王名符字辑瑞号花史江津人康熙二十年举人官蓬州训导工书善画【四川通志】
　　王简心字维在华亭人候选州同善山水苍劲古逸麓台石谷称其得元人笔意书法亦工【松江府志】
　　王翰字为宪号羽翁诸城人善画【山右诗钞】
　　王玙似字鲁珍一字六珍益都诸生画入逸品【同上】
　　王启磊字湘源号石丈别号黄海山人新城诸生【士祯族子】工画尝仿辋川图为古苑二十二景渔洋激赏携之入都题跋传为佳话同时张在辛善镌印章王德昌善装潢古字画高南阜目为三绝【山东通志】
　　王雯东号坦窝江宁人工行草善画松【金陵通传】
　　王式古字望文号雪村别号青溪道士江宁人善画【同上】
　　王绍祖字绳其句容诸生善棊画【金陵诗征】
　　王连瑛字廉夫夏邑人由进士官安肃知县以卓异擢京职凡古文诗歌以及书画皆造其微【安肃县志】
　　王徯服字与苏号语疏上元人康熙六十一年岁贡画得林云遗意【金陵通传】
　　王咸凝字尔安嘉兴人善山水【梅里志】
　　王度字清溪山水花草并擅其长【同上】
　　王卓字修立号蔗田【庭曾孙】善丹青工写照【同上】
　　王大鹏字鹍成一字抟九号寓屋【庭曾孙】善缋事人物花卉并秀雅绝伦而写真尤擅长尝对镜自写倚松小照同人皆为题咏【梅里志参嘉兴县志】
　　王周字叔元杭州人善画【清波小志】
　　王宰字明纲善画尤长鹊梅【川沙厅志】
　　王锡琳号涤斋监生工吟咏画墨兰【同上】
　　王梁字景熙卓子能世其业【梅里志】
　　王楠字配文号让庵甘泉诸生善画【淮海英灵集】
　　王之翰江浦诸生娴绘事【金陵通传】
　　王永光字叔旦南通州人摹荆关画法谱列逸品【崇川诗钞汇存】
　　王僧古字大山南通州人工书画【同上】
　　王钰号笠田一号若谷丹徒诸生工书画【京江耆旧集】
　　王荩臣增城人酒酣兴至泼墨作梅花有寒厓霜雪之致人获之如重宝【广东通志】
　　王祖熙榜名书字式廓号余人新城人乾隆二十一年举人官滕县教谕工绘事【山左诗续钞】
　　王敏人字子逊号梓岩淄川诸生能画【同上】
　　王云凤字梧冈萍乡人乾隆三十五年举人丹青敏妙绝伦得辋川家法【正雅集】
　　王庆霄字喆林仁和诸生书法平原善画松高宗南巡进万年长青图蒙紫荷之赐【杭郡诗续辑】
　　王锡奎字文一号荔亭一号饮禅华亭人乾隆四十九年进士官颍州知府善书画【羣雅集】
　　王鋗无锡贡生能画【词堪日记】
　　王幼芳嘉定人画宗曹云西陆天游一派【竹人录】
　　王家梅字庾山善画梅【六合县志】
　　王鼎铭初名鼎字禹九诸生楷书精整墨兰潇洒【嘉兴县志】
　　王礼字象贤南平人书宗山谷瘦硬通神善画松作枯木竹石极萧疏历落之致【福建通志】
　　王恒字子占绍兴人能画山水意兴浓远尤好为枯木竹石庽居虎邱方丈十年绝迹城市穷饿死【苏州府志】
　　王建和号瑟云仪征诸生工诗善画尝绘新柳图以寄意【正雅集】
　　王维宇工书画不论古今墨迹一见便能摹仿【厦门志】
　　王文明笔甚苍老画海族酷肖【同上】
　　王庆晋江人居厦门人物有古致【同上】
　　王昂字鉴湖无为武生善丹青山水花卉人物【卢州府志】
　　王振槐无为人善书画【同上】
　　王绍基号可山宜兴人湘潭籍好以食指就墨作山水人物有天趣无纤琐态其芦雁指牛最着然非其至者【湘潭县志】
　　王新运字又新崇安岁贡生工画花卉虫豸尤喜画松自号松声【福建通志】
　　王一村字云江浦江人以画名子文彰文善亦有父风【同上】
　　王九锡字西仲邵武人山水得云林笔意【同上】
　　王功后字弗矜号复斋高密人工音律弹琴尤精于画【山东县志】
　　放按吾家绘境轩藏有复斋长江名胜山水小册娟娟老秀不愧名家
　　王抡字文显号亦军溧水人死粤逆之难善隶书工画梅【金陵通传】
　　王本源字雨香江宁人工绘事【同上】
　　王京洛字柘乡江宁人善画【同上】
　　王槐字植三与张颿同时亦以画名尤善米点山水【黄岩县志】
　　王兆祥自称觉非子甘泉人
　　王应祥字古灵兆祥弟俱以善画名【甘泉县志】
　　王大洲乐昌人侨居山左工绘事【词堪日记】
　　王汝梅字莲君与弟汝晋字允卿皆工画【松陵画友诗】
　　王毓辰字振轩长兴人同治丁卯并补行甲子科举人官景山官学教习能山水【两浙輶轩续录】
　　王洁一名沅字芷香号养云钱塘人工画精篆刻【杭郡诗三辑】
　　王也园字沛亭上海人工画山水并善制品物无不精妙【上海县志】
　　王昌字星斋东台人工花卉【广印人传】
　　王世字匊昆余杭人善画【同上】
　　王秉槐号梅僧华亭诸生书学鸥波尤工写兰【同上】

　　补

　　王国栋字殿高号竹楼乾隆辛酉副榜工诗尤善书画尝自题其门曰书宗王内史画近李将军【兴化县志】
　　王勤垣字石屏乾隆丁酉拔贡官芜湖教谕工画兰尤善书骨肉停匀为时所重【和州志】

　　○房

　　国朝

　　房瀛字灵峤晚号六如子工画【高邮耆旧诗存】

　　○方

　　明

　　方希淑字符甫宣城诸生善八分精绘事尤长于草虫淡墨挥洒飞动如生【宛雅】

　　国朝

　　方庶字以藩号砚樵遂安人丹青古秀深得荆关遗意【两浙輶轩录】
　　方式济字渥源康熙四十八年进士授中书坐事遣戍工诗兼精画麓台侍郎甚契重之【桐城耆旧传】
　　方壶字仙止号席山兰溪人能书画【两浙輶轩续录】
　　方元淳字朴存余姚诸生工山水【同上】
　　方泰字大士号石屋老人丹徒人工画【京江耆旧集】
　　方佑字右人仪征工书善画梅【淮海英灵集】
　　方煜字良卿江宁人花卉禽鸟俱法南田【金陵通传】
　　方屿字秀山江宁人工绘事【同上】
　　方宗埙字仲和号棣村仁和人喜作书善绘事【杭郡诗三辑】
　　方熊字飞厓号渭扬乌程县学生善芦雁【浔溪诗征】
　　方焘字笥嵓号淞洋又号裘庄村农熊弟府学生善山水花卉【同上】

　　○强

　　明

　　强锐字止之溧水人工画笔墨清远与同邑蒋珙齐名【金陵通传】

　　○梁

　　明

　　梁元柱字仲玉顺德人天启壬戌进士官陕西御史疏劾魏珰削籍崇祯改元召还京职迁陕西参议未赴卒诗画精绝人争宝之【广东省志】

　　国朝

　　梁素字息行新会人工书画子岱亦善画雍正二年奥抚年希尧令绘粤道形胜图以献【续冈州遗稿】
　　梁炳字豹文淳安诸生文名与梁文庄相颉顽习书画躭吟咏【两浙輶轩录】
　　梁学昌字蛾子钱塘诸生学画于奚铁生【杭郡诗三辑】
　　梁绍鸿字桂林临川人以诸生从军得官江苏候补府经历加知州衔死粤逆之难工画【江西忠义录】

　　○庄

　　国朝

　　庄渔字友樵山水翎毛俱入妙品人以沈石田目之【厦门志】
　　庄敬夫字桂园台湾武举人工画【福建通志】
　　庄东旸字宾隅号悔人一号悔庭嘉定人书画篆刻罔不精妙【广印人传】

　　○黄

　　黄【】黄：明

　　明【明：黄】伋字细侯徽州人官游击画品最高疏树断桥秋光满纸【明诗综小传】

　　国朝

　　黄璂字基玉永福人官肇罗佥事工画喜作幽兰奇石皆有生气【福建通志】
　　黄士衡字尔佐号思民莆田人顺治中国子生善画山水【莆风清籁集】
　　黄垍字子厚号澄庵即墨人康熙二年举人工书法出入晋唐又工画【即墨诗抄】
　　黄宗棠字岳宗康熙十一年拔贡工画【同上】
　　黄宏世字坤咸号石屏贡生工书画篆刻【同上】
　　黄墨耕【失名】铜仁人工六法【黔诗纪略后编】
　　黄汝楠字立侯仙游人雍正十三年举人善书画【福建通志】
　　黄成波永福人任子善画【同上】
　　黄道悫字敬之号藏山宁乡人乾隆九年举人官永春同知善画【沅湘耆旧集】
　　黄学林字香圃无为人工画楼阁人物为世所珍【庐州府志】
　　黄松字爱山无为人刘岱高弟善绘事人物山水皆工八骏尤擅胜场侄桢字仿眉世其学【同上】
　　黄世骏字佶闲包衍弟子画以秀韵胜兄万树亦以画名【霍山县志】
　　黄树德字小修工草书尤精水墨涉笔有致【厦门志】
　　黄国楷龙溪籍居厦门善画书学米南宫【同上】
　　黄朝正龙溪人居厦门善丹青【同上】
　　黄河源字昆之号石谷南海人善画山水花鸟【岭海诗抄】
　　黄益源字竹楼监生善画兰竹【川沙厅志】
　　黄杰字当时吴县诸生工书画【苏州府志】
　　黄粲字叶村山阳人工山水有名于时【淮安府志】
　　黄进思字惺石含山人官江苏盐大使工绘事为时所宝重【和州志】
　　黄时字雨笠仪征国学生以诗画名【淮海英灵集】
　　黄杜字景张一字蘅洲号小牧仁和人受业于丁龙泓隐君之门善画竹石尝写竹一幅献之龙泓隐君以诗报之卒年二十九【杭郡诗续辑】
　　黄棠字思荫一字荫人杜从弟亦学于丁隐君而精于绘事六法皆工写真尤妙隐君初不之知也一日隐君与友茶话棠私以水墨写主客之容惟妙惟肖隐君嗟异之以为虽谢文侯复生弗能过也于隐君铁笔亦诣其极卒年二十三【同上】
　　黄泓字见中号慕鸿尝渡河舟坏不死自号水余生仁和人考授州判善指头画【同上】
　　黄彦字友松号艺庵常熟人工画菜【苏州府志】
　　黄基字端揆号莲溪桐乡人精绘事【乌青志】
　　黄靖字岘亭江西人居山阳工楷隶画宗王麓台精于临摹往往乱真【淮安府志】
　　黄日炳字其文上元人工画花卉不轻落笔【金陵通传】
　　黄申瑾字荆山【一作田】上元人善绘事有江山万里及宝华山诸图名于世笔墨苍秀【江宁续志】
　　黄光裕字问之江宁人工画【同上】
　　黄铎字子宣号小园光裕弟工篆刻善书画【同上】
　　黄德基日炳子善花卉笔法灵动人争购之【同上】
　　黄家达字小谷上元人能书画工刻石【同上】
　　黄学熙字越五合肥人嘉庆丁卯副贡官蒙城教谕善画梅【庐州府志】
　　黄东野字子肩海宁人善画【杭郡诗三辑】
　　黄沅字芷香号湘南仁和人工诗又工无声诗南屏松光上人见而奇之延誉檀越名大起尺幅寸笺人争宝之【同上】
　　黄润字礼田仁和人善画竹石【同上】
　　黄玉锟号古愚又号古渔余杭增生善画【同上】
　　黄世善字上水仁和人咸丰戊午举人官内阁中书学画于杨渚白尤工墨梅【同上】
　　黄福珍字保如一字宝儒仁和人官直隶补用同知善画兰工篆刻【同上】
　　黄增康字瀛叔工画【松陵画友诗】
　　黄海字卧云婺源人善书画松桐尤擅场多用水墨【广印人传】

　　○唐

　　明

　　唐宇昭字孔明武进诸生善书画【武阳合志】
　　放按宇昭与恽草衣友善号云客又号半园隤叟一云系祟祯九年举人未知孰是

　　国朝

　　唐玉虬更名念祖字式公一字髯孙宣城人【允甲子】
　　书学智永千文又学虞秘监破邪论欧阳率更心经篆学峄山碑隶学曹景完碑虽未能入室时时有合作不时作画乃通画理间为人强作亦萧萧有致【宛雅】
　　唐蟠庠名元升字穆如号冰庵嘉定人游吴祭酒王奉常之门工诗词旁及书画【练音初集】
　　唐惟安字汝止号敬亭遵义人雍正丙午举人官歙县知县山水得营邱法兼长翎毛【黔诗纪略后编】
　　唐成业字述基湘潭诸生精于画尤长墨龙【湘潭县志】
　　唐正居字石泉济宁国子生官大同县丞善丹青【山左诗续抄】
　　唐员字益之号逸子秀水贡生工书画【两浙輶轩续录】
　　唐懋沅巢县人工人物【庐州府志】
　　唐岳字东岩嘉兴人善人物【竹里画者诗】
　　唐缙良字绅甫含山人嘉庆戊辰进士由庶吉士改官莱芜知县工书画法南田老人皆见重于时【和州志】
　　按原名善良

　　○康

　　国朝

　　康昆字于玉莆田人画不减王叔明【莆风清籁集】
　　康昕字旦生南通州诸生晚年学董香光画书法亦宗之【崇川诗抄汇存】

　　○姜

　　国朝

　　姜尚远字履坦号蝶巢江都人诗画萧疏冲淡【淮海英灵集】
　　姜桂彩象山诸生画学小米虽乏气韵而用笔古质可爱【彭姥诗搜】
　　姜泽永字望涯号竹樵一号苏斋昌邑举人善竹石【山左诗续抄】
　　姜位字墨溪周浦人迁居本城善画【川沙厅志】
　　姜兆鲤舒城庠生工诗尤善丹青【庐州府志】
　　姜衡字又瞻建宁诸生画花鸟生动异常【福建通志】

　　○羊

　　国朝

　　羊宗道原名成材又名登莱字小岘海宁增生善画山水辄自题诗于上人两珍之【杭郡诗三辑参两浙輶轩续录】

　　○汤

　　国朝

　　汤万祚字德远康熙中肄业成均授州同知善山水【嘉兴县志】
　　汤虞封字学山善画以菊花得名人称汤菊比于何其仁之兰薛廷文之荷云【同上】
　　汤正珏字式如高淳诸生工四体书并善画【江宁续志】
　　汤谦金陵人工画【词堪日记】
　　汤自奇字鸣友武进人工词及画【武阳合志】
　　汤世澍字润之善写生私淑南田【同上】
　　汤鋐字东笙由誊录官宁海州知州工行草书善花卉风枝露叶生态逼真【同上】
　　汤世镛字彦泽官荆州通判山水摹仿宋元【同上】

　　补

　　汤华字西岭善画松鹤【和州志】

　　○汪

　　明

　　汪元哲字鲁生一字心烛六合人万历壬戌进士官衡州知府书学羲献势含飞动评家以为游雾萦空宿云委地画仿南宫亦独有会心处【六合县志参金陵通传】

　　国朝

　　汪沁字心臣号松庄江宁人工诗善画与杜浚称白门二老【金陵通傅【傅：传】】
　　汪佳俊字杰士号碧峯江都布衣业画事母不妄干谒【江苏诗征】
　　汪霭枚号陶庵江宁人居雨花山寺画宗张风【同上】
　　汪国淐字大鲁元哲子人称孝隐工画花木风格高举尤以松擅名□子净工着色花卉【六合县志参金陵通传】
　　汪濂字个臣六合人善画【金陵诗征】
　　汪汉字文石淳安布衣善画【两浙輶轩续录】
　　汪洪度字于鼎号息庐歙人上元籍诸生工诗古文词画法亦为人所重【歙县志】
　　汪士遇字载西国淐子工画花卉【六合县志】
　　汪圻字惕斋以善画名【甘泉县志】
　　汪文烺号竹可工画兰竹【武阳合志】
　　汪霖字雨亭天台人齐宗伯称其画与云林石田相埒【两浙輶轩录】
　　汪荣字欣木六合诸生工画烟云变幻颇得二米之法曹秀先督学江苏以深山藏古寺题试诸生之善画者以荣为冠兼工写生【江宁续志】
　　汪木字古椿工山水【六合县志】
　　汪山介字以觐善山水【同上】
　　汪管字西玉书法张草画仿米襄阳【同上】
　　汪启先字开甫喜作画笔意高华章法精谨【同上】
　　汪炳文号醒庵江宁人乾隆五十一年举人官淮安教授【金陵诗征作桃源教谕】工绘事为诸名公所赏叹【江宁续志参金陵通传】
　　汪嘉镕字冶城江宁【一作上元】人善画青绿山水及士女皆秀韵【江宁续志参金陵通传】
　　汪大镛号香圃秀水人官知县能画【两浙輶轩续录】
　　汪良璧字莳蓝一字醉白建德贡生工书画【同上】
　　汪初字绛人号问樵杭州人原籍安徽官四川候补县丞山水清拔似元人【同上】
　　汪鸣佩字玉岑别号鉏月山人仁和贡生善山水【杭郡诗三辑】
　　汪用成字成斋号未山仁和人写生得解弢馆法【同上】
　　汪震字晓仙一字东伯晚号蘧栩寄庐仁和人书法晋唐画仿苏米先世家于西吴弁山苕水蕴蓄胸襟烟墨所濡自然灵秀性极清峭非其人乞画不能货取也【杭郡诗三辑参两浙輶轩续录】
　　汪籛字伯年一作百研别号年道士南湖老渔钱塘人官清流知县殉难工篆隶铁笔作山水花卉涉笔得天趣沉着似龚半千旷邈似钱茶山【杭郡诗三辑参两浙輶轩续录】
　　汪遹孙字次律号蓉坨一号鉏海钱塘人候选詹事府主簿死粤匪之难费晓楼每游杭必主王氏蓉坨濡染其间山水人物尽传其妙【杭郡诗三辑】
　　汪立功字懋斋钱塘人书仿晋唐小楷天然韶秀在骨偶写花卉有南田逸韵铁笔亦精绝【同上】
　　汪朴字石林山水宗法北苑【六安州志】
　　汪雨年字松崖江宁人城破投瓮死善画【江宁续志】
　　汪汝桂字燕山嘉镕子由军功保县丞工绘事【同上】
　　汪皓字知三号芝衫一作芝山彭泽人九岁即能作画信笔挥洒天趣可人【正雅集】
　　汪浦字玉宾善画【居巢梅巢诗抄】
　　汪彦份字冏孙阳湖人昉子官湖北候补同知书画承家学尤工赋色兼精篆籀【武阳合志】
　　汪善浩字兰久杭州举人善山水出入四王兼长篆刻【人名辞典】

　　○杭

　　国朝

　　杭岱宗字鲁瞻马迹山人善丹青【七十二峰足征集】

　　画家知希录卷四

　　●画家知希录卷五

　　义州李放菘垞辑录

　　彭
　　成
　　程
　　荆
　　丁
　　邢
　　经
　　滕
　　曾
　　凌
　　应
　　尤
　　刘
　　楼
　　侯
　　周
　　邱
　　裘
　　牟
　　留
　　邹
　　欧阳
　　金
　　任
　　林
　　谈
　　谭
　　阎
　　严
　　詹

　　○彭

　　国朝

　　彭鉴号兰圃无为人画规萧尺木得其神似志乘图本皆出其手【庐州府志】
　　彭睿字白如常熟人工书画【苏州府志】
　　彭选字芝峯鄱阳人官琼州府同知工书善绘事【江西通志】
　　彭离飞字上升崇安岁贡生善画梅【福建通志】

　　○成

　　国朝

　　成澐字紫澜江浦贡生工绘事时名为成胡蝶【金陵诗征】
　　成林字宝林号栎村江浦人工画【金陵通传】

　　○方

　　明

　　方希淑字符甫宣城诸生善八分精绘事尤长于草虫淡墨挥洒飞动如生【宛雅】

　　国朝

　　方庶字以藩号砚樵遂安人丹青古秀深得荆关遗意【两浙輶轩录】
　　方式济字渥源康熙四十八年进士授中书坐事遣戍工诗兼精画麓台侍郎甚契重之【桐城耆旧传】
　　方壶字仙止号席山兰溪人能书画【两浙輶轩续录】
　　方元淳字朴存余姚诸生工山水【同上】
　　方泰字大士号石屋老人丹徒人工画【京江耆旧集】
　　方佑字右人仪征工书善画梅【淮海英灵集】
　　方煜字良卿江宁人花卉禽鸟俱法南田【金陵通传】
　　方屿字秀山江宁人工绘事【同上】
　　方宗埙字仲和号棣村仁和人喜作书善绘事【杭郡诗三辑】
　　方熊字飞厓号渭扬乌程县学生善芦雁【浔溪诗征】
　　方焘字笥嵓号淞洋又号裘庄村农熊弟府学生善山水花卉【同上】

　　○程

　　国朝

　　程銮字坡士歙人由诸生从戍累官金衢严道参议善画梅与吕犹龙高其佩称三绝【淮安府志】
　　程以位字品山号豆田江都人工书画尤善白描人物【淮海英灵集】
　　程荣字炳堂号春台晚号炳烛老人杭州人乾隆乙酉副贡官石门训导擅画山水作擘窠大字得海岳遗意【杭郡诗续集】
　　程刚中字子潜瑞昌人善画尝画庐山图进呈【江西通志】
　　程春贵字蕖仙上元人书法二王画工花鸟皆非俗工所及【金陵通传】
　　程觐銮字玉坡上元诸生工画非合志者虽以金求之不答【同上】
　　程澄字静江无为人工书善画早年游鸠江入黄左田画社左田贵遂不往游【庐州府志】
　　程曾耀字庚垣无为诸生善诗画【同上】
　　程焕号芥舟含山人居巢县画没骨花为士林所重【同上】
　　程建勋字君望伙县诸生善画【安徽通志】
　　程鸿业黟县人兼通书画摹印【同上】
　　程逢源字凯元平望人由列贡为常州训导善画【苏州府志】
　　程镕字矞堂震泽人大兴籍附贡生官鸿胪寺序班工书兼善墨兰【同上】
　　程寿龄字荐如号潄泉甘泉人嘉庆壬戌进士官赞善降主事工篆隶真草山水花卉白描【甘泉县志参履园丛话】
　　程莺字梧冈画得新罗笔法【甘泉县志】
　　程昆字玉山嘉兴人原籍休宁写花卉清迥潇洒无尘坌集其笔端【竹里画者诗】
　　程菊孙字淡如嘉善人工诗画死粤逆之难【两浙輶轩续录】
　　程祖庆字忻有号稚蘅嘉定人廷鹭子监生议叙盐大使画承家学以停云为宗工分隶铁笔【正雅集】

　　补

　　程在嵘字冠云号霍岑乾隆己丑进士官永康知州书画皆臻妙境老年归里喜画长松作髯龙虬蛰之状以自况【霍山县志】
　　程锋字颖叔号古铁一号铁庵江都人工画【江苏诗征】

　　○荆

　　国朝

　　荆馥字有兰号昶庵丹阳人工书画【京江耆旧集】

　　○丁

　　国朝

　　丁远字自迩上海人精绘事从乔将军一琦游尝作俺答款关图一琦战死归隐西郭绘一琦象瓣香奉之【松江府志】
　　丁良揆无为恩贡生精绘事工四体书【庐州府志】
　　丁正恒无为武生工画人物花卉山水尤冠绝一时【同上】
　　丁日章字伯含远子亦以画名子世式世禄世绪并传其学【松江府志】
　　丁伯长原名维垣字孟勤号左川嘉善附贡生善诗画【两浙輶轩录】
　　丁桂芬字云士号筠涘嘉善贡生丹青篆刻靡不精妙【两浙輶轩续录】
　　丁维时字驶青嘉善诸生善画篆刻绝工雅【同上】
　　丁曙英号半闲平湖人托迹市廛画山水以输酒肆【同上】
　　丁维宁字约存号药塍一号掾堂秀水人写水墨蒲桃甚工【梅里诗辑】
　　丁芸字彦耕一字墨农嘉兴人善写真【梅里志】
　　丁有煜字丽中号个堂又号石可晚号个道人南通州附贡生善水墨画及摹印画梅勃勃有生气【崇川诗钞汇存】
　　丁峻字潜生南昌人官浙江按察使尤工画马【南昌县志】

　　○邢

　　国朝

　　邢邦华号石湖高淳国子生善画写二十四孝图最工【金陵通传】
　　邢树字耕云廪生能画尤善绘蝶年三十余卒有花卉图考四部【嵊县志】

　　○经

　　国朝

　　经济字子通甘泉监生尝为符南樵画杨柳团扇娟秀可人【正雅集】

　　○滕

　　国朝

　　滕开基字晋师上海人善画【松江府志】

　　○曾

　　明

　　曾应速字符阳襄阳光化人狂荡不羁善鼓琴画梅竹以市酒【广平府志】

　　国朝

　　曾坦字恢伯善画山水【厦门志】
　　曾朝英坦子乾隆四十四年举人工书画兼精篆刻【同上】
　　曾煐字赤城永嘉诸生工画花卉草虫【两浙輶轩续录】
　　曾传赞字仲襄善画师杨襄南【湘潭县志】
　　曾铸字少卿同安人上海籍官候选道员画菰芦秋雁涉笔成趣【人名辞典】

　　○凌

　　国朝

　　凌霄一名延烱字一飞号芝泉江宁诸【一作监】生议叙州判书画篆刻无不臻妙【江宁续志参金陵诗征】
　　凌右王吴江平望人善画柳【苏州府志】
　　凌霞字子与号尘遗又号病鹤归安人工画梅顾文彬称其绝无烟火气【归安县志】

　　○应

　　国朝

　　应作舟字济川建阳人工绘事下笔生动有天趣着色花卉鸟兽昆虫皆工妙【福建通志】
　　应际盛字穆堂号沧期钱塘人雍正癸卯举人官陕西候补知县工绘事【两浙輶轩录】
　　应天垣字辅庭号晓山海宁人议叙州同工写墨兰【同上】

　　○尤

　　国朝

　　尤锡九字一揆一作亦夔号澹轩国子监生楷法董华亭山水淡雅【嘉兴县志】

　　○刘

　　明

　　刘云卿四明人品甚高而写梅最为得意【词堪日记】
　　放尝见明季诸生朱显祖画梅卷其跋语如右云卿盖其师也

　　国朝

　　刘翼宸增生工绘事【城武县志】
　　刘上驷字天闲号志千丹阳人康熙乙酉召试官安陆同知工六法【京江耆旧集】
　　刘传馨本名启字最鲁号旅斋宝应贡生官檐事府主簿工书画着有隶辨历代画家宗派说【清芬集】
　　刘枚字瓯卜号虚仙宝应贡生工诗画【同上】
　　刘琳上元人工画【江宁续志】
　　刘澄字清宇号季蕚上元诸生工书画【金陵诗征】
　　刘斯祜【一作佑】字景叔号介眉上元人善山水【同上】
　　刘朴字天五工山水【六合县志】
　　刘可元字子宸工山水【同上】
　　刘璸字斐章画法宋元【衡阳县志】
　　刘岱无为人善画马神骏超轶人争宝之【庐州府志】
　　刘渲字哲生国子生工隶篆丹青【南昌县志】
　　刘仕伟字信吾号鼎隅梁山人乾隆乙丑进士官宁武关参将诗字指画俱可观【锦里新编】
　　刘子纯保昌人善丹青为人写真形神毕肖凡山水花木翎毛一经点缀即跃跃有生气时称名手【广东通志】
　　刘清新兴人善山水以双笔名家自号泼墨山人【同上】
　　刘复隐居五渠画学董源【昭文县志】
　　刘本棣字蕚亭工篆书喜作画人多珍其真迹【湘潭县志】
　　刘察号睡猿工设色山水论者以为妙品【阜宁县志】
　　刘士庆字愉生和州人工墨竹【安徽通志】
　　刘成霖字润生善书画工传真【甘泉志】
　　刘运佳同安人善画兼工篆刻【福建通志】
　　刘泽字友宗别号云溪居士武进人善画梅老干疏花生动有致子岱松字劲斋又字五峯工墨梅虫鱼【武阳合志】
　　刘灏字粹甫武进人由军功官湖南通判工绘事尝苦手颤右手握管则以左手自按其腕而所画山水苍劲有神花卉媚秀历久绢素犹湿【同上】
　　刘文灿字子山一作紫珊钱塘廪贡官海盐训导工绘事山水人物俱入逸品以先世本籍山东自署之江寄人【两浙輶轩续录】
　　刘绍曾字书田上元人道光十七年举人粤匪破城投瓮水死善画梅【金陵通传】
　　刘与权字寿庐诸生工小篆画梅宗金冬心万玉图死庚申之难【嘉兴县志】
　　刘钧元字衡夫巢县人官从九品花卉翎毛各极其妙【庐州府志】
　　刘铎无为人兄永森善丹青铎写真尤逼肖【同上】
　　刘古欢岱松子亦工草虫年九十余卒【武阳合志】
　　刘禧延字矛心阶【号袤轩】吴县廪生工山水【苏州府志】
　　放按禧延一号辰孙见鸥陂渔话寒碧庄后人也

　　补

　　刘芳远字文度昌乐人工绘事山水法沈石田枯木竹石间仿黄子久【山东通志】
　　刘临霞字夕亭号双泉淮安人安邱籍工画蟹【山左诗合钞】

　　○楼

　　国朝

　　楼村原名卓立字肖嵩号新吾一号辛壶缙云人善山水书学欧柳【广印人传】

　　○侯

　　国朝

　　侯栐字笏轩无为人善画【庐州府志】
　　侯云锦字子有号抑庵上元人嘉庆三年举人工诗画【金陵通传】

　　○周

　　国朝

　　周笙字古声爱以墨写莺粟花不轻与人有题自画莺粟绝句云泼墨谁工画米囊花饶生趣墨饶光翩翩凤子来何事知为花香爱墨香【嘉兴县志参梅里诗辑】
　　周世德字绳武洪洞布衣善兰竹写意凡果菜草石点缀无不入妙同时贾可斋尝画百石图见珍艺林号百石翁世德欲驾而上之取周兴嗣千字文象形成石自号千石道人【山右诗钞】
　　周沈禄字若水初名翰字鲈客武山人侨居青浦武诸生精绘事【七十二峰足征集】
　　周敏求上元人工诗善画【江宁续志】
　　周德寿字百龄号菊畦通海人乾隆二十一年举人善画【滇南诗略】
　　周锷字莲若号春田一号听云长沙人乾隆五十二年进士官苏州知府工书画尤善风竹【沅湘耆旧集】
　　周熺字遇礼号水西上元人【榘子】工诗画及刻印【金陵通传】
　　周所上元人璕孙良子工画【同上】
　　周晓山金陵人能写真【金陵诗征】
　　周山字筑东上元人能画梅【同上】
　　周铎字警夫一字觉师号蝶乡江宁人性躭图画洞明六法笔耕养父终身不倦父殁写照悬之中堂晨昏侍奉如生【江宁续志】
　　周瑄字式玉年十四补诸生弟师字合万并工书画【桐城耆旧传】
　　周贲如诸生以书画知名【盐城县志】
　　周江字二颠福州人徙建安工诗画山水尤超脱【福建通志】
　　周京字次居由福清徙建安瓯宁籍拔贡生官训导工诗画【同上】
　　周崇敬字符夫能山水【嘉县兴志】
　　周蓼字方怀吴县人工传神【苏州府志】
　　周源字锦泉工书画山水宗董思翁尤善墨兰亦工篆刻【川沙厅志】
　　周煦字仲和号曙峰山阳监生善画【羣雅集】
　　周鸿覃号云褐江宁人道光辛巳恩贡生善书画【金陵诗征】
　　周恒字松厓富阳人道光壬午恩贡官宁波教授年九岁能画山水李晓桐教之出笔秀润宛似香光十二岁以画名后见黄子久大册学益进十五为弟子员阮文达以画及刻印诸艺试诸生松厓日成三幅甲乙居三芸皋观察从之学自谓秀润不如也【杭郡诗三辑】
　　周坤杭州人能画虎尝为唐俭代笔【同上】
　　周毓芳字海琅海宁人从征湖南得官布经历工诗画【两浙輶轩续录】
　　周颂字扶雅仁和诸生工书画【同上】
　　周原号月樵山阴诸生工书画【同上】
　　周闲字存伯秀水人官新阳知县雅擅三绝余事踞印人之席【同上】
　　周镛字备笙号臞鹤仁和人张熊弟子山水得四王神韵嘉定张颐以芥子园画谱付镛重临画成精力以耗年未三十卒【人名辞典】
　　周霈霖字佩璜号雨舫一号寄安亦号沁泉乌程人工书画尤善山水【浔溪诗征】
　　周昌寿字介福号味三乌程人精绘事尤工山水日本人极重之【同上】
　　周庆奎字肖苏号紫垣昌寿侄国子监生娴绘事【同上】

　　○留

　　国朝

　　留超字华峰晋江人善画宗米芾法其用笔骨格过高罕遇识者抱愤远游郁郁多病而秉性耿介又不肯以画钓资道光初年七十余殁于庐城旅次后有人知其足重每以十金易一纸兵燹后即尺幅百金亦无从购矣【庐州府志】

　　○邹

　　国朝

　　邹显臣字惟良无锡人显吉弟与弟显文字衣言皆工诗画【梁溪诗征参无锡县志】
　　邹士夔字圣俞号曙峰显吉子士随兄康熙丁酉举人官泗州学正工画学【梁溪诗征】
　　邹士騧字是骏显吉第五子诸生亦善画【同上】
　　邹志伊字学川号洛南一桂子乾隆甲子举人工画得家传【同上】
　　邹黄涛字四表上海人以岁贡选虹县训导画极工细如题千里名噪一时【上海县志】

　　○欧阳

　　明

　　欧阳序字惟礼号平林上元人以国子生官侯官知县与从父弟廪荫并工篆隶诗画序尤杰出真书师欧八分师二李与梁鹄结体不疏而古雅有意致廪字石林官松潘通判荫字惟玉又字青林以诸生官浙江临安知县人号三林【金陵通传】
　　放按画史汇传惟收廪一人
　　欧阳坦字安道序孙工诗画【同上】

　　国朝

　　欧阳复旦字爽谷号晴峯江都诸生工画山水精于书法【淮海英灵集】
　　欧阳振字文裔善画山水出入米黄之间【衡山县志】
　　欧阳佐同安人善画【福建通志】

　　○金

　　明

　　金廷聘字莘甫上元国子生善画菊时姚淛善写梅世谓姚梅金菊【金陵通传】

　　国朝

　　金远字遐生长兴人工诗善画【吴兴诗存】
　　金肇泰字来瞻嘉定县学生需次岁贡不就隐于诗画中食贫以老【练音初集】
　　金森字子乔岁贡生候选训导工书善绘事【六合县志】
　　金存仁字符育以画雁名【同上】
　　金学浚字愚泉一字冠南江浦岁贡生工绘事着愚泉画谱【金陵通传】
　　金德舆字仲权号云庄一号鄂岩桐乡人官刑部主事工诗善画【湖海诗传】
　　金水光字西村海宁人善画【硖川诗续钞】
　　金震字东生一字筤伯英山监生善绘事绝似文五峰【正雅集】
　　金镇字松泉工画仿新罗山人用笔超逸有致【嘉兴县志】
　　金章字莲汀眇一目写真惟妙惟肖道光中推巨擘焉【同上】
　　金步蕳字湘波诸生善书画父永昌字际和写兰竹高洁无俗氛步蕳继踵以墨兰名行草亦秀劲【同上】
　　金顾裴字尔寿号秫田钱塘诸生间作山水天机清畅【杭郡诗三辑】
　　金濠字乐鱼金华人咸丰元年举制科好书画尤工擘窠及芦蟹人甚珍之【两浙輶轩续录】
　　金元字问鱼山阴人官海阳县丞设色花卉甚工【同上】
　　金宝田字仲云上海诸生工画山水荒寒疏古自成一家学使唐云楣按试江苏宝田以画试第一【人名辞典】
　　金尔珍字吉石号少芝又号苏盦秀水人书法锺王尤喜学苏山水有宋元人风格【广印人传】

　　○任

　　国朝

　　任有刚字无欲平原人官太原同知山水苍秀入宋人之室弟子葛中谷传其术每能乱真以山中人小印别之【山左诗钞】
　　任星客字右宸嘉善人善绘事以画兰得名【檇李诗系】
　　任天毓字毓生舒城诸生入成均考授知县不就工染翰【庐州府志】
　　任熊字渭长山阴人黄秋士【鞠】女夫人物学陈老莲得其奇古之趣花卉翎毛及传真杂画亦俱深造大家堂奥弟熏字阜长工花鸟子预字立凡画山水能别开蹊径性疏野非酬以金不肯落笔族子颐字伯年少孤事母孝善人物花木间作山水亦萧萧有异趣与其从父熊熏称三任【人名辞典参词堪笔记】

　　○林

　　国朝

　　林鸾字采五桐城人康熙甲戌武进士官肇庆守备善画【安徽通志】
　　林冠玉字宝树掖县人绘事法北苑善别古器【山左诗钞】
　　林挺中六合人善画雁【金陵通传】
　　林天彻字翀士挺中子工草书善花卉尤以兰竹擅名【同上】
　　林应武字维一六合人以书画名【金陵诗征】
　　林旭字其祥诸生工山水翎毛【武阳合志】
　　林源福州人善画【福建通志】
　　林朝美字伯彦台湾府学廪生以赀授中书衔工书画为人所称【同上】
　　林云章字秋山沙县人写人物神气如生山水草木俱臻妙品【同上】
　　林凤韶字仪九邵武人工书画兰竹尤绝【同上】
　　林远厦门人善画人物在蒋国梁右人知之者甚少【厦门志】
　　林鸿字茮生工书画【甘泉县志】
　　林肇奎字又谦福建监生官古州照磨咸丰六年殉难工书画【黎平府志】

　　补

　　林仲字简生【号默斋】国子监生善画竹能诗着诗画余闲【和州志】

　　○谈

　　国朝

　　谈慎修字叔敬六合人康熙九年贡生工画梅用笔以骨鲠为奇【六合县志参金陵通传】
　　谈麟书字恂如乌程国子监生书法二王画宗董巨一时推为作手【浔溪诗征】

　　○谭

　　国朝

　　谭元闿字珠士嘉定人能诗画【练音初集】
　　谭澧字东川富阳诸生画师陈旵湖墨兰多逸趣【两浙輶轩续录】
　　谭学元字少微清泉人善书画【湖南通志】
　　谭溥字荔仙诸生工画【湘潭县志】

　　○阎

　　国朝

　　阎世求字非凡晚号墨磨老人甘泉人住邵伯镇工花卉尤工设色荷花自三月迄十月每日临池上体会其神状作一花必终日乃成渲染勾勒务极细致晚年泼墨顷刻可成千百枝江南北寸缣尺素人争购之【甘泉县志参谢堃书画所见录】

　　○严

　　国朝

　　严世焯字芦舟乌程人精书画【两浙輶轩续录】
　　严铨字仰辰别号姥湖钝叟余姚人工山水【同上】
　　严炳字星岩秀水人道光癸卯举人精书画【同上】
　　严恒字立方号笠舫慈溪人工绘事芦雁尤生动得边寿民法【同上】
　　严仪号虹桥山水浑厚以魄力胜花卉人物兼擅其长吴中丞昌寿髫龄尝从学画【嘉兴县志】
　　严信厚字小舫恒子官直隶候补道赠内阁学士芦雁得父传兼工八法【昭代名人尺牍续集小傅【傅：传】】
　　严吁字学川海盐人工画【广印人传】

　　○詹

　　詹履政字正也号橄堂甘泉人工书画【淮海英灵续集】

　　画家知希录卷五

　　●画家知希录卷六

　　义州李放巢客辑录

　　董
　　孔
　　项
　　史
　　李
　　纪
　　吕
　　许
　　褚
　　鲁
　　祖
　　杜
　　武
　　浦
　　闵
　　尹
　　恽
　　阮
　　管
　　简
　　赵
　　鲍
　　左
　　马
　　贾
　　蒋
　　景
　　柳
　　沈
　　范

　　○董

　　国朝

　　董雍和乌程人以画名【南浔镇志】
　　董承业合肥人工书善画【合肥县志】
　　董练金字牧堂婺源人乾隆壬子举人善篆隶兰竹年八十授太常博士【安徽通志】
　　董蠡舟字济甫一字铸范乌程人善书画【两浙輶轩续录】
　　董之铭吴江平望人善画松鼠【苏州府志】
　　董旭与陈镛同时山水擅长【武阳合志】
　　董友松字高容号镜园乌程廪贡生诗画堪舆靡不通贯【浔溪诗征】
　　董炳文字耿光号霞山乌程例贡生八分花鸟俱臻绝品【同上】
　　董熊字岐甫号晓庵一号小帆乌程人工墨梅善篆刻有玉兰仙馆印谱【同上】
　　董庆槐字春敷号音树又号崧园乌程附监生善书画【浔溪词征】

　　○孔

　　国朝

　　孔尚大建德人明诸生晚年弃去以书画自娱【安徽通志】
　　孔庆镕字陶甫号冶山至圣七十三代孙袭公爵工书画尤善写兰【曲阜诗钞】
　　孔昭炜字东山句容人工画【江宁续志】

　　○项

　　明

　　项嘉谟字君禹嘉兴人【元汴孙圣谟兄】
　　太学生官蓟辽守备以时事掣肘弃官归明亡投水死工诗画【浙江通志】

　　国朝

　　项凤书字桐隐诸生工摹印绘士女有名【嘉兴县志】

　　○史

　　明

　　史相字符昭晚号缉熙道人上元人工画【金陵通传】
　　放按此与彭氏汇传所载史鉴字符昭者疑是一人

　　国朝

　　史策字纪廷善画山水精篆刻【武阳合志】
　　史培字兰生号南波桐城人以诗与书画名当时而左笔书尤为独步成亲王书法冠一代亦深许其左手初任盐经历以事免居京师嘉庆十四年万寿集圣教序回文诗二章右笔楷书左笔临圣教序进呈蒙赐服佩十六年西巡五台复画竹集兰亭序题诗以献诏以县丞用补兰溪【桐城耆旧传参刘孟涂文集】

　　○邱

　　国朝

　　邱谨字庸谨号浩亭山阳人雍正癸卯拔贡官六合教谕书琴棊画无不精通【淮安府志】
　　邱岩字鲁瞻昆山人工写貌【苏州府志】
　　邱陵字公伟善书画【赣县志】
　　邱崧字石室常熟布衣诗画得其世父屿雪之传【常熟县志】

　　○裘

　　国朝

　　裘望洙字淑斋富阳人道光乙巳进士官户部主事善画蠏双螯八跪得其神似【杭郡诗三辑】
　　裘元辅字子佛钱塘廪贡生殉粤匪之难工书画【两浙忠义录】

　　○牟

　　国朝

　　牟仲山栖霞监生着有画论【山东通志】

　　○李

　　明

　　李衷元号淡然游戏兰竹人争购之【嘉兴县志】
　　李逸字匪石昆山人长于花鸟城破没于兵【苏州府志】

　　国朝

　　李和字苏凡号目冉孙余姚人与黄晦木同以画名画□尤得北苑家法【两浙輶轩录】
　　李森字昆峯城诸生精于画时谓其得米南宫笔意顺治间召天下画工廷试之以风雨夜题诗命题森列第二由是乞画者无虚日子明龄沧龄俱以画着【福建通志】
　　李天任字子将号一峯新化贡生官辰溪训导山水淡远有古意【沅湘耆旧集】
　　李含潜字东崖琪枝子工诗画【嘉兴县志】
　　李兆年字亦仙号慰壶莆田人康熙己巳武举人工书画精篆刻【莆风清籁集】
　　李中素麻城人康熙中任湘乡教谕工书画有三绝之誉【湖南通志】
　　李偲乌程人以画名【南浔镇志】
　　李岱字鲁山号迂仙一号补篁诸生工山水仿倪黄不轻作时已若古画之难得故流传甚少【嘉兴县志参海里诗辑】
　　李宣赵州人蒙化籍岁贡生官姚安训导能诗画【滇系】
　　李寿渊字静洲惠民人雍正十年举人善绘山水镌印【山东通志】
　　李清字泉石善画自画龙湖八景图各题以诗【嘉兴县志】
　　李宗信字谦初号锦畬嘉兴诸生解绘事有折枝花鸟宫装美人画幅勾染极细毫无俗氛【梅里诗辑】
　　李毓桢字以任高淳诸生工书善画【江宁续志】
　　李玉字佩元庠生善书画仿徐青藤【六合县志】
　　李彩升原名方韩字荆州号一识南通州人方膺弟廪贡生官云南同知善画尤精兰竹【崇川诗抄汇存】
　　李霁字瞻云号岑村南通州贡生工楷隶书余墨写兰竹翛然有尘外至兼工铁笔与沈凤齐名时称沈李【同上】
　　李堂字心构南通州岁贡生工绘事【同上】
　　李荣曾号耕仙霁子国子生善书画【同上】
　　李鸣盛字佐廷号瑶山南海诸生候选詹事府主簿精绘事尤工画竹【岭海诗钞】
　　李辉仁字静夫号醉石丹徒人喜为虾蟹写生饶有别趣【京江耆旧集】
　　李仍字汉孙号苏斋南昌人工画法宋元人能自出新意【江西通志】
　　李衍孙字藩升号味初惠民人乾隆三十年举人官沔阳知州工书法善兰竹兼画山水【武定诗钞】
　　李承道字薪传号星船鄞人乾隆四十五年举人官陇西知州画潇洒无尘俗气【两浙輶轩续录】
　　李志鲲字香严钱塘人侨寓武原最久善绘事非其人不应着有题画诗一卷【同上】
　　李圣城昆明人尝中武科从征缅甸弃官隐于画钱南园椟默斋皆极重之【滇南诗畧】
　　李灿字珠圆武平监生善绘山水人物工书法学使陆耳山按临汀州以画试第一【福建通志】
　　李廷俊光化诸生善画【同上】
　　李翔光字星如新会人工诗画【续冈州遗稿】
　　李兆椿字继年号瀛石新会诸生工书画【同上】
　　李宪噩字怀民一字敬仲号十桐又号石桐高密诸生诗工律体画法麓台得意者辄自题咏【山左诗续钞】
　　李赫江宁人尝画田林小象【金陵通传】
　　李道字德生清泉人以善画骡名【湖南通志】
　　李子隆字兰斋芷江人喜画拐仙山水翎毛尤其余事【同上】
　　李翃字和之号梦山别号云华生晋宁州人嘉庆四年进士官御史工书画【李氏诗存】
　　李誉字永之丹徒人画法宋元【焦山续志】
　　李式谷字申兹号海匏仁和岁贡工写真【杭郡诗续辑】
　　李端本字此山山阴人书法以右军为宗兼善画石有逸致【两浙輶轩续录】
　　李东升邹平人能画山水【词堪笔记】
　　李述来字绍耔武进人工书法擅墨梅【武阳合志】
　　李质醇字厚庵洪洞人工书画【山西通志】
　　李鹏翼字海痴上海贡生工书画【松江府志】
　　李印字千潭号月岩海宁人自其祖父已以画名峡中印世其业专精写真十得八九同时执艺自给者多不及也子补经亦工写照【硖川诗续钞】
　　李廷栢字芸坪仁和监生工山水【杭郡诗三辑】
　　李曾蔚字竹虚别号虚心道人仁和人年三十始学诗旁及绘事写菘芥蒲桃尤工【同上】
　　李鼎纶字耔香仁和人道光十五年举人善山水出入米家父子【同上】
　　李揆偀庐江人官直隶布政司都事善书旁及丹青【获鹿县志】
　　李志礼号灌夫吴县人思敬从子人物宗黄瘿瓢而白描不减丁南羽尤喜作佛像子士瑜字子瑾山水尤擅文董【苏州府志】
　　李庆字得余师赵大年兼仿袁文涛王竹里画法金碧楼台绝精【甘泉县志】
　　李国龙字殿祥一字跃门南海监生画蝶栩栩欲活所画百蝶图一时名流咸为题咏【岭海诗钞】
　　李长荣字子黼一作子虎号柳堂南海人官教谕工诗画【同上】
　　李之莼字云根琴画刻印皆至能品沈道宽尤赏其画以为湖外无与为比【湘潭县志】
　　李恕字心如贫不能娶自号却非僧善画初学恽格后师李之莼【同上】
　　李上贤字希亭号子痴别号痴道人利津人善书工山水花鸟人物【画家诗钞】
　　李士龙字一山能画【松陵画友诗】
　　李涌字湘舟吴伶能传神善画戏文无不毕肖其情状死粤匪之难【苏州府志参见闻随笔】

　　补

　　李【李：顶格】淦字听涛常州人善画【武阳合志】
　　李庚原名世保字佑之号芋青又号忆青晚号余庆亦号赘疣老人乌程人善画芦雁以生动之笔写萧疏之致且必媵以诗歌得者珍为双璧【浔溪诗征】
　　李兰字农如别号稻香外史乌程人善铁笔尤工花卉【同上】
　　李重生字邵廉吉林诸生候选从九品工篆隶善绘事铁笔尤佳【吉林通志】

　　○纪

　　国朝

　　纪润号默林即墨诸生画入逸品【即墨诗钞】
　　纪复亨字符穉号心庵改号心斋乌程人商邱籍乾隆壬申进士官太仆少卿善书间画山水皆超逸有致【浔溪诗征】

　　○吕

　　明

　　吕茂良字仲青【一作音】石门人崇祯时贡生官刑部郎中擅兰竹【檇李诗系参吕用晦文钞】

　　国朝

　　吕伯容顺德人能画【词堪日记】

　　○许

　　国朝

　　许元功字茂勋号更生洞庭东山人能写兰【七十二峯足征集】
　　许尧字春生巢县高士擅丹青为世所称【庐州府志】
　　许芹字学圃巢县太学生工隶篆善丹青【同上】
　　许廷吉字常人江浦人善画【江宁府志】
　　许焜字霞田号讷夫嘉兴人本不解绘事思摹考妣以意摹写出示戚族高年咸曰神似【梅里诗辑】
　　许瀚字紫澜石门人乾隆十八年拔贡官山阳知县工六法【石门诗存】
　　许时若字兰耕钱塘人乾隆三十年举人善山水【杭郡诗续辑】
　　许敬字敬哉号雪香仁和诸生工六法尤癖画梅【同上】
　　许汝敬字迪安乳溪人花卉在白阳包山间嗜莳菊对花写照神韵天然人以许菊称之【福建通志】
　　许仑字伯峿号珊厓澳水人工指画仙佛花卉翎毛俱饶古致尤长巨幅【厦门志】
　　许桂芳南平人工青绿山水师赵千里【福建通志】
　　许鉴字春凌别号坡南居士江宁人嘉庆戊午岁贡诗字画堪称三绝【金陵诗征】
　　许文灿字振猗附学生精篆画【赣榆县志】
　　许光治字羹梅号龙华一号穗禾焉海宁廪生书画篆刻靡不精妙尤工花鸟不师古法独自成家人以南沙相国比之【杭郡诗三辑参东湖丛记】
　　许光济字幼兰光治弟候选同知亦能画以意造法生趣横出【同上】
　　许威字子重号铁珊娄县廪贡官归安知县工篆隶兼绘兰【广印人传】

　　补

　　许时昌松江人工书画【看山楼集】
　　许宗亿闽人工绘事【小安乐窝诗钞】
　　许佑常熟人有藤花乳鸠图【石渠宝笈】
　　许鴹字庚戌号戍生又号雪僧别号屺盦嘉定人寓乌程南浔镇善墨竹【浔溪诗征】
　　许恩溥字雨堂廪生工墨兰【六安州志】

　　○褚

　　国朝

　　褚源字清来常州人兄全三工丹青源得其秘善写真花草鳞虫具有生趣【武阳合志】
　　褚沛之舒城人工丹青【庐州府志】
　　褚成烈字薳生余杭附贡生书法秀劲工篆刻善丹青【杭诗【诗：郡】郡【郡：诗】三辑】
　　褚成栋字松生号梁叔成烈弟诸生书画似恽草衣【广印人传】

　　○鲁

　　国朝

　　鲁宗镐号且愚一号且园杭州人善画人物子瀚字澄川能绍父艺【杭州府志】
　　鲁绍龙字嵇山萧山人会稽陶簠壻陶工绘事尤善指头画法绍龙得其指趣【两浙輶轩续录】
　　鲁介字南宫上元人善写山水墨竹【金陵诗征】
　　鲁东锜字载馨江都拔贡生善书工丹青【江苏诗征】

　　○祖

　　国朝

　　祖清廉巢县人与弟清政皆善山水廉尤工花卉翎毛【庐州府志】

　　○杜

　　国朝

　　杜华字雪樵善绘精篆刻【六合县志】

　　○武

　　国朝

　　武弃【弃：弁】
　　字功伯溧水人工墨画【江宁续志】
　　武玉字一山溧水人善画每画醉仙图远望似石即之似仙或坐或卧或立参差变化俱能别开生面【江宁续志参金陵通传】

　　○浦

　　国朝

　　浦宝春字少篁嘉定诸生画山水兼刻印【广印人传】

　　○闵

　　国朝

　　闵应铨字六长自号湖上散人南昌人善书亦工画蠏有闵蠏之目【江西通志】
　　闵澐字鲁孙钱塘人善画兰【广印人传】

　　○尹

　　国朝

　　尹翔华亭人为千夫长画龙为时所重【松江府志】
　　尹锡字怀九号西村乌程人工山水尤善画牛【南浔镇志】

　　○恽

　　国朝

　　恽公醇兰陵人工画山水【梁溪诗征】
　　恽馨生字德彦南田后裔工画【蕙风簃笔记】
　　恽蘧侯南田族裔书画得家法【蕴素阁集】
　　恽汇昌字子骈武进增生秉怡子城陷自经善篆书工画山水【武阳合志】

　　○阮

　　国朝

　　阮竹林甘泉人以画蠏名【北湖小志】
　　阮松字秋山钱塘人业薙发墨梅得余慈柏指授小诗亦有神韵【两浙輶轩续录】
　　阮惟勤字拙叟奉贤诸生官浙江主簿书学鲁公画宗襄阳【广印人传】

　　○管

　　国朝

　　管凤翙字振飞号竹逸一号竹溪海宁增生工画山水【杭郡诗三辑】
　　管兰阶字嘉颖海宁人工山水与管凤翙各擅其胜时称二管【同上】
　　管庭芬字培兰号芷湘晚号芷翁海宁诸生善六法尤善画兰【同上】
　　管韶成字云轩常熟廪贡生擅山水写生尺幅寸缣人争宝贵庚申邑陷骂贼不屈投河死【苏州府志】
　　管垣字薇院阳湖人善画尤工花鸟【武阳合志】
　　管绶字琴轩垣子传其笔法寿至八十余【同上】

　　○简

　　国朝

　　简而文字含章娄县人善以破毫作人物山水空勾数笔生动自然王曰藻鸿绪两尚书皆推重之【松江府志】

　　○赵

　　明

　　赵金字淮献号心山乌程布衣正德中诏征不起施儒西斋集有题赵淮献所画山水大幅七古【吴兴诗存】
　　赵泂字希远华亭诸生工书画着有题画录【松江府志】

　　国朝

　　赵子瞻字半眉上海人顺治十八年进士官推官坐事免闭门课子以诗画自娱【松江府志】
　　赵作肃字斋如一字子雍益都太学生初好篆刻弃而学画尤工窠石【山左诗钞】
　　王士祯题赵斋如画石云九华缩向一壶中突兀毫端见化工传语东坡老居士百金休买玉玲珑【蚕尾集】
　　赵以文字允明号止庵钱塘人善画康熙癸巳游京师与绘万寿盛典图已而出居庸关写塞外草木识其名而归【两浙輶轩续录】
　　赵煊黎平廪生雍正元年举制科工诗画善行书【黎平府志】
　　赵嗣夔字南平甘泉人雍正七年武举人工指头画能作径丈山水【北湖小志】
　　赵书吉松江人画脱略风格真窥古人堂奥为当世第一名家【看山楼志】
　　赵钺字亮采东阳人工诗画【两浙輶轩录】
　　赵大经号春润德州人乾隆三十三年举人官武清知县善画【山东通志】
　　赵树屏字翔汉别号墨琴老人曹县监生工书画【同上】
　　赵黼字绣章阳曲人工绘事【山右诗钞】
　　赵秉忠字仲山庠生工小楷善丹青【六安州志】
　　赵文鸣字宸藻上海诸生工书画【松江府志】
　　赵森字楚山号松麓仁和人年四十始学画山水人物俱入妙品卒年九十三【杭郡诗辑】
　　赵观海字齐量号启堂仁和诸生善画卖以自给【两浙輶轩续录】
　　赵澄鉴字映澜号梅史仁和诸生山水花鸟气韵苍润【同上】
　　赵祖欢字喜孙号兰畤别号懒头陀会稽人官广东候补县丞其父善绘事祖欢童年即喜效之尤精篆刻精到处已几几超越其宗人撝叔大令时呼小赵【同上】
　　赵福均字平之贵州人同治十二年解元官长武知县通六法篆刻【黔诗纪略后编】

　　○鲍

　　国朝

　　鲍元方字季昭号净臣业【金陵诗征误作净溪又别出净业老人非是】一号朴园上元诸生工绘事花卉禽鱼尤佳【金陵通传】
　　鲍逸号问梅钱塘诸生工书善画梅与汤雨生陈曼生赵次闲诸君游【杭郡诗三辑】
　　鲍楚翘宝山人官千总与粤逆战死善丹青【词堪日记】

　　补

　　鲍友智字临川喜写兰自号兰舟乾隆癸丑武进士官永州镇总兵其画兰一挥辄就世称神品【六安州志】

　　○左

　　明

　　左正字龙图号三鹤蒙化土知府工诗画【滇南诗略】

　　国朝

　　左岳字逸民桐城人流寓清河工书画【淮安府志】
　　左士銮字金坡岁贡生工书法善画着墨不多而风骨自秀【阜宁县志】
　　左晨字向庭阳湖人官直隶盐大使工画【常州词录】

　　○马

　　明

　　马嘉桢字允和号和衷平湖人崇祯己卯举人工书画【檇李诗系】

　　国朝

　　马敬思字一公号虎岑工书画诗尤专家【桐城耆旧传】
　　马书思字笏陈敬思族兄弟善画工篆隶【同上】
　　马履字坦园芷江人善画山水【湖南通志】
　　马捷榜姓于字立山华亭人由武举官辰州守备善画【松江府志】
　　马启元字伯初江宁诸生善画【江宁续志】
　　马尧年字石樵江浦诸生工书画蒋篔之壻【同上】
　　马琬字炎伯嘉义岁贡生悦书史字画善事母母年百岁犹作水墨芦雁琬亦从习焉以乡试不售肆情诗酒间作水墨画自题以寓意【福建通志】
　　马宗大字应侯号南岩石砫世袭宣慰司工诗画【四川通志】
　　马绅字端臣杭州人书画宗二王寿百龄【杭郡诗续辑】
　　马治准字勋平号西园建德廪贡工书画【两浙輶轩续录】
　　马翊宸原名苔字次溪商河人嘉庆乙巳进士官太平知县工书善写意花卉与李馥堂黄瘿瓢堪伯仲【山东通志】
　　马镇字济于号少白长洲布衣工山水【正雅集】
　　马康年号秋圃海宁监生工六法【杭郡诗三辑】
　　马浚一名思浚字哲久号晴湖一号竺卿海宁贡生锦犹子能【同上】
　　马骝号湘艇工画【松陵画友诗】
　　马绍光字晴川入赀为州判善画花鸟有生趣【嵊县志】

　　○贾

　　国朝

　　贾淞字右湄本城庠生工山水墨具五色得董华亭之秘与沈士充顾若周为国朝云间三家【川沙厅志】
　　贾季超号云庄工画兰【无锡县志】

　　○蒋

　　明

　　蒋凤字鸣岐号虞坡善人物【金陵志】

　　国朝

　　蒋琳铜仁人康熙时人善画【黔诗纪略后编】
　　蒋篔字楚亭上元人居江浦工画梅精行草兼及篆隶晚年犹日作草书一幅【金陵通传】
　　蒋国梁字祯士善画仿文衡山倪云林诸家【厦门志】
　　蒋良号秋泉常州人以祖籍为丹阳县学生工书画【武阳合志】
　　蒋震文字霁山号巽邻南通州贡生作山水神致闲远似元人笔【崇川诗钞汇存】
　　蒋光烈字志亭号韵泉海宁人工画【硖川诗续钞】
　　蒋和春字霁偻浩子山水传家学尤能作宋人工笔【嘉兴县志】
　　蒋茝生字仲蓠昭文人宝龄子山水亦多古致【苏州府志】
　　蒋少文会稽人善山水【金壶浪墨】
　　蒋节字又节上海人善八分精篆刻受业莫子偲之门又能作花卉疏秀有致【广印人传】
　　蒋确字叔坚号石鹤松江人专画梅兼工铁笔光绪乙卯卒【同上】
　　蒋田字稻芗浙西人工书画精篆刻年八十余犹能作巨幅山水【同上】
　　蒋维基字子厚号厚轩别号蛰安居士乌程人善画又善大小篆因多髯尝镌小印曰蒋胡子【浔溪诗钞】
　　蒋锡纶字景庐号桐生亦号甫将维基子廪贡生善墨梅别号梅隐晚号眉叟每画必系以诗得者称为双绝【同上】

　　○景

　　国朝

　　景谦字福泉号鹫农仁和人嘉庆丙辰恩贡官湖南布政使工词翰兼擅六法【杭郡诗续辑】
　　景梁曾字秋田别号梅东老人钱塘人善花卉学恽南田【两浙輶轩续录】

　　○柳

　　国朝

　　柳之元字文长云和岁贡雍正元年举孝廉方正官临海训导精书画【两浙輶轩续录】

　　○沈

　　明

　　沈贵字仲华湖州南浔人富人万三之弟画蒲桃师温日观【浔溪诗征】
　　沈应元字宇静别号句曲山人浦城人善书旁通绘事【浦城旧志】
　　沈元昌字泰来吴人工诗画寓含山卒【和州志】

　　国朝

　　沈王棘生字叔璨号畊隐钱塘人晚居秀水善丹青【檇李诗系】
　　沈湛字渊伯号柳村嘉善诸生善画墨竹人多珍之【同上】
　　沈洪芳原名洪杰字子旋一字茂子号椒羽仁和诸生工六法【杭郡诗辑】
　　沈圣宏仁和人与兄圣昭俱以诗词书画称【东湖古迹诗】
　　沈杰字立斋别号海岳山人海宁人康熙二十三年武举人善画着有画录【杭郡诗辑】
　　沈昆字玉山号禾目冉平湖人康熙二十四年进士官户部员外郎善画枯木竹石【两浙輶轩续录】
　　沈时字建勋号可山康熙四十一年举人官安吉州学正工绘事着有六法参微【嘉兴县志】
　　沈琦字亦韩嘉定人能山水【练音初集】
　　沈必兴字可楼巢县人雍正壬子武举人官乍浦参将善书画【庐州府志】
　　沈心字房仲号松皐仁和诸生能篆刻图绘【杭郡诗辑】
　　按初名廷机
　　沈英字甸伟号东溪嘉兴诸生工画荐充畅春园供奉【两浙輶轩续录】
　　沈宋字则庵德清人能花卉【同上】
　　沈世焯字祖期号芦舟别号天隐老人归安监生工书画尤长墨竹【同上】
　　沈鑫号兰坡一号纫香诸生善画【川沙厅志】
　　沈福堃初名堃号铁泉昭文廪生工书画【苏州府志】
　　沈希孟字子迁工画意在笔先随意点染邱壑具见【六合县志】
　　沈云庆本姓彭冒舅家姓字吉田工书善水墨花鸟林木树石【兴国州志】
　　沈捷号南坪江宁人工绘事【江宁续志】
　　沈理浩号漱石合肥人妙丹青【庐州府志】
　　沈之玙字宝树秀水人嘉庆十三年举人工画墨梅兰竹【两浙輶轩续录】
　　沈道腴字澹庵嘉兴人工画尤善铁笔【同上】
　　沈维树字子逸号玉遮海宁人工绘事收藏书画图籍皆精品【同上】
　　沈舲字笠人仁和人工书画【杭郡诗续辑】
　　沈瀛字玉川钱塘人山水神佛花卉禽虫靡弗工致卓然成家性不耐题款一缣片楮率赵次闲笔之【同上】
　　沈复吉字竹友仁和诸生工书画尤长士女【同上】
　　沈振家字玉田仁和人少习绘事临南田花卉几欲乱真【同上】
　　沈其锠号篔谷诸生工隶书画山水用笔枯秀【嘉兴县志】
　　沈相猷号扫榭其锠族孙善花卉士女【同上】
　　沈庆龄字椿圃旁及绘事山水用笔苍莽惜不永年【同上】
　　沈星字榆白诸生善丹青山阳鲁一同尝为序赠之【盐城县志】
　　沈恒字北麓工绘事善写生笔之所到无不曲肖【阜宁县志】
　　沈棨森字戣卿工画【松陵画友诗】
　　沈承烈字筱湄萧山人同治乙丑进士官兵部主事善楷法工画兰石【两浙輶轩续录】
　　沈允章字黼庭一字孟牧仁和人光绪乙酉拔贡官甘肃知县书法苍劲画笔超逸【同上】
　　沈铦字符咸号诚斋娄县廪贡工山水【广印人传】
　　沈近光字石甫嘉兴诸生行草峭拔喜画工篆刻【同上】
　　沈宾字永嘉号雪斋仁和人善兰竹工书法【同上】

　　○范

　　明

　　范希鲁号玉川华亭人善绘事尝作骑牛老妪图机山相国以下题者数十家【松江府志】

　　国朝

　　范风仁号梅隐嘉兴人寄居笠泽工画梅自号梅影【广印人传】
　　范廷镇字芷庵号鹿畴常州人工花卉草虫【武阳合志】
　　范玉山吴江平望人善画鹊【苏州府志】
　　范崇简字完初号懒牛别号浮休居士南通州诸生善水墨画【崇川诗钞汇存】
　　范云字琴轩画人物不起稿染色多在夜间虽不合古法生面独开形容酷肖【厦门志】
　　范章桐字雨秋甘泉诸生工书法善画芦雁自成一家【甘泉县志】
　　范松字守白山阴人善山水工草圣【广印人传】

　　画家知希录卷六

　　●画家知希录卷七

　　义州李放箫士辑录

　　仲
　　宋
　　季
　　帅
　　魏
　　费
　　顾
　　傅
　　路
　　喻
　　厉
　　计
　　蔡
　　贝
　　戴
　　印
　　靳
　　万
　　段
　　宦
　　晏
　　卞
　　邵
　　谢
　　夏
　　华
　　尚
　　向
　　郑
　　孟
　　盛
　　邓
　　窦
　　缪
　　廖

　　○仲

　　国朝

　　仲腾字甫潜象山诸生工画梅【彭姥诗搜】

　　○宋

　　明

　　宋开春字王初别号痴戆老人平原人崇祯时官部郎善书画【山左诗钞】

　　国朝

　　宋翃字韩长莆田人精画理工小篆绰有比玉之风【莆风清籁集】
　　宋映捷字献武武生工绘事【城武县志】
　　宋锦字云屏合肥人以军功保蓝翎五品衔幼从楚北张少白学画尽得其妙嗣游金陵馆汤贻汾家与之研究三年业成代贻汾作见者莫辨山水近三王而以石谷为宗花鸟有南田风致【庐州府志】

　　○季

　　国朝

　　季厚焘字瀛山江阴人善山水【广印人传】

　　○帅

　　国朝

　　帅我字备皆号简斋奉新人康熙辛卯举人官内阁中书工书善绘子念祖世其学【江西通志参词堪笔记】

　　○魏

　　明

　　魏书字石床宁都诸生能书善绘事皆入能品【江西通志】
　　放按邱邦士文集称其生平于书史图画篆勒下至弓马拳勇杂艺之所为稍为言之即能通其解可举手为之

　　国朝

　　魏之琇字玉横号柳洲钱塘人悬壶卖药复为市扇作画取资以供薄少置扇于前摊卷于左手丹墨口吚唔不知惫也【杭郡诗续辑】
　　放按玉横着有续名医类案

　　○费

　　国朝

　　费岳字岳宗美须髯自号髯翁吴江人平湖籍附监生善画山水人物兼善写真【苏州府志】
　　费珏字芝原乌程人善山水【杭郡诗三辑】
　　费丹旭字晓楼号子苕晚号偶翁【按别号环渚生】
　　珏子继家学兼及写生尤工士女笔墨淡远秀韵天成卓然自出机杼既而学诗于黄士珣学书于张廷济高垲不旬月而皆工艾年以瘵疾卒【东轩吟社小传】
　　放按东湖丛记云子苕工诗能词与汤贞愍周旋最久得其指授故所作山水人物皆有超逸绝尘之致顾时人竞索其仕女子苕不屑为也
　　又按杭郡诗三辑云书画之妙全在执笔偶翁以笔管抵掌心聚五指撮之虽微带侧势运掉弥灵前人所未有也间以长头紫毫画尺余长柳丝有颜筋柳骨之妙人不能学书法河南如天马行空为画名所掩兼能写照及人物花鸟年三十游杭馆汪小米中翰家见名迹辄摹拟并从吟社诸老游诗词亦大进绘东轩吟社图布景传神并臻佳妙年五十沐浴衣冠而逝殆生有自来欤
　　费以耕字余伯
　　费以羣字谷士并丹旭子
　　费仪丹旭孙皆能以画名于世【东轩吟社小传】
　　费寿康字廉卿工画【松陵画友诗】
　　费淞字小渔号菊寿华亭人擅山水花鸟虽淡墨简笔而气韵沈厚惜未永年【广印人传】

　　○顾

　　国朝

　　顾惺字又新号警旃江宁诸生【一作上元人】工书画入古人堂奥积书数千卷晚号种纸【江宁府志参金陵通传】
　　顾鸣凤字翔生号靖庵钱塘人顺治戊戌武进士官吴淞守备能书善画【杭郡诗三辑】
　　顾豹文字季蔚号且庵钱塘人顺治乙未进士官御史告归复举鸿博以疾辞工书间画山水【画家诗钞】
　　顾维鈊字孝谷无锡国子生工楷书尤工画有麓台司农笔意【梁溪诗征】
　　顾羽泉字萃堂号漪园无锡诸生工诗书画【同上】
　　顾元揆字端卿元和人乾隆九年举人官古州知州书学颜平原画亦入妙【苏州府志】
　　顾伟器字成琢号浮山山水入逸品【川沙厅志】
　　顾锡弓字藏侯诸生善写兰兼精铁笔【同上】
　　顾曾锡字今棠号笏山附贡生善书尤擅山水宗小米亦善绘荷花并墨竹【同上】
　　顾培豫字立夫监生善写荷墨水着色气韵生动【同上】
　　顾以礼字典三精于画传神逼肖临摹尤神似【同上】
　　顾滋柳字即山号万纶太学生行楷秀劲深得褚氏家法兼娴绘事【黎平府志】
　　顾照富阳人谭澧弟子画以细笔胜【杭郡诗三辑】
　　顾炜字含甫里人善写生【苏州府志】
　　顾柱字竹坡娄县人工画【江苏诗征】
　　顾金墀字民邦号茹山华亭诸生工诗画【同上】
　　顾光谦长洲人精书画庚申城陷投河死【同上】
　　顾长龄字芸田钱塘诸生善画【杭郡诗三辑】
　　顾振垲原名阶字星符钱塘廪贡官诸暨训导精花鸟与兄受笙明经二惠竞爽【两浙輶轩续录】
　　放按受笙名均仁和籍诸生候选训导
　　顾文基字禹功江宁人同治三年进士官内阁中书善绘事【金陵通传】

　　○傅

　　国朝

　　傅瑜号鸥里工画蟹山水亦佳【山阴志】
　　傅绳祖字象贤新阳人善绘事以墨兰著名【苏州府志】
　　傅潽字答泉聊城人同治元年举人官道员诗书画兼擅其长【山东通志】
　　傅衡字虎生贵人同治六年举人官左州知州工书画画多仿李将军金碧山水【黔诗纪略后编】

　　○路

　　国朝

　　路石瞻江南人工击技与甘凤池齐名喜画鹰有英雄得路图传于世【蝶阶外史参词堪日记】
　　路易司卜脱西洋人乾隆时以画供奉内廷【春明琐事】

　　○喻

　　国朝

　　喻存素字寿雪优贡生官都昌训导工书善绘【南昌县志】

　　○厉

　　国朝

　　厉珍字西林钱塘人善画马摹赵松雪八骏图独得其妙【杭郡诗三辑】

　　○计

　　国朝

　　计侨字逋客丹徒诸生工丹青【江苏诗征】

　　○蔡

　　国朝

　　蔡畴字子千洞庭西山人工画【七十二峰足征集】
　　蔡秉质字彬士南昌人工写翎毛尤善画鹅有蔡鹅之目【江西通志参南昌县志】
　　蔡昡字宾升工画【青浦县志】
　　蔡催庆别号壶兰道人工于画兴之所到自然入妙【厦门志】
　　蔡诰号雪川江宁人画猿与吴思忠齐名南巡盛典所绘名胜各图皆诰鉴定【金陵通传】
　　蔡颠字杰人自号南山散人巢县人工善书【书：草】草【草：书】丹青【庐州府志】
　　蔡家瑜号石瓠合肥诸生能诗善画兼精篆刻【同上】
　　蔡宏基字声远诰孙亦善画【金陵通传】
　　蔡和霁字月笙号涤峯鄞人工花卉能作钟鼎文【两浙輶轩续录】
　　蔡泽字霖苍号雪岩溧水人工画【金陵通传】

　　○贝

　　国朝

　　贝点一名廷点字孝存号六泉长洲人工书画翟大坤弟子【苏州府志参词堪日记】

　　○戴

　　明

　　戴晋字康侯号松厂工画尝游金焦北固间所至必图其景以赠人【嘉兴县志】

　　国朝

　　戴锳字叔章岁贡生擅书画与朱彝尊父子倡和【嘉兴县志】
　　戴泓字秋水书仿曹娥碑善写墨竹【同上】
　　戴光曾字松门【朋旧及见集云号谷原】贡生书法出入欧虞画松有名【同上】
　　戴述经字惺吾望江人能画梅【安徽通志】
　　戴维仑阳湖人维昆弟亦善画早卒【武阳合志】
　　戴复字旋吉号雨帘嘉善诸生工元人画理【两浙輶轩续录】
　　戴兴溎字逸溪浦江人咸丰十一年拔贡死粤匪之难善八分工六法【同上】
　　戴煦字鄂士号鹤墅初名邦棣字仲乙钱塘人文节公熙弟增贡生候选训导殉粤匪之难工六法山水神似倪迂评者谓出文节上【两浙輶轩续录参人名辞典】
　　戴有恒字大年号保卿熙子荫生官松江通判善书画山水小幅神似倪迂【杭郡诗三辑】
　　戴之恒字仲江号菊孙煦子诸生画承其伯父鹿床侍郎之教山水精绝为戴氏羣从之冠【同上】
　　戴以恒字用柏熙从子山水得文节正传与杨伯润张子祥齐名从学者百余人远至日本朝鲜皆愿执弟子礼来见其名重海外如此箸有醉苏斋画诀光绪辛卯卒年六十六【广印人传】
　　戴兆登字步瀛一字啸隐又字苏门有恒子廪贡生书法清逸尤精绘事苍秀沈厚得乃祖文节公之传【杭郡诗三辑】

　　补

　　戴清字润斋增生丹青设色极一时能事【霍山县志】
　　戴之瑢字秀林国学生年逾六十犹时以诗字画自娱【同上】

　　○印

　　国朝

　　印廷宝字华甫一字儒珍亦作茹村上海人善山水人物绘蜀道尤工蜀道多策蹇故尤善驴性耿介流传绝少【人名辞典】

　　○靳

　　国朝

　　靳秋水章邱人善丹青【高南阜集】

　　○万

　　国朝

　　万人长睢宁人年九十三始以明经授舒城训导暇时犹泼墨画米家山水得其片纸无不珍藏【庐州府志】
　　万上遴字殿卿号辋冈分宜拔贡生工书画诗学右丞子孚诸生以画世其家【江西通志】
　　万士暹字晓初咸丰中副贡官沅陵训导与张蕚同以画名后师葛本植折枝尤妙【湘潭县志】

　　○段

　　国朝

　　段永阶原名墀英山人精书画篆刻【六安州志】

　　○宦

　　国朝

　　宦廷铨字持平遵义人嘉庆戊辰举人官印江教谕工书画仿董香光不失标格【黔诗纪略后编】

　　○晏

　　国朝

　　晏善澄字准五上高人乾隆中进士官孝感知县诗文书画并有著称【江西通志】

　　○卞

　　国朝

　　卞思忠号雨村丹徒人书画铁笔俱工【京江耆旧集】

　　○邵

　　明

　　邵正林休宁人善画及制墨【安徽通志】


　　国朝

　　邵伯营字经南庠生工书擅绘事明亡弃举子业易名逸号泉石山人卒年九十有八【城武县志】
　　邵源字浚夫号涤庵长洲贡生历署教职喜作山水笔力苍劲【苏州府志】
　　邵谦字盐城【淮安府志作新河】人善绘山水尺幅千里【盐城县志】
　　邵纶字子香钱塘增生精绘事尝画阴隲文全图尤工菊蟹【杭郡诗三辑】

　　○谢

　　明

　　谢佥举字良卿上元人与弟廷举皆工诗画【金陵通传】
　　放按佥举兄承举字子象明画录箸录弟宾举字子隐画史汇传箸录
　　谢玙字鲁玉崇祯时举人城破殉难善画【湘潭县志】

　　国朝

　　谢廷璋字嘉玉仁和人彬子画得其传【杭州府志】
　　谢惟临泉溪人善鼓琴画兰尤工年一百二岁犹能作蝇头小字【方城遗献】
　　谢培字宛鄂华亭人工诗善书兼善写兰竹【松江府志】
　　谢进思字午桥郡庠生善画兰每一濡毫如宿雨初晴春风微扇【阜宁县志】
　　谢家俊字月庄贡生工绘事尝曰绘事韵事也亦清事也非胸中有万卷书笔下无一点尘终是匠氏伎俩耳刻意山水而所作多翎毛花卉酬画债也【普安厅志】
　　谢堃字佩禾一字辔和甘泉人官衍圣公屯田郎工书画【正雅集】
　　放按堃嗜古精鉴着有书画所见记金玉琐碎等书
　　谢庭书湖北拔贡生能画【静海县志】
　　谢昌年字椿伯一字寿田光绪十三年进士官户部主事改金华教授善绘事【嘉兴县志】

　　○夏

　　国朝

　　夏湖字柳洲无为人善山水宗北苑淡远有神【庐州府志】
　　夏屋字半弓无为人山水逼近石谷【同上】
　　夏潢无为诸生善书尤长于丹青嘉庆间游京师为质邸上宾笔墨颇为时宝【同上】
　　夏榕号味痴无为人书有古意画尤高出一时子侄五六人俱以画名【同上】
　　夏兰田高邮人能画【词堪日记】
　　夏铭字右箴以画菊名字近逸少【嘉兴县志】
　　夏大尊吴县人着画说一卷续一卷【苏州府志】
　　夏历字子年一字子权号纪村六合人诗造能品工山水宗吴文中董北苑诸家【江宁续志参金陵通传金陵诗征】
　　夏家镛字幼威江宁诸生善画【金陵通传】
　　夏垲字子仪亦字紫嶷江宁人道光十一年举人官建阳知县工绘事【同上】
　　夏銮字鸣之垲族子以诸生从军保同知阵亡赠运同衔诗画精绝【同上】
　　夏凤翔字子仪钱塘人之盛子由附贡生官江苏同知濡染家学诗画皆有声于时曾镌一印曰诗接父传画承母教盖纪实也【杭郡诗三辑】
　　夏銮翔字紫笙凤翔弟廪贡生官光禄寺署正精绘事【同上】

　　○华

　　国朝

　　华沅字纫斯号秋田无锡人工诗书画兼长铁笔【梁溪诗征】
　　华廷黼字蓉溪诸生能书画【无锡县志】
　　华浚字绳武上杭人岩子乾隆庚辰举人亦善画【福建通志】
　　予曾见绳武杂画一册书画俱酷肖其父自题别号及用小闲印甚多恨未之记
　　华栋字松生号竹溪平湖诸生善隶书兼画兰竹【两浙輶轩续录】

　　○尚

　　国朝

　　尚友淮阴人不详其姓氏国初寓茶陵词翰丹青妙绝一时【湖南通志】
　　尚世馨句容诸生书画琴弈皆通其旨【江宁续志】
　　尚祚臻字也耘句容人善丹青【同上】
　　尚兆山字仰止句容诸生善画尤嗜金石常典衣购之【金陵通传】
　　尚絅字香雪汉阳诸生书画奇古非时下名流所及【正雅集】

　　○向

　　国朝

　　向兆麟京山人官沅陵教谕善画【湖南通志】

　　○郑

　　国朝

　　郑濂字廉水一字莲水江宁人淮兄顺治十六年贡生官训导工画【金陵通传参词堪日记】
　　郑士谟字则文自号沙潭散人上饶人杜门著述或为书画以自娱【江西通志】
　　郑羽凌闽人擅丹青之术于行象尤极其妙【梅里志】
　　郑溥字百泉诏安人海澄籍雍正元年进士官泉州府教授工诗及书画【福建通志】
　　郑步云字荪揆号养田归安人乾隆壬申进士官礼部郎中假归掌教两浙以诗酒绘事自娱【两浙輶轩录】
　　郑渔字子纶号苇舲巢县人善画得古人笔意【庐州府志】
　　郑之侨字博彦国学生善画酣墨淋漓酷似米家父子【阜宁县志】
　　郑载恩字梓云嘉兴人官邳州直河司巡检擅书画【两浙輶轩续录】
　　郑廷元字莘甫钱塘人工诗画【同上】
　　郑心水字石顽嵊县诸生工书画【同上】
　　郑尚忠字一庵恩贡生善水墨蒲桃兴至即画或挟金求辄拒之【嵊县志】
　　郑煜字昼人仁和人殉辛酉之难工兰竹入板桥之室【同上】
　　郑湘字融川号楚云嘉兴诸生字宗逸少画法所南【嘉兴县志】
　　郑珍字子尹号柴翁别号五尺道人遵义人道光十七年举人官荔波教谕保知县分发江苏不赴篆法远追斯冰从容合矩间亦点染山水苍朴萧散超绝时史【黔诗纪略后编】
　　郑锡字彝章号云叜山阴人精篆隶好画能诗【广印人传】

　　○孟

　　国朝

　　孟复号小峄松阳文学善皴染【西圩谱】
　　孟毓森初名金辉字玉笙别号玉箫生甘泉人善画工篆刻【正雅集】

　　○盛

　　国朝

　　盛纲阳湖人乾隆十年举人官绛州知州工书画【武阳合志】
　　盛惇崇字孟岩【按一字士膺】
　　号柳五纲子惇大兄乾隆四十六年进士官甘肃布政使工书善绘事每有进御辄蒙嘉赏【同上】
　　盛恺阜宁人山东【东：水】
　　渲染生动父璧子宝均以画名【阜宁县志】
　　盛汝桢字又昭工山水【六合县志】
　　盛如柏字新甫兼擅书画篆刻【嘉兴县志】
　　盛惟金号耕亭工画【松陵画友诗】

　　○邓

　　国朝

　　邓祥麟字玉书号子与一号鹿崖武岗【一作新宁】人明末官岷藩长史善画书法二王【沅湘耆旧集】
　　邓祥凤字子威祥麟弟亦善画【同上】
　　邓斌号南庐上元人明遗老丹青精绝能入宋元明诸家之室而尽有其长【江宁续志】
　　邓堃无为人善画山水人物【庐州府志】
　　邓大林字卓茂号荫泉别号长眉道人香山监生官国子监典籍工画山水能作丈余大幅【岭海诗抄】
　　邓启贤字既雨江宁人工书画【金陵通传】
　　邓启昌字铁仙别号跛道人江宁人以画菊著名日本人尝争购之【同上】

　　○窦

　　国朝

　　窦璞字懿山合肥人侨寓六安善写生喜用干笔草虫尤得天趣【庐州府志】

　　○缪

　　国朝

　　缪德隅字抑威号菽园嘉兴人善画山水浓郁得古人笔法【嘉兴县志参髻山楼集】
　　缪鸣埙字立修德隅子山水小幅亦秀润【同上】
　　缪缤字尔钧一字洪阳号香山丹徒人嘉庆元年举制科诗画俱有抑郁盘礴之气【羣雅集】

　　○廖

　　国朝

　　廖龄字圣维号虚村海宁人工书画【杭郡诗辑】
　　廖云峯芷江县署庖丁山水得倪黄家法【李文恭公集】
　　廖镜清汀州人精绘事【词堪日记】
　　廖寿山字石愚华亭人官扬州盐知事公余以诗画自遣书法亦超有三绝之称【四朝诗史】

　　画家知希录卷七

　　●画家知希录卷八

　　义州李放漱霜辑录

　　谷
　　陆
　　祝
　　睦
　　郁
　　岳
　　栗
　　毕
　　朮
　　葛
　　笪
　　薛
　　郭
　　郝
　　莫
　　石
　　白
　　易
　　翟
　　叶
　　聂
　　法

　　○谷

　　国朝

　　谷际岐字凤来号西阿赵州人乾隆四十年进士官礼科给事中性耽作书出入于平原眉山而得其浑逸其稿草不经意者尤工间作松鹤图孤翔高步龙甲虬枝盖若自为写照焉【滇系参艺舟双辑】

　　○陆

　　明

　　陆淐字淳喜工泼墨写花卉潇洒自得可称逸品【陆烜梅谷偶笔】
　　放按淐当是平湖人

　　国朝

　　陆嘉淑字子柔号冰修一号射山又号辛斋海宁人书法苍劲中时露丰艳作画亦具邱壑【硖川诗辑】
　　陆森立字中卿号嵩石平湖人工山水【两浙輶轩录】
　　陆韬字大生号秋岸余姚人善绘事【同上】
　　陆振字东洲山水花卉人物人争传宝【桐城耆旧传】
　　陆棠字湑裳所画禽鱼花鸟神韵俱极生动【青浦县志】
　　陆艺字树人一字正游号漱亭昆明人乾隆甲午举人善山水【滇南诗略】
　　陆寿昌号凫冈阳湖人乾隆三十九年举人东流训导中五十八年进士工画山水子镛字丽生亦精绘事花鸟尤妙【武阳合志】
　　陆湘溧水人绘事极工【金陵通传】
　　陆荃字瀛生湘子诸生从其父作画山水极工初为干皴后改大青绿人宝重之【同上】
　　陆泗滨字峄山巢县人官县丞工诗善画行书得右军法【庐州府志】
　　陆成栋字迈伦萧山诸生以能书名天下纵横变化不拘一格性喜画作丛兰绝无俗韵山水亦俊逸【两浙輶轩续录】
　　陆齐寿字泑山原名振之海宁岁贡善书兼长兰竹【同上】
　　陆介眉字远山新城诸生工山水【同上】
　　陆丰原名向大字乃亭仁和诸生官兖州府经历工词赋并长绘事【杭郡诗三辑】
　　陆向葵字香友仁和诸生飞侄工山水【同上】
　　陆光祺字寿维号掬珊仁和人精画人物花鸟【同上】
　　陆凤钧原名均字石均号秋生一号晚香仁和人道光壬午举人官泰顺训导前明陆少微以画名凤钧远祖也读书之暇兼绍家传短幅长缣人争宝贵【同上】
　　陆玑字次山号铁园仁和廪贡官汉州知州工诗能画戴文节称其树法之妙不让元人有题画绝句七十首尝于金沙港武帝祠壁图山水醉墨雄恣有气吞溟岳之概题诗云一瓯逸气向空喷化作西湖壁上云袖里烟霞乱飞出千秋抹杀李将军曾将造化拜吾师泣鬼惊神笔一枝寄语山灵勤护惜不逢奇士莫题诗二绝为世传诵【杭郡诗三辑参两浙輶轩续录】
　　陆允治字虞传嘉兴人工画蒲桃香生色活【竹里画者诗】
　　陆册【一作策】吴县人性孤洁不娶人目为陆怪工画师法青藤白阳好为诗善围棊尤工铁笔能鉴别金石书画贼至不屈死【苏州府志】

　　补

　　陆之瑛字昆源号酣桐增贡生善画真草隶篆皆工【六安州志】

　　○祝

　　国朝

　　祝彭龄初名翼上字道载晚号剩叟海宁增生善白阳山人泼墨法花鸟草草数笔生趣盎然书宗海岳【杭郡诗三辑】
　　祝德芳字容如号馨山一号桐初海宁监生善墨梅高谈简古【同上】
　　祝有琳原名震字靖叔一字玉生号吟庐海宁增生诗词书画皆有声尤工铁笔【同上】
　　祝明扬字万寿原名曦字嵩呼号樵云嘉兴武生善画指墨山水花卉盈丈巨幅顷刻立就【嘉兴县志参两浙輶轩续录】

　　○睦

　　国朝

　　睦思永字修年丹阳人善画竹亦工书【京江耆旧集】

　　○郁

　　国朝

　　郁庚字秋白山阴人工书喜画尤擅兰竹【两浙輶轩续录】
　　郁升无锡人齐学裘书僮后为某旗员养子习书画【见闻随笔】
　　郁士桢字梓楣号庸翁归安县学生从张秋水明经游善山水尤擅墨梅书法钟王人争宝之【浔溪诗征】

　　○岳

　　国朝

　　岳廷枋字仲瑜书画篆刻靡不擅长【嘉兴县志】

　　○栗

　　国朝

　　栗耀字仲然浑源州人恭勤公毓美次子道光乙未举人钦赐进士官至湖北布政使工书画【山西通志】

　　○毕

　　国朝

　　毕锐字颖君号山樵甘泉人康熙甲辰武进士官贵州平坝卫守备罢归寄情于画所作山水人物得者宝之【北湖小志】
　　毕宏述字既明号念园歙县人居海盐工书印章棋画靡不精妙篆隶尤直逼秦汉尝手写六书通以行【广印人传】
　　毕梦熊字庶男号兰泉丹阳诸生工写兰竹【京江耆旧集】
　　毕崧【一作松】阳湖人与陈镛同时工山水写真【武阳合志参双白燕堂诗集】
　　毕用霖字澍生阳湖人涵子简兄上舍生官少府工山水克承家学【词堪笔记】

　　○朮

　　国朝

　　朮翼宗号石发一号雪崖章邱诸生善山水小幅有倪黄笔意【山左诗钞】

　　○葛

　　国朝

　　葛国玢字筠亭上元岁贡生工诗善书画【江宁续志】
　　葛澍生字润畬巢县人父丹桂善丹青澍生故亦能画笔墨遒劲【庐州府志】
　　葛兆熙字曙咸巢县人以岁贡任常州训导【同上】
　　葛天民字小巢好为钟鼎字以刻印名家又颇能画【湘潭县志】
　　葛本植字绪堂以庽桂林久遂移家去画为时所重【同上】

　　○笪

　　国朝

　　笪江龙字农庵句容人工画【金陵通传】

　　○薛

　　国朝

　　薛畹字楚仙江浦人工画梅【金陵通传】

　　○郭

　　明

　　郭九有字若无阜宁人明季官岳州同知南都败自缢死善书画【淮安府志】

　　国朝

　　郭都贤字天门益阳人天启壬戌进士官江西巡抚鼎革后入浮邱山为僧号顽石又号些庵书法瘦硬尤善绘事写松尤妙【沅湘耆旧集】
　　郭彦字中夫古田人明季以修城功授散官明亡不出善画兰竹【福建通志】
　　郭天育失其名江浦人世袭某卫千户国变后戴箬叶帽衣水墨色旧布袍一入市则羣异其貌而随之遇酒则大谐笑必醉而归所居一屋仅容榻前后种竹数百竿日坐卧其中醉则画古松人来索者必以酒酬之如是十余年以终【金陵通传】
　　郭征一名麐征字景升号皋门嘉兴太学生擅山水篆隶【梅里志】
　　郭中孚字桐川以画名家山水人物花卉翎毛精妙入神尤擅长蜀栈子曾惠曾瑞均能造其术【川沙厅志】
　　郭廷翕字虞受号桹庵一号冷亭即墨人乾隆六年举人官南城知县善书画篆刻【山左诗续钞】
　　郭昂字仲容号云峯长治人隆干壬子武举人善书尤喜作画山水花木皆臻奇妙古松有唐人笔意【潞安诗钞】
　　郭敏盘字小华晚号云门外史历城人嘉庆甲子举人官益都教谕工隶书逼似其师桂未谷大令尤善画阮文达称为山左第一尝南游中表某宰吴县上官闻郭名转请画郭怫然曰不为长官奴某获其它画以奉郭挺身诣索之其傲睨类此【山左诗续钞参家言随记菘坨书画跋】
　　郭钧字诏书潍县人官光禄寺典簿能画子遇尧亦工绘事【山左诗续钞】
　　郭起隆号南庐潍县监生工书画【山东通志】
　　郭谏字去非海宁人工画以写真得名【两浙輶轩续录】
　　郭缙修字玉阶善画假阙岚名以市欲真名虽契好固请而不可得盖自矜重不肯以画传云及子松林贵求笔迹终无题己名者惟视款字瘦劲胜岚者以辨之【湘潭县志】
　　郭照字晓楼工画【赵彦修续书中九友诗】
　　郭诩廷改名诩字荩卿号大风历城人光绪六年进士官刑部主事工书善画【山东通志】
　　郭福衡字友松松江诸生【一作举人】工山水人物【广印人传】
　　郭家琛字硕士海宁人精绘事戴以恒弟子【同上】

　　○郝

　　国朝

　　郝莲字青门号饭山钱塘人山水人物并极精妙【杭郡诗三辑】

　　○莫

　　国朝

　　莫我愚原名际运字若谦别号与竹山人善化人性颖悟于真行草书指头书俱不学而能善画山水有兴到笔随之致尤善写真每一点染或白描无不神情毕肖【长沙府志】

　　○石

　　国朝

　　石颐字正也号养斋又号顽仙如皋增贡生考授州同知善画法王麓台【淮海英灵集】
　　石椿字大年号野堂仪征诸生诗画俱工【江苏诗征】

　　○白

　　国朝

　　白璧字天墀号亦石南通州诸生工画梅【崇川诗钞汇存】

　　○易

　　国朝

　　易芳字天培江宁人工画【金陵通传】

　　○翟

　　国朝

　　翟思晊字及三号耕野泾县诸生能画【桃文潭文征】
　　翟思鳌字永维泾县明经能画山水【同上】
　　翟泰臣字亮最泾县诸生工八分书能画【同上】
　　翟廷魁字芝三泾县诸生工书画【泾县志】
　　翟永檀字琼九泾县举人官山阳训导工诗画【同上】

　　○叶

　　国朝

　　叶岂僧林屋山人善画【七十二峰足征集】
　　按江苏诗征云叶闇字岂僧号林屋吴县人疑即此人
　　叶芳林字震初洞庭山人工写照【同上】
　　叶朝采字阳生名医桂之父也精医术兼工书画【苏州府志】
　　叶本芃字黍塍华亭人书宗二王怀素兼善山水年九十一卒【松江府志】
　　叶青甫工山水法北宋浑厚秀劲入仇唐之室【川沙厅志】
　　叶昱字仲融江宁人工画【金陵通传】
　　叶煜字灿明工设色人物子琮亦以写照名【六合县志】
　　叶庆镕全椒人善花卉【安徽通志】
　　叶世度字涵斋仁和人乾隆十三年进士官黄梅知县工书法体似平原善画山水松石【杭郡诗辑】
　　按字敬思
　　叶以照字青焕杭州人工六法【杭郡诗三辑】
　　叶襄字菘友号哉日钱塘诸生能山水花卉书摹二王【同上】
　　叶修昌字宣卿号旬卿侯官人道光己亥北闱解元工诗古文及书画【福建通志】

　　○聂

　　国朝

　　聂华龄原名长宁字导亭人称五松先生诸生诗文歌曲书画靡不精绝【六安州志】

　　○法

　　国朝

　　法光祖字幼黄胶州太学生若真子工书画【山左诗续钞】
　　法坤厚字南峯号黄裳别号白石山人胶州岁贡生若真曾孙工绘事得黄石不传之秘【同上】

　　画家知希录卷八

　　●画家知希录卷九

　　义州李放莲幢辑录

　　＋释
　　＋道
　　＋编阙门

　　○释

　　明

　　沙明字照渊海盐人住秀水东塔寺善画【檇李诗系】
　　寂澜字法孺秀水天宁寺僧擅行草丹青【同上】
　　净孝字此山本姓周名廫字澹城吴县诸生善画梅【浔溪诗征】

　　国朝

　　武元默字吉公睢宁人少为儒试不利甲申后为僧名性默亦曰默僧卒于峄县年七十一能书画【山东通志】
　　石舸语山新安宦家子兄弟也并祝发永寿寺善书画【江宁府志】
　　通城字觉先宣城人宛津庵普智弟子擅书画萧萧拔俗【宛雅】
　　元开黄山僧主泾县黄蘖道场善书画【泾县志】
　　西意泾县僧善画为画社十子之一【同上】
　　胡照字见明号古岩泾县长春庵僧山水学王麓台花卉学石涛俱能得其形似【兰言集】
　　非台字超然泾县幕山庵僧幼不识字年十七见古岩作画操笔仿之古岩不能辨也【同上】
　　懒云舒城桃镇南岳庙僧工画【庐州府志】
　　扫云俗姓杨名明章徽州人晚驻通州玉泉庵通诗画【顺天府志】
　　圆通号杲道人无锡福慧庵僧相传为明季进士文章诗画无不精【无锡县志】
　　圆显字文晦又字一性号樗巢俗姓陆苏州灵岩寺僧康熙初主无锡惠山忍草庵善画【同上】
　　明远字惟善无锡胶山王氏子祝发文溪庵善画【同上】
　　明瑜字昀熙无锡板村蔡氏子保安寺僧康熙中主席灵岩善画【梁溪诗征】
　　性慧字炳一号幻云泰州光孝寺僧书画在香光北苑之间【泰州志参江苏诗征】
　　恒昌字大伦扬州人晚驻锡献县开元寺工草书水墨画【献县志】
　　慧觉字幻空晚号青原老人泰和人驻锡扬州旌忠禅院工画【湖海诗传】
　　秀松南昌祇园庵僧工画【南昌县志】
　　世鉴号白峯青浦人出家径山工画【青浦诗传】
　　心净字止白吴江人出家东洞庭山翠峯寺喜吟诗作画【七十二峰足征集】
　　智潮字香水吴江永乐寺僧善画【松陵诗征】
　　圣德字明三丹徒陈氏子焦山松寥阁僧几谷弟子从师习绘事年余几能乱真人莫能辨【焦山续志】
　　了禅字月辉宝应雷氏子焦山定慧寺僧工诗画【同上】
　　齐青字秀东甘泉孙氏子焦山松寥阁僧工墨竹【同上】
　　大瀞焦山定慧寺僧善书画【同上】
　　大须字芥舟【一作航】自号不不头陀盐城蔡氏子了禅弟子善书画【同上】
　　能越字荔村兴化慈云寺僧工兰竹得郑大令之遗【淮海英灵续集】
　　宗道字本如号一庵吴淞金氏子居白沙之西林禅院工书画【练音初集】
　　清彻字睿开号笠庵上海唐氏子黄渡罗汉庵僧画兰工篆隶【同上】
　　洪音字云硕海宁僧晚主嘉禾寺东塔善书画
　　传心字晓源号指柏石门人俗姓严仁和仙林寺僧善画
　　振愚字拙庵号半溪海宁僧工书画
　　露文字素荫江都人秀水茶禅寺僧好写墨兰
　　达鉴字可闻号钝隐秀水寿生寺僧工画
　　符守号雪溪平湖三武庵僧善画墨蒲桃学于夕照庵顽石老人风恣露态逸趣横生
　　大川字小默瑞安人晚驻锡于天王寺工书画
　　明通字达一嘉兴迁善庵僧工写生
　　超凡号雪堂本海宁查氏子兰溪广长庵僧善画
　　普周字月斋号鹤亭别号飞泉隐者鄞人普陀僧后居蒙山白蠏潭复居蒙山顶工书画
　　复显字梦因号喜庐海宁张氏子主扬州建隆寺善云林山林【以上并见两浙輶轩录及续录】
　　超源号莲峯杭州人雍正间召赐紫衣杖钵敕主苏州怡贤寺善画山水点笔秀润
　　明奇字具如杭州人书宗怀素画仿东坡
　　一理字庭敏一字静维号日斋杭州辨利院僧善画
　　明怀字苇江号石巢临平金粟庵僧山水得元人法
　　念深字竹隐西湖僧能画
　　墨颠灵峯寺僧善画墨兰【以上并见杭郡诗辑及续辑三辑】
　　密安姓褚氏梅会里自在庵僧工绘事
　　行圆明季诸生工诗画
　　一超工墨竹
　　则峯能诗画
　　学川善梅竹【以上并见嘉兴县志】
　　超源字干一号寓园当湖陆氏子嘉兴东塔寺僧善书画
　　明津字隐耕石佛庵僧善兰竹
　　宗道字洪闻东墅僧善山水
　　实印字也白梅溪僧善山水
　　际嵩字觉安幼为东塔寺僧后主自在庵画得超源之传兼善写真
　　正本字寄梅东圣堂僧善写真工山水梅竹【以上并见梅里志】
　　成衡字湘南嘉兴钱氏子天津海光寺主席赐紫书画俱入逸品【天津县志】
　　净宪字匡雪得法于三宜后主西郊香萃庵善诗画【嘉兴府志】
　　乘车字素清号瞎漏嘉兴姚氏子硖石怡云庵僧晚主海宁惠力方丈善画兰【硖川诗续钞】
　　达宣字青雨海宁朱氏子出家于白马寺后主西湖净慈寺工画【同上】
　　晓峯嘉兴姚氏子住竹里太平寺作小幅乱筠窠石幽味无穷【竹里画者诗】
　　颢配湘潭僧本章慧晸徒也康熙时以书画著称兼解琴工篆刻
　　惟虚字琭门俗姓文工书画
　　觉慧字涤尘号湘岚俗姓吕精篆刻楷法秀整画翛然有远致卒年方十六岁【以上并见湘潭县志】
　　福澄字文清衡阳人飞锡邑西育王山工书画【沅湘耆旧传】
　　今回东莞人俗姓王名鸿暹少宗伯应华次子弃诸生为僧往来于罗浮雷峯间善画兰【广东通志】
　　成果一名新园字宝树番禺人俗姓陈主飞来长寿二寺席精写梅花常自署万里行脚僧小浮山长统理天下名山风月事兼理仙鹤粮饷不醒乡侯【岭海诗抄参余墨偶谈】
　　净玉字靡瑕号也白莆田人康熙中普惠寺僧后主福清黄蘖寺善画山水泼墨淋漓颇类米于菟【莆风清籁集】
　　圆珏字无瑕泉州香炉寺住持善画
　　雪芝泉州香炉寺僧工草书兼精墨兰
　　戒文延平府天宁寺僧善画竹
　　克参延平府天宁寺僧以善画称
　　澄声号石峯台湾海会寺僧擅书画
　　莲芳字藕船台湾三官堂僧工书画
　　照临字喝若台湾三官堂僧写兰菊飘逸绝伦【以上并见福建通志】
　　过峯滇南僧画兰绝佳滇中所传白丁兰也【滇南诗略】
　　光勋字道南康熙初住昆明白衣庵善书画【同上】
　　广见字多闻号瞎堂康熙间剃染于寻甸州之音吼庵善绘事尝刺血书楞严法华二经【同上】
　　福周字了幻号师岩别号休休老人绥阳周氏子居绥阳西山亲云禅院善山水相传其画能避火灾【黔诗纪略后编】
　　竹禅梁山王氏子避难出家善画水墨人物老树怪石光绪间返蜀示寂【人名辞典】

　　补

　　兴铸字心越金华僧善书尤工水墨花卉初住杭州永福寺康熙丁巳游日本住水户岱宗山天德寺为祇园寺开山初祖【广印人传】
　　梅根和州杜氏子芜湖三昧庵僧习书画篆刻【和州志】
　　根定字竹堂天界寺僧
　　海岳字中山清凉寺僧皆以诗画自娱为名人叹赏【江宁府志】

　　○道

　　国朝

　　陆济苍平湖道士工诗画【两浙輶轩录】
　　黄鹤字含山号青霞晚号跛道人乌程人吴江元妙观道士工兰竹【两浙輶轩续录】
　　沈鹤怀字守愚平湖道士尝学画于闽中李杏天善写烟雨之景水墨云龙尤为独绝【同上】
　　沈澄字一秋仁和道士本诸生善画【同上】
　　王乔年字鸣远仁和奉真院道士精绘事设色花卉极艳【杭郡诗续辑】
　　朱道士锡山香雪亭道士善画山水【无锡县志】
　　钱灿无锡梅里泰伯庙道士善书画【同上】
　　刘尔端湘乡道士工诗画【沅湘耆旧集】
　　王涵字溪云太仓人上海安澜道院住持善书画尤工墨竹笔法雄健光绪初卒【人名辞典】

　　○编阙门

　　国朝

　　按察司经历某画桃独绝人呼为千叶桃经历【江西通志】
　　闭户先生居杭州西湖上以诗画见志有来请者薄取其值以给衣食外此无营也【杭郡诗辑】
　　松窗外史杭州人工书画【同上】
　　艺园遗老家住杭州西湖上潜处一室署曰蜗牛庐自称蜗牛道士收藏书画甚富自以书画名世【同上】
　　汪痴不知何许人自呼痴丐或云歙人行乞维扬倏歌倏哭或食以酒食则写芦雁以答有平沙落雁之致【淮海英灵集】

　　画家知希录卷九
