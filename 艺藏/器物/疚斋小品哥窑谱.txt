《哥窑谱》 清 冒广生撰

　　（疚斋小品 哥窑谱）

　　哥窑论

　　论窑器者必曰柴汝官哥定柴窑在今河南郑州柴世宗时烧故曰柴窑相传当日请瓷器式世宗批其状曰雨过天青云破处者般颜色作将来柴窑青如天明如镜薄如纸声如馨今世贵人得其碎片皆以装饰玩具其贵而难得如此汝窑在今河南汝州时以定州白瓷器有芒命汝州建青器窑屑玛瑙为油色如哥而深微带黄宋时烧者添青色有蟹爪纹者直无纹者尤好定窑在今直隶定州定窑色白而滋润者贵有光素凸花二种划花者最佳素者也好绣花者次之官窑有旧京修内司之别政和间京师自置窑烧造者曰旧京南渡以后袭旧京遗制置修内司其窑在仿杭州凤凰山下亦曰官窑官窑色青带粉红浓淡不一有蟹爪纹紫口铁足好者与汝窑相类定窑有北定南定新定之别北定以政和宣和间窑为最好南渡以后则称南定元初嘉兴西塘有欦金匠彭君宝所制则称新定大抵南定不如北定新定又不如南定此外尚有吉州窑在今江西酏陵县永和镇色与紫定器相类体厚而质粗象窑在今浙江象山县有蟹爪纹色白而滋润者佳均州窑在今河南禹州红若胭脂者为最青若葱翠紫若墨色者次之色纯而底一二数目数目字号者佳其杂色者不甚贵也磁州窑在今河南磁州好者与定器相似但无泪痕建窑在今福建德化县色黑而滋润有黄兔斑滴珠大者真山西窑在今山西之平定州霍霍州榆次县霍州所出曰器又有董窑吉窑象窑似定董窑似官紫口铁足其不同者质粗欠滋润耳皆宋瓷也

　　哥窑者处州人章生一生二兄弟各于龙泉主一窑生一所烧者为哥窑又曰哥哥窑以兄故也生二所烧为龙泉窑以地名也处州人呼之为生二章

　　龙泉县志章姓生二名不知何时人按七修类稿生一生二兄弟南宋人曾主琉田窑凡瓷器之出于生二者极其青莹纯粹无瑕如美玉然今人家亦鲜存者或一瓶一钵动传十数金厥兄名章生一所主之窑其器皆浅白亦冠绝当世龙泉有瓷窑砖窑缸窑而瓷窑为著瓷窑有青瓷为瓷而青瓷为著青瓷有琉田道泰大其详安福蛤糊因溪详官田俞溪大浪坑等窑而琉田为著琉田又以章氏兄弟所主者为著琉田在龙泉县南琉华山下

　　菽园杂记青瓷出于刘田按即琉田去龙泉县六十里格古要论旧哥窑色青浓淡不一亦有铁足紫口色好者类董窑今亦少有成群队者是元末求新烧土脉粗燥色变不好稗史类编哥窑与龙泉窑其色皆青浓淡不一其足皆铁色亦浓淡不一旧闻紫足今少见焉惟土脉细薄釉水纯粹者最贵哥窑则多断纹号百圾碎

　　春风堂随笔哥窑浅白断纹弟所陶青瓷纯粹如美玉即官窑之类兄所陶色淡

　　博物要览官窑质隐纹如鱼子但汁釉不如官窑后有董窑乌泥窑质粗不润而釉水燥暴涸官哥窑今亦传世

　　瓶花谱尚古莫如铜器窑则柴汝最贵而世绝无之官哥宣定为当今第一珍品而龙泉均州章生乌泥成化等瓶亦以次见重矣

　　觚不觚录窑器当重哥汝而十五年来忽重宣德以至永乐成化价亦骤增十倍

　　论变类编官窑哥窑大率相同色取粉青为上淡白次之油灰色下之纹取水列鳝血为上梅花片墨次之细碎纹纹之下也式以古朴者为最

　　五杂俎柴窑之外定汝官哥皆宋器也流传至今惟哥窑稍易得盖质重耐藏定汝难于完壁哥窑虽著于宋然宋以前当有陶人但为越州窑所掩耳钱氏有国时越州烧进为供奉之物曰秘色窑见高藩漫录观晋杜毓赋云器择陶据出自东瓯可见晋时已有陶器也

　　哥窑龙泉窑色皆青陶器青为贵也明宣德间用酥泥勃青嘉靖间用回青非不佳然产地远则难继

　　龙泉窑妙者与官哥争艳但少纹片紫口铁足耳有等用白土造器外涂釉水翠浅影露白痕者乃真宋时章生所烧也龙泉窑土脉亦细薄翠青色者贵有粉青色者哥窑所烧则其色较淡

　　以色之浓淡为兄弟之别亦不尽然盖哥窑之色亦有浓者兼当于有纹无纹别之

　　通雅云假哥窑碎纹不能铁足铁足则不能声龙泉窑不能得其淡色淡则无声此鉴古最精之语

　　博物要览云哥窑出器时有窑变状类蝴蝶禽鱼麟豹等像于本色釉外变色或黄或红紫肖形可爱乃火之幻化理不可晓调变类编云官窑哥窑时有窑变是火之文明变化更为难得博物要览又云有一种复烧者取旧哥窑瓷器如炉欠耳足瓶损口棱以旧补旧加以釉药一火烧成如旧制无二但补处色运而本质干燥不甚精

　　考縏馀事云诸玩器玉当较胜于瓷惟印色池以瓷为佳而玉亦未必能胜也故今官哥定窑者贵甚

　　又云香椽出时山斋最要一事得官哥定窑大盘青冬瓷龙泉盘古铜青绿盘宣德暗花白盘苏勃泥青盘硃砂红盘青花盘白盘数种以大为妙

　　瓶史去江南人家所藏旧觚青翠入骨砂斑垤起可谓花之金屋其次官哥象定等窑细媚滋润皆花神之精舍斋瓶宜矮而小窑器如纸槌鹅颈茄袋花尊花囊蓍草蒲槌形制短小方入清供

　　哥窑世既难得今就考縏馀事所载摘录于后

　　香炉官哥定窑龙泉宣铜潘铜彝炉乳炉大如茶杯而式雅者为上

　　筋瓶吴中近制短颈细孔者插筋下重不仆古铜者亦佳官哥定窑者不宜日用

　　笔格窑器有哥窑一二山五山者制古色润

　　笔洗　陶者有官哥圆洗葵花洗磬口圆肚洗四卷荷叶洗卷口蔗遐洗条环洗长方洗但以粉青纹片朗者为贵有龙泉双鱼洗菊花瓣洗钵盂洗百折洗

　　水中丞陶者有官哥窑瓮肚圆式有钵盂小口式者仪棱肚者有青冬瓷菊瓣瓮肚圆足者

　　水注　陶者有官哥方圆壶有立瓜卧瓜壶有双桃注有双莲房注有牧童卧牛者有方者有笔格内贮水用者

　　印章印章有哥窑官窑青冬窑者制作巧纽色之妙不可尽述

　　印色池官哥窑方者佳尚有八角委角者最难得

　　糊斗有哥窑方斗如斛中置一梁

　　镇纸　陶者有哥窑蟠螭有青冬瓷狮鼓

　　哥窑又可作砚曝书亭集有哥窑砚铭严台澄泥鄴宫瓦未若哥窑古而雅录如春波亭不泻以石为之出其下

　　项元度家有哥窑一枝瓶及哥窑八角把杯哥窑乳炉并见妮古录

　　妮古录又云项希宪言司马公哥窑合卺双桃杯一合一开即有哥窑盘承之盘中一坎正相容亦奇物也后人刘锦衣家往年监修普陀峪定东陵神路工程见裕陵丙尊藏有哥窑木瓜盘一圆洗一近日内府藏庋悉送武英殿陈列各窑均备意当有好事为编目也此外朋辈所藏真者绝妙

　　龙泉县志云瓷窑昔蜀剑川自析乡立庆元县窑地已属庆元明正统间雇仕成所制者已不及生二还甚化治以后则更质粗色恶难充雅玩
