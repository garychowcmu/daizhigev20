《陶说》说今篇[清]朱琰 


　　●陶说卷一 说今

　　饶州窑

　　皇朝顺治十一年造龙缸栏板等器未成辄止恐累民也康熙十九年始造内务府官驻厂监督向有上工夫派饶州属邑者悉龙之每间窑鸠工庀材动支内府按时给直与市贾适均运器亦不预地方一切不妨吏政事官民称便所造益精连年以来古礼器尊罍彝鼎卤爵之歙制文房砚屏墨床书滴画轴秘阁镇纸司直各适其用而于中山毛颖先为之管既为之洗卧则有床架则有格立则有简彷汉人双钩碾玉之印章其纽法为驼为龟为龙为虎为连环为互印色之池或方或圆或棱可助翰藻养花之室二寸三寸至五六尺圆如壶园而下垂如胆圆而侈口库下如尊紧之成角如觖直如箫方如斗而口或龛形或扁截方圆棱之半而平其背可挂壁为式不一书画清防之版有枕屏有床屏爪杖钵塞黑白子闻适之具百摺分档鳅耳索耳戟耳六棱四方直脚石榴足橘密诸款蜡茶糁金藏经诸色慎香之炉可备燕赏饭七茶匙齐筋之器蝇斗醋滴澡盆镫锭方圆之枕盆盎

　　罂钵拌案可充日用搔头簪尊合欢之珰大小合于香泽粉黛之所储藏可供闽詹至于

　　阔茶曹饮馈食之所需壶尊碗碟为类更繁杂以枚举其规范则定汝官哥宣德成化嘉靖佛郎之好样萃于一窑其彩色则霁红矾红霁青粉青冬青紫绿金银漆黑杂彩随宜而施其器品则规之万之廉之挫之或崇或卑或侈或弇或素或彩或堆或锥又有瓜瓠花果象生之作其画染则山水人物花鸟写意之笔青绿渲染之制四时远近之景规憮名家各有元本于是乎戗金镂银琢石髹漆螺何竹木匏蠡诸作无不以陶为之仿效而肖近代一技之工如陆子冈治玉吕爱山治金朱碧山治银鲍天成治犀赵良壁治锡王小溪治玛瑙蒋抱琪治铜濮仲谦雕竹姜千里螺甸杨埙倭漆今皆聚于陶之一工以之泄造化之秘以之佐文明之瑞有陶以来于兹极盛此无他人心优裕人力宽闻地产物华应运而起有必然矣

　　陶冶图说

　　乾隆八年五月内务府员外郎管理九江阁务唐英遵旨由内廷交出陶冶图二十张次第编明为作图说进呈御览谨就所编录大略附以管见用誌一时陶器之所山盛云

　　其一曰石彩制泥

　　石连江南徽州祁门县坪里谷口二山距窑厂二百里开窑采取剖之中有黑花如鹿角菜者土人藉溪设轮作礁脊组淘净制如土砖名曰白不色纯质细用制脱胎填白青花圆琢等器别有高岭玉红箭滩数种皆出饶州府属境内彩制法同白不止可参和制造于成器为宜按饶州窑陶土初采于浮梁新正都麻仓山万历时麻仓土竭复采于县境内吴门托至祁门而三易其地矣考工纪言五材之饬曰凝土以为器凝训坚坚其土而后可为器故治土抟填之工黏土为填

　　抟之拍则夫白不之制是抟填之始

　　其二曰淘炼泥土

　　淘炼之法以水缸浸泥木钯翻搅漂起渣滓过以马尾细筛再入双层绢袋始分注过泥匣钵俾水渗浆稠用无底木匣下铺新砖数层覆以细布大单将稠浆倾入紧包缚压吸水水去成泥移置大石片上用铁锹翻扑令实以便成器凡各种胚胎不外乎此惟分类按方加配材料以别其用

　　按陶字从阜从匋匋即窑字淘亦从匋窑之初事始乎淘土得水而柔也宋瓷修内司所造澄泥为范极其精致淘所以澄之也故格古要论于定器曰土脉细白滋润于汝器曰土脉滋润蓉槎蠡说言陶器土骨紫白为料法在水法火法画法之上淘炼之功重矣

　　其三曰炼灰配釉

　　釉无灰不成釉灰出乐平县在景德镇南百四十里以青白石与凤尾草制炼用水淘细而成配以白不细泥调和成浆按器种类以为加减盛之缸内用曲木横贯铁锅之耳以为渗注之具其名曰盆泥十盆灰一盆为上釉泥七八灰二三为中釉若平对或灰多为下

　　按昔称陶器曰油色莹澈油水纯粹无油水曰骨油即个之釉也油读去声过用后之制字者主于分别俗书刊误曰瓷漆光曰釉字初起不脱油字加光为异嫌其笔墨之繁省从山偏旁从采采即光义六书之例合矣正字通又出泑字曰窑器色光滑者俗曰泑泑本昆仑泽名亦假借为用志

　　书作铀古无此字想亦俗之所改一字而辗转变易迄无所定从古则油为是通俗则釉为近釉之利用在于光油含光义采书光采泑釉皆失此旨怞字累重今从图说作釉后卷引书有从泑从铀者釉改从釉以归书一

　　其四曰制造匣钵

　　瓷坯宜净一沾泥滓即成斑驳且窑风火气冲突伤坏此所以必用匣钵也匣钵之泥出景德镇东北里淳村有黑白红三种又宝石山有黑黄沙一种配合成泥入火烧炼造法用轮车与拉坯之车相似不必过细微乾略加铁削入窑室烧一次方可应用名曰镀匣而造匣钵之匠亦当用此泥造砂碗为本地乡村坯房人匠家常使用

　　按旧制窑有六匣窑居一作有二十三匣作居一火烈土柔匣所以护坯者故必专事而后可应用铸铜者先用蜡作模加以款识再入桶中桶外以澄泥和水日浇之旋乾旋浇令厚足以遮护于是去桶板留兹以入铜汁其具不同其理则一土未入火则柔非护不受冶铜初出火则流非护不受镕曲成万物造化之心也

　　其五曰圆器修模

　　圆器之造每一款式动经千百不有模范断难画一其模子必须与原样相似但尺寸不能计算生坯泥松性浮经火则松者紧浮者实一尺之坯止七八伸缩之理然也欲求立坯之准必先模子故模匠不曰造而曰定一器非修数次尺寸款式出器时定不能吻合必熟谙火候泥性方能计算加减以定模范匠一镇推名手者不过三两人按考工记抟填之工器中膊豆中县郑氏云膊读如车轮之轮既附泥而转其均对膊其侧以拟度端其器县县绳正豆之柄今之模子其亦中膊中县之遗意与记之篇首云国有六职百工居其一焉而审曲面势以饬五材叙于王公坐论士大夫作行之下郑司农云审察五材曲直方面形势之宜以治之此工良不易矣

　　其六曰圆器拉坯

　　器之制不一方瓣棱角者则有镂雕印削之作圆器就轮车拉坯盘碗锺碟等器大小分二作大者主一尺至二三尺小者主一尺以下车如木盘下设机轴俾旋转无滞则所拉之坯无厚薄偏侧之患故用木作随时整治又有泥作抟泥鬲结置车盘拉坯者坐车架用一竹杖拨车走轮双手按泥随其手法之屈伸收放以定圆器款式

　　按通雅云古于宋四罗六罗景德镇碗碟样式也即此以推器不一式而式之同者必贵画一有模子以定其规制有轮车以使之整齐条理之始精密如此王充论衡云陶者用土为簋廉器形已成不可小大夫欲其小大之不可用所以营度于未成之时者当何如簋廉者汉时成土器之具也凡器之成各有依准通俗文云以土曰型以金曰镕以木曰模以竹曰范

　　其七曰琢器做坯

　　瓶罍尊彝皆名琢器其圆者如造圆器之法用轮车拉坏候乾仍就轮车刀钻定样后以大羊毫笔蘸水洗磨俾极光洁然后吹釉入窑即成白器如画料罩釉即为青花其镶方棱角之坯用布包泥以平板压之成片裁之成段用原泥调和黏合又有印坯一种从模中印出制法与镶方同镶印二种洗补磨擦与圆琢器同凡有应锥拱雕镂者候乾定付样与专门工匠为之

　　按事物绀珠云窑器方为难方何以难也出火候后多倾欹坼裂之患无疵者少造坯之始当角者廉之当折者挫之当合者强缝之隐曲之处虑其不和上下前后左右虑其不均故曰方为难若圆器浑成固由手法之准而车已当人力之大半不如方棱之全资乎人巧也印坯有模唐碗脱见高宗时民谣为造碗之模土窒为瓯脱谓土室如瓯之脱瓯脱亦造瓯之模也其外有堆器有锥器堆者用白泥堆坯上以笔堆之成花样锥者坯上用锥锥成花样印作锥作各有专工

　　其八曰采取青料

　　瓷者青花霁青大釉悉藉青料出浙江绍兴与金华二府所属诸山采者入山得料于溪流漂去浮土其色黑黄大而圆者为上青名顶圆子携至镇埋窑地三日取出重淘洗之始出售其江西广东诸山产者色薄不耐火止可画精器

　　按晋曰缥瓷唐曰千峰翠色柴周曰雨过天青吴越曰秘色其后宋瓷虽具诸色而汝器宋烧者淡青色官窑以粉青为上哥窑龙泉窑色皆青陶器青为贵也白地青花亦资青料明宣德用苏泥勃青嘉靖用回青青非不佳然产地太远可得而不可继工匠之弊又不胜防也

　　其九曰拣选青料

　　青料拣选有料户专司其事黑绿润泽光色全为上选仿古霁青青花细器用之虽黑绿而欠润泽只供精瓷至光色全无者一切选弃用青之法画坯上罩以釉水入窑烧成俱变青翠若不罩釉其色仍黑火候稍过所画青花亦多散浸青中有韭菜边一种独为清楚入火不散细器必用之

　　按明用回青法先敲青用槌碎之拣有硃砂斑者为上有银星者为次约可得十分之二其奇零琐碎碾之入水澄定约可得二十分之一所得亦甚少选料不精出器减色故必属之料户专司

　　其十曰印坯乳料

　　拉成之坯候乾定用修过模子套上以手按拍使周正匀结然后退下阴乾以备旋削至画瓷所需之料宜极细粗则起刺不鲜每料十两为一钵专工乳研经月始堪应用乳法用研钵贮矮凳凳装直木上横一板镂空以受乳钵之柄人坐凳握槌乳之每月工直三钱亦有乳两钵夜至二更者倍之老幼残疾藉此资生焉按画器调色与画家不同诸色必出火候而后定配合调剂前人有经验之方毫厘不得差又须极细极匀则色透骨而露彩古瓷五彩成窑为最其点染生动有出于丹青家之上者画手固高画料亦精今增洋彩一种绚艳夺目而于象生及仿古铜器紫檀雕竹螺甸各种维妙惟肖画料得法之明效可验也

　　其十一曰圆器青花

　　青花圆器一号动累百千若非画款相同必致参差难以识别故画者学画不学染染者学染不学画所以一其手不分其心也画者染者分类聚一室以成画一之功至如边线青

　　蓝出旋坯之手识铭书记归落款之工写生以肖物为上仿古以多见能精此青花之异于五彩也按考工记设色之工五画缋锺筐慌锺染羽慌涷丝筐人阙发绩则合称之曰画缋之事贾公彦疏云二者别官同职共其事者画缋相须也画即画也缋为染采之事即染也分为二作聚处一室其即古别官同职之义臾

　　其十二曰制画琢器

　　琢器有方圆棱角之殊画有彩绘雕镂之异仿旧须宗雅则肇新亦有渊源或相物而赋形亦范实而施采按古器仰曰山文俯曰葉文而以云回为之盘旋有款有识三代已然汉贡禹传云杯案画文画金银饰则凡日用之具爛然也陶器彩画盛于明其大半取样于锦段写生仿古十之三四今瓷画样十分之则洋彩得四写生得三仿古二锦段一也愚窮谓三礼图博古图古玉图画法略备锺鼎款识具载于薛尚功之书能仿古为之当较定臻汝驰官骤哥而与尊彝并重矣

　　其十三曰蘸釉吹釉

　　圆琢青花与仿古官哥定汝等器均须上釉入窑上釉旧法将琢器之方长棱角者用羊笔蘸釉上器失之不匀至大小圆器浑圆琢器俱在缸内蘸釉有有轻重且多破故全釉难得今于圆器之小者仍于缸内蘸釉其琢器与圆器大者用吹釉法截径寸竹筒长七寸口蒙细纱蘸釉以吹吹之偏数视坯大小与釉之等类为多寡之差多至十七八遍少亦三四按蓉槎蠡说以堊泽为水法堊泽即釉也定窑滋润汝窑厚如堆脂官窑莹澈旧器釉重大抵蘸釉不急能匀重复蘸之故莹厚者多也昔人论棱眼蟹爪以别旧器则云爾其實亦堊中心小疵正坐此耳吹釉之法补从前所未有用之良便又博物要览云有一种复烧者取旧官哥瓷器如炉欠耳足饼损口棱以旧补旧加以釉葉一火烧成与旧制无二但补处色浑然得此更胜新者愚谓用今吹釉之法补旧补处可使无迹

　　其十四曰旋坯挖足

　　圆器尺寸定于模而光平必资于镇故有几坯之作鑑车与拉坯车相等中心多一木椿视坯为粗细其顶浑圆包以丝绵恐损坏裹也浆时坯合椿上拨轮转旋用刀旋之则内外光平其粗细分于旋手高下故旋作为重挖足者拉坯时足下留一泥靶长二三寸画坯吹釉便于执持工竣去靶挖足画款按旋坯为抟填之终至此而坯成矣旧制以足载器多取沉重柴窑足多粗黄土官哥龙泉皆铁足至明永乐窑压手杯沙足滑底宣德儃琖釜底铁足嘉靖窑鱼扁琖馒心圆足踵事而精矣陶器出窑底足可验火法

　　其十五成坯入窑

　　窑制长圆如覆罋崇广并丈许深倍之上覆瓦如屋曰窑棚烟突立其后崇二丈馀在窑棚外坯成装匣付窑户入窑分行列之中间稍疏以通火路火有前中后之分前火烈中火缓后火微景器之宜称配合窑位器满发火砖涂塞窑门留一方孔投松片不得停候匣钵作银红色止火又一昼夜开窑按陶器入窑初曰溜火欲习于火而无赢既曰紧火欲孰于火而无缩风火之窑审候为难通志云造坯彩画始条理也入窑火候经条理也

　　其十六曰烧坯开窑

　　入窑至出窑以三日为卒第四日晨开窑器匣尚带紫红色不能近开窑匠用布十数层制手套蘸冷水护手复用湿布包裹头而肩背然后入窑取器器尽乘热安顿新坯固新坯带潮就热窑烘炙可免火后坼裂穿漏之患按火候得失开窑而知故志称瓷器入窑必详视胚胎堪否然后盖匣封固起火如绘画小器亦细看上下四周有无疵谬必体质完美方可入窑如是而开窑可专验火候矣火候弱则窳火猛则债

　　其十七曰圆琢洋彩

　　圆琢白器五彩绘画仿西洋曰洋彩选画作高手调合各种颜色先画白瓷片烧试以验色性火候然后出粗入细熟中取巧以眼明心细手准为佳所用颜色与佛郎色同调法有三一用芸香油一用胶水一用清水油便渲染胶便拭刷清水便堆填也画时或倚桌或手持或侧眠低处就器各随其宜以取运笔之便

　　按大食窑与佛郎嵌相似通雅云佛蓢能为之广语鍑蓢为郎故曰佛郎亦曰拂郎今发蓝也然所谓佛郎嵌者以铜作身用药烧成五色花其鲜润不及瓷也洋彩祗仿其彩法器品质出其上宣和画谱载日本画山川小景设色甚重多用金碧宋邓椿记高丽扇画所染青绿奇甚与中国不同专以空青海绿为之近年尤精明杨埙工倭漆得缥霞彩漆法山水人物神气飞动描写不如海外往往有此昔黄山谷炮高丽画有曰海外人烟来眼界全胜博物注鱼虫吾于此亦云

　　其十八曰明炉暗炉

　　白器烧成始施彩画画后复烧使颜色入器因有明炉暗炉之别器之小者用明炉口门向外周围炭火器置铁轮上下托以铁叉送入炉旁用铁勾旋转其轮以匀火气采色光亮为度器之大者用暗炉炉高三尺径二尺六七寸周围夹层贮炭火下留风眼器贮炉膛人执圆板以洁火气炉顶盖板黄泥固封烧一昼夜为度凡烧黄紫绿等器烧法相同按宣德造法蜡茶色以水银浸擦薰洗为之惨金以金炼为泥数四涂抹火炙成赤亦于出镕之后加色而后用火成之同一法也

　　其十九曰束草装桶

　　瓷器出窑分类拣选有上色二色三色脚货之名定直高下三色脚货即在本地出售其土色圆器与上色二色琢器用纸包装桶有装桶匠专司其事二色圆器每十件为一筒用草包紧装桶各省渔行盛器用茅草包扎或三四十件为一仔或五六十件为一仔一仔犹云一驮茅草直缚于内竹篾横缠于外水陆转搬便于运送其匠众多以茅草为名目按稗史类编云官窑开窑之日反复比景而美恶辨茨以器品有定而火候必开窑始见也志称窑乾坯乾柴乾则少拍裂沉暗之患土细料细工夫细则无粗糙汗滓之患又必火候均匀釉色光莹器自完好上色必能备此以次而降釉泽不具曰骨罅折曰蔑边毁剥曰茅当在脚货中矣

　　其二十曰祀神酬愿

　　景德镇瓷延仅十余里山环水绕僻处一隅以陶来四方商贩民窑二三百区工匠人夫不下数十万藉此食者众候火如候清雨望陶如望黍稻故重报賨有神童姓者窑户也前明烧龙缸连岁不成中使督责甚峻窑民苦累神为众蠲生跃入窑突中以死而龙缸成司事者惊而奇之建祠厂署祀为称风火仙屡著灵异窑民岁祀惟谨拟之社力也按明初中官督造其后议裁用同省府佐轮值又远近不均移饶州府佐驻镇专理而中官偕上供之名分外苛索隆庆五年都御史徐拭疏称内承运库太监题奏缺少各样瓷器要造裹外鲜红碗锺瓯共大小龙缸万盒共十万五千七百七十其龙缸体式底阔肚凸多致坠裂五彩缸样重过大色多系檠碎万历十一年工科都给事中王敬民题称今据该监所开碗样锺琖之类皆上用必需而祭器尤不可缺中间盘罐无益之具屏风笔管瓶罐盒炉不急之物总九万六千有奇苛索如此风火仙之事不知何时大率类此当兹惠民通商利工便俗之世其效灵宜也
