
《景德镇陶录》 清 蓝浦著

　　●关于《景德镇陶录》

　　景德镇陶录（清）蓝浦原著　郑延桂補辑
　　《景德镇陶录》清景德镇人氏兰浦原著，六卷，后经弟子郑廷桂增补为八卷，另加入卷首《图说》和卷尾《陶录余论》共十卷，在嘉庆二十年（1815年）由异经堂刻印刷出版（四册一函）。


　　卷一《图说》
　　《景德镇图》叙述景德镇简史，附景德镇地图。
　　《御窑厂图》叙述景德镇御窑厂的位置、建筑；列举23种陶务作坊、厂内外神祠和御窑厂的供应；附御窑厂图。
　　叙述取土、炼泥、修模、洗料、烧炉等14道工序。
　　卷二《国朝御窑厂恭纪》简述御窑厂历史，年产量，工人数目和组织。
　　《镇器原始》列举景德器、宋器、湘湖器、湖田器、洪器、永乐器、宣德器、成化器、正德器等37种御瓷。
　　卷三《陶务条目》陶有窑、窑有户、户有工、工有作、作有家；镇瓷花式
　　卷四《陶务方略》
　　卷五《景德镇历代窑考》
　　卷六《镇仿古窑考》定窑、汝窑、官窑、龙泉窑、哥窑、钧窑
　　卷七《古窑考》洪州窑、越窑、柴窑、邓州窑、建窑等
　　卷八《陶说杂编上》
　　卷九《陶说杂编下》
　　卷十《陶录余论》
　　版本
　　嘉庆二十年（1815年）异经堂刻本。
　　光绪十七年（1891年）京都书业堂重刻本。
　　民国十七年（1928年）上海神州国光社阴影印本
　　清兰浦原著、郑廷桂增补，连冕编注《景德镇陶录图说》山东画报出版社2005年ISBN7806037926
　　翻译本
　　儒莲译《景德镇陶录》法国儒莲译《景德镇陶录》HistoireetFabricationdelaPorcelaineChinoise,Paris,Mallet-Bachelier,1856市
　　日本藤江永孝《和汉对照<景德镇陶录>》,明治四十年1907东京东京


　　●景德镇陶录总目

　　昌南蓝浦滨南氏原著
　　门人郑延桂问谷補辑
　　男洤汲春校字

　　重刻景德镇陶录序
　　景德镇陶录序
　　卷一
　　景德镇地图
　　御窑厂图
　　陶图：取土
　　陶图：炼泥
　　陶图：镀匣
　　陶图：修模
　　陶图：洗料
　　陶图：做坯
　　陶图：印坯
　　陶图：镟坯
　　陶图：画坯
　　陶图：荡泑
　　陶图：满窑
　　陶图：开窑
　　陶图：彩器
　　陶图：烧炉
　　卷二
　　国朝御窑厂恭记
　　镇器原起
　　卷三
　　陶务倏目
　　卷四
　　陶务方略
　　卷五
　　景德镇历代窑攷
　　卷六
　　镇倣古窑攷
　　卷七
　　古窑攷
　　各郡县窑攷附
　　外译窑攷附
　　卷八
　　陶说襍编上
　　卷九
　　陶说襍编下
　　卷十
　　陶录馀论

　　●鉴定

　　广德刘克奇先生
　　阳湖恽子居先生
　　武宁盧来庵先生
　　永丰张鹤舫先生
　　靖安舒白香先生
　　同邑邓菽原先生

　　●商订姓氏

　　古润汪度次裴
　　鄱阳周作孚澗东
　　归安张九芝循兰
　　广德李元杰笠樵
　　广德刘寅巽甫
　　南昌龚鉽沤舸
　　同里项绅漪南
　　同里吴钦楙砺斋

　　●编校姓氏

　　休宁汪沂鲁川
　　同里汪嶼舆山
　　都昌曹昕曙山
　　都昌鲍升衢雲阶
　　都昌江宗海观澜
　　同里吴家杰英山
　　同里李中成君美
　　同里刘守谦牧郊
　　同里钱进珍席儒
　　同里陈锡嘏纯甫
　　同里罗文锦松雲
　　都昌鲍腾鸞祥云
　　甥程榗筠心
　　壻史文蔚典动
　　同怀郑日焕辉女

　　●重刻景德镇陶录序
　　夫象形制器赖利用於前民鸿宝成篇资饷遗於后载然而秦灰易烬鲁壁仅存几同三箧之亡犹藉一编之首难晏楹其可纳恐唐肆以难求非仗茂先博物之搜畴为高密遗书之订此景德镇陶录之所为重刻也昌江有陶肇於陈代景德名镇着於宋时兑矢和弓熟则生巧宋斤鲁削迁弗为良世厯千馀年莫之改也利通十数省无以加彀擎肩摩四方云集巷连鳞接万户星稠诚江右一大都会也女学蓝滨南先生向有陶录一书辑成於郑问谷副车鉴定於刘克齐明府绘其状於图而复申以说纪其原於卷而又析以条远稽古制以证夫群书旁引邻封以通夫外译杂记皆笔缄墨灸馀编亦书隽言鲭事可复实征悉属耳濡目染辞殊夸尚均关土俗民风做贡尚沿夏后之规考工补周官阙曾经剞劂久奉杲圭逮遭寇扮榆遂致灾延梨枣蓝仙己嗟夫长逝郑志只述夫小同幸一脔以堪尝虑双鸱之莫借兰亭真本空思萧翼赚来荐福残碑谁带率更摹出则有丹徒　张少嵒司马读书读律亦吏亦仙燕公擅著作之才白傅得江山之趣留心时务广搜有用之书厪念民依永垂不朽之业爰鹤俸复事校警俾播鸡林益腾声价洽闻殚见博涉曹仓胫走异飞贵增洛纸应识殳虫戈鸟咸登甲库之编徙教月斧星盘胥列酉阳之俎悯艰难於兆姓如陈座右陶风藉鼓铸於群伦几炼炉中丹纲罗散佚还合浦之珠光拂拭重新吐豊城之剑气（延鉴）识荆有幸慕兰维殷思利器於仁贤夙怀攻错承旧传於弓冶敢懈钻研钵托元沙壶倾实液爱春风之橐龠乐夏时之帡幪景提椠於前徽仰扶轮於大雅感　君高谊广收枯竹焦桐索我牟言聊效匏宣瓦奏是为序
　　时　　　　　　大清同治九年岁次庚午小春月朔
　　赐进士出生
　　诰授奉政大夫
　　钦加同知衔直隶即用知县古番愚弟王延鉴拜撰

　　●景德镇陶录序

　　自海盐朱炯川着陶说於是陶器有专书用补前贤所不逮而说古自唐虞以来说器详官哥定汝博考群书足无挂漏独说今景德镇陶惜犹多所未备盖其制器之委曲精详诚有非探访纪录可得而尽也余承乏浮梁镇录於籍案籍镇广豪数十里业陶数千户其人五方错杂贤不肖并处编审固有司之责又公事偶间辄微行入陶肆以察良莠以稽勤怠而其制器之委屈精详亦遂熟於耳目欲为镇陶成专书而未暇郑生延桂余始至邑观风所得士也招馆东轩课余次儿学一日以其师蓝滨南文学陶录遗稿来质於余其所记载则又多余耳目所未逮盖生平其地自少而长习知其事随时而笔之於书良非采访记录偶焉旁涉者可同日语也虽其稿本文词草创卷轶有未竟然譬诸梓材既勤朴断惟其涂丹艧矣遂亟属郑生因仍而增损之成书十卷中亦博考群书旁及诸陶而以其专为镇陶而有事也总题曰景德镇陶录夫古圣人制器尚象以利生民其切於饮食日用者固非必智巧具而功能备也自我国家惠工给值供役无拢命安而物阜工勤而器良镇人日以盛镇陶日以精莫不奋与鼓舞用副时会之隆有不知其所由然矣是录之成其不又补桐川所不逮而为有心时务者所亟赏乎为之序
　　时嘉庆二十年小春月朔知浮梁县事广德刘丙

　　●景德镇陶录卷一

　　○图说景德镇

　　景德镇属浮梁之兴西乡，去城二十五里，在昌江之南，故称昌南镇。其自观音阁江南雄镇坊至小港嘴，前后街计十三里，故又有陶阳十三里之称。水土宜陶，陈以来，土人多业此。至宋景德年始置镇，奉御董造，因改名景德镇。元置本路总管监镇陶。明洪武二年（《江西大志》作三十五年）就镇之珠山设御窑厂，置官监督烧造解京。国朝因之，沿旧名。
　　景德镇地图
　　
　　(景德镇地图)

　　○御窑厂
　　厂跨珠山，周围约三里许。中为大堂，堂后为轩，为寝。寝北有小阜，即珠山所由名，旧建亭其上。堂两旁为东西序，又东迤南各有门。又东；为官署、为东西库房、为仪门、为鼓亭、为督工亭、为狱房，今废。为陶务作二十有三；曰大器作、曰小器作、曰仿古作、曰雕镶作、曰印作、曰画作、曰创新作、曰锥龙作、曰写字作、曰色彩作、曰漆作、曰匣作、曰染作、曰泥水作、曰大木作、曰小木作、曰船作、曰铁作、曰竹作、曰索作、曰桶作、曰东碓作、曰西碓作。为窑式六；曰青窑、曰龙钢窑、曰风火窑、曰色窑、（烧炼颜色者。）曰爁熿窑（窑制大小不一，厂坯上釉用火爁烘有漏釉者，再上釉入窑烧）曰匣窑（厂匣皆先空烧，再装坯烧）。又前后甃井二，柴房二，窑役歇房二。厂内神司三：曰佑陶灵祠、曰真武殿、曰关帝庙。厂外神祠一：曰师主庙。厂之西为公馆，东为饶九南巡道行署（今饶州府同知署）。头门外树屏墙一，有东西二甬通市街。
　　桂按《邑志》：厂大堂旧题曰秉成。仪门外为厂场，左右四门，东曰熙春，旋改为迎曦；南曰阜安，西曰澄川，北曰待诏。又阜安门外有秉节制坊。珠山上有朝天阁，有冰立堂，有环翠亭。今并改替，惟厂署规制如旧，环翠亭犹存。
　　厂供应。《旧志》：拨浮梁县十三里、鄱阳县三十五里附厂，供应正派。后鄱阳县知县徐俊、以厂役合派七县申请还。县惟在镇十三里中供设，其七邑惟听事人答应。
　　管厂总事一名。副管事一名。档子房听事一名。听事吏一名。书手二名。机兵十六名。门役二名。库役二名。上班众匠役（以水、火、金、木、土五行别役，报开民族轮供。）
　　桂按：此皆旧制。国朝沿革，谨详二卷。

　　御窑厂图
　　
　　御窑厂图

　　○取土
　　陶用泥土，皆须采石制练。土人设厂采取，藉溪流为水碓舂之，澄细淘净制如砖石式。曰白木，以徽州祁门为上，出坪里、葛口二山、开窖采取，部有黑花如鹿角菜形者佳。此土色纯质细，可制细器，别有高岭、玉红、箭滩数种，皆以所产之名。若黄木釉果，尤作粗瓷者所必需，其采制法同。幅中为开采、为礁舂，大略如是。

　　陶图：取土
　　
　　陶图：取土

　　○练泥
　　造瓷首需练泥，必以精纯为上。其法以缸浸泥，用木钯搅翻摽渣沉过，以马尾细箩再澄夹层细绢袋过泥匣内，俾水渗浆稠，复以无底木匣下铺砖，细布紧包，更以砖压之。水干成泥，用铁锹翻扑结实。若釉水必炼灰配合。灰出邑南乡。幅中以曲木贯小铁锅耳者，调釉者也；以锹翻扑者，练泥者也。

　　陶图：炼泥
　　
　　陶图：炼泥

　　○镀匣
　　瓷坯入窑，必装匣烧，方不粘裂，且能觅风火冲突坯有黄黑之患。匣钵亦土作，土出景德镇马鞍山里村、官庄等处，有黑红白三色，更以宝石地所产砂土配合，则入火经烧。其造法，用轮车与拉坯同，土不必过细，匣成，阴干略旋平正，先入窑空烧一次，再装坯烧，名曰镀匣。若选作，则有厂居，幅中从略。

　　陶图：镀匣
　　
　　陶图：镀匣

　　○修模
　　圆器之造，每一器必有一模，大小款式方能画一。其模子必须与原样相似，但尺寸不能计算，大抵一尺之坯经烧后得七八寸，亦收缩之理然也。故模子必须先修模，不曰造而曰修者，一模必修数次，然后无大小参差之异。镇修模匠另有店居，名手有数，盖必熟谙土性、窑火者乃推能事。幅中情形颇肖。

　　陶图：修模
　　
　　陶图：修模

　　○洗料
　　青料为画瓷之用，而霁青、东青各釉色，亦需料配合，以浙江出者为上，云南、广东及本省各处亦产此。商贩采买来镇投行发卖，必先自捡选其大而圆者，色以黑黄明亮为最，再以小黄土匣装，入窑炼熟方可用。其用料之法，研乳极细，调水画坯，罩以白釉，经烧则现青翠；若不罩釉，则见火飞散。亦大奇也。幅中捡洗之事特详。

　　陶图：洗料
　　
　　陶图：洗料

　　○做坯
　　圆器之制，其方、棱者，则有镶、雕、印、削之作，而浑圆之器，必用轮车拉成，大者拉一尺以上坯，小者拉一尺以内坯。车如圆木盘，下设机局旋转甚便，拉者坐於车上，以小竹竿拨车使疾转，双手按泥随拉之，千百不差毫黍。若琢器其浑圆者，亦如造圆器法。其方棱者，则用布包泥以平板拍练成片，裁方粘合，各有机巧。幅中两拟其状。

　　陶图：做坯
　　
　　陶图：做坯

　　○印坯
　　圆器拉成坯，必俟阴干，不可令见日色，恐日晒则有拆裂之患，故有印坯一行。坯稍干则用修就模子，以手拍按，使泥坯周正匀结。其法：以小轮车旋转印拍，褪下模子阴干，以备碹削。幅中略具其状。又有乳料之工，用矮凳贮料，钵上装直木安瓷槌乳之，有双手乳者，有左、右乳者。疾、瞽、老、幼多资生焉。

　　陶图：印坯
　　
　　陶图：印坯

　　○碹坯
　　坯之尺寸定於模，而光平必需碹削。碹工亦用轮车，惟中心立一木桩，桩视坯之大小，其顶浑圆，名曰顶钟，裹以丝棉，恐损坯也，将坯扣合桩上，拨轮使转，用刀碹削，则器之里外皆平光矣。拉坯之时，坯足必留一靶，长二三寸，便於把握以画坯、蘸釉、工毕，始碹去其柄，挖足写款。幅中碹挖并列。

　　陶图：碹坯
　　
　　陶图：碹坯

　　○画坯
　　青花画坯，圆琢器皆有之。一器动累什百画者，则画而不染；染者，则染而不画，所以一其手而不分其心也。其余拱、锥、雕、镂，业似同而各习一家；釉红、宝烧，技实异而类近如画。至如器上之边线、青箍，原出碹坯之手；底心之识铭、书记，独归落款之工。花、鸟、虫、鱼写生，以肖物为上；宣、成、嘉、万仿古，以多见为精。幅中画染分处，以为画一。

　　陶图：画坯
　　
　　陶图：画坯

　　○荡泑
　　凡青花与观、汝等器均须上泑。旧法；长方、棱角者，用毛笔拓釉（搨泑），弊每失於不匀；浑圆之器，俱在缸内蘸泑，弊又失於体重多破，故全器难得。今圆器之小者，仍於缸内蘸泑。其圆琢大件，俱用吹釉法，以竹筒蒙细纱吹之，俱视器之大小与泑之厚薄别其吹之遍数，有三四遍至十七八遍者。幅中备着其制。

　　陶图：荡泑
　　
　　陶图：荡泑

　　满窑
　　窑制长圆，形如覆瓮。高宽皆丈余，深长倍之，上罩窑棚；其烟突围圆，高二丈余，在窑棚之外。瓷坯既成，装匣入窑，分行排列，中间疏散，以通火路。其窑火有前、中、后之分，安放坯匣皆量泑之软硬以定窑位。发火时随将窑门砖封，留一方孔入柴，片刻不停，有试照者，熟则止火，窨一昼夜始开。幅中满烧备矣。

　　陶图：满窑
　　
　　陶图：满窑

　　○开窑
　　瓷器之成，窑火是赖。开窑类以三日，其窑中瓷匣尚带紫红色。惟开窑，工匠用布数十层制成手套，蘸以冷水护手；复用湿布裹头面肩背，入窑搬匣。瓷器既出窑，热窑安放新坯，因新坯潮湿，就热窑烘焙，可免入水坼漏之病。幅中搬运收理者，为出窑瓷器，肩柴者，收筹者，为现在烧窑。

　　陶图：开窑
　　
　　陶图：开窑

　　○彩器
　　圆琢白器，五彩绘画，摹仿洋彩，须将各种颜料研细调合，必熟谙颜色火候之性，以眼明心细手准为佳。其用颜料法有三：一用芸香油；一用胶水；一用清水。盖油便於渲染，胶便於拓抹，而清水调色则便於堆填。幅中有就桌者，有手持者，有眠侧於低处者，各因器之大小，以就运笔之便。

　　陶图：彩器
　　
　　陶图：彩器

　　○烧炉
　　白瓷加彩后，复须烧炼，以固颜色。爰有明暗炉之制，小器则用明炉，口门向外，周围炭火置铁轮，其下托以铁叉，以钩拨轮使转，以匀火气。大件则用暗炉，高三尺，径二尺余，周围夹层贮炭火，下留风眼，将瓷器贮於炉，人执圆板，以避火气，炉顶泥封，烧一昼夜为度。幅中情形备悉。

　　陶图：烧炉
　　
　　陶图：烧炉

　　以上诸说多采唐隽公陶冶图说：郑琇蕴山绘；昌南蓝；浦滨南氏原著；门人郑延桂问谷补辑

　　●景德镇陶录卷二

　　○国朝御窑厂恭记
　　国朝建厂造陶，始於顺治十一年奉造龙缸（罁），面径三尺五寸，墙厚三寸，底厚五寸，高二尺五寸，经饶守道董显忠、王天眷、王锳等督造未成。十六年奉造栏板，阔二尺五寸，高三尺，厚五寸，经守道张思明、工部理事官噶巴、工部郎中王日藻等督造亦未成。十七年巡抚张朝璘疏请停止。康熙十年，奉造祭器等项陶成，始分限解京。十九年九月，始奉烧造御器，差广储司郎中徐廷弼、主事李廷禧来镇，驻厂监督。悉罢向派饶属夫役额征，凡工匠物料，动支正项，销算公帑（胬），俱按工给值。陶成之器，每岁照限解京。二十二年二月，差工部虞衡司郎中臧应选、笔帖式车尔德来厂代督，器日完善。其后渐罢。雍正六年复奉烧造，遣内务府官驻厂协理，以榷淮关使遥管厂事，政善工勤，陶器盛备。干隆初，协理仍内务人员。八年，改属九江关使总管，其内务协理如故。五十一年，裁去驻厂协理官，命榷九江关使总理、岁巡视，以驻镇饶州同知、景德巡检司共监造督运。今上御极以来，诏崇节俭，每年陶器需用无多，而陶工益裕矣。

　　○厂器岁解运数例　　附
　　《陶成纪事》载：厂器陶成，每岁秋冬二季，雇觅船只夫役，解送圆、琢器皿六百余桶。岁例：盘、碗（盌）、钟（锺）、碟等上色圆器，由一二寸口面以至二三尺口面者，一万六七千件，其选落之次色，尚有六七千件，一并装桶角京，以备赏用；其瓶、罍、罇、彝等上色琢器，由三四寸高以至三四尺高大者，亦岁例二千余件，尚有造落次色二三千件不等，一并装桶解京，以备赏用。

　　○厂给工食人役　　附
　　九江关总管事一名（九江关幕）。
　　内档房书办二名。
　　选瓷房总头目一名。
　　副总头一名（在关办事）。
　　头目七名（一名常住，其余十日一轮上宿）。
　　玉作二名。帖写一名。画样一名。
　　圆器头一名。雕削头一名。青花头一名。
　　满窑一名。守坯房一名。挑夫一名。
　　听差二名。买办一名。把门一名。
　　以上二十八名计工给食，其余工作头目雇请，俱给工价，於九江关道款（颖）内开报。

　　○镇器原起
　　景德器：仿於元。即北宋时镇窑。
　　宋器：仿於明。即景德后之镇窑。曾经内府发器样，故又呼发宋器。
　　湘湖器：仿於唐窑。本宋之湘湖市窑。
　　湖田器：仿於明。即元之近镇窑。
　　洪器：仿於唐窑。本明之洪武厂器。
　　永乐器：仿於唐窑。
　　宣德器：仿於年窑。
　　成化器：仿於年窑。
　　正德器：仿於唐窑。
　　嘉靖器：仿於唐窑。
　　隆、万器：仿於唐窑。以上皆明厂器。
　　欧器：亦仿於唐窑。即明宣兴欧氏窑。
　　广器：仿於唐窑。即广之江阳瓷。
　　均器：仿於宋末。即宋初之禹州窑。
　　碎器：仿於元。即宋之吉州分窑。
　　紫金釉器：仿於明厂窑。
　　官古器：此镇窑之最精者，统曰“官古”，式样不一，始於明。选诸料，精美细润，一如厂官器，可充官用，故亦称“官”。今之官古，混水清者，有淡描青者，有兼仿古名窑釉者，若疑为宋之汴、杭窑则误。
　　假官古器：始於明。亦非仿汴、杭官窑。乃镇瓷之貌为精细而假充官古式者，质料不及官古器，花式则同。有专造此种户，所谓充官古也。
　　上古器：始於明。镇窑之次精者。统称上古。质料工作颇佳，其曰“古”者，以时尚古器，非仿宋代器式。或曰：精细似过於景德窑。
　　中古器：明以来，镇窑统曰中古，精而又次之器也。质料不及上古，故云“中”，其称“古”，意则同前。
　　泑古器：此假中古器。近年所造花式，泑色不异中古，而质胎不美。自有泑古器而真中古器遂贵。
　　常古器：镇窑稍精器也，统曰常古。质料工作无可品，但供日用之常，其以“古”称，别乎饭冒等器耳。泑古器户、常古器户，皆互兼造。
　　小古器：此镇窑专造小圆器者，如盏（琖）、杯、碗（盌）、碟等类。质料工作如中古，较之常器，又高一筹。俗亦“古”之云尔。
　　饭器：镇器最粗下者，厚实其质，拙略其工，统呼饭货。人以“渣”“冒”等字目之。
　　子法器：有专作此器户，大小毕有，精粗各具，内兼梨式。所谓子式，上宽直、而下锐平；法式，口微撇宽，折而下直。子式，势稍长；法式，势稍扁。
　　子梨器：今镇子法器有改子梨器者，大小精粗皆造。子即子式。所谓梨式，口平而势圆，样微似梨，又或兼磬式。
　　脱胎器：镇窑专造此者。有半脱胎极薄，有真脱胎更如纸薄，为最精美器。所谓脱胎，脱去胎质，纯以泑成也。
　　填白器：此种器与脱胎皆仿於明厂，工作亦分精粗。所谓填白，盖纯白器可填画彩者。古作甜白，殆甜净之意。
　　洋器：洋器专售外洋者。商多粤东人，贩去与洋鬼子载市。式多奇巧，岁无定样。
　　东青器：镇窑仿东青户，亦分精粗，有大小式，惟官古户兼造者尤佳。或讹冬青，或讹冻青，要其所仿，泑色则一。
　　霁红器：陶户能造霁红者少，无专家，惟好官古户仿之。
　　霁青器：亦官古户兼仿造，镇陶无专作霁青器者。得其精美，可推上品，俗与好霁红并重。今讹作济青。
　　龙泉器：镇初有专造龙泉器户，今惟官古、中仿之。碎器户亦仿龙泉泑。然无论专造、兼仿，皆具精粗大小浅深色。
　　白定器：陶户专仿白定者，盏（必上皿下）、碗、杯、盌、碟等具外，又多小件玩器，精粗各在造户为之。亦有青花。
　　汝器：镇陶官古大器等户，多仿汝窑泑色，其佳者，俗亦以“雨过天青”呼之。
　　官窑器：自来有专仿户，今惟兼仿。碎器户亦造。若厂仿者尤佳。
　　哥器：镇无专仿者，惟碎器户兼造，遂充称哥窑户。以前，户能辨本原，今仿哥者只照式仿造，究不知“哥”何由称矣！

　　●景德镇陶录卷三

　　○陶务条目

　　1、陶有窑（俗呼曰烧窑，统名风火窑）
　　烧柴窑（或囵烧，或搭烧）。
　　烧槎窑（有囵烧，亦有搭烧）。
　　包青窑（惟烧柴窑，厂器尽搭此等窑烧。民户亦有搭烧者，亦或自烧造）。
　　大器窑（有自造烧造者，亦搭他户坯烧者）。
　　小器窑（有自造烧造者，亦搭他户坯烧）。

　　2、窑有户（俗统呼曰窑户）
　　烧窑户（有烧柴窑，有烧槎窑；又号叫坯窑户）。
　　搭坯窑户（或搭柴窑，或搭槎窑）
　　烧囵窑户（即有烧自造户，或自造烧，亦搭一、二他户坯烧）。
　　柴窑户（有烧户，搭户、囵窑户）。
　　槎窑户（亦有烧户、搭户、囵窑户）。

　　3、兀（丌）有工（列纪各工人数不一，外有挑货工及管债人皆不列入）。
　　陶泥工（即兼练泥工）、拉坯工（俗呼做坯）、印坯工（俗呼拍模）、镟（碹）坯工（俗呼利坯、挖坯）、画坯工、舂灰工（或兼合灰）、合泑工（有配灰者，有合色者）。上泑工（有蘸上者、有吹上者）、挑槎工（柴窑不用，惟槎窑用之）、抬坯工（又呼挑坯）、装坯工（装坯入匣，重叠待满）、满掇工（有满窑工，满窑则召之，不在常储内。开窑又有出窑工）、烧窑工（俗呼把庄，然分三手；有事淄火者；事紧火者；事沟火者）、开窑工（有外伴业此务，开窑则召来者，有管债人兼作此务者）、乳料工、舂料工、砂土工。
　　彩之工　　附　　乳颜料工、画样工、绘事工、配色工、填彩工、烧炉工

　　4、工有作（“作”者，一户所作器也。各户或有兼作，统名曰“作”）。
　　官古器作、上古器作、中古器作、泑古器作、小古器作、常古器作、粗器作、冒器作、子法器作、脱胎器作、大琢器作、洋器作、雕镶作、定单器作、仿古作、填器作、碎器作、紫金器作。

　　5、作有家（凡精粗分画、各有家数，曰“家”）。
　　青花家、淡描家、各彩家。

　　6、陶所资各户
　　柴户、槎户、匣户、砖户、白土户、青料户、篾户、木匠户、桶匠户、铁匠户、修模户、盘车户、乳钵荡口户、打蓝户、炼灰户、镟（碹）刀户（其刀如“目”字“已”字形）
　　7、陶余资用（陶中所余物，有可资於用者。）
　　窑砖、窑槎、窑煤。

　　8、镇瓷花式
　　官古式、上古式、泑古式、小古式、常古式、子式、法式、梨式、炉式、撇式、宫式、冒式、锅式、宋式、兰竹式、白器式、盏式、盖式、湖窑式、古式、三级式、折边式、花桶式、大琢式、宣德民器式、匙托式、正德民器式、套器式、雕镶小器式。以上各器式，又分多式；其为某式，则有某式之花样，未另列。

　　9、仿古各泑色
　　铁骨大观泑（有粉青、月白、大绿三种）。
　　铜骨无纹汝泑（有人面洗色泽）。
　　铁骨哥泑（有米色、粉青二种）。
　　铜骨鱼子纹汝泑。白定泑（有粉定、土定、厂止仿其粉定一种）。
　　均泑（有玫瑰紫、海棠红、茄花紫、梅一青、骡肝、马肺、新紫、米色、天兰、窑变十种）。
　　宣窑霁红泑（有鲜红、宝石红二种）。
　　宣窑霁青泑、浓红泑（有桔皮、棕眼）。
　　厂官窑泑（有鳝鱼黄、蛇皮绿、黄斑点三种）。
　　龙泉泑（有浅、深二种）。东青泑（有浅、深二种）。
　　湘窑宋泑（有米色、粉青二种）。
　　油绿泑（色如窑变，如碧玉，光彩中斑驳古雅）。
　　炉均泑（色如东窑，宜兴挂釉之间，而花纹流为淌，变化过之）。
　　欧窑泑（有红纹、蓝纹二种）。广窑泑（青点一种）。
　　月白无纹泑（有浅、深二种，微类大观泑。系白泥胎器）。
　　宣窑宝烧泑（有三鱼、三果、三芝、五福四种）。
　　龙泉泑宝烧（新制有三鱼、三果、三芝、五福四样）。
　　翡翠泑（有素翠、青点、金点三种）。吹红泑、吹青泑。

　　10、永窑脱胎、素白、锥拱等器皿。
　　万正窑五彩器皿。
　　成窑五彩器皿。
　　宣花黄地器皿。
　　法青泑（系新试得，较霁青、浓红、深翠等泑，无桔皮棕眼）。
　　西洋雕铸像生器皿（画法渲染，悉仿西洋笔意）。
　　浇黄、浇绿、锥花器皿。
　　浇紫器皿（有素花锥花二种）。
　　锥花器皿（有各种泑色）。
　　抹红彩色等器皿。
　　西洋黄色器皿、紫色器皿。
　　抹银、抹金器皿。
　　彩水墨器（系新制）。
　　新制山水、人物、花卉、翎毛仿笔墨浓淡意。
　　宣窑填白器（有厚薄、大小不等）。
　　嘉窑青花、成窑淡描青花。
　　米色泑（有浅深二种，与宋米色不同）。
　　泑里红器皿（有通红泑绘画者、有青叶红花者）。
　　紫金泑（有红、黄二种）。
　　浇黄五彩器皿（系新试得）。
　　浇绿器皿（有素地、锥花二种）。
　　洋彩器皿（新仿西洋法琅画法，山水人物花卉翎毛，无不精细入神）。
　　拱花器皿（各种泑色俱好）。
　　西洋红色、绿色器皿。
　　乌金泑（有黑地白花、黑地描金二种，系新制）。
　　西洋乌金器皿。
　　东洋抹金、抹银器皿。

　　11、配合釉料
　　紫金釉（用罐水炼灰，紫金石水合成）。
　　翠色釉（用炼成古铜水、硝石合成）。
　　金黄釉（用黑铅末碾赭石合成）。
　　矾红釉（用青矾练红加铅粉、广胶合成）。
　　紫色釉（黑铅末加石子青、石末合成）。
　　浇青釉（用釉水炼灰、石子青合成）。
　　浇绿釉（用炼过黑铅末加古铜末、石末合成）。
　　豆油釉（用豆青油水炼灰、黄土合成）。
　　纯白釉（用釉水炼灰合成，即纯白器）。
　　浇黄釉（用牙硝、赭石合成）。
　　霁红釉（用红铜条、紫石英合成，兼配碎器、宝石、玛瑙）。
　　霁青釉（用青料配泑合成）。
　　东青釉（用紫釉微掺青料合成）。
　　龙泉釉（用紫金釉微掺青料合成）。炉均釉（用牙硝晶料，配釉合成）。
　　碎器釉（用碎器不出三宝棚者，红淘则成碎器，粗淘则成大纹片）。

　　12、陶彩需用色料
　　铅粉、焰硝、青矾、黑铅、松香、黛、白炭、金箔、古铜、赭石、乳金银、石子青、紫金石、五色石英。

　　●景德镇陶录卷四

　　○陶务方略
　　景德镇陶业，俗呼货料操土音，登写器物花式，字多俗、省，其不见於《字书》字，如蚰（音：又俗。当泑字。）[土足]（音：笃。俗指坯足。）之类；其见於《字书》而俗借用者，如靶（字典音：霸。辔革也。俗借为柄靶用。）琢（字典音：捉。治玉也。俗借为瓶罍器名。）不（字典：岸入声。《说文》；木献同檗木，曲头不出也。俗五泑，不音，近敦字，上声。）之类；他如：“饭”作“反”，“撇”作“丿”，“同”作“冂”，“谧”作“才”，“壶”作“乎”，“圾”作“件”之类。虽土著，犹参[叅]问乃得也。
　　镇陶字样，又有通用者，如“缸”或作“堈、罁”等字，“窑”或作“[土匋]”等字，“泑”或作“釉、油”[石左由右]等字。群书杂记，亦多互见。
　　在镇陶作器，质粗细不一。有用官古不者，有用上古不者，有用中古不者，有用滑石者，有用釉果配高岭者，有用滑石配白石者，有用余干不配高岭者，有用黄泥不者，有用捡渣者，各视所造器采用。
　　瓷土自来以麻仓为著，俗呼麻村：“窑里”，又呼“洞里”，属邑东乡。明末土竭。后复出，造成釉果，则大隖岭为上。性硬，白而微汗，造瓷不挫，古器中多用作骨胎。他处亦有硬白土，或不免有油，又或白而性软耳。
　　釉果，凡佳器全用作质，次品亦半用之，粗器则止。和水合灰以当水泑。嘉庆三年，邻邑乐平亦出此，为婺人起厂舂造，块式大於窑里所造。陶户试用颇不低。先是，造户装至南港口，贿邑东人驾东港船接装入镇埠，货充窑里釉果，今则明货於陶家矣。
　　高岭，本邑东山名。其处取土作不，初止土著汪、何、冯、方四姓业此，今则婺邑多充户，然必假四姓名号刻印高岭块上，如曰“何山玉”、“汪某”、“方某”者。近邑西李家田、大州上亦出土可用，不大下於东土，但造佳瓷者，必求东埠出者耳。
　　高岭，上者麻布口，次者糖口，最下磁器口。何谓磁器口？试照掰验土块，口如破磁片，滑平无纹两不糙，若刀切。然此土必无健性，造坯经烧必软挫。旧有红高岭，出邑东方家山，块色粉红，经烧则仍白色。后其姓以土竭近祖茔，遂请禁绝。
　　高岭，不用礁舂，取土起棚，不过淘练成泥，印块而已。若釉不土，虽亦名土，实取取石，必先洗去石上浮土，再用锥，碎成小块，然后杵臼一昼夜成土，始淘练印造。大约上春水大，每棚碓可全春；下年水小力微，必减几支碓舂。水急力匀，舂土稠细；水缓力轻，舂土稍粗，故所出不釉（细），上舂者佳。作坯亦比下年者胜。
　　同一不也，而有红黄白之分，红白不皆器之细者，用黄不则惟粗器用之。然有一种淡黄带白色者颇佳，又不止粗器也。
　　黄不土块大而坚，舂之杵舂亦必坚。大白不土稍松细，碓式亦次於舂黄不者。邑东王港以上有二十八滩，每滩皆有水碓舂土不，昔舂黄不户半於白不，今则舂造黄不者只五六处，余俱必舂白不。
　　不之绝佳者，惟寿溪坞所产。他处载来镇压市，必曰：我寿溪不，亦多可用。
　　瓷土，洪家坳旧出者与金家山所产同妙，后因与祁邑连界，属一势宦祖茔来肪，兴讼永禁。
　　坪里土，葛口土，皆祁门县所产。自余干土出，而坪里、葛口之土用者少矣。近邑南有小里土，亦可用，舂户多合用之，然不及余干土也。
　　不之名类不一，而玉红、提红二种为上。然二种不性软，必多合高岭方可用。余干不性颇健，少以高岭配合便於工作可用。近日高岭所了已不如前，陶户遂多用余干不。
　　水泑号为百家货，陶户用罩坯外。惟兰宋、白饭、砂宫等坯不用，惟研合釉果和水罩外。大抵槎窑粗器多以釉当水泑。
　　滑石作器胎，惟质佳耳，所衬了釉色反不如不泥上釉龙莹泽耐看。故官古不多用，洋器半用，惟雕镶小琢器肯用。然滑石瓷器画作，亦不及好官古。
　　捡渣，作质顶粗之器，如冒宫、冒饭、冒盂、冒令、莲子大碗、大草撇砂古、大砂炉二及小雕削禽鱼人物之类。捡渣者何？盖大窑户所淘泥不倾去粗沉之土渣也。凡用捡渣户、雇工收捡於外，复加淘汰，练成泥方可用。

　　青料，以黑绿而润泽有光色者为上品。仿霁青器必用之者。若青花淡描用青之法：先定花样画坯上，然罩上釉水，泑水干，入窑烧，陶成遂现青翠色，若不用釉罩，其色仍黑；或先上釉，再画釉外，则料多烧飞。
　　镇有彩器，昔不大尚，自乾隆初官民竞市，由是日渐著盛，俗呼“红店”，自称曰“炉户”。皆不用古法明暗炉之制，但以砖就地围砌如井样，高三尺余，径围三两尺，下留穴，中置彩器，上封火而已，谓之“上炉”，亦有期候。若头号以明炉？暗炉？多不知为何。
　　凡器之高大件，最难烧造。如二尺四大盘，顶皮大碗、千件、五百件大地瓶、五百件大缸、三百件花桶等器，口面既大，件数又高，造时必倍其坯式，较劣取优者送窑经烧，难保不有跷扁损挫之患。
　　脱胎器薄，起於记窑，永窑尚厚，今俗呼“半脱胎”。另有如竹纸薄者一式，俗以“真脱胎”别之。此种真脱胎，起自成窑，暨隆、万时之民窑；但隆、万尚蛋皮式，止一色纯白者，不似今多画青花，其净白尤浇美过之也。
　　上古、中古器，昔无琢类，不造小圆器，止有大碗、宫碗、七寸、五寸四大器之称。今则小圆式亦造矣。
　　洋器，有滑洋器、泥洋器之分。一用滑石制作器骨，工值重，是为滑洋器；一用不泥作器质，工值稍次，是为粗洋器。
　　小琢器户，亦呼“雕削”，如造汤匙、挂瓶、茶托等具，画青花、淡描等花；或兼仿东青器。近闻仿造东青新试得一法，用釉果作质，陶成则釉色益衬出，而美过於前仿东青器。
　　满窑一行，另有店居。凡窑户值满窑日，则召之至，满毕归店，主雇有定，不得乱召。俗传先是乐平人业此，后挈鄱阳人为徒，此康熙初事。其后鄱阳人又挈都昌人为徒，而都邑工渐盛，鄱邑工所满者反逊之。今则镇分二邦，共计满窑店三十二间，各有首领，俗呼为满窑头。凡都、鄱二邦满、柴、槎窑，皆分地界。
　　窑内各有把庄头，亦为烧夫。烧夫中又分，紧火工、溜火工、沟火工。火不紧洪，则不能一气成熟；火不小溜，则水气不由渐干，成熟色不漂亮；火不沟疏，则中后左右不能烧透，而生[爽瓦]工　所不免矣。烧夫有泼水一法，要火路周通，使烧不到处能回焰向彼，全恃泼水手段。凡窑皆有火眼，照来焰泼法，颇为工巧。
　　柴窑，多烧细器；槎窑，多烧粗器。前代厂制，一窑兼用，柴槎四、六配烧。今悉搭民窑，分柴槎为二邦，故有柴窑、槎窑之称，其中又分大器窑、小器窑、包青窑诸号。
　　五曹满器，五行之名。都邑人呼为“五乎”，几曹、几乎，皆行路之数。又传“五乎”实四担坯匣，共计三十二[前上手下]；亦有论柱数烧者。
　　烧窑户搭烧坯瓷，其满烧之规：当窑门前一二行皆以粗器障搪恕火，三行后始有细器，其左右为眼处则用填白器拥燎搪焰，正中几行则满官、古、东青等器，尾后三四行又用粗器拥焰。若窑冲，惟排砖靠砌而已。
　　自烧自造者，谓之烧囵窑。或不搭他户烧，或亦搭一二户烧。窑门前用空匣满排以障火，如昔厂官满法者。三行后，始用坯器。尾后亦满粗器，以搪火焰。
　　厂昔有大匣窑，专满空匣。今悉入民窑先烧，惟包青窑乃可搭烧。何谓包青？盖凡搭坯入其窑，必陶成皆青品，有苦窳不青器，则另偿包烧者。不独厂官器搭如此，即诸户搭烧亦然也。
　　瓷器固须精造，陶成则全赖火候。大都窑干、坯干、柴干，则少折裂、色晦之患；土细、料细、工夫细，则无粗糙、滓斑之虞。
　　结砌窑巢，昔不可考。自元明以来，镇土著魏姓世其业，若窑小损坏，只需补修。今都邑人得其法，遂分业补窑一行。然魏族实有师法薪传，余尝见其排砌砖也；一手挨排粘砌，每粘一砖，只试三下即紧粘不动；其排泥也；双手合舀一拱泥，向排砌一层砖中间两分之，则泥自靠结砖，两路流至脚，砌砖者又一一执砖非粘。其制泥，稠如糖浆，亦不同泥水工所用者。
　　渣饼，有平正细白者，是白不造成；有粗样者，是泥土打成，大小视坯足为度。凡装坯匣内，必用渣饼垫足，经烧后其足[土左右足]乃不粘匣底。又有用黄砂渣垫足[土左右足]，亦不粘匣者，五代周烧柴窑器所谓“足多黄土”盖此。
　　陶户收买釉不，先於船中提少许捏成块，上划各土客字号，烧窑日置之火眼内，待烧熟用铁钩探出，验辩货色，谓之“试照”。
　　本烧户，亦有自试火照之法。盖坯器入窑，火候生熟究不可定。因取破坯一片，中挖一圆孔，置窑眼内，用钩探验生熟。若坯片孔内皆熟，则窑渐陶成，然后可歇火。
　　陶户坯作人众，必用首领辖之，谓这“坯房头”，以便稽查口类出入、雇人。其有众坯工多事，则令坯房头处平，有惰工坏作，亦惟彼是让。
　　坯房发给人工，其为地下印利、做坯等工，则皆四月内给值，十月找满，年终再给少许；其为画作上工，则按五月端节、七月半、十月半及年竣分给。至供饭一例，侧阖镇皆三月朔起。有发市钱。
　　窑砖，旸埠滩沿河所造。其法：埏填泥土，用方木匣印成长七八寸、阔三四寸，须先贮窑烧熟方可用。初烧者为新砖，烧数次者为老砖。老砖结窑佳。
　　俗有估堆之说。凡陶户堤同口有剩下零瓷或稍茅损色杂者，则另堆聚一处，新旧大小不等，有此路行家觅户估买。昔多有估堆致富者，今则有外佳内窳弄巧者矣。俗谓“做堆”。
　　商行买瓷，牙侩引之议价、批单，交易成，定期挑货，必有票计器数为凭，其挑去瓷器有色杂茅损者，亦计其数，载票交陶户换补佳者，谓之“换票”。其瓷票、换票，皆素纸为之，或印行号、户号加写器数字，或全用墨写。
　　商雇茭草工扎瓷，值有常规，照议如一。其稻草、篾片皆各行长雇之茭草头已办。稻草出吾邑者好用，而邑北尤佳。篾则婺界所析，今里村镇市亦有。
　　把庄一行。凡诸路客至，必雇定把庄头挑收。窑户瓷器发驳，则把庄头雇夫给力送下河。又有类色头，汇清同口包纸装桶。茭草根凳皆有定例，俗又呼油灰行。
　　磨补瓷器。镇有勤手之徒，挨陶户零估收聚，茅糙者，磨之，缺损者补之，俗呼为磨茅堧店。
　　过光瓷器、皆暗损未坏者。此诈伪之流贱市而涂固之。然沾热汤即破，只可盛干冷物，俗呼为过江器。
　　黄家洲苏湖会馆近河洲地，为小本商摆瓷摊所一大聚场也。面河距市中、方广约二里许，遍地皆瓷器摊，任来往乡俗零买，不拘同日个数。
　　瓷器街颇宽广，约长二三百武，距黄家洲地半里余。街两旁皆瓷店张列，无器不有，悉零收贩户，整治摆售，亦有精粗，上中下之分。
　　潘家疃在镇之中秀渡对岸。疃内多潘姓，自国初已陶，然只坯坊陶窑多处，陶户仍居镇中，时至疃内省视烧造。其窑则皆烧槎。其坯亦有由镇载入疃窑烧者，亦有疃坯载送镇窑烧者，故中渡口一带河中多有陶户装坯船、装瓷器船。
　　镇，又有小本旅伴，手提大篮采贩陶户诸瓷器，走黄家洲上及觅趁各瓷行零卖。其器稍有茅疵，亦或时得佳器，俗呼为提洲篮者。

　　●景德镇陶录卷五

　　○景德镇历代窑考
　　陈至德元年，诏镇以陶[土左匋右]础贡建康。
　　唐
　　陶窑
　　唐初器也。土惟白壤，体稍薄、色素润，镇钟秀里人陶氏所烧造。《邑志》云：“唐武德中，镇民陶玉者，载瓷入关中，称为假玉器，且贡於朝。於是昌南镇瓷名天下。”
　　◇霍窑
　　窑瓷色亦素。土墡腻质薄，佳者莹缜如玉，为东山里人霍仲初所作，当时呼为“霍器”。《邑志》载：“唐武德四年，诏新平民霍仲初等制器进御。”
　　宋
　　景德窑
　　宋景德年间烧造，土白壤而填，质薄腻，色滋润。真宗命进御，瓷器底书“景德年制”四字，其器尤光致茂美，当时则效著行海内，於是天下咸称景德镇瓷器，而昌南之名遂微。
　　◇湘湖窑　附
　　镇东南二十里外有湘湖市，宋时亦陶，土塥埴，其体亦薄，有米色、粉青二色。蒋《记》云：“器雅而泽”，在当时不足珍。然唐公《陶成纪事》则曰：“厂仿米色、粉青宋釉二种，得於湘湖故窑款色，盖其地村市尚寥落有存窑址，自明已圮。”
　　元
　　改宋监镇官为提领。至泰定后又以本路总管监陶，皆有命则供，否，则止，税课而已。故惟民窑著盛，然亦无多传名者。蒋《记》云：“景德镇埏埴之器，洁白不疵”，据此，则元瓷尚白可知；又云：“江、湖、川、广器用青白，出於镇有其技”，据此，则元瓷已工巧画镂矣；又云：“窑有尺籍，私之者，刑”，据此，又非税课之一证乎？蒋公名祈，元人也。
　　◇枢府窑
　　元之进御器，民所供造者。有命则陶，土必细白埴腻，质尚薄。式多小足印花，亦有戗金五花者；其大足器则莹素。又有高足碗、蒲唇弄弦等碟、马蹄盘、耍角盂各名式。器内皆作“枢府”字号，当时民亦仿造，然所贡者俱千中选十，百中选一，非民器可逮。
　　◇湖田窑　附
　　镇河南岸口，有湖田市，元初亦陶。土确垆质粗，多黄黑色，即浇白者亦微带黄黑。当时浙东西行之器颇古雅，蒋《记》云：“浙东西之器尚黄黑，则出於昌水南之湖田窑者也。”今窑市已墟，湖田村落尚在，其窑器犹有见者。
　　明
　　洪窑
　　洪武二年设厂於镇之珠山麓，制陶供土，方称官瓷，以别民窑。除大龙缸窑外，有青窑、色窑、风火窑、匣窑、爁熿窑，共二十座。至宣德中，将龙缸窑之半改作青窑，厂官窑遂增至五十八座，多散建厂外民间，迨正德始称御器厂。
　　洪器土骨细腻体薄，有青黑二色，以纯素为佳。其制器必坯干经年，重用车碾薄，上釉候干入火；釉漏者碾去再上釉，更烧之。故汁水莹如堆脂，不易茅篾。此民窑所不得同者。若颜色器中，惟青黑戗金壶、盏甚好。
　　◇永窑
　　永乐年厂器也。土埴细，质尚厚，然有甚薄者，如脱胎素白器。彩、锥、拱样始此。唐氏《肆考》云：“永窑有压手杯，中心画双狮滚球为上品，鸳鸯心者次之，花心又次之。”杯外青花深翠，式样精妙，若后来仿制者殊差。永器鲜红最贵。
　　宣窑
　　宣德间厂窑。所烧土赤埴，壤质骨如珠砂，诸料悉精。青花最贵，色尚淡彩。尚深厚，以甜白、棕眼为常，以鲜红为宝，器皆腻实，不易茅篾。唐氏《肆考》云：“宣厂造祭红红鱼靶杯，以西红宝石为末入泑，鱼形自骨内烧出凸起，宝光汗水莹厚。有竹节靶罩盖卤壶、小壶甚佳。宝烧霁翠尤妙。又白茶盏光莹如玉，内有绝细龙凤暗花，花底有暗款“大明宣德年制”，隐隐鸡、桔皮纹。又有冰裂鳝血纹者，几与官、汝窑敌。他如蟋蟀澄泥盆最为精绝。”按：宣窑器无物不佳，小巧尤妙，此明窑极盛时也。祭红有两种；一为鲜红，一为宝石红。唐氏所记，乃宝石概以祭红言之，似误。“宣青”是苏泥勃青，故佳，成化时已绝，皆见闽温处叔《陶记》。今宣窑瓷尚有存者。
　　◇成窑
　　成化厂窑烧造者。土腻埴，质尚薄，以五彩为上。青，用平等青料，不及宣器。惟画彩高轶前后，以画手高、彩料精也。郭子章《豫章陶志》云：“成窑有鸡缸杯，为酒器之最，上绘牡丹，下画子母鸡，跃跃欲动。”五彩葡萄撇口扁肚把杯，式较宣杯妙甚；次若人物莲子酒盏、草虫小盏。青花纸薄酒盏，名式不一，色深浅莹洁而质坚。五彩齐著小碟、香盒、小罐，皆精妙可人。唐氏《肆考》云：“神宗尚食，御前有成杯一双，值钱十万”，明末已贵重如此。按：昔论明瓷者首宣、次成、次永、次嘉，然宣彩未若成彩，其点染生动、有非丹青家所能及也。
　　◇正窑
　　正德中厂器。土埴细，质厚薄不一，色亦分青、彩，惟霁红尤佳。嗣有大珰镇云南，得外国回青，价倍黄金，知其可烧窑器，命用之。其色古菁，故正窑青花多有佳品。按：回青以重色为贵，当日厂工恣为奸利，出售民陶，迨嘉靖间，邑令朱景贤设法调剂，其弊稍息。霁红即鲜红、宝石红两种。
　　◇嘉窑
　　嘉靖中厂器。土墡埴，质腻薄，时鲜红土绝，烧法亦不如前器，可造矾红。色惟回青盛作，幽菁可爱，故嘉器青花亦著。五彩略备，然体制较之宣、成器则远甚。郭《纪》云：“世家经箓，蘸坛用器有小白瓯，名曰坛盏，正白如玉，绝佳。”唐氏《肆考》亦载：“嘉窑青尚浓，其厂器如坛盏、鱼扁盏、红铅小花盒子，足为世玩。”
　　◇隆万窑
　　穆宗、神宗年间厂器也。土埴坟，质有厚薄，色兼青、彩，制作益巧，无物不有。汁水莹厚如堆脂，有粟起若鸡皮者，有发棕眼者，有桔皮者，亦可玩。唐氏《肆考》云：“明瓷至隆万时，回青已绝，不及嘉窑青花。麻仓土亦告竭，饶土渐恶，器质较前多逊；又以淫巧为务，其秘戏器一种殊非雅品。镇陶作俑自此。惟祭红器尚有佳者，然亦非鲜红、宝石红之祭红矣。”
　　◇龙缸窑
　　明厂有龙缸窑，称大龙缸窑，亦曰龙缸窑。窑制：前宽六尺，后如前饶五寸，入身六尺，顶圆。鱼缸大样、二样者，只烧一口；瓷缸三样者，一窑给砌二台，则烧二口。缸多画云龙或青花，故统以“龙缸窑”名之。烧时溜火七日夜。溜，缓小也，如小滴流缓缓起火，使水气渐干渐熟，然后紧火二日夜，缸匣既红而复白色，前后通明亮，方止火封门，又十日窑冷方开。每窑约用柴百三十扛，遇阴雨或有所加。有烧过青双云龙宝相花缸、青双云龙缸、青双云龙莲瓣大缸、青花白瓷缸、青龙四环戏潮水大缸、青花鱼缸、豆青色瓷缸等式。
　　◇崔公窑
　　嘉隆间，人善治陶，多仿宣、成窑遗法制器，当时以为胜，号其器曰“崔公窑瓷”，四方争售。诸器中，惟盏式较宣成两窑差大，精好则一。余青、彩花色悉同，为民窑之冠。
　　◇周窑
　　隆、万中人，名丹泉，本吴门籍，来昌南造器，为当时名手。尤精仿古器，每一名品出，四方竞重购之，周亦居奇自喜。恒携至苏、松、常、镇间，售於博古家，虽善鉴别者亦为所惑。有手仿定鼎及定器，文王鼎炉与兽面戟耳彝，皆逼真无双，而千金争市，迄今犹传述云。
　　◇壶公窑
　　神庙时烧造者，号壶隐道人。其色料精美，诸器皆佳，有流霞盏、卵幕杯两种最著。盏色明如朱砂，杯极莹白可爱，一枚才重半铢，四方不惜重价求之。亦雅制壶类，色淡青如官、哥器，无冰纹。其紫金壶带朱色，皆仿宜兴时陈样。壶底款为“壶隐老人”四字，相传为吴十九，而籍不可知矣。李日华赠诗云：“为觅丹砂斗市廛，松声云影自壶天，凭君点出流霞盏，去泛兰亭九曲泉。”
　　◇小南窑　附
　　镇有小南街，明末烧造，窑独小，制如蛙伏，当时呼虾蟆窑。器粗整，土埴黄，体颇薄而坚。惟小碗一式色白带青，有青花，花止兰朵竹叶二种；其不画花惟碗口周描一二青圈者，称白饭器。又有撇坦而浅全白者，仿宋碗皆盛行一时，国初犹然。
　　6、国朝
　　陶至今日，器则美备，工则良巧，色则精全，仿古法先，花样品式咸月异岁不同矣。而御窑监造尤为超越前古，谨录其特著者。
　　◇康熙年臧窑
　　厂器也。为督理官臧应选所造。土埴腻，质莹薄，诸色兼备，有蛇皮绿、鳝鱼黄、吉翠、黄斑点四种尤佳。其浇黄、浇紫、浇绿、吹红、吹青者亦美。迨后有唐窑犹仿其色，唐公《风火神传》载：“臧公督陶，每见神指画呵护於窑火中”，则其器宜精矣！
　　◇雍正年年窑
　　厂器也。督理淮安板闸关年希尧管镇厂窑务，选料奉造，极其精雅。驻厂协理官，每月於初二、十六两期解送色样至关呈请，岁领关帑。琢器多卵色，圆类莹素如银，皆兼青、彩，或描锥暗花玲珑诸巧样。仿古创新。实基於此。《文房肆考》云：“雍正初，楚抚严公希尧烧造厂器。”以“年”为“严”，又称“楚抚”，迨误。《邑志》载：“年公重修风火神庙碑记”碑尚存。
　　◇乾隆年唐窑
　　厂器也。内务府员外郎唐英督造者。唐公以雍正戊申来，驻厂协理，佐年著美，迄乾隆初榷淮；八年，移理九江钞关，皆仍管陶务。公深谙土脉火性，慎选诸料，所造俱精莹纯全。又仿肖古名窑诸器，无不媲美；仿各种名泑，无不巧合；萃工呈能无不盛备。又新制洋紫、法青、抹银、彩水黑、洋乌金、珐琅画、法洋彩、乌金、黑地白花、黑地描金、天蓝、窑变等泑色器皿。土则白壤而埴，体则厚薄惟腻。厂窑至此集大成矣。既复奉旨恭编《陶冶图》二十页，次第作《图说》进呈。临川李巨来先生序公集云：“独斟酌华实，间有得於心。而龙缸、均窑追绝，业复古制；翡翠、玫瑰，更出新奇。是公之陶，即公之心为之也!”

　　●景德镇陶录卷六

　　○镇仿古窑考

　　◇定窑
　　宋时所烧出直隶定州有南定器北定器土胍细腻质薄有光素凸花划花印花绣花诸种多牡丹萱草飞凤花式以白色而滋润为正白骨而加以油水有如泪痕者佳俗呼粉定又称白定其质粗而微黄者低俗呼土定东坡试院煎茶诗云定州花瓷琢红玉蒋记云景德镇陶器有饶玉之称视真定红瓷足相竞则定器又有红者间造紫定黑定然惟红白二种当时尚之唐氏肆考云古定器以政和宣和间窑为最好色有竹丝刷纹其出南渡后者为南定北贵於南划花最佳光素亦好昌南窑仿定器用青田石粉为骨质粗理松亦曰粉定其紫定色紫黑定色若漆无足重也

　　◇汝窑
　　汝亦汴京所辖宋以定州白器有芒不堪用遂命汝州建青器窑土细润如铜体有厚薄色近雨过天青汁水莹厚若堆脂有铜骨无纹铜骨鱼子纹二种格古要论云汁中眼隐若蟹爪者尤佳辍耕录云河北唐邓耀州悉效之而汝窑为魁底有芝麻花细小挣钉当时珍尚
　　唐氏肆考云汝器土脉质制较官窑尤滋润薄者为贵屑玛瑙为油如哥而深微似卵白真所谓淡青色也然无纹者尤好

　　◇官窑
　　宋大观政和间汴京自置窑烧造曰官窑士胍细体薄色青带粉红浓淡不一有蟹爪纹紫口铁足大观中泑尚月白粉青大绿三种政和以后惟青分浓淡耳
　　案南渡时有邵成章提举后苑袭旧京遣制置窑於修内司烧造日内窑亦名官窑黑澄泥为筑极其精制泑色亦莹澈为当时所珍　后郊亶丁别立新窑亦曰官窑式制不殊比之旧窑内窑不大侔矣
　　唐氏肆考云古官器其妙处当在体质油色色带白而薄如纸者颇亚於汝伪者皆龙泉所造无纹路南宋馀姚秘色瓷今人率以言官窑目之不能别白间见乱真

　　◇东窑
　　北宋东京民窑也即今开封府陈晋等处土胍黎细质颇粗厚淡青色亦有浅深多紫口铁足无纹比官窑器少红润唐氏肆考误以为董窑又云核之董窑似官其不同者质粗欠滋润盖东董声相近唐氏半采格古要论乃传闻之讹也
　　案古东器虽有紫口铁足无蟹爪纹不逮官窑多矣唐氏何得云似陶成记事亦称东窑载东青有浅深二种唐氏於东青色则画冬青何不自知东之讹董也且今所仿东青器并无紫口铁足或更加彩矣

　　◇龙泉窑
　　宋初处州府龙泉县琉田市所烧土细善质颇粗厚色甚葱翠亦分浅深无纹片有一等盆底有双鱼盆外有铜掇环器质厚实者耐摩弄不易茅篾第工匠稍拙制法不甚古雅耳景德镇唐窑有仿龙泉实烧一种尤佳格古要论以为亦有薄式
　　唐氏肆考云古龙泉器色甚葱翠妙者可与官争但少纹片紫骨铁足耳

　　◇哥窑
　　宋代所烧本龙泉琉田窑处州人章姓兄弟分造兄名生一当时别其所陶曰哥窑土胍细紫质颇薄色青浓淡不一有紫口铁足多断纹隐裂如鱼子泑惟米色粉青二种汁纯粹者贵
　　唐氏肆考云古哥窑器质之隐纹如鱼子古官窑质之隐纹如蟹爪碎器纹则大小块碎古哥器色好者类官亦号百圾碎今但辨隐纹耳又云汁油突不如官窑案哥窑在元未新烧土脉粗燥色亦不好见格古要论旧呼哥哥窑亦取土於杭

　　◇章龙泉窑
　　即生一之弟章生二所陶者仍龙泉之旧又号章窑或曰处器青器土脉细腻质薄亦有粉青色翠青色深浅不一足以铁色但少纹片较古龙泉制度更觉细巧精致至今温处人犹称为章窑
　　唐氏肆考云兄弟二窑其色皆青有浓淡皆铁足旧闻有紫足少见惟哥窑有纹弟章窑无纹为别春风堂随笔云章窑所陶青器纯粹如美玉为世所贵即官窑之类案白壤所造外涂油水翠浅露白痕者真明初窑移处州青器土亚火候渐不及前亦

　　◇均窑
　　亦宋初所烧出钧台钧台宋亦称钧州即今河南之禹州也土脉细泑具五色有兔丝纹红若胭脂朱砂为最青若葱翠紫若墨者次之三者色纯无少变杂者为上底有一二数目字号为记者佳若青黑错如垂涎皆三色之烧不足者非别有此样俗取梅子青茄皮紫海棠红猪肝骡肺鼻涕天蓝等名蒋记云近年新烧皆砂土为骨泑水微似制有佳者俱不耐久
　　唐氏肆考云均窑始禹州禹州昔号钧台均合青钧今通作均沿写已久此窑惟种菖蒲盆底佳甚他如坐墩缸合方饼罐子多黄沙泥坯则器质不佳案唐说特就古均器言之耳若今镇陶所仿均器土质既佳饼缸尤多美者

　　◇碎器窑
　　南宋时所烧造者本吉安之庐邑永和镇另一种窑土粗坚体厚质重亦具米色粉青样用滑石配泑走纹如块碎以低墨土赭搽熏既成之器然后揩净遂隐含红黑纹痕冰碎可观亦有碎纹素地加青花者
　　唐氏肆考云吉州宋末有碎器亦佳今世俗讹呼哥窑其实假开哥窑虽有碎纹不同鱼子且不能得铁足若铁足则不能有声惟仍呼碎器为称案所谓紫口铁足今镇陶多可伪设即鱼子纹亦不必定属汝哥类凡圆琢小件皆有精仿者矣

　　●景德镇陶录卷七

　　○古窑考

　　◇东欧陶
　　欧越也昔属闽地今为浙之温州府自晋己陶其瓷青当时着尚杜毓赋所谓器泽陶拣出自东欧者是也陆羽茶经云欧越器青上口唇不卷底卷而浅受半斤己下

　　◇关中窑
　　元魏时所烧出关中即今西安府咸阳等处陶以供御

　　◇洛京陶
　　亦元魏烧造即今河南洛阳县也初都云中后迁都此故亦曰洛京所陶皆供御物

　　◇寿窑
　　唐代所烧江南之寿州也瓷色黄茶经以寿瓷为最下云黄则茶色紫不相宜

　　◇洪州窑
　　洪州烧造者亦见唐洪州今南昌府格古论云右洪州器黄茶云洪州瓷褐合器更次寿佃日褐色黄黑

　　◇越窑
　　越州所烧始唐代即今浙江绍兴府在隋唐曰越州瓷色青着美一时茶经云碗越州为上其瓷类玉类冰青而益茶茶色缘邢瓷不如也陆龟蒙诗云九秋风露越窑开夺得千峰翠色来孟郊诗云越瓯荷叶空雇况茶赋云越泥如玉之瓯观此则越窑亦唐时韵物矣
　　唐氏肆考云越窑实为钱氏秘色窑之所自始

　　◇鼎窑
　　唐代鼎州烧造即今西安府之泾阳县也陆羽茶经推鼎州瓷碗次於越器胜於寿洪所陶

　　◇婺窑
　　亦唐时婺州所烧者今之金华府是茶经又以为婺器次於鼎瓷非寿洪器所能及

　　◇岳窑
　　湖南岳州府唐代亦陶瓷皆青茶经谓又次於婺瓷然青固宜茶作白红胜於寿州洪者

　　◇蜀窑
　　唐时四川邛州之大邑所烧体薄而坚级色白声清为当时珍重杜少陵集韦处乞大邑瓷碗诗云大邑烧瓷轻且坚扣如哀玉锦城傅君家白碗胜雪碗急送茅齐也可怜首句美其质次句美其声三句美其色蜀窑之佳己可想见案辍耕绿引笔衡载有续窑疑续即蜀误唐氏又以大邑瓷越窑下说又误矣

　　◇秘色窑
　　吴越烧造者钱氏有国时命於越州烧进为供奉之物臣庶不得用故云秘色其式似越窑器而清亮过之
　　唐氏肆考云蜀王建报朱梁信物有金棱碗致语云金陵含宝碗之光秘色抱青瓷之乡则秘色乃是当时瓷器之名不然吴越专以此烧进何蜀王反取之以报梁耶案垣齐笔衡谓秘色唐世已有非始於钱氏大抵至钱氏以专供进耳岂王蜀遂无唐之旧器哉又徐寅又贡馀秘色茶盏七律诗可见唐有之辨非谬特辍耕绿疑为即越窑亦误南宋时秘色窑已移馀姚迄明初遂绝

　　◇秦窑
　　唐代烧造今甘肃之秦州也相传器者碗杯之属多纯素亦有凸鱼水纹者

　　◇柴窑
　　五代周显德初所烧出北地河南之郑州其地本宜於陶以世宗姓柴故名然当时亦称御窑入宋始以柴窑别之其瓷青如天明如镜薄如纸声如磬滋润细媚有细纹制精色异为古来诸窑之冠但足多粗黄土耳
　　唐氏肆考云柴窑起於汴相传当口请器式世宗批其状曰雨过天青云破处者般颜色作将来今论窑器者必曰柴汝官哥定而柴久不可得矣得残器碎片制为冠饰环玩具亦足珍贵世传柴瓷片字宝莹射目光可欲矢宝莹则有之欲矢未必然盖难得而重言之也

　　◇唐邑窑
　　宋时烧造即今南阳府唐县昔称青瓷质黝不及汝器

　　◇郑州窑
　　亦宋所烧即南阳府之郑州皆青瓷未若汝器滋润

　　◇耀州窑
　　耀州今属西安府亦宋烧青器色质俱不逮汝窑后烧白器颇胜然陶成皆不坚易茅损所谓黄浦镇窑也

　　◇乌泥窑
　　建宁府建安所烧始於宋厥土黑坟质粗不润黝水燥暴色面亦青饼花谱以乌泥与龙泉均章诸窑并重博古要览则谓当差肩象东
　　抬青日札云建安乌泥窑器品最下未可传信抑今昔之不同耶

　　◇馀杭窑
　　亦宋时烧造乃杭州府之馀杭县也色同官瓷无纹不莹润
　　叶垣齐笔衡云郊下新窑已比旧官内窑大不侔他如乌泥窑馀杭窑更非官窑北矣

　　◇丽水窑
　　亦宋所烧即处州丽水县亦曰处窑质粗厚色如龙泉有浓淡工式尤拙

　　◇熏窑
　　出徐州府萧县之白土镇一日白土窑亦宋代烧造厥土白壤质颇薄泽者白器制式规范颇桂
　　夷坚志云萧县白土镇造白器几三十馀窑窑户多姓有总首其陶匠约数百人制作颇佳

　　◇吉州窑
　　宋时吉州永和市窑即今之吉安府卢陵县昔有五窑具白色紫色紫有与紫定相类者五窑中惟舒姓烧者颇佳舒翁工为玩具翁之女名舒娇尤善陶其瓮诸色几与哥窑等价花瓶大者值数金小者有花格古要论云体厚质粗不甚足品
　　唐氏肆考云吉窑颇似定器出今吉安之永和镇相传陶工作器入窑宋女丞相过时变成玉工事闻於上遂封穴不烧逃之饶故景德镇初多永和陶工按此亦元初事若明陶以后则皆昌南土著

　　◇建窑
　　古建州窑也出宋代为今之建宁府建阳县始於建安后迁建阳入元犹盛碗盏多是擎口体稍薄色浅黑而滋润有黄兔斑滴珠大者真宋时茶尚擎碗以建安兔毫为上
　　唐氏肆考云旧建瓷有薄者绝类米器

　　◇象窑
　　宋南渡后所烧出处未详有蟹爪纹以色白滋润为贵其黄而质粗者品低
　　唐氏肆考云或言象器出今宁波府象山县核之象窑似定但多质粗其滋润者亦终逊定器且次於霍州镇之彭窑

　　◇榆次窑
　　此西窑也即太原府榆次县自唐已陶土粗质厚厥器古朴

　　◇平阳窑
　　亦西窑也平阳府所烧唐宋皆陶有砖窑大而容器多有土窑小而容器少土壤白汁水欠纯故器色无可传者

　　◇宿州窑
　　宋代烧造为今凤阳府之宿州也器仿定色当时行尚颇广自定窑器减后而北地且多市充定器然固不及真定瓷也

　　◇泗州窑
　　江南之泗州宋代亦陶悉仿定窑器色但不着於时贪其值贱者多市充定器或云泗器实匀与宿窑相埒

　　◇彭窑
　　元时彭均宝於霍州烧造土胍细白埴腻体薄尚素仿古定器制折腰样甚整齐当时以彭窑称焉其佳者与定相埒因亦呼新定器
　　格古要论云元彭均宝效古定窑制器创折腰样其土脉细白绝类真定往往为牙行指作定器以烧於霍州又名霍窑
　　唐氏肆考云元之戗金匠户彭均宝烧仿定器与白定相似俱比青口欠滋润极脆难以传久市肆卖古瓷多充为定器非真赏家莫辨

　　◇宣州窑
　　元明烧造出宣州土埴质颇薄色

　　◇临川窑
　　元初烧造郎今抚州府之临川县土埴细薄色多白微黄有粗花者

　　◇南丰窑
　　出盱江之南丰县元代烧造土埴细质稍厚器多青花有如土定等色
　　蒋记云夫何昔之课斯陶者日举今则州家多褂欠原其故有五临川建阳南丰产有所夺三也按此是说镇陶之利为三邑陶所夺可见临窑南窑在元时亦盛

　　◇陇上窑
　　陇东所陶始於明即平凉府华亭县等处或称白器或曰类西窑大抵质粗工拙不足贵蔡九霞志云平凉华亭之间明产瓷器古陇东地也

　　◇欧窑
　　明代烧造为江南常州府宜兴人以其姓欧皆呼为欧窑有仿哥窑纹片者有仿言官均窑色者彩色甚多俱花盘架诸器其红蓝纹泑二种尤佳昌南唐窑曾仿之
　　唐氏肆考云宜兴窑又有专造紫砂壶一式阳羡茗壶系云壶品著名大家有时大李仲芳徐友泉陈仲美陈俊卿等按宜兴壶窑虽属陶成然不类瓷器此编只纪瓷陶故不列入
　　横峰窑
　　横峰今广信府与安昔属弋之湖西马坑俗犹呼横峰窑亦曰弋器所造瓶罐饥瓮盘碗之类甚粗
　　以上古陶惟自晋纪起东瓯洛诸作在当时原祗泛称陶器故仍以陶纪之馀悉称窑盖陶至唐而盛始有窑名也

　　○各郡县窑考附

　　◇邢窑
　　出直隶之顺德府邢台县自唐己烧造土细质腻色尚素昔称白瓷今亦有描青杂式者茶经云以邢州瓷处越器上然邢瓷类银类雪刑瓷白而茶色丹似不如越按茶经第就品茶言瓷耳邢器亦足观

　　◇磁州窑
　　始磁州昔属河南彰德府今属北直隶广平府称磁器者盖此又本磁石制泥为坯陶成所以名也器之佳者与定相以似但无泪痕亦有划花绣花其素者价高於定在宋代固着今人讹以陶窑瓷品既呼为磁器不知另有是种窑

　　◇德化窑
　　自明烧造本泉州府德化县今改属永春州碗盏亦多擎口称白瓷颇滋润但体极厚间有蒲者惟佛像殊佳今之建窑在此盖不类旧建瓷矣

　　◇处窑
　　浙之处州府自明初移章龙泉窑於此烧造至今遂呼处器土粗圣火侯汁水皆不得或犹有以龙泉称者要非古章窑比也

　　◇许州窑
　　明河南许州烧造制磁石为之亦瓷器也色样皆有花素较磁州新近者为优或曰窑始於宋

　　◇河北窑
　　烧造由宋始青瓷也即今河南衔辉府昔称河北地器同汝制而色质不及只可与唐邓耀等窑为伍

　　◇怀广窑
　　出河南怀广府自明迄今尚烧造

　　◇宜阳窑
　　明陶即河南宜阳县今尚烧造

　　◇登封窑
　　亦自明始即河南府登封县今尚陶

　　◇陕州窑
　　河南之陕州也烧造始於明今尚陶

　　◇兖州窑
　　明以来烧造者即兖州府　等处今尚陶

　　◇平定窑
　　今之西窑也自宋已陶土黎质粗而色白微黑器者皆厚大盆碗殊无可观人呼之曰倘器即平定州烧者

　　◇霍州窑
　　亦今之西窑始於唐宋土细壤质腻体薄色多白比平阳所造为佳当时别之日霍器

　　◇广窑
　　始於广东肇庆府阳江县所造盖仿洋磁烧者故志云广之阳江县产磁器当见炉瓶盏碟碗盘壶盒之属甚绚彩华丽惟精细雅润不及瓷器未免有刻眉露骨相可然景德镇唐窑曾仿之雅润足观胜於广窑此与磁州许州等器皆非瓷土所成者也
　　陶成纪事云一仿广窑泑色及青点泑一种按此亦唐厂所仿
　　外译窑考附
　　高丽窑
　　即高丽国所烧造者不知起於何代质颇细薄泑色匀与景德镇微类有粉青者似龙泉器有细花者北定器若上有白花朵见者彼国不甚值钱大约与越窑秘色窑汝窑诸式相类惟瓜尊狻猊罐颇着异

　　◇大食窑
　　大食国所造以铜作骨用药烧成五色华绚有见其碗盏壶盒者谓与佛郎嵌器颇相似不知着始何代

　　◇佛郎嵌窑
　　亦呼鬼国窑即今所谓发蓝也又讹法琅其窑甚狭小制如垆器亦以铜作胎用色药嵌烧颇绚采可玩
　　唐氏肆考云今云南人在京多作酒盏仿佛郎嵌俗谓之鬼国嵌

　　◇洋磁窑
　　西洋古里国造始者着代莫考亦以铜为器骨甚薄嵌磁粉烧成有五色缋彩可观推之作铜声世称洋磁泽雅鲜美实不及瓷器也今广
　　◇中多做造
　　唐氏肆考曰洋磁等器虽甚绚采华丽而欠雅润精细仅可供闺阁之用非士大夫文房清玩也

　　●景德镇陶录卷八

　　○陶说杂编上
　　浮於饶称望邑景德一镇屹然东南一雄观业陶者於斯质陶者聚於斯天下之大受陶之利而举以景德名王泽洪记
　　浮处万山之中而景德一镇则固邑南一大都会也殖陶之利五方杂居百货具陈熙熙乎称盛观矣陈集
　　昌南镇陶器行於九域施及外洋事陶之人动以数万计海樽山俎咸萃於斯盖以山国之险兼都会之雄也沉怀清记
　　景德江有一巨镇也隶於浮业制陶器利济天下四方远近侠其技能以食力者莫不趋之如鹜谢外纪
　　昌江之南有镇曰陶阳距城二十里而俗与邑乡异列市受厘延衰十三里许烟火逾十万家陶户与市肆当十之七八土著居民十之二三凡食货之所需求无不便五方藉陶以利者甚众黄墨舫杂志
　　浮梁提封仅百里土宜於陶以兹陶之业陶之人及陶中所有之事岁皆半於浮则景德一镇洵浮之要区矣杨竹亭集
　　唐褚绥字玉衡晋州人景隆初为新平司务会洪州督府奉诏需献陵祭器甚迫绥驰戟门力陈岁歉户力凋残竟犹止襄陵名宦志
　　窑之长短率有数籍税而火堂火栈火尾火眼之属则不入於籍烧时窑牌火照迭相出试谓之报火蒋祈陶略
　　凡窑家辍与时年丰凶相为表里闻镇之巨户今不如意者十八九同上
　　进坑石制泥精细湖坑岭背界田之所产已为次矣比壬坑高砂马鞍山厥土赤石仅可作匣攸山石亚烧杂以槎药木柿火而加炼之必剂以泑泥而后用同上
　　彭器瓷尚书文集有送许屯田诗序云浮梁父老言自来作知县不买瓷器者一人君是也作饶州不买瓷器者一人今程少卿嗣宗是也惜乎不载许君之名容齐随笔
　　吾闻陶之为道也金石之屑拔草木之精埏之坯之之绘之黝之之别土胍火色寻蟹爪鱼子白霍景柴汝定官哥均以来至今日而其器盆精谢济世叙
　　宜窑冰裂鳝血纹者共官哥同隐纹如橘皮红花青花者俱鲜彩奇目堆垛可爱永窑细青花杯成窑五采葡萄杯及纯白薄如琉璃者今皆极贵又有元代枢府字号窑者亦可取　文震亨长物记
　　宣窑有鱼藻洗葵瓣洗磬口洗鼓样洗五采桃注石榴注双瓜注双鸳注暗花白香盘苏麻泥青香盘朱砂香榭盘诸件又香合之小者有饶窑蔗段串铃二式同上
　　玩好之物以古为贵惟今代则不然永乐文剔红宣德之铜成化之窑器其价遂与古敌先是宣窑品最贵近日又重成窑盖两朝天纵亚意曲艺宜其精工如此花样皆作八吉祥五供养一串金西番遣以至鸡百鸟及人物故事至嘉靖窑则又仿宣成二种而稍胜之惟崔公窑加贵然其值亦第宣成之什一耳　明沉氏敞帚齐馀谈
　　幼曾於二三中贵家见隆庆窑酒杯茗碗俱绘男女私亵之状盖穆宗好内以故奉造此种然春画之起始於汉广川王画屋又书载汉时发喙则鳖砖画壁俱有此种杯碗正不足怪也　同上
　　宣德时最娴蟋蟀戏因命造蟋蟀盆今宣窑蟋蟀盆犹甚珍重其价不减宋宣和盆也　同上
　　吴门周丹泉巧思过人交於唐太常每诣江西之景德镇仿古式制器以眩耳食者纹色泽咄咄逼真非精於鉴别鲜不为鱼目所混一目从金阊买舟往江右道经陵晋谒太常请阅古定鼎以手度其分寸仍将片褚摹鼎纹袖之遂别之镇半载而旋仍谒唐袖出一鼎云君家白定炉鼎我又得其二矣唐大骇以所藏古鼎较之无纤毫疑又盛以旧底盖宛如辑瑞之合也询何所自来周云系余畴昔借观以手度者再盖审其大小轻重耳实仿为之不相欺也太常叹服售以四十金蓄为副本并藏於家神庙末年淮安杜九如浮慕唐之古定鼎形诸梦寐从太常孙君俞强纳千金得周之仿鼎以去　韵石齐笔谈
　　陶辨器足永乐窑压手杯滑底沙足宣窑塘盏心底线足嘉靖窑鱼扁沾镘心圆足凡陶器出窑底足可验火法　拾青日札
　　饶州景德镇陶器所自出大观间有窑变色红如朱砂佥谓荧惑度临照而然物反常为妖窑户亟碎之时有玉牒防御使仲戢年八十馀居於饶得数种出以相视云比之定州红艺色尤鲜明　　清波杂志
　　漆螺　嵌器垢旧若洗拭法用无糨软绢包香蛤粉满扑过另将软绢细细揩抹其黑处自光如镜而所嵌物则明显　云谷卧馀
　　成化间朱元佐监陶登朝天阁冰立堂观陶火诗云来典陶工简命应火林环视一栏凭朱门近典千峰接丹阙遥后万里登霞起赤城春锦列日生紫海瑞光胜四封富焰连朝夕谁识朝臣独立冰爱日堂抄
　　明有昊十九者浮梁人能吟工书画隐於陶输间所制精瓷雅壶俱妙绝人巧自号壶隐老人　紫陶轩杂缀
　　镇瓷无色不仅惟明厂有鲜红其纯白器或画青花或加五彩永窑亦足贵多厚成窑薄宣窑青淡嘉窑青浓前后规制殊异永在宣成之下嘉之上南村谓宣青成彩以宣窑五彩深厚堆垛不若成彩用色浅深殊有画意也惟宣花是苏泥勃青至成化其青已尽只用平等青料则论青花宣为胜然正嘉用回青亦足品但宣窑选料制样绘画题意无一不佳耳总之明瓷无能过宣成者明瓷合评
　　凡用佳瓷不先制之过热汤水无有不损裂必须先以米泔水温温渐煮出再以生姜汁及酱涂器底下入火稍煨顿可保　墨娥小录
　　粘碗盏法用未蒸熟面筋入筛净细石灰少许杵数百下忽化开如水以之粘定缚牢阴干自不脱胜於钉钼但不可水内久浸又凡瓷器破损或用糯米粥和鸡子青研极胶粘入粉少许再研以粘瓷损处亦固﹝同上﹞
　　陶器贡自京师岁从部降式造特多以龙凤为辨（王宗沐陶书论）
　　江阴周高起曰明有陈仲美婺源人初造瓷於景德镇尤善诸玩类鬼工以业之者多不足成其名弃之而来阳羡好配壶土心思殚竭可列神器（阳羡茗壶系）
　　水盏子者乐器也古犹瓦缶为之明姑苏乐工谋易以铁不成乃购食器之能声者得内府监制成化瓷器若干则水浅深分下上清浊叩以犀匙凡器入而音周绝胜古之掣缶者因强名日小盏子（毛奇龄小盏子记）
　　陶器以青为贵彩品次之瓷之青花霁青粉青悉藉青料其仿汝窑官窑哥窑龙泉窑其色青者亦瓷青料（唐氏肆考）
　　宣窑青花一名苏麻难青成化时巳少正德间得回青嘉窑御器遂用之搥碎有朱砂斑者为上银星次也纯用回青则色散不收必用石青和之或什之一或四之六设色则笔路分明混水则颜色明亮（同上）
　　窑变一说火之幻化所成非徒泑色改变实有器异成奇者东坡集载瓶笙诗引云刘仲几钦钱闻笙箫声察之出於炉上双瓶明诏景德镇烧屏风变其二为状船余家有镇瓷宋盌一暑天盛腥物不臭腐若官均哥窑於本色泑外变而为淡黄或灰紫错杂类诸物态此不足异时亦有之（同上）
　　磁瓷字不可通瓷乃陶之坚致者其土埴壤磁实石名出古邯郸地今磁州州有陶以磁石制泥为坏烧成故曰磁器非是处陶瓷皆称磁也闻景德镇俗槩从磁字书称余所见商侣亦多以瓷为磁真可一　磁州今尚烧造（同上）
　　自镇有陶而凡戗金镂银琢石髹漆螺甸竹木匏蠡诸作今无不以陶为之或字或书仿嵌维肖（同上）
　　洪熙间少监张善始祀祜陶之神建庙厂内日师主者姓赵名慨字叔朋尝仕晋朝道通倦秘法济生灵故秩封万硕爵视侯王以其神异足以显赫今古也成化中太监邓贤而知书谓镇民多陶悉瓷神佑乃徒庙於厂东门外之通衢东北百武许即今所也（詹珊记）
　　唐光启中有灵官华光者神明赫着民居横田社者奉之嘉靖酉部使者以验器至改，庙为公署越岁兵宪涂任齐公莅镇宿公署夜寐若有牖其衷者明日进太府观海顾公节推城山饶公议更创之於是议以厂东旷地建署而庙地仍归民听复建奉如旧隆历五年陶务日急祷於神得宽牒民乃请於明府协更新之上竣耆老来告余畲曰豫范型於土入力可为既入治中烟燎变幻不可陶测造化甄陶有默司焉匪神之为灵至是耶厥功亦舆有力宜永祀志（曹天祜记）
　　唐公英中秋后三日诗云惭愧甄陶汉使槎几番佳节在天涯西风一夜吹乡萝寒雨涟朝湿桂花又留别陶署诗云半野半官楼八谁宾谁主寄孤情梁间燕垒分辛苦槛外花枝负约盟又云西江八载赋皇华淮海乘春又放槎又云古亭翠撷心裁句珠阜香留手植花（陶人心语）
　　佑陶灵祠堂西侧有青龙缸一径三尺高二尺强环以青龙四下作潮水纹墙口俱全惟底脱明万历造先昰写累造弗成督者益力神童-公悯同役之苦独舍生殉火缸乃成此则成中落选之损器也久弃寺隅余见之遣雨舆夫升至神祠之堂侧饰高壹以焉此器之成沾溢者神膏血也团结者神骨肉也清白翠璨者神精忱猛气也唐英龙缸纪记
　　年公希尧云予自雍正了丁未之箴岁曾按行至镇越明年而员外郎唐侯来偕董其事工益举而制日精予仍长其任一岁之成选择包匦由江达淮咸萃予之使院转而贡诸内廷焉风火神庙碑记
　　从镇东南去二＋里馀地名湘湖有故宋窑址尝觅得瓷磔旧器不完者质颇薄却是米色粉青二式陶成示论稿
　　陶固细事而物料火侯与五行丹永同其功兼之摹古酌今侈弇崇庳之式抽添变通之理今可出其意旨唯诺夫工匠矣示论案橐序
　　泑水谓之圣泽昔出新正都长岭者作青黄泑出义坑者作浇白泑二处皆有柏叶斑又出桃花坞者青花白器通用之陶成纪事
　　神庙时诏景德镇烧造屏风不成变而为床长六尺高一尺又变为船一只长三尺舟中什物无一不具郡县官皆见之乃椎碎不敢以进也(豫章大事记)
　　瓷器以宣窑为佳中有窑变者极奇非人力所可致人多毁藏不傅(同上)
　　琢器之式有方圆棱角之殊制画之方别采绘缕雕之异仿旧须宗其典雅肇新务审其渊源器自陶成规矩实遵古制花同锦簇采色胜上春壹观哥汝定均抔汗之仪则非远水火金木土洪钧之调剂维神或相物以赋形亦范质而施采功必藉夫埏埴出自林泉制不越夫罇罍重均彝鼎炉烟焕色虽瓦缶亦参槖钥之权彩笔生花即窑瓷可验交明之象(唐隽公陶治图说)
　　陶土出浮梁新正都麻仓山以千户坑龙坑坞高路坡低路坡四处为上其土埴泸匀有青黑缝糖点白玉金星色石末出湖田一二图　土出新正都最上为长岭为义坑长岭作青黄义坑作浇白俱有柏叶斑(江西大志)
　　明神宗十一年管厂伺知张化美报仓老坑土膏渐竭(邑志)
　　嘉靖二十六年上取鲜细器造难成御史徐绅奏以矾红代隆庆五年诏造裹外鲜红器都御史徐栻疏请转查改矾红。
　　明神宗十一年给事王敬民奏罢烧造烛台屏风棋盘笔管等件(同上)
　　康熙十六年邑令张齐仲阳城人禁镇户瓷器书年号及圣贤字迹以免破残(同上)
　　沉怀清窑民行诗云景德产佳瓷产器不产手工匠来八方器成天下走陶业活多人产不舆时偶又云食指万家烟中外贾客薮坏房蚁垤多　火触牛斗都会可比雄浮邑抵一拇(同上)镇南有马鞍山旧取土作烧瓷匣后以景镇来严禁止山之西麓唐有云门教院(同上)
　　颜鲁公建中时守郡行部新平陆士修舆公友善来游新平同止云门教院数日中宵茗饮聊咏有素瓷傅静夜芳气满闲轩之句载云门断碑(昌南记)
　　厂内珠山独起一峯峦俯视四境相傅秦时番君登此谓主马山至唐因地绕五龙脉目为珠山元未於光据之为行台号蟠龙山明称纛山后以为御器厂镇山(同上)
　　唐有监务廰宋设司放廰宋元皆置湘湖务元有湖田市(同上)
　　以上皆镇陶旧说概未编次书名前后

　　●景德镇陶录卷九

　　○陶说杂编下
　　虞阏父为周初陶正武王赖其利器用舆其神明之后妻而封於陈(左傅)
　　文彩纂组者燔功之窑也(管子)
　　宁封子为黄帝陶正有一人过之请为之掌火能出五色烟久则以教封子封子积火自烧遂能随烟气上下(列仙传)
　　何稠传稠博览古图多识旧物时中国久绝流璃之作匠人无敢措意稠以缘瓷为之舆真无巽(隋书)
　　李洪山人博知尝谓成式瓷器璺者可以弃昔遇道流言雷蛊鬼魁多遁其中(酉阳杂俎)
　　天宾内库有青瓷酒杯纹如乱丝其薄如纸以酒注之温温然有气相次如沸汤乃名自暖杯(云仙杂记)
　　徐寅贡余秘色茶盏诗云巧剜明染春小轻旋薄冰盛绿云古镜破苔当席上嫩荷涵露别江贲(唐咏物诗选)
　　秦观诗月圃新碾瀹花瓷陈师道诗价重十冰瓷孙抃诗花瓷旌封裹王世贞诗泻向宣州雪白瓷(诗选)
　　巴东下岩院僧偶於水际得一青瓷碗式若斗磬折花及米其中皆满以金银舆钱诗之亦然僧宝之后年老乃掷此碗江申不欲以累法众(韵府羣王)
　　南人习鼻饮有陶器如杯盌旁植一小管若瓶嘴以鼻就管吸酒浆暑月以饮水谓之鼻饮杯云水自鼻入咽快不可言邕州人巳如此记之以发一胡卢(桂海卢衡志)
　　花腔腰鼓陶鼓也出临桂职田乡其土特宜鼓腔村人专作窑烧之腔上油昼红花纹以为节(同上)
　　袁宏道曰尝见江南人家所藏旧觚青翠入骨砂斑垤起可谓之金屋其次官哥象定等窑佳瓶皆细娟滋润尤花神之精舍也[瓶史]
　　史考尧饭於土簋饮於土硎汉书南山有汉武旧匋潘岳赋倾缥瓷以酌醁酿齐职仪曰左右甄官署掌瓦缶之作(正字通)
　　会昌元年渤海贡紫瓷盆客量半斛内外通莹其色纯紫厚可寸许举之又甚轻如拈鸿毛然(杜汤杂编)
　　马祖常诗贡篚银貂金作籍官窑瓷盏玉为泥苏轼诗刘生望都门病赢寄空窑王令诗大匠陶百窑不问履下泥张耒诗碧玉琢成器知是东窑瓷吴澄诗登阁望芙蓉麻烟起蒸窑(韵藻)
　　孟铣小敏悟见刘祎之金椀惊曰此药金烧其上有五色气(朝野仓载)
　　高丽陶器色青者国人渭之翡色近年巳来制作之巧系泽尤佳酒尊之状如瓜上有小益而为荷花伏鸭之形复能作盌碟桮瓯花瓶汤琖旨窃仿定器制度故略而不图惟酒尊着异耳(宣和奉使高丽图经)
　　高丽燕饮器皿多涂金或银而以青陶器为贵有狻猊香炉亦翡色也上蹲兽下为仰莲以承之诸器惟此物最精绝其余则越州古秘色汝州新窑器大槩相类(徐兢高丽图经)
　　丽人陶器又有大水瓮广腹敛颈其口差小敞高约六尺阔四尺五寸容三石二升凡山岛海道来舟中水或缺则用此载水售之(同上)
　　元载饮食冷物用瑠黄碗凡热物则用泛水瓷器器有三千事皆　雪越冰之类(枢要录)
　　张德谦云凡插花先须择瓶若夏秋用瓷瓶堂厦宜大书屋宜小忌其对忌其对贵瓷贱金银尚清雅也口欲小而足欲厚取其安稳而不泄气也(瓶花诸)
　　东坡诗云病贪赐茗浮铜叶案今御前赐茶皆不用建窑盏用火汤　其样似铜叶汤　耳铜叶色黄褐色也(演繁露)
　　诸色窑古瓷如炉欠耳足缾损口棱有以旧补旧加以泑药一火烧成舆旧制无二但补处色浑然得此更胜新者若用吸泑之法补旧补处更可无迹如有矛者闻苏州虎邱有能修者名之曰紧(拾青日扎)
　　定窑泑滋润汝窑泑厚如堆脂官窑泑色莹澈旧器泑厚故也(同上)
　　王椷曰余友刘君幕游颍州闻邑绅刘吏部家藏古瓷碗四内绘彩蝶贮以水蝶卽浮水面栩栩欲活索观者众逐秘不示(凝方丛话)
　　品茶用瓯白瓷为良所谓素瓷傅静夜芳气满闲轩也茶经重青瓷云盌越州上鼎州次婺州次岳州次寿州洪州又次邢亦不如越抑何所尚不同耶(阳羡茗壶系)
　　凡窑皆有变相匪夷所思若宜舆砂壶亦然如倾汤贮茶则云霞绮闪直是神之所为此亿千或一见耳(同上)
　　柴窑器最贵世不一见闻其制青如天明如镜薄如纸声如磬官哥汝等窑以粉青色为上淡白次之油灰则下纹取冰裂鳝血为上梅花片墨纹次之细碎纹最下均窑色如胭脂为上青若葱翠紫若墨者次之杂色不贵又官窑隐纹如蟹爪哥窑隐纹如鱼子龙泉窑器甚厚工稍拙(文震亨长物志)
　　花瓶须用官哥定等窑古瞻瓶一枝瓶小蓍草　纹槌瓶余如闇花青花茄袋葫卢细口扁肚瘦足药坛及新建窑等瓶俱不人清供其鹅颈壁瓶尤不雅(长物志)
　　龙泉窑均州窑之瓶有极大二三尺者以插古梅最相称凡花瓶用锡胆皆可冬月冻裂之患(同上)
　　白定笔格有三山五山及队花娃等式笔筒之制古白定窑竹节者最贵然难得大者东青细花式立可用若鼓样巾有孔插笔及墨者虽旧物不雅官哥窑笔洗有葵花洗磬口洗四卷荷叶洗卷口蔗段洗诸式定窑笔洗有三篐洗梅花洗方池洗诸式龙泉窑笔洗有双鱼洗菊花洗百折洗诸式官哥白定等窑水注有方圆立瓜卧瓜双桃莲房蒂叶茄壸诸式印池以官窑哥窑方式为贵定窑及八角委角者次之青花白地有益长样者俱不雅(同上)
　　水中丞用铜铜性猛贮水则有毒易脆笔故以陶瓷为佳陶瓷水中丞有官窑哥窑之瓮肚小口钵盂诸式笔粘定窑龙泉窑之小浅碟俱佳糊斗定窑有蒜蒲长矿式方斗如中置一梁者同上
　　国初有发现嚣墓者官觉而追之得陶器数十见一酒盏於京师色如龙泉窑之淡黄者外皆自然蕉纹内有团花砂底丰上年下口口径三寸许刘体仁识小录
　　柴窑无完器近复稍稍出马布庵见示一洗圆而椭面径七寸黝然深沉光色不定雨后青天尚未足形容布巷曰余目之为降霄　宝　觏云七颂堂小录
　　官窑螭耳洗宋修内司窑杯直如筒色如猪犴皆北海物浮月杯也口微缺以金锢之酒满则一月皛浮酒面先朝中州王邸物后不知所归同上
　　越窑矮足爵栗殻浮青转侧皆翡翠吴越王钱氏取供后当时民间禁不敢用故今存者极少同上
　　李凤鸣字时可家富事侈靡杨廉夫闻其名访之时可为设荷花宴有水晶几十二上列器皆官窑瓷一时毫丽　有其比都公谭纂
　　辉出疆时见燕中所用定器色莹净可爱近年所用乃宿泗近处所出非真定也越上秘色器始钱氏有国日供奉之物不得臣下用故曰秘色清波杂志
　　当见北客言耀州黄浦镇烧瓷名耀器白者为上河朔用以分茶出窑一有破碎即於河一化为泥同上
　　汝窑宫禁中烧者内有玛瑙末为油惟供御拣退方许出卖近尤艰得(同上)
　　哥窑宋时旧物留传虽久真赝难人间颇多求其真宋而精美者绝少秀之嘉善巨族曹获一香炉高可二寸余润称是以美玉楼海东青捉天鹅为葢真绝美者也渐闻於镇守麦太监麦囚索之其子不得己遂献焉后为司礼监之有力者夺去正德间盗窃而货吴下上海淀山张信夫以二百金易之归复重货於好事者而内府竟亦不追此真古哥器矣(北窗琐语)
　　巩县有瓷偶人号陆鸿渐买十茶器必得一鸿渐市人沽茗不利辄灌注之鸿渐昔一嗜茶而此遭困辱(梁漫志)
　　先子主长葛簿时与李屏山张仲杰会饮座中有定瓷酒瓯因为联句先子首唱云定州花瓷瓯颜色天下白屏山则曰轻浮妾玻璃顽钝奴琥珀张乃曰器质至坚脆肤理还悦泽云云(归潜志)
　　官窑烧於宋修内司中为官家所造也窑在杭之鳯皇山下其土紫故足色若铁时云紫口铁足其哥窑烧於私家取土亦俱在此地官质隐纹如蟹爪哥质隐纹如鱼子但汁料不如官器佳耳（文房清玩）
　　定窑器北宋定州始也其色向间有里紫然其白骨质胎加之泑水有如泪痕者为上又有南渡定器（同上）
　　汝窑器其色卵白汁水莹厚若堆脂底有芝麻细小挣钉（同上）
　　汝窑出汝州宋时烧者淡青色有蟹爪纹者真无纹者尤好土胍细润薄甚难得柴窑出北地郑州周世宗姓柴故名天青色细纹器滋润细腻惟是粗黄土足古龙泉窑土胍细且薄者贵今日处器青器格古要论
　　成宏间吾邑河庄孙氏曲水山房藏定窑鼎一乃宋器之最精者体圆而足三有耳有李酉涯篆络镌於炉座嘉靖倭变兹鼎为京口靳尚实所得毘陆唐太常凝庵从靳购之遂归唐唐虽奇窑器多此鼎一至诸品避席自是海内评窑器者必首推唐之白定窑鼎云唐不轻示人韵石齐笔谈
　　万延之赴鍂都下以十钱币一瓷缶沃盥既倾有馀水留缶时寒凝冰视之则桃花一枝也明日成双头牡丹次日又成水村断鸿翅鹭满缶宛如寒林图书因什袭珍藏遇寒则约客赏观此窑之至幻者乎春诸纪闻
　　宋叶真垣齐笔衡云陶器自舜时便有三代迄於秦汉所谓该瓷器是也此必叶公仅依周礼考工记有虞氏上陶礼记明堂位泰有虞氏之尊也韩非子虞舜作食器史记五帝本纪舜陶河滨作什器於寿邱诸书等句而云然耳予尝阅汲冢周书有云神农作瓦器路史有云隧人为釜物原有云神农作瓮轩辕作盌碟绀珠有云瓶缾同神农制吕氏春秋有云黄帝有陶王昆吾作陶说文昆吾作陶春秋正义少皡有五工正圬埴之工曰鶅雉之文则陶窑上古已有不自舜始也意考工礼记韩非史记皆称有虞氏者益以上古太朴陶器只如今黄沙土之质至舜而制度略备精粗有别故有泰尊食器之作尔其称上陶者上与尚通谓舜至质贵陶器也当训好尚之尚不作土下之上解唐氏肆考
　　稽唐虞三代以迄秦汉魏晋六朝着於经史子集者惟曰缶曰土墙曰土刑曰泰尊曰甄大瓦棺曰甑盆曰瓦旅之类名凡数十而窑无所考至唐始着窑名同上
　　宋时官中所有定汝器率铜钤其口以是损价而今之求定汝者即以铜钤口为真骨董家论古往往如此同上
　　唐秉钧曰古瓷柴汝最重柴周之外次及官定葢定汝官哥皆宋器也然柴汝之器传世绝少而官定犹有者非官定易得也以定有北定南定而霍州镇彭窑亦曰新定官有旧京修内司之别而郊坛下新窑亦曰官窑新定不如南定南定不如北定旧京官窑着时未久当以修内司所造为上新窑为下其时已有差等后有新仿定器不减定人制法者有制作极工不入清赏者好事者指某器日定某器曰宫安知其不为赝鼎所惑耶今流传者惟哥窑稍易得葢缘质厚耐藏定汝体薄难於完苗故也(古瓷合评)
　　关洛间有人耕地常掘出古瓷器杯桊锭柎之属千形万变并是彩绘秘戏之状耆老相传是五胡乱华时元魏惧其地有王气痉此为厌胜之贝皆供御物也犹团
　　宋臬使荔裳康熙中分巡秦州时城北寺基忽裂丈馀得古瓷一窑同人索取殆尽癸卯入都仅馀碗二杯一一碗阔五寸内外纯素一碗差小波纹动荡似吴道子画坯贮水可一合许有鱼四头亦凸起游泳宛然商邱宋中丞牧仲见之欢为异物载入说部此真古器足贵者矣凝齐业话
　　粘官窑器皿法用鸡子清匀糁石灰捉清另放以青竹烧取竹将鸡子清与竹对停熬和成膏粘官瓷破处用绳缚紧放汤内煮一二沸置阴处三五日去绳索其牢固异常且无损痕(墨娥小录)
　　金溪邮路亭胡姓有甲乙入山见白兔追而射之兔不见乃志其处发之则古冢也旁有大缸中贮素瓷瓶二古砚一甲碎其一瓶乙止之取以为养花器砚乃澄泥砚瓶置几上数日觉有气自内浮出氤氲若云气之蒸不测其故试折花木贮其中无水而花卉不萎且抽芽结实若附土盘根者然始讶瓶葢窑变类也一日风雨大作忽霹雳一声瓶竟震碎乙甚惋惜耳食录
　　定窑器皿有破损者可用楮树汁浓涂破处扎缚十分紧俟阴干永不解云谷卧余
　　高从诲时荆南尚使磁器皆高其足而公私竞置用之谓之高足盌(三楚新录)
　　耀州陶匠创造一等平底深椀状简古号日小海鸥(清异录)
　　破惋上下作两截断而齐者名无底碗大吉往往以上截画古语於其中县东壁谓祥瑞也(田家杂古)
　　印色池官哥窑方者尚有八角委角者最难得定窑方池外有印花纹甚佳此亦少者诸玩器玉当较胜於磁唯印色池以磁为佳而玉亦未能胜也故今官哥定窑者贵甚近日新烧有葢白定长方印池并青花白地纯白者此古未有当多蓄之且有长六七寸者甚佳(考盘馀事)
　　印章有哥窑官窑东青窑者其制作之巧纽式之妙不可尽述(同上)
　　吴门周丹泉能烧陶印文或辟邪霾象连环瓦纽皆田火范而成色如白定而文亦古（妮古录）
　　窑器方人难今制方窑器为盛（事物绀珠）
　　余秀州买得白定缾口有四纽斜烧成仁和馆三字字如米氏父子所书（妮古录）
　　余於项元度家见哥窑一枝缾哥窑八角把杯哥窑乳炉项希宪言司马公哥窑合卺双桃杯一合一开即有哥窑盘承之盘中一坎正兼容亦奇物也后人刘锦衣家（同上）
　　官哥二窑时有窑变状类蝴碟禽鸟麟豹等像於本色泑外变色或黄或红紫肖形可爱乃火之幻化理不可晓（博物要览）
　　古人吃茶多用撆取其易干不留滓饮酒用琖故无劝盘今所见定器劝盘乃古之洗也古人用汤缺酒注不用壶缾及有嘴折盂台盘用始元朝古定官窑俱无此器（格古要论）
　　金花定碗用大蒜汁调金描画然后再入窑烧永不复脱（同上）
　　卖花顾媪持一旧瓷器求售似笔洗而略浅四周内外及底皆有泑色似哥窑而无纹中平如砚独露瓷骨边线界画甚明不出入毫发殊非剥落不知何器以无用边之后见广异逸史等所载乃悟唐以前无朱砚凡点勘文籍则研朱於杯琖大笔濡染贮朱於钵杯盏略小而口哆以便掭笔钵稍大而口敛以便多注浓渖也顾媪所持葢卽朱盏向赏鉴家未及见耳急呼之来问此瓷器何往日本以三十钱买得云出自井中今以无用二十钱卖诸杂物摊上久不能复问所在矣余深为惋惜世多以高价市膺器而真古瓷反往往见摈如此（槐西杂志）
　　平阳陶唐氏之故都也其俗勤俭旧多窑居新安赵给誎吉士竹枝词咏之云三月山田长麦苗村庄生计日箫条羡他豪富城中户住得砖窑胜土窖其镇署三堂后尚有砖窑五圈（霁园夜谭録）
　　自古陶重青品晋日缥瓷唐日千莑翠色柴周日雨过天青吴越日秘色其后宋器虽具诸色而汝瓷在宋烧者淡青色官窑哥窑以粉青为上东窑龙泉其色皆青至明而秘色始绝（爱日堂抄）
　　有客携柴窑片瓷索数百金云嵌於胄临阵可以辟火器然无田知磪否余曰何不绳悬此物以铳发铅凡击之如果辟火不碎价数百金不为多如碎则辟火之说不磪理不能索价也客不肯曰公於赏鉴非当行殊煞风景急懐之去后闻鬻於贵家竟得百金夫君子可欺以其方难罔以非其道（左码右爻）火横冲如雷霆下击岂区区瓷片所能御且雨过天青不过泑色精妙耳究由人造非出神功何破裂之馀片尚有灵如是耶（如是我闻）
　　以上皆陶事旧说或全篇或一二语悉撮录以资闻见

　　●景德镇陶录卷十

　　○陶录馀论
　　陶有遥逃二音烧造砖埴皆可称也正字通陶舆匋同又陶即窑字通作窑（土左匋右）等字说文匋瓦器从缶包省声葢古字双（音并）义后始陶窑分称
　　舜陶河滨类书纂要注河滨即今定陶县西北与图直指则谓在馆陶邱之间考陶邱即定陶然定陶与馆陶相去甚远又作什器於寿邱舆图直指言寿邱在兖州府东则馆陶定陶皆於兖甚远未知河滨所在近考括地志云陶城在蒲州河东县北三十里为舜所都南去厯山不远按此或即其地
　　闽温处叔陶制序深得陶事三味其略云淘先濯之使定沦矣尤必澄也扰之欲调而掣之欲坚不然恐其宛也此数句葢言淘练泥泑之工又云作之力须均扶欲啬弗圴则侧弗啬则泐也此是言拉珏之难又云入范　而搏之疏数须得其平也力欲转而滑滞则裂按之而实斯痕也此是言印模不易又云澣之括之拭之必详悉求其类不则疵也此是言碹坯过泑之艰又云裹坚白而表凝素者之上也虽加之以绘佳也此言陶成器质贵精洁又云表容青虽绘事弗及次也此言器品质亏非所贵又云笔纹期如丝纹丰而沴亦次也此言画描之工又云一品为之功数易一弗善不能良也此总言陶作之难葢观於温序所言从可知陶事曲折矣
　　镇瓷在唐宋不闻有彩器元明来则多青花或仿他处青瓷矣然非今之所谓青也今俗又以器之上品者为青如呼头青提青三色青之类昔只以上色次三色分之
　　在镇官窑瓷器有三一厂官器一仿宋代汴杭官窑器其一则居俗所称官古器也厂官器非民间所有官古器则盛行於今宋官器仿制不多矣
　　陶瓷有所谓口者即器上围员口俗呼盘口盌口盘堧盌堧是也所谓足者即器底圈边俗呼椀（土左足右）杯（土左足右）是也所谓骨子即器具土质俗呼泥胎儿是也
　　陶瓷有以圾称者（俗作件）自五圾起以至百圾五百圾千圾如尊罍盆缸之类　按字书圾与岌通危也则以圾称谓其危而成难也故圾数愈增则愈难陶成
　　陶瓷有茶托酒托疑即古礼器之舟也周礼裸用乌彝黄彝皆有舟郑注舟樽下台若今承盘子由是考之舟托非一物乎
　　均红器古作者土质粗疏微黄泑色虽肖究非佳品今镇陶选用净细白填土范胎为之再上均红泑故红色衬出愈滋涧所谓玫瑰海棠骡肝马肺等样皆胜於往古所造
　　一霁红也肆考纪明厂窑作祭红潘阳唐公记今厂器作霁红而陶俗皆作济红其实祭红为是葢宣窑造此初为祭郊日坛用也唐窑纪霁红由宣窑霁青推写耳
　　龙罁大窑明厂原系三十二座后因青窑数少龙缸窑空间将大龙缸窑改砌青窑十六座仍存龙缸大窑十六座自国初烧造龙缸未成至唐窑始复其制搭民窑烧厂东街有龙缸衕相传为旧搭烧龙缸处按隆万时厂器除厂内自烧官窑若十座外余者己散搭民窑邑志载有赏给银两定烧赔造等语然今则厂器尽搭烧民窑照数给值无役派役派赔累也
　　镇在唐代瓷陶之外有琉璃窑为市埠桥盛姓所业有盛鸿者登干元第为利州司马擢行人其族人以勅造不称获罪鸿疏免不欲族裔承匠籍遂废其业见昌南记
　　责备馀谈云汪黄为相宦官邵成章劾其误国被斥钦宗思其忠直召赴行在或复沮之乃命止於洪州及洪州陷金人授以职坚不从金日忠臣也不可杀之　按钦宗时汪黄未为相当是高宗之为然邵成章当南渡吋实尝提举修内司官窑足为陶中生色矣
　　正字通载景德镇瓷器用苎麻灰淋汁涂之黄色者赤土汁涂坯烧之用芝麻秸淋汁染色则成紫此言非也　按今配青白泑止用炼灰黄色紫色本有是种配泑亦不用芝麻秸汁若赤土所配乃紫金泑稍黄一种非黄色者
　　正字通又载婺源县界麻仓窑有土可泑按麻仓为邑东村名或讹麻村或呼梅村窑出官土只可作不非泑也
　　正字通又载庐陵新建产黑赭石磨水画瓷坯初无色烧之成天蓝葢今青料也按赭乃赤色云黑又云赭则不得名青料且新建从未闻产料
　　正字通又载景德镇取婺源所产料名画烧青一日无名子按镇所用乃浙料广料或云南料昔则苏泥勃青回青乐平陂塘青瑞州石青从未闻取用婺邑料凡料之佳者名老圆子韭菜边亦无画烧青无名子之称廖公葢以传闻误注耳
　　景德镇自明设御器厂因有厂官窑今仍其旧称格古要论载古饶器出今饶州浮梁之御土窑体润而薄讹御器厂为御土窑且景德镇所产而必日烧器即云饶州所辖岂饶器尽为御土窑烧造者是又不知有民窑官窑之分也
　　刘言史咏茶诗云湘瓷浮轻花此相瓷不知即岳州器欤抑为木镇附纪之湘湖窑器欤当俟考定
　　陶庵老人梦忆云嘉兴王二之漆竹洪漆之漆张铜之铜嶶州吴明官之窑皆以一工与器而名家起家其人且与搢绅先生列坐抗礼按嶶州距景德镇甚近吴明或亦尝陶吾镇著名当时者欤不然嶶地无窑也然莫可详磪亦俟考
　　长物志载旧窑枕有长二尺五寸阔六寸者可用是昔尚瓷枕署月用之必佳今镇只有孩儿枕
　　邑乘载缪宗周兀然亭诗云陶舍重重倚岸开舟帆日日蔽江来工人莫惜天机巧此器能输郡国材志兀然亭在鞍山为祖无择所题云亭近河滨然鞍山附近无陶实去河甚远　按兀然亭有二当是题肇建之兀然亭耳肇地滨河建中昔多世陶有峯山旧传有兀然亭其址犹存缪诗殆非泛指也
　　明末又有陈仲美周丹泉俱工仿古窑器携售远方镇人（四上千下）获周窑甚傅若陈来去无定仿造亦不多今（四上千下）有知之者矣
　　真古窑器得之无价尝记少时见有人持湖田窑大方垆一色素而古雅可爱云家世珍藏可验睛甫请鬻於里（シ左亯右）富宅家不辨数争价往反忽失手堕碎深为可惜
　　古瓷尚青宜品茗酒耳若有肴馔则素瓷青花白质瓷为佳邹阳赋醪酿既成緑瓷是晵陆羽经越瓷青而茶色绿七晵盛以翠樽季南金诗听得松风并涧水急呼缥色绿瓷杯东坡诗青浮卵盌香观数公句可知尚青止杯盏之类亦非如柴汝之青色也
　　同一青瓷也柴窑汝窑云青其青则近浅蓝色官窑内窑哥窑东窑湘窑等云青其青则近淡碧色龙泉章窑云青其青则近翠色越窑岳窑云青则近缥色古人说陶但通称青色耳
　　景德镇诸窑称青亦不同有云青者乃白地青花也淡描青亦然其青皆近蓝色分浓淡有仿古窑称青者则亦如古窑之青若霁青之青亦近深蓝色
　　汝窑瓷色镇厂所仿者色青而淡带蓝光非近碧之粉青也肆考谓汝窑瓷色如哥而深则误认青为近碧解矣不如汝瓷所谓淡青色实今之好月蓝色镇厂葢内发真汝器所仿俗亦呼为雨过天青又仿粉定有甚佳者亦不闻是青田石
　　肆考又以大邑瓷注於越窑下未考大邑为邛州属县竞以为越瓷是不知有蜀窑也又以东瓯为越窑未考东瓯地属温州是不知别有东瓯陶也广与记载温州城外尚有东瓯王墓
　　旧越窑自宋末己不复见辍耕录载叶垣齐引陆诗疑为秘色而肆考越窑实另见谓苐为秘色之所自始殆其然乎
　　秘色古作秘色肆考疑为瓷名辍耕录以为即越窑引叶寘唐己有此语不思叶据陆诗并无秘色字也　按秘色特指当时瓷色而言耳另是一窑固不始於钱氏而特贡或始於钱氏以禁臣庶用故唐氏又谓蜀王不当有不知袐字亦不必因贡御而言若以钱贡为秘则徐寅秘盏诗亦标贡子是唐亦尝贡何不指唐所进御云秘岂以唐虽贡不禁臣庶用而吴越有禁故称秘耶肆考又载秘色至明始絶可见以瓷色言为是
　　高齐漫録亦载秘色瓷器世言钱氏有国日越州烧造为供奉物臣庶不得用似秘色窑又实起於吴越矣
　　雨后天青止柴窑器色如是汝窑所仿已不类宋长白误以为秘色窑器且称雨后晴天色讹青为晴又注茶经所云越州为上是指龙泉窑器皆载其柳亭诗话中按秘色窑青色近缥碧与越窑同即越窑亦非龙泉窑一是绍兴一属处州地亦相殊也宋又云秘色睛天柴皇氏重之是并不知世傅五窑之自来矣
　　格古要论谓旧哥窑色青浓淡不一好者类董窑今亦少有成群队者是元末新烧欠佳　按东窑色淡青亦有紫口铁足未闻董窑何昉殆东董音相近各操土音遂以东讹董而肆考亦误沿董字也
　　鱼子纹格古要论以为哥器纹而陶成记载汝泑亦有鱼子纹合之无纹汝泑蟹爪纹汝泑可知汝器古有三种泑式
　　陶成记仿宋器有铜骨无纹汝泑猫食盘系人面洗色泽今镇所仿汝器并未闻此名式即铜骨泥绝少不见有人面洗色泽者此种真汝式想尤佳妙
　　大观北宋年号即有官窑时也宋本称官字唐隽公不书官纪观称大观泑葢以镇陶有厂官器民俗有官古器故用观字以别之其实大观即宋官泑或疑官观为二皆为
　　霍器有三一为宋霍州本来窑一为元彭君实仿造窑其一则唐昌南镇霍仲初窑也彭为上仲品次之霍州本来者又次之
　　窑变之器有三二为天工一为人巧其由天工者火性幻化天然而成如昔传屏风变为床舟冰缶冻为花卉村景采盌经暑不腐腥物乃世不多觏者也又如均哥本色泑经烧忽退变他色及成诸物然是所时有者也其由人巧者则工故以泑临幻色物态直名之曰窑变殊数见不鲜耳
　　陶处多者自来莫过於汁其次为浙然汴自柴东汝官均而外着茗者少越窑秘色官内龙泉哥章及东瓯今亦莫继其美
　　江西窑器昔亦多处惟景德镇着久肆考饶州窑亦注浮梁镇器而不列景德镇名何耶又云江西窑器唐在洪州宋时出吉州明见弋阳何以既注镇器尚言江西窑器某代止在某处乎
　　磁石制泥为器非吸铁引针之磁石亦非烧料为磁粉之类乃别一种石其色光滑而白其性埴而松其器美而不致实与瓷土异惟磁州许州有之
　　楚之长沙属有醴陵土捥器质甚粗体甚厚泑色淡黄而糙或微黑椀巾心及底足皆无泑盖其入窑时必数椀迭装一匣烧故也此乃乡士窑所在多有正如吾昌南在汉时只供迩俗粗用也
　　素磁傅静夜本王修诗昌南记以为颜陆二公联句殊误阳羡茗壶系引之谓品茶尚素瓷然亦不载谁句而尙素又与茶经相反
　　广与记止载登封宜阳产瓷器而不知洛阳己陶於元魏时止载平凉华亭产瓷器而不知秦州己陶於唐代肆考载秘戏器作俑於隆万而不知元魏之关洛窑已有此种
　　蘸泑之法欲其莹匀大抵贵手法轻快肆考谓不急能匀重复蘸之则莹厚谬矣　按当蘸湿时若不急起纵使泑周不几酥破乎莹厚亦不必重复如重蘸色反不匀今惟大琢器大圆器用吹泑法有重复多徧者余小器及常粗器蘸泑则不然
　　肆考说定器出定州卽真定　　按定州系直隶州在真定之西南非真定也真定为常山定州为中山宋苏东坡知定州其时卽为边郡真定固属辽不属宋也
　　肆考谓古人以足载器器足多取沉重柴窑足每粗黄土官哥龙泉皆铁足此非也　　按周之柴窑其时鲜佳不故胎质用黄土足亦黄土非另造续成者卽铁足亦因铁骨泥作质故坯足露铁色非另造铁足安上唐氏不知坯装匣烧匣内尚有渣饼砂渣垫足只疑另有器足承载器烧故有古取沉重之说
　　通志曰造坯彩画始条理也入窑火候终条理也卽以火候言之火有前中后之分者紧润之候或对日或一昼夜大器或溜七日夜紧二日夜火弱则寙(爽左瓦右)俗呼糟坯火猛则偾暴溜者欲习於火而无赢紧者如燎於原而无缩若倦睡不应机神昏莫辨色火有破莹走焰之失所烧器必多蜉垦阴喾黑黄之患矣则所谓条理者正须缕析也
　　金溪王仁圃先生成江西考古録无一言及陶务壴谓陶器不足录良山人地远隔知有不逮也陶器自古资利用景德镇陶厯代名天下实江西土产之最非惟好古之士在所必详卽有心国计民生者亦末可畧也桂幸生长於斯耳目所习虽犹不尽谨就所知者考辨之或亦可为博雅君子之一助
　　从来纪陶无专书其见於载籍者或因一事而引及一器或因一器而引及一事或因吟赋而载一二名惟蒋祈陶畧及沈阳唐公陶成记示谕稿说景德镇陶事颇详其它如练水唐氏窑器肆考详天下古窑颇悉而於镇陶多本傅闻往往出蒋唐诸集之外其实不无谬误谨遵师说考辨之
　　龙威秘书有朱桐川先生陶说说分三则惟说镇器多简畧录中所引用皆注原书名非不采其说也
　　是编陶务土宜多得於访问若都昌江大光程镇安曹惠浦胡思策刘文炳刘伯和鄱阳金大礼刘启祥皆习知其事而能言其制作之详者而检阅书籍相与商考则古黟余有庠稶畯鄱阳金正仪梦侨乐平石钟理羹堂同邑黄达良澹庵李玑有政邓世畴寿田成美功咸为不少书成例得书名遂以识之

　　●书后

　　镇陶自陈以来名天下厯代着录家多稍述吾师耕余先生惜其无专书也博考众家之说实而验诸当时之制辑为是录卷帙末终而逝葢湮废败箧中垂二十年矣廷桂受业门墙最久恸吾　师敦行力学裔志以殁又遗腹子殇殒无嗣师母氏汪孑然孀居抱遗书而无所与谋欲请以校勘而续成之藉为吾师存一日而廷桂又落拓无力蒇事其若吾师何哉嘉庆十有六年辛未广德刘克齐先生来莅邑事招廷桂馆署中风政之暇时及文辞亦非往以镇陶无专书为憾廷桂出此奉质则跃然而起命亟续之与付剖劂噫此固廷桂日夜祷祠之而不得者今庶几为吾　师慰也虽至愚鲁不敢不勉录旧六卷今订为十惟卷首图说卷尾陶录余论为吾师所未逮其中八卷则皆仍吾　师之昼分门而附益之谨阙其所不知不敢妄有增损葢於镇陶之原流工作之勤劳器用之美利虽不备悉然己可得其大畧矣吾师其又谓廷桂何哉
　　嘉庆二十年岁在乙亥秋八月朔门人同里郑廷桂谨识
