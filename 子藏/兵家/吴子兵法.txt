吴子 战国 吴起


卷上
图国第一
料敌第二
治兵第三
卷下
论将第四
应变第五
励士第六


图国第一
　　吴起儒服以兵机见魏文侯。
　　文侯曰：“寡人不好军旅之事。”
　　起曰：“臣以见占隐，以往察来，主君何言与心违。今君四时使斩离皮革，掩以朱漆，画以丹青，烁以犀象。冬日衣之则不温，夏日衣之则不凉。为长戟二丈四尺，短戟一丈二尺。革车奄户，缦轮笼毂，观之于目则不丽，乘之以田则不轻，不识主君安用此也？若以备进战退守，而不求能用者，譬犹伏鸡之搏狸，乳犬之犯虎，虽有斗心，随之死矣。昔承桑氏之君，修德废武，以灭其国。有扈氏之君，恃众好勇，以丧其社稷。明主鉴兹，必内修文德，外治武备。故当敌而不进，无逮于义矣；僵尸而哀之，无逮于仁矣。”
　　于是文侯身自布席，夫人捧觞，醮吴起于庙，立为大将，守西河。与诸侯大战七十六，全胜六十四，余则钧解。闢土四面，拓地千里，皆起之功也。
　　吴子曰：“昔之图国家者，必先教百姓而亲万民。有四不和：不和于国，不可以出军；不和于军，不可以出陈；不和于陈不可以进战；不和于战，不可以决胜。是以有道之主，将用其民，先和而造大事。不敢信其私谋，必告于祖庙，启于元龟，参之天时，吉乃后举。民知君之爱其命，惜其死，若此之至，而与之临战，则士以尽死为荣，退生为辱矣。”
　　吴子曰：“夫道者，所以反本复始。义者，所以行事立功。谋者，所以违害就利。要者，所以保业守成。若行不合道，举不合义，而处大居贵，患必及之。是以圣人绥之以道，理之以义，动之以礼，抚之以仁。此四德者，修之则兴，废之则衰，故成汤讨桀而夏民喜悦，周武伐纣而殷人不非。举顺天人，故能然灾。”
　　吴子曰：“凡制国治军，必教之以礼，励之以义，使有耻也。夫人有耻，在大足以战，在小足以守矣。然战胜易，守胜难。故曰，天下战国，五胜者祸，四胜者弊，三胜者霸，二胜者王，一胜者帝。是以数胜得天下者稀，以亡者众。”
　　吴子曰；“凡兵之所起者有五：一曰争名，二曰利，三曰积恶，四曰内乱，五曰因饥。其名又有五：一曰义兵，二曰强兵，三曰刚兵，四曰暴兵，五曰逆兵。禁暴乱曰义，恃众以伐曰强，因怒兴师曰刚，弃礼贪利曰暴，乱人疲，举事动众日逆。五者之服，各有其道，义必以礼服，强必以谦服，刚必以辞服，暴必以诈服，逆必以服。”
　　武侯问曰：“愿闻治兵、料人、固国之道。”
　　起对曰：“古之明王，必谨君臣之礼，饰上下之仪，安集吏民顺俗而教，简募良材，以备不虞。昔齐桓募士五万，以霸诸侯，晋文召为前行四万，以获其志。秦缪置陷陈三万，以服邻改。故强国之君，必料其民。民有胆勇气力者，聚为一卒。乐以进战效力，以显其忠勇者，聚为一卒。能踰高超远、轻足善走者，聚为一卒。王臣失位而欲见功于上者，聚为一卒。弃城去守、欲除其丑者，聚为一卒。此五者，军之练锐也。有此三千人，内出可以决围，外入可以屠城矣。”
　　武侯问曰：“愿闻陈必定、守必固、战必胜之道。”起对曰：“立见且可，岂直闻乎！君能使贤者居上，不肖者处下，则陈已定矣。民安其田宅，亲具有司，则守已固矣。百姓皆是吾君而非邻国，则战已胜矣。”
　　武侯尝谋事，群臣莫能及，罢朝而有喜色。起进口：“昔楚庄王尝谋事，群臣莫能及，退朝而有忧色。申公问曰：‘君有忧色，何也？’曰：‘寡人闻之，世不绝圣，国不乏贤，能得其师者王，得其友者霸。今寡人不才，而群臣莫及者，楚国其殆矣！’此楚庄王之所忧，而君说之，臣窃惧矣。”于是武侯有惭色。

料敌第二
　　武侯谓吴起曰：“今泰胁吾西，楚带吾南，赵衝否北，齐临吾东，燕绝吾后，韩据吾前，六同之兵四守，势甚不便，忧此奈何？”
　　起对曰：“夫安国家之道，先戒为宝。今君已戒，祸其远矣。臣请论六国之俗，夫齐陈重而不坚，秦陈散而自斗，楚陈整而不久，燕陈守而不走，三晋陈治而不用。”
　　“夫齐性刚，其国富，君臣骄奢而简于细民，其政宽而禄不均，一陈两心，前重后轻，故重而不坚。击此之道，必三分之，猎其左右，胁而从之，其陈可坏。秦性强，其地险，其政严，其赏罚信，其人不让，皆有斗心，故散而自战。击此之道，必先示之以利而引去之，士贪于得而离将，乘乖猎散，设伏投机，其将可取。楚性弱，其地广，其政骚，其民疲，故整而不久。击此之道，袭乱其屯，先夺气，轻进速退，弊而劳之，勿与战争，其军可败。燕性愨其民慎，好勇义，寡诈谋，故守而不走。击此之道触而迫之，陵而远之，驰而后之，则上疑而下惧，谨我军骑必避之路其将可虏。三晋者，中国也，其性和，其政平，其民疲于战，习于兵，轻其将，薄其禄，士无死志，故治而不用。击此之道，阻陈而压之，众来则拒之，去则追之，倦其师。此其势也。”
　　“然则一军之中，必有虎贲之士；力轻扛鼎，足轻戎马，搴旗斩将，必有能者。若此之等，选而别之，爱而贵之，是谓军命。其有工用五兵、材力健疾，志在吞敌者，必加其爵列，可以决胜。厚其父母妻子，劝赏畏罚，此坚陈之士，可与持久，能审料此，可以击倍。”
　　武侯曰：“善！”
　　吴子曰：“凡料敌有不卜而与之战者八。一曰，疾风大寒，早兴寤迁，刊木济水，不惮艰难；二曰，盛夏炎热，晏兴无间，行驱饥渴，务于取远。三曰，师既淹久，粮食无有，百姓怨怒，妖祥数起，上不能止。四曰，军资既竭薪既寡，天多阴雨，砍掠无所。五日，徒众不多，水地不列，人马疾疫，四邻不至。六曰，道远日暮，士众劳惧，倦而未食，解甲而息。七曰，将薄吏轻，士卒不固，三军数惊，师徒无助。八口，陈而未定，舍而未毕，行阪涉险，半隐半出。诸如此者，击之勿疑。
　　“有不占而避之者六。一曰，土地广大，人民富众。二曰，上爱其下，惠施流布。三曰，赏信刑察，发必得时；四曰，陈功居列，任贤使能。五曰，师徒之众，兵甲之精。六曰，四邻之助，大国之援。凡此不如敌人，避之勿疑。所谓见可而进，知难而退也。”
　　武侯问曰：“吾欲观敌之外以知其内，察其进以知其止，以定胜负，可得闻乎？”
　　起对曰：“敌人之来，荡荡无虑，施旗烦乱，人马顾，一可击十必使无措。诸侯未会，君臣未和，沟垒未成，禁令未施，三军匈匈，欲前不能，欲去不敢，以半击倍，百战不殆。”
　　武侯问敌必可击之道。
　　起对曰：“用兵必须审敌虚实而趋其危。敌人远来新至，行列未定，可击。既食未设备，可击。奔走，可击。勤劳，可击。未得地利，可击。失时不从，可击。旌旗乱动，可击。涉长道，后行未息可击。涉水半渡，可击。险道狭路，可击。陈数移动，可击。将离土卒，可击。心怖，可击。凡若此者，选锐冲之，分兵继之，急击勿疑。”

治兵第三
　　武侯问曰：“进兵之道何先？”
　　起对曰：“先明四轻、二重、一信。”
　　曰：“何谓也？”
　　对曰：“使地轻马、马轻车、车轻人、人轻战。险易，则地轻马。秣以时，则马轻车。膏锏有余，车轻人。锋锐甲坚，则人轻战，进有重赏，退有重刑。以信。审能达此，胜之主也。”
　　武侯问曰：“兵何以为胜？”
　　起对曰：“以治为胜。”
　　又问曰：“不在众寡？”
　　对曰：“若法令不阴，赏罚不信，金之不止，鼓之不进，虽有百万，何益于用？所谓治者，居则有礼，动则有威，进不可当，退不可追，前却有节，左右应摩，虽绝成陈，虽散成行。与之安，与之危，其众可合而不可离，可用而不可疲，投之所往，天下莫当，名曰父子之兵。”
　　吴于曰：“凡行军之道，无犯进止之节，无失饮食之适，无绝人马之力。此三者，所以任其上令。任其上令，则治之所由生也。若进止不度，饮食不适，马疲人倦而不解舍，所以不任其上令，上令既废，以居则乱，以战则败。”
　　吴子曰：“凡兵战之场。立尸之地。必死则生，幸生则死。其善将者，如坐漏船之中，伏烧屋之下，使智者不及谋，勇者不及怒，受敌可也。故曰，用兵之害，犹豫最大。三军之灾生于狐疑。”
　　吴子曰：“夫人常死其所不能，败其所不便。故用兵之法，教戒为先；一人学战，教成十人。十入学战，教成百人。百人学战，教成千人。千人学战，教成万人。万人学战，教成三军。以近待远，以佚待劳，以饱待饥。圆而方之，坐而起之，行而止之，左而右之，前而后之，分而合之，结而解之。每变皆习，乃授其兵。是为将事。”
　　吴子曰：“教战之令，短者持矛戟，长者持弓弩，强者持旌旗，勇者持金鼓，弱者给厮养，智者为谋主。乡里相比，什伍相保。一鼓整兵，二鼓习陈，三鼓趋食，四鼓严办，五鼓就行。闻鼓声合，然后举旗。”
　　武侯问曰：“三军进止，岂有道乎？”
　　起对曰：“无当天灶，无当龙头。天灶者。大谷之口。龙头者，大山之端。必左青龙，右白虎，前朱雀，后玄武，招摇在上，从事于下。将战之时，审候风所从来。风顺致呼而从之，风逆坚陈以待之。”
　　武侯问曰：“凡畜卒骑，岂有方乎？”
　　起对曰：“夫马，必安其处所，适其水草，节其饥饱。冬则温厩夏则凉斗争斗争庑。刻剔毛鬣，谨落四下，戢其耳目，无令惊骇。习其弛逐，闲其进止，人马相亲，然后可使。车骑之具，鞍、勒、衔、辔、必令完坚。凡马不伤于末，必伤于始。不伤于饥，必伤于饱。日暮道远，必数上下。宁劳于人，滇无劳马。常令有余，备敌覆我。能明此者，横行天下。”

论将第四
　　吴子曰：“夫总文武者，军之将也。兼刚柔者，兵之事也。凡人论将，常观于勇，勇之于将，乃数分之一尔。夫勇者必轻合，轻合而不知利，未可也。故将之所慎者五：一曰理，二曰备，三曰果，四曰戒，五曰约，理者，治众如治寡。备者，出门如见敌。果者，临敌不怀生。或者，虽克如始战。约者，法令省而不烦。受命而不辞，敌破而后言返，将之礼也。故师出之日。有死之荣，无生之辱。”
　　吴子曰：“凡兵有四机：一曰气机，二曰地机，三曰事机，四曰力机。三军之众，百万之师，张设轻重，在于一人，是谓气机。路狭道险，名山大塞，十夫所守，千夫不过，是谓地机。善行间谍，轻兵往来，分散其众，使其君臣相怨，上下相咎，是谓事机。车坚管辖，舟利橹楫，土习战陈，马闲驰逐，是谓力机。知此四者，乃可为将。然其威、德、仁、勇，必足以率下安众，怖敌决疑。施令而下不敢犯，所在而寇不敢敌。得之国强，去之国亡。是谓良将。”
　　吴子曰：“夫鼙鼓金铎所以威耳。旌旗麾帜所以威目。禁令刑罚，所以威心。耳威于声，不可不清。目威于色，不可不明。心威于刑，不可不严。三者不立，虽有其国，必败于敌。故曰，将之所摩，莫不从移。将之所指，莫不前死。”
　　吴子曰：“凡战之要，必先占其将而察其才。因形用权，则不劳而功举。其将愚而信人，可诈而诱。贪而忽名。可货而赂。轻变无谋，可劳而困。上富而骄，下贫而怨，可离而间。进退多疑，其众无依，可震而走。士轻其将而有归志，塞易开险，可邀而取。进道易，退道难可来而前。进道险，退道易，可薄而击。居军下湿，水无所通，霖雨数至，可灌而沈。居军荒泽，草楚幽秽风飙飙数至，可焚而灭。停久不移，将士懈怠，其军不备，可潜而袭。”
　　武侯问曰：“两军相望，不知其将，我欲相之，其术如何？”
　　起对曰：“令贱而勇者，将轻锐以尝之。务于北，无务于得，观敌之来，一坐一起，其政以理，其追北佯为不及，其见利佯为不知，如此将者，名为智将，勿与战矣。若其众谨哗，旌旗烦乱，其卒自行自止，其兵或纵或横，其追北恐不及，见利恐不得，此为愚将，虽众可获。”

应变第五
　　武侯问曰：“车坚马良，将勇兵强，卒遇敌人，乱而失行，则如之何？”
　　吴起对曰：“凡战之法，昼以旌旗幡麾为节，夜以金鼓笳笛为节。摩左而左，摩右而右。鼓之则进，金之则止一吹而行，再吹而聚，不从今者诛。三军服威，士卒用命，则战无强敌，攻无坚陈矣。”
　　武侯问曰：“若敌众我寡，为之奈何？”
　　起对曰：“避之于易，邀之于阝厄。故曰，以一击十，莫善于阝厄；以十击百，莫善于险；以干击万，莫善于阻。今有少卒卒起，击金鸣鼓于阝厄路，虽有大众，莫不惊动。故曰，用众者务易，用少者务隘。”
　　武侯问曰：“有师甚众，既武且勇，背大险阻，右山左水，深沟高垒，守以强弩，退如山移，进如风雨，粮食又多，难与长守，则如之何”？
　　起对曰：“大哉问乎！此非车骑之力，圣人之谋也，能备千乘万骑，兼之徒步，分为五军，各军一衢。夫五军五衢，敌人必惑，莫之所加。敌人若坚守以固其兵，急行间谋以观其虑。彼听吾说，解之而去，不听吾说，斩使焚书，分为五战。战胜勿追，不胜疾归。如是佯北，安行疾斗，一结其前，一绝其后，两军衔枚，或左或右，而袭其处。五军交至，必有其力，此击强之道也。”
　　武侯问曰：“敌近而薄我，欲去无路，我众甚惧，为之奈何？”
　　起对曰：“为此之术，若我众彼寡，各分而乘之，彼众我寡，以方从之。从之无息，虽众可服。”
　　武侯问曰，“若遇敌于溪谷之间，傍多险阻，彼众我寡，为之奈何？”
　　起对曰：“遇诸丘陵、林谷、深山、大泽，疾行亟去，勿得从容；若高山深谷，卒然相遇，必先鼓噪而乘之，进弓与弩，且射且虏，审察其政，乱则击之勿疑。”
　　武侯问曰：“左右高山，地甚狭迫，卒遇敌人，之不敢，去之不得，为之奈何？”
　　起对曰：“此谓谷战，虽众不用，募吾材土与敌相当，轻足利兵以为前行，分车列骑隐于四旁，相去数里，无见兵，敌必坚陈，进退不敢。于是出旌列旆行出山外营，之敌人必惧，车骑挑之，勿令得休。此谷战之法也。”
　　武侯问曰：“吾与敌相遇大水之泽，倾轮没辕，水薄车骑，舟楫不设，进退不得，为之奈何？”
　　起对曰：“此谓水战，无用车骑，且留其旁。登高四望，必得水情，知其广狭，尽其浅深，乃可为奇以胜之。敌若绝水，半渡而薄之。”
　　武侯问曰：“天久连雨，马陷车止，四面受敌，三军惊骇，为之奈何？”。
　　起对曰：“凡用车者，阴湿则停，阳燥则起，贵高贱下。驰其强车；若进若止，必从其道。敌人若起，必逐其迹。”
　　武侯问曰：“暴寇卒来，掠吾田野，取吾牛羊，则如之何？”
　　起对曰：“暴寇之来，必虑其强，善守勿应，彼将暮去，其装必重，其心必恐，还退务速，必有不属。追而击击之，其兵可覆。”
　　吴子曰：“凡攻敌围城之道，城邑既破，各入其宫，御其禄秩收其器物。军之所至，无刊其木、发其屋、取其粟、杀其六畜、燔其积聚，示民无残心。其有请降，许而安之。”

励士第六
　　武侯问曰：“严刑明赏，足以胜乎？”
　　起对曰：“严明之事，臣不能悉。虽然，非所恃也。夫发号布令而人乐闻，兴师动众而人乐战，交兵接刃而人乐死。此三者，人主之所恃也。”
　　武侯曰：“致之奈何？”
　　对曰：“君举有功而进拘之，无功而励之。”
　　于是武侯设坐庙廷，为三行饷士大夫，上功坐前行，肴席兼重器、上牢。次功坐中行，看席器差减。无功坐后行，看席无重器。饷毕而出，又颁赐有功者父母妻子于庙门外，亦以功为差。有死事之家，岁遣使者劳赐其父母，著不忘于心。
　　行之三年，秦人兴师，临于西河，魏士闻之，不待吏令，介胄而奋击之者以万数。
　　武侯召吴起而谓曰：“子前日之放行矣。”
　　起对曰：“臣闻人有短长，气有盛衰。君试发无功者五万人，臣请率以当之。脱其不胜，取笑于诸侯，失权于天下矣。今使一死贼伏于旷野，千人追之，莫不枭视狼顾。何者？忌其暴起而害己。是以一人投命，足惧千夫。今臣以五万之，众，而为一死贼，率以讨之，固难敌矣。”
　　于是武侯从之，兼车五百乘，骑三千匹，而破秦五十万众，此励士之功也。”
　　先战一日，吴起令三军曰：“诸吏士当从受敌。车骑与徒，若车不得车，骑不得骑，徒不得徒，虽破军皆无功。”故战之日，其令不烦而威震天下。”

