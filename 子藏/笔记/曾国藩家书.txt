曾国藩家书 清 曾国藩


　　一　修身篇
　　禀父母谨守父亲保身之则

　　男国藩跪禀
　　父亲大人万福金安，自闰三月十四日，在都门拜送父亲，嗣后共接家信五封。五月十五日，父亲到长沙发信，内有四弟信，六弟文章五首。谨悉祖父母大人康强，家中老幼平安，诸弟读书发奋，并喜父亲出京，一路顺畅，自京至省，仅三十余日，真极神速。

　　迩际男身体如常，每夜早眠，起亦渐早。惟不耐久思，思多则头昏，故常冥心于无用，优游涵养，以谨守父亲保身之训。九弟功课有常，《礼记》九本已点完，《鉴》已看至《三国》，《斯文精粹》诗文，各已读半本，诗略进功，文章未进功。男亦不求速效，观其领悟，已有心得，大约手不从心耳。

　　甲三于四月下旬能行走，不须扶持，尚未能言，无乳可食，每日一粥两饭。家妇身体亦好，已有梦熊之喜，婢仆皆如故。

　　今年新进士龙翰臣得状元，系前任湘乡知县见田年伯之世兄，同乡六人，得四庶常，两知县，复试单已于闰三月十六日付回。兹又付呈殿试朝考全单。

　　同乡京官如故，郑莘田给谏服阙来京，梅霖生病势沉重，深为可虑。黎樾乔老前辈处，父亲未去辞行，男已道达此意。广东之事，四月十八日得捷音，兹将抄报付回。

　　男等在京，自知谨慎，堂上各老人，不必挂怀。家中事，兰姊去年生育，是男是女？楚善事如何成就？伏望示知。男谨禀，即请

　　母亲大人万福金安。（道光二十一年五月十八日）
　　男国藩跪禀
　　父母亲大人万福金安。十月廿二，奉到手谕，敬悉一切。郑小珊处，小隙已解。男人前于过失，每自忽略，自十月以来，念念改过，虽小必惩，其详具载示弟书中。

　　耳鸣近日略好，然微劳即鸣。每日除应酬外，不能不略自用功，虽欲节劳，实难再节。手谕示以节劳，节欲，节饮食，谨当时时省记。

　　萧辛五先生处寄信，不识靠得住否？龙翰臣父子，已于十一月初一日到；布疋线索，俱已照单收到，惟茶叶尚在黄恕皆处。恕皆有信与男，本月可到也。男妇及孙男女等皆平安，余详于弟书，谨禀。（道光二十二年一月二十六日）
　　诸位贤弟足下：十月廿一，接九弟在长沙所发信，内途中日记六页，外药子一包。廿二接九月初二日家信，欣悉以慰。

　　自九弟出京后，余无日不忧虑，诚恐道路变故多端，难以臆揣。及读来书，果不出吾所料，千辛万苦，始得到家，幸哉幸哉！郑伴之下不足恃，余早已知之矣。郁滋堂如此之好，余实不胜感激！在长沙时，曾未道及彭山屺。何也？

　　四弟来信甚详，其发愤自励之志，溢于行问；然必欲找馆出外，此何意也？不过谓家塾离家太近，容易耽阁不如出外较净耳。然出外从师，则无甚耽搁，若出夕做书，其耽搁更甚于家塾矣。

　　且苟能发奋自立，则家塾可读书，即旷野之地，热闹之场，亦可读书，负薪牧豕，皆可读书。苟不能发奋自立，则家塾不宜读书，即清净之乡，神仙之境，皆不能读书。何必择地，何必择时，但自问立志之真不真耳。

　　六弟自怨数奇，余亦深以为然；然屈于小试，辄发牢骚，吾窃笑其志之小而所忧之不大也。君子之立志也，有民胞物与之量，有内圣外王之业，而后不忝于父母之所生，不愧为天地之完人。故其为忧也，以不如舜不如周公为忧也，以德不修学不讲为忧也。是故顽民梗化则忧之。蛮夷猾夏则忧之，小人在位，贤人否闭则忧之，匹夫匹妇不被己泽忧之。所谓悲天命而悯人穷，此君子之所忧也。若夫一体之屈伸，一家之饥饱，世俗之荣斥得失，贵贱毁誉，君子固不暇忧及此也。六弟屈于小试，自称数奇，余穷笑其所忧之不大也。

　　盖人不读书则已，亦既自名曰读书人，则必从事于《大学》。《大学》之纲领有三，明德新民止至善，皆我分内事也。昔卖书不能体贴到身上去，谓此三项，与我身毫不相涉，则读书何用？虽使能文能诗，博雅自诩，亦只算识字之牧猪奴耳，岂不谓之明理有用之人也？朝廷以制艺取士，亦谓其能代圣贤立言，必能明圣贤之理，行圣贤之行，可以居官莅民，整躬率物也。若以明德新民为分外事，则虽能文能诗，而于修己治人之道？关茫然不讲，朝廷用此等人作官，与用牧猪奴作官，何以异哉？

　　然则既自名为读书人，则《大学》之纲领皆己立身切要之事明矣。其修目有八，自我观之，其致功之处，则仅二者而已，曰格物，曰诚意。格物，致知之事也。诚意，力行之事也。物者何？即所谓本末之物也。身心意知家国天下，皆物也。天地万物，皆物也。日用常行之事，皆物也。格者，即格物而穷其理也。如事亲定省，物也。究其所以当定省之理，即格物也。事兄随行，物也。究其所以当定省之理，即格物也。吾心，物也。究其存心之理，又博究其省察涵养以存心之理，即格物也。吾身，物也。究其敬身之理，又博究其立齐坐尸以敬身之理，即格物也。每日所看之书，句句皆物也。切己体察，穷其理，即格物也。知一句便行一句，此力行之事也。此二者并进，下学在此，上达亦在此。

　　吾友吴竹如格物工夫颇深，一事一物，皆求其理。倭艮峰先生则诚意工夫极严，每日有日课册。一日之中，一念之差，一事之失，一言一默，皆笔之于书，书皆楷字。三月则订一本，自乙未年起，今三十本矣。尽其慎独之严，虽妄念偶动，必即时克治，而著之于书，故所卖之书，句句皆切身之要药。兹将艮峰先生日课，钞三叶付归，与诸弟看。

　　余自十月初一日起，亦照艮峰样，每日一念一事，皆写之于册，以便触目克治，亦写楷书。冯树堂与余同日记起，亦有日课册。树堂极为虚心，爱我如兄弟，敬我如师，将来必有所成。余向来有无恒之弊，自此写日课本子起，可保终身有恒矣。盖明师益友，重重夹持，能进不能退也。本欲抄余日课册付诸弟阅，因今日镜海先生来，要将个子带回去，故不及钞。十一月有折差，准抄几叶付回也。

　　余之益友，如倭艮峰之瑟僴，令人对之肃然。吴竹如窦兰泉之精义，一言一事，必求至是。吴子序邵慧西之谈经，深思有辨。何子贞之谈字，其精妙处，无一不合，其谈诗尤最符契。子贞深喜吾诗，故吾自十月来，已作诗十八首，兹抄二叶付回，与诸弟阅。冯树堂陈岱云之立志，汲汲不逞，亦良友也。镜海先生，吾虽未尝执贽请业，而心已师之矣。

　　吾每作书与诸弟，不觉其言之长，想诸弟或厌烦难看矣。然诸弟苟有长信与我，我实乐之，如获至宝，人固各有性情也。

　　余自十月初一起记日课，念念欲改过自新；思从前与小珊有隙，实是一朝之忿，不近人情，即欲登门谢罪。恰好初九日小珊来拜寿，是夜余即至小珊家久谈。十三日与岱云合队，请小珊吃饭，从此欢笑如初，前隙盖释矣。近事大略如此，容再读书。国藩手具。（道光二十二年十月二十六日）
　　男国藩跪禀
　　父母亲大人万福金安。六月廿日，接六弟五月十二书，七月十六，接四弟九弟五月廿九日书。皆言忙迫之至，寥寥数语、字迹潦草，即县试案首前列，皆不写出。同乡有同日接信者，即考古老先生，皆已详载。同一折差也，各家发信，迟十余日而从容；诸弟发信，早十余日而忙迫，何也？且次次忙迫，无一次从容者，又何也？

　　男等在京，大小平安，同乡诸家皆好；惟汤海秋于七月八日得病，初九日未刻即逝。八月十八考教习，冯树堂、郭筠仙、朱啸山皆取。湖南今年考差，仅何子贞得差，余皆未放，惟陈岱云光景最苦。男因去年之病，反以不放为乐。王仕四已善为遣回，率五大约在粮船回，现尚未定；渠身体平安，二妹不必挂心。叔父之病，男累求详信直告，至今未得，实不放心。

　　甲三读《尔雅》，每日二十余字，颇肯率教。六弟今年正月信，欲从罗维山处附来，男甚喜之！后来信绝不提及，不知何故？所付来京之文，殊不甚好。在省读书二年，不见长进，男心实忧之，而无如何，只恨男不善教诲而已。大抵第一要除骄傲气习，中无所有，而夜郎自大，此最坏事。四弟九弟虽不长进，亦不自满，求大人教六弟，总期不自满足为要。余俟续陈。男谨禀。（道光二十四年七月廿日）
　　四位老弟左右：

　　昨廿七日接信，畅快之至，以信多而处处详明也。四弟七夕诗甚佳，已详批诗后；从此多作诗亦甚好，但须有志有恒，乃有成就耳。余于诗亦有工夫，恨当世无韩昌黎及苏黄一辈人可与发吾狂言者。但人事太多，故不常作诗；用心思索，则无时敢忘之耳。

　　吾人只有进德、修业两事靠得住。进德，则孝弟仁义是也；修业，则诗文作字是也。此二者由我作主，得尺则我之尺也，得寸则我之寸也。今日进一分德，便算积了一升谷；明日修一分业，又算馀了一文钱；德业并增，则家私日起。至于功名富贵，悉由命走，丝毫不能自主。昔某官有一门生为本省学政，托以两孙，当面拜为门生。后其两孙岁考临场大病，科考丁艰，竟不入学。数年后两孙乃皆入，其长者仍得两榜。此可见早迟之际，时刻皆有前走，尽其在我，听其在天，万不可稍生妄想。六弟天分较话弟更高，今年受黜，未免愤怨，然及此正可困心横虑，大加卧薪尝胆之功，切不可因愤废学。

　　九弟劝我治家之法，甚有道理，喜甚慰甚！自荆七遗去之后，家中亦甚整齐，待率五归家便知。书曰：“非知之艰，行之维艰。”九弟所言之理，亦我所深知者，但不能庄严威厉，使人望若神明耳。自此后当以九弟言书诸绅，而刻刻警省。季弟天性笃厚，诚如四弟所云，乐何如之！求我示读书之法，及进德之道。另纸开示。作不具，国藩手草。（道光二十四年八月付九日）
　　四位老弟足下：

　　吾人为学，最要虚心。尝见朋友中有美材者，往往恃才傲物，动谓人不如已，见乡墨则骂乡墨不通，见会墨则骂会墨不通，既骂房官，又骂主考，未入学者，则骂学院。平心而论，己之所为诗文，实亦无胜人之处；不特无胜人之处，而且有不堪对人之处。只为不肯反求诸己，便都见得人家不是，既骂考官，又骂同考而先得者。傲气既长，终不进功，所以潦倒一生，而无寸进也。

　　余平生科名极为顺遂，惟小考七次始售。然每次不进，未尝敢出一怨言，但深愧自己试场之诗文太丑而已。至今思之，如芒在背。当时之不敢怨言，诸弟问父亲、叔父及朱尧阶便知。盖场屋之中，只有文五而侥幸者，断无文佳而埋没者，此一定之理也。

　　三房十四叔非不勤读，只为傲气太胜，自满自足，遂不能有所成。京城之中，亦多有自满之人，识者见之，发一冷笑而已。又有当名士者，鄙科名为粪土，或好作诗古文，或好讲考据，或好谈理学，嚣嚣然自以为压倒一切矣。自识者观之，彼其所造曾无几何，亦足发一冷笑而已。故吾人用功，力除傲气，力戒自满，毋为人所冷笑，乃有进步也。诸弟平日皆恂恂退让，第累年小试不售，恐因愤激之久，致生骄惰之气，故特作书戒之。务望细思吾言而深省焉，幸甚幸甚！国藩手草。（道光二十四年十月廿一日）
　　男国藩跪禀

　　父母亲大人万福金安。四月十四日，接奉父亲三月初九日手谕，并叔父大人贺喜手示，及四弟家书。敬悉祖父大人病体未好，且日加沉剧，父叔离诸兄弟服侍已逾三年，无昼夜之间，无须叟之懈。男独一人，远离膝下，未得一日尽孙子之职，罪责甚深。闻华弟荃弟文思大进，葆弟之文，得华弟讲改，亦日驰千里，远人闻此，欢慰无极！

　　男近来身体不甚结实，稍一一用心，即癣发于面。医者皆言心亏血热，故不能养肝，热极生风，阳气上肝，故见于头面。男恐大发，则不能入见，故不敢用心，谨守大人保养身体之训，隔一日至衙门办公事，余则在家不妄出门。现在衙门诸事，男俱已熟悉，各司官于男皆甚佩服，上下水乳俱融，同寅亦极协和。男虽终身在礼部衙门，为国家办照例之事，不苟不懈，尽就条理，亦所深愿也。

　　英夷在广东，今年复请人城；徐总督办理有方，外夷折服竟不入城，从此永无夷祸，圣心嘉悦之至！术帮每言皇上连年命运，行劫财地，去冬始交脱，皇上亦每为臣工言之。今年气象，果为昌泰，诚国家之福也！

　　儿妇及孙女辈皆好，长孙纪泽前因开蒙大早，教得太宽。项读毕《书经》，请先生再将《诗经》点读一遍，夜间讲《纲鉴》正史，约已讲至秦商鞅开阡陌。

　　李家亲事，男因桂阳州往来太不便，已在媒人唐鹤九处回信不对。常家亲事，男因其女系妾所生，已知春不皆矣。纪泽儿之姻事，屡次不就，男当年亦十五岁始定婚，则纪泽再缓一二年，亦无不可，或求大人即在乡间选一耕读人家之女，男或在京自定，总以无富贵气都为主。纪云对郭雨三之女，虽未订盟，而彼此呼亲家，称姻弟，往来亲密，断不改移。二孙女对岱云之次子，亦不改移。谨此禀闻，余详与诸弟书中。男谨禀。（道光二十九年四月十六日）
　　澄侯温甫子植季洪四弟足下：日来京寓大小平安，癣疾又已微发，幸不为害，听之而已。湖南榜发，吾邑竟不中一人。沅弟书中，言温弟之文，典丽鹬皇，亦尔被抑，不知我诸弟中半来科名，究竟何如？以祖宗之积累，及父亲叔父之居心立行，则诸弟应可多食厥报。以诸弟之年华正盛，即稍迟一科，亦未遂为过时。特兄自近年以来，事务日多，精神日耗，常常望诸弟有继起者，长住京城，为我助一臂之力。且望诸弟分此重任，余亦欲稍稍息肩，乃不得一售，使我中心无倚。

　　盖植弟今年一病，百事荒废，场中之患目疾，自难见长。温弟天分，本甲于诸弟，惟牢骚太多，性情太懒，前在京华，不好看书，又不作文，余即心甚忧之。近闻还家后，亦复牢骚如常，或数月不搦管为文。吾家之无人继起，诸弟犹可稍宽其责，温弟则实自弃，不昨尽诿其咎于命运。

　　吾尝见朋友不中牢骚太甚者，其后必多抑塞，如吴（木云）台凌荻舟之流，指不胜屈。盖无故而怨天，则天必不许，无故而尤天，则天必不许，无故而尤人，则人必不服，感应之理，自然随之。温弟所处，乃读书人中最顺之境，乃动则怨尤满腹，百不如意，实我之所不解。以后务宜力除此病，以吴（木云）台凌荻舟为眼前之大戒。凡遇牢骚欲发之时，则反躬自思，吾果有何不足，而蓄此不平之气，猛然内省，决然去之。不惟平心谦抑，可以早得科名，亦一养此和气，可以稍减病患。万望温弟再三细想，勿以吾言为老生常谈，不直一哂也。

　　王晓林先生在江西为钦差，昨有旨命其署江西巡抚，余署刑部，恐须至明年乃能交卸。袁漱六昨又生一女，凡四女，已殇其二，又丧其兄，又丧其弟，又一差不得，甚矣穷翰林之难当也！黄麓西由江苏引入京，迥非昔日初中进士时气象，居然有经济才。

　　王衡臣于闰月初九引见，以知县用，后于月底搬寓下洼一庙中，竟于九月初二夜无故遽卒。先夕与同寓文任吾谈至二更，次早饭时，讶其不起，开门视之，则已死矣。死生之理，善人之报，竟不可解。

　　邑中劝捐，弥补亏空之事，余前己有信言之。万不可勉强勒派。我县之亏，亏于官者半，亏于书吏者半，而民则无辜也。向来书吏之中饱，上则吃官，下则吃民，名为包片包解。其实当征之时，是以百姓为鱼肉而吞噬之，当解之时，则以官为雉媒而播弄之。官索钱粮于书吏之手，犹索食于虎狼之口，再四求之，而终不肯吐，所以积成巨亏。并非实欠在民，亦非官之侵蚀人已也。今年父亲大人议定粮饷之事，一破从前包征包解之陋风，实为官民两利，所不利者，仅书吏耳。即见制台留朱公，亦造福一邑不小，诸弟皆宜极力助父大人办成此事。惟损银弥亏，则不宜操之太急，须人人愿捐乃可。若稍有勒派，则好义之事，反为厉民之举，将来或翻为书吏所藉口，必且串通劣绅，仍还包征包解之故智，万不可不预防也。

　　梁侍御处银二百，月内必送去，凌宅之二百，亦已兑去。公车来，兑六七十金，为送亲族之用，亦必不可缓，但京寓近极艰窘，此外不可再兑也。书不详尽。余俟续县。国藩手草。（咸丰元年九月初五日）
　　澄侯四弟左右：项接来缄，又得所寄吉安一缄，具悉一切。朱太守来我县，王刘蒋唐往陪，而弟不往宜其见怪。嗣后弟于县城省城，均不宜多去。处兹大乱未平之际，惟当藏身匿变，不可稍露圭角于外，至要至要！

　　吾年一饱阅世态，实畏宦途风波之险，常思及早抽身，以免咎戾，家中一切，有关系衙门者，以不兴闻为妙。（咸丰六年九月初十日）
　　沅甫九弟左右：十二日申刻，代一自县归，接弟手书，具审一切。十三日未刻文辅卿来家，病势甚重，自醴陵带一医生偕行，似是瘟疫之证，两耳已聋，昏迷不醒，问作诸语，皆惦记营中。余将弟已赴营，省城可筹半饷等事，告之四五次。渠已醒悟，且有喜色。因嘱其静心养病，不必挂念营务，余代为函告南省江省等语。渠亦即放心，十四日由我家雇夫送之还家矣。若调理得宜，半月当可痊愈，复原则尚不易易。

　　陈伯符十二日来我家，渠因负疚在身，不敢出外酬应，欲来乡来避地计。黄子春官声及好，听讼勤明，人皆畏之。弟到省之期，计在二十日，余日内甚望弟信，不知金八佑九，何以无一人归来，岂因饷来未定，不遽遣使归与？

　　弟性褊急似余，恐拂郁或生肝疾，幸息心忍耐为要！兹趁便；寄一缄，托黄宅转遁，弟接到后，弟接到后，望（上山而下）人送信一次，以慰悬悬。家中大小平安，诸小儿读书，余自能一一检点，弟不必挂心。（咸丰七年九月廿二日）
　　沅甫九弟左右：

　　接弟十五夜所发之信，知十六日已赴吉安矣，吉字中营尚易整顿否？古之成大事者，规模远大与综理密微，二者阙一不可。弟之综理密微，精力较胜于我。军中器械，其略精者，宜另立一簿，亲自记注，择人而授之。古人以销仗鲜明为威敌之要务，恒以取胜。刘峙衡于火器亦勤于修整，刀矛则全不讲究。余曾派褚景昌赴河南采买白蜡杆子，又办腰刀分赏各将弁，人颇爱重。弟试留心此事，亦练理之一端也。至规模宜大，弟亦讲求及之。但讲阔大者，最易混入散漫一路。遇事颟顸，毫无条理，虽大亦奚足贵？等差不紊，行之可久，斯则器局宏大，无有流弊者耳。顷胡润芝中丞来书，赞弟有曰“才大器大’四字，余甚爱之。才报于器，良为知言。

　　湖口贼舟于九月八日焚夺净尽，湖口梅家洲皆于初九日攻克，三年积愤，一朝雪耻，雪琴从此重游浩荡之宇。惟次青尚在坎（上穴下臼）之中，弟便中可与通音问也。李迪庵近有请假回籍省亲之意，但未接渠手信。渠之带勇，实有不可及处，弟宜常与通信，殷殷请益。弟在营须保养身体，肝郁最伤人，余平生受累以此，宜和易以调之也。（咸丰七年十月初四日）
　　沅甫九弟左右：

　　十二日正七、有十归，接弟信，备悉一切。定湘营既至三曲滩，其营官成章鉴亦武弁中之不可多得者，弟可与之款接。来书谓“意趣不在此，则兴会索然”，此却大不可。凡人作一事，便须全副精神往在此一事，首尾不懈。不可见异思迁，做这样想那样，坐这山望那山。人而无恒，终身一无所成，我生平坐犯无恒的弊病，实在受害不小。当翰林时，应留心诗字，则好涉猎他书，以纷其志；读性理书时，则杂以诗文各集，以歧其趋。在六部时，又不甚实力讲求公事。在外带兵，又不能竭力专治军事，或读书写字以乱其志意。坐是垂老而百无一成，即水军一事，亦掘井九仞而不及泉弟当以为鉴戒。

　　现在带勇，即埋头尽力以求带勇之法，早夜孽孽，日所思，夜所梦，舍带勇以外则一概不管。不可又想读书，又想中举，又想作州县，纷纷扰扰，干头万绪，将来又蹈我之覆辙，百无一成，悔之晚矣。

　　带勇之法，以体察人才为第一，整顿营规、讲求战守次之，《得胜歌》中各条，一一皆宜详求。至于口粮一事，不宜过于忧虑，不可时常发禀。弟章既得楚局每月六千，又得江局月二三千，便是极好境遇。李希庵十二来家，言迪庵意欲帮弟饷万金。又余有浙盐赢馀万五千两在江省，昨盐局专丁前来禀沟，余嘱其解交藩库充饷，将来此款或可酌解弟营，但弟不宜指请耳。

　　饷项既不劳心，全剧精神讲求前者数事，行有馀力则联络各营，款接绅士。身体虽弱，却不宜过于爱惜。精神愈用则愈出，阳气愈提则愈盛。每日作事愈多，则夜间临睡愈快活。若存一爱惜精神的意思，将前将却，奄奄无气，决难成事。--凡此，皆因弟兴会索然之言而切戒之者也。

　　弟宜以李迪庵为法，不慌不忙，盈科后进，到八九个月后，必有一番回甘滋味出来。余生平坐无恒流弊极大，今老矣，不能不教诫吾弟吾子。

　　邓先生品学极好，甲三八股文有长进，亦山先生亦请邓改文。亦山教书严肃，学生甚为畏惮。吾家戏言戏动积习，明年喜在家，当与两先生尽改之。

　　下游镇江、瓜洲同日克夏，金陵指日可克。厚庵放闽中提督，已赴金陵会剿，准其专招奏事。九江亦即日可复。大约军事在吉安、抚、建等府结局，贤弟勉之。吾为其始，弟善其终，实有厚望。若稍参以客气，将以鼓志，则不能为我增气也。营中哨队请人气尚完固否？下次祈书及。（咸丰七年十二月十四日）
　　沅甫九弟左右：

　　初三日刘福一等归，接来信，藉悉一切。城贼围困已久，计不久亦可攻克，惟严断文报是第一要义，弟当以身先之，家中四宅平安，余身体不适，初二日住白玉堂，夜不成寐。

　　温弟何日至吉安？古来言凶德致败者约有二端：曰长傲，曰多言。丹朱之不肖，曰傲曰嚣讼，即多言也。历现名公巨卿，多以此二端败家丧生。余生乎颇病执拗，德之傲也；不甚多言，而笔下亦略近乎嚣论。静中默省愆尤，我之处处获戾，其源不外此二者。温弟性格略与我相似，而发言尤为尖刻。凡激之凌物，不必定以言语加人，有以神气凌之者矣，有以面色凌之者矣。温弟之神气稍有英发之姿，面色间有蛮很之象，最易凌人。

　　凡心中不可有所恃，心有所恃则达于面貌。以门地言，我之物望大减，方且恐为子弟之累；以才识言，近今军中炼出人才颇多，弟等亦无过人之处：皆不可待。只宜抑然自下，一昧言忠信行笃敬，庶几可以遮护旧失，整顿新气，否则人皆厌薄之矣。

　　沅弟持躬涉世，差为妥协。温弟则谈笑讥讽，要强充老手，犹不免有旧习，不可不猛省，不可不痛改。闻在县有随意嘲讽之事，有怪人差帖之意，急宜惩之。余在军多年，岂无一节可取？只因做之一字，百无一成，故谆谆教诸弟以为戒也。（咸丰八年三月初六日）
　　沅甫九弟左右：

　　二十日胡二等归，接弟十三夜书，具悉一切。所论兄之善处，虽未克当，然亦足以自怡。兄之郁郁不自得者，以生平行事有初鲜终；此次又草草去职，致失物望，不无内疚。

　　长傲、多言二弊，历观前世卿大夫兴衰，及近日官场所以致祸福之由，未尝不视此二者为枢机，故愿与诸弟共相鉴诫。第能惩此二者，而不能勤奋以图自立，则仍无以兴家而立业。故又在乎振刷精神，力求有恒，以改我之旧辙，而振家之丕基。弟在外数月，声望颇隆，总须始终如一，毋怠毋荒，庶几子弟为初旭之升，而于兄亦代为桑榆之补，至嘱至嘱。

　　次青奏赴浙江，令人阅之气王。以次育之坚忍，固宜有出头之一日，而咏公亦可谓天下之快人快事矣。

　　弟劝我与左季高通书问，此次暂未暇作，准于下次寄弟处转递。此亦兄长傲之一端，弟既有言，不敢遂非也。（咸丰八年三月廿四日）
　　沅甫九弟左右：

　　春二安五归，接手书，知营中一切平善，至为欣慰！次青二月以后，无信寄我，其眷属至江西，不知果得一面否？弟寄接到胡中丞奏伊入浙之稿，示知是否成行？项得耆中丞十三日书，言浙省江山兰溪两县失守，次青前往会剿；是次青近日声光，亦渐渐脍灸人口。广信衙州两府不失，似浙中终无可虑，未审近事究复如何？

　　广东探报，言洋人有船至上海，亦恐其为金陵余孽所攀援；若无此等意外波折，则洪杨股匪，不患今岁不平耳。九江竟尚未克，林启荣之坚忍，实不可及。闻林城防兵，于三月十日小挫一次，未知确否？弟于次青迪庵雪琴等处，须多通音问，余亦略有见闻也。

　　兄病体已愈十之七人，日内并未服药，夜间亦能熟睡，至子正以后则醒，是中年后人常态，不足异也。湘阴吴贞阶司马，于念六日来乡，是厚庵嘱其来一省视，次日归去。

　　余所奏报销大概规模一折，奉朱批该部议奏，户部旋于二月初九日复奏，言曾国藩所拟，尚属妥协云云。至将来需用部费，不下数万，闻杨彭在华阳镇抽厘，每月可得二万，系雪琴督同凌荫廷刘国斌经纪其事，其银归水营杨彭两大股分用。余偶言可从此项下设法筹出部费，贞阶力赞其议，想杨彭亦必允从。此款有着，则余心又少一牵挂矣。

　　温弟丰神较峻，与兄之伉直简澹，虽微有不同，而其难于谐世，则殊途而同归，余常用为虑。大抵胸中抑郁，怨天尤人，不特不可以涉世，亦非所以养德，不待无以养德，亦非所以保身。中年以后，则肝肾交受其苟，尽郁而不畅则伤木，心火站烁则伤水。科今日之目疾，及夜不成寐，其由来不外乎此。故于两弟时时以平和二字相勖，幸勿视为老生常谈，至嘱至嘱！

　　亲族往弟营者，人数不少，广厦万间，本弟素志。第善乩国者，观贤哲在位，则卜其将兴，见冗员浮杂，则知其将替。善乩军营亦然，似宜略为分别；其极无用者，或厚给途费，遗之归里，或酌凭之撰，而主者宴然不知其不可用，此宜深察者也。附近百姓，果有骚扰事情否？此亦宜深察者也。（咸丰八年三月三十日）
　　澄侯四弟左右：今年以来，贤弟实在劳苦，较之我在军营，殆过十倍，万望加意保养。祁阳之贼，或可不窜湘乡，万一窜入，亦系定数，余已不复县系。余自去年六月再出，无不批之禀，无不复之信，往来这嫌隙尤悔，业已消去十分之七八。惟办理军务，仍不能十分尽职，盖精神不足也。

　　贤弟闻我近日在外，尚有错处，不妨写信告我。余派委员伍华瀚在衡州坐探，每二日送信一次；家中若有军情报营，可由衡城交伍转送也。（咸丰九年五月初六日）
　　澄侯沅甫两弟左右：接家信，知叔父大人，已于三月二日安厝马公塘。两弟于家中两代老人养生送死之事，备极敬诚，将来必食报于子孙。闻马公场山势平衍，可决其无水蚁凶灾，尤以为慰。澄弟服补剂而大愈，幸甚幸甚！

　　吾平生颇讲求惜福二字之义，送来补药不断，且蔬菜亦较奢，自愧享用太过；然亦体握大弱，不得不尔。胡润帅李希庵常服辽参，则其享受更有过于余者。家中后辈子弟，体弱学射，最足保养，起早尤千金妙方，长寿金丹也。（咸丰十年三月廿四日）
　　沅弟左右：接来缄，知营墙及前后壕皆倒，良深焦灼。然亦恐是挖壕时不甚得法，若容土覆得极远，虽雨大，不至仍倒入壕内，庶稍易整理。至墙子则无倒坍，不仅安庆耳。徽州之贼，窜浙者，十之六七，在府城及休宁者，闻不过数千人，不知确否？

　　连日雨大泥深，鲍张不能进剿，深为可惜！季高尚在乐平，余深恐贼窜入江西腹地，商之季高，无遽入皖，季高亦以雨泥不能速进也。

　　润帅谋皖已大半年，一切均有成竹，而临事复派人救援六安，与吾辈及希庵等之初议，全不符合。枪法忙乱，而弟与希庵皆有骄矜之气，兹为可虑。希庵论事，最为稳妥，如润帅有枪法稍乱之事，弟与希婉陈而切谏之。弟与希之矜气，则彼此互规之，北岸当安如泰山矣。（咸丰十年三月廿一日）
　　沅季弟左右：

　　沅弟以我切责之缄，痛自引咎，俱蹈危机，而思自进于谨言潮该路，能如是，是弟终身载福之道，而吾家之幸也！季弟言亦平，温雅，远胜往年傲惰气象。

　　吾于道光十九年十一月初二日，进京散馆，十月二十八日早侍祖父星冈公于阶前，请曰：“此次进京，求公教训。”星冈公曰：“尔之官是做不尽的，尔之才是好的，但不可傲，满招损，廉受益，尔若不做，更好全了！”遗训不远，至今尚如耳提面命。今吾谨述此语，告诫两弟，总以除傲字为第一义，唐虞之恶人，曰丹朱傲，曰象傲，桀纣之无道，曰强足以拒谏，辨足以饰非，曰谓已有天命，谓敬不足行，皆傲也。

　　吾自八年六月再出，即力戒傲字，以儆无恒之弊，近来又力戒惰字。昨日徽州未败之前，次青心中不免有自是之见，既败之后，余益加猛省、大约军事之败，非傲即惰，二者必居其一。巨室之败，非傲即惰，二者必居其一。

　　余于初六所发之折，十月初可奉谕旨。余若奉旨派出，十日即须成行，兄弟远别，未知相见何日？惟愿两弟戒此二字，并戒后辈，当守家规，则余心大慰耳！（咸丰十年十月廿四日）
　　澄侯四弟左右：弟言家中子弟，无不谦者，此却未然。凡畏人不敢妄议论者，谨慎者也。凡好讥评人短者，骄傲者也。谚云：“富家子弟多骄，贵家子弟多傲。”非必锦衣玉食，动手打人，而后谓之骄傲也。但使志得意满，毫无畏忌，开口议人短长，即是极骄傲耳。

　　余正月初四日信中，言戒骄字，以不轻非笑人为第一义。望弟弟常猛省，并戒子弟也。（咸丰十一年二月初四日）
　　季沅弟左右：

　　帐棚即日赶办，大约五月可解六营，六月再解六营，使新勇略得却署也。小台枪之药，与大炮之药，此问并无分别，亦未制造两种药，以后定每月解药三万斤至弟处，当不致更有缺乏。王可升十四日回省，其老营十六可到，到即派往芜湖，免致南岸中段空虚。

　　雪琴与沅弟嫌隙已深，难遽期其水乳。沅弟所批雪信稿，有是处；亦有未当处。弟谓雪声色惧厉，凡目能见千里而不能自见其睫，声音笑貌之拒人，每苦于不自见，若不自知。雪之厉，雪不自知，沅之声色，恐亦未始不厉，特不自知耳。

　　曾记咸丰七年冬，余咎骆文耆待我之薄，温甫则曰：“兄之面色，每予人以难堪。”又记十一年春，树堂深咎张伴山简傲不敬，余则谓树堂面色亦拒人于千里之外。观此二者，则沅弟面色之厉，得毋似余与树堂之不自觉乎？

　　余家目下鼎盛之际，余吞窃将相，沅所统近二万人，季所统四五千人，近世假此者，曾有几家？沅弟半年以来，七拜君恩，近世似弟者曾有几人？日中则昃，月盈则亏，吾家亦盈时矣。管子云：“斗斜满则人概之，人满则天概之。”余谓天概之无形，仍假手于人以概之。霍氏盈满，魏相概之，宣帝概之。诸葛恪盈满，孙峻概之，吴主概之。待他人之来概而后悔之，则已晚矣。吾家方丰盈之际，不待天之来概，人之来概，吾与诸弟当设法先自概之，自概之道云何？亦不外清慎勤三字而已。吾近将清字改为廉字，慎字改为谦字，勤字改为劳字，尢为明浅，确有可下手之处。

　　沅弟昔年于银钱取与之际，不甚斟酌，朋辈之讥议菲薄，其根实在于此。去冬之买犁头嘴栗子山，余亦大不谓然。以后宜不妄取分毫，不寄银回家，不多赠亲族，此廉字工夫也。谦字存诸中者不可知，其著于外者，约有四端：曰面色，曰言语，曰书函，曰仆从属员。沅弟一次舔招六千人，季弟并未禀明，径招三千人，此在他统领断做不到者，在弟尚能集事，亦算顺手。而弟等每次来信索取帐棚子药等件，常多讥讽之词，不平之语，在兄处书函如此，则与别处书函更可知已。

　　沅弟之仆从随员，颇有气焰，面色言语，与人酬按时，吾未及见，而申夫⑥曾述及往年对渠之词气，至今余憾！以后宜于此四端，痛加克治，此谦字工夫也。每日临睡之时，默数本日劳心者几件（劳力者几件，则知宣勒王事之处无多，更竭诚以图之，此劳字工夫也。余以名位太隆，常恐祖宗留始之福，自我一人享尽，故将劳谦谦三字，时时自惕，亦愿两贤弟之用以自惕，且即以自概耳。湖州于初三日失守，可怜可儆！（同治元年五月初八日）
　　沅季弟左右：沅于人概天概之说，不甚措意，而言及势利之天下，强凌弱之天下，此岂自今日始哉？盖从古已然矣。从古帝王将相，无人不由自强自立做出；即为圣贤者，亦各有自立自强之道，故能独立不俱，确乎不拔。余往年在京，好与有大名大位者为仇，亦未始无挺然特立，不畏强御之意。

　　近来见得天地之道，刚柔互用，不用偏废，太柔则靡，太刚则折，刚非暴戾之谓也，强矫而已。柔非卑弱之谓也，谦退而已。趋事赴公，则当强矫，争名逐利，则当谦退，开创家业，则当强矫，守成安乐，则当谦退。出与人物应接，则当强矫，入与妻即享受，则当谦退。

　　若一面建功立业，外享大名，一面求田问舍，内图厚实。二者皆有盈满之象，全无谦退之意，则断不能久，此余所深信，而弟宜默默体验者也。（同治元年五月廿八日）
　　沅弟左右：此次洋枪合用，前次解去之百支，果合用否？如有不合之处，一一指出。盖前次以大价买来，若过于吃亏，不能不一一与之申说也。吾固近日办事名望，关系不浅，以鄂中疑季之言相告，弟则谓我不应述及外间指摘，吾家昆弟过恶，吾有所闻，自当一一告弟，明责婉劝，有则改之，无则加勉，岂可秘尔不宣？鄂之于季，自系有意与之为难，名望所在，是非于是乎出，赏罚于是乎人，即饷之有无，亦于是乎判。

　　去冬金眉生被数人参劾后，至钞没其家，妻孥中夜露立，此岂有万分罪恶哉？亦因名望所在，赏罚随之也。众口悠悠，初不知其所自起，亦不知其所由止，有才者仇疑谤之无因，因悍然不顾，则谤且日腾。有筏者畏疑谤之无因，而抑然自修，则谤亦日息。吾愿弟弟之抑然，不愿弟等之悍然。弟等敬听吾言，手足式好，向御外侮；不愿弟等各逞己见于门内，计较其雌雄，反忘外患。

　　至阿兄忝窃高位，又窃虚名，时时有颠坠之虞。吾通阅古今人物，似此名位权势，能保全善终者极少。深恐吾全盛之时，不克庇荫弟等，吾颠坠之际，或致连累弟等。惟于无事时，常以危词苦语，互相劝诫，庶几免于大戾耳。（同治元年六月二十日）
　　沅季弟左右：季弟病似虍疾，近已痊愈否？吾不以季弟病之易发为虑，而以季好轻下药为虑。吾在外日久，阅事日多，每劝人以不服药为上策。吴彤云近病极重，水米不进，已十四日矣。十六夜四更，已将后事料理，手函托我。余一概应允，而始终劝其不服药。自初十日起，至今不服药十一天，昨日竞大有转机，虍疾减去十之四，呕逆各症，减去十之七八，大约保无他变。

　　希庵五月之杪，病势极重，余缄告之云：“治心以广大二字为药，治身以不药二字为药。”并言作梅医道不可恃。希乃断药月余，近日病已痊愈，咳嗽亦止；是二人者，皆不服药之明效大验。季弟信药太过，自信亦太深，故余所虑不在于病，而在于服药，兹谆谆以不服药为戒，望季曲从之，沅力劝之，至要至嘱！

　　季弟信中所商六条，皆可允行，回家之期，不如待金陵克复乃去，庶几一劳永逸。如营中难耐久劳，或来安庆闲散十日八日，待火轮船之便，复还金陵本营，亦无不可。若能耐劳耐烦，则在营久熬更好，与弟之名曰贞，字曰恒者，尤相符合。其余各条，皆办得到，弟可放心。

　　上海四万尚未到，到时当全解沅外。东征局于七月三万之外，又月专解金陵五万，到时亦当全解沅处。东局保案，自可照准，弟保案亦日内赶办。雪琴今日来省，筱泉亦到。（同治元年七月二十日）
　　沅、季弟左右：久不接来信，不知季病全愈否？各营平安否？东征局专解沅饷五万，上海许解四万，至今尚未到皖。阅新闻纸，其中一条言：何根云六月初七正法，读之悚惧惆帐。余去岁腊尾，买鹿茸一架，银百九十两，嫌其太贵。

　　今年身体较好，未服补药，亦示吃丸药。兹将此茸送至金陵，沅弟配置后，与季弟分食之。中秋凉后，或可渐服。但偶有伤风微恙，则不宜服。

　　余阅历已久，觉有病时，断不可吃药，无病时，可偶服补剂调理，亦不可多。吴彤云大病二十日，竟以不药而愈。邓寅皆终身多病，未尝服药一次。季弟病时好服药，且好易方，沅弟服补剂，失之太多。故余切戒之，望弟牢记之。弟营起极早，饭后始天明，甚为喜慰！吾辈仰法家训，惟早起务农疏医远巫四者，尤为切要！（同治元年七月廿五日）
　　沅、季弟左右：

　　沉霆两军病疫，迄未稍愈，宁国各属，军民死亡相继，遁勤相望。河中积尸生虫，往往缘船而上，河水及井水，皆可不食：其有力者，用舟载水于数百里之外，秽气触人，十病八九，诚宇宙之大劫，军行之奇苦也。

　　洪容海投诚后，其党黄朱等目复叛，广德州既得复失，金柱关常有贼窥伺，近闻增至三四万人，深可危虑。余心所悬念者，惟此二处。

　　余体气平安，惟不能多说话，稍多则气竭神乏，公事积阁，恐不免于贻误。弟体亦不甚旺，总刨猢静养。莫买田园，莫管公事，吾所嘱者，二语而已。盛时常作衰时想，上场念下场时，富贵人家，不可不牢已二语也。（同治元年闰八月初四日）
　　沅弟左右：弟读邵尹诗，领得恬淡冲融之趣，此是襟怀长进处。自古圣贤豪杰，文人才士，其志事不同，而其豁达光明之胸，大略相同。以诗言之，必先有豁达光明之识，而后有恬淡冲融之趣；自李白韩退之杜牧之，则豁达处多，陶渊明孟浩然白香山则冲淡处多。杜苏二公，无美不备，而杜之五律最冲淡，苏之七古最豁达，邵尧夫虽非诗之正宗，而豁达冲淡，二者兼全。吾好读庄子。以其豁达足益人胸襟也。去年所讲生而美者，若知之，若不知之。若闻之，若不闻之一段，最为豁达。推之即舜禹之有天而不与，亦同此襟怀也。

　　吾辈现办军务，系处功利场中，宜刻刻勤劳，如农之力穑如贾之趋利，如篙工之上滩，早作夜思，以求有济。而治事之外，此中却须有一段豁达冲融气象，二者并进；则勤劳而以恬淡出之，最有意味，余所以令刻劳谦君子印章与弟者此也。

　　少荃已克笔太仑州，若再克昆山，则苏州可图矣，吾但能保沿江最要之城隘，则大局必日振也。（同治二年三月廿四日）
　　沅弟左右：接初五夜地道轰陷贼城十余丈，被该逆抢堵，我军伤亡三百余人，此尽意中之事。城内多百战之寇，阅历极多，岂有不能抢堵缺口之理？苏州先复，金陵自遥遥无期，弟切不必焦急。

　　古来大战争，大事业，人谋仅占十分之三。无意恒居十分之七。往往积劳之人，非即成名之人，成名之人，非即享福之人。此次军务，如克复武汉九江安庆，积劳者即是成名之人，在天意已自然十分公道，然而不可恃也。吾兄弟但在积劳二字上着力，成名二字，则不必问及，享福二字，则更不必问矣。

　　厚庵坚请回籍养亲侍疾，只得允准，已于今日代奏，苗逆于二十六夜擒斩，其党悉行投诚，凡寿州正阳颖上下蔡等城，一律收复，长淮指日肃清，真堪庆幸！弟近日身体健否？吾所嘱者二端：一曰天怀淡定，莫求速效。二曰谨防援贼，城贼内外猛扑、稳慎御之。（同治二年十一月十二日）
　　沅弟左右：适闻常州克复、丹阳克复之信，正深欣慰！而弟信中有云：“肝病已深，痛疾已成，逢人辄怒，遇事辄忧等语。”读之不胜焦虑。今年以来，苏浙克城甚多，独金陵迟迟尚无把握，又饷项奇绌。不如意之事机，不入耳之言语，纷纷迭乘，余尚温郁成疾，况弟之劳苦过甚，百倍阿兄，心血久亏，数倍于阿兄乎？

　　余自春来，常恐弟发肝病，而弟信每含糊言之，此四句乃露实情，此病非药饵所能为力，必须将万事看空，毋恼毋怒，乃可渐渐减轻。蝮蛇螫手，则壮士断其手，所以全生也。吾兄弟欲全其生，亦当视恼怒如蝮蛇，去之不可不勇，至嘱至嘱！

　　余年来愧对老弟之事，惟调拨程学启一名，将有损于阿弟。然有损于家，有益于国，弟不必过郁，兄亦不必过悔。顷见少荃为程学启请恤一疏，立言公允，滋特寄弟一阅。

　　李世忠事，十二日奏结，又饷绌情形一片，即为将来兄弟引退之张本。余病假于四月廿五日满期，余意再请续假，幕友皆劝销假，弟意以为如何？

　　淮北票盐课厘两项，每岁共得八十万串，抉概供弟一军，此亦巨款，而弟尚嫌其无几。余于咸丰四五六七八九等年，从无一年收过八十万者，再筹此等巨款，万不可得矣。（同治三年四月十三日）
　　沅弟左右：

　　厚庵到皖，坚辞督办一席，渠之赴江西与否，余不能代为主持。至于奏折；则必须渠亲自陈奏，余断不能代辞。厚帅现拟在此办折，拜疏后仍回金陵水营；春霆昌歧闻亦日内可到、春霆回籍之事，却不能不代为奏恳也；

　　弟病今日少愈否？肝病余所深知，腹疼则不知何证？屡观《郎山脉案》，以扶脾为主，不求速效，余深以为然。然心肝两家之病，究以自养自医为主，非药物所能为力。今日偶过裱画店，见弟所写对联，光彩焕发，精力似甚完足；若能认真调养，不过焦灼，必可渐渐复无。（同治三年五月初十日）
　　沅弟左右：内疾外证，果愈几分，凡郁怒最易伤人，余有错处，弟尽可一一直说。人之忌我者，惟愿弟做错事。惟愿弟之不恭。人之忌弟者，惟愿兄做错事，惟愿兄之不友。弟看破此等物情，则知世路之艰险，而心愈抑畏，气反和平矣。（同治三年五月廿三日）
　　澄弟左右：乡间谷价日贱，禾豆畅茂，犹是升平气象，极慰极慰。贼自三月下旬，退出曹郓之境，幸保山运河以东各属，而仍蹂躏及曹宋徐四凤淮诸府，彼剿此窜，倏忽来往。直至五月下旬一张牛各股，始窜至周家口以西，任赖各股。始窜至太和以西。大约夏秋数月，山东江苏，可以高枕无忧，河南皖鄂又必手忙脚乱。

　　余拟于数日内至宿迁桃源一带，察看堤墙，即于水路上临淮而至周家口。盛暑而坐小船，是一极苦之事，因陆路多被水淹，雇车又甚不易，不得不改由水程。余老境日逼，勉强支持一年半载，实不能久当大任矣。因思吾兄弟体气皆不甚健，后辈子侄，尤多虚弱，宜于平日请求养身之法，不可于临时乱投药剂。

　　养身之法，约有一事：一曰眠食有恒。二曰惩忿，三曰节欲，四曰每夜临睡洗脚，五曰每日两饭后，各行三千步。惩忿即余篇中所谓养生以少恼怒为本也。眠食有恒，及洗脚二事；星冈公行之回十年，余亦学行七年矣。饭后三千步，近日试行，自矢永不间断，弟从前劳苦太久，年近五十，愿将此五事立志行之，并劝沅弟与诸子行之。

　　余与沅弟同时封爵开府，门庭可谓极盛，然非可常恃之道，记得已亥正月，星冈公训竹亭公曰：“宽一虽点翰林，我家仍靠作田为业，不可靠他吃皈。”此语最有道理，今亦当守此二语为命脉。望吾弟专在作田上用工，辅之以书蔬鱼猪、早扫考宝八字，任凭家中如何贵盛、切莫全改道光初年之规模。

　　凡家道所以可久者，不恃一时之官爵，而恃长远之家规，不恃一二人之骤发，而恃大众之维持。我若有福，罢官回家，当与弟竭力维持。老亲旧眷，贫贱族党，不可怠慢，待贫者亦与富者一般，当盛时预作衰时之想，自有深固之基矣。（同治五年六月初五日）
　　沅弟左右：接弟信，具悉一切。弟谓命运作主，余所深信，谓自强者，每胜一筹，则余不甚深信。凡国之强，必须多得贤臣；凡家之强，必须多出贤子弟，此亦关乎天命，不尽由于人谋。至一身之强，则不外乎北宫黝、孟施舍、曾子三种，孟子之集议而慊，即曾子之自反而缩也。

　　惟曾子与孔子告仲田之强，略为可久可常，此外斗智斗力之强，则有因强而大兴，亦有因强而大败。古来如李斯曹操董卓杨素，其智力皆横绝一世，而其祸败亦迥异寻常，近世如陆何萧陈皆予知自雄，而俱不保其终；故吾辈在自修处求强则可，在胜人处求强则不可。若专在胜人处求强，其能强到底与否，尚未可知，即使终身强横安稳，亦君子所不屑道也。

　　贼匪此次东窜，东军小胜二次，大胜一次，刘潘大胜一次，小胜数次，似已大受惩创，不似上半年之猖撅。但求不窜陕洛，即窜鄂境，或可收夹击之效。

　　余定于明日请续假一月，十月请开各缺，仍留军营麇量本戳，会办中路剿匪事宜而已。（同治五年九月十二日）
　　沅弟左右：鄂督五福堂有回禄之灾，幸人口无恙，上房无恙，受惊已不小矣。其屋系板壁纸糊，本易招火；凡遇此等事，只可说打杂人役失火，固不可疑会匪之毒谋，尤不可怪仇家之奸细。若大惊小怪，胡想乱猜，生出多少枝叶，仇家转得传播以为快。惟有处处泰然，行所无事，申甫所谓好汉打脱牙和血吞，星冈公所谓有福之人善退财，真处逆境者之良法也。

　　弟求兄随时训示申儆，名子自问近年得力，惟有一悔字诀。兄昔年自负本领甚大，可屈可伸，可行可藏，又每见得人家不是。自从丁已戊午大悔大悟之后，乃知自己全无本领，凡事都见得人家有几分是处，故自戊午至九载，与四十岁以前泅不相同。大约以能立能达为体，以不怨不尤为用。立者，发奋自强，站得住也。达者，办事圆融，行得通也。

　　吾九年以来，痛戒无恒之弊，看书写字，从未间断，选将练兵，亦常留心，此皆自强能立工夫。奏疏公牍，再三斟酌，无一过当之语，自夸之辞，此皆圆融能达工夫。至于怨天本有所不敢，尤人则尚不能免，亦皆随时强制而克去之。

　　弟若欲自儆惕，似可学阿兄丁戊二年之悔，然后痛下针贬，必有大进。立达二字，吾于己未年，曾写于弟之手卷中，弟亦刻刻思自立自强，但于能达处尚欠体验，于不怨尤处，尚难强制。吾信中言皆随时指点，劝弟强制也。赵广汉本汉之贤臣，因星变而劾魏相，后乃身当其灾，可为殷鉴。默存一悔字，无事不可挽回也。（同治六年正月初三日）
　　沅弟左右：接李少帅信，知春霆因弟覆奏之片，言省三系与任逆接仗，霆军系与赖逆交锋，大为不平，自奏伤疾举发，请开缺调理。又以书告少帅，谓弟自占地步，弟当此百端拂秽之时，又添此至交龃龉之事，想心绪益觉难堪。然事已如此，亦只有逆来顺受之法，仍不外悔字诀、硬字诀而已。

　　朱子尝言：“悔字如春，万物蕴蓄初发。吉字如夏，万物茂盛已极。吝字如秋，万物如落。凶字如冬，万物初调。”又尝以元字配春，享字配夏，利字配秋，贞字配冬，兄意贞字即硬字诀也。弟当此艰危之际，若能以硬字法冬藏之德，以悔字启春生之机，庶几可挽回一二乎？

　　闻左帅近日亦极谦慎，在汉口气象何如？弟曾闻其大略否？申甫阅历极深，若遇危难之际，与之深谈，渠尚能于恶风骇浪之中，默识把舵之道，在司道中，不可多得也。（同治六年三月初二日）
　　男国藩跪禀

　　父母亲大人万福金安，九弟之病，自正月十六日后，日见强旺；二月一日开荤，现全复元矣。二月以来，日日习字，时有长进。男亦常习小楷，以为明年考差之具。近来改临智永千字文贴，不复临颜柳二家帖，以不合时宜故也。

　　孙男身体甚好，每日佻达欢呼，曾无歇息，孙女亦好。浙江之事，闻于正月底交战，仍尔不胜。去岁所失宁波府城，定海、镇海二县城，尚未收复。英夷滋扰以来，皆汉好助之为卢，此辈食毛践土，丧尽天良，不知何日罪恶贯盈，始得聚而歼灭。

　　湖北崇阳县逆贼钟人杰为乱，攻占崇阳、通城二县。裕制军即日扑灭，将钟人杰及逆党槛送京师正法，余孽俱已搜尽。钟逆倡乱不及一月，党羽姻属，皆伏天诛，黄河去年决口，昨已合拢，大功告成矣。

　　九弟前病中思归，近因难觅好伴，且闻道上有虞，是以不复作归计。弟自病好后，亦安心不甚思家。李碧峰在寓三月，现己找得馆地，在唐同年李杜家教书，每月俸金二两，月费一千。男于二月初配丸药一料，重三斤，约计费钱六千文。男等在京谨慎，望父母亲大人放心，男谨禀。（道光二十二年二月二十匹日）
　　男国藩跪禀

　　父母亲大人万福金安。三月初，奉大人正月十二日手谕，具悉一切。又知附有布疋腊肉等，在黄弗卿处，第不知黄氏兄弟，何日进京？又不知家中系专人送至省城，抑托人顺带也？

　　男在京身体如常，男妇亦清吉。九弟体已复元，前二月问，因其初愈，每日只令写字养神。三月以来，仍理旧业，依去年功课。未服补剂，男分九药六两与他吃，因年少不敢峻补。孙男女皆好，拟于三月间点牛痘。此间牛痘局，系广东京官请名医设局积德，不索一钱，万无一失。

　　男近来每日习字，不多看书。同年邀为试帖诗课，十日内作诗五首，用白折写好公评，以为明年考差之具。又吴子序同年，有两弟在男处附课看文。又金台书院每月月课，男亦代人作文，因久荒制艺，不得不略为温习。

　　此刻光景已窘，幸每月可收公项房钱十五千外，些微挪借，即可过度，京城银钱，此外间究为活动。家中去年澈底澄清，余债无多，此真可喜！

　　蕙妹仅存钱四百千，以二百在新窑食租，不知住何人屋？负薪汲水，又靠何人？率五又文弱，何能习劳，后有家信，望将惠妹家事，琐细详书，余容后呈，男谨禀。（道光二十二年三月十一日）
　　男国藩跪禀

　　父母亲大人万福金安。六月廿八日，接到家书，系三月廿四日所发，知十九日四弟得生子，男等合室相庆，四妹生产虽难，然血晕亦是常事；且此次既能保全，则下次较为容易。男未得信时，常以为虑，既得此信，如释重负。

　　六月底，我县有人来京捐官，言四月县考时，渠在城内，并在彭兴歧丁信风两处，面晤四弟六弟，知案首是吴定五。男十三年前，在陈氏宗祠读书，定五才发蒙人起讲，在杨畏斋处受业，来年闻吴春岗说定五甚为发奋，今果得志，可渭成就甚速。其余前十名，及每场题目，渠已忘记，后有信来，乞四弟写出。

　　四弟六弟考运不好，不必挂怀；俗语云：“不怕进得迟，只要中得快。”从前邵丹畦前辈，四十二岁入学，五十二岁作学政。现任广西藩台汪朗，渠于道光十二年入学，十三年点状元。阮姜台前辈，于乾隆五十三年，县府试头场皆未取，即于是年入学中举，五十四年点翰林，五十五年留馆，五十六年大考第一，比放浙江学政，五十九年升浙之出抚。些小得失不足患，特患业之不精耳。两弟场中文若得意，可将原卷领出寄京，若不得意，不寄可也。

　　男辈在京平安，纪泽兄妹二人，体甚结实，皮色亦黑，逆夷在江苏滋扰，于六月十一日攻陷镇江，有大船数十只，在大江游大；江宁杨州二府，颇可危虑。然而天不降灾，圣人在上，故京师人心镇定。同乡王翰城告假出京，男与陈岱云亦拟送家眷南旋，与郑苇田王翰城四家同队出京，男与陈家，本于六月底定计，后于七月初一请人扶乩，似可不必轻举妄动，是以中止。现在男与陈家，仍不送家眷回南也。

　　正月间，俞岱青先生出京，男寄有鹿脯一方，托找彭山屺转寄，俞后托谢吉人转寄，不知到否？又四月托李丙冈寄银寄笔，托曹西垣寄参并交陈季牧处，不知到否，前父亲教男养须之法，男仅留上唇须，不能用水浸透，色黄者多，黑者少，下唇拟待三十六岁始留，男屡接家信，嫌其不详，嗣后更愿详示，男谨禀。（道光二十二年六用初十日）
　　四位老弟足下：九弟行程，计此时可以到家；自任邱发信之后，至今未接到第二封信，不胜悬悬！不知道上有甚艰险否？四弟六弟院试，计此时应有信，而折差久不见来，实深悬望！

　　予身体较六弟在京时一样，总以耳鸣为苦；问之吴竹如云：“只有静养一法，非药物所能为力。”而应酬日繁，予又素性浮躁，何能著实静养？疑搬进内城注，可省一半无谓之往还，现在尚未找得。予时时日悔，终未能洗涤自新；九弟归去之后，予定刚日读经，柔日读史之法，读经常懒散不沈著。读《后汉书》，现已丹笔点过八本，虽全不记忆，而较之去年读《前汉书》，领会较深。

　　吴竹如近日往来极密，来则作竟日谈，所言皆身心国家大道理。渠言有窦兰泉者，云南人，见道极精当平实，窦亦深知予者，彼此现未拜往。竹如必要予搬进城住，盖城内镜海先生可以师事，倭艮峰先生窦兰泉可以友事，师友夹待，虽懦夫亦有立志。予思朱子言：“为学壁如熬肉，先须用猛火煮，然后用漫火温。”予生平工夫，全未用猛火煮过，虽有见识，乃是从悟境得来，偶用工亦不过优游玩索已耳，如未沸之汤，遽用漫火温之，将愈翥愈不熟也。以是急思般进城内，以是急思搬进城内，屏除一切，从事于克己之学。

　　镜海艮峰两先生，赤劝我急搬，而城外朋友，予亦有思常见都数人，如邵蕙西吴子序何子贞陈岱云是也。蕙西常言与周公谨交，如饮醇醑，我两个颇有此风味，故每见辄长谈不舍。予序之为人，予至今不能定其品，然识见最大且精，尝教我云：“用功譬若掘井，与春多掘数井，而皆不及泉，何若老衬一井，力求及泉而用之不竭乎广此语正与予病相合，盖予所谓掘井而皆不及泉者且。

　　何子贞与予讲字极相合，谓我真知大源，断不可暴弃。予尝谓天下万事万理，皆出于乾坤二卦，即以作字论之，纯以神行，大气彭荡，脉络周通，潜心内传，此乾道也。结构精巧，向背有法，修短合度，此坤道也。凡乾以神气言，凡坤以形质言，礼乐不可斯须去身，即此道也。乐本于乾，礼本于坤，作字而优游自得，真力弥满者，即乐之意也。丝丝入扣，转折合法者，即礼之意也。偶与子贞言及此，子贞深以为然，谓渠生平得力，尽于此矣。

　　陈岱云与吾处处痛痒相关，此九弟所知者也，写至此，接得家书，知四弟六弟未得入学，怅怅！然科名有无迟早，总由前定，丝毫不能勉强。吾辈读书，只有两事，一者进德之事，讲求乎诚正修齐之道，以图无忝⑥所生，一者修业之事，操习乎记诵词章之术，以图自卫其身。

　　进德之身，难于尽言，至于修业以卫身，吾请言之。卫身莫大如谋食，农工商劳力以求食者也，士劳心以求食者也。故或食禄于朝，教授于乡，或为传食之客，或为入幕之宾⑦，皆须计其所业，足以得食而无愧。科名⑧，食禄之阶也，亦须计吾所业，将来不至尸位素餐⑨，而后得科名而无愧，食之得不得，究通由天作主，予夺由人作主，业之精不精，由我作主。

　　然吾未见业果精而终不得食者也，农果力耕，虽有饥馑，必有丰年；商果积货，虽有雍滞，必有通时；士果能精其业，安见其终不得科名哉？即终不得科名，又岂无他途可以求食者哉？然则特患业之不精耳。求业之精，别无他法，曰专而已矣。谚曰：“艺多不养身，谓不专也。”吾掘井多而无泉可饮，不专之咎也！

　　诸弟总须力图专业，如九弟志在习字，亦不尽废他业；但每日习安工夫，不可不提起精神，随时随事，皆可触悟。四弟六弟，吾不知其心有专嗜否⑩？若志在穷经，则须专守一经，志在作制义(11)，则须专看一家文稿，志在作古文，则须专看一家文集。作各体诗亦然，作试帖亦然，万不可以兼营并鹜(12)，兼营则必一无所能矣。切嘱切嘱！千万千万！

　　此后写信来，诸弟备有专守之业，务须写明，且须详问极言，长篇累牍，使我读其手书，即可知其志向识见。凡专一业之人，必有心得，亦必有疑义。诸弟有心得，可以告我共赏之，有疑义，可以告我共析之，且书信既详，则四千里外之兄弟，不啻(12)晤言一室，乐何如乎？

　　予生平伦常中，惟兄弟一伦，抱愧尤深！盖父亲以其所知者，尽以教我，而吾不能以吾所知者，尽教诸弟，是不孝之大者也！九弟在京年余，进益无多，每一念及，无地自容。嗣后我写诸弟信，总用此格纸，弟宜存留，每年装订成册，其中好处，万不可忽略看过。诸弟写信寄我，亦须用一色格纸，以便装订。兄国藩手具。（道光二十二年九月十八日）
　　诸位贤弟足下：十一前月八日，已将日课抄与弟阅，嗣后每次家书，可抄三叶付回。日课本皆楷书，一笔不苟，惜抄回不能作楷书耳。

　　冯树堂时攻最猛，余亦教之如弟，知无不言。可惜弟不能在京，在树堂日日切磋，余无日无刻不太息也！九弟在京年半，余懒散不努力；九弟去后，余乃稍能立志，盖余实负九弟矣！

　　余尝语贷云曰：“余欲尽孝道，更无他事；我能教诸弟进德业一分，则我之孝有一分，能教诸弟进十分，则我之孝有十分。右作不能教弟成名，则我大不孝矣！”九弟之无所进，是我之大不教也！惟愿诸弟发奋立志，念念有恒；以补我不孝不罪，幸甚幸甚！

　　岱云与易五近亦有日课册，惜其讥不甚超亘，余虽日日与之谈论，渠究不能悉心领会，颇疑我言太夸。然岱云近汲勤奋，将来必有所成。何子敬近侍我甚好，常彼此作诗唱和，盖因其兄钦佩我诗，且谈字最相合，故子敬亦改容加礼。

　　子贞现临隶字，每日临七八页，今年已千页矣，近又考订《汉书》之伪，每日手不释卷。盖子贞之学，长于五事，一曰《仪礼》精，二曰《汉书》熟，三曰《说文》精，四曰各体诗好，五曰字好，此五事者，渠意皆欲有所传于后少。以余观之，此二者，余不甚精，不知浅深究竟如何，若字则必传千占无疑矣。诗亦远出时手之上，必能卓然成家。近日京城诗家颇少，故余亦欲多做几首。

　　金竺虔在小珊家住，颇有面善心非之隙，唐诗甫亦与小珊有隙，余现仍与小珊来往，泯然无嫌，但心中不甚惬洽耳。黄子寿处本日去看他，工夫甚长进，古文有才华，好买书，东翻西阅，涉猎颇多，心中己有许多古董。

　　何世名子亦甚好，沈潜之至，天分不高，将来必有所成，吴竹如近日未出城，余亦未去，盖每见则耽搁一大也，其世兄亦极沈潜，言动中礼，现在亦学倭艮峰先生。吾观何吴两世兄之姿质，与诸弟相等，远不及周受珊黄子寿，而将来成就，何吴必更切实。此其故，诸弟能直书自知之，愿诸弟勉之而已，此数子者，皆后起不凡之人才也，安得诸弟与之联镳并驾，则余之大幸也！

　　季仙九先生到京服阕，待我甚好，有青眼相看之意，同年会课，近皆懒散，而十日一会如故。余今年过年，尚须借银百十金，以五十还杜家，以百金用。李石梧到京，交出长郡馆公费，即在公项借用，免出外开口更好，不然，则尚须张罗也。

　　门上陈升，一言不合而去，故余作傲奴诗，现换一周升作门上，颇好，余读《易》旅卦丧其童仆，象曰：“以旅与下，其义丧也。”解之者曰：“以旅与下者，谓视童仆如旅人，刻薄寡恩，漠然无情，则童仆将视主如逆旅矣。”余待下虽不刻薄，而颇有视如逆旅之意，故人不尽忠，以后余当视之如家人手足也。分虽严明，而情贵周通，贤弟待人，亦宜知之。

　　余每闻折差到，辄望家信，不知能设法多寄几次否，若寄信，则诸弟必须详写日记数天，幸甚！余写信亦不必代诸弟多立课程，盖恐多看则生厌，故但将余近日实在光景写示而已，伏维绪弟细察。（道光二十二年十一月十六日）
　　诸位贤弟足下：九弟到家，偏走各亲戚家、必各有一番景况、何不详以音我？四妹小产，以后生育颇难，然此事最大，断不可以人力勉强，劝渠家只须听其自然，不可过于矜持。又闻四妹起最晏，往往其姑反服侍他；此反常之事，最足折福，天下未有不地之妇而可得好处者，诸弟必须时劝导之，晓之以大义。

　　诸弟在家读书，不审每日如何用功？余自十月初一日立志自新以来，虽懒惰如故，而每日楷书写日记，每日读史十页，每日记茶余偶谈一则，此三事，未尝一日间断。十月廿一日誓永戒吃水烟，洎今已两月不吃烟，已习惯成自然矣，予自立课程甚多，惟记茶余偶谈，读史十页，写日记楷本此三事者，誓终身不间断也。诸弟每日自立课程，必须有日日不断之功，虽行船走路，须带在身边，予除此三事外，他课程不必能有成，而此三事者、将终身行之。

　　前立志作《曾氏家训》一部，曾与九弟详细道及，后因采择经史，若非经史烂熟胸中，则割裂零碎，毫无线索，至于采择诸子各家之言，尤为浩繁，虽抄数百卷，犹不能尽收，然后知古人作《大学衍义》《衍义补》诸书，乃胸中自有条例，自有议论，而随便引书以证明之，非翻书而偏抄之也。然后知著开之难，故暂且不作《曾氏家训》；若将来胸中道理愈多，议论愈贯串、仍当为之。

　　现在朋友愈多，讲躬行心得者，则有镜海先生，艮峰前辈，吴竹如窦兰泉冯树堂。穷经知道者，则有吴子序邵慧西。讲诗文字而艺通干道者，则有何子贞。才气奔放，则有汤海秋，英气逼人，志大神静，则有黄子寿。又有王少鹤，名锡振，广西乙未翰要。吴莘畲名尚志，广东人，吴抚台之世兄。庞作人名文寿，浙江人。此四君者，首闻于名而先来拜，虽所造有浅深。要皆有志之上，不甘居于庸碌者也。

　　京师为人定渊薮，不求则尤之，愈求则愈出，近来闻好友甚多，予不欲先去看别人，恐徒标榜虚声，盖求友以匡己之下逮，此大益也。标榜以盗虚名，是大损也。天下有益之事，即有足损者寓乎其中，不可不辨。

　　黄子寿近作选将论一篇，共六千余字，真奇才也！黄子寿戊戊年始作破题，而六年之中，遂成大学问；此天分独绝，万不可学而至，诸弟不必反而惊之。予不愿诸弟学他，但愿诸弟学吴世兄何世兄。吴竹如之世兄，现亦学艮峰先生写日记，言有矩，动有法，其静气实实可爱！

　　何子贞之世兄，每日自朝至夕，总是温书，三百六十日，除作诗文时，无一刻不温书，真可谓有恒者矣。故予从前限功课教诸弟，近来写信寄弟，从不另开课程，但教诸弟有恒而已。盖士人卖书，第一要有志，第二要有识，第三要有恒。有志则断不敢为下流，有识则知学问无尽，不敢以一得自足，如河伯之观海，如井蛙之窥天，皆无识也。有恒则断无不成之事，此三者，缺一不可。诸弟此时惟有识不可以骤炉，至于有志不恒，则诸弟勉之而已。予身体甚弱，不能苦恩，苦思则头晕，不耐久坐，久坐则倦乏，时时属望，惟诸弟而已。

　　明年正月，恭逢祖父大人七十大寿，京城以进十为正庆；予本拟在戏园设寿筵，窦兰泉及艮峰先生劝止之，故不复张筵，盖京城张筵唱戏，名曰庆寿，实而打把戏；兰泉之劝止，正以此故。现作寿屏两架，一架淳化笺四大幅，系何子贞撰文并书，字有茶碗口大，一架冷金笺八小幅，系吴子序撰文，予自书。淳化笺系内府用纸，纸厚如钱，光彩耀目，寻常琉璃厂无有也。昨日偶有之，因买四张。子贞字甚古，雅惜太太，万不能寄口，奈何奈何？书不能尽言，惟诸弟鉴察，国藩手草。（道光二十二年十二月二十日）

　　附课程表

　　一、主敬、整齐严肃、无时不俱，无事时心在腔子里，应事时专一不杂。

　　二、静坐、每日不拘何时，静坐一会，体验静极生阳来复之仁心，正位凝命，如鼎之锁⑥。

　　三、早起、黎明即起，醒后勿沾恋。

　　四、读书不二、一书未点完，断不看他书，东翻西阅，都是徇外⑦为人。

　　五、读史、廿三史每日读十页，虽有事，不间断。

　　六、写日记、须端谐，凡日问过恶，身过，心过，口过，皆己出，终身不间断。

　　七、日知其所亡⑧、每日记茶余偶谈一则，分德行门，学问门，经济门，艺术门。

　　八、月无忘所能、每月作诗文数首，以验积理之金寡，气之盛否。

　　九、谨言、刻刻留心。

　　十、养气、无不可对人言之事，气藏丹田。

　　十一、保身、谨遵大人手谕，节欲，节劳，节饮食。

　　十二、作字、早饭后作字，凡笔墨应酬，当作自己功课。

　　十三、夜不出门、旷功疲神，切戒切戒！
　　诸位老弟足下：正月十五日接到四弟六弟九弟十二月初五日所发家信，四弟之信三页，语语平实，责我待人不恕，甚为切当。常谓月月书信，徒以空言责弟辈，却又不能实有好消息，令堂站闻之言，疑弟辈粗俗庸碌，使弟辈无地可容云云，此数语，兄读之不觉汗下。我去年曾与九弟闲谈云：“为人子者，若使父母见得我好些，谓诸兄弟俱不及我，这便是不孝，若使族党称道我好些，谓诸兄弟俱不如我，这便是不梯，何也？盖使父母心中有贤愚之分，使族党口中有贤愚之分，则必其平日有讨好底意思，暗用机计，使自己得好名声，而使兄弟得坏名声，必其后日之嫌隙，由此而生也。刘大爷刘三爷，兄弟皆想做好人，卒至视如仇雠，因刘三爷得好名声于父母族党之间，而刘在爷得坏名声故也。”今四弟之所责我者，正是此道理，我所以读之汗下；但愿兄弟五人，各各明白这道理吱此互相原凉，兄弟得坏名为忧，弟兄以得好名为快。兄不能尽道，使弟得今名，是兄之罪，弟不能尽道，使兄得今名，是弟之罪。若各各如此存心，则亿万年无纤芥之嫌矣。

　　衡阳风俗，只有冬学要紧，自五月以后，师弟皆奉行故事而已。同学之人，类皆庸鄙无志者，又最好讪笑人，其笑法不一，总之不离乎轻薄而已。四弟若到衡阳去，必以翰林之弟相笑，薄俗可恶。乡问无朋友，实是第一恨事，不惟无益，且大有损，习俗染人，所谓与鲍鱼处，亦与之俱化也。兄常与九弟道及，谓衡阳不可以读书，涟演不可以读书，为损友大多故也。

　　今四弟意必从觉庵师游，则千万听兄嘱咐，但取明师之益，无受损友之损也。接到此信，立即率厚二到觉庵师处受业。其束修今年谨具钱十挂，兄于八月准付回，不至累及家中，非不欲人丰，实不能耳。兄所最虑者，同学之人，无志嘻游，端节以后，放散不事事，恐弟与厚二效尤耳，切戒切戒！凡从师必久而后可以获益，四弟与季弟，今年从觉庵师，若地方相安，则明年仍可以游，若一年换一处，是即无恒者见异思迁也，欲求长进难矣。

　　六弟之信，乃一篇绝妙古文，排百⑥似昌黎，拗很⑦似半山，予论古文，总须有倔强不驯之气，愈拗愈深之意，故于太史公⑧外，独取昌黎半山两家。论诗亦取傲兀不群⑨者，论字亦然，每蓄此意而不轻谈。近得何子贞，意见极相合，偶谈一二句，两人相视而笑。不知六弟乃生成有此一技妙笔，往时见弟文亦无大奇特者，今观此信，然后知吾弟真不橱才也，欢喜无极！欢喜无极！凡兄所有志而力不能为者，吾弟皆为之可矣。

　　信中言兄与诸君子讲学，恐其渐成朋党⑩，所见甚是。然弟尽可放心，兄最怕标榜，常存暗然尚沿(11)之意，断不至有所谓门户自表者也。信中言四弟浮躁不虚心，亦切中四弟之病，四弟当视为良友药石之言，信中又言弟之牢骚，非不人之热中，乃志士之惜阴；读至此，不胜惘然！恨不得生两翅忽飞到家，将老弟劝慰一番，纵谈数日乃快。然向使诸弟已入学，则谣言必谓学院傲惰，众口铄金(12)，何从辨起？所谓塞翁失马，安知非福？科名迟早，实有前定，虽惜阴念切，正不必以虚名紊怀耳。

　　来信言《礼记》疏一本半，浩浩茫茫，苦无所得，今已尽弃，不敢复阅，现读〈朱子纲目》，日十余页云云；说到此处，不胜悔恨！恨早岁不曾用功，如今虽欲教弟，譬盲者而欲导入之大途也，求其不误难矣，然兄最好苦思，又得诸益友相质证，于读书之道，有必不可易者数端，穷经必专一经，不可泛骛。读经以研寻义理为本，考据名物为末，读至有一耐字诀，一句不通，不看下句，今日不通，明日再读，今年不通，明年再读，此所谓耐也。读史之法，莫妙于设身处地，每看一处，如我便与当时之人，酬酢笑语于其间。不必人人皆能记也。但记一人，则恍如接其人，不必事事皆能记也。但记一事，则恍如亲其事，经以穷理，史以考事，舍此二者。更别无学矣。

　　盖自西汉以至于今，识字之儒，约有三途：曰义理之学，曰考据之学，曰词章之学(13)，各执一途，互相诋毁，兄之私意，以办义理之学最大，义理明则躬行有要，而经济有本。词章之学，亦民以发挥义理者也。考据之学，吾无取焉矣，此三途者，皆从事经史，各有门径，吾以为欲读经史，但当研究义理，则心一而不纷。是故经则专一经，史则专主义理，此皆守约之道，确乎不可易者也。

　　若夫经史而外，诸子百家，汗牛充栋，或欲阅之，但当读一人之专集，不当东翻西阅，如读《昌黎集》，则目之所见，耳之所闻，无非昌黎，以为天地间除《昌黎集》而外，更无别书也。此一集未读完，断断不换他集，亦专字诀也。六弟谨记之，读经读史读专集，讲义理之学，此有志者万不可易者也，圣人复起，必从吾言矣。然此亦仅为有大志者言之，若夫为科名之学，则要读四书文，读试律赋，头绪甚多。四弟九弟厚二弟天资较低，必须为名之学，六弟既有大志，虽不科名可也。但当守一耐字诀耳。观来信言读《礼记疏》，似不能耐者，勉之勉之！

　　兄少时天分不甚低，厥后(14)日与庸鄙者处，全无所闻，窍被茅塞（15）久矣。及乙未到京后，始有志学诗古文，并作字之法，亦苦无良友。近年导一二良友，知有所谓经学者，经济者，有所谓躬行实践者，始知范韩(16)可学而至也，马迁韩愈亦可学而至也，程朱亦可学而至也。概然思尽涤前日之污，以为更生之人，以为父母之肖子，以为诸弟之先导。无如体气本弱，耳鸣不止，稍稍用心，便觉劳顿。每日思念，天既限我以不能昔思，是天不欲成我之学问也，故近日以来，意颇疏散。

　　来信又言四弟与季弟从游觉庵师，六弟九弟仍来京中，或肄业城南云云。兄欲得老弟共住京中也，其情如孤雁之求曹也。自九弟辛丑秋思归，兄百计挽留，九弟当言之，及至去秋决计南归，兄实无可如何，只得听其自便。若九弟今年复来，则一岁之内，忽去忽来，不恃堂上诸大人不肯，即旁观亦且笑我兄弟轻举妄动。且两弟同来，途费须得八十金，此时实难措办，六弟言能自为什，亦未历甘苦之言耳。若我今年能得一差，则两弟今冬与朱啸山同来甚好。如六弟不以为然，则再写信来商议可也。

　　九弟之人，写有事详细，惜话说太短，兄则每每太长，以后截长补短为妙！尧阶若有大事，诸弟随去一人，帮他几天。牧云接我长信，何以全无回信？毋乃嫌我话大直乎？扶乩之事，全不足信。九弟总须立志读书，不必想及此此等事。季弟一切，皆须听诸冕话。此次折并走甚急，不暇抄日记本，余容后告。（道光二十三年正月十六日）
　　温甫六弟左右：五月廿九，六月初一，连接弟三月初一，四月廿五，五月初一，三次所发之信，并四书文二茸，笔力实实可爱！信中有云：“于兄弟出直达其隐，父子祖孙间，不得不曲致其情。”此数语有大道理。余之行事，每自以为至诚可质天地，何妨直情径行。昨接四弟信，始知家人天亲之地，亦有时须委曲以行之者、吾过矣！吾过矣！

　　香海为人最好，吾虽未与久居，而相知颜深，尔以兄事之可也。丁秩臣王衡臣两君，吾皆未见，在约可为弟之师，或师之，或友之，在弟自为审择。若果威仪可则，淳实宏通，师之可也。若仅博雅能文，友之可也。或师或友，皆宜常存敬畏之心，不宜视为等夷，渐至慢亵，则不复能受其益矣。

　　弟三月之信，所定功课太多，多则必不能专，万万不可。后信言已向陈季牧借《史记》，此不可不看之书；尔既看《史记》，则断不可看他书。功课无一定呆法，但须专耳。余从前教诸弟，常限以功课，近来觉限人以课程，往往强人以所难；苟其不愿，虽日日遵照限程，亦复无益，故近来教弟，但有一专字耳。专字之外，又有数语教弟，兹待将冷金笺写出，弟可贴之座右，时时省览，并抄一付，寄家中三弟。

　　香海言时文须家《东莱博议》，甚是，弟先须用笔圈点一遍，然后自选几篇读熟，即不读亦可。无论何书，总须从首至尾，通看一遍；不然，乱翻几页，摘抄几篇，而此书之大局精处，茫然不知也，学诗从《中州集》人亦好，然吾意读总集，不如读专集，此事人人意见各殊，嗜好不同，吾之嗜好，于五古则喜读《文选》，于七古则喜读《昌黎集》，于五律则喜读《杜集》，七律亦最喜《杜诗》，而苦不能步趋，故兼读《元遗山集》。

　　吾作诗最短于七律，他体皆有心得，惜京都无人可与畅语者。弟要学诗，先须看一家集，不要东翻两阅，先须学一体，不可各体同学，盖明一体，则皆明也。凌笛舟最善为诗律，若在省，弟可就之求救。习字临千字文亦可，但须有恒，每日临一百字，万万无间断，则数年必成书家矣，陈季牧多喜谈字，且深思善悟，吾见其寄岱云信，实能知写字之法，可爱可畏！弟可以从切磋，此等发学之友，愈多愈好。

　　来信要我寄诗回南，余今年身体不甚壮健，不能用心，故作诗绝少；仅作感春诗七古五章，慷慨悲歌，自谓不让陈卧子，而语太激烈，不敢示人。是仅应酬诗数首，了无可观；项作寄贤弟诗二首，弟观之以为何如？京笔现在无便可寄，总在秋间寄回，若无笔写，暂向陈季牧借一技，后日还他可也；国藩手草。（道光二十三年六月初六日）
　　澄侯叔淳季洪三弟左右：

　　五月底连接三月初一，四月十八，两次所发家信。四弟之信，具见真性情，有困心衡虑郁积思通之象。此事断不可求速效，求速效必助长，非徒无益，而又害之。必要日积月累，如愚公之移山，终久必有豁然贯通之侯，愈欲速则愈锢蔽矣，来书往往词不达意，我能深谅其苦。

　　今人都将学字看错了，若细读贤贤易色一章，则绝大学问，即在家庭日用之间：于孝悌两字上，尽一分，便是一分学，尽十分，便是十分学，今人读书皆为科名起见，于孝悌耸纪之大，反似与书不相关。殊不知书上所载的，作工时所代圣贤的，无非要明白这个道理。若果事事做得，即笔下说不出何妨；若事事不能做，并有亏于伦纪之大，即文章说得好，亦只算个名教中之罪人。

　　贤弟性情真挚，而短于诗文，何不日日在孝悌两字上用功？《曲礼》内则所说的，句句依他做出，务使祖父母父母叔父母无一时不安乐，无一时不用适；下而兄弟妻子，皆蔼然有恩，秩然有序，此真大学问也！若诗文不好，此时事不足计，即好极亦不值一钱，不知贤弟肯则听此语否？科名之气以可贵者，诈其足以承堂上之欢也，也谓禄仕⑥可以养亲也。今吾已得之矣，即使诸弟不得。亦可以承欢，亦可以养亲，何必兄弟尽得哉？贤弟若细思此理，但于孝梯上用功，不于诗文上用功，则诗文不期进而自进矣。

　　凡作字总须得势，使一笔可以走千里。三弟之字，笔笔无势，是以局促不能远纵，去年曾与九弟说及，想近来已忘之矣。九弟欲看余白折，余所写折子甚少，故不付。

　　地仙为人主葬，害人一家，丧良心不少，未有不家败人亡者，不可不力阻凌云也。至于纺棉之说，中直隶之三河县灵寿县，无论贫富男妇，人人纺布为生，如我境之耕田为生也。江甫之妇人耕田，独三河之男人纺布也。湖南如浏阳之夏布，祁阳之葛布，宜昌之棉花，皆无论贫富男妇人，皆依以为业，并此不足为骇异也。第风俗难以这变，必至骇人听闻，不如删去一段为妙！书不尽言。国藩手草。（道光二十三年六月初六日）
　　四位老弟左右：二月初十日，黄仙垣来京，接到家信，备悉一切，欣慰之至。朱啸山亦于是日到，现与家心斋同居。伊兄代伊觅得房子，距余寓甚近，不过一箭远耳。郭筠仙现尚未到，余已为凭本胡同关帝庙房，使渠在庙中住，在余家伙食。冯树堂正月初六日来余家，抉会试后再行上学，因小儿春间怕冷故也。树堂于二月十三日考国子监学正，题而耻恶衣恶食者二句，不以天下奉一人策，共五百人入场，树堂写作俱佳，应可以得。

　　陈岱云于初六日移寓报国寺，其配之枢，亦停寺中。岱云哀伤异常，不可劝止，作祭文一篇三千余字，余为作墓志铭一首，不知陈宅已寄归否？余懒腾寄也。四川门生，现已到廿余人，我县会试者，大约可十五人，甲午同年，大约可念五六人。然有求于者，颇不乏人。

　　余今年应酬更繁，幸身体大好，迥不似从前光景，面胖而润，较前稍白矣。耳鸣亦好十之七八，尚有微根未断，不过月余可全好也。内人及儿子两女皆好，陈氏小儿在余家乳养者亦好。

　　六弟九弟在城南读书，得罗罗山为师，甚妙！然城南课以亦宜应，不应，恐山长不以为然也，所作诗文及功课，望日内付来。四弟季弟从觉庵师读，自佳；四弟年已渐长，须每日看史书十页，无论能得科名与否，总可以稍长可识。季弟每日须看史，然温经更要紧，今年不必急急赴试也，余容后陈。国藩手具。（道光二十四年二月十四日）
　　四位老弟足下：余于三月廿四，移寓前门内西边碾儿胡同，与城外消息不通，四月间到折差一次，余竟不知，迫既知而折差已去矣。惟四月十九欧阳小岑南归，余寄衣箱银物并信一件。四月廿四梁录庄南归，余寄书卷零物并信一件。两信皆仅数语，至今想尚未到，四月十三黄仙垣南归，余寄闱墨，并无书信，想亦未到。兹将三次所寄各物，另开清单付回，待三人到时，家中照单查收可也。

　　内城现住房共廿八间，每月房租京钱三十串，极为宽敝，冯树堂郭筠仙所住房皆清洁。甲三三月廿四日上学，天分不高不低。现已读四十天，读至自修斋至平治矣。因其年大小，故不加严，已读者字皆能认。两女皆平安，陈岱云之子，在余家亦甚好。内人身子如常，同又有喜，大约九月可生。

　　余体气较去年略好，近因应酬太紧，天气渐热，又有耳鸣之病。今年应酬，较往年更增数倍，第一为人写对联条幅，合四川湖南两省，求书者几日不暇给。第二公车来借钱者甚多，无论有借无借，多借少借，皆须婉言款待。第三则请酒拜客，及会馆公事。第四则接见门生，颇费精神。又加以散馆殿试，则代人料理，考差则自己料理，诸事亢杂，遂无暇读书矣。

　　五月十一日，接到四月十三家信，内四站六弟各文二首，九弟季弟各文一首，四弟东皋课文甚洁净，诗亦稳妥，则何以哉一篇，亦清顺有法。第词句多不圆足，笔亦平沓不超脱，平沓最为文家所忌，宜力求痛改此病，六弟笔爽利，近亦渐就范围，然词意平庸，无才气峥嵘之处，非吾意中之温甫也，如六弟之天姿不凡，此时作文，当求议论纵横，才气奔放，作如火如荼之文，将来庶有成就。不然，一挑半剔，意浅调插，即使获售，亦当渐其文之浅薄不堪。若其不售，则又两失之矣。今年从罗罗山游，不知罗山意见如何，

　　吾谓六弟今年入泮固妙，万一不入，则当尽弃前功，一志从事于先辈大家之文。年过二十，不为少矣。若再扶墙摩壁，役役于考卷搭截小题之中，将来时过而业仍不精，必有悔恨于失计者，不可不早图也，余当日实见不到此，幸而早得科名，未受其害，向使至今未尝入泮，则数十年从事于吊渡映带之间，仍然一无所得，岂不腼颜也哉？此中误人终身多矣，温甫以世家之子弟，负过人之姿质，即使终不入泮，尚不至于饥寒，奈可亦以考卷误终身也？

　　九弟要余改文详批，余实不善改小考文，当请曹西垣代改，下次折弁付回。季弟文气清爽异常，喜出望外，意亦层出不穷。以后务求才情横溢，气势充畅，切不可挑剔敷衍，安于康陋，勉之勉之！初不基不可不大也。书法亦有褚字笔意，尤为可喜！总之吾所望于诸弟者，不在科名之有无，第一则孝悌为端，其次则文章不朽，诸弟若果能自立，当务其大者远者，毋徒汲汲于进学也。冯树堂郭筠仙在寓，看书作文，功无间断。陈季牧日日习字，亦可畏也！四川门生留京约二十人，用功者颇多。余不尽言。国藩草。。（道光二十四年五月十二日）
　　国藩跪禀

　　父母亲大人万福金安。初十日顺天乡试发榜，湖南中三人，长沙周荇农中南元。率五之归，本拟附家心斋处，因率五不愿坐车，故附陈岱云之弟处，同坐粮船。昨岱云自天津归云：“船不甚好。”男颇不放心，幸船上人多，应可无虑。

　　诸弟考试后。闻肄业小罗庵巷，不知勤惰若何？此时惟季弟较小，三弟俱年过二十，总以看书为主。我邑惟彭薄墅先生看画略多，自后无一人讲究者，大抵为考试文章所误。殊不知看书与考试，全不相碍，彼不看书者，亦仍不利考如故也。我家诸弟，此时无论考试之利不利，无论文章之工不工，总以看书为急。不然，则年岁日长，科名无成，学问亦无一字可靠，将来求为塾师而不可得。或经或史，或诗集文集，每日总要看二十页。

　　今年以来，无日不看书，虽万事业忙，亦不废正业。闻九弟意欲与刘霞仙同读书，霞仙近来见道甚有所得，九弟若去，应有进益，望大人斟酌行之，不敢自主。此事在九弟自为定计，若愧奋直前，有破釜沉舟之志，则远游不负。若徒悠忽因愣，则近处尽可度活，何必远行百里外哉？求大人察九弟之志而定计焉，余容续陈。国藩谨禀。（道光二十四年九月十九日）
　　四位老弟足下，自七月发信后，未接诸弟信，乡间寄信，较省城寄信百倍之难，故余亦不望。然九弟前信，有意与刘霞仙同伴读书，此意甚佳，霞仙近来读朱子书，大有所见，不知其言话容止，规模气象如何？若果言动有礼，威仪可则，则直以为师可也，岂特友之哉？然与之同居，亦须真能取益乃佳，无徒浮慕虚名；人苟能自立志，则圣贤毫杰，何事不可为？何必借助于人？我欲仁，斯仁至矣。我欲为孔孟，则日夜孜孜，惟孔孟之是学，人谁得而御我哉？若自己不立志，则虽日与尧舜禹汤同住，亦彼自彼，我自我矣，何与于我哉？

　　去年温甫欲读书省城，我以为离却家门局促之地，而与省城诸胜己者处，其长进当不可限量，乃两年以来，看书亦不甚多，至于诗文，则绝无长进，是不得归咎于地方之促也。

　　去年余为择师丁君叙忠，看以丁君处太远，不能从，余意中遂无他师可从。今年弟自择罗罗山改文，而嗣后沓无消息，是又不得归咎于无良友也。日月逝矣，再过数年，则满三十，不能不趁三十以前，立志猛进也。

　　余受父教而余不能教弟成名，此余所深愧者；他人与余交，多有受余益者，而独诸弟不能受受之益，此又余所深恨者也！今寄霞仙信一封，诸弟可抄存信稿而细玩之，此余数年来学思之力，略具大端。六弟前嘱余将所作诗抄录寄回，余往年皆未存稿，近近存稿者，不过百余首耳，实无暇抄写，待明年将全本付回可也。国藩草。（道光二十四年九月十九日）
　　四位老弟足下：前月寄信，想已接到。余蒙祖宗遗泽，祖父教训，幸得科名，内顾无所忧，外遇无不如意，一无所缺矣。所望者，再得诸弟强立，同心一力，何患令名不显，何愁家运这不兴。欲别立课程，多讲规条，使诸弟遵而行之，又恐诸弟习见而生厌心；欲默默而不言，又非长兄督责之道。是以往年常示诸弟以课程，近来则只教以有恒二字。所望于诸弟者，但将诸弟每月功课，写明告我，则我心大慰矣！

　　乃诸弟每次写信，从不将自己之业写明，乃好言家事及京中诸事；此时家中重庆，外事又有我照料，诸弟一概不管可也。以后写信，但将每月作诗几首，作文几首，看书几卷，详细告我，则后写信，但将每月作诗几首，作文几首，看书几卷，详细告我，则我欢喜无量！诸弟或能为科名中人，或能为学问中人，其父母之令子一也，我之允喜一也。慎弗以科名稍迟，而遂谓无可自力也。如霞仙今日之身分，则比等闲之秀才高矣。若学问愈进，身分愈高，则等闲之举人进士，又不足论矣。

　　学问之道无穷，而总以有恒为主，兄往年极无恒，近年略好，而犹未纯熟。自七月初一起，至今则无一日间断，每日临帖百字，抄书百字，看书少须满二十页，多则不论。自七月起，至今已看过《王荆公全集》百卷，《归震川文集》四十卷，《诗经大全》二十卷，《后汉书》百卷，皆朱笔加圈批。虽极忙，亦须了本日功课，不以昨日耽搁，而今日补做，不以明日有事，而今日预做。诸弟若能有恒如此，则虽四弟中等之资，亦当有所成就，况六弟九弟上等之资乎？

　　明年肄业之所，不知已有定否？或在家，或在外，无不可者，谓在家不好用功，此巧于卸责者也。吾争在京，日日事务纷冗，而犹可以不间断，况家中万万不可及此间之纷冗乎？

　　树堂均仙自十月起，每十日作文一首，每日看书十五页，亦极有恒。诸弟试将《朱子纲目》过笔圈点，定以有恒，不过数月，即圈完矣。若看注疏，每经不过数月即完，切勿以家中有事，而间断看书之事，又勿以考试将近，而间断看书之课。虽走路之日，到店亦可看，考试之日，出场亦可看也。兄日夜悬望，独此有恒二字告诸弟，伏愿诸弟刻刻留心。兄国藩手草。（道光二十四年十一月廿一日）
　　四位老弟足下：去年十二月廿二日，寄去书函，谅已收到。项接四弟信，谓前信小注中，误写二字，其诗此即付还，今亦忘其所吴语何矣。诸弟写信，总云仓忙，六弟去年曾言南城寄信之难，每次至抚院斋奏厅打听云云，是何其蠢也？静坐书院三百六十日，日日皆可信，何必打听听差行期而后动笔哉？或送至提塘，或送至岱云家，皆万无一失。何必问了无涉之斋奏厅哉？若弟等仓忙，则兄之仓忙，殆过十倍，将终岁无一字寄家矣。

　　送王五诗第二首，弟不能解，数千里致书来问，此极虚心，余得信甚喜；若事事勤思善问，何患不一日千里，兹另纸写明寄口。家塾读书，余明知非诸弟所甚愿，然近处实无名师可从。省城如陈尧农、罗罗山，皆可谓名师，而六弟、九弟，又不善求益；且住省二年，诗文与字，皆无大长进。如今我虽欲再言，堂上大人亦必不肯听。不如安分耐烦，寂处里斗，无师无友，挺然特立，作第一等人物，此则我之所期于诸弟者也。

　　昔婺源汪双池先生，一贫如洗，三十以前，以窑上为人佣工画碗。三十以后，读书训蒙，到老终身不应科举，卒著收百余卷，为本朝有数名儒，彼何尝有师友哉？又何尝出里闾？余所望于诸弟者，如是而已，然总不出乎“立志”“有恒”四字之外也。

　　买笔付回，须待公车归，乃可带回，大约府试、院试可待用，悬试则赶不到也。诸弟在家作若能按月付至京，则余请树堂随到随改，不过两月，家中又可收到。书不详尽，余俟续县。兄国藩手草。（道光二十五年二月初一日）
　　子植季洪两弟左右：

　　四月十四日接子植二月三月两次手书；又接季洪信一函，子植何其详，季洪何其略也？今年以来，京中己发信七号，不审俱收到否？第六号第七号；余皆有禀堂上，言今年恐不考差，彼时身体虽平安，而癣疥之疾未愈，头上面上颈上，并斑驳陆离，恐不便于陛见，故情愿不考差。恐堂上诸大人不放心，故特作白折楷信，以安慰老亲之念。

　　三月初有直隶张姓医生，言最善治癣，贴膏药于癣上，三日一换，贴三次即可拔出脓水，贴七次即痊愈矣。初十日，令于左胁试贴一处，果有效验。廿日即令贴头面颈上，至四月八日，而七次皆已贴毕，将膏药揭去，仅余红晕，向之厚皮顽癣，今已荡然平矣，十五六日即贴遍身，计不过半月，即可毕事，至五月初旬考差，而通身已全好矣。现在仍写白析，一定赴试，虽得不得自有一定，不敢妄想，而苟能赴考，亦可上慰高堂诸大人期望之心。寓中大小关吉，惟温甫前月底偶感冒风寒，遂痛左膝，服药二三帖不效，请外科开一针而愈。

　　澄弟去年习柳字，殊不足观，今年改习赵字，而参以李北海云麾碑之笔意，大为长进，温弟时文已才华横溢，长安诸友多称赏之！书法以命意大高，笔不足以赴其所见，故在温弟自不称意，而入亦无由称之。故论文则温高于澄，澄难于兄，论书则澄高于温，温难为弟。子植书法，驾涤澄温而上之，可爱之至！可爱之至！但不知家中旧有徐浩书和尚碑，及颜真卿书敦家庙否？若能参以二帖之沉著，直追古人不难矣。狼兼毫四枝，既不合用，可以二枝送莘田叔，以二枝送庵表叔。正月问，曾在岱云处寄羊毫二枝，不知已收到否？五月，钟子宾太守往湖南，可再寄二枝，以后两弟需用之物，随时写信至京可也。

　　祖父大人嘱买四川漆，现在四川门生留京者仅二人，皆极寒之士，由京至渠家，有五千余里，由四川至湖南，有四千余里，彼此路皆太远。此二人在京，常半年不能得家信，即令彼寄信至渠家，渠家亦万无便可附湖南。九弟须详禀祖父大人，不如在省以重价购顶上川漆为便。

　　做直牌匾，祖父大人系驰封吵宪大夫，父亲系诰封中宪大夫，祖母驰封恭人，母亲诰封恭人，京官加一级请封，侍读学士是从四品，故堂上皆正四品也。蓝顶是暗蓝，余正月已寄回二顶矣。书不宣尽，诸详澄温书中，今日身上敷药，不及为楷，堂上诸大人，两弟代为禀告可也。（道光。二十六年四月十六日）
　　澄侯四弟左右：贺常四到营，接弟信，言早起太晏；诚所有免。去年住营盘，各营皆畏慎早起，自腊月廿六移寓公馆，早间稍晏，各营皆随而渐晏，未有主帅晏而将弁能早者也。犹之一家之中，未能家长晏而子弟能早者也。

　　沅弟在景德镇，办事甚为称靠，可爱之至！惟据称悍贼甚多，一时恐难克复，官兵有劲旅万余，决可无疑。季弟湖北，己来一信，胡咏帅待之甚厚，家中尽放心。家中读书事，弟宜常常留心，如甲五科三等，皆须读书，不失在家子弟风范，不可太疏忽也，（咸丰九年六月初四日）
　　澄弟左右：沅弟营中久无战事，金陵之贼，亦无粮尽确耗。杭州之贼目陈炳文，闻有投诚之信，克复当在目前。天气阴雨作寒，景象亦不甚匪。吾在兵间日久，实愿早灭此寇，仰斯民稍留孓遗而睹此消息，竟未知何日息兵也？

　　纪泽兄弟及王甥罗婿读书，均属有恒。家中诸侄，近日勤奋否？弟之勤，为诸兄弟之最，俭字工夫。日来稍有长进否？诸侄不知俭约者，常常训责之否（同治三年三月初四日）
　　沅弟左右，弟信言寄文每月以六篇为率，余意每月三次，每次未满千字者则二篇，千字以上者则止一篇。选文之法，古人选三之二；本朝入选三之一，不知果当弟意否？

　　弟此时讲求奏议，尚不为迟，不必过懊恼。天下督抚二十余人，其奏疏有过弟者，有鲁卫者，不有及者，弟此时用功，不求太猛，但求有恒，以吾弟攻金陵之苦力，用之他事，又何事不可为乎？（同治四年正月廿四日）
　　澄沅弟左右：

　　纪瑞侄得取县案首，喜慰无已！吾不望代代得富贵，但愿代代有秀才。秀才者，读书之种子也。世家之招牌也，礼义之旗帜也。谆嘱瑞侄从此奋勉加功，为人与为学并进，切戒骄奢二字，则家中风气日厚。而诸子侄争相濯磨矣。

　　吾自受督办山东军务之命，初九十三日两折，皆己寄弟阅看，兹将两次批谕抄阅。吾于廿五日起行登舟，在河下停泊三日，待遣回之十五营，一概开行，带去之六营，一概拔队，然后解维长行，茂堂不愿久在北路，拟至徐州度署。九月问准茂堂还湘，勇丁有不愿留徐者，亦听随茂堂归。总使吉中全军，人人荣归，可去可来，无半句闲话，惹人谈论，沅弟千万放心。

　　余舌尖蹇涩。不能多说话，诸事不甚耐烦，幸饮食如常耳。沅弟湿毒未减，悬之至！药物断难收效，总以能养能睡为妙！（同治四年五月廿五日）
　　澄沅两弟左右：屡接弟信，并阅弟给纪泽等谕帖，具悉一切。兄以八月十三出省，十月十五日归署，在外匆匆，未得常寄函与弟，深以为歉小澄生子，岳松入学，是家中近日可庆之事，沅弟夫妇病而速痊，亦属可慰。

　　吾见家中后辈，体皆虚弱，读书不甚长进，曾以为学四事勉儿辈：一曰看生书宜求速，不多读则太陋。一曰温旧书宜求熟，不背诵则易忘。一曰习字宜有恒，不善写则如身之无衣，山之无木。一曰作文宜苦思，不善作则如人之哑不能言，马之肢不能行。四者缺一不可，盖阅历一生深知之，深悔之者，今亦望家中诸侄力行之。两弟如以为然，望常以此教诫子侄为要。

　　兄在外俩月有余，应酬极繁，眩晕脑气等症，幸示复发，脚中亦愈。惟目蒙日甚小便太多，衰老相逼，时势当然，无足怪也。（同治六年十月廿三月）
　　男国藩跪禀

　　父母亲大人万福金安。正月八日，恭庆祖父母双寿，男去腊作寿屏二架，今年同乡送寿对者五人，拜寿来客四十人，早面四席，晚酒三席。未吃晚酒者，于十六日廿日补请二席。又请人画椿重荫，观者无不叹羡！

　　男身体如常，新年应酬太繁，几至日不暇给，媳妇及孙儿女俱平安。正月十五，接到四弟六弟信，四弟欲偕季弟从汪觉庵师游，六弟欲借九弟至省城诚书。男思大人家事日烦，必不能常在家熟照管诸弟，且四弟天分平常，断不可一日无师，读书改诗文，断不可一课耽搁。伏望堂上大人俯从男等之请，即命四弟季弟从觉庵师，其柬修银，男于八月付回，两弟自必加倍发奋矣！

　　六弟实不羁之才，乡间孤陋寡闻，断不足以启其见识而坚其心志。且少年英锐之气，不可久挫，六弟不得入学，即挫之矣，欲进京而男阻之，再挫之矣。若又不许肆业省城，则毋乃太挫其锐气乎？伏望上大人俯从男等之请，即命六弟九弟下省读书，其费用，男于二月间付银什两，至金竺虔家。

　　夫家和则福自生，若一家之中兄有言，弟无不从，弟有请，兄无不应，和气蒸帮而家不兴者，未之有也。反是而不败者，亦未之有也。伏望大人察男之志！即此敬禀叔父之人，恕不另具。六弟将来必为叔父克家之子，即为吾族光大门弟，可喜也！谨述一二，余续禀。（道光二十三年正月十六日）
　　男国藩跪禀

　　父母大人万福金安。二月十六日，接到家信第一号，系新正初三交彭山屺者，敬悉一切。去年十二月十一，祖父大人忽患肠风，赖神戳佑，得以速痊，烈游子闻之，尚转心悸！六弟生女，自是大喜。初八日恭逢寿诞，男不克在家庆祝，心犹依依。

　　诸弟在家不听教训，不甚发奋，男观诸来信即已知之。盖诸弟之弟，总不愿在刺的书，自己亥年男在家里，即有此意，牢不可破。六弟欲从男进京，男因散馆去留未定，故此时未许。庚子年接家眷，即请弟等送，意欲弟等京读书也。特以祖父母父母在上，男不敢许，以故但写诸弟而不指定何人。迫九弟来京，其意颇遂，而四弟六弟之惫，尚未遂也。年年株守家园，时有耽搁，大人又不能常在家教之；近地又无良友，考试又不利。兼此数者，怫郁难伸，故四弟六粟不免怨男，其所以怨男者有故。丁酉在家教弟，威克厥爱，甲可怨一矣。云亥在家，未尝教弟一字，可怨二教矣。临进京不肯带六弟，可怨三矣。不为弟择外专，仅延丹阁叔教之，拂厥本意，可怨四矣。明知两弟不厄家居，而屡次信回，劝弟寂守家塾，可怨五矣。

　　惟男有可怨者五端，故四弟六弟难免内怀隐衷，前此含意不伸，故从不写信与男，去腊来信甚长，则尽情吐露矣。男接信时，又喜又惧，喜者喜弟志气勃勃，不可遏也。惧者，男再拂弟意，将伤和气矣。兄弟和，虽穷氓不户必兴，兄弟不和，虽世家宦族必败。男深知此理，故禀堂上各位大人，俯从男等兄弟之情实以和睦兄弟为第一。九弟前年欲归，男百般昔留，至去年则不复强留，亦恐拂弟意也。临别时彼此恋恋，情深似海，故男自九弟去后，思之尤切，信之尢深，谓九弟纵不为科目中人，亦当为孝弟中人。兄弟人人如此，可以终身互相依倚，则虽不得禄位，亦伤哉？ 

　　伏读手谕，谓男教弟宜明责之，不宜琐琐告以阅历工夫。

　　男自忆边年教弟之信，不下数万字，或明责，或婉劝，或博称，或约指，知无不言，总之尽心竭力而已，男妇孙男女身体皆平安，伏乞放心，男谨禀。（道光二十三年二月十九日）
　　诸位老弟足下：

　　十六早，接到十一月十二日发信，内父亲一信，四位老弟各一件，具悉一切，不胜次喜！四弟之诗，又有长进，第命意不甚高超，声调不甚响亮。命意之高，须要透过一层，如说考试，则须说科名是身外物，不足介怀，则诗意高矣。若说必以得科名为荣，则意浅矣。举此一端，余可类推。腔调则以多读诗为主，熟则响矣。

　　去年树立堂所寄之笔，亦我亲手买者，春光醉目前每支大钱五百文，实不能再寄。汉壁尚可寄，然必须明年会武后，乃有便人回南，春间不能寄也。

　　五十读书固好，然不宜以此耽搁自己功课；女子无才便是德，此语不诬也。

　　家常欲与我结婚，我所以不愿意者，因闻常世兄最好恃父势，作威福，衣服鲜明，仆从恒赫，恐其家女子有宦家骄奢习气乱我家规，诱我子弟好奢耳。今渫再三要结婚，发甲五八字去，恐渫家是要与我为亲家，非欲与弟为亲家。此语不可不明告之。

　　贤弟婚事，我不敢作主，但亲家为人如何？亦须向汪三处查明。若吸鸦片烟，则万不可对。若无此事，则听堂上各大人与弟自主之可也。所谓翰堂秀才者，其父子皆不宜亲近，我曾见过，想衡阳人亦有知之者，若要对亲，或另请媒人亦可。

　　六弟九月之信，于自己近来弊病，颇能自知，正好用功自医。而犹曰终日泄泄，此则我所不解者也。

　　家中之事，弟不必管，天破了，自有女娲管，洪水大了，自有禹王管。家事有堂上大人管，外事有我管，弟辈则宜自管功课而已，何必问其他哉？至于宗族姻党，无论他与我有隙无隙，在弟辈只宜一要概爱之敬之。孔子曰：“汛爱众，而亲仁。”孟子曰：“爱人不亲，反其仁；礼人不答，反其敬。”此刻未理家事若便多生嫌怨，将来当家立业，岂不个个都是仇人，古来无与宗族、乡党为仇之圣贤，弟辈万不可专责他人也。

　　十一月信言：观看《庄子》并《史记》，甚善！但作事必须有恒，不可谓考试在即便将之书丢下，必须从首至尾句句看完。若能明年将《史记》看完，则以后看书不可限量，不必问进学与否也。贤弟论袁诗，论作字，亦皆有所见；然空言无益，须多做诗，多临帖乃可谈耳。譬如人欲进京一步不行，而在家空言进京程途，亦向益哉？即言之津津，人谁得而信之哉？

　　九弟之信，所以规劝我者甚切，余览之，不觉毛骨悚然！然我用功，实脚踏实地，不敢一毫欺人，着如此做去，不作外官，将来道德文章必粗有成就，上不敢欺天地祖父，下不敢欺诸弟与儿侄。而省城之闻望日隆，即我亦不知其所自来。我在京师惟恐名浮于实，故不先拜一人，不自诩一言，深以过情之闻为耻耳。

　　来书写大场题及榜信，此间九月早已知之，惟县考案首前列及进学之人，则至今不知。诸弟以后写信，于此等小事，及近处戚族家光景，务必一一详载。

　　季弟信亦谦虚可爱，然徒谦亦不好，总要努力前进，此全在为兄者倡率之，余他无所取，惟近来日日不恒，可为诸弟倡率。四弟六弟，总不欲以有恒自立，独不泊坏季弟之样子乎？余不尽宣，兄国藩手具。（道光二十四年十二月十八日）
　　男国藩跪禀

　　父母亲大人膝下：十六夜，接到六月初八日所发家信，欣悉一切。祖父大人病已十愈八九，尤为莫大之福！六月二十八日，曾发一信升官事，想已收到。冯树堂六月十六日出京，寄回红顶补服袍褂手钏笔等物。廿八月可以到家。贺礼惟七月初五日出京，寄回鹿胶高丽参等物，廿九月可以到家。

　　四弟九弟信来，言家中大小诸事，皆大人躬亲之，未免过于劳苦。勤俭本持家之道，而人所处之地各不同，大人之身，上奉高堂，下荫儿孙，外为族党乡里所模范，千金之躯，诚宜珍重！且男忝窃卿贰，服役已兼数人，而大人以家务劳苦如是，男实不安于心。此后万望总持大纲，以细微事付之四弟，四弟固谨慎者，必能负荷；而大人与叔父大人惟日侍祖父大人前，相与娱乐，则万幸矣！

　　京寓大小平安，一切自知谨慎，堂上各位大人，不必挂念，余容另禀。（道光二十六年十八日）
　　侄国藩谨禀

　　叔父母大人礼安。十六接家信二件，内父亲一谕，四弟一书，九弟季弟各一书，欧阳牧云一书，得悉一切。祖大人之病，不得少减，日夜劳心，父亲叔父辛苦服侍，而侄无离膝下，竟不得效丝毫之力，终夜思维，刻不能安。

　　江岷樵有信来，告渠已买得虎骨，七月当亲送我家，以之熬膏：可医痿痹云云，不知果送来否？

　　闻叔父去年起公屋，劳心劳力，备极经营。外面极堂皇，工作极坚固，费钱不过百千，而见者拟为三百千模范。焦劳太过，后至吐血，旋又以祖父复病，勤劬弥甚；而父亲亦于奉事祖父之余，撰理家政，刻不少休，侄窃伏思父亲叔父二大人年寿日高，精力日迈，正宜保奏神气，稍稍休息，家中琐细事务，可命四弟管理。至服侍祖父凡劳心细察之事，则父亲叔父躬任之，凡劳力粗重之事，则另添用雇工一人，不够则雇二人。

　　侄近年以来，精力日差，偶用心略甚，癣疾即发，夜坐略久，次日即昏倦。晃以力加保养，不甚用功，以求无病无痛，上慰堂上之远怀。外间作文，求写字，求批改诗文者，往往历久而莫偿宿诺，是以时时抱疚，日日无心安神恬之时，前四弟在京，能为我料理一切琐事，六弟则毫不无能管；故四弟归去之后外问之回信，家乡应留心之事，有免疏忽发驰。

　　侄等近日身体平安，合室大小皆顺。六弟在京若劝其南归，一则免告回避，二则尽仰事俯蓄之态，三则六弟两年未作文，必在家中、父亲叔父严责，方可用功。乡试渠不肯归，侄亦无如之何。

　　叔父去年四十晋一，侄谨备袍套一付；叔母今年四十大寿，侄谨备棉外套一件，皆交曹西垣管回，服满后即可着。母亲外褂并汉禄布夹袄，亦一同付回。闻母亲近思用一丫环，此亦易办，在省城买，不过三四十千，若有湖北逃荒者来乡，则更为便益，望叔父命四弟留心速买，以供母亲叔母之使令，其价侄即寄回。

　　侄今年光景之窘，较甚于往年，然东支西扯，尚可敷衍。若明年能得外差，或升侍郎。便可弥缝。家中今年季弟喜事，不知窘迫否？侄于八月接到俸银。即当寄五十金回，即去年每岁几百金之说也。在京一切张罗，侄自有调停，毫不费力，堂上大人不必挂念，谨禀。（道光二十八年七月二十日）
　　澄侯子植季洪足下：正月十一日发一家信，是日子极不闲，又见温甫在外未归，心中懊恼；故仅写信与诸弟，未尝为书禀堂上大人，不知此书近已接到否？

　　温弟自去岁以来，时存牢骚抑郁之气，太史公所谓居则忽忽若有所亡，出则不知其往者，温甫颇有此象。举业工夫，大为抛荒，闲或思一振奋，而兴致不能鼓舞，余深忧虑，每劝其痛著祖鞭，并心一往。

　　温弟辄言思得一馆。使身有管束，庶心有维系。余思自为京官，光景尚不十分窘迫，焉有不能养一胞弟，而必与寒士争馆地；向人求荐，实难启口，是以久不为之谋馆。

　　自去岁秋冬以来，间温弟妇有疾，温弟羁留日久，牢落无偶，而叔父抱孙之念甚切，不能不思温弟南归，且余既官二品，明年顺天主考，亦在可简放之列，恐温弟留京三年，又告回避，念此数者，欲劝温弟南旋，故上次信道及此层，欲诸弟细心斟酌。

　　不料发信之后，不过数日，温弟即定得黄正斋馆地。现在既已定馆，身有所管束，心有所系属，举业工夫，又可渐渐整理。待今年下半年再看光景，如我或圣眷略好，有明年主考之望，则到四五月，再与温弟商入南闱或北闱行止。如我今年圣眷平常，或别有外放意外之事，则温弟仍留京师，一定观北闱，不必议南旋之说也。坐馆以瞩束身心，自是最好事，然正斋家澄弟所深知者。万一不合，温弟亦难久坐。见可而留，知难而退，但能不得罪东家，好来好去，即无不可耳。

　　余自去岁以来，日日想归省亲，所以不能者，一则京帐将近一千，归家途费，又须数百，甚难昔办。二则二品归籍，必须具折，折中难于措辞。私心所愿者，得一学差，三年任满，归家省亲，上也。若其不能，或明年得一外省主考，能办途费，后年必归，次也，若二者不能，只望六弟九弟，明年得中一人，后来得一京官，支持门面；余则告养归家，他日再定行止。如三者皆不得，则直待六年之后，至母亲七十之年，余誓具折告养；虽负债累万，归无储栗，亦断断不顾矣。然此实不得已之计，奢能于前三者之中，得其一者，则后年可堂上各大人，乃如天之福也！不审祖宗默佑否？

　　现在寓中一切平安，癣疾上半身全好！惟腰下尚有纤痕。家门之福，可谓全盛，而余心归省之情，难以自慰，固偶书及，遂备陈之。

　　毅然伯之项，去年已至余寓，余始觅便寄南，家中可将书封好，即行送去，余不详尽，诸惟心照，兄国藩手草。（道光二十八年正月廿一日）
　　澄侯子植季洪三弟左右：澄侯在广东，前后共发信七封；至郴州耒阳，又发二信，三月十一到家以后，又发二信，皆已收到。植洪二弟，今年所发三信，亦均收到。

　　澄弟在广东处置一切，甚有道理。易念园庄生各处程仪，尤为可取。其办朱家事。亦为谋甚忠，虽无济干事，而朱家必可无怨。《论语》曰：“言忠信，行笃敬，虽蛮貊之邦行矣。”吾弟出外，一切如此，吾何虑哉？

　　贺八爷冯树堂梁俪裳三处，吾当写信去谢，澄弟亦宜各寄一书，即易念园处，渠既送有程仪，弟虽未受，亦当写一谢信寄去；其信即交易宅，由渠家书汇封可也。若易宅不便，即托岱云觅寄。

　　季洪考试不利，区区得失，无足介怀。补发之案，有名不去复试，甚为得体。今年院试，若能得意，固为大幸！即使不遂获售，去年家中既售一个，则今岁小挫，亦盈虚自然之理，不必抑郁，植弟书法甚佳，然向例未经过岁考者，不合选拔。弟若去考拔，则同人必指而目之，及其不得，人不以为不合例而失，且以为写作不佳而黜，吾明知其不合例，何必受人一番指目乎？

　　弟书问我去考与否？吾意以科考正场为断，若正场能取一等补廪，考则拔之时，已是廪生入场矣。若不能补廪，则附生考拔，殊可不必，徒招人妒忌也。

　　我县新官加赋，我家不必答言，任他加多少，我家依而行之；如有告官者，我家不必入场。凡大员之家，无半字涉公诞，乃为得体；为民除害之说，为辖之属言之，非谓去本地方官也。

　　曹西垣教习服满，引见以知县用，七月却身还家；母亲及叔父之衣，并阿胶等项，均托西垣带回。

　　去年内赐衣料袍褂，皆可裁三件；后因我进闱考教习，家中叫裁缝做，裁之不得法，又窃去整料，遂仅裁祖父父亲两套。本思另办好料，为母亲制衣寄回，因母亲尚在制中，故未遽寄。

　　叔父去年四十晋一，本思制衣寄祝，因在制未遽寄也。兹托西垣带回，大约九月可到家，腊月服阕，即可着矣。

　　纪梁读书，每日百余字，与泽儿正是一样，只要有恒，不必贪多。澄弟亦须常看《五种遗规》及《呻吟语》，洗尽浮华，朴实谙练，上承祖父，下型子弟，吾于澄弟实有厚望焉！兄国藩手草。（道光二十八年五月初十日）
　　澄侯温甫子植季洪四弟左右：十二月初九，接到家中十月十二日信，初十日一信，具悉一切。家中改屋，有与我意见相同之处，我于前次信内，曾将全屋画图寄归，想已收到，家中即已改妥，十一月初一日一信，则不必依我之图矣。但三角丘之路，必须改于檀山嘴下面，于三角丘密种竹木，此我画之要叫嘱，望诸弟禀告堂上，急急行之。

　　家中改房，亦有不与我合意者，已成则不必再改，但六弟房改在炉子内，此系内外往来之屋，欲其通气，不欲其闷塞，余危以为必不可．不若以长横屋上半节间断作屋为妥。内茅房在石柱屋后，亦嫌太远；不如于季洪房外高坎打进七八尺，既可起茅房澡堂，而后边地面宽宏，家有喜事，腕盏菜货。亦有地安置，不至局促，不知可否，

　　家中高丽参已完，明春得便即寄，彭十九之寿屏，亦准明春寄到。此间事务甚多，我更多病，是以迟迟。

　　澄弟办贼，甚快人心，然必使其余志人等，知我家是图地方安静，不是为一家逞势张威，庶人人畏我之威，而不恨我之太恶。贼既办后，不特而上不可露得意之声色，即心中亦必存一番哀矜的意思，诸弟人人当留心也。

　　征一表叔在我家教读甚好，此次未写信请安，诸弟为我转达，同乡周荇农家之鲍石卿，前与六弟交游；近因在妓家饮酒，担督府捉交刑部，革去供事，而荇农荻舟尚游荡不畏法，真可怪也！

　　余近日常有目疾，余俱康泰，内人及二儿四女皆平安，小儿甚胖大，西席庞公，拟十一回家，正月半来，将请来笔峰代馆。宋芗宾在道上扑跌断腿，五十余天始抵樊城，天可悯也！余不一一，国藩手草，（道光二十八年十二月初十日）
　　澄侯温甫子植季洪四弟左右：

　　十月十六日，发一家信，由廷芳宇明府带交。便寄曾希六陈体元从九品执照各一纸，欧阳沧溟先生陈开煦换执照并批回各二张，添梓坪叔庶曾祖母百折裙一条，曾陈二人九品补服各一副。母亲大人耳帽一件，膏药一千张，服药各种，阿胶二斤，朝珠二挂，笔五枝，针底了六十个。曾陈二人各对一付，沧溟先生横幅篆字一副。计十二月中旬应可到省，存陈岱云宅，家中于小除夕前二日遣人至省走领可也。芳字在汉口须见上司，恐难早到，然遇顺风，则腊月初亦可到，家中或着人早去亦可。

　　余于十月初五起至十一止，在闱较射，十六出榜，四闱共中百六十四人，余闱内分中五十二人。向例武举人武进士复试，如有弓力不符者，则原阅之王大臣，每人各罚俸半年。今年仅张字闱不符者三名，王大臣各罚俸一年半。余闱幸无不符之人。不然则罚俸半年，去银近五百，在京官已视为切肤之痛矣。

　　寓中大小平安，纪泽儿体已全复，纪鸿儿甚壮实。邹墨林近由朝内移至我家住，拟明年再行南归。袁漱六由会馆移至虎坊桥，贞斋榜后，本拟南旋，因愤懑不甘，仍寓漱六处教读。刘镜清教习已传到，因丁艰而竟不能补，不知命途之外，何至于此，凌获舟近病内伤，医者言其甚难奏效。黄恕皆在陕差旋，述其与陕抚殊为冰炭。

　　江岷樵在浙，署秀水县事，百姓感戴，编为歌谣。署内一贫如洗，藩台闻之，使人私借千金，以为日食之资，其为上司器重如此，其办赈务，办保甲，无一不合于古金。顷湖南报到，新宁被齐匪余孽煽乱，杀前令李公之阖家，署令万公亦被戕，焚掠无算，则氓樵之父母家属，不知消息若何？可为酸鼻！余于明日当飞报岷樵，令其即行言旋，以赴家难。

　　余近日忙乱如常，幸身体平安，惟八月家书，曾言及明年假归省亲之事，至今未奉堂上手谕，而九月诸弟未中，想不无抑郁之怀，不知尚能自为排遣否？此二端时时挂念，望澄侯详写告我。祖父大人之病，不知日内如何？余归心箭急，实为此也。

　　母亲大人昨日生日，寓中早面五席，晚饭三席，母亲牙痛之疾，近来家信未曾提及，望下次示知。书不一一，余俟续具，兄国藩手具。（道光二十九年十一月初五日）
　　澄侯温甫子植季洪四位老弟足下：

　　正月初六日接到家信三函，一系十一月初三所发，有父亲手谕，温弟代书者。一系十一月十八所发，有父亲手谕，植弟代书者。一系十二月初三澄侯弟在县城所发一书，甚为详明，使游子在外，巨细了然。

　　庙山上金叔，不知为何事而可取腾七之数？若非道义可得者，则不可轻易受此。要做好人，第一要在此处下手，能令鬼服神钦，则自然识日进，气日刚。否则不觉坠入卑污一流，必有被人看不起之日，不可不慎。诸弟现处极好之时，家事有我一人担当，正当做个光明磊落神钦鬼服之人，名声既出，信义既著，随便答应，无事不成，不必受此小便宜也。

　　父亲两次手谕，皆不欲予乞假归省，而予之意甚思日侍父母之侧，不得不为迎养之计。去冬曾以归省迎养二事，与诸弟相商；今父亲手示，不许归省，则迎养之计更不可缓。所难者，堂上有四位老人，若专迎父母而不迎叔父母，不特予心中不安，即父母心中亦必不安。若四位井迎，则叔母病未全好，远道跋涉尤艰。予意欲子今年八月初旬，迎父亲母亲叔父三位老人来京，留叔母在家，诸弟妇细心伺侯，明年正月元宵节后，即送叔父回南，我得与叔父相聚数月，则我之心安。父母得与叔父同行数千里到京，则父母之心安。叔母在家半年，专雇一人服侍，诸弟妇又细心奉养，则叔父亦可放心。叔父在家，抑郁数十年，今出外潇洒半载，又得与侄儿侄妇侄孙团聚，则叔父亦可快畅。在家坐轿至湘潭，澄侯先至潭，雇定好船，伺侯老人开船后，澄弟即可回家，船至汉口，予遣荆七在汉口迎接，由汉口坐三乘轿至京，行李婢仆，则用小车，甚为易办。求诸弟细商堂上老人，春间即赐回信，至要至要！

　　李泽县李英灿进京，余必加意庇护。八斗冲地，望绘图与我看。诸弟自侍病至葬事，十分劳苦，我不克帮忙，心甚歉愧！

　　京师大小平安。皇太后大丧，已于正月七日二十六日满，脱去孝衣。初八日系祖父冥诞，我作文致祭，即于是日亦脱白孝，以后照常当差。心中万绪，不及尽书，统容续布。兄国藩手草。（道光三十年正月初九日）
　　字谕纪译儿，七月廿五日丑正二刻，余行抵安徽太湖县之小池驿，惨闻吾母大故，余德不修，无实学而有虚名，自知当有祸变，惧之久矣。不谓天不陨灭我身，反而灾及我母，回思吾平日隐愚大罪，不可胜数，一闻此信，无地自容。

　　小池驿去大江之滨，尚有二百里，此两日内，雇一小轿，仍走旱路至湖北黄梅县临江之处，即行雇船。计由黄梅至武昌，不过六七百里，由武昌至长沙，不过千里，大约八月秋后，可望到家。

　　一、出家辄十四年，吾母音容，不得再见，痛极痛极！不孝之罪，岂有稍减之处？兹念京寓眷口尚多，还家甚难，特寄信到京。料理一切，开列于后：

　　一、我出京时，将一切家事，面托毛寄云年伯，均蒙慨许。此时遭此大变，尔往叩求寄云伯筹划一切，必能俯允。现在京寓银钱，分毫无出，家眷回南路费，人口太多，计须四五百金，求寄云年伯张罗。此外同乡如黎樾乔、黄恕皆老伯，同年如王静庵、袁午桥年伯，平日皆有肝胆，待我甚厚，或可求其凑办旅费。受人恩情，当为将来报答之地，不可多求人也。袁漱六姻伯处，只可求其出力帮办一切，不可令其张罗银钱，渠甚苦也。

　　一、京寓所欠之帐，惟西顺兴最多；此外如杨临川、王静庵、李玉泉、王吉云、陈伯鸾诸兄，皆多年未偿。可求寄云年伯及黎黄王袁诸君内，择其尤相熟者，前往为我展缓，我再有信致各处，外间若有奠金来者，我当概存寄云午桥两处，有一两，即以一两不债，有一钱，即以一钱还债，若并无分文，只得待我起复后再还。

　　一、家眷出京，行路最不易，攀城旱路既难，水路尤险，此外更无好路，不如仍走王家营为妥，只有十八日旱路到清江，即王家营也，时有郭雨三亲家在彼，到池州江边，有陈岱云亲家及树堂在彼，到汉口时，吾当托人照料，江路虽险，沿管有人照顾，或略好些，闻扬州有红船最稳，虽略贵亦可雇，尔母最怕坐车，或雇一驮轿亦可，然驮轿最不好坐，尔母可先试之，如不能坐，则仍坐三套大车为妥。

　　一、开弓散讣，不可太滥，除同年同乡门生外，惟门簿上有来往者散之，此上不可散一分，春单请庞省三先生定，此系无途费不得已而为之，不可滥也即不滥，我已愧恨极矣！

　　一、外间亲友，不能不讣告寄信，然尤不可滥，大约不过二三十封，我到武昌时，当寄一单来，并信寄稿，此刻不可这发信。

　　一、铺店帐自宜一一清楚，今年端节已全楚矣，此外只有松竹斋新帐，可请省三先生往清，可少给他，不可全欠他，又有天元德皮货店，请寄云年伯往清，春新猞猁狲皮褂，即退还他，若已做成，即并缎面送赠寄云可也，万一无钱，皮局帐亦暂展限，但累寄云年伯多矣。

　　一、西顺兴帐目，丁未年夏起寸至辛亥年夏止，皆有折子，可将折子找出，请一明白人细一遍，究竟用他多少钱，专算本钱，不必兼算利钱，待本钱还清，然后再还利钱，我到武昌时，当写一信与萧沛之三克，待我信到后，然后请寄云伯去厦明可也，总须将本钱利钱，划为两段，乃不至（车葛），六月所借之贡银一百念余金，须设法还他，乃足以服人，此事须与寄云年伯熟计。

　　一、高松年有银百五十金，我经手借与曹西垣，每月利息京钱十千，今我家出京，高之利钱，已无着落；呼系苦人，我当写信与西垣，嘱其赶紧寄京，目前求黎樾乔老伯代西垣清几个月利钱，至恳至恳！并请高与黎见面一次。

　　一、木器等类，我出京时，已观许全交寄云；兹即一一交去，不可分散，概交寄云年怕，盖木器本少，若分则更少矣，送渠一人，犹成人情耳，锡器瓷器，亦交与他。

　　一、书籍我出京一一点明，与尔舅你看过，其要紧者，皆可带回，此外我所不带之书，惟《皇清经解》六十函，算一大部，我出京时，已与尔舅说明，即赠送与寄云年伯，又《会典》五十函，算一大部，可惜与寄云用，算此二部外，并无大部，亦无好板，可买打磨油木箱，一一请书店伙订装好，交寄云转寄存一庙内，每月出赁钱可也，边袖石借《通典》一函，田敬堂借地图八幅，吴南屏借梅伯言诗册，俱往取出带回。

　　一、大厅书架之后，有油木箱三个，内皆法帖之类，其已裱好者，可全带回，其未裱者，带回亦可送人，家信及外来信，粘在本子上者，皆宜带回，地舆图三副，皆宜昔回，又有十八省散图亦带回，字画对联之类，裱好者带回，上下木轴易撤去，以便卷成一捆，其不好者，太宽者，不必带，做一宽箱封锁，与书籍同寄一庙内，凡收拾书籍字画之类，均请省三先生及子彦帮办，而牧云一一过目，其不带者，均用箱寄庙。

　　一、我本思在江西归家，凡本家亲友，皆以银钱赠送，今既毫无可赠，尔母归来，须略备仪物，但须轻巧不累赘者，如毡帽挽袖之类，亦不可多费钱，如硇砂膏服药之属，亦宜带些，高丽参带半斤。

　　一、纪泽宜做棉袍衬一付，靴帽各一，以便向祖父前叩头承欢。

　　一、王雁汀先生寄书有一单，我已点与子彦看，记得《乾隆》二集，系王世兄取去，五集系王太史向刘世兄借去，余刘世兄取去者又一集，此外皆在架上，可送还他。

　　一、苗仙鹿寄卖之书，《声订声读表》并一种，《毛诗韵订》一种，《建首字读本》，想到江南销售几部，今既不能，可将书架顶上三种，各四十余部还他，交黎樾乔老伯交转。

　　一、送家眷出京，求牧云总其事，如牧云已中举，亦求于复试后，九月廿外起行，由王家营水路至汉口，或不还家，仍由汉口至京会试可也，下人中必须罗福盛贵，若沉祥能来更好，否则李长子亦可，大约男仆须三人，女仆须三人。九月计前后必须起程，不可再迟，一环由王家营走，我当写信托沿途亲友照料。（咸丰二年七月廿六日）
　　余于初八日，在舟中写就家书，十一日早，始到黄州，因阻风太久，遂雇一小轿起岸，十二日未刻，到湖北省城，晤常南陔先生之世兄，始知湖南消息,长沙被围危急，道路梗阻，行旅不通，不胜悲痛焦灼之至！

　　现在武昌小住，家眷此时万不可出京，且待明年春间再说，开吊之后，另搬一小房子住；余陆续设法寄银进就用，匆匆草此，俟一二日内续寄。（咸丰二年八月十二夜武昌城内发）
　　十三日，在湖北省城住一天，左思右想，只得仍回家，见吾父为是，拟十四日起行，由岳州湘阴，绕道出沅江益阳，以至湘乡，约须半月，沿途自知慎重，如果遇贼，即仍回湖北省城，陆续有家店寄京，不必挂念。

　　家眷既不出京，止将书检成箱内，搬一小房子，余物既不必动，余行李寄存常大人署中，留荆七孙福看守，自带丁韩二人回南，常又差四人护送，可以放心，涤生手示。（咸丰二年八月十三夜在湖北省城发）
　　字谕纪泽儿，予自在太湖县闻讣后，于廿六日书家信一号，托陈岱云交安励提塘寄京。念七日发二号家信，托常南陔交湖北提塘寄京。念八日发三号，交丁松亭转匀江西提塘寄京，此三次信，皆命家眷赶紧出京之说也，八月十三日在湖北发家信第四号，十四日发第五号，念六日到家后，发家信第六号，此三次信，皆有长沙彼围，家眷不必出京之说也，不知皆已收到否？

　　余于念三日到家，家中一切清吉，父亲大人及叔父母以下皆平安，余癣疾自到家后，日见痊愈，地方团练，人人皆习武艺，土匪决可无虞。粤匪之氛虽恶，我境僻处万山之中，不当孔道，亦断不受其蹂躏，现奉父亲大人之命，于九月十三日，权厝先妣于下腰里屋后山内，俟明年寻有吉地再行改葬，所有出殡之事，一切皆从俭约。

　　丁贵自念七日已打发他去了，我在家并未带一仆人，盖居乡即全守乡间旧祥，予不参半点官宦习气，丁负自回益阳，至渠家住数日，仍回湖北，为我搬取行李回家，与荆七二人同归，孙福系同东人，至湖南声音不通，即令渠上湖北回京，给渠盘川十六两，想渠今冬可到京也。

　　尔奉尔母及诸弟，在京一切，皆宜谨慎，目前不必出京，待长沙贼退后，余有信来，再行收拾出京，兹寄去信槁一件，各省应发信一单一件，亦可将信稿求袁姻伯或庞师，照写一纸发刻，其各省应发信，仍求袁毛黎黄王袁诸位，妥为寄去，余到家后，诸务丛集，各处不及再写信，前在湖北所发各处信，想已到矣。

　　十三日申刻，母亲大人发引，戌刻下窆十九日筑坟可毕，现在地方安静，闻长沙巡获胜仗，想近日即可解围，尔等回家，为期亦近。

　　罗邵农至我家，求我家中略为分润渠兄，我家若有钱，或十两，或八两，可略分与丢皋用，不然，恐同县留京诸人，确断炊之患也，书不能尽，余俟续示。（咸丰二年九月十八日）
　　澄候温甫子植季洪四弟足下：

　　久未遣人回家，家中自唐二维五等到后，亦无信来，想平安也，余于念九日自新提移营，八月初一至嘉鱼县，初五日自坐小舟，至牌洲看阅地势，初七日即将大营移驻牌洲，水师前营左营中营，自闰七月念三日驻扎金口，念七日贼匪水陆上犯，我陆军未以，水军两路堵之，抢贼船二只，杀贼数十人，得一胜仗，罗山于十八念四念六日等日得四胜仗，初四发折，俱详叙之，兹付回。

　　初三日接上谕廷寄，余得赏三品顶戴，现具折谢恩，寄谕并折寄口，余居母丧，并未在家守制，清夜自思，局促不安，若仗皇上天威，江面渐次肃清，即当奏明回籍，事父祭母，稍尽人子之心，诸弟及儿侄辈，务宜体我寸心，于父亲饮食起居，十分检点，无稍疏忽，于母亲祭品礼仪，必洁必诚，于叔父处敬爱兼至，无稍隔阂，兄弟姒娣，总不可有半点不和之气；凡一家之中，勤敬二字，能守得几分，未有不兴，若全无一分，无有不败，和字能守得几分，未有不兴。不和未有不败者，诸弟试在乡间，将此三字于族候戚人家，历历险之，必以吾言为不谬也。

　　诸弟不好收拾洁净，比我尤甚，此是败家气明，嗣后务宜细心收拾，即一纸一缕，竹头木屑，皆宜检拾，以为儿侄之榜样，一代疏懒，二代淫佚，则必有昼睡夜坐，吸食鸦片之渐矣，四弟九弟较勤，六弟季弟较懒；以后勤者愈勤，懒者痛改，莫使子侄学得怠情样子，至要至要！子侄除读书外，教之扫屋抹桌凳，收粪锄草，是极好之事，切不可以为有损架子而不为也。（咸丰四年八月十一日）
　　澄温沅季四位老弟左右；念五日著胡二等送家信，报收复武汉之喜，念七日具折奏捷，初一日制台杨慰农需到鄂相会，是日又奏念四夜焚襄河贼舟之捷，初七日奏三路进兵之折，其日西刻，杨载福彭玉麟等，率水师六十余船，前往下游剿贼，初九日前次谢恩折，奉朱批到鄂，初十日喜四刘四等来营，进攻武汉三路进剿之折，奉失批到鄂。

　　十一日武汉克复之折，奉朱批廷寄谕旨等件，兄署湖北巡抚，并赏戴花翎。兄意母丧未除，断不敢受官职，则二年来之苦心孤诣，似全为博取高官美职，何以地吾母于沧下？何以对宗族乡党？方寸之地，何以自安？是以决地具折辞射，想诸弟亦必以为然也。

　　功名之地，自古难居，兄以在籍之官，募勇造船，成此一番事业，名震一时，人之好名，谁不如我？我有美名，则人必有受不美之名者，相形之际，盖难为情；兄惟谨慎谦虚，时时省惕而已，若仗圣主之威福，能速将江西肃清，荡平此贼；兄决意奏请回籍，事奉吾父，改葬吾母，久或三年，暂或一年，亦足稍慰区区之心，但未知圣意果能俯从否？

　　诸弟在家，总宜教子侄守勤敬，吾在外，既有权势，则家中子侄，最易流于骄，流于佚，二字者，败家之道也，万望诸弟刻刻留心，勿使后辈近于此二字，至要至要。

　　罗罗山于十日拔营，智亭于十三日拔营，余十五六亦拔营东下也，余不一一，乞禀告父亲大人叔父大人万福金安。（咸丰四年九月十三日）
　　字谕纪泽儿，胡二等来，接尔安禀；字画尚未长进，尔今年十八岁，齿已渐长，而学业未其益，陈岱云姻伯之子，号吉生者，今年入学，学院批其诗冠通场，渠系戊戌二月所生，比尔仅长一岁，以其无父无母，家渐清贫，遂尔勤苦好学，少年成名，尔幸托祖父余荫，衣食丰适，宽然无虑，遂尔酣豢佚乐，不复以读书立身为事。古人云：“劳则善心生，佚则淫心生。”孟子曰：“生于忧患，死于安乐。”吾忧尔之过于佚也。

　　新妇初来，宜教之入厨作羹，勤于纺织，不因其为富贵子女，不事操作，大二三诸女已能做大鞋否？三姑一嫂，每年做鞋一双寄余，各表孝敬之忧，各争针业之工，所织之布，做成衣袜寄来，余亦得察闺门以内之勤惰也。

　　余在军中，不废学问，读书写字，未甚间断，惜年老眼蒙无甚长进，尔今未弱冠，一刻千金，切不可浪掷光阴，四年所买衡阳之田，可觅人售出，以银寄营，为归还李家款。父母存，不有私财，士庶人且然，况余身为卿大夫乎？

　　余癣疾复发，不似去秋之甚，李次青十六日在抚州败挫，已详寄沅甫函中，现在崇仁，加意整顿，三十日获一胜仗；口粮缺乏，时有决裂之虞，深为焦灼，尔每次安禀，详陈一切，不可草率；祖父大人起居，阖家之琐事，学堂之功课，均须详载，切切此谕！（咸丰六年十月初二日）
　　澄侯四弟左右：胡二等来，知弟不在家，出看本县团练。吾兄弟五人，皆出外带勇，季居三十里外，弟又常常他出，遂无一人侍奉父亲膝下。温亦不克遄归侍奉叔父，实于《论语》远游吉惧二章之训相违。观余令九弟速来瑞州，与温并军，庶二人可以更番归省。澄弟宜时常在家，以尽温清之职，不宜干预外事，至嘱至嘱。

　　李次青自抚州退保崇仁，尚属安静。谁败勇之自抚回省者，日内在中丞署中，闹请口粮，与三年艾一村之局相似，实为可虑。

　　明年延师，父大人意欲请曾香海，甚好甚好！此君品学兼优，吾所素佩；弟可专人作书往聘，稍迟旬日，吾牙哟请之。其馆金丰俭，则父大人酌定，吾自营寄归可也。（咸丰六年十月初三日）
　　澄侯四弟左右：

　　初六俊四等来营，奉到父大人谕帖，并各信件，得悉一切。弟在各乡看闭阅操，日内汁已归家。家中无人，田园荒芜，堂上定省多阙，弟以后总不宜常常出门，至嘱至嘱！

　　罗家姻事，暂可缓议，近日人家一人宦途，即习于骄奢，吾深以以为戒。三女许字，意欲择一俭朴讲读之家，不必定富室名门也。

　　杨子春之弟，四人捐官者。吾于二月念一日具奏，闻部中已议谁，部照概交南抚。子春曾有函寄雪琴，似已领到执照者，请查明再行布闻。

　　长夫在大营，不善抬轿，余每月出门，不过在五六次，每出则摇摆战栗，不合脚步。兹仅留刘一胡二盛四及新到之俊四声六在此，余俱遣之归籍；以后即雇江西本地轿夫，家中不必添派也。

　　此问军务，建昌府之闽兵，昨又败挫，而袁州克复，大局已转，尽可放心，十月内饷项亦略宽裕矣。（咸丰六年十一月初七日）
　　澄侯四弟左右：二十八日由瑞州营递到父大人手谕，并弟与泽儿等信，具悉一切。六弟在瑞州输一应事宜，尚属妥善，识见本好，气质近亦和平。九弟治军严明，名望极振。吾得两弟为帮手，大局或有转机。

　　次青在贵溪尚平安，惟久缺口粮，又败挫之后，至今尚未克整顿完好。雪琴在吴城，名声尚好，惟水浅不宜舟战，时时可虑。

　　余身体平安，癣疾虽发，较之住在京师，则已大减，幕府乏好帮手，凡奏折书信批禀，均须亲手为之，以是不免有廷阁耳。余性喜读书，每日仍看数十页，亦不免抛荒军务，然非此则更无以自怡也。

　　纪泽看汉书，须以勤敏行之，每日至少亦须看二十页*。不必惑于在精不在多之说。今日半页，明日数页，又明日耽搁间断，或数年而不能毕一部。如煮饭然，歇火则冷，小火则不热，须用大柴大火，乃易成也。甲五经书已读毕否？须速点速读，不必一一求熟，恐因求熟之一字，而终身未能读完经书。吾乡子弟，未读完经书者甚多，此后当力戒之。馅汐阴如未读完经书，当速补之，至嘱至嘱！（咸丰六年十一月廿九日）
　　沅甫九弟左右：正七归，接一信，启五等归，又接一情。正七以虚故，不能这回营，启五求于尝新后始去。兹另遣人送信至营，以慰远虞。

　　三代祠堂，或分或合，或在新宅，或另立规模，俟沅弟复吉后归家料理。造祠之法，亦听弟与诸弟为之，落成后，我作一碑而已。

　　余意欲王父母父母改葬后，将神道碑立毕，然后或出或处，乃可惟余所欲。目下在家，意绪极不佳，回思往事，无一不懈惭，无一不褊浅。幸弟去秋一出，而江西湖南，物望颇隆，家声将自弟振之，兹可欣慰！靡不有初，鲜克有终，望弟慎之又慎，总以克终为贵。家中四宅，大小平安。念三四大水，县诚永丰，受害颇甚，我境幸平安无恙；

　　弟寄归之书，皆善体，林氏续选《古文雅正》，虽向不知名，亦通才也。如有《大学衍义》《衍义补》二书，可买者买之。学问之道，能读经史进为根抵，如两通两衍义及本朝两通，荤六经诸史之精，诸内圣外王之要。若能熟此六书，或熟其一二，即为有本有未之学。家中现有四通，而无两衍义，祈弟留心。

　　弟目下在营，不可看书，致荒废正务，天气炎热，精神有限，宜全用于营事也。余近作宾与堂记，沪稿寄阅，久荒笔墨，但有问架，全无精意，愧甚愧甚！（咸丰八年五月三十日）
　　澄季两弟左右：兄于十二日到湖口，曾发一信，不知何时可到？胡蔚之奉江西耆中丞之命，接我晋省。余因于二十日，自湖口开船入省，杨厚奄送至南康，彭雪琴径送至省，诸君子用情之厚，罕有伦比，浙中之贼，闻已全省肃清，余到江，与眷中丞商定，大约由湖口入闽。

　　家中种蔬一事，千万不可怠忽。屋门首塘中养鱼，亦有一种生机，养猪亦内政之要者。下首台上新竹，过伏天后有枯者否？此四者可以觇人家兴衰气象，望时时与朱见四兄熟商。见四在我家，每年可送束修钱十六千；余在家时，曾面许以如延师课读之例，但未言明数目耳。季弟生意颇好，然此后不宜再做，不宜多做，仍以看书为上。

　　余在湖口。卧病三日，近已痊愈，但微咳嗽；癣疾久未愈，心血亦亏甚，颇焦急也。久不接九弟之信，极为悬系，见其初九日与雪琴一信，言病后元气未复，想比已痊愈矣。（咸丰八年七月廿一日自江西省河下发）
　　澄侯季洪沅甫老弟左右：

　　十六日接澄弟初二日信，十八日接澄弟初五日信，敬悉一切。三河败挫之信，初五日固家中尚无确耗，且县城之内，毫无所闻，亦极奇矣。九弟于念二日在湖口发信，至今未再接信，实深悬系，幸接希庵信，言九弟至汉口后有书与渠，且专人至桐城三河访寻下落。余始知沅甫弟安抵汉口，而久无来信，则不解何故？岂余日别有过失，沅弟心不以为然那？当初闻三河凶报，手足急难之际，即有微失，亦当将皖中各事，详细示我。

　　今年四月，刘昌储在我家请乩。乩初到，即判曰：“赋得但武修文，得闲字。”字谜败字，余方讶败字不知何指？乩判曰：“为九江言之也，不可喜也。余又讶九江初克，气机正盛，不知何所为而云然？乩又判曰：“为天下，即为曾宅言之。”由今观之，三河之挫，六弟之变，正与不可喜也四字相，岂非数皆前定那？然祸福由天主之，善恶由人主之，由天主者，无可如何，只得听之。由人主者，尽得一分算一分，沙得一日算一日。吾兄弟断不可不洗心涤虑，以求力挽家运。

　　第一贵兄弟和睦。去年兄弟不知，以至今冬三河之变，嗣后兄弟当以去年为戒，凡吾有过失，澄沅洪三弟各进箴规之言，余必力为惩改。三弟有过，亦当互相箴规而惩改之。

　　第二贵体孝道。推祖父母之爱，以爱叔父，推父母之爱。以爱温弟之妻妾儿女，及兰惠二家。又父母坟域，必须改葬，请沅弟作主，澄弟不必过执。

　　第三要实行勤俭二字。内间妯娌，不可多讲铺张。后辈诸儿，须走路，不可坐轿骑马。诸女莫太懒，宜学烧茶煮饭；书蔬鱼猪，一家之生气，少睡多做，一人之生气。勤者，生动之气，俭者，收敛之气，有此二字，家运断无不兴之理。余去年在家，未将此二字切实做工夫，至今愧憾，是以谆谆言之。（咸丰八年十一月廿三日）
　　澄侯沅甫季洪老弟左右：

　　十五日接澄沅冬月念九三十两函。得悉叔父、人于二十六日患病，有似中风之象，吾家自道光元年，即处顺境，历三十余年均极平安。自咸丰年来，每遇得意之时，即有失意之事，相随而至。壬子科，余典试江西，请假归省，即闻先大夫人之讣。甲寅冬，余克武汉田家镇；声名多盛。腊月念五甫奉黄马褂之赐，是夜即大败，衣服文卷，荡然无存。六年之冬七年之春，兄弟三人，督师于外，瑞州合围之时，气象甚好，旋即遭先大夫二丧。今年九弟克复吉安，誉望极隆，十月初七，接到知府道衔谕旨，初十即有温弟三可之变。此四事，皆吉凶同域，忧喜并时、殊不可解。 

　　现在家中尚未妄动，妥慎之至。余之意，则不免皇皇，所寄各处之信，皆言温弟业经殉节矣。究欠妥慎，幸尚未入奏，将来拟俟湖北奏报后，再行具疏也。家中亦俟报到日，乃有举动，诸弟老成之见，贤于我矣。

　　叔父大人之病，不知近状如何？兹专法六归送鹿茸一架，即沅弟前次送我者，此物补精血，远胜他药，或者有济。

　　迪公筱石之尸，业经收觅，而六弟无之，尚有一线生理，若其同尽，则六弟遗骸，必去迪不远也。

　　沅弟信言：“家庭不可说利害话，”此言精当之至，足抵万金。余生平在家在外行事，尚不十分悻谬惟说些利害话，至今愧悔无极！（咸丰八年十二月六日）
　　澄侯沅甫季洪老弟阁下：十五日接叔父患病之信，十六日专王法六送鹿茸回家限年内赶到。十七早接澄弟两信，沅弟一信，叔父病势已愈，大幸大幸！

　　温弟之事，日内计已说破，不知叔父与温弟妇能少节哀否？温弟妇治家最好，而赋命最苦，不知天理何以全不可凭？

　　十八夜接希庵信，知六弁沅弟所派已回，皆未寻得；而迪奄遗骨，于初一日已搬至霍山县，同一殉节，而又有幸有不幸若此。

　　余又专五人去寻，中有二人，系贼中逃出者，言必可至三河故垒，其三人则杨名声杨镇南张涂也，能寻得遗骸，尚是不幸中之一幸，否则吾何面见吾祖考妣及考妣于地下哉？（咸丰八年十二月二十日）
　　澄侯沅甫季洪三弟左右：

　　王四等来，得知叔父大人病势稍加，得十三日优恤之旨，不知何如？项又接十九日来函，知叔父病已略愈，欣慰欣慰！然温弟灵枢到家之时，我家祖宗有灵，能保得叔父不添病，六弟妇不过节裂，犹为不幸中之一幸耳。

　　此间兵事，凯章在景德镇相持如故，所添调之平江三营，宝勇一营，均已到防，或可隐扎浚川在南康之多城墟，打一胜仗，夺伪印四十三颗，伪旗五百余面，皆帜至建昌，甚为快慰！惟石达开尚在南安一带；悍贼亦多，不知究竟扫荡否？吉中营以后常不离余左右，沅弟尽可放心。

　　起屋造祠堂，沅弟言外问訾议，沅弟自任之。余则谓外间之訾议不足畏，而乱世之兵变，不可不虑，如江西近岁，凡富贵大屋，无一不焚，可为殷鉴。吾乡僻陋，眼界甚浅，稍有修造，已骇听闻，右太闳丽，则传播招尤，苟为一方首屈一指，则乱世恐难幸免。望弟再斟酌于丰俭之间，妥善行之。

　　改葬先人之事，将求富求贵之念，消除净尽，但求免水蚁，以妥先灵，史凶煞，以安后嗣而已。若存一丝求富求贵之念，则必为造物鬼神所忌，以吾所见所闻，凡已发之家，未有续灵得大地者。沅弟主持此事，务望将此意拿得稳，把得定，至要至要！

　　纪泽姻事，以古礼言之，则大祥后可以成婚，以吾乡旧俗言之，则除灵道场后可以成婚。吾困近日贼势尚旺，时事难测，颇有早办之意。纪泽前两禀，请心壶抄奏折，尽可行之。吾每月送修金二两，应抄之奏，不知家中有底稿否？抄一篇，可寄目录来一查，注明月日。

　　纪泽之字，较之七年二三月间，远不能逮。大约握笔宜高，能握至管顶者为上，握至管顶之下寸许者次之，握至毫以上寸许者，亦尚可习。若握近毫根。则难写好字，亦不久必退，且断不能写好字。吾验之于已身，验之于朋友，皆历历可验。纪泽以后宜握管略高，从低亦须隔毫根寸余，又须用油纸摹帖，较之临帖胜十倍。

　　沅弟之字，不可抛荒。温弟哀辞墓志，及王考批妣神道碑之类，余作就后均须沅弟认真书写。宾兴堂记首段未惬，待日内改就，亦须沅弟写之。沅弟虽忧危忙乱之中，不可废习字工夫。亲戚中虽有漱六云仙善书，余因家中碑板，不拟请外人书也。（咸丰九年正月十一日）
　　澄侯四弟左右：念七日接弟信，欣悉合家平安。沅弟是日申刻到，又得详同一切，敬知叔父临终，毫无抑郁之情，至为慰念！

　　余与沅弟论治家之道，一切以星冈公为法。大约有八字诀，其四字即上年所称书蔬鱼猪也。又四字则曰早扫考室。早者，起早也。扫者，扫屋也。考者，祖先祭祀，敬奉显考王考曾祖考，言考而妣可该也。宝者，亲族邻里，时时周旋，贺喜吊丧，问疾济急。

　　星冈公常曰：“人待人，无价之宝也。”星冈公生平于此数端，最为认真，故余戏述为八字诀曰：“书蔬鱼猪，早扫考宝也。”此言虽涉谐谑，而疑即写屏上，以祝贤弟夫妇寿辰，使后世子孙，知吾兄弟家教，亦知吾兄弟风趣也，弟以为然否？（咸丰十年闰二月廿九日）
　　澄弟左右：五月四日接弟缄，书蔬鱼猪，早扫考宝，横写八字，下用小字注出，此法最好，余必遵办，其次序则改为考宝早扫；书蔬鱼猪。

　　目下因拔营南渡，诸务丝集。苏州之贼已破，嘉兴淳安之贼，已至绩溪，杭州，徽州，十分危急；江西亦可危之至。余赴江南，先驻徽郡之祁门，内顾江西之饶州，催张凯章速来饶州会合。又札王梅春募三千人扎抚州，保江西即所以保湖南也。又札王人树仍来办营务处，不知七月问可赶到否宁

　　若此次能保全江西两湖，则将来仍可以克复，安危大局，所争只有六七八九数月，泽儿不知已起行来营否？弟为余照料家事，总以俭字为主，情意宜厚，用度宜俭，此居家乡之要诀也。（咸丰十年五月十四日）
　　季沅弟左右：“接信知北岸日内尚未开仗，此问鲍张于十五日获胜，破万安街贼巢，十六日获胜，破休宁东门外二垒，鲍军亦受伤百余人。正在攻剿得手之际，不料十九日未刻，石坟之贼，破羊栈岭而入新岭，桐林岭同时被破，张军前后受敌，全局大震，比之徽州之失，更有甚焉。

　　余于十一日亲登羊栈岭，为大雾所述，目无所睹。十二日澄桐林岭，为大雪所阻。今失事恰在此二岭，岂果有天意哉？

　　目下张军最可危虑，其次则祁门老营，距贼仅八十里，朝发夕至，毫无庶阻。现请求守垒之法，贼来则坚守以待援师，倘有疏虞，则志有素定，断不临难苟免。

　　回首生年五十余，除学问未成，尚有遗憾外，余差可免于大戾。贤弟教训后辈子弟，总当以勤苦为体，谦逊为用，以药骄佚之积习，余无他嘱。（咸丰十年十月二十日）
　　澄侯四弟左右：此间于十九日，忽被大股贼匪，窜入羊栈岭，去祁门老营，仅六十里，人心大震。幸鲍张两军，于念日念一日，大战获胜，克复黟县，追则出岭，转危为安。此次之险，倍于八月廿五徽州失守时也。

　　现贼中伪侍王李世贤，伪忠王李秀成，伪辅王杨辅清，皆在徽境，与兄作对。伪英王陈玉成在安庆境，与多礼沅季作对。军事之能否支持，总在十月十一月内外见大分晓。

　　甲三十月初六之武穴，此时计将抵家。余在外无他虑，总怕子侄习于骄奢佚三字，家败离不得个奢字，人败离不得个佚字，讨人谦离不得个骄字。弟切戒之！（咸丰十年十月廿四日）
　　澄侯四弟左右：

　　自十一月来，奇险万状，风波迭起，文报不通者五日，饷通不通者二十余日。自十六日唐桂生克复建德，而皖北沅季之文报始通。自鲍镇廿八日至景德镇，贼退九十里，而江西饶州之饷道始通。若左鲍二公，能将浮梁鄱阳等处之贼，逐出江西境外，仍从建德窜出，则风波渐平，而祁门可庆安稳矣。

　　余身体平安，此一月之惊恐危急，实较之八月徽安失守时险难数倍。余近年在外，问心无愧，死生祸福，不甚介意，惟接到英法美各国通商条款，大局已坏，兹付回二本，与弟一阅。时事日非，吾家子侄辈，总以谦勤二字为主，戒傲惰，保家之道也。（咸丰十年十二月初四日）
　　澄侯四弟左右：

　　腊底由九弟处寄到弟信，具悉一切。弟于世事，阅历渐深，而信中不免有一种骄气；天地间惟谦谨是载福之道。骄则满，满则倾矣。凡动口动笔，厌人之俗，嫌人之鄙，议人之短，发人之覆，皆骄也。无论所指未必果当，即使一一切当已为天道所不许。

　　吾家子弟，满腔骄傲之气，开口便道人短长，笑人鄙陋，均非好气象。贤弟欲戒子弟之骄，先须将自己好议人短，好发人覆之习气痛改一番，然后令后辈事事警改。

　　欲去骄字，总以不轻非笑人为第一义，欲去惰字，总以不晏起为第一义。弟若能谨守星冈公之八字，三不信，又谨记愚兄之去骄去情，则家中子弟，日念于恭谨而不自觉矣。（咸丰十一年正月初四日）
　　澄侯四弟左右：上次送家信者，三十五日即到，此次专人四十日来到，盖因乐平饶州一带有贼，恐中途绕道也。自十二日克复休宁后，左军分出八营，在于甲路地方小挫，退扎景镇。贼幸未跟踪追犯，左公得以整顿数日，锐气尚未大减。

　　目下左军进剿乐平鄱阳之贼，鲍公一军，因抚建吃紧，本调渠赴江西省，先顾根本，次援抚建。因近日鄱阳有警，景镇可危，又暂留鲍军，不这赴省。胡宫保恐狗逆由黄州下犯安庆，沅弟之军，又调鲍军救援北岸，其祁门附近各岭，廿三日又被贼破两处。

　　数月以来，实属应接不暇，危险迭见，而洋人又纵横出入于安庆湖口湖北江西等处，并有欲来祁门之说，看此光景，今年殆万难支持。然余自咸丰三年冬以来，久已以身许国，愿死疆场，不愿死牖下，本其素志。近年在军办事，尽心竭力，毫无愧怍，死即瞑目，毫无悔憾。

　　家中兄弟子侄，惟当记祖父这八个字，曰考宝早扫，书蔬鱼猪。又谨记祖父之三不信，曰不信地师，不信医药，不信僧巫。余日记册中，又有八本之说，曰读书以训诂为本，作诗文以声调为本，事亲以得欢心为本，养身以戒恼怒为本，立身以不妄语为本，居家以不晏起为本，作官以不要钱为本，行军以不扰民为本。此八本者，皆余阅历而确有把握之论，弟亦当教诸子侄谨记之。无论世之治乱，家之贫富，但能守星冈之公八字，与余之八本，总不失为上等人家。余每次写家信，必谆谆嘱咐，盖因军事危急，故预告一切也。

　　余身体平安，营中虽欠饱四月，而军心不甚涣散，或尚能支持，亦未可知。家中不必悬念。（咸丰十一年二月廿四日）
　　澄弟左右：围山觜桥稍嫌用钱太多，南塘竟希公祠宇，亦尽可不起。沅弟有功于国，有功于家，干好万好，但规模太大，手笔大廓，将来难乎为继，吾与弟当随时斟酌，设法裁减。此时竟希公祠宇，业将告竣，成事不说。其星冈公祠及温甫事恒两弟之词，皆可不修，且待过十年之后再看，至嘱至嘱！

　　余往年撰联赠弟，有俭以养廉，直而能忍二语。弟之直，人人知之，其能忍，则为阿兄所独知。弟之廉，人人料之，其不俭，则阿兄所不及料也。以后望弟于俭字加一番工夫，用一番苦心，不特家常用度宜俭，即修造平费，周济人情，亦有一俭字意思。总之爱惜物力，不失寒士之家风而已，吾弟以为然否？（同治元年十一月十四日）
　　澄弟左右：

　　吾不欲多寄银物至家，总恐老辈失之奢，后辈失之骄，未有钱多而子弟不骄者也，吾兄弟欲为先人留遗泽，为后人惜余福，除去勤俭二字，别无做法。弟与沅弟能勤而不能俭，余微俭而不甚俭；子侄看大眼，吃大口，后来恐难挽，弟须时时留心。（同治二年正月十四日）
　　沅弟左右：

　　苦攻无益，又以皖北空虚之故，心急如焚。我弟忧劳如此，何可再因上游之事，添出一番焦灼。上游之事，千妥万妥。两岸之事，皆易收拾。弟积劳太久，用心太苦，不可再虑及他事。

　　弟以博文约礼奖泽儿，语太重大，然此儿纯是弟奖借而日进，记咸丰六年冬，胡帅寄余信，极赞三庵一琴之观。时温弟在座，告余曰：“沅弟实胜迪希厚雪。”余比尚不深信，近见弟之围攻百数十里，而毫无罅隙，欠饱数百万而毫无怨言，乃信温弟之誉有所试，然则弟之誉泽儿者，或亦有所试乎？

　　余于家庭，有一欣慰之端，闻妯娌及子侄辈，和睦异常，有姜被同眠之风，爱敬兼至，此足卜家道之兴。然亦全赖老弟分家时，布置妥善，乃克臻此。余俟江西案办妥，乃赴金陵，弟千万莫过忧灼，至嘱至嘱！（同治二年六月初一日）
　　澄弟左右：余在金陵，二十日起行至安庆，内外大小平安。门第太甚，余教儿女辈，惟以勤俭谦三字为主。自安庆以至金陵，沿江六百里，大小城隘，皆沅弟之所攻取，余之幸得大名，皆沅弟之所赠送也，皆高曾祖父之所留遗也。

　　余欲上不愧先人，下不愧子弟，惟以力教家中勤俭为主。余于俭字做到六七分，勤字则尚无五分工夫。弟与沅弟于勤字做到六七分，俭字则尚欠工夫。以后勉其所长、各戒其所短；弟每用一钱，均须三思。至嘱！（同治三年八月初四日）
　　澄弟左右：吾乡雨水沾，甲五科三科九三侄妇，皆有梦熊之祥，至为欣慰！吾自五十以后，百无所求，惟望星冈公之后，丁口繁盛，此念刻刻不忘。吾都不及祖父远甚，惟此心则与祖父无殊。弟与沅弟望后辈添丁之念，又与阿兄无殊。或者天从人愿，鉴我三兄弟之城心，从此丁口日盛，亦未可知。

　　且即此一念，见我兄弟之同心，无论何房添丁，皆有至乐，和气致祥、自有可卜昌明之理：沅弟自去冬以来，忧郁无极，家眷拟不再接来署。

　　吾精力日衰，断不能久作此官。内人卒儿妇辈久居乡间，将一切规模立定，以讲读二字为本，乃是长久之计。（同治六年五月初五日）
　　孙男国藩跪禀

　　祖父大人万福金安，六月初五日，接家信一封，系四弟初十日在省城发，得悉一切，不胜欣慰！孙国藩日内身体平安，国荃于什日微受暑热，服药一帖，次日即愈。初三日复患腹泻，服药二帖，即愈，曾孙甲三于廿三日腹泻不止，比请郑小珊诊治，次日添请吴竹如，皆云系脾虚而并受暑气，三日内服药六贴，亦无大效，廿六日添请本京王医，专服凉药渐次平复。初一二两日未吃药，刻下病已好，惟脾元尚亏，体尚未复。孙等自知细心调现，观其行走如常，饮食如常，不吃药即可复体，堂上不必挂念。长孙妇身体亦好，婢仆如旧。

　　同乡梅霖生病，于五月中旬，日日加重，十八日上床，廿五日子时仙逝。胡云阁先生亦同日同时同刻仙逝。梅霖生身后一切事宜，系陈岱云黎樾乔与孙三人料理。戊戌同年，赙仪共五百两，吴甄甫夫子（戊戌总裁）进京，赙赠百两，将来一概，共可张罗千余金。计京中用费，及灵枢回南途费，不过用四百金，其余尚可周恤遗孤。

　　自五月下旬以至六月初，诸事殷繁，孙荃亦未得读书。六月前寄文来京，尚有三篇，孙未暇改。广东事已成功，由军功升官及戴花蓝翎者，共二百余人，将上谕抄回前半节，其后半载升官人名，未及全抄，昨接家信，始知楚善八叔竹山湾田，已于去冬归祖父大人承买，八叔之家稍安，而我家更窘迫，不知祖父如何周停？去冬今年，如何设法？望于家信内详示。孙等在京，别无生计，大约冬初即须借账，不能务仰事之资寄回，不胜愧悚！余容续禀，即禀祖父母大人万福金安。孙跪禀。（道光二十一年六月初七日）
　　孙男国藩跪禀

　　祖父大人万福金安。廿九日早，接丹阁十叔信，系正月廿八日发，始知祖父大人于二月问体气违和，三月已痊愈，至今康健如常，家中老幼均吉，不脸欣幸！四弟于五月初九寄信物于彭山屺处，至今尚未到，大约七月可到。丹阁叔信内言：去年楚善叔田业卖于我家承管，其曲折甚多。

　　“添梓坪借钱三百四十千，其实只三百千，外四十千，系丹阁叔因我家景况艰窘，勉强代楚善叔解危，将来受累不浅，故所代出之四十千，自去冬至今，不敢向我家明言。不特不敢明告祖父，即父亲叔父之前，渠亦不敢直说。盖事前说出，则事必不成，不成则楚善叔逼迫无路，二伯祖母奉养必阙，而房日见凋败，终无安静之日矣。事后说出，则我家既受其累，又受其欺，祖父大人必怒，渠更无辞可对，无地自容。”故将此事写信告知孙男，托孙原其不得以之故，转禀告祖父大人现在家中艰难，渠所代出之四十千，想无钱可以付渠。

　　八月心斋兄南旋，孙在京借银数十两，付回家中，归兹此项，大约须腊底可到，因心斋兄走江南回故也。孙此刻在京，光景渐窘，然当京官者，大半皆东扯西支，从无充裕之时，亦从无冻饿之时，家中不必系怀。孙现今旨长郡会馆事，公项存件，亦已无几。

　　孙日内身体如常，九弟亦好。甲三自五月计三日起病，至今虽痊愈，然十分之中，尚有一二分未尽复旧。刻下每日吃炒米粥一餐，泡冻米吃二次，乳已全无，而伊亦要吃。据医云：“此等乳最不养人，”因其夜哭甚，不能遽断乳。从胶发热烦躁，夜卧不安，食物不化，及一切诸患，此时皆已去尽，日日嬉笑好吃，现在尚服补脾之药，大约再服四五帖，本体全复，即可不药，孙妇亦感冒三天。郑小珊云：“服凉药后，须略吃安胎药。”目下亦健爽如常。

　　甲三病时，孙妇曾跪许装家中观世音菩萨金身，伏求家中今年酬愿。又言四冲有寿佛祖像，祖母曾叩许装修，亦系为甲三而许，亦求今年酬谢了愿。李霖生身后事，办理颇如意，其子可于七扶梓回南，同乡各官如常。家中若有信来，望将王率五家光景写明，肃此，谨禀。

　　祖父母大人万福金安。（道光二十一年六月廿九日）
　　男国藩跪禀

　　父亲大人万福金安，彭山屺进京，道上为雨泥所苦，又值黄河水涨，渡河时大费力，行旅衣服皆湿。惟男所寄书，渠收贮箱内，全无潮损，真可感也！到京又以腊肉莲茶送男，渠于初九日到，男到十三日请酒。二六日将四十千钱交楚。渠于十八日赁住黑巾，离城十八里，系武会试进场之地，男必去送考。

　　男在京身体平安，国荃亦如常，男妇于六月廿三四感冒，服药数帖，痊愈，又服安胎药数帖。纪泽自病愈后，后又服补剂十余帖，辰下体已复原，每日行走欢呼，虽不能言，已无所不知，食粥一大碗，不食零物。仆婢皆如常。周贵已荐随陈云心回南，其人蠢而负恩。萧祥已跟别人，男见其老成，加钱呼之复来。

　　男目下光景渐窘，恰有俸银接续，冬下又望外官例寄炭资。今年尚可勉强支持。至明年则更难筹划，借钱之难，京城与家乡相仿，但不勒追强逼耳。前次寄信回家，言添梓坪借项内，松轩叔兄弟代出钱四十千，可男寄银回家，完清此项，近因彭山屺项，又移徒房屋，用钱日多，恐无付银回家，男现看定屋在绳匠胡同北头路东，准于八月初六日迁居，初二日已搬一香案去，取吉日也。棉花六胡同之屋，王翰城言冬间极不吉，且言重庆下者，不宜住三面悬空之屋；故遂迁移绳匠胡同，房租每月大钱十千，收拾又须十余千。

　　心斋借男银已楚，渠家中付来银五百五十两，又有各项出息。渠言尚须借银出京，不知信否？男已于七月留须，楚善叔有信寄男系四月写，备言其苦。近闻衡阳田已卖，应可勉强度日。戊戌冬所借十千二百，男曾言帮他，曾禀告叔父，未禀祖父大人，是男之罪，非渠之过。其余细微曲折，时成时否，时朋买，时独买，叔父信不甚详明，楚善叔信甚详，男不敢尽信。总之渠但兔债主追迫，即是好处，第目前无屋可住，不知何处安身？若万一老亲幼子，栖托儿所，则流离四徒，尤可怜悯！以男愚见，可仍使渠住近处，断不可住衡阳；求祖父大人代渠谋一安居，若有余铲，则佃田耕作，又求父寄信问朱尧阶，备言楚善光景之昔，与男关注之切，问渠所营产业，可佃与楚善耕否？渠若允从，则男另有信求尧阶，租谷须格外从轻。但中太远，至少亦须耕六十亩，方可了吃。

　　尧阶寿屏，托心斋带回。严丽生在湘乡，不理公事，甫艮不饬，声名狼籍。如查有真实劣绩，或有上案，不妨抄录付京，因有御史在男处查访也，但须机密。四弟六弟考试，不知如何？得水中喜，失不足忧，总以发愤读书为主。史宜日日看，不可间断，九弟阅《易知录》，现已看到隋朝。温经须先穷一经，一经勉后，再治他经，切不可兼营并鹜，一无所得，男谨禀。父母亲大人万福金安。（道光二十一年八月初三日）【注释
　　赀：通“资”。
　　甫艮不饬：甫：古代盛食物的方开器具。艮：古代盛食物的圆形器具。饬：整治，整顿。这里指不整理食具，以形容为官不廉洁。
　　男国藩跪禀

　　父母亲大人万福金安，十四日接家信，内有父亲叔父并丹阁叔信各一件，得悉丹阁叔入伴，且堂上各大人康煌，不胜次幸！男于八月初六日，移寓绳匠胡同，北头路东，屋甚好，共古八间，每月房租京钱二十千文，前在棉花胡同，房甚逼厌，此时房屋爽垲，气象轩敞；男与九弟言，恨不能接堂上各大人来京住此。

　　男身体平安，九弟亦如常，前不过小恙，两日即愈，示服补剂，甲三自病体复原后，日见肥胖，每日欢呼趋走，精神不倦，家妇亦如恒，九弟《礼记》读完，现读《周礼》。心斋兄于八月十六日，男向渠惜银四二千，付寄家用，渠允于到湘乡时，送银廿八两交勤七处，转交男家，且言万不致误，男订待渠到京日，偿还其银，若到家中、不必还他，又男寄有冬菜一篓，朱尧阶寿屏一付，在心斋处，冬菜托勤七叔送至家，寿屏托交朱啸山转寄。

　　香海处，月内准有信去，王雅园处，去冬有信去，至今无回信，殊不可解，颜字不宜写白折，男拟防改临褚柳，去年跪托叔父大人之事，承已代觅一具，感戴之至！稽首万拜，若得再觅一具，即于今冬明春办就更妙，敬时叔父，另有一函。在京一切自知谨慎，跪禀。（道光二十一年八月十七日）
　　男藩跪禀

　　父母亲大人万福金安。昨十二月十六日，奉到手谕，知家中百事顺遂，不胜欣幸！男等在京，身体平安，孙男孙女皆好，现在共用四人，荆七专抱，孙男以春梅事多，不兼顾也，孙男每日清晨，与男同起，即送出外，夜始接归上房，孙女满月有客一席，九弟读书，近有李碧峰同居，较有乐趣，男精神不甚好，不能勤教，亦不督责，每日兄弟笑语欢娱，萧然自乐，而九弟似有进境，兹将昨日裸文原稿呈上。

　　男今年过年，除用去会馆房租六十千外，又借银五十两，前日冀望外间或有炭资之赠，今冬乃绝无此项，闻今年家中可尽完旧债，是男在外有负累，而家无负累，此最可喜之事，岱云则南北负累，时常忧贫，然其人忠信笃敬，见信于人，亦无窘迫之时。

　　同乡京官俞侧青先生告假，拟明年春初出京，男便附鹿肉，托渠带回，杜兰溪周华南皆拟送家眷出京，岱云约男同送家眷，不肯送，渠谋亦中止，彭山屺出京，男为代借五十全，昨已如数付来。心斋临行时，约送银廿八两至勤七叔处，转交我家，不知能践言否？嗣后家中信来，四弟、六弟各写数行，能写长信更好，谨禀。（道光二十一年十二月二十一日）
　　男国藩跪禀

　　父亲大人万福金安。男与九弟身体清洁，家妇亦平安，孙男甲三体好，每日吃粥两顿，不吃零星饮食，去冬已能讲话，孙女亦体好，乳食最多，合寓顺适。今年新正，景象阳和，较去年正月，甚为燠暖。

　　兹因俞岱青先生南回，付鹿脯一方，以为堂上大人甘旨之需，鹿肉恐难寄远，故薰腊附回，此间现有煎腊肉猪舌猪心腊鱼之类，与家中无异，如有便附物来京，望附茶叶大布而已。茶叶须托朱尧阶清明时在水丰买，则其价亦廉，茶叶亦好，家中之布，附至此问，为用甚大，但家中费用窘迫，无钱办此耳。

　　同县李碧峰，若不堪言，男代为张罗，已觅得馆，每月学俸银三两。在男处将住三月，所费无几，而彼则感激难名，馆地现尚未定，大约可成。在京一切自知谨慎，即请父母亲大人万福金安，（道光二十二年正月初七日）
　　孙男国藩脆禀

　　祖父母大人万福金安。四月廿一日，接壬寅第二号家信，内祖父父亲叔父手书各一，两弟信并诗文俱收，伏读祖父家谕，字迹与早年相同，知精神较健，家中老幼平安，不胜欣幸。游子在外，最重惟平安二字，承叔父代办寿具，兄弟感恩，何以图报？

　　湘潭带漆，必须多带，此物难辨真假，不可邀人去同买，反有奸弊。在省考试时，与朋友问看漆之法，多问则必能知一二。若临买时，向纸行邀人同去，则必心亏。如不知看漆之法，则今年不必买太多，待明年讲究熟习，再买不迟，今年漆新寿具之时，祖父母寿具，必须加漆。以后每年加漆一次，四具同加，约计每年漆钱多少，写信来京，付至省城甚易，此事万不可从俭，子孙所为报恩之处，惟此最为切产，其余毕竟虚文也。孙意总以厚漆为主，由一层以加至数十层，愈厚愈坚，不必多用瓷灰夏布等物，恐其与漆不相胶粘，历久而脱壳也，然此事孙未尝经历讲究，不知如何而后尽善。家中如何办法，望四弟写信详细告知，更望叔父教训诸弟，经理家事。

　　心斋兄去年临行时，言到县即送银廿八两至我家，孙因十叔所代之钱，恐家中年底难办，故向心斋通挪，因渠曾挪过孙的，今渠既未送来，则不必向渠借也。家中目下敷用不缺，此孙所第一放心者，孙在京已借银二百两，此地通挪甚易，故不甚窘迫，恐不能顾家耳。

　　曾孙妹妹二人体甚好，四月念三日，已种牛痘，万无一失，系广东京官，设局济活贫家婴儿，不取一钱，兹附回各法一张，敬呈慈览，湘潭长沙皆有牛痘公局，可惜乡间无人知之。

　　英夷去年攻占浙江宁波府及定海镇海两县，今年退出宁波，攻占乍浦可痛恨，京城人心，安静如无事时，想不日可殄灭也。孙谨禀。（道光二十十年四月廿七日）
　　孙男国藩跪禀

　　祖父母大人万福金安。孙兄弟在京平安，孙妇身体如常。曾孙兄妹二人种痘后，现花极佳，男种六颗，出五颗，女种四颗，出三颗，并皆清吉，寓内上下平善。

　　逆夷海氛甚恶，现在江苏滋扰，宝山失守，官兵退缩不前，反在民间骚扰，不知何日，方可荡平。天津防堵甚严，或可无虑，同乡何子贞全家住南京，闻又将进京，谢果堂太守，于六月进京，初意欲捐复，多恐不能，郑莘田放贵州西道，黎樾乔转京畿道，同乡京官，绝少在京。

　　孙光景虽艰，而各处通挪，从无窘迫之时，但不能寄货回家，以奉甘旨之需，时深愧惊，前寄书征一表叔，言将代作墓志，刻下实无便可寄，蕙妹移居后，究不知光景如何？孙时为挂念，若有家信来京，里详明书示，孙在京自当谨慎，足以仰慰慈怀，孙谨禀。（道光二十年六月初十日）
　　男国藩跪禀

　　父母亲大人万福金安，男在四川，于十一月廿日返京，彼时无折弁回南，至十二月十六日始发家信，十二月除夕又发一信，交曾受恬处，受恬名兴仁，善化丙子举人，任江西分宜县知县，上年进京引见，正月初四日出都，迂道由长沙回江西；男与心斋各借银一百两，与渠作途费，男又托渠带银三百两，系蓝布密缝三包，鹿胶二斤半，阿胶二斤，共一包，高丽参半斤一包，荆七银四十两一包，又信一封，交陈宅，托其代为收下，面交六弟九弟，大约二月下旬可到省。

　　受恬所借之银百两，若在省能还更好，若不能还，亦不能急索；俟渠到江西必还，只订定妥交陈宅，毋寄不可靠之人耳，若六月尚未到，则写信寄京，男作信至江西催取也。

　　廿二夜，男接家信，得悉一切，欣喜之至！祖父大人七旬晋一大庆，不知家中开筵否？男在京仅一席，以去年庆寿故也，祖母大人小恙旋愈，甚喜！以后断不可上楼，不可理家事，叔父大人之病，不知究竟如何？下次求详书示知，男前次信回，言付银千两至家，以六百为家中完债及零用之费，以四百为馈赠戚族之用，昨由受恬处寄归四百，即分送戚族可也，其余六百，朱啸山处兑钱百三十千，即除去一百两，四月间再付五百回家，与同乡公车带回，不同县者亦可男自有斟酌也。

　　男自四川归后，身体发胖，精神甚好，夜间不出门，虽未畜车，而每出必以车，无一处徒步；保养之法，大人尽可放心，男妇及孙男女皆平安，本家心斋，男待他甚好，渠亦凡事必问，男所作诗赋，男知无不言。冯树堂于正月十六来男寓住，目前渠自用功，男尽心与之讲究一切，会试后，即命孙儿上学，每月修金四两。郭筠仙进京，亦在男处住，现在尚未到，四川门生，已到四人，二月间即考国子监学正。

　　今年正月初三，下诏举行恩科，明年皇太后万寿，定有覃恩，可请诰封，川国所最为切望者也，去年因科场舞弊，皇上命部议定，以后新举人到京，皆于二月十五复试；倘有理文荒谬者，分别革职停科等罚，甚可惧也！在京一切，男自知慎，余容续陈，谨禀。（道光二十四年正月正月廿五日）
　　四位老弟足下：二月有折差到京，余因眼蒙，故未写信，三月初三，接到正月付四所发家信，无事不详悉，欣喜之至！此次眼尚微红，不敢多作字，故未另禀堂上，一切详此书中，烦弟等代禀告焉，去年所寄，余有分债亲族之意，厥后屡次信问，总未详明示悉，顷奉父亲示谕云：“皆已周到，酌量减半。”然以余所闻，亦有过于半者，亦有不及一半者，下次信来，务求九弟开一单告我为幸！

　　受恬之钱，既专使去取，余又有京信去，想必可以取回，则可以还江岷山东海之项矣，氓山东海之银，本有利息，余拟送他高丽参共半斤，挂屏对联各一付，或者可少减利钱，待公车归时带回。父亲手谕，要寄百两回家，亦待公车带回，有此一项，则可以还率五之钱矣，率五想已到家，渠是好体面之人，不合责备他，惟以体面待他，渠亦自然学好。兰姊买田，可喜之至！惟与人同居，小事要看松些，不可在讨人恼。

　　欧阳牧云要与我重订婚姻，我非不愿，但渠与其妹是同胞所生，兄妹之子女，犹然骨肉也，古者婚姻之道，所以厚别也，故同姓不婚，中表为婚，此俗礼之大失，譬如嫁女而号泣，奠礼而三献，丧事而用乐，此皆俗礼之失，孝辈不可不力辨之，四弟以此义告牧云，吾徐当作信复告也。

　　罗芸皋于二月十八日到京，路上备尝辛苦，为从来迸京者所未有，地廿七日在圆明园正大光明殿补行复试，所带小菜布匹茶叶，俱已收到，但不知付物甚多，何以并无家信？四弟去年所寄诗，已圈批寄还，不知收到否？汪觉庵师寿文，大约在八月前付到。五十已纳征礼忧，可贺可贺！朱家气象甚好，但劝其少学官款，我家亦然，啸山接到咨文，上有祖母已殁字样，甚为哀痛，归思极迫，余再三劝解，场后即来余寓同住，我家共住三人，郭二于二月初八日到京，复试二等第八。树堂榜后要南归，将来择师尚未定。

　　六弟信中言功课在廉让之间，引语殊不可解，所需书籍，惟《子史精化》家中现有，准托公车带归，《汉魏六朝百三家》，京城甚贵，余已托人在扬州买，尚未接到。《稗海》及《绥寇纪略》亦贵，且寄此书与人，则帮人车价，因此书尚非吾弟所宜急务者，故不买寄，元明名古文，尚无选本，近来邵蕙西已选元文，渠劝我选明文，我因无暇，尚未选，古文选本，惟姚姬传先生所选本最好，吾近来圈过一遍，可于公车带回，六弟用墨笔加圈一遍可也。

　　九弟诗大进，读之为之距跃三日，即和四章寄回，树堂筠仙意城三君，皆各有和章，诗之为道，各人门径不同，难执一已成见以概论，吾前教四弟学袁简斋，以四弟笔情与袁相近也，今观九弟笔情，则与元遗山相近，吾教诸弟学诗无别法，但须看一家之专集，不可读选本，以汨没性灵，至要至要！

　　吾于五七古学社韩，五六律学杜，此二家无一字不细看，外此则古诗学苏黄，律诗学义山，此三家，亦无一字不着，五家之外；则用功浅矣，我之门径如此，诸弟或从我行，或别寻门径随人性之所近而为之可耳，余近来事极紊，然无日不着书，今年已批韩诗一部，正月十八批毕，现在批史记三之二，大约四月可批完。诸弟所看书，望详示，邻里有事，京望示知，国藩手草。（道光二十五年三月初五日）
　　男国藩跪禀

　　父母亲大人，男于三月初六日，蒙恩得分会试房，四月十一日，发榜出场，身体清吉，合室平安，所有一切事宜，写信交折差先寄。兹因啸山还家，托带纹银百两，高丽参斤半，《子史精华》六套，《古文辞类纂》二套，《绥寇纪略》一套，皆六弟信要看之书。

　　高丽参，男意送江岷山东海二家六两，以冀少减息银。又送金虔竺之尊人二两，以报东道之谊，听大人裁处，男尚办有送朱岚暄挂屏，候郭筠仙带回，又有寿屏及考式笔等物，亦俟他处寄回，余俟续具，男谨禀。（道光二十五年四月十五日）
　　侄国藩跪禀

　　叔父母大人福安，九月初十日，接到四弟九弟季弟等信，系八月中在省城所发者，知祖大人之病，又得稍减，九弟得补廪，不胜欣幸！前劳辛垓廉访，八月十一出京，侄寄去衣包一个，计衣十件，不知已到否？侄有银数十两，欲寄回家，久无妙便。十月间武冈张君经赞回长沙，拟托带回，闻叔父为坍上公屋加工修治，侄亦欲寄银数十两，为叔父助犒赏匠人之资，罗六所存银廿二两在侄处，右三项，皆拟托张君带归。

　　前欧阳沧溟先生馆事，伍太尊已复书季仙九先生，兹季师又回一信于伍处，侄便寄家中，可送至欧阳家，嘱其即投伍府尊也，牧云又托查万崇轩先生选教馆迟早，兹已查出，写一红条，大约明冬可选，此二事可嘱澄候写信告知牧云，侄等在京，身体平安，常南陔先生欲为幼女许配纪泽，托郭筠仙说媒，李家尚未说定，两家似可对，不知堂上大人之意若何？望未知，余容续具，侄谨禀，（道光二十八年九月十二日）
　　四位老弟足下：

　　去腊寸六日，接温弟在湖北所发信，正月初八日，接诸弟腊月十五所发信，而温弟在河南托邹墨林转寄一信，则至今未到，澄弟十一月十九所发一信，亦至今未到也，澄弟生子，庆贺庆贺！吾与澄弟，去年报最，今年轮应温植洪三人报最矣，但植弟之媳问已有吉语，恐政成当在温弟之前，植弟未免疾行先长耳，四位弟媳，问皆率母亲叔父之教，能勤能俭，予闻之不胜欣喜！已办有材料，今春为四弟媳各制一衣，觅便即行寄回。

　　澄弟捐监执照，说准于今年寄回，父亲中书呈祥，取麟趾呈祥之义也，前年温弟捐监，叔父名书呈材，取天骤呈材之义也，当时恐六弟尚须小试，故捐监填名略变，以为通融地步，而今温弟既一成不易，故用呈祥配呈材，暗寓麟字骥字于中，将来即分两房，曰呈祥房曰呈材房，亦免得直写父叔官中耳。

　　李子山曾希六族伯，托我捐功名，其伙计陈体元亦托捐，我丁酉年在栗江煤垄，此二人待我不薄，若非煤垄之钱，则丁酉万不能进京，渠来托我，不能不应，拟今岁为之办就，其银钱嘱渠送至我家，有便将执照付至家中，渠银钱一到，即发执照与渠可也，即未收全，亦可发也，丁酉年办进京盘费，如朱文八王隧三隧六等，皆分文不借，则曾陈二人，岂可不感也哉？现在乔心农放常德知府，二月出京，四弟监照与二人执照，大约可托渠带至湖南也。

　　去年年内，各族戚之钱，不知如数散给否？若未给，望今春补给，免得我时时挂心，考试者十千，及乞丐之十千，不审皆给否？务乞详以示我，竹山湾找当价，不知比楚善叔一头原价何如？乞明告我，即买竹山湾，又买庙堂上，银钱一空，似非所宜，以后望家中毋买田，须略积钱，以备不时之需。

　　植弟诗才颇好，但须看古体专集一家，乃有把握，万不可徒看选本；植弟则一无所看，故无把握也，季洪诗文，难于进功，须用心习字，将来即学叔父之规模，亦有功于家庭。

　　纪泽儿自去腊庞先生归河间，请李碧峰来代馆，日加奖护，悟性大进，一日忽自作四言诗一篇，命题曰《舜征有苗篇》，余始不信；次日余与黄翥吾面试之，果能清顺，或者得祖父德荫，小有成就，亦未可知，兹命其誉出寄呈堂上，以博一笑，然记性不好，终不敢信其可造也，兹寄回正月初一至初十日上谕及宫门抄，以后按月寄归，予身体平安，家中大小如常，二儿肥胖，余不一。兄国藩手草。（道光二十五年正月初十日）
　　字谕纪泽儿：余于八月十四日，在湖北起行，十人日到岳州，由湘阴宁乡绕道，于念三日到家，在腰裹新屋，痛哭吾母，廿五日至白杨坪老屋，敬谒吾祖星冈公坟墓，家中老小平安，地方亦安静，合境团练，武艺颇好，土匪可以无虑。

　　吾奉父亲大人之命，于九月十三日，暂厝吾母于腰裹屋后，俟将来寻得吉地，再行迁葬。家眷在京，暂时不必出京，俟长沙事平，再有信来，王吉云同年在湖北主考回京，余交三百计金，托渠带京，想近日可到。

　　余将发各处讣信，刻尚无暇，待九月再寄，京中寄回信，交湖北常大人处最妥，岳父岳母，于廿五日来我家，身体甚好，尔可告知母，余不尽，涤生手示。（咸丰二年八月计六日）
　　澄候子植季洪四位老弟足下：

　　廿五日遣春二维五归家，曾寄一函，并谕旨奏折二册，廿六日水师在九江开仗获胜，陆路塔罗之军，在江北蕲州之莲花桥，大获胜仗，杀贼千余人，廿八日克复广济县城，初一日在大河埔大获胜仗，初四日在黄梅城上，大获胜仗，初五日克复黄梅县城，该匪数万，现屯踞江岸之小池口，与九江府城相对，塔罗之军，即日追至江岸，始可水陆夹击，能将北岸扫除，然后可渡江以剿九江府之贼，自至九江后，即可专夫由武宁以达平江长沙。

　　兹由魏荫亭亲家还乡之便，付去银一百两，为家中卒岁之资，以三分计之，新屋人多，取其二以供用，老屋人少，取其一以供用，外五十两一封，以送亲族各家，即往年在京寄回之旧例也，以后我家光景略好，此项断不可缺，家中却不可过于宽裕；因处乱世，愈穷愈好。

　　我现在军中声名极好，所过灾害处，百姓爆竹焚香跪迎，送酒米猪羊来犒军者，络绎不绝，以祖宗累世之厚德，使我一人食此隆报，享此荣名，寸心兢兢，且愧且慎。现在但愿官阶不再进，虚名不再张，常葆此以无咎，即是持家守身之道，至军事之成败利钝，此关乎国家之福，吾惟力尽人事，不敢存丝毫侥幸之心，诸弟禀告堂上大人，不必悬念。

　　冯树堂前有信来，要功牌百张，兹亦交荫享带归，望澄弟专差送至宝庆，妥交树堂为要，衡州所捐之部照，已交朱峻明带去，外带照千张，交郭云仙，从原奏之所指也，朱于初二日起行，江隆三亦同归，给渠钱已四十千，今年送亲族者，不必送隆三可也，余不一一。（咸丰四年十一月初七日书于武穴舟中）
　　沅甫九弟左右：

　　十四日胡二等归，我弟初七夜信，具悉一切，初五日城贼猛扑，凭壕对击，坚忍不出，最为合拍。凡扑人之壕，扑人之墙，朴者客也，应者，主也，我若越壕而应之，则是反主为客，所谓致人于人者也，我不越壕，则我常为主，所谓致人而不致于人者也，稳守稳打，彼自意与萦然；峙衡好越濠击贼，吾常不以为然，凡此等悉心推求，皆有一定之理。迪庵善战，其得雇在不轻进不轻退六字，弟以类求之可也。

　　洋船至上海天津，亦系恫喝之常态，彼所长者，船炮也，其所短者路极远，人极少，若办便得宜，终不足患，报销奏稿，及户部复奏，当日即缄致诸公，沅弟来书之意，将来不开局时，拟即在湖口之次，盖银钱所张小山魏召亭李复生诸公，多年亲友，该所现存银万余两，即可为开局用费，及部中使费，六君子不必皆到此局，但得伯符小泉，二人入场，可了办，若六弟在浔较久，则可至局中旋也，至户部承书说定费资。目下筠仙在京，以可办理，将来胡莲舫进京，主料可帮助，筠仙顷有书来，言弟名远震京师，盛名之下，其实难副，弟须慎之又慎，兹将原书，抄送一阅。 

　　家中四宅，大小平安，兄夜来渐能成寐，先大父先太夫人，尚未有祭祀之费，温弟临行，银百两，余以刘国斌之赠，亦捐银百两，弟可设法捐赀否？四弟季弟则以弟昨寄之银两，提百金为二人捐款，合之当业处，每年可得谷六七十石，起祠堂，树墓表，尚属易办，吾精力日衰，心好古文，吾知其而不能多用，日内思为三代考妣作三墓表，虑不克工，亦尚惮于动手也。

　　先考妣祠宇，若不能另起，或另买一宅作住屋，即以腰裹新宅为祠，亦无不可，其天家赐物，及宗祭器等，概藏于祠堂，庶有所归宿，将来京中运回之书籍，及家中先后置书，亦贮于祠中。吾生平不善收拾，为咎甚巨，所有诸物，随手散去，至今追悔不已，然趁此收拾，亦尚有可为，弟收拾佳物，较善于诸昆从，后益当细心检点，凡有用之物，不宜抛散也。（咸丰八年四月十七日）
　　赀：通“资”。资财，钱财。
　　沅甫九弟左右：五月二日，接四月廿三寄信，藉悉一切，城贼于十六早，廿日廿二夜，增来扑我壕，如飞蛾之扑烛，多灭几次，受创愈甚，成功愈易。惟日夜巡守，刻不可懈，若攻围日久，而仍令其逃窜，则咎责匪轻，弟既有统领之名，自须认真查察，比他人尤为辛苦，乃足以资董率，九江克复，闻抚州亦已收复，建昌想亦于日内可复，吉贼无路可走，败功当在秋间，较各处独为迟滞，弟不必慌忙，但当稳围稳守，虽迟至冬间克复亦可，只求不使一名漏泄耳，若似瑞临之有贼外窜，或似武昌之半夜潜窜，则虽速亦为人所诟病，如九江之斩刈殆尽，则虽迟亦无后患，愿弟忍耐谨慎，勉卒此功，至要至要！

　　余病体渐好，尚未痊愈，夜间总不能酣睡，心中纠缠，时忆往事，愧悔憧扰，不能罢脱，四月底作先大夫祭费记一首，滋送贤弟一阅，不知尚可用否？此事温弟极为认真望弟另誉一本，寄温弟阅看，此本仍便中寄回，盖家中抄手太少，别无副本也，弟在营所银回，先后顽抗照数收到，其随处留心，数目多寡，斟酌妥善。

　　余在外未付银寄家，实因初出之时，默立此誓，又于发州县信中，以不要钱不怕死六字，明不欲自欺之志；而令老父在家，受尽窘迫，百计经营，至今以为深痛，弟之取与，与塔罗杨彭二李诸公相仿，有其不及，无或过也，尽可如此办理，不必多疑。

　　顷与叔父各捐银五十两，积为星冈公，余又捐二十两子辅臣公，三十两于竟希公矣，若弟能干竟公星公竹三世，各捐少许，使修立三代祠堂，即于三年内可以兴工：是弟有功于先人，可以盖阿兄之愆矣。修词或腰裹新宅，或于利见斋另修，或另买田地，弟意如何？便中复示，公费则各力经营，祠堂则三代共之，此余之意也。

　　初二日接温弟信，系在湖北所发，九江一案，杨李皆赏黄马褂，官胡皆加太子少保，想弟处亦已闻之，温弟至安黄，与迪庵相会后，或留营，或进京，尚未可知，弟素体弱，比来天热，尚耐劳苦否？至念至念！饵滋补，较善于药，良方甚多，较善于专服水药也。（咸丰八年五月初五日）
　　祖父大人万福金安，四月十一日，由折差第六号家信，十六日折弁又到，孙男等平安如常，孙妇亦起居维慎，曾孙数日内添吃粥一顿，因母乳日少，饭食难喂，每日两饭一粥，今年散馆，湖南三人皆留，全单内共留五十二人，惟三人改部属，三人改知县，翰林衙门，现已多至百四五十人，可谓极盛。

　　琦善于十四日押解到京，奉上谕派亲王三人，郡王一人，军机大臣大学士六部尚书会同审讯，现未定案，梅霖生同年因去岁咳嗽未愈，日内颇患咯血，同乡各京官宅皆如故，澄候弟三月初四日在县城发信，已经收到，正月廿五信，至今未接，兰姊以何时分娩？是男是女？伏望下次示如。

　　楚善八叔事，不知去冬是何光景？如绝无解危之处，则二伯祖母将穷迫难堪，竟希公之后人，将见笑于乡里矣，孙国藩去冬已写信求东阳叔祖兄弟，不知有补益否？引事全求祖父大人作主，如能救焚拯溺，何难嘘枯回生。伏念祖父平日积德累仁，救难济急，孙所知者，已难指数；如廖品一之孤，上莲叔之妻，彭定五之子，福益叔祖之母，及小罗巷樟树堂各庵，皆代为筹划，曲加矜恤，凡他人所束手无策，计无复之者，得祖父善为调停，旋乾转坤，无不立即解危；而况楚善八叔，同胞之亲，万难之时处？

　　孙国念及家事，四千里外，沓无消息，不知同堂诸叔目前光景，又念及家中此时，亦甚难窘，辄敢冒昧饶舌，伏求祖父大人宽有无知之罪，楚善叔事，如有设法之外，望详细寄信来京，兹逢折便，敬禀一二，即跪叩祖母大人万福金安。（道光二十一年四月十六日）
　　孙国藩跪禀

　　祖父母大人万福金安，去年腊月十八，曾寄信到家，言寄家银一千两，以六百为家还债之用，以四百为馈赠亲族之用，其分赠数月，另载寄弟信中，以明不敢自专之义也，后接家人，知兑啸山百三十千，则此银已亏空一百矣，顷闻曾受恬丁艰，其借银恐难遽完，则又亏空一百矣，所存仅八百，而家中旧债尚多，馈赠亲族之银，系孙一人愚见，不知祖父母父亲叔父以为可行否？伏乞裁夺。

　　孙所以汲汲馈赠者，盖有二故，一则我家气运太盛，不可不格外小心，以为持盈保泰之道，旧债尽清，则好处太全，恐盈极生亏，留债不清，则好中不足，亦处乐之法也，二则各亲戚家绵贫，而年老者，今不略为资助，则他日不知何如？孙自入都后，如彭满舅曾祖彭五姑母，欧阳岳祖母，江通十舅，已死数人矣，再过数年，则意中所欲馈赠之人，正不知何若矣，家中之债，今虽不还，后尚可还，赠人之举，今若不为，后必悔之！此二者，孙之愚见如此。

　　然孙少不更事，未能远谋一切，求祖父叔父作主，孙断不敢擅自专权，其银待欧阳小岑南归，孙寄一大籍衣物，银两概寄渠处，孙认一半车钱，彼时再有信回，孙谨禀。（道光二十四年三月初十日）
　　六弟九弟左右：来书信自去年五月至十二月，计共发信七八次，兄到京后，家人仅检出二次，一系五月二十二日发，一系十月十六发，其余皆不见，远信难达，往往似此，腊月信有湖涂字样，亦信之不能禁者，盖望眼欲穿之时，疑信杂生，怨怒交至，惟骨肉之情愈挚，则望之愈殷，望之愈殷，则责之愈切，度日如年，居室中环墙，望好音如万金之获，闻谣言如风声鹤唳，又加以堂上之悬思，重以严寒之逼人；其不能不出怨言以相詈者，情之至也，然为兄者观此二字，则虽曲谅其情，亦不能不责之，非责其情，责其字句之不检点耳，何芥蒂之有哉！

　　至于回洋时有折并南还，则兄实不知，当到家之际，门几如市，诸务繁剧，吾弟可想而知，兄意谓家中接榜后所发一信，则万事可以放心矣，岂尚有悬挂哉？来书辩论详明，兄令不复辩，盖彼此之心虽隔万里，而赤成不啻目见，本无纤毫之疑，何必因二字而多费唇舌？以后来信，万万不必提起可也。

　　所寄银两，以四百为馈赠戚族之用，来书云：“非有未经审量之处，即似稍有近名之心。”此二语，推勘人微，兄不能不内省者也，又云：“所识穷乏，得我而为之，抑逆知家中必不可为此慷慨，而姑为是言。”斯二语，毋亦拟阿兄不伦乎？兄虽不肖，亦何至鄙且好至于如此之甚？所以为此者，盖族戚中断不可不有一援手之人，而其余则牵连而及。

　　兄已亥年至外家，见大舅陶穴而居，种菜而食，为恻然者久之！通十舅送我谓曰：“外熏做外官则阿舅来作烧火夫也。”南五舅送至长沙握手曰：“明年送外熏媳来京。”余曰：“京城苦，舅勿来。”舅曰：“然，然吾终寻汝任所也。”言已泣下，兄念母舅皆已年高，饥寒之况可想，而十舅且死矣，及今不一援手，则大舅五舅又能沾我辈之余润首，十舅虽死，兄竟犹当恤其妻子，且从俗为之延僧，如所谓道场者，以慰逝者之魂，而尽吾不忍死其舅之心，我弟以为可乎？兰姊蕙妹，家运皆舛；兄好为识微之妄谈，谓姊犹可支撑，蕙妹再过数年，则不能自荐活矣，同胞姊妹，纵彼无觖望，吾能不视如一家一身乎？

　　欧阳沧溟先生，夙债甚多，其家之苦况，又有非吾家可比者，故其母丧，不能稍降厥礼，岳母送余时，亦涕位而道，兄赠之独丰，则犹询世俗之也，楚善叔为债主逼迫，入地无门，二伯母尝为余泣言之，又泣告子植曰：“八儿夜来泪注地，湿围径五尺也，而田货于我家，价既不昂，事又多磨，常贻书于我，备陈吞声钦位之状。”此子植所亲所见，兄弟常欷久之！

　　丹阁叔与宝田表叔，昔与同砚席十年，岂意今日云泥隔绝至此，知其窘迫难堪之时，必有饮恨于实命之不犹者矣，丹阁戊戌年，曾以钱八千贺我，贤弟谅其景况，岂易办八千者首？以为喜极，固可感也！以为钓饵，则亦可怜也！任尊叔见我得官，其欢喜出于至诚亦可思也，竟希公项，当甲午年，抽公项三千二千为贺礼，渠两房颇不悦，祖父曰：“待藩孙得官，第一件先复竟希公项”此语言之已熟，待各堂叔不敢反唇相识耳，同为竟希公之嗣，而菀枯悬殊若此，设造物者一日移其苑于彼二房，则无论六百，即六两亦安可得耶？

　　六弟九弟之岳家，皆寡妇孤儿，槁饿无策，我家不遂之，则熟拯之者？我家少八两，未必遽为债户逼取，渠得八两，则举室回春，贤弟试设身处地，而知其如救水火也，彭王姑待我甚厚，晚年家贫，见我辄泣，兹王姑已殁，故赠宜仁王姑丈，亦不忍以死视王姑之意也，腾七则姑之子，与我同孩提，长养各舅祖，则推祖母之爱而及也，彭舅曾祖，则推祖父之爱而及也，陈本七邓升六二先生，则因觉庵师而季连及之者也，其余馈赠之人，非实有不忍于心者，则皆因人而及，非敢有意讨好，沽名钓誉，又安敢以己之豪爽，形祖父之刻啬，为此好鄙之心之行也哉？

　　诸弟主我十年以后，见诸戚族家皆穷，而我家尚好，以为本分如此耳，而不知其初，皆与我同盛者也，兄悉见其盛时气象，而今日零落如此，则太难为情矣，由盛衰在气象，气象盛则虽饥亦乐，气象衰则虽饱亦忧，今我家方全盛之时，而贤弟以区区数百金为极少，不足比数，设以贤弟处楚善宽五之地，或处葛熊二家之地，贤弟能一日以安乎？

　　凡遇之丰啬顺舛，有数存焉，虽圣人不能自力主张，天可使吾今日处丰享之境。君子之处顺境，兢兢焉常觉于之厚于我，非果厚也，以为较之尤啬者，而我固已厚矣，古人所谓境地须看不如我者，此之谓也，来书有区区千金四字，其毋乃不知天之已厚于我兄弟乎？

　　史尝观《易》之道，察盈虚消息之理，而知人不可无缺陷也，日中则昃，月盈则亏，天有孤虚，地阀东南，未有常全而不阙者，剥也者，复之机也，君子以为可喜也！也者（左女右后），之渐也，君子以为可危也！是故既吉矣川！由吝以趋于凶，既凶矣，则由悔以趋于吉，君子但知有悔耳，悔者，所以守其缺，而不敢求全也，小人则时时求全，全者既得，而吝与凶随之矣，众人常缺，而一人常全，天道屈伸之故，岂若是不公平？

　　今吾家椿萱重庆，兄弟无故，京师无比美者，亦可谓至万全者矣。故兄但求缺陷，名所居曰求阙斋，盖求缺于他事，而求全于堂上，此则区区之至愿也，家中旧债：不能悉清，堂上衣服，不能多办，诸弟所需，不能一给，亦求缺陷之义也，内人不明此义，而时时欲置办衣物，兄亦时时教之，今幸未全备；待其全时，则吝与凶随之矣，此最可畏者也！贤弟夫媳诉怨于房闼之间，上是缺陷，吾弟当思所以弥其缺，而不可尽给其求，盖尽给则渐几于全矣。吾弟聪明绝人，将来见道有得，必且韪余之言也。

　　至于家中欠债，兄则实有不尽知者，去年二月十六，接父亲正月四日手谕中云：“一切年事，银钱敷用余，上年所借头息钱，均已完清，家中极为顺遂，故不窘迫。”父亲所言如此，兄亦不甚了了，不知所完究系何项？未完尚有何项？兄弟所知者，仅江孝八外祖百两，朱岚暄五十两而已，其余如阳本家之帐，则兄由京寄还，不与家中相干，午冬甲借添梓坪钱五十千，尚不知作何还法？正拟此次禀问祖父。

　　此外帐目，兄实不知，下次信来，务望详开一单，使兄得渐次筹划，如弟所云：“家中欠债已传播否？若已传播而实不至，则祖父受吝啬之名，我加一信，亦难免二三其德之诮⑥。”此兄读两弟来书，所为踌躇而无策者也。

　　兹特呈堂上一禀，依九弟之言书之，谓朱啸山曾受恬处二百落空，非初意所料，其馈赠之项，听祖父叔父裁夺，或以二百为赠，每人减半亦可，或家中十分窘迫，即不赠亦可，戚族来者，家中即以此信示之，庶不悖于过则归已之义，贤弟观之，以为何如也？若祖父以前信为是，慨然赠之，则此禀不必付归，兄另有安信付去，恐堂上慷慨特赠，反因接吾书而疑沮。

　　凡仁心之发，必一鼓作气，尽吾力之所能为，稍有转念，则疑心生，私心亦生，疑心生则计较多而出纳吝矣，私心生则好恶偏而轻重乘矣，使家中慷慨乐与，则慎无以吾书生堂上之转念也。使堂上无转念，则此举也，阿兄发之，堂上成之，无论其为是为非，诸弟置之不论可耳，向使去年得云贵广西等省苦差，并无一钱寄家，家中亦不能责我也。

　　九弟来书，楷法佳妙，余爱之不忍释手，起笔收笔皆藏锋，无一笔撤手乱丢，所谓有往皆复也，想与陈季牧井究，彼此各有，卜得，可嘉可喜！然吾所教尔者，尚有二事焉。一日换笔，古人每笔中间，必有一换如绳索然，第一股在上，一换则第二股在上，再换则第三股在上也，笔尖之著纸者，仅少许耳，此少许者，吾当作四方铁和用，起处东方在左，西方向右，一换则东方向右矣，笔尖无所谓方也，我心常觉其方，一换而东，再换而北，三换而西，则笔尖四面有锋，不仅一面相向矣，二曰结字有法；结字之法无究，但求胸中有成竹耳。

　　六弟之信，文笔拗而劲；九弟文笔婉而达，将来皆必有成，但目下不如各看何书？万不可徒看考墨卷，汩其性灵，每日习字不必多，作百字可耳，读背育之书不必多，十叶可耳，看涉猎之书不必多，亦十叶可耳，但一部未完，不可换他部，此万万不易之理，阿兄数千里外教尔，仅此一语耳。

　　罗罗山兄读书明大义，极所钦仰，惜不能会面畅谈，余近来读书无所得，酬应之繁，日不暇给，实实可厌，惟古文各体诗，自觉有进境，将来此事当有成就，恨当世无韩愈王安石一流人，与我相质征耳，贤弟亦宜趁此时学为诗古文，无论是否，且试拈笔为之，及今不作，将来年长，愈怕丑而不为矣，每月六课，不必其定作诗文也。

　　古文诗赋四六，无所不作，行之有常，将来百川分流，同归于海，则通一艺，即通众艺，通于艺，即通于道，初不分而二之也，此论虽太高，然不能不为诸弟言之，使知大本太原坝！心有定向，而不至于摇摇无著，虽当其应试这时，全无得失之见；乱其意中，即其举业之时，亦于正业不相妨碍，诸弟试静心领略，亦可徐会悟也，外附碌五箴一首，养身要言一纸，求缺斋课程一纸，诗文不暇录，惟谅之，兄国藩手草。（道光二十四年二十日）
　　孙男国藩跪禀

　　祖父母大人万福金安，八月廿七，接到七月十五廿五两次所发之信，内祖父母各一信，父亲母亲叔父各一信，诸弟亦皆有信，欣悉一切，慰幸之至！叔父之病，得此次信，始可放心。

　　八月廿八日，陈岱云之弟送灵回南，坐粮船，孙以率五妹丈，与之同伴南归，船钱饭钱，陈宅皆不受，孙遂至城外，率五挥泪而别，甚为可怜！率五来意，本欲考供事，掣得一官以养家，孙以供事必须十余年，乃可得一典史，宦海风波，安危莫卜，卑官小吏，尤多危机，每见佐杂未秩，下场鲜有好者，孙在外已久，阅历已多，故再三苦言劝率五居乡，勤俭守旧，不必出外做官，劝之既久，率五亦以为然，其打发行李诸物，孙一一办妥，另开单呈览。

　　孙送率五归家，即于是日刻生女，母女俱平安。前正月间，孙寄银回南，有馈赠亲族之意，理宜由堂上定数目，方合内则不敢私与之道，孙此时糊涂，擅开一单，轻重之际，多不妥当，幸堂上各大人斟酌增减，主为得宜，但岳家太多，他处相形见拙，孙稍有不安耳，率五大约在春初可以到家，渠不告而出心怀惭；到家后望大人不加责，并戒家中及近处无相讥讪为幸！孙谨禀。（道光二十四年八日廿九日）
　　侄国藩敬禀

　　叔父婶母大人万福金安，新年两次禀安，未得另书敬告一切，侄以庸鄙无知，托祖宗之福荫，幸窃禄位，时时抚衷滋愧！兹于本月大考，复荷皇上天恩，越四级而超升；侄何德何能？堪此殊荣，常恐祖宗积累之福，自我一人享尽，大可惧也！望叔父作书教侄幸甚！余竺虔归，寄回银五十两；其四十两用法，六弟九弟在省读书，用二十六两，四弟季弟学俸六两，买漆四两，欧阳太岳母奠金四两，前第三号信业己载明矣。

　　只有余十两，若作家中用度，则嫌其大少，添此无益，减此无捐，侄意戚族中有最苦者，不得不些须顾送，求叔父将此十金换钱，分送最亲最苦之外，叔父于无意中送他，万不可说出自侄之意，使未得者有缺望，有怨言，二伯祖父处，或不送钱，按期送肉与油盐之类，随叔父斟酌行字可也，侄谨禀。（道光二十六年六月十七日）
　　澄候温甫子植季洪四位老弟足下：

　　七月十三日，接到澄弟六月初七所发家信，具悉一切，吾于六月，共发四次信，不知俱收到否？今年陆费中丞丁忧，闰四月无折差到，故自四月十六日发信后，直至五月中旬始再发信，宜家中悬望也，祖父大人之病，日见增加，远人闻之，实深忧惧！前六月念日所付之鹿茸片，不知何日可到，亦未知可有微功否？

　　予之癣病，多年沉痛，赖邹墨林举黄芪附片方，竟得痊愈，内人六月之病，亦极沉重，幸墨林诊治，遂得化险为夷，变危为安。同乡找墨林看病者甚多，皆随手立效，墨林之弟岳屏兄，今年曾到京寓圆通观，其医道甚好，现已归家，予此次以书附墨林家书内，求岳屏至我家诊治祖父大人，或者挽回万一，亦未可知，岳屏人最诚实，而又精明，即周旋不到，必不见怪，家中只须打发轿夫大钱二千，不必别有赠送，渠若不来，家中亦不必去请他。

　　乡间之谷，贵至三千五百，此亘古未有者，小民何以聊生？吾自入官以来，即思为曾氏置一义田，以赡救孟学公以下贫民，为本境置义田，以赡救念四都贫民，不料世道日苦，予之处境未裕，无论为京为官者，自治不暇，即使外放，或为学政，或为督抚；而如今年三江两湖之大水灾，几于鸿嗷半天下，为大官者，更何忍于廉俸之外，多取半文乎？是义田之耗，恐终不能偿，然予之定计，苟仕宦所人，每年除供奉堂上甘旨外，或稍有赢余，吾断不肯买一亩田，积一文钱，必皆留为义田之用，此我之定计，望诸弟体谅之。

　　今年我在京用度较大，借帐不少，八月当希六及陈体元捐从九品，九月榜后可付照回，十月可到家，十一月可向渠两家索银，在约共须三百金，我付此项回家，此外不另附银也，率五在永丰，有人争请，予闻之甚喜！特书手信与渠，亦望其忠信成立。

　　纪鸿已能行走，体甚壮实，同乡各家如常，同年毛寄云于六月念作日丁内艰，陈伟堂相国于七月初二仙逝，病系中痰，不过片刻即殁，河南浙江湖北皆展于九月举行乡试，闻江南水灾尤甚，恐须再展至十月，各省大灾，皇上焦劳，臣子更宜忧惕；故一切外差，皆绝不萌妄想，家中亦不必悬盼，书不详尽，国藩手草。（道光二十九年七月十五日）
　　沅甫九弟左右：

　　十一日安五来营，寄一家信，谅已收到，治军总须脚踏实地，克勤小物，乃可日起而有功，凡与人晋接周旋，若无真意则不足以感人，然徒有真意，而无文饰以将之，则真意亦无所托之以出，礼所称“无文不行”也，作生平不讲文饰，到处行不动，近来大悟前非，弟在外办事，宜随时斟酌也。

　　闻我水师粮台，银两尚有赢余，弟营此时不闹银用，不必往解，若绅民中实在流离困苦者，亦可随便周济，兄往日在营，艰苦异常，当初不能放手作一事，至今追憾，若弟有宜周济之处，水师粮台，尚可解银二千两前往，应酬亦须放手办，在绅士百姓身上，尤宜放手也。（咸丰八年正月十四日）
　　沅甫九弟左右：二十六日接弟信，并廿二史二十六套，此书十六史系极古阁本，宋辽金远系《宏简录》、《明史》系殿本，较之兄丙申年所购者，多《明史》一种，余略相类，在吾乡已极为难得矣，吾前在京，亦未另买全史，仅添买辽金元明四史，及《史汉》各佳本而已，《宋史》至今未办，盖阙典也。

　　吉贼决志不窜，将来必与得贼同一办法，想非夏未秋初，不能得手，弟当坚耐以待之，迪庵去负在浔，于开浔守逻之外，问亦读书习字，弟处所掘长壕，如果十分可靠，将来亦有间隙，可以偷看书籍，目前则须极为讲求壕江巡逻也。

　　周济受害绅民，非泛爱博施之谓，但偶遇一家之中，杀害数口者，流传迁徘，归来无分者，房屋被焚，栖止靡定者，或与之数千金，以周其急。先星冈公云：“济人湎济急时无。”又云：“随缘布施，专以目之所触为主。”即孟子所称是乃仁术也。若目无所触，而泛求被害之家而济之，与造册发赈一例，则带兵者专行沾名之事，必为地方官所织，且有挂一漏万之虑，弟之所见，深为切中事理，余系因昔年湖口绅士受害之惨，无力济之，故推而及于吉安，非欲弟无故而为沽名之举也。（咸丰八年正月廿九日）
　　澄沅弟左右：余经手专件，只有长江水师，应撤者尚未撤，应改为额兵尚未改，暨报销二者，未了而已，今冬必将水师章程出奏，并在安庆设局，办理报销，诸事清妥，则余兄弟或出或处，或进或退，绰有余裕。

　　近四年每年寄银少许，与亲属三党，今年仍循此例，惟徐州距家太远，勇丁不能撤带，因写信与南彼，请其在盐局汇兑，余将来在扬州归款，请两弟照单封好，用红纸签写菲仪等字，年内分送，千里寄此毫毛，礼文不可不敬也。（同治四年十月十六日）
　　澄弟左右：余于十月廿五，接入觐之旨，次日写信召纪泽来营，厥后又有三次信，止其勿来，不知均接到否？自十一月初六接奉两江督任之旨，十六日已具疏恭辞，廿八日又奉旨令回本任，初三日又具疏恳辞，如再不获命；尚当再四疏辞，但受恩深重，不敢遽求回籍，留营调理而已，余从此不复作宫。

　　同乡京官，今冬炭敬，犹须照常馈送；昨令李翥汉回湘，送罗家二百金，李家二百金，刘家百金，昔年曾共患难者也，前致弟处千金，为数极及，自有两江总督以来，无待胞弟如此之薄者，然处兹乱也，钱愈多则患愈大，兄家与弟家，总不宜多存现银现钱，每年兄敷一年之用，便是天下之大富，人间之大福矣，家中要得兴旺，全靠出贤子弟，若子弟不贤不才，虽多积银积钱积谷积产积书积衣，总是枉然！

　　子弟之贤否，六分本于天生，四分由于家教，吾家世代皆有明德明训，惟星冈公之都教，尤应谨守牢记，吾近将星冈公之家规，编成八句云：“书蔬猪鱼，考早扫宝，常设常行，八者都好，地命医理，僧巫祈祷，留客欠住，六者俱恼。”盖星冈公于地命医家世世守之，永为家训，子孙虽愚，亦必使就范围也（同治五年十二月初六日）
　　四位老弟左右：正月二十三日，接到诸弟信，系腊月十六日中省城发，不胜欣慰！四弟女许朱良四姻伯子孙，兰姊女许贺孝七之子，人家甚好，可贺！惟蕙妹家颇可虑，亦家运也。

　　六弟九弟今年仍读书省城罗罗山兄处，附课甚好，既以此附课，则不必送诗文于他处看，以明有所专主也，凡事皆贵专，求师不专，则受益也不入，求友不专，则博爱而不亲，心有所专宗，而博观他涂以扩其只，亦无不可，无所专宗，而见异思迁，此眩彼夺，则大不可，罗山兄甚为刘霞仙欧晓岑所推服，有杨生任光者，亦能道其梗概，则其可为师表明矣，惜吾不得常与居游也。

　　在省用钱，可在家中支用银三十两，则够二弟一年之用矣，亦在吾寄一千两之内，予不能别寄与弟也，我去年十一月廿日到京，彼时无折差回南，至十二月中旬始发信：乃两弟之信，骂我糊涂，何不检点至此？赵子舟与我同行，曾无一信，其糊涂更何如！即余自去年五月底至腊月初，未尝接一家信，我在蜀，可写信由京寄家，岂家中信不可由京寄蜀耶？又将骂何人糊涂耶？凡动笔不可不检点。

　　九弟与郑陈冯曹四信，写作俱佳，可喜之至！六弟与我信，字太草率，此关系一生福分，故不能告汝也，四弟写信，语太不圆，由于天分，吾不复责，余容续布，诸惟心照，国藩手具。（道光二十四年正月二十六日）
　　四位老弟左右：

　　四月十六日，曾写信交折弁带回，想已收到，十六日，朱啸山南归，托带纹银百两，高丽参一斤半，书一包，计九套，兹因冯树堂南还。又托带寿屏一架，狼兼毫笔廿枝，鹿胶二斤，对联堂幅一包，内金年伯耀南四条，朱岚暄四条，萧辛五对一幅，江氓山母舅四条，东涤舅父四条，父亲横批一个，叔父折扇一柄，乞照单查收，前信言送江岷山东海高丽参六两，送金耀南年伯参二两，皆必不可不送之物，惟诸弟禀告父亲大人送之可也。

　　树堂归后，我家先生尚未定，诸弟若在省得见树堂，不可不殷勤亲近，亲近愈久，获益愈多，今年湖南萧史楼得状元，可谓极盛，八进士皆在长沙，黄琴坞之胞兄及令嗣皆中，亦长沙人也，余续具，国藩手草。（道光二十五年四月二十四日）
　　侄国藩谨启

　　叔父大人座下：九月十五十六，连到两折差，又无来信，想四弟六弟已经来京矣。若使未来，则在省还家时，必将书信寄京。侄身上热毒，近日头面大减，请一陈医生，每早吃丸药一钱，而小有法术，已请来三次，每次给车马大钱一千二百文，自今年四月得此病，请医甚多，服药亦五十余剂，皆无效验，惟此人来，乃将面上治好，头上已好十分之六，身尚未好，渠云：“不过一月，即可全愈。”侄起居如常，应酬如故，读书亦如故，惟不伏诗文，少写楷书而已，侄妇及侄孙儿女皆平安，陈岱云现又有病，虽不似前年之甚，而其气甚馁，亦难骤然复原。

　　湘乡邓铁松孝廉，于八月初五出京，竞于十一日卒于献县道中，幸有江岷樵忠源同行，一切附身附棺，必信必诚，此人义侠之士，与侄极好，今年新化孝廉邹柳溪，在京久病而死，真侠土也，挟两友之枢，行数千里，亦极难矣。

　　侄曾作邹君墓志铭，兹付两张回家，今年七月，忘付黄芽白菜子，八月底寄出，已无及矣，请封之典，要十月十五始可颁思诏，大约明年秋间，始可寄回，闻彭庆三爷令朗入学，此是我境后来之秀，不可不加意培植，望于家中贺礼之外，另封仪大钱一千，上书侄名，以示奖劝，余不具，谨启。（道光二十五年九月十六日）
　　澄候四弟子植九弟季洪二弟左右：

　　昨接来信，家中诸事，琐屑毕知，不胜欢慰！祖大人之病，意以眼沉香少愈，幸甚！然予终疑祖大人之体本好，因服补药大多，致火窒于上焦，不能下降，虽服沉香而愈，尚恐非切中肯綮之剂，要须服清导之品，降火滋阴为妙，予虽不知医理，窃疑必须如此，上次家书，亦曾写及，不知曾与诸弟商酌否？丁酉年祖大人之病，亦误服补剂，赖泽六爷投以凉药而效，此次何以总不请泽六爷一诊？泽六爷近年待我家甚好，既不请他诊病，亦须澄弟到他处常常来往，不可太疏，大小喜事，宜常送礼。

　　尧阶既允为我觅妥地，如其觅得，即听渠买，买后或迁或否，仍由堂上大人作主，诸弟不必执见，上次信言，予思归甚切，嘱弟探堂上大人意思何如？顷奉父亲手书，责我甚切，兄自是谨遵父命，不敢作归计矣，郭筠仙兄弟于二月二十到京，筠仙与其叔及江氓樵住张相公庙，去我家甚近，翌臣即住我家，树堂亦在我家入场，我家又添二人服侍李郭二君，大约榜后退一人，只用一打杂人耳。

　　筠仙自江西来，述岱云母之意，欲我将第二女许配渠第二子，求婚之意甚诚，前年岱云在京，亦曾托曹西垣说及，予答以缓几年再议，今又托筠仙为媒，情与势皆不可却，岱云兄弟之为人，与其居官治家之道，九弟在江西一一目击，烦九弟细告父母，并告祖父，求堂上大人吩咐，或对或否，以便答江西之信，予夫妇现无成见，对之意有六分，不对之意亦有四分，但求直大人主张，九弟去年在江西，予前信稍有微词，不过恐人看轻耳，仔细思之，亦无妨碍，且有莫之为而为者，九弟不必自悔艾也。

　　碾儿胡同之屋东，四月要回京，予已年南横街圆通观东间壁房屋一年，大约三月尾可移寓，此房系汪醇卿之宅，比碾儿胡同狭一小半，取其不费力易搬，故暂移彼，若有好房，当再迁移，黄秋农之银已付还，加利十两，予仍退之，曹仪斋正月廿六在省起行，二月廿九日到京，凌笛舟正月廿八起行，亦廿九到京，可谓快极，而澄弟出京，偏延至七十余天始到，人事之无定如此。

　　新举人复试题，人而无恒二句，赋得仓庚鸣，得鸣字，四等十一人，各罚停会式二科，湖南无之。我身癣疾，青间略发而不甚为害；有人说方，将石灰澄清水，用水调桐油擦之，则白皮立去，现二三日一擦，使之不起白皮，剃头后不过微露红影，虽召见亦无碍，除头顶外，他处皆不擦，以其仅能济一时，不能除根也，内人及子女皆一一安。

　　今年分心，同乡仅恕皆，同年仅松泉与寄云大弟，未免太少，余虽不得差，一萋自有张罗，家中不必挂心，今日余写信颇多，又系冯李诸君出场之日，实无片刻暇，故予未作楷信禀堂上，乞弟代为我说明，澄弟理家事之间，须时时看《五种遗规》，植弟洪弟须发愤读书；不必管家事，国藩草。（道光二十六年三月初一日）
　　澄候子植委洪三弟足下：二十五日，接到澄弟六月一日所发信，具悉一切，欣慰之至！发卷所走各家，一半系余旧友，惟屡次扰人，心殊不安，我自从已亥年在外把戏，至今以为恨事，将来万一作外官，或督抚，或学政，从前施情于我者，或数百，或数千，皆钓饵也。渠若到任上来，不应则失之刻薄，应之则施一报十，尚不足满其欲，故自庚子到京以来，于今八年，不肯轻受人惠，情愿人占的便益，断不肯我占人的便益，将来若作外官，京城以内，无责报于我者，澄弟在京年余，亦得得略见其概矣，此次澄弟所受各家之情，成事不说，以后凡事不可占人半点便益，不可轻取人财，切记切记！

　　彭十九家姻事，兄意彭家发泄将尽，不能久于蕴蓄，此时以女对渠家，亦若从前之以蕙妹定王家也，目前非不华丽，而十年之外，局面亦必一变，澄弟一男二女，不知何以急急定婚若此？岂少缓须臾，恐无亲家耶？贤弟从事多躁而少静，以后尚期三思，儿女姻缘，前生注定，我不敢阻，亦不敢劝，但嘱贤弟少安无躁而已。

　　京寓中大小平安，纪泽读书，已至宗族称孝焉，大女儿读书，已至吾十有五。前三月买骡子一头，顷赵炳坤又送一头，二品本应坐绿呢车，一切向来俭朴，故仍坐蓝呢车。寓中用度，比前较大，每年进项亦较多，其他外间进项，尚与从前相似，同乡人毕如旧，李竹屋在苏寄信来，立夫先生许以乾馆，余不一一，兄手草。（道光二十六年六月二十七日）
　　男国藩跪禀

　　父母亲大人万福金安，十二月初五，接到家中十一月初旬所发家信，俱悉一切，男等在京，身体平安，癣疾已痊愈，六弟体气如常，纪泽兄妹五人皆好。男妇怀喜，平安不服药，同乡各家亦皆无恙，陈本六先生来京，男自有处置之法，大人尽可放心，大约款待从厚而打发从薄，男光景颇窘，渠来亦必自悔。

　　九弟信言母亲常睡不着，男妇亦患此病，用熟地当归蒸母鸡食之，大有效验。九弟可常办与母亲吃，乡间鸡肉猪肉，最为养人；若常用黄芪当归等类蒸之，略带药性而无药气，堂上五位老人食之，甚有益之，望诸弟时时留心办之。

　　老秧田背后角丘，是竹山湾至我家大路，男曾对四弟言及，要将路改于坎下，在檀山嘴那边架一小桥，由豆土排上横穿过来，其三角丘则我栽竹树；上接新塘坎大枫树，下接檀山嘴大藤，包裹甚为完紧，我家之气更聚，望堂上大人细思，如以为可，求叔父于明年春栽竹种树；如不可，叔父写信示之为幸，男等于二十日期服已满，敬谨祭告，廿九日又祭告一次，余俟续具，（道光二十六年十二月初六日）。
　　沅甫九弟左右：

　　十四日接弟初七夜信，得知一切，贵溪紧急之说确否？近日消息何如？次青非常之才，带勇虽非所长，然亦有百折不回之气，其在兄处，尤为肝胆照人，始终可感！兄在外数年，独惭无以对渠，去腊遣韩升至李家省视其家，略送仪物，又次青约成婚姻，以申永好，目下儿女两家，无相当者；将来渠或三索得男，弟之次女三女，可与订婚，兄信已许之矣，在吉安望常常与之通信，专人往返，想十余日可归也，便得次青生还，与兄相见，则同甘苦患难诸人中，尚不至留莫大之抱歉声耳。

　　昔耿恭简公谓居官以耐烦为第一要义，带勇亦能，兄之短处在此，屡次谆谆教弟亦在此，二十七日来书有云：“仰鼻息于傀儡之辈，又岂吾心之所乐？”此已露出不耐烦之端倪，将来恐不免于龃龉，去岁握别时，曾以惩余之短相箴，乞无忘也！

　　李雨苍于十七日起行赴鄂，渠长处在精力坚强，聪明过人，短处即在举止轻佻，言语易伤，恐润公亦未能十分垂青，温甫弟于十一日起程，大约三月半可至吉安也。（咸丰八年二月十七日）
　　沅弟左右：

　　调巡湖营田刘家渡拖入白湖之札，今日办好，即派人送去，吾所虑者，水师不能由大江入白湖，白湖不能通巢湖耳，今仅拖七八宽堤，即入白湖，斯大幸矣！若白湖能通巢，则更幸矣！

　　余昨日作挽润帅一联云：“道寇在吴中，是先帝与荩臣临比终憾事；荐贤满天下，愿后人初我公末竟勋名。”（咸丰十一年九月十四日）
　　沅季弟左右：湖南之米，昂贵异常，东征局无米解来，安庆又苦于碾碓无多，生日不能春出三百石，不足以应诸路之求，每月解子药各三万斤，不能再多；望弟量入为出，少操几次，以省火药为嘱，扎宫图阅悉，得几场大雨，吟昂等管必日松矣，处处皆系两层，前层拒城贼，当可稳固无虑，少泉代买之洋枪，今日交到一单，待物即解弟处，洋物机括太灵，多不耐久，宜慎用之。

　　次青之事，弟所进箴规，极是极是，吾过矣！吾过矣！吾因郑魁士享当世大名，去年袁翁两处，及京师台谏，尚细疏保郑为名将，以为不妨与李并举，又有郑罪重，李情轻，暨王锐意招之等语，以为比前折略轻，逮拜折之名，通首读来，实使次青难堪，今弟指出，余益觉大负次青，愧悔无地！余生平于朋友中，负人甚少，惟负次青实甚，两弟为我设法，有可挽回之处，余不惮改过也。（同治元年六月初三日）
　　孙男国藩跪禀

　　祖父母大人万福金安，九月十三日，接到家信，系七月父亲在省所发；内有叔父及欧阳牧云公臻函，知祖母于七月初三日因感冒致恙，不药而愈，可胜欣幸！高丽参足以补气，然身上稍有寒热，服之便不相宜，以后各领斟酌用之，若微觉感冒，即忌用此物，平日康强对，和入丸药内服最好，然此时家中，想已无多，不足可供明年一单丸药之用否？若其不足须写信来京，以便觅便寄回。

　　四第六弟考试。又不得志，颇难为怀；然大器晚成，堂上不必以此置虑，闻大弟将来有梦熊之喜，幸甚！近叔父为婶母之病，劳苦忧郁，有怀莫宜，今六弟一萦得男，则叔父合饴弄孙，瓜瓞日繁，其乐何如？唐镜海先生德望，为京城第一，其令嗣极孝，亦系兄于承继者，先生今上六十五岁，得生一子，人皆以盛德之报。

　　英夷在江南，抚局已定，益金陵为北咽喉，逆夷既已扼吭而据要害，不得不仅为和戎之策，以安民而息兵，去年逆夷在广东，曾经就抚，兵动去六百万两，此次之状，外间有言有二千一百万者，又有言此项皆劝绅民捐输，以动帑藏者，皆不知的否？现在夷船已全数出海，各处防海之兵，陆续撤回，天津亦已撤退，故扶之便，系伊里布耆英及西江总督牛鉴三人，牛鉴有失地之罪，故扶局之后，即革职拿问，伊里布去广东，代奕山为将军，耆英为两江总督，自英繁华滋扰，已历二年，将不知兵，兵不用命，于国威不少损失，然此次议抚，实出于不得已，便使夷人从此永不犯边，四海晏然安堵，则以大事小，乐天之道，孰不以为上策哉？

　　孙身体如常，孙媳及曾孙兄妹并皆平安，同县黄晓潭荐一老妈吴姓来，因其妻凌虐婢仆，百般惨酷，求孙代为开脱，孙接至家住一日，转荐至方夔卿太守处，托其带回湖南，大约明春可到湘乡，今年进学之人，孙见《题名录》，仅认识彭惠田一人，不知廿三上都进入否？谢党仁吴光照取一等，皆少年可慕，一等第一，《题名录》刻黄生平，不知即黄星平否？孙每接定信，常嫌其不详，以后务求详，虽乡间田宅婚嫁之事，不妨写出，使游子如仍未出里门，各族戚家，尤须一一示知，幸甚！敬请

　　祖父母大人万福金安。余容后呈。孙谨呈。（道光二十二年九月十七日）
　　男国藩跪禀

　　父母亲大人万福金安。男因身子不甚壮健，恐今年得差劳苦，故现服补药，预为调养，已作丸药两单。考差尚无信，大约在五月初旬。四月初四御史陈公上折直谏，此近所仅见，朝臣仰之如景星庆云，兹将折稿付回。

　　三月底盘查国库，不对数银九百二十五万两，历任军官及查库御史，皆革积分赔，查库王大臣亦摊赔，此从业未有之巨案也，湖南库查御史有石承藻刘梦兰二人，查库大臣有周系英刘权之何凌汉三人，已故者令子孙分赔，何家须赔银三千两，同乡唐诗甫李杜选陕西靖边县，于四月廿一出京，王翰城选山西冀宁州知州，于五月底可出京，余仅如故，男二月接信一，至今望信甚切，男谨禀（道光二十三年四月二十日）

　　【原文】
　　如景星庆云：好似天上繁星和彩云。
　　男国藩跪禀

　　父母亲大人福安，潢男三月十五到京，十八日发家信一件，四月内应可收到，想男十九日下园子，二十日印刻，恭送大行皇太后上西陵，西陵在易州，离京二百六十里，二十四下午到，廿五日辰致祭，比日转身，赶走一百公里，廿六日走百四十里，申刻到家，一路清吉，而昼夜未免辛苦，廿八早复命，数日内作奏折，拟初一早上具折，因前奏举行日讲，圣上已允谕于百日后举行兹折要，将如何举行之法，切实是奏也。

　　廿九日申刻，接到大人二月廿一日手示，内六弟一信，九弟二十六之信，并大弟与他之信，一并付来，知堂上四位大人康健如常，合家平安，父母亲大人俯允来京，男等内外不胜欣喜！手谕云：“起程要待潢男秋冬两季归，明年二月，潢男仍送二大人进京云云。”男等效谨从命，叔父一二年内既不肯来，男等亦不敢强，潢男归家，或九月，或十月，容再定妥，男等内外及两孙孙女皆好，堂上大人不必悬念，余俟续禀。（道光三十年三月三十日）
　　澄温植洪四弟左右：

　　三月初四发一家信，其后初九日，予上一折，言兵饷事，适于是日持以粤西事棘，恐现在彼中者，不堪寄此重托，特放赛中堂前往予折所言甚是，但目前难以举行，命将拆封存军机处，待粤西定后，再行办理，赛中堂清廉公正，名望素著，此行应可迅奏肤功。但湖南近近粤西，兵差过境，恐州县不免借此生端，不无一番蹂躏耳。

　　魏亚农以三月十日出都，向于借银二十两，既系姻亲，又系黄生之侄，不能不借与渠，渠言到家后，即行送交予家，未知果然否？叔父前信要鹅毛管眼药，并硇砂膏药，兹付回眼药百简，膏药千张，交魏亚农带回，呈叔父收存，为时行方便之用，其折底付回查收。

　　澄弟在保定，想有信交刘午峰处；昨刘有信寄子彦，而澄弟书未到，不解何故？已有信往保定去查矣，澄弟去后，吾极思念，偶自外归，辄至其房，早起辄寻其室，夜或遣人往呼。想弟在路途，弥思我也，书不一一，余俟续具，兄国藩手草。（咸丰元年三月十二日）
　　澄候温甫子植季洪四位老弟足下：

　　四月初三日发一家信，厥后折差不来，是以月余无家书，五月十二折弁来，接到家中一信，乃四月一日所发者，具悉一切，植弟大愈，此最可喜！京寓一切平安，癣疾又大愈，比去年六月，更无形迹，去年六月之愈，已为五年来所未有，今又过之，或者从此日退，不复能为恶臭，皮毛之疾，究不甚足虑，久而弥可信也。

　　四月十四日考差，题乐民之乐者，民亦乐其乐，经文题，必有忍，其乃有济，有容德乃大，赋得廉溪乐处，得焉字，二十六日余又进一谏疏，敬陈圣德三端，预防弊，其言颇过激切，而圣量如海，尚能容纳，岂没唐以下之英主所可及哉？余之意，盖以受惠深重，官至二品，不为不尊，堂上则诰封三代，儿子则荫任六品，不为不荣，若于此时，再不尽忠直言，更待何时乃可建言，而皇上圣德之美，出于天，自然满廷臣工，遂不敢以片言逆耳，将来恐一念骄矜，遂至恶直而好谀，则此日臣工不得辞其咎，是以趁此元年新政，即将骄矜之机关说破，使圣心日就兢业，而绝自是之萌，此余区区之本意也，现在人才不振，皆谨小而忽于大，人人皆趋习脂韦唯阿之风，欲以此疏稍挽风气，冀在廷管趋于骨鲠，而遇事不敢退缩，此余区区之众意也。

　　折子初上之时，余意恐犯不测之感，业将得失祸福，置之度外，不意圣慈含容，曲赐全。自是以后，余益当尽忠报国，不复复顾身家之私，然此后折奏虽多，亦思无有做此折之激直者；此折尚蒙优容，则以后奏折，必不致或触圣怒可知，诸弟可将吾意，细告堂上大人，无以余奏折不慎，或以戆直干天威为虑也。

　　父亲每次家书，皆教我尽忠图报，不必系念家中，余敬体吾父之教训，是以公而忘私，国而忘家，计此后但略寄数百金，偿家中旧债，即一心以国事为主，一切升官得差之念，毫不挂于意中，故昨五月初七大京堂考差，余即未往赶考，侍郎之得差不得差，原不关乎与考不与考，上年已酉科，传郎考差而得者三人，瑞常花沙纳张带是也，未考而得者亦三人，灵桂福济王广荫是也，今年侍郎考差者五人，不考者三人，是曰题，以义制事，以礼制心论，诗题迷观沧海曰，得涛字，五月初一放云贵差，十二放两广福建三省，名见京报内，兹不另录，袁漱六考差颇为得意，诗亦工妥，应可一得以救积困。

　　朱石翘明府初政甚好，睚是我邑之福，余下次当写信与之，霞仙得县首，亦见其犹能拔取真士，刘继振既系水口近邻，又送钱至我家，求请封典，义不可辞，但渠三十年四月选授训道，已在正月廿六恩诏之后，不知尚可办否？当再向吏部查明，如不可办，则当俟明年四月升付查明，乃可呈请，若并升付之时，根思不能及于餐官，则当以钱退，家中须于近日详告刘家，言目前不克呈请，须待明年六月，乃有的信耳。

　　澄弟河南汉口之信，皆已接到，行路之难，乃至于此，自汉口以后，想一路戴福星矣，刘午峰张星垣陈谷堂之银皆可收，刘陈尤宜受之，不受以议拘泥，然交际之道，与其失之滥，不若失之隘，吾弟能如此，乃晋之所欣慰者也！西垣四月廿九到京，住宅内，大约八月可出都，此次所寄折底，如欧阳家及诸亲族，不妨钞送共阅；见余忝窃高位，亦欲忠直图报，不敢唯阿取容，惧其玷辱宗族，辜负期望也。余不一一。国藩手草。（咸丰元年五月十四日）
　　澄候温甫子植季洪四位老弟足下：

　　八月十七日接到家信，欣悉一荨，左光八为吾乡巨盗，能除其根株，扫其巢穴，则我境长享其利，自是莫阴功，第湖南会匪，所在勾结，往往牵一发而全身皆动，现在刺军程公，将至湖南，即是奉旨查办此事，盖恐粤西匪徒穷窜，一入湖南境内，则楚之会匪，因而窃发也，左光八一伙，想尚非巨伙入会者流，然我境办之，不可过激而生变，现闻其请正绅保举，改行为良，且可捉贼自效，此是一好机会，万一不然，亦须相机图之，不可用力太猛，易发难收也。

　　公义粮饷一事，果出通邑之愿，则造福无量，至于帮钱垫官之亏空，则我家万不可出力，盖亏空万六千两项大钱三万余千，每都畿须派千串，现在为此说者，不过数大绅士一时豪气，为此急公好义之言，将来各处分派，仍是巧者强者少出，而讨好于官之前，拙者弱者多出，而不免受人之勒，穷乡殷实小户，必有怨声载道者，且此风一开，则下次他官来此，既引师令之借钱办公为证，又引来朱公之民帮垫亏为证，或亦分派民间出钱帮他，反觉无辞以谢，若相援为例，来一官，帮一官，吾邑自此无安息之日，凡行公事，须深谋远虑，此事若各绅有意，吾家不必拦阻，若吾家倡议，万万不可。

　　且官之补缺，皆有保法，何缺出轮何班补，虽抚藩不能稍为变动，澄弟在外多年，岂此等亦未知耶？朱公若不轮到班，则虽帮垫亏空，这邑挽留，而格于成例，亦不可行，若已轮到班。则虽不垫亏空，亦自不能不补缺，间有特为变通者，督抚专折奏请亦不敢大建成例，季弟来书，若以朱公之实授与否，全视乎亏空之能垫与否，恐亦不尽然也，曾仪斋若纱革职，早不复能空补子，若系大计休致，则尚可穿。

　　季弟有志于道义身心之学，余间其书，不胜欣喜！凡人无不可为圣贤，绝不系乎读书之多，吾弟诚有志于此，须熟读《小学》及五种《遗规》二书，睇外各书，能读固佳，不读亦初无所捐，可以为天地之完人，可以为父母之肖子，不必因读书而后有所加于毫末也，匪但四大古诗，可以不看，即古文为吾弟所愿学者，而不看亦是无妨，但守《小学》《遗规》二书，行一句，算一句，行十句，算十句，贤于记诵词章之学万万矣。

　　季弟又言愿尽孝道，惟亲命是听，此尤足补我之缺憾，我在京十余年，定省有阙，色笑远违，寸心之疚，无刻或释，着诸弟在家，能婉愉孝养，视无形，听无声，则余能尽忠，弟能尽孝，岂非一门之详瑞哉？愿诸弟坚持此志，日日勿忘，则兄之志可以稍释，幸甚幸甚！书不上一，余俟续具，国藩手草。（咸丰元年八月十九日）
　　沅季弟左右：

　　兄膺此巨任，深以为俱！若如陆阿二公之道辙，则贻我父母羞辱，即兄弟子侄，亦将为人民侮，祸福倚伏之几，意不知何者为可喜也？默观近日之吏治人心，及各省之督抚将帅，天下似无戡定之理，吾惟以一勤字报吾君，以爱民二字书报吾亲，才识平常，断难立功，但守一勤字，终日劳苦，以少分宵旰之忧，行军本扰民之事，但刻刻存爱民之心，不使先人积累，自我一人耗尽，此兄之所自矢者，不知两弟以为在否？愿我两弟亦常常存此念也。

　　沅弟多置好官；遴将才二语，极为扼要，然好人实难多得，弟为留心采访，凡有一长一技者，兄断不敢轻视。谢恩析今日拜发，宁国日内无信，闻池州杨七麻子将往攻宁，可危之至！（咸丰十年七月十二日）
　　沅弟左右：望溪先生之事，公私均不甚惬，公牍中须有一事宝册，将生平履历，某年中举中进士，某年升官降官，某年得罪某年昭雪，及生平所著书中，与列祖褒赞其学问品行之语，一一胪列，不作影响约略之词，乃合定例，望溪两次获罪，一为戴名世《南山集》序，入刑部狱，一为其放人方某挂名逆案，将方氏响族，编入旗籍，雍正间始准赦宥，免隶旗籍，望溪文中所云。“因臣而宥及合族者也。”今欲请从祀孔庙，须将两案历奉谕旨，一一查出，尤须将国史本传查出，恐有严旨碍眼者，易于驳诘，从前人祀两庑之案，数十年而不一见，近年层见迭出，向于无岁无之，去年大学士九四等议复陆秀夫从祀之案，声胆以后外间不得率请从祀，兹甫及一年，若遽违新例而入奏，必驳无疑，右三者公事之不甚惬者也。

　　望溪经每有贬词，最后《皇治经解》中，并未收其一册一句，姬傅先生最推崇方氏，亦不称其经说，其古文号为一代正宗，国藩少年好之，近十余年，亦另有宗尚矣，国藩王于本朝大儒，学间则宗顾亭林王怀祖两先生，经济则宗陈文恭公，若奏请从祀，须自三公始；李厚庵与望溪。不得不置之后图，右私志之不甚惬者也。（咸丰十一年六月廿九日）
　　沅季弟左右：复奏朱侍御一疏，定于五日内拜发，请钦派大员再抽广东全省厘金，余奏派委员随同筹办，专济苏浙杭皖四省之饷，大约所得每月在二十成上下，胜于江西厘务也，此外实无可生发，计今年春夏必极穷窘，秋冬当渐优裕。

　　马队营制余往年所定，今阅之，觉太宽而近于滥，如公夫长夫之类是也，然业已久行且姑仍之，弟新立营头，即照此办理，将来裁减，当与华字顺字两营并载，另行新章也。

　　上海派洋船来接少荃一军舟，带银至十八万两之多，可骇而亦可怜！不能不令少荃全军舟行，以顺舆情，三月之内，陆续拔行，其黄昌岐水军，则俟三四月之交，遇大顺风，直冲下去，弟到运漕，可告昌岐来此一晤也。（同治元年三月初三日）
　　沅弟左右：

　　接信知弟目下将操练新军，甚善甚善！惟称欲过江，斜上四华山扎营，则断不可。四华山上带芜湖，下逼东梁，若一两月不破此二处，则我军无势无趣，不得不退回北岸矣。

　　弟军欲渡，总宜在东梁山以下，采石太平一带，如嫌采石形势太宽，即在太平以上渡江，总宜夺柱关，占内河江面为主，余昨言妙处有四：一曰隔断金陵芜湖之气，二曰水师打通泾县宁国之粮路，三曰芜湖四面被围，四曰抬船过东霸，可达苏州，尤妙之小者耳。

　　又有最大者，金柱关可设厘卡，每月进数五六万，东霸可高厘卡，每月亦五六万，二处皆系苏皖交界，弟以本省之藩司，抽本省之厘税，尤为名正言顺，弟应从太平关南渡，毫无疑义，余可代作主张，其迟速则仍由弟作主耳，西梁上下两岸，从三山起，至采石止，望弟绘一图寄来，至要至要！（同治元年四月实六日）
　　沅弟左右：

　　来信乱世功名之际，颇为难处十字，实获我心，本田余有一片，亦请将钦篆督篆，二者分出一席，另简大员。吾兄弟常存兢兢业业之心，将来遇有机缘，即便抽身引退。庶几善始善莫，免蹈大戾乎？

　　至于相当大事，全在明强二字，《中庸》学问思辨行五者，其要归于思必明，柔必强。弟向来倔强之气，却不可因位高而顿改。凡事非气不举，非刚不济，即修身齐家，亦须以明强为本，巢县既克，和含必可得手，以后进攻二浦，日弟主持，余相隔太远，不遥制也。《同治二年四月廿七日》
　　诸位老弟足下：

　　三月初六巳刻，奉上谕于初十日大考翰詹，余心甚著急，缘写作俱生，恐不能完卷。不图十三日早，见等第单，余名次二等第一，遂得仰荷天恩；赏擢不次，以翰林院侍讲升用。格外之恩，非常之荣，将来何以报称？惟有时时惶悚，思有补于万一而已。

　　兹因金竺虔南旋之便，付回五品补服四付，水晶顶二座，阿胶二封，鹿胶二封，母亲耳环一双。竺虔到省时，老弟照单查收。阿胶系毛寄云所赠，最为难得之物，家中须慎重用之。竺虔曾借余银四十两，言定到省即还，其银二十二两为六弟九弟读书省城之资，以四两为买书笔之资，以六两为四弟季弟衡阳从师束修之资，以四两为买漆之费，即每岁漆一次之谓也。以四两为欧阳太岳母奠金，贤弟接到银后，各项照数分用可也。

　　此次竺虔到家，大约在五月节后，故一切不详写，待折差来时，另写一详明信付回，大约四月半可到。贤弟在省，如有欠用之物，可写信到京。余不具述。国藩手草。（道光二十三年三月十九日）
　　孙男国藩跪禀

　　祖父母大人万福金安。三月初六日，奉上谕于初十日大考翰詹，在圆明园正大光明殿考试。初闻之，诚惶诚恐，盖久不作赋，率亦生疏。向来大考，大约六年一次，此间自巳亥岁二月大考到今，仅满四年，万不料有此一举。故同人闻命下之时，无不惶怕！

　　孙与陈岱云等在园同寓，初十日卯刻进场，酉正出场，题目另纸敬录，诗录亦另钞出，通共翰詹一百二十七人，告病不入场者五人，病愈仍须补考。在殿上搜出夹带，比交刑部治罪者一人，其余皆整齐完场。十一日，皇上亲阅卷，二月十二日，钦派阅卷大臣七人，阅毕，拟定名次，进呈皇上钦定。一等五名，二等五十五名，三等五十六名，四等七名。孙蒙皇上天思，取二等第一名。湖南六翰林，二等四人，三等二人，另有全单。十四日引见，共升官者十一人，记名候升者五人，贷缎者十九人，升官者不贷缎。

　　孙男蒙上格外天恩，升翰林院侍讲，十七日谢恩。现在尚未补缺，有缺出即应对。其他升降贷资，另有全单。湖南以大考升官者，从前雍正二年，惟陈文肃公，一等第一，以编修升侍讲。近来道光十三年，胡云阁先生，一等第四，以学士升少詹，并孙三人而且。孙名次不如陈文肃之高，而升官与之同，此皇上破格之恩也。孙学问肤浅，见识粗鄙，受君父之厚恩，乃祖宗之德荫，将来何以为报？惟当竭力尽忠而已。

　　金竺虔于廿一日回省，孙托带五品补服四付，水晶项裁二座，阿胶一斤半，鹿胶一斤，耳环一双，外竺虔借银五十两，即以付回。昨天竺虔处寄第三号信，寄函信里，管写银四十两，发信后，果又借去十两，前后二信不符。竺虔千五月半可到省，若大弟九弟在省城，可百交。若无人在省，则家中专人去取，或请弟有高兴到省者托带。

　　今年考差，大约在五月中旬，孙拟于四月半万国用功。孙妇现已有喜，约七月可分娩，曾孙兄弟并如常。寓中今年派用一老妈，用度较去年略多，此次升官，约多用银百两；东扯西得，尚不窘迫，不知有邯郸报来家否？若其已来，开销不可太多，孙十四引见，渠若于廿八日以前报到，是真邯郸报，赏银四五十两可也。若至四月始报，是省城伪报，赏数两足矣。但家中景况不审何如？伏思示悉为幸！孙谨禀。（道光二十三年三月廿三日）
　　孙男国藩跪禀

　　祖父母大人万福金安。五月廿九日接到家中第二号信，系三月初一发。六月初二日接第三号信，系四月十八发的，具悉家中老幼平安，百事顺遂，欣幸之至！六弟下省读书，从其所愿，情意既畅，志气必奋，将来必有大成，可为祖父预贺。祖父去岁曾赐孙手书，今年又已半年，不知目力如何？下次信来，仍求亲笔书数语示孙。大考音信，不知开销报人钱若干？

　　孙自今年来，身体不甚好，幸加意保养，得以无恙。大考以后，全未用功；五月初六日考差，孙妥当完卷，虽无毛病，亦无好处。首题使诸大夫国人皆有所矜式，经题天下有道，则行有枝叶，诗题赋得角忝，得经字，共二百四十一人进场。初八日派卷大臣十二人，每人分卷廿本。传闻取七本，不取者十三本，弥封未拆，故阅卷者亦不知所取何人，所黜何人，取与不取，一概进呈，恭侯钦定。外间谣言，某人第一，某人未取，仅不足凭，总待放差后方可略测端倪。亦有真第一而不得，有其未取而得差者，静以听之而已。同乡考差九人，皆妥当完卷。

　　孙在京平安，孙妇及曾孙兄妹皆如常。前所付报，谅已到家。高丽参目前难寄，容当觅便寄回。六弟在城南，孙已有信托陈尧农先生。同乡官皆如旧，黄正斋坐粮船来，已于六月初三到京。余容后禀。（道光二十三年六月初六日）
　　孙国藩跪禀

　　祖父母大人万福金安。廿九日祖母大人寿辰，孙等叩头遥祝，寓中客一席，次日请同县公车一席。初七日皇上御门，孙得转补翰林院侍读，听遗侍讲缺，许乃钊补升。诗讲转侍读，照例不谢恩，故孙未具折谢恩。今冬京中未得厚雪，初九日设三坛求雪，四五六阿哥诣三坛行礼，皇上亲诣大高殿行礼。十一日即得大雪，天心感召，呼吸相通，良可贺也！

　　孙等在京平安，曾孙读书有恒；惟好写字，见闲纸则乱画，请其母订成本子。孙今年用度尚宽裕，明年上半年尚好，至五月后再作计较。昨接曾兴仁信，知渠银尚未还。孙甚着急，已写信去催，不知家中今年可不窘迫否？同乡京官皆如故，冯树堂郭筠仙在寓亦好。

　　荆七自五月出去，至今未敢见面，在同乡陈洪钟家，光景亦好。若使流落失所，孙亦必宥收而恤之。特渠对人言，情愿饿死，不愿南回，此实难处置。孙则情愿多给银两，使他回去，不愿他在京再犯出事，望大人明示以计，俾孙遵行。

　　四弟等自七月寄信来后，至今未再得信，孙甚切望，严太爷在京引见，来拜一次，孙回拜一次，又请酒，渠未赶席。此人向有狂妄之名，孙巳亥年在家，一切不与之计较，故相安于无事，大约明春可回湘乡任。孙谨禀。（道光二十四年十二月十四日）
　　四位老弟足下：

　　三月初六日，蒙皇上天恩，得会试分差，即于是日始阅卷。十八房每位分卷二百七十余，到廿三日头场即已看毕，廿四看二三场，到四月初四皆看完。各房荐卷，多少不等，多者或百余，少者亦荐六十四卷，而惟余中卷独多，共中十九人，他房皆不能及。十一日发榜，余即于是日出闱，在场月余，极清吉。

　　寓内眷口，大小平安。出闱数目、一切忙迫，人客络绎不绝。朱啸山于十六日出京，余寄有纹银百两，高丽参一斤半，书一包，内《子史精华》六套，《古文辞纂》二套，《绥寇纪略》一套，到家日查收。加紧有寿及等项，尚未办齐，待筠仙带归。十四日新进士复试，题曰“君子喻义”，赋得竹箭有筠，得行字。我县谢吉人中进士后，因一切不便，故邀来在余寓住。

　　十五日接三日初十日家信，内有祖父父亲叔父手谕，及诸弟诗文并信。其文此次仅半日，忙不及改，准于下次付回。四弟信，所问盖窦牟窦痒巩兄弟，皆从昌黎游，去年所写牟尼，实误写尼字也。汪双池先生灿系雍正年间人，所著有《理学逢源》等书。郭筠仙翌臣兄弟，及冯树堂，俱要出京。寓内要另请先生，现尚未定，草布一二，祈贤弟禀堂上各位大人。今日上半天，已作了一函呈父亲大人，交朱啸山，大约六月可到。国藩手草。（道光二十年四月十五日）
　　四位老弟足下：

　　初二早，皇上御门办事。余蒙天恩，得升詹事府右春坊右庶子。次日具折谢恩，蒙召见勤政殿天语垂问，共四十余句。是日同升官者，李菡升都察院左副都御史，罗停衍升通政司副使，及余共三人。余蒙祖父金泽，频叨分之荣，此次升官，尤出意外，日夜恐惧修，实无德足以当之。诸弟远隔数千里，必须匡我之不逮，时时寄书现我之过。务使累切积德，不自我一人而呼，则庶几持盈保民，得免带致颠危，诸弟能常进箴规，则弟即吾之良师益友也。诸弟亦宜常存敬畏，勿谓家有人作官，而遂敢于侮人，勿谓已有文学，而遂敢于情才傲人，常存此心，则是载福之道也。

　　今年新进士善书甚多，而湖南尤甚，萧史楼既得状元，而周荇农霆昌去岁中南元，孙芝房鼎臣又取朝元，可谓极盛。现在同乡请人，讲求词章之学者固多，讲求性理之学者亦不少，将来省运必不盛。

　　余身体平安，惟应酬太繁，目不暇给，自咕月进闱以来，到今已满月，末得看书。内人身体极弱，而无病痛。医者云：“必须服大补，乃可回元。”现在所服之药，与母亲大人十五年前所服之白术黑方略同，差有效验。儿女四人，皆平安顺如常。

　　去年寄家之银两，几次写信，求将分给戚族之数目，详实告我，而到今无一字见示，殊不可解。以后务求将帐目开出寄京，以释我之疑，又余所欲问家乡之事甚多，兹另开一单，烦弟一条对，是祷！兄国藩草。（道光二十五年五月初五日）
　　男国藩跪禀

　　父母亲大人膝下：十七日接到诸弟四月廿二日在县所发信，欣悉九弟是取前列第三，余三弟皆取二十名，欢欣之至！诸弟前付诗文到京，兹特请杨春皆改正会回，今年噬进甚速，良可欣慰！向来六弟文笔最矫健，四弟文笔清贵，近来为仁矣一篇，季弟秀雅，男再三审览，实堪怡悦。

　　男在京平安，男妇服补剂已二十帖，大有效验，医者云；“虚弱之症，能受补则易好。”孙男女及合室下人皆清吉。长沙馆于五月十二日演戏，题名状元南元朝元三匾，同日晓挂，极为热闹，皆男总办，而人人乐从，头门对联云：“同拜十进士，庆榜三各元。”可谓盛矣！

　　同乡邓铁松在京患吐血病，甚为危症，大约不可平日官声不甚好，故不愿谢，不审大人意见如何？我家既为乡绅，万不可与人篝讼，令官长疑为倚势凌人，伏乞慈鉴。男谨禀。（道光二十五年五月廿九日）
　　侄国藩谨启

　　叔父母大八万福金安。廿三日四弟六弟到京，体气如常。廿四日，是上御门，侄得升翰林院侍读学士。不过四五次，在京各官缺出，此时未经放人者，则侯御门时特简放，以示爵人于朝，与众共之意。侄三次阈官，皆御门时特擢，天恩高厚，不知所报。便合室平安，身上疮癣，尚末尽净，惟面上于半月内全好，故谢恩召见，不到陨越以贻羞，此尤大幸也！

　　前次写信回家，内有寄家毅然宗太一封，言由长沙金年伯家送去心斋之母奠仪三十金，此项本罗苏溪寄者，托侄转交，则毅然伯家莫分必须家中赴紧办出付去，万不可失信。谢兴歧曾借去银三十两，若还来甚好，或本还，求哝中另行只法。’

　　又黄麓西借侄银二十两，亦闻家中已收，倒在家借银与人颇多，倒不写信告家中者，则家中亦不必收取。盖在外与居乡不同，居乡者紧守银钱，自可致富。在外者有紧有极，有发有收，所谓大门无出，二门亦无人，余仗名声好，仍扯得活，若名声不好，专靠自己收藏之银，则不过呈年，即用尽矣。以后外人借侄银者，仍使送还京中，家中不必收取。去年蔡朝士曾借侄钱三十千，侄已应允作文昌阁捐项，家中亦不必收取。盖侄言不信，则日后虽吸求于人，人谁管应哉？于侄银钱之间，但求四处活动，望堂上大人谅之。

　　又闻四弟六弟言，父亲大人近来常到省嚅县城，曾为蒋市街曾家说坟山呈，长寿庵和尚说命案事，此虽积德之举，针亦是干预公事，侄现在京四品，外放即是臬司。凡乡绅管公事，地方官应酬，心中宣部鄙薄，设或敢于侮慢，则侄（面见）然为官，而不能克亲之受辱，其负疚当何如耶？以后无论何事，望劝父亲总不到县，总不管事，虽纳税正供，使人至县。伏求堂上大人鉴此苦心，任时时挂念独此耳。侄谨启。（道光二十五年十月初一日）
　　男国藩跪禀

　　父母亲大人万福金安；念九日接到手谕。系九月底在县城所发者。男等在京平安，身上癣毒，至今未得全好。中间自九月中旬数日，即将面上痊愈，毫无疤痕，系陈医士之力，故升官时召见，无陨越之虑。十月下半月，又觉微有痕迹，头上仍有白皱皮，身上尚如九月之常，照前七八月，则已去大音矣。一切饮食起居，毫无患苦。四弟六弟，用功皆有定课，昨二十八始开课作文。孙男纪泽，《郑风》已读毕，古诗十九首亦已读毕，男妇及三孙女皆平顺。

　　前信言宗丈毅然家银三十两可也。萧辛五处鹿胶，准在今冬寄到。

　　初十皇太后七旬万寿，皇上率百官行礼，四阿哥皆骑马而哑。七阿哥仅八岁，亦骑马雍容，真龙种气象。十五日，皇上颁恩诏于太和殿，十六日又生一阿哥，皇上于辛丑所六秩，竺寅年生八可哥，乙巳又生九阿哥，圣躬老而弥康如此。

　　男得请封章，如今年可用玺，则明春可寄回，如明复用玺，则秋喑寄回。然既得诏旨，则虽诰轴未归，而恩已至矣。望祖父先换顶，其四品补吸取，俟候男在京寄回。可与诰轴并付。湖南各家俱平安，余俟续具，男谨禀。（道光二十五年十月二十九日）
　　男国藩跪禀

　　父母亲大人万福金安。男头上疮癣，至今款愈。近日每天洗两次，夜洗药水，早洗开水，本无大毒，或可因勒洗而好。闻四弟言，家中连年生热毒者八人，并男共九人，恐祖坟有不净处，望时时打扫，但不可妄为动土，致惊幽灵。

　　四弟六弟及儿妇孙男女等绵平安。男近与同年会课作赋，每日看书如常，饮食起居如故。四弟课纪泽读，师徒皆有课程。六弟文章极好，似明年纳监下场，但现无银，不知张罗得就否？

　　同乡唐镜海先生已告病，明春即将回南，所著《国朝学案》一书，系男约同人，代为发刻，其刻价则系耦庚先生所出。前门内有义塾，每年延师八人，教贫户子弟三百余人。昨首事社姓已死，男约同人接管其事，亦系集腋成裘，男花费亦无几。

　　纪泽虽从四弟读书，而李作屋先生尚住男宅，渠颇思南归，但未定计耳。诰封二轴，今年不能用玺，明年及可寄回。萧辛五已寄鹿胶一片，阿胶半斤与他。家中若须阿胶鹿胶，望信来京，从便觅寄。男谨禀。（道光二十五年十一月二十日）
　　男国藩跪禀

　　父母亲大人万福金安。乙巳十一月廿二日，同乡彭棣搂放广西思恩府知府，廿四日陈岱云放江西吉安府知府，岱云年仅三十二岁，而以翰林出为太守，亦的来所见者，人皆代渠庆幸，而渠深以未得主考学政为恨。且近日外官情形，动多掣肘，不如京官清贵安稳，能得外差，固为幸事，即不得差，亦可读书养望，不染尘埃。岱云虽以得郡为荣，仍以失去玉堂为海，自放官后，摒挡月余，已于十二月廿八日出京。是夕，渠有家书到京，男拆开，接大人十一月廿四所示手谕，内叔父及九弟季弟各一信，彭（上艹下弗）庵表叔一信，具悉家中一切事。

　　前信言莫管闲事，非恐大人出入衙门；盖以我邑书吏，欺人肥已，党邪嫉正。设有公正之乡绅，取彼所鱼肉之善良而扶植之，取被所朋比这狐鼠而锄抑之；则于彼大有不便，必且造作谣言，加我以不美之名，进谗于官，代我遘不解之怨。而官亦阴庇彼辈，外虽以好言待我，实则暗笑之而深斥之，甚且当面嘲讽。且此门一开，则求者踵至，必将目不暇给，不如一切谢绝。今大人手示，亦云杜门谢客，此男所深为庆幸者也！

　　男身体平安，热毒至今未好，涂药则稍愈。总不能断根。十二月十二，蒙恩充补日讲起注官。廿二日，又得充文渊阁直阁事。两次恭谢天恩，兹并将原折付回。讲官共十八人，满八缺，汉十缺，其职司则皇上所到之处，须轮四人侍立，直闻事四缺，不分满汉，其职司则皇上临御经筵之日，四人皆侍立而已。

　　四弟大弟，皆有进境。孙男读书已至陈风，男妇及孙女等皆好。欧阳牧云有信来京，男与商请封及荐馆事，二事男俱不能应允，故作书宛转告之。外办江绸套料一件，高丽参二两，鹿胶一斤，对联一副，为岳父庆祝之仪。恐省城寄家无便，故托彭律楼带至衡阳学署。

　　朱尧阶每年赠谷四十石，受惠太多，恐难为报，今年必当辞却。小米四十石，不过值钱四十千，男每年可付此数到家，不可再受他谷，望家中力辞之。毅然家之银，想已送矣。若来送，须秤元丝银三十二两，以渠来系纹银也。男有挽联托岱云交萧辛五转交毅然家，想可无误岱云归，男寄有冬菜十斤，阿胶二斤，笔四支。彭棣楼紧，男寄有蓝顶两个，四品补服四付，俱交萧辛五家转寄，伏乞查收。男谨禀。（道光二十六年正月初三日）
　　男国藩跪禀

　　父母亲大人万福全安。上次男写信略述癣病情形，有不会考差之急，的有一张姓医，包一个月治好，偶试一处，居然有验。现在赶紧医治，如果得好，男仍定去考差。若不愈，则不去考差。

　　总之考与不考，皆无关紧要，考而得之，不过多得钱耳。考而不得，亦未必不可支持度日。每年考差三百余人，而得差者通共不过七十余人，故终身翰林，屡次考差而不得者，亦常有也，如我邑邓笔山罗九峰是已。男只求平安，伏望大人勿以得差为望。四弟已写信言男病，男恐大人不放心，故特书此纸。男谨禀。（道光二十六年三月二十五日）
　　一处：即一剂。
　　男国藩跪禀

　　父母亲大人万福金安。男自考差后，癣疾日愈，现在头面已不甚显矣，身上自腰以下，亦十去七八，自腹以下尚未治，万一极差，尽可面圣谢恩。但如此顽病，而得渐好，已为非常之喜，不敢复设妄想矣。

　　六弟捐监，于五月廿八日具呈，闰月初兑银，廿一日可领照。六月初一日可至国子监考到，十四日即可录科。仰承祖父叔父之余荫，六弟幸得成就功名，敬贺敬贺！

　　男身体平安，现服补气汤药，内有高丽参焦术，男妇及孙男女四人并如常。四弟自树堂教书之后，功课益勤，六弟近日文章，虽无大进，亦未荒怠。余俟续呈。男谨禀。（道光二十六年闰五月十五日）
　　男国藩跪禀

　　父母亲大人万福金安。六弟六月初一日，在国子监考到，题视其所以，经题同善以相告也二句，六弟取到一百三名。计五目录科，题齐之以礼，诗题荷珠，得珠字，六弟亦取列百余名，两次皆二百余人入场。

　　男等身体皆平安，男妇及孙男女皆安泰。今年诰封轴数甚多，闻须八月始能办完发下，男子八月领到，即恳湖南新学院带至长沙，男另办祖父母寿屏一架，华山石刻陈传所书寿字一个，新刻诰封卷一百本。共四件，皆亲新学院带回，转交陈岱云家。求父母大人于九月件六七赴省，邹云陔由广西过长沙，不过十月初旬，渠有还男银八十两，面订交陈季牧手。父亲或面会云陔，或不去会他，即在陈宅接银亦可。十月下旬，新学院即可到省，渠有关防，父亲万不可去拜他，但在陈家接诰轴可也。

　　若新学院与男素不相识，则男另觅便寄回，亦在十月底可到省，最迟亦不过十一月初旬。父亲接到，带归县城，寄放相好人家或店内。二十六日，令九弟下县去接。廿八夜，九弟宿贺家拗等处。廿九日，祖母大人八十大寿，用吹手执事接连村数里，接至家，于门外向北置一香案，案上竖圣旨牌位，将诰轴置于案上，祖父母率父母望北行三跪九叩首礼。寿屏请萧史楼写，史楼现未得差。若八月不放学政，则渠必告假回籍，诰轴托渠带归亦可也。一切男自知裁酌，兹寄回黄芽白菜子一包，查收，余俟续呈。男谨禀。（道光二十六年七月初三日）
　　诰：同“告”。都是告诉的意思，但用法不同。下告上为“告”，上告下为“诰”或“诏”。秦以后“诏”只限于皇帝下命令用。宋以后“诰”只限于皇帝任命高级官吏或封爵时用。
　　男国藩跪禀

　　父母亲大人万福金安。九月二三四日内，诰轴用玺，大约十八日右领到。同乡夏阶平部丁内艰，二十日起程回南。男因渠是素服，不便托带诰轴，又恐其在道拜客，或者耽搁。祖母大人于月出廿九寿，若赶紧送回，尚可于寿辰迎接连轴。祖母特命四弟束装出京，专送诰轴回家，与夏阶平同伴，计十一月十七八可到汉口。汉口到岳州，不过三四天，雇轿五天可到家。四弟到省，即专人回家，以便家中办事，迎接诰命。

　　见事难以逆料，风顺则坐船，风不顺则坐轿。恐四弟道上或有风水阻隔，不能赶上祖母寿辰，亦未顺知。家做生日酒，且不必办接诰封事。若四弟能到，廿七日有信，廿八办鼓手香案，廿九接片可也。倘四弟能到省之信，则廿九但办寿筵，明睥正月初八日接片可也。倘四弟不归而托别人，不特廿九赶不上，恐初八亦接不到，此男所以特命四弟送归之意耳。

　　四弟数千里来京，伊意不愿遽归。男与国子监祭洒车意园先生商议，令四弟在国子监报名，先交银数十两，即可给顶戴。男因具呈为四弟报名，缴银三十两，其余俟明年陆续缴纳，缴完之日，即可领照。男以此打发四弟，四弟亦欣然感谢。且言愿在家中帮堂上大人照料家事，不愿再应小考，男亦颇以为然。

　　男等在京，身体平安，男妇生女后亦平善。六弟决计留京，弟在江西，有信来甚好；陈岱云待之如胞弟，饮食教诲，极为可感！书法亦大有长进，然无故而依人，究似非宜。男写书与九弟，嘱其今年偕郭筠仙同伴回家，大约年底可到家。男在京一切用度，自吸调度，家中不必挂心。男谨禀。（道光二十六年十月廿五日）
　　男国藩跪禀

　　父母亲大人膝下：昨初九日已刻，接读大人示谕，及诸弟信，藉悉一切。祖父大人之病已渐愈，不胜褥祝，想可由此而痊愈也。男前与朱家信，言无时不思乡土，亦久宦之人所不免，放前此家信亦言之。今既承大人之命，则一意服官，不取违拗，不作是想矣。昨初六日派总裁房差，同乡惟黄恕皆一人。男今年又不得差，则家中气运不致太宣泄，祖父大人之病，必可以速愈，诸弟今年或亦可以入学，此盈虚自然之理也。

　　男癣病虽发，不甚很，近用蒋医方朝夕治之，渠言此病不要紧，可以徐愈，治病既好，渠亦不要钱，两大人不必悬念。男妇及华男孙男女身体俱好，均无庸挂念。男等所望者，惟祖父大人之病速愈，暨两大人之节劳，叔母目疾速愈，俾叔父宽杯耳，余容另禀。（道光二十七年二月初十日）
　　不甚很：不很厉害。
　　澄侯子植季洪三位老弟足下：

　　五月寄去一倍，内有大考赋稿，想已收到．六月二日，蒙皇上天恩，及祖父德泽，予得超升内阁学士。顾影扪心，实深惭惊！湖南三十七岁至二品者，本朝尚无一人，予之德薄才劣，何以堪此？近来中进士十年得阁学者，惟王辰季仙九师，乙本张小浦，及于三人；而予之才地，实不及彼二人远甚，以是尤深愧仄！

　　冯树堂就易念园馆，系予所荐，以书启兼教读，每年得百六十余。李竹屋出京后，已来信四封，在保定讷制台赠以三个金，且留乾馆与他；在江苏，陆立夫先生亦荐乾俸馆与他，渠甚感激我。考教习，余为总裁，而同乡寒士如蔡贞斋等，皆不得取，余实抱愧。

　　寄回祖父父亲袍褂二付，祖父系夹的，宜好好收拾，每月一看，数月一晒。百岁之后，即以此为敛眼，以其为天恩所赐，其材料外间买不出也。父亲做棉的，则不妨长著，不必为深远之计，盖父亲年未六十，将来或更有君恩赐眼，亦未可知。祖母大人葬后，家中诸事顺遂，祖父之病已愈，予之痹症亦愈，且骤升至二品，则风水之好可知，万万不可改葬。若再改葬，则谓之不祥，且大不孝矣。

　　然其地于究嫌其面前不甚宽敞，不便立牌坊，起诰封碑亭，亦不便起享堂，立神道碑。予意乃欲求尧阶相一吉地，为祖父大人将来寿台，弟可将此意禀告祖父见允否？盖诰封碑亭，断不可不修，而祖母又不可改葬，将来势不能合葬，乞禀告祖父，总以祖父之意为定。前门长女对袁家，次女对陈家，不知堂上之意如何？现在陈家信来，谓我家一定对第，甚欢喜！余容后具。兄国藩草。（道光二十七年六月十八日）
　　澄侯温甫子植季洪四位老弟足下：

　　十月初二日接到澄弟八月廿六一书，具悉一切。是日又从岱云书内，见《南省题名录》，三弟皆不与选，为之怅喟！吾家系世积德，祖父及父叔二人，皆孝友仁厚，食其报者，宜不止我一人，此理之可信也。吾邑从前邓罗诸家，官阶较大，其昆季子孙，皆无相继而起之人，此又事之不可必者。

　　吾近于官场，颇厌其繁俗，而无补于国计民生，惟势之所处，求退不能。但愿得诸弟稍有进步，家中略有仰事之资，即思决志归养，以行吾素。今诸弟科策略迟，而否在此间，公私万事丛集，无人帮照，每一思之，未尝不作茫无畔岸之想也。

　　吾现已定计于明年八月，乞假归省，后年二月还京，专待家中回信，详明见示。今年父亲六十大寿，吾意不克在家叩祝，悚疚之至！十月四日，奉旨派作较射大臣；顺天武闱乡试，于初五六马箭，初七日步箭，初九十技勇，十一发榜，十二复命。此八日皆八武闱，不克回寓，父亲寿辰，并不能如往年办面席以宴客也。然予既定计明年还家庆寿，刚今年在京，即不称必觞，犹与吾多重逢一不王晋十之例相合。

　　家中分赠亲族之钱，吾恐银到太迟，难于换钱，故前次为书寄德六七叔祖，并办百折裙送叔曾祖母．现在廷芳宇尚起行，大约年底乃可到湖南；若曾希六陈体无二家，必待照到，乃送钱来，则我家今年窘矣。

　　二家捐项，我在京其去京平足纹二百四十一两大钱，若合南中漕平，则当二百三十六两五线。渠送钱若略少几千，我家不必与之争，盖丁酉之冬，非来煤垄，则万不能进京也。明年春同，应寄家用之钱，乞暂以曾院捐项用之，我上半年只能寄鹿茸，下半年乃再寄银耳。《皇治经解》一书，不知取回否？若未取回，可令人去取；盖此等书，诸清弟略一涉猎，即扩见识，不宜较以赠人也。

　　明年小考，须进十干，大场又须送十千；此等钱家中有人分领、使是一家之祥瑞．但澄弟须于在省城时，张罗此项，付各考者，乃为及时．京宫大小平安。纪泽儿已病两月，近日痊愈，今日已上书馆矣。纪鸿儿极结实，声音洪亮异常。仆婢辈皆守旧，同乡各家，亦皆无恙。邹墨林尚在我家，张雨农闱艺甚佳，而不得售，近又已作文数首，其更可畏爱也！书不详尽，写此毕，即赴武闱，十二始归寓。余俟后报。国藩手草。（道光二十九年十月初四日）

　　注释
　　觞：古代喝酒用的器具，此处引申为摆酒设宴。
　　澄候温甫子植季洪四位老弟足下：

　　廿六日王如一朱梁七至营，接九月初二日家书，廿九日刘一彭四至营，又接十六日家书，具悉一切。沅弟优贡喜信，此间廿三日彭山屺接家信，即已闻之。廿七日得左季高书，始知其实，廿九日得家书乃详也。沅弟寄信在省，业江西大营甚便，何以无一字报平安耶？十月初当可回家，为父亲叩祝大喜。各省优贡朝考，向例在明年五月：沅弟可于明年春间进京，若由浙江一途，可便道由江西至大营兄处聚会。吾有书数十箱在京，无人照管，沅弟此去，可经理一番。

　　自七月以来，否得闻家中事，有数件可为欣慰者：温弟妻妾，皆有梦熊之兆，足慰祖父母于九泉，一也。家中妇女，大小皆纺纱科布，闻已成六七机，诸子侄读书尚不懒惰，内外各有职业，二也。阖境丰收，远近无警，此间兵事平顺，足安堂上老人之心，三也，今又闻沅弟喜音，意吾家高曾以来，积泽甚长，后人食报，更当绵绵不尽。吾兄弟年富力强，尤宜时时内省，处处反躬自责，勤俭忠厚。以承先而启后，互相勉励可也。

　　内湖水师，久未开仗，日日操练，夜在防守，颇为认真。周凤山统领九江陆军，亦尚平安。李次青带平江勇三千在苏垣渡，去湖口县十里，颇得该处士民欢心。茶陵州土匪，闻审扰江西之莲花厅，永新县境内，吉安人心震动。顷已调平江勇六百五十人前往剿办，又派水师千人往吉防堵，河道或可保全。

　　余癣疾迄未愈，幸精神尚可支持。王如一等来，二十四日始到，余怒其太迟，令其即归，发途费九百六十文，家中不必加补，以为懒惰者戒，宽十在营住一个月，打发银六两，途资四千。罗山于十四日克复崇阳后，尚无信来，罗研山兄于今日到营。纪泽纪梁登九峰山诗，文气俱顺，且无猥琐之气，将来或皆可冀有成立也，余不一一。（咸丰五年九月三日书于屏风水营）
　　沅浦九弟左右：初七初八连接二信，具悉一切。亮一去时，信中记封有报销折稿，来信未经提及，或未得见耶？廿六早地孔轰倒城垣数丈，而未克成功；此亦如人之生死，早迟时刻，自有一定，不可强也。总理即已接札，则凡承上起下之公文，自不得不照申照行，切不可似我疏懒，置之不理也。

　　余生平之失，在志大而才疏，有实心而乏实力，坐是百无一成。李去麟之长短，亦颇与我相似，如将赴湖北，可失至余家一叙再往。润公近颇综核名实，恐亦未必投洽无间也。

　　近日身体略好，惟回思历年在外办事，愆咎甚多，内省增咎。饮食起居，一切如常，无穷廑念。今年若能为母亲大人另觅一善地，教子便略有长进，则此右豁然畅适矣。弟年纪较轻，精力略胜于我，此际正宜提起全力，早夜整刷，昔贤谓宜用猛火煮，慢火温，弟今正用猛火之时也。

　　李次青之才，实不可及，吾在外数年，独觉惭对此人，弟可与之常通书信，一则稍表余之歉忧，一则凡事可以请益。余京中书籍，承漱六专人取出，带至江苏松江府署中，此后或易报回。书虽不可不看，弟此时以营务为重，则不宜常看书。凡人为一事，以专而精，以纷而散。荀子称“耳不两听而聪，目不两视而明”，庄子称“用志不纷，乃凝于神。”皆至言也！（咸丰八年正月十一日）

　　【原文】
　　综核：综合核查的意思。
　　投洽：投契融洽的意思。
　　沅弟左右：昨信书就未发，初五在王六等归，又接弟情，报抚州之复，他郡易而吉安难。余固恐弟之焦灼也，一经焦躁，则心趣少佳，办事不能妥善；余前年所以废驰，亦以焦躁故尔。总宜平心行气，稳稳办去。

　　余前言弟之职；以能战为第一义，爱民第二，联络各营将士、各省富绅为第三。今此天暑，因弟体素弱，如不能兼顾，则将联络一层稍为放松。即第二层亦可不必认真。惟能战一层，则刻不可懈。目下濠沟究有几道？其不甚不可靠者，尚有几段？下次详细见告。

　　九江修濠六道，宽深各二丈，吉安可仿为之否？弟保同知花翎，甚好甚好！将来克复府城，自可保升太守，吾不以弟得官阶为喜，喜弟之吏才更优于将才，将来或可勉作循吏，切实做几件施泽于民之事，门户之光也！阿兄之幸也！（咸丰八年五月初六日）
　　澄侯四弟左右：此间军事，四眼狗纠同五伪玉救援安庆，其打先峰者，已至集贤关，九弟屡信皆言坚地后派，可保无虞，但能坚守十日半月之久，城中粮米必难再支，可期克复矣。

　　徽州六属俱平安，欠饷多者七个月，少者四五六月不等，幸军心尚未涣散。江西省城戒严，附近二三十里，处处皆贼，余派鲍军往救。湖北之南岸，已无一贼，北岸德安随州等处，有金刘与成大吉三军，必可口有起色。余癣疾未痊，日来天气亢燥，甚以为苦；幸公事勉细能了，近日无积压之弊。总督关防，监政印信，于初四日到营，余即于初六日开用。

　　家中雇长沙园丁已到否？菜蔬茂盛否？诸子侄无傲气否？傲为凶德，惰为衰气，二者皆败家之道。戒惰莫如早起，戒傲莫如多走路，少坐轿。望弟留心儆戒，如闻我有傲惰之处，亦写信来规劝。（同治元年七月十四日）
　　沅弟左右：陈栋之勇，除已至金桂三营外，尚有九营。吾昨令营务点名，共四千六百余人，闻精壮者不甚多，可汰者占三分之一。余和拨二营与鲍春霆，拨一营与朱云岩，以六营归弟处。若果认去三分之一，则可挑存四营，其余或令全坐原船遣归，或酌留数百，作为余勇，听弟裁度。

　　昨奉年终颁赏福字荷包食物之类，闻弟有一分，春霆亦有一分，此系特恩。吾兄弟报国之道，总求实浮于名，劳浮于赏，才浮于事，从此三句切切实实做去，或者免于大戾。（同治二年正月十三日）
　　沅弟左右：疏辞两席一节，弟所说甚有道理；然处大位大权，而兼享大名，自古曾有几人？能善其末路者，总须设法将权位二字，推让少许，减去几成，则晚节渐渐可以收场耳。今因弟之所陈，不复专疏奏请，遇便仍附片申请；但能于两席中辞退一席，亦是一妙。

　　李世忠处，余抉予以一函，一则四坝卡访请余派员经收，其银钱仍归渠用，一则渠派人在西坝，封捆淮北之盐，与抢夺无异，请其迅速停止，看渠如何回复？

　　本月接两次家信，交来人带寄弟阅。鼎三侄普读书，大慰大慰！其眉宇本轩昂出群，又温弟郁抑过甚，必有稍伸之一日也。弟军士气甚旺，可喜！然军中消息甚微，见以为旺，即通骄机。老子云：“两军相对，哀者胜矣。”其义最宜体验。（同治二年正月十七日）
　　沅弟左右：左臂疼痛，不能伸缩，实深悬系，兹专人送膏药三个与弟，即余去年贴手臂而立愈者，可试贴之，有益无损也。拂意之事，接于耳目，不知果指何事？若与阿兄是有不合则尽可不必拂郁；弟有大功于家，有大功于国，余岂有不感激不爱护之理？

　　余待希厚雪霆诸君，颇自觉仁让兼至，岂有待弟反薄之理？惟有时与弟意趣不合，弟之志事，颇近春夏发舒之气，余之志事，颇近秋冬收啬之气。弟意以发舒而生机乃旺，余意以收啬而生机乃厚．平日最好昔人花未全开月未圆七字，以为借福之道，保泰之法，莫精于此，曾屡次以此七字教诫春霆，不知与弟道及否？

　　星冈公昔年诗人，无论贵贱老小，纯是一团和气。独对子孙诸侄，则严肃异常，遇佳时令节，尤为凛凛不可犯。盖亦具一种收啬之气，不使家中欢乐过节，流于放肆也，余于弟营保举银钱军械等事，每每稍示节制，亦犹本花未全开月末圆之义。至危迫之际，则救焚拯溺，不复稍有所吝矣。弟意有不满处，皆在此等上头，故将余之襟怀揭出，俾弟择其疑而豁其郁，此关一破，则余兄弟丝毫皆合矣。

　　再余此次应得一品荫生，已于去年八月咨部，以纪瑞侄承荫；因恐弟辞让，故当时仅告澄而本告弟也。将来瑞侄满二十岁时，纪泽已三十矣。同去考荫，同当部曹，若能考到御史，亦不失世家气象。以弟于祖父兄弟宗族之河，竭力谒诚，将来后辈必有可观。目下小恙，断不为害，但今年切不宜亲自督队耳。（同治二年正月十八日）
　　沅弟左右：臂疼尚未大愈，至为县念。然治之之法，只宜贴膏药，不宜服水药。余日内当赴金陵看视，正月当成行也

　　尝奉寄谕，知少荃为季弟请二品恤典传，予谥建祠，一一允准，但未接阅谕旨耳。陈栋之勇既好，甚慰甚慰！纪梁宜荫一节，予亦思之再四，以其目未痊愈，读书作字，均难加功。弟且有功于家庭根本之地，不将为同气之冠，亦为各族所罕，质谱祖父在天之灵，亦应如此。

　　九伏洲北渡之贼，果有若干？吾意尚以南岸为重；刘南云王峰臣两军，幸勿速调北渡。盖北岸守定安合无庐舒五城，此外均可挽救，南岸若失宁国，则不可救矣。（同治二年正月廿七日）
　　沅弟左右：弟之谢恩折，尚可由安庆代作写代递，初膺开府重任，心中如有欲说之话，思自献于君父之前者，尽可随时陈奏，奏议是人臣最要之事，弟须加一番工夫。弟文笔不患不说明，但患不简洁，以后从简当二字上著力。（同治二年四月初一日）
　　沅弟左右：辞谢一事，本可浑浑言之，但未收回成命，已请筱泉子密代弟与余各拟一折矣，昨接弟咨，已换署新街，则不必再行辞谢。吾辈所最宜畏人敬慎者，第一则以方寸为严师，其次则左右近习之人，如巡捕戈什幕府文案，及部下营哨官属，又其次乃畏清议。今业已换称新衔，一切公文体制，为之一变，而又具疏辞官，已知其砂出于至诚矣。

　　弟应奏之事，暂不必忙。左季帅奏专衔事之旨，厥后三个月始行拜疏；香琴巡抚及侍郎后，除疏辞复秦二次后，至今未另赛事。弟非有要紧事件，不必专衔另奏，寻常报仗，仍由余办可也。（同治二年四月十六日）
　　沅弟左右：专丁送信，具悉一切，所应复者，仍条列如左：

　　一、折稿皆轩爽条畅，尽可去得。余平日好读东坡上神宗皇帝书，亦取其轩爽条畅，弟可常常取阅，多阅数十遍，自然益我神智。譬如饮食，但得-般适口充肠，正不必求多品也。金陵战事，弟自行具奏亦可，然弟总以不常奏事为妥。凡督抚以多奏新事，不袭故常露面。吾兄弟在此鼎盛之际，弟于此等处，可略退缩-步。

　　一、鲍军仍须由大胜关进孝陵卫，决不可由下面绕来。待过中秋后，弟信一到，余别咨鲍由南头进兵。

　　一、弟骤添多管，与余平日规模不符；然赋势穷蹙之际，求合围亦是正办，余亦不敢以弟策为非。恽中丞余曾保过，凡大臣密保人员，终身不宜提及一字，否则近于挟长，的于市恩。此后余与湘中函牍，不敢多索饷项，以避挟长市恩之嫌。弟不宜求之过厚，以避尽欢竭忠之嫌。

　　一、江西厘务，下半年当可略旺。然余统兵已近十万，即半饷亦须三十万，思之胆寒。弟处米除每月三千石外，本日又解四千石矣。（同治二年七月廿三日）
　　澄弟左右：

　　初十日接牵恩旨，余蒙封侯爵，太子太保，沅蒙封伯爵，太子少保，均赏双眼花翎。沅部李臣典子爵，萧孚泗男爵，殊思异数，萃地一门。祖宗积累阴德，吾辈食此重禄。感激之余，弥增歉悚！

　　沅弟至六月甚辛苦，近日湿毒，十愈其七，初十十一十二等日戏酒宴客，每日百余席；况应酬周到，不以为苦，谚称人逢喜事精神爽，其信然欤？余拟于七月下旬回皖，九月再来金陵，十一月举行江南乡试。沅弟拟九十月回籍，各营应撤二万人，遣资尚无着也。（同治七年五月十四日）
　　沅澄弟左右：初二接奉寄谕，饬沅弟迅速进京陛见，兹用排单恭禄谕旨，咨至弟处。上年十二月，温斋先生力言京师上大夫于沅弟毫无间言，余吕知不久必有谕旨片召，特不料有如是之速。余抉于日复奏一次，言弟所患夜不成寐之病，尚未痊愈，赶紧调理，一俟稍痊，即行进京，一面函商臣弟国荃，今将病状详细陈明云云。沅弟奉旨后，望作一折，寄至金陵，附余发折之便更奏。

　　余意不寐屡醒之症，总由元二年用心太过，肝家亦暗暗受伤。必须在家静养一年或右奏效，明春再行出山，方为妥善。若此再后有谕旨来催，亦须稍能成寐，乃可应诏急出，不审两弟之意，以为何如？筱荃来抚吾湘，诸事尚不至在有更张，惟次山以微罪去官，令人怅怅！沅弟前函有长沙之行，想正值移宫换羽之际，难为情也。（同治六年三月初四日）
　　澄温沅季四位贤弟左右；

　　于十六日在南康府接父亲手谕，及澄沅两弟纪泽儿之信；系刘一送来；二十日接澄弟一倍，系林福秀由县送来，具悉一切。

　　余于十三日自吴城进扎南康，水师右营后营响道营，于十王日进扎青山。十九日贼带炮船五六十号，小划船百六十号，前来扑营，鏖战二时，未分胜负。该匪以小划二十号，又自山后攒出，袭我老营。老营战船，业已余数出队，仅坐船水字数人，及雇民船水手，皆逃上岸。各战船哨官见坐船已失遂尔慌乱，以致败挫。幸战船炮位，毫无损伤，犹为不幸中之大幸！且左营定湘营尚在南康，中营在吴城，是日未与其事，士气依然振作。现在六营三千人，同泊南康，与陆勇平江营三千人相依护，或可速振军威。

　　现在来所统之六军，塔公带五千人在九江，罗山带三千五百人在广信一带，次青带平江营三千人在南康，业已成为三枝，人数亦不少。赵玉班带五百湘勇来此，若独成一枝，则不足以自立，若依附塔军，依附罗军，则去我仍隔数百里之远。若依附平江营，则气类不合，且近来口粮实难接济，玉班之勇，可不必来。玉班一人独来，则营中需才孔亟，必有以位置之也。

　　蒋益澧之事，后公如此办理甚好，密传其人家详明开导，勒令缴出银两，足以允我人心，面面俱圆，请苹翁即行速办。但使深翎德珠，即轻轻着笔，亦可以速办矣。

　　此间自水师小挫后．急须多办小划以胜之，但乏能管带小划之人。若有实能带小划者，打仗时并不靠他冲陈。只要开仗时，在江过攒出攒入，眩贼之眼，助我之势，即属大有裨益。吾弟若见有此等人，或赵玉下班能荐此等人，即可招募善驾小划之水手一百余人来营。冯玉河所缴水勇之枪银，及各项应缴之银，可酌用为途费也。

　　余在营平安，精神不足，惟癣疾未愈，诸事未能-一照管，小心谨慎，冀尽人事，以听天命。诸不详尽，统俟续布。（咸丰五年四月二十日书于南康城外水营）
　　澄侯温甫子植季洪四位老弟左右：

　　刘朝直来营，得植弟手书，具悉一切。内湖水师自六月十五日开仗后，至今平安。本拟令李次青带平江勇，流邵阳湖之东，与水师会攻湖口。亲自六月底至今十日，大风不克东渡。初四日风力稍息，平江勇登部舟，甫经解缆，狂飙大作，旋即折回。并勇衣被帐棚，寸缕皆湿，天意茫茫，正未可知，不知湖口之贼，运数不宜灭乎？抑此勇渡湖，宜致败挫，故特阻其行，以全此军乎？现拟俟月半后，请塔军渡湖会剿。

　　罗山进攻义宁，闻初四日可止界上，初五六日当可开仗。湖南三面用兵，骆中丞请罗山带兵回湘，业经入奏。如义宁能攻破，恐罗山须回湖南，保全桑梓，则此间又少一劲旅矣。内湖水师，船炮俱精，特少得力营官，现调彭雪琴来江，当有起色。

　　盐务充饷，是一大好事，惟浙中官商，多思专利。邵位西来江，会议已有头绪，不知渠回浙后，彼中作事人能允行否？舍此一筹，则饷源已竭，实有坐困之势。东安土匪，不知近日如何？若不犯邵阳界，则吾邑尚可不至震惊。带军之事，千难万难，澄弟带勇至衡阳，温弟带勇至新桥，幸托平安，嗣后总以不带勇为妙。吾阅历二年，知此中怨这事，造孽之端，不一而足，恨不得一诸弟在，当一一缕述之也。

　　诸弟在家，侍奉父亲，和睦族党，尽其力之所能力。至于练团勇却不宜，澄弟在外已久，谅知吾言之具有苦衷也。宽二弟去年下世，末寄奠分，至今歉然于心。兹付回银廿两，为宽二弟奠金，望送交任尊叔夫妇手收。

　　植弟前信言身体不健，吾谓读书不求强记，此亦养身之道。凡求强记之者，尚有好名心横亘于方寸，故愈不能记。若全无名心，记亦可，不记亦可，此心宽然无累，反觉安舒，或反能记一二处，亦未可知。此余阅历语也。植弟试一体验行之，余不一一，即问近好。（咸丰五年七月初八日）
　　沅甫九弟足下。十七日李观察送到家信，系沅弟在省城所发者。黄南兄劝捐募勇，规复吉安，此豪杰之举也。南路又来此一枝劲兵，则贼势万不能支。金田老贼，癸甲二年北犯者，既已只轮不返，而曾天养罗大纲之流，亦频遭殛诛。现存悍贼，惟石达开韦俊陈玉成数人，奔命于各处，实有日衰就落之势。所思江西民风柔弱，见各属并陷，遂靡然以为天覆地拆，不复作反正之想。不待其迫胁以从，而甘心蓄发助贼，希图充当军旅帅，以讹索其乡人，掳掠郡县村镇，以各肥其私囊，是以每战动盈数万人，我军为之震骇。若果能数道出师，擒折以万平计，始则江西从逆这发有悔心，继广东新阳之贼生疑二，而江西之局势必转，粤贱之衰象亦见矣。

　　南袁能于吉安一路，出师合瑞，兄已列为三路，是此间官绩上民所祷祀以求者也。即日当先行具奏，沅弟能随南翁以出，料理戎亦足增长识力，南翁能以赤手空拳干大事，而不甚著著声色，弟当留心收而效之。夏渡兄前亦欲援江之师，不知可与南兄同办一路否？渠系簪缨巨族，民望所归，又奉特旨援江，自不能不速图兄共办一枝，则众擎易举汁若另筹一路，则独力难成，沅弟若见憩翁，试先将鄙意道及，余续有信奉达也。

　　周凤山现在省城，余飞札调之来江，盖欲令渠统一军，峙衡龙一军，一扎老营，一作游兵，不知渠已接扎否？望沅弟催之速来，其现在袁州之伍化蛟黄三清，本系渠部典，可令渠带来也。（咸丰六年九月十七日）
　　沅甫九弟左右：十一月初二日，春二甲四归，接廿四夜来书，具悉一切。弟营中事要尚顺，家中大小欣慰。帅逸斋之叔号小舟者，于初二日来，携有张六琴太守书缄，具告逸斋死事之惨。余具奠金五十两，交小舟为渠赴江西之旅资。又作书寄雪琴，嘱其备战船至广西，迎护逸斋之眷口，由浙江来，又备舟至省城，迎护逸斋与其侄之灵枢于南康，会齐同出湖口，由湖口段窑至黄梅帅宅，不过数十里耳。

　　前此仙舟先生墓门，被贼掘毁，余曾寄书润芝中丞，莲舫员外，筹银三四百两，为修葺之资。此次小舟归里，可一并妥为安厝，少有余资，即以赡济逸斋之眷口，然亦极薄，难以自存矣。

　　东乡败挫之后，李镇军周副将均退守武阳渡。闻香中丞缄致长沙，请夏憩亭募勇数千，赴江应援，不知确否？自洪杨内乱以来，贼中大纲紊乱，石达开下顾金陵，上顾安庆，未必能再至江西。既使果来赴援，亦不过多裹乌合之卒，悍贼实已无几。我军但稍能立脚，不特吉安力能胜之，即临江萧军，亦自可胜之也。

　　胡爵之将于初十日回省，家中以后不必请书启朋友。韩升告假回家，余文案尚繁，不可无一人料理，望弟饬王福于腊月初回家交代后，既令韩升回省度岁。韩子正初赴吉营，计弟处有四十日无人经营文案，既交彭椿年一手料理，决无疏失。韩升与王福二人，皆精细勤敏，无所轩轾。凌荫迁于日内赴雪琴处，若弟处再需好手，亦可令凌赴吉也。（咸丰七年十一月初五日）
　　沅捕九弟左右：十九日亮一等归，接展来函，具悉一切。临江克复，从此吉安当易为力，弟邑勉为之，大约明春可复吉郡，明夏可复抚建。凡兄所未了之事，弟能为我了之，则余之愧憾可稍减矣。

　　余前在江西，所以郁郁不得意者，第一不能干预民事，有剥民之权，无泽民之位，满腹诚心，无处施展。第二不能接见官员，凡省中文武官僚，晋接有稽，语言有察。第三不能联络绅士，凡绅士与我营款惬，则或因而获咎。坐是数者，方寸郁郁，无以自伸；然此只坐不宜驻扎省垣，故生出许多烦恼耳。弟今不驻省城，除接见官员一事，无庸议外，至爱民联外二端，皆宜实心求之。

　　现在饷项颇充，凡抽厘劝损，决计停之，兵勇扰民，严行禁之，则吾夙昔爱民之诚心，弟可为我宣达一二。吾在江西，各绅士为我劝捐作八九十万，未能为江西除贼安民。今年丁忧，奔丧太快，若恝然弃去，置绅士于不顾者，此余之所悔也。若少迟数日，与造外往复书问乃妥。弟当为余弥缝此阙，每与绅士书札还，或接见畅谈，具言江绅待家兄甚厚，家兄抱槐甚深等语。

　　就中刘仰素甘子大二人，余尤对之有愧。刘系余清之带水师，三年辛苦，战功日著，渠不负吾之知，而吾不克始终与共患难，甘系余清之管粮台，委曲成全，劳怨兼任，而余以丁忧遽归，未能为渠料理前程。此二人皆余所愧对，弟为我救正而补苴之。余在外数年，吃亏受气，实亦不少，他无所惭，独惭对江西绅士，此日内省躬责己之一端耳。

　　弟此次在营，境遇颇好，不可再有牢骚之气，心平志和，以近天休，至嘱至嘱！承寄回银二百两，收到。今冬收外间银数百，而家用犹不充裕；然后知往岁余之不寄银回家，不孝之罪，上通于天，四宅大小平安，余日内心绪少佳，夜不成寐，盖由心血积亏，水不养肝之故。春来当好为调理。（咸丰七年十二月廿一日）
　　沅甫九弟左右：

　　四月初五日得一等归，接弟信，得悉一切。回忆往事，时形交悔，想六弟必备述之。弟所劝譬之语，深中机要，素位而行一章，比亦常以自警。只以防分素亏，血不养肝，即一无所思，已觉心慌肠空，如极饿思食之状，再加以憧扰之思，益觉心无主宰，征悸不安。

　　今年有得意之事两端：一则弟在吉安，声名极好，两省大府及各营员弁，江省绅民，交口称颂，不绝于吾之耳。各处寄弟书，及弟与各处禀牍信缄，俱详实委善，犁然有当，不绝于吾之目。一则家中所请邓葛，品学俱尤，勤严并著，邓师终日端坐，有威可畏，文有极抵，又曲合时趋，讲节极明正义，而又易于听爱。葛师志趣方正，学规谨严，小儿等畏之如神明，此二者，皆余所深慰，虽愁闷之际，足以自宽解者也。

　　第声闻之美，可恃而不可恃，兄昔在京中，颇著清望，近在军营，亦获虚誉。善始者不必善终，行百里半九十里，誉望一损，远近滋疑。目下义名望正降，务宜力持不懈，有始有卒。治军之道，总以能战为第一义，倘围攻半岁，一旦被贼冲突，不克抵敌，或致小挫，则今望隳于一朝。故探骊之法，以善战为得珠，能爱民为第二义，能和协上下官绅为三义。愿吾弟兢兢业业，日慎一日，到底不懈，则不特为兄补救前非，亦可为吾父增光泉壤矣。

　　精神愈用而愈出，不可因身体素弱，过于保昔，智慧愈苦而愈明，不可因境遇偶拂。遽尔摧阻。此次军务，如杨彰二李次青辈。皆系磨炼出来，即润翁乏长进；弟营趁此番识见，力求长进也。

　　求人自辅，时时不可忘此意。人才至难，往时在余幕府者，余亦平等相看，不甚钦敬。洎今思之，何可多得？弟当常以求才为急，其阊冗者，虽至亲密友，不宜久留，恐贤者不愿共事一方也。余自四月来，眼兴较好，近读杜佑通典，每日二卷，薄者三卷。惟目力极劣，余尚足支持。（咸丰八年四月初九日）
　　沅甫九弟左右：

　　八月初一日，罗逢元专丁归，接得廿四日信，知弟病渐痊愈复元。自长沙开船后，四十一日不接弟手书，至是始一快慰。而弟信中所云：“先一日曾专人送信来兄处者。”则至今尚未到，不知何以耽搁若是？余廿五日自江西开船，廿六日至瑞洪。廿八日就谢弁之便，寄信与弟。八月初二日至安仁，初四日至贵溪，王人瑞张凯章及萧浚川之弟萧启源，均在此相候。初六七可至湖口，沈幼丹李次青良觌不远矣。

　　闽省浦城之贼，于七月上旬中旬，出犯江西，围庆丰玉山两城。次青以一军分守两县，各力战五六日夜，逆贼大创，解围以去。现在广信地方，次青勋名大著，民望亦孚。浙抚晏公，于全浙肃清案内，保举次青以道员记名，遇有江西道员缺出，请旨简放。将来玉山守城内，余亦当优保之，苦尽回甘，次青今日得蔗境矣。

　　玉山之贼，窜至复兴婺源一带，将归并于皖南芜湖，余至湖口，拟留萧军守湖口，而自率张王朱吴国佐进剿围之。崇安贼势日乱，尚或易于得手。（咸丰八年八月初四日）
　　季沅弟左右；

　　出队以护百姓收获，甚好！与吉安散耕牛耔种，用意相似。吾辈不幸生当乱世，又不幸而带兵，日以杀人为事，可为寒心！惟时时存一爱民之念，庶几留心弟既掘长濠，切不可过濠打仗，胜则不能多杀贼，败则不能收队也。营中柴尚多否？煤已开出否？红单船下去后，吾拟扎陈舫仙办大通厘金，以便弟就近稽查，闻该处每月可二万余串也。魏柳南宜办厘乎？宜作吏乎？弟密告我。潘意卿何时可到？此间需才极急，浙事岌岌，请援之书如麻。次青今日到祁门，其部下十四五可到。季弟所言诸枉，聆悉，当一一错之，不姑息也。（咸丰十年八月初七日）
　　沅弟左右；

　　接陈东友蔡东祥周惠堂禀，知雍家镇于十九日克夏。惜日内雨大，难以进兵，若跟踪继进，则裕溪口亦可得手矣。小泉赴粤，取其不开罪于人，内端方而外贺融。今闻幼丹有出省赴广信之行，小泉万不可赴粤矣。

　　丁雨生笔下条畅，少荃求之幕府相助，雨生不甚愿去，恐亦不能至弟处，碍难对少荃也。南坡才大之外，人皆乐为之用，惟年岁太大；且粤湘交涉事多，亦须留南翁在湘，通一切消息。拟派鹤汀前往，鹤与劳公素相得，待大江通行后，请南翁来此商办盐务，或更妥洽。

　　又接弟信，知巢县含山，于一日之内克夏，欣慰之至！米可以多解，子药各解三万，惟办事之手，实在木可多得，容觅得好手，请赴弟处。受山不乐在希帅处，即日当赴左帅大营，亦不便留也。（同治元年三月廿七日）
　　沅季弟左右：

　　辅卿而外，又荐意卿柳南二人，甚好！柳南之笃慎，余深知之，惠卿亮亦不凡。余告筱辅观人之法，以有操守而无官气，多条理而少大言为主，又嘱其求润帅左郭及沅荐人，以后两弟如有所见，随时推荐，将其人长处短处，一一告知阿兄，或告筱荃，尤以司劳苦为办事之本。引用一班能耐劳苦之正人，日久自有大效。

　　季弟言出色之人，断非有心所能做得，此语确不可易。名位大小，万般由命不由人，特父兄之教家，将帅之训全，不能如此立言耳。季弟天分绝高，见道甚早，可喜可爱！然办理营中小事，教圳弁勇，仍宜以勤率作主，不宜以命字谕众。

　　润帅抚见陈奏，以释群疑之说，亦有函来余处矣。昨奉六月二十四日谕旨，实援两江总督，兼授钦差大臣，恩眷方渥，尽可不必陈明。所虑考，苏常淮扬，无一支劲兵前往，位高非福，恐徒为物议之张本耳。余好出汗，似不宜过劳。（咸丰十年七月初八日）
　　沅季弟左右：

　　接专丁来信，下游之贼，渐渐蠢动，九月当有大仗开。此贼惯技，好于营盘远远包围。断我粮道。弟处有水师接济，或可无碍，不知多李二营何如？有米有柴，可济十日半月否？贼虽多，善战者究不甚多，礼希或可御之田以饭子孙耳。

　　杨镇南子哨官杨光宗，头发模而盘，吾早虑其不驯。杨镇南不善看人，又不善断事，弟若看有不妥洽之意，即饬令仍回兄处，另拨一营与弟换可耳。

　　吾于初十日至历口，十一日拟行六十里，赶到祁门县。十二日先太夫人忌辰，不欲纷纷迎接应酬也。宁国府一军，紧急之至，吾不能拨兵往援，而拟少济之饷，亦地主之道耳。（咸丰十年六月初十日）
　　季沅弟左右：

　　探报阅悉，此路并无步拨，即由东流建德驿夫送祁；建德令已死，代理者新到，故文递迟延。弟以后要事，项专勇送来，三日可到，或逢三八专人来一次，每月六次。其不要紧者，仍由驿发来，则兄弟之消息常通矣。

　　文辅卿办理厘金甚好，现在江西厘务，经手者皆不免官气太重。此外则不知谁何之人？如辅卿者，能多得几人，则厘务必有起色。吾批二李详文云：“须冗员少而能事者多，入款多而坐支者少。”又批云：“力除官气，严裁浮费。”弟须嘱辅卿二语，无官气，有条理，守此行之，虽至封疆不可改也。有似辅卿其人者，弟多荐几人更好。甲三起行时，温弟妇甚好，此后来之变态也。（咸丰十年六月廿八日）
　　沅弟左右：水师攻打金柱关时，若有陆兵千在彼，当易得手。保内参吉南，系为弟处分统一军起见，弟军万八千人。总须另有二堪为统带者，每人统五六千，弟自统七八千，然后可分可合。

　　杏市而外，尚有何人可以分统？亦须早早提拨。办大事者以多多选替手为第一义，满意之选不可得，姑节取其次，以待徐徐教育可也。（同治元年四月十二日）

