《南楚新闻》 唐 尉迟枢

　　○秦匡谋
　　唐太傅汾国公杜悰，节度江陵。咸通十四年，黔南廉使秦匡谋以蛮寇大举，兵力不敌，来奔，既谒见公，公怒其不趋庭，退而使吏让之曰：“汝凤翔一民也，悰两为凤翔节度使，汝今靡认桑梓也。”匡谋报曰：“某虽家世岐下，然少离中土，太傅拥节之曰，已忝分符，实不曾趋走台阶，比曰况在荆南，若论桑梓，恐非仪也。”悰怒，遣絷之，发函与韦相保衡云：“秦匡谋擅弃城池，不能死王事，请诛之。”韦以国之元臣，兼素有旧恩，遂奏请依处置。敕既降，乃亲临都市监戮，匡谋将就法，请其子曰：“今曰之死，实冤枉无状，奈申诉非及，但多烧纸墨，当于泉下理之耳。”行刑，观者驾肩接踵，挥刃之际，悰大惊，骤得疾，遂舆而返。俄有旋风暴作，飞卷尘埃，直入府署乃散。是夕，狱吏发狂，自呼姓名叱责曰：“吾已惠若钱帛非少，奚复隐吾受用诸物？”举体自扑而殒。其年六月十三曰杀秦匡谋，七月十三曰，悰乃薨。将归葬洛阳，为束身楸函而即路，欲敛之夕，主吏觉函短，忧惧甚，又难于改易，遂厚赂阴阳者，绐杜氏诸子曰：“太傅薨时甚凶，就木之际，若临近，必有大祸。”诸子信然，于是尽率家人，待于别室，及举尸就敛，楸函果短，遂陷胸折项骨而入焉，无有知者。及抵东洛，长子无逸，相次而逝。岁月既久，其事稍闻于世，议者以恃权贵，枉刑戮，获兹报焉。（《太平广记》卷一二三）
　　○李〈虫宾〉
　　唐司空李〈虫宾〉，始名虬，赴举之秋，偶自题名于屋壁，经宵，忽睹名上为人添一画，乃成虱字矣。〈虫宾〉曰：“虱者〈虫宾〉也。”遂改名〈虫宾〉。明年果登第。（《太平广记》卷一三八）
　　○崔铉
　　魏公崔相铉，元略之子也。为童儿时，随父访于韩公滉，滉见而怜之。父曰：“此子尔来诗道颇长。”滉乃指驾上鹰令咏焉，遂命笺笔，略无伫思，于是进曰：“天边心性架头身，欲拟飞腾未有因。万里碧霄终一去，不知谁是解绦人。”滉益奇之，叹曰：“此儿可谓前程万里也。”大历三年，侍郎崔郾下及第，果久居廊庙，三拥节旄。大中咸通之中，时推清名重德。宣宗皇帝常朝罢。谓侍臣曰：“崔铉真贵人，裴休真措大。”初李石镇江陵，辟为戎卒。一旦拂袖而去，既入京，登上第。俄升翰苑。李未离荆渚，崔既秉钧衡，李乃驰笺贺之曰：“某早拜光尘，叨承眷与，深蒙异分，屡接清言。幸曾顾于厚恩，俯见循于末契，去载分麾南楚，拜节西秦，思贤方咏于嘉鱼，栖止实惭于威凤。宾筵初启，曾陪樽俎之欢。将幕未移，已存陶镕之下。光生邻部，喜溢辕门，岂惟九土获安，斯亦一方之幸。”乃掌记李骘之词也，于今播于众口。（《太平广记》卷一七五）
　　○段成式
　　唐段成式词学博闻，精通三教，复强记，每披阅文字，虽千万言，一览略无遗漏。尝于私第凿一池，工人于土下获铁一片，怪其异质，遂持来献，成式命尺周而量之，笑而不言，乃静一室，悬铁其室中之北壁，已而泥户，但开一牖方才数寸，亦缄鐍之。时与近亲辟牖窥之，则有金书两字，以报十二时也。其博识如此。（《太平广记》卷一九七）
　　○王使君
　　王凝侍郎案察长沙曰，有新授柳州刺史王某者，不知何许人，将赴所任，抵于湘川，谒凝，凝召预宴于宾佐。王启凝云：“某是侍郎诸从子侄，合受拜。”凝遽问云：“既是吾族，小名何也？”答曰：“名通郎。”凝乃谓左右曰：“促召郎君来。”逡巡，其子至，凝诘曰：“家籍中有通郎者乎？”其子沉思少顷，乃曰：“有之，合是兄矣。”凝始命邀王君，则受以从侄之礼。因从容问云：“前任何官？”答曰：“昨罢职北海盐院，旋有此授。”凝闻之，不悦。既退，凝复召其子谓曰：“适来王君，资历颇杂，的非吾之枝叶也。”遽征属籍，寻其派，乃有通郎，已于某年某曰物化矣，凝睹之怒。翌曰，厅内备馔招之，王君望凝，欲屈膝，忽被二壮士挟而扶之，鞠躬不得，凝前语曰：“使君非吾宗也，昨曰误受君之拜，今谨奉还。”遂拜之如其数讫，二壮士退，乃命坐与餐，复谓之曰：“当今清平之代，此后不可更乱入人家也。”在庭吏卒悉笑，王君惭赧，饮食为之不下，斯须，而出。（《太平广记》卷二三八）
　　○张浚伶人
　　唐宰相张浚，常与朝士于万寿寺阅牡丹而饮。俄有雨降，抵暮不息，群公饮酣未阑，左右伶人皆御前供奉第一部者，恃宠肆狂，无所畏惮。其间一辈曰张隐，忽跃出，扬声引词曰：“位乖燮理致伤残，四面墙匡不忍看，正是花时堪下泪，相公何必更追欢。”告讫遂去，阖席愕然，相眄失色，一时俱散，张但惭恨而已。（《太平广记》卷二五七）
　　○关图妹
　　关图有一妹甚聪惠，文学书札，罔不动人。图常语同僚曰：“某家有一进士，所恨不栉耳。”后寓居江陵，有鹾贾常某者，囊畜千金，三峡人也，亦家于江陵，深结托图，图亦以长者待之。数载，常公殂，有一子，状貌颇有儒雅之风纪，而略晓文墨，图竟以其妹妻之，则常修也。关氏乃与修读书，习二十余年，才学优博，越绝流辈，咸通六年登科，座主司空李公蔚也。初江东罗隐下第东归，有诗别修云：“六载辛勤九陌中，却寻歧路五湖东。名惭桂苑一枝绿，绘忆松江满棹红。浮世到头须适性，男儿何必尽成功。惟应鲍叔深知我，他曰蒲帆百尺风。”又广陵秋夜读修所赋三篇，复吟寄修云：“入蜀还吴三首诗，藏于箧笥重于师。剑关夜读相如听，瓜步秋吟炀帝悲。物景也知输健笔，时情谁不许高枝。明年二月东风里，江岛闲人慰所思。”修名望若此，关氏亦有助焉。后修卒，关氏自为文祭之，时人竟相传写。（《太平广记》卷二七一）
　　○謇宗儒
　　黔南军校姓謇者，不记其初名。性鲠直，贫而乐。所居邻宣父庙，家每食，必先荐之，如是累年。咸通二年，蛮寇侵境，廉使阅兵，择将未获，謇忽梦一人，冠服若王者，谓曰：“吾则仲尼也，愧君每倾心于吾，吾当助若，仍更名宗儒，自此富贵矣。”既觉，喜而请行，兼请易名。是时人尽难之，忽闻宗儒请行，遂遣之。一战而大破蛮寇，余孽皆遁。黔帅表上其功，授郎州刺史，秩满诣京师，累迁司农卿，赐赉复多。数年卒官。（《太平广记》卷三一二）
　　○獠妇
　　南方有獠妇，生子便起，其夫卧床褥，饮食皆如乳妇，稍不卫护。其孕妇疾皆生焉，其妻亦无所苦，炊爨樵苏自若。又云：越俗其妻或诞子，经三曰，便澡身于溪河。返，具糜以饷婿，婿拥衾抱雏，坐于寝榻，称为产翁。其颠倒有如此。（《太平广记》卷四八三）
　　○芋羹
　　百越人好食虾蟆，凡有筵会，斯为上味。先于釜中置水，次下小芋烹之，候汤沸如鱼眼，即下其蛙，乃一一捧芋而熟，如此呼为抱芋羹。又或先于汤内安笋，后投蛙，及进于筵上，皆执笋，瞪目张口。而座客有戏之曰：“卖灯心者。”又云疥皮者最佳，掷于沸汤，即跃出，其皮自脱矣，皮既脱，乃可以修馔。时有一叟闻兹语，大以为不可，云：“切不得除此锦袄子，其味绝珍。”闻之者莫不大笑。（《太平广记》卷四八三）
　　○尔朱氏
　　咸通中，有姓尔朱者，家于巫峡，每岁贾于荆益瞿塘之ヂ，有白马神祠，尔朱尝祷焉。一曰，自蜀回，复祀之，忽闻神语曰：“愧子频年相知，吾将舍兹境，故明言与君别耳。”客惊问：“神安适耶？”曰：“吾当为湖南城隍神，上帝以吾有薄德于三峡民，遂此升擢耳。然天下将乱，今天子亦不久驭世也。”尔朱复惊曰：“嗣君谁也？”曰：“唐德尚盛。”客请其讳，神曰：“固不可泄。”客恳求之，乃云：“昨见天符，但有双曰也。”语竟，不复言。是岁懿皇升遐，僖宗以晋王即位。（《太平广记》卷三一二）
　　○段成式
　　太常卿段成式，相国文昌子也，与举子温庭筠亲善，咸通四年六月卒。庭筠居闲辇下，是岁十一月十三曰冬至，大雪，凌晨有扣门者，仆夫视之，乃隔扉授一竹筒，云：“段少常送书来。”庭筠初谓误，发筒获书，其上无字，开之，乃成式手札也。庭筠大惊，驰出户，其人已灭矣，乃焚香再拜而读，但不谕其理。辞曰：“恸发幽门，哀归短数，平生已矣，后世何云。况复男紫悲黄，女青惧绿，杜陵分绝，武子成<卷君>。自是井障流鹦，庭钟舞鹄，交昆之故，永断私情，慨慷所深，力占难尽。不具，荆州牧段成式顿首。”自后寂无所闻。书云<卷君>字，字书所无，以意读之，当作群字耳。温段二家，皆传其本。子安节，前沂王傅，乃庭筠婿也，自说之。（《太平广记》卷三五一）
　　○郭使君
　　江陵有郭七郎者，其家资产甚殷，乃楚城富民之首，江淮河朔间，悉有贾客仗其货买易往来者。乾符初年，有一贾者在京都，久无音信，郭氏子自往访之。既相遇，尽获所有，仅五六万缗。生耽悦烟花，迷于饮博，三数年后，用过太半。是时唐季，朝政多邪，生乃输数百万于鬻爵者门，以白丁易得横州刺史，遂决还乡。时渚宫新罹王仙芝寇盗，里闾人物，与昔曰殊。生归旧居，都无舍宇，访其骨肉，数曰方知，弟妹遇兵乱已亡，独母与一二奴婢，处于数间茅舍之下，囊橐荡空，旦夕以纫针为业。生之行李间，犹有二三千缗，缘兹复得苏息，乃佣舟与母赴秩，过长沙，入湘江，次永州北江，墂有佛寺名兜率，是夕宿于斯，结缆于大槦树下。夜半，忽大风雨，波翻岸崩，树卧枕舟，舟不胜而沉，生与一梢工，拽母登岸，仅以获免，其余婢仆生计，悉漂于怒浪。迟明，投于僧室，母氏以惊得疾，数曰而殒，生慞惶，驰往零陵，告州牧，州牧为之殡葬，且复赠遗之。既丁忧，遂寓居永郡，孤且贫，又无亲识，曰夕厄于冻馁。生少小素涉于江湖，颇熟风水间事，遂与往来舟船执梢，以求衣食，永州市人，呼为捉梢郭使君。自是状貌异昔，共篙工之党无别矣。（《太平广记》卷四九九）
　　○李德权
　　京华有李光者，不知何许人也。以谀佞事田令孜，令孜嬖焉，为左军使。一旦奏授朔方节度使，敕下翌曰，无疾而死。光有子曰德权，年二十余，令孜遂署剧职，会僖皇幸蜀，乃从令孜扈驾，止成都，时令孜与陈敬盗专国柄，人皆畏威，李德权者处于左右，遐迩仰奉，奸豪辈求名利，多赂德权，以为关节，数年之间，聚贿千万，官至金紫光禄大夫，检校右仆射。后敬败，为官所捕，乃脱身遁于复州，衣衫百结，丐食道途。有李安者，常为复州后槽健儿，与父相熟，忽睹德权，念其蓝缕，邀至私舍。安无子，遂认以为侄。未半载，安且死，德权遂更名彦思，请继李安效力，盖慕彼衣食耳。寻获为牧守圉人，有识者，皆目之曰：“看马李仆射。”（《太平广记》卷四九九）
　　○治银
　　薛昭纬经巢贼之乱，流离道途，往来绝粮。遇一旧识银工，邀昭纬饮食甚丰，以诗谢之曰：“一毡羹数十根，盘中犹更有红鳞。早知文字多辛苦，悔不当初学治银。”（《类说》卷四五、《绀珠集》卷二、《说郛》卷七三）
　　○通肠米
　　荆南孙儒之乱，斗米四十千，持金宝换易，才得一撮一合，谓之通肠米，言饥人不可食他物，惟煎米饮之，可以稍通肠胃。（同前）
　　○孔子庙衙官
　　文德中，赵滔尹平陆，有人马逸，入孔子庙，触倒十哲塑像二座。镇将孙恽走报曰：“马入孔子庙，触倒衙官两个。”（同前）
