
《述庵秘录》　清 王无生 
 
　　
　　○热河行宫之宝藏
　　清帝耽安逸，多离宫。冬春居大内，夏处热河，秋处奉天，平时处圆明园。园去城远，驻园中阁员奉事者，夜半起，乘骑达园，鸡犹未鸣耳。阁臣省其事具奏，奉谕毕，阁员驰回城，日尚未午。后园尾，中原多故，遂不北巡。奉天热河，设满员驻守之。二宫多宝藏，热河尤多。某殿壁嵌桃树，高逾丈，根柯悉宝石，叶皆翠玉，枝上百余桃，累累下垂，尽红霞洗也，每桃约重四五两。又壁嵌明皇坠马图，悉玉制，肉色须发袍带靴骑，大越数尺，精及毫末，莫不妙肖若天成。然最精则明皇黄袍丹里坠状，袍角掀起，丹略露，有云谲波诡，颊益三毫之致。一案中虚，藏机械，悉秘戏图，手按人物皆动，须发若活。光绪末，宫中兴土木，慈禧思移热河行宫物入大内，共载一百八十巨车，计二万数千具入京师。热河藏异，自后半入内廷。呜呼！中国美术文艺，固印度、罗马匹也。国粹所在，藏于何有？安得隆裕后建博物院，出宝藏实之，俾中外得有观感兴起，阅资留中央为教育费，一举两善，而乃违老氏多藏之戒也？悲夫（意大利每年得游览古物资五六千万金）！
　　○同治帝之轶事
　　载淳，慈禧子，长大颇殊趣，好冶游及蹴リ獗张诸戏。清制，宫中内监有职业，服役外，如弄舟舁舆演剧等，悉内监为之。载淳喜舞刚，尤喜掼交。掼交须身体灵活，年稍长辄不能。载淳亲教小内监为之。初习用板凳，小内监横卧其上，而上以手按其腹，俾圜转如连环。体稍僵，用手强按之，死者比比。其精者掼交数十度，铮然有声而弗息。一时风尚，自梨园供奉，讫各行省，无不喜演剧掼交，自载淳始也（今则其风已熄）。与贝勒载尤善，二人皆好著黑衣，娼寮酒馆暨摊肆之有女子者，遍游之。其病实染毒疮，头发尽脱落（言因发疥疮致伞者误）。甲戌十二月初五夜，载淳死，召恭邸入内，时外间无知者。王入，侍卫及内监随掩关，越十数重悉然。至则见陈尸寝宫。慈禧手秉烛谓恭邸曰：“大事至此，奈何？”旋手诏载入宫，载尚幼，舆中犹酣睡也。翌晨，宣告帝崩（载淳小敛怀纸中，尚余银盈握，盖零用未尽者），人始知焉。时风尚攘外，中外臣工，悉耻言外事，道遇侧目睨之。朝臣略知外情唯恭邸。时掌管总署，人讥为鬼使（时奕好顺众议，以攘外称能，管神机营，人称为神差）。郭侍郎嵩焘，倡言非是，群竞屏之。载淳居宫中，抵排极力，常命内侍缚藁人，衣冠若洋装，自弯弓射之，以为笑乐。故攘外之说，留存通国，至辛丑约成而始息。
　　○孝贞后之暴薨
　　光绪庚寅冬，慈禧病，御医诊无效，诏行省督抚进良医。直督李鸿章、江督刘坤一、鄂督李瀚章，皆有进。故事，两宫坐朝，东西位南向，慈禧既病数月，孝贞后独视朝。辛亥春，三月十日晨，召见军机（王大臣在枢府者恭亲王奕□、大学士左宗棠、尚书王文韶、协办大学士李鸿藻等），御容和怡无疾色，但两颊微赤。军机退，午后四钟，内廷忽传孝贞崩，命枢府诸人速进。向例帝后疾，传御医，先诏军机悉其事，医方药剂悉由军机检视。时去退直五小时，宫廷暴变，诸臣皆大惊。抵宫见孝贞已小殓，而慈禧坐矮凳，言东后向无病，日来未见动静，何忽暴变至此？诸臣仰慰顿首，出议丧事。曩时后妃薨，即传戚属入内瞻视后小敛，历朝以为常。孝贞薨，椒房无预其事者，众叹为创闻。时有伶工金某者，得慈禧宠，出入宫闼。慈禧疾久未愈，孝贞往候，至见慈禧与伶卧榻上，孝贞痛数责之。慈禧跽谢，逐金伶出宫，寻赐死。孝贞故喜小食，薨日，慈禧以糕饼进御，逾数时薨。慈禧亡，金家人备述之如此（此次慈禧之病，系因生育血崩所致，医治均无效，得吉林贡人参四枝甚巨，煎服始愈）。
　　○刚毅之贪诈
　　满人生性好财，其故由馈赠宫阃亲贵。包衣人严主仆之谊，主家贫困，包衣虽官宰辅，主至其家，则尊事若父母，有欲取辄携去，弗能较也。故满人应官多贪鄙，靡足言者。刚毅由清文翻译，历官部郎巡抚。不识汉文，好琐屑，自谓精能。巡抚广东，以甲午入都祝嘏（慈禧六旬寿），希大用。时内地通用银，广东独制银币。刚谓总办某道曰：“为我制银币三万，携入都。”某曰：“诺。”制成赍往，刚默然。至都，因内侍献慈禧，且言刚毅知万寿赏号繁，特铸币以表敬意。慈禧故喜，誉币新色可喜，遂饬收。刚寻入军机，某道亦不敢索偿。
　　○李莲英之机警
　　李莲英受慈禧宠眷，世多知之。庚寅岁，尝晤一内务府人，备述莲英为人有机智，能先知后意，故眷注特隆。莲英直庐逼后宫，后尝往视之，直庐坐椅凡十，而经后坐者八。椅经后坐，用黄缎蒙其上，故可数云。慈禧暮年好静默，不乐言语，莲英先意承志，余汤药饵器玩服御，皆先时备置靡少差。莲英假日，代事内监必鞭挞无完肤，至有泣求其销假以弭祸者。故慈禧在日，莲英无数时去左右。他监给事宫中，虽嫉之亦无如何也。一日慈禧至奕沂邸，道见门帖“总管李寓”四字，侧观久之。至邸，莲英乞数时假，旋舍还，禀命慈禧曰：“某在内廷当差久，小内监不谨，妄帖总管等字，某旋舍已痛笞，乞交内务府严办，警馀者。”慈禧笑曰：“尔已办，甚善，何必再交该府乎？”莲英故给事奕邸，奕眷戚尤亲密。咸丰末，奕颇恶慈禧，与肃顺盲有钩弋之语。莲英知其意，夜由犬穴往奕妻所，达上言。奕妻次晨携载淳问安，笑排解之。慈禧终身感奕夫妇之惠，故一立载，再立溥仪。而莲英给事宫中，垂五十载，恩眷弗替，固由机警使然，亦由投报钩弋语以致之也。
　　○慈禧后致疑于奕
　　慈禧与奕福晋为女弟，自解释钩弋语后，尤亲厚。载淳死，立载为帝，所以报也。然慈禧常致疑奕夫妇。载御极，非奉诏弗与一面，奕妻常饮泣，自叹以为恨。载大婚数稔，无嗣息，屡有离间者，言醇邸有古柏，长干被阴数亩，堪舆言王气，当更出皇帝。慈禧一日驺从往经邸，奕跽迎。后问：“闻尔宅有老柏，信乎？”奕曰：“诺。”后径至树下，徘徊瞻望，良久始去。越数日复至，又如之，谓奕曰：“吾园中构巨殿，中梁无佳材，此柏修直可数丈，用以为梁，诚美选矣。”奕叩首曰：“唯太后命。”乃具酒张宴树下，命工师伐之。未半，树崩出飞蛇数十，其一堕后前。后惊，罢酒，乘舆还宫，数日弗视朝，奕病亟，直督李鸿章荐医往视，奕弗与诊脉。诏医曰：“君归致言少荃（李鸿章字），予病弗起矣。太后顾念予，日倩御医诊视数次，药饵医单，悉内廷颁出，予无延医权。而病日深。”旋泫然问曰：“有壮盛男子，多所娶而不育者，曷故？”医惊问王谓谁，奕枕畔精竖擘指曰：“今上。”于是知载永无嗣续信矣。奕病，后往视，必携载，暮必携载偕返。载归，必怒杖内监，击宫中什具几罄。人多讥载失狂，不知实有以致之。专制之灭等人道如此。
　　○清宫大贿赂场
　　慈禧时，宫中贿赂风行，为历史罕见。皇帝每日问安一次，索贿五十金，后妃以次各有差。宫眷苦之。家素封辄与津贴，贫瘠有因以致命者。近侍词臣，讫行者督抚司道等，有进献或赐膳观剧悉纳之，称宫门费。清介无蓄资者，每不屑为。南书房翰林，本内廷文学供奉，至清苦，且为翰林高选。宫廷赏赉宝翰及代拟应奉文字，内侍传旨缴进，则文件与贿赂偕往（此经手内监所得），即邀御赏。否则沉没其物，恩眷亦渐疏焉。太后帝生辰三节，王大臣督抚等例进如意（督抚现任者有此制，开缺不能）及贡物，由内务府内监等递进。甲午刚毅入枢垣，制铁花屏风十二面进御。时中外馈献多，太后年高懒阅之。刚毅赂近侍，置屏风宫中御道侧。辇驾过，内侍奏刚毅进屏风，铁花殊精奇，老佛爷曾赏览否？后命置寝宫。刚毅自此眷遇益隆。
　　○刚毅之筹国
　　刚毅既入枢府，慈禧殊重之。戊戌新党败，载幽瀛台，朝廷颇欲搜罗各省库藏，充挥霍。刚毅喜事挑剔，以为能也，命查各省库藏，节冗费。刚毅既至江宁，调查盐务厘金及地方行政簿，昏昧弗省，但勒令运司五岸督销盐厘掣验，各认增若干，多者赞称之。其实该管官增数方，私橐殊无加损，长官督之于属僚，属僚督之于吏役，最瘠唯行坐商人而已。私增查仓编港上号等名目，向以十金取给者，此后须增五六金甫了之。吏役横暴，目无法纪，谓朝廷加税，不得不尔，其实彼等私橐累累也。厘金总办缺人，赣人某道允月增十万金，觊得差。既诺焉，而某道言月可增十二万金，遂夺彼与此。江宁五方杂居，颇患盗，县捕不足供任使，设保甲局助之，岁费才六七千金（光绪末设警察局费岁约二十万，而此时犹以保甲局岁费六七千金为多），刚毅径裁之。后盗贼横佚，白昼行劫。抵粤东，设施一如江宁。藩司弗审刚意，闻刚至，日督员吏会计钩核。时盛暑，刚将入都复命，谓曰：“君奚苦？天下事殊易办，日只须两句钟著坎肩（北人谓背心之称），挽将辫子，一小童掌扇，则诸事毕焉。”藩司会其意，因润色了之。刚毅此行殊得意，归装颇丰富云。
　　○光绪帝之几废
　　载之立也，实以慈禧独断。其母福晋，慈禧女弟，至相得，继颇疑之，福晋常引为憾。载既长，奕时诫之，谓一家百口，皆老佛爷之赐（宫中称慈禧为老佛爷，沿蒙古俗也）。载戆直如故。上书房总师傅翁同和，亦频以民间疾苦外交之事，诱勉载。载尝言我不能为亡国之君，语侵慈禧，而废立之说兴焉。时坤宫与载弗睦，频以谗间达慈禧，故事机益迫。甲午清兵溃，军舰被掳。吴大、魏光焘督师关外，刘坤一督师关内。李鸿章议约多丧失，几定约焉。翰林学士文廷式习闻宫中诸事，知内忧外患交乘，国将覆，往见坤一，请力争约款。坤一未会意，谓弱国无权利可言。廷式请屏左右，以废立之说相告，且谓宫中蓄谋久，荣禄以疆臣督兵将不应恫之，慈禧有所作，每询疆臣等意思若何，是宫中滋忌者疆臣，疆臣资高负宿望者今唯公，某知争约必不成，俾内廷因断断争约，知废立之难实行，则曲突度秦之效见焉。坤一嘱廷式代起草，而废立之谋因止。次年又有立溥俊为大阿哥之事。先是将废立事询荣禄，荣禄谓须探外人暨疆臣意见。乃命李鸿章探外使，而法使首弗允（时外报屡腾废立之说即指此）。电询刘坤一，覆称君臣之分已定，中外之口宜防，扶危定倾，责任公等。而废立之事遂不成（是时华侨及沪商经莲珊、陈梦坡悉有电争）。
　　○恭忠亲王谏复建圆明园
　　圆明园起雍正朝，事成于乾隆，闳敞壮丽冠中国。清制宫中祖制严，兴居有时，饮食服御有常度，帝恒苦之，时巡幸热河。林清变后，则罕幸热河，而常驻园，后暨妃嫔皇子悉侍焉。咸丰末，园尾。载淳御极，洪金田事败，张乐行、濑汶光先后毙，内外颂承平。慈禧、载淳思所以为乐者，于是重建圆明园之说起。时交涉日棘，库无储蓄，谏言不行，恭忠亲王坦然力争之。一日叩宫门请见，载淳知为园事也，问曰：“尔来为阻建园乎？朕志久决，亦何必拂太后意（太后谓慈禧）。且朕居彼，与尔等讨论国是亦甚善。”恭王叩首言：“当今内患虽平，外难日亟，库藏无存蓄。圆明园宪、纯两庙所修，当时财力远过今日。且纯庙谕旨：后世子孙勿得踵事华饰。今建园简陋，无以备翠华之临幸，复旧则国币不足。以某之愚，不若少缓便。”载淳默良久，卧榻上。王更言祖制不可失，历数所以训俭者。时载淳好著黑色衣，谓曰：“尔熟祖训，于朕事尚有说乎？”王曰：“帝此衣即非祖制也。”（宫中制色衣无黑色）因诫载淳勿微行，引白龙余且事释之。载淳曰：“朕此衣同载一色，尔乃不诫而来谏朕（载，王之子也）。尔姑退，朕有后命。”旋召大学士文祥入，且坐正殿曰：“朕有旨，勿展视，下与军机公阅，速行之。”文祥知其怒，拆视则杀王诏也。文祥碰头再三请，终弗怿。文祥退，叩太后宫，泣诉之。太后曰：“尔勿言，将诏与予。”杀王之事乃寝。
　　○瓦德西考试书院生
　　庚子联军入都，君臣皆遁，闾阎悚惧，罔知所届。乃招本国绅士助理事，设警察巡逻等。军政仍联军自掌之，绅士备顾问而已。或谓瓦，满清搜人材，在八股试帖，将相悉取给之。瓦乃考试金台书院，示期悬榜如昔，文题以“不教民战”，诗题“飞旆入秦中”。试日，人数溢额，瓦为评判甲乙之。考得奖金者，咸忻忻有喜色。
　　○慈禧于满族及内侍
　　满清自开国，重用满而轻视汉人，不曰汉儿庸懦喜名誉，即曰吾满勿沾染汉人习气。洪金田起，曾、胡、左、李次第荡平之。满员具武功者，塔齐布、多隆阿外，无稍露头角者。慈禧秉政，封疆重寄，治兵提镇，汉员所擅位置约十分之九，满员唯占海关、监督、织造等，以多包供宫中而已。甲申后，兴海军，建衙署于天津，奕统之，李鸿章为副，实则奕无所知，听鸿章规画如傀儡然。甲午清师溃，承恩公桂祥，仅命其巡边，阅月召还。慈禧故威重，宫中内监过误辄杖殪，一岁不可数计，次给杖谪弗少贷。李莲英之入宫也最久，最能审慈禧意，先充梳头房内监，继以服勤加总管二品顶带。故制内监通外事，宫中杖毙，锡职勿得越三品。莲英以谨事承慈禧宠眷，论者辄不得直，实为内监异数云。
　　○珍妃坠井
　　载有二妃，曰瑾，曰珍，瑾妃性婉悬而珍妃急切。时宫中婪索无艺，凡问安听剧赏物悉有费。二妃本姊娣，载宠瑾妃，时津贴之。珍妃不能耐，一日叩慈禧宫，极陈宫中使用巨，种种扰害，偶侵内监。及拳匪事起，七月念夜诏见军机毕，两宫暨后妃易微服将行，慈禧谓珍妃曰：“予将率尔行，拳众如蚁，土匪渐起，尔年尚韶稚（其实二妃年相若，诚莫如所谓），倘遭污，莫如死。”时宫中扰攘，内监总管崔某，遽牵珍妃毡裹推诸井。次年回銮，崔犹充内监总管。慈禧怆然曰：“予向言珍妃遭乱莫如死，非必死珍妃，乃一时之言，而崔某遽堕之井，予今见崔某，辄心怦怦动。”（时外间传言宫中常见鬼，非也）因谪崔海子某处内监，调李莲英内监总管。戊申，慈禧死，李莲英出宫。崔求内用，监国载澧曰：“崔某系太后宸断，屏斥远处，今大丧在殡，予不忍召还，崔某自省其愆可矣。”事遂寝。
　　○八旗兵
　　清师入关，谓满人武健，非汉儿比。于边要暨腹省设驻防，房舍园圃具，月给饷糈逮子孙，编马甲，命将军统之，督抚弗得过问，诉讼由理事同知专掌。而京师八旗兵，则专设步军统领神机营，由王大臣督之，汉宫无与其事者（壬午，左宗棠以汉大学士领神机营是特制）。庚子，清帝及太后等西行，亲率八旗兵道关外。数日，师驻不肯行，慈禧后问，曷不行，众以饷糈之缺对。后曰：“易事耳，第扈驾，朕当给尔。”翌日师驻又不行，后问，众言吾等有饷糈，而妻子留京师，生机全丧，将饥死，愿回京与共命。温旨勉之，六师行。时陕甘总督魏光焘勤王，名甘军，藩司岑春煊督领之，由草地（关外总名）至。御驾过，忽满兵飞弹中后舆，玻璃悉震。后怒，命春煊率兵擒数人斩之，饬八旗兵退五里外，勿得近乘舆，而命春煊督甘军导从达西安。次年北旋，先遣八旗兵回都，驾后行。禁城禁卫军，以提督姜桂题统之，法军官乘醉闯禁门，兵士向阻弗应，反用枪拟兵，兵举枪毙之。事闻，慈禧大惊。姜桂诉法使，导指其处实证之，使命舁尸返，而仍谢姜。慈禧喟然曰：“此八旗兵所不能，而姜军优为之，汉人终胜于吾满也必焉。”
　　○清室轶闻
　　清隆裕后之丧也，内外人士皆表哀悼崇敬之意，此亦亡朝史中所未有也。记者历访通习清宫中情事者，汇志于左，其所言，敢保证其八九皆实也。
　　清隆裕后为西太后之内侄女，西太后自以由西后出身，故必欲以家人为德宗后。德宗最先已有专宠珍妃，又颇不属意于后，顾以西后强迫指定，遂勉奉之。末路之帝王，其家庭悲惨之运命，乃至非普通寻常人家所有。德宗既不见悦于西后，自戊戌变政后，囚置瀛台，身同俘虏。隆裕既非其所悦，一日盛怒，乃至亲将其发簪掷碎。簪盖乾隆时遗物，隆裕乃以苦诉于西后，西后亦无多语，但令移居，己之别室。自此一事以后，隆裕盖与光绪隔置，其年月虽不可考，盖终帝之身亦十年矣。
　　隆裕入宫之后，几同离异，又值西后淫威四极之下，故隆裕之轶闻遗事，莫可得闻。惟光绪被虐之惨况，则颇有闻于外者。昔汪君穰卿，与一宫中修电线者相识，此人历述禁闻，汪君之笔记，乃至一大册子，中有二事，颇骇听闻。一日城内某牙医家，忽有一人以脱齿一枚令其镶配，医谓非面见脱齿之人，无法镶治，此人乃携以偕往。至宫中一极远极深之处，见一人服青布袍，独坐座上，面色惨黑，痛苦之状，目不忍见。口齿上津津血液溢露，医乃为之镶配而出。初意但以为宫中太监不知其为谁某也，翌日此导引之人来访，谓昨镶牙甚善，今已无苦，命我予君以一荷包，及四两银子。医谢而受之。至又翌日，忽另有一人仓皇来访，谓汝某日曾入宫镶牙信乎？导引者我兄也，今已以此获祸，被扑杀矣，尸骇掷露，无钱买棺，如何如何，言已痛哭。医乃知牙痛者即为光绪皇帝，乃系被西后打脱，后又怒此监私引医人，为之已痛，故扑杀之也。又一日兴绪往请西后安，后方食汤圆，问汝已食乎？不敢云已食，朗谨跪对曰：“尚未。”后即赐食若干枚，问已饱乎？不敢云已饱，亦谨对曰：“尚未。”乃更赐食。如此者数四，腹胀不能尽食，乃尽以私匿之于袖口中。归而汤圆满袖，淋漓满于其身。乃命太监换小衫，而其私服尽为西后搜去，此时乃无衫可换，因忍其狼藉而著之。后由监展转以外间小衫进，乃得易衣。溥伦曾有一次见西后，时亦遇后进食，所受之窘如光绪帝，归而腹满气塞，大病四十余日而后愈。盖西后极饕餮，若赐食不食，则震怒矣。黑暗专制之下之帝子王孙，其被荼毒有如此者。
　　光绪既被西后之虐禁，不得与臣工交语，其近支王公，亦无敢私谒者。帝乃久喑思语，秘置一小箱于南书房中，私与其弟醇王书，令彼此以书面交换。通信钥匙，则二人各一，外人不得开之。其书面大抵言外间琐屑事，以此笔谈而已。此事后亦为西后所知，怒而禁止。此后并此笔谈之自由，亦剥削矣。
　　光绪逝时，有人见其病室中陈列极陋，睡一大床，安置北京泥土火炉，裱糊之壁纸破裂霉烂，盖下等百姓家所居也。
　　西后崩时，即指定立隆裕为太后，其遗诏中有“军国大事，摄政王当秉承后意办理”之语，故中间曾有垂帘复活之说，然实并无其事。但隆裕颇以摄政所为不当，诏令入宫申斥，则颇有之，其语亦秘不可闻矣。盖隆裕尚非有野心者也。
　　小德张之宫中关系，颇为外间腾播。但据闻小德张确系真正太监，其设法骗取宫中之钱，则实有之。先此宫中有佛殿数座，自西后时已旷废，小德张乃怂恿隆裕修理，报销至二百余万。其时之内务府大臣奎乐峰自请处分，谓报销太不实在，隆裕以经手者为小德张，默然不问，则其深得宠眷可知。又隆裕服阕时，须换青轿，改坐黄轿，制轿之费，至七十余万，亦小德张所经手。其时势焰薰赫，今日民国大官中，盖多有与之结义为兄弟者，其姓名尚可历历数也。然颇闻自共和宣布后，小德张颇谨饬改过，世续既渐，不能约束一切。一日议裁减宫中炭费，而内监及内务府人员，抗不遵命，竟至宫中无炭可烧。小德张乃云不碍，咱们可到外边买去。
　　隆裕病笃时，溥伦荐曹某入诊。其时后盖被三四重而冷如冰，而房中炉火甚炽，重幕四周，溥伦与医生汗流如注。溥伦谓屋内如此，即好人亦须病，何况病人，乃稍开放窗幕。曹医开方，中有一药，与御医意见不合，曹争之甚烈。其宫中故事，御医与内医均结合一致。溥伦恐有意外，小德张乃云：“无碍，我自煎之。”盖非复前此之跋扈贪冒矣。余亲闻某当局者言，共和宣布后，宫中小监，颇持小德张短长，甚至以宗社党相吓，其囊橐颇为此辈所掠夺。及隆裕后逝，瑜妃命小德张往见，小德张称疾不往焉。
　　隆裕后之生平，既半生归于潜废，及共和宣布时，言论丰采，乃稍为外间所知。后既力主共和（后之所以力主共和者，中间自有种种秘密，历史今记者既不能尽知，即知之亦尚未能发表，姑略焉），故对于维持大局，排斥万难，确有大功劳于我国家，不可没也。先是皇族会议时，恭王溥伟反对最力，翌日乃请独见，后大怒曰：“国家没有事的时候，被他们闹得如此之糟，今日糟到这宗地步，他们又来闹了，我是不愿意见他们的。”遂斥不之见。观此，则后亦甚知其家亲贵诸公之罪恶矣。召见其时之内阁时，谭学衡（其时海军大臣）力谓“德宗首创宪政，功德在民，其志未终，隐恨而没。今太后赞成共和，则上足以继德宗之遗志，流芳万世”云云。后慨然而道，谓我亦知天下系公产，并非满洲私物。但满洲既已遗传二百余载，我只求德宗陵寝可以修造，皇帝地位不至坠落，则亦无恨。至于皇帝虽小，将来大时自有我担责任。因此乃有优待皇室条件之发生。及条件既上，隆裕颇以大清皇帝仍称皇帝，以外国君主之礼条下，无永远勿替字样为言，其态度甚果决，谕旨亦极明了云。
　　自共和宣布后，清室宫中，虽仍依样执行故事，其仪注体例，并发布上谕等，亦一律照旧。顾其近支王公，多纷纷迁居安乐之乡。醇王自摄政被革，颇积恨于后，至其死之先，未尝入宫。甚至陵祭庙等差，被派之王公，多一律请假。陵差有值，以时代休，新派者不去，旧派者遂永不得归，以是有私逃者。盖帝王子孙原则上不得有心肝，不只一陈叔宝也。
　　自共和宣布后，后居宫中，少与外间人相接。故北京兵变时，亦隐隐只闻炮声，不知何事。以其父家被劫三、四日后，乃有家人报知，颇为流涕。其先则宫中人秘不使闻知也。又闻后与溥仪（宣统）颇疏隔，养侍之事，一以委之按班（即奉派服侍之太监），故颇起居无节，饮食不时。按班常挟水果袋相随，日食水果无数云。后之病始于去年冬间，为膨胀病。前此寿诞，勉强出御，退后遂至不起。逝世在午前二时，故时方深夜，世续、溥伦及醇王皆随侍。今外间颇传醇王曾奉其遗诏，有掌管宫中事务之权，而宫中人则有云无之者，以是颇为彼等一大问题。据闻其时确由溥伦等拟议如此，但须照旧例述旨，而其时后已昏瞀不知人事，续等大声云云，皆不之省。乃由小德张在枕侧大声而言，谓今世续等以太后欠安，宫中事务，请旨命醇王管理。如是者三，后乃微微点首。良久良久，出一语云：“叫皇帝来。”及抱溥仪至，后乃指之而言曰：“太小，你们不要难为他。”如是遂殁。
　　后逝世后，大总统之优祭，参议院外交团之悼唁，国务院之决定丧服，民国派员之会办丧事，各党会团体之议追悼及铸铜像，并见报章，不须汇述。今宫中丧礼，每日由江朝宗报告，据其所报告之各王公会祭者如下：
　　那王、睿王、阿王、庄王、朗贝勒、涛贝勒、忻贝子、振贝子、博贝子、伦贝子、阿贝子、倬公、佶公、泽公、麟公、达公、桂公、载树、志公、熙贝勒、醇王、衍圣公孔令贻，清臣除太保师傅外，亦有旧南书房人、都察院人及与内务府有关系者入祭。二月二十八日为祭奠之期，国务总理总统代表荫昌、各国务员、各局长，并各部代表四人，均入祭。而陆海军人尤多，共计有三百余人，中间颇有前清部员。此次随班入祭，享有外国使臣资格之礼遇。入宫时，禁卫军举枪敬礼，前摄政王殷勤答礼。归而谈述，为希有之荣者，亦一趣事也。此中惟前武昌太守梁节庵最为出色。太守公之辫，既在汉口被剪，此次垂假辫，服反穿皮马褂入宫，抚棺痛哭，哀不欲生，乃得清旨派为守护工陵大臣，竟其庐墓之志。劳乃宣自改革后，即躬耕涿州，口不言政事，此等人物，似比梁为高一等矣。
      
