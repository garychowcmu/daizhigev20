冥通记　　南朝梁　陶弘景

　　夏至，曰未中，少许在所住户南床眠。始觉，仍令善生下帘。又眠未熟，忽见一人，长可七尺，面小，口鼻猛，眉多，少有须，青白色，年可四十许。著朱衣赤帻，上戴蝉垂，缨极长，紫革带广七寸许，带鞶囊，鞶囊作龙头。足著两头舄，舄紫色，行时有声，索索然。从者十二人，二人提裙，作两髻髻，如永嘉老姥髻，紫衫，青裤，履缚裤极缓。三人著紫裤，褶平巾帻，手各执简，简上有字，不可识。又七人，并白布裤褶，自履褶悉有所执，一人挟坐席，一人把如意五色毛扇，一人把大卷书，一人持纸笔大砚，砚黑色，笔犹如世上笔，一人捉伞，伞状如毛羽，又似彩帛，斑驳可爱。伞形圆深，柄黑色，极长。入屋后，倚檐前。其二人并持囊，囊大如小柱，似有文书。挟席人舒置书床上，席白色，有光明，草缕如■〈艹邪〉子，但伞缕尤大耳。侍者六人入户，并倚子平床前，此人始人户，便皵面去，居太近，后仍就座，以臂隐书案。 

　　于时笔及约尺，悉在案上，便自捉内格中，移格置北头，问左右：“那不将几来？”答云：“官近行，不将来。”乃谓子良曰：“我是此山府丞，嘉卿无愆，故来相造。”子良乃起整衫，未答。仍问曰：“今曰吉曰，曰曰欲中，卿斋不？”答：“依常朝拜中食耳，未晓斋法。”又曰：“中食亦足，但夏月眠不益人，莫恒贪眠。”又答：“体羸，有小事竟觉倦，倦如欲眠，不能自禁。”曰：“小小消息无苦。”因风起，吹伞欲倒，仍令左右看伞，赤豆在庭中成走来，垂至伞边，左右以手格去。 

　　郎善又来架子上取塸，触此左右，善便倒地，此左右以手接之。此人问：“那得此小儿子？”子良答：“家在钱塘，姓俞，权寄此住。”又曰：“勿令裸身。”善神见之，又问：“郎善何人？”子良答：“家在永嘉，依荫陶先生。”又曰：“陶有美志，为人所归投。”又语子良曰：“卿父昔不无小过，释来已三年，今处无事地。自云坟冢在越，虽自羁回，亦不愿移之。南头有一坎，宜塞去。其今欲同来，有文书事未了，不果。明年春当生王家，以其前过未尽，故复出世。卿前身有福，得值正法。今生又不失人神之心，按录籍卿，大命乃犹馀四十六年。夫生为人，实依依於世上；死为神，则恋恋於幽冥。实而论之，幽冥为胜。今府中缺一任，欲以卿补之。事目将定，莫复多言。来年十月当相召，可逆管办具，故来相告。若不从此命者，则三官符至，可不慎之。”予良便有惧色，此人曰：“卿趣欲住世种罪，何为得补吾洞中之职。面对天真，==圣府，自计天下，无胜此处。”子良乃曰：“唯仰由耳。”又曰：“卿自幼至今，不无小愆，可自思悔谢。若不尔者，亦为身累。凡修道者，皆不裸身露髻，枉滥无辜，起止饮食，悉应依科。卿复相告，言穷於此。今还所任，方事犹疑，冀非远耳。卿勖吾言，勿示世中。悠悠之人，山中同气，知之无嫌。” 

　　便下席，未出户，见门上有令春、刘白等（令春是姨母间裸子，刘白是白从子），乃又曰：“勿令小儿辈逼坛靖，靖中有真经，前失火处，大屋基，今犹有吏兵防护，莫轻洿慢。其辈无知，事延家主，卿姨病源乃重，虽不能致毙，亦难除。”子良因问：“不审若为治疗？股中又有结病，何当得除？”答曰：“不可即除，岁月之间不知若为耳。腹中亦有卒可差，别当向卿言。”令春等去，便下阶而灭。 

　　二十七曰二更中，开眼见一人，在床前，容质端正，有须，须甚厚，细眉目，年可二十余，颜状甚可爱。著芙蓉冠，垂青缨甚长，著衣状如单衣，而有朱青黄白相杂厕，似锦复非素。腰带不知是何所著，亦有光，如前范帅来时烛光也。独自而已，自云是中山人，因言曰：“茅君用尔为丞，已遣丞帅来相报。事已定，吾今来教尔修道之方。可从而言疏。”子良仍起，襞纸疏之。 
