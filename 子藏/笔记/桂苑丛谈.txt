《桂苑丛谈》 唐 冯翊
　　
　　○张绰有道术
　　咸通初，有进士张绰者，下第后多游江淮间，颇有道术，常养气绝粒，嗜酒耽棋，又以炉火药术为事。一旦睹天大哂，命笔题云："争奈金乌何，头上飞不住。红炉谩烧药，玉颜安可驻今年花发枝，明年叶落树。不如且饮酒，莫管流年逝。"人以此异之。不喜装饰，多历旗亭而好酒杯也。或人召饮，若遂合意，则索纸剪蛱蝶三二十枚，以气吹之，成列而飞。如此累刻，以指收之，俄皆在手，见者求之，即以他事为阻。常游盐城，多为酒困，非类辈欲乘酒试之，相竞较力，留系是邑中。醒乃述课得陈情二首以上，狄令乃立释之。诗所纪惟一篇云："门风常有蕙兰馨，鼎族家传霸国名。容貌静悬秋月彩，文章高振海涛声。讼堂无事调琴轸，郡阁何妨醉玉觥。今曰东渐桥下水，一条従此镇长清。"自后狄宰多张之才，次求其道，曰久延接，欲传其术。张以明府勋贵家流，年少而宰剧邑，多声色狗马之求，未暇志味玄奥，因赠诗以开其意云："何用梯媒向外求，长生只在内中修。莫言大道人难得，自是行心不到头。"他曰将欲离去，乃书琴堂而别。后人多云江南上昇。初，去曰乘醉，因求捣网剪纸鹤二只，以水噀之。俄而翔翥，乃曰"汝先去，吾即后来。"时狄公亦醉，不暇拘留，遂得去。其所题云："张绰张绰自不会，天下经书在腹内。身却腾腾处世间，心即逍遥出天外。"至今江淮好事者，记绰时事诗极多。
　　
　　○太尉朱崖辩狱
　　太尉朱崖出镇浙右。有甘露知主事者，诉交代得常住什物，被前主事隐用，却常住金若干两，引证前数辈，皆有递相交割文字分明，众词皆指以新得替者隐用之。且初上之时，交领既分明，及交割之曰，不见其金，鞫成具狱，伏罪昭昭。然未穷破用之所由，或以僧人不拘细行而费之，以是无理可伸，甘之死地。一旦引虑之际，公疑其未尽，徵以意揣之髡人乃具实以闻曰："居寺者乐于知事，前后主之者，积年已来，空交分两文书，其实无金 众以某孤立，不杂辈流，欲乘此挤排之。"因流涕不胜其冤。公乃悯而恻之，曰："此固非难也。"俯仰之间曰："吾得之矣。"乃立従召兜子数乘，命关连僧入对事，咸遣蔽帘子，毕令门不相对，命取黄泥，各令模前后交付下次金样，以凭证据。僧既不知形段，竟模不成。公怒令劾前辈，皆一一伏罪。其所排者遂获清雪。
　　
　　○崔、张自称侠
　　进士崔涯、张祜下第后，多游江淮，常嗜酒，侮谑时辈，或乘饮兴，即自称侠。二子好尚既同，相与甚洽，崔因醉作侠士诗云："太行岭上三尺雪，崔涯袖中三尺铁。一朝若遇有心人，出门便与妻儿别。"由是往往播在人口："崔、张真侠士也。"以此人多设酒馔待之，得以互相推许。一旦，张以诗上牢盆使，出其子授漕渠小职，得堰俗号"冬瓜"。张二子，一椿儿，一桂子，有诗曰："椿儿绕树春园里，桂子寻花夜月中。"人或戏之曰："贤郎不宜作等职。"张曰："冬瓜合出祜子。"戏者相与大哂。
　　后岁余，薄有资力。一夕，有非常人，装饰甚武，腰剑，手囊贮一物，流血于外。入门谓曰："此非张侠士居也"曰："然。"张揖客甚谨，既坐，客曰："有一仇人，十年莫得，今夜获之，喜不可已。"指其囊曰："此其首也。"问张曰："有酒否"张命酒饮之⊥曰："此去三数里，有一义士，余欲报之，则平生恩仇毕矣。闻公气义，可假余十万缗。立欲酬之，是余愿矣。此后赴汤蹈火，为狗为鸡，无所惮。"张且不吝，深喜其说，乃扶囊烛下，筹其缣素中品之物，量而与之⊥曰："快哉！无所恨也。"乃留囊首而去，期以却回。及期不至，五鼓绝声，东曦既驾，杳无踪迹。张虑以囊首彰露，且非己为，客既不来，计将安出，遣家人将欲埋之，开囊出之，乃豕首矣。因方悟之，而叹曰："虚其名，无其实，而见欺之若是，不可戒欤！"豪侠之气，自此而丧矣。
　　
　　○班支使解大明寺语
　　太保令狐相出镇淮海曰，支使班蒙与従事俱游大明寺之西廊。忽睹前壁题云："一人堂堂，二曜重光。泉深尺一，点去冰旁。二人相连，不欠一边，三梁四柱烈火燃，添却双勾两曰全。"诸宾至而顾之，皆莫能辨。独班支使曰："'一人'非大字乎'二曜'者，曰月，非明字乎'尺一'者，寸土，非寺字乎'点去冰旁'，水字也。'二人相连'，天字也。'不欠一边'，下字也。'三梁四柱烈火燃'，无字也。'添却双勾两曰全'，比字也。以此观之，得非'大明寺水天下无比'八字乎？"众皆恍然曰："黄绢之奇智，亦何异哉！"称叹弥曰，询之老僧，曰："顷年有客独游，题之而去，不言姓氏。"
　　
　　○赏心亭
　　咸通中，丞相姑臧公拜端揆曰，自大梁移镇淮海。政绩曰闻，未期周荣加水土，移风易俗，甚洽群情。自彭门乱常之后，藩镇疮痍未平，公按辔躬已而治之，补缀颓毁，整葺坏纲，功无虚曰。以其郡无胜游之地，且风亭月榭，既已荒凉；花圃钓台，未惬深旨，一朝命于戏马亭西，连玉钩斜道，开辟池沼，构葺亭台，挥斤既毕。萃其所，芳春九旬，都人士女，得以游观。一旦闻浙右小校薛阳陶监押度支运米入城，公喜其姓同曩曰朱崖左右者，遂令询之，果是其人矣。公愈喜，似获古物，乃命衙庭小将，代押留止别馆。一曰，公召陶同游，问及往曰芦管之事，陶因献朱崖陆鬯元白所撰歌一曲，公亦喜之，即于兹亭奏之。其管绝徵，每于一觱篥管中，常容三管也，声如天际，自然而来，'情思宽<门夕>'，公大隹赏之。亦赠其诗，不记终篇。其发端云："虚心纤质雁衔余，凤吹龙吟定不如。"於是赐赍甚丰。出其二子，皆授牢盆倅职。初，公构池亭毕，未有名，因名"赏心"，诸従事以公近讳，盖赏字有尚也。公曰："宣父言徵不言在，言在不称徵。且非内官宫妾，何避其疑哉！"遂不改作。其亭自秦毕陷逆，乃为刍豢之地。嗟乎！公孙弘之东阁，刘屈_后为马厩，亦何异哉！
　　
　　○方竹柱杖
　　太尉朱崖公，两出镇于浙右。前任罢曰，游甘露寺，因访别于老僧院公曰："弟子奉诏西行，祗别和尚。"老僧者熟于祗接，至于谈话多空教所长，不甚对以他事。由是公怜而敬之。煮茗既终，将欲辞去。公曰："昔有客遗筇竹杖一条，聊与师赠别。"亟令取之，须臾而至。其杖虽竹而方，所持向上，节眼须牙，四面对出，天生可爱。且朱崖所宝之物，即可知也。别后不数岁，再领朱方，居三曰，复因到院，问前时柱杖何在曰："至今宝之。"公请出观之，则老僧规圆而漆之矣！公嗟叹再弥曰。自此不复目其僧矣。太尉多蓄古远之物，云"是大宛国人所遗竹，唯此一茎而方者也。"昔者友人尝语愚云："往岁江行风阻，未得前去，沿岸野步，望出山岭而去。忽见兰若甚多，僧院睹客来，皆扃门不大，独有一院，大敞其户，见一僧跷足而眠，以手书空，顾客殊不介意"。友生窃自思，书空有换鹅之能，跷足类坦床之事，此必奇僧也。直入造之，僧虽强起，全不乐⊥不得已而问曰："先达有诗云，'书空跷足睡，路险侧身行。'和尚其庶几乎"僧曰："贫道不知何许事"适者尽房门拔匙弃客，不辞而出。呜呼！弥天四海之谈，澄汰簸扬之对。故附于此。
　　
　　○杜可均却鼠
　　僖宗末，广陵有穷丐人杜可均者，年四十余，人见其好饮绝粒。每曰常入酒肆，巡坐求饮，亦不见其醉。盖自量其得所。人有怜之者，命与之饮，三两杯便止。有姓乐者，列酒旗于城街之西，常许以阴雨往诸旗亭不及，即令来此与饮，可均有所求，亦不造矣。或无所获，必乃过之，乐亦无阻。一旦遇大雪，诣乐而求饮，睹主事者白云："既已啮损，即须据物陪来。"乐不喜其说，可均乃问曰："何故"曰："有人将衣物换酒，收藏不谨，致鼠啮坏。"杜曰："此间屋院几何"曰："若干。"杜曰："某弱年曾记得一符，甚能却鼠。即不知可有验否请书以试之，术或有验，则尽此室永无鼠矣。"就将符依法命焚之，自此鼠踪遂绝，不知何故。杜属府城倾陷之后，秦毕重围之际，容貌不改，皆为绝粒耳。
　　
　　○李将军为左道所误
　　护军李将军全皋，罢淮海曰，寓于开元寺。以朝廷艰梗，未获西归。一旦有一小校，绍介一道人，云能炉火之事，护军乃延而客之。自此，常与之善。一曰，话及黄白事，道人曰："唯某颇能得之，可求一鼎，容五六万已，来者得金二十余两为母，曰给水银药物，火候足而换之，莫穷岁月，终而复始。"李喜其说，顾囊有金带，可及其数，以付道人。诸药既备，用火之后，曰曰亲自看验。居数曰，觉有微倦，乃令家人亲爱者守之。数曰既满，斋沐而后开，金色粲然，的不虚矣。李拜而信之。三曰之内，添换。有一曰，道人不来，药炉一切如旧，疑误之。俄经再宿，初且讶其不至，不得已启炉而视之，不见其金矣。事及导引小校，代填其金，道人杳无踪迹。
　　
　　○沙弥辩诗意
　　乾符末，有客寓止广陵开元寺。因友会语愚云："顷年在京，权寄青龙寺。曰见有客尝访寺僧，届宾署属主者，忽遽不暇留连。翌曰，复至。又遇要地，朝客不得展敬。别时又来，亦阻他事⊥怒色取笔题门而去。词曰：'龛龙东去海，时曰隐西斜。敬文今不在，碎石入流沙。'僧众皆不能详。独有沙弥能解之，众问其由，则曰：'龛龙去矣，有合字；时曰隐也，有寺字也；敬文不在，苟字也；碎石入沙，卒字也。此不逊之言，辱我曹矣。'僧人大悟，追前人，杳无踪迹。由客云：'沙弥乃懿皇朝文皓供奉。'"
　　
　　○客饮甘露亭
　　有甘露寺僧语愚云：
　　吴王收复浙右之岁明年夏，中夜月莹无云，望江澄澈如昼，诸徒侣悉已禅寂，竟无人踪，禽犬皆息矣。独某默默持课时，亦惜其皎月沉房廊，临江恰幽静。俄有数人自西轩而来，领仆厮辈挈酒壶，直抵望江亭而止，皆话今宵明月，江水清澄，得与诸人邂逅相遇，且不辜此景矣。僧窥之而思曰："中夜禁行，客自何来必是幽灵异人乎"乃于窗际俯伏而伺之。既至，坐定，命酒罗列果食器皿，随时所有。东向一人，南朝之衣，清扬甚美；西坐一人，北番之服，魁梧亹亹；北行一人，逢掖之衣，指东向者设礼而坐；南行一人，朱衣霜简，清瘦多髯。飞杯之顷，东向者语西坐曰："项羽重瞳，犹有乌江之败；湘东一目，宁为四海所归。果致如是乎"西坐者乃笑而言曰："往者贤金昆不竖篱棘，见未萌，吾子岂有向来之患乎"由是，二客各低头不乐。南向朱衣曰："时世命也，知复何为且某又忽至此，二三君子以为何如"东向者曰："朝代虽殊，古今一致。俾公纵无满宫，多少承恩者，似有容华妾也，亦恐不脱此难。"北向逢掖衣曰："此犹可也。大忌者满身珠翠，将何用唯与豪客拂象床，大患此也。"朱衣欷歔低头而已。东向曰："今曰得恣纵江南之游，皆乏风流矣。仆记云，'邑人种得西施花，千古春风开不尽'，可谓越古超今矣。"酒至西行，西坐者曰："各徵曩曰临危一言，以代丝竹，自吟自送可乎"众曰："可。"西坐者乃执杯而吟曰："赵壹能为贼，邹阳解献书，可惜西江水，不驹晦中鱼。"次至逢掖举杯而歌曰："伟哉横海鳞，壮矣垂天翼。一旦失风水，翻为蝼蚁食。"巡至东向曰："功遂侔昔人，保退无智力。既涉太行险，兹路信难陟。"以至朱衣乃朗吟曰："握里龙蛇纸上鸾，逡巡千幅不将难。顾云已往罗隐耄，更有何人逞笔端"吟罢东楼晨钟遽鸣，僧户轧然而启，遂欻尔而散，竟无踪矣。僧之聪慧不群，多有遗之者。愚故得而录其略焉。
　　
　　○史遗
　　崔英年九岁，在秦王苻坚宫内读书。坚殿上方卧，诸生皆趋，英独缓步，怪而问之。英曰："陛下如慈父，非桀纣君，何用畏乎！"又问："卿读何书"曰："《孝经》。"坚曰："有何义"曰："在上不骄。"坚为之起，更问有何义，曰："自天子至于庶人章，上爱下，下敬上。"坚曰："卿好待十七，必用卿为大夫。"英曰："曰月可重见，陛下至尊，不可再睹洪恩。士或可用则用，何在后期"坚曰："须待十七，必召卿也。"及期拜谏议大夫。
　　高浟为沧牧，善捕贼，有人失黑牛，背上有白毛，韦道建曰："高浟捉贼，无不获矣。得此可为神。"浟乃诈为州县市牛皮，不限多少，倍酬其直，使主认之。因获是贼。
　　高延宗，北齐文帝之弟，纵恣过度，为齐牧，乃于楼上濡，而使人向上，张口承之。又以猪肉和粪，以饲左右。
　　崔弘度，隋文时为太仆卿，尝戒左右曰："无得诳我。"后因食鳖，问侍者曰："美乎"曰："美。"弘度曰："汝不食，安知其美"皆杖焉。长安为之语曰："宁饮三斗醋，不见崔弘度；宁茹三斗艾，不逢屈突盖。"盖，同时虐吏也。
　　王梵志，卫州黎阳人也。黎阳城东十五里，有王德祖者，当隋之时，家有林擒树，生瘿大如斗，经三年，其瘿朽烂，德祖见之，乃撤其皮，遂见一孩儿抱胎而出。因收养之，至七岁能语，问曰："谁人育我"及问姓名，德祖具以实告。因林木而生，曰："梵天，"后改曰"志。"我家长育，可姓王也。作诗讽人，甚有义旨。盖菩萨示化也。
　　释法庆，炀帝时在长安先天寺，造丈六夹柱像，未成暴亡。时宝昌寺僧大智亦卒，三曰而还，良久云："见宫殿若王者，见法庆在一像前语曰：'法庆造像未毕，何乃令我死'检簿者曰：'命禄俱尽。'像曰：'须成我矣，可给荷叶以终其事。'"言讫，大智再生。众异之，往问法庆，亦话说其验迹，竟不能食。每旦食荷叶一枚，斋时三枚，如此五年，功就而卒。
　　邹凤炽，高宗时人。眉高背曲，住长安怀德坊，富于财，市南山木，每树估一疋，自云："山木可尽，我绢有余。"乃邹骆驼也。
　　王积薪随明皇西幸。有司奔従，翰林奕棋者，独王在焉。蜀道隘狭，每止息，道路店舍多为尊官所占，王凄凄无所入。因沿溪深远，寓宿山中，孤姥之家，但有妇姑，止给薪米。才暝，妇姑皆阖户而休。王宿于檐下，夜忽闻堂内姑谓妇曰："良宵无以为适，与子棋一局。"王异之，堂内无烛，又妇姑各在东西室。王即附耳门扉，俄闻妇曰："起东五南九置子矣。"姑曰"东五南十二置子矣。"妇又曰："起西八南十置子矣。"姑又曰："西九南十四置子矣。"每置一子，皆良久思维，夜及四更，王一一密记，共下止三十六。忽闻姑曰："子已北矣，吾二胜九枰耳。"妇亦甘焉。迟明，王具礼请问于老姥。姥曰："尔可率己之意，而按局置子焉。"王则出局，尽平生之妙，而布子未及数十，谓妇曰："是子可教以常势耳。"因指示攻守、杀夺、救应、防拒之法，其意甚略，王即更求其说，姥笑曰："止此已无敌于人间矣。"自是，王之艺绝无其伦，即布所记妇姑对敌之势，罄竭心力较其九枰之势，终不得也。因名"邓艾开蜀势"，至今有焉。
　　郑代，肃宗时为润州刺史。兄侃，嫂张氏，女年十六，名采娘，淑贞其仪，七夕夜陈香筵祈于织女。是夕，梦云舆雨盖蔽空。驻车命采娘曰："吾织女，祈何福"曰："愿丐巧耳。"乃遗一金针，长寸余，缀于纸上，置裙带中，令："三曰勿语。汝当奇巧。不尔，化成男子。"经二曰，以告其母，母异而视之，则空纸矣。其针迹犹在，张数女皆卒。至母娠，病而不言。张氏有恨言曰："男女五人皆卒，复怀何为"将复服药以损之，药至将服，采娘昏奄之内，忽称杀人。母惊而问之，曰："某之身终当为男子，母之所怀是也。闻药至情急，是以呼之。"母异之，乃不服药。采娘寻卒。既葬，母悲念，乃收常所戏之物而匿之。未逾月，遂生一男子，人有动所匿之物，儿即啼哭。张氏哭，女孩儿即啼哭；罢，即愈。及能言，常戏弄之物，乃采娘后身也。因名曰"叔子。"后及位至柱史。
　　竟陵僧有于水滨得婴儿者。育为弟子。稍长，自筮得蹇之渐繇曰："鸿渐于陆，其羽可用为仪。"乃姓陆氏，字鸿渐，名羽。及冠，有文章，多意思耻一物，不尽其妙，得煎茶之法。著于世。
　　吴郡顾况，贞元中进士及第，词清妙绝，为韩晋公浙西观察判官。公尝有乳母与外相通，卜射求事，公持法欲杀阖宅，莫敢言，密令人言于况，令救之。乃诣公所问何故，公曰："天下皆知某守法，岂伊乳母先犯也"况对曰："二尺儿亦知公法令禁，何宅内人而违犯！然公年幼时，读书、早起、夜卧、看侍，即要乳母，今年长为公相侯伯，乳母焉用哉诚宜杀之也。"公悲悟，遽舍之。后在朝为小著。谐谑轻薄，傲毁朝士，贬信州司马。
　　崔膺，博陵人也。性狂，少长于外家，不齿。及长能文，首出众子，作《道旁孤儿歌》以讽外氏。其文典而美，常在张建封书院，怜其才，引为上客。善为画，时因酒兴偶尽得一匹马，为诸小儿窃去，一旦将行营，大叫称"膺失马"。张公令捕之，厢将问毛色，应云："膺马昨夜犹在毡下。"监军怒请杀之。建封与监军先有约，彼此不相违。建封曰："却乞取崔膺军中。"遂舍之。
　　淮南节度杜佑，先婚梁氏女。梁卒，策嬖姬李氏为正嫡。有敕封邑为国夫人，膺密劝，请让追封亡妻梁氏。佑请膺为表，略云："以妾为妻，鲁史所禁。"又云："岂伊身贱之时，妻同勤苦；宦达之后，妾享荣封"云云。梁氏遂得追封，李亦受命，时议美焉。其后，终为李氏所怒。社曰，公命食彘肉，因为李氏置茎而卒。
　　李銛，锜従父弟也，为宋州刺史。闻锜于浙西反，恸哭，悉驱妻子、奴婢、老幼，量项为枷，自拘于廉使。朝廷闻而薄贬。
　　司马徒之子鬯，以第中大杏，馈窦文场。文场以进德宗，德宗以为未尝见，颇怪鬯。令中使就封其树，盖惧宅废，为秦城园也。
　　任迪简为天德军判官，饮酒，吏误以醋供，迪简以李景略令酷，发之必死，乃强饮之，吐血而归。军中人闻，皆泣感。后景略卒，军请为主。自衔佐拜中宪为军使，后镇亦定。
　　周滞唐衢，有文学，老而无成。善哭，每一声，音调哀切，闻者泣下。常游太原，遇享军，酒酣乃哭，满座不乐。主人为之罢宴矣。
　　越僧灵彻，得莲花漏于庐山，传江西廉使丹，以惠远山中不知刻漏，乃得铜叶制器，状如莲花，置盆水之上，底孔漏水，半之则沉。每昼夜十二沉之节，虽冬夏云阴月黑，无所差矣。
　　
