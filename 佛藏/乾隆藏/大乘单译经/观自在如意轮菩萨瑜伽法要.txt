观自在如意轮菩萨瑜伽法要一卷


大乘单译经
观自在如意轮菩萨瑜伽法要一卷
唐南天竺国三藏法师金刚智译


　　

观自在如意轮菩萨瑜伽法要
　　我今顺瑜伽　　金刚顶经说
　　摩尼莲花部　　如意念诵法
　　修此三昧故　　能如观自在
　　先择其弟子　　族姓敬法者
　　多人所敬爱　　智慧而勇进
　　决定毗离耶　　觉慧常不舍
　　尽孝于父母　　净信于三宝
　　乐修菩萨行　　于四无量心
　　刹那无有间　　常乐大乘法
　　住于菩萨戒　　恭敬阿阇梨
　　一切诸圣者　　成就坚固力
　　丈夫之勇猛　　善通相应门
　　常乐寂静行　　智慧无所畏
　　以戒常严身　　精修秘密乘
　　敬依理趣道　　一心无所吝
　　常乐闻妙法　　曾入三昧耶
　　从师获灌顶　　既蒙印可已
　　不久当成就　　弟子具此相
　　方可为传授　　此即如意宝
　　能成诸事业　　如经说处所
　　山间及流水　　清净阿兰若
　　随乐之涧谷　　离诸危怖难
　　随力严供具　　行人面于西
　　漫提自在王　　次礼余方佛
　　以五轮着地　　如教之敬礼
　　双膝长跪已　　合掌虚心住
　　诚心尽陈说　　三业一切罪
　　我从过去世　　流转于生死
　　今对大圣尊　　尽心而忏悔
　　如先佛所忏　　我今亦如是
　　愿垂加持力　　众生悉清净
　　以此大愿故　　自他获无垢
　　密言曰。
　　唵　莎嚩皤嚩输驮　萨婆达么　莎嚩皤嚩输度谽。
　　行者次应随喜一切诸佛菩萨所集福智。
　　过现三世佛　　菩萨及众圣
　　所集诸善根　　合掌尽随喜
　　如我身所集　　欢喜无有异
　　次应右膝着地芙蓉合掌置于顶上想礼一切如来及菩萨足。密言曰。
　　唵　钵头(入)么(二合)微(微吉反)
　　礼诸佛已全加半加或轮王加随意而坐。
　　作此坐印已　　观遍虚空佛
　　已身各于前　　住彼众圣会
　　止观从膝上　　旋舞当心合
　　如莲之未敷　　想礼于诸佛
　　次结三昧印　　当心坚固缚
　　檀慧禅智竖　　金刚莲花印
　　通持莲花者　　警觉众圣已
　　诵此密言曰
　　唵　跋日啰(二合)钵头(入)么(二合)三磨耶萨怛鑁(三合)
　　由结此印故　　佛及善逝子
　　诸大名称者　　妙观察摄受
　　忆昔本誓愿　　对于遍照尊
　　不违教令故　　加持使圆满
　　次结一切诸佛如来安乐悦意欢喜三昧耶印。
　　十度坚固缚　　忍愿中交合
　　檀慧与禅智　　各相合而竖
　　密言曰。
　　唵　三么耶　呼(去)苏(上)啰哆　萨怛鑁(三合)
　　由示此印故　　诸佛及菩萨
　　一切执金刚　　皆悉妙欢喜
　　次当开心户　　入金刚智字
　　观于二乳上　　右怛啰左吒
　　如宫室户扇　　殊胜金刚缚
　　三业同时发　　拍心开两字
　　密言曰。
　　唵　跋日啰(二合)满驮怛[口　　落](二合)吒。
　　无始熏种子　　所集之尘劳
　　今以召罪印　　集之欲摧碎
　　十度坚固缚　　忍愿申如针
　　进力屈如钩　　心想召诸罪
　　想彼众罪状　　植发裸黑形
　　反印刺于心　　触已诵密语
　　三业相应故　　能召诸罪积
　　诵此召集已　　方作摧碎法
　　密言曰。
　　唵　萨婆播波迦哩洒拏　尾输驮娜　三磨耶　跋日啰(二合)　吽若。
　　召入于掌已　　施作摧破法
　　前印内相叉　　称[牟　　含]缚诸罪
　　忍愿俱申直　　有怛[口　　落]吒字
　　想为金刚杵　　相拍如摧山
　　忿句及怒形　　能净诸恶趣
　　诵已忍愿拍　　七三随所宜
　　唵　跋日啰(二合)播尼(上)尾莎怖吒也　萨跢播耶满驮娜儞钵啰(二合)母讫洒(二合)也萨婆播也孽底(丁以反)毗药(二合重呼)萨婆萨怛蔓(无繁反)萨婆怛他孽多跋日啰(二合)三磨耶吽　怛啰(二合)吒。
　　以此相应门　　先佛方便故
　　三业所积罪　　无量极重障
　　作此摧灭已　　如火焚枯草
　　有情常愚迷　　不知此理趣
　　如来大悲故　　开此秘妙门
　　次当结入印　　内如来智字
　　二羽坚固缚　　禅智入于中
　　以进力二度　　相拄如环势
　　观前八叶莲　　其上置阿字
　　二点严饰故　　妙字方名恶
　　色白如珂雪　　流散千光明
　　想以进力支　　捻字安心内
　　三业齐运用　　诵此密言曰
　　唵　跋日啰(二合)废(亡计反)舍恶。
　　既想入心中　　字相逾光耀
　　此即法界体
　　行者应是观　　不久悟寂静
　　法本不生故　　三世诸如来
　　金刚身口意　　皆以妙方便
　　持在金刚拳　　以此阖心门
　　智字获坚固　　便屈进力度
　　拄于禅智背　　以印触胸已
　　即诵此妙言
　　唵　跋日啰(二合)母瑟致[牟　　含]。
　　行者住等引　　二羽坚固缚
　　仰置于脐下　　禅智莲叶形
　　此名三昧印　　诵此密言曰
　　唵　三么地　钵头(入)迷(二合)纥哩(引二合)
　　出息及入息　　住阿那波那
　　想佛遍虚空　　弹指警觉我
　　佛子汝云何　　成无上等觉
　　不知诸如来　　实相之妙法
　　既闻警觉已　　行者复白言
　　云何名真实　　愿最胜尊说
　　诸佛皆欢喜　　作如是胜言
　　善哉摩诃萨　　能作如是问
　　汝想于心中　　所内恶字门
　　以字彻于心　　诵此密言曰
　　唵　止多钵啰(二合)底(丁以反)味能(去)迦路弭。
　　当默诵一遍　　便想为月轮
　　倍欲精进故　　复诵妙言曰
　　唵　母提止多　母怛跛(二合)娜夜弭。
　　能令心月轮　　圆满甚清净
　　中想妙莲花　　上安宝金刚
　　密言曰。
　　唵　底瑟奼　么尼(上)跋日啰(二合)钵头(入)么(二合)
　　引量同虚空　　周遍于三界
　　复诵此妙言　　金刚语离声
　　唵　萨颇(二合)啰么尼(上)跋日啰(二合)钵头(入)么(二合)
　　于此引妙莲　　流放千光焰
　　一一光明中　　无量佛刹土
　　刹中有妙莲　　想持宝莲者
　　持宝莲胜幢　　幢中出妙声
　　谁有薄福者　　当满一切愿
　　住是寂三昧　　为利诸有情
　　如是菩萨类　　皆住于等引
　　从莲花胎藏　　妙放千光明
　　皆为利众生　　檀波罗密等
　　遍入诸三昧　　理趣善巧门
　　为愍念有情　　作无量方便
　　化身为种种　　从生及涅槃
　　转大妙法轮　　皆从意宝出
　　所说之妙法　　皆以轮成就
　　以轮为妙智　　能断诸结使
　　犹转大法轮　　此为福智路
　　次皆正观察　　渐敛其智莲
　　密言曰。
　　唵僧(去)诃啰么抳(上)跋日啰(二合)钵头(入)么(二合)
　　所在诸如来　　皆入为一体
　　犹如于明镜　　能现于万像
　　法界自性体　　住于金刚莲
　　即变其宝莲　　为真多菩萨
　　手持如意宝　　六臂身金色
　　皆想于自身　　顶髻宝庄严
　　冠坐自在王　　住于说法相
　　第一手思惟　　愍念有情故
　　第二持意宝　　能满一切愿
　　第三持念珠　　为度傍生苦
　　左按光明山　　成就无倾动
　　第二持莲手　　能净诸非法
　　第三手持轮　　能转无上法
　　六臂广博体　　能游于六道
　　以大悲方便　　断诸有情苦
　　行者如是观　　坐于月轮中
　　身流千光明　　项背皆圆光
　　复想心月轮　　亦有宝莲花
　　以是能坚固　　无动观己身
　　为离诸妄想　　诵此密言曰
　　唵匿里(二合)茶(上)底瑟奼(二合)啰怛那　跋日啰(二合)钵头(入)么(引二合)怛么(二合)句谽三么喻谽摩诃三么喻谽萨婆怛多檗多避三菩地啰怛那跋日啰(二合)钵头(入)么(二合)怛么(二合)句谽。
　　以此法加持　　十度芙蓉合
　　进力屈如宝　　印心额喉顶
　　吽字想于心　　怛啰安于额
　　纥哩当喉上　　恶字置于顶
　　犹此布想故　　此身如金刚
　　复诵此密言　　莲花语为声
　　唵啰　怛娜　跋日啰(二合)达么　纥哩(二合)
　　次应结灌顶　　智者合莲掌
　　进力如宝形　　檀惠开相近
　　置额诵密言　　心想佛灌顶
　　唵　钵头(入)么(二合)苾句胝多(上)胝啰怛娜钵头(入)么(二合)避晒罽逻避诜者[牟　　含]怛[口　　洛]。
　　即以此妙印　　二手分两边
　　如系莲花鬘　　徐徐前下散
　　想垂白带势　　诵此妙言曰
　　唵　钵头(入)么么隶　[牟　　含]纥哩怛[口　　落]。
　　次当结甲铠　　二手莲花拳
　　从心绕向背　　从背当脐绕
　　向腰及两膝　　渐上绕颈后
　　从颈后当喉　　复于颈后绕
　　还来至额上　　却于顶后绕
　　徐从脐下散　　诵此秘密言
　　唵　阿皤曳　钵头(入)么(二合)迦嚩制(平)满驮啰讫洒(二合)[牟　　含]吽谽。
　　为喜诸佛故　　应拍莲花印
　　二手结莲掌　　妙拍令欢喜
　　密言曰。
　　唵　钵头(入)么(二合)睹使呼(去)
　　想于己身前　　观纥哩字门
　　变为莲花王　　中有纥哩字
　　怛啰安两边　　为金刚宝莲
　　共变为所尊　　持真多妙宝
　　如前已身观　　今所观亦然
　　为令体无二　　次作呼召法
　　十度未敷莲　　进力如钩势
　　即诵此密语　　应为莲花音
　　唵　钵头(入)么(二合)只惹(二合下同)娜句舍吽。
　　行者既召已　　次当结索印
　　如前合莲掌　　进力拄如环
　　此名莲花索　　能满诸意愿
　　应诵此密语　　召入于智身
　　唵　钵头(入)么(二合)只惹娜母伽跛舍吽。
　　既入于智身　　为令无倾动
　　复当结莲锁　　应作决定心
　　如前合莲掌　　进禅捻如环
　　力智亦复然　　相结如钩锁
　　唵　钵头(入)么(二合)只惹娜　塞怖(二合)吒吽。
　　为令妙欢喜　　结莲花铃印
　　当以莲花捧　　禅智入于中
　　进力如环住　　诵此秘密语
　　唵　只惹　娜　钵头(入)么(二合)尾舍耶吽。
　　次当诵莲花百字密言捧阏伽器以郁金白檀龙脑香水捧而供养。
　　唵　钵头(入)么(二合)萨怛嚩(二合)三磨耶么努播罗耶钵头(入)么(二合)萨怛嚩(二合)跌(丁吉反)废(亡兮反)怒跛底瑟咤(二合)匿里(二合)擢(持教反撮口呼之)迷(去)皤嚩素睹数(数俞反)迷(去)皤嚩阿努[口　　落]讫睹(二合)迷(去)皤嚩素补数(同上)迷(去)皤嚩萨婆悉地(亭淫反)迷(去)钵啰拽车(去)萨婆羯磨素者迷(去)只多室唎(二合)药矩[口　　路]吽诃诃诃诃呼(去)婆誐梵萨婆怛多蘖多钵头(入)么(二合)么迷(去)闷者钵头(入)弭(二合)迷(去)皤嚩摩诃三摩耶萨怛嚩(二合)[口　　紇]哩(二合)
　　次以内外供　　供养莲花王
　　所谓内供养　　芙蓉掌当心
　　禅智并申直　　名为莲花喜
　　应诵此密言
　　唵　只惹(二合)娜钵头(入)么(二合)罗细(引)吽。
　　次结花鬘印　　以此而供养
　　不易前喜印　　二手捧而前
　　想种种宝鬘　　遍满虚空界
　　密言曰。
　　唵　只惹(二合)娜钵头(入)么(二合)么隶吽。
　　次应以歌印　　奉献智莲者
　　复以前妙印　　屈掌拄诸度
　　从脐渐至口　　散下如写势
　　想紧那罗音　　供养诸圣者
　　密言曰。
　　唵　只惹(二合)娜钵头(入)么(二合)倪(鱼抧反)帝吽。
　　次应结舞印　　前印左右旋
　　合芙蓉妙掌　　安于顶上散
　　由此四供养　　能获大神通
　　密言曰。
　　唵　只惹(二合)娜　钵头(入)么(二合)儞[口　　栗](二合)帝吽。
　　作此四供养　　能成最胜事
　　次结外供养　　喜心而献之
　　运心无边界　　莲花焚香法
　　诸佛诚言说　　为利诸有情
　　莲掌向下散　　犹如焚香势
　　诵此秘密言　　想供养香云
　　周遍虚空界　　供养诸圣众
　　唵　钵头(入)么(二合)只惹娜　度闭(平)恶。
　　次应结花印　　以三十二相
　　庄严诸如来　　观妙色花云
　　运心遍一切　　如前合莲掌
　　上散如花势　　供养诸如来
　　及诸善逝子　　想满虚空界
　　花云妙芬馥　　劫树极端严
　　诵此秘妙言　　三业齐运用
　　唵钵头(入)么(二合)只惹娜　补涩闭(平)吽。
　　众生无明覆　　离于智慧光
　　为彼净除故　　应结智灯印
　　以前莲花掌　　禅智竖相逼
　　心想摩尼灯　　遍照虚空界
　　无量光所出　　诵此密言曰
　　唵　钵头(入)么(二合)只惹　那儞闭(平)
　　智者次应结　　解脱涂香印
　　为净众生故　　献此尸罗香
　　二手散莲掌　　当心涂香势
　　十度成熏习　　香海遍虚空
　　献佛及所尊　　诵此秘密语
　　唵　钵头(入)么(二合)只惹娜巘提吽。
　　内外供养已　　然后应顺念
　　结秘根本印　　以对密言主
　　先诵根本言　　分明七遍已
　　平掌当于心　　忍愿如莲叶
　　进力摩尼状　　余度尽如幢
　　诵根本密言　　思满有情愿
　　密言曰。
　　娜么罗怛娜　怛罗夜也　娜莫阿唎耶　嚩鲁枳帝　湿嚩啰耶　菩地萨怛嚩耶　摩诃萨怛嚩耶　摩诃迦噜抳迦耶　怛侄他唵　斫迦罗靺(弹舌)低震跢么抳　摩诃钵头(入)迷噜噜底瑟吒入嚩攞　阿迦哩　洒耶吽泮吒　萨嚩(二合)诃。
　　次结心秘密　　依前根本印
　　戒方檀惠缚　　名为本心印
　　一切诸意愿　　应心之所念
　　由结此印故　　皆悉得成就
　　密言曰。
　　唵　钵头(入)迷震哆么抳　入嚩攞吽。
　　次结随心印　　二手坚固缚
　　进力摩尼形　　禅智并而申
　　戒方亦舒直　　檀惠相交竖
　　诵此心中心
　　唵　嚩啰娜　钵头(入)迷吽。
　　次想尊口中　　流出秘密言
　　分明成字道　　五色光照耀
　　间错殊胜色　　入于谕岐口
　　列心月轮中　　莹如红颇犁
　　一一谛思惟　　顺理随觉悟
　　住定而修习　　入于阿字门
　　即入轮字观　　皆遍观诸字
　　此名三昧念　　获智及解脱
　　由此相应故　　不久成种智
　　若当声顺念　　最胜妙奇特
　　住于本尊观　　不应急躁心
　　不高亦不下　　不缓亦不急
　　智者离分别　　及诸妄想心
　　若诵洛叉遍　　所求皆悉地
　　二手持念珠　　颇知与莲子
　　螺珠及余宝　　无瑕光好者
　　当穿一百八　　一一诵七遍
　　心及心中心　　及毗俱多罗
　　作此法加持　　穿贯珠鬘已
　　当心一一度　　与莎诃齐声
　　一千与百八　　随力而念诵
　　四时或三时　　此法后夜胜
　　如意轮经中　　本教佛所说
　　若如是修习　　现世证初地
　　过此十六生　　成无上菩提
　　何况世悉地　　现生不如意
　　随力念诵已　　重结三昧印
　　复为八供养　　发遣密言主
　　二羽坚固缚　　忍愿莲叶形
　　从心至面散　　顶上合花掌
　　想尊虚空中　　复道还本宫
　　密言曰。
　　唵　钵头(入)么(二合)萨怛嚩(二合)纥哩穆。
　　发遣圣者已　　自住本尊观
　　或于闲静处　　转读摩诃衍
　　楞伽与花严　　般若及理趣
　　如是等经教　　思惟而修习
　　诵读经典已　　自恣行住坐
　　乃至于寝息　　不间菩提心
　　不久当悉地　　金刚藏所说
　　此大悲轨仪　　不择日及宿
　　时食与澡浴　　若净与不净
　　常应不间断　　远离于散乱
　　不营诸世务　　念毕发誓愿
　　结三昧耶印　　礼佛菩萨已
　　随意而经行
