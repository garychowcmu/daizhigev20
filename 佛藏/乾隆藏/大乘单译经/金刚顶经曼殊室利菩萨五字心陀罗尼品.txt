金刚顶经曼殊室利菩萨五字心陀罗尼品一卷


大乘单译经
金刚顶经曼殊室利菩萨五字心陀罗尼品一卷
唐南天竺国三藏法师金刚智译


　　

金刚顶经曼殊室利菩萨五字心陀罗尼品
　　尔时执金刚菩萨摩诃萨等一切菩萨。皆于毗卢遮那佛前。各各自说心陀罗尼印。于是曼殊室利菩萨摩诃萨。从座而起白佛言世尊我亦为欲利益未来一切有情。速得成就摩诃般若波罗蜜故。亦说心陀罗尼。尔时佛告曼殊室利菩萨摩诃萨言。善哉善哉善男子今正是时。汝应宣说。尔时曼殊室利菩萨。承佛告旨即说陀罗尼曰。
　　阿啰跛者娜
　　若善男子善女人。有能受持此陀罗尼者。即入如来一切法平等。一切文字亦皆平等。速得成就摩诃般若。才诵一遍。如持一切八万四千修多罗藏。欲受持者。应先请入灌顶曼茶罗。彼阿阇梨白月十五日。于清净室涂一圆坛。以栴檀龙脑香泥涂地。即于坛心画曼殊室利菩萨。作童子形。右手执金刚宝剑左手持摩诃般若梵叶。坛轮四周。梵写阿啰跛者娜字。应以种种名香妙花尽心供养。其阿阇梨以金刚印如法念诵。为弟子灌顶已。然后授以心陀罗尼。令结秘印。以金刚缚。并建忍愿屈其上节。印上承花散而供养。便应告言。此心法门一切如来秘密之要。慎勿轻尔为他人说破汝三昧耶。我今为汝宣说其义。汝今善听谛思惟之。阿者是无生义。啰者清净无染离尘垢义。跛者亦无第一义谛诸法平等者。者诸法无有诸行。娜者诸法无有性相。言说文字皆不可得。以娜字无性相故者字无有诸行。者字无有诸行故跛字无第一义谛。跛字无第一义谛故啰字无有尘垢。啰字无有尘垢故阿字法本不生。阿字法本不生故娜字无有性相。汝知此要。当观是心本来清净无所染着。离我我所分别之相。入此门者名三摩地。是真修习。当知是人如来印可殊胜功德。受斯法已。日日四时于坛念诵。如上供养思惟心印入三摩地。若诵一遍能除行人一切苦难。若诵两遍除灭亿劫生死重罪。若诵三遍三昧现前。若诵四遍总持不忘。若诵五遍。速得成就无上菩提。一心念诵满一月已。曼殊室利即现其身。或于室中演说法要。是时行者得宿命智。辩才无碍自在神足。胜愿成就。速澄如来金刚法身。或于绢素如前画像。满五十万遍亦得成就。或以香泥涂舍利塔。梵写五字旋绕念诵五十万遍。曼殊室利现其人前而为说法。常得诸佛及执金刚菩萨之所护念。一切胜愿皆悉具足。曼殊室利心陀罗尼修行法要。
　　凡修行者入精舍时。先从东门作礼菩萨。次礼南门乃至北门亦复如是。入精舍已。面于西方以对菩萨。复五体投地一心归命。然后手执香炉或捧妙花。运心供养一切诸佛。瞻仰菩萨生欣乐心。发露己身所有罪咎。恳诚悔过。次复赞叹如来功德。围绕七匝诵二十(丹七)遍已。复更胡跪发大誓愿。愿我始从今日闻心地已。誓不退转无上菩提。广度众生同曼殊室利大悲行愿。作是念已半跏而坐。放其身心坦然禅悦。即以涂香净其二手。请三部已。上下八方结金刚界。
　　金刚火焰地界陀罗尼印。
　　以忍度入力愿度间。戒度入慧力度间。以愿度从背上入进忍度间。方便入檀戒度间。檀慧进力禅智各头相拄。覆之向下。禅智拄地如钉橛。诵陀罗尼三遍。想如独股金刚。火焰杵彻金刚际。陀罗尼曰。
　　唵枳里　枳里　跋日啰(二合)跋日[口　　梨](二合)部哷(半声二合)满陀　满陀　吽泮
　　金刚火焰院界陀罗尼印。
　　准前地印。豁开禅智。右旋八方诵陀罗尼三遍。远近随意。想金刚火城飞焰电旋。陀罗尼曰。
　　唵萨啰　萨啰　跋日啰(二合)　钵啰迦啰吽泮
　　金刚火焰网界陀罗尼印。
　　亦准前印。以禅智捏进力下文侧。顶上右旋诵陀罗尼三遍。想金刚火焰网上至有顶。陀罗尼曰。
　　唵尾萨(桑纥反)　普啰　捺[口　　洛](二合)　讫洒(二合)　跋日啰(二合)半惹啰吽泮
　　作此结界者。六欲魔罗及一切毗那夜迦。惶怖遁走无所容窜。
　　次说瑜伽三昧耶陀罗尼印。
　　福智圆满十波罗蜜和合坚固。建立忍愿安于心上。陀罗尼曰。
　　唵　三摩耶　萨(桑讫反)　怛梵(二合)
　　作此法已。一切诸佛忆昔本愿。观察护念开心地门陀罗尼印。
　　坚固缚已。于右乳上想怛啰字。于左乳上想有吒字。心口相应诵陀罗尼。齐散十度弹于心上。擘开两字如启户扇。以开其心。陀罗尼曰。
　　唵　跋日啰(二合)满驮　怛啰(二合)吒
　　作此法者。即能开悟心地法门。不久当证一切三昧。
　　入智字陀罗尼印。
　　又于其前。观一莲华红颇梨色。中有阿字。光色炳晃如白摩尼。分明见已。以坚固缚禅智入中。进力如环其最相合。想捻其字内于心中。陀罗尼曰。
　　唵　跋日啰(二合)　微(微计反)　舍恶
　　所以者何。即此恶字是一切如来寂静智义。亦在一切众生心行之中而未显现。今以如来智慧方便加持之故。照于其中。故修行者应当殷重生难遭想。如法修习。
　　阖智字陀罗尼印。
　　准前入印。唯屈进力拄禅智背。诵陀罗尼。以印当心作闭户想。陀罗尼曰。
　　唵　跋日啰(二合)　母瑟致(二合)　鑁
　　作此法者。以得如来寂静智故。心生殷重而秘密之。当知行人速证寂静菩提之道。
　　三摩地门陀罗尼印。
　　二羽外相叉仰于脐下。端身正意息诸攀缘。其出入息一一明了。观虚空中无量诸佛相好具足。大如胡麻数如微尘。周遍法界。应当一一于诸佛前。五体投地一心归命。陀罗尼曰。
　　唵　萨婆怛他[卄/(阿-可+辛)/子]多播娜曼娜能(去)迦[口　　路]弭
　　尔时佛于行人前。一时弹指警悟行者而告之言。善男子汝发菩提心者。当观自心。而说陀罗尼曰。
　　唵　止多钵啰(二合)帝微能(去)迦[口　　路]弭
　　时修行者得是教已。踊跃欢喜顶礼诸佛。即诵密语。观于心中所内恶字犹如满月。未全显现如翳轻雾。于一念顷作是观已。白诸佛言我已见心。犹如于月而未分明。唯愿世尊慈赐方便。尔时诸佛同声赞言。善哉善哉善男子。如是如是我当复以此陀罗尼。加持于汝令得显现。
　　唵　菩提止多母怛么(二合)娜夜弭
　　诵是密语。复观心月极明净已。于其月中观曼殊室利一字陀罗尼。
　　[牟　　含](牟含反下同)字如黄金色。化为猛利金刚宝剑。光明照耀遍于十方。入是三昧复诵陀罗尼曰。
　　唵　底(丁以反下同)　瑟奼(二合)跋日啰(二合)底乞瑟(二合)拏昙
　　其月与剑极分明已。渐令广大周遍法界。量同虚空纯一无杂。无有自他一切诸相。即此剑者为于己身。能观之心在于剑中。亦为一体。入此三昧时陀罗尼曰。
　　唵　萨颇啰　跋日啰(二合)底乞瑟拏
　　随力而住已。复观其剑渐渐而[僉　　殳]。虚空诸佛随入其中。量同本身晃然而止。入是三昧时陀罗尼曰。
　　唵僧(去)诃(上)啰　跋日啰(二合)底乞瑟拏
　　以一切如来入身剑已加持力故。即变己身为曼殊室利菩萨。身紫金色顶有五髻。项背圆光。左手执青莲华。右手执金刚藏梵夹行者己身为菩萨已。恐复散乱而有退失。复以陀罗尼印而加持之。
　　菩萨三业陀罗尼印。
　　坚固缚已。直竖忍愿屈其上节。陀罗尼曰。
　　唵　耨佉泚(去)娜昙
　　以印心上次额及喉安于顶上。各诵一遍。此加持已。设心散乱本相不易。一切非人见修行者。与曼殊室利菩萨等无有异。
　　五髻陀罗尼印。
　　十度和合。戒慧。檀方。忍力。愿进各头相合。禅智并竖。诵陀罗尼。印于心上右左肩喉。安于顶上。各诵一遍作此法已。五方如来皆在于顶五髻之上。陀罗尼曰。
　　娜么三曼多勃陀南　阿钵啰低诃多沙(上)娑娜南　怛侄他　唵啰啰娑(桑邑反)么啰阿钵啰底诃多沙(上)娑那　俱么啰[口　　路]跛陀哩[尼　　奚](尼奚反)吽吽萨泮吒莎缚诃
　　曼殊室利菩萨灌顶陀罗尼印。
　　福智圆满。禅智入中。进力相蹙如摩尼宝。安于额上。陀罗尼曰。
　　唵　啰怛娜句舍阿(上)[起-巳+乞]哩也(三合)吽
　　系宝鬘陀罗尼印。
　　结灌顶已。开印二分诵陀罗尼曰。
　　唵　啰怛娜　句舍[起-巳+乞]哩也(三合)么隶
　　额上三绕如系宝鬘。分手顶后。亦复三绕。向前而下。从檀慧散如垂带势。慈悲金刚甲陀罗尼印。
　　二慧固已。进力侧交。进面想唵字。力面想中(住龙反)字。放绿色光。光不断绝如抽藕丝。当心三绕背亦三绕。次于脐上复至腰后。于结跏上复至坐后。却来当胸又于背上。又来当喉还向颈上。还来额上然至顶后。各三绕已向前而下。从檀慧散如垂天衣。
　　先于坛中画像心上。想一[牟　　含]字为金刚剑。化为真身菩萨。然后重请入于像内。
　　请菩萨金刚钩陀罗尼印。
　　二慧固已。以其观羽置止羽上。檀慧相钩。力度直竖进度如钩。陀罗尼曰。
　　唵　跋日唡(二合)句舍若(入)
　　诵此三遍。进度三招。真身菩萨应念而至。
　　金刚索陀罗尼印。
　　准前请印。唯[打-丁+必]进力相拄如环。陀罗尼曰。
　　唵　跋日啰(二合)　跛舍吽
　　当心结已诵陀罗尼三遍。想菩萨法身来入画像。
　　金刚锁陀罗尼印。
　　二慧固已。进力右押左相钩。拄禅智背中节。陀罗尼曰。
　　唵　跋日啰(二合)　萨怖(二合)吒[牟　　含]
　　作此法者圣者本身加持不散。
　　金刚铃陀罗尼印。
　　准前锁印。进力檀慧各反相钩。陀罗尼曰。
　　唵　跋日啰(二合)　健茶呼(去)
　　作此法者。一切诸佛菩萨及本圣者皆悉欢喜。
　　献遏伽水陀罗尼印。
　　以郁金龙脑白檀香水。盛遏伽器。开佛部印捧而供养。陀罗尼曰。
　　唵　跋日[口　　路](二合)娜迦侘(入)
　　作此供养者。如以一切如来金刚甘露。灌一切众生顶。除灭有情无量业障。饮此水者除诸灾患。
　　百字陀罗尼印。
　　结前剑印陀罗尼曰。
　　唵渴(弹舌呼)伽(二合)萨怛嚩(二合)三么也么奴播罗也渴(弹舌呼)伽(二合)萨怛嚩底尾(微号反二合)怒跛底瑟咤(二合)[寧　　壹](宁壹反)[口　　栗](二合)擢(上)迷(上)皤缚素睹数(数瑜反)迷(去)皤嚩阿努[口　　落]讫睹(二合)迷(去)皤嚩素布数(数瑜反)迷(去)皤嚩萨婆悉[亭　　音](亭音反)迷(去)钵啰(二合)曳车(去)萨婆羯摩素者迷(去)只多(上)室利(二合)药矩嚧(二合)吽诃诃诃诃呼(去)皤伽梵萨婆怛他孽多渴(弹舌呼)伽(二合)磨迷(去)闷遮渴(弹舌)霓(鱼枳反)迷(去)皤嚩么诃三么耶萨怛嚩(二合)恶(引)
　　诵此陀罗尼。能令圣者欢喜。坚固菩提所求胜愿能速成就。
　　金刚嬉戏内供养陀罗尼印。
　　坚固缚已。直竖禅智以印当心。陀罗尼曰。
　　唵　磨诃啰底(丁以反)
　　作此法者。如以一切如来智慧。供养诸佛以为游戏。
　　金刚鬘内供养陀罗尼印。
　　即以前印向前申臂。如捧鬘供养势。陀罗尼曰。
　　唵　[口　　路]　跛输(去)鞞。
　　作此法者。如以菩提花鬘而为供养。
　　金刚歌内供养陀罗尼印。
　　准前印。从脐而上至口方散。如歌发想。陀罗尼曰。
　　唵　输嚧(二合)怛啰(二合)噪企曳(二合)
　　作此法者。如以一切如来密言歌咏。而为供养。
　　金刚舞内供养陀罗尼印。
　　准前印。如歌咏想。至口便散。右旋合掌于顶上散。陀罗尼曰。
　　唵　萨婆　补而曳(二合平声)
　　作此法者。如以一切如来辩才而为供养。
　　金刚香陀罗尼印。
　　以坚固缚。向地而散。想如焚香。陀罗尼曰。
　　唵　跋日啰(二合)度豍(方奚反下同)
　　作此法者。如焚世间一切妙香而为供养。能令一切有情得清凉果。
　　金刚花陀罗尼印。
　　以坚固缚向上散之。如散花势。陀罗尼曰。
　　唵　跋日啰(二合)补涩豍。
　　作此法者。同以世间一切妙花而为供养。能令一切有情速得具足三十二相。
　　金刚灯陀罗尼印。
　　如嘻戏印禅智急捏。陀罗尼曰。
　　唵　跋日啰(二合)噜计
　　作此法者如以一切如来智灯而为供养。能令有情速得成就如来智慧。
　　金刚涂香陀罗尼印。
　　以坚固缚向心而散。陀罗尼曰。
　　唵　跋日啰(二合)巘提
　　作此法者。如以尸罗智香而为供养。令诸有情速得清净戒身。
　　八供养已。二羽相叉仰于脐下。谛观菩萨演五字陀罗尼。五色光明从口而出。入于行者心月之中。阿字当前。余四字右旋次第而布。一一思惟五字之义。是名三摩地念诵。若金刚念诵者。依前观字。急合口齿令舌微动。若言音念诵亦观心中一一字相。依字而转不缓不急。才令自闻。结前剑印诵七遍已。捧菩提珠当心而念。每日四时不令间阙。每时千遍或二千遍或五百三百。乃至百八勿令减是。设身疲极念恶趣众生。倍加精进慈悲喜舍。如是修习。当知行人满足六度。证诸如来一切三昧。常得曼殊室利及一切菩萨而为伴侣。胜上警诫难可预言。诸修行人自当证悟。举要言之精进修持。现于此生得证初地。后十六生当成阿耨多罗三藐三菩提。是故行人当应敬奉。若欲止时有二种法。一者发遣。二者召菩萨入于己身。若发遣者。一一依前八供养已。即以剑印诵陀罗尼。
　　唵　跋日啰(二合)底乞瑟拏穆
　　即名发遣。若召菩萨者。依前四摄入自身已。复以八印而为供养。被金刚甲。复诵三昧耶陀罗尼。住四威仪任其所适。一切有情人非人等。亲近行者闻音见形。如亲奉曼殊所得功德。其于利益难可校量。世间胜事不求自获。若见诸人须致敬者。想彼人首戴如来形。然后拜跪。若不尔者陷彼众生。又复自犯三昧耶禁。若入触处欲散身者。复想菩萨入旃娜啰。

 
