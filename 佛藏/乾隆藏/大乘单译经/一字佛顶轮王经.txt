一字佛顶轮王经六卷


大乘单译经
一字佛顶轮王经六卷
唐三藏法师菩提流志奉诏译


　　

一字佛顶轮王经卷第一
序品第一
　　如是我闻。一时薄伽梵在摩竭提国菩提树下金刚道场。成正觉处大宝帐中。其地宝帐如来所感具足严净。纯以无量上妙珍奇。种种庄严自然成显。众色交映出大光明。奇特宝轮清净圆满。以无量色间杂庄饰。周遍场地而显现之。众妙杂色宝盖。幢幡光明晃曜。七宝罗网妙香花缨弥覆其上。雨于一切无极大宝。自在显现诸所宝树。枝叶光茂花须妙香。佛神力故令此场地。广博严净光明普照。一切奇特妙宝积聚。无量善根庄严道场。其菩提树高显殊特。琉璃为干妙宝枝条。宝叶垂布犹若重云。杂色宝花互相间错。大宝摩尼以为其果。树光明照一切佛刹。种种现化施作佛事。普现大乘一字佛顶轮王最妙章句菩萨道教。佛神力故演出种种梵音妙声。赞扬如来一字明顶轮王咒无量功德。其师子座金刚所成。高广妙好。摩尼宝王而为其台。一切宝花奇妙宝珠间错庄饰。真珠罗网围覆于上。诸庄严宝流光如云。照烛十方诸佛菩萨。显现如来方便之教。
　　尔时世尊处于此座。于一切法成最正觉。知见三世悉皆平等。其身赫奕放无量俱胝殑伽沙数日轮光王。照明十方无边无际一切刹海诸佛道场。各于道场光明中。演一字顶轮王一切法教。导化调伏一切有情。光遍十方无处不至。过现未来一切诸佛所有神变。于光明中靡不咸睹。一切佛土不思议事。所有庄严悉亦显现。
　　与大苾刍众皆阿罗汉。能善调伏舍诸重担。尽有漏结无复烦恼。戒品清白心净解脱慧净解脱。善修佛慧所作已竟。大得自在尽获己利。到于彼岸名称普闻。其名曰具寿舍利弗、具寿迦叶波、具寿那提迦叶．具寿伽耶迦叶．具寿大迦叶波．具寿大目干连．具寿满慈子．具寿孙跋难陀．具寿[王　　烏]波难陀．具寿跋地利迦．具寿阿泥楼驮．具寿迦旃延子．具寿摩诃俱郗罗．具寿憍梵钵提．具寿大憍梵钵提．具寿孙那罗．具寿大孙那罗．具寿善现．具寿憍陈如．具寿制底君惹罗．具寿罗睺罗．具寿庆喜。如是大声闻众俱。复有无央数大菩萨摩诃萨皆得成就诸波罗蜜。功德大海深广无际。如来行地一切智愿甚深密教尽已圆满。善知有情一切所行。以金刚智如应说法。巧入一切如来功德诸法大海。充洽于身周游一切佛刹海会。礼事供养诸佛如来。一切诸地陀罗尼智辩才大海。皆已洞达。无量无边神通现化三摩地门。特达无碍。其名曰金刚幢菩萨摩诃萨。观世音菩萨摩诃萨。得大势至菩萨摩诃萨。金刚密迹主菩萨摩诃萨。金刚胜意菩萨摩诃萨。坚固意菩萨摩诃萨。虚空无垢菩萨摩诃萨。离垢意菩萨摩诃萨。普贤菩萨摩诃萨。无尽意菩萨摩诃萨。虚空胜藏菩萨摩诃萨。超三界菩萨摩诃萨。无胜持菩萨摩诃萨。治世间菩萨摩诃萨。天冠菩萨摩诃萨。曼殊室利童子菩萨摩诃萨。月光童子菩萨摩诃萨。不思慧菩萨摩诃萨。虚空藏菩萨摩诃萨。除一切障菩萨摩诃萨。大迅疾菩萨摩诃萨。弥勒菩萨摩诃萨。宝髻菩萨摩诃萨。宝掌菩萨摩诃萨。善臂菩萨摩诃萨。与如是等菩萨摩诃萨俱。
　　复有三千大千世界无量无数诸天天王。所谓帝释天王。大梵天王。焰摩法王。水天王。风天王。多闻天王。苏便么天王。他化大自在天王。那罗延天王。伊舍那天王。如是乃至光焰天子。广果天子。净居天子。与如是诸天王等。大威德者并其眷属俱。复有无量百千诸大成就咒仙。所谓成就轮咒仙。成就剑咒仙。成就金刚杵咒仙。成就莲华咒仙。成就钺斧咒仙。成就如来种族大明咒仙成就莲华种族咒仙。成就金刚种族咒仙。成就大自在天咒仙。成就那罗延天咒仙。成就鬼母种族咒仙。成就摩呼罗伽咒仙。成就迦楼罗咒仙。成就龙咒仙。成就荼枳尼鬼咒仙。成就药叉咒仙。成就宝贤满贤咒仙。成就多闻天王咒仙。成就水天咒仙。成就梵天咒仙。与如是等成就咒仙。大威德者而为上首俱。复有无量百千如来族众咒王使者。莲华族众咒王使者。摩尼族众咒王使者。金刚族众咒王使者。与如是等咒王使众。大威德者为上首俱。
　　复有出世世间一切塔神。法神。虚空神。花果神滋味神。苗稼神。山神、海神、河神．洲神．城神．邑神．宅神．街神．巷神．树神．丛林神．尸陀林神．宫殿神。与如是等诸大神王。大威德者为上首俱。
　　复有百亿日天子月天子星。宿天子等。大威德者为上首俱。
　　复有一切天龙、药叉、罗刹．乾闼婆．阿素洛。
　　伽楼罗、紧那罗、摩呼罗伽。毕舍遮鬼．步多鬼．诃利谛鬼母等。大威德者为上首俱。
　　复有难儞湿婆罗鬼王为上首俱。主无量百千诸鬼而为眷属。又摩醯首罗天王为上首俱。主无量百千疟鬼而为眷属。又荼枳尼鬼王为上首俱。主无量百千荼枳尼鬼而为眷属。于众会中。及有他方无量诸天天子。阿素洛阿素洛子。大毗那夜迦等。大威德者为上首俱。如是三千大千世界。一切诸天诸大咒仙龙神鬼等。以佛神力。菩提树处周围五百踰膳那。共集众俱。会座而坐不相残恼。
　　如来于时告弥勒菩萨摩诃萨。及诸菩萨摩诃萨言。善男子此树乃是一切菩提所庄严树。我最初坐此树下时。则破四魔得证无上正等菩提。汝等亦应坐斯地处。令汝当证诸佛无上正等菩提。诰是语已寂然不动。
　　尔时金刚密迹主菩萨。以佛威德承是往昔本所愿力。即从座起偏袒右肩。整理衣服长跪合掌。恭敬瞻仰白言世尊。我今启问如来应正等觉。一字佛顶轮王咒教。以何方便设少功力。即得成就一切如来一字佛顶轮王。出世世间无碍最胜大明咒法。图画像法澡浴之法。加行印坛入三摩地。上中下法成就法处。坐法卧法诵法持法。轮结印法秘密深法。证神通法除业障法。大安隐法大丰饶法降魔怨法。一切如来种族诸咒真实之法。自灌顶法护摩坛法。诸时分法诸择地法。乃至广尽一切有情及有情界。菩萨成就行法咒法。令是赡部洲界一切有情得大安乐。是诸有情以于一字佛顶轮王如来咒力。一切当得作大佛事。由此因缘。赡部洲界一切有情得大安乐。即能成就顶轮王法。及得成就一切天一切天神种族咒法。一切龙一切龙种族咒法。一切药叉一切药叉种族咒法。一切罗刹一切罗刹种族咒法。一切乾闼婆一切乾闼婆种族。咒法。一切阿素洛一切阿素洛种族咒法。一切迦楼罗一切迦楼罗种族咒法。一切紧那罗一切紧那罗种族咒法。一切摩呼罗伽一切摩呼罗伽种族咒法。乃至世间出世间法。尽皆成就无所障碍。为诸有情作大归处。除诸垢障成我咒法。及成观世音菩萨诸大菩萨大威德者印坛咒法。及成一切如来所说无量种类难成印坛咒法处故。惟愿如来应正等觉。愍导有情为我演说。
　　尔时世尊告金刚密迹主菩萨言。善哉善哉密迹主。汝能为当来一切有情作大利益。于我问是一字佛顶轮王最上章句。成就一切如来所说咒坛法等。令诸咒者住勤修趣。是故密迹主汝当谛听谛听善思念持。我今为汝分别解说一切如来一字佛顶轮王无上法母。令诸佛子得法眼净。我见往昔一切如来已说。未来一切如来当说。我及十方现在刹土一切如来今说。
　　尔时释迦牟尼如来应正遍知明行圆满善逝世间解无上丈夫调御士天人师佛世尊。即以佛眼。尽周观察十方过现未来一切刹土。一切有情有情界。及此三千大千世界一切有情有情界。一一往昔发因愿力善根处。告诸菩萨摩诃萨言。善男子忆念一切如来一字佛顶轮王咒。一切最胜大三摩地。最不思议神通力处。是法能于一切世界作大佛事。时诸菩萨摩诃萨。得佛教诰各思念于一字佛顶轮王三摩地法。惟除观世音菩萨金刚密迹主菩萨。何以故佛神力故。
　　尔时世尊坐菩提树下金刚福地。便入一切如来一字佛顶轮王神变大三摩地。俱时十方现在刹土一切如来。皆坐菩提树下金刚福地。亦各同入一切如来一字佛顶轮王神变三摩地。当时世尊入是神变三摩地时。尽周忆念十方三世一切刹土一切有情有情界。及此三千大千世界一切有情有情界。即以无量俱胝殑伽沙等大劫所修积集。布施净戒安忍精进静虑般若苦行无边善根。从三十二大丈夫相。放大光明。所谓顶上眉毫眼耳鼻鬓颊唇口齿。龂齶牙颔肩肘臂手。胸乳心脐胸上相字。髀膝胫踝腕掌背指。如来千辐转轮法印。如来如意印如来槊印。如来锡杖印如来心印。如来难胜奋怒顶轮王三摩地难胜印。如来大慈如来大悲。如来三摩地如来无畏。授众记别如来大明咒王。如是相处一一各放无量种光。其光各有种族光明围绕庄严。最于顶上出放无量无数奇特殊胜百千光明。其光各有种种杂色。所谓青黄赤白红杂色光。是光晃曜遍照十方无量无数种种佛刹。及此三千大千世界一切地狱傍生诸界黑业有情。一切罪恼尽皆销灭。一切行化持咒菩萨。遇斯光者悉皆成就。如斯现者尽是如来无量大福。光照滋泽现不思议。经须臾时作大利乐。拔诸有情一切苦业。光复映蔽殑伽沙数一切佛刹。一切魔界魔之宫殿魔所光明。是等世界光皆遍照。上至有顶下至阿毗地狱。是中有情遇斯光者。各相警慰身心愉喜。其光还来绕佛三匝。各复本相。
　　是时释迦牟尼如来放斯光已。从三摩地安徐而起。观诸佛刹及观会众。如师子王诰金刚密迹主菩萨言。汝今谛听一字佛顶轮王大明咒王。佛眼咒王。四[王　　烏]瑟腻洒明咒咒王。此等咒王是如来手。是如来唇是如来口转法轮王。施大济利一切有情。若此世界一切菩萨摩诃萨等。及诸苾刍苾刍尼[王　　烏]波索迦[王　　烏]波斯迦。诸族姓男娭姓女等。具能依法。读诵受持如是一字佛顶轮王大明咒者。所有一切诸天世人种种神鬼。悉无能害作诸破坏。是人当得一切安寿。无量福乐行大慈悲。住不退地无诸恼疾。火不能害水不能溺刀不横害。毒药毒蛇亦不中害。我此一字出生三摩地顶轮王咒。若有新学大乘菩萨摩诃萨及诸人等。信向诵持书写佩者。则得安隐。为诸无量大威德天常拥护之。诸恶天龙毗那夜迦不相障恼。若书写者。当净洗浴着鲜洁衣。如法斋戒坐于坛侧。桦木皮上雄黄书咒。施诸苾刍及苾刍尼。置袈裟角恭敬佩之。若有国王王族妃后大臣僚佐诸族姓男族姓女等而乐佩者。各戴头上或系项上。或腕臂上则得安隐。除诸障恼魍魉厄疾。常为诸天观敬赞叹。当不堕于诸恶道界。密迹主是大咒王。亦能灭诸灾星变怪作大安乐。亦能摄伏一切天龙八部神鬼。亦能成就当诸咒者无上业缘。
　　复诰金刚密迹主菩萨言。是一切如来白伞盖佛顶轮王咒。高顶轮王咒。胜顶轮王咒。光聚顶轮王咒。同等住于一切如来三摩地中。神力皆等无量广大。犹不能及一字佛顶轮王最上大三摩地明咒之力。是咒何故最上无等。假如来佛眼明咒。佛毫相咒。摧碎顶轮王咒。难胜奋怒王咒。合说是咒。以此因缘得名最上无等等侣。又从大悲大丈夫大师子吼。一切诸大菩萨摩诃萨等不能摧坏。一切诸佛神通威德庆护加被。作大智光破诸黑暗。坚深净慧能作吉祥福相威德世间最胜。无垢清净勇猛坚固。现四无畏能作离生四无碍智四念住智无忘失智广大无量。能作无间金刚十力大光威德。灭诸垢障入诸佛智。能作一切诸大菩萨万行功德如来相好一切智智。能作一切勇猛寂静法定法幢高无障碍大威德处能与一切。业恶有情作道圣谛大慈大悲大喜舍处。能现一切如来神力无上菩提大明镜智三摩地处。
　　尔时世尊为显一字佛顶轮王大威德力。欻变身相如大转轮王。具足七宝眷属圆满一时显现。一一宝中各放大光轮照无边。一切法宝俱时出现。放杂宝光。是大转轮王坐于座上。身容赫奕放种种光。映照一切如镕金聚。即说一字佛顶轮王咒曰。
　　娜(乃哿反下同)莫縒(苏哿反下同)曼亸(多可反下同一)勃驮南(二)唵(二合)吽(三)勃琳(琳字重弹舌呼二合)[合　　牛](四)
　　尔时如来说是咒时。殑伽沙等三千大千世界。一时六返震动。如赡部洲旋岚猛风。吹诸丛林草木动等。是中一切苏弥山王亦皆大动。一切河海尽皆涌沸。以佛神力一切魔宫大火遍起。是中诸魔为火所逼。悉皆惶怖称佛归依。一切地狱苦皆消息。会中有情各及眷属。无有一能窥瞻仰者。是会一切诸大菩萨。如弥勒等亦无有能窥瞻观者。其观世音菩萨金刚密迹主菩萨。以佛威神欻然之间闷乱躄地。是时彼诸大威德天。所谓大自在天那罗延天帝释天俱废罗天婆鲁拏天焰摩法王。乃至一切诸天天神一切神鬼大威德者。所执轮戟杵索棒杈。及诸侍从各手器仗悉皆坠落。是诸菩萨佛加持力。忆念一切如来一字佛顶轮王菩提神通大三摩地。是时一切诸天龙神药叉罗刹乾闼婆阿素洛迦楼罗紧那罗摩呼罗伽天神鬼等。一时战怖身毛悚竖。无敢观瞻大法轮王姿好威光时惟等心归佛世尊。
　　南无佛陀南无佛陀。
　　尔时世尊为令观世音菩萨金刚密迹主菩萨及诸大众得醒解故。疾须臾间隐易是身。还如来相诰弥勒菩萨摩诃萨言。我今复说一切佛眼大明母咒。为息可畏难调伏者。为欲成就出世世间一切佛顶大轮王咒一切事位灭诸诤论。是咒乃是一切诸佛种族母咒。复是一切诸大菩萨生养育母。又是诸佛佛眼明咒则说咒曰。
　　娜莫萨嚩(无可反下同)亸詑(他可反下同)誐(鱼迦反又反迦字居我反下同)谛瓢(毗遥反下同一)啰褐[略/糸](毗药反下同二)三藐三勃睇[略/糸](三)唵(二合)吽(四)噜噜(五)塞(僧乙反)普噜(六)入嚩攞(勒哿反下同)底(丁以反)瑟驮侘(魑价反下同七)悉驮卢(轻呼)者祢(奴礼反下同八)萨嚩喇詑娑驮儞(九)窣(二合)嚩诃(十)
　　说此一切佛眼咒已。其观世音菩萨金刚密迹主菩萨。以咒威力则醒起身。其诸威德一切天众。各复本心愉跃安乐各各持所本自器仗。专心归佛瞻仰赞言。希有世尊希有善逝。时观世音菩萨金刚密迹主菩萨。合掌瞻敬白言世尊。如来今日何故特化大转轮王身大光明聚。甚奇希有本未曾见。如来诰言大善男子。此是一字佛顶大法轮王。执持诸佛形相神变三摩地门。大善男子譬如汝等集大坛现种种威德诸神变像不思议事。如来亦尔。如是振现大法轮王特奇色身姿貌威德。大善男子此顶轮王。是真一切如来安住最胜三摩地身。所有一切诸大菩萨无能超越。一切咒王亦无过者。大善男子若所方处持此咒者。五踰膳那出世世间。一切咒王悉无成住。汝等同此方处所说。加持大咒亦无成住。若有念是一字佛顶轮王咒者。即得出世世间一切大咒悉尽成办。汝等所说一切咒法诵持无验。若以此咒而常助诵速得成就。五踰膳那一切菩萨金刚咒神天龙八部。皆不住入现相成就。又他一切最大咒王威德神力。亦不能得映及此大一字顶轮王咒。何以故是咒威神最尊最特无等侣故。十地一切诸大菩萨。亦怖是咒威德神力。何况诸天小威力者。若常诵是一字佛顶轮王咒时。每当先诵此佛眼咒。七遍满已乃安诵是一字佛顶轮王咒。时数毕已。又诵佛眼咒数一七遍。则德安隐无诸娆恼。
　　尔时世尊复于座上。现一切诸佛光明加被白伞盖顶轮王咒王之身。即于顶上合现一盖。遍覆三千大千世界虚空空际。光皎奇特。亦不触恼空居有情。是时观世音菩萨金刚密迹主菩萨。合掌瞻敬白言世尊。如是神变是何物相。欻遍大千状如伞盖。住佛顶上不见边际无不识解。
　　尔时世尊又诰金刚密迹主菩萨等言。我今正入一切如来无量光明白伞盖顶轮王三摩地。由是现此过现一切诸如来共说白伞盖顶轮咒王咒状之体。此白伞盖是真一切如来无量色宝无边音声。一切如意宝铎网罗普周庄严。显现不思议诸佛世尊光明伞盖。我今现此一切如来白伞盖顶轮王。为令蠲除一切有情种种罪障。今此一切诸佛如来白伞盖顶轮王。一切菩萨大威德者。尽思共度亦不了知。纵诸佛子住过百千俱胝大劫。观察思惟此白伞盖前际后际中际。亦不了知。是时释迦牟尼如来仰观顶上白伞盖顶轮王。振佛神力欻变白伞盖顶轮咒王色身则说咒曰。
　　娜莫縒曼亸(一)勃驮南(二)唵(二合)吽(三)亸詑誐妒瑟腻(女利反)洒(疏价反下同四)[橠-多+可](乌可反下同)曩(轻音)嚩卢(引)枳亸姥[束　　犬](卢没反下同)驮(五)唵(二合)[合　　牛](六)么么(七)虎(二合)[合　　牛]溺(儞即反八)
　　说是咒时三千大千世界六返震动。于时世尊告诸菩萨摩诃萨。此白伞盖顶轮咒王。能成能摄一切咒等。是咒王力不空无障勇猛无碍无等等故。
　　尔时世尊复谓金刚密迹主菩萨言。我今又入一切诸佛光明威德大三摩地。显说光聚顶轮王咒威德神力。为灭一切有情种种罪障。为令断坏出世世间一切咒力。是咒是真无量诸大菩萨所赞叹处。又是无量俱胝殑伽沙数诸佛如来光聚顶轮王咒。是咒所有威德神通光明之力。亦以一字佛顶轮王威德神力金刚咒句即说咒曰。
　　娜莫縒曼亸(一)勃驮南(二)唵(二合)吽(三)亸詑誐妒(引)瑟腻洒(四)[橠-多+可]曩(轻音)嚩路枳亸姥[巿　　犬]驮(五)谛劭(儒照反下同)啰始(六)虎(二合)[合　　牛](七)入嚩攞入嚩攞(八)驮哿(古我反下同)驮哿(九)娜啰弭娜啰弭(十)弭娜啰弭(十一)嗔娜嗔娜(十二)频娜频娜(十三)虎(二合)[合　　牛]虎(二合)[合　　牛]泮泮(十四)窣(二合)嚩诃(十五)
　　说此咒时。于是如来则以无量广大威德。顶放大光满照三千大千世界。尽变其地。普大成现大宝莲华如来会中。杂色宝光重重晃曜。当佛顶上。一切宝花而为伞盖。盖大千界满覆空际。以众宝网围绕庄严。妙香花璎半满月等。宝铎金铃处处垂布。大宝摩尼其诸杂拂间错庄饰。周围三千大千世界。一切珍奇而为墙壁。无价诸宝饰为阶陛。一切户牖众宝庄严。其诸杂宝出大光焰。映相交皎。是会一切诸大菩萨。睹斯神变见未曾见。踊跃欢喜得大安乐。出世世间一切咒法。已成就者皆悉断坏。何以故大光藏力似一字佛顶轮王咒。密迹主此一切如来光聚光照顶轮王咒。能照三千大千世界上至有顶下至阿毗地狱。一切大明。及尽映蔽诸魔宫殿魔众光明。密迹主是光王咒。心所忆念破断他咒。则皆破断。唯除一字佛顶轮王咒。白伞盖顶轮王咒。高顶轮王咒。胜顶轮王咒。佛眼母咒。佛五字心咒。其余出世世间一切诸咒悉能破断。打扑调伏摄唤于前。若有咒者得大证验。暂读暂诵光王咒者。则能摧伏一切鬼神。调御区谴。密迹主是光王咒。勿于不净臭秽腥臊屎尿之处读诵受持。不于无佛舍利制底之处读诵受持。亦勿对于一切诸咒坛会咒像诸有情前妄诵斯咒。何以故是光王咒。以似一字佛顶轮王咒力大威德故。唯除佛舍利塔处佛说法处。空闲净处高山顶处。名山窟处海岸胜处。海迥洲处。何以故是光王咒威德猛大。能坏自他道力功德。皆无成望。若有善男子乐持读诵是光王咒者。住前等处应如法持。时别先诵一字佛顶轮王咒及佛眼咒各七遍已。然则诵斯光聚王咒。得大威德四仪安隐。身肤光泽辩智聪悟。密迹主是光王咒。若成就者则等成就一字佛顶轮王咒大三摩地。汝复应知此光王咒光明威德。乃是一切诸佛光明威德神力。能现增长一切有情福善威德。蠲众罪障。能尽碎断一切诸咒威德神力。能善调伏。一切他诸恶有情故。能善作成一切事故。能作光明照一切故。
　　尔时世尊复谓金刚密迹主菩萨言。我今又入一切如来勇猛出现神通三摩地。显说高顶轮王咒神通威德。除于三界诸恼有情一切罪障。是咒是真一切如来力加持处。为令一切诸大菩萨。修行出现无量威德。勇猛精进得大安乐。即说咒曰。
　　娜莫縒曼亸(一)勃驮南(二)奄(二合)吽(三)入嚩攞入嚩攞(四)揟(儞执反)弊(并世反引)揟(同上)骠(并笑反引五)誐妒瑟腻洒(六)度那度那(七)虎(二合)[合　　牛](八)
　　说是咒时三千大千世界六返震动。一切天龙药叉罗刹乾闼婆阿素洛迦楼罗紧那罗摩呼罗伽等。一时闷绝失大威德。一切诸恶毗那夜迦。为火烧恼叫呼惶怖。密迹主此高顶轮王咒。乃是一切诸佛如来最大神通勇猛精进三摩地力。若善男子乐欲成就一字佛顶轮王咒者。应令内外严饰清洁。以桦木皮或以纸素竹帛等上。雄黄书斯高顶轮王咒。佩带肩臂并持斯咒。速得成就。若有国王王族妃后大臣僚佐清信男女一切人民。信斯咒者。亦令书写戴顶颈臂。为诸人众互相敬诺。而不侵扰灾垢销灭。当得辩才吉相圆满。若有军将及诸兵众敬信斯咒。亦令书写持系旍旗。及戴头臂往他军阵。他自臣伏互不残害。何以故以诸如来力加持故。密迹主是高顶轮王咒。若诸菩萨修持之者。则得无量如来加持勇猛威力。一切诸魔诸天神鬼。怖不亲近而作恼害。若有成就是高顶轮王咒者。则得无量胜福威力。得同一字佛顶轮王咒力。何以故。以诸如来三摩地力等。加持故。
　　尔时世尊诰金刚密迹主菩萨言。我今又入一切如来不思议神通大三摩地。显说胜顶轮王咒。神通威德。为灭一切恶趣地狱一切有情种种苦故为现一切诸佛如来神通威德大不思议大三摩地则说咒曰。
　　娜莫縒曼亸(一)勃驮南(二)唵(二合)吽(三)入嚩攞(四)惹曜(齶声重呼)瑟腻洒(五)入嚩攞入嚩攞(六)畔驮畔驮(七)娜么娜么(八)讷噜莽(谟朗反)讷噜莽(同上九)郝(呼各反十)[可　　欠](呼可反下同)曩(十一)虎(二合)[合　　牛](十二)
　　说是咒时此大千界。及诸佛刹一切皆大六返震动。以佛威德现斯神变。一切有情普不惊怖。令诸地狱众恶有情。种种剧苦尽皆止息。其诸饿鬼一时皆得饱食甘膳。密迹主此胜顶轮王咒。乃是殑伽沙等诸佛如来神通变化之所演说。为诸怕怖一切有情得安乐故说密迹主是咒所在方处。有暂观读。一切诸魔则不入中。何况持者。若有善男子昼夜精勤。读诵受持此胜顶轮王咒者。不久当得不思议界神通神变三摩地门。为诸天人恭敬观礼。获不思议功德蕴身。若有信寔学大乘者。复能信向一字佛顶轮王明胜章句。能常精恳读诵受持。当则速证一切如来深不思议平等神通最胜神通智三摩地。踰诸有情福寿昌胜。所求如意为人所尊。密迹主如是精勤受持胜顶轮王咒者。是人不久亦获神通。一切天魔毗那夜迦。恶神鬼等悉不亲近。若遇斯人则皆怖走失大威德。密迹主若人信修证成是咒。即同证成一字佛顶轮王明咒章句。能起神通入于地狱。度脱一切有情罪苦。密迹主是咒无量无边神通功德。我今略说少分之耳。若我广说于无量劫赞斯功德亦不能尽。
　　尔时世尊诰诸菩萨摩诃萨言。善男子是五顶轮王明咒章句。从一切如来神通威力大三摩地。出生流现。我纵百千俱胝大劫。说是等咒神通功德亦不能尽。我今但为利益度脱一切有情略说少耳。若如来住于百千俱胝大劫。说五顶轮王种族咒等亦不能尽五种族咒一一边际。密迹主若有善男子。住于无量佛世尊所。以上衣服卧具汤药饮食财宝一切等物。日日三时持献供养。经百千劫。所得功德百千万分。不如有人于三七日。依法持是五顶轮王明胜章句功德之一。何以故读诵受持是五顶轮王明胜章句得成就者。此人决定当得不退菩萨地。色相威德三界殊特。坚固精进度生老死。欲界帝释一切诸天大威德者。见是成就五顶轮王咒人。不起于座而迎廙者。头破七分如阿梨树枝。大自在天帝释天那罗延天多闻天王。及诸天等身所光明威德神力。皆被证是五顶轮王持咒之人。光明威德映蔽不现。是人威光常曜赫奕踰于诸天亿百千万倍。复有大福纯善德人。信向意乐成是咒者。则当如法书写此经读诵受持。常以涂香末香烧香花果饮食而供养之。斯人若见信佛神通十力威德一切深法行菩萨乘者。则当为说勿怀悭惜即得。成就于百千劫。不堕地狱得宿命智。乃至阿耨多罗三藐三菩提。常为一切天龙八部观敬卫护。一切诸魔不相娆害。所演教命人皆敬受。若命终时如入静虑。密迹主有善男子。种族高贵父母真正好宿日生。具足诸根身姝端好。肤色赤白骨节不现。臂手佣纤不短不陋。不肥不瘦指甲红赤。脚鹿王相两踝平满。齿不疏趹亦不黄黑鲜白齐密。眼不角睐睱翳黄绿。鼻不匾[匚@虒]唇不骞缩。面不窊狭体肤光润。不患疥癞风湿漏癣。不贪色欲。不为毗那夜迦而作恼乱。福德智慧清净圆满。性自归佛菩萨法僧。不信不事诸天天神邪神鬼等。常不懈怠摄心精进唯乐修学大乘道教。意欲圆满菩萨大愿。超众魔境趣菩萨地。如是之人合得是经成就此咒。密迹主若见斯人敬为善友。应以种种方便为说是咒功德修行法教。当令是人速得成就是大五顶轮王明胜法地。密迹主是咒王经于无量佛刹难得见闻。若得闻者皆是如来神力加被。若得斯经则是如来种族亲属。何以故此如来咒三摩地王。实难思议。于诸咒中最上最胜为大第一。是等有情应当决定生最上心成此五顶轮王咒。若有有情求得此经。清净如法或复书写。或复读诵是咒是经。当知斯人则便当得是五顶轮王咒三摩地王。永断爱流无明结贼嗔恚痴害顽嚚之心。则为诸天恭敬供养而恃怙故。
画像法品第二
　　尔时释迦牟尼如来复以佛眼观是会众。诰金刚密迹主菩萨摩诃萨言。善男子汝复谛听此一字佛顶轮王像。是像无量殑伽沙俱胝诸佛同共宣说。于出世世间一切变像。此像最上利益一切障累有情。是像乃是一切如来神通变化。形容相好冠缨衣服。运度一切罪垢有情。登涅槃岸最三摩地。画斯像者。先曾入此顶轮王灌顶无胜法坛。于阿阇梨手授具足咒句印法。或复入于胜顶王坛已成就者。为阿阇梨印赞许可。求证出世大涅槃处。如是行人乃堪画像。正命令于净行婆罗门善信童女。或命大姓种族父母真正善信童女。教净护持。捻治织缝莫粗恶丝持和织画。勿刀截断。阔量四肘长量六肘。或阔三肘长量五肘。若力不迨如是织作。亦任货求鲜净好者。勿还价直。货得物已以净香水如法蘸浴。乃中图画。色盏新净勿用皮胶水调和彩色。用以香胶调色画采。或取如来种族部中教法轨则。画像亦得。画是像者。当于一切佛神通月画饰庄采。所谓正月五月九月。则斯等月月初一日。或十五日起首画摸。其画像处于佛堂殿。或于山间仙人窟处。是处占相方圆百步。无诸臭秽水复无虫清洁净美。当所画地日日如法香水涂洒。其画匠人诸根端好性善真正具信五根。若画彩时授八戒斋。一出一浴着新净衣。断诸谈论。先正当中画菩提树。种种宝庄枝叶花果。如如意树间杂各异。七宝枝条众宝花叶。白珠为蕊赤珠为须。众宝琉璃以为诸果。或有枝出种种宝果。或有枝出种种宝芽。或有枝起种种宝云。或有枝雨甘露雨滴。或有枝挂天诸宝衣。或有枝悬宝铎铃磬。或有枝出珊瑚琥珀赤珠码瑙。其枝枝间画云光电。枝叶花上又画白鹤孔雀迦陵频伽鹦鹉舍利共命之鸟及诸好鸟。地画七宝遍皆庄采。如是地树下画释迦牟尼如来。备三十二大人相八十妙好。身背圆光坐师子座。结跏趺坐作说法相。目观一字顶轮王。顶放杂色大光明焰。当以右手屈上扬掌。其大拇指与中指头相捻。余三指微屈散伸。左手仰左膝上。施之无畏。佛右侧画普贤菩萨。面目熙怡结跏趺坐。手执白拂。佛左侧画弥勒菩萨。面目熙怡结跏趺坐。手执白拂。当佛座前右边画一字顶轮王。身金色相瞻仰如来。左手执开莲华。于花台上侧竖画一金轮。右手扬掌身背圆光。当佛座前。左边画白伞盖顶轮王。身金色相观一字顶轮王。左手当胸执开莲华。于花台上画白伞盖。右手执半开不开莲华。身背圆光。又白伞盖顶轮王后。画高顶轮王。身金色相。瞻一字顶轮王。左手执弭惹布罗迦果。右手执青优钵罗花。身背圆光。复一字顶轮王后。画光聚顶轮王。身金色相。瞻一字顶轮王。左手执开莲华。于花台上画佛心印。火焰围绕。右手当胸执如意珠。身有圆光作种种色。又光聚顶轮王后。画胜顶轮王。身金色相。左手执开莲华。于花台上直竖画剑。右手执如意宝珠。身背圆光。瞻一字顶轮王。是五顶轮王面目熙怡。身状庄采一如菩萨。头冠璎珞环钏衣服而庄严之。皆半跏趺坐坐白莲华。又一字顶轮王右。画主兵神。面目熙怡瞻一字顶轮王。左手胸侧执槊。槊上画悬缯带。右手执金刚杵。身被衣甲半跏趺坐。又当佛座前右边。画观世音菩萨。身白黄色结跏趺坐。左手胸侧执开莲华。右手扬掌曲躬瞻佛。又当佛座前左边。画金刚密迹主菩萨。身紫赤色结跏趺坐。左手胸侧执金刚杵。右手扬掌曲躬瞻佛。次普贤菩萨后。画曼殊室利童子菩萨。左手胸侧执开莲华。于花台上竖画三股金刚杵。右手屈肘仰掌。以大指中指头相捻。余三指微屈散伸。次画无垢慧菩萨。左执开莲华。于花台上竖倒画螺。右手屈上侧扬于掌。次画寂静慧菩萨。左手胸侧执金刚杵。右手仰右髀上。次画无量慧菩萨。左手胸侧执开莲华。于花台上侧竖画轮。右手把如意珠。次画虚空藏菩萨。左手当胸执花。右手执如意珠仰右髀上。次画虚空无垢藏菩萨。左手执金刚杵。右手扬掌。次画大慧菩萨。左手执开莲华。于花台上画如意珠。火焰围绕。右手侧内扬掌。是等菩萨面貌熙怡身金色相。各以宝冠璎珞镮钏。种种衣服而庄采之。坐宝莲华半跏趺坐。次弥勒菩萨后。画佛眼菩萨。面目慈软仰观会众。左手执开莲华。于花台上画佛心印。于印两侧各画一眼。右手把如意珠。次画佛毫相菩萨。面目慈软。左手把开莲华。于花台上画佛毫相印火焰围绕。右手虚拳当右胁上。观一字顶轮王。次画如来槊菩萨。面目慈软。左手当脐。右手把槊。槊上画悬缯带。次画如来牙菩萨。面目慈软。左手执开莲华。于花台上画佛牙印。右手当胸。次佛眼菩萨座下。画孙那利大明咒王。面目慈软。左手执金刚杵。右手把莲华目观如来。是等菩萨身金色相。各以花冠璎珞镮钏。种种衣服庄采严饰。坐宝莲华半跏趺坐。又金刚密迹主菩萨后。画军吒利金刚童子。画金刚将童子。画善臂金刚童子。画姥[束　　犬]驮絮迦金刚童子。是四童子身赩赤色。各执金刚杵颜貌熙怡。俱以花鬘宝璎珞环钏。天妙衣服庄采严身。坐莲华座半跏趺坐。又观世音菩萨后。画马头观世音大明咒王。身赤紫色面目嗔怒。右手胸侧竖执钺斧。右手屈上把莲华。莲叶茎等蛇为璎珞。腕着宝钏臂着宝襻。首戴花冠腰着衣服。坐宝莲华瞻一字顶轮王。次马头观世音后。画莲华孙那利菩萨。身白黄色颜貌慈软。右手把罥索。左手下伸坐莲华座。次孙那利菩萨后。画钵刺拏舍嚩唎神。身青绿色颜貌慈软。而有四手。一把罥索。一把钺斧。一把宝果。一施无畏。坐莲华座。次顶轮王左。画难胜奋怒王。四面四臂身白色相。示耽肚相。形手臂脚矬象侏儒。腰画虎皮蛇为耳珰。德叉迦龙王以为腰绳。婆修吉龙王以为络髆。诸恶毒蛇严身臂胫。编发为冠遍身火焰立赤莲华上。右第一手把金刚杵。右第二手以中指无名指小指把拳。大指押上。头指直伸屈肘向上。左第一手把三戟叉。左第二手把钺斧。正中大面怒目张口。吐出众光目观如来。右边侧面观一字顶轮王。左边侧面观目咒者。顶上一面观佛会众。次奋怒王下。画地天神。面目熙怡身白色相。左手当胸把于宝匣。右手屈上掌宝澡罐。口尽出莲华枝叶。长跪而坐坐宝地上。次地天神后。画熙连禅河神。面目熙怡身靘白色。合掌恭敬头上画七蛇龙头。次熙连禅河神后。画七头迦里迦龙王。画七头母止鳞驮龙王。长跪而坐瞻仰如来。一捧宝花一捧宝珠。密迹主是二龙王。已曾供养无量无数。一切诸佛。又于金刚密迹主菩萨座下。画最胜明王金刚菩萨。身赤黄色嚬眉怒目。眉间一眼狗牙上出。半跏趺坐。右手拄一长刀。左手当胸执金刚杵。次画可畏金刚菩萨。身赤黄色嚬眉怒目。狗牙上出半跏趺坐。右手拄三戟叉。仰屈左手把独股金刚杵。次画黄眼金刚菩萨。身白黄色面貌熙怡。半跏趺坐。右手屈肘向内侧扬掌。左手伸屈当左胁上。把开敷莲华。于花台上竖画三股金刚杵。次画军吒利金刚菩萨。八臂三目狗牙上出。半跏趺坐身作青色。一手把三股金刚杵。一手执三戟叉。一手把轮。一手把钺斧。一手施于无畏。一手把罥索。二手结印。次后立画大度底使者。身赤白色面目嗔怒。一手把罥索。一手当胸竖把钺斧。又最胜明王金刚菩萨座下。又画九头阿难亸龙王。画五头无热恼龙王。画七头娑伽罗龙王。各长跪坐瞻仰如来。一捧宝珠。二捧莲华。是等龙王面目熙怡。状如天神。头上画出龙头。次大慧菩萨左。画半拏啰婆枲抳观世音母菩萨。身白色相。右手执开莲华。于花台上画如意宝珠。左手仰左髀上。施于无畏。此观世音母菩萨座下。画多罗菩萨。身白黄色。右手把青优钵罗花。左手施于无畏。次画毗俱胝菩萨。身白红色三眼四臂。一手把如意宝杖。一手把君持。一手把数珠。一手把莲华。次佛毫相菩萨后。画摩莫鸡金刚母菩萨。身靘白相。右手把般若梵夹。左手掌宝施之无畏。身状颜貌一如般若菩萨。此金刚母乃是一切诸佛菩萨金刚母故。次金刚母后。画央俱施金刚菩萨。右手执金刚杵。左手仰伸髀上。次画执金刚拳金刚菩萨。左手当胸执金刚拳印。右手仰伸髀上。次画金刚雹金刚菩萨。左手执金刚杵。右手扬掌。是等金刚面目慈软具大明咒。大威德力卫护一切。如是金刚及诸菩萨。各以冠缨环钏衣服种种庄饰。坐莲华座半跏趺坐。菩提树上及二侧边。画诸天天子。鼓奏天乐。及画八净居天众。腾绕树上各乘去云。各手把捧散种种华而供养佛。次于佛左东北角边。面画提头赖吒天王。左手执槊。右手侧扬掌。次于佛左东南角边。面画毗噜侘迦天王。左手执槊。右手侧扬掌。次于佛右西南角边。面画毗噜博乞洒天王。左手执槊。右手掌金刚杵。次于佛右西北角边。面画多闻天王。左手执槊。右手执金刚杵。是等护世天王各以衣甲被饰庄彩半跏趺坐。又提头赖吒天王后。画伊舍那天神。及画步多鬼王。又毗噜侘迦天王后。画火天神。及画苦行仙众。又毗噜博乞洒天王后。画罗刹王。及画仆从。又多闻天王后。画风天神。及画仆从。又当菩提树上空中右边。复画大梵天王。后画二梵众天。左边空中。又画帝释天王。后画二释众天。又于毗噜侘迦天王右。画焰摩王。坐于牛上牛卧画之。如是天神鬼等各以自服种种庄彩。次难胜奋怒神下左。画持咒者。长跪曲躬手把香炉。观顶轮王。又佛座下于[巾　　(穴/登)]边面。画熙连禅河。于是世尊告金刚密迹主菩萨言。此像乃是一字佛顶轮王大变像法。是一切佛同共宣说。若有智者见遇斯像。生希有想信喜观礼。烧香供养忆相赞持。此人则得今世当世寿不空过。于俱胝劫所造重罪则皆殄灭。若有受持一切佛顶咒者。佛种族咒者。诸天菩萨种族咒者。一切金刚种族咒者。及余咒者。若已成验若未成验。对斯像前如法涂坛。种种供养作本咒法。速得本咒最上成就所求愿故。
　　尔时释迦牟尼如来。复谓金刚密迹主菩萨言。汝复谛听。白伞盖顶轮王变像画法。是殑伽沙俱胝佛。为令拔济诸有情说。若画像者。所治织法货画像法皆准前方。圆三肘中画菩提树。当于树下画释迦牟尼如来。具大人相身真金色。示说法相结跏趺坐师子座。佛右画金刚密迹主菩萨。面目熙怡身紫赤色。右手把金刚杵。左手把白拂。佛在画净居天王。面貌熙怡身白红色。左手当胸把开莲华。右手把掏数珠。次当佛前准前。画白伞盖顶轮王。于菩提树上左右。各画一矩律婆天。状如裸形孩子。身白红色手持宝索。各乘住云。树上空中左右共坐。画六净居天众。各捧散花皆乘住云。又于佛右画持咒者。长跪瞻仰手把香炉。上下四面画杂宝花。密迹主此名白伞盖顶轮王变像画法。当能成济一切有情诸福业事。
　　复诰金刚密迹主菩萨言。我又次说光聚顶轮王变像画法。是像是诸佛说。于出世世间。得最胜上成益有情无上道法。若画像者。所治织法货画像法亦准前法。其量三肘或方一肘。中画宝山种种庄饰。山下画菩提树。当于树下画释迦牟尼佛。身金色相具大人相。结跏趺坐顶放种种色光明焰。示说法相坐白莲华宝师子座。佛右画金刚密迹主菩萨。面目熙怡身紫赤色右手把金刚杵。左手把白拂。佛左画观世音菩萨。面目熙怡身白黄色。右手执莲华。右手执白拂。当佛座前准前。画光聚顶轮王。树左右各画一矩律婆天。色状准前。手持宝索各乘住云。树上空中左右各共坐。画六净居天众。各掌散花俱乘住云。又佛座下右边画持咒者。长跪瞻佛手把香炉。是菩提树地画作七宝。又佛座下画大海水。其中多画莲华鱼兽。密迹主此光聚顶轮王像。能导有情成果诸法得令脱难故。
　　复告金刚密迹主菩萨言。我又次说高顶轮王像。此像亦是一切诸佛。为当怜愍一切有情利益故说。若画像者。所治织法货画像法亦准前法。方圆三肘或方一肘。中画菩提树。当于树下画释迦牟尼佛。身真金色具大人相。结加趺坐示说法相。右手伸右膝上施于无畏。左手仰伸脐下。顶放众光。佛右画金刚密迹主。面目熙怡身紫赤色。右手执金刚杵。左手执白拂。佛左画观世音菩萨。面目熙怡身白黄色。右手把莲华。左手把白拂。当佛座前准前。画高顶轮王。树上左右。各画一矩律婆天。状相准前。手持宝索各乘住云。又上空中左右。各共坐画六净居天众。俱乘云住。各掌散花供养于佛。又佛座下右边。画持咒者。长跪瞻佛手把香炉。密迹主此高顶轮王像。成进有情一切愿法。脱诸难故。
　　复诰金刚密迹主菩萨言。我又次说胜顶轮王像。此像乃是一切诸佛。为当怜愍诸有情说。若画像者。所治织法货画像法亦准前法。方量三肘或方一肘。中画菩提树。当于树下画释迦牟尼佛。身真金色具大人相。结跏趺坐作说法相。右手扬掌。左手伸左膝上。顶放众光坐师子座。佛右画金刚密迹主菩萨。面目熙怡身紫赤色。右手执金刚杵。左手执白拂。佛左画净居天王。面目熙怡身白红色。右手执莲华。左手执白拂。当佛座前准前。画胜顶轮王。又于树上左右准前。各画一炬律婆天。各持宝索皆乘住云。又上空中左右。各共坐画六净居天众。俱乘住云。各捧散花供养于佛。又于佛座右边。画持咒者。长跪瞻佛手执香炉。密迹主此胜顶轮王像。拔脱有情一切障苦。汝尽应知。诸佛菩萨各有无量变易色身。导诱现化示此变像。为欲成就是当咒者。是故智者应常正发慈心悲心喜心舍心。施心忍心净戒心精进心。静虑心般若心。无上正等菩提法心。为当拔济一切有情。随所方得白氎绢布木板。一肘半肘皆任模画。庄饰供养。则得最大无上善根。当成五顶轮王三摩地位。住证十地乃至菩提更不退故。
一字佛顶轮王经卷第二
分别成法品第三
　　尔时金刚密迹主菩萨。合掌恭敬白言世尊。如来无上应正等觉。愿垂哀愍为修行者。略说顶轮王成就行法甚深理趣广大威德。复白佛言世尊一切诸咒皆依此中。云何当成所修持者。是时世尊谓金刚密迹主菩萨言。善哉善哉密迹主。汝能于我善发此问。汝今谛听谛听善思念之。我当为汝说诸佛行法理趣金刚法句。从无量佛最胜偈句理法所生。为得利益成就咒者。是时释迦牟尼如来。普观大众以大梵声。赞伽他曰。
　　释迦大师子　　无量菩提门
　　理趣自在行　　当为最上使
　　见苦迫有情　　乐修行此法
　　天人共戴仰　　当成无上尊
　　修习是深法　　称叹大妙咒
　　信乐于大乘　　心行应菩提
　　住塔净堂室　　河渊及泉侧
　　迥树山窟中　　山林多花处
　　独坐坚净心　　洁身口清净
　　是处常止住　　依法持禁戒
　　一心忆持咒　　识咒三摩地
　　出生及成就　　种种证相法
　　证法咒成已　　破灭生死家
　　所愿皆圆满　　不久获菩提
　　常用二种意　　持戒并善伴
　　成就此不难　　即此身得证
　　不动心坚净　　常忆佛菩提
　　佛顶轮王法　　则此身得证
　　若有咒者伴　　勤修为有情
　　难思众多相　　则此身得证
　　诚心咒印塔　　诵咒修大法
　　一一分明解　　则此身得证
　　坚固具精进　　广大心无量
　　作法最增上　　则此身得证
　　身诸相圆满　　质直具真智
　　能忍苦饥渴　　是人应成就
　　智者若当得　　此经及法门
　　彼亦不久时　　最胜证成就
　　尔时世尊谓金刚密迹主菩萨言。我灭度后当有顽痴罪恶有情。住于我所幢相法类苾刍苾刍尼[王　　烏]波索迦[王　　烏]波斯迦。常好随逐愚痴邪见诸恶谈论。贪着美味懈怠少德。如来十力四无所畏四无碍解。大慈大悲大喜大舍真如法界四圣谛法。静虑威德无畏。大乘说不信忍。无力顺修菩萨律行方便法教。诽谤毁訾。不敬不信诸佛菩萨三摩地门神通威德。此等之人持作斯法。不得成就。则加谤我及谤菩萨。唱言此法非佛所说是魔所说。妄说菩萨教行大乘。若便见有善男子善女人持此咒者。故谤恼乱作诸障碍。因此殃咎当得无间无量重罪。是故密迹主有善男子善女人等。愿欲修行菩萨大行。坚固信向一心正愿。常乐书写大乘经典。读诵供养解其义味。若见斯人则为解释。如宝雨经一一法门。修学菩萨加行法行则得成就。是故密迹主。咒何所成要从身心。勤恳布施持戒忍辱精进定慧清净。一心修习方得成就。
分别密仪品第四
　　于时金刚密迹主菩萨复白佛言。世尊云何行是一字顶轮王咒。沐浴净法观想心法。世尊哀垂愿为解释。由此法支法具足故。速得一字顶轮王咒成就证门。
　　尔时世尊诰金刚密迹主菩萨言。汝复谛听。我为利益薄德鲜福少精进者。说一切咒修治法时。每日三时洗净浴法。不贪诸欲念心无乱。唯一想佛。慈心备缘十方法界一切有情。持以净土和干瞿摩夷末。咒之澡手洗净沐身。若澡浴时着浴儭衣。结印护身。护身咒曰。
　　唵(二合)吽(一)么么么么(二)虎(二合)[合　　牛](三)溺(儞昔反四)
　　当诵此咒七遍护身。若忏罪障求趣神通。当用白土其土无虫勿赤勿黑勿臭勿秽。若求丰饶用黄白土。其土无虫亦勿臭秽。若降伏法用赤黑土。若欲尊他当用不白不黑土。若欲他人敬伏赞叹用青赤土。如此等土智者善知。
　　取土咒曰。
　　唵(二合)吽(一)娜啰(上二)虎(二合)[合　　牛](三)
　　咒土七遍。乃[角　　厥]取土作一切法。若遇清洁灵圣河泉。水有众鸟于四岸上多花果树。入中澡浴福胜吉祥。
　　加持洗浴咒曰。
　　唵(二合)吽(一)入嚩(无可反下同)攞(二)虎(二合)[合　　牛](三)
　　当诵七遍护身灌顶如法洗浴。是水虽圣若有畏难。及有妇人小儿畜兽种种践秽。则不堪浴。
　　加持土咒曰。
　　唵(二合)吽(一)跛(比没反二合)啰(上)入嚩攞(二)虎(二合)[合　　牛](三)
　　若欲浴时咒土七遍。置土净处勿令秽唾被甲咒曰。
　　唵(二合)吽(一)入嚩攞谛惹(而者反下同二)虎(二合)[合　　牛](三)
　　若当浴时以右手头指中指无名指小指急把拳。覆置心下。以大指直竖按于心上。诵被甲咒。咒拳指七遍想成被甲被束甲胄咒曰。
　　唵(二合)吽(一)入嚩攞(二)播啰(上)讫(二合)啰(上)么(三)虎(二合)[合　　牛](四)
　　是咒又咒心上。拳指身体七遍。安徐入水令水至腰。
　　一切顶轮王心咒曰。
　　唵(二合)吽(一)卓(知古反)[日　　魯](二合)[合　　牛](二)畔驮(三)窣(二合)嚩诃(四)
　　是咒入水火诵七遍。则当禁止毗那夜迦。水中龙鼋不相灾害。及能成护一切事业。又重咒土七遍。分为三分。三种揩洗。先以一分从脚涂揩洗至于膝。次以一分从膝涂揩洗至于脐。次以一分从脐涂洗乃至肩臂手面背等。浴已着衣。又以斯咒咒水七遍。三遍[泳-永+截]洒头颈身分。静默断语。又诵此咒作护身法。次诵难胜奋怒王咒。次诵佛毫相咒。次诵佛眼明咒。次诵摧碎顶轮王咒。如是咒等护持一切最为殊胜。若佛种族咒中作法。佛眼咒上。是五顶轮咒中作法。亦佛眼咒为最为上。若结坛地界及十方界。自护护伴。当用摧碎顶轮王咒及一切顶轮王心咒。
　　净身口咒曰。
　　娜莫萨嚩勃驮(一)菩地萨埵南(二)唵(二合)吽(三)戌(轮律反)睇努(四)输(诗住反)驮柰(奴个反)野(五)窣(二合)嚩诃(六)
　　是咒若入坛时。着净衣已咒水三遍。漱口[泳-永+截]洒头耳肩心。整仪直视发大悲心。大步徐行直入坛内。如是智者恒着新净氎布等衣或麻布衣。修斯咒法。常以一切顶轮王心咒。咒一切物。轮王像前持供献已。坐茅草上。一心想像诸佛菩萨。诵咒结印稽召发愿。瞬目瞻像。结连华印想佛坐印。如是作持何谓为故。愿得佛座菩萨座故。
　　把数珠咒曰。
　　唵(二合)吽(一)遏部羝(二)弭惹曳(三)悉地悉驮遏梯(听兮反上听字平声呼四)窣(二合)嚩诃(五)
　　是佛族咒。用菩提珠每念持珠。皆咒三遍速得成向正等菩提三等证法。其一切咒陀罗尼法。亦如此三成就等法。求富丰饶用金银珠。求当成熟一切胜事用颇梨珠。所穿珠索童女合持。各诵本咒咒珠贯系。
　　咒数珠咒曰。
　　娜谟皤(蒲饿反)伽(渠迦反又音迦字居奈反又音奈字奴个反下同)嚩底(丁礼反一)悉睇沙驮野(二)沙驮野(三)悉驮遏梯(同上四)窣(二合)嚩诃(五)
　　是佛族咒咒珠贯已。掬珠合掌又咒七遍。如是事作名受持珠。常坐茅草心静寂默。着茅草衣。持诵课数作安隐法。若时数毕。当又咒持室利木。或榓攞木。或白栴檀木。或榓木。或枫香木。横十二指量两头齐斫截。作安隐法作富饶法皆上成就若酸枣木。佉陀罗木。迦罗弭罗木等。横十二指。两头铦斫截。作调伏法亦上成就。无斯三木但得其叶。叶无虫者作亦成就。当以瞿摩夷和诸香水。每日涂洒坐卧等处。及灌顶处。所用水时皆净洗细滤。内外衣服常净浣濯。如斯作法若不成就。则加一切顶轮王心咒。遍遍同诵。又不成就复加佛眼咒等。三皆同诵心莫纵愓。是佛眼咒过去诸佛已说示故。我今复说。为当成就救五逆者。持此一字佛顶轮王咒。得大证成。何况性净具信根者。受持读诵而不成就。若持咒者。无此五顶轮王像对坐持念。如佛说像想像目前。一心瞻仰合掌礼已跏趺端坐。
　　定想心咒曰。
　　娜谟啰(上)怛(二合)娜怛(二合)啰耶野(一)[橠-多+可]者攞弭[口　　(隸-木+士)](二)窣嚩诃(三)
　　诵一七遍。结大根本印咒七遍。随想思印金刚所成。想印坛地成大海水。深广无沜观想大海咒曰。
　　唵(二合)吽(一)弭么路娜地(二)虎(二合)[合　　牛](三)
　　诵一七遍。观想大海深广无岸。清净明彻无有动浊。显现分明当海心中有大宝山。
　　观想宝山咒曰。
　　唵(二合)吽(一)[橠-多+可]者攞(二)虎(二合)[合　　牛](三)
　　诵一七遍。观想七宝须弥宝山。周圆高广无量无边。具足众宝光饰显现。称其山上有大莲华。众宝所成。
　　观想宝莲华咒曰。
　　唵(二合)吽(一)虎(二合)[合　　牛]迦么攞(二)窣(二合)嚩诃。
　　诵一七遍。观想无量百千大叶七宝莲华。台须蕊茎光饰显现。其台广大亦如山等。蕊叶相称。于其台上有大宝帐。
　　观想宝帐咒曰。
　　娜莫萨嚩亸诧伽哆(得个反下同)南(一)唵(二合)吽(二)萨嚩吐(土固反)萨羝(三)萨(僧乙反)叵啰(上)呬摩(二合)[合　　牛](牟甘反四)誐(鱼戈反又反迦字居歌反)誐(同上音)娜金(居淹反五)窣(二合)嚩诃(六)
　　诵一七遍。观想宝帐一切宝饰自然成显。东西南北四维上下广博无量。半月满月大宝摩尼。奇诸宝花宝铎金铃。处处弥布间错庄严。真珠罗网妙香花缨周匝垂覆。其诸宝中出种种光。互相交映。复于光中见诸如来神通自在。当宝帐上。想有伞盖广大无量。称宝帐上以众宝珠宝华杂拂而为庄饰。宝网缨珞四布垂绕。于宝帐中。想有释迦牟尼如来。处师子座结跏趺坐。具足三十二大人相八十妙好。身放圆光作说法相。瞬目瞻视一字顶轮王菩萨。如上说诸菩萨声闻天等。想皆有之分明显现。及想自身在宝帐内。于佛右边长跪曲躬。手执香炉诵本持咒。启佛会众。并启十方一切诸佛坐宝帐中。显现分明愿受供养。复当想持种种香云种种香华香食香水。供献佛会。则发愿言。唯愿圣众各以神力。哀愍护我住受供养。乃待周毕。次诵一切顶轮王心咒一百八遍。又别想成东西南北四维上下。深广如海七宝浴池。满中香水浴释迦牟尼如来真报佛身。及当一时想浴十方一切真报佛身并佛种族菩萨咒神本所咒神。想总浴已。又想种种旃檀涂香。一时涂饰一切佛身及佛种族菩萨咒神。又想种种奇妙缯绮金缕袈裟头冠缨络及诸衣服。一时严贯一切佛身及佛种族菩萨咒神。重复想启帐内会坐。又想献列诸上饮食。一时供养一切诸佛及佛种族菩萨神已。仁者则以此所善根。心口发露诚忏众罪。回向菩提。想请诸佛于宝帐中。转大法轮。仁者当即如在帐内佛右跪坐。识观鼻端想心无惑。右手掏珠左手当胸。结数珠印调调诵咒数。课满已置数珠于净香箧中。印咒护持。重烧焯香。想诸香花如法供养。则诵本咒解其方界。合掌顶礼依方发遣。如是观法三十六月。断诸谈论心莫愓劮。随逐诸境乱浊观想。清净依法每日三时。则得见证一字顶轮王大三摩地门。
分别秘相品第五
　　尔时释迦牟尼如来。复告金刚密迹主菩萨言。此一字顶轮王咒成就行法。诸佛共说。为得利益一切有情。成斯佛顶轮王教法。密迹主过去现在一切如来所说句偈教行法门等无差别。皆择空寂幽闲胜处。我复略说简大名山圣所居处或仙神岩窟或空净新室或独树林泉。于斯胜处一心善净修行是法。于不善法极尽断除。于善净法生建净义。是二法句蔓延能生善不善业。是故所食饮食。滋味辛甘咸淡勿欲贪餐耽嗜过饱。若饱使不能持诵供养烧火。定心不生。是故咒者离贪欲食。恒初夜分。随力转读花严宝雨及余一切摩诃衍经。观其行法制御心田。修习此教为无为法。若布瑟置迦。每中夜分敷净茅草。四周结界结印诵咒。印护持身如师子王。头南面东右胁枕手叠伸足卧。若扇底迦。每中夜分头东面北右胁枕手叠伸足卧。若[打-丁+(褒-保+可)]毗柘噜迦。每卧分时头西面南右胁枕手叠伸足卧。若睡梦见上菩提树栴檀香树弭攞树郁头末罗树。名证中品向速成相。若有梦见。乘白鹤孔雀金翅鸟等。身出光焰。名证上品向速成相。若有梦见上七宝幢楼阁宝台。踏花鬘上。或见手把箜篌。诣入僧众。上塔乘船。名证下品向速成相。若有梦见旃茶罗人猪狗馲驼驴死人等。若触若乘。是障不成。如是等相智者应知。若毗那夜迦作诸障恼。则以粳米和乌油麻。日日三时一咒一烧各一千八遍。满三七日则得本神梦觉现身。教诰语言汝去某处。酥蜜相和日夜三时。一咒一烧各一千八遍。满三日夜则得梦见此教调伏毗那夜迦所有真法。我已受献吃汝食去。所有真道与当成办。若梦觉已加念咒神。愿为我现大丈夫相。勿为我现天女仪状。乱我心境妄生贪劮痴爱染心。又持护身覆复安睡。则得梦见本神仪状或诸神变种种胜事。心亦无取妄生喜觉。若持诵时。勿念过去种种嬉谑杂欲漏法。亦勿思计未来众事。说诸余法。散乱动心唯一系想入咒文句一一妙理。若心贪生观身[月　　夆]坏。若心嗔生慈心观住。若心痴生即十二因缘观住。若心起缘倒颠生住。即至观想咒神在顶持以香花先前供献。结跏趺坐如法念诵。若少不依如所法式。则为障碍毗那夜迦。破坏食啖所修功德。如是人者若诵念已。护身结界端身直项。结跏趺坐瞬目平视。舌拄上齶。以右手背押左手掌。伸置脐下。观照四大色毕竟空体无真实。复观五蕴其性亦空。如法界性无我无人亦无受者可得之法。心则寂静。复观静心心亦无住。咒者诵咒每时数毕。常作斯观。若见种种神变境像特勿取着。自静见心。即得灭除一切罪垢。若有未曾入此一字佛顶轮王大种族坛。为阿阇梨教授法者。自持斯法。则便常为毗那夜迦如影逐身。障吃咒者所献香花饮食香水火食。咒声不令得到本所咒神。法无成验。此顶轮王若成就者。则常不为姥[巿　　犬]驮吒迦。毗那夜迦王。作生障难。况余一切毗那夜迦。能障难耶。是故智者欲得成就此咒法者。当以难胜奋怒王咒。或以轮王仆从二十种咒。于持诵时烧火食时。障护其身。若不依法一一护身。则难成就。常为诸恶天龙药叉罗刹恶姤仙类茶枳尼鬼毕舍遮鬼及诸饿鬼。处处随逐伺求其便。破坏虚耗。是咒法中莫以曼陀罗花。弭罗花。遏伽花等持献供养。及诸佛顶供养法中。亦不供养。应以惹底花。[(口/又)　　頁]钵罗花。拘物头花。莲华。谕底(听异反)迦花及余种类香馞名花。持此花等。常以供养五顶轮王。若有咒者经一二三度精修此法。不证悉地。倍应勤恳专精修习。乃至七度。各正月五月九月。诣海河潬日日三时。印砂佛塔随力印修。并转大乘诸余经典。观我一切所行之迹。修学斯法。印是塔数满三十万。为灭先世十重业障。复随此一一塔前。以涂香末香诸妙花香而献供养。于一一塔前。坐诵咒一百八遍。智者如是如法修持不成就者。为宿障重。又加日日印一肘塔一千已上。若五逆重罪亦得销灭而证成就。况余微薄诸宿障耶。如斯依法精勤修习。但诵持咒亦得销灭。何况印塔。
　　又法诣住江河海岸。采以莲花一咒一掷江河水中满十万个。则得成向。何况倍加可不成就。若非是处作修法者。则不成办。如斯咒法薄鲜福人。使加印塔乃得成就。植福德人但所依教诵持供养。遂期成就。如是成者勤诵持咒以为根本。是故诸善男子。坚固精进身心清净求菩提者毕定成就。密迹主未曾见咒。虚辞说导我题是咒在经自成。要假精进为于菩提师僧父母及苦众生。勤功修习合掌顶礼。依法诵咒翦除垢障。乃得成就。如是顶礼为得成就广大功德。如是顶礼无量果报无量福聚。是故数数合掌顶礼。乃得口善身善意善成就功德。劫初有情性质纯善福德高胜。随作随成。不等今我释迦牟尼如来。出浊恶世得解脱时。及弟子等证解脱时。是故智者相续除断猜疑网心。具足精进净修福事。则便成证。若有宿殖福德增胜。依法修行速获成就。若无宿殖福德鲜薄。依法修持久乃成就。此最上咒若证成就。则得高胜无等等故。譬假琉璃宝比莲花光宝。功力价直倍数。不及无谕匹。故则知一字佛顶轮王力。不思议勇猛殊特。咒者应常持钵乞食。若得饭饼应净涛择。分为三分一分献佛咒神诸天。若食献已。持施水陆一切有情。一分给施外来乞者。若无乞者施与禽兽。一分自持依法而食。若有作求安隐法时。面北坐食。若有作求富饶法时。面东坐食。若有作求调伏法时。面南坐食。咒者每日慈心弘愿。普覆一切有情受众苦者。誓当度脱。若大苾刍[王　　烏]波索迦持梵行者。若心慈悲独行持法则无障碍。是故智者乐欲安隐富饶调伏速成证者。应常定心恭敬合掌顶礼佛塔。净持洒地。持以牛粪和黄土泥。涂摩坛地。诵以一切佛顶轮王心咒。或诵摧碎顶王咒。咒白芥子净灰七遍。布散十方结为方界。持以四橛系于线索。咒之七遍四角团钉。结方地界安布坐位。种种献列护身结印。请召供养诵咒烧火。自身成验。先初供养释迦牟尼如来。次当供养一字明顶轮王。次当次第供养诸顶轮王。次当供养观世音菩萨及所种族。次当供养金刚密迹主菩萨及所种族。次当供养与愿顶王及所种族。如是供养一一次第。皆持香华前供养已。次当供养世间天神。如斯供献名三种族供养法则。愚痴婴人无所晓解。种种谤毁一切咒者。说诸咒法尽是谩语。智者若遇如是痴人。应自思观。是诸佛说必不虚谬。但自专至修行供养扇底迦法。布瑟置迦法。[打-丁+(褒-保+可)]毗柘噜迦法。若布瑟置迦法作诵咒时。烧火食时。面东一心跏趺端坐。咒后每加窣嚩诃三字。若扇底迦法作诵咒时。烧火食时。面北定心结跏趺坐。亦每咒后加窣嚩诃三字。若[打-丁+(褒-保+可)]毗柘噜迦法作诵咒时。烧火食时。面南嗔怒。左脚踏右脚侧上蹲坐。亦每咒后加虎吽二字。若欲常作扇底迦法。以乌油麻和白芥子。作火食法。若欲常作布瑟置迦法。亦以乌油麻和白粳米。作火食法。若欲拔去佛法中刺。作[打-丁+(褒-保+可)]毗柘噜迦法。以毒药和榔伽里根。作火食法。若布瑟置迦法。以弭攞木。[打-丁+(褒-保+可)]输迦木。[打-丁+(褒-保+可)]縒娜木。菩提木。萨惹迦木等。常然烧火。若扇底迦法。以儞劬陀木。[殳　　頁]头末罗木。[打-丁+(褒-保+可)]说他木。天门冬草等。常然烧火。若[打-丁+(褒-保+可)]毗柘噜迦法。以佉地罗木。无患木。苦栋木。迦啰弭攞木等。常然烧火。调他怨恶心回伏故。名[打-丁+(褒-保+可)]毗柘噜迦。蠲除灾障一切宁静故。名扇底迦。愿得圆满求者如意故。名布瑟置迦。如是等法于一切处咒者。善思依法修习。为此教法得最上故。为欲辟除此教法中一切灾障。应作是法。除斯法者余不应作。此所咒者慈心一切梵行清净。莫如外道发长甲长则得清洁。若发长备虮虱俱生。随生障咎念诵不成。若甲长则里停垢秽。枯花烧香便则污触。随亦生罪。日月蚀时特勿观说。亦勿讥谤和上阇梨过与非过。若所供养咒神之时。忽见咒神受天快乐。勿爱愿同。见有国土无主纷乱。特勿住中修法念诵。又勿住于神龙护地。药叉罗刹常集住地。死尸陀林地。无佛法地。虎狼住地。多蚊虻地。无雨方地。多饶风地。多贼住地。屠杀住地。沽酒住地。卖经像地。卖凶具地。淫女住地。及众难地。皆勿住中营法念诵作求诸法。悉不成就。念诵法中烧火法胜。天神喜满。譬如饱食欢喜充适。是故佛说一切念诵品法中火法为最。亦不谕以国王下劣如药叉相。亦不谈论军阵相杀通国使命媒媾凶戏。缚人治病皆不应作。如向所说。念诵烧火一切法事。广功广成少功少成。亦勿施他酒肉毒药刀剑弓箭斧槊之具。亦勿赞杀快杀方便杀谋杀。亦勿占说他吉凶事。亦勿教他迷倒痴法。及所恐怖一切有情不安隐法。皆勿应作。住清闲处以智方便。想修诸法。若有缘遇不净步多鬼处有尸鬼处药叉罗刹等处。常一出入想为清净。于念诵处结跏趺坐。想诸妙法成香水池。没身澡浴结浴咒印。印身想为涂香。遍身涂饰一至念诵。不应动摇谩视听察謦唾谈论。若破威仪动摇謦嗽。则重轮结浴印印身。持以净水洗手嗽口。乃复诵念亦得上中下而皆成就。
成像法品第六
　　尔时世尊复告金刚密迹主菩萨言。我见来世一切咒者。薄德少福乐着嬉戏。不善伴侣耽湎愓劮。于戒缺漏智见狭劣。不乐学求顶轮王广教出世上法。唯乐世法。我为斯人说顶轮王世成就法。心不猜动依法修习。则定成向。密迹主成世法者。应常每日依时。请召日神月神星神随所住神。一心念诵摄唤来住。结界护身诵咒作法。则得世间诸法成就若不护身结界结印。则为夺人精气鬼。夺所咒力。六分偷五。或全偷夺。或为茶枳尼鬼。夺所咒力。若恐偷夺。则诵一切顶轮王心咒难胜王咒。定得却全本所咒力。密迹主是故一切咒者。心常寂静坚持六念。系修咒法发菩提心。则得成就。离菩提外毕无成办。何以故假菩提心大威力故。密迹主是故咒人。制令不食青黑之食。亦不应于佛床法床僧床和上阇梨父母等床坐卧。吃食亦不颊食大抟饭食嚼食作声。半出入食顾视语食共传器食手指揩齿皆不应作。咒者应知如法摩坛。正跏趺坐端仪默食。若念诵时若作法时。若请召时。应断一切善不善语如法诵念。亦勿与他一床坐卧。传着衣服鞋屩袜等。其所食器纯用赤白铜器梡食。若已食讫则水净洗。重以土灰里外揩拭。常不作诸嘲誂戏论。若喜违犯随罪俱生。咒难成验。若作大法。恒候年吉月吉日时。依法营造三种品法。谓佛神通月修最第一。证向顶王广大悉地。每白黑二月八日十四日。食三白食。加以香花新净饮食。持献供养如法念诵倍速成证。趣成就者。如法依法当画像。变命教童女。香汤澡浴。受八戒斋。治丝造织。方应度量。勿刀截断。方量五肘或复三肘。于吉日时起首画彩。或以板画。其匠画时洗浴清洁。着鲜净衣受八戒斋。先当正中画释迦牟尼佛。坐师子座结加趺坐。具众相好顶放大光。作说法相身有圆光。次佛右边。画观世音菩萨。身黄白色首戴宝冠。冠有化佛面有微怒。一手把白拂。一手把数珠。又于眉间竖画一目。以天衣服璎珞环钏种种庄严。坐莲华座结加趺坐。次佛左边。画金刚密迹主菩萨。身青色相首戴宝冠。面目嗔怒。一手把金刚杵。一手把白拂。亦以衣服璎珞镮钏种种庄严。坐莲华座结加趺坐。次后画最胜明王金刚。画大度底使者。画可畏金刚。画黄眼金刚。画大笑金刚。画大拳金刚。画军吒利金刚。是等金刚各有大力。最上调伏。皆执器仗坐莲华座半跏趺坐。各以种种衣服璎珞而庄严之。次观世音菩萨后。画马头观世音王。画意乐圆满王。画白衣观世音菩萨母。画多罗菩萨。画毗俱胝菩萨。画佛眼菩萨等。是等菩萨各各执持本所器仗。坐莲华座半跏趺坐。亦以众妙衣服璎珞皆庄饰之。次佛左边。画难胜大奋怒神。画大字神。次佛右边。画佛眼神画相好神。是等四神身皆金色。坐莲华座半跏趺坐。密迹主如是等像。色相器仗如前所说。是大变像名如来身最顶轮王大成就像。一切诸咒等同通用皆画成证。于时世尊谓曼殊室利童子言。我昔见汝未证地时。诵以是咒供养此像。像放大光照此三千大千世界。三界上中众生意乐歖适。曼殊室利汝为光照。升证三地得五神通。是故说像不可思议。是如来身大三摩地。由是我以此三摩地力。普大三界为诸有情。利益成就。神通变示顶轮王身。如如意宝。
　　尔时世尊复诰曼殊室利童子。汝善能以大被甲胄善巧方便。安住有情示济有情。无量变化现于佛身菩萨身缘觉身声闻身等。摄取众生说诸胜法觉悟有情。是时曼殊室利童子。合掌恭敬白言世尊。佛有几名现顶轮王大三摩地。流此世界。于时世尊诰曼殊室利童子。汝问一字顶轮王名者所谓。名印捺罗名帝释。名布懒娜罗名大梵天。名毗瑟怒天名摩醯首罗。名自然名劫比罗。名步亸娜名姥儞。名底[口　　栗]詑迦[口　　栗]洒名大地地。名治世地名弭野縒。名一切行名一切门。名寂静名涅槃。名变化名所变化。名难摧名大天。名阿素洛名救度。名胜首名最胜。名那野迦名毗那夜迦。名福德名恾伽罗。名一切事成就名救世。名作乐名作安隐。名空第一义谛名不生应名。名名闻能施名具悲。名具知名三摩地。名具慈名婆鲁拏。名师子名牛王。名祢嚩名龙王。名药叉名苦行仙。名大苦行仙名能者。名触者名世间母。名质多罗名三目。名千目名跛弭怛啰名补亸名大三摩地。名出生三摩地名涌三摩地。名遍知名人中师子王。名调御丈夫名出生第一义谛。名证见名相证相。名三界主名世间主。名无垢称名五眼。名相似眼名莲华梦名。光明名火。名步多主名断欲。名无欲名无嗔。名破嗔名遣嗔。名摧垢名勇猛将。名大王名护世。名治地名帝释像。名香象名白莲华。名解空名见空。名现彼名见道者。名生者名无生者。名分别名无分别。名尽分别名破分别。名护世间名善国。名许可名焰摩王。名施财名水天。名俱废啰天名提头赖吒。名善现名苏弥卢。名金刚名谕金刚。名妙妙行名勇猛。名大勇猛名所生名大所生。名常住名无常名常无常。名顶轮咒名大咒王。名药名大药。名论者名大论者。名上名无上。名白名演白者。名丈夫名说丈夫。名娑伽罗名大娑伽罗。名海名大海。名法水住名日月。名罗摩名乐相具足。名相庄严名云名大云。名树名大树。名无等名罗睺罗。名将名大将。名众生名大众主。名人主名大人主。名持水名大持水。名龙象名师子。名勇施名未曾有。名不思议名大不思议。名富贵名大富贵。名具富名大具富。名实应供名灭烦恼。名解术名行术。名作变化名具钱财。名法具箭名一非一。名活非活。名山名大山。名无能坏名乐行慈名具足神通。名具力名具智。名无等侣名具足光。汝曼殊室利童子有一类人。知我不生不灭真如实际实法法界涅槃实智无二无相意生儒童作者受者知者见者。作如是解。童子此娑婆世界众生。称我为大离欲如来佛调御丈夫天人师。童子我常如是于此世间。成熟有情示如是名。童子如是等名成就众生。乃有五阿僧祇百千数名。一切声闻愚痴众生。虽称我名亦不识我如是异名。童子我为如是成就一切有情。亦于诸经说是异名。童子复有一类有情。知我无边殑伽沙等世界中无量种异名。如来说法如如众生调伏成就。如来亦不去来分别出现色相。童子已不去来无作分别。则能出现无量法事陀罗尼门。
　　尔时世尊复告曼殊室利童子言。童子若有修持是顶轮王法者。应常占候吉白月五日八日十三日十四日十五日好星宿时。清洁洗浴着新净衣。若是俗人受八戒斋。依持法轨清净修饰。涂结坛场布献香花。烧设火食先供养佛。及观世音菩萨。金刚密迹主菩萨。摩诃婆攞神。并诸菩萨一切声闻辟支佛诸天众等。如斯供养则得一切大威德天大威咒神大明咒神欢喜观视。此等诸天虽复日日请召恭敬如法供养。于此法中不应礼拜。何以故以五顶王尊大一切力不思议。童子持此咒者。虽不礼拜一切诸天语勿毁灭。诸咒天神。何以故。为诸天神部族相摄护持法故。是知咒者。亦不应向死丧家。初产生家。不净人家。旃陀罗家。田猎人家。卖凶具家。卖经像家。外道人家。沽酒家。往诣顾宿受他供养。亦不持以一切残臭宿食而供养之。及自食啖咒者。当知每日三时自誓。归依佛法大菩萨僧。发菩提心净治三业。念佛念法念僧念戒。念施念天。若是俗人常于清旦受八戒斋。不杀盗淫妄语饮酒。脂粉涂身坐卧大床不过中食。以如真智无作之心。虔敬修习则得成办。
　　尔时释迦牟尼如来。复告金刚密迹主菩萨言。又有转轮王像。于出世世间一切咒像。最上无等准前月日。画者端肃具持十善。以细白毡方量三肘。或复二肘。先画宝山。于宝山中画释迦牟尼佛。具足众相身真金色。作说法相佩通身光。坐白莲华师子座上。顶放大光。于佛右边。画咒者貌。长跪瞻佛手把香炉。又于山下画大海水。遍于水中画莲华叶等。是像庄严。准前所说。密迹主此顶轮王像一切佛说。为当咒者得大利益。略说是像。若有见者随喜供养。随灭众罪得大功德。诸天龙神欢喜观敬。当定成就一切勇猛顶王咒力。得无数佛种种歌赞供养功德。是妙变像无量无数一切诸佛常共赞叹。若有信乐昼夜精进恭敬供食。则得无始一切罪障渐皆销灭。身业清净成就顶王功德智海。超过一切最胜殊特。为诸天人供养恭敬无量赞叹。当证佛地更无退转。证此咒者奋目嗔喝。一切天龙八部鬼神皆得惶怖四散驰走。其天帝释见是人来。分座同坐。其诸大天亦皆分座。三界诸天见是人来。傲叛不起迎接敬廙。则皆头破如兰香枝。若我于亿俱胝大劫。赞说是咒亦不能尽。成此咒者是人名证最上悉地。当为住寿三十三天大娜罗钵底三摩地。命安常住不被死殃。受天位毕变身如佛。证五神通弃此天界。以无量天前后围绕。往诸佛刹。种种变化导诱众生。随诸佛刹现帝释身。或现金刚身。或现大梵天身。或现伊首罗天身。或现童男童女身。或入地狱饿鬼畜生趣。随现诸身救脱诸众生。或诸山林城邑聚落为作房舍。种种衣食供给施济。常作依怙三界。度脱一切众生。具五神通行菩萨行。为人中尊。
一字佛顶轮王经卷第三
印成就品第七
　　尔时释迦牟尼如来。诰于大众。诸善男子应当受持一切如来出现三摩地无量无数大勇猛力。一切如来安住咒身。一切如来真实种族无量无边未曾有法。无极威德出生流布大印印咒。是中能生一切菩萨一切证地神通大法顶三摩地门。能破俱胝一切魔军。能摄一切诸大菩萨大雄力者。助护持者。能令一切可畏有情生大慈心。诸善男子我今略说成办一切诸业威德大印印咒。
　　尔时金刚密迹主菩萨。合掌恭敬白言世尊。愿为解说一切如来流布威德大印印咒。为当利益一切有情以少功绩遂成大证。是时世尊告金刚密迹主菩萨言。汝当谛听谛听静虑念持。我今为汝分别解释诸佛世尊大精进印印咒之法。
　　一切如来心精进印之一。
　　以左右手。八指右押左相叉入掌。急合握拳。以二大指相并。平伸押右头指侧中节上。勿使头屈。印咒曰。
　　娜莫萨嚩(无可反下同)勃驮(一)菩地萨埵南(二)[打-丁+(褒-保+可)]弭罗(三)虎(二合)吽(四)淹(丘淹反五)
　　是印若二大拇指头。双上下来去。则名启召如来种族印咒曰。
　　娜莫縒曼亸(一)勃驮南(二)唵(二合)吽(三)尔娜职(而职反四)
　　是二印咒。名如来最精进心。力能度脱一切地狱饿鬼畜生。亦能助成一切如来功绩业事。摄诸菩萨帝释梵王伊首罗天焰魔王水天风天多闻天王乃至十地大自在菩萨摩诃萨等。
　　观世音菩萨印之二。
　　准前心印。唯改左大拇指。屈入掌中。握右头指头。右大母指依前定伸印咒曰。
　　娜莫縒曼亸(一)勃驮喃(二)唵(二合)吽(三)[打-丁+(褒-保+可)]嚧力(四)
　　是印若改右大拇指头。上下来去。则名请召观世音菩萨种族印。
　　金刚密迹主菩萨印之三。
　　准前心印。当改左大拇指。如前伸押。其右大拇指屈入掌中。握左头指头。左大拇指依前定伸。印咒曰。
　　娜莫縒曼亸(一)勃驮喃(二)唵(二合)吽(三)跋日啰(上四)侄(亭一反二合)力(五)
　　是印若改左大拇指头。上下来去。则名请召金刚密迹主菩萨种族印。
　　一字佛顶轮王印之四。
　　又当合掌。以二无名指二小指。右押左相叉入掌。其二中指直竖伸。各屈第一节。令头相拄。其二大拇指相并入掌。平伸。又以二头指平屈。押二大指甲背上。头指相拄印咒曰。
　　娜谟皤(蒱饿反下同)伽嚩底(丁礼反一)[打-丁+(褒-保+可)]跛(二合)啰底[可　　欠]妒(二)瑟腻洒野(药可反下同三)唵(二合)吽(四)亸詑誐(鱼迦反下同)妒(五)瑟腻洒(六)[打-丁+(褒-保+可)]娜嚩路枳亸(七)姥勃驮(八)斫讫(二合)啰(上)袜(亡遏反)啰底(九)虎(二合)[合　　牛](十)入嚩攞入嚩攞(十一)驮架驮架(十二)度娜度娜(十三)弭度娜弭度娜(十四)怛(二合)啰(上音)縒野(十五)摩啰野(十六)[(口/又)　　頁](乌骨反下同)娑那野(十七)歌娜(十八)畔惹畔惹(十九)暗暗(二十)恶恶(二十一)各各(二十二)补(二合)弄(弹舌轻呼)企(轻以反)柅(尼旨反下同二十三)补(二合)弄(上同)企柅(二十四)军拏里[寧　　頁](女井反下同二十五)[打-丁+(褒-保+可)]播啰(上)企跢塞(僧乙反)怛啰(二十六)驮履腻(二十七)虎(二合)[合　　牛](二十八)
　　此一字顶轮王大根本印咒。乃是过去殑伽沙等一切如来已共说持。未来一切如来当共说持。现在一切如来今共说持。为欲摄御诸有情故。同等说持。智者所处。援结此印一切妒恶障碍毗那夜迦悉不亲近。密迹主此一字顶轮王大根本印。一切诸佛住于百千俱胝殑伽沙劫。赞说此印功德神力。亦不能尽。复以种种言词譬喻。说是大印亦不能尽。若当智者轮持此印。诵一字顶轮王咒则常不为俱胝百千魔魔族伺求恼乱。是人却后百千俱胝大劫。不堕恶道。何以故是人所得福蕴功德。我于百千俱胝大劫说亦不尽。此大一字顶轮王咒。若当有人以一净心。精持戒行常诵持者。所得念力慧力智力。于百千俱胝劫所受生处。常不退失。何以故如是大印。有大威德有大功用无量力故。
　　高顶轮王印之五。
　　又以左右二无名指二小指。右押左相叉入掌。次以二中指直竖头相拄。其二母指相并。伸押二无名指中节侧上。又以二头指。当中指侧中节上。屈头相拄印咒曰。
　　娜莫縒曼亸(一)勃驮南(二)唵(二合)吽(三)入嚩路入嚩攞揟(宁执反)弭(洴野反)揟(同上二合)妙(弥遥反四)誐妒[王　　烏]瑟腻洒(五)度娜度娜虎(二合)[合　　牛](六)
　　白伞盖顶轮王印之六。
　　准前高顶王印。当改二手中指。微屈第一节。平头相拄。次开二头指。相去半寸印咒曰。
　　娜莫縒曼亸(一)勃驮南(二)唵(二合)吽(三)么么么么(四)虎(二合)[合　　牛]溺(儞昔反五)
　　光聚顶轮王印之七(一名金轮佛顶印)
　　准前高顶轮王印。唯改二头指。磔开直竖伸头。各去中指头。一寸二分许印咒曰。
　　娜莫縒曼亸(一)勃驮南(二)唵(二合)吽(三)亸詑誐妒[王　　烏]瑟腻洒(四)[打-丁+(褒-保+可)]娜嚩路(轻呼)枳亸(五)姥[巿　　犬](同上)驮谛劭(儒照反下同)啰始(六)虎(二合)[合　　牛](七)入嚩攞入嚩攞(八)驮哿驮哿(九)娜啰弭娜啰弭(十)嗔娜嗔娜频娜频娜(十一)虎(二合)[合　　牛]泮(十二)窣嚩诃(十三)　　胜顶轮王印之八。
　　准前白伞盖顶轮王印。唯改二头指。于中指第一节下。平屈头相拄印咒曰。
　　娜莫縒曼亸(一)勃驮南(二)唵(二合)吽(三)惹劭瑟腻洒(四)入嚩攞入嚩攞(五)畔驮畔驮(六)娜么娜么(七)咄(二合)噜[合　　牛](八)咄(二合)噜[合　　牛](九)咄(二合)噜[合　　牛](十)臛(呼各反十一)[可　　欠]曩(轻呼)虎(二合)[合　　牛](十二)
　　转法轮印之九(用一字顶轮王咒)
　　又以左右二小指。平屈头相拄。次以二无名指各屈入掌中。其二中指各微屈竖。头相拄。其二头指当中指中节侧上。头相拄。其二大指各押二无名指上。开二掌腕相去四寸。是一法印能转十二行相法轮。灭诸垢障与如来等。
　　雹摧烦恼印之十(用一字顶轮王咒)
　　准顶轮王印。改二中指直竖合头。又以二头指。[打-丁+必]在二中指背后。头相拄。是一法印亦名坐印。密迹主是五大印。名一切如来顶轮王咒种族王印大印。一名高顶轮王印。二名白伞盖顶轮王印。三名光聚顶轮王印。四名转法轮印。五名雹摧烦恼印。是之印等名大顶轮王印。
　　如来大心印之十一。
　　准前第一如来心印。唯改二大拇指。双屈入掌中。是一法印名如来心大精进印。咒者若常轮结是印。诵顶轮王咒。一咒一印心上。满一百八遍。则能摧灭过现一切根本重罪。常以是印作一切法。拥护于身。印咒曰。
　　娜莫縒曼亸(一)勃驮南(二)唵(二合)吽(三)遇那[口　　(隸-木+士)]弭啰(四)窣(二合)嚩诃(五)
　　是一法咒。功力同前第一印咒。于作法处互用亦得。是咒有大威猛力故。
　　一切顶轮王心印之十二。
　　又合掌当心。大虚掌内。复以左右八指。各平屈头相拄。其八指间相去三分。以二大指亦相去三分。平直竖伸印咒曰。
　　娜莫縒曼亸(一)勃驮南(二)唵(二合)吽(三)卓(二合)噜[合　　牛](四)畔驮(五)窣(二合)嚩诃(六)
　　是法印咒亦能成办一切事业。自护护他。结修诸法离障恼故。
　　如来锡杖印之十三。
　　又以右手大拇指。横屈入掌。以头指中指无名指小指。急握作拳。屈肘当前。平伸其左手把袈裟角。出头四寸。屈肘当前平伸印咒曰。
　　娜莫縒曼亸(一)勃驮南(二)唵(二合)吽(三)度柰(奴个反)尔亸啰拏(四)虎(二合)[合　　牛](五)
　　是法印咒若遇诸恶一切有情。则结是印用拥护身。
　　如来钵印之十四。
　　先以右手当心仰掌。次以左手覆合右手掌上。其左小指头。与右大指头相拄。其左大指头。与右小指头相拄。印咒曰。
　　娜莫縒曼亸(一)勃驮南(二)唵(二合)吽(三)路迦(居奈反又反奈字奴个反)播攞地瑟耻亸(四)驮罗(上)驮罗野(五)摩诃努皤嚩(六)勃驮播怛(二合)啰(七)窣嚩诃(八)
　　是法印咒具大精进。常为一切如来神力而加护之。轮结是印并诵此咒。一一遍终称忆地狱饿鬼。有情满百八遍。则得地狱一切饿鬼饱食诸食。若旷野行结持此印并诵是咒。则得旷野一切鬼神不相娆恼。
　　如来相好印之十五。
　　又以左右二中指二无名指二小指。右押左相叉入掌。各搏掌。直伸其二头指。头侧相拄。是二大指各搏头指侧上。以印倒垂仰掌置于额上。二头指头正当眉间印咒曰。
　　娜莫萨嚩亸詑伽(同上)底(一同上)瓢(同上)[打-丁+(褒-保+可)]啰褐[略/糸](二毗药反)三藐三勃睇[略/糸](三)醯醯(二醯字怒声呼之四)畔驮畔驮(五)底瑟侘(丑价反下同)底瑟侘(六)驮啰(上)野驮啰(上)野(七)儞论(弹舌呼之)驮(八)儞论驮(同上)[巿　　犬]拏么抳(九)窣嚩诃(十)
　　是法咒印名大丈夫天人相好。若有常能轮结此印。则速成就一切悉地。具大威德。若以印印顶。则名如来顶印。若以印印鼻。名如来鼻印顶鼻印咒曰。
　　娜莫縒曼亸(一)勃驮南(二)唵(二合)吽(三)缢(乌异反)哩抳虎(二合)[合　　牛]泮(四)窣嚩诃(五)
　　是如来顶鼻印。常结护身。当于百千俱胝大劫所生之处。不患顶鼻诸疾等病。
　　如来眼印咒之十六。
　　又以二手合掌。以二大指双屈入掌。次以二头指各屈头第一节。以头押二中指侧中节上。其二头指头相去一寸。是如来眼印。于顶轮王坛清净轮结。能作大益灭诸重罪。成进一字顶轮王咒者悉地。若已过世百千俱胝劫所修功德。以印威力尽悉摄来积集功德蕴印咒曰。
　　娜莫萨嚩亸詑伽(上)底(同)瓢(同上)[打-丁+(褒-保+可)]啰褐[略/糸]三藐三勃睇[略/糸](二)唵(二合)吽(三)噜噜(四)塞(同上)普噜(五)入嚩攞(六)底瑟侘(七)悉驮涝者泥(八)萨嚩遏詑娑驮聍(九)窣嚩诃(十)
　　密迹主此如来眼大明王咒。是十俱胝佛同共宣说。我于往昔为菩萨时。于十俱胝佛所。受得斯咒。若当咒者。常能以大精进心。诵持是咒。则得一切菩萨咒神尽悉现前一切金刚种族咒品亦皆成就。是故密迹主持一字顶轮王咒者。应先每诵斯咒七遍或二三七遍。是如来眼大明王咒。如来今为一切有情得大安乐离垢清净故说。咒者若遇暴恶性人。咒手摩面默诵斯咒。对共论理得彼熙喜。亦能摧伏一切魑魅魍魉恶鬼神等。密迹主若人诵持一字顶轮王咒一所祈法二所祈法不成证者。则应加此大明王咒。齐等双诵满二十万遍。决定成就一字顶轮王咒最上悉地。若未经是一二作法。而双诵者。则随殃损咒者身故。
　　如来眉毫印咒之十七。
　　准如来眼印。唯改二头指。各当中指背上节。头离中指节各一分印咒曰。
　　娜莫縒曼亸(一)勃驮南(二)纥(二合)[口　　履](三)虎(二合)吽(四)
　　此如来眉毫印咒。乃是过去一切如来已同宣说。我今亦说。轮此印时。大自在天俱摩罗天[保-木+大]呬野天等。皆不娆恼。何况诸小魑魅鬼神。而作恼耶。
　　如来口印之十八。
　　准如来心印。唯改二大拇指。并胛竖伸。等屈头节。令去右头指侧。三麦颗间。以印置于面门。是二大拇指背头节。正当唇间印咒曰。
　　娜莫縒曼亸(一)勃驮南(二)枳[口　　履]枳[口　　履](三)虎(二合)吽(四)
　　是一印咒备大焰炬。能速助办一切事业。咒者若常轮结斯印。当置口前诵。此口咒二三七遍。后诵一字顶轮王咒者。以印咒力。三界人天见闻语论。悉皆敬爱。是故此人应常和雅真软法语。斯人于当百千俱胝劫不患口疾。是大自在天毗瑟怒天及诸天龙八部鬼神闻此人语。亦皆敬伏。况余小魑魅鬼神。
　　难胜奋怒王印之十九。
　　当以右膝着地。左脚踏地。作欲起向前[飢-几+夌]身势仰面怒目。邪视左边。当以右臂。手指右边向后。侧臂邪伸。紧急怒臂。欲向地势。其五指散怒磔开。手掌似覆似侧。次以左臂左边向后。抬臂紧急。努屈臂手。向上。其五指少散。竖努磔开。掌面向前。结是印时。发大怒声。称虎(二合)吽二字三七声者。诸有障罪则皆破灭。欲界魔王及魔军将悉皆摧碎。我昔初诣熙连禅河。沐浴身已趣此菩提树下。坐金刚座。是时当有无量百千俱胝魔王及魔族众。各持种种恶秽怒相。娆恼怖我时。难胜奋怒王忽于我前从地涌出。作天女相。嗔结斯印。摧诸魔众。种种怖相一时散灭。无能恼者。当是夜中至明晓时。我则圆证无上正智。观见世间一切沙门婆罗门。无有证者摧魔印咒曰。
　　娜莫縒曼亸(一)勃驮南(二)唵(二合)吽(三)虎噜虎噜(四)战拏(尼加反)理摩嶝(都亘反)倪(鱼枳反五)虎(二合)[合　　牛]窣嚩诃(六)
　　密迹主此难胜奋怒王咒。是我所说。若当咒者遇大恐怖恶鬼神处。而欲护身结界拥护造修法者。应勤精进持结此印并诵此咒。趣修此法。则无障恼速得成就。
　　如来槊印之二十。
　　端身结跏趺坐。以左手仰掌横屈脐下。其四指相着直伸。是大拇指微屈直伸。搏着头指根侧。次以右手大拇指与头指头相捻。其中指无名指小指相着。并伸微少似屈。是大拇指头指与左手小指。头相拄。是一法印。智者若常持结。于当受生永不退失信进慧力如来行力。得诸如来而加护念印咒曰。
　　娜莫縒曼亸(一)勃驮南(二)唵(二合)吽(三)弭惹曳摩诃铄底(四)突(弹舌呼之)驮[口　　履](五)虎(二合)[合　　牛]泮(六)弭惹以儞泮(七)忙誐黎泮(八)窣嚩诃(九)
　　是一法咒每日三时诵三七者。速于三界得无障碍胜成就故。
　　如来脐印之二十一。
　　准如来槊印。唯改右手大拇指头指头。去离左手小指头。一麦颗间。是一法印亦名诸佛大神力印。智者若常忆持。轮结此印并诵斯咒。则得消除一日二日疟病痿黄之病腹头痛病及诸等病。又得一切灾障自然殄灭。当受福命安隐丰乐印咒曰。
　　娜莫縒曼亸(一)勃驮南(二)唵(二合)吽(三)旨置旨置(四)窣嚩诃(五)
　　是一法咒。能现如来种种色类不可思议神通变化。安慰有情。
　　如来甲印之二十二。
　　当以右手当心。以大拇指横屈掌中。以头指中指无名指小指。急握大指作拳。是一法印名最一切顶轮王心印。智者若常以印印于顶项左右肩髆。及印心上。则令持者得大威力。咒者虽复如法精进修持于法。若无斯印则无庄饰。如形裸陋如国无王。如屋无人如食无盐。如池枯涸如地空无丛林花草。如事火外道婆罗门无法可依。如王乘车无控御者。智者如是虽复精勤。若无甲印则为魔娆。无所成效印咒曰。
　　娜莫縒曼亸(一)勃驮南(二)唵(二合)吽(三)部(引)入嚩攞(四)虎(二合)[合　　牛](五)
　　是一法咒名如来金刚句三摩地。常用护身。如王被甲严加器仗。则不怖畏恶贼兵众。如此智者亦复如是。每日三时量力量法。如法勤修是甲印咒。则速成就无所怖故。
　　如来发髻印之二十三。
　　准前甲印唯改伸中指。直竖。以印安顶。令直耸竖印咒曰。
　　娜莫縒曼亸(一)勃驮南(二)[打-丁+(褒-保+可)]屈(俱郁反二合)律(弹舌呼之三)
　　是一印咒名如来髻三摩地门力。能成作一切事业。
　　如来耳印之二十四。
　　准前甲印唯改伸头指。直竖。以印竖安耳门。与上耳轮齐。印咒曰。
　　娜莫縒曼亸(一)勃驮南(二)虎(极轻呼)迦(居娜反短呼三)
　　是一印咒名如来耳三摩地门。若常轮结。速得除灭一切耳病。当证天耳通。
　　如来牙印之二十五。
　　当以左手头指中指无名指小指。急屈把拳。莫使露甲。又以大拇指直伸。押头指正侧上。其大拇指面上第一文。与头指外背齐。以印置左牙颔。右亦如是印咒曰。
　　娜莫縒曼亸(一)勃驮南(二)唵(二合)吽(三)亸詑誐亸(四)邓瑟絮(知礼反)[口　　(隸-木+士)](五)虎(二合)[合　　牛]泮(六)窣嚩诃(七)
　　是一印咒名如来牙三摩地门。有大威力。以诵斯咒轮印印牙。于当来世得佛齿牙。
　　如来头印之二十六。
　　又以右手大拇指。横押中指无名指小指甲上。头指直伸捻头顶上印咒曰。
　　娜莫縒曼亸(一)勃驮南(二)唵(二合)吽(三)慕[巿　　犬]驮[寧　　頁](四)窣嚩诃(五)
　　是一印咒名如来头三摩地门。
　　如来唇印之二十七。
　　又以右手大拇指。竖伸博着头指侧。以头指直竖。伸其中指似曲。其无名指向掌。屈如钩形。其小拇指屈如初月形咒曰。
　　娜莫縒曼亸(一)勃驮南(二)阿阿(三)嚩(无可反四)嚩(同上)憨(呼甘反五)
　　是一印咒名如来唇三摩地门。持者当得灭除罪故。
　　如来舌印之二十八。
　　又以右手头指中指无名指小指。并相搏着当于心上。仰掌平伸。其大拇指横屈掌中。其四指头向外指之印咒曰。
　　娜莫縒曼亸(一)勃驮南(二)唵(二合)吽(三)娜啰(四)儞梵(蒲绀反)惹(五)虎(二合)[合　　牛]泮(六)窣嚩诃(七)
　　是一印咒名如来舌三摩地门。持者当得如来舌相福圆满故。
　　如来肋印之二十九。
　　又以右手屈肘当助。以无名指小指。双屈头拄大拇指面。其头指中指并着直竖伸。向前叉肋印咒曰。
　　娜莫縒曼亸(一)勃驮南(二)唵(二合)吽(三)虎(二合)[合　　牛]恪(苦愕反四)
　　是一印咒名如来助三摩地门。
　　如来髆印之三十。
　　准前甲印唯改臂。直伸向上印咒曰。
　　娜莫縒曼亸(一)勃驮南(二)畔惹[打-丁+(褒-保+可)](引)呬(呼以反)泮(三)窣嚩诃(四)
　　是一印咒名如来髆三摩地门。具大神力勇猛殊特成众法故。
　　如来奶印之三十一。
　　准前甲印。唯改屈臂。以印拳面。印当心上印咒曰。
　　娜莫縒曼亸(一)勃驮南(二)风(晡空反)誐讫(二合)[口　　(隸-木+士)]扑(普木反三)
　　是一印咒名如来奶三摩地门。
　　如来小腹印之三十二。
　　又以右手。脐下一寸横伸仰掌。五指相并。次伸左手五指相并。以背押右手掌上。其二手则着肚印咒曰。
　　娜莫縒曼亸(一)勃驮南(二)唵(二合)吽(三)努(轻呼)絮努(同上)絮(四)塞(同上)普絮塞(同上)普絮(五同上)密奈(奴乙反二合)啰跛[寧　　頁](六)跛(同上二合)啰末娜[寧　　頁](七)嗔娜[寧　　頁]频娜[寧　　頁](八)虎(二合)[合　　牛]泮(九)窣嚩诃(十)
　　是一印咒名如来腹三摩地门。
　　如来脊印之三十三。
　　又以右手大拇指。押头指无名指小指甲等。勿使甲露。次以中指横。押大拇指上。印咒曰。
　　娜莫縒曼亸(一)勃驮南(二)缢(同上)迦[口　　履]曩(轻三)迦(同上)[口　　履]干驮质咄嚧娜啰(四)么抳睹抳(五)窣嚩诃(六)
　　是一印咒名如来脊三摩地门。
　　如来髀印之三十四。
　　准前脊印。又改押中指头甲。伸出头指头。押大拇指甲上印咒曰。
　　娜莫縒曼亸(一)勃驮南(二)唵(二合)吽(三)睹诧者(四)窣嚩诃(五)
　　是一印咒名如来髀三摩地门。
　　如来膝印之三十五。
　　又以二手合掌。各以小指。右押左屈入掌中。印咒曰。
　　娜莫縒曼亸(一)勃驮南(二)唵(二合)吽(三)娜暴圪(鱼讫反)[寧　　頁](四)跛(同上二合)啰儞跛(同上)亸野(五)窣嚩诃(六)
　　是一印咒名如来膝三摩地门。
　　如来脚踝印之三十六。
　　又以二手合掌。各以无名指。右押左屈入掌中。印咒曰。
　　娜莫縒曼亸(一)勃驮南(二)[打-丁+(褒-保+可)]亸[口　　(隸-木+士)]亸[口　　(隸-木+士)](三)[(口/又)　　頁]亸[口　　(隸-木+士)](四)跋日啰(五)暮讫使抳(六)窣嚩诃(七)
　　是一印咒名如来脚踝三摩地门。
　　如来脚印之三十七。
　　又以二手合掌。各以中指。右押左屈入掌中。印咒曰。
　　娜莫縒曼亸(一)勃驮南(二)唵(二合)吽(三)跋日啰(四)商矩啰(五)部使羝(六)娜啰(七)入嚩攞虎(二合)[合　　牛](八)窣嚩诃(九)
　　是一印咒名如来脚三摩地门。
　　如来幢印之三十八。
　　又以右手大拇指。横押中指无名指小指甲上。以头指直伸。磔竖押臂直上印咒曰。
　　娜莫縒曼亸(一)勃驮南(二)[利-禾+室]絮(知价反轻呼三)
　　是一印咒名如来幢印三摩地门。
　　如来卧具印之三十九。
　　准前幢印。唯改头指。当胸下指印咒曰。
　　娜莫縒曼亸(一)勃驮南(二)[打-丁+(褒-保+可)]屈(同上)律(弹舌呼之三)
　　是一印咒名如来卧具三摩地门。
　　如来乘印之四十。
　　准前幢印。改屈臂手。当心前。侧臂平伸印咒曰。
　　娜莫縒曼亸(一)勃驮南(二)虎(二合)吽(三)誐没(二合)琳(四琳字弹舌呼之)唵(二合)[合　　牛]。
　　是一印咒名如来乘三摩地门。
　　如来授记印之四十一。
　　又以右臂。屈肘当胸侧。臂平伸。其头指中指无名指小指。急把拳。其大拇指竖屈。头去头指侧二分间。是一法印过去一切如来。未来一切如来。现在一切如来。皆以此印而授记莂。是故智者当结是印。与诸有情授菩提记印咒曰。
　　娜莫縒曼亸(一)勃驮南(二)唵(二合)吽(三)虎(二合)[合　　牛](四)特(腾色反二合)梵(蒲暗反五)
　　是一印咒能成一切如来事业。以印咒力。生生常得念力进力戒定慧力福胜蕴力。不为一切魑魅鬼神而娆恼故。
　　如来见诸法性印之四十二。
　　又以右手。屈肘向上。以中指屈头。与大拇指头相拄。其头指无名指小指。相并直上竖伸印咒曰。
　　娜莫縒曼亸(一)勃驮南(二)唵(二合)吽(三)跛(二合)啰悉地迦(同上)[口　　履](四)窣嚩诃(五)
　　是一印咒名如来见诸法性三摩地门。
　　如来光焰印之四十三。
　　准前见印。唯改头指无名指小指。向掌散开。微屈如月初生印咒曰。
　　娜莫縒曼亸(一)勃驮南(二)唵(二合)吽(三)入嚩[口　　履]抳(四)窣嚩诃(五)
　　是一印咒名如来光焰三摩地门。显诸法故。
　　如来光照印之四十四。
　　又以右手大拇指。竖伸搏着头指侧。以头指直竖。伸其中指小指。各伸向掌。屈如月初生。其无名指向掌。屈如钩形印咒曰。
　　娜莫縒曼亸(一)勃驮南(二)唵(二合)吽(三)虎(二合)[合　　牛]虎(二合)[合　　牛](四)莽(牟朗反)莽泮(五)窣嚩诃(六)
　　是一印咒名如来光照照诸三摩地门。圆满现故。
　　如来三摩地印之四十五。
　　又以左手五指相并。当脐下。二麦颗地。侧横仰掌平伸。次以右手四指相并。亦侧横仰掌平伸。以手背押左手掌上。其右大拇指。横屈掌中印咒曰。
　　娜莫縒曼亸(一)勃驮南(二)唵(二合)吽(三)[打-丁+(褒-保+可)]底舍野(四)弭讫(二合)啰迷(五)窣嚩诃(六)
　　是一印咒名如来脐三摩地门。
　　如来金刚光焰印之四十六。
　　准前三摩地印。改当心上印咒曰。
　　娜莫縒曼亸(一)勃驮南(二)虎(二合)吽(三)入嚩攞(四)跋日啰(五)繁[目　　匿](儞一反)[口　　履](六)[目　　匿](同上二合)琳主(七)
　　密迹主此金刚光焰印咒。亦名过去未来现在一切如来金刚光焰心三摩地大明咒王。一切证地大菩萨等。及诸天龙八部鬼神大威德者。皆无能越。况余下劣魑魅鬼神。
　　如来大慈印之四十七。
　　准前脊印。又改押中指头甲。出无名指头。押大拇指甲上。我为一切垢重有情。说大慈印令生慈心。我昔坐于菩提树下。以大慈心持结此印。得诸魔军而自散伏。结此印者。应以一切佛力法力阿罗汉力慈念心力持结此印。则得一切极重罪垢速皆消灭印咒曰。
　　娜莫縒曼亸(一)勃驮南(二)怛地(儞也反)他(三)炬[卄/丞](轻呼)倪(同上)[寧　　頁](四)盎(乌浪反)矩[口　　履]么[口　　履]者(五)钵(二合)喇拏舍嚩[口　　履](六)[口　　珞]乞洒[口　　珞]乞洒摩(二合)吽(牟甘反七)矩摩[口　　履]室(二合)[口　　履]野(八)摩理泥(奴计反九)窣嚩诃(十)
　　是一印咒。名如来大慈力咒。若有咒者。常起慈心持此咒者。则当不为一切毗那夜迦虎狼怨贼。斗诤灾难横干娆恼。以印咒力。速证慈心三摩地故。
　　如来大悲印之四十八。
　　又以二手合掌。虚于掌内。以二大拇指。屈入掌中印咒曰。
　　娜莫縒曼亸(一)勃驮南(二)唵(二合)吽(三)亸僜(卢亘反弹舌呼)倪(同上)[寧　　頁](四)虎(二合)[合　　牛]泮(五)窣嚩诃(六)
　　是一印咒名如来大悲三摩地门。
　　如来无垢印之四十九。
　　准前慈印。又改无名指头。于大拇指下。押却。次以小指头。押大拇指甲上印咒曰。
　　娜莫縒曼亸(一)勃驮南(二)虎(二合)吽(三)莫唎达(二合)泥(四)虎噜(五)虎(二合)[合　　牛]泮(六)窣嚩诃(七)
　　是一印咒。智者常诵咒诸饮食。乃服持吃能灭众罪。又当不被毗那夜迦食中恼害。
　　如来甘露印之五十。
　　又以右手大拇指。横押头指中指无名指小指甲等印咒曰。
　　娜莫縒曼亸(一)勃驮南(二)唵(二合)吽(三)印倪(同上)[寧　　頁](四)部跢[寧　　頁](五)窣嚩诃(六)
　　是一印咒能令持者。证甘露法大解脱门。
　　如来大师子吼印之五十一。
　　合掌当心。以左右二手大拇指。各屈掌中。又各以二头指二中指二无名指二小指屈握大拇指作拳。甲背相着。是八指头勿着于掌印咒曰。
　　娜莫縒曼亸(一)勃驮南(二)唵(二合)吽(三)迦(同上)比攞惹置攞(四)虎(二合)[合　　牛]泮(五)
　　是一印咒名大师子吼。成就金刚顶轮王教。能广示眼不可思议诸未曾有越意事故。
　　如来相字印之五十二。
　　又以左右二手八指。各伸磔开。右押左相叉。相押中节。其八指头各直竖伸。勿着岐间。其二大拇指。亦各斜磔竖伸。头相去寸半。以印当胸三寸间着印咒曰。
　　娜莫縒曼亸(一)勃驮南(二)示(诸二反三)
　　是一印咒名如来大丈夫相三摩地门。
　　如来洛讫瑟弭吉祥印之五十三。
　　又以左右手。腕合相着。其十指各磔开。直竖微伸屈。头各相去一寸半间。如开莲华印咒曰。
　　娜莫縒曼亸(一)勃驮南(二)唵(二合)吽(三)素(苏古反)没(二合)啰[可　　欠](二合)弭(四)洛讫涩弭(五)洛讫涩弭(六)窣嚩诃(七)
　　是一印咒名如来吉祥三摩地门。能令持者得大法财众人敬赞。
　　如来般若波罗蜜印之五十四(一名供养印)
　　又以二手合掌。虚于掌内。如未开莲华朵。印咒曰。
　　娜莫縒曼亸(一)勃驮南(二)唵(二合)吽(三)室噜底(四)塞(同上)密(二合)[口　　栗]底(五)弭惹曳(六)窣嚩诃(七)
　　密迹主此一印咒。名如来般若波罗蜜三摩地门。所有三世一切如来诸大菩萨独觉声闻等。皆从此般若波罗蜜印咒三摩地门生。成证阿耨多罗三藐三菩提地。是知此印咒有大威德。名主三世一切如来诸大菩萨一切金刚独觉声闻之母。
　　尔时世尊诰金刚密迹主菩萨言。此等印咒从一切如来大丈夫相。庄严身分支节所生。汝善男子如来复有无量俱胝百千咒印。是一一印。各有无量仆从印等。成此一字顶轮王咒王。我今但为当来世时成此咒者。得大利益。略说此之印咒少分。密迹主当后世时。少有有情成解此咒印法仪用。汝当读诵依法受持是等咒印。为当来世一切有情。分别解说。一字顶轮王仆从印咒功绩力故。若善男子乐成此大一字顶轮王咒者。应常清洁恒诵此咒轮结此印。是人当得无量百千称叹功德。消灭一切黑闇垢障。为诸如来大菩萨等欢喜怜愍。于所生处得宿命智。身相心智皆得圆满。无诸夭疾。能与有情作大光明。能于恶界度脱有情。得大辩智具大精进。光明威德眷属圆满。洞解世间一切工巧。亦能治救一切有情烦扰痴病。常得十方一切如来加被护念。现获菩萨清净法身。若当有人日日常轮持结此等印咒。称已之名。则当不被一切毗那夜迦逼怖娆恼。一切罪障自然殄灭。若于现身证成此大一字顶轮王咒者。则当来世定得证佛无上正等菩提大三摩地故。密迹主此等印咒。皆是一切如来种族真实印咒法炬。今释迦牟尼如来为令成就一字顶轮王咒者。说是印咒三摩地门。
一字佛顶轮王经卷第四
大法坛品第八之一
　　尔时世尊诰金刚密迹主菩萨言。汝当谛听。我为利益一切有情。略说一字顶轮王大秘密曼拏攞。此曼拏攞。于出世世间。为最为上。如于如来三十二大人相顶相为最。又如如来天上人中为大导师。是一字顶轮王大曼拏攞亦复如是。于诸咒坛为大轮王而最第一。能灭一切不吉祥相。能摧一切诸恶天龙药叉罗刹阿素洛等及诸有情。能与一切学大乘者。蠲众罪垢。证成一切胜福业事大涅槃门。其作坛时。每候白月一日八日十四日或十五日或好吉星宿日时。于明晓时。香汤净浴着新洁衣。于舍利塔前或于山间。或於邑东或於邑北。瞻察闲净泉池河侧。简择胜地。量三十二肘或十六肘或十二肘或复八肘。可其肘数。先宽治扫。其阿阇梨执金刚杵。处坛地心面东安立。问诸弟子。汝等决定求学诸佛秘密法藏。不生疑不。时诸弟子一时答言。我某甲等志学诸佛甚深法藏。的定诚信不生疑心。如是三问三答竟已。
　　是时阿阇梨重复咒印香炉而执持之。面东长跪咒香焚烧。启白十方一切诸佛。一切顶轮王菩萨。一切菩萨一切金刚诸天龙神。及诸业道一切神祇等。悉证知。我今请此地是我方地。我于是地建立七日七夜一字佛顶轮王大曼拏攞道场法会。供养十方法界一切诸佛善逝世尊。甚深般若波罗蜜多一切秘密甚深法藏难思法门。诸大菩萨一切金刚诸天神等各并眷属。请证成就。我欲护身结界法事。在此方地东西南北四维上下。所有破坏佛法毗那夜迦恶鬼神等。皆远出去七里之外。若护佛法善神鬼等。于佛法中作利益者。任当安住(作三白已)则结一切顶轮王心印。护身诵摧碎顶轮王咒。咒白芥子香水七遍。用散十方。结封坛界。然后可其肘数方圆。掘去恶土瓦石根木。骨草及诸恶物。坑深一肘。以净好土坚筑平治。起基半肘。坛东北面令少下垫。其坛四角中心当。各又穿一小圆孔。深于半肘。中埋七宝五谷等物。其七宝者。一金二银三真珠四珊瑚五虎珀六萨颇胝迦宝(唐云似水精未详)七琉璃。其五谷者。一大麦二小麦三稻谷四小豆五胡麻。其七宝片。等分如豆。和五谷各一合。分以净白绢。和同裹持。咒之七遍。以五色线系头。埋置五孔之中。留其线头出地面上长五指量。一埋已后永更不许重出取之。如法平填。以新净瞿摩夷和黄白土。香水熟泥。逐日旋转如法涂饰。又咒白芥子散方结界。复可坛外界。从东北角至东南角。及西南角西北角。各竖一竿皆长丈二(无问竹木)又从东北角竿向上一丈。系绳竿上。引至三角亦如是。系至东北角匝竟。则从东北角。间错悬列种种神幡及缯绮罗幡花条铃带。金银莲华四布庄严。十六肘界外四面方别。又量取四尺之地。如法治饰系绳封界。礼设行道。
　　又结印护身入坛。诵摧碎顶轮王咒。咒白芥子。及咒烧火食灰。一百八遍。次诵一切顶轮王心咒。咒白芥子灰等数亦如上。复当持是白芥子灰。从坛东北角右转。诵咒周匝。抛散四维上下。结净坛界。又诵摧碎顶轮王咒。咒佉陀罗木橛四枚各长九寸。一百八遍。次诵一切顶轮王心咒。如前咒橛已。从东北角一咒一钉橛满一七下。钉余三角橛等法亦如是。又于西面长跪而坐。咒安悉香沉水香七遍烧之。结佛眼印诵佛眼咒。印咒香炉七遍。手执香炉复作是言。我今某甲启白十方一切诸佛。一切般若波罗蜜。一切顶轮王菩萨。一切观世音菩萨。一切诸大菩萨。一切金刚藏菩萨。一切天龙八部护塔护法诸善神王等。证知我苾刍某甲。作一字佛顶轮王灌顶大三昧坛。法王功德如意成就。请求加祐作是语已。又从坛东北角。周匝右转。轮结一切如来心精进印。一字顶轮王印。转法轮印。一切顶轮王心印。如来眼印。难胜奋怒王印。摧碎顶轮王印。如是七印。东西南北四维上下次第轮结。结坛方界。又于坛心面东安立。以一切顶轮王心印。摧碎顶轮王印。皆于顶上一尺上高。右转三匝及印于地。名结上方下方大界。又作军荼利金刚结界之法一遍。如是结界名一字佛顶轮王灌顶法坛大三摩地结界之法。然后出坛。与其画匠及一曾入坛授法弟子。结印护身语云。汝持五色线绳。随我入坛。从东北角逐日回转。臂量坛位。内外街道分为四院。唯开西门。分内心院。方阔四肘都分一十三隔。其当心隔方阔二肘。中画释迦牟尼如来。面西瞬目结跏趺坐。作说法相坐宝莲华师子宝座。顶放大光。当于佛前右边。画一字顶轮王菩萨。瞻仰如来半跏趺坐。左手执开莲华。于花台上侧竖画一七宝金轮。绕轮锋刃。画大火焰。右手扬掌。于佛左侧立画具寿善现。于佛右侧立画具寿庆喜。擘四面隔为十二隔。佛右北隔画雹烦恼王菩萨。右手胸侧把开莲华。于花台上竖画一股金刚杵。右手胸侧扬掌。佛右南隔画光聚顶轮王菩萨。左手胸侧把开莲华。于花台上画佛心印。右手胸侧。以大拇指头指直伸。其中指无名指小指。屈于掌内。次雹烦恼王菩萨东隔画高顶轮王菩萨。左手屈上把开莲华。于花台上侧竖画八辐金轮。右手胸侧扬掌。次光聚顶轮王菩萨东隔。画白伞盖顶轮王菩萨。左手屈上把开莲华。于花台上画于伞盖。右手当胸把开莲华。次当佛前西面南隔。画一方圆一尺二寸八辐宝轮。绕轮辋刃遍画火焰。次北隔画胜顶轮王菩萨。左手当胸把开莲华。于花台上竖画一釰。绕釰刃上画大火焰。右手屈外把青优钵罗华。次东北隔画曼殊室利菩萨。左手胸前侧把青优钵罗华。右手屈上向内扬掌。次曼殊室利菩萨南隔。画一切义成就菩萨。左手当腹侧上把开莲华。于花台上竖画五色螺。右手胸侧扬掌。东北角隔。画摧碎顶轮王菩萨。左手胸侧把开莲华。于花台上画金刚幢幡。右手屈上向内扬掌。左画佛眼菩萨。左手当奶把开莲华。于花台上画佛心印。于印两边各画一眼。右手屈上向内扬掌。东南角隔。画会通三顶轮王菩萨。左手当胸把开莲华。于花台上竖画金刚杵。右手当胸向外扬掌。右画如来毫相菩萨。左手当奶侧把开莲华。于花台上画佛毫相印。右手四指虚屈作拳。大指直伸搏右胁侧。西南角隔。画会同一切超顶轮王菩萨。伸以左手仰左髀上把开莲华。右手当胸仰拳四指大指直伸。右画如来槊菩萨。右手执槊。于槊刃下画悬缯带。左手微屈四指搏腹侧上。西北角隔。画圣无边顶轮王菩萨。左手覆屈搏左胁侧把开莲华。于花台上竖画宝螺。右手当奶侧手扬掌。右画如来牙菩萨。伸以左手置左髀上把开莲华。于花台上画如来牙印。右手当胸虚拳四指。大指直伸。是诸菩萨身光色相如前所说。各以花冠璎珞环钏种种衣服而庄饰之。佩通身光。莲华座上半跏趺坐。分第二院。当阔二肘。四面共分二十四隔。东北角隔南第一隔。画东方宝星如来。左手覆当胸上把袈裟角。右手扬掌。南第二隔画北方阿閦如来。左手仰伸脐下把袈裟角。右手覆伸置右髀上施无畏相。南第三隔。画西方无量光如来。以左手背押右手掌伸置脐下。南第四隔画南方开敷莲华王如来。覆伸左手脐下把袈裟角。右手屈上仰上扬掌。南第五隔。画一切佛心印。光焰围绕。如是四佛身金色相。佩通身光。于宝莲华师子座上结跏趺坐。
　　北面西北角隔东第一隔。画毗俱胝菩萨。面有三目身有四臂。一把莲华。一把君持。一把数珠。一仰伸脐下。右画二侍者。各长跪坐莲华座。一捧花一散花。东第二隔画多罗菩萨。左手仰掌横伸脐下把青优钵罗花。右手屈上仰掌。右画二侍者菩萨。二俱合掌长跪坐莲叶座。东第三隔。画观自在菩萨。左手当胸把莲华。右手仰伸脐下。又画白衣观世音菩萨母。左手把开莲华。右手伸于脐下。东第四隔。画得大势至菩萨。左手搏脐下把半开莲华。右手当胸侧扬掌。右画摩诃湿废多菩萨。左手仰掌置左髀上把于莲华。右手作摩顶势。东第五隔。画马头观世音菩萨。左手当胸把钺斧。右手把莲华荷叶等。右画大吉祥菩萨。左手搏脐把开莲华。右手仰伸置右髀上。是等菩萨身光肉色如前所说。各以花冠璎珞环钏。种种衣服而庄严之。处莲华座半跏趺坐。南面东南角隔西第一隔。画金刚密迹主菩萨。左手胸侧把金刚杵。右手扬掌。右画摩莫鸡金刚母菩萨。左手胸侧把金刚杵。右手仰掌屈伸脐下。右画计里枳攞金刚菩萨。左手当胸把金刚杵。右手扬掌。西第二隔画金刚种族生菩萨。以右手背押左手掌伸置脐下掌金刚杵。右画细那金刚童子。左手当胸邪把金刚槌。右手按右髀上。西第三隔画奋怒月点金刚菩萨。面目嗔怒。右手胸侧邪把金刚杵。左手屈上拄三戟叉。右画军荼利金刚童子。左手当胸邪把金刚杵。右手拄三戟叉。西第四隔。画执金刚拳菩萨。左手当胸邪把金刚拳印。右手仰掌置右髀上。右画善臂金刚童子。头上画金刚杵头。以二手臂左右交叉相押各把金刚杵。西第五隔。画执金刚钩菩萨。左手当胸邪把金刚钩印。右手仰掌置右髀上。右画执金刚锁菩萨。左手当胸把金刚锁印。右手仰伸脐下。右画姥[巿　　犬]陀絮迦金刚童子。左手把金刚杵。右手当胸侧扬掌。是等金刚身光色相如前所说。各以花冠璎珞环钏。种种衣服如法庄严。皆莲华座上半跏趺坐。西面西南角隔北第一隔。画最胜三界菩萨。面有三目狗牙上出面目大怒。左手当胸邪把金刚杵。右手拄一长刀。右画不动使者。面目嗔怒。左手把罥索。右手当胸邪竖把剑。北第二隔画弥勒菩萨。左手把莲华。于花台上画澡罐。右手扬掌。右画难胜大奋怒王神。面目大怒。左手当胸邪把金刚杵。右手把剑外作拟势。门北第一隔。画曼珠室利童子菩萨。左手当胸把开莲华。于花台上画三股金刚杵。右手屈上仰掌向外。左边画二侍者。一名[王　　烏]跛计始儞菩萨。二名计始儞菩萨。一执槊一执刀。皆右手执。次门北第二隔。画普贤菩萨。右手当胸邪竖把剑。左手屈外仰掌。右画始嚩么[可　　欠]明咒王。邪立怒身伸以左手作掴用势。右手当胸作黄白色。是等菩萨佩通身光。色相如前所说。各以花冠璎珞环钏。种种衣服而庄饰之。皆莲华座上半跏趺坐。东北角隔。画东方无畏神。身青绿色面目嗔怒。右手当奶把捧。左手作拳按左髆上。左右各画一侍者。一立把捧。一跪合掌把罥索。东南角隔。画南方灭怖畏神。身赤黄色面目嗔怒。左手搏脐邪竖把捧。右手当胸微虚作拳。左右各画一立侍者。一把三戟叉。一把金刚杵。西南角隔。画西方难胜神。身白黄色面目嗔怒。左手当胸把罥索。右手作拳按右膝上。右画一侍者。长跪而坐。执三戟叉。西北角隔。画北方解除怖畏神。身紫赤色面目嗔怒。右手胸侧邪竖把刀。左右各画一立侍者。一执刀一执轮。是四方神各以花鬘璎珞环驯。种种衣服如法庄严。皆莲华座半跏趺坐。分第三院亦阔二肘。纯画青地。金绳交道宝花庄严。分第四院亦阔二肘。四面共分四十二隔。东方面隔。画净居天。他化自在天。及画一切天等。东南方面隔。画帝释天王。画火天神。及画一切天仙而为眷属。南方面隔。画那罗延天。阿难陀龙王。焰摩王。及画鬼子母。毗舍遮鬼。布单那鬼而为眷属。西南隔。画大吉祥天。罗刹王众。及步多鬼众而为眷属。西方面隔。画水天王并其眷属。于水天王左右隔。画难陀龙王。跋难陀龙王而为眷属。西北方面隔画风天神。画诸明咒仙。及画蘖噜荼王众而为眷属。北方面隔。画摩醯首罗天。画摩诃细那咒神。[王　　烏]摩天女。及画诸药叉等而为眷属。东北方面隔。画大梵天王。伊首罗天众。及画鸠槃荼鬼。诸种族鬼而为眷属。又东门南第一隔。画日天子。及画七星天众前后围绕。西门南第二隔。画月天子。及画七星天众前后围绕。又西门北第二隔。画度底使者画毕栗沙迦神。及画余诸使者。又东门首画满贤药叉神。宝贤药叉神。提头赖吒天王等。又南门首。画毗楼勒叉天王。及画七星天众左右围绕。又西门首。画毗楼博叉天王。画半支迦大药叉神。又北门首。画多闻天王。及画七星天众左右围绕。是四天王身服庄饰如前所说。是诸天仙龙王神等。各以自服本所器仗而庄严之。总半跏趺坐。
　　其内第一院当阔二寸半。四面周匝竖画金刚杵。杵头相拄。一一杵上遍画火焰。其第二院界亦阔二寸半。四面皆画七宝界道。外第三院界当阔三寸。四面周匝遍皆竖画金刚杵。杵头相拄。遍于一一杵上。画大火焰。其第四院界当阔四寸。四面亦画七宝界道。外第五院界当阔六寸。四面周匝皆遍竖画金刚杵。杵头相拄。亦遍一一杵上画大火焰。其内外院地。皆涂青地。其坛四面内外两门南。皆侧开一门。当令咒者出入行动。如是画坛或于绢上或细布上。可其肘量如法图画。其匠每日清洁洗浴着新净衣。受三归戒以白芥子调和彩色。依法图彩。诵一切顶轮王心咒咒诸彩色。及咒香花饮食香水余供养物等。持布献之。若图画已则以一切顶轮王根本心印咒。摧碎顶轮王印咒。各咒印白芥子一七遍。于内外院右转散洒。结坛四方四维大界已。复可坛上安一大宝彩伞盖。其内第三院外四角头。准前法用竖竿系绳。唯以诸佛菩萨幡诸妙彩花铃带珠佩等。四面悬列间错庄严。于其四门四角。各双对悬金刚之幡。外第五院四门四角。亦各对悬四天王幡诸神王幡。于内外院上方四面。以新大幡围绕作额。下方外院四面。遍敷新净毡褥席等。于内院释迦牟尼佛前。置一香水瓮。内外四角各置一香水瓮。内外院四门亦各对置二香水瓮。其香瓮等受一斗。各于瓮中置五谷子七宝片等。满盛香水。等于口中插一切枝花叶等。其内外院四面界上。共布二百枚杂色琉璃泡花金银杂花。又以四银槃。一盛烧香。一盛于花。一盛白芥子小石子等。一盛种种末香。当置外院西门两侧。内外三院四门四角。各置香炉烧众名香。是时咒者每欲结印诵咒请召。皆须洗手漱口又复咒持香水白芥子。右转散洒。结印护身西门跪坐。又咒香炉七遍。手执香炉复启白言。我今某甲供养十方一切诸佛。五顶轮王。一切甚深般若波罗蜜多无边法藏难思法门。及曼殊室利菩萨。普贤菩萨。弥勒菩萨观世音菩萨。金刚密迹主菩萨。诸大菩萨一切金刚族众菩萨。天龙八部护塔护法诸善神王一切使者。悉请降临证知我今某甲作持一字佛顶三摩地咒坛法事。无上功德如意成就。请求加祐(如是三白)即结一字顶轮王印。一切顶轮王心印。摧碎顶轮王印。皆以印顶戴恭敬。及摧碎顶轮王印咒印七遍。印左肩右肩咽下心上左右膝上眉间发际。及印顶上顶后。如是等处皆印三度。名结身界。若护同伴及护弟子法亦准此。乃以右手大拇指中指。持掐数珠。左手执金刚杵。印银盘内白芥子。诵一切顶轮王心咒。摧碎顶轮王咒。各咒一百八遍已。还放数珠及金刚杵置银盘上。又结摧碎顶轮王印。印白芥子小石子等七遍。次结一字顶轮王印。印白芥子小石子等亦一七遍。次结一切顶轮王心印。如前印于白芥子小石子。则持芥子银盘。从坛场内东北角。右转散白芥子。如是周匝四维上下。如法散竟持其石子。从坛外院东北角。抛其石子。如是周匝四维上下各抛一石。石所到处名为外界。芥子到处名为内界。还复入坛结摧碎顶轮王印。印于坛地诵咒七遍。名结地界。四角四方以印空中。右转七匝诵咒七遍。名结八方大坛城界。入坛中院又结手印。顶上一尺右转七匝诵咒七遍。名结上方空界。及作军吒利金刚结界之法竟。又四角四门烧香已。
　　则当如法启召结请佛印　以左右二无名指二小指。右押左相叉在掌中。直竖二中指头相拄。其二头指直开相去四寸半。并二大指直竖去中指八分。印咒诵一字顶轮王咒。至第四遍是二头指渐渐屈入于掌。咒满七遍并手印和南顶礼。向内散印。是印力能请召一切如来。
　　莲华座迎印　以二小指竖相着。其二大指亦竖相并着。其余六指均匀散开。竖伸微曲如初月形。似开莲华。诵一字顶轮王咒满一七遍。即并屈二大指向于掌内。顶礼迎之。向内散印。
　　请坐印　以右手五指。竖珿头相捻。以左手头指中指无名指。握右手五指上。大指押上。直伸小指。诵一切顶轮王心咒七遍。请坐于座。散去坐印。请释迦牟尼佛坐坛心位。次请一字顶轮王亦依前法。次从东行北头第一请。乃至南头位。尽法亦准前。次从北行西头第一请。乃至东头位尽法亦准前。次从南行东头第一请。乃至西头位尽法亦准前。次从西行南头第一请。乃至北头位尽法亦准前。次请中院亦依前法。次请外院亦依前法。如是请召一切诸佛一切顶轮王菩萨及诸菩萨金刚菩萨诸天神等。随结本印。若请佛者结前请佛之印。若请一字顶轮王菩萨及余顶轮王菩萨。当结一切顶轮王同请唤印若请一切菩萨及金刚菩萨帝释梵王并诸天等。皆结一切如来心精进印。其迎印坐印准同前印。内院中院外院皆依画位。称一一佛名称一一菩萨名称一一金刚名称诸天名。结印诵咒称名礼请。如是一一请佛菩萨金刚诸天神等。随请随想。会坛住位总奉请竟。
　　结大三昧敕语结界印。准前请佛印。改二头指各捻中指背上节。屈二大指各附头指下节。其二手掌相去四寸。以印顶戴恭敬头上缓缓随日右转三匝。诵一切顶轮王心咒。咒加畔驮畔驮四字七遍。则应敕云。三昧结界威仪具足。启请圣众如法住位安座而坐。又于西门合掌顶礼长跪恭敬。手执香炉烧诸名香。想诸画佛菩萨金刚一切天神。如真报身各坐于座。动视观佛佛说法相。复口启白奉请结界。愿诸圣众各依本位威仪具足如法而住(说是语已)即取银盘种种香末。两手掬香诵一切顶轮王心咒。咒香末七遍。从内院散释迦牟尼如来上及五顶轮王诸菩萨上。次当遍散第三院一切佛上。及散一切菩萨金刚等上。乃至尽散诸天神等普同供养。复取银盘内花两手捧掬咒七遍已如散香法普同供养如是供养名香三昧陀罗尼供养。名花三昧陀罗尼供养。作是法已。复以左手执金刚杵。右手把数珠。口云我今某甲顶戴恭敬一切般若波罗蜜多无边法藏恒沙万德。今从十方一切诸佛。敬受此法。说是语已即举两手顶戴恭敬。如斯作法名顶戴恭敬受持之法。又放数珠金刚杵等置银盘上。顶礼世尊。手执香炉焚香供养。绕坛三匝辞佛却出。又内第三院及外第二院。以种种香花酥蜜乳酪沙糖乳粥酪粥油麻粥粳米饭饼食果子如是食果皆新鲜好。以金银铜盘叠等。如法庄盛一一随位四面布献。又以酥蜜乳酪乳粥酪粥种种香花一切饮食及果子等。外院随位四面行列而供养之。内院四面四角各燃蜡烛。外院四面燃灯供养布为灯鬘。又取一切饮食花果各等少分。如置净水盛于罐中。持诣净树下处或竹丛下。诵咒三呼一切鬼神来食我之甘露饮食。倾弃于地即回而去。如是施法加人福祚。
　　此坛广法从初作日乃至竟日。种种仪则修坛方法。阿阇梨法。教弟子法。入坛之法灌顶之法。准诸大灌顶经坛法用同。智者应知作是法人并及同伴亲弟子等。皆一出一入澡浴清净。坛内庄严勿乱语笑。一心念佛。各三对衣皆新净者。一对入坛。一对吃食。一对于外经行上厕是。阿阇梨又更入坛。内外两院右绕行道周匝观看。诸庄严物何者如法何不如法。使命弟子随复庄严。或自庄饰已。出坛如法洗手漱口。又准前结一字顶轮王敕语大三昧耶印。诵一字顶轮王咒。遍遍之后加畔驮畔驮四字。四方四角中央以印空中。右转三匝咒声勿绝。四维匝已即重启云。一字顶轮王三昧结界威仪具足。白诸圣众如法安住受诸供养。乃待周毕如是作法。名大结界。安慰定坐。
　　复次咒者又于西门。合掌顶礼绕坛行道。门别礼拜梵音赞叹。想是坛场种种庄严。如菩提树金刚道场说法之会。生奇特想。想本尊佛及一切佛菩萨金刚诸天咒神咒仙龙王一一次第如真身者。又于第四院西门长跪结印。诵咒咒印香炉七遍。乃执香炉烧诸名香。诵咒普为一切天龙八部国王王族大臣僚佐。及过去今生一切师僧父母十方檀越六趣四生一切有情同修行者。及为自身各烧一丸之香。至心想像香云饮食一切花果。供养释迦牟尼佛。五顶轮王菩萨。曼殊室利菩萨。一切义成就菩萨。摧碎顶轮王菩萨。佛眼菩萨。会通三顶轮王菩萨。如来毫相菩萨。乃至如来牙菩萨。观世音菩萨。金刚藏菩萨。及外院诸佛一切菩萨一切金刚一切天仙各及眷属。皆坐本位如在目前。一一之前如法供养。复当运心想是香云遍至十方一切佛刹菩提道场种种法会。一一供养一切诸佛菩萨金刚一切天仙。如是香云于一一佛刹。化作香宫殿楼阁。七宝池台。微妙音声。一切佛事供养海云。一切宝花曼陀罗花曼殊沙花俱物头花瞻卜迦花供养海云。一切末香供养海云。一切涂香供养海云。一切烧香供养海云。一切奇特大摩尼宝供养海云。一切诸天种种甘露饮食供养海云。一切诸天种种奇妙衣服璎珞供养海云。一切诸天上妙花鬘宝冠镮钏供养海云。遍满十方法界一切佛土而供养之。及遍十方六道四生一切病恼有情一切地狱受苦有情处。出和雅音称赞三宝。随闻随得离诸地狱种种苦受。满众生愿。病苦有情香云入体。除去一切身心病恼。如是供养于诸念诵亦常作之。顶礼诸佛一切菩萨。绕坛行道合掌赞叹。发大弘愿辞佛却出坛外。其受法人诸根端好性复纯正发菩提心。香汤净浴着新净衣。如法皆与发露忏悔过现身业口业意业五逆十恶诸罪。授三归戒问言。汝等决定能学诸佛一字顶轮王秘密法藏。不生疑惑。是受法人等一时答言。我今某甲誓当至学一切诸佛甚深法藏。决定诚信不生疑戚(如是三问三答)
　　是时阿阇梨诵一切顶轮王心咒。把线随受法人数结于咒索。一咒一结满四十九结。系受法人右臂之上。一一如是女系于左。又以摧碎顶轮王咒咒白芥子。一咒一打受法人顶。满三七下或一七下。复与结印为印左肩右肩咽下心上眉间发际顶上顶后左右膝等。又诵一字顶轮王咒。咒受法人一百八遍。诵佛眼咒咒净白练一百八遍。系[仁-二+密]受法人眼。即收银盘内花。教云。两手如法捧花。从坛西门执手。引向外第五院西门住立。教发大愿掷手散花。乃解眼帛语云。汝所散花着某佛某菩萨某金刚某天神使者等上。好记莫忘。复教合掌恭敬礼拜。其一一弟子法皆如是。若有散花三回总不着诸位者。特勿解眼帛去。即随摈出。是大罪人不合入坛。教令忏悔无始今生一切罪障。是诸弟子散花总竟。重为启白诸佛菩萨金刚神等。方始重引准前散花。著者解眼不著者至竟摈出。更勿重入见坛。其诸弟子已散花者。令坛西门外面东行列。长跪合掌一心瞻佛。其阿阇梨亦自如法发愿赞叹散花供养已。整理威仪领诸弟子。启白礼赞引前。一时绕坛行道。念心无乱还坐本座。
一字佛顶轮王经卷第五
大法坛品第八之二
　　次为灌顶。其坛西门外。当如法作四肘严饰灌顶水坛。如法结界悬缯幡花。如法安置一盘饮食。四角然灯。当是坛心置一床子。敷白茅草令受法人于上结跏趺坐。又使二人一执紫伞盖。盖阿阇梨头上。一执白伞盖当水坛上。盖灌顶人头上。阿阇梨当自擎取大坛中心佛前香水瓮。诵一字顶轮王咒。咒香水瓮一百八遍。出于坛外一一次第。唤引弟子到灌顶坛。右绕三匝教令床上面东结跏趺坐。其阿阇梨亦自上坛床边端立。又问是弟子云。才所散花着何佛菩萨金刚诸天身位之上。弟子答云。着某佛某菩萨某金刚天等身位之上。随其所答。教作其本散花着。佛菩萨金刚等印。印中着花。教令至心随念某佛菩萨金刚等名。其阿阇梨亦各为结某佛菩萨金刚等印。印弟子顶。随诵某佛菩萨金刚等咒。与灌于顶。为发愿言。愿是某甲从今已去。常为诸佛一切菩萨一切金刚摄受加被。蠲众罪垢速证某佛菩萨金刚等法及一字顶轮王最上悉地。灌顶竟已教云。散花。解散其印。着衣入坛。顶礼谢佛还坐本座。其余弟子法皆准此。若有入此坛中灌顶授法。得作诸咒大灌顶阿阇梨师。又得一切诸佛菩萨金刚独觉声闻诸天咒仙大明咒王悉皆见知加被拥护。是人当得受于菩萨地位。乃至无上正等菩提更不退转。次以内外四角四门香水瓮。如前咒之灌同伴人顶。亦皆蠲众生无量垢障诸佛护持。若有见此一字顶轮王。坛信向随喜洁身恭敬绕坛礼赞。亦得消除一切罪障。及当入受一切法坛。即当不为一切毗那夜迦。姥[巿　　犬]陀絮迦等。作生障恼。十地菩萨大威德者。亦不能坏。速令成向一切咒法。所入此坛灌顶受法之者。应自舍身誓为一切诸佛弟子。阿阇梨弟子誓愿恭敬。给侍诸佛及阿阇梨处。应所先施阿阇梨上下名服。其坛南门外门东侧边。准同下说如法。修饰布瑟置迦火坛之法。其阿阇梨于火坛东。当又整仪面东跪坐。当以酥蜜胡麻人沉水香末白檀香末苏合香安悉香熏陆香稻谷华。各等分相和咒七遍已。先请火天坐火炉中。以右手[摞-田+莫]一咒一烧满七遍已。即心里请云。大火天神且出炉外侧边安坐。今欲供养诸佛般若波罗蜜多一切顶轮王菩萨诸菩萨等。作斯语已。即请一切顶轮王菩萨至火炉中莲华上坐。其阿阇梨即以左手执金刚杵。一一次第单唤弟子。近阿阇梨左边。合掌作礼胡跪仰掌。以金刚杵定印弟子手掌心中。当以前酥蜜香等。右手攥掷一咒一烧。一称弟子之名满一七遍。语云。汝复还归本座而坐。其余弟子法皆准此。印掌烧食一一总竟。即启一字顶轮王菩萨。还归本座而坐。次请坛中心释迦牟尼佛。至火炉中莲华上坐。准前一咒一烧酥蜜香等。满一百八遍竟。准前启佛还归本座而坐。其次准前请召之法。一一次第请诸佛菩萨金刚诸天神等。各结本印各诵本咒。结莲华印一一迎坐火炉心中。各诵本咒一咒一烧前酥蜜香等。满一百八遍或三七遍皆通供养。一一次第烧焯火食献供养已。一一随作本印。迎送还坐本座。如是诸位各各迎请供养。送法如前无别。次从东面北头第一请。一一乃至南头位尽。次从北面西头第一请。一一乃至东头位尽。次从南面东头第一请。一一乃至西头位尽。次从西面南头第一请。一一乃至北头位尽。其外两院法亦准此内院请法。如是供养一切火食总周毕竟。复次一为于国王王族。二为大臣僚佐。三为过现一切师僧父母。四为业道冥官。五为十方施主。六为十方法界六道四生三涂八难一切有情。如是六种所为烧焯火食供养者。皆随所为称名启白。同诵一切顶轮王心咒。一咒一烧各三七遍竟。其阿阇梨乃复自为烧二十一遍。及为道场处主人。亦烧二十一遍竟。时阿阇梨又净洗手。把持香炉烧诸名香。右转绕坛行道一匝。于西门前合掌礼拜至诚谢云。今所供养香华饮食多不如法。深大惭愧诸佛圣众。作斯语已又复礼拜。其阿阇梨即便轮结当部中印。及结诸佛菩萨金刚天印。不须诵咒。一一次第显示徒众。而为供养种种法事已。又入道场绕坛行道。种种赞叹礼拜忏悔。广发弘愿竟已。是阿阇梨又唤最长灌顶受法弟子。当以左手抱弟子右手大拇指。诵佛眼咒作扇底迦法。烧焯火食一百八遍。令是受法第一弟子。蠲众障累。随其所作一切法坛自在无碍。任所修为。其阿阇梨又执香炉烧诸名香。绕坛行道无量赞叹发弘愿已。西门礼拜仰启愧谢。今此会作种种法事。香花饮食皆不如法。惭愧圣众。愿大慈悲布施欢喜。则结解印左转。诵一字顶轮王咒。后加闷遮闷遮四字七遍。准前请召之法。先从坛心中院座主乃至外院一一各用本印咒等。启白发遣各还本土周尽竟已。其阿阇梨手执炬火。领于弟子入坛。一一指示语云。此是某佛某菩萨某金刚某天神等像坐位。一一指示竟即诵除坛咒三七遍。即便收拾一切幡花供养物等。以净稀泥左转。涂扫画坛地却。特莫至见日出之时。密迹主此地得名金绳界道七宝合成。诸佛居止演说大法转法轮处。可于此地建立佛堂塔等为最为上。若人住上业受有损。其坛内财物。阿阇梨分为三分。一分施入常住供养众僧。一分给施贫下乞人。一分阿阇梨自受取用写经画像。其诸饮食亦分三分。一分施外众僧。一分施于贫下乞人。一分施于水陆鸟兽。是入坛者皆不应食此供养食。若所请唤发遣之时。皆诵一字顶轮王咒。佛眼咒等。密迹主此一字顶轮王咒能断他咒。一切障碍毗那夜迦。尽皆怖走。作斯坛处方圆五百踰缮那。一切他咒悉不成就。诸魔鬼神怖不中住。菩萨咒神一切诸天咒仙龙王药叉罗刹乾闼婆阿素洛紧那罗迦楼罗摩呼罗伽等。见此依法受持一字顶轮王咒人。礼敬观赞尊重如佛。是故智者应常想忆诸佛菩萨金刚。涂坛供养。密迹主如是图画佛形像菩萨形像金刚形像乃至天龙神鬼形像。是名上坛。
　　其中坛者肘量院位一切庄严。亦各依前一一次第。当以五花粉作开敷莲华。为佛花座位菩萨花座位金刚花座位乃至诸天龙神鬼座位。各于一一花座台上。皆以其粉各作本佛印。作菩萨印。作金刚印。乃至诸天龙神鬼印。是等印上绕有火焰。是名中坛。
　　其下坛者肘量院位一切庄严。亦各依前一一次第。亦以五色粉作佛座位菩萨座位金刚座位。唯作花座乃至诸天龙神鬼座位。如是三坛种种法事。上法中法下法摩坛请召。一切供养诵咒行道。皆逐日转吉相成就。
　　密迹主又有随心供养成就坛法。准前启白。方量四肘如法泥拭。分为二院画宝界道。界阔三寸。分内中院方阔二肘。当院中心画一肘白红开敷莲华。于花台面。画一尺量十二辐七宝金轮。绕轮辋刃。周画火焰。于四角地各画如意宝瓶。又于瓶口画宝枝叶花果。分第二院当阔二肘。擘开四门。除四门位分十二隔。东门南隔。画天帝释金刚杵印。南门东隔。画大天神印。南门西隔。画阎罗王印。西门南隔。画罗刹王印。西门北隔。画龙王印。北门西隔。画风天神印。北门东隔。画多闻天王印。东门北隔。画伊首罗天印。其四角隔。各画二金刚杵。十字交叉。如是印等莲华台上如法画之。此诸印上绕画火焰。是二院地皆涂青地。中置一字顶轮王像。四面悬列种种幡花。外四角头置香水瓶及以花香末香烧香乳粳米饭酥蜜酪等。随心供养。日日依法断诸谈论。洁身护身诵咒祈求。恳诚作法则速成就。
　　又法以白氎或白绫罗作一伞盖。于盖上顶四边。帖金如法庄饰。系置七尺竿头。插坛心上。每日三时烧沉水香。诵咒咒盖满一千万。乃于十五日。倍洁身服作大供养。手执伞盖面东趺坐。调调诵咒。咒令伞盖放大光焰。则证身通寿娜罗钵底地。证诸法义诣诸佛刹。百千众生喜视为伴。一切如来诸大菩萨共所歌赞。
　　又法诣深山处简择胜地。启白如前。掘地筑治作四肘坛。基高一寸如法摩饰。可坛心上画广四尺四寸面开敷七宝千叶莲华。坛四院界等阔三寸。画宝界道唯开西门。于四角上各画宝珠。皆绕珠上周画火焰。每日如法清洁身服。烧沉水香护身结界。于花台上安详趺坐。诵一字顶轮王咒满一千万数。即从地中涌出一千大仙神众。是时咒者则证神通。身出光焰照五由旬。五顶轮王一切深法一时证悟。为大娜罗钵底。无量咒仙而为其伴。寿命一劫变身如天。
　　又法清洁身服。以紫檀木或白檀木或尸陀林棺木钉铁。作三股金刚杵。以牛五净汁浸。重重浴治。次以香水重重灌洗。咒一千八遍置坛心上。广设供养。绕坛四布百盏苏灯。供养诸佛五顶轮王大菩萨等。每日六时治洁身服。勤加结界轮印护身。右手掐珠左手把杵。准前安详莲华台上。净心诵咒咒杵。乃至杵上出大光焰。则得一切咒仙诸天神龙药叉皆来礼赞观视敬廙将往色究竟天。容貌自变如金刚菩萨。寿命一劫遇弥勒佛。闻甚深法。若命终时乐欲生于一切佛刹即随往生。
　　又法以粳米饭和酪酥等。每日三时一咒一烧一千八遍。满百日已。
　　又于白月十五日一日一夜不食不语。以酥密酪一咒一烧。称毗沙门名诸药叉名满一千八遍。毗莎门王及诸药叉则皆集会。来问行者今何所为。行者答言我今所欲一切财宝长年药等。时诸药叉为取奉施满所求愿。
　　又法每日三时。以沉水香末和酥蜜等。称诸天名一咒一烧一千八遍。满三七日。则得诸天冥加敬护。
　　又法每日三时。以安悉香碎如酸枣。用和酥蜜酪。称药叉名一咒一烧一千八遍。满七日夜。则得一切药叉冥自敬伏。
供养成就品第九
　　尔时释迦牟尼如来。复观大众谓金刚密迹主菩萨言。我见当世一切有情。多有顽愚下劣精进心。耽种种痴恚慢垢。下见下行。不能成就是无上法。若有净信纯善有情爱乐此法。发菩提心行常真政具大精进。我今唯为是人。略说此一字顶轮王无量殊胜功德威力。是诸如来诸大菩萨金刚天等所赞道处。亦是无量诸佛三摩地门所出生处。能令持者超过三界一切魔界。示天中天如来色身。摧碎一切众恶天龙药叉罗刹外道诸恶法。心伏恭敬。所有诸佛菩萨金刚诸天咒法悉摄此中。我于无量百千俱胝劫。赞说此咒亦不能尽。是一字顶轮王咒。过去一切如来为彼有情已说此法。我亦曾于过去无量百千佛边。亲听受得此一字顶轮王教。以是得为诸法中尊。我今亦为汝当说是咒法。密迹主若当有人。精心忆持此一字顶轮王咒。则除无量八难怖畏。破诸魔军灭诸重罪。前所说像随画一像。以白檀香泥涂摩坛场。日日三时依法澡浴着新净衣。三时诵咒三时供养。常轮结印诵一字顶轮王咒。满二百万乃侯三月白月一日。于斯像前严三肘坛。白檀香泥涂摩坛面。如法持以种种涂香末香烧香香水饮食苏灯花等。坛上布列如法献供举月一日诵一字顶轮王咒佛眼咒。三时各诵一千八遍。至十五日采惹底延花(唐地无是华)当像顶上系为伞盖。倍加供养。绕坛四面燃布苏灯一千八盏。不食不语清洁身服。结金刚座调调诵咒。至后夜时忽于空中闻雷震声。则现三相。一花盖动。二画像身放大光明。三像自动眼目顾视。睹斯相已心所愿求乞皆圆满。若常依法精勤诵满一俱胝数(梵云一俱胝唐云一千万)乃名下士。净业承事供养佛人。若常依法诵满二俱胝数乃名中士。给侍承事供养佛人。若常依法诵满三俱胝数乃名上士。亲侍承事供养佛人。证大自在菩萨地住。作法无碍。力能调伏一切天龙八部神鬼。若乐调伏天龙神者。诵之四遍即各敬伏随咒者意。
　　若欲证大菩萨摩诃萨地。当诣海砂潬上或江河岸砂潬之上诵咒印塔。塔长一肘一咒一印塔。随一一塔前。置花香水烧香。诵咒。其塔数满至十俱胝。于最后塔放大光明。入咒者身。当是之时三千大千一切释梵天他化自在天乐变化天广果天。净居天色究竟天及诸天等并种族天各住于空。雨众香花种种歌赞。及诸龙神药叉罗刹一切神鬼亦皆凑会。散华供养而赞叹之。于是之时一切寒冰地狱诸苦有情皆得温适。所有猛火地狱热恼有情皆得清凉。是时咒者得大威德。身证神通为天中天。身金色相如盛年者。证大智慧于空自在。为大娜罗钵底。其所同伴见作法者。皆得随从无量百千诸天咒仙共为伴从。诣诸佛刹随心皆至。或处天帝释宫。分座同坐。颜貌威光精进智慧。一切天人无有匹者。及证菩萨方便善巧甚深智慧。调伏有情。复增寿命无量数劫。见诸如来出见成道。尔时如来重说颂曰。
　　彼不思议天人敬　　断诸贪垢邪见轮
　　身及智慧大精进　　当获神通利有情
　　成就神通证佛地　　得寿人中法胜尊
　　密迹主此一字顶轮王大成就法昔宝髻佛为凡夫时。清洁身心专法修持得证成就。金刚幢佛。光明自在王佛。如是过现十方一切异名无量无数一切诸佛等。皆凡夫时一一勤恳专精。修持此成就法皆证成就。复有观世音菩萨。不动处菩萨。曼殊室利菩萨。普贤菩萨。如是过现十方无量一切大菩萨等。皆凡夫时清洁身心。修持此成就法获得菩提。密迹主如汝往昔因地之时。遇金刚幢如来法欲灭时。怜愍有情难作能作。种种勤苦修成佛眼大明母咒。当世咒者得复如汝坚固精进发菩提心。怜愍有情修此一字顶轮王成就法者。决定成证。
　　复别修法应常对观一字顶轮王像。诵满百万乃于白月十五日。加浴清净着鲜净依。一日一夜不食不语。以白芥子和水咒一千八遍。像前散洒周遍八方。结为坛界。以诸饭食香水花香。布置供养。坛上四面悬诸幡盖持好雄黄置于坛中莲花心上。面东趺坐。咒是雄黄令现三相。若得暖相即能调伏一切有情。若得烟相即便证得隐空大仙。若得光相持以涂身。证如盛年为娜罗钵底。身金色相以诸咒仙共相伴从寿命一劫。成就牛黄法亦如是。
　　又法伺侯佛神通月。举白月一日一出一浴着新净衣。三时供养三时忏悔。诵咒发愿启请诸佛转大法轮。六时时别诵一字顶轮王一千八遍。如是作法至十五日。复加精洁一日一夜不食不语。持以新净僧伽梨衣。或以锡杖或以钵盂。咒一千八遍置坛中心。复以种种饭食花香。施设供养周勤结界。拥护于身。面东趺坐。调调诵咒咒僧伽梨衣。令现光焰。咒者睹已披着身上。即证咒仙腾往佛刹。神通自在能现众身寿命一劫。
　　又法佛神通月诣于河渊沙潬之处。印一肘佛塔数满十万。至十四日加法护身。复于像前广设供养。坐茅草席右手持一新净之剑。诵一字顶轮王咒。乃候空中闻出诸妙梵音赞声。其顶王像则放大光照咒者身。于其空中无量天乐不鼓和鸣。时阿素洛阿素洛女及诸咒仙咒仙种族。亦皆集会无量赞叹。是时咒者即证身通。为剑咒仙娜罗钵底。着诸天服腾往自在。游诸佛土寿命一劫。
　　又法诣山高胜顶上。严饰坛界悬像面东。结印护身诵一切顶轮王心咒。咒种种果实诸药。以为斋食勿食饮食。
　　又诵一字顶轮王咒。咒尸陀林铁铸以为轮。辐辋具足其作轮匠六根端严。若铸冶已。将一善伴诣阿素洛窟门。于窟门前悬像结坛。以佉陀罗木斫截燃火。烧设火食。以白芥子无患木叶黑芥子油。如法相和。坐茅草席右手把轮。一咒一烧满十万遍。则得破折阿素洛门内一切关钥。第二十万遍时阿素洛宫殿则大火燃。第三十万遍阿素洛童女众等而自出现。恭敬白言大丈夫士今何作为愿入宫殿其所同伴亦皆随入。任所使为。咒者入时勿将伴去。何以故恐相残害。若入去时右手把轮诵咒。直入至宫殿中。为阿素洛尊。阿素洛宫殿一切财宝悉属咒者。窟中一切阿素洛大仙阿素洛童女。皆为侍从。若于世间游行住者。身亦得如阿素洛身。寿命一劫。若住窟中亦得寿命一大劫住。若见那罗延轮忆念此咒。须破即破须全即全。往昔迦叶佛时有咒轮王。住阿素洛窟名轮王手咒仙。持轮出游今犹现在。供养诸佛。
　　复有一字顶轮王大成就法。我昔因地曾为大商主。时名曰路摩。为成咒仙经过难处。怜愍世间。向诸比丘说佛本行。诣海岸潬亦诣河岸。一一如法印一肘佛塔数满于千。于一一塔前以净花香持献供养。诵此一字顶轮王咒满三百万。乃以尸陀林铁。使一巧匠六根端严清治洁身。令持此铁铸八寸轮。辐辋无疵辋刃锋利。又以牛粪汁中浸洗于轮。咒一千八遍。即便伺候佛神通月。觅一良伴如法作法。专咒是轮满一俱胝。令现火焰见已持把。则证身通游空自在。往诸佛刹获大威德。寿命一大劫化导众生。
　　是故密迹主汝亦应知。诣大河岸如法清洁严诸坛场。中置一字顶轮王像。以诸花香。当日日如法随心供养。诵一字顶轮王咒满一俱胝数。则一咒一印塔数满六百。然可作法。不候时日觅一卒去米亸罗身支未坏无瘢痕者。以诸香汤而净浴之。与着新净衣服花鬘。卧置坛内。是时咒者结界护身结跏趺坐。咒令起坐心莫怖悚。安详问言米亸罗曰。为我说示过去未来善恶之事。长年仙药之事。作金银法。安怛陀那法。娜罗钵底法。具为我说令我明解。若当咒者加以精进。倍诵其咒专一作法。即证大转轮顶娜罗钵底三摩地。是米亸罗神随为使者。能与诸愿。
　　又法以铁末。一[摞-田+莫]一咒布内满口。至百八遍。又咒于口乃令舌长尺余出现。持以刀割米亸罗舌。取右手持把。则变为剑。是时咒者则得证为剑仙。腾往须弥山顶。一切天见皆大惊怕伏为伴从。是天帝释分座同坐。随至天宫位皆如是。常以六十千俱胝天众前后导从。是诸天等皆大威德。身光赫奕。
　　复有诸天火天天王乐同为伴。如是证者。以一字顶轮王咒威神力故。以神足通于须臾时。腾往百千俱胝佛刹。种种游戏。所至佛刹皆大震动。威光晃曜照诸地狱一切有情。饥者得食裸者得衣。苦者得乐。复有无量诸天天女围绕歌赞。百千大劫游诸佛刹。供养诸佛。若此界坏复当移诣他诸佛刹。如是功证无量无边。证菩萨地利济有情。
　　又法准前结印护身。诵一字顶轮王咒满六百万。乃诣河岸。又印二尺八寸佛塔。一咒一印一千八塔。一一塔前各置花香诵咒供养已。又准前觅一米亸罗。沐浴着衣护身结界。卧置坛内。以七宝末一[摞-田+莫]一咒布于口满。满百八遍。咒令口中吐出宝珠。光焰显赫。咒者见已又复结印加法印身护身。持取宝珠。是时咒者则证大娜罗钵底威德咒仙。神通自在腾往游戏他诸佛刹。随得无量大威德仙。同为眷属。恒共供养一切诸佛大菩萨等。
　　又法准前护身结界及护同伴。以净乳粥和酥。匙抄。一抄一咒布于口满。又咒米亸罗身。令自起坐却吐乳粥。即持铜器承取乳粥。咒者同伴各分半吃。吃乳粥已则证身通而为咒仙。
　　又法以右手掌覆按米亸罗口上。咒令口出热气烝手。手则作拳。又咒一千八遍。后以于拳拟一切有情。悉自调伏的定无疑若得口出火焰大光。即得证成大拳咒仙。
　　又法诣于莲荷池岸。治结坛界面西安置顶轮王像。正于像前结跏趺坐。取以莲华和酥蜜等。像前诵一字顶轮王咒。一咒一烧满五百万咒者。则见顶轮王像眼目顾视肢手动摇。咒者则得自然财宝。安寿富贵无苦无恼。除诸灾难。又加精进取以莲华。涂和酥蜜一咒一烧满一千万。则证大娜罗钵底三摩地。若能倍满二千万。则证赡部州摩努使大娜罗钵底三摩地。行十善行。若重倍倍依法作持。当得证寿四祢嚩中大娜罗钵底三摩地。所作皆办。如是法者我今略说的定不疑。乃往古曼殊室利菩萨。普贤菩萨。观世音菩萨。得大势至菩萨。虚空手菩萨。及我释迦牟尼世尊。皆于因地为凡夫时。怖于生死慕善知识求得斯法依教修习。脱诸烦恼今得如是大自在处。是时如来重说颂曰。
　　轮王最上咒　　若有证成者
　　此界及他土　　一切无等过
　　容貌及威力　　而证于最上
　　譬若如来身　　殊特无伦匹
　　如斯顶轮咒　　五顶相应法
　　成证超一切　　如向以分别
　　如来本法印　　及诸菩萨印
　　与于后世者　　成饰此咒王
　　是等无等印　　大力大勇猛
　　彼证法成就　　大勇难思议
　　十地诸菩萨　　所说咒印法
　　摄在此中用　　天帝亦摧伏
　　况余恶有情　　示法不伏向
　　如是等为首　　我说成就法
　　是故成就者　　勤修如法持
　　纵不证悉地　　亦当离世间
　　佛深理趣门　　一切诸咒法
　　无量佛所说　　皆从此中现
　　尔时释迦牟尼如来复观大众。告金刚密迹主菩萨重说颂言。
　　往昔诸佛说　　宝髻王如来
　　经中所说义　　皆集此解说
　　娜罗弭拏法　　舍嚩罗练伽
　　摩嶝伽咒法　　广略皆此说
　　此等之成法　　勿于破法者
　　愚顽邪见人　　少分为解说
　　悭贪吝法者　　亦勿为宣说
　　以何不说示　　恐灭与法门
　　贫穷匮法人　　不求菩提者
　　睡寤及行住　　亦不同共处
　　若有乐求者　　先与授三昧
　　教于坛咒法　　身口之法则
　　观想心法门　　乃可为解说
　　如是轮王法　　过去佛建立
　　世间数量法　　采画诸功巧
　　轮王天中法　　而为众生说
　　一切佛所说　　三种咒印法
　　咒者无深智　　字句法无解
　　诵句文颠倒　　贪嗔诐娆惑
　　毗那夜迦恼　　议无证成就
　　耽着咒文字　　常乐空解说
　　不勤修诵持　　议无证成就
　　徒杂陋秽人　　勿说勿施与
　　颠倒着字法　　坏灭此经教
　　所施是法人　　议无证成就
　　是故于此人　　勿妄示教法
　　好著名色欲　　愿急证斯法
　　世间为大利　　议无证成就
　　何待度众生　　世间受众苦
　　独住于山谷　　为名为财利
　　发此心念诵　　议无证成就
　　佛毁三种法　　是故应回心
　　为法为众生　　住持相应法
　　世有三匪心　　一切皆自性
　　拨无因果说　　一切不修得
　　云何是咒王　　修到无为地
　　是故观二法　　精进福同因
　　伏诸天仙类　　智者不应谤
　　无智有过者　　修者似少成
　　咒真实智者　　益世不成佛
　　如是轮王法　　三族成类品
　　敬祭一切天　　不归向顶礼
　　如是轮王法　　次第之仪则
　　如上已教说　　修者咸受持
一字佛顶轮王经卷第六
世成就品第十
　　尔时释迦牟尼如来。于是之时复入一切佛不思议陀罗尼顶法光王境界神变三摩地中。其殑伽沙一切诸佛。俱是之时亦入一切佛不思议陀罗尼顶法光王境界神变三摩地中。是时金刚密迹主菩萨。从座而起合掌恭敬。绕佛三匝却住一面。瞻仰如来目不异顾。是时释迦牟尼如来。与殑伽沙一切如来。从三摩地安详而起。告金刚密迹主菩萨。汝静谛听一切诸佛五顶轮王。异咒同法。能成顶轮王咒佛眼咒等无量威德无量业事。能现种种大不思议。利益众生。从一印中生差别印。差别通用。等皆成就无量事故。
　　一切顶轮王根本心印之一。
　　以左右二头指二无名指二小拇指。右押左相叉入掌中作拳。其二大拇指并双屈头入掌中。其二中指直竖合头。是一法印通诸佛顶成就法。用其诸一切恶天龙神药叉罗刹阿素洛迦楼罗紧那罗摩呼罗伽毗那夜迦。见轮是印悉皆怖走印咒曰。
　　娜谟皤(蒲誐反下同)伽(同上)嚩(无可反下同)底(丁礼反下同一)[王　　烏]瑟腻洒(疏价反下同)野(二)唵(二合)吽(三)卓(二合)噜[合　　牛](四)畔驮(五)窣嚩诃(六)
　　是一印咒具大威德。若常轮结自护护他。得大安乐蠲除众苦。利诸有情。亦能营办一切事法。
　　一切顶轮王同请唤印之二。
　　准根本印。唯以二中指头。下上微微来去印咒曰。
　　娜谟皤伽(上同)嚩底(上同一)[王　　烏]瑟腻洒野(二)翳呬(虚以反下同)曳呬(三)薄伽畔(四)达么逻(去声弹舌呼下同)惹(五)跛(同上二合)啰底扯(蚩也反)么么(称己名字)揭(于割反)俭(引六)健驮补。涩跛度跛嚩廪(驴枕反)者(七)慢(牟兰反)遮避啰乞(二合)洒[打-丁+(褒-保+可)]跛啰底[可　　欠]亸(八)嚩攞播逻(去声九)讫(二合)啰摩野(十)窣嚩诃(十一)
　　是一印咒。捧持白花咒之三遍。请召一切诸佛五顶轮王菩萨种族坛中会坐。
　　一切顶轮王供养印咒之三。
　　此中供养印准余供养印用。
　　娜谟皤伽嚩底(同上一)[王　　烏]瑟腻洒野(二)缢(乌以反)摩(二合)吽(牟甘反)健谈(三)补涩帆(脯甘反)度帆(同上四)嚩琳儞帆(上同)者(五)跛(同上二合)啰底(丁异反)扯(六)歌啰歌啰(七)萨嚩勃驮地瑟耻羝(八)达么啰(上)惹(九)[打-丁+(褒-保+可)]跛(同上二合)啰(上)底(同上)[可　　欠]跢(得个反)野(十)窣嚩诃(十一)
　　是一法咒。若供养时持以涂香烧香香水花等及诸饮食。皆咒三遍持献供之。
　　一切顶轮王请唤火天印之四。
　　准根本印。唯改屈二中指。如半环势。头勿相着。是一法印。请唤火天而供养之。若献供毕发送火天。则却直伸二中指头印咒曰。
　　娜谟皤伽(同上)嚩底(同上一)[王　　烏]瑟腻洒野(二)翳呬曳呬(三)谛劭(儒照反下同)摩理祢(奴礼反下同四)[打-丁+(褒-保+可)][起-巳+乞](其栗反下同)娜曳(五)窣嚩诃(六)
　　是一印咒烧火食时诵之三遍。先请火天烧食供养。后乃烧食供养诸佛菩萨金刚及诸咒神。
　　一切顶轮王发遣火天印咒之五。
　　此发遣印准前请印用。
　　娜谟皤伽(同上)嚩底(同上一)[王　　烏]瑟腻洒野(二)耶(余个反下同)呬耶呬(三)谛劭摩理祢(四)[打-丁+(褒-保+可)][起-巳+乞]娜曳(五)窣嚩诃(六)
　　是一印咒所献火食都已周毕诵三七遍发遣火天。
　　请召五顶轮王印咒之六。
　　此咒印准前请印用。
　　娜谟皤伽(同上)嚩底(同上一)[王　　烏]瑟腻洒野(二)唵(二合)吽(三)[打-丁+(褒-保+可)]播啰(上)尔亸(三)唵(二合)[合　　牛](四)入嚩攞尔唵(二合)[合　　牛](五)若曜(齶声重呼)誐(同上)亸虎(二合)[合　　牛](六)唵(二合)[合　　牛](七)姥[巿　　犬]驮[寧　　頁]索(八)唵(二合)[合　　牛](九)么么么(十)虎(二合)[合　　牛][寧　　頁](十一)
　　是一印咒启召五顶轮王及一切佛菩萨诸咒仙神。亦通涂香散花烧香供养法用。
　　摧碎顶轮王印之七。
　　准根本印。唯改屈右中指头。拄左中指上第一节文。其左中指直竖伸之。是一法印亦名净治地印。力能成就一切诸事。结界护身治地灌顶。悉皆通用印咒曰。
　　娜谟皤伽(同上)嚩底(同上一)[王　　烏]瑟腻洒野(二)唵(二合)吽(三)弭枳啰(上)拏(四)度曩(轻呼)度曩(同上五)度(重引六)
　　是一印咒若为毗那夜迦娆恼障者。常以是咒灌顶护身结界结坛一切通用。若作一字顶轮王大法坛者。净屋舍时当诵此咒咒烧火食灰白芥子等。一百八遍相和持。散屋舍里外四方。净界。或以一切顶轮王心咒咒水灰等。周遍散洒。或用本所诵持身咒心咒咒之。又诵摧碎顶轮王咒咒佉陀罗木橛四枚。一百八遍钉之四方。结为坛界。
　　一字顶轮王摧诸恶神鬼印之八。
　　淮根本印。唯改屈左中指头。拄右中指上第一节文。其右中指直竖伸之。是一法印。亦名一字顶轮王心印。力能调伏障碍毗那夜迦诸恶神鬼常轮是印。摧诸障难。灌顶沐浴悉皆通用无诸障恼印咒曰。
　　娜谟皤伽(同上)嚩底(同上一)[王　　烏]瑟腻洒野(二)萨嚩弭[起-巳+乞]娜(三)苾扩(途广反)縒迦(同上)野(四)咄(二合)露(弹舌呼之)絮野(五)窣嚩诃(六)
　　是一法咒。能摧一切众恶神鬼。并咒同伴盖覆护身。四方住立施为大法。
　　大难胜奋怒王印之九。
　　准根本印。唯改屈二中指。右押左。各头竖押左右指背岐间。是一法印。若常轮结。能灭众罪得大安隐。不作恶梦。于扇底迦法偏用为胜印咒曰。
　　娜谟皤伽(同上)嚩底(同上一)[王　　烏]瑟腻洒野(二)萨嚩怛(登乙反二合)逻(去)[打-丁+(褒-保+可)]跛逻(去声)尔亸野(三)唵(二合)吽(四)舍么野舍么野(五)扇底但底(六)达么逻(去声)惹(七)皤使底(八)摩诃苾(二合)地萨嚩喇(弹舌呼)詑娑驮[寧　　頁](九)窣嚩诃(十)
　　是一印咒。以一新净二斗白瓷瓮子。满盛香水置。坛中心。咒一千八遍灌顶浴身。能遣一切罪垢灾厄毗那夜迦。昼夜获安蠲众恶梦。密迹主此名略说一印。生差别印随诸法用。若广解说如是流布咒者教行。一一之法则有无量无假广说。何以故我于余部已广分别五顶轮王咒共佛眼咒法及诸咒法。是故今于此中略说五顶轮王成就咒法。以咒神力证所解脱。是一切佛所佛子说。言以精进力誓利众生种种苦。受世间安乐。是知咒者为利众生断诸疑网。发勤精进而修习之则证成就。
　　密迹主若当咒者。以大精进久受持咒而不成证。又当作一四肘方坛。如法泥饰处坛中心。画彩一肘一百八叶七宝莲华。于花台上画七宝轮。又东门首画采轮印。次南门首画彩三戟叉印。次西门首画彩龙王印。次北门首画采三股金刚杵。次四角中十字交叉画。二五股金刚杵印。以二斗净白瓷瓮满盛香水。正置坛心莲华台上。日日加以大难胜奋怒王咒。咒一千八遍如法自持又咒七遍。灌顶浴身心口发愿。
　　准前大灌顶法发愿云云。
　　日常三度满三七日或七七日。准前持诵。即得一切障碍毗那夜迦恶星灾怪悉皆散伏福德增长。速证一字顶轮王咒大三摩地。
　　密迹主是五顶轮王。又有少法。但忆诵持结如来顶印。印于顶上咒印三遍。则成拥护。或以烧火食灰。或以白芥子咒之七遍。带头髻身亦成拥护。
　　若有灾厄魍魉诸疾。合白线索一咒一结。带佩身颈则得除灭。
　　若尸陀林作诸法者。结印诵咒一百八遍。则护益身任所作法。
　　若扇底迦准下作法。以酥一咒一烧则得法成。
　　若取伏藏。以净炼。酥一咒一烧一千八遍。取无障碍。或以白芥子一咒一烧一千八遍亦得无障。
　　若欲开阿素洛门。前摩随心坛。烧香供养诵三洛叉(梵言一洛叉唐云十万数)令阿素洛门关钥折开。又以白芥子盐等分和自身噜地罗。每日三时两指[摞-田+莫]持。一咒一烧一千八遍。满三七日是阿素洛窟宫殿皆大火起。阿素洛女众俱出窟门。迎廙咒者施长年药。与杵轮剑雄黄悉地。或复恭敬请将窟内。咒者若见恶阿素洛者。当结如来顶印。一咒印一向掷印。满一七遍则闷躄地。
　　又法常食大麦乳糜。摩檀诵咒满三洛叉。则于梦觉。得长年药而啖食之。
　　又法于月蚀时。摩坛烧香。是时咒者特勿观月。银器盛乳置坛中心。专心咒乳月还如故。即持饮服能除一切身中厄难。
　　又法诣山顶住。常食粳米乳饭。面东跌坐。结印诵咒满三洛叉。乃于三日三夜不食不语。以菩提木齐截燃火即当持此油麻酥酪等分相和。于三日三夜一咒一烧勿使间断。满三日夜欲明之时。则得吉祥财宝自然。
　　又于山顶作随心坛。正于坛心置舍利塔。常于塔前面东趺坐。每日一咒莲华。一置塔前。满一洛叉。能转短命薄福之人福寿增倍。
　　又法诣于河岸。纯以白檀香泥涂莲华上。一咒一掷河中满一洛叉。亦蠲罪垢福庆逾远。
　　又法以白芥子和油。日三时一咒一烧。一千八遍。满七日已则得他人而自敬伏。
　　又法若欲净行婆罗门恭敬赞伏。当烧白花。若欲刹利恭敬爱伏。当烧黄花。若欲田利之人爱敬顺伏。当烧黑花。
　　若欲遣伏邪见恶人者。以稻谷糠苦栋木叶毒药。等分相和一咒一烧。则得遗伏。
　　若罚怨人。以黑芥子一咒一烧则得摧伏。
　　若欲调伏步多鬼毕舍遮鬼者。以郁金香一咒一烧。时别一千八遍。满三日夜则自敬伏若欲遣伏作病鬼者。结印诵咒。每咒遍复。加诵泮字。
　　若人着于虫毒药毒。闷恼疼痛。咒者咒之每咒遍复。加诵若[寧　　頁]二字七遍。又加莫摩摩三字七遍。又加宲字七遍。又加絮穆二字七遍。如是加字皆默音诵摄禁于毒。
　　若欲禁鬼。咒复加诵底瑟侘底瑟侘字。或加迦(居娜反)絮迦(同上)絮或加[口　　珞]讫洒(疏价反下同)[口　　珞]讫洒则禁身住。若加[口　　論](此字弹舌呼之下同)驮[口　　論]驮。则禁鬼喉气不通泄。
　　又法取孔雀尾一百八枚。系束一处。于日月蚀时摩坛安像。当于像前置孔雀尾。结印诵咒咒孔雀尾。乃候日月还复如故。执持是尾随用摇拂。能作一切吉祥之法。若拂着毒人者毒渐除灭。如是等法随所作修一切皆成。
　　若欲殃罚鬼神病者。以盐和油一咒一烧。则殃鬼病。
　　又法以瞿摩夷掜鬼形像。置于像前持刀。一咒刀一截鬼形手脚肢节。能令真鬼肢节疼痛。
　　若欲丰饶。以诸乳木齐截然火。持诸果子酥蜜相和。一咒一烧则如所愿。
　　又法以白油麻和于酥蜜。一咒一烧亦得如愿。
　　又法以骨路草寸截和酥。一咒一烧满一洛叉。则转正业福命逾寿。
　　又法以酥一咒一烧得大威德。
　　又法酥乳相和一咒一烧得大安隐。
　　又法酥酪相和一咒一烧得大财食。如是火食每日三时时别一千八遍。各满七日则得成就。
　　复次蜜迹主。又有一字顶轮王法王大法乐成就者。于舍利处或高山顶。烧香供养面东趺坐。结印诵咒满三洛叉。乃炒稻谷花和酥酪蜜。像前趺坐。每日三时三指[摞-田+莫]之。一咒一烧一千八遍。满一洛叉。则诣大山松柏林处。三日三夜不食不语。面东趺坐。结袈裟角。诵一字顶轮王咒。咒之满一洛叉。若是俗人咒发梳结满一洛叉。即证安怛陀那。世间游行不为人见。
　　又法诣山顶住。每食大麦乳糜。常面于日结跏趺坐。诵咒满一洛叉。亦得证于安怛陀那。
　　又法以左手为拳。咒满一洛叉证如上法。
　　又法若月蚀时。涂随心坛。以赤黄牛酥盛赤铜器置于坛内。把赤铜筯调调搅酥咒酥不绝令现三相。一沸沫相。咒人服者得大文持。二现烟相。咒人服者得大安怛陀那。三现光相。咒人服者得证识通。能知三世。成就雄黄法亦如是。
　　又法舍利塔处。高山顶处。阿兰若处。深山谷处。河泉池处。造作轮法剑法杵法杖法黑鹿皮法等。皆各先咒一千八遍。然乃依法作法诵咒。皆证如上三种悉地三昧耶故。
　　又法以未坏米亸罗。清净沐浴着新净衣。头着花鬘涂八肘坛。当坛中心头东仰面。卧是米亸罗。又以佉陀罗木橛四枚。深钉入地。则便系缚米亸罗两脚两手于四橛上。咒者亦净沐浴护身结界。食三白食。骑是米亸罗心上。先咒米亸罗三万一千八遍。即当持以乳粥。一抄一咒一布米亸罗口。满乃休。但一心咒是米亸罗。令自动起口吐乳粥。咒者见已持赤铜碗。随即承取而自啖之。则证咒仙。
　　若咒金末布米亸罗口。如前咒动。口吐一切宝庄严具。取持佩带亦证咒仙。
　　若咒铁末布米亸罗口。如前咒动口吐其剑。取之持执亦证剑仙。
　　若咒白芥子布米亸罗口。如前咒动。口吐璎珞取持佩带则证咒仙。
　　若咒油麻。布米亸罗口。如前咒动。令说一字顶轮王三摩地门。又以右手罯米亸罗口上。如前咒之令现三相。一自语相。问所求事即为说之二起动相。乐为使者三口光出。咒者乘骑俱腾空界。
　　复次密迹主是五顶轮王。复有同成药法。是诸佛说。以少功力则得成就。当以羯儞迦啰华莲华须素噜旦惹三物等分。和捣为末。水和为丸盛银合中。于日月蚀时摩二肘坛。坛心安像置合像前。咒是药合令现三相。若得暖相。带者则能调伏一切人类。若得烟相。佩者则证安怛陀那。若得光相。佩者则证世间咒仙。若闻雷声霹雳之声。或像动摇。名得证于下品悉地。若见恶相。改修火法。每日三时以酥莲华稻谷华等。相和指[摞-田+莫]。一咒一烧时别一千八遍。满于七日。又准前法修印佛塔满一洛叉。则加福祐得大成就。
　　若作法时闻见讫哩迦罗縒虫声。加迦鸟等好声。入坛作法则得成就。
　　若诵咒遍。常联归命一一诵持。回施有情。得最上证大福聚蕴。若有愚智鲜福有情。三千日中诵持斯法。无量艰苦乃得成就。是故修斯法者。精信一心净持戒行。沐浴清净不营杂法。唯持此法为求佛果救济众生。则得福果最上证地。常得大梵天王天帝释等。及诸大天大威德者冥梦拥护。若有咒者不依斯教。咒如世间下劣愚民不依方书。作长年药。自服食之求于延寿。反夭灭身。又如合炼金银匠人。不解阴阳悬像法度。又复不依教法不秘作法。亦无所成。为他谋害。又如采伏藏人不依方法。外泄漏法。则为神鬼国王恶人殃害丧身。密迹主此法亦复如是。若有人能依教方法发菩提心。读诵受持听闻思修。则获胜福一切成就。何以故是法以于闻智信智思智修智真智持智。得是证成。是故此法我以广略。当为有情说是法教。
护法品第十一
　　尔时世尊复观会众。告金刚密迹主菩萨言。于当世时多有有情。下劣精进下劣修学。我慢邪慢嗔痴具缚。悭贪嫉妒懈怠邪命。仪服徐行外示贤善内无真见。不依律教心无惭赧。言常诐谄耽著名利。魔所娆惑唯说断见。空无有法。如斯有情意思业思。昼夜如是。虽多功苦受持诸咒。永无证效。我今为斯魔业有情。破黑业故。说往诸佛难胜奋怒王咒。为令利益此之有情得最上证。有能精心每日三时受持诵者。则得破灭一切障难魔所家业。
　　于时金刚密迹主菩萨。欢喜踊跃礼佛双足。曲躬前立偈白世尊。
　　救世大觉主　　智者所恭敬
　　我今愿乐闻　　难胜奋怒咒
　　尔时世尊告金刚密迹主菩萨言。汝善思念我今即说大难胜奋怒王咒曰。
　　娜谟喇怛(二合)娜怛(二合)啰耶野(一)娜莫萨嚩勃驮(二)菩地萨得(登讫反二合)废(无计反)[略/糸](同上三)怛地(儞也反)他(四)尔泥尔泥(五)尔娜嚩利(六)亸詑誐(鱼迦反又迦字居娜反又娜字奴我反下同)唎縒[可　　欠]惹羝(七)萨嚩勃驮[寧　　頁]晒弭谛(八)[橠-多+可]慕只(虬曳反)[打-丁+(褒-保+可)]跛(比波反二合)啰底[可　　欠]羝(九)[打-丁+(褒-保+可)]播逻(去音弹舌呼之下同)尔(经音)羝(十)弭啰臡(如嵇反下同十一)弭誐亸皤曳(十二)弭么黎(十三)[目　　匿](儞一反)捺(二合)啰(去音)塞(同上二合)啰米(十四)皤嚩底曳迦弭[口　　(隸-木+士)](十五)娜以羝(十六)努啰地誐谜(十七)萨底(二合)曳(十八)[寧　　頁]啰矩黎(十九)摩啰嚩攞(二十)弭那舍[寧　　頁](二十一)舍枳野姥泥(二十二)塞(僧没反)谛惹娑(二十三)嚩隶曩寐(弥异反下同)[口　　履]曳拏(二十四)[口　　珞]乞洒[口　　珞]乞洒摩(二合)吽(牟甘反二十五)縒跛[口　　履]嚩琳(弹舌呼二十六)萨嚩诺(都洛反二十七)萨嚩迦(同上)琳(同上二十八)啰(去音)惹注嚧娜个(二十九)近(二合)攘(如养反)舍[寧　　頁](三十)密窟(儞聿反)僧(思孕反)荷釾(毗耶反)[起-巳+乞](二合)啰(三十一)縒哩塞[口　　履]跛(三十二)祢嚩健闼嚩(三十三)奈(奴个反)誐药[起-巳+乞]洒(三十四)啰[起-巳+乞]洒縒(三十五)比跌(丁吉二合)履比舍者步多钵塞(同上)么啰(三十六)布亸那迦(同上)絮布亸那(三十七)迦(同上)驱(区句反)[巿　　犬]怒塞(同上)亸啰迦(同上三十八)谜跢攞讫(二合)[口　　履]姐(丁写反)羯摩拏(三十九)曼怛(二合)啰曜(齶声重呼)誐(四十)注[巿　　犬]拏曜(同上)誐(四十一)拏紧儞(二合)曜(同上)劭(同上)[可　　欠]逻(去音四十二)萨嚩皤野(四十三)讷瑟柱(知主反四十四)钵捺(二合)啰暮钵萨俣(愚句反四十五)皤野细瓢(毗遥反四十六)娜谟窣睹皤伽[革　　(卄/(ㄇ@人)/戊)](亡遏反)底(丁以反二合)野(四十七)[王　　烏]奈啰避肾(二合)臡(四十八)呬[口　　履]呬[口　　履](四十九)喇怛(二合)娜矩攞縒(五十)摩室(二合)[口　　履]羝(五十一)弭理弭理(五十二)[打-丁+(褒-保+可)]迦(同上)舍驮睹俣(同上)者[口　　(隸-木+士)](五十三)企(轻以反)[口　　履]企[口　　履](五十四)萨嚩亸詑誐跢[口　　履]野(五十五)室逻(去音)嚩迦(同上)楞迦(同上)啰步羝(五十六)泥弭揟(宁执反二合)[卄/癿](弭耶反)[口　　履]野(五十七)没(二合)啰[可　　欠]么亸詑誐跢(五十八)努誐羝弭湿(二合)嚩振底(二合)耶(五十九)嚩攞皤逻(去音)讫(二合)啰谜(六十)那暮皤伽(同上)嚩妲(同上)皤逻(去音)尔羝(六十一)[口　　絡][起-巳+乞]洒[口　　珞][起-巳+乞]洒么么(称己名六十二)驮罗尼健惹写(六十三)萨嚩讷瑟柱(同上六十四)钵捺(二合)啰[病-丙+舞](亡苦反六十五)皤耶细[略/糸](六十六)窣嚩诃(六十七)
　　密迹主是难胜奋怒王咒。能破一切魔王魔众。能增勇猛大威德力能持咒力大三摩地。汝应知之。
　　难胜奋怒王心咒。
　　娜莫飒跢南(一)三藐三勃驮南(二)萨室啰嚩迦(同上)僧(苏亘反)[可　　欠]南(三)萨嚩谜啰(上)皤耶底跢南(四)弭跛始诺塞(同上)谛惹娑(五)[口　　栗](二合)地(亭夜反)者始企(同上)曩塞(同上)怛詑(六)弭湿(二合)嚩部跛(同上二合)啰肾(二合)坏(同上)耶(同上)臡嚩(七)讫(二合)啰屈(俱郁反)愻(苏问反)娜(八)嚩隶曩者(九)迦(同上)娜迦(同上)姥泥(十)始乞(二合)洒耶(十一)迦始野跛写(十二)误摨(尼谐反)啰比舍枳野僧(同上)[可　　欠]写(十三)寐理曳拏(十四)窣嚩悉底皤嚩睹么么(称自名十五)驮啰尼健惹枲(二合)野(十六)萨嚩萨埵(二合)嚩难者(十七)萨嚩皤曜(同上)钵捺(二合)啰(上声)米[略/糸](同上十八)怛地(儞也反)他(十九)惹曳弭惹曳(二十)惹演底(同上)弭惹演底(二十一)[打-丁+(褒-保+可)]尔尔旦惹曳惹演羝(二十二)[打-丁+(褒-保+可)]尔羝[打-丁+(褒-保+可)]播啰(上)尔羝(二十三)摩啰细攘(同上二十四)跛(同上二合)啰(上)末娜[寧　　頁]曳(二十五)窣嚩诃(二十六)
　　尔时如来说是咒时。三千大千大地诸魔宫殿一时皆大六反震动。是时如来告金刚密迹主菩萨言。此咒是我所说。称赞七佛神通十力功德为令利益诸有有情。受持成就一字顶轮王咒及诸咒者。令净如法书写佩带颈臂顶上。则速成证咒神宜逐围绕护念。若有诣往净不净处。应先诵是难胜奋怒王心咒三遍。则常不为一切天魔沙门婆罗门而作恼乱若药叉罗刹毗那夜迦卑舍遮鬼鸠槃荼鬼诸恶神鬼。若有起心伏不违逆此心咒者。则不得入毗沙门城。则已背叛金刚种族及自种族。是故密迹主。此奋怒王心咒。有大威德能成护卫一切事业。诸佛菩萨悉皆随喜。
证学法品第十二
　　尔时世尊见知法界一切有情无明坚盖垢障缠惑分割未尽。复告金刚密迹主菩萨言。我为一切苾刍苾刍尼信男信女等。持此不可思议一字顶轮王印咒乐成就者。说所修行三昧耶门。应各持清净戒发菩提心。请阿阇梨。作受法坛灌顶授法。净如法行善根具足。依善知识念修六念。善巧方便观知真如实法法界如虚空性。入深般若波罗蜜多。无二无二行心不放逸。口不妄语。常不卒暴。嗔恼我慢故相嘲誂。谤说有情。依学三世诸佛菩萨境界法行。善解分别随喜修习。不惜躯命远离人间。住阿兰若每日三时。发菩提心归佛法僧。如法自誓受菩萨戒。忆持不忘如所听习。思惟法义修四摄法。涂扫佛塔摩坛供养。发勤精进心口唯一。内外清净住无住相。应常谦下恭敬和上阇梨同学。怜愍有情了达密义甚深法门。恒乐精进济度有情。住于佛道。如是相应则得证成一字顶轮王法。于当来世身真金色。相好殊特具不思议。纯以七宝耳珰环钏花冠缨珞而庄饰之。身相光明过百千日。映蔽众相皆不现之。密迹主如是证成一字顶轮王法。人众见者皆大欢喜。如如意树所乐圆满。
　　复次密迹主若有菩萨。证此一字顶轮王法。心乐变化天诸美食。施雨地狱一切有情。则皆圆满。亦得世间意乐喜满。若有发心为诸有情。修成一字顶轮王法者。十地菩萨亦不能障我此一字顶轮王法。密迹主是咒于诸咒中而最为上。若成就者菩萨万行悉皆圆满。所有十重一切罪垢。地狱之报悉皆除灭。获诸神通一刹那顷即遍游往阿迦尼吒天。行菩萨行得一切佛菩萨独觉声闻诸天喜见赞叹。若欲游往无量无边一切世界。导化众生。随彼言音说诸法者。亦皆游往无量无边种种世界。随所世界现种种身。皆得端好。随其形类言词靡特悉皆圆满。是时如来重说颂曰。
　　成就顶轮王法人　　相好超特那罗天
　　诸咒仙天大威者　　各手执剑若青莲
　　相斗纷腾如云转　　威光勇奕映空天
　　若遇顶王法咒人　　咸心息伏等投然
　　密迹主我今复为一切咒者。略说三种地成就处。一者上地。二者中地。三者下地。净不净处。如是三地各复有三。智者善知。言上地者。所谓天上有三胜地。成上悉地。言中地者。谓大河沜海沜山中。如是三地成中悉地。言下地者。谓大泉池有莲华处。多花果林处。尸陀林处。如是三地成下悉地。一切咒法亦如是说。若恶国王处。多贼难处。杂恶同伴饥馑等处。皆不同住修治作法。所修治法复有三时。不可修习。善分别知。一极热时。二瀑雨时。三极寒时。不于是时修治大法。日修治法。复有三时善分别知。一从五更至日晨时。二从午时至日未时。三从酉时至夜亥时。如是时中诵念作法皆得圆满。
护摩坛品第十三
　　尔时世尊复告金刚密迹主菩萨言。有三密法善分别知。若不解知所念诵法则不成证。所谓火坛法。炉法。烧时食法。谓是三法。各别有三。法不同一。若同一者则殃咎生。是[打-丁+(褒-保+可)]毗柘噜迦炉烧时。作法不作补瑟胝迦法扇底迦法。何以故如毒药不盛甘乳。若盛乳中乳亦随毒。是故说三。
　　扇底迦火坛。方量四肘或复三肘。如法泥拭。处坛中心圆掘炉坑。深十六指阔三十二指。正于坑底又作土台。高四指量。又可台面泥掜十二辐辋角轮。高一指量。以白黄土泥。如法泥炉。于坛东门画十二辐金轮。南门画三戟叉。西门画龙索印。北门画金刚杵印。四角各画二金刚杵。十字交叉。起白月一日洗浴清净着白净衣。唯食乳饭乳粥酪粥。尽断言论心清恬寂。坛中诵念至日没时。坛炉南面敷茅草席。面北安坐。当以櫁木柏木桑木构木如是等木。随得一木亦得通用。长一磔手两头齐截。酥蜜相和涂揾两头。一一咒之。炉中方累如法然火。叉以青稞大麦小麦粳米乌麻。各皆等分和酥乳酪。日日三时一咒一烧时别一千八遍。满一七日或满半月或满一月。则得除灭一切罪障一切灾厄。福命增寿一切安隐。世间一切恶星变怪不吉祥相。亦皆散灭。夜日没时是净居天众下游此界所集会时。乐成世间安隐法故。如是作法。每欲至时。以白净土稀泥。遍炉摩拭。
　　补瑟置迦法者。准前扇底迦法。作坛画印。唯改炉坑方圆二肘深亦二肘。坑中土台圆阔一肘。量高四指。可台面上泥掜八叶莲华。是台花叶皆令分明。以赤黄土泥如法涂拭。起白月一日洁身清净着白净衣。食三白食断诸谈论。坛中念诵至日出时。住坛炉西面东安坐。坐茅草席发欢喜心。以櫁木构木桑木柏木。长一磔手两头齐截。以酥蜜乳酪相和。皆揾两头一一咒持。炉中方累如法然火。以蒸粳米饭及乌油麻等。二皆等分用和酥蜜酪乳。一咒一烧一千八遍。满一七日或满半月或满一月。如是作法即得成就吉祥丰乐。是日出时吉祥诸天下游此界。欢喜集时。乐成世间求丰饶法。如是作法。每欲至时以净赤黄土。泥净涂拭炉。又以摩罗木或枫香木或柏木。日日三时斫截然火。以骨露草截和郁金香及酥蜜等。烧焯火食。为补瑟胝迦。求大丰饶诸众善法。又以波罗奢木齐截然火。当以乌麻酥蜜白芥子相和。烧咒火食。亦得成就三种法故。
　　[打-丁+(褒-保+可)]毗拓噜迦法者。起黑月八日。或黑月十四十五日。着青赤衣。作饰三肘三角火坛。掘深一肘。一角指东一角指西。一角指南。其坛上唇。令阔三指。唇高二指。坑底泥掜一尺三戟叉头。量高三指。头刃指南。以黑土泥周遍涂拭。至日午时夜半时。住坛北面左足踏右足上。端身蹲坐。颦眉努目嗔怒诵咒。以酸枣木苦栋木。长一搩手头铦斫截。于坛炉中三角累然。又以臭花黑芥子糠盐人[打-丁+(褒-保+可)]萨底计舍。和自身噜地罗。一咒一烧一千八遍。时别如是满终三日或满七日。则彼障碍恶神鬼等身患殃疾。支节疼痛或身灾没不能障恼。如是作法若为自身贪求财宝。则不成就。当复堕于阿鼻地狱。是午时夜半时乃是诸恶药叉罗刹神鬼游行集时。乐愿成就世间一切调伏他法。如是作法。每欲至时皆以黑土泥。遍炉摩拭。
　　密迹主是正月二月四月八月九月腊月。此斯等月白月一日至十五日。月朔时吉。修求大法决定成就。正月多诸难时。作上中法。若有雷电相应相现。决定无障速证成就。二月风难。作安隐法有大风相。四月雨难。作降伏法有大雨相。八月九月无寒热时。作富饶法当有雷电霹雳难相。唯于腊月作求法者。无诸难相。如是诸难。皆上成相。是六个白月时。一日至十五日。当令修趣扇底迦法补瑟置迦法。一切成就无上愿事。是六个黑月时。一日至十五日。亦作补瑟置迦法[打-丁+(褒-保+可)]毗拓噜迦法。一切成就愿求法事。如是二法若鬼宿日时。若月蚀时。如法建修得最上成。唯日蚀时通上中下作成就法。如是作法皆以白黑等月一日三日。或于五日或于八日。或十三日或十五日。举修诸物成就法事。
　　若作猛利成就法者。还依猛利宿曜时作。或准三种事法相作。其所成就三事法品。各如本法指授。时分正月二月是春首时。上雨初节。应于是时通作上中一切事法。三月四月后春夏时。上雨中节。应于是时作[打-丁+(褒-保+可)]毗拓橹迦法。五月六月中夏热时。中雨下节。要欲成者修下成法。七月八月末夏秋时后雨中节。应于是时作扇底迦法。九月十月末秋冬初首冬上节。应于是时作补瑟置迦法。如是春夏秋冬时等。应宜成就三种悉地。各上中下九品分别。夜有三时。初夜下时。初夜相现是下成就。中夜中时。中夜相现是中成就。后夜上时。后夜相现是上成就。于初夜时。是作扇底迦法时。于中夜时。是作[打-丁+(褒-保+可)]毗拓噜迦法时。于后夜时是作补瑟置迦法时。如斯三时九品分别知其时节类法相应是三时分所说法相上中下事。惟日月蚀时修诸法事。不观时节。若乐猛利成就事法及[打-丁+(褒-保+可)]毗拓噜迦事法。于日月蚀时。如法作者。得上相应。凡法起首愿祈成者。皆令一日二日三日断食不语。其上中下修悉地法。于十二月中类日。应知每白月一日至十五日。作扇底迦补瑟置迦一切成就解脱事法。每黑月中一日至十五日。作[打-丁+(褒-保+可)]毗拓噜迦降调伏法若有灾难不应侯时随事作法亦得禳除。
　　密迹主是上中下应作法时。不应作法时。咒者善知则得成现三种法悉地。是故密迹主。若当咒者。成就一字顶轮王秘密法者。应常持以风香木榓木柏木坛木。齐截然火。持以乌麻和酥乳等。日日三时烧焯供养。则得咒神欢喜守护。与三悉地。密迹主如是得证三悉地者。以身口心如法界性不变异性。如如不动修习律法诵法火法。则得升证三种悉地。一天上悉地。二虚空悉地。三地上悉地。此证三地。随上中下所修持法得法愿财。
　　密迹主若欲成就一切咒法。应起正见慈悲一切。供养诸佛不居世法。求无上道偏功印塔。则速成就。证三种地。现世滋增福善圆满。当所生处常受福乐。
　　复次密迹主此咒王咒。是所过去无量无数同名异名一切如来。皆凡夫时。同得证是一字顶轮王咒无上菩提三摩地法。成等正觉。我亦证成是一字顶轮王咒无上菩提三摩地法。成等正觉。
　　尔时世尊重以佛眼。观察无量无边一切佛刹。殷勤三告金刚密迹主菩萨言。我余咒部所说律法成法作法固法果法坛法火法。于此法中任皆取用。是军吒利金刚部成就之法。及佛部法观世音部法金刚藏菩萨部法等说印咒法。皆任取用。以彼咒力毗那夜迦不能障恼。所有金刚种族苾地逾亸么印法。亦于此部而任取用。
　　密迹主是故咒者永不应食葱蒜韭油萝卜地肥等食。世所臭食秽食宿食皆不应食。若其食者则不证成悉地验法。如是等法略说少耳。若我住劫广演解说。于少分中亦不穷极。何以故是我本所证获无上正等菩提之处。亦是过去一切如来证于无上正等菩提之处。是故密迹主纵诸如来菩萨摩诃萨等。住百千亿劫以种种方便。说是一字顶轮王三摩地咒法少分之耳。而亦不尽。若当有人得此一字顶轮王法王。如法修行受持读诵恭敬供养。从此生际乃至菩提。更不退转。应知是人早已过去积集资粮菩提善根。由此因缘。是故今得此一字顶轮王法王具足圆满。时金刚密迹主菩萨诸大菩萨。大苾刍众诸天咒仙龙神药叉罗刹乾闼婆阿素洛迦楼罗紧那罗摩呼罗伽。及于世间一切人非人等。一时闻佛说是经已。皆大欢喜信受奉行。

 
