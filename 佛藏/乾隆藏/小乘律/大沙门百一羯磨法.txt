大沙门百一羯磨法一卷


小乘律
大沙门百一羯磨法一卷
失译人名今附宋录


　　

大沙门百一羯磨法
　　(白羯磨二十四白二羯磨四十七白四羯磨三十因羯磨不限百一以类相从不出百一羯磨之法要须曲尽乃成羯磨今粗略法用可知耳)
舍界羯磨。
　　大德僧听。僧本结内界一住处一说戒故。若僧时到僧忍听。僧一住处一说戒中舍本界。如是白。
　　大德僧听。僧本结内界一住处一说戒故。今僧一住处一说戒中舍本界。谁诸长老忍。是一住处一说戒中舍本界。是诸长老默然。谁不忍便说。
　　僧一住处一说戒中舍本界竟。僧忍默然故。是事如是持。
结内界羯磨
　　(四处即是内界以故不除此处内难失衣之罪是以后结衣中应除)
　　大德僧听。是某甲比丘说四方界相。此相内界彼相外界。若僧时到僧忍听。僧一住处一说戒故结内界。如是白。
　　大德僧听。是某甲比丘说四方界相。此相内界彼相外界。僧一住处一说戒故结内界。谁长老忍。一住处一说戒故结内界。是诸长老默然。谁不忍便说。
　　僧一住处一说戒故。结内界竟。僧忍默然故。是事如是持。
结外界羯磨
　　(结界法先应规度内界相内界相中规度外界相先结外界后结内界所以外界在内者或有住处不须外界)
　　大德僧听。是某甲比丘说四方界相。僧结内界。是中尔许地。僧结作外界受戒处。若僧时到僧忍听。僧尔许地结作外界受戒处。如是白。
　　大德僧听。是某甲比丘说四方界相。僧结内界。是中尔许地。僧结作外界受戒处。谁长老忍。是内界中尔许地结作外界受戒处。是诸长老默然。谁不忍便说。
　　僧是内界中尔许地结作外界受戒处竟。僧忍默然故。是事如是持。
结不失衣羯磨
　　大德僧听。一住处一说戒结内界。是中除聚落及界。除阿练若处及屋。余残一住处一说戒。作不失衣法。若僧时到僧忍听。僧一住处一说戒作不失衣法。如是白。
　　大德僧听。一住处一说戒结内界。是中除聚落及界。除阿练若处及屋。余残一住处一说戒作不失衣法。谁长老忍。是一住处一说戒作不失衣法。是谁长老忍默然故。谁不忍便说。僧听是一住处一说戒作不失衣法竟。僧忍默然故。是事如是持。
　　僧中羯磨十四人监事(能作法人能分僧卧具人能敷僧卧具人能分僧饼人能处分差请人处分沙弥人能分僧粥人能处分守园人能分僧衣人能分雨衣人主分药人昼夜掌。僧物人掌僧粗物人常守住处人)
　　大德僧听。某甲比丘。能作僧净法人。若僧时到僧忍听。僧某甲比丘作僧净法人。如是白。
　　大德僧听。某甲比丘。能作僧净法人。僧某甲比丘作僧净法人。谁长老忍。某甲比丘作僧净法人默然。谁不忍是长老便说。
　　僧某甲比丘作僧净法人竟。僧忍默然故。是事如是持。
　　大德僧听。某甲比丘。能作分僧卧具人。若僧时到僧忍听。僧某甲比丘作僧分卧具人。如是白。
　　大德僧听。某甲比丘。能作分僧卧具人。谁长老忍。某甲比丘作分僧卧具人默然。谁不忍是长老便说。
　　僧某甲比丘作分僧卧具人竟。僧忍默然故。是事如是持(十四略一人其余法用可知)
僧伽婆尸沙忏悔法
　　佛在舍卫国。长老迦留陀比丘。故出精。得僧伽婆尸沙罪。一罪覆藏。是长老语诸比丘。诸长老。我故出精得僧伽婆尸沙罪。一罪覆藏。我当云何。诸比丘不知如何。以是白佛。佛语诸比丘。汝曹与迦留陀比丘故出精犯得僧伽婆尸沙罪一罪覆藏故。如覆藏时。与波利婆沙。(随时下意作众事)更有比丘得如是罪。亦应与波利婆沙。诸比丘言。大德。云何应与。佛言。一心会僧中。是迦留陀比丘。应偏袒右肩脱革屣入僧中头面礼诸比丘足。胡跪合掌应言。诸长老一心念。我迦留陀比丘故出精。得僧伽婆尸沙罪。一罪覆藏。除是罪故。僧中如覆藏日乞波利婆沙。僧我迦留陀比丘故出精。得僧伽婆尸沙罪。一罪覆藏。除是罪故。如覆藏日与波利婆沙。怜愍故。如是第二第三说讫。
波利婆沙羯磨
　　是中一比丘。应僧中如是唱。大德僧听。是迦留陀比丘故出精。得僧伽婆尸沙罪。一罪覆藏。除是罪故。僧中如覆藏日乞波利婆沙。是言。僧。我迦留陀比丘故出精。得僧伽婆尸沙罪。一罪覆藏。除是罪故。如覆藏日与波利婆沙。怜愍故。若僧时到僧忍听。僧。迦留陀比丘故出精。得僧伽婆尸沙罪。一罪覆藏。除是罪故。如覆藏日与波利婆尸沙。如是白。
　　大德僧听。是迦留陀比丘故出精。得僧伽婆尸沙罪。一罪覆藏。除是罪故。今僧中如覆藏日与波利婆沙。谁诸长老忍迦留陀比丘故出精。得僧伽婆尸沙罪。一罪覆藏。除是罪故。今僧中如覆藏日与波利婆沙。是诸长老默然。谁不忍便说。第二第三说。
　　僧。迦留陀比丘故出精。得僧伽婆尸沙罪。一罪覆藏。如覆藏日与波利婆沙竟。僧忍默然故。是事如是持(波利婆沙中应具说三羯磨相承之法如下)
摩那埵应乞
　　一心会僧中。迦留陀比丘。应偏袒右肩脱革屣入僧中头面礼诸比丘足。胡跪合掌应言。诸长老一心念。我迦留陀比丘先故出精得僧伽婆尸沙罪。一罪覆藏。僧中乞波利婆沙。僧与波利婆沙行竟。除是罪故。僧中乞六夜摩那埵。僧。我迦留陀比丘先故出精。得僧伽婆尸沙罪。一罪覆藏除是罪故。与六夜摩那埵。怜愍故。如是第二第三乞。
波利婆沙磨那埵羯磨
　　是中一比丘。应僧中唱大德僧听。是迦留陀比丘先故出精。得僧伽婆尸沙罪。一罪覆藏。僧中乞波利婆沙。僧与波利婆沙行竟。除是罪故。僧中乞六夜摩那埵。是言。僧。我迦留陀比丘先故出精。得僧伽婆尸沙罪。一罪覆藏。除是罪故。与六夜摩那埵。怜愍故。若僧时到僧忍听。僧。迦留陀比丘先故出精。得僧伽婆尸沙罪。一罪覆藏。除是罪故。当与六夜摩那埵如是白。
　　大德僧听。是迦留陀比丘先故出精。得僧伽婆尸沙罪。一罪覆藏。僧中乞波利婆沙。僧与波利婆沙行竟。除是罪故。今僧中乞六夜摩那埵谁诸长老忍。迦留陀比丘先故出精。得僧伽婆尸沙罪。一罪覆藏。除是罪故。今僧中六夜摩那埵。是诸长老默然。谁不忍便说。如是第二第三说。
　　僧。与迦留陀比丘先故出精。得僧伽婆尸沙罪。一罪覆藏。六夜磨那埵竟。僧忍默然故。是事如是持。
　　一心会僧中。迦留陀比丘。应偏袒右肩脱革屣入僧中头面礼诸比丘足。胡跪合掌应言。诸长老一心念。我迦留陀比丘先故出精。得僧伽婆尸沙罪。一罪覆藏。僧中乞波利婆沙摩那埵。僧与波利婆沙摩那埵行竟。除是罪故。僧中乞出罪。僧。我迦留陀比丘先故出精。得僧伽婆尸沙罪。一罪覆藏。除是罪故。与出罪。怜愍故如是三说。
波利婆沙出罪羯磨
　　是中一比丘。应僧中唱。大德僧听。是迦留陀比丘先故出精。得僧伽婆尸沙罪。一罪覆藏。僧中乞波利婆沙磨那埵僧与波利婆沙摩那埵行竟。除是罪故。僧乞出罪。是言。僧。我迦留陀比丘先故出精。得僧伽婆尸沙罪。一罪覆藏。除是罪故。与出罪。怜愍故。若僧时到僧忍听。僧。迦留陀比丘先故出精。得僧伽婆尸沙罪。一罪覆藏。除是罪故。当与出罪。如是白。大德僧听。是迦留陀比丘先故出精。得僧伽婆尸沙罪。一罪覆藏。僧中乞波利婆沙摩那埵。僧与波利婆沙摩那埵行竟。除是罪故。今僧中与出罪。谁诸长老忍。迦留陀比丘先故出精。得僧伽婆尸沙罪。一罪覆藏。除是罪故。今僧中与出罪。是诸长老默然。谁不忍便说。如是三说。
　　僧。迦留陀比丘先故出精。得僧伽婆尸沙罪。一罪覆藏。与出罪竟僧忍默然故。是事如是持。
　　佛在舍卫国。长老迦留陀比丘故出精得僧。伽婆尸沙罪。一罪不覆藏。是长老语诸比丘。诸长老。我故出精得僧伽婆尸沙罪。一罪不覆藏。我今当云何。诸比丘不知如何。以是事白佛。佛语比丘。汝曹与迦留陀比丘故出精得僧伽婆尸沙罪一罪不覆藏故。与六夜摩那埵(六夜苦行下意作众事)更有比丘得如是罪。应与六夜摩那埵。诸比丘言。大德。云何应与。佛言。一心会僧中迦留陀比丘。应偏袒右肩脱革屣入僧中头面礼诸比丘足。胡跪合掌应云。诸长老一心念。我迦留陀比丘故出精。得僧伽婆尸沙罪。一罪不覆藏。除是罪故。僧中乞六夜摩那埵。僧。我迦留陀比丘故出精。得僧伽婆尸沙罪。一罪不覆藏。除是罪故。与六夜摩那埵。怜愍故。如是第二第三应乞。
摩那埵羯磨
　　是中一比丘。僧中应如是唱。大德僧听。是迦留陀比丘故出精。得僧伽婆尸沙罪。一罪不覆藏。除是罪故。僧中乞六夜摩那埵。是言。僧。我迦留陀比丘故出精。得僧伽婆尸沙罪。一罪不覆藏。除是罪故。与六夜摩那埵。怜愍故。若僧时到僧忍听。僧迦留陀比丘故出精。得僧伽婆尸沙罪。一罪不覆藏。除是罪故。当与六夜摩那埵。如是白。
　　大德僧听。是迦留陀比丘故出精。得僧伽婆尸沙罪。一罪不覆藏。除是罪故。今僧中与六夜摩那埵。谁诸长老忍。迦留陀比丘故出精。得僧伽婆尸沙罪一罪不覆藏。除是罪故。今僧中与六夜摩那埵。是诸长老默然故。谁不忍便说。如是第二应说第三应说。僧与迦留陀比丘。故出精得僧伽婆尸沙罪一罪不覆藏六夜摩那埵竟。僧忍默然故。是事如是持。
　　一心会僧中。迦留陀比丘。应偏袒右肩脱革屣入僧中头面礼诸比丘足。胡跪合掌应言。诸长老一心念。我迦留陀比丘先故出精。得僧伽婆尸沙罪。一罪不覆藏。僧中乞六夜摩那埵。僧与六夜摩那埵行竟除是罪故。僧中乞出罪。僧。我迦留陀比丘先故出精。得僧伽婆尸沙罪。一罪不覆藏。除是罪故。与出罪。怜愍故。如是第二第三说。
摩那埵出罪羯磨
　　是中一比丘。应僧中唱。大德僧听。是迦留陀比丘先故出精。得僧伽婆尸沙罪。一罪不覆藏。僧中乞六夜摩那埵。僧与六夜摩那埵行竟。除是罪故。僧中乞出罪。是言。僧。我迦留陀比丘先故出精。得僧伽婆尸沙罪。一罪不覆藏。僧中乞六夜摩那埵。僧与六夜摩那埵行竟。除是罪故。与出罪。怜愍故。若僧时到僧忍听。僧迦留陀比丘先故出精。得僧伽婆尸沙罪。一罪不覆藏。除是罪故。当与出罪。如是白。
　　大德僧听。是迦留陀比丘先故出精。得僧伽婆尸沙罪。一罪不覆藏。僧中乞六夜摩那埵。僧与六夜摩那埵行竟。除是罪故。今僧中与出罪。谁诸长老忍。迦留陀比丘先故出精。得僧伽婆尸沙罪。一罪不覆藏。除是罪故。今僧中与出罪。是诸长老默然。谁不忍便说。如是第二第三说。
　　僧与迦留陀比丘先故出精得僧伽婆尸沙罪一罪不覆藏出罪竟。僧忍默然故。是事如是持。
　　是长老迦留陀比丘。六夜行摩那埵未竟。更作僧伽婆尸沙罪故出精。是罪不覆藏。语诸比丘。诸长老。我先故出精得僧伽婆尸沙罪。一罪不覆藏。我僧中乞六夜摩那埵。僧与我六夜摩那埵。我僧中行六夜摩那埵未竟。更作僧伽婆尸沙罪故出精。是罪不覆藏。我今当云何。诸比丘不知如何。以是事白佛。佛语诸比丘。汝曹与迦留陀比丘如本治。更有比丘得如是罪。亦应与如本治。诸比丘言。大德。云何应与。佛言。一心会僧中。迦留陀比丘。应偏袒右肩脱革屣入僧中头面礼诸比丘足。胡跪合掌应言。诸长老一心念。我迦留陀比丘先故出精。得僧伽婆尸沙罪。一罪不覆藏。我僧中乞六夜摩那埵。僧与我六夜摩那埵。已行若干日。若干日未竟。我更作僧伽婆尸沙罪。一罪不覆藏。除是罪故。僧中乞如本治。僧我迦留陀比丘故出精。得僧伽婆尸沙罪。更作一罪不覆藏。除是罪故。与本治。怜愍故。如是第二第三说。
本治羯磨
　　是中一比丘。应僧中唱。大德僧听。是迦留陀比丘先故出精。得僧伽婆尸沙罪。一罪不覆藏。从僧中乞六夜摩那埵僧与六夜摩那埵。是迦留陀比丘。僧中六夜行摩那埵。已行若干日。若干日未竟。更作僧伽婆尸沙罪一罪不覆藏。除是罪故。僧中乞如本治。言是僧。我迦留陀比丘故出精。得僧伽婆尸沙罪。更作一罪不覆藏。与如本治。怜愍故。若僧时到僧忍听。僧迦留陀比丘故出精。得僧伽婆尸沙罪。更作一罪不覆藏。除是罪故当与如本治。如是白。
　　白四羯磨。
　　僧。与迦留陀比丘故出精得僧伽婆尸沙罪更作一罪不覆藏如本治竟。僧忍默然故。是事如是持。
　　是迦留陀比丘。罪中更作罪。僧中行六夜摩那埵行如本治竟。语诸比丘。我今当云何。诸比丘不知云何以是事白佛。佛言。汝曹与出罪羯磨。是迦留陀比丘。罪中更作罪。僧中六夜行摩那埵行如本治竟。更有比丘得如是罪。亦应与出罪羯磨。诸比丘言。大德。云何与出罪羯磨。佛言。一心会僧中。迦留陀比丘。应偏袒右肩脱革屣入僧中头面礼诸比丘足。胡跪合掌应言。诸长老一心念。我迦留陀比丘故出精。得僧伽婆尸沙罪。一罪不覆藏。我先僧中乞六夜摩那埵。僧与我六夜摩那埵。我僧中行六夜摩那埵。已行若干日。若干日未竟。更作僧伽婆尸沙罪不覆藏。我僧中乞如本治僧与我如本治。我迦留陀比丘。罪中更作罪。行如本治竟除是罪故僧中乞出罪羯磨僧。我迦留陀比丘罪中更作罪。行六夜摩那埵行如本治竟除是罪故与出罪羯磨。怜愍故如是第二第三乞。
本治出罪羯磨
　　是中一比丘。应僧中唱。大德僧听。是迦留陀比丘故出精。得僧伽婆尸沙罪。一罪不覆藏。先僧中乞六夜摩那埵。僧与六夜摩那埵。僧中六夜摩那埵已行若干日。若干日未竟。更作僧伽婆尸沙罪。一罪不覆藏。是迦留陀比丘僧中乞如本治。僧与如本治行竟。除是罪故僧中乞出罪羯磨是言。僧。我迦留陀比丘故出精。得僧伽婆尸沙罪。更作一罪不覆藏。僧中乞如本治。僧与如本治行竟。与出罪羯磨。怜愍故。若僧时到僧忍听。僧。迦留陀比丘故出精。得僧伽婆尸沙罪。一罪不覆藏。僧中乞如本治行竟除是罪故。当与出罪羯磨如是白。
　　白四羯磨。
　　僧。与迦留陀比丘故出精得僧伽婆尸沙罪一罪不覆藏出罪羯磨竟。僧忍默然故。是事如是持(此出罪羯磨要二十人前三羯磨四人可得)
偷罗遮忏悔法
　　(一切偷罗遮从二篇生四差之异上品不可忏前篇下品后篇中品界外四人得忏之余下品人一得忏也)
　　大德僧一心念。某甲比丘盗四钱得偷罗遮罪。今僧中说偷罗遮罪不可匿藏罪如是三说。
　　僧问。汝自见罪不。答言。见汝莫复作。长老一心念。某甲比丘捉女人着身衣。得偷罗遮(粗罪)我某甲比丘。今从长老说罪。不匿藏罪(如是三说)
　　长老一心念。我某甲比丘长衣过十日。得尼萨耆波夜提罪。我某甲是衣弃舍。从长老说罪出罪。为清净故如是三说。
　　长老一心念。我某甲比丘故妄语。得波夜提罪。我某甲比丘。今从长老说罪出罪除罪。为清净故如是三说。
四悔过悔法
　　大德僧一心念。我某甲比丘堕可呵法不是处。是可出法我今出。第二第三如是说(僧答听)
　　长老一心念。我某甲比丘触女人衣。得突吉罗如是三说。
诸摈羯磨
　　大德僧听。是某甲比丘作淫事。得波罗夷罪。若僧时到僧忍听僧。是某甲比丘作淫事。得波罗夷罪。今当作灭羯磨不共住不共事。如是白。
　　大德僧听。是某甲比丘作淫事。得波罗夷罪。今僧作灭羯磨不共住不共事。谁长老忍。某甲比丘作淫事得波罗夷罪。今僧作灭羯磨默然。谁不忍便说。第二第三亦如是说。
　　僧与某甲比丘作淫事得波罗夷罪灭羯磨竟。僧忍默然故。是事如是持。
　　大德僧听。某甲比丘作罪。不自见罪。若僧时到僧忍听。僧。是某甲比丘作罪。不自见罪。当作不见摈羯磨。如是白。
　　白四羯磨。
　　僧。某甲比丘作罪。不自见罪。作不见摈羯磨竟。僧忍默然故。是事如是持。
　　大德僧听。某甲比丘作罪见罪。不作如法忏悔。若僧时到僧忍听。僧某甲比丘作罪见罪。不作如法忏悔。当作不作摈羯磨。如是白。
　　白二羯磨。
　　僧某甲比丘作罪见罪。不如法忏悔。与不作摈羯磨竟。僧忍默然故。是事如是持。
僧羯磨明能令断非法
　　一比丘应僧中唱。大德僧听。我曹僧中灭是事。无智比丘言。是事不应如是如是灭。是事应如是如是灭。我今僧中作羯磨。一切僧当约敕灭此事。如是白。
　　三菩伽。僧中唱西南方四比丘东方四比丘名。大德僧听。是八人名西南方四比丘东方四比丘。若僧时到僧忍听。僧是八人能断事。入僧中欲灭是事故。如是白。
　　大德僧听。唱是八人名。东方四比丘西南方四比丘。僧听是八人断事。入僧中欲灭是事故。是中谁长老忍。是八人断事入僧中欲灭是事故默然。谁不忍便说。
　　僧听是八人断事入僧中欲灭是事竟。僧忍默然故。是事如是持。
　　一比丘应僧中唱。大德僧听。是阿耆多比丘受戒。五岁虽小能诵持毗尼。若僧时到僧忍听。僧是阿耆多比丘能作断事人。为诸上座婆伽林中敷坐具。如是白。
　　白二羯磨。
　　僧听阿耆多比丘作断事人敷坐具竟。僧忍默然故。是事如是持(欲作羯磨时依如白中但谁忍为异)
　　大德僧听。某甲比丘。欲受三十九夜僧事故出界。还是中安居是中自恣。若僧时到僧忍听。僧。某甲比丘受三十九夜僧事故出界。还是中安居是中自恣。如是白。
　　大德僧听。某甲比丘。受三十九夜僧事故出界。还是中安居是中自恣。谁长老忍。某甲比丘受三十九夜僧事故出界。还是中安居是中自恣默然。谁不忍是长老便说。
　　僧与某甲比丘受三十九夜僧事故出界还是中安居是中自恣竟。僧忍默然故。是事如是持。
伽絺那衣法
　　佛在舍卫国。诸比丘桑只多国夏安居自恣竟。与衣钵俱至舍卫国。是时天雨泥水风热。诸比丘疲极。到佛所头面礼佛足一面坐。诸佛常法。慰问诸比丘。夏安居乏不乐不。道路疲不。诸比丘言。不乏不苦。道路疲极。佛问诸比丘。汝事事好。何以独疲极耶。诸比丘言。我于桑只多国夏安居自恣竟。与衣钵俱至舍卫国。天雨泥水风热苦极。佛言。从今日听受伽絺那衣竟。汝曹离本衣无罪。如是应作。一心会僧。僧中一比丘应唱。大德僧听。今日僧作伽絺那衣。今日僧欲作伽絺那衣。若僧时到僧忍听。僧当一心作伽絺那衣。如是白。
　　次第应唱。作伽絺那衣人应如是言。谁能于僧中作伽絺那衣。人若有比丘言我能作。有五法。不应令作伽絺那。爱恚怖痴作不作不知。有五法应令作。不爱不恚不怖不痴作不作知。一比丘应僧中如是唱。大德僧听。某甲比丘。僧中作伽絺那衣人。若僧时到僧忍听。僧某甲比丘。作僧伽絺那衣人。如是白。
　　大德僧听。某甲比丘。能僧中作伽絺那衣人。谁长老忍。某甲比丘僧中作伽絺那衣人默然。谁不忍便说。僧忍某甲比丘作伽絺那衣人竟。僧忍默然故。是事如是持。
　　安居中所得施衣。应羯磨与伽絺那衣人。一心会僧。僧中一比丘应唱。大德僧听。是住处僧。得此施衣可分物。安居僧应分。若僧时到僧忍听。僧当羯磨与某甲比丘作伽絺那。衣是住处受持。故如是。白。
　　白二羯磨。
　　僧与某甲比丘作伽絺那衣竟。僧忍默然故。是事如是持。
　　是时作伽絺那衣人更与四比丘能作者。是衣浣染割簪缝试量。是作伽絺那衣人。浣时应心念。当作伽絺那。染割簪缝试量亦如是。此六心不生。非伽絺那衣。佛言。更应生三心。当作此衣。今作此衣。已作此衣。三心生。当是伽絺那衣(事多未说)
　　僧中一比丘应唱。大德僧听。是衣是中住处现前僧应分若僧时到僧忍听。僧。是衣僧羯磨当与某甲比丘。如是白。
　　白二羯磨。
　　僧是衣与某甲比丘僧羯磨竟。僧忍默然故。是事如是持(檀越施一切僧应用此羯磨)
亡道人物羯磨
　　大德僧听。某甲比丘命过。是资生轻物。若衣若非衣。现前僧可分。若僧时到僧忍听。僧某甲比丘资生轻物若衣若非衣。现前僧可分。当与某甲比丘。如是白。
　　大德僧听。某甲比丘命过。是资生轻物。若衣若非衣。现前僧可分。僧当与某甲比丘。谁长老忍。某甲比丘资生轻物。若衣若非衣。现前僧可分。僧与某甲比丘默然。谁不忍便说。
　　僧。某甲比丘资生轻物。若衣若非衣。现前僧可分。僧与某甲比丘竟。僧忍默然故。是事如是持。
与看病人衣物
　　大德僧听。某甲比丘命过。是六物现前僧可分。若僧时到僧忍听。僧。某甲比丘是六物与看病人。如是白。
　　大德僧听。某甲比丘命过。是六物现前僧可分。僧与看病人。谁长老忍。某甲比丘是六物现前僧可分与看病人默然。谁不忍便说。僧某甲比丘六物现前可分僧与看病人竟。僧忍默然故。是事如是持。
　　一心会僧中。一比丘应唱。大德僧听。某甲沙弥命过。是沙弥有尔许上下衣。若僧时到僧忍听。僧某甲沙弥上下衣。当与看病人。如是白。
　　大德僧听。某甲沙弥命过。尔许上下衣。僧与看病人。谁长老忍。某甲沙弥上下衣与看病人默然。谁不忍便说。僧某甲沙弥上下衣。与看病人竟。僧忍默然故。是事如是持。
　　大德僧听。某甲精舍无主毁坏。某甲檀越能治。若僧时到僧忍听。某甲精舍。当与某甲檀越治如是白。
　　大德僧听。某甲精舍无主毁坏。某甲檀越能治。谁长老忍。某甲精舍无主毁坏与某甲檀越治默然。谁不忍者便说。
　　僧。某甲精舍与某甲檀越治竟。僧忍默然故。是事如是持。
　　众中一比丘唱。大德僧听。某甲舍作净处。若僧时到僧忍听。僧某甲舍作净处。如是白。
　　大德僧听。某甲舍作净处。谁长老忍。某甲舍作净处默然。谁不忍便说。
　　僧某甲舍作净处竟。僧忍默然故。是事如是持。
　　大德僧听。某甲比丘狂心倒。布萨有时来有时不来。及余法僧事。有时来有时不来。诸比丘心疑悔。若僧时到僧忍听。僧。某甲比丘当作狂痴羯磨。若共若别。僧随意作布萨及余法僧事。如是白。
　　大德僧听。某甲比丘狂心倒。布萨有时来有时不来。及余法僧事。有时来有时不来。诸比丘心疑悔。僧。某甲作狂痴羯磨。若共若别。僧随意作布萨及余法僧事。谁长老忍。某甲比丘作狂痴羯磨若共若别僧随意作布萨及余法僧事默然。谁不忍便说。
　　僧作某甲比丘狂痴羯磨竟。某甲比丘若共若别。僧随意作布萨及余法僧事。僧忍默然故。是事如是持。
　　一比丘应僧中唱。大德僧听。是住处一切僧有罪知罪。不能得清净。客比丘共住同见是罪如法忏悔。遣遍求能得是事不成。若僧时到僧忍听。僧后是罪如法忏悔如是白。
　　一比丘应僧中唱。大德僧听。是中住处一切僧一事疑。若僧时到僧忍听。僧后是罪当问如法忏悔。如是白。
　　一比丘应僧中唱。大德僧听。是中住处有比丘。若他人语若不语。若他人忆若不忆。自言有罪僧伽婆尸沙。是比丘应与波利婆沙。是不成与波利婆沙。若僧时到僧忍听。僧后当与是比丘波利婆沙。如是白。
　　大德僧听。是中住处有比丘。若他人语若不语。若他人忆若不忆。自言有罪僧伽婆尸沙。是比丘应与摩那埵。是事不成与摩那埵。若僧时到僧忍听。僧后当与是比丘摩那埵。如是白。
　　大德僧听。是中住处有比丘。若他人语若不语。若他人忆若不忆。自言有罪僧伽婆尸沙。是比丘应与如本治。是不成与如本治。若僧时到僧忍听。僧后当与是比丘如本治。如是白。
　　大德僧听。是中住处有比丘。若他人语若不语。若他人忆若不忆。自言有罪僧伽婆尸沙。是应与出罪。是不成与出罪。若僧时到僧忍听。僧后当与是比丘出罪。如是白。
　　大德僧听。是中住处有比丘。若他人语若不语。若他人忆若不忆。自言有罪可忏。是事共诤。有比丘言是小忏悔。有比丘言应大忏悔。若僧时到僧忍听。僧是比丘后当于异比丘清净共住同见所如法忏悔。如是白。
　　大德僧听。是中住处有比丘。若他人语若不语。若他人忆若不忆。自有罪可忏悔。是事共诤。有比丘言是罪波夜提。有比丘言是罪出罪。若僧时到僧忍听。僧是比丘后当于异比丘清净共住同见所如法忏悔。如是白。
　　大德僧听。是中住处有比丘。若他人语若不语。若他人忆若不忆。自言有罪可忏悔。是事共诤。有比丘。言是罪残可治。有比丘言无残不可治。是中言有罪可治。是比丘言。此比丘应共自恣。是中言无残不可治。是比丘言此比丘不应共自恣。我应舍去。若僧时到僧忍听。僧。是比丘后当于异比丘清净共住同见所如法忏悔。如是白。
　　有一住处。自恣时僧大会。是中诸比丘如是思惟。大德。是住处僧大会。若我曹是中三说自恣。夜过不得自恣竟。若僧时到僧忍听。僧当一说自恣。如是白。
　　事难时各各言。长老一心念。今若十五日僧布萨说戒。我某甲比丘亦布萨说戒。如是三说。
　　八难起一说自恣。羯磨随事应言。大德僧听。是中有难。若三说自恣。或夺命或破戒。若僧时到僧忍听。僧当一说自恣。如是白。
　　四事起及大会。王王等来大得布施。二法师义辩。若多比丘病。天雨屋覆薄。亦随事应言。是中若三说自恣。夜多过不得自恣。若僧时到僧忍听。僧当一说自恣。如是白。
羯磨为僧作自恣人
　　应如是语。谁能为僧作自恣人。若有言能。应言五法成就应作自恣人。不爱自恣。不嗔自恣。不怖自恣。不愚自恣。不自恣知(拜受自恣人)
　　大德僧听。某甲比丘等。能为僧作自恣人。若僧时到僧忍听。僧某甲比丘等。当作僧自恣人。如是白。
　　大德僧听。某甲比丘等。能为僧作自恣人。谁长老忍某甲比丘等。为僧作自恣人。默然。谁不忍便说。
　　僧某甲比丘等。为僧作自恣人竟。僧忍默然故。是事如是持。
　　是时应作自恣羯磨文。
　　大德僧听。今日僧自恣日。若僧到时僧忍听。僧一心受自恣。如是白。受岁。
　　长老一心念。今日僧自恣日。我某甲比丘汝及僧自恣语。僧若见罪若闻罪若疑罪语我。怜愍故。若见闻知罪如法除却如是第二第三说。
　　一比丘心念口言。今日僧自恣日。我某甲比丘今日亦自恣。如是第二第三说。
　　长老一心念。我某甲比丘。是住处夏安居。前三月依止某甲聚落。某甲房舍破修治故。如是第二第三说(长老应言一心自捡答言当渐渐学之)
　　长老忆念。某甲比丘是中夏安居。有缘事出界。受七日法还是中安居。是中自恣如是第二第三说(长老皆应若优毗听)
　　念我长老。今十五日僧布萨说戒。长老知我清净忆持无遮道法清净。作布萨说戒。众满故。如是第二第三说。
　　比丘心念口言。今若十五日僧布萨说戒。我某甲比丘今日亦作布萨说戒。如是第二第三说。
　　长老一心念。我某甲比丘。如法僧事中与欲。某布萨说戒中说清净。为我捉舍罗。如是第二第三说。
　　长老一心念。我某甲比丘。缘事暂出。后如法僧事一切与欲。
　　长老一心念。某甲比丘。如法僧事中与欲。某布萨说戒中说清净。我为捉舍罗。如是第二第三说。
　　长老一心念。我某甲比丘犯此罪。后当向清净比丘如法忏悔。
　　长老一心念。我某甲比丘一事疑。后安详当问如法除却。
　　说戒中忆有罪。长老一心念。我某甲比丘自忆有罪。后是罪如法除却。
　　比丘心念口言。从今日是罪。更不复作。
　　一比丘心念口言。是罪后当向清净比丘如法除却。
　　一比丘罪中疑。一心生念。我后是罪。安徐当问如法除却。
　　长老一心念。我某甲比丘。欲暂出行为我持衣。长老一心念。我某甲比丘。食不足受更食法长老一心念。我某甲比丘此物受长用故。一比丘得衣时。如是心念口言。是住处是衣诸人为僧故施。现前僧可分。是中无僧。是物应属我。是物我用我许受。是名作羯磨竟。
　　二比丘应如是言。是衣。是住处诸人为僧故施。现前僧可分。是物尔许属我与汝。长老是分。汝受自须自用二比丘亦尔是物。是中住处诸人为僧故施。现前僧可分。是物尔许属我。是分与汝长老。是分汝自受自用。是名贸分。二比丘应如是言。是衣。是住处诸人为僧故施。现前僧可分。是物尔许属汝长老。长老自受自须用。异比丘应如是言。是衣。是中住处诸人为僧故施。现前僧应分。是物尔许属汝长老。长老自受自须自用。是名自受分。长老一心念。我某甲比丘是尽形药受长用共宿药。如是第二第三说。
　　长老一心念。我某甲比丘。是七日药受用共宿药。如是第二第三说。
　　长老一心念。我某甲比丘是。夜分浆受。如是第二第三说。


