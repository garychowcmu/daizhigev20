金刚王菩萨秘密念诵仪轨一卷


西土圣贤撰集
金刚王菩萨秘密念诵仪轨一卷
唐三藏沙门大广智不空奉诏译


　　

金刚王菩萨秘密念诵仪轨
　　我今愍念一切求等觉者。或不知此秘密瑜伽速成佛法。于三大阿僧祇劫忍诸苦行。不至无上菩提。我愍是故。于金刚顶百千颂中。略说毗卢遮那如来自性成就法身金刚界大圆镜智流出他受用异名金刚王菩萨念诵仪轨。以三密修行大印等。能令真言行菩萨。速证如来等觉之位。获得萨婆若智。住大普贤地。于无尽生死界。调伏一切有情。悉令安住无上菩提。而无疲倦。先应简择通达金刚顶瑜伽阿阇梨。求受五部灌顶。或持明灌顶。若不解简择者则自坠失。既遇真实阿阇梨应生如来出现之想。所有上妙世间资具悉应奉献。何以故此最上乘法。三世诸佛所共遵承故。于此法中一一咨问。悉令晓悟曼荼罗法画像法自灌顶法息灾等五种秘密四印大印。一印五智成身三密加持秘密供养。皆须通达。若真言行菩萨。当住大菩提心。所作功德回向等觉果故。大悲利益速得成佛。若异此者。非但不得悉地。是名谤一切佛。决定堕三恶趣。若所为所作皆为菩提利益有情。意所求愿无不成就。真言者受法已。应建立道场安置尊像着新净衣。依瑜伽法四时念诵。乃至二时必不可阙。常与适悦三摩地相应。凡初入道场礼佛长跪。以二手如开敷莲华。此名净器界真言印真言曰。
　　唵啰儒播蘖多(入)萨嚩达莫。
　　不易前印诵净三业真言。加持四处真言曰(所谓心额唯顶上散即是)
　　唵娑嚩(二合)婆嚩输(输律反)铎萨嚩达么娑嚩(二合)婆嚩输度撼。
　　次即结金刚起印。以二手金刚拳。檀慧互相钩。进力以头侧相拄。欲结此印。先于二手心舌。观五智金刚杵。以印三举。诵此真言警觉尽虚空界一切如来真言曰。
　　唵嚩日嚧(二合)底瑟姹(二合)
　　每一举诵一遍已。即观诸佛数如恒沙满虚空界。然后长舒二臂于顶上。金刚合掌长展二足。以身委地。礼东方不动如来。以身奉献真言曰。
　　唵萨嚩怛他蘖多布祖(引)钵娑他(二合)曩也(二合)答么(二合)南涅哩也(二合)多夜(引)弥萨嚩怛他蘖多嚩日啰(二合)萨怛嚩(二合)地瑟姹(二合)娑嚩(二合)[牟　　含]吽。
　　作如是念。为欲承事供养一切如来故。我今献己身。惟愿一切如来哀愍故。又敛二足。以金刚合掌置于心上。以额着地。礼南方宝生如来。以身奉献真言曰。
　　唵萨嚩怛他蘖多布惹鼻晒迦(引)也答么(二合)南涅哩也(二合)多夜(引)弥萨嚩怛他(引去)蘖多嚩日啰(二合)啰怛曩(二合)鼻诜左娑嚩(二合)[牟　　含]怛[口　　洛](二合入)
　　作如是念。为欲供养一切如来求请灌顶。我今奉献己身。愿一切如来以金刚宝与我灌顶。又以合掌置于顶上。以口着地。礼西方无量寿如来。以身奉献真言曰。
　　唵萨嚩怛他蘖多布惹钵啰(二合)靺哆曩也怛么(二合)南涅哩也(二合)多夜(引)弥萨嚩怛他蘖多嚩日啰(二合)达么钵啰(二合)靺哩哆(二合)也[牟　　含]讫利(二合)
　　作如是念。我今为展转供养一切如来故。奉献己身。愿一切如来为我转金刚法轮又以金刚合掌置于心上。以顶着地。礼北方不空成就如来奉献真言曰。
　　唵萨嚩怛他蘖多布惹羯磨尼阿(引)答么(二合)南涅哩也(二合)多夜(引)弥萨嚩怛他蘖多嚩日啰(二合)羯磨俱噜[牟　　含]恶。
　　作如是念。我今为供养一切如来作事业故。奉献己身。愿一切如来为我作金刚事业次以右膝着地。结金刚持印。以印置于顶上。想普礼一切如来及菩萨足。左覆右仰。大小指互相钩。是为持印真言曰。
　　唵嚩日啰(二合)勿(微一反)
　　次随喜劝请　　回向及发愿
　　然后半跏坐　　二手金刚拳
　　置于二膝上　　心舌及二手
　　吽字腾金光　　犹如婆伽梵
　　住于说法相　　身处净月轮
　　如敷明镜坐　　光明遍法界
　　普净有情界　　即以么吒眼
　　瞻视虚空佛　　旋转视八方
　　散射金刚焰　　结界及辟除
　　处等金刚城
　　次住四无量心三摩地。于心月轮中观羯磨金刚。以大悲心断一切有情苦。观羯磨轮周遍法界真言曰。
　　唵摩诃迦噜拏也萨颇(二合)啰。
　　次运慈心。以羯磨轮遍有情界。与无量乐真言曰。
　　唵摩诃每底哩夜(三合引)萨颇(二合)罗。
　　次以喜心运羯磨轮。遍有情界真言曰。
　　唵萨嚩输驮钵啰(二合)母那萨颇(二合)啰。
　　次运舍心羯磨轮遍有情界。成就大舍真言曰。
　　唵摩呼闭讫洒(二合)萨颇(二合)啰。
　　次结金刚合掌印二手十度右压左互相交即成诵金刚合掌真言曰。
　　唵嚩日[口　　闌](二合)惹里。
　　即以此前印。便为金刚嚩诵金刚嚩真言曰。
　　唵嚩日啰(二合)满驮。
　　次结开心印。先于右乳上想怛啰(二合)字。左乳上安吒字。想此二字如户扇。以前缚印拍心上。三掣开之真言曰。
　　唵嚩日啰(二合)满驮怛啰(二合)吒(半音呼之)
　　次当前一肘观八叶莲华。于其华上置恶字。放大光明如水精白色。即以金刚缚出二风。如捻取其字置心殿中真言曰。
　　唵嚩日啰(二合)吠舍恶。
　　安其字已历然在心。
　　次以金刚缚。并屈二空入掌。以二风各屈拄二空背。以印触胸真言曰。
　　唵嚩日啰(二合)母瑟致(二合)[牟　　含]。
　　以是闭心门已想其字分明住。
　　次结普贤三么耶印。金刚缚申合二火真言曰诵一遍。
　　唵三么耶萨怛鑁(二合)
　　次结悦喜三么耶印。如前缚。忍愿入掌交合。地空皆合竖。以此大欲箭。射彼三乘种真言曰。
　　唵三么耶斛素啰多萨怛鑁(三合)
　　次结胜三世印。以二手金刚拳。檀慧背相钩。二风各正直真言曰。
　　唵逊婆(去)[寧　　頁]逊婆[寧　　頁]吽(短呼下同)仡哩(二合)恨拏(二合)仡哩(二合)恨拏(二合)吽仡哩(二合)恨拏(二合)播也吽阿(引)曩也斛婆誐鑁嚩日啰(二合)吽泮吒(半音)
　　以是印左旋成辟除。右旋成结界。
　　次结定印。二羽外相叉仰置齐下。以进力捻禅智真言曰。
　　唵三摩地钵纳铭(二合)纥唎(二合)
　　端身正坐作是思惟。一切诸法从自心起。从本已来皆无所有。入寂灭定已。即复观虚空中无数诸佛。犹如大地满成胡麻不可称数。时彼诸佛各舒右手。弹指警觉告行者言。善男子汝所证者。一道清净未证一切智海。应当忆念菩提之心。成就普贤一切行愿。行者闻警觉已。自观己身。于诸佛前一一作礼。而白佛言。云何名菩提心。诸佛告言汝观心中字门。本性清净如净满月。授与真言曰。
　　唵质多钵啰(二合)底吠邓迦噜弥。
　　行者承旨默诵一遍。即观自心如净满月。尔时诸佛复作是言。善男子菩提之心体相如此。复授真言曰。
　　唵冒地质多母怛波(二合)娜夜弥。
　　行者默诵一遍已作是思惟。菩提之心体性竖固。即于月轮上观五智金刚杵真言曰。
　　唵底瑟姹(二合)嚩日啰(二合)
　　观金刚犹如金色。放净光明在月轮中。犹如水精内外明彻。又观此嚩日啰(二合)广大周法界真言曰。
　　唵萨颇(二合)啰嚩日啰(二合)
　　又观嚩日啰(二合)渐渐却敛所在虚空中诸如来合同一体。量等己身而止真言曰。
　　唵僧贺啰嚩日啰(二合)
　　复应作是思惟。我今此身成金刚身真言曰。
　　唵嚩日啰(二合)怛么(二合)俱撼。
　　自知是五智金刚。则又变成本尊身。身有四臂。上二住端箭势。下右手仰当心持金刚杵。下左手为金刚拳。安左腰侧持金刚铃。颦眉口微笑白色。戴五佛冠绯裙天衣。半跏坐月轮中莲华上。即结根本印以二手金刚拳檀慧进力反相钩即是彼印诵真言曰。
　　吒枳吽惹。
　　以印加持心额喉顶四处已。即结金刚界自在印。坚固缚申二火。屈初分相拄。舒二风附背真言曰。
　　唵步欠。
　　当以印安于顶上诵前真言。
　　次又安额真言曰。
　　唵嚩日啰(二合)萨怛嚩(二合)
　　次安顶右真言曰。
　　唵嚩日啰(二合)啰怛那(二合)
　　次安顶后真言曰。
　　唵嚩日啰(二合)达么。
　　次安顶左真言曰。
　　唵嚩日啰(二合)羯磨。
　　次以金刚拳当额。分向顶后。申二风三相绕。便自地轮历展。从两肩下为鬘带势。真言曰。
　　唵嚩日啰(二合)么隶避诜者[牟　　含]。
　　次想唵砧二字在二风面。唵右砧。左出绿色光如抽藕丝。便以绿索于心上三绕。次背脐二膝。又却至脐次腰后次心。次右左两肩。次颈次额次顶。后便如前垂天衣势。并诵唵砧二字。次作悦喜契金刚缚三拍真言曰。
　　唵嚩日啰(二合)睹使也(二合)斛(引)
　　即观净月轮中观斛字。变为本尊。便结金刚入印。缚已二空并入掌中真言曰。
　　唵嚩日啰(二合)萨怛嚩(二合)恶。
　　又诵此真言曰。
　　唵嚩日啰(二合)萨怛嚩(二合)涅哩(二合)舍也。
　　次以四印四明召入身。以前悦喜三昧耶。二火为四摄真言曰。
　　弱吽鑁斛。
　　前所观者为之法身。今所观者为之智身。相合表一体故。次应以此心供养门庄严世界。
　　坛中观白莲　　妙色金刚茎
　　八叶具须蕊　　众宝自庄严
　　常出无量光　　百千众莲绕
　　其上复观想　　大觉师子座
　　宝王以挍饰　　在大宫殿中
　　宝柱皆行列　　遍有诸幢盖
　　珠鬘等交络　　垂悬妙宝衣
　　周匝香花云　　及与众宝云
　　普雨杂华等　　缤纷以严地
　　谐韵天妙声　　而奏诸音乐
　　宫中想净妙　　贤瓶与阏伽
　　宝树王开敷　　照以魔尼灯
　　三昧总持地　　自在之婇女
　　佛波罗蜜等　　菩提妙严华
　　方便作众妓　　歌咏妙法音
　　以我功德力　　如来加持力
　　及以法界力　　普供养而住
　　即诵大虚空库明真言曰。
　　唵誐誐那三婆嚩嚩日啰(二合)斛。
　　诵三遍所生善愿皆得成就。
　　次于坛中师子座上月轮中。观唵字成本尊。于本尊前安么字。为意生金刚。右安贺(引)为计里枳罗金刚。后安苏为爱乐金刚。左安佉为意气金刚。于西北隅安嚩为意生金刚女。东北隅安日啰(二合)为计里枳黎金刚女。东南隅安萨为爱乐金刚女。西南隅安怛嚩(二合)为意气金刚女。东门中安弱为色菩萨。南门中安吽为声菩萨。西门中安鑁为香菩萨。北门中安斛(引)为味菩萨。外院西北角安素为时春菩萨。东北角安啰为时雨菩萨。东南角安多为时秋菩萨。西南角安萨怛鑁(三合)为时冬菩萨。次于画像心安唵字。此字两边安弱字成本尊。即结钩索锁铃等印迎请。
　　二手金刚拳　　地轮反相钩
　　二风各正直　　右风屈如钩
　　结已诵真言　　以右风三招
　　是为金刚钩　　即诵真言曰
　　唵嚩日啰(二合)矩势弱。
　　不易此前印　　二风面相合
　　相蹙令如环　　是为金刚索
　　真言曰。
　　唵嚩日啰(二合)跛舍吽。
　　不易于索印　　二风反相钩
　　是为金刚锁　　即诵真言曰
　　唵嚩日啰(二合)萨怖(二合)吒鑁。
　　不改此前印　　二地及二风
　　悉使面相合　　是为金刚铃
　　真言曰。
　　唵嚩日啰(二合)健吒斛。
　　由结金刚钩　　即便降本尊
　　由金刚索印　　能引于圣者
　　由金刚锁印　　便能令止住
　　由结金刚铃　　能悦喜诸圣
　　次应献阏伽。以金刚合掌印。平侧向左。与真言俱以按其器然献之。真言曰。
　　唵跛啰么素佉舍也娑攞里多曩么带嘌娑啰弭多曩么弭婆誐挽耽弱吽鑁斛系钵啰(二合)底车句素漫惹吝曩托。
　　次以左金刚拳置腰侧。右金刚拳仰当心。真言曰。
　　斛嚩日啰(二合)萨怛鑁(三合)索啰多萨怛鑁(三合)
　　即以金刚王印。以左拳为执弓势。右为引箭势。是为意生金刚印真言曰。
　　唵嚩日啰(二合)萨怛吠(二合)吽。
　　次以二金刚拳。右押左交臂抱胸。是为计里枳罗金刚印真言曰。
　　唵嚩日啰(二合)计里吉黎。
　　次以左金刚拳承右肘。右拳竖之如幢相。是为爱金刚印真言曰。
　　唵罗日啰(二合)儗里斛。
　　次以二拳各安腰侧。是为意气金刚印真言曰(左顾为之)
　　唵嚩日啰(二合)蘖迷呬儞。
　　次以前挽弓势。稍向下柔软为之。是为意生金刚女印真言曰。
　　弱嚩日啰(二合)涅哩(二合)瑟致(二合)娑也计么吒。
　　次如前抱势柔软为之。是为计里金刚女印真言曰。
　　吽嚩日啰(二合)计里枳[口　　(隸-木+士)]吽。
　　次如前幢印。是为爱金刚女印真言曰。
　　鑁嚩日啰(二合)抳萨么(二合)啰啰吒。
　　次如前安二拳腰侧。是为意气金刚女印真言曰。
　　斛嚩日啰(二合)迦迷失嚩(二合)哩怛囕(二合)
　　次以嚩上散。是为时春印真言曰。
　　唵嚩日啰(二合)布瑟闭(二合)
　　次二下散。是为时雨印真言曰。
　　唵嚩日啰(二合)度闭。
　　次以缚以二空头相捻。以安二目间。是为时秋金刚印真言曰。
　　唵嚩日啰(二合)路计。
　　次以二涂胸。是为时冬金刚印真言曰。
　　唵嚩日啰(二合)巘提。
　　次以前钩。是为色印真言如前(已上同前唯女声字为异)
　　次如索。是为声印真言如前。次如前锁。是为香印。次如前铃。是为味印。
　　色真言曰。
　　唵嚩日啰(二合)央句始弱。
　　声真言曰。
　　唵嚩日啰(二合)跛势吽。
　　香真言曰。
　　唵嚩日啰(二合)商迦[口　　(隸-木+士)]鑁。
　　味真言曰。
　　唵嚩日啰(二合)健[齒　　來]斛。
　　次如前金刚王印。以右拳向身旋转。三四高声诵真言。便能振动十方世界。一切佛菩萨加持行人。速与悉地真言曰。
　　吒抧吽若。
　　次以所舞拳安于心上。即能安慰十方世界真言曰。
　　吽吒抧斛。
　　次结根本印诵百字真言。或七遍或三遍或一遍。不解其印诵本真言七遍。即顶上散印百字真言曰。
　　唵嚩日啰(二合一)萨怛嚩(二合)三么耶么努播攞也(二)嚩日啰(二合)萨怛嚩(二合)底尾(二合)努播底瑟宅(二合二)涅哩(二合)住(茶护反)弥婆嚩(四)素睹使喻(二合)弥婆嚩(五)阿努啰讫睹(二合)弥婆嚩(六)素补使喻(二合)弥婆嚩(七)萨嚩悉朕(提寝反)弥钵啰(二合)也瑳(八)萨嚩羯磨素者弥(九)质多室唎(二合)药句嚧(十)吽(十一)呵呵呵呵斛(引十二)薄誐鑁萨嚩怛他孽多嚩日啰(二合)么弥闷遮(十三)嚩日唎(二合)婆嚩(十四)摩诃三么也萨怛嚩(二合)恶(引十五)
　　次以二手捧珠顶戴。然后却至心诵。加持念珠千转真言七遍真言曰。
　　唵嚩日啰(二合)虞呬也(二合)惹播三么曳吽(引)
　　次当与瑜伽所说念诵。四种念中应以金刚念诵最为相应。或万或千下至一百八遍。或过于万住心定数。已后一切时中取初数为定。数限毕已。复陈内外供养。奉献阏伽求自意愿。复结三世胜印及诵本真言一遍。以印左旋一匝解所结界。复结初三磨耶印。置于顶上诵金刚解脱真言。奉送圣尊及其眷属真言曰。
　　唵嚩日啰(二合)萨怛嚩(二合)穆。
　　奉送已。复结三昧耶印诵真言加持四处。灌顶被甲悦喜印等。出道场已于一切时但住大菩提心。或常持大印。即于现生得成等觉。何况诸果不成就耶。唯除不利益一切有情心。舍菩提心。余所求善愿无不克获。


