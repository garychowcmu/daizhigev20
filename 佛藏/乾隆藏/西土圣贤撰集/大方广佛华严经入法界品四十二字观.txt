大方广佛华严经入法界品四十二字观一卷


西土圣贤撰集
大方广佛华严经入法界品四十二字观一卷
唐三藏沙门大广智不空译

　　

大方广佛华严经入法界品四十二字观
　　尔时善财童子从天宫下。向迦毗罗城。至善知众艺童子所。头顶礼敬于一面立。白言圣者。我已发阿耨多罗三藐三菩提心。而未知菩萨云何学菩萨行。云何修菩萨道。我闻圣者善能教诲。愿为我说。时彼童子告善财言。善男子我得菩萨解脱。名善知众艺。我恒称持入此解脱根本之字。
　　字时。名由菩萨威德入无差别境界般若波罗蜜门。悟一切法本不生故。
　　字时。入无边际差别般若波罗蜜门。悟一切法离尘垢故。
　　字时。入法界际般若波罗蜜门。悟一切法胜义谛不可得故。
　　字时。入普轮断差别般若波罗蜜门。悟一切法无诸行故。
　　字时。入无阿赖耶际般若波罗蜜门。悟一切法性相不可得故。
　　字时。入无垢般若波罗蜜门。悟一切法出世间故。爱支因缘永不现故。
　　娜字时。入不退转加行般若波罗蜜门。悟一切法调伏寂静真如平等无分别故。
　　字时。入金刚场般若波罗蜜门悟一切法离缚解故。
　　字时。入普遍轮般若波罗蜜门。悟一切法离热矫秽得清凉故。
　　字时。入海藏般若波罗蜜门。悟一切法无挂碍故。
　　字时。入普遍生安住般若波罗蜜门。悟一切法言语道断故。
　　字时。入照曜尘垢般若波罗蜜门。悟一切法真如不动故。
　　字时。入差别积聚般若波罗蜜门。悟一切法如实不生故。
　　字时。入普遍光明息除热恼般若波罗蜜门。悟一切法制伏任持相不可得故。
　　字时。入差别种类般若波罗蜜门。悟一切法作者不可得故。
　　字时。入现前降霔大雨般若波罗蜜门。悟一切法时平等性不可得故。
　　字时。入大迅疾众峰般若波罗蜜门。悟一切法我所执性不可得故。
　　字时。入普遍轮长养般若波罗蜜门。悟一切法行取性不可得故。
　　字时。入真如无差别般若波罗蜜门。悟一切法处所不可得故。
　　字时。入世间流转穷源清净般若波罗蜜门。悟一切法能所生起不可得故。
　　字时。入念一切佛庄严般若波罗蜜门。悟一切法安隐性不可得故。
　　字时。入观察法界道场般若波罗蜜门。悟一切法能持界性不可得故。
　　字时。入随顺一切佛教般若波罗蜜门。悟一切法寂静性不可得故。
　　字时入现行因地智慧藏般若波罗蜜门。悟一切法如虚空性不可得故。
　　字时。入决择息诸业海藏般若波罗蜜门。悟一切法穷尽性不可得故。
　　字时。入摧诸烦恼清净光明般若波罗蜜门。悟一切法住持处非处令不动转性不可得故。
　　字时。入生世间了别般若波罗蜜门。悟一切法能所知性不可得故。
　　字时。入逆生死轮智道场般若波罗蜜门。悟一切法执着义性不可得故。
　　字时。入一切宫殿道场庄严般若波罗蜜门。悟一切法可破坏性不可得故。
　　字时。入修行加行藏盖差别道场般若波罗蜜门。悟一切法欲乐覆性不可得故。
　　字时。入现见十方诸佛旋般若波罗蜜门。悟一切法可忆念性不可得故。
　　字时。入观察一切众生堪任力遍生海藏般若波罗蜜门。悟一切法可呼召性不可得故。
　　字时。入一切功德海趣入修行源底般若波罗蜜门。悟一切法勇健性不可得故。
　　字时。入持一切法云坚固海藏般若波罗蜜门。悟一切法厚平等性不可得故。
　　字时。入愿往诣十方现前见一切佛般若波罗蜜门。悟一切法积集性不可得故。
　　字时。入字轮积集俱胝字般若波罗蜜门。悟一切法离诸諠诤无往无来行住坐卧不可得故。
　　字时。入成熟一切众生际往诣道场般若波罗蜜门。悟一切法遍满果报不可得故。
　　字时。入无著无碍解脱地藏光明轮普照般若波罗蜜门。悟一切法积聚蕴性不可得故。
　　字时。入宣说一切佛法境界般若波罗蜜门。悟一切法衰老性相不可得故。
　　字时。入一切虚空以法云雷震吼普照般若波罗蜜门。悟一切法聚集足迹不可得故。
　　字时。入无我利益众生究竟边际般若波罗蜜门。悟一切法相驱迫性不可得故。
　　字时。入法轮无差别藏般若波罗蜜门。悟一切法究竟处所不可得故。
　　善男子我称如是入诸解脱根本字时。此四十二般若波罗蜜为首。入无量无数般若波罗蜜门。又善男子如是字门。是能悟入法空边际。除如是字。表诸法空。更不可得。何以故如是字义不可宣说。不可显示。不可执取。不可书持。不可观察。离诸相故。善男子譬如虚空是一切物所归趣处。此诸字门亦复如是。诸法空义皆入此门。方得显了。若菩萨摩诃萨于如是入诸字门。得善巧智。于诸言音所诠所表。皆无挂碍。于一切法平等空性。尽能证持。于众言音咸得善巧。若菩萨摩诃萨。能听如是入诸字门。印阿(上)字印。闻已受持。读诵通利为他解说。不贪名利。由此因缘得二十种殊胜功德。何等二十。谓得强忆念。得胜惭愧。得坚固力。得法旨趣。得增上觉。得殊胜慧。得无碍辩。得总持门。得无疑惑。得违顺语不生恚爱。得无高下平等而住。得于有情言音善巧。得蕴善巧处善巧界善巧。得缘起善巧因善巧缘善巧法善巧。得根胜劣智善巧他心智善巧。得观星历善巧。得天耳智善巧宿住随念智善巧神境智善巧死生智善巧。得漏尽智善巧。得说处非处智善巧。得往来等威仪路善巧。是为得二十种殊胜功德。善男子我唯知此入诸解脱根本字智。如诸菩萨摩诃萨。能于一切世间善巧之法。以智通达。到于彼岸。而我云何能知能说彼功德行。时善财童子。头面敬礼众艺之足。绕无数匝恋仰而去。
大方广佛华严经入法界品顿证毗卢遮那法身字轮瑜伽仪轨
　　夫欲顿入一乘修习毗卢庶那如来法身观者。先应发起普贤菩萨微妙行愿。复应以三密加持身心。则能悟入文殊师利大智慧海。然修行者最初於空闲处。摄念安心闭目端身结跏趺坐。连心普缘无边刹海。谛观二世一切如来。遍於一一佛菩萨前殷勤恭敬礼拜旋绕。又以种种供具云海奉献。如是等一切众圣广大供养已。复观自心心本不生。自性成就光明遍照犹如虚空。复应深起悲念哀愍众生不悟自心轮回诸趣。我当普化拔济令其开悟尽无有余。复应观察自心诸众生心及诸佛心。本无有异平等一相成大菩提心。莹澈清凉廓然周遍圆明皎洁成大月轮。量等虚空无有边际。复应於月轮内右旋布列四十二梵字悉皆金色放大光明。照澈十方分明显现.一一光中见无量刹海。有无量诸佛有无量众前后围绕。坐菩提座成等正觉。智入三际身遍十方。转大法轮度脱群品。悉令现证无住涅槃。复应悟入般若波罗蜜四十二字门。了一切法皆无所得。能观正智。所观法界悉皆平等无异无别。修瑜伽者若能与是旋陀罗尼观行相应。即能现证毗卢遮那如来智身。於诸法中得无障碍。圆明字轮四十二字颂曰。

