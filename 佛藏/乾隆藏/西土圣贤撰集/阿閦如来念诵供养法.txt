阿閦如来念诵供养法一卷


西土圣贤撰集
阿閦如来念诵供养法一卷
唐三藏沙门大广智不空译


阿閦如来念诵供养法
　　敬礼遍照尊　　我今依契经
　　略说阿閦佛　　修行念诵仪
　　行者应当礼　　五方诸如来
　　尽想虚空中　　遍满如胡麻
　　即对一一佛　　尽心而忏悔
　　随喜及劝请　　我所积集福
　　回向诸有情　　次即对本尊
　　应当结跏坐　　端身应正直
　　闭目离攀缘　　即起悲愍心
　　观察无边界　　初结三昧耶
　　次诵金刚轮　　灭除诸过咎
　　即当结甲印　　加持于五处
　　次作金刚橛　　坚牢道场地
　　复结方隅界　　坛中观大海
　　中想弥卢山　　上观宝楼阁
　　阁上师子座　　种种供养具
　　众宝以庄严　　次结车辂印
　　想奉妙喜刹　　即静虚空道
　　又结请宝车　　及以部心请
　　复应作辟除　　及示三昧耶
　　即结金刚网　　奉献阏伽水
　　想浴无垢身　　复当奉尊座
　　次第献五供　　即结虚空藏
　　尽于无边界　　一一想云海
　　以身亲奉献　　即当诵赞叹
　　或赞百八名　　即结部母印
　　加持本所尊　　及护于自身
　　次结本尊印　　即当捧珠鬘
　　加持已顶戴　　谛住而念诵
　　即入字轮观　　以此殊胜福
　　回向于有情　　即结本尊印
　　次诵部母明　　如前五供养
　　及赞本尊德　　即献阏伽水
　　应结外院印　　左转而解界
　　复结宝车辂　　外拨而奉送
　　想尊还本宫　　重结三昧耶
　　五悔如前作　　即起随自意
　　读诵大乘经　　或住三摩地
　　印塔思六念　　以福资悉地
　　是名菩萨行
　　行者入本尊精舍。面向东方胡跪合掌。谛想一切如来诸大菩萨微尘数众。遍十方界由如胡麻。如对目前。于中复想五方如来。各礼一拜。礼一切如来真言曰。
　　唵萨嚩怛他誐跢迦(引)耶嚩吉质多播(引)娜满娜喃迦噜冥。
　　由诵此真言　　作礼于诸佛
　　即于十方刹　　礼事悉圆满
　　即右膝着地合掌当心。而忏诸咎。我从无始时来至于今身。所作众罪十恶四重五无间等无量无边。今对一切诸佛大菩萨前。深生悔恨发露陈。忏一忏已后更不复造。忏悔真言曰。
　　唵萨嚩播(引)跛娑普吒(二合)娜诃曩嚩日啰(二合引)野娑嚩(二合引)诃。
　　由诵此真言　　实相理相应
　　诸罪如枯草　　焚尽无有余
　　次应思惟。一切如来诸大菩萨缘觉声闻。及诸凡夫积集福智。我今尽随喜。如一切如来随喜一切福智。我今亦如是随喜。随喜一切福智真言曰。
　　唵萨嚩怛他誐跢奔尼野(二合)枳穰(二合引)曩努慕娜曩布惹(引)冥伽三母捺啰(二合引)娑癹(二合)啰拏三么曳吽(五)
　　由诵此真言　　诸佛及菩萨
　　二乘凡夫福　　获殊胜随喜
　　次谛观。一切如来遍周法界初成正觉。即想己身处彼海会一一佛前。诚心劝请愿诸如来哀愍我等转无上法轮。请转法轮真言曰。
　　唵萨嚩怛他(引)誐跢(引)地曳(二合)沙拏(二)布惹冥伽三母捺啰(二合)娑癹(二合)啰拏三昧曳吽(四)
　　由诵此明故　　一切诸如来
　　杂染清净刹　　转无上法轮
　　次应劝请。十方诸佛如来不般涅槃。愿诸如来哀愍有情。久住世间不般涅槃。于无量劫广作利益。请不般涅槃真言曰。
　　唵萨嚩怛他誐单(引)曩地曳(二合)沙夜(引)冥萨嚩萨怛嚩(二合)呬哆(引)啰他(引)野达摩驮到悉体(他以反)底婆嚩睹。
　　由诵此真言　　一切诸如来
　　复住无量劫　　广利益有情
　　行者作是思惟。我今礼佛忏悔随喜劝请。言如是积集无量福智。愿皆回向一切众生。佛所称赞殊胜悉地。愿诸有情皆得圆满。回向发愿真言曰。
　　唵萨嚩怛他(引)誐跢商悉跢(引)萨嚩萨怛嚩(二合引)南(引)萨嚩悉地药三钵睍耽(引)怛他(引)誐跢室者(二合引)地底瑟绽(二合)耽。
　　由诵此真言　　谛诚发胜愿
　　一切众生类　　速皆得悉地
　　行者于本尊像前。结跏趺坐或半跏或吉祥。乃至轮王等随意而坐。复想一切如来及诸菩萨金刚部众。起大悲愍。拔济安乐一切有情。愿一切众生速得无上菩提悉地。
　　即结佛部印　　止观虚心合
　　开掌定辅进　　惠辅于定侧
　　专注于一缘　　思惟佛相好
　　真言诵三遍　　置顶便散之
　　佛部三昧耶真言曰。
　　唵怛他(引)誐妒纳婆(二合)嚩(引)野娑嚩(二合引)诃。
　　由诵结此印　　一切佛部众
　　加持于行者　　不违自本誓
　　次结莲花部　　虚心作合掌
　　微开进念定　　即想观自在
　　具相持莲花　　而住瑜伽定
　　分明诵三遍　　顶右而散之
　　莲花部三昧耶真言曰。
　　唵跛娜谟(二合)纳婆(二合)嚩(引)野娑嚩(二合引)诃(引)
　　由诵结印故　　一切莲花部
　　圣众来云集　　本愿而加持
　　次结金刚部　　止观反相叉
　　余力三钴形　　心想执金刚
　　威德手持杵　　具相身严饰
　　应当诵三遍　　顶左而散之
　　金刚部三昧耶真言曰。
　　唵嚩日嚧(二合)纳婆(二合)嚩(引)野娑嚩(二合引)诃(引)
　　由诵及结印　　一切执金刚
　　皆集来现前　　与愿不违誓
　　次结甲胄印　　二羽内相叉
　　念力并申合　　定辅如杵形
　　额肩心及喉　　五处各一遍
　　思惟身威光　　炽盛遍围绕
　　诸魔及障者　　驰散不敢睹
　　金刚甲胄真言曰。
　　唵嚩日啰(二合引)银儞(二合)钵啰(二合)捻跛跢(二合引)也娑嚩(引二合)诃。
　　由结甲印故　　远离于诸障
　　能遮恶趣门　　亦护诸众生
　　次结金刚轮　　大威德印契
　　二羽内相叉　　竖二念定力
　　二念纠定合　　二慧并申合
　　安契当于心　　诚心诵七遍
　　金刚轮真言曰。
　　娜么悉底[口　　束　　頁](三合)野(一)陀尾(二合)迦(引)南(引)萨嚩怛他(引)誐跢(引)南(引三)暗(引四)尾啰尔(五)尾啰尔(六)摩贺(引)嚩日啰(二合七)娑跢娑跢(八)些(引)啰帝(九)些(引)啰帝(十)怛逻(二合)异(十一)怛逻(二合)异(十二)尾驮么儞(十三)三畔若儞(十四)怛啰(二合)么底(十五)悉驮(引)仡[口　　(隸-木+士)](二合)怛嚂(二合)沙嚩(二合引)诃(引)
　　由诵此真言　　如再入轮坛
　　失念破三昧　　菩萨与声闻
　　身口二律仪　　四重五无间
　　是等诸罪障　　悉皆得清净
　　次当结地界　　进念互相交
　　信定慧竖合　　双慧辅于地
　　三拍想下方　　炽成独钴杵
　　彻至金刚际　　想除地过患
　　金刚橛真言曰。
　　唵枳里枳里嚩日啰(二合)嚩日哩(二合)部哷(二合)满驮满驮吽癹吒(半音)
　　由结地印故　　尽想道场内
　　即成金刚地　　诸魔不得便
　　以微少功行　　速证三摩地
　　身心不疲倦　　远离于昏沉
　　次结金刚墙　　准前下方契
　　搩开二慧竖　　三匝而右旋
　　心想金刚墙　　赫奕起威焰
　　遍护于道场　　以成方隅界
　　金刚墙真言曰。
　　唵萨啰萨啰嚩日啰(二合)钵啰(二合)迦(引)啰吽癹吒(半音)
　　由结墙印故　　诸魔及障者
　　毗那夜迦等　　四散而驰走
　　次结大海印　　止观仰相叉
　　即成于海印　　当心而旋转
　　应想成大海　　深广无边际
　　清净八功德　　皆从法界生
　　大海真言曰。
　　唵尾么路娜地吽。
　　次结须弥印　　止观内叉拳
　　真言诵三遍　　即想妙高山
　　四宝而成就　　七金山围绕
　　山顶想楼阁　　众宝以庄严
　　须弥山真言曰。
　　唵阿左攞吽。
　　次结虚空藏　　明妃大密印
　　二羽金刚缚　　进力如宝形
　　余度竖如幢　　止观互相交
　　即成供养仪　　次第修如是
　　次想于殿中　　本尊与眷属
　　各依花位座　　涂香及花鬘
　　烧香摩尼灯　　阏伽及贤瓶
　　殊妙天饮食　　宝柱而行列
　　以我功德力　　如来加持力
　　及以法界力　　普供养而住
　　虚空藏大明妃真言曰。
　　唵誐誐曩三婆嚩嚩日啰(二合)谷(引)
　　由诵结此印　　虚空藏本尊
　　不越本愿力　　皆成实供养
　　次应结宝车　　止观仰相叉
　　二定侧相拄　　二慧辅定侧
　　真言诵三遍　　奉送本尊刹
　　奉车辂真言曰。
　　唵睹噜睹噜吽。
　　行者持香炉　　即静虚空道
　　真言诵三遍　　坏裂魔罗网
　　静治道路真言曰。
　　唵(一)苏悉地迦哩(二)惹嚩(二合)理跢(引)难(引)跢(三)慕嘌怛曳(四)惹嚩(二合)攞惹嚩(二合)攞满驮满驮贺曩贺曩吽癹吒(半音)
　　心想七宝车　　众宝盖庄严
　　缯幡宝铃铎　　珠鬘遍交络
　　无量诸天乐　　不鼓自然鸣
　　皆奏和雅音　　想至妙喜刹
　　本尊与眷属　　乘此宝车辂
　　即当结请车　　准前车辂印
　　慧力拨二念　　想车至于空
　　请上车辂真言曰。
　　娜么悉底[口　　(隸-木+士)](二合)野(一)地尾(二合)迦(引)南(二)萨嚩怛他誐跢(引)南(引三)唵(四)嚩日[口　　朗](二合)倪儞夜(二合五)羯沙野娑嚩(二合引)诃。
　　次结部心印　　止观内相叉
　　左慧向身招　　三遍加来句
　　本尊与眷属　　欢喜赴集会
　　部心请真言曰。
　　唵嚩日啰(二合引)地力(二合)翳系系娑嚩(二合引)诃。
　　由诵此真言　　本尊与眷属
　　欢喜赴集会　　与愿令成就
　　即结辟除印　　止观金刚形
　　先当举止羽　　外拓作辟除
　　一切诸魔罗　　怖畏而驰走
　　辟除真言曰。
　　唵枳里枳里嚩日啰(二合引)吽癹吒(半音)
　　由诵及辟除　　诸有魔障者
　　从圣隐众会　　奔驰而四散
　　即举于观羽　　作示三昧耶
　　圣众忆昔愿　　复当赴集会
　　示三昧耶真言曰。
　　唵商羯[口　　(隸-木+士)]三么野沙嚩(二合引)诃(引)
　　次结金刚网　　准前金刚墙
　　二慧捻定侧　　右旋于顶上
　　即成坚固网　　上方诸魔罗
　　无有能侵恼　　修行速得成
　　金刚网真言曰。
　　唵尾塞普(二合引)啰捺啰(二合引)礼叉(二合)嚩日啰(二合引)半惹啰吽癹吒(半音)
　　即结密缝印　　止掌辅观背
　　二慧而申直　　真言诵三遍
　　右旋及上下　　心想金刚焰
　　密合方隅界　　威灵其处所
　　金刚火院真言曰。
　　唵阿三摩(引)银儞(二合)吽癹吒(半音)
　　次应虔诚心　　奉献阏伽水
　　持器当于额　　运想沐圣众
　　奉阏伽真言曰。
　　娜莫三满跢没驮南(引)誐誐曩三摩(引)娑摩娑嚩(二合引)诃(引)
　　次应献花座　　二羽虚心合
　　进念定微屈　　运心而旋转
　　本尊与眷属　　想坐花台上
　　一一处本位　　观念令分明
　　花座真言曰。
　　娜莫三满跢没驮(引)南恶(引)
　　次结涂香印　　观掌向外竖
　　止羽握右观　　心想涂香云
　　遍涂圣众海
　　涂香供养真言曰。
　　唵(一)嵃驮磨(引)祢儞(二)嚩啰苨(三)钵啰(二合引)底仡哩(二合)舋拏(二合)娑嚩(二合引)诃(引)
　　才结涂香印　　遍于印契中
　　无量香天女　　各持涂香器
　　尽于无边刹　　供养佛圣众
　　不久当获得　　五分具法身
　　次结花鬘印　　止观仰相叉
　　二定屈如环　　慧辅定下节
　　心想奉花鬘　　用献圣眷属
　　花鬘供养真言曰。
　　唵(一)么(引)攞(引)驮嶷(二)嚩日啰(二合)驮啰娑嚩(二合引)诃(引)
　　才结花鬘印　　遍于印契中
　　无量花天女　　各持花鬘器
　　尽于无边刹　　供养佛圣众
　　不久当获得　　离染如莲花
　　即结焚香印　　二羽而仰掌
　　信进念竖背　　定慧侧相拄
　　心想烧香云　　以奉圣眷属
　　焚香供养真言曰。
　　唵(一)度跛始契矩噜嚩日哩(二合)抳娑嚩(二合引)诃(引)
　　才结焚香印　　遍于印契中
　　无量香天女　　各持七宝炉
　　尽于无边刹　　供养佛圣众
　　不久当获得　　如来无碍智
　　次结饮食契　　二羽虚心合
　　慧力辅禅侧　　状如食器形
　　心想饮食云　　以奉圣眷属
　　饮食供养真言曰。
　　唵(一)磨攞磨攞(二合)冥伽磨(引)疑儞(三)钵啰(二合)底吃哩(二合)舋拏(二合四)嚩日哩(二合)抳娑嚩(二合引)诃(引)
　　才结饮食契　　遍于印契中
　　无量诸天女　　各持宝食器
　　尽彼无边刹　　供养佛圣众
　　不久当获得　　法喜禅悦食
　　次结灯明印　　观羽密作拳
　　竖念慧侧辅　　真言诵三遍
　　心想摩尼灯　　以奉圣眷属
　　宝灯供养真言曰。
　　唵(一)惹嚩(二合引)攞(引)么(引)隶儞(二)祢跛始契娑嚩(二合引)诃(引)
　　谗结灯明印　　遍于印契中
　　无量灯天女　　各持摩尼灯
　　尽彼无边刹　　供养佛圣众
　　不久当获得　　清净五种眼
　　运心悉周遍　　无量佛刹中
　　种种而奉献　　无边供养仪
　　即结虚空藏　　大菩萨密印
　　二羽金刚缚　　二定如宝形
　　信进如幢刹　　二慧而合竖
　　虚空藏真言曰。
　　娜么萨嚩怛他(引)誐帝鼻喻(二合)尾湿嚩(二合)目契鼻药(二合)萨嚩他(引三)欠嗢娜誐(二合)帝塞普(二合)啰呬[牟　　含]誐誐曩剑娑嚩(二合引)诃(引)
　　即赞本所尊　　无量功德聚
　　或诵百八名　　歌咏声供养
　　行者于身中　　当心应观察
　　圆满净月轮　　专注令分明
　　上想金刚杵　　金色五智形
　　光明遍流出　　照触无边界
　　警觉魔罗宫　　广大作佛事
　　以此三么地　　而成阿閦佛
　　具相触地印　　眷属以围绕
　　即结根本印　　加持于四处
　　无动如来真言曰。
　　唵恶屈刍(二合)毗野(二合)吽。
　　次结莽莫计　　部母大悲者
　　二羽内相叉　　信念慧如针
　　三遍加本尊　　即当护己身
　　各诵于一遍　　加持于五处
　　莽莫计真言曰。
　　娜谟啰怛娜(二合)怛啰(二合引)夜野娜么室战(二合)拏嚩日啰(二合引)播拏曳摩诃药叉细曩钵跢曳唵矩兰驮哩满驮满驮吽癹吒(半音)
　　次结如来不动大身印。诵本明七遍。大身真言曰。
　　娜谟婆誐嚩帝　恶屈刍(二合)毗夜(二合)野怛他誐跢(引)夜(引)啰诃(二合)帝三藐三没驮(引)野怛儞野(二合)他(引)迦迦儞迦迦儞嚧左儞嚧左儞咄嚧(二合)吒儞咄嚧(二合)吒儞怛逻(二合)娑儞怛逻(二合)娑儞钵啰(二合引)底(丁以反)诃跢儞钵啰(二合引)底诃跢儞萨嚩羯么跛嚂跛逻野屈刍(二合)毗野(二合)睹娑嚩(二合引)诃(引)
　　次应净念珠　　二羽捧珠鬘
　　加三遍顶戴
　　净珠鬘真言曰。
　　唵吠嚧者娜么攞娑嚩(二合引)诃。
　　次结持念珠　　二羽半金刚
　　以此持念珠　　真言诵三遍
　　持珠真言曰。
　　唵嚩苏莽底室哩(二合)曳钵娜莽(二合)忙里儞娑嚩(二合)诃。
　　即诵本尊明　　身前观尊相
　　自身亦如是　　专注离散乱
　　或以实相理　　与法身相应
　　真言字分明　　不缓亦不急
　　或千或百八　　一数常准定
　　念诵当毕已　　捧珠于顶上
　　遍数付部母　　复结三昧那
　　诵本明三遍　　即入字轮观
　　于心月轮上　　行列真言字
　　金色具威光　　思惟实相理
　　应观唵字门　　诸法无流注
　　次念阿字门　　诸法本不生
　　第三閦字门　　诸法无尽灭
　　第四陛字门　　诸法无自性
　　第五吽字门　　诸法无因缘
　　一一真言字　　观照法界性
　　从初至究竟　　注心勿令间
　　复结部母印　　真言诵三遍
　　应以歌咏音　　赞扬本尊德
　　重结五供养　　奉献本所尊
　　复献阏伽水　　殷勤求本愿
　　随心上中下　　如教获悉地
　　即结外院印　　右旋解诸界
　　次结宝车辂　　及结部心印
　　送尊皆外拨　　复结三部印
　　护身及五诲　　应当如前作
　　礼佛随意乐　　读诵方广乘
　　十法行感招　　无量无边福
　　契经思六念　　皆以实相理
　　一一应思惟　　相应瑜伽教
　　若欲除业障　　应当印佛塔
　　或沙及香泥　　皆安缘起偈
　　积数如经说　　终毕现奇特
　　修集念诵法　　以此胜福田
　　一切诸有情　　速成阿閦佛
　　发遣真言曰(用前车辂印三外拨三念)
　　唵嚩日啰(二合引)地力(二合)夜呬夜呬娑嚩(二合引)诃(引)
　　由诵此真言　　即成发遣尊
　　除萎花真言曰。
　　唵湿微(二合)帝摩诃湿微(二合)帝佉(引)娜宁娑嚩(二合引)诃(引)
　　次扫地真言曰。
　　唵诃啰诃啰(二)[卄/儒](穰古反引)[卄/(阿-可+辛)/子]啰(二合)诃啰拏(引)耶娑嚩(二合)诃(引)
　　涂地真言曰。
　　唵迦啰(引)隶摩诃迦啰隶娑嚩(二合引)诃(引)


