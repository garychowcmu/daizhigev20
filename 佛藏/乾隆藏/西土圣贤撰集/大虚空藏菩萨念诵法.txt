大虚空藏菩萨念诵法一卷


西土圣贤撰集
大虚空藏菩萨念诵法一卷
唐三藏沙门大广智不空译
　　

大虚空藏菩萨念诵法
　　我今依瑜伽金刚顶经。说宝部虚空藏菩萨真言教法。为愍念在家山家。薄福少德乏少资具者。所求世间出世间胜愿多不遂意。若依此教法修行。业报等障皆悉消除。福德增长心神适悦。净信大乘利乐有情。心无退转。世出世间所有财宝悉皆获得。于一切众生能作利益。一称一念所得福聚尚犹虚空。何况作意如法修行。所愿必获殊胜成就。行者先应入灌顶道场。亲对师前受得仪轨。或于山间静处。或于寺舍随所乐处。建立精室作一方坛。随其大小。以瞿摩夷涂地。作八曼茶罗。周匝悬幡。上安天盖。于坛西面安虚空藏菩萨像。持诵者坛东对像念诵。以种种时华散于坛上。烧香灯明饮食果子。随力所办以为供养。每入道场。对尊像前五体投地。礼一切如来及诸圣众。即忏悔随喜劝请发愿已。然后结跏趺坐。或半跏随意而坐端身正念。当以涂香用涂二手。虚心合掌如未敷莲华。诵清净真言三遍或七遍顶上散印。则三业清净以成胜义澡浴。净三业真言曰。
　　唵舜(入)第耨戍(引)驮曩(引)耶娑啰(二合引)贺(引)
　　次结佛部心三昧耶印。
　　以止观十度。内相叉作拳。以禅智并竖。结印成已。观想诸佛遍满虚空。即诵佛部心真言三遍。顶上散印真言曰。
　　唵尔曩尔迦(半音)娑嚩(二合引)贺(引)
　　次结莲华部心三昧耶印。
　　准前佛部心印。智度屈入掌。直竖禅度。结此契已。想于一切如来右边。有观自在菩萨并诸眷属。印诵莲华部心真言三遍。顶上右散印真言曰。
　　唵阿(去引)嚧(引)力迦(半音)娑嚩(二合引)贺(引)
　　次结金刚部心三昧耶印。
　　准前佛部心印。以禅度屈入掌。直竖智度。想于一切如来左边。有金刚手菩萨并诸眷属。即诵金刚部心真言三遍。顶左散印真言曰。
　　唵嚩日啰(二合)地力(二合)迦(半音)娑嚩(二合引)贺。
　　次结被甲护身印。
　　以观羽禅度横于掌内。以进忍戒檀四度。握拳结此契成印身五处所谓印额右肩左肩心喉。是名五处护身真言曰。
　　唵步(引)入嚩(二合)罗吽(引)
　　由结此印加持五处。即成被金刚光焰坚固甲胄。一切诸魔不能障难。所持真言速得成就。
　　次结请虚空藏菩萨印。
　　二羽金刚缚。直竖忍愿。反蹙如宝形。进力各屈如钩。想于坛中有宝楼阁。于楼阁内有八叶开敷莲华。诵真言四遍。以进力向身招之。本尊并及眷属皆来集会。迎请真言曰。
　　唵萨嚩怛他(去)誐哆(引)毗囇(引)迦嚩日啰(二合)啰怛曩(二合)萨嚩(引)舍(引)跛哩布啰迦弱吽鑁斛(引)怛囕(二合引)
　　次结军吒利身印。
　　以檀慧右押左。相叉入掌。以戒方并押交上。以禅智并押戒方。以忍愿直竖头相拄。进力屈如钩。作三股杵形。即诵军吒利真言。随诵以印。左旋三匝辟除一切诸魔。右转三匝便成结界真言曰。
　　曩谟啰怛曩(二合)怛啰(二合)夜(引)耶娜莫室战(二合)拏摩贺嚩日啰(二合)矩噜(二合引)驮(引)耶唵户鲁户鲁底瑟姹(二合)底瑟姹(二合)满驮满驮贺曩贺曩阿密哩(二合)帝吽发吒娑嚩(二合引)贺(引)
　　次献遏伽水。
　　行者常于坛上。近膝置二净器。满盛香水以为遏伽。初迎请时献右边者。后奉送时献左边者。每奉献时二羽捧遏伽器。当额奉献。即诵真言想浴本尊及诸圣众真言曰。
　　唵嚩日啰(二合)娜迦吽。
　　次结献莲华座印。
　　以二羽虚心合掌。以檀慧禅智各头相着。余中间六度微屈。头相离犹如开敷莲华叶形真言曰。
　　唵迦么攞娑嚩(二合)贺(引)
　　由结此印真言加持。一切圣众并及本尊。皆得七宝莲华为座。
　　次结大虚空藏普通供养印。
　　以二羽合掌。以戒方二度外缚。以进力反蹙如宝形。结成契已。诵真言四遍。普供养真言曰。
　　唵誐誐曩三(去)婆(去)嚩(引)嚩日啰(二合)斛(引)
　　想从印出生无量种种供养香花灯烛涂香饮食宝幢幡盖。即于本尊及一切圣众前。则成就真实广大供养。
　　次结羯磨印。
　　以止羽当心仰掌。以智力相捻。反屈力度如宝形。以观羽仰掌。向前作施愿势结此契已作是思惟。我身即同虚空藏菩萨即诵羯磨真言曰。
　　唵嚩日啰(二合)啰怛弩(二合引鼻声)憾。
　　由作此观加持故。行者自身即等同本尊虚空藏菩萨。
　　次结三昧耶印。
　　以二羽金刚缚。进力反蹙如宝形。禅智并竖置于当心。即诵三昧耶真言七遍真言曰。
　　唵嚩日啰(二合)啰怛曩(二合)吽。
　　即取水精念珠安于掌中。合掌当心。诵加持念珠真言三遍真言曰。
　　唵尾嚧(引)左曩么攞娑嚩(二合)贺(引)
　　则捧珠安于顶上。发是愿言。十方世界所有修真言行者。彼所受持一切真言。愿速成就。即止羽承珠。观羽当心。移珠不缓不急。心离散乱。或千或百限数毕已。捧珠顶戴又发是愿。一切有情所希望。世出世间殊胜果报。以我念诵福力。速令成就。即安珠于本处。复结本尊三昧耶印。诵三昧耶真言七遍。顶上散印。又结普供养印诵普通供养真言七遍。顶上散印诵虚空藏菩萨赞叹曰。
　　嚩日啰(二合)啰怛曩(二合)素(上)嚩日啰(二合)啰他(二合一)嚩日啰(二合引)迦(引)舍摩贺(引)么柅(二)阿(去引)迦(引)舍[卄/(阿-可+辛)/木]婆(去)嚩日啰(二合)茶(驮夜反三)嚩日啰(二合)[卄/(阿-可+辛)/木]婆(去)曩谟(引)窣堵(二合)帝(四)
　　诵赞叹已。即取左边阏伽。当额奉献。即结前军吒利印。左旋一匝解界。次结三昧耶印。奉送一切圣众。奉送真言曰。
　　唵嚩日啰(二合)啰怛曩(二合)穆。
　　举印安顶上。诵真言七遍。即成奉送一切圣众。复结三部心三昧耶各诵三遍。次结护身印。如前印于五处。即礼佛发愿随意出道场。转读大乘印佛印塔。广行檀施常须饶益一切有情。
