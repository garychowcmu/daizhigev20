大悲心陀罗尼修行念诵略仪一卷


西土圣贤撰集
大悲心陀罗尼修行念诵略仪一卷
唐三藏沙门大广智不空译


　　

大悲心陀罗尼修行念诵略仪
　　依灌顶道场经。说修陀罗尼法门。求速出离生死大海。疾证无上菩提者。应须先入诸佛如来海会灌顶道场。受灌顶已发欢喜心。从师亲受念诵法则。后于净室山林流水。最为上胜。建立道场安置本尊。修真言者面向东方。应以瞿摩夷涂拭其地。以白檀香摩为香泥。以用涂坛。或方或圆随意大小。而于坛上散华烧香供养。取二净器盛满香水。安置坛中以用供养。行者澡浴或不澡浴悉无障碍。但当运心思惟观察。一切众生本性清净。为诸客尘之所覆蔽。不见清净真如法性。为令清净故。应当至心念此真言三遍七遍。真言曰。
　　唵(引)娑嚩(二合)婆嚩戍驮萨嚩驮么娑嚩(二合)婆嚩戍度憾。
　　由此真言加持故。身口意业悉得清净。然后五轮着地。归命礼十方一切诸佛诸大菩萨方广大乘。右膝着地忏悔随喜劝请发愿。
　　归命十方等正觉　　最胜妙法菩萨众
　　以身口意清净业　　殷勤合掌恭敬礼
　　无始轮回诸有中　　身口意业所生罪
　　如佛菩萨所忏悔　　我今陈忏亦如是
　　诸佛菩萨行愿中　　金刚三业所生福
　　缘觉声闻及有情　　所集善根尽随喜
　　一切世灯坐道场　　觉眼开敷照三有
　　我今胡跪先劝请　　转于无上妙法轮
　　所有如来三界主　　临槃无余涅槃者
　　我皆劝请令久住　　不舍悲愿救世间
　　忏悔劝请随喜福　　愿我不失菩提心
　　诸佛菩萨妙众中　　常为善友不厌舍
　　离于八难生无难　　宿命住智相严身
　　远离愚痴具悲智　　悉能满足波罗蜜
　　富乐丰饶生胜族　　眷属广多常炽盛
　　四无碍辩十自在　　六通诸禅悉圆满
　　如金刚幢及普贤　　愿赞回向亦如是
　　次礼本尊及诸圣众真言曰。
　　唵(引)钵那摩(二合)吠(微闭切)
　　由此真言作礼故。本尊圣众受为主宰。次对本尊前结跏趺坐或半跏趺坐。起大悲心我修此法。为一切众生速出生死大海。疾证无上正等菩提。先磨诸香以用涂手。然后结于佛部三昧耶印。
　　以二手虚心合掌。开二头指屈辅二中指上节。二大指屈辅二头指下节。其印即成。置印当心。想于如来三十二相八十种好。了了分明如对目前。至心诵真言七遍。真言曰。
　　唵怛他誐姤那婆(二合)嚩野沙嚩(二合)贺。
　　由此印及诵真言故。即惊觉一切如来。悉当护念加持行者。以光明照触我身。所有罪障皆得消灭。寿命延远福德增长。佛部圣众拥护欢喜。生生世世离诸恶趣。莲华化生。速证无上正等菩提。
　　次结莲华部三昧耶印。
　　以二手虚心合掌。散开二头指二中指二无名指。屈如莲华形。安印当心。想观自在相好具足。诵真言七遍于顶右散印。真言曰。
　　唵(引)钵那么(二合)捺婆(二合)嚩野娑嚩(二合)贺(引)
　　由此印及诵真言故。即觉悟观自在等持莲华者。一切菩萨莲华部圣众。悉皆欢喜加持护念。一切菩萨光明照触其身。所有业障皆得除灭。一切菩萨常为善友。
　　次结金刚部三昧耶印。
　　以左手翻掌向外。以右手掌背安左手背。用左右大指小指。手相钩如金刚杵形。置印当心。想金刚手菩萨。诵真言七遍顶左散之。真言曰。
　　唵(引)嚩日噜(二合)那婆(二合)嚩野娑嚩(二合)贺(引)
　　由此印及诵真言故。警觉金刚部圣众。一切持金刚者加持拥护。所有罪障悉皆除灭。一切痛苦不着于身。当得金刚坚固之体。
　　次结护身三昧耶印。
　　以手内相叉右押左。竖二中指头相拄。屈二头指如钩形。于中指背勿令相着。并二大指押二无名指。即成。印身五处。所谓额次左右肩次心喉。于顶上散印。各诵真言一遍。真言曰。
　　唵嚩日啰(二合)儗[寧　　頁](二合)钵啰(二合)儞钵多(二合)野娑嚩(二合)贺。
　　由结此印及诵真言加持故。即成被金刚甲胄。所有毗那夜迦及诸魔作障碍者退散驰走。悉见行者光明被身威德自在。若居山林及在险难皆悉无畏。水火等灾一切厄难。虎狼师子刀杖枷锁。如是等事悉皆消灭见者欢喜。命终已后不堕恶趣。当生诸佛净妙国土。
　　次结金刚轮大菩萨大威德契已。入曼拏罗者受得三世无障碍三种律仪。由入曼拏罗身心备十微尘刹世界微尘数三摩耶无作禁戒。或因屈身俯仰发言吐气起心动念。废忘菩提之心退失善根。以此印契密言殊胜方便诵持作意。能除违犯愆咎。三摩耶如故倍加光显。能净身口意故。则成入一切曼拏罗。获得灌顶三摩耶。应结印诵真言七遍。二羽内相叉。竖二定。以二念纠二定。二慧并申直。安契当于心。诚心诵七遍。真言曰。
　　曩莫悉底哩野(四合)地尾(二合)迦喃(一)萨嚩怛他誐哆喃(二)闇(三)尾啰[口　　爾]尾啰[口　　爾](四)摩诃作羯啰(二合)嚩日哩(二合五)娑哆娑哆(六)娑啰帝娑啰帝(七)怛啰(二合)以怛啰(二合)以(八)尾驮摩[寧　　頁](九)三畔惹[寧　　頁](十)怛啰(二合)摩底悉驮(十一)儗哩(二合)怛囕(二合十二)娑嚩(二合)贺(引十三)
　　诵此真言时作是观念。尽虚空界遍法界生死六趣有情。速得入普集会大曼拏罗。等同圣者。
　　次结定印入四无量心观。初入慈无量心定。以殷净心遍缘。六道四生一切有情。皆具如来藏备三种身口意金刚。以我修三密功德力故。愿一切有情。等同普贤菩萨。如是观已。即诵大悲三摩地真言曰。
　　唵(引)摩贺昧怛啰(二合)野　娑　颇　啰。
　　次入悲无量心三摩地智。以悲愍心遍缘。六道四生一切有情。沉溺生死苦海。不悟自心。妄生分别起种种烦恼业。是故不达真如平等如虚空。起恒河沙功德。以我修三密加持力故。愿一切有情。等同虚空藏菩萨。如是观已。即诵大悲三摩地真言曰。
　　唵摩贺迦噜拏野娑颇(二合)啰。
　　次入喜无量心三摩地智。以清净心遍缘。六道四生一切有情。本来清净由如莲华。不染客尘自性清净。以我修三密功德力故。愿一切有情。等同观自在菩萨。如是观已。即诵大喜三摩地真言曰。
　　唵(引)秫驮钵啰(二合引)谟那　娑颇(二合引)啰。
　　次入舍无量心三摩地智。以平等心遍缘。六道四生一切有情。皆离我所离蕴界。及离能取所取于法平等。心本不生性相空故。以我修三密功德力故。愿一切有情。等同虚空藏菩萨。如是观已。即诵大舍三摩地真言曰。
　　唵么护闭羯洒(二合引)娑颇(二合引)啰。
　　修真言者。由习四无量心定诵真言故。所有人天种种魔难业障悉皆灭除。顿集无量福智。身心调柔堪任自在。
　　次结轮坛印。
　　二手各作金刚拳。进力檀慧互钩结。印于口诵真言。即成入一切曼拏罗。次安于顶。于所建立道场处。皆成大曼拏罗。如本尊亲自建立轮坛。真言曰。
　　唵嚩日啰(二合引)作讫啰(二合引)吽[口　　弱]吽鑁斛。
　　由结此印诵真言加持故。修行者设有越法。误失三业破三摩耶。戒能除诸过皆得圆满。
　　次结请本尊印。
　　二手内相叉作拳。左大指入掌。以右大指向身招之。真言曰。
　　唵阿噜礼迦伊(二合引)呬伊(二合引)呬娑嚩(二合引)贺。
　　由此真言印加持故。本尊菩萨不越本誓。将诸圣众来赴道场。加持修行者速满本愿。
　　次结马首明王印辟除结界。
　　二手合掌。屈二头指无名指。于掌内甲相背。竖开二大指即成。以印左转三匝。心想辟除诸作障者。魔鬼神毗那夜迦退散驰走。以印右旋三匝及挥上下。即成坚固大界。真言曰。
　　唵(引)阿蜜栗(二合引)睹捺婆(二合引)嚩吽泮吒娑嚩(二合)贺。
　　次献阏伽香水印。
　　二手棒阏伽器。满盛香水泛以时花。当额奉献。真言曰。
　　么娑么(入声)娑嚩(二合)贺(引)
　　由献阏伽香水供养。令修行者三业清净。洗除一切烦恼罪垢。从胜解行地至十地及如来地。当证如是地波罗蜜时。得一切如来与甘露法水灌首。
　　次结献座印。
　　二手莲华合掌。舒开二无名指。头屈如开敷莲华形。真言曰。
　　唵(引)迦摩攞娑嚩(二合引)贺。
　　由此真言印加持故。本尊圣众真实受持莲华宝座而坐。
　　次结普供养印。
　　二手合掌微交。右押左置印心上。诵真言五遍。从印流出种种供养云海。涂香华鬘烧香饮食。灯明贤瓶天妙技乐。普遍供养诸佛菩萨本尊圣众。真言曰。
　　曩(上声)莫(入声)萨嚩怛他(引)孽帝毗喻(二合引一)尾湿嚩(二合引)母契毗药(二合二)萨嚩他(三)欠(四)嗢娜誐(二合)帝娑颇(二合)啰呬[牟　　含](五)誐誐曩剑(六)娑嚩(二合引)贺。
　　由此真言印加持故。诸佛菩萨本尊圣众。皆获真实广大供养。法尔成故。次诵赞叹。
　　迦么攞目佉(一)迦么攞路佐曩(二)迦么攞萨曩(三)迦么攞贺娑哆(四)迦么攞婆母[寧　　頁](五)迦么攞迦么攞三婆嚩(六)娑迦攞么攞乞叉(二合)攞(七)曩曩谟娑睹(二合)帝(八)
　　次结本尊心密印　　顺教相应为念诵
　　谛观本尊身相好　　普放无量大光明
　　所有受苦众生类　　蒙光照触皆安乐
　　诵本真言七遍已　　顶上散印如垂带
　　心印两手合掌虚掌内。合腕二头指来去。
　　圣千手千眼观世音自在菩萨摩诃萨广大圆满无碍大悲心陀罗尼真言如文。
　　次取数珠捧持顶戴加持七遍。真言曰。
　　唵尾路左曩么攞娑嚩(二合)贺。
　　次以千转真言加持七遍。真言曰。
　　唵嚩日啰(二合)麌呬野(二合)惹跛三么曳吽。
　　加持已即发是愿。愿我及一切有情。所求世间出世间殊胜大愿速得成就。二手持珠当心。诵真言一遍。与末后字声移移一珠。不缓不急不高不下。称呼真言字令一一分明。或作金刚诵。舌端微动唇齿合。离诸散乱。一心专注本尊勿缘异相。或千或百常定其数。念诵终毕捧珠顶礼志诚发愿。安珠本处复结本尊心密印念诵。散印如前。
　　赞叹供养倍殷勤　　再奉阏伽称本愿
　　复以马首明王印　　三转真言成解界
　　如前请尊降入印　　大指外拨成奉送
　　真言曰。
　　唵阿噜力迦誐[王荖]誐[王荖]娑嚩(二合引)贺。
　　行者奉送圣众已　　复结定印起慈悲
　　三部加持被甲胄　　礼毕辞退任经行
　　如是依法修行者　　速集福智获神通
　　现世得入欢喜地　　后十六生成正觉

