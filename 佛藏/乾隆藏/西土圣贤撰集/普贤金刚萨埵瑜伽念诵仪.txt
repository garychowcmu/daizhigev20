普贤金刚萨埵瑜伽念诵仪一卷


西土圣贤撰集
普贤金刚萨埵瑜伽念诵仪一卷
唐三藏沙门大广智不空译


　　

普贤金刚萨埵瑜伽念诵仪轨
　　我今说普贤菩萨身口意金刚念诵法。由修此法等同金刚萨埵。修行者住胜解行地。曾入金刚界大曼茶罗。受菩提心戒。于诸有情。有大悲愍拔济安乐心。不惜身命。刹那刹那常怀得普贤菩萨身。于身业勤常习。遍观一切诸佛菩萨。如对目前。所居山间阿兰若。或于精室或于伽蓝。或于宅舍建立道场。面向东方或西随取稳便。端身结跏趺坐或全跏或普贤跏或随意坐。心遍缘一切有情界。令有情三业身口意净密语曰。
　　唵(引)娑嚩(二合)婆嚩(二合)戍(入声)度憾。
　　次应观如来相好圆备。运心想供养。以天妙涂香花鬘香灯烛饮食种种赞叹。则依四种礼印契密语。礼四方如来舍身供养。则成受三世无碍智律仪戒。则起右膝着地。结持金刚三么耶印。当心诵。于顶上散。由结此印诵密语。则成遍礼供养承事一切如来密语曰。
　　唵(引)嚩日啰(二合)吻(微一反)
　　次应发露说罪。随喜劝请回向发愿已。则结跏趺坐作是思惟。愿一切有情获得出世无上悉地成就密语曰。
　　唵萨嚩怛他(引)孽多饷悉多(去引)萨嚩萨怛嚩(二合)南(引)萨嚩悉驮药(二合)三钵捻(二合)耽怛他蘖多室者(二合)地底(二合入声)瑟咤(二合)耽。
　　次结金刚掌印。诵密语三遍密语曰。
　　唵(引)嚩日囒(二合)惹里(二合引)
　　由结此印及诵密语。所修瑜伽相应门悉地皆成就结金刚缚印诵密语曰。
　　嚩日啰(二合)满驮。
　　由结使皆得解脱。十波罗蜜顿得圆满。次即以缚印三掣。拍胸间诵密语曰。
　　唵(引)嚩日啰(二合)满驮怛啰(二合)吒(半音)由结。
　　此印及诵密语当入曼茶罗阿阇梨所引入。金刚萨埵三业金刚令入弟子心。自性金刚智令。得发动显现。
　　次结金刚遍入印。即前金刚缚。二大指入掌安于无名指间诵密语曰。
　　唵(引)嚩日啰(二合)吠奢恶。
　　由结此印。三业金刚。于身中作大阿吠奢。获大神验威德。
　　次以准前印。以二头指各屈拄二大指背。即成金刚拳印密语曰。
　　唵(引)嚩日啰(二合)母瑟知(二合)[牟　　含]。
　　由结此印令三业金刚坚住不散失。
　　次以前金刚缚印合竖二中指。是金刚萨埵印密语曰。
　　唵(引)嚩日啰(二合)三么耶萨怛鑁(二合)
　　由结此印。修行者当住普贤菩萨三摩地。坐于月轮。令身色相光明圆备。
　　次结素啰多大誓真实印。以缚印二大指二小指各以指头相拄。如独[月　　古]杵。二中指入掌竖合。令拄心上即成。作是思惟。我身既成普贤菩萨。发此心时成就无边解脱观一切有情。自他无别。同体大悲即诵大誓真实密语曰。
　　唵(引)嚩日啰(二合)三么耶斛素啰多娑怛鑁(二合)
　　次应住胜三世忿怒金刚三摩地。立印四面八臂威德赫奕。光明炽盛如劫烧烂。左脚踏摩醯首罗。右脚踏乌摩。即以二手金刚拳。二小指反相钩。竖二头指。以印左旋辟除人天诸魔及作障者。右旋即成结方隅界。诸佛菩萨尚不违越。何况三界中作障者。即以印印心额喉顶四处密语曰。
　　唵(引一)逊婆(去一)儞逊婆儞吽(短二)仡哩(二合)恨拏(二合)仡哩(二合)恨拏(二合)吽(三)仡哩(二合)恨拏(二合引)波耶吽(四)阿娜耶斛(五)婆誐鑁(六)嚩日啰(二合)吽泮吒(半音)
　　由结此印诵密语三密相应。阿赖耶识中所有杂染种子。以此金刚智火。焚烧悉尽。一切外障不能为障难。
　　次结莲华族三摩耶印。以二手金刚缚。合竖二大诣及二小指。以印安于口。想自身同金刚法菩萨密语曰。
　　唵(引一)嚩日啰(二合)三么耶萨竖鑁(二合)
　　由结此印。所修三摩地瑜伽悉皆现前。
　　次结定印。遍观虚空诸佛犹如胡麻。即诵密语曰。
　　唵(引一)萨嚩瑜誐质多(二)母答波(二合)娜夜(引)弥。
　　由结此印诵密语。灭一切障。获得安乐悦意。超魔境。即同诸佛得一切世天供养。即诵通达心密语曰。
　　唵(引一)质多钵啰(二合)底吠邓迦噜弥(二)
　　次入九种缘生三摩地智。观一切法。如幻如阳焰如梦如影像如声响如光影如水月如变化如虚空。作是观已。是心于染于净。通达无碍犹若虚空。次应入菩提心观。中诵密语菩提心密语曰。
　　唵(引一)冒地质多(二)母答波(二合)娜夜(引)弥。
　　由结此印则于身中当胸臆间。观圆满月皎洁清凉。无限数多诵通达菩提心密语毕。得心水澄净。菩提心月影现于中。于此满月上。观五钴金刚杵。了了分明诵密语曰。
　　唵(引)底瑟姹(二合)嚩日啰(二合入引)
　　由作如是观诵此密语。是心成如金刚。
　　次观身如五钴金刚杵诵密语曰。
　　嚩日啰(二合)怛么(二合)俱含。
　　次观遍满虚空中佛。悉来入金刚杵中合为一体。由作如是观智并诵密语。修行者三业成如金刚。修行者当观自身如普贤菩萨。戴其五佛冠身如水精月色。右手持五钴金刚杵。左手持金刚铃。身处在满月轮。了了分明则诵密语曰。
　　唵嚩日啰(二合)萨怛嚩(二合)三母他(引)含。
　　次用素啰多金刚印。结金刚缚。以右大母指入左虎口中即成。以此印加持心额喉顶密语曰。
　　唵素啰多裟怛鑁(三合)
　　次二手金刚缚。竖二中指屈上节如剑。二头指各屈。辅二中指令相着。二大指如结跏即成。是名金刚界印。亦名五佛冠印密语曰。
　　唵萨嚩怛他蘖多啰怛曩(二合)毗晒迦恶(引去)
　　次结灌顶印置印安于顶上同前印密语曰。
　　唵嚩日啰(二合)么隶鼻诜(上)者[牟　　含]鑁。
　　次以二手作金刚拳。当额如系鬘缯。次脑后亦如前系已。从小指散下。如垂引缯带势。印诵密语曰。
　　唵(引)砧。
　　次结被甲印二手金刚拳。展二头指。于指端想唵砧二字。便以二指当心。相绕三遍。次背后却至脐二膝。又至脐次腰却至心。左右肩颈次顶后额脑后。结拳如系甲势。密语曰。
　　唵(引)阿婆曳嚩日啰(二合)迦缚制满驮啰讫晒(二合)[牟　　含]吽谽(呼甘反)
　　次二手旋拳如舞势妙拍一遍令欢喜密语曰。
　　唵(引)嚩日啰(二合)睹使也(二合)斛(引)
　　次结金刚轮曼茶罗印。二手金刚拳。二头指二小指互相钩即成。印地及身五处密语曰。
　　唵嚩日啰(二合)斫羯啰(二合)吽弱吽鑁斛。
　　次结警觉一切圣众印。以二手交臂右押左弹指。每诵一遍一弹指。令满四遍密语曰。
　　唵嚩日啰(二合)三么惹弱弱。
　　由作此印。普贤菩萨及一切眷属。应时云集在于空中。
　　次结四门菩萨印仪初东门金刚钩菩萨。居曼茶罗中青色。南门中金刚索菩萨。黄色持索为印。西门中金刚锁菩萨。赤色持锁为印。北门中金刚铃菩萨。绿色持铃为印。此四菩萨各具五佛冠鬘种种严丽。以为庄严。
　　次结钩印二手金刚拳。二小指反相钩。直竖左头指。屈右头指上下来去。是钩印密语曰。
　　唵嚩日[口　　朗](二合)矩势(一)弱。
　　次不解前印。改二头指头相跓如镮。是索印密语曰。
　　唵嚩日啰(二合)播(引)势(一)吽(二)
　　次以前印二头指二大指互相交头相捻屈其臂。是锁印密语曰。
　　唵嚩日啰(二合)饷迦丽(一)[牟　　合](二)
　　次如前锁印二大指入掌摇动。即成密语曰。
　　唵嚩日啰(二合)健[齒　　來](一)斛(二)
　　次诵本尊菩萨一百八名赞。诵已则结金刚萨埵大誓真实印。并诵密语。请圣众降曼茶罗中密语曰。
　　系摩贺素(上)佉(一)嚩日啰(二合)萨怛嚩(二合)夜(引)呬(二)试仡临(二合三)摩贺(引)素佉嚩日啰(二合)母(引)佉三昧耶(四)摩拏播(引)攞野(五)钵啰(二合)母[亭　　夜](二合)母[亭　　夜](六)素(上)啰多萨怛鑁(三合七)阿拏啰讫睹(二合)茗婆嚩(八)素(上)睹瑟庾(二合)茗婆嚩(九)素(上)涅哩(二合)住(荼护反)茗婆嚩(十)素(上)布瑟庾(二合)茗婆嚩(十一)婆誐鑁(十二)阿曩(引)儞[寧　　頁]驮诺萨怛嚩(二合十三)萨嚩悉朕(提寝反)茗(十四)钵啰(二合)野车翳沙怛梵(二合十五)阿(引)讫哩(二合)使也(二合)钵啰(二合)吠奢(十六)三摩曳啰么(二合)特罔(二合十七)嚩试(引)迦噜弥(十八)昧母娜啰(十九二合引)娑满怛啰(二合)跛乃(二十)弱(二十一)吽(二十二)鑁(二十三)斛(二十四)
　　由结印诵密语。能警觉普贤菩萨并诸圣众眷属。欢悦不越本誓来降道场。此印及密语。能召引入缚令喜悦。诵至　弱字。掌中二指如钩来去。至吽字屈如环则成索至　鑁字则交结则名锁。至　斛字则如铃摇动能悦诸圣。或诵三遍或四遍。
　　次结阏伽印。以二手金刚掌。二中指头相合。二头指在中指后如钩形。二大指各捻二头指根下即成。以印捧阏伽器。当额奉献。若道场中先无阏伽。但唯改二大指相交。即成名阏伽印。想八功德水浴诸圣尊足密语曰。
　　跛啰摩素(上)佉(引)舍也(一)娑攞里多(二)尾罗娑曩弥带啰曩(二合)么弭婆伽汶担(二合)弱吽鑁斛(四)呬呬呬呬(五)钵啰(二合)底车(上六)矩素(上)满惹里啰曩(二合)他。
　　由献阏伽故。能洗涤无始烦恼尘垢。速获身口意清净。
　　次结外供养诸尊。东南喜戏菩萨以二金刚拳当于心。西南金刚笑菩萨以二拳各在傍向后散势。
　　西北金刚歌菩萨左手作拳。竖臂展头指。向身持箜篌为印。右作弹弦势。
　　东北金刚舞菩萨。以二拳旋转结舞印。此四尊服形皆作金色如初嬉戏印。以二拳绕心。左右转即诵密语曰。
　　系啰底嚩日啰(二合)尾逻赐儞怛啰(二合)吒。
　　次结笑印如前印安口傍。翻掌向外。从小指渐开。各向后散。住笑容诵密语曰。
　　系啰底嚩日啰(二合一)贺(引)细(二)诃诃。
　　次以右手作拳。竖头指屈臂。向身如箜篌。以右手拳竖头指。作弹弦势。是为歌印。密语曰。
　　系啰底嚩日啰(二合一)拟(引)谛(二)谛谛(三)
　　次二拳从心旋转舞。渐上至顶合掌便散。是舞印密语曰。
　　系啰底嚩日啰(二合)儞哩(二合)谛吠波吠波。
　　次结云金刚菩萨焚香印。以二拳相并。下掷即成。想此尊在坛内院东南隅。形服皆黑持香炉以为印。作是观已诵密语曰。
　　唵茗伽(去)嚩日哩(二合)麌鲁麌鲁。
　　次以二拳初如舞便以二拳相并上如散华势是春金刚菩萨印。当想此尊居内院西南隅。色服俱白持华密语曰。
　　唵么度嚩日哩(二合)共共。
　　次结秋金刚菩萨灯印。二拳并竖二大指即想此尊居内院西北隅。形服皆赤。持灯为印。密语曰。
　　唵舍啰娜嚩(二合)日哩(二合)暗(引)暗(引)
　　次结金刚云菩萨印。并覆二拳摩其胸。两向散想此尊居内院东北隅。形服皆绿色。持涂香器密语曰。
　　唵(引)嚩日啰(二合)势始[口　　(隸-木+士)]吽(短)吽(短)
　　次于曼荼罗中位想圆满月。于月轮中有普贤菩萨。住金刚慢印。
　　次于大圣前想欲金刚。形服色赤。衣冠鬘璎珞种种严饰。目瞻大圣住金刚弓箭印。
　　次于大圣右。想计里计罗尊。色白以二金刚拳。交臂住抱印。
　　次于大圣后。想爱金刚。形服皆青。竖左臂执摩竭幢。右手承其肘。亦共持于幢。
　　于大圣左边。想金刚慢尊。形服皆黄。以二金刚拳各安[膫-(日/小)+(夸-大)]。头向左少低。此五尊皆住羯磨三摩地印。
　　次金刚密语曰。
　　弱(一)嚩日啰(二)涅哩(二合)瑟知(二合)娑(去引)也计(三)么吒(吒平音)
　　次诵计里计罗尊密语曰。
　　吽(一)嚩日啰(二合)计里(引二)吉丽吽(三)
　　次诵金刚爱密语曰。
　　鑁(一)嚩日啰(二合)抳(二)娑么(二合)啰啰吒(平音)
　　次诵慢菩萨密语曰。
　　斛(一)嚩日啰(二合)迦(引)冥湿嚩(二合)哩(二)怛嚂(二合三)
　　结以上十七尊圣众形色衣服花座月轮中。及己身住大印。皆有圣尊眷属围绕。皆须明了。
　　次当诵普贤菩萨赞曰。
　　萨嚩(引)弩啰(引)誐素(上)佉萨怛莽(二合)曩娑(去一)怛网(二合)嚩日啰(二合)萨怛嚩(二合)跛啰莫素(上)啰多(入二)婆嚩冥摩诃素(上)佉涅哩(二合)住掣啰也(引)惹(三)钵啰(二合)底跛儞也(二合)悉[亭　　夜]者攞麌钵啰(二合)拏多(入四引)耶。
　　诵第一句赞。当结欲金刚羯磨印。
　　次诵第二句。结计里吉罗金刚羯磨印。
　　次第三句。结爱金刚羯摩印。
　　第四句。结慢金刚羯磨印。
　　则成四种歌咏。
　　四种舞印。诵赞时入大三摩地用之。
　　次诵大乘不空三昧耶真实密语曰。
　　唵(引)摩贺素(上)佉嚩日啰(二合)萨怛嚩(二合)弱吽鑁斛素啰多萨怛鑁(二合)
　　住大印。等同普贤菩萨。若欲成就本尊应一月念诵。每日四时无限数念诵。若疲倦解印。全身金刚合掌作礼。以此为憩息。令其心不疲厌。其满月夜结大印。一夜念诵至于晨朝。普贤菩萨来。身光如月轮抱其行者自身。入遍支分。其行者身等同普贤。五佛头冠身着天妙璎珞华鬘。身口意如金刚萨埵。所有亲族见彼人成如是威德。皆生惊愕恭敬礼拜。彼人常在自家作大神通。亦作佛身现大神通。亦现三世胜金刚身。调伏难调者悉皆调伏。随意腾空。自在往于无量世界。供养诸佛。受天妙五欲乐。寿命尽虚。利乐无边有情。成大利益。成毗卢遮那佛身。


