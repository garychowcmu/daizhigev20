大毗卢遮那成佛神变加持经略示七支念诵随行法一卷


西土圣贤撰集
大毗卢遮那成佛神变加持经略示七支念诵随行法一卷
唐三藏沙门大广智不空奉诏译


　　

大毗卢遮那成佛神变加持经略示七支念诵随行法
　　稽首无碍智　　密教意生子
　　依彼苏多罗　　摄此随行法
　　真言行菩萨　　无住无等誓
　　语密身俱蜜　　后作相应行
　　三昧耶真言曰。
　　娜莫三满多母驮(引)南(引)(一)唵(引)阿(上声)三(去声)铭(二)底哩(二合)三(去声)铭(三)三(去声)么(鼻音)曳(引四)娑嚩(二合引)贺(引)
　　契谓齐诸轮　　密合建二空
　　五处顶肩心　　最后加咽位
　　次结法界生　　密慧之幖帜
　　净身口意业　　遍转于其身
　　法界生真言曰。
　　娜莫三(去声)满多母驮(引)南(引)(一)达磨(上声)驮(引)暏娑嚩(二合引)婆(去声引)嚩句(引)憾(二)
　　般若三昧手　　俱作金刚拳
　　相逼建风幢　　端直令相合
　　是名为法界　　清净之密印
　　如法界自性　　而观于己身
　　无垢同虚空　　真言印威力
　　次结转法轮　　金刚萨埵印
　　此殊胜加持　　令彼获坚固
　　止观手相背　　地水火风轮
　　左右互相持　　二空各旋转
　　合于慧掌内　　名最胜法轮
　　金刚萨埵真言曰。
　　娜莫三(去声)满多嚩日啰(二合引)喃(引)(一)嚩日啰(二合引)怛么(二合)句(引)憾。
　　正诵此密言　　当住于等引
　　谛观自身像　　即是执金刚
　　无量众大魔　　诸有亲见者
　　如金刚萨埵　　勿生疑惑心
　　次以无动圣　　辟障及除垢
　　而能净众事　　结护随相应
　　不动尊真言曰。
　　娜莫三(去声)满多嚩日啰(二合引)喃(一)战拏摩贺(引)嚧(引)洒拏(鼻音)飒颇(二合引)吒耶吽(引)怛啰(二合)吒(半音呼)憾(引)[牟　　含](引)
　　定空加地水　　风火竖于心
　　慧剑亦如是　　出鞘能成办
　　次以如来钩　　请尊及圣众
　　密方便相应　　依本誓而降
　　如来钩真言曰。
　　娜莫三(去声)满多母驮(引)喃(引)恶(引)萨嚩怛啰(二合引)钵啰(二合)底(丁以反)贺帝怛他(去声引)蘖党(引)矩舍冒(引)地拶哩耶(二合)跛哩布(引)啰迦娑嚩(二合引)贺(引)
　　止观内相叉　　竖合智风竖
　　才屈于初分　　余轮状若环
　　圣者悲愿力　　随请咸来降
　　奉现三昧耶　　明契如前说
　　既呈本誓日　　决定相应故
　　次当随力分　　供养表诚心
　　阏伽香食灯　　下至一花水
　　或但运心想　　殊胜最难量
　　当以普通印　　观行及真言
　　有表无表俱　　一切皆成就
　　普通真言曰。
　　娜莫三(去)满多母驮(引)喃(引)萨嚩他(去声引)欠(平声二)嗢娜蘖帝(二合)飒颇(二合)啰呬(声异切)[牟　　含](引)誐誐曩剑(平声)娑嚩(二合引)贺。
　　定慧手齐合　　右交于上节
　　运心普周遍　　所念皆现前
　　即施供养已　　修常作持诵
　　先擐金刚铠　　结护事相应
　　金刚甲胄真言曰。
　　娜莫三(去声)满多嚩日啰(二合引)喃(引)嚩日啰(二合)迦嚩左吽(引)
　　先也虚心合　　风轮纠持火
　　大空依火本　　遍触后居心
　　次结方隅界　　用前不动尊
　　左转成辟除　　右旋及上下
　　备触身支分　　结护悉坚牢
　　真语母陀罗　　如前已分别
　　既为严备讫　　当示根本契
　　还加于五处　　七转或再三
　　散印顶上开　　半跏正身意
　　或作相应坐　　随方如教说
　　正面住身前　　睹一圆明像
　　清净无瑕玷　　犹如满月轮
　　中有本尊形　　妙色超三界
　　纱縠严身服　　宝冠绀发垂
　　寂然三摩地　　辉焰过众电
　　犹如净镜内　　幽邃现真容
　　喜怒显形色　　操持与愿等
　　正受相应身　　明了心无乱
　　无相净法体　　应愿济群生
　　专注而念持　　限数既终毕
　　懈极后方息　　复结普通印
　　虔诚启愿等　　殷重礼圣尊
　　左转无动力　　解前所结护
　　还呈本尊契　　顶上散开之
　　心送于圣天　　五轮投地礼
　　然起随众善　　后会复如初
　　一时与二三　　或四皆如此
　　余分旋绕塔　　浴像转大乘
　　涂饰曼荼罗　　布花赞佛德
　　或复无杂念　　专注于等引
　　以此净三业　　悉地速现前
　　圣力所加持　　行愿相应故
　　诸有乐修习　　随师而受学
　　持明传本教　　无越三昧耶
　　勤策无间修　　离盖及熏醉
　　顺行诸学处　　悉地随力成
　　我依大日经　　略示瑜伽行
　　修证殊胜福　　普润诸有情

