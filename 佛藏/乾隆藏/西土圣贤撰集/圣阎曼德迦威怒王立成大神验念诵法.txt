圣阎曼德迦威怒王立成大神验念诵法一卷


西土圣贤撰集
圣阎曼德迦威怒王立成大神验念诵法一卷
唐三藏沙门大广智不空译


　　

圣阎曼德迦威怒王立成大神验念诵法
　　尔时释迦牟尼佛。观净居天宫诸菩萨天龙八部。告文殊师利言。过去十阿僧祇俱胝如来。皆于大圣文殊师利菩萨。发无上菩提心。说文殊师利真言教法。欲令佛法久住世间。加持国王护持国界。以十善法化导有情。今正是时汝当宣说。圣阎曼德威怒王。身乘青水牛持种种器仗。以髑髅为璎珞。头冠虎皮为裙。其身长。大无量由旬。遍身火焰洞然如劫烧焰。顾视四方如师子奋迅。说胜根本真言曰。
　　曩莫三漫多没驮(引)南(一)阿钵啰(二合)底贺多舍娑那南(二)唵羯啰羯罗(三)矩噜矩噜(四)么么迦哩阎(五)伴惹伴惹(六)萨嚩尾觐南(二合引七)诺贺诺贺(八)萨嚩嚩日啰(二合)尾曩野建(九)暮啰驮(二合)吒迦(十)尔尾旦多迦啰(十一)摩诃尾讫哩(二合)多噜比儜(十二)钵左钵左(十三)萨嚩讷瑟鹐(二合十四)摩贺誐那钵底(十五)尔尾旦多迦啰(十六)满驮满驮(十七)萨嚩孽啰(二合)憾(十八)杀目佉(十九)杀步惹(二十)杀左啰拏(二十一)噜捺啰(二合)么曩野(二十二)尾瑟怒(二合)么曩野(二十三)没啰(二合)纥么(二合)捻泥嚩那曩野(二十四)摩尾览嚩么尾览嚩(二十五)啰户啰户(二十六)曼拏攞末弟(二十七)钵啰(二合)吠舍野(二十八)三么野么怒娑么(二合)啰(二十九)吽吽吽吽吽吽娑颇(二合)吒娑颇(二合)吒娑嚩(二合引)贺。
　　才诵此真言。三千大千世界六种震动。所有天魔毗那夜迦于世间作障者。所居宫殿皆大震动恐怖不安。皆来云集顶礼大威德尊白言。唯愿哀愍令我无畏。
　　尔时威怒王白佛言。我今所说真言。十地菩萨闻此真言。不随顺教法者尚能销融。况余诸天龙八部作障难者。先诵此真言满一万遍。则能作种种猛利调伏法。若有恶人怨家。于善人起恶意相危害者。应当铸一金铜威怒王像其像随意大小。于一净室作三角坛。安像坛中。坛底画彼人形或书姓名。像面向北。持诵者身着黑衣。面向南坐。结槊印忿怒励声。日三时念诵一七日。其恶人或患恶疾或患恶疮或身丧灭。
　　又法画彼设都嚧于贝叶上或桦皮上。画了结槊印。按彼心上诵真言加持一百八遍。然后置像坐下。取荧惑日午时作法。又每日于中夜。以槊印按彼像心上。诵真言二十一遍。想彼设睹嚧在像底。并营从眷属皆衰丧。又法先画三角坛。坛中画设睹嚧形。取佉陀罗木作橛可长四寸。橛头如独股形。以真言加持一百八遍真言。句中安彼人名。于此句下加之。便钉彼心上。一月于像前三时念诵。时别一百八遍。随力供养焚安悉香。满一月已设睹嚧即坐卧不安远走而去。久后身患至死。持诵者起悲愍。为作息灾护摩法彼则如故。
　　次说大心真言法真言曰。
　　唵纥哩(二合)瑟置哩(二合引)尾讫哩(二合)多娜曩吽萨嚩设咄论(二合)曩舍野塞担(二合)婆野萨担(二合)婆野娑颇(二合)吒(半音)娑颇(二合)吒(半音)娑嚩(二合引)贺。
　　对大圣像前作三角坛。诵此真言一万遍。功行即成。然后取黑泥。掜作设睹嚧形仰卧。于腹中着驴粪。又取驴骨作橛五枚长六寸。一一橛各诵真言一百八遍。以二橛钉左右二肩。二橛钉两髀。一钉心上。面南坐烧安悉香。诵真言一万遍。其舍睹嚧即患病吐血而死。
　　又法对像前作三角火坛。护摩七夜。以棘刺柴然火。取苦练叶书二相爱人名。以叶相背。用蛇皮裹。以鼠狼毛为绳缠叶上。用一百八枚。于真言句中称彼人名。诵真言一遍一掷火中。彼二人即互相憎嫌不和。
　　又法欲令恶人远法。取乌翅一百八枚。揾芥子油于三角炉中烧。棘刺柴然火。护摩一夜。于真言句中称彼人名。一遍一掷火中。其人不自由即便远方去。
　　又法欲于军阵得胜者。取茅草叶一百八枚。长十二指。揾油麻油三角炉中烧棘刺柴然火。护摩七夜。诵真言一百八遍。于真言句中称彼将帅名。一遍一掷火中。即得彼军阵破得胜。
　　又法取铁末六两。诵真言句中称彼人名。然后取一撮以真言加持。一遍一掷三角炉中。护摩七夜。彼设睹嚧即自衰丧。
　　又法取佉陀罗木橛长四指。于三角坛中。以烧尸灰画舍睹嚧形。诵真言加持一百八遍。钉舍睹嚧心上。想自身为大威德忿怒尊。以左脚踏舍睹嚧心上。诵真言一千遍。真言句中称彼人名。其人即灭亡。
　　次说心中心法真言曰。
　　唵瑟致唎(二合引)迦攞噜跛吽欠娑嚩(二合引)贺。
　　念诵作此法时。诵此心真言印身五处。护身及辟除结界用若能每日诵一千遍。一切恶人怨家不得其便。令彼作恶法不成。咒诅[示　　厭]祷悉皆破坏若见恶梦诵七遍恶梦不应。
　　又法结心中心印。遥挥设睹噜方。其家国界灾起疫疾旱涝。若欲解时起大悲心。遥想彼国界人众互起慈心。相向如父如母如男如女。诵真言一万遍即得灾息。
　　次结根本印法。二手内相叉作拳。二中指直竖。头相合即成。此印有大威力有大神验。才结此印诵真言。其人等同大威德忿怒明王身无有异。
　　次说心印法。如前根本印。舒二头指。屈如三戟叉即成。结此印诵真言。所作事法皆得成就。
　　次说心中心印。如前心印。直竖二头指即成。结此印诵真言。能成办一切事。
　　又法若欲摧他敌者。应当建三角坛。于中画大威德明王。身作玄云色。遍身生火焰。执持诸色器仗。身安三字。谓顶安唵字。口安恶字。心安吽字。成就尊身已。于其像下置诸舍睹噜并安名字。对此像前。应当布于自身一同坛中像法。威验并皆如是。即结印诵前大心真言一千八十遍。于真言句义中舍睹噜下。称彼名字。令彼群党自然退散。或令多病吐血而毙。又画彼像及想己身。并青黑色。六足六首六臂。所以净六趣满六度成六通。次诵三字明随处一一布真言曰。
　　唵恶吽。
　　作此加持成就身已即诵大威德明王赞。
　　曩谟(引)嚩啰娜嚩日啰(二合)蘖啰(二合一)曼儒具洒摩贺(引)么攞(二)娑贺娑啰(二合)吠遇尾惹异(三)尾觐曩(二合)啰瑟吒啰(二合)跛末娜迦。
　　次说二十三种供养能令所作之法速得成就。
　　次随心真言曰。
　　唵瑟置哩(二合)迦攞噜跢吽欠萨嚩(二合引)贺(引)
　　次心顶口心真言曰。
　　唵恶吽(初结印念诵。先想三字。青色即成本尊。是六足六首六臂。所以净六趣满六度成六通)
　　圣阎曼德迦忿怒王念诵法。
　　次说二十三种供养先摄颂曰。
　　初从扫地诵　　请召次阏伽
　　献座澡浴铃　　衣涂香焚花
　　加持五色粉　　围坛诵真言
　　次诵宝幢幡　　宝轩宝楼阁
　　扇及宝严等　　灯真言献食
　　及献念诵数　　奉送佛最后
　　诵毕依画像　　次第皆如是
　　此偈智者秘　　持诵者自知
　　此是真言曰　　计数二十三
　　今从扫地起　　扫地真言曰
　　唵(一)儞(宁逸反)么他儞(准上)么他(二)萨嚩步旦(引)
　　请召真言曰。
　　唵(一)杀目佉(二)杀步惹(三)杀左啰拏(四)阿徒牟娑攞(五)跛啰戍播舍诃娑多(二合)
　　阏伽真言曰。
　　唵摩诃尾觐曩(二合)伽(引)多迦。
　　献座真言曰。
　　唵吽吽蜜(微一反下同)颇(二合)吒(半音)蜜颇(二合)吒(半音上同)
　　澡浴真言曰。
　　唵萨嚩步多婆野吒迦(二合)啰。
　　金刚铃真言曰。
　　唵阿吒吒诃娑曩(引)儞宁。
　　献衣真言曰。
　　唵尾夜(二合)伽啰(二合)左么儞嚩娑曩。
　　涂香真言曰。
　　唵矩噜矩噜萨嚩羯么抳。
　　焚香真言曰。
　　唵亲(上)娜亲娜萨嚩满怛啰(二合)
　　花真言曰。
　　唵频娜频娜跛啰(二合引)母捺囕(二合)
　　加持五色粉围坛真言曰。
　　唵萨嚩讷瑟鹐(二合)钵啰(二合引)吠舍野钵啰(二合)吠舍野曼茶罗末弟。
　　宝帐真言曰。
　　唵么(引)尾览嚩么(引)尾览嚩。
　　幢旛真言曰。
　　唵吠嚩娑嚩(二合引)多贰尾旦(引)多迦啰。
　　幡真言曰。
　　唵矩噜矩噜么么迦(引)哩焰(二合)
　　宝轩冕真言曰。
　　唵萨嚩舍跛哩布啰迦。
　　宝楼阁真言曰。
　　唵三么耶么努娑么(二合)啰。
　　扇真言曰。
　　唵塞怖(二合)吒野塞怖(二合)吒野。
　　庄严真言曰。
　　唵阿(引)羯啰洒野阿(引)羯啰洒野。
　　灯真言曰。
　　唵娜诃娜诃钵左钵左。
　　献食真言曰。
　　唵佉佉佉(引)呬佉(引)呬讷瑟吒(二合)萨怛嚩(二合)曩么迦。
　　献念诵遍数真言曰。
　　唵系系婆誐梵。
　　奉送真言曰。
　　唵紧至啰(引)野徙。
　　拂真言曰。
　　唵尾讫哩(二合)多曩曩。
　　右已上真言。修行者但诵三遍或七遍。则具如上二十三种供养。所求悉地速得成就。
　　又于上二十三种明中。加持五色粉明。应于建立坛已。当用此真言加持其粉以用围坛。其奉送真言念诵毕已。欲出道场。应诵此明以遣圣众。
　　又法欲令圣者疾得降临。速除障难满本愿者。准前建立三角火坛。当取安悉香及白芥子与摩努沙噜地啰。和诸毒药赤芥子并油。独管之叶一百八枚苦练枝一百八枚。削两头尖长十二指。以用揾油诵真言曰。
　　曩谟三满多没驮(引)喃(引一)阿钵啰(二合)底贺多舍(引)娑曩(引)南(引)怛儞野(二合)他(引)系系摩贺(引)俱噜(二合引)驮(三)杀目佉(四)杀部惹(五)杀者啰拏(六)萨嚩尾(引)觐曩(二合)伽(引)多迦(七)吽吽紧支啰(引)野枲摩贺(引)尾曩(引)野迦(八)贰尾旦(引)多(上)迦啰(九)耨娑嚩(二合)跛难(二合)冥曩(引)舍野(十)攞护攞护三么野么弩娑么(二合)啰(十一)娑发(二合)吒娑发(二合)吒(吒半音呼之上同十二)娑嚩(二合引)诃(引)
　　诵一遍已。及诸香药一掷火中。尽一百八枚已。所求之愿皆得成就。是时圣者不违本誓。疾至道场为作加护。若有恶梦由加持力皆悉不现究竟消灭。行者作前诸法念诵毕已。当出道场起慈悲心勿生怨害。经行任意转读大乘。


