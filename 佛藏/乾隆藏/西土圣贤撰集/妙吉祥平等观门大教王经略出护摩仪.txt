妙吉祥平等观门大教王经略出护摩仪一卷


西土圣贤撰集
妙吉祥平等观门大教王经略出护摩仪一卷
宋大契丹国师中天竺摩竭陀国三藏法师慈贤译


　　

妙吉祥平等观门大教王经略出护摩仪
　　归命一切佛　　诸大菩萨众
　　我今说护摩　　种种之仪式
　　先诵于真言　　加持其锹钁
　　后应广分别　　加持真言曰
　　唵(引)[寧　　頁]佉曩嚩苏弟(二)娑嚩(二合)贺
　　诵此真言加持锹钁。掘护摩炉。于掘炉前先取河水盛净器中。诵本部佛真言加持。以水洒地及净锹钁洒掘炉人。洒净真言曰。
　　唵(引一)阿密哩(二合)姤(二)纳婆(二合)嚩野(三)吽(四)发吒(五)娑嚩(二合)贺(六引)
　　若依护摩法。于未掘炉前一宿。以上方明王真言加持生饭。供养土地及天龙八部。然可掘炉。其炉内土收于净处。然于河内取砂。先以真言加持其砂。真言曰。
　　唵(引一)嚩苏么底(二)嚩苏室哩(二合)曳(三)唵(四引)
　　诵此真言加持已。其砂填于炉内。次用五[聲-耳+木]七宝四铁末擦于其上。方可用净墼。砌护摩炉勿用甎作。先诵金刚羯磨菩萨真言。加持净墼真言曰。
　　唵(引一)嚩日啰(二合)羯啰磨(二合二)剑(三)
　　如是加持已。当用净墼如法砌之。护摩法者说其四种。其四种者。一讪底(此言息灾)二补瑟置(此云增益或云富贵)三嚩舍(此云敬爱)四阿尾左啰(此云降伏)此四护摩炉亦四种。其四种者。若求讪底当作圆炉。若求补瑟置(二合)炉如半月或作八角。若求嚩舍炉作四角。若求阿尾左啰炉作三角。此之四种随所应作。次说护摩炉量。略有三种。第一供养炉八肘。是八角炉也。量深二肘。第二供养炉一肘半。量深一肘半。四面共六肘。第三供养炉一肘。四面共四肘深亦一肘。随炉大小作三重缘。于炉前面第三缘上西边。量比正半。亦用净墼砌作九重至上渐小。于正半右边垒作层级。正半左边上下直砌。炉缘三重表为三界。其九层级表为九地也。如是作已当于炉内砂上墼下。采于七宝四铁末五谷。想如五种子及七宝四铁所成。七宝者(金银真珠水精玉琉璃琥珀)四铁者(金银铜铁)五谷者(稻糯大麦菉豆油麻)其五谷四铁末。诵毗卢佛真言加持。真言曰。
　　唵(引一)嚩日啰(二合)驮(二)睹鑁
　　诵此真言已次念四波罗蜜菩萨真言。加持七宝末。真言曰。
　　金刚波罗蜜菩萨。
　　唵(引一)萨怛嚩(二合)嚩日哩(二合二)吽(三)
　　宝波罗蜜菩萨。
　　唵(引一)啰怛曩(二合)嚩日哩(二合二)怛[口　　洛](二合三)
　　法波罗蜜菩萨。
　　唵(引一)达啰磨(二合)嚩日哩(二合二)纥哩以(三合三)
　　羯磨波罗蜜菩萨。
　　唵(引一)羯啰磨(二合)嚩日哩(二合二)恶(三)
　　诵四明加持已。用采炉内。应用一切香末而和于泥。加持泥真言曰。
　　唵(引一)嚩苏么底(二)室哩(二合)曳(三)室哩(二合)嚩苏弟(四)婆嚩(二合)贺(引五)
　　诵此真言已。当用香泥而泥于炉。如上次第布置讫。应于炉中谛想坛场运心安布。作讪底法当想佛身形如白色。复观己身形相亦尔。应于左手力度第二文上捻数珠。烧物供养。用水精数珠一百八个。面向东坐作补瑟置(二合)法。想佛金色自身亦尔。于愿度中节内捻数。珠用菩提子一百个。面向南坐。作嚩舍法。想佛赤黄色自身亦尔。于方度中节内捻数珠。用莲子九十个。面向西坐。作阿尾左啰法。想佛绿色自身亦尔。于力度第一文上捻数珠。用患子七十个面向北坐。若作护摩法随时四种所求之事。当于炉内各别想坛。随所作部主想安中方。若于四种护摩法外。如恒常供养。中方想阿閦佛。数珠或一百八或所用不定。其上想坛法广如大教说。如是运想已。应取吉祥草(用青妙细软草代之)当用于八结安于炉八方。表想净八位。又用草三结安布于炉中表净三宝位。又以吉祥草三结为一系。三系共九结。护摩最初烧而表净炉法。更用草二结。一结安灌顶瓶内。一结安右手戒度上。想如护摩杵。亦表净手法表为金刚手。其草结如金刚杵形。以四智真言加持真言曰。
　　唵(引一)悉驮路左[寧　　頁](二)萨嚩啰他(二合)娑驮[寧　　頁](三)娑嚩(二合)贺(引四)
　　唵(引一)计哩计哩么么计(二)萨嚩啰他(二合)娑驮[寧　　頁](三)娑嚩(二合)贺(引四)
　　唵(引一)湿吠(二合)帝(二)半拏啰嚩悉[寧　　頁](三)惹致[寧　　頁](四)萨嚩啰他(二合)娑驮[寧　　頁](五)娑嚩(二合)贺(引六)
　　唵(引一)哆哩(二)咄哆哩(三)咄哩吽(四)娑嚩(二合)贺(引五)
　　如是加持已。当取所烧柴。如法干好者。可等于施主。一肘之手量。以香水洒之。诵毗卢真言。加持真言曰。
　　唵(引一)嚩日啰(二合)驮睹(二)鑁(三)
　　作法加持已。安柴于炉内。根梢应顺用。若是刺木柴。法中不得用。如上布置已。当咒护摩柴。亦诵毗卢明。而用加持之。梵云半左萨曳啰瑟耻(二合此云五乳柴)表是五如来正种供养饭。所用五乳柴者。谓尼俱律陀树等。此方缘无但取不凋者及无果子柴。枝条令纤细。梢根揾于酥。三杖或五枝。或二十五枝。而投于火中。想供养于佛。当用五种谷。作法烧供养。诵金刚波罗蜜菩萨真言。先加持五谷。真言曰。
　　唵(引)萨怛嚩(二合)嚩日哩(二合二)吽(三)
　　加持五谷已。次第而供养。表是食之根酥蜜乳酪等。亦诵于金刚波罗蜜真言。先用加持之。次以五般粥护摩烧供养。五粥者谓乳酪酥蜜沙糖乳糖粥。念法波罗蜜菩萨真言加持。真言曰。
　　唵(引一)达啰磨(二合)嚩日哩(二合二)纥哩以(三合三)
　　如是加持已。表是净供养。当以根本波罗蜜真言。加持五般饭(与五粥同)真言曰。
　　唵(引一)商迦哩(二)讪底迦哩(三)龋吒[寧　　頁]伽吒野(四)萨嚩啰他(二合)娑驮[寧　　頁](五)娑嚩(二合)贺(引六)
　　加持五饭已。表法亦同前。如上依法加持讫。当于炉上想一明王。身如舍利塔。又想诸佛皆于塔内。所作护摩运心供养。然可取火。其火想随所作。部主佛种子字为火。或用本明加持。或内想智火发大光焰。或想明王遍身火焰。变用烧物而作供养。燃其火已。或以净水及与涂香洒火作净。次下于水表为净水。方用酥蜜乳酪。及五柴五谷粥饭。先各五投火中。各别供养五如来。随彼如来各念本明。烧物供养五如来真言曰。
　　毗卢遮那如来
　　唵(引一)嚩日啰(二合)驮睹(二)鑁(三)
　　阿閦如来
　　唵(引一)恶乞刍(二合)毗夜(二合二)吽(三)
　　宝生如来
　　唵(引一)啰恒曩(二合)三婆嚩(二)怛[口　　洛](三合三)
　　阿弥陀如来
　　唵(引一)阿弭多婆(二)纥哩以(三合三)
　　不空成就如来
　　唵(引一)阿谟伽悉弟(二)恶(三)
　　先想供养五佛已。次下水供养。想与佛漱口。
　　下水真言曰。
　　唵(引一)讫哩(二合)噜娜地(二)吽(三)讫哩(二合)啰呜娜迦(四)唵(引五)
　　次以华供养乃掷于炉内。想华安佛顶上华供养真言。
　　唵(引一)萨嚩怛他誐哆(二)补瑟跛(二合)布惹(三)
　　次用涂香献而洒于火中。想涂洒诸佛涂。
　　香供养真言曰。
　　唵(引一)萨嚩怛他誐哆(二)巘驮布惹
　　又以香供养。想于佛鼻入供养诸如来。烧香供养真言曰。
　　唵(引一)萨嚩怛他誐哆(二)度播布惹(三)
　　次振铃念赞或诵伽陀一切临时。
　　次烧五谷。念随所求者。部主真言加持烧物。如别无所求事。只念法舍利真言烧物。
　　供养真言曰。
　　唵(引一)达啰磨(二合)驮睹(二)誐罗陛(二合三)娑嚩(二合)贺
　　烧五谷已。当用酥蜜乳酪各三投火中。次应下水运想供养一如前法。次以粥供养先烧乳粥。次下烧粥随意。当烧粥时。取八所净器。或取八叶以涂香洒之。用粥饭盛于净器中。以十方天真言加持。于炉八方供养十方天上下二方。心想供养十方天。明次第当说。东方帝释天真言曰。
　　曩谟三满哆没驮南(一)印捺啰(二合)野(二)娑嚩(二合)贺
　　东南方火天真言曰。
　　曩谟三满哆没驮南(一)阿仡曩(二合)曳(二)娑嚩(二合)贺
　　南方焰摩天真言曰。
　　曩谟三满哆没驮南(一)焰摩野(二)娑嚩(二合)贺
　　西南方罗刹主天真言曰。
　　曩谟三满哆没驮南(一)铭伽舍曩野(二)娑嚩(二合)贺
　　西方水天真言曰。
　　曩谟三满哆没驮南(一)嚩噜拏野(二)娑嚩(二合)贺
　　西北方风天真言曰。
　　曩谟三满哆没驮南(一)嚩野吠(二)娑嚩(二合)贺
　　北方毗沙门天真言曰。
　　曩谟三满哆没驮南(一)吠室啰末拏野(二)娑嚩(二合)贺
　　东北方伊舍那天真言曰。
　　曩谟三满哆没驮南(一)伊舍娜野(二)娑嚩(二合)贺
　　上方梵天真言曰。
　　曩谟三满哆没驮南(一)没啰(二合)憾么(二合)野(二)娑嚩(二合)贺
　　下方地天真言曰。
　　曩谟三满哆没驮南(一)必哩(二合)替尾曳(二合二)娑嚩(二合)贺(二合)贺
　　此等十方天。先于炉八方。安置八坐位。梵天地天等。于炉上下想。然以瓶内水。泻供养饭内。次用香华涂。香随位而供养。各念本真言加持供养物。本明诵三遍安于本方位。然可烧粥供养。烧粥已。酥蜜乳酪等。各三投火中。下水次第一如前法。次以饭供养先烧于乳饭。次酥后酪饭。如是烧饭已。酥蜜乳酪等。各三投火中。下水次第并同前法。又以护摩柴。梢根揾于酥投于火中。又用酥蜜乳酪。各三投火中。如是次第讫然后起立。手执酥器并护摩匙。振铃念诵。用酥泻于火中。所有随喜人。各令涂手执华候念赞泻酥讫。各掷华于炉内。往火坛礼拜表供养圆满。次用净帛揩酥覆火烧之。想为佛衣如上了毕。应用净瓶绕炉下水。再想漱口作净。若作护摩时。运想应志心。供养勿须忙。所抄供养物。如庵摩罗果子许(此方如杏子大)所说护摩坛。当知七佛舌。俱胝诸天口。一切供养中。护摩最为上。所有烧不尽。五谷粥饭等。更用别饮食。及诸华果实。共盛一器中。用涂香洒之。复用烧香熏。先作钩召契。三昧耶莲华。及金刚缚印。次下水半振铃念加持饭真言。想供养天龙八部及火坛外诸天。运心皆供养。如是护摩供养已。然后奉送诸圣众。所集秘密殊胜福。普沾一切诸含识。
　　

