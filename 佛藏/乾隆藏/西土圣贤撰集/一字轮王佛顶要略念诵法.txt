一字轮王佛顶要略念诵法一卷


西土圣贤撰集
一字轮王佛顶要略念诵法一卷
唐三藏沙门大广智不空奉诏译


一字轮王佛顶要略念诵法
　　诸供养仪轨。如余经中广说。今但晨暮修行。或四时三时常习不间故。略去重叠简其要略。行者欲作诸佛顶念诵。先结三部心印及诵真言。加持三业。佛部心印。二手右押左内相叉。二轮并竖真言曰。
　　唵尔(慈以反下同)曩尔翼(去)迦(半音)
　　次结莲华部心印。即前印以左轮屈入掌真言曰。
　　唵阿(去引)噜(转舌引)力迦(半音)
　　次结金刚部心印。即前佛部心印。屈右轮入掌真言曰。
　　唵嚩日啰(二合引)地力(二合)迦(半音)
　　次结如来拳印。右手盖光高胜四指。握拳竖左轮。右手作金刚拳。握左轮甲真言曰。
　　唵仆(引)欠入嚩(二合)啰吽(引胸喉中声如牛吼)
　　随诵真言。以印加持自身五处。身器清净与法相应。便以印加持道场中地。诵真言七遍。其处变成金刚界宫。自然而有众宝。严饰如佛净土。
　　次结被金刚甲胄护身印。即前佛部心印。二光直竖头相拄。屈上节如剑形。二盖各附二光背。勿相着。以印加持额上右肩左肩心喉五处。各诵一遍真言曰。
　　唵(一)斫羯啰(二合)[革　　(卄/(ㄇ@人)/戊)](转舌)[口　　栗]底(二合)钵啰(二合)舍弭多(二)啰捺啰(三合引)啰捺啰(二合引三)跋娑么(二合)攃(仓辣反)路瑟抳(二合)洒(四)啰乞洒(二合)啰乞洒(二合)[牟　　含](引五)吽(引)发吒(上普钵反下吒半音)娑嚩(二合引)贺(引六)
　　次结迎请圣众印。二手仰相叉。以二盖头相拄如车辂。随诵真言。以二轮各拨二光。向身招之或三或七。想诸圣众乘此车辂来降道场。迎请真言曰。
　　娜么娑怛[口　　(隸-木+士)](三合转舌引)野(一)地尾(二合)迦南(二)萨嚩怛他(去引)誐跢(引)南(三)唵嚩日啰(二合)儗(霓以反)娘(四)羯啰洒(二合)野娑嚩(二合引)贺(引五)
　　次结办事佛顶印。辟除结界。即前佛部心印。直竖二光头相柱。屈上节如钩。随诵真言以印顶上左转三匝。辟除一切不祥诸作障者。便右旋三匝。即成结界办事真言曰。
　　娜莫三(去)满多没驮(引)南(一)唵吒噜唵(三合)满驮娑嚩(二合引)贺(引)
　　次结大三昧耶印即前被甲印二。盖稍开如杵形。以二轮各附二盖下第一文真言曰。
　　唵饷(商障反)迦隶(转舌一)摩贺(引)三(去)么(鼻音)阎娑嚩(二合引)贺。
　　随诵真言。以印准前右旋三匝。随行人意远近。结为大界。
　　次结部母佛眼尊印。二手合掌以二盖各捻二光背。令如眼形。双屈二轮入掌真言曰。
　　娜莫三(去)满多没驮(引)南(一)唵噜噜(二字皆转舌)娑普(二合)噜(二)入嚩(二合)罗底瑟咤(二合三)悉驮路(引)左宁(四)萨嚩(引)啰他(二合五)娑(去引)驮[寧　　頁](宁顶反)娑嚩(二合引)贺(引)
　　次结本尊顶轮王印。即前办事佛顶印。以二轮并竖。二盖平屈两节头相拄。于二轮甲上。结印当心诵真言七遍或一百八遍。又加持身五处各一遍。加持力故。身与本尊合为一体。一字轮王陀罗尼曰。
　　娜莫三(去)满多母驮南勃噜唵(三合噜字弹舌为一音又引声从胸喉中出其音如击大鼓古译云步林者讹略不正也)
　　次结献阏伽香水印。即前大三昧耶印。以二盖附着二光背。二轮又安二盖侧下第一文。如商佉羸杯形。心想印中满盛香水。举印额齐。奉献香水。澡浴本尊及诸圣众真言曰。
　　娜莫三满多没驮(引)南(一)唵遏(转舌)伽(去)啰贺(二合)遏伽(去二)苾哩(二合)野(三)钵啰(二合)底(丁以反引)砌那沫(转舌)俭娑嚩(二合引)贺(引)
　　次结普通供养印。二手虚心合掌。左右五顶各交上节。想从印流出无量香花饮食宫殿衣服。供养及诸圣众真言曰。
　　娜莫萨嚩没驮(一)冒(引)地娑怛嚩(二合引)南(二)唵萨嚩怛啰(二合三)僧(去)矩苏弭跢(引四)毗吉娘(二合)啰(引)始[寧　　頁](五)曩谟娑睹(二合)帝娑嚩(二合引)贺(引六)
　　次结普通佛顶印。即前普供养印稍深交至中节。如花在掌中。修行者若为事缘匆速。不能遍结十佛顶印。但结此印诵诸佛顶真言。普通。于修行人亦无过失真言曰。
　　娜莫三(去)满多母驮(引)南(一)么(鼻声)钵啰(二合)底贺多舍(引)娑(上)曩(引)南(二)唵斫讫啰(二合)[革　　(卄/(ㄇ@人)/戊)](转舌)底唵吽(引三)
　　次诵赞叹。
　　满宁(宁定切引)史抳(尼整反引)萨嚩惹(白攞反)[卄/(阿-可+辛)/子](言揭反)地带(引)史抳(一)拽(延结切)舍娑尾(二合)步(引转舌)啰步(二合)嚩乃(鼻音)迦满(引)驮吠(敷闭反二)三(去)么(鼻)娑多(二合)尾儞也(二合引)地跛作讫啰(二合)么(鼻引)里宁(三)曩谟娑睹(二合)帝怛啰(二合引)怛哩作讫啰(二合)[革　　(卄/(ㄇ@人)/戊)](转舌)底(丁以反)宁(四)
　　每念诵先。以五支。或以五相八相等观智。成本尊瑜伽(此法并在顶轮瑜伽极深密一一皆须从灌顶阿阇梨亲受)或于自身。想布一字安三处(顶舌心)以字威力能成佛顶轮王尊。又想曼茶攞中有香水大海。于海中心有妙高山。七重金山周匝围绕。于妙高顶上有八叶白色莲华。于一一叶上。右旋布列轮王七宝。所谓金轮象马珠女兵及主藏。当前第八叶。想安佛眼尊。十佛顶眷属前后围绕。先住此观已。然后持珠相应念诵。或百或千或至于万。常功限毕。捧珠顶戴诵部母尊。所有功业愿尊守护。又结根本印加身五处。又结普供养印如前供养。又以悦喜歌赞本尊。无量悲愿摄护我等。令得解脱悉地相应。广发弘愿利乐有情誓成正觉。次捧阏伽如前奉献。又结办事佛顶印。左旋解界。又结前迎请印。向外拨二中指。诵前真言去羯罗洒野句。应云尾萨惹野。即成奉送。又结被甲印诵前真言加身五处。又结三部心印。虔诚作礼发愿。任出道场或旋绕经行。转读大乘经典。作诸善业以助成就。


