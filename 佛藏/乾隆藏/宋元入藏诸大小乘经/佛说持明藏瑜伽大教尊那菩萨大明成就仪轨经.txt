佛说持明藏瑜伽大教尊那菩萨大明成就仪轨经四卷


宋元入藏诸大小乘经
佛说持明藏瑜伽大教尊那菩萨大明成就仪轨经四卷
宋西天三藏朝散大夫明教大师法贤奉诏译


　　

佛说持明藏瑜伽大教尊那菩萨大明成就仪轨经卷第一
龙树菩萨于持明藏略出大明成就分第一
　　尔时世尊言。此大毗卢遮那如来瑜伽大教。若有善男子。乐欲修习诸成就法者。应于是教尊那菩萨大明法中。一心专注精勤修习。于所愿求无不成就。若有行人。欲作最上殊胜成就者。先于大海岸边。诵尊那菩萨根本大明。造沙塔六洛叉得数满已。于所求事必获成就。
　　复次若欲求见观自在菩萨。或多罗菩萨或金刚手菩萨等。如前修习。是诸菩萨必为现身。安慰行人与满所愿。乃至或作敬爱等法。或求种种圣药。或求阿苏啰王位。或求持明天位。如是之事必获成就。若久久修习专注不退。乃至菩萨之位亦可获得。
　　复次行人若于佛塔前或菩提道场。所持诵大明一俱胝。诵数满已得阿罗汉。现身与语获大利益。此后与阿罗汉同行亦同其威德。又复行人往前正觉山顶。于佛塔前常持钵食。诵大明一俱胝。诵数满已。得见金刚手菩萨。菩萨自引行人人吉祥门。告行人言汝入此门。无诸魔难所求愿满。离一切怖受大快乐。而于将来得见慈氏。闻说妙法证菩萨地乃至或得阿吠嚩哩底迦菩萨之位。又复行人或往尾补罗山顶。一切洁净常持钵食。于有舍利像前。随力备办香花灯涂而作供养。诵大明三洛叉。至数满已。行人别备广大供养。行人倍加洁净斋戒。至十五日竟日连夜持诵不辍。金刚手菩萨决定现身引接行人。往自本宫及游吉祥门。令行人入得延寿命齐于日月。又复行人往三道宝阶佛塔之处。常持钵食右绕佛塔。诵大明一俱胝。诵数满已。得见无能胜及诃利帝等所求如意。其诃利帝接引行人。往自本宫与种种圣药。其无能胜现身。为行人说法令证菩提道及授与圣药。变行人身具殊胜相。及得一切菩萨接引证道。乃至速坐菩提道场。此尊那大明。乃是一切如来及诸菩萨同所宣说。能与众生作大利益。乃至获得无上正等正觉。
　　复次若有众生。作大恶业无有善种。于菩提心无由生起。菩提分法永不获得。如是之人忽遇知识。诵此大明一历耳根。重罪减劣善种即生。何况行人恒常持诵专注精勤。如是之人求成就者决定获得。
观智成就分第二之一
　　复次行人。若欲修习诸成就法者。先须修习观智。及诸印相皆令精熟。无使谬误方可求诸悉地。若于尊那菩萨法中求悉地者。先观尊那菩萨根本微妙字轮安自身分。所谓观唵字安头上。观左字安两目。观隶字安项颈。观卒字安两臂。复观隶字安心上。观尊字安于脐中。观祢字安两股。观莎字安两腨。行人观此尊那根本微妙字相。于己身分一一分明已。是人先身所作。一切罪业悉能除灭。所求悉地决得成就。或作息灾增益敬爱调伏等法。所诵大明各各差别。作息灾法所诵大明曰。
　　唵(引)左隶(引一)祖隶(引二)尊祢(引)莎(引)贺(引三)
　　作增益法所诵大明曰。
　　唵(引)左隶(引一)祖隶(引二)尊祢(引)冒沙吒(半三)
　　作敬爱法大明曰。
　　唵(引)左隶(引一)祖隶(引二)尊祢(引)曩莫(三)
　　作调伏法大明曰。
　　唵(引)左隶(引一)祖隶(引二)尊祢(引)[口　　弱]呬吽[口　　癹]吒(半音三)
　　若作如上四法。必须请召本尊及众贤圣。作法竟却发遣。
　　句召大明曰。
　　唵(引)左隶(引一)祖隶(引二)尊祢(引)纥哩(二合引三)
　　发遣大明曰。
　　唵(引)左隶(引一)祖隶(引二)尊祢(引)吽(引三)
　　复次行人作曼拏罗时。欲请本尊及句召坛中贤圣者。先诵枳里枳里金刚大明而作洁净。大明曰。
　　唵(引)枳里枳里(一)嚩日啰(二合)吽(引)癹吒(半音二)
　　诵此明作洁净已。行人观想本尊尊那菩萨。于色究竟天下降来。入曼拏罗中。又想曼拏罗中有师子之座。莲华普遍种种装严。即结献座印及诵献座明。请菩萨坐已。即结菩萨根本印。及诵根本大明供养菩萨。行人即言菩萨善来。及献阏伽等。然后作法持诵。
　　又复行人依法作曼拏罗。及结界洒净已。行人于曼拏罗前。端坐正念作于观想。想前根本微妙字轮。安诸身分。初想一切如来在于顶上。作此想时用结三昧印。次想左字在于两目。当用佛眼印。又想此字转变成轮王有大力势。次想隶字作黑色在于项颈用结螺印。即转变成大忿怒不动尊明王。手执剑及罥索。次想卒字现于心上。即变成佛身作赤色有四臂。二手作合掌顶礼相。二手作说法印降伏诸魔相。复想隶字现于两臂。当用莎悉帝迦印。一臂上变成不空罥索菩萨。面有三目。一臂上变成观自在菩萨。身作黄色。次想尊字现于脐轮。当用尊那本印。变成本尊尊那菩萨。若观十八臂身作白色。若观六臂身作黄色。若观四臂身作赤色。随所观相得现前已。想此菩萨能于三界作大利益。次想祢字现于两股。用吉祥印。即变成佛及菩萨。能成办一切事。次想莎字现于两腨。复用螺印剑印。左腨上变成仡啰贺觐祢。右腨上变成惹致儞。次想贺字现于两足。用莲华印。即变成嚩日啰曩契明王。手执罥索。次用佛眼菩萨印及佛眼菩萨大明。加持五处。明曰。
　　唵(引)噜噜娑普(二合)啰(一)入嚩(二合)攞底瑟吒(二合引二)悉驮路左儞(引三)萨哩嚩(二合引)哩他(二合)娑(引)达儞娑嚩(二合引)贺(引四)
　　复次行人作观智已。从座起立作合掌顶礼印。及诵大明曰。
　　曩莫飒钵多(二合)喃(引一)三藐讫三(二合)没驮俱胝喃(引二)曩莫左隶(引三)尊祢(引)曩莫(四)
　　此大明力能破众魔。无有魔及魔天敢违逆者。次用发遣印发遣诸魔。使于行人无诸难事。发遣魔印。以左手展舒作摇动令去势。右手作三昧金刚相。安在腰右侧。以左足踏地作忿怒。诵大明曰。
　　曩莫(一)阿左隶(引二)祖隶(引三)尊祢(引四)贺曩(五)那贺(六)摩他(七)尾特网(二合)萨踰娑(引)啰野多(八)吽(引)癹吒(半音九)
　　次作结界印。以二手于虚空十方上下。旋动如风相成印。即诵大明曰。
　　唵(引)左隶(引一)祖隶(二)尊祢(引三)达迦达迦(四)入嚩(二合)攞入嚩(二合)攞(五)萨哩嚩(二合)祢输(六)满驮满驮(七)吽(引八)
　　此明可于一切处用结界。次用一切成就明。加持涂香及净水。入曼拏罗洒净已。即结楼阁印。以二手平仰相叉微屈。舒二头指二拇指。附二头指侧成印。结此印时。想最上殊妙宫殿楼阁。得现前已。复想微妙字化成种种殊妙莲华装严师子之座。作观成已。即诵请召大明。请召本尊及众贤圣。入中处座。随以本部安为中座。若以尊那为本部。即以尊那为中座。即观想尊那菩萨一十八臂。身白如秋月色。着于白衣种种装严。以[王　　車]璖为腕钏。十指皆有环装严。面有三目。最上左右二手作说法相。右第二手作施无畏相。第三手持剑。第四手执实铎。第五手执尾惹布啰果。第六手执钺斧。第七手持钩。第八手执金刚杵。第九手持数珠。左第二手持如意宝幢。第三手持莲华。第四手持军尼。第五手持罥索。第六手持轮。第七手持螺。第八手持贤瓶。第九手持般若波罗蜜多经。于右边安佛眼菩萨及众贤圣。左边安金刚手菩萨观自在菩萨。诸余菩萨及众贤圣。随意安布已。复用一切成就明及佛眼菩萨明。加持阏伽及香花。焚香奉上本尊及众贤圣。即白言。菩萨及诸贤圣以我信心及依三昧力。所奉上阏伽香花等。唯愿慈悲受我供养。其阏伽水。若作息灾法用乳汁大麦同作。若作增益法加脂麻。若作调伏法加血及荞麦同作。阏伽所用盛阏伽器亦差别。即说请召印以沐浴印。改二拇指附头指侧。如钩相成印。请召大明曰。
　　曩莫三貌讫三(二合)没驮俱胝喃(引一)伊呬婆誐嚩底(二)壹瑟吒(二合引)祢(引)嚩多(引)地瑟致(二合)帝(引三)唵(引)左隶(引四)祖隶(引五)尊祢(引六)[口　　弱][口　　弱]娑嚩(二合引)贺(引七)
　　诵此明已。当诵献座大明曰。
　　唵(引)迦摩攞娑嚩(二合引)贺(引)
　　次说剑印。亦为不动尊明王印。以左手拇指无名指小指作拳。舒头指中指。以右手头指中指。入左拳中。余指亦作拳成印。不动尊大明曰。
　　曩莫三满多嚩日啰(二合引)赧(引一)唵(引)阿左攞迦(引)[加/手](二)赞哝(女江反)娑(引)达野吽(引)癹吒(半音三)
　　次说三昧耶印。以右手拇指捏小指甲。余指如金刚杵相成印。结此印诵三昧耶大明曰。
　　唵(引)商羯哩(引一)三摩曳娑嚩(二合引)贺(引二)
　　次献阏伽印。以沐浴印只改磔大拇指。安头指侧作合掌相成印。大明曰。
　　唵(引)左隶(一)祖隶(二)尊祢(三)阿哩伽(二合)婆誐嚩底(四)钵啰(二合)帝(引)蹉娑嚩(二合引)贺(引五)
　　献阏伽已。行人合掌作是言。大菩萨唯愿慈悲受此供养。行人复以金刚橛印。结界除魔。以金刚杵为界。所结界随法作用。或作大恶法时。结此印以右手头指如钩。拇指如针安于下面。此是橛印大明曰。
　　唵(引)尊祢儞(一)计(引)攞野娑嚩(二合引)贺(引二)
　　结金刚界印。不改前印以右手头指如钩。左手头指直竖成印。于虚空中旋动。结金刚界大明曰。
　　唵(引)尊祢(引)儞(一)钵啰(二合引)迦啰野娑嚩(二合引)贺(引二)
　　复次结金刚半惹啰印。不改前印以二头指二中指相捻。于头上动摇成印。大明曰。
　　唵(引)尊祢儞(一)半惹啰娑嚩(二合引)贺(引二)
　　次结根本印。念根本大明三遍。次结大印及诵大明七遍。次结三叉印。以二手作拳。各舒头指中指无名指如三叉成印。大明曰。
　　唵(引)尊娑嚩(二合引)贺(引)
　　次结捣杵印。以二手作拳。以二拇指相交成印。大明曰。
　　唵(引)左隶(引)吽(引)
　　次结幡印。以左手头指中指。各竖立而作动摇成印。大明曰。
　　唵(引)尊。
　　次结幢印。以右手作拳。直竖头指中指成印。大明曰。
　　唵(引)尊。
　　次诵不动尊心明。及金刚曩佉心明。加持香花等为洁净供养。不动尊心明曰。
　　唵(引)[亢　　欠](呼郎切引一)吽(引)癹吒(半音二)
　　次诵金刚曩佉心明曰。
　　唵(引)[口　　爾]曩[口　　爾]俱(半音)
　　次结涂香印。以右手拇指。捏头指头。展舒余指。结此印及诵明加持涂香。奉上本尊及众贤圣。大明曰。
　　唵(引)隶(引)娑嚩(二合引)贺(引)
　　次结花印。即不改前印诵大明曰。
　　唵(引)尊娑嚩(二合引)贺(引)
　　次结香印。以右手拇指。捏中指头节成印。诵大明曰。
　　唵(引)隶(引)娑嚩(引二合)贺(引)
　　次结出生印。以左手拇指。与头指相捻成印。即诵献食明曰。
　　唵(引)尊娑嚩(二合引)贺(引)
　　次结献灯印。以右手拇指。捏中指第一节成印。大明曰。
　　唵(引)祢(引)娑嚩(二合引)贺(引)
　　如上所说奉献佛及贤圣诸供养具。乃至饮食香花等。所有印及大明。各随本部先后次第施设。若作息灾等法先用涂香等。然后结献供养印。或作观想或内或外。一切供养奉上贤圣。
　　次结大印。以二手各作拳。安于心想。二掌内各有阿字成印。以此印献诸贤圣。
　　次结莲华印。以二手相合。八指各相离竖如莲华相二拇指屈入掌成印。结此印献诸贤圣大明曰。
　　唵(引)左隶(引一)祖隶(引二)尊祢(引三)室哩(二合引)洛刹弥(二合引)冒沙吒(半音四)
　　次结根本印。以二手作合掌。舒二拇指入掌中成印。根本明曰。
　　唵(引)尊怛啰(二合引)野(引)阿娑怛啰(三合)剑(一)唵(引)祖底娑普(二合)啰(二)阿钵娑怛囕(二合)唵(引)尊贺曩曩(引)啰赞(三)
　　次结八辐轮印。以二手相倒。展舒磔开十指。以右手压左手背成印。于顶上动摇诵大明曰。
　　唵(引)尊(一)钵啰(二合)娑普(二合)啰作讫囕(二合二)
　　次结罥索印。以二手相合。以二无名指如锁成印。诵大明曰。
　　唵(引)尊吽(引)癹吒(半音)
　　次结钩印。以左手拇指无名指小指头指。屈如钩成印。诵大明曰。
　　唵(引)左隶(引一)祖隶(引二)尊祢(引)纥哩(二合引三)
　　次结献广大供养印。以二手合掌。十指屈第三节。各不相着成印。安顶上。行人结此印时。发不可思议心。无我所心无取舍心。复观想世间一切殊妙香花珍宝。乃至宝山及大海中宝藏。一切之物悉皆现前。用献一切佛及菩萨。以此功德回施真如法界。复运心以我所作如是供养。所获福力展转变成无量供养。奉献十方一切如来。及诸菩萨大会之众。愿佛菩萨不舍大慈摄受供养。广大普供养明曰。
　　曩莫萨哩嚩(二合一)怛他(引)誐帝(引)毗踰(二合引二)尾湿嚩(二合)目契(引)毗药(二合三)萨哩嚩(二合)他(引四)朅(五)三母捺誐(二合)帝(引六)娑颇(二合)啰呬[牟　　含](七)誐誐曩剑娑嚩(二合引)贺(引八)
佛说持明藏瑜伽大教尊那菩萨大明成就仪轨经卷第二
观智成就分第二之二
　　复次赞叹三宝及诸贤圣。
　　赞佛曰。
　　我佛以大悲　　调伏诸众生
　　成福功德海　　是故我赞礼
　　赞法曰。
　　真如之妙理　　能坏诸恶趣
　　利生住寂静　　是故我赞礼
　　赞僧曰。
　　坚固持戒行　　证入解脱门
　　住最功德刹　　是故我赞礼
　　赞尊那菩萨及诸贤圣。
　　唵(引)洛乞叱弥(三合)攞乞叉(二合)拏祢尾(引一)萨哩嚩(二合)洛乞叉(二合)拏曼尼多(引二)奔拏也(二合)[牟　　含]誐攞[牟　　含]誐攞也(二合三)设啰拏惹誐多必哩(二合)野(引四)骚摩也(二合)苏摩曩娑(引)祢嚩也(二合一)嚩啰(引)贺嚩啰那(引)必哩(二合)野(引二)钵讷摩(二合引)娑曩(引)钵讷摩(二合)目契(引三)尾摩攞(引)尾摩隶(引)乞叉(二合)拏(四)俱摩(引)哩(引)迦(引)税(引)多(引)婆(引)娑(引一)乌那野(引)哩迦(二合)三摩钵啰(二合)婆(引二)惹曩儞(引)誐哩惹(二合)儞鼻摩(引三)摩贺(引)弥(引)具(引)伽嚩哩沙(二合)尼(引四)阿弥多(引)阿蜜哩(二合)多(引)婆(引)娑(引一)阿惹啰(引)阿摩啰(引)度噜(二合)嚩(引二)悉驮(引)悉驮(引)攞野(引)傲哩(引三)播(引)怛啰(二合)贺娑多(二合引)[口　　爾]帝寅(二合)涅哩(二合)野(引四)捺舍波(引)啰弥多(引)钵啰(二合引)钵多(一)捺舍部(引)弥数僧悉体(二合)多(引二)底哩(二合)路迦惹曩儞(引)达儞也(二合引三)阿弥多(引)哩他(二合)钵啰(二合)娑(引)达儞(引四)惹誐娑啰乞叉(二合)女捺喻(二合)讫多(二合引一)钵啰野(引)讫哩(二合)钵野(引)祢多(引二)誐(引)野底哩(二合引)萨哩嚩(二合)没驮(引)喃(引三)娑(引)尾底哩(二合)左[口　　爾]努啰娑(引四)怛啰(二合引)拏部(引)多(引)惹誐驮(引)底哩(二合一)莎哩誐(二合)摩(引)哩誐(二合)钵啰(二合)捺哩沙(二合)喃(二)壹蹉(引)噜波摩贺(引)摩(引)野(引三)曩(引)曩(引)儞哩摩(二合引)拏噜闲尼(引四)
　　钵啰(二合引)帝贺(引)哩野(二合)摩护(引)娑(引)贺(引一)奔尼也(二合)三婆(引)啰三勃哩(二合)多(引二)恶乞叉(二合)野(引)恶乞叉(二合)啰(引)戍儞也(二合引三)扇(引)多(引)建(引)多怛闭(引)悉体(二合)多(引四)
　　[亭　　夜](切身引)曩(引)贺(引)啰摩贺(引)萨埵(引一)萨埵(引)曩(引)必哩(二合引)底嚩娑攞(引二)建(引)多(引)啰多(引)啰尼(引)讷哩誐(二合引三)萨哩嚩(二合)商迦(引)钵啰(二合)谟左儞(引四)惹演帝(引)惹(引)多吠(引)那(引)左(一)没啰(二合)憾摩(二合)羯腊波(二合)摩努惹嚩(引二)散[亭　　夜](切身引)迦(引)播(引)里儞(引)写(引)摩(引三)摩曩娑(引)摩(引)曩细部多(引四)昝(惹敢切)虞梨曩(引)儗儞(引)虞呬也(二合一)苏婆誐(引)必哩(二合)野捺哩沙(二合)曩(引二)达啰尼(引)驮(引)啰尼(引)尊那(引三)嚩儞也(二合引)底哩(二合)部(引)嚩儞(引)莎哩(引四)幡(引)波室祖(二合引)多(引)啰尼(引)布(引)瑟尼(二合引一)纥哩(二合)瑟致(二合)那(引)扇(引)底那(引)以儞(引二)达哩摩(二合)誐哩婆(二合引)母儞嚩啰(引三)儞(引)驮(引)没提萨啰莎帝谟乞叉(二合)尼(引四)萨哩嚩(二合)萨埵(引)喃(引一)那(引)攞儞(引)萨哩嚩(二合)枳攞尾(二合)沙(引二)砌(引)那儞(引)婆嚩钵舍(引)喃(引三)星贺没啰(二合)多钵吒没哩(二合)多(引四)阿波啰(引)[口　　爾]多(引)路迦羯哩(引一)萨哩嚩(二合)讷哩誐(二合)底儞嚩(引)啰尼(引二)骚(引)婆(引)誐也(二合)那(引)嚩虎部惹(引三)底哩(二合)路迦惹曩儞(引)室嚩(引四)讫哩(二合)瑟拏(引二合)[口　　爾]曩嚩底(引)阿(引)哩也(二合引一)萨哩嚩(二合)摩(引)啰钵啰(二合)摩哩那(二合)儞(引二)萨哩嚩(二合)没提(引)钵啰(二合)设娑多(二合引)野(三)三勃哩(二合)多(引)野虞尼(引)哩虞(二合)咙(四)阿嚩路吉多僧倪也(二合)野(一)曩谟(引)[寧　　吉](切身)怛也(二合)讫哩(二合)播(引)怛摩(二合)儞(引二)摩贺(引)嚩攞(引)野赞拏(引)野(三)尾弥也(二合引)啰(引)惹(引)野娑(引)达吠(引四)讷哩难(二合引)多那摩迦(引)夜(引)野(五)曩莫悉帝(二合引)嚩日啰(二合)播(引)拏曳(引六)
　　复次行人如是赞三宝及本尊尊那菩萨已。合掌志心发露忏悔云。某甲自从无始已来至于今日。轮回诸趣作大恶业行不善法。自作教他见闻随喜。如是之业无量无边。对佛菩萨发露忏悔。从今已去更不敢作。愿佛菩萨大慈大悲。受我忏悔。又复说言我某甲从今已后。直至坐于菩提道场。誓毕。归依正等正觉无上如来寂静法界。乃至归依四方所有阿吠嚩哩底迦大菩萨众。乃至为佛菩萨舍于身命无所悔吝。惟愿慈悲摄受于我。又复说言。我某甲从今已去。直至坐于菩提道场。于蕴处界诸所有法。一切无我无取无舍。离一切相自性虚空本来平等。亦复不生虚空之心。唯如诸佛及诸菩萨发菩提心。又如诸佛从初觉心知最上福。谓以诸佛菩萨缘觉声闻等。乃至尽众生界。诸所有福悉皆随喜。我亦随喜。以此功德愿我当来。亦于一切众生之界。如佛大悲降大法雨种种方便。于诸世间作大利益利乐众生。以勇猛心速于事业。何以故此凡夫界是其难地而不究竟。我于此界一切众生。愿皆令得安乐寂静出世间道。已得道者。我更令得最上功德阿耨多罗三藐三菩提。行人如是赞叹忏悔随喜回向发愿已。即结大印。结已。复结三昧印。以二手作拳相。并二中指如针。二头指外如金刚杵相二拇指安头指侧成印。结此印诵大明曰。
　　唵(引)商羯哩(引一)摩贺(引)三摩曳(引)娑嚩(二合引)贺(引二)
　　次结三摩地印。以左手安脐轮。右手安左手内。二拇指与二头指相着成印。诵大明曰。
　　唵(引)尊(一)
　　结三摩地印诵明已。即入三摩地。观自心中如前。出生一大莲华。众宝所成。于莲华上有尊那菩萨。具五分法身。于彼身中出大光明。其所出光随所作法。或白或黄或赤或黑。随现一色遍满其身。想彼光中出微妙字。于微妙字出大光明。其光变为金刚界。行人自想己身与贤圣无异。然后又观鼻尖上有物。专注其心作坚固慈。微微出息正坐。令头颈腰微侧低。复于自心内观有如来。又观如来心中现于日轮。于日轮中现一开敷莲华。众宝所成。于莲华中现尊那菩萨。身如金色着白色衣。种种庄严。于尊那两胁出大光明。又想耳目口中出大炽焰。作如是观想。得一一现前已。使其分明无有错谬。然后收光顶礼。奉上阏伽。复诵佛眼菩萨大明七遍或二十一遍。或作法时在曼拏罗内眠卧。或得恶梦。即诵佛眼菩萨大明八百遍。当诵明时。右手持珠左手执金刚杵。大明曰。
　　唵(引)度曩嚩日啰(二合)郝(一)
　　复次说加持数珠印。以二手中指展舒。以二头指捏中指持以二拇指与二无名指小指。持珠诵大明曰。
　　唵(引)阿讷部(二合)帝(引一)尾惹曳(引二)悉提(引)悉驮哩替(二合引)娑嚩(二合引)贺(引三)
　　复以二手合掌安顶。次安心上诵大明曰。
　　唵(引)曩谟(引)婆誐嚩底(一)悉提(引二)娑达野(三)娑(引)达野(四)悉驮(二合引)哩替(二合引)娑嚩(二合引)贺(引五)
　　复次说造数珠法。或用菩提子或砗磲玻璃等。当用一百八为数。用童女合线。以二十一条合成一条穿珠。或持诵时以大拇指掏。每掏一珠一诵大明。其大明字亦有三种。或用心月轮中大明字。或用顶礼微妙字。行人持诵时。志心专注勿暂懈怠。若作息灾增益法时。轻轻诵吽字及癹吒字。若作调伏法。亦用吽字及癹吒字。唯起忿怒心厉声持诵。此为常则。每作法持诵毕。常诵佛眼大明而献阏伽。随有所愿至心祈求。复作供养赞叹忏谢。某甲上来供养绝无殊妙。唯愿菩萨布施欢喜。又献阏伽而作顶礼。作法毕已发遣贤圣。却用勾召印。只以拇指而三摇动。为发遣大明曰。
　　野(引)呬野(引)呬底(一)尾摩(引)曩(引)噜枨(二)尾萨哩惹(二合)曳(引三)
　　发遣贤圣已。行人复作曼拏罗缚印拥护自身。次作阿三[牟　　含]儗儞印。即以三昧印磔开拇指。各如针左旋。诵大明曰。
　　唵(引)纥哩(二合引)阿三[牟　　含]儗儞吽(引一)癹吒(半音)
　　复结三昧印亦作拥护。复诵无能胜大明。此明能成就一切事大明曰。
　　曩莫三满多没驮(引)喃(一)唵(引二)虎卢(三)赞拏(引)哩(四)摩灯儗娑嚩(二合引)贺(引五)
　　结印诵明作拥护已。而作顶礼。行人当持诵毕起出道场。唯得读般若波罗蜜多经。及造佛像佛塔及涂曼拏罗等。余即止息。行人每于食时常用大明加持八遍。然后可食加持食大明曰。
　　唵(引)嚩兰捺祢(引一)帝(引)[口　　爾]摩(引)里儞娑嚩(二合引)贺(引二)
　　每食毕已。余食用大明加持已。用献不动尊明王大明曰。
　　曩莫三满多(一)嚩日啰(二合引)赧怛啰(二合)吒(半音二)阿谟伽赞拏(三)噜(引)沙拏娑怖(二合引)吒野(四)吽(引)怛啰(二合)吒(半音)[亢　　欠](呼郎切)[牟　　含](引)
　　持诵行人作五药净水。每一作半月为限。日饮三两。以波罗舍叶为器饮水。五药者谓黄牛乳汁瞿母怛啰瞿摩耶酪吉祥草水。合和成已即诵大明加持已。然后方饮。大明曰。
　　曩谟(引)婆誐嚩帝(引一)乌瑟腻(二合引)沙(引)野(二)唵(引)尾戍提(引三)尾啰[口　　爾](引四)始吠(引五)扇(引)底迦哩(六)娑嚩(二合引)贺(引七)
　　行人以红花染线。用童女合。以大明加持一千遍。结七结已系于腰侧。大明曰。
　　唵(引)贺啰(一)贺啰(二)满提戍讫啰(二合)驮(引)哩尼(三)悉提(引)娑嚩(二合引)贺(引四)
　　此明亦能禁伏戍讫啰。及能破设咄噜。如是仪轨持诵行人可三时为限。
　　复次行人于瑜伽法门。若欲修习求诸悉地者。先于自身种种作法。忏除宿业令无障难。若不如此圣道难就。又复行人欲作法时。先须澄心离诸諠闹。于己身分想微妙字。使诸字相一一现前。若得现前一切罪垢皆得消灭。微妙字者先于口门想其[牟　　含]字。于右肩上想暗字。于左肩上想恶字。于头上复想暗字。于右肩上想阿(引)字左臂上想嚩字。于脐轮中想吽字。复于遍身想阿(引)字。如是微妙字皆是梵字。
　　复次行人每想如是字。于身分现时即复诵大明曰。
　　吽(引)左隶祖隶(引)尊祢(引)吽(引一)
　　此明若诵至一洛叉。能除一切罪。
　　又诵大明曰。
　　唵(引)左隶祖隶尊祢(引)癹吒(半音一)
　　此明若诵至一洛叉。得大智慧。
　　又诵大明曰。
　　曩莫左隶(引)祖隶尊祢(引)曩莫。
　　此明常持。能除一切尘垢。
　　复次说佛菩萨根本微妙字。所谓牟字是妙吉祥菩萨根本。昧字是慈氏菩萨根本。室哩字为如来根本。又为哩吠贤圣根本。暗字为普贤菩萨根本。恶字为虚空藏菩萨根本。阿(引)字为一切如来根本。勃[口　　籠]字为大轮明王根本。阿字又为观自在菩萨根本。又为金刚手菩萨根本。吽字为焰鬘得迦忿怒明王根本。唵字为毗卢遮那佛根本。左字为大轮明王根本。隶字为不动尊明王根本。又为马头明王根本。尊字为大尊那菩萨根本。祢字为金刚萨埵菩萨根本。莎字为伊迦惹吒根本。贺(引)字为嚩日啰曩佉根本。
　　复次演说诸印。所谓择地印犁印。方位印莲华印。三叉印钵哩伽印。罥索印钩印。捣杵印勃逊尼印。宝杖印座印。金刚座印及贤座印。莎悉帝迦印惹嚩曩印。师子座印说法轮印。师子步印师子卧印。幡印扇印。白拂印金刚铃真珠璎珞印。法鼓印吉祥子印。螺印优钵罗花鬘印。经印忿怒宝印。持世印迦牟迦印。僧伽梨衣钵印无畏印。法轮印花印。涂香印灯印。食印请召本尊印。发遣印供养印。阏伽印衣服庄严印。贤瓶印花鬘印。神通印惹嚩曩舍印。七弥卢印菩提树印。安三昧印除魔印。头顶器仗印定印。佛眼印摩摩枳印。惹罗播波尼印涅哩怛也钵儞印。怛罗输达儞印净[巾　　(穴/登)]像印。军持印迦罗也拏印。伞盖印革屣印。顶礼印沐浴印。
　　如是等八十四印。于所求事能施成就。
　　复次说诸印相。使诸行人修习圆满得法成就。行人欲作法时。先须洁净身心。然后复用涂香涂其二手。方可结于印契。行人面东正立。合掌安顶上顶礼三宝。后顶礼本尊大尊那菩萨。次顶礼观自在菩萨。次顶礼金刚手菩萨。如是顶礼诸佛菩萨已。方可结印。
　　经印。以二手相合。左手头指中指直竖。拇指无名指小指入右掌内。以左手指相结成印。此印于入三昧时。及作成就法时用。
　　方位印。先正立作右舞势右转。以右手作施愿。左手作三幡相安额上。复作右舞势复作左舞势成印。此印能伏师子龙虎。及部多必舍左鬼等乃至贼盗等。
　　次说法印。二手合掌二拇指如针成印。此印于供养本尊时用。当得诸佛菩萨。及天龙夜叉巘达哩嚩阿苏啰誐噜拏紧那啰摩护啰誐。及诸持明天等皆悉欢喜能施成就。
　　次莲华印。以二手相合。如八叶莲华相。令手指相离。以二拇指入掌中成印。结此印时能令大威德诸天皆悉欢喜。能施行人大吉祥事所愿成就。
　　次三叉印。以左手作拳。舒头指中指无名指成印。此印有大威力。于作息灾法时用。
　　次钵哩伽印。以二手各安臂上。各竖头指成印。此印能除一切疟病。
　　次罥索印。以二手相并。以无名指与拇指。相钩如锁成印。此印于敬爱法中作勾召。有大功德。
　　次钩印。以左手拇指头指无名指小指。屈节如钩成印。此印亦于敬爱法中作勾召用。
　　次捣杵印。以二手作拳相合。以拇指相交成印。此印当用息除大恶宿曜。
　　次勃逊尼印。以二手相并复相颠倒为拳。二头指头相并。内入二拇指如一成印。此印能息除宿曜及退一切恶鬼。
　　次誐那印。以二手相并。复颠倒各作拳。复中指微屈入拇指内成印。此印作调伏法中用。能破坏设咄噜。及息除大恶宿曜夜叉等。
　　次钵致娑印。以右手拇指与小指。安于头指头成印。此印能降伏阿苏啰。
　　次座印。以右手屈无名指。展舒余指。微屈拇指成印。结此印时。想成宝座献诸贤圣。
　　次金刚座印。以二手相并作拳。复作如针缚。以拇指入于针下成印。结此印时。想成金刚座奉献佛世尊。
　　次贤座印。先以左手平展安脐轮下。以右手平展相倒。安左手上成印。此印作曼拏罗时。及入定时。用献尊那菩萨及金刚手菩萨。
　　次莎悉帝迦印。先在莲华座上坐。以右足越于左足。复用右手磔开。涅左手拇指成印。此印于作成就法时用。能与行人悉地。
　　次惹嚩曩印。先正足立后。却作右旋转。以二手各作拳。舒中指作动摇成印。此印若行人。于大难中或被禁缚时用。彼一切事无能为害。
　　次师子卧印。先想莲华上安坐。作右顾视。复却背坐。后以右足越于左足。以手触地成印。此印于作观想时用。
　　次幡印。以左手头指。与中指直竖。作动摇成印。此印作供养时用。
　　次幢印。以右手作拳。直竖中指成印。此印斗战时或有大怖时用。
　　次师子座印。先以二手相并。复如合掌。以中指与小指如针。无名指头指如环。拇指直上而竖成印。此印是世尊印。为降伏大夜叉用。
　　次法印。先作跏趺坐。以左手作拳直竖拇指。以右手执左手拇指。安于脐轮成印。此印求解脱用。一切天人皆悉称赞。
　　次八辐轮印。以二手展舒。手指各相离。于头上旋转如轮相成印。此印威力能断除一切大恶。
　　次师子步印。先正立如师子。后以左手安背后。复安右边。竖小指如针。微屈二头指展舒相着。以拇指安头指侧成印。此印于敬爱法中。作勾召及发遣用。
　　次尊那菩萨诸根本印。以诸印想在菩萨身分。
　　顶礼印。先正立作合掌顶礼相成印。此印是尊那顶礼为最上印。
　　次莲华印。不改前相合掌安尊那心。即以两足相颠倒成印。此亦名最上印。
　　次头印。先翘左足。后以右膝着地。右手安额上作动摇。复以四指相并。以拇指安掌中成印。
　　次顶印。以中指如针。与右拇指相捻成印。此印若以甲胄大明同用。亦名甲胄印。
　　次尊那本印。先以二手拇指动摇。然以二手合掌。以右拇指入掌内成印。安于心上。
　　次花印。以二手作拳。复二手竖如针。以头指与拇指俱合成印。
　　次大印。以二手相并指不相着。以拇指安小指第三节。后作坚固拳成印。以此印安本心。即诵大明七遍能作一切法。
　　次第二印。即以前印竖二拇指。展舒余指各不相着成印。
　　次第三印。以前印以头指。各安中指第三节成印。
　　第四印以二手指展舒。复各屈中节。复以中指无名指安拇指上。复以中指无名指安中节成印。
　　次经印。以左右手拇指。各捏小指甲。复右手指安左手上成印。
　　次螺印。以二手头指中指相着展舒。小指捻拇指甲。坚固成印。
　　次定印。先跏趺坐以二手展舒。以右手在左手上。二拇指甲相着。安脐轮下成印。
　　如是诸印相。亦随分演说。修行行人虔心记忆习令精熟。于作法时无令误失。若稍疑误不成印契。不成印契即贤圣不喜。凡所祈求不获成就。
佛说持明藏瑜伽大教尊那菩萨大明成就仪轨经卷第三
造[巾　　(穴/登)]像分第三
　　尔时佛言。此大毗卢遮那如来瑜伽大教。我已略说诸印相毕。今复宣说画像仪式。若有行人于尊那法中。修习求成就者。亦复先须了达画像仪式次第。行人若欲画像。先须用上好纯素匹帛。其帛不得令有毛发及间杂之物。若从他买。随所索价便与其直。不得论詶多少。若得已。即先须于稻谷聚中安七昼夜。然后用五药净水浸三日。或五日七日为上。即别用净水濯出。复用香水浸一昼夜。取出。复以五净水洒净了。又以五宝水洗。方可上[巾　　(穴/登)]。安排已。行人自作归命云。南无七十七俱胝正等正觉。亦令画人预先洁净。至时同此归命已。方乃起首画诸贤圣。其[巾　　(穴/登)]。行人先诵大明加持已。然用白土及粉相和涂[巾　　(穴/登)]。涂已安清净处。此后直至彩画毕工。常以香花阏伽供养。若如是依法作者。是最上品。作所起首擘画界道。并须右旋。先于[巾　　(穴/登)]下面画莲华池。满中莲华。仍有种种水族鱼螺蚌龟之类。兼有鸳鸯飞禽等。即于池上面画三莲华座。众宝所成。于中心莲华上。画白佛顶世尊。光焰普遍炽盛照耀。右手作施愿印。左手作说法印。圆光白色。于脐轮中出大光明。于其光中现尊那菩萨。于佛右边莲华上。画第三佛顶。有六臂右第一手作施愿。第二手执莲华。第三手持数珠。左第一手执金刚杵。第二手持经。第三手作说法印。身遍光明炽盛围绕。左边莲华上。画不空罥索。四面八臂。以虎皮为衣复为络腋。复以鹿皮为天衣。面有三目顶戴宝冠发髻下垂。右第一手作施愿印。第二手持数珠。第三手执罥索。第四手作施无畏印。左第一手持白莲华。第二手持经。第三手作拳。竖立头指作期克印。第四手执钩。光炎遍身照耀炽盛。下面画难陀乌波难陀二龙王。皆有七头。手执佛座及莲华茎。于右边画宝贤。顶戴天冠身有种种庄严手持宝珠。次画满贤。亦戴天冠身有光明种种装饰。于上面左右。画五佛塔。塔中画诸吉祥如来。第一画海吉祥如来。第二画天宝髻吉祥如来。第三画顶冠藏吉祥如来。诸如来身皆作金色。手作施无畏印。又于左右各画宝山。于左面宝山上。画摩摩枳菩萨。坐莲华座手执金刚杵。次后画无能胜。于上面画吒枳明王。执金刚杵。又于左边画金刚钩明王。于佛世尊上左右画云。现闪电相。云内画诸天降珍宝雨。又画诸天献歌乐相。复于上面画日月天。又于空中降下众华如雨。次于右边宝藏山上。画三界最胜圣观自在菩萨。手执莲华。于次右边。画圣多罗菩萨。手执青优钵罗华。次于右边画佛母摩耶于次后面。画大孔雀明王。于次后左右。画舞孔雀。又于上面右边。画五如来。第一画法海行吉祥王如来。第二画善光明王如来。第三慈氏庄严吉祥如来。第四灯光王如来。第五眉间毫相吉祥如来。如是五如来各坐莲华座。次画一夜叉主。次画帝释天持伞盖。如是依法次第画佛菩萨及众贤圣。悉令圆满威德自在。使诸世间天龙鬼神见皆降伏。如是画像毕已。持诵行人即于此[巾　　(穴/登)]像。作安像庆赞。行人于月初一日或十五日起首。于一切圣贤求承威力。即然后洁净已。身着新净衣受持斋戒。三昼夜或一昼夜。或清斋不食或食菜或食乳等。余时常持钵食。复受八戒已。然备种种香花涂香净水。复燃酥灯及用种种上妙衣服庄严宝饰等。又用五阏伽瓶盛妙香水。及盛五宝水五药水以为阏伽。乃至种种饮食等为供养。行人即立起其[巾　　(穴/登)]。安于所欲持诵之处。即以上来供养之具。供养所画[巾　　(穴/登)]像。如是作安像已。行人此后逐便依法修行。
　　复次又说尊那菩萨画像法。
　　特诵行人若欲画本尊尊那菩萨像者。先求新帛清净纯白者。求得帛已。即令画师预前洁净。至起首日令受八戒。然后令用新器调上好彩色。画尊那菩萨。身如秋月色面有三目。有一十八臂。着白衣种种庄严。以阿蹉为天衣。砗磲宝为手钏。十指有宝环。上二手作说法印。右第二手作施无畏印。第三手执剑。第四手执宝铎。第五手执尾惹布罗果。第六手执钺斧。第七手执钩。第八手执金刚杵。第九手持数珠。左第二手执如意宝幢。第三手执莲华。第四手执军持。第五手执罥索。第六手持轮。第七手执螺。第八手持贤瓶。第九手持般若波罗蜜多经。于菩萨下面画莲华池。于彼池内出生一大莲华。画难陀乌波难陀二龙王。手持莲华茎。华上画尊那菩萨。有大圆光炽盛遍满。菩萨面前画持诵人。手执香炉作瞻仰本尊相。于上面画净居天人。作雨华雨宝相。如是画像唯以洁净专志为上。于此像前作法者无不成就。
作曼拏罗法分第四
　　复次行人于尊那法中。修习成就作曼拏罗者。先依法择得胜地已。即掘去恶土砂砾灰炭。及毛发诸骨等。别以好土填筑令实。使极平正。然后于上分擘作曼拏罗。其曼拏罗或十六肘或八肘或四肘。三种不定。所作大小皆须严饰。其曼拏罗四方开四门。门中各安法轮。于中以五色线絣。作内曼拏罗。布八贤圣位。所用粉作贤圣像。当用五色宝粖。如阙即以五色粉代之。此曼拏罗中。有三十三俱胝天。于曼拏罗上分布阏伽瓶。于一一阏伽瓶内。想有一俱胝天。又于曼拏罗门内。安八大龙王。于内曼拏罗中。画尊那菩萨。诸余贤圣次第安布。于东北方安大轮明王。于东南方安不动尊明王南方安金刚手菩萨。北方安观自在菩萨。西北方安不空罥索菩萨。西方安伊迦惹吒菩萨。西南方安嚩日啰曩契菩萨。于曼拏罗东边安前[巾　　(穴/登)]像。又于[巾　　(穴/登)]前地上画八叶莲华。上作护摩炉。行人于此炉中。依法作其护摩。行人先用稻谷花遍散其上。然用五药水洒净。然后安外供养供养贤圣。用香花涂香螺贝衣服幢幡等。乃至阏伽瓶种种供具供养贤圣。复用五宝水献于本部。洁净已。然用三白食。谓酥乳酪调和为食。食亦为三品。若作上品法用上品供养。若作中品用中品供养。第三品法用第三供养。虽云三品并须上味。用献曼拏罗内贤圣。若有此会诸母鬼罗刹娑部多必舍左。随其勾召自十方来者。并须平等与其祭食。勿得令其有所不足。献食器用亦各不同。若献曼拏罗中八如来及尊那等。即各先献如拇指大一金莲华。然用铜钵满盛酪蜜等及诸食。奉献佛菩萨已。然用新瓦器盛祭食与彼十方来者必舍左等。其祭食者用酒肉及鱼。或用全鱼为祭。所献圣贤及必舍左等。并须身心专注虔至供养。圣贤欢喜所求成就如是作已。行人即入观想。想自己鼻尖上有物。得现前已。专注不散成坚固慈。令出入息微细。端坐低头自顾已足。即想心中现一日轮。想日轮中有开敷莲华诸宝所成于莲华中有尊那菩萨。身作金色着洁白衣种种装严。又想菩萨于五分身中出大光明。又想菩萨于九流门亦出光明。其光炽盛照耀一切。作观成已收光而起。复以香华及阏伽等。奉上贤圣已恭敬作礼。
　　复次行人画像及作曼拏罗。安布贤圣位种种所作。皆禀阿阇梨指教。一一不得违逆。于此仪轨皆悉记忆无令差谬。弟子即依教如仪安布贤圣。备办香华及种种之具。供养贤圣已。阿阇梨以帛覆弟子面。令弟子捧华抛于曼拏罗上。认华所著处尊像。永为拥护自身之主。此后常诵此贤圣本明求其加护。如是抛华认本尊已。弟子即以钵器盛满五宝。奉上阿阇梨用伸劳谢。弟子于阿阇梨。此后奉重过父千倍。乃至以曼拏罗所供养物及诸宝贝。施一切沙门。此后于具德之人及诸尊长。常加敬重。亦不得于曼拏罗所用诸物。乃至火及酥酪等而生轻慢。亦不得足踏莲华。阿阇梨如是诫约弟子已。弟子礼谢。此后弟子所欲作法。依仪修习无不成就。
护摩法分第五
　　复次行人。若欲修习尊那护摩法者。当于尊那菩萨及曼拏罗贤圣。作大供养。先备惹帝华摩梨华。及种种名华与妙香等。而为供养。然后随意依法作其护摩。而是行人欲得所求一切成就者。先于护摩炉中烧吉木柴。然复用白檀龙脑及别妙香。合和酥乳以青莲华揾。烧诵大明作护摩者。即得如愿。大明曰。
　　曩莫飒钵多(二合引)喃(引一)三藐讫三(二合)没驮俱胝(引)喃(引二)唵(引)左隶(引三)祖隶(引四)尊祢(引五)
　　若为息灾。用阿没罗树叶揾酥乳。同烧作护摩者。即得如愿。
　　若为增益当用阿说他木。或钵逻舍木乌讷么啰木。如是等木为柴。揾酥蜜酪同烧作护摩者。即得如愿。大明曰。
　　唵(引)左隶(引一)祖隶(引二)尊祢(引三)唵(引)癹吒(半音四)
　　若为发遣设咄噜者。用凶木为柴。揾油烧火。复用誐哩陀婆炼拏一阿庾多。诵大明作护摩者。即得如愿大明曰。
　　吽(引)癹吒(半音)左隶(引一)祖隶(引二)癹吒(半音三)尊祢(引四)吽(引)癹吒(半音引五)
　　若为破坏设咄噜及禁其心者。烧左祖攞木柴。以血和芥子油。用[寧　　頁]摩木树叶及尾螺木针。一阿庾多。诵前发遣大明。作护摩即得如意。
　　复次欲一切成就者。先须受其灌顶。然后发坚固心。常持尊那菩萨。后作法者皆得成就。
持诵法分第六之一
　　复次行人欲于尊那法中修习持诵者。即须先受三昧然结曼拏罗。方可起首持诵。当持诵时。行人于每日平旦时。先用大力明王大明。加持拇指七遍。拥护身已。或往便痢亦加持顶及两臂心喉五处已。即入触。大力明王大明曰。
　　啰怛曩(二合)嚩日啰(二合)曩底(一)唵(引)骨噜(二合)达曩吽(引)弱(二)
　　入触已用净土及瞿摩夷作净。复诵甘露军茶利大明七遍加持土。洗身分并脐轮下。及用洗下衣已。又更洗手方得清净。取土诵大明曰。
　　唵(引)儞佉曩(一)嚩苏达娑嚩(二合引)贺(引二)
　　取得土已。安于净处。或用作净。即捻少许土洗手及洗足。即诵作净大明曰。
　　曩莫三满多(一)没驮(引)喃(引二)唵(引)秫提(引三)哩讷(二合)输达曩(引)野娑嚩(二合引)贺(引四)
　　诵此净大明已。作拳竖立拇指即诵甘露军茶利大明加持身五处。甘露军茶利大明曰。
　　曩莫啰怛曩(二合)怛啰(二合)夜(引)野(一)曩莫室赞(二合)拏(二)摩贺(引)骨噜(二合)驮(引)野(三)唵(引)虎卢(四)虎卢(五)底瑟吒(二合六)底瑟吒(二合七)满驮(八)满驮(九)贺曩(十)贺曩(十一)阿蜜哩(二合)帝(引)吽(引)癹吒(半音)娑嚩(二合引)贺(引十二)
　　诵此明已。复诵三昧大明三遍或七遍。三昧大明曰。
　　曩莫萨哩嚩(二合)没驮(一)冒地萨埵(引)喃(二)阿(引)尾啰喏(三)阿(引)尾啰喏(四)摩贺(引)嚩日哩(二合)舍多(五)舍(引)多(六)娑(引)啰帝(引七)娑(引)啰帝(引八)怛啰(二合)曳(九)怛啰(二合)曳(十)尾达摩儞(十一)三婆惹儞(十二)贺啰摩底(十三)悉驮(引)屹哩(二合引十四)怛啰(二合)吒(半音)娑嚩(二合引)贺(引十五)
　　诵此明已取水一合。用前甘露军茶利大明加持已。自灌其顶及净其手用水之时。复诵本部大明七遍。大明曰。
　　唵(引)卒纥哩(二合引一)
　　诵明作净已。复作拳以拇指安心。诵心大明曰。
　　唵(引)尊癹吒(半音一)
　　诵心明已。复诵甲胄大明。拥护自身五处。甲胄大明曰。
　　唵尊满驮(一)
　　诵此明已。复诵甘露军茶利大明加持水。七掬洒净及遣魔障。复诵土甲胄大明。加持身五处以为甲胄。如得金刚手菩萨亲自拥护无异。土甲胄大明曰。
　　曩莫三满多(一)没驮(引)喃(引二)唵(引)部(引)入嚩(二合引)攞吽(引三)
　　诵此明已。复诵如来部心明加持水。三掬献于三宝。如来部心大明曰。
　　曩莫三满多(一)没驮(引)喃(引二)喏曩喏俱(三)
　　诵此明已。复诵佛眼大明加持水。三掬用灌自顶。佛眼大明曰。
　　曩莫萨哩嚩(二合一)怛他(引)誐帝(引)毗药(二合二)唵(引)噜噜娑普(二合)噜(三)入嚩(二合)攞底瑟吒(二合四)悉驮路左儞(引五)萨哩嚩(二合)哩他(二合引)娑达儞(六)娑嚩(二合引)贺(引七)
　　复诵甘露军茶利心大明加持水。三掬用灌顶。即成沐浴心。大明曰。
　　唵(引)阿蜜哩(二合)帝(引)吽。
　　复诵前净大明。如前护身已。复诵前心大明二十一遍。加持水用洒净及遣魔障。然后随意沐浴。所用拭巾亦濯令清净。又洗二手作洁净已。却入道场近于贤圣。行人所著衣。亦用甘露军茶利大明加持。又用常受衣。大明加持三遍。或七遍已如常受用。加持衣大明曰。
　　曩莫三满多(一)没驮喃(引二)唵(引)[口　　洛]乞叉(二合三)萨哩嚩(二合)怛他(引)誐多(四)阿地瑟胝(二合)多(引)野唧嚩啰娑嚩(二合引)贺(引五)
　　行人如是种种洁净已。方再入贤圣道场。于贤圣前发志诚心。合掌恭敬乃至作礼。然以五净水洒吉祥草作座而坐。后用涂二手。依仪结印拥护自身。即先结诸部三昧印。
　　佛部三昧印。以二手相并复合掌。次以二头指安中指侧第三节成印。结此印随印诵佛部三昧大明曰。
　　唵(引)怛他(引)誐睹(引)讷婆(二合)嚩(引)野娑嚩(二合引)贺(引一)
　　次结莲华部三昧印。先以二手作合掌。复散二手。却以三中指相合。如莲华相成印。随印诵莲华部三昧大明曰。
　　唵(引)钵讷谟(二合引)讷婆(二合)嚩(引)野娑嚩(二合引)贺(引一)
　　次结金刚部三昧印。以二手背相合。二拇指二小指相捻。直竖余指成印。随印诵金刚部三昧大明曰。
　　唵(引)嚩日噜(二合引)讷婆(二合)嚩(引)野娑嚩(二合引)贺(引二)
　　诵此明已。复结甘露军茶利印。以二手平仰。二小指颠倒相交。二无名指与二中指。屈入掌。二头指如金刚相。二拇指如针成印。诵安于顶上。随印前甘露军茶利大明作自拥护。
佛说持明藏瑜伽大教尊那菩萨大明成就仪轨经卷第四
尊那持诵法分第六之二
　　次又结如来部三昧印。以二手作拳。竖二拇指成印。随印诵前如来部三昧明作自拥护。
　　次结尊那菩萨根本印。以二手作拳。二中指如针。二头指安中指节。二拇指安头指侧。安顶上成印。结此印时。诵尊那菩萨根本大明。而于自身作大拥护。时行人于结印诵明时。得尊那菩萨欢喜顾视。
　　次结头印。以二手作合掌二拇指入掌中成印。随印诵头大明曰。
　　唵(引)尊纥哩(二合引一)
　　次结顶印。以前印改右手拇指。捻中指中节成印。随印诵顶大明曰。
　　唵(引)尊吽(一)
　　次结心印。以二手作拳。微舒二头指成印。随印诵心大明曰。
　　唵(引)尊癹吒(半音一)
　　次结甲胄印。用前顶印。复散手成印。随印诵甲胄大明曰。
　　唵(引)尊满驮(一)
　　次结本部母印。亦名佛眼印。以二手作合掌顶礼。屈二头指捻中指节。二拇指入掌内成印随。印诵前甘露军茶利大明。
　　次结本部尊印。以二无名指入掌动摇。次以二中指如针。直舒二头指。安中指背。舒二拇指安头指第一节成印。随印诵本部尊大明曰。
　　曩莫三满多(一)没驮喃(引二)俱攞纥哩(二合三)俱攞纥哩(二合)那野(四)
　　诵此明已。取洁净钵满盛香水。复用甘露军茶利大明加持七遍。于道场东北隅起首。四方洒净及发遣魔障。
　　次结请召印。用前根本印。改二拇指屈如钩成印。以此印请召贤圣。随印诵请召大明曰。
　　伊呬婆誐嚩底(一)尊那(引)驮(引)啰尼(二)阿(引)誐蹉(三)阿(引)誐蹉(四)摩摩薄讫怛也(二合五)怛三摩曳(引)曩佐(引)哩伽(二合六)钵啰(二合)帝(引)砌(引)难(七)钵啰(二合)细(引)那弥(引八)
　　诵此明已。想诸贤圣随召而至。即诵甘露军茶利大明。安住贤圣已。
　　次结三昧印。及诵大明献贤圣座。三昧印。以右手拇指。捏头指甲。余指如金刚相成印。随印诵三昧大明曰。
　　唵(引)商羯哩(引)三摩曳(引)娑嚩(二合引)贺(引一)
　　诵此明已。行人即言惟愿菩萨处此座已。安住道场受我供养。
　　次诵本部大明七遍。加持香水用为阏伽。诵本部大明曰。
　　唵(引)左隶(引一)祖隶(引二)尊祢(引三)阿哩伽(二合)婆誐嚩底(四)钵啰(二合)帝(引)蹉娑嚩(二合引)贺(引五)
　　次结根本印。密结二拇指。平舒成印。及诵大明三遍。加持前阏伽水。然后面东胡跪奉献贤圣。大明曰。
　　唵(引)迦摩攞娑嚩(二合引)贺(引一)
　　献阏伽已。复用甘露军茶利印。及诵甘露军茶利大明。结金刚界而作拥护。
　　次结十方界。以二手相并。先用右手中指无名指及左手头指。安左手小指第一节。却以左手中指无名指及右手头指。安右手小指第一节。余头指小指如针。复以拇指安头指第一节成印。结此印时。随印诵结十方金刚界大明曰。
　　啰怛曩(二合)嚩日啰(二合)曩底(一)唵(引)娑啰(二)娑啰(三)嚩日啰(二合)钵啰(二合)迦啰吽(引)癹吒(半音)娑嚩(二合引)贺(引四)
　　次结金刚半惹啰印。即用前印磔开拇指成印。随印诵半惹啰大明曰。
　　啰怛曩(二合)嚩日啰(二合)曩底(一)唵(引)尾娑普(二合)啰(二合二)洛乞叉(二合)嚩日啰(二合)播(引)啰(三)吽(引)癹吒(半音四)
　　次下方结界印。用前印改二拇指。直下如针成印。随印诵结下方界大明曰。
　　啰怛曩(二合)嚩日啰(二合)曩底(一)唵(引)枳哩(二)枳哩(三)嚩日啰(二合)嚩日哩(四)部晚达儞(引五)吽(引)癹吒(半音六)
　　次结大乌瑟腻沙印。以二手相并。二无名指屈入掌二中指如针。安二拇指第三节。复以拇指无名指如针。以小指捏第三节。复以小指如针安头指。如金刚相成印。随印诵乌瑟腻沙大明曰。
　　唵(引)商羯哩(引一)摩贺(引)三摩曳(引)娑嚩(二合引)贺(引二)
　　以如是等印及大明。作结界已。行人向于本尊贤圣恭敬作礼。
　　次结根本印。以二手拇指屈中节成印。结此印诵大明。胡跪献阏伽。用灌沐贤圣大明曰。
　　唵(引)左娑嚩(二合引)贺(引一)
　　次结涂香印。以右手拇指安头指第一节。复展舒成印。结此印诵涂香大明曰。
　　唵(引)尊娑嚩(二合引)贺(引一)
　　次结华印。以右手拇指。与头指第一节相捻成印。以此印献华。诵华大明曰。
　　唵(引)尊娑嚩(二合引)贺(引一)
　　次结香印。以右手中指与拇指相捻成印。以此印献烧香诵香大明曰。
　　唵(引)隶(引)娑嚩(二合引)贺(引一)
　　次结灯印。以左手拇指。捏中指节成印。结此印诵献灯大明曰。
　　唵(引)祢(引)娑嚩(二合引)贺(引一)
　　次结出生印。以左手拇指安中指第一节成印。结此印献食。诵献食大明曰。
　　唵(引)祖娑嚩(二合引)贺(引一)
　　如是结印诵明。作种种供养。奉献曼拏罗中一切贤圣已复作观想。于一切世间见闻所有一切供具。行人运心以此供养十方一切贤圣。复结普供养印。先合掌顶礼已。复以二手指相交成印。随印诵普供养大明曰。
　　曩莫萨哩嚩(二合)没驮(一)冒地萨埵(引)喃(引二)萨哩嚩(二合)他(引三)乌讷誐(二合)帝(引)娑婆(二合)啰呬[牟　　含](四)誐誐曩剑娑嚩(二合引)贺(引五)
　　如是普供养已。次以偈赞三宝。及观自在金刚手菩萨等。
　　赞佛曰。
　　我佛大慈悲　　调伏诸有情
　　住福功德海　　是故我赞礼
　　赞法曰。
　　离欲乐寂静　　能断诸恶趣
　　纯一真如理　　是故我赞礼
　　赞僧曰。
　　坚固持尸罗　　证得解脱道
　　住最功德刹　　是彼我赞礼
　　赞诸贤圣曰。
　　怛鑁(二合引)祢(引)尾飒钵多(二合)喏曩俱胝啰毗钵啰(二合)瑜(引)誐(引一)捺也(二合)娑多(二合)捺也(二合)他(引)钵那欲帝(引)曩左隶(引)祖隶曩(二)欲讫多摩试沙讷哩多钵啰(二合)舍摩(引)野尊祢(引三)莎(引)贺(引)嚩帝(引)三摩啰底怛写俱睹(引)尾钵底(四)萨哩嚩(二合)没驮曳(二合)钵啰(二合)设娑多(二合引)野三勃哩(二合引)跢(引)野虞尼(引)哩虞(二合)噜(五)阿嚩路吉多塞倪也(二合)野曩谟(引)[寧　　吉](切身)怛也(二合)摩贺(引)怛摩(二合)儞(引六)摩贺(引)摩攞(引)野赞拏(引)野尾儞也(二合引)啰(引)惹(引)野娑(引)达吠(引七)讷哩难(二合引)多那摩迦(引)野室左(二合)曩摩悉帝(二合引)嚩日啰(二合)播(引)拏曳(引八)
　　复次行人如是赞叹已。复说忏悔云。弟子某甲自从无始已来至于今日。在轮回中造不善业。或自作或教他。乃至见闻随喜一切不善。今对三宝发露忏悔。从今已去奉持禁戒更不复作。又复今日已去。所有诸大菩萨缘觉声闻。乃至一切众生所作善法。我悉随喜。作是说已即结根本印。诵根本明三遍。行人复合掌白言。某甲上来所作供养多不周备。或忘失次第不依法则。惟愿菩萨及众贤圣。大慈大悲布施欢喜。
　　次结阏伽印。用前根本印改拇指。安头指第一节成印。随印诵阏伽大明曰。
　　唵左隶(引一)祖隶(引二)尊祢(引三)阿哩伽(二合)婆誐嚩底钵啰(二合)帝(引)蹉娑嚩(二合引)贺(引四)
　　复次行人。观想己身为尊那菩萨。先结印。以二手作金刚拳。以二头指与小指如针。次舒余指亦如针成印。结此印时。观想己身成尊那菩萨。于头上现唵字。为如来乌瑟腻沙。次于两眼现左字。成乌瑟腻沙大轮。次于颈上现隶字。成不动尊明王。手执螺及罥索。次于心中现卒字。成观自在菩萨。次于两臂复现隶字。成光积明王。次于心中复现隶字。成于贤圣。面有三目手执莲华罥索军持等。次于脐轮中复现卒字。成本尊尊那菩萨。次于两股现祢字。成金刚手菩萨。次于两腨现莎字。成伊迦惹吒菩萨。面有三目六臂身青色。以象皮为衣。次于两足现贺字。成嚩日啰曩契菩萨。如玻璃色。
　　如是观想已次即持诵。持诵之法亦有二种。一无相二有相。无相持诵者。先结禅定印跏趺而坐。端身澄心项颈微低。于鼻尖上想出入息。非粗非细不缓不急。心缘大明专注持诵勿令间断。亦勿令心有所劳惓。如是持诵名为最上。
　　有相持诵者即持珠定数。每一持诵须及无数。直至获得悉地。不得阙少一数。若阙一数名为间断。于所求事不获成就每欲持诵先结数珠印。以无名指头指屈中节。与中指中节相捻成印。随印诵大明曰。
　　唵(引)遏讷部(二合)帝(引一)尾惹曳(引二)悉提(引三)悉驮(引)哩替(二合引)娑嚩(二合引)贺(引四)
　　诵此明已。即二手合掌捧珠诵大明七遍。加持其珠大明曰。
　　唵(引)曩谟(引)婆誐嚩底(一)悉提(引二)娑(引)达野(三)娑达野(四)萨哩嚩(二合引)哩他(二合)娑(引)达儞(五)悉驮(引)哩替(二合引)娑嚩(二合引)贺(引六)
　　诵此明已。即持珠顶礼三贤圣。然后依法持诵诵数满足。复诵佛眼大明七遍。结根本印。复诵佛眼明三遍。献贤圣阏伽。又复白言。我今尽此持诵奉献菩萨。又献香华灯涂而作供养。次复用佛眼大明。而自拥护及结界。次用阿三[牟　　含]儗儞印护身五处。阿三[牟　　含]儗儞印。以二手相并。二无名指相颠倒入掌内。二中指与小指如针。复头指如针。安侧二拇指直下。复无名指入掌成印。随印诵阿三[牟　　含]儗儞大明曰。
　　唵(引)阿三[牟　　含]儗儞(引)尾(引)啰(一)捺曳帝(引二)吽(引)癹吒(半音)娑嚩(二合引)贺(引三)
　　次结根本印及诵大明以为发遣。印相如前。大明曰。
　　誐蹉底(一)仡哩(二合)系怛吠(二合引)[牟　　含](二)巘唐补瑟半(二合三)度半末陵(四)钵啰(二合)祢(引)半左(五)[口　　洛]乞叉(二合引)钵啰(二合)底贺多(六)嚩攞钵啰(引)讫啰(二合)弥(引)娑嚩(二合引)贺(引七)
　　如是发遣已。复持数珠向心前作拥护。又结甘露军茶利印而自拥护已。然后顶礼诸佛菩萨。而起出于道场。唯得读诵大乘方广华严及佛母般若波罗蜜多经。或涂曼拏罗及造塔像。不得谈说世俗典籍。此为恒式。行人食时。恒用尊那菩萨根本大明。加持已然后可食。或睡眠时亦诵根本大明。作拥护已即可睡眠。根本大明曰。
　　曩莫三满多(一)没驮(引)喃(引二)唵(引)嚩兰那祢(引三)帝(引)喏踰(二合)摩(引)里儞娑嚩(二合引)贺(引四)
　　复次宣说佛及贤圣微妙字观想法。此字皆是诸佛贤圣根本表真实理。乃至无相持诵及息灾等四种之法。皆于尊那法中之所演说。行人若作息灾增益敬爱降伏等法。于此诸法应须一一如仪了知。今当略说微妙字。于曼拏罗中安布九位。次第之法。第一于东北隅安唵字。第二于东南隅安左字。次隶字次卒字。如是四隅安已。次于中位安尊字。次安隶字次安祢字。次安莎字次安贺字。此九字乃是根本大明成九贤圣。
　　复次唵字为无相法界。左字为大轮。隶字为不动尊。卒字为观自在。又隶字为不空罥索菩萨。尊字为尊那菩萨。祢字为金刚手菩萨。莎字为伊迦惹吒菩萨。贺字为嚩日啰曩契菩萨。如是等微妙字于一切大明。若以唵字为首者。能成就一切法若左字。于息灾增益降伏三法有大威力。隶字能破坏设咄噜。亦作发遣及拥护法功力最大。卒字能作破坏及散他军。如金翅鸟能食于龙。隶字破诸大恶有最胜力。尊字能成就一切事。能破坚固禁嚩。祢字能破魔怨及诸大恶。亦能作入寤法。莎字能自拥护及能破怨。亦能令作钵入寤法。贺字能除大毒及一切病。如是等字犹八正道。能使有情解脱轮回后得寂灭。
　　复次行人观想如是微妙字相。于己身分一一现前。或变色相或变形仪。若得如是现前。能灭身中一切罪业断除烦恼。初想唵字现于头上作黄金色。次想左字现于两目亦作金色。次想隶字现于颈上作深黑色。次想卒字现于脐轮如红莲色。或大青色。其色所现随彼作法。次想隶字现于两臂化贤圣像或作金色或作赤色。次想尊字现于心上。变成尊那菩萨。身作白色。想祢字现于两股。想莎字现于两腨。想贺字现于两足。想如是字于己身分一一现前。得现前已。断诸烦恼灭一切罪。乃至能使内心皎洁如尘覆像随拂清净。精进诸天皆悉敬爱。
　　复次想微妙字。变成本位贤圣。观字成尊那菩萨本身者。身作白色面有三口。有一十八臂炽焰遍身。坐白莲花而于身中能生诸佛。若观字成多罗菩萨者。身大青色现忿怒相。利牙外出象皮为衣。一手执剑一手执髑髅满中盛血。若观字成伊迦惹吒菩萨者。右第一手执宝捧第二手执罥索。左第一手执竭椿誐。第二手执沥血人头。若观字成嚩日啰曩契者。身色如月。右二手执剑及钺斧。左二手执罥索及莲花。此嚩日啰曩契是马头明王所化。有大威力。若有被得叉迦龙所蠚者。一切诸力无能救度。唯嚩日啰曩契可为救济。若复行人处处用者。皆得成就等如意宝一切随心。
　　复次于诸大明。加字所用各各成就法。若加唵字能为警觉及作发遣。若加唵隶吽三字力能断截。若加唵罗吽癹吒五字者。力能惊怖及能破坏亦能拥护。若加唵祖曩莫四字者。能成就敬爱法。若加唵祖吽三字者。能退他军若加唵隶癹吒四字者。息大斗战。
　　若作息灾法。用此大明曰。
　　唵(引)尊阿母羯写扇鼎俱噜娑嚩(二合)贺(引一)
　　若作增益法。用此大明曰。
　　唵(引)尊阿母羯写洛叉弥俱噜娑嚩(二合)贺(引一)
　　若作敬爱法。用此大明曰。
　　唵尊曩莫(一)
　　若为息大斗战。用此大明曰。
　　唵尊祢吽癹吒。
　　又作息灾法。随诵大明兼称彼名说所求事。大明曰。
　　左隶祖隶尊祢阿母羯写扇鼎俱噜娑嚩(二合)贺(引一)
　　又作增益法。随诵大明兼称彼名说所求事。大明曰。
　　唵左隶祖隶尊祢娑嚩(二合)贺(引一)
　　又作敬爱法。随诵大明兼称彼名说所求事。大明同增益法。
　　又作降伏法。随诵大明兼称彼名说所为事。大明曰。
　　曩莫左隶祖隶尊祢阿母羯嚩尸俱噜娑嚩(二合)贺(引一)
　　又作勾召法。诵大明曰。
　　唵左隶祖隶尊祢阿母羯摩羯哩沙野纥哩(二合一)
　　又驱逐怨家。随诵大明兼称彼名说所为事。大明曰。
　　唵左隶祖隶尊祢阿母羯母佐吒野吽(引一)
　　又破坏魔怨法。大明曰。
　　唵左隶祖隶尊祢阿母羯摩罗野吽癹吒(半音一)
　　又作极破坏魔怨法。大明曰。
　　唵左隶祖隶尊祢阿颠多摩罗尼娑嚩(二合)贺(引一)
　　又作大息灾法。随诵大明称彼所成就事。大明曰。
　　唵左隶祖隶尊祢娑嚩(二合)贺(引一)
　　又作大敬爱法。随诵大明称彼名字说所成就事。大明曰。
　　曩莫左隶祖隶尊祢曩莫阿颠多嚩尸曳纥哩(二合一)
　　又作大勾召法。大明曰。
　　左隶祖隶尊祢纥哩(二合一)
　　又作极坏大怨法。随诵大明兼称彼名说所为事。
　　吽唵左隶祖隶尊祢吽阿颠睹左吒称癹吒左隶祖隶尊儞癹吒(半音一)
　　如是等大明各各随所作法。称说其事无不成就。
　　诸佛所说大尊那教。能满一切众生之愿。以颂赞曰。
　　尊那功德聚　　寂静心常持
　　一切诸大难　　无能侵是人
　　天上及世间　　受福如佛等
　　从兹如意宝　　定获无等等

