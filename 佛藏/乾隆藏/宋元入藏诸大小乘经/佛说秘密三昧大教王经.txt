佛说秘密三昧大教王经四卷


宋元入藏诸大小乘经
佛说秘密三昧大教王经四卷
宋西天三藏朝奉大夫传法大师施护奉诏译


　　

佛说秘密三昧大教王经卷第一
一切如来大乘现证三昧金刚仪轨会
　　如是我闻。一时世尊。在三十三天杂饰柔软地帝释宫殿大楼阁中。与大菩萨一百六十万俱胝那庾多众。其名曰金刚手菩萨摩诃萨金刚钩菩萨摩诃萨。金刚弓菩萨摩诃萨金刚善哉菩萨摩诃萨。金刚藏菩萨摩诃萨金刚光菩萨摩诃萨。金刚幢菩萨摩诃萨金刚喜菩萨摩诃萨。金刚眼菩萨摩诃萨金刚慧菩萨摩诃萨。金刚转法轮菩萨摩诃萨金刚语菩萨摩诃萨。金刚业菩萨摩诃萨金刚精进菩萨摩诃萨。金刚降魔菩萨摩诃萨金刚拳菩萨摩诃萨等。复有金刚嬉戏金刚鬘。金刚歌金刚舞等。四千金刚明妃众。复有金刚钩金刚索。金刚锁金刚铃等。四千金刚执侍等众。复有金刚香金刚华。金刚灯金刚涂香等。四千金刚女执侍等众。复有大梵天王大自在天那罗延天等众。并帝释天主及其眷属。又复彼天有无数俱胝天女。起欢喜心奏妙音乐。咸作最上广大供养。
　　尔时彼天大曼拏罗会广千由旬。世尊释迦牟尼如来处于其中。有无量百千大众。恭敬围绕听受说法。
　　尔时大秘密主金刚手菩萨摩诃萨大执金刚者。于其会中普遍观察诸众会已。左手结金刚高举印。右手戏掷最初妙乐大金刚杵。安自心间作勇进势。说此一切如来大乘现证三昧邪秘密心明曰。
　　吽(引)
　　说此心明时。一切世界普遍震动。一切如来即以诸佛大菩提智。重复现证正等菩提。一切菩萨不坏利益诸众生事。毕竟成就。彼帝释天主并诸眷属。皆悉安住金刚萨埵成就三摩地中。
　　尔时世尊大毗卢遮那如来。亦复现证正等菩提已。时诸如来咸共劝请金刚手菩萨摩诃萨言。愿为一切众生作大利乐。令得成就诸秘密法。当说诸法清净胜义。自部最上秘密法义。
　　尔时金刚手菩萨摩诃萨。闻诸如来劝请言已。先作金刚弹指。次说一切如来请召心明曰。
　　唵(引)摩贺苏珂嚩日啰(二合)萨埵(一句)萨哩嚩(二合)怛他(引)誐多(引)那(引)讫哩(二合)舍(二)钵啰(二合)吠(引)设三摩曳(引)哩嚩(二合)持嚩(二合引)(三)嚩尸酤噜尸竭啰(二合)(四)密昧哩摩(二合)贺(引)满怛啰(二合)钵乃(五)[口　　弱]吽(引)鑁(引)呼(引)(六)
　　说此大明时。所有十方一切世界一切如来。皆悉云集遍满虚空。犹如胡麻中无间隙。
　　是时东方阿閦如来住世尊前。金刚手等四菩萨围绕。南方宝生如来住世尊右。金刚藏等四菩萨围绕。西方观自在王如来住世尊后。金刚眼等四菩萨围绕。北方不空成就如来住世尊左。金刚羯磨等四菩萨围绕。是诸如来各各以其自印安住。
　　尔时金刚手菩萨摩诃萨。普摄如来大会一切大众乃至一切世界。悉令安住世尊大毗卢遮那如来大曼拏啰中已。说此秘密金刚歌咏大明。作秘密供养事。彼彼大明曰。
　　嚩日啰(二合)萨埵僧屹啰(二合)贺(一句)
　　嚩日啰(二合)啰怛那(二句)摩耨多啰(一句)
　　嚩日啰(二合)达哩摩(二合)誐(引)野乃(一句)
　　嚩日啰(二合)羯哩摩(二合)迦[口　　魚]婆嚩(一句)
　　复次宣说曼拏罗颂曰。
　　我今依法而宣说　　金刚界大曼拏罗
　　彼金刚界平等相　　此说名为金刚界
　　曼拏罗位清净已　　本尊大印而摄受
　　如是普遍观察已　　无数持诵作成就
　　其曼拏罗四方相　　四门四刹善安布
　　依法筑立彼坛场　　纵广三十三肘量
　　四门四隅祢踰贺　　中间缯帛以庄严
　　又复安置半月相　　以金刚宝为严饰
　　依法当画四楼阁　　以彼中间善安置
　　依金刚法开坛门　　金刚门等开其四
　　开门大明曰。
　　唵(引)嚩日啰(二合)萨埵目(一句)
　　坛中应画八幅轮　　以金刚线作抨量
　　先北方起后依次　　四线抨量人轮位
　　于其轮中依本法　　布列五方佛尊像
　　五佛左右轮幅隅　　画彼戏鬘歌舞相
　　于曼拏罗四隅位　　应画香华灯涂尊
　　钩索锁铃四明王　　东南西北门如次
　　如是诸佛贤圣等　　依法安布及粉画
　　金刚曼拏罗成已　　然当钩召诸贤圣
　　钩召大明曰。
　　唵(引)摩贺(引)苏珂嚩日啰(二合)萨埵(一句)阿(引)野(引)系(引)尸(引)竭囕(二合)(二)萨哩嚩(二合)怛他(引)誐多摩贺(引)野(引)那(引)毗三摩野(三)嚩日啰(二合)萨埵三摩野摩努萨摩(二合)啰(四)悉[亭　　夜](切身下同)悉[亭　　夜](五)三摩野萨怛嚩(二合)(六)捺哩(二合)厨弥(引)婆嚩(七)苏都(引)输(引)弥(引)婆嚩(八)阿努啰讫睹(二合引)弥(引)婆嚩(九)苏布(引)输(引)弥(引)婆嚩(十)阿提底瑟吒(二合)萨哩嚩(二合)怛他(引)誐多悉提孕(二合)弥(引)钵啰(二合)野蹉(十一)诃诃诃诃(十二)婆誐鑁那那(引)祢祢驮那萨埵(十三)萨哩嚩(二合)怛他(引)誐檐(引)(十四)萨嚩日啰(二合)驮啰(引)那(引)讫哩(二合)舍(十五)钵啰(二合)吠(引)舍三摩曳(引)哩嚩(二合)特嚩(二合引)(十六)嚩尸(引)讫哩(二合)父多(十七)摩贺(引)苏珂嚩日啰(二合)萨埵娑(引)驮野(十八)[口　　弱]吽(引)鑁(引)呼(引)阿(引十九)
　　当说如是大明时　　一切最上诸佛等
　　并诸在会天子众　　悉入金刚萨埵法
　　次现祥瑞欢喜等　　或天光明或妙香
　　若自得见他亦然　　见瑞相者得最胜
　　获自最上三昧邪　　金刚手等所摄受
　　先于一门求成就　　钩索锁铃如次转
　　诸供养及密供养　　以妙华等依法献
　　贤瓶满盛众香水　　插金刚枝作持诵
　　大明曰。
　　唵(引)摩贺(引)苏珂嚩日啰(二合)阿目伽三摩野钵啰(二合)吠(引)舍(一句)悉[亭　　夜]嚩日啰(二合)萨埵(二)[口　　弱]吽(引)鑁(引)呼(引)(三)
　　当说如是大明时　　最上金刚萨埵等
　　所有印及三昧邪　　供养等法悉得入
　　彼甘露水若饮用　　或复依法而洒净
　　色力命安复坚强　　能作一切成就事
　　然后随力令弟子　　净帛覆面着赤衣
　　依法引入曼拏罗　　先抛华后密供养
　　入已先受金刚印　　次与三昧誓诫言
　　若破金刚手三昧　　此金刚杵碎其顶
　　大明曰。
　　唵(引)嚩日啰(二合)贺那塞怖(二合引)吒野谟(引)哩驮那(二合引)曩发吒(半音一句)
　　然后仰观其坛上　　捧持妙华随意掷
　　华所堕处即本尊　　后求最上成就法
　　次应除其覆面帛　　全身委地伸敬礼
　　礼曼拏罗本尊已　　献嬉戏等密供养
　　普见曼拏罗相已　　觉了一切众生聚
　　观已然依灌顶仪　　以金刚水灌其顶
　　显示五智金刚杵　　大金刚杵等如仪
　　如是与自标帜已　　然当立以金刚名
　　金刚手等诸大士　　悉从金刚心所生
　　与授金刚密印已　　及说不空三昧法
　　金刚萨埵不应离　　一切如来从是生
　　依法当于清旦时　　一称金刚本尊号
　　然后授与金刚戒　　金刚手为汝胜尊
　　此金刚杵大金刚　　随其所欲常成就
　　然后复献密供养　　普供养胜曼拏罗
　　随所爱乐妙华等　　诸供养物而供献
　　此名金刚界大曼拏罗。
　　复次于诸成就法中。先说身成就法。行人若欲造金刚手菩萨摩诃萨像者。或铸或雕或塑或画。应随所乐依法作已。于彼像前严设供养。行人着赤色衣结金刚高举即。于一年中专注持诵不勒限数。乃至诸所乐欲饮食快乐。随意受用悉无所碍。后满一年已其功成就。即于现生。得成金刚手菩萨摩诃萨。
　　复次宣说语成就法。行人依法随处随时。以金刚语持诵百千数限。数满已得一切如来施诸成就事。第二生中即得成佛。后复决定成金刚手尊。
　　复次宣说心成就法。行人依法随处随时。意中密作相应持诵。满四月已即得随意最上成就。现生一切所作皆成。
　　复次宣说金刚手菩萨摩诃萨成就法。行人依法于本尊像前。左手作金刚拳。右手执金刚杵。依法持诵百千数已。即得金刚杵成就。执是杵已随欲往来。及诸所乐自在无碍。亦得金刚手菩萨摩诃萨。及诸如来或隐或显。现成就事随其所欲。令彼行人变化受用。及余所作悉使圆满。亦于现生得成金刚手菩萨摩诃萨。
　　复次通说三业成就法。行人应当依本法仪。随处随时安置尊像。于其像前当结大印。谛想本尊持诵一年。期限满已得成金刚手菩萨摩诃萨复次广说诸成就法。行人应当依金刚手菩萨摩诃萨法相应持诵。复得一切胜解法。一切事成就。得见金刚手菩萨摩诃萨身。又闻其言。日日当与一切成就。当知此金刚萨埵秘密法门。设有未能成就如上法者。若但入此曼拏罗时。亦能善作一切拥护。息灾安乐增长寿命。色相少盛有力精进。勇悍吉祥增益善法。所有一切诸疟毒等。病苦忧恼恶梦恶相。拏枳儞等之所执持。法障业障烦恼障等一切障碍。夭死诸怖一切恶法。及余苦等皆能息灭。又复能作阿吠舍等事。或令动摇或作歌舞。或说未来事或现身相。或出其声或作调伏破坏。或作隐覆禁制或印法摄持。或令痴乱或缚或解或一切所欲皆能召集。乃至一切世间普遍钩召。悉令阿吠舍而作敬爱。如上等事皆得自在。能作一切事业。得一切金刚三业成就。出现一切幻化等法。及能转易时分破坏。舍宇所有紧迦啰药叉必舍左等。彼诸眷属悉作成就复禁止一切风雨电电。复能请降依时甘雨。亦能拔除损折树林华果。亦能非时生诸华果。以要言之一切隐显升沈。及饶益等事皆得如意。乃至一切最上成就之法亦悉圆满。是故当知此金刚萨埵秘密心明及曼拏罗。能如上百种事业。
　　如上所说皆是金刚萨埵秘密法门。
　　尔时世尊大毗卢遮那如来等一切如来。欢喜大笑。同共宣说一切如来现证觉智金刚大明曰。
　　唵(引)萨哩嚩(二合)怛他(引)誐多摩(引)帝(引)摩贺(引)苏珂嚩日啰(二合)驮(引)哩尼(二)萨哩嚩(二合)三摩多(引)钵啰(二合)昌(引)达儞(三)萨哩嚩(二合)耨珂刹炀葛哩(四)萨哩嚩(二合)苏珂钵啰(二合)那(引)曳计(引)(五)萨哩缚(二合引)哩他(二合)娑(引)达儞莎(引)贺(引)(六)
　　说是大明已。时诸如来告金刚手菩萨摩诃萨言。金刚手汝当受持我此大明。为诸众生作大利益。我今宣说曼拏罗法。行人应当依本法仪。粉画外曼拏罗作四方相。于其中间作八辐轮。而于轮脐安毗卢遮那如来。于轮辐八位画八如来。依法安布曼拏罗已。时金刚阿阇梨结一切如来拳印。被所应着衣入曼拏罗。全身委地顶礼贤圣。先诵请召大明曰。
　　唵(引)萨哩嚩(二合)怛他(引)誐多嚩日囕(二合)酤尸(一句)摩贺(引)冒[亭　　夜](引)迦哩沙(二合)尼(二)萨哩嚩(二合)达哩摩(二合)钵啰(二合)吠(引)舍儞(三)萨哩嚩(二合)三摩(引)提满驮儞(四)萨哩嚩(二合)布(引)惹(引)尾提尾娑多(二合)啰迦(引)哩计(引)嚩驮莎(引)贺(引)(六)
　　诵是大明已。一切如来及诸贤圣皆悉云集现欢喜等诸祥瑞相。然后阿阇梨令弟子。如前着衣净帛覆面。作金刚合掌持以妙华。引入曼拏罗。入已当授此三昧颂曰。
　　当知佛法僧三宝　　最上最胜所归依
　　乃至尽寿常供养　　不应供养余天等
　　复授此大明曰。
　　唵(引)诃那嚩日啰(二合一句)那啰迦舍(引)萨葛呼(引)(二)
　　授是大明已。乃为除去面帛。即令弟子全身委地顶礼贤圣。次当授与大金刚杵。后以如来五瓶灌顶。及授本部大明并教示印法。然后随力供养出曼拏罗。
　　此名大总持曼拏罗。
　　复次宣说彼成就法。行人应当依本法仪。于如来像前加趺而坐。结一切如来拳印。不勒限数持诵一年。日唯一食余不应作。如本法说勿生退倦。后一年满已即得成佛。为一切三界主。自在常住寿命无量。而善调伏诸众生界。如上所说成就之法。行人设有未成就者。但当于此大明谛心持诵。亦能成办一切事业。所谓先得五分功德。乃至转法轮度众生等诸方事。后当不久亦得成佛。
　　此名一切如来大总持仪轨。
　　金刚破恶大仪轨会。
　　尔时金刚手菩萨摩诃萨。又复白诸如来言。愿当受持我此大明仪轨大三昧邪金刚破恶秘密心明。所有一切恶者。及余天等一切众生。于诸如来教中生恚恶佷戾心者。皆能调伏悉使堕落。从菩提道场最初降伏。已后不复令诸恶得起。
　　尔时一切如来默然而住。
　　时金刚手菩萨摩诃萨。为欲圆满诸胜愿故。左手结金刚高举印。右手戏掷金刚杵。熙怡微笑结加趺坐。说此秘密心明曰。
　　唵(引)儞逊婆呼(引)婆诚鑁(一句)嚩日啰(二合)吽(引)发吒(半音二)
　　说此心明时。一切世界皆悉震动。一切如来又复以诸佛大菩提智现证正等菩提。所有一切山岩崩倒破坏。一切恶者皆悉调伏。普遍钩召悉入曼拏罗中。安住三昧而作敬爱。所有一切母鬼众。部多众恶曜众。夜叉罗刹频那夜迦等众。乃至地狱趣类皆悉破坏摧毁叫呼迷乱。
　　尔时金刚手菩萨摩诃萨。随应降伏悉降伏已。以金刚眼普遍观视。出现金刚降三世大忿怒尊。及诸忿怒眷属。极猛恶相利牙咬唇。又复颦眉有大焰光周遍炽盛。执金刚钩及朅桩誐剑索叉杖铃及幡等。复以种种庄严之具而为严饰。如是出现已。于金刚手菩萨摩诃萨周匝而注。
　　尔时金刚手菩萨摩诃萨。说此降三世大曼拏罗仪轨。先当与彼大曼拏罗法用相应。次当画此外曼拏罗。作圆满相内金刚曼拏罗作四方相。中安金刚手大执金刚尊。面现喜怒相利牙外出。左手结金刚高举印或执青莲华。右手戏掷金刚杵。前安金刚降三世大忿怒尊。右安金刚钩召忿怒尊。后安金刚剑尊。左安金刚索尊。于其四隅画金刚忿怒主尊。金刚迦罗尊金刚杖尊金刚摩噜多尊。如是画已。然后金刚阿阇梨着青色衣。结降三世印作忿怒相。入曼拏罗顶礼贤圣已。说此颂曰。
　　为诸众生利益故　　为欲成就诸教故
　　广为调伏恶众故　　金刚萨埵加被我
　　然后结金刚钩印。其印以二手头指。头节微屈如钩成印。诵此请召大明曰。
　　唵啰儞逊婆嚩日啰(二合引)葛哩沙(二合)野(一句)钵啰(二合)吠(引)舍野(二)满驮野(三)嚩尸(引)酤噜(四)摩贺(引)嚩日啰(二合)驮啰摩(引)那野吽(引)(五)萨哩嚩(二合)嚩日啰(二合)酤罗(引)那(引)葛哩沙(二合)野吽(引)(六)萨哩嚩(二合)母捺啰(二合引)誐拏(引)钵啰(二合)吠(引)舍野吽(引)(七)萨哩嚩(二合)三摩炀(引)未特嚩(二合引)那野吽(引)(八)萨哩嚩(二合)葛哩摩(二合)悉提孕(二合)阿谟(引)伽(引)钵啰(二合)底贺当娑(引)驮野吽(引)吽(引)(九)[口　　弱][口　　弱][口　　弱][口　　弱](十)
　　如是大明若诵二十一遍。所有一切执金刚明妃。悉入金刚萨埵一切如来金刚部中。时金刚阿阇梨作忿怒相。普令一切悉得阿吠舍。所有一切障及一切罪悉得销灭。阿阇梨然后复作忿怒相。结金刚打掷印献诸供养已。后令弟子亦着青衣。青帛覆面亦作忿怒相。先结金刚打掷印次当执华。引入曼拏罗已授此三昧颂曰。
　　普为众生作利益　　调伏一切极恶者
　　日日当于清旦时　　一遍轮掷金刚杵
　　复授此大明曰。
　　唵(引)儞逊婆嚩日啰(二合)吽发吒(半音)
　　授是大明已。然后弟子抛华。华所堕处即是本尊。后与除去面帛。弟子应当顶礼贤圣已掷金刚杵。次当授与金刚灌顶及与心明教示印法。如其所乐作供养。已出曼拏罗。
　　此名金刚降三世曼拏罗。
　　复次宣说成就之法。行人应当依本法仪造于[巾　　(穴/登)]像。中画金刚降三世忿怒明王。右边当画四忿怒王。左边亦画四忿怒王。如是画已依法安置。行人于彼像前。掷金刚杵结加趺坐。作忿怒相及作忿怒视。持诵百千遍限数满已。能令己身得如大金刚忿怒王。所有色相寿命。威力精进皆悉同等。亦复具足神通事业大成就法。利益众生无有穷尽。如上所说设未成就者。但能入此曼拏罗中。持诵如上大明一遍。能作百种事业。所谓情与非情一切恶中悉能禁制。破坏惊怖摧毁隐覆痴迷。禁缚离散断截失乱。又复能令诸恶有情。或发语言或禁语言。或逼逐发遣。或为仆使。或障其观视。或疟疾所持。或陷没于地。或堕那洛迦中。或转傍生趣中。乃至世间布噜沙悉帝哩亦能禁止。诸和合事令不和合。后复发起违损等事。复以余缘令现戏笑等相。亦能使病亦能止病。乃至一切恶者悉令殒灭。复能钩召一切。悉令阿吠舍而作敬爱。所应降伏者。或令动摇旋舞歌咏戏笑。及令广说未来等事。如是一切恶者悉使敬爱降伏。一切事业悉令成办。一切天龙夜叉罗刹频那夜迦部多母鬼等悉令销灭。所有一切地水火风空界。皆以三昧教敕所摄。悉能成办世门一切所造等事。能令大梵天王那罗延天。大自在天毗沙门天王等。悉得离诸贪染设使一切如来有贪染心亦得清净。一切菩萨亦复如是。乃至我大忿怒王而亦降伏。
佛说秘密三昧大教王经卷第二
转字轮曼拏罗会
　　尔时妙吉祥菩萨摩诃萨。白金刚手菩萨摩诃萨言。我今于汝大仪轨中。而亦宣说入字门轮秘密法仪名字章句陀罗尼等。若诸行人修此法者。则能断除诸烦恼苦。得妙乐成就。彼字门轮大明章句者所谓。
　　阿迦(引)噜目亢萨哩嚩(二合)达哩摩(二合引)赧(引)阿(引)[寧　　也]努怛半(二合)那埵(引)咄(半音一句)
　　说是字门轮大明时。一切众生悉得断除诸烦恼苦。妙吉祥菩萨复作是言。金刚手若人于此字门平等章句。日日诵念者。是人悉得断除诸障及烦恼苦。不为一切恶魔因缘而来金侵娆。若诵此字轮法门。即同诵持般若波罗蜜多等。普集阿僧祇大乘秘印一切法门。速得成就阿耨多罗三藐三菩提果。随心所欲一切最上。成就法门皆得成就。
　　复次说此曼拏罗仪轨。依法先画外曼拏罗。中心复作彼文字轮。文字轮者谓阿字等。遍入诸字于其轮中。安妙吉祥菩萨。执金刚剑作期克一切如来相。于四方四隅画八解脱菩萨。各执般若波罗蜜多经。各入三摩地相。如是粉画已。然后金刚阿阇梨偏袒右肩。结金刚剑印入曼拏罗。膝轮着地顶礼贤圣。以二手作金刚缚。二中指如钩成请召印。诵此请召诸贤圣大明曰。
　　唵(引)萨哩嚩(二合)怛他(引)誐多儞涩钵啰(三合)半左(引)野(引)呬(一句)萨哩嚩(二合)耨珂诃啰(引)野(引)呬(二)萨哩嚩(二合)讫梨(二合引)舍砌(引)那(引)野(引)呬(三)萨哩嚩(二合)恶刹啰钵啰(二合)毗(引)那(引)野(引)呬(四)萨哩嚩(二合)钵啰(二合)倪也(二合引)播(引)啰弥多(引)那野(引)野(引)呬(五)壹昧(引)哩母(二合)捺啰(二合引)满怛啰(二合)钵乃(引)(六)悉[亭　　夜]悉[亭　　夜](七)阿啰跛左那(八)
　　诵是大明已。本尊来降为作成就。于虚空中现阿字等文字行列。然后令弟子作满心合掌。以净帛覆面入曼拏罗入已。授此三昧颂曰。
　　所有金刚字轮句　　日日应当一称诵
　　随其力能常如是　　所作一切皆成就
　　复授此大明曰。
　　唵(引)萨哩嚩(二合)嚩(引)俱(半音)钵啰(二合)半左达哩摩(二合)多(引一句)嚩日啰(二合)诃那萨哩嚩(二合引)擎(引二)
　　授是大明已除去面帛。弟子入曼拏罗。顶礼贤圣已。阿阇梨次当为读空中所现行列文字。令弟子得闻。然后依法与授灌顶。复当授剑及般若波罗蜜多经。随弟子所乐若取经执持即得任持诸法。若取剑执持亦得任持诸法。然后授与印法及作供养。复令诵此大明曰。
　　阿迦(引)噜(引)目亢萨哩嚩(二合)达哩摩(二合引)赧(引)萨哩嚩(二合)布(引)惹(引)三满那嚩(二合)夜(引)咄(半音一句)
　　此名金刚八轮曼拏罗。
　　复次宣说成就之法。行人心想虚空密作持诵。期满一年过一年已。得与妙吉祥菩萨等无有异。
　　如上所说设有未成就者。但当持诵本部心明一遍。而亦能于诸布施持戒忍辱精进禅定智慧。方便及三摩地。一切法性一切妙乐适悦等事。及法供养诸成就等。决定现生皆悉获得。
　　此名大三昧邪大教王转字轮仪轨。
　　尔时诸欲自在菩萨摩诃萨。白金刚手菩萨摩诃萨言。金刚手我今于汝大仪轨中亦说大明。若有行人持诵此大明一遍者。是人不为一切魔众而来侵娆亦无诸苦。即说大明曰。
　　怛[寧　　夜]他(引一句)唵(引)嚩日啰(二合)嚩(引)拏驮(引)哩尼(二)萨哩嚩(二合引)努啰(引)誐尼(三)萨哩嚩(二合)迦(引)[牟　　含](引)弥(引)娑(引)驮野尾祢曳(二合引)呼(引)莎(引)贺(引)(四)
　　如是大明若能日日常持诵者。是人得离欲贪等苦。而亦不复造诸罪业。诸余障累悉能销灭。
　　复次说此曼拏罗仪轨。当依本法画外曼拏罗已。依法抨量。内作四方曼拏罗开其四门。中间当安金刚弓菩萨摩诃萨。手执金刚箭作射一切如来相。四方四隅画八贤圣。一名妙乐二名吉祥。三名最胜四名高举。五名适悦六名破魔。七名善爱八名作供养。是诸贤圣各结本印。如是安布曼拏罗已。然后金刚阿阇梨以妙香涂身。随力庄严现高举相。左手结金刚高举印右手执箭。入曼拏罗入已。应当右绕三匝。然作金刚嬉戏相顶礼贤圣。以二手结金刚拳。二头指微屈如钩。成金刚请召印诵此请召大明曰。
　　唵(引)萨哩嚩(二合)努啰(引)誐(引)葛哩沙(二合)野(引)弥埵(引)摩(引)野(引)系(一句)尸竭囕(二合)摩贺(引)嚩日啰(二合)驮啰萨帝(引)那(二)嚩日啰(二合)萨埵三摩曳(引)那(三)钵啰(二合)吠(引)舍钵啰(二合)吠(引)舍吽(引)曼拏罗呼(引)(四)娑嚩(引)提钵底(引)(五)萨哩嚩(二合)末努啰(引)倪(引)拏娑(引)驮野(六)阿呼(引)苏珂苏珂部(引)哩部(二合)嚩莎(入)(七)萨哩嚩(二合)苏珂骚(引)摩那萨曳(二合引)哩末野(二合)钵野[口　　弱](八)
　　诵是大明已本尊来降。现赤色焰光普遍炽盛。能施一切所欲成就。然后令弟子如阿阇梨相。依法庄严入曼拏罗。入已授此三昧颂曰。
　　今此金刚大悲箭　　破汝所有厌离心
　　又此金刚智慧弓　　令汝得离贪爱慢
　　复授此大明曰。
　　唵(引)嚩日啰(二合)嚩(引)努(引)讷伽(二合引)吒野莎(引)贺(引一句)
　　授是大明已。然后令弟子除去面帛。右绕三匝顶礼贤圣。悉如阿阇梨所作已。授与如前本部印法及本尊灌顶。次当授与大金刚箭。复为立名金刚大爱。然后弟子作金刚舞及金刚歌而为供养。或复尽夜或复半夜。不应睡眠作歌舞等。及诸饮食随意受用。如是一月或复一年不应睡眠。依法作诸成就事业。其后一切富乐一切所欲一切供养悉获得已。然后随应出曼拏罗。
　　复次宣说成就之法。行人当用赤木作金刚弓菩萨像。结金刚箭印如是作已。行人依法持诵一年。其后得成金刚弓菩萨。寿命无穷不老不死。
　　如上所说设有未成就者。若能于此本部大明持诵一遍。亦得敬爱钩召作阿吠舍。或令旋舞歌咏戏笑自在。或复遣魔或解或缚或取财物。所有贪嗔痴等一切染法。或令增长或令止息。又或增长吉祥善法。适悦快乐及作敬爱。乃至一切色香味触。诸适悦境皆得成就。
　　此名大三昧邪大教王一切敬爱金刚大仪轨。
　　尔时欢喜王菩萨摩诃萨。白金刚手菩萨摩诃萨言。我今于汝大仪轨中。我亦宣说善哉法门。若有行人修是法者。彼人常得一切如来所共称赞。况复有余不称赞者。又若行人日日于金刚手菩萨或如来前。称念娑度娑度满一千遍。或不限遍数。是人得心清净。又得一切如来广为称赞善哉善哉。常无间断所有诸成就法皆得成就。
　　复次说此曼拏罗仪轨。依法当画外曼拏罗。其内曼拏罗四方四门。中心当安金刚善哉菩萨。四方四隅安八金刚善哉贤圣。如是安布曼拏罗已。时金刚阿阇梨结金刚善哉三昧拳。入曼拏罗作善哉相顶礼贤圣。先称娑度娑度。次以二手头指。头节微屈如钩成请召印。诵此请召大明曰。
　　唵(引)嚩日啰(二合)睹瑟吒野(三合引)野(引)呬(一句)娑(引)度钵啰(二合)尾舍曼拏蓝(二)娑(引)度嚩尸(引)娑嚩萨哩网(二合)娑(引)驮野娑(引)度嚩日啰(二合)[口　　弱](三)
　　诵是大明已。然后本尊来降为作成就。即闻曼拏罗中出善哉声。次当依法引弟子入曼拏罗。入已授此三昧颂曰。
　　若善不善若自他　　是等语言不应出
　　常当称赞善哉言　　即得语业善成就
　　复授此大明曰。
　　唵(引)[寧　　頁]那(引)嚩日啰(二合)贺那舍(引)说旦(一句)
　　授是大明已。然后令弟子除去面帛顶礼贤圣。弟子当结金刚善哉印作供养事。
　　此名金刚善哉曼拏罗。
　　复次宣说成就之法。行人当于如来像前。以金刚三业。谛心称念娑度娑度满百千遍。是人即得成佛。及得广大成就事业。
　　如上所说设有未成就者。若能于此本部大明持诵一遍。亦得称赞敬爱戏笑欢喜。乃至获得一切成就等法。此名一切欢喜金刚仪轨。
　　尔时虚空藏菩萨摩诃萨。白金刚手菩萨摩诃萨言。我今于汝大仪轨中。我亦宣说本部大明。若有行人修此法者。当得一切灌顶及得一切富乐。即说大明曰。
　　唵(引)嚩日啰(二合)啰怛那(二合引)毗施(引)迦(一句)萨哩嚩(二合引)啰他(二合)三钵咄迦(二合引)啰迦(引)毗诜左[牟　　含](引)(二)嚩嚩吒吒怛啰(二合引)(三)
　　复次说此曼拏罗仪轨。先当依法画外曼拏罗。内画八辐轮。中安金刚宝掌菩萨。于八幅位安八护世天。一名日天二名月天。三名帝释天四名多闻天。五名地天六名水天。七名火天八名风天。如是安布曼拏罗已。然后金刚阿阇梨。结金刚宝印称念鑁字。入曼拏罗顶礼贤圣已。次以二手头指。头节微屈如钩成请召印。诵此请召大明曰。
　　唵(引)萨哩嚩(二合引)舍(引)波哩布(引)啰迦(一句)摩贺(引)嚩日啰(二合)啰怛那(二合)苏哩野(二合引)野(引)呬(二)婆誐鑁没[亭　　夜]悉[亭　　夜](三)嚩日啰(二合)驮啰萨帝那(引)野(引)呬(四)萨哩嚩(二合引)毗钵啰(二合引)焬(引)波哩布啰野(五)嚩嚩吒吒怛囕(二合引)(六)
　　诵是大明已。若见光明相。当知本尊来降为作成就。然后依法令其弟子作金刚宝拳。持以妙华入曼拏罗。入已授此三昧颂曰。
　　财法无畏诸施中　　唯一法施为最上
　　日日无虚善所作　　金刚藏智汝当得
　　复授此大明曰。
　　唵(引)尾野讷嚩(二合)日啰(二合)贺那怛啰(二合一句)
　　授是大明已。然后令弟子除去面帛顶礼贤圣已。阿阇梨依法授与灌顶及授金刚宝。弟子乃结宝三昧拳印而为供养。
　　此名金刚宝曼拏罗。
　　复次宣说成就之法。行人应当仰观虚空。持诵一年中无间断。满一年已所有一切成就。一切富乐一切供养。悉得自然从空中出。行人得与虚空藏菩萨等无有异。
　　如上所说设有未成就者。若能于此本部大明持诵一遍。亦复能作钩召。及能作缚或作敬爱。能使一切或来或去。或摄聚财宝或作散施随意所用。或令出现地中伏藏。及能出现诸余金银真珠摩尼财宝等物。及一切灌顶成就之法。
　　此名一切义成就仪轨。
　　尔时大光菩萨摩诃萨。白金刚手菩萨摩诃萨言。我今于汝大仪轨中。我亦宣说金刚光法。若有行人修此法者。是人当得无量光明普能照耀。及得一切光明。即说大明曰。
　　唵(引)嚩日啰(二合)苏哩踰(二合引)[打-丁+柰]踰(二合引)怛野萨哩嚩(二合)摩钵萨踰(三合引一句)
　　复次说此曼拏罗仪轨。先当依法画外曼拏罗。中心应画日轮曼拏罗。中安大光菩萨手持日月。如是安布曼拏罗已。然后金刚阿阇梨结金刚光明印。入曼拏罗作光明视。顶礼贤圣已依法结印。诵此请召大明曰。
　　唵(引)嚩日啰(二合)苏哩野(二合)摩钵萨踰(三合引)钵寝(二合引)钵啰(二合)塞契(二合)[口　　弱](一句)
　　诵是大明已。本尊来降现日月轮相。为施一切成就一切富乐。然后令弟子着黄色衣。黄帛覆面手持灯炬。作金刚照耀入曼拏罗。入已授此三昧颂曰。
　　日日当于诸佛所　　或复金刚手像前
　　应当常施于灯明　　彼人得离于睡眠
　　复授此大明曰。
　　唵(引)阿尾[寧　　夜]多摩(引)葛啰(二合)摩(一句)
　　授是大明已。然后令弟子除去面帛顶礼贤圣。以所持灯炬作供养已。出曼拏罗。
　　此名金刚日曼拏罗。
　　复次宣说成就之法。行人应当仰观于日。持诵本部大明满百千遍。是人即得无量威光。与金刚光菩萨等无有异。
　　如上所说设有未成就者。若能于此本部大明持诵一遍。亦能增长一切威光。所作无染复得自心清净。而能出生三摩地光明照诸痴暗。又复于虚空中现日月轮出大光明。复现圆光显众色相除诸暗冥。一切世间光明普照于自身分。复有炽盛光明照耀。月中出水日中出火。乃至得入一切如来大金刚光明曼拏罗。
　　此名大三昧邪金刚光明仪轨。
　　尔时宝幢菩萨摩诃萨。白金刚手菩萨摩诃萨言。我今于汝大仪轨中。我亦授与无能胜幢法。若有行人修是法者。是人当于一切魔军怨敌众中得无能胜。一切珍宝财谷及富乐等。具得而无尽。即说大明曰。
　　唵(引)阿波啰(引)[口　　爾]多(引)屹啰(二合)始噜(引)漆哩(二合)帝(引一句)萨哩缚(二合)设咄噜(二合)钵啰(二合)摩哩那(二合)儞(二)萨哩嚩(二合)啰怛那(二合)特缚(二合引)惹(引)誐啰(二合)计(引)踰(引)哩(引)(三)惹野惹野(四)萨哩网(二合)弥(引)娑(引)驮野吽(引)怛啰(二合)吒(半音五)
　　复次说此曼拏罗仪轨。依法当画外曼拏罗。于其中间依法抨量。作四方曼拏罗。周匝遍安金刚宝幢。中心安置金刚宝幢菩萨。亦执宝幢。于四方四隅各安诸妙珍宝种种殊异衣服庄严等具。如是安布曼拏罗已。然后金刚阿阇梨。二手作金刚拳。如竖立宝幢相。入曼拏罗已。阿阇梨心生战栗。低伏其首作敬礼相。后复举首诵此请召大明曰。
　　唵(引)嚩日啰(二合)特嚩(二合)惹(引)誐啰(二合)计(引)踰(引)啰(引)誐蹉(一句)萨哩嚩(二合引)哩他(二合)钵啰(二合)努(引)弥(引)娑嚩(二)尾惹野尾惹野(三)悉[寧　　夜](四)萨哩嚩(二合)僧誐啰(二合引)弥(引)毗踰(二合引)多(引)啰演帝哩(二合引)(五)
　　诵是大明已。然后本尊来降于虚空中。出现种种金宝财物衣服庄严等具。从是已后常得此施。然后依法令弟子入曼拏罗。入已授此三昧颂曰。
　　此是一切诸佛幢　　表诸波罗蜜高胜
　　若置此幢于舍中　　诸恶友中得最胜
　　复授此大明曰。
　　唵(引)阿波啰(引)惹野嚩日啰(二合)塞普(二合)吒(半音一句)
　　授是大明已。然后令弟子除去面帛顶礼贤圣。阿阇梨授与宝幢。弟子即以此幢而为供养。
　　此名最上幢庄严曼拏罗。
　　复次宣说成就之法。行人应当依法安立金刚宝幢。谛观持诵一洛叉数。后得宝幢成就已。即获一切富乐受用等具。若有执此宝幢者。得与金刚宝幢菩萨等无有异。如上所说设有未成就者。若能于此本部大明持诵一遍。亦得一切事最胜。所有真珠摩尼。衣服庄严饮食受用。诸财物等皆悉获得。
　　此名大三昧邪无能胜幡幢仪轨。
　　尔时极喜根菩萨摩诃萨。白金刚手菩萨摩诃萨言。我今于汝大仪轨中。我亦授与大欢喜法。若有行人修是法者。于一切时常得欢喜。即说大明曰。
　　唵(引)贺贺贺贺(一句)摩贺(引)悉弥(二合)帝(引)(二)摩贺(引)必哩(二合引)底迦(引)哩计(引)(三)呬呬呬呬(四)
　　复次说此曼拏罗仪轨。依法当画外曼拏罗。于其中间作四方曼拏罗。其状齐平犹如齿相。中安金刚喜菩萨。二手结欢喜印。于其四方安四菩萨。谓金刚手菩萨灌顶菩萨等。如是安布曼拏罗已。然后金刚阿阇梨结欢喜印。入曼拏罗顶礼贤圣。次结请召印诵此请召大明曰。
　　唵(引)摩贺(引)贺(引)娑阿(引)野(引)呬[口　　弱](一句)萨哩嚩(二合)目欠(引)钵啰(二合)吠(引)舍野吽(引)(二)萨哩嚩(二合)必哩(二合引)多踰儞满驮满驮(三)萨哩嚩(二合)诃哩钐(二合引)娑(引)驮野呼(引)(四)贺贺贺郝(五)
　　诵是大明已。然后本尊来降不现事相。行人内自了知心大欢喜由是。出生喜法成就。然后弟子亦依法结印。次复持华入曼拏罗。入已授此三昧颂曰。
　　当于喜恚二法中　　无怨无亲无苦乐
　　常开喜眼喜言宣　　即得一切皆平等
　　复授此大明曰。
　　唵(引)萨哩嚩(二合)阿哩钵啰(二合)捺贺(引一句)
　　授是大明已。然后令弟子除去面帛。顶礼贤圣授与欢喜。金刚弟子当结金刚喜印而为供养。
　　此名金刚欢喜曼拏罗。
　　复次宣说成就之法。行人应当依本法仪。作喜悦面持诵百千数。然后得成喜根菩萨。
　　如上所说设有未成就者。若能持诵本部大明一遍。亦能发生一切欢喜。
　　此名大三昧邪金刚欢喜仪轨。
佛说秘密三昧大教王经卷第三
　　尔时圣观自在菩萨摩诃萨。白金刚手菩萨摩诃萨言。我今于汝大仪轨中。我亦授与三摩地法。何以故由能观想此三摩地故。即能获得一切如来大自在法。而为一切三界法王。所有我得观自在名。亦从如是法中所建立故。
　　时观自在菩萨摩诃萨。即现高举势。左手执莲华右手结开敷印。说此入三摩地法门大明曰。
　　唵(引)野他(引)啰讫多(二合)弥曩讷[牟　　含](二合一句)啰(引)誐弩(引)[日　　殺]哩那(二合)里波野(三合)帝(引二)嚩(引)萨弩(引)[日　　殺]室左(二合)尾尾抬(三)萨怛(二合)他(引)戍度(引)婆嚩萨捺(引)(四)
　　今此大明三摩地法门。若能依法谛观想者。是人速得一切成就。
　　复次说此曼拏罗仪轨。依法当画外曼拏罗。中心应画八叶莲华。中安金刚眼菩萨。于八叶位安八持莲华菩萨。如金刚手菩萨色相庄严。于外四隅当安梵王那罗延天大自在天十一面贤圣。如是安布曼拏罗已。然后金刚阿阇梨。结大莲华印入曼拏罗。入已复结请召印诵此请召大明曰。
　　唵(引)嚩日啰(二合)泥(引)怛啰(二合引)嚩路枳帝说啰(一句)尾说噜(引)播(引)野(引)系(二)嚩日啰(二合)达哩摩(二合)三摩(引)地(三)萨哩嚩(二合)惹誐提那焬酤噜(四)摩贺(引)钵讷摩(二合)贺娑多(二合引)嚩路(引)迦野[牟　　含](引)(五)莎婆嚩戍[亭　　夜](引)(六)尾戍[亭　　夜]尾戍[亭　　夜](七)娑(引)驮野(八)萨哩鑁(二合)娑(引)驮野钵讷[牟　　含](二合)呼(引)(九)
　　诵是大明已。然后本尊来降。随其福德为现一切成就事等。然后弟子先作莲华三昧拳。复持莲华入曼拏罗。入已授此三昧颂曰。
　　一切自性皆清净　　世间若情若非情
　　于一切处心常离　　染净二种分别相
　　复授此大明曰。
　　唵(引)阿戍提贺那发吒(半音一句)
　　授是大明已。然后令弟子除去面帛。内心敬礼贤圣。以所持华安置坛中。后结莲华三昧拳印而为供养。
　　此名普遍曼拏罗。
　　复次宣说成就之法。行人当造[巾　　(穴/登)]像。依本法仪画观自在菩萨。于其左右画八如来等。如是画已。行人于[巾　　(穴/登)]像前结大莲华印。心想三摩地王。持诵一年后功行成已。即于一切世界中而得自在。与观自在菩萨等无有异。
　　如上所说设有未成就者。但能入此曼拏罗中。及持诵本部大明一遍。亦得一切成就一切富乐了知一切法能作一切事。
　　此名一切世间自在仪轨。
　　尔时金刚轮菩萨摩诃萨。白金刚手菩萨摩诃萨言。我今于汝大仪轨中。我亦授与入一切法门。若有能诵本部大明一遍者。是人即能入一切曼拏罗。得一切法不空成就。即说大明曰。
　　唵(引)嚩目啰(二合)作讫啰(二合)吽(引)[口　　弱](一句)
　　复次说此曼拏罗仪轨。应当依前曼拏罗法。复画金刚界金刚轮金刚宝。于其轮中画才发心转法轮菩萨。四大菩萨一名大勇猛二名一切印主。三名大三昧四名大成就主。四隅复安戏鬘歌舞四供养菩萨。如是安布曼拏罗已。然后金刚阿阇梨。结金刚转轮印犹如电转。入曼拏罗入已右旋。即以前印于顶上转。顶礼贤圣已。次以二手头指如钩。作金刚转轮请召印。诵此请召大明曰。
　　唵(引)嚩日啰(二合)作讫啰(二合引)迦哩沙(二合)野(一句)萨哩嚩(二合)摩贺(引)萨怛鑁(三合引)[口　　弱]吽(引)(二)钵啰(二合)吠舍野萨哩嚩(二合)母捺啰(二合引)誐赧(引)吽(引)吽(引)(三)末特嚩(二合)那野萨哩嚩(二合)三摩焬(引)鑁(引)吽(引)(四)娑(引)驮野萨哩嚩(二合)悉提孕(二合)呼(引)(五)吽(引)吽(引)吽(引)吽(引)(六)
　　诵是大明已。然后本尊来降。彼阿阇梨即得大金刚阿阇梨加持而住。由先得入此仪轨中后乃得成大金刚阿阇梨。然后令弟子亦结金刚转轮印。复以二手捧持妙华入曼拏罗。入已授此三昧颂曰。
　　若能日日或一月　　或复满足于一年
　　以胜供养随力能　　供养曼拏罗最胜
　　复授此大明曰。
　　阿钵啰(二合)吠(引)舍那吽(引一句)
　　授是大明已。然后令弟子除去面帛。顶礼贤圣授与金刚轮印。即用此印而作供养。
　　此名金刚轮曼拏罗。
　　复次宣说成就之法。行人应当作金刚轮曼拏罗。随其所乐分量大小。依法安布已。当入曼拏罗中。于尊像前旋绕而住。持诵本部大明一洛叉数。功行满已。获得一切最上曼拏罗圆满集会。然后得成执金刚尊。或复得成才发心转法轮菩萨。又若行人能于此本部大明持诵一遍者。是人即于一切大士诸秘密印。一切三昧一切成就。一切事业悉得圆满。
　　此名大成就入供养仪轨。
　　尔时金刚法菩萨摩诃萨。白金刚手菩萨摩诃萨言。我今于汝大仪轨中。我亦宣说正法密句。若有行人修是法者。彼人能成一切事业。复能息除一切罪累所作成就。速得圆满离诸魔障。乃至得成阿耨多罗三藐三菩提果。即说大明曰。
　　唵(引)莎婆(引)嚩戍驮(引)萨哩嚩(二合)达哩摩(二合引一句)
　　复次说此曼拏罗仪轨。依法当画外曼拏罗。中心应画大莲华轮。轮中独安正法轮菩萨。如是安布曼拏罗已。然后金刚阿阇梨。结转正法轮印安于顶上。入曼拏罗全身委地顶礼贤圣。以二手头指。头节微屈如钩成请召印。诵此请召大明曰。
　　唵(引)莎婆(引)嚩戍驮多(引)誐啰(二合一句)萨达哩摩(二合)作讫啰(二合)[口　　弱]吽(引)(二)伊沙钵啰(二合)嚩哩多(二合)野(引)弥(三)帝(引)萨哩嚩(二合)达哩[牟　　含](二合引)输(引)驮野(四)萨哩嚩(二合)播(引)播(引)嚩啰拏(引)那(引)舍野恶(五)
　　诵是大明已。然后本尊来降。能令阿阇梨觉了诸法自性本来清净。然后依法令弟子。如阿阇梨相入曼拏罗。入已授此三昧颂曰。
　　彼一切种常现前　　斯大法句为最上
　　如佛世尊常所说　　此法即是不空声
　　复授此大明曰。
　　唵(引)摩罗(引)讫啰(二合)摩(一句)
　　授是大明已。然后令弟子除去面帛。顶礼贤圣。次当授与正法密句。然后乃结正法密印而为供养。
　　此名正法轮曼拏罗。
　　复次宣说成就之法。行人依法随应粉画正法轮曼拏罗于其中间独安本尊正法轮菩萨。如是安布曼拏罗已。行人依法入坛持诵不限遍数。乃至功行成已。现生得与转正法轮菩萨等无有异。
　　如上所说设有未成就者。若能于此本部大明持诵一遍。是人若有一切业障。恶梦恶相诸恶怖畏病苦忧恼。贪爱悭嫉忿恚轻慢。疟疾缠绕鬼魅执持。印法禁制惊怖迷乱。斗战诤讼诸恶娆恼。乃至贪嗔痴等一切恶法皆得销灭。
　　此名金刚正法轮仪轨。
　　尔时金刚无言菩萨摩诃萨。白金刚手菩萨摩诃萨言。我今于汝大仪轨中。我亦授与持诵法门。若有行人于此法中持诵一遍者。是人即得一切成就。圆满一切殊胜事业。即说大明曰。
　　嚩嚩嚩嚩(一句)
　　复次说此曼拏罗仪轨。依法当画外曼拏罗。内画四方曼拏罗相。中心独安金刚语菩萨。手持数珠。如是安布曼拏罗已。然后金刚阿阇梨。结数珠印入曼拏罗。膝轮着地敬礼贤圣。以左手头指微屈如钩。右手作拳安于腰侧成请召印。诵此请召大明曰。
　　唵(引)嚩日啰(二合)嚩(引)左(引)野(引)系(一句)悉[亭　　夜](二)嚩嚩嚩嚩[口　　弱](三)
　　诵是大明已。然后本尊来降。为施金刚语成就法。然后依法令弟子。亦如前结印入曼拏罗。入已授此三昧颂曰。
　　日月清旦常持诵　　大明数满一百八
　　诵已无取亦无舍　　心住最胜真实理
　　复授此大明曰。
　　唵(引)母(引)迦没啰(二合)多嚩(一句)
　　授是大明已。然后令弟子除去面帛。顶礼贤圣授与数珠。亦复如前而作供养。
　　此名真实持诵曼拏罗。
　　复次宣说成就之法。行人依法于本尊像前。结金刚语印持诵一年。功行成已即得金刚手菩萨。为施一切最上成就。
　　如上所说设有未成就者。若能于此本部大明持诵一遍。一切所作亦得如意。
　　此名大三昧邪无言仪轨。
　　尔时金刚巧业菩萨摩诃萨。白金刚手菩萨摩诃萨言。我今于汝大仪轨中。我亦授与自羯磨法。若有行人修此法者。是人所作一切事业速得成就。即说大明曰。
　　唵(引)摩贺(引)啰多(引)毗尸(引)迦(一句)窣睹帝儞哩(二合)爹布(引)惹玉呬也(二合二)尾湿嚩(二合)嚩日啰(二合)娑(引)驮野(三)萨哩鑁(二合)钵啰(二合)娑(引)捺野(四)嚩日囕(二合)儞哩(二合)爹儞哩(二合)爹尾酤哩嚩(二合)呼(引)(五)婆誐鑁嚩日啰(二合)葛哩摩(二合)阿(引)(六)
　　复次说此曼拏罗仪轨。依法当画外曼拏罗。内画金刚八曼拏罗。中安金刚巧业菩萨。于其八位安八供养贤圣。一名妙乐二名金刚灌顶。三名称赞四名旋舞。五名嬉戏六名戏笑。七名妙味八名时分供养。如是安布曼拏罗已。然后金刚阿阇梨结嬉戏金刚印。复持妙华入曼拏罗。以身上分作金刚旋舞相而为供养。次当依法结请召印。诵此请召大明曰。
　　唵(引)嚩日啰(二合)尾湿嚩(二合引)谟(引)伽(引)钵啰(二合)帝贺多(引)戍(一句)葛哩摩(二合)野(引)系[口　　弱](二)钵啰(二合)吠(引)舍吽(引)(三)满驮嚩尸(引)酤噜(四)摩贺(引)嚩日啰(二合)驮啰(引)祢(引)(五)尸(引)伽囕(二合)呼(引)摩迦哩摩(二合)尼弥(引)(六)劳枳迦路(引)姑多啰(引)尼阿(引)戍(七)酤噜酤噜(八)娑(引)驮野娑(引)驮野阿(引)(九)
　　诵是大明已。然后本尊来降。如前大曼拏罗中所现祥瑞。后依法令弟子。亦如前相入曼拏罗。入已授此三昧颂曰。
　　金刚手等诸圣尊　　随其力能伸孝敬
　　自利利他事悉成　　日日常献诸供养
　　复授此大明曰。
　　唵(引)贺那嚩日啰(二合)布(引)惹迦(引)哩野(二合引)祢泥(引)祢泥(引一句)唵(引)贺那嚩日啰(二合)布(引)惹(引)迦(引)[牟　　含](二)
　　授是大明已。然后令弟子除去面帛。教授供养等法。
　　此名金刚巧业曼拏罗。
　　复次宣说成就之法。行人应当依法。于本尊像前随力献诸供养。供养本尊及诸如来。行人复作金刚旋舞秘密供养法。随应持诵一年。功行成已。得与金刚巧业菩萨等无有异。复得一切如来施诸巧业成就。
　　如上所说设有未成就者。若能于此本部大明持诵一遍。一切所作亦速成就。此名无上一切羯摩三昧仪轨。
　　尔时金刚护菩萨摩诃萨。白金刚手菩萨摩诃萨言。我今于汝大仪轨中。我亦为说作拥护法。若有行人修是拥护法者。即于一切金刚部中而得隐身。何况能有诸恶魔等敢来侵娆。即说大明曰。
　　唵(引)摩贺(引)嚩日啰(二合)迦嚩左(一句)嚩日哩(二合引)酤噜(二)萨哩鑁(二合)嚩日啰(二合)[亢　　欠](三)
　　复次说此曼拏罗仪轨。依法当画外曼拏罗。内画四方曼拏罗相。周匝复画金刚甲胄。甲有光相映密而现。中心安置金刚护菩萨。四面复安四大菩萨。一名金刚顶二名金刚毫相。三名金刚法四名金刚拳。如是安布曼拏罗已。然后金刚阿阇梨。结金刚甲胄印入曼拏罗。入已顶轮着地敬礼贤圣。次以二手头指微屈如钩。成金刚甲胄请召印。诵此请召大明曰。
　　唵(引)萨哩嚩(二合)怛哩(二合)驮(引)睹迦多哩誐(二合)多(一句)萨哩嚩(二合)萨埵(引)荦叉拏(引)毗踰(二合)[寧　　也]多(二)摩贺(引)末罗嚩日啰(二合)迦嚩左野(引)系(三)萨哩嚩(二合)怛他誐多(引)荦叉迦尸竭啰(二合)摩(引)野(引)系(四)摩贺(引)嚩日啰(二合)驮啰三摩曳(引)那(五)荦叉荦叉[牟　　含](六)儞爹嚩日啰(二合)荦叉吽(引)[口　　弱](七)
　　诵是大明已。然后本尊来降。随其福德即得一切身命坚固犹如金刚。后依法令弟子结金刚甲胄印。复持妙华入曼拏罗入已授此三昧颂曰。
　　当于怨亲二分中　　常行平等坚固慈
　　一切拥护此善护　　汝应常作拥护事
　　复授此大明曰。
　　唵(引)萨哩嚩(二合)怛啰(二合引)萨野(一句)
　　授是大明已。然后令弟子除去面帛。复授此金刚被甲护身大明曰。
　　唵(引)陟林(二合一句)
　　今此大明能尽三界悉作拥护及得一切敬爱。所有一切曼拏罗。皆用此甲胄大明而为供养。
　　复次宣说成就之法。行人依法持诵甲胄大明满百千遍。即于现生中身得坚固不老不死。
　　如上所说设有未成就者。若能于此本部大明持诵一遍。是人能作一切金刚拥护金刚三业。而为结界及结曼拏罗界。获得一切最胜甲胄法。
　　此名一切最上拥护仪轨。
　　尔时降诸魔菩萨。以一切如来方便摄化金刚药叉法。谓金刚手菩萨摩诃萨言。我今于汝大仪轨中。我亦授与胜调伏法。若有行人修是法者。善能调伏诸恶魔等。所作降伏速得成就。即说大明曰。
　　唵(引)嚩日啰(二合)药叉(一句)嚩日啰(二合)能瑟吒啰(三合引)羯啰(引)罗(二)入嚩(二合)里多毗(引)沙拏(引)底唠捺囕(二合)(三)羯罗(二合引)波屹儞(二合)塞建(二合)驮散儞傍(四)入嚩(二合引)罗(引)摩(引)罗(引)酤罗嚩怛啰(二合)系(引)毗踰(二合引)吽(引)(五)嚩日啰(二合)郝郝郝郝(六)
　　复次说此曼拏罗仪轨。依法当画外曼拏罗。于其周匝画金刚杵。焰光炽盛。内画日轮曼拏罗。中安金刚牙菩萨。右手轮掷炽焰金刚杵。左手竖立头指作期克印。所有色相及庄严等如本法说。如是安布曼拏罗已。然后金刚阿阇梨。以虎皮为衣顶发竖立。二手结金刚牙印。作大恶忿怒视。如打掷相。复结大笑印入曼拏罗。入已作警悟相顶礼贤圣。复以二手头指如钩成请召印。诵此请召大明曰。
　　唵(引)萨哩嚩(二合)怛他(引)誐多摩贺(引)迦噜努(引)播(引)野(一句)骨噜(二合引)驮嚩日啰(二合)药叉郝郝郝郝(二)曳(引)那萨帝(引)那(引)颠多扇(引)帝(引)毗药(二合)(三)萨哩嚩(二合)怛他(引)誐多噜卑(引)毗药(二合)(四)萨哩嚩(二合)萨埵尾那野那(引)哩他(二合)怛网(二合五)阿底唠捺啰(二合)室赞(二合)努(引)跛野(引)诺迦(六)三步(引)多悉底(二合)那萨帝那(引)野(引)呬(七)伊呬嚩日啰(二合)药叉(八)伊呬嚩日啰(二合)赞拏(九)伊呬嚩日啰(二合)荦(引)叉娑(十)伊呬摩贺(引)嚩日啰(二合)驮啰讷瑟吒(二合引)怛迦母(引)栗帝(二合引)(十一)伊呬曳(二合引)呬怛啰(二合引)萨野(十二)贺那(十三)捺贺(十四)钵左(十五)尾那曳(引)钵啰(二合)底瑟姹(二合引)波野(十六)萨哩啰(二合)讷瑟啖(二合引)吽(引)(十七)系系系系毗踰(二合引)(十八)
　　诵是大明已。然后本尊来降为施成就。时阿阇梨先生怖畏。后即离怖身毛喜竖。得与执金刚尊等无有异。然后依法令弟子。结金刚药叉印。复持妙华入曼拏罗。入已授此三昧颂曰。
　　应善护持诸佛教　　救护众生义亦然
　　复常警觉诸有情　　清净一切魔怨境
　　复授此大明曰。
　　唵(引)嚩日啰(二合)药叉毗(引)沙野毗踰(二合引一句)授。
　　是大明已。然后令弟子。除去面帛置所持华。结大笑印顶礼贤圣。复结金刚利牙印而为供养。
　　此名摄伏诸恶曼拏罗。
　　复次宣说成就之法。行人依法于金刚手菩萨像前。如前结印持诵大明。一洛叉数功行成已。得成金刚手菩萨。善调诸恶者。
　　如上所说设有未成就者。于此本部大明持诵一遍。亦能警觉调伏一切邪教学者。能使一切作阿吠舍。及令旋转动摇发语言等。又令一切鬼魅执持者。悉得解脱。复为作护。亦能发起疟毒等病。持诸恶者或令止息。及能息诸邪恶所怖。又于一切魔怨及诸恶有情中。或令生惊怖或印法摄持。或作钩召或解或缚。或遣调伏或使爱敬或令适悦。乃至尽有情界悉使调伏普尽。一切事业皆得成就。
　　此名金刚喜恚大仪轨。
　　尔时一切如来金刚拳菩萨摩诃萨。白金刚手菩萨摩诃萨言。我今于汝大仪轨中。我亦授与一切印法。若有行人修是法者。不久当得一切最上成就法门。复得身命坚固犹如金刚。即说大明曰。
　　唵(引)摩贺(引)苏珂嚩日啰(二合)三摩曳(引四)[口　　弱]吽(引)鑁(引)呼(引)(二)
　　复次说此曼拏罗仪轨。如大曼拏罗相。当画此曼拏罗。中心安置金刚拳菩萨。周匝复画诸曼拏罗中。一切大士各各标帜。有炽焰聚普遍照耀。如是安布曼拏罗已。所有阿阇梨及弟子。皆用金刚三昧拳而为印契。余诸所作一切法用。悉如大曼拏罗广仪轨说。此中所作随其力能。
　　此名一切印曼拏罗。
　　复次宣说成就之法。行人依法于本尊像前。结金刚大三昧拳印。持诵本部大明百千遍已。然后结前印亦为请召。即时一切如来等诸大士皆悉来降。是时行人自得见诸如来。他亦得见。如是功行成已。行人自身于现生中。得成金刚手菩萨。成就金刚三业。复得身命坚固。
　　如上所说设有未成就者。如金刚手菩萨所说。若能于此本部大明持诵一遍。及入此曼拏罗中间。亦能善作一切事业。及得不空无能胜一切成就。
　　复次颂曰。
　　金刚萨埵大无畏　　具足如是大乐法
　　于彼一切如来中　　一切处为大主宰
　　若求成就若供养　　一称金刚萨埵名
　　即同称彼诸佛名　　及同供养彼诸佛
　　若人得此大仪轨　　及得秘密真实门
　　彼人得成执金刚　　即与诸佛同成就
　　此名一切如来不空三昧大仪轨。
　　尔时金刚手菩萨摩诃萨。闻诸菩萨如前。广说一切如来不空无能胜三昧降伏大乐法门已。复说此颂曰。
　　菩萨最胜悲愿力　　乃能久处轮回中
　　不入涅槃善所行　　救度众生无等比
　　如是菩萨真大士　　处轮回中常不怖
　　广利众生无懈心　　一切精进善所作
　　虚空无住复无边　　而彼轮回亦如是
　　勇发利益众生心　　菩萨愿力能清净
　　今此天中天子众　　常生贪爱放逸心
　　及余所起贪爱者　　一切皆令得清净
　　真实仪轨我所授　　秘密大乐善成就
　　根本无性最初门　　诸仪轨中首先说
　　当知往昔前前世　　最初仪轨名大乐
　　而彼往昔贤圣尊　　即我金刚萨埵是
　　以彼一切众生生　　及诸世界最初立
　　乃发金刚妙歌音　　后为一切世界主
　　我得具足妙乐性　　一切众生从是生
　　众生由彼所生故　　一切欲贪皆远离
　　彼众生法了知已　　若生若灭皆远离
　　普观世间悉清净　　犹如虚空无我相
　　无众生相无所度　　无佛果求无所证
　　主宰造作寂静已　　然起利乐众生事
　　虽复利乐诸世间　　常观空性而寂然
　　若不利乐诸众生　　有所著因堕地狱
　　所有十方世界中　　现住一切诸如来
　　我说大明秘密句　　警觉诸佛皆云集
　　大明曰。
　　唵(引)摩贺(引)苏珂嚩日啰(二合)萨埵(一句)[口　　弱]吽(引)鑁(引)呼(引)(二)苏啰多萨怛鑁(三合三)
　　随说如是大明时　　普得一切妙乐法
　　清净诸欲善成就　　一切世间得大乐
　　我以诸佛加持力　　从佛最上化中生
　　而彼诸佛加持力　　从我最上法身出
　　所有诸佛大爱法　　及彼诸佛大乐法
　　即是诸佛贤善性　　故说此劫为贤劫
　　于彼贤劫中出世　　其佛名号拘留孙
　　我从彼佛所传授　　秘密法仪于今说
　　所说名大三昧邪　　即显诸佛大高胜
　　彼大三昧真实理　　能施金刚大乐法
　　尔时金刚手菩萨。欲令一切诸佛菩萨大会等众。悉表示故。左手作金刚拳。右手戏掷胜初妙乐大金刚杵。作勇进势安自心间熙怡微笑。重复说此大三昧邪真实大明曰。
　　唵(引)摩贺(引)苏珂嚩日啰(二合)萨埵(一句)[口　　弱]吽(引)鑁(引)呼(引)(二)苏啰多萨怛鑁(三合三)
　　说是大明时。一切诸佛心皆警动。以离贪金刚轮。摧破一切外道邪教。
　　是时彼天帝释天主等诸天众。咸皆欢喜心生适悦。合掌顶礼金刚手菩萨。作是赞言快哉希有吉祥胜尊。快哉清净诸佛法中最上大士。
佛说秘密三昧大教王经卷第四
　　尔时金刚手菩萨摩诃萨。又复宣说妙乐金刚秘密大曼拏罗颂曰。
　　内外曼拏罗相分　　悉依大曼拏罗法
　　中心依法安本尊　　所谓金刚萨埵像
　　或用雕镂或铸造　　或塑或画当随应
　　结加趺坐具威容　　执金刚杵高举势
　　面现喜相身月色　　赫奕焰光遍围绕
　　诸佛宝鬘等庄严　　及诸璎珞为严饰
　　菩萨前后及左右　　依法应画四大士
　　黄赤白黑当随方　　各执本部标帜等
　　前安意生金刚尊　　勇执金刚器仗相
　　右安枳里枳罗尊　　现踰始多善爱相
　　后安念金刚大尊　　竖立仙幢表刹相
　　左安欲自在圣尊　　现彼金刚高举相
　　轮隅复安四菩萨　　香华灯涂供养尊
　　外隅色声香味尊　　四门钩索锁铃等
　　祢踰贺半当安置　　箭等随应诸标帜
　　隅外复安四贤瓶　　插金刚枝满盛水
　　布坛场已作法者　　饰妙华鬘香涂身
　　着赤色衣净庄严　　入坛应结高举印
　　入已先当遍顶礼　　次作金刚嬉戏相
　　左手为拳右如钩　　成请召印大明曰
　　唵(引)摩贺(引)苏珂嚩日啰(二合)萨埵(引)野(引)呬(一句)尸(引)竭囕(二合)摩贺(引)三摩野怛埵摩耨三摩(二合)啰(二)钵啰(二合)没[亭　　夜]钵啰(二合)没[亭　　夜](三)苏啰多萨怛鑁(三合)三摩(引)吠(引)舍(四)萨哩嚩(二合)迦(引)野嚩(引)枳唧(二合)多嚩日哩(二合引)毗踰(二合引)(五)婆誐鑁那那(引)祢儞驮那萨埵(六合)萨哩嚩(二合)悉提孕(二合)弥钵啰(二合)野蹉(七)遏怛啰(二合)曼拏梨(引)三摩野摩耨播(引)罗野(八)伊沙怛网(二合引)阿(引)讫哩(二合)沙也(二合)(九)钵啰(二合)吠(引)舍三摩曳(引)哩嚩(二合)特嚩(二合引)(十)嚩尸(引)羯噜弥昧母捺啰(二合)钵乃(引)(十一)[口　　弱]吽(引)鑁(引)呼(引)(十二)
　　说是大明已。复说金刚根本无性法门颂曰。
　　然后本尊大金刚　　以真实理而警说
　　随乐妙乐即真实　　一切自在法成就
　　然后阿阇梨令弟子依法。右手作金刚拳安于腰侧。左手持华入曼拏罗。入已授此秘密真实三昧颂曰。
　　诸佛常住妙乐法　　即金刚手大乐门
　　一切从是大乐生　　应当尊敬如父想
　　复授此大明曰。
　　唵(引)苏啰多嚩日啰(二合)发吒(半音一句)
　　授是大明已。复与誓诫言。若有违越此金刚手三昧者。我以不空明咒当作摧伏。令彼一切生中皆悉破坏。如是言已。令其弟子顶礼贤圣。次当授与五智金刚杵。然后乃为授其灌顶。作灌顶已。复为立名金刚灌顶。即诵此金刚灌顶大明曰。
　　唵(引)嚩日啰(二合引)提钵底埵(一句)何毗诜左(引)弥(二)摩贺(引)苏珂嚩日啰(二合)达啰系(引)嚩日啰(二合)那(引)摩呼(引)(三)
　　若作灌顶法时。诵此大明随称彼名而用作法。所言金刚灌顶者。谓于一切曼拏罗中。获得大乐甘露金刚水。灌注心顶故。说名为金刚灌顶。作是灌顶时。所有本部供养法本部入坛印。及抛华等事皆如本法说。复次颂曰。
　　随入一切坛场中　　所得果报悉最上
　　大士所说常谛听　　即得金刚大乐法
　　最上果报者。所谓获得诸隐身法。不为恶魔而来侵娆。设使造作诸非横事亦得成就。况复一切胜成就邪。复得一切具足增长一切智慧成办一切事业。如上所说。皆是金刚手真实之言。又复修此法者。随其力能随所乐欲。一切上味饮食华鬘。诸妙乐具所应受用者。常悉安置奉献本尊。或自受用皆无障碍。何以故此名金刚萨埵大乐法故。
　　此名金刚妙乐曼拏罗。
　　复次我今当宣说　　毕竟常住成就法
　　现生若得此法者　　彼能成就毕竟常
　　如是菩萨诸大士　　虽处轮回而不着
　　广利无边诸众生　　不入涅槃善施作
　　欲求本尊成就者　　当住妙乐胜境中
　　秘密供养普献陈　　作大钩召而广集
　　后结秘密大印契　　次咏妙乐金刚歌
　　作持诵事表了已　　得金刚手胜成就
　　如是一切所欲心　　一切成就自在乐
　　后成大执金刚王　　得已不老而不死
　　若入曼拏罗中间　　一称大明获大乐
　　诸胜成就若欲成　　一切最上皆成就
　　此名最上秘密大三昧邪真实仪轨。
　　尔时最初集会彼诸如来通达一切教者众牟尼尊以秘密义俱问金刚手菩萨摩诃萨言。
　　汝说最初妙歌音　　而彼歌音何所表
　　大三昧邪真实理　　汝具大慧今当说
　　云何当说曼拏罗　　入者当得何果利
　　云何金刚阿阇梨　　所作一切成就事
　　云何最初金刚杵　　而为一切标帜相
　　云何解说彼印义　　云何结印及成就
　　云何秘密供养事　　及彼金刚供养法
　　香华灯涂供养仪　　是中随应分别说
　　云何本尊成就法　　云何持诵及法用
　　何人不得成就法　　鲜福者得又云何
　　此等真实秘密门　　随诸所问汝应说
　　令修行者现生中　　常得一切大成就
　　尔时金刚手菩萨摩诃萨为欲圆满一切如来殊胜愿故随应答此秘密法门。
　　所言最初歌音者　　此表初义或表爱
　　法中随力用庄严　　乃说吽字为歌咏
　　我金刚手秘密心　　最初以此为妙歌
　　一切成就悉令成　　是故以此表大爱
　　真实曼拏罗法用　　金刚贤圣众围绕
　　安立执金刚大尊　　一切妙乐成就者
　　此答第一问广如大仪轨中说。
　　所言大三昧邪真实理者。
　　彼大金刚大萨埵　　共立金刚萨埵名
　　而此最上大三昧　　一切诸佛不违越
　　即彼根本无性法　　是为三昧真实门
　　金刚大乐普贤身　　三界同悟本真觉
　　如是最初器世间　　及彼众生诸心行
　　金刚真实性所持　　一切所作亦如是
　　若不解此真实理　　又不能具净信财
　　彼求成就久难成　　若具信者速成就
　　此答第二问。
　　所言曼拏罗者。
　　随处随说如仪轨　　随同行人同所依
　　大三昧邪真实等　　彼诸大士依法画
　　诸佛菩萨普集会　　此即名大曼拏罗
　　入者所得诸福报　　后当随应分别说
　　此答第三问。
　　所言金刚阿阇梨者。
　　大曼拏罗分别已　　心曼拏罗为最上
　　最先自入胜坛场　　先自灌顶后广作
　　金刚阿阇梨无等　　诸成就中悉无疑
　　是故善具净信财　　此名阿阇梨正行
　　金刚萨埵心明等　　诵洛叉数得成就
　　此即圣大阿阇梨　　诸教最上成就者
　　此答第四。
　　所言最初金刚杵者。
　　当知五欲大箭者　　即是五智金刚杵
　　大金刚智所安立　　出生大乐成就法
　　五智金刚大成就　　开发光明炽焰门
　　一切佛大金刚杵　　如彼五智金刚说
　　金刚杵有大光焰　　出现忿怒药叉众
　　并余菩萨及圣贤　　此名最初金刚杵
　　此答第五问。
　　所言解说印义者。
　　所有身语心金刚　　是即最初坚固体
　　影像和合表了门　　此说名为秘密印
　　譬如世间国王印　　一切无敢违越者
　　金刚大法印亦然　　诸佛尚不敢违越
　　若人结此密印时　　金刚萨埵等圣众
　　为施成就胜法门　　怖彼或破三昧法
　　若人结此密印时　　即得一切所摄受
　　以此供养诸圣贤　　获得三界中最胜
　　世间所宜化导法　　随应为说成就事
　　以方便即普摄持　　能成一切成就事
　　成佛为利众生故　　发起一切方便事
　　不以菩提为所求　　当知印义亦如是
　　此答第六问。
　　所言结印者。
　　十指坚固安于心　　二手后结金刚缚
　　一称大明随掣开　　彼金刚缚大明曰
　　唵(引)嚩日啰(二合)满驮怛啰(二合)吒(半音一句)
　　于诸印中用此缚　　能作自化成就事
　　坚固真实成就中　　以怛囕字为等引
　　复次宣说诸秘密印相。
　　欲作本法成就者　　应当先结于大印
　　此印若结一遍已　　后诸所用随应结
　　此中大三昧邪印并仪轨者次第今说。
　　金刚萨埵加趺坐　　一切成就法相应
　　先以左足而屈盘　　次以右足压于左
　　金刚萨埵灌顶已　　顶戴诸佛最胜冠
　　结加趺坐如本仪　　后有日轮圆光相
　　右手戏掷金刚杵　　左现高举自在势
　　成就身语心金刚　　此是金刚萨埵相
　　成此金刚萨埵已　　即成诸佛或菩萨
　　得诸成就自在门　　所作成就皆圆满
　　又复身语心金刚　　随其形像随分量
　　随应标帜及印仪　　悉是金刚萨埵相
　　若依本法结大印　　获得最上胜成就
　　若人供养即现身　　随得供养及瞻仰
　　其三昧邪印者。先当十指平掌。紧实相合名金刚掌。后以十指作缚名金刚缚。即于此缚中以十指头相交。右手大指屈入掌中。与左手大指相合成印。
　　复次不改前印。以二中指屈入缚中。二大指竖立如金刚杵相。此名妙乐金刚印。
　　又不改前印二中指如钩。作勇进势安自心间名大乐金刚印。从此印中出生四印。即前金刚缚以二头指如钩。二中指与二大指。屈入掌中指面相向。成金刚眼菩萨印。又不改前印以二大指相触。成金刚枳里枳罗菩萨印。又不改前印以诸指。向内展舒竖立头指。成金刚幢菩萨印。又不改前印作有力势安二髀间。成金刚欲自在菩萨印。
　　复说诸法语印。先以吽字为妙歌音。后当宣说法智印明所谓。
　　呼(引)吽(引)贺(引)阿(引)
　　复说诸羯磨印。此中先以二手作金刚缚。二头指如钩。二无名指入掌中置二大指处。成大三昧拳印。此印结已。复从羯磨拳金刚拳二拳。出生金刚萨埵菩萨高举印。
　　其印以二手先作金刚拳。如勇进射箭势。次如立幢及高举势。后以金刚拳犹如电转。升举盘旋复作嬉戏。然以二手作有力紧密合掌。捧持华等先置顶上。徐徐而下作嬉戏相。次第献诸供养。后作金刚旋舞秘密供养。又以嬉戏及金刚高举相作旋转势。而复观视顶礼一切贤圣。此印亦名大三昧邪大印。能作一切不空成就事业。
　　复次宣说一切如来最上身金刚界大自在印。其印先作无畏坐身分平正。后以二手作一切如来金刚缚。二头指如钩后复磔开。彼二头指如圆光相成印。
　　复说金刚印。从一切金刚出生。其印先作加趺坐。次作金刚缚。其缚向外如安立最初三昧金刚杵相。后从金刚萨埵等金刚缚中出生诸指。以二头指如金刚相成印。
　　复次右手作有力持剑势。名金刚善哉印。复次诸指头背相钩名为宝印。又不改前印诸指入中名金刚火焰印。又不改前印如转衣势作金刚莲华合掌。后诸指入掌中。次复磔开名为轮印。又不改前印即此头指等亦名指轮印。又不改前印作金刚掌名出生印。又以二头指如钩名中金刚印。又以二头指向内。捻二大指名三昧金刚拳印。复以二手作金刚拳。依本法结此名羯磨缚印。
　　复次宣说诸菩萨心印。
　　此中先以右手作如来拳。左手作忿怒指。名金刚手菩萨印。又以二手作金刚忿怒指。二小指如刀相名金刚宝印。又以二头指二大指。作四门相名灌顶印。又以二手作紧密合掌。二小指二头指磔开。如四叶莲华相名大莲华印。复次此中屈入大指名如来拳。竖立头指名金刚拳。若用头指如剑相如镮相亦名善哉印。或如宝形亦名火焰出现印。复以二手作金刚拳。左手大指竖立。右手如三幡相名三幡印。复以右手大指。捻中指甲名四方转轮印。复以右手握左手五指名数珠印。复以二手作戏鬘歌舞。从顶后下散。然后二手头指各安掌心。余指展舒而复相触名手相触印。复以二手作拳。二头指如钩。二小指相捻。向外而转名利牙印。
　　复次宣说诸心印中羯磨法用。行人随结诸心印时。应持诵本部大明一遍。当与本尊随念智相应。后随其力能而求成就。如是等印。于一切仪轨中求成就时。日日应当依法结用。即得一切最上成就。
　　复次宣说一切教中通用印相。
　　此中身印有其四种。一者奋迅二者钩召。三者作阿吠舍。四者作播多那。若结此等四印。能作一切敬爱钩召破恶等法。于刹那间即得成就。
　　语印有四种。是即法智印明所谓。
　　恶吽(引)吽[口　　弱](一句)
　　此等印明。能作一切阿吠舍等诸成就法。
　　心印有四种。一者一心遍入诸身广作敬爱。二者能摄他心。三者作诸义利。四者息除诸苦。此等四印能作如上四种成就。
　　复次金刚印亦有四种。所谓以金刚拳。一举二下三打四持。此等四印。能作一切升举沉坠破坏断灭等事。
　　观视印亦有四种。一者戏笑开举金刚视。二者瞬动刹那光明视。三者颦眉大恶忿怒视。四者两目不瞬坚固视。此等四印。能除一切疟毒执持等苦。
　　复次一切印中若结大印。即得最上成就。彼大印者所谓金刚手菩萨大印。诸如来金刚降伏大印。观自在菩萨大印。虚空藏菩萨大印。即此大印亦是三昧邪印。
　　此中金刚手三昧邪印者如本法说。
　　复次二手作金刚拳。先以左拳向外竖立头指。右拳向内安于本心。名一切如来三昧邪印。
　　又复先以右臂曲如环相。左手竖立头指作期克相。此名金刚降伏三昧邪印。
　　又复二手作紧密合掌。二小指二大指磔开。如四叶莲华相。此名莲华部中观自在菩萨三昧邪印。
　　又复二手作金刚缚。二头指大指垂下。如开四门相。从三昧心起于灌顶门住。此名虚空藏菩萨三昧邪印。彼彼复有法智印明所谓。
　　吽(引)阿(引)吽(引)纥哩(二合引)怛览(二合引一句)
　　其羯磨三昧邪印依本法结。
　　复次宣说诸菩萨心印中羯磨拳。此中金刚手菩萨羯磨拳者。即是金刚拳。如来部中一切如来羯磨拳者。即前金刚拳屈入大指名如来拳。金刚部中金刚拳者。竖立头指作期克相名金刚拳。莲华部中莲华拳者。以大指相并捻中指甲名莲华拳。宝部中宝拳者。如大宝三昧拳及金刚宝拳。依法结已即名宝拳。所有余合用印。如诸仪轨中标帜而结。
　　此答第七问。
　　所言印成就者。
　　行人日日清旦时　　应结大印求成就
　　本尊根本心大明　　依法持诵满百遍
　　然后持诵小心明　　一切事业依法作
　　复诵吽字妙歌音　　刹那即得印成就
　　此答第八问。
　　所言秘密供养者。
　　秘密歌舞大供养　　金刚萨埵成就者
　　若增若减当随应　　所作皆成获妙乐
　　又言金刚供养者　　如彼诸教中所说
　　上下旋转复观瞻　　一切众生得成就
　　此答第九问。
　　所言本尊成就者。
　　世间所有诸众生　　若一切时求成就
　　当与本尊法相应　　为利益故常持诵
　　此答第十问。
　　所言持诵及法用者。
　　行人不动于舌端　　复令唇齿二相合
　　当依诸教中法仪　　离金刚语而持诵
　　出深妙声如鼓音　　此即佛部持诵法
　　金刚部法云雷音　　金刚种生微妙语
　　三摩地语莲华部　　如其教敕如仪轨
　　一切秘密妙歌音　　即是妙乐金刚语
　　诸部持诵一百数　　钩召法中二十一
　　最上法中如教说　　不应懈倦常持诵
　　此答第十一问。
　　所言何人不得成就法者。
　　如我金刚手菩萨　　一切敬爱大乐门
　　从彼出生一切法　　不清净者不成就
　　此答第十二问。
　　所言云何鲜福人得成就者。
　　诸曼拏罗胜无等　　入者但当依法仪
　　设使造罪鲜福人　　亦于现生得成就
　　此答第十三问。
　　此名大三昧邪大教王一切仪轨中最上仪轨。
　　尔时金刚手菩萨摩诃萨。又复承诸如来教敕。普遍告语梵王帝释等诸天众。作如是言。诸天子汝等于此大仪轨中。应当各各亦说心明。随其所说于长夜中作诸成就。广为利益一切众生。作是言已。时诸天众咸皆欢喜。踊跃庆快心生适悦。即时俱共右绕世尊。释迦牟尼如来及诸如来已。各各合掌恭敬顶礼。复向金刚手菩萨摩诃萨前咸礼足已。次第各各说自心明。
　　尔时帝释天主先说心明曰。
　　唵(引)嚩日啰(二合)母瑟致(二合)萨哩网(二合)酤噜(一句)
　　我此心明。若有行人依法持诵满一洛叉。是人即得最上帝网成就。及能请雨亦能止雨。又能止除一切雷雹闪电等事。一切斗战皆悉得胜乃至一切种子苗稼滋生增广。
　　此名帝释天仪轨。
　　尔时娑婆界主大梵天王说心明曰。
　　唵(引)部(引)哩部(二合)嚩莎(一句)萨多(二合)咄萨(二合)尾睹哩嚩(二合)哩(引)赧(引)(二)婆哩仵(二合引)祢(引)嚩写提(引)摩呬提(引)踰(引)(三)踰(引)那钵啰(二合)祖(引)那夜(引)咄(半音四)
　　我此心明。若有行人依法持诵满一洛叉。是人能作息灾增益敬爱降伏钩召等法。一切事业皆悉圆满。及能成就诸护摩事。
　　此名大梵天王仪轨。
　　尔时那罗延天主说心明曰。
　　唵(引)摩(引)野(引)作讫啰(二合)娑(引)达野萨哩网(二合一句)萨哩嚩(二合)捺摩那吽(引)(二)
　　我此心明。若有行人依法持诵满一洛叉。是人即能入阿修罗宫。能现一切幻化等事。能作一切调伏之法。乃至诵此心明满一洛叉已。即于世间得大自在。
　　此名那罗延天仪轨。
　　尔时大自在天一切三界主说心明曰。
　　唵(引)帝哩(二合一句)萨哩嚩(二合)萨哩嚩(二合)商葛啰(二)摩贺(引)唠[打-丁+柰]啰(二合)萨哩网(二合)娑(引)达野吽(引)(三)
　　我此心明。若有行人依法持诵满百千遍。是人于世间一切法中而得成就。若于一切种类中诵是心明时。悉能钩召或作禁缚。或令阿吠舍或令作敬爱。或使其来或遣其去。或使动摇或令歌舞。或令迷乱或令破坏财物。乃至一切受用等物。或令悉得随意受用。于一切母鬼众中得无能胜。于诸曼拏罗中得为阿阇梨。一切事业随意能作。乃至功行成已。一切最上成就法皆得成就。
　　尔时三十三天诸天子众说心明曰。
　　唵(引)萨哩嚩(二合)啰底啰(引)誐悉[亭　　夜](切身)呼(引一句)
　　我此心明。若有行人依法持诵满洛叉数。即得一切天女及阿修罗女生信重心。于一切悉帝哩中得自在爱乐。复得一切人常所爱重。及于天中而得自在。
　　尔时一切天女众说心明曰。
　　唵(引)啰底尾逻(引)娑(一句)萨哩嚩(二合)迦(引)母(二)羯啰摩羯啰摩(三)啰(引)摩野虎虎虎虎(四)
　　我此心明。若有行人依法持诵一遍者。是人即得一切阿钵蹉啰作大爱敬。如其行人随心所欲。即得彼来施诸成就。若满四年已。彼为现身作爱乐事。及余一切所作事业皆悉成就。复说三十三天诸佛菩萨现集大曼拏罗。当知此即世间仪轨。余所有法是不空成就胜成就法。其曼拏罗相四方四门。当依法粉画。种种宝树周匝庄严。竖立幡幢诸妙宝盖。复以彼天妙园生树。及俱尾那啰树广为严饰。其内复画帝释宫殿。中安世尊释迦牟尼如来。十六大菩萨而共围绕。如其方位依法安布。于外曼拏罗次第复安诸天等众。如是安布曼拏罗已。金刚阿阇梨依法结印。其印以二手先作金刚拳。次二小指二大指相结。徐徐高起成金刚水印。复持妙华入曼拏罗依法抛华。后诵本部大明一遍。即能请召金刚萨埵等诸贤圣。然后令弟子亦如前法。结印持华入曼拏罗。入已抛华。华所堕处即是本尊。然后阿阇梨授与三昧颂曰。
　　一切佛法僧三宝　　执金刚尊亦复然
　　随力常行孝敬心　　汝得所欲皆成就
　　说是颂已又复告言。从今已后一切所作皆得成就。
　　此名三十三天现集会大曼拏罗。
　　尔时金刚手菩萨摩诃萨。于诸如来前。宣说如上秘密大教王甚深法门已。复为利益诸众生故。说此颂曰。
　　我为利益诸众生　　复令一切教成就
　　说此秘密大教王　　总集大三昧邪法
　　若有欲求成就者　　应当常发净信心
　　而彼大执金刚王　　常居其顶作卫护
　　行人诸欲受用等　　常得如意复作护
　　彼一切苦悉销除　　得卫护故无诸难
　　所说一切成就事　　为利未来诸有情
　　或耳或舌或梦中　　得金刚手常加被
　　诸有所求速圆满　　普集秘密大三昧
　　得一切佛及圣贤　　常施一切成就法
　　尔时金刚手菩萨摩诃萨。说是种种秘密法已。一切如来咸共赞言善哉善哉。是时一切大会等众。皆大欢喜信受奉行。


