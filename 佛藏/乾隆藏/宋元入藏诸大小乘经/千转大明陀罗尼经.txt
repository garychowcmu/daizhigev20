千转大明陀罗尼经一卷


宋元入藏诸大小乘经
千转大明陀罗尼经一卷
宋西天北印度三藏传法大师施护奉诏译


　　

千转大明陀罗尼经
　　如是我闻。一时世尊在忉利天中波利质多罗树下。尔时帝释天主。及与一切天人军众。前后围绕来诣佛所。各各至诚合掌归依。瞻仰如来次第而住。
　　尔时帝释天主前白佛言。世尊我有陀罗尼名千转大明。是陀罗尼于诸世间。为大饶益。所有一切天龙夜叉饿鬼鸠槃茶等乃至人非人等。闻此陀罗尼者。悉皆降伏于诸众生。所有一切不饶益事悉皆除殄。惟愿世尊大慈大悲许我宣说。佛言天主善哉善哉。如汝所说彼大千转大明陀罗尼。能于世间作大饶益。汝欲说者当随汝意。尔时帝释天主。即说千转大明陀罗尼曰。
　　怛儞也(二合)他(引一)曩呬怛写婆帝(引二)婆誐嚩睹(引三)三野体难野过睹(引四)
　　一切部多闻此所说。惊怖迷闷狂惑退散。宝贤夜叉主及轮成就等现众色像。使诸部多诸鬼神等及彼游方空行起尸疟病诸恶鬼等。乃至一切行毒根本邪法。恼害众生不饶益事。悉皆解脱。
　　阿曩(引)钵帝(引一)乌播曩(引)钵帝(引二)盎誐商迦哩(引三)儗哩(二合)恨拏(二合)哩(引)娑嚩(二合引)贺(引四)曩谟(引)没驮(引)野曩谟(引)达哩摩(二合引)野曩谟(引)僧伽(引)野(五)曩谟(引)阿(引)哩野(二合引)嚩路枳帝(引)湿嚩(二合)啰(引)野(六)冒地(引)萨埵(引)野(七)摩贺(引)萨埵(引)野(八)摩贺(引)迦(引)噜尼迦(引)野(九)曩谟(引)阿(引)哩野(二合)摩贺(引)萨瑳(二合引)摩波啰(二合引)钵多(二合引)野(十)怛儞也(二合)他(引十一)目讫帝(二合引)尾目讫帝(二合引十二)鼻(引)那儞(引)尾鼻(引)那儞(引十三)儞哩摩(二合)隶(引十四)尾摩隶(引十五)稣目契(引)尾目契(引十六)瞢誐隶(引)稣瞢誐隶(十七)
　　一切王怖解脱。一切星曜变怪怖解脱。一切自他军众斗战怖解脱。一切兵仗怖解脱。一切水火漂焚怖解脱。一切恶病苦恼怖解脱。一切毒恶伤害怖解脱。师子怖象怖。熊怖虎怖。一切恶兽等怖。大海漂溺怖深山閴寂怖。乃至诸水滩难怖。如是诸怖悉皆解脱。
　　曩谟娑(引)讫哩(二合引一)商迦致(引)商迦致(引二)迦噜(引)致(引)迦噜致(引)儞曳(引)娑嚩(二合引)贺(引三)
　　入王宫时见大臣。时行军中时逢怨对。时见毒蛇毒龙。时遇夜叉毗舍遮罗刹乌钵娑摩(二合引)啰所魅时。乃至山海险难中时。如是怖畏悉皆解脱。
　　曩谟(引)怛啰(二合引)赧婆嚩室罗(二合引)野赧(一)呬隶呬隶(二)唧隶唧隶(三)迦(引)播隶(四)摩(引)邓霓娑嚩(二合引)贺(引五)
　　又复王法所执或被枷锁杻械牢固其身。一切枉横忧苦逼切悉皆解脱。
　　曩谟(引)多(引)哩(引)多(引)哩(引一)乌哆(引)哩(引二)睹哩(引)娑嚩(二合引)贺(引三)
　　又复星曜所持。或恶梦变怪致诸病苦夭枉至死。乃至斗诤论理互相恐逼。如是诸怖悉皆解脱。
　　曩谟(引)左啰左啰(一)娑啰娑啰(二)尾娑啰尾娑啰(三)没驮野(二合)没驮野(二合四)冒(引)驮(引)野弥底娑嚩(二合引)贺(五)洛乞叉(二合)洛乞叉(二合)[牟　　含](六)萨哩嚩(二合)萨怛嚩(二合引)喃(引)左娑嚩(二合引)贺(引七)阿(引)哩野(二合)室哩(二合)满哩驮(二合)览(八)布瑟致(二合)俱噜娑嚩(二合引)贺(引)摩么(引)布哩嚩(二合)罗满哩驮(二合)喃(十)扇(引)底孕(二合)俱啰娑嚩(二合引)贺(引十一)曩谟(引)贺帝(引)儞贺帝(引十二)萨哩嚩(二合)努瑟[巾　　(穴/登)](二合引)钵啰(二合)底孕(二合)惹儞(十三)谟(引)贺儞谟(引)乞叉(二合)尼娑嚩(二合引)贺(引十四)曩谟(引)迦致(引)儞致迦吒致(引)娑嚩(二合引)贺(引十五)曩谟(引)阿(引)啰尼嚩(引)啰尼(十六)萨哩嚩(二合)儞哩嚩(二合引)啰尼娑嚩(二合引)贺(引十七)
　　又复一切恶人行不善事。持邪禁咒作诸[示　　厭]祷。当令众生迷痴狂惑。如是等事悉皆解脱。
　　噜噜计(一)哩噜计(二)底瑟姹(二合)满驮夜(引)弭(三)夜嚩誐嚩(二合)切(四)尾梦赞底(五)呬隶唧隶(六)迦(引)播(引)隶(七)迦瑟站(二合引)誐萨哩嚩(二合)哆(八)萨哩嚩(二合)婆曳毗药(二合)娑嚩(二合引)贺(引九)
　　世尊我此千转大明。譬如转轮圣王。有摩尼宝名曰如意。凡诸所欲自然现前。我此千转大明亦复如是。若有得者凡诸苦恼悉皆解脱。世尊末世之时众生薄福。于三宝尊不知归依。恣身口心常造过恶。是故世间诸恶鬼神伺得其便。隐自形质假托变现。于昼夜中恼害众生。使诸众生得种种苦恼。世尊若有众生。遇斯恶鬼种种恼乱苦恼之时。乃至世间一切不可意时。当于清净之地取土七把。每一把读诵此大明加持七遍。和作七丸系于衣角。当令一切行不饶益恶鬼神等。不敢侵近恐怖退散。当令是人昼夜安隐。一切不祥悉皆殄灭。尔时帝释天主说此千转大明陀罗尼已。踊跃欢喜与诸天众礼佛而退。


