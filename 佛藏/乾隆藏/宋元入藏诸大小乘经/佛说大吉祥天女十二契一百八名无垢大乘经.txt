佛说大吉祥天女十二契一百八名无垢大乘经一卷


宋元入藏诸大小乘经
佛说大吉祥天女十二契一百八名无垢大乘经一卷
唐三藏沙门大广智不空译


　　

佛说大吉祥天女十二契一百八名无垢大乘经
　　如是我闻。一时薄伽梵。住安乐世界。与大菩萨众。所谓观自在菩萨。得大势菩萨。除一切盖障菩萨。地藏菩萨。普光菩萨。虚空藏菩萨。金刚手菩萨除一切怖畏菩萨。持一切清净吉祥菩萨。持一切福相菩萨。持日月三世菩萨。文殊师利菩萨。如是等菩萨摩诃萨而为上首。尔时观自在菩萨摩诃萨。往诣世尊所头面礼足退坐一面。时大吉祥天女亦往诸佛所头面礼足。围绕。无量百千匝及礼一切安乐世界所住菩萨退坐一面。
　　尔时世尊见吉祥天女。有无量百千福庄严。俱胝如来围绕。一切释梵护世赞扬称叹。以大梵音告观自在菩萨摩诃萨言。观自在菩萨若有国王王子比丘比丘尼优婆塞优婆夷婆罗门刹利毗舍首陀。若受持大吉祥天女十二契一百八名无垢赞叹。其王刹利国界所有众生。一切怖畏逼恼并皆消除。一切怨贼人非人怖亦不为害。一切财谷皆悉丰饶。吉祥天女于彼王刹利宅中常所居止。时彼菩萨摩诃萨说如是言。善哉善哉世尊妙说此语。若有持吉祥天女名号。彼获如是福利。时无畏观自在菩萨摩诃萨。即白佛言世尊。吉祥天女曾于何处种植善根。佛言彼于恒河沙如来应供正遍知处。种植善根。无畏观自在菩萨我念过去世。于宝生世界。宝花功德海吠琉璃金山金光明吉祥如来应供正遍知。出兴于世。大吉祥天女于彼种植善根。及余多如来所。由称如是如来名号。此大吉祥天女作成就善根。此诸如来常随逐大吉祥天女作成就善根。此诸如来常随逐大吉祥天女。能脱一切罪。除灭一切烦恼。令一切身作无垢。召集增益一切财谷。能除贫穷。能摄召一切天龙药叉罗刹乾闼婆阿修罗迦楼罗紧那罗摩[目　　隻]罗伽。能息一切逼恼诤讼斗战。能成办六波罗蜜所谓。
　　南无吉祥密如来。
　　南无恒河一切津口吉庆吉祥如来。
　　南无栴檀花威星光吉祥如来。
　　南无普遍照曜胜斗战吉祥如来。
　　南无功德海照曜曼茶罗吉祥如来。
　　南无法神通幢进吉祥如来。
　　南无曜寂静香照曜吉祥如来。
　　南无众生意乐寂静身吉祥如来。
　　南无愿海吉祥如来。
　　南无妙遍称赞名号吉祥如来。
　　南无不退轮宝处吉祥如来。
　　南无日轮照曜踊起吉祥如来。
　　南无无数精进妙住吉祥如来。
　　南无无量善住吉祥如来。
　　南无音声支分吉祥如来。
　　南无般若灯无数光幢吉祥如来。
　　南无那罗延禁戒甲胄吉祥如来。
　　南无梵吉祥如来。
　　南无摩醯首罗吉祥如来。
　　南无日月吉祥如来。
　　南无甚深法光王吉祥如来。
　　南无虚空灯现喜吉祥如来。
　　南无日光幢吉祥如来。
　　南无香灯吉祥如来。
　　南无海藏生吉祥如来。
　　南无变化云妙声吉祥如来。
　　南无一切照曜严吉祥如来。
　　南无树王增长吉祥如来。
　　南无宝焰山吉祥如来。
　　南无智焰海吉祥如来。
　　南无大愿进吉祥如来。
　　南无大云吉祥如来。
　　南无念幢王吉祥如来。
　　南无帝幢幡王吉祥如来。
　　南无钩召一切财谷吉祥如来。
　　南无钩召寂静吉祥如来。
　　南无钩召吉庆吉祥如来。
　　如是如来名号。若有恭敬受持读诵者。彼善男子善女人。得发生甚多福聚。一切如来授记大吉祥天女。汝当于吉祥宝庄严世界成等正觉。号吉祥摩尼宝生如来应供正遍知。其世界种种天宝以为庄严。于彼世界。唯此如来作光明。彼菩萨众于彼佛世界中。自然光明寿命无量。从空演出佛法僧音声。所有菩萨于彼佛世界生者。一切皆莲华台化生。云何十二契一百八名无垢赞叹。无畏观自在汝今谛听。所谓。
　　一切如来所灌顶(一)一切如来母(二)一切天母(三)一切如来吉祥(四)一切菩萨吉祥(五)一切贤圣声闻缘觉吉祥(六)梵毗纽摩醯首罗吉祥(七)一切天上首吉祥(八)一切处到吉祥(九)一切天龙药叉罗刹乾闼婆阿修罗迦楼罗紧那罗摩睺罗伽吉祥(十)一切持金刚手持金刚吉祥(十一)四五护世吉祥(十二)八曜二十八宿吉祥(十三)唵娑尾怛哩(十四)驮怛哩摩多(去十五)四明吉祥(十六)吉祥鬼母(十七)胜(十八)最胜(十九)恒河(二十)一切津(二十一)一切吉庆(二十二)无垢吉祥(二十三)一切除罪(二十四)无逸(二十五)月吉祥(二十六)日吉祥(二十七)一切曜吉祥(二十八)乘师子(二十九)百千俱胝频婆罗莲华庄严(三十)莲华(三十一)大莲华(三十二)莲华座(三十三)莲华藏(三十四)持莲华(三十五)具莲华(三十六)无量宝光明(三十七)施财(三十八)白(三十九)大白莲华(四十)白臂(四十一)持一切吉庆(四十二)庄严一切福身(四十三)调柔者(四十四)百千臂(四十五)百千眼(四十六)百千头(四十七)持种种间错摩尼冠(四十八)妙色(四十九)种种色(五十)名称(五十一)极名称(五十二)寂静(五十三)贰母多(五十四)清净发(五十五)月光(五十六)日光(五十七)作端严(五十八)一切有情对面吉祥(五十九)圣者(六十)依花(六十一)花自在(六十二)一切须弥山王吉祥(六十三)一切江河吉祥(六十四)一切海水吉祥(六十五)一切津口吉祥(六十六)一切药草树财谷吉祥(六十七)施金(六十八)施饮食(六十九)色清净身(七十)色者(七十一)一切如来自在者(七十二)一切天众对面吉祥(七十三)焰摩水天俱尾罗嚩(平)娑嚩上首吉祥(七十四)与者(七十五)食者(七十六)威光(七十七)具威光(七十八)丰饶(七十九)荣盛(八十)增长(八十一)高迁(八十二)法吉祥(八十三)依春(八十四)俱牟陀藏(八十五)慈悲者(八十六)依丈夫身(八十七)一切清净吉庆手(八十八)除一切不吉祥者(八十九)钩召一切福吉祥(九十)一切地王吉祥(九十一)一切持明吉祥(九十二)一切鬼药叉罗刹饿鬼毗舍遮鸠槃茶摩睺罗伽吉祥(九十三)一切天宫诸天吉祥(九十四)一切念诵护摩吉祥(九十五)曜极喜(九十六)福德游戏(九十七)一切仙清净吉祥(九十八)一切吉祥(九十九)一切宫殿尊胜吉祥(一百)一切紧那罗吉祥(一百一)一切日胜吉祥(一百二)无罪处流者(一百三)音乐(一百四)适悦者(一百五)俱尾罗(一百六)爱者(一百七)法王吉祥(一百八)
　　如上一百八名真言曰。
　　唵(一)怛儞也(二合)他尾路(引)迦野跢啰野(二)谟(引)者野(三)萨嚩耨契毗药(二合四)萨嚩补尼野(二合五)糁(素感切)婆(去声)啰曩(引)么(引六)目契矩噜娑嚩(二合引)诃(引七)唵(八)凝誐(鱼迦切引九)萨嚩底(丁逸切十)佗目企娑嚩(二合引)诃(引十一)唵(十二)娑(引)尾底哩(二合)娑嚩(二合引)诃(引十三)萨嚩瞢誐攞(十四)驮(引)哩抳娑嚩(二合)诃(十五)者咄吠娜(十六)萨嚩诺乞叉(二合)怛啰(二合十七)蘖啰(二合)诃誐拏(引)地慕带曳(二合)娑嚩(二合引)诃(十八)没啰(二合)纥么(二合)野娑嚩(二合引)诃(十九)尾瑟努(二合)吠娑嚩(二合)诃(二十)噜捺啰(二合)野娑嚩(二合引)诃(二十一)尾湿嚩(二合)目佉野(引)娑嚩(二合引)诃(二十二)唵(二十三)儗里(二合)宁(上声)儗里(二合)宁(二十四)萨嚩迦(引)哩也(二合)僧娑(引)驮宁(二十五)私(息夷切下同)宁私宁(上声二十六)宁宁宁宁(并上声二十七)阿攞乞史弭(三合)茗曩(引)舍野(二十八)阿(引)嚩诃泥尾室唎(二合二十九)吠室啰(二合)么拏(引)野娑嚩(二合引)诃(引三十)苏(上声)[革　　(蔑-戍+戊)]拏驮(上声)曩(三十一)驮(引)宁夜(二合)羯洒抳娑嚩(二合引)诃(引三十二)萨嚩补尼夜(二合)羯洒抳娑嚩(二合引)诃(引三十三)室唎(二合)泥(上声)嚩跢羯洒抳萨嚩(二合引)诃(引三十四)萨嚩播(引)跛(三十五)曩舍宁(上)萨嚩(二合引)诃(引三十六)萨嚩(引)攞乞史弭(三合引三十七)钵啰(二合)舍么宁(上声)娑嚩(二合引)诃(引三十八)萨嚩怛佗(引)誐跢毗色跢曳(引)娑嚩(二合引)诃(引三十九)萨嚩泥嚩跢毗色跢曳萨嚩(二合引)诃(引四十)萨嚩泥嚩跢(引)钵啰(二合)目佉(四十一)室哩(二合)曳(引)娑嚩(二合引)诃(引四十二)阿欲么攞(四十三)[(廿/申)　　蔑]拏迦啰(引)曳(引)娑嚩(二合引)诃(引四十四)萨嚩跛尾怛啰(二合四十五)瞢誐啰诃娑跢(二合)曳(引)娑嚩(二合引)诃(引四十六)僧(息孕切)贺嚩(引)呬奈曳娑嚩(二合引)诃(引四十七)跛纳么(二合)三步跢(引)曳娑嚩(二合引)诃(引四十八)萨嚩讫哩(二合)丁也(二合四十九)迦屈(引)娜(五十)尾曩(引)施奈曳娑嚩(二合引)诃(引五十一)
　　无畏观自在菩萨。此大吉祥真言及以一百八名号。能除一切烦恼。能摧一切罪。能钩召一切福。能除一切不祥。能钩召一切福德。若有人受持读诵及诸如来名号者。彼当早起于一切佛。烧香及花供养。为吉祥天女。应烧檀香应读此经。其人不久获得一切吉祥一切安乐喜悦。一切天拥护一切事业悉得成就。佛说是经已。观自在菩萨摩诃萨及大吉祥天女。一切大众闻佛所说。皆大欢喜信受奉行。


