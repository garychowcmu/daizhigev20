佛说延寿妙门陀罗尼经一卷


宋元入藏诸大小乘经
佛说延寿妙门陀罗尼经一卷
宋朝散大夫试光禄卿明教大师法贤奉诏译


　　

佛说延寿妙门陀罗尼经
　　如是我闻。一时佛在摩伽陀国成正觉地金刚座大灵塔处普光明殿大菩提道场。与大声闻众千二百五十人俱。其名曰尊者舍利子。尊者大目干连。尊者大迦旃延。尊者大迦叶。尊者阿难。尊者罗睺罗。尊者护国。尊者离婆多。尊者周利盘陀伽。尊者憍梵波提。尊者跋罗堕舍。尊者迦留陀夷。尊者阿泥噜驮。如是等尊者皆是大阿罗汉。复有无量无边大菩萨众。其名曰。
　　金刚幢菩萨摩诃萨。金刚藏菩萨摩诃萨。金刚手菩萨摩诃萨。金刚步菩萨摩诃萨。慈氏菩萨摩诃萨。如是等菩萨摩诃萨。皆是贤劫中大菩萨众。尔时金刚手菩萨摩诃萨。于大众中从座而起。诣世尊前合掌顶礼。而白佛言唯愿如来应正等觉。当为利益安乐一切众生故。宣说延寿妙门陀罗尼正法。此陀罗尼正法。乃与我及众生。作光明照。复为救护。使彼一切恶魔伺求便者及诸恶等。所谓恶心者嗔怒心者。极恶心者罪业心者。苦恼心者不慈心者。乃至天龙夜叉乾闼婆阿修罗迦楼罗摩睺罗伽。罗刹部多毗舍遮必隶多鸠盘荼人及非人。如是等诸恶心者皆不能侵。又复刀兵毒药一切疾病亦不能为害。又复行住坐卧或语或默。于一切处救护安隐。愿为我等宣说延寿妙门陀罗尼。何以故此陀罗尼有大威力。承此威力我于如来。常深尊重承事供养。及救护一切众生。世尊我今为诸众生作大利益。是故劝请世尊。若有善男子善女人求菩萨乘者。得此陀罗尼至心受持。是人当得如来覆护。或在战阵斗诤疾病中夭。如是等难皆不能侵害。
　　尔时世尊即受金刚手菩萨请已。赞言善哉善哉金刚手。甚善甚善金刚手。汝为利益一切众生至诚劝请。汝今谛听当为汝说延寿妙门陀罗尼正法。金刚手若有善男子善女人。欲为受持读诵延寿妙门陀罗尼正法者。先须持诵如来灌顶陀罗尼。即说灌顶陀罗尼曰。
　　噜酤没酤(一)噜割罗末尼(一)满驮儞(三)末里左末儞(四)末虎末虎里哥(引)莎(引)贺(引五)
　　尔时世尊宣说如来灌顶陀罗尼已。告金刚手菩萨摩诃萨言。此如来灌顶陀罗尼。能令众生身器清净。然后持诵延寿妙门陀罗尼。得无障难功德成就。即说延寿妙门陀罗尼曰。
　　怛[寧　　也](切身下同)他(引一)嚩日哩(二合)嚩日哩(二合)嚩日哩(二合二)嚩日啰(二合)达哩(三)嚩日啰(二合)嚩帝(四)嚩日啰(二合)嚩帝(五)嚩日啰(二合)嚩帝(六)作讫啰(二合)达哩(七)波哩提毗(八)儞毗哩(九)母哩割哩(十)虎虎哩(十一)傍誐哩(十二)毗毗(十三)哩哩始(十四)噜噜(十五)拶哩拶哩(十六)祖哩(十七)半拏哩(引)莎(引)贺(引十八)怛[寧　　也](切身)他曼抳儞(十九)誐誐哩尼(二十)曼拏儞(二十一)苏钵啰(二合)曼拏儞(二十二)曳(引)计(引)唧摩摩播波哥(引)哩尼夜(二合引)悉帝(二合)钐那(引)设儞钵啰(二合)那舍儞莎(引)贺(引二十三)摩摩萨哩嚩(二合)播波钵啰(二合)那(引)设儞(二十四)遏哥(引)罗没哩(二合)怛踰(二合)钵啰(二合)帝尸达儞(二十五)萨哩嚩(二合)设咄噜(二合)儞嚩(引)啰尼(二十六)萨哩嚩(二合)讷莎钵那(二合)钵啰(二合)底尸达儞(二十七)怛[寧　　也]他(引)曳(引)计(引)唧咄(半音)播(引)波哥(引)哩拏(二十八)悉帝(二合)钐那(引)设儞(二十九)尾那(引)设儞(三十)钵啰(一合)拏(引)设儞(三十一)满驮儞(三十二)亲那儞(三十三)亲那亲那(三十四)尾哩(引)弥哩(三十五)喝怛儞(引三十六)嚩哩(引)嚩哩(引三十七)毗(引)祢毗祢(三十八)毗哩毗哩(三十九)频祢频祢(四十)阿波哩娑啰尼(引四十一)左啰左啰尼(引四十二)左啰哥(引)拏曳(引四十三)没啰(二合)贺摩(二合)嚩(引)哩尼(四十四)印捺啰(三合)嚩帝(四十五)狄提(引)啰野尼(四十六)那谟(引)摩呬(引)说啰攞野儞(四十七)哩始畔惹(仁左切下同)儞(四十八)畔惹儞(四十九)哥(引)罗嚩(引)儞儞(五十)部(引)多嚩(引)儞儞(五十一)萨爹嚩(引)儞儞(五十二)萨爹割替(引五十三)萨摩嚩帝(五十四)苏摩钵啰(二合)毗(引)莎(引)贺(引五十五)摩摩祢(引)哩伽(二合引)喻瑟哥(二合)跢(引)野(五十六)怛[寧　　也]他(引五十七)诃啰诃啰呬(引)际(引)莎(引)贺(引五十八)摩摩设咄噜(二合)钵啰(二合)底尸(引)达那跢(引)野(五十九)怛[寧　　也]他(引六十)誐底多(六十一)钵底多(六十二)阿曳那(六十三)阿哩昝(仁感切)鼻那(六十四)割哩(二合)割哩(二合)那儞(六十五)没跢(引)拏儞(六十六)摩(引)哩誐(二合引)毗噜喝儞(六十七)虎沙嚩帝(六十八)补沙嚩帝(六十九)呬哩呬哩(七十)拽他阿屹儞(二合七十一)拽他阿波兰唧(七十二)拽他阿婆野(七十三)拽他(引)纥哩(二合)那野(七十四)末谟(引)波哩讷瑟吒(二合七十五)萨哩嚩(二合)讷瑟吒(二合七十六)钵啰(二合)底尸达那跢(引)野(七十七)
　　尔时世尊说是延寿妙门陀罗尼已。告金刚手菩萨言。此延寿妙门陀罗尼。乃是过去诸佛正等正觉。为利益一切众生故。常当受持为人宣说。是过去诸佛互相随喜发诚实誓。我亦如是为欲利益一切众生故。说此陀罗尼正法。
　　尔时世尊说是语已。即于眉间放一大人相光。普照十方一切佛刹。而彼佛刹皆同一光。光所照处诸佛世尊各离本土。须臾之顷悉来至此娑婆世界。云集如来说法之处。是十方佛咸皆赞言。善哉善哉世尊释迦牟尼佛。为利益一切众生故。宣说延寿妙门陀罗尼正法。与诸众生作于明照。使令欢喜俾得记念。亦能除灭一切魔冤。此陀罗尼如佛所说我亦受持。
　　复次若有善男子善女人。发至诚心常能受持此陀罗尼。于清旦时依法读诵者。是人获得二十种功德。若有爱药如是功德者。当勤精进依法读诵。如上功德决定获得。云何名为二十种功德。一者当持诸佛。二者承事供养诸佛。三者所有一切罪业悉皆消灭。四者深解妙法。五者获得长寿六者名称普闻七者获大富贵。八者获大势力。九者常得无病。十者具大精进。十一者诸天见重。十二者诸佛怜爱。十三者获得善行。十四者获得善利。十五者当作光明。十六者令得欢喜。十七者令得记念。十八者身具相好。十九者获无所畏。二十者具足一切善根。
　　复次佛告金刚手菩萨。言此即一切如来正等正觉最上秘密法陀罗尼章句。是陀罗尼故我宣说。善除一切魔冤。一切诸佛咸皆受持。
　　尔时金刚手菩萨发至诚心。向佛合掌白言世尊。我今承佛神力。欲为一切众生而作救护利益故。亦随喜宣说延寿妙门陀罗尼章句。世尊若复有人至心受持。于清旦时依法读诵。是人常得拥护。乃至诸魔伺求便者而不能侵。于一切处常得安乐。即说陀罗尼曰。
　　怛[寧　　也]他(引一)始诘始诘(二)哩唧哩唧(三)左左左左(四)苾苾苾苾(五)婆婆婆婆(六)噜噜噜噜(七)啰啰啰啰(八)[口　　爾][口　　爾][口　　爾][口　　爾](九)惹(仁左切下同)惹惹惹(十)屹哩(二合)屹哩(二合)屹哩(二合)屹哩(二合十一)屹啰(二合)屹啰(二合)屹啰(二合)屹啰(二合十二)纥哩(二合)纥哩(二合)纥哩(二合)纥哩(二合十三)诃诃诃诃(十四)摩摩摩摩(十五)诃那诃那(十六)萨哩嚩(二合)钵啰(二合)爹哩体(二合)岗(引十七)捺诃捺诃(十八)萨哩嚩(二合)设咄噜(二合)嚩(十九)钵左钵左(二十)萨哩嚩(二合引)呬带室拏(引)莎(引)贺(引二十一)
　　尔时世尊赞金刚手菩萨摩诃萨言。善哉善哉金刚手。此延寿妙门陀罗尼最上成就。当为利益安乐一切众生故。我亦受持。若复有人以此延寿妙门陀罗尼正法。于清旦时依法读诵及随喜者。是人常得拥护增长寿命。
　　尔时会中有娑婆世界主大梵天王。向佛合掌白佛言世尊。我亦承佛神力。随喜宣说延寿妙门陀罗尼正法。若复有人于清旦时。依法读诵受持者。我当于此善男子善女人。于一切处常当拥护令得安隐。即说陀罗尼曰。
　　怛[寧　　也]他(引一)呬哩弥里唧里莎(引)贺(引二)没啰(二合)贺摩(二合)莎哩(引)莎(引)贺(引三)没啰(二合)贺摩(二合)鼻(引)莎(引)贺(引四)苏婆儗(引)莎(引)贺(引五)补瑟波(二合)散悉多(二引)哩(引)莎(引)贺(引六)
　　世尊若有善男子善女人。受持此陀罗尼者。所有一切恶魔及诸鬼神等伺求便者。使不得便。于一切处常当拥护。世尊我今为欲利益安乐诸众生故。复说陀罗尼曰。
　　怛[寧　　也]他(引一)唧哩嚩啰尼(二)奈摩兰尼(引三)哩致致尔(四)骜哩巘驮(引)哩(五)萨哩(引)摩贺那挽多噜尼(六)入嚩(二合引)啰(引)摩(引)里儞(七)作讫啰(二合)嚩(引)计(引八)设嚩哩(引)莎(引)贺(引九)
　　尔时会中有毗沙门天王持国天王增长天王广目天王等。各各向佛顶礼而白佛言。世尊我等四王承佛神力。亦欲利益安乐诸善男子善女人等。随喜宣说延寿妙门陀啰尼。此陀罗尼若复有人于清旦时。发至诚心依法读诵。我等四王常当拥护。使无障碍令得安隐。即说陀罗尼曰。
　　怛[寧　　也]他(一)补瑟闭(二合引)苏补瑟闭(二合引二)度摩波哩贺(引)哩(引三)阿哩也(二合)钵啰(二合)设悉帝(二合引四)扇(引)帝(引五)莽(引)誐罗也(二合)儞目讫帝(二合引)窣睹(二合)帝(引)窣睹(二合)帝(引)莎(引)贺(引六)
　　尔时世尊即舒妙色右臂。摩大梵天王及护世四王顶。而作是言善哉善哉。汝大梵王及护世等。为欲利益安乐一切众生故。及为护持佛法。善说如是陀罗尼微妙章句。
　　复次佛告金刚手菩萨摩诃萨言。若有善男子善女人。发至诚心。常于清旦。依法读诵。如是等延寿妙门陀罗尼。是人当得一切如来加持拥护。乃至一切天王龙王夜叉王阿修罗王迦楼罗王乾闼婆王紧那罗王摩睺罗伽王持明天王。乃至一切人非人等悉皆爱重。于一切处常当拥护获得安隐。
　　佛说是经已。金刚手菩萨摩诃萨及诸声闻。乃至大梵护世一切天人阿修罗乾闼婆人非人等。闻佛所说皆大欢喜信受奉行。


