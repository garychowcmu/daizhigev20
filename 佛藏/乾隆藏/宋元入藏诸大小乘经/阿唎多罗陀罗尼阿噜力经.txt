阿唎多罗陀罗尼阿噜力经一卷


宋元入藏诸大小乘经
阿唎多罗陀罗尼阿噜力经一卷
唐特进试鸿胪卿三藏沙门大广智不空奉诏译


　　

阿唎多罗陀罗尼阿噜力经
　　如是我闻。一时婆伽梵在悉罗跋城给孤独园。与无量菩萨众俱。尔时观自在菩萨。于大众中从座而起。正衣服已偏袒右肩。右膝着地合掌恭敬。顶礼佛足而白佛言。世尊我今欲说能成一切三世胜法。唯愿世尊慈悲听许。尔时世尊赞言善哉善哉摩诃萨埵。为大利益一切有情故。欲说如是秘密法藏。我今听许任为广说。
　　尔时观自在菩萨即说真言曰。
　　唵阿噜力迦(半音呼之)娑嚩(二合引)诃(引)
　　尔时观自在菩萨说此真言已。而白佛言世尊此真言是一切莲花部心。我今说是悉地法则。若每日晨朝于我像前。作曼荼罗散种种花。诵八千遍。复不与人语更诵多少。渐为强记。若依此法能满六月。即大聪明。凡所闻言皆领不忘。若清净洗浴。而于佛前造三圆坛。一佛二法第三为僧。各作如法供养花香。若手执香炉烧香献已。诵满八千遍。应堕地狱四重五逆一切重罪无不消灭。必不疑也。若满六月每诵一千五百遍。所求悉地皆得成就。
　　又法净洗浴已。坐三棱草座。诵三十五万遍。一切悉地无有不获。仍离自身一切病必无横疾。若于观自在菩萨前连诵一万。所求善愿皆得成就。
　　又法白月八日或十五日。清净洗浴诵八千遍。能离一切世界横难。及诸魔障皆悉消灭。
　　又从白月一日至十五日受八戒。日诵一万遍能离一切毗那野迦所障碍难。
　　又正月一日起首至十五日。于佛前净治曼荼罗。以香花供养。诵满三万五千遍。能得悉地一切所求。
　　又于晨朝香汤洗浴。诵三千五百遍。能令一切人所敬爱。凡所求事皆得随意。
　　又先于佛前诵一万遍。然从一日起首乃至十四日诵十万遍。远离一切恶障难事。
　　又若有善男女等。于佛前及观自在等诸菩萨前。作曼荼罗。以涂香烧香花灯供养。诵三千五百遍。舍身必生观自在菩萨足下。
　　又先造十万塔。于一一塔前诵一万遍如法供养者。所求悉地皆得。舍身已任意往生极乐世界。
　　又以蚁封泥作十万小塔。一一塔前诵三千五百遍。所求悉地最上最胜。心所念处皆得。其人先造四重五逆大罪。依此无不灭。命终任意往生极乐国土。
　　又以前泥于佛前作曼荼罗。烧沉水香。别取好花每一诵一掷佛足。日三时乃至七日。能灭一切决定堕地狱罪。仍获一切所求悉地。
　　又不问日月好恶。但取中夜香汤洗浴着新净衣。诵三千五百遍。一切恶梦悉得消灭。心所求事梦中皆说一一分明必不错谬。
　　又于我前作曼荼罗。如牛皮(法师云大小如牛皮)或方或圆二肘三肘作之然牛酥灯八盏。每一万遍乃至一月。每日如前不与人语。一月已即读佛大乘经得成不忘。极大聪明。仍见观自在恒闻说法。
　　又欲得见观自在菩萨者。于舍利塔中诵二十五万遍。然作大供养然牛酥灯坐三棱草。一夜诵真言乃至中夜。圣者即现其身。行人见已即从座起供养恭敬。尔时菩萨即为说法。得闻法已。此人常不离圣者。得不退菩萨地乃至成佛。
　　又于直向海泉水岸。聚沙造一俱胝塔。每塔前诵一洛叉有难灭重罪应堕地狱悉灭无余。仍见圣者命终生极乐国土速得成佛。
　　又每日造一百塔。乃至六月日日持诵者。于其国土一切灾难消灭。
　　又若造俱胝塔。诵一俱胝遍。即见观自在听闻说法。此人随所行处有人见者。即得解脱一切苦海。
　　又不语。造众多塔诵三十五万遍。即得悉地。随所言说恒为法音无不称意。
　　又每日造三千五百塔。一一塔前各诵七遍。以此功德回施一切受苦有情。如是愿言应堕恶道受苦业者皆悉消灭。如是此人凡所见者。如仆隶恭敬。命终生安乐国。
　　又于塔中限十五日无数密诵。以此功德回施一切众生者。此人所求大愿皆得成就。
　　又先受八戒。不语诵一俱胝。得禅地悉地又法于圣者足前诵。一切悉地皆得。
　　又恒起悲心。以檀香磨涂一圆坛。如荷叶。乃至一落叉。一一坛前诵三千五百遍。如是已读大乘经。即得聪明智慧。心所欲诵多少皆得自在。
　　又不语于本尊前诵三十五万遍。即得聪明最上最胜。
　　又不语起大慈悲。食大麦饭或唯食菜或乞饮食。字别诵十五万遍。心所求愿皆得成就。唯除淫欲。若如法供养圣者已。含香诵一万遍。随所行处见闻皆喜。
　　又早起净浴着新净衣诵千遍者。忽有饥俭无饭食时。此人在处恒为丰足。又半夜晨朝掬水散身。随分诵多少。得离一切怖畏。
　　又加持齿木千遍然嚼用。即得辩才令一切人敬爱。
　　又加持好花先自嗅。随与前人。悉珍敬随意。
　　又能端坐诵随分多少。常得安乐。
　　又于寝处端坐诵八千遍。随求何事所愿皆得。唯除色欲。
　　又凡诵八千遍能护自他。
　　又取未堕地瞿摩夷。和水作泥。于佛法僧及本尊前磨作坛。以有香气之花散上。然牛酥灯。面东坐诵一万遍已。便于其处三棱草上眠。心所求事皆具说之一不谬忘。
　　又白月一日如前取瞿摩夷作坛。以有香之花散上。然三盏灯诵三千五百遍。明早得四个迦利沙半那。
　　又于舍利塔中或佛前。以檀香末磨作四小坛。各置酥灯诵三千五百遍。随为何人除厄难及恶事皆得消灭。
　　又承取瞿摩夷。先和水涂地。即为佛法僧及本尊。以白檀香水作四小圆坛。于上散花日诵一万。乃至七日已即得种种衣服。
　　又以香花供养本尊。然四盏酥灯诵万遍。第二十一日如上。
　　又于直入海河泉水岸上。面西安本尊像。以瞿摩夷涂地供养香花。行人面东诵三十五万遍。从此已后此国土风雨顺时五谷成熟更诵一万遍烧涅摩落花。于此境界恶猛风雨停息(献残花也)
　　又随在何国忽起厄难。将本尊于城门前如法安置。礼拜供养种种香花饮食。灾厄即息。
　　又以献圣者残花。加持八千遍盖于彼极患壮热病人头。上及以和酥烧薰其病者。即猛热即得除愈。
　　又于像前然酥灯加持八千遍。取其灯烟点于眼中。能除一切眼病。
　　又于国内忽然起死灾。于诸城门中门门画我像奉献水中所生诸花。即于半夜取杉迷夜树叶(以拘杞代)揾酥护摩乃至十五日。一切死灾停息。
　　又若种种毒虫灾起。先于本尊前如法供养。往好泉水无乌鸟污处。水入及脐。取左置苏末那花一千叶。每花加持一遍一投泉中。乃至花尽一切毒虫灾灭。
　　又若起半夜诵万遍。必无恶梦。
　　又于午时。入向海泉水中诵万遍一切。恶梦消灭。
　　又加持手掌八百遍。以摩热病者身。卧于净处即愈。
　　我今说画像之法。取净氎未曾割截。童女织者最上。中画阿弥陀如来。长六坼手。住说法印于莲花台结加趺坐。身纯金色作白焰光。佛右画观自在菩萨。左画大势至菩萨。皆纯金色作白焰光。二菩萨右手各执白拂。左手各执莲花。大势至身梢小于观自在。皆种种宝庄严其身。着宝璎珞手钏。皆衣白衣。发并上结不得披下。于日在之右。画圣者半拏罗婆悉儞菩萨(白衣观自在母也)发亦上结。宝冠种种宝衣以为庄严。着白色衣天衣为黑。左手持棒或持罥索。右手执于般若梵夹。于大势至近下。应画行人。手执花冠或红莲青莲。瞻佛尊颜。佛座正下为莲花池。中画宝莲。莲之右厢画难陀龙王。左画跋难陀龙王。皆立而半身出水。各出一手捧佛座。托莲花。面貌忻悦以宝严身。身作赤色。池之左右各为天女。身服宝衣。二手执花仰奉如来。佛后应画如意宝树。树上挂种种宝衣及诸珍宝。乃至音乐作舞歌鸟。当于树上画诸天等。以手散花雨于佛上。画像毕。于净处面西安置。每受八戒。于一切有情起大慈悲。猛发菩提心至诚供养。每于佛前自作小塔亦读般若经。或白月八日或十四日。布施众僧随力多少。如不能办乃至极少一升麨许。于此像前涂香末香烧香种种饮食如法供养。及献花灯幡盖音乐。自常心念阿弥陀佛。诵其真言三十五万遍。即得悉地。已后任运心念皆成。
　　我今复说刻像法。取一白檀木。中央刻阿弥陀佛。右观自在左大势至。各执白拂。衣裳璎珞等并如法。唯除池等。于此像前造护摩炉。炉中先下五谷及五宝。以阿说他木然火。以酥蜜乳酪及种种花相和。安金银及铜器中。诵二千五百遍。便作护摩。从白月一日起首乃至七日。每日如是作三千五百遍护摩者。随求何事必称本愿而得悉地。已后任所作法皆得自在。
　　又以苾婆木然火。粳米三甜护摩二千五百遍。啰阇以下悦顺。
　　又如上以波罗娑木然火。粳米酪护摩二千五百遍。国内敬重随口即顺财宝任求。
　　又以阿拔唎末迦木(牛膝也)然火油麻三甜护摩。一切输驮罗深敬顺。
　　又以阿输迦木(无忧木也)如上用三甜护摩乃至七日。啰惹随意。
　　又以啰阇伐唎(二合)枳沙(二合此云王树即婆罗门皂荚也)如上用阿输伐驮(以夜合代)木三甜护摩七日亦如前。
　　又以乳汁木如上。亦以是木护摩至二十一日。一切重病皆远离。于一生中更不复发。
　　又以波罗奢木如上。用五谷及苏护摩乃至三月。五谷丰熟足(已上皆二千五百遍也)又以乌昙跛罗木如上。用大麦酥。日三时护摩三千五百乃至一月。得上乳牛。
　　又波罗奢木如上。用赤大豆煮为羹。白粳米酥蜜。日三时护摩三千五百得财宝库盈所用无尽。
　　又伽陀罗木如上用。尾蜡么果护摩三千五百遍乃至七日。得苏伐唎(二合)那千两。
　　又波罗赊木如上。亦以是木三甜护摩三千五百遍。随所念人应时而至珍重供养。
　　又乌昙跛罗如上。以粳米饭酥护摩三千五百。即财宝五谷随意无穷。
　　又波罗赊木如上。以黄米黍谷油麻大麦及酥。护摩三千五百。啰惹随意所求皆得。
　　又以乳木如上。粳米酥护摩三千五百。即得辩才无碍人中独胜。
　　又阿摩罗如上。以阿输钵多(三合)三甜。护摩乃至七日日八千遍。随念即至如仆隶见主。
　　又波罗赊木如上。以大麦三甜。护摩日三千五百乃至三七日。随念多少人如前。
　　又以上木如上。以粳米饭三甜。日护摩三千五百乃至一月。即婆罗门随念而至不违所使。
　　又阿波末唎迦木如上。以油麻大麦和酥。护摩三千五百乃至三七日。得一切刹底利贵人来珍敬如意(已上牛膝)
　　又伽陀罗木如上。以黄黍米油麻和酥。护摩三千五百。毗舍种姓人如前。
　　又乌昙波罗木如上。大麦三甜准上数得。输多罗姓人如前。
　　又阿输迦木如上。以波罗赊木三甜。准上数乃至七日。啰惹珍敬随意。
　　又婆罗门皂荚木如上。以波罗赊木揾三甜。准上数乃至七日。王子等随念至而珍敬。
　　又阿输伐驮木如上。油麻粳米和酥酪准上。五谷任意无穷。
　　又闪弥木(以苟纪代)如上准用阿输伐驮木(夜合代之)准上乃至二十一日。远离一切横灾重病。
　　又波罗赊木如上。油麻和酥准上乃至三月。得五谷无量。
　　又波罗赊木如上。以粳米赤小豆羹黄黍米谷大麦三甜相和。日时准上。得珍宝无数无尽。
　　又波勒乞沙木如上。以波罗赊木和三甜。准上乃至三七日。得衣裳随意无尽。
　　又苾唎(二合)波木如上。以回香叶和粳米三甜。日三时准上乃至一月。得庄田五所。
　　又迦唎(二合)尼迦啰木(牡丹代之)如上卧多(二合)那安(二合)药和酥日三时准上乃至一月无量苏拔啰那。
　　又以波罗赊木如上。以伽陀罗木和蜜酪。准上乃至三七日得名马任乘。
　　又阿输伐驮木如上。以波罗赊木和二甜。日三时时别准上乃至一月。得富贵果。
　　又波罗赊木如上。以三甜和安悉香。准上乃至三七日得庄田。
　　又苾利婆木如上。以白芥子和酥。日三时准上凡三七日。即得身与门徒远离重病。
　　又微那地迦多迦木如上。以回香草和酥蜜。准上时数凡七日。离一切恶障难消灭。
　　又波勒乞沙木如上。以乌昙波罗木果子和三甜。日三时准上凡一月。得名庄一百八所。
　　又波罗赊木如上。以莲花子和三甜。日三时准上。随所求皆如意。
　　又杉摩(二合)也木如上。以波罗娑果子和三甜。日三时准上凡一月。随所求愿皆悉圆满。
　　又秣多木如上。以石榴果子日三时和三甜。准上凡一月。得二十所田园。
　　又悉利娑(三合夜合也)木如上。以犊子粪。日三时准上凡一月得一百上好牛。
　　又遏迦木如上。以种种谷三甜。日三时准上凡一月。随所求事皆得如意(但言准上即每日三千五百遍有用三时即时别三千五百遍)
　　我今更说别画像法。令童子受八戒织氎。广狭大小或二三肘。去毛发护净香薰。更作种种香水净洗之。取最上画人先受八戒。画时以帛掩口鼻勿令气触。正中画阿弥陀如来。或坐莲台或师子座。结跏而坐作说法印。右自在左势至。执拂严身等如上像法。但佛及菩萨等上各画白伞盖。以种种宝网庄严。于盖正上画作明仙。持诸宝花散而供养。花如雨脚。亦作种种音乐奉献。画讫安于舍利塔内或于舍利瓶前。半夜晨朝如法持诵。足满俱胝遍即得悉地。于真言王最上斫讫啰底啰惹。
　　又波罗赊木然火。以输悉波罗(二合)拏药和三甜。护摩二千五百乃至七日。啰惹已下珍敬。
　　又阿师伐多(二合)木如上。沉香三甜日时准上凡一月。贵人自来珍敬。
　　又遏迦木如上。以白檀木折切三指。时数准上凡一月。啰惹珍敬。
　　又伽陀罗木如上。以真酥合香准上时数月。大官如上。
　　又伐利(二合)驮木如上。安悉香和薰陆。以三甜准上时数月。诸近臣敬顺所求皆得。
　　又波罗赊木如上。以莲花三甜。护摩一万得大官职。
　　又伽陀罗木如上。以安悉香为丸如山枣许大和三甜。护摩三洛叉半。得最大官职。
　　又迦利(二合)毗罗木如上。以三甜二洛叉半。亦然如上。
　　又于本尊前不与人语。诵一俱胝即如上。
　　又于此像前然千盏灯。用千莲花千拘勿驮花。更取水中生花。随得一类五百茎已上。是三色花各加持八百遍。供养其像毕即得如上。
　　又于像前每日诵二千五百。如是满六月如上最尊。
　　又阿利(二合)迦木然火。以荷叶揾三甜。日三时各二千五百凡六月如上。
　　又波罗赊木如上。青莲花和三甜。日二千五百凡三月。得辅相之位。
　　又阿输迦木如上。以万莲万遍护摩获最大官位。
　　又秣驮木如上。以瞿摩夷和三甜。日二千五百如上。
　　又紫檀木如上。以迦(二合)毗啰花和三甜。日如上数凡一月即阿地底羯啰诃不发。
　　又波罗赊木如上。以阇智婆末(二合)那花。日三时如上数一月已。即应迦利迦(二合)羯啰(二合)诃不发。
　　又伽陀罗木如上。用摩哩(二合)迦花。日三时如上数月。布罗羯啰诃不得发。
　　又秣驮木如上。用波跢罗(二合)花和三甜。如上时数月。即伐利诃悉伐底羯啰诃不得发。
　　又阿伐哩(二合)摩哩(二合)迦木如上。用由底迦(二合)花三甜。如上时数月。即输迦啰(二合)羯啰诃不得发。
　　又波勒乞沙木如上。用多迦罗(二合)花三甜。日如上数凡三七日。一切羯啰诃一切拏吃娑(二合)多啰皆不得发。
　　尔时观自在菩萨。重白佛言我今更说别画像法。取无毛发不割截白氎。治护如前。画人受八戒。中央观自在菩萨。左手执红莲花。右手直下与饿鬼水。发上结身着白衣。如前珍宝璎珞庄严。天衣为黑。于莲花上结跏趺坐。左厢画大势至菩萨。右厢画普贤菩萨。各执白拂。画已于舍利塔内安置。面应向西。随得香花任为大小供养。中间不断诵一俱胝。行人所有横死及恶障难皆除。或为现说辟除之法。
　　又此像前用阇智娑末(二合)那花。各加持一遍供养已。便于像前卧三棱草上。即于梦中见圣者一切所求一切行事一一具说。
　　又用一俱胝迦利(二合)毗啰如法供养。得大官位随所处分有大威力(梵本不诵真言准上法各一遍应不失也)
　　又以阇智娑末那花一俱胝供养。得见圣者听闻说法。仍离诸毒所害之难。凡一切毒皆不着身。命终生极乐国土。
　　又于三七日用勿利(二合)迦花二十五茎供养。及用拘勿陀花二千五百供养。即获上将位。
　　又以余地迦花万枚叶乃至七日得大官位亲附国王。
　　又用屈利(二合)跛迦花二千五百叶。如是三七日。得最上职命。
　　又日用二千五百叶遏迦花供养。如是一月。亦如上又得主情。
　　又于夜中以阇智娑末那花二千五百叶。供养其像。于捔胜所必胜。
　　又至初夜分于像前取瓦坏碗。满盛种种谷。用阇智娑末那花覆盖之。加持二千五百遍。如是三时谓。初中后夜。至平明时净漱口已。先加持杨枝八千遍然嚼。嚼已取坏碗中谷口含。即得辩才一切论议之处皆胜。
　　又于像前以瓦坏碗满盛胡椒。于初夜中加持八。千遍至平明时以香水洗其椒。更加持一千即含之。随所言语一切人皆敬不敢违。
　　又法于此像前。瓦坏碗盛牛黄。取有香气花盖之。至夜分加持一千遍。至明时先洗漱。取净水加持八百遍。以洗牛黄点自额上。一切人见敬发善心。
　　又于像前以瓦坏碗。盛娑多(二合)布娑婆及伐唎(二合)孕迦。以有香之花盖之。于夜三时各加持二千五百遍。平明取涂身上。所至之处皆得发善忽有嗔人见即欢喜。
　　又像前用那伽(二合)计萨(二合龙花蕊中有)及菖蒲根伐唎(二合)孕迦悉利(二合)弊娑多迦(二合)多揭。已上五味相和。盛碗中以有香之花盖之。至夜分中加持二千五百遍。至平明时别遣童女纯着白衣。于净滑石上研其药。即取涂身自上及下。见行人者如前。
　　又于像前取郁金沉香白檀香龙脑四物。和置瓦坏碗中。以阇智娑末那花盖之。至夜分中加持二千五百遍。至平明取涂身上即准前。
　　又像前以嘻利(二合)驮啰(二合郁金根)及摩拏多(二合)室罗(雌黄也)牛黄三物。安碗中。至夜分中加持二千五百。平明取点额上见皆敬爱。
　　我今更说别画像法。取不割截无毛发氎。如前治净或木板平净治。于中央画观自在菩萨。坐莲花台以七宝严身。或衣缬衣或白衣。左边画作罥索。及画怛跢迦悉(二合)地右边画作须弥卢山。山根画大海水绕之。菩萨上画作彩云。云中画诸仙天。雨种种花而以供养。画已。于直入海名泉岸上。面向西安之。如前诵一俱胝。即得一切明仙中啰惹。若更诵三俱胝。即成一切明仙中斫羯啰啰惹。
　　又于前但诵三洛叉半。得成尊位。诵一洛叉得大将位。
　　又于前日日诵二千五百。每日得四枚迦利娑半那。
　　又于前白月十二或十三日。受八戒斋诵万遍。得近习大官。
　　又十字街中然四盏灯。以乳酪饮食供养。诵二千五百遍已。即于比近树下寝。夜梦中有药叉女来白言。尊者有何要事。遣我何所作。行人应报言。作母或姊妹等。是女即随处分。
　　又先受八戒。于阿师伐(二合)驮树下张像。诵三洛叉半然献香花乳酪粳米饭果子等。布列讫作无限念诵。不得停歇。
　　尔时有药叉鬼如一婆罗门。来白行人言。今遣我欲作何事。行人报言为我使者。即奉受使。从此已后每于日西来取进止。即应令作事业。若行人不如法者反为所嗔。乃至致损。如不伏处分者即为降伏。法凡役使者以降伏法使之。
　　又张像安于毗梨勒树下。于前用葱滓猫儿粪糠油麻黑豆黄炒末已。上五物和烧诵万遍。即一鬼来。行人不得惊怖。向云汝为我使者。纵令作一切难事苦事。必不敢违。
　　又张像于阿修罗窟门前。如法诵一俱胝。即阿修罗女出请行人入。入已于阿修罗王中得自在位。寿一劫见慈氏下生。
　　我今更说刻雕像法。或用金银或用香木。已六指量刻观自在像。左手执莲花右手施无畏。刻毕安舍利塔中。于前先持二洛叉半然取阿输迦树枝。作小筐子。取么那多(二合)悉啰(二合)及取素伐利(二合)盏儞(二合)随得一色安筐子中。于像前如法供养结界护身作无限念诵乃至筐子中出声。出声已即其药点于眼中。即身净寿一劫。于诸明仙中得啰若自在。
　　又先觅黄牛有牍子者。取此牛酥亦取其乳。于铜器中盛。用嘻利(二合)多啰安阇都摩那多(二合)尸罗。及用金末鋀石末铜末。六物相和捣筛便丸之。于铜器中盛。加特是药乃至火出。即出一丸安口中。便身净吐出乃见寿万年。一切事皆得自在。唯除淫欲。命终生极乐国土。
　　又以金银或好铁。如法作刀或轮或璎珞等宝具。或复作钵。以是物等置阿师伐驮树叶上。作无限念诵。乃至其物动摇。见动已手执之。即成明仙寿命一劫。即见圣者于彼闻法已便得解脱。
　　又以牛黄安阇那(二合)共多利(二合)噜诃相和为丸口含。于像前无限念诵。乃至像眼睛动摇。即得人中自在眼亦明净。
　　又先于像前诵三洛叉。供养十万茎莲花。然更诵一俱胝。即于念诵处眠。梦中得见阿弥陀佛及菩萨众。听说法音得不退地菩萨位。
　　我今更说捏塑像法。以净黄泥作观自在像。若一肘二肘像法如前。于像前作圆炉。炉前以种种香作小圆坛子取未堕地瞿摩夷作彼人形。持利刀割此粪人。一片一投火中护摩乃至形尽。如是日三时至一月随念何人即得珍敬如仆隶见主。
　　又以一切诸香作人形。然阿输迦木火。男从右脚女从左脚。以利刀片片割护摩。如上时月。一切人见闻者皆得如意。
　　又以黄黍米糠作人形。用波罗多迦木然火。割护摩。日时月如上。即一切鬼神随得应念珍重供养。仍与一切财宝五谷等所索不违。
　　又以油麻滓作人形。然婆罗门皂荚木火。余如上三七日已。一切啰乞沙(二合)娑随念珍重。
　　又粳米作人形。然秣驮木。余如上三七日准前。
　　又生酥作形。然阿师伐木。余如上一月已一切准前。
　　又以粳米饭和酥作形。然波罗赊木。如上一月已一切天准前。
　　又酪和饭作人形。然阿输迦木如上一月一切。迦噜拏如上。
　　又黄黍谷和作人形。然伽陀罗木。如上一月一切乾闼婆如上。
　　又豌豆酪蜜和作人形。然杉摩夜木。如上一月。摩醯首罗并眷属如上。
　　又油麻滓或油麻。和荞麦面。作人形。一如上一切猛恶损害。鬼神等皆降伏不违教命。我今更说余法。于舍利塔诵二千五百。得成伐噜(二合)尸婆。如上所说法者。皆得具作成也。
　　又但心诵不出音。能灭一切前身中所作一切恶业罪障。出声诵灭现在一切罪障。即见好相。
　　又直入海泉水中至腰下。诵二洛叉半即圣者现说一切功德诸善法门。
　　又如上以阇智素勿利(二合)那花二十五万茎。一诵一投泉中。即圣者为说灭诸罪障法门。
　　又以日日供养圣者。心念二十一遍。一切罪障悉灭无余。
　　又心念诵。观想心作塔形乃至八百。此人命终生极乐国土。
　　又造一肘塔。塔前诵八百。一切罪障消灭命终如上。
　　又食前食后。若坐若卧若行若住。但心念诵即得菩萨不退地位。临终亲见圣者。
　　又若不能造塔。但心念塔。于前各诵万遍已。亦以心念种种供养者。一切应堕地狱重罪悉灭无余。
　　又若为利益一切众生故念诵。一切善法随身而集。
　　我今更说余法。若于塔前或于山头。大设供养于观自在菩萨前自受八戒食大麦饭及乳食。诵三洛叉半。即成浮利婆(二合)尸婆法。
　　又正月一日。或二月十五日。受八戒供养圣者诵八千。即悉地。后所作事皆得自在。
　　又若正月一日供养圣者。烧沉香以有香之花八千叶。每叶一诵一投打菩萨心上。乃至花尽一夜念诵。得见圣者。若不得见即得五百两素伐啰那。
　　又以牛酥八千遍护摩七日已。啰惹珍敬。
　　又摩那罗树枝作小筐子。以种种宝庄严其筐。以婆罗门皂荚木然火。取摩罗那木八百遍护摩。随唤何人无问远近即到。
　　又以阿输迦木。长六指作骨挝子。上山顶吃大麦乳食。加持三洛叉。然自白月十五日三日不食。以阿输伐多树叶盖骨挝子。更诵多少。乃至其处有一仙女来已。行人即起问讯便乞所愿。或作姊妹母妻等。是仙女必不敢违。常为供承十二人分及与金钉。仍延命千岁。
　　又月蚀之时用上牛酥盛于净器。取阿输波多树叶盖之。加持不绝。比至月生如故已。现三种相。所谓沸烟火焰。若沸服之。寿五百岁日行五百里。于不现形仙中为尊。若烟出服之。即隐形去地二十四指。日行千由旬寿千岁。火出而服得大神力明仙寿三劫。
　　又以红莲花和三甜。护摩一万从此火中吉祥天现。姝妙殊特手执莲花。随所求愿即与。或与为母姊妹等事亦与金钉。
　　又受八戒用大麦食。及和乳吃。坐三棱草席诵八千遍。一切饥渴之苦皆消灭。
　　又入水至脐诵一俱胝。能见地中一切伏藏。亦开一切阿修罗门。能破一切日月宫殿。任为降伏。或任追召一切那誐。亦能令死活。一切诸毒无不消灭。亦能作扇底迦。亦能取伏藏。亦能摄取一切众生。亦能令本无男女者而有男女。
　　又诵八百遍。能护己身捔胜之处而不堕负。
　　又于王宫之内如上护身。一切怨家恶人所皆获胜。
　　又塔前诵六洛叉。然以不割截白氎。盖覆像作无限不间诵。比至[疊　　毛]上火出已。行人得将三千人乘空。能作种种不思议事。
　　我今更说别法。准前像上加持摩诃税门(二合)驮像。作白檀色。珍宝璎珞种种如法庄严。其发上结不得披下。天衣白色。画已设大供养。如法诵三洛叉得悉地。
　　我今更说别事法。先受八戒。或于净处或泉水边造一舍利塔。中安十二因缘偈。晨造一塔持诵八千。日中亦然。得一切明仙中轮王。恒与圣者同住。亦向西方见阿弥陀佛。延寿一劫。无量明仙前后围绕。大梵天王自来供养随意自在。
　　又阿伐利(二合)末罗(二合)迦木然火。亦以此木和三甜护摩八千。即与眷属随意珍敬。
　　又阿娑安(二合)战那药。摩那多(二合)悉罗药。及取自身血女人身血波利(二合)摩罗花。已上药皆等分捣筛为末。三日不食。直入海泉水中至脐立。手执上药作无间断念诵。比至火焰出。此药一切天龙药叉啰乞娑娑等八部鬼神皆来使唤。亦能令诳。亦能得一切真言悉地。及诸刀仗器具皆令诳惑。乃至过去未来被诳。何况现在。
　　又献圣者。萎莲花和己血及上酥。先像前作小坛子。设大供养。取遏迦木然火。用其药护摩。如是三度。随念何人任意所使如仆人见主。仍得一百锭金必不敢违。
　　又任然杂木柴。以墓中土护摩。随念何人称其名为之八千遍。即得随意敬重。
　　又以赤芥子油。并取芥根茎及花和自身血。用遏迦木然火。护摩其药。随念何人称其名如上。若加持其七遍其人火急即至。
　　又先受八戒诵八千遍已。令好手画人亦受八戒先教持诵阿唎多啰真言。画作弊罗娑像。像前安四枚阿悉伐(二合)树叶。取象牙及豌豆。
　　又以摩那那。悉罗药。或取三两或取八两。已上三味安前叶上。
　　又用三叶盖其药。或用八日十五日或月蚀时。加持其药中无间念诵。比现三相随得上中下悉地。
　　我今更别说法。先受八戒以为乞食。日时香汤洗浴着新净衣。发大菩提心断除贪爱。于一切有情起慈悲心。或于塔中或于佛前诵三洛叉。然净氎上画观自在菩萨。手执莲花。于莲花上立应为黑色。以宝庄严。发髻向上。以细白[疊　　毛]博着二肩。画已安舍利塔中。三日不食像前设大供养。用体悉(二合)多木和酥蜜。护摩二万四千。即像放光。或地动或闻鼓声。或灯焰渐长或花动。若见如是相即知以悉地。能灭一切诸恶已蒙本尊恒为护持。所求大愿皆得自在。此人所在见者爱敬。
　　又以阿师伐(二合)驮树叶。着苏噜(二合)驮安阇那。于像前加持不间息。比现三相得三悉地。
　　又日三时香汤洗浴。及换净衣乞食而食。如法供养诵三洛叉。然或二十三日或二十九日。以乌油麻和三甜。护摩八千。得一千迦利沙半那。
　　又口含菖蒲根无限念诵。比现三相得三悉地。暖聪明。烟隐身。火乘空次第应知。
　　又以紫檀木。长六指或十二指作齿木。先持三洛叉。即白月十五日像前无间念诵比三相现得三悉地。
　　又正月一日受八戒。日三洗浴诵一洛叉。然画阿唎驮啰像。色如檀木坐莲花。以种种宝庄严发上髻。左手执莲右手把果。着白天衣戴华冠。以慈悲颜看行者。画已安舍利塔中。以白莲花护摩一洛叉。即得一切明仙中王。常与圣者同住。亦能游行极乐世界。亦能降伏大梵天王从座而下。亦得为四天下主。随所念至皆得自在。亦得亲见一切诸佛延寿一劫。
　　又欲得速悉地。乞食日时洗浴香汤如法洗已。诵五十洛叉必得悉地。心所求事皆得圆满。
　　又以白牙作筒子。以金装其表。于内盛摩那多(二合)悉啰(雄黄)药。安像前无限念诵。加持此药筒子。比现三相得三悉地。
　　又先像前诵十六洛叉。即安像舍利塔中。以白氎覆作无间诵。比像火然。得将千余人乘空。
　　又不语于像前坐三棱草诵十六洛叉。白月取乌昙婆罗木护摩八千。能疗一切病无不愈。
　　又入水至脐诵一洛叉。能见一切地中伏藏能破一切阿修罗宫。能缚一切火神。能结界能召诸龙。能令已死者更生。亦能作舍安(二合)驮。亦能作乌阇阿(二合)多那(二合)陀也亦能摄唤亦能令诸毒消除。凡毒恶有情皆得降伏。亦能与彼生男女。加持八千一切战阵皆胜。亦能令外贼降伏。
　　又以多唎(二合)路诃(三金即金银铜)长六指许作莲华。日三时香汤洗浴。不与一切人语。于塔中诵五洛叉。然供养三日不食。持其莲花无间断诵。比花火然。得将三千人乘空。得往生极乐国土。与一切圣者等一切菩萨同住。
　　又食大麦食日三浴三换衣诵一俱胝。得心中悉地。
　　又画观自在像如前法。右厢加画阿唎多[口梨]菩萨。立于莲花台上身色如檀木。以宝庄严发向上结。戴莲花冠着白天衣合掌恭敬作礼自在状。画已设大供养诵三洛叉。得心中一切悉地。
　　尔时观自在菩萨摩诃萨。说此微妙秘密甚深法已。于是会中大菩萨众。天龙八部一切金刚。闻是法已皆大欢喜礼佛而退。


