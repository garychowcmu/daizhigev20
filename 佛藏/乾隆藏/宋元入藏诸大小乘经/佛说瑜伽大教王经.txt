佛说瑜伽大教王经五卷


宋元入藏诸大小乘经
佛说瑜伽大教王经五卷
宋西天三藏朝散大夫明教大师法贤奉诏译


　　

佛说瑜伽大教王经卷第一
序品第一
　　如是我闻。一时世尊大遍照金刚如来。在净光天大楼阁中。彼之楼阁众宝装严清净严饰。金刚宝柱金刚铃铎。微风吹动出微妙音。复有种种殊妙供养。以金刚轮宝等而为装严。此是遍照如来种种变化所成。乃至如来大智所生诸佛。所谓阿閦佛。大宝生佛。无量寿佛。不空成就佛等。
　　复次于四面门。出生诸菩萨众。及诸贤圣忿怒明王。及唧吒唧致。讷多讷帝。紧羯啰紧羯哩等无数眷属。彼佛安住三摩地。常不舍大智大慈大悲。发大精进救度众生。于彼会中复有无数天龙夜叉乾闼婆阿修罗迦楼罗紧那罗摩睺罗伽人非人等无数眷属。围绕世尊大遍照金刚如来。
　　尔时世尊于会众中。顾视金刚手大菩萨已。放大光明普照众会。其光复还入于佛身。
　　尔时金刚手菩萨摩诃萨。从座而起偏袒右肩。踊跃欢喜瞻仰尊颜。掷金刚杵右膝着地。合掌恭敬作礼世尊而白佛言。何因何缘放大光明。诸佛如来若无因缘非放光明。今见此光我等众会悉皆惊怪。唯愿世尊作师子吼。为我等故而与宣说。
　　尔时世尊受金刚手菩萨请已。入大三摩地。其名大智变化瑜伽大教王。于一切教中最上最尊。所作之法不难成就。此金刚智大乐方便一切真实藏。善作最胜智慧方便。大乐金刚大变化金刚三摩地。
　　尔时世尊从三摩地出已。说瑜伽大教王经三昧曼拏罗及种种法。所谓[巾　　(穴/登)]像法观想法。持诵法作忿怒仪顾视法。三摩地法钩召法禁伏法打诸恶魔法。期克法病患法。热恼法成事法。究竟法灌顶法。阿阇梨仪相法摄受弟子法。如是种种秘密教法我今解说。汝等一切志心谛听。
　　尔时彼一切如来及诸菩萨。乃至众会受教而听。尔时世尊而说偈曰。
　　先须亲近阿阇梨　　所作诸法皆能成
　　若不亲近阿阇梨　　所作诸法不可就
　　我今说彼阇梨德　　汝诸菩萨及众会
　　应当志心而听受　　尊重律仪大智慧
　　忍辱淳直无懈怠　　善解密句及相应
　　粉坛仪式法则等　　能了真实十种义
　　施诸众生常无畏　　恒乐大乘秘密法
　　悉能了知诸外教　　持戒修行具律仪
　　通达甚深大乘法　　能摄秘密真实义
　　若能具足前仪法　　是故名为阿阇梨
　　若无慈悲行利益　　亦无正信心懈怠
　　破戒散乱不律仪　　见闻教法而诽谤
　　如是愚恶无善根　　不堪行法为师教
　　若具如前仪相法　　当为弟子亲教师
　　此可粉坛为阇梨　　一切教法令指授
　　所说密句皆能成　　弟子具德亦如是
　　常乐禅定微妙法　　恭敬孝顺阿阇梨
　　恒以供养诸贤圣　　云何承事阿阇梨
　　如见诸佛等无异　　常持金刚阿阇梨
　　当是宝生大如来　　如是阇梨大智海
　　出如意珠施大财　　常赞阇梨大功德
　　勿见过失及谤毁　　如是尊重得法成
　　违法轻慢终不就　　若人蓦踏于师影
　　彼人坏塔罪无异　　所作所求皆不成
　　诸佛贤圣皆不许　　勿令毁谤阿阇梨
　　乃至梦中亦不得　　若有愚痴谤阇梨
　　常被诸魔来惊怪　　如是恶业愚痴人
　　智者宜应常远离　　所说地狱阿鼻等
　　堕彼地狱无出期　　谤阿阇梨获此果
　　是故志心求菩提　　供养承事阿阇梨
　　恭敬尊重常孝顺　　能施难思最上果
曼拏罗品第二
　　尔时世尊大遍照金刚如来。顾视众会已。入大瑜伽智变化最上秘密金刚三摩地。从定出已。佛告金刚手大菩萨。汝今谛听。金刚手此瑜伽大教王经大曼拏罗王。一切曼拏罗中最上最尊。其名大智光明藏金刚能成曼拏罗。若复有人。于此曼拏罗中受灌顶者。彼人当受一切曼拏罗中灌顶法。
　　佛告金刚手菩萨。若复有人见此曼拏罗中五色粉彼人得恭敬供养一切如来。若复有人入此曼拏罗中。彼人如入诸佛刹中。得一切如来授成佛记。时阿阇梨先用结界法。依法仪则拥护己身。及用一切庄严之具。严饰其身然后作忿怒。顾视本身忿怒明王。右手掷金刚杵。左手执金刚铃振动。作金刚步旋绕而行曼拏罗地。口诵吽字然后告言。我今发遣一切诸魔乃至天人阿修罗等。言已复想本身如忿怒明王。即诵此真言曰。
　　呵波娑兰睹跋晚多(一)曳(引)枳[啣-止+山]祢(引)嚩(引)酥啰(二)药叉啰(引)叉娑(三)必隶(二合)多必舍(引)左(四)阿波三摩(二合引)啰部(引)多(五)拏(引)枳儞(引)乌娑多(二合引)啰迦(六)摩贺罗哥(七)摩贺里迦(引)(八)摩贺(引)哩提(二合)迦(引)讷左啰(九)钵哩沙(二合)那(引)誐噜拏紧那啰(十)紧布噜沙满怛啰悉驮(引)(十一)阿怛啰(二合)必哩(二合)体尾(引)钵啰(二合)祢(引)世(十二引)阿目迦(引)左(引)哩曳(二合)拏(十三)阿目迦室舍写(十四)三冒地波哩布兰拏(二合)阿哩汤(二合)(十五)萨哩嚩(二合)萨埵(十六)阿努怛啰倪也(二合)曩逻婆呬(引)都(十七)阿目迦曼拏罗啰(引)惹(引)曩(十八)摩(引)里诘多摩夜(二合)弥底(十九)怛祢(引)嚩讷嚩(二合)日啰(二合)达啰(引)倪也(二合)率噜(二合)埵(引)(二十)尸竭啰弥(引)嚩(引)波讫啰(二合)摩多(二十一)踰(引)曩钵讫啰(二合)摩底(二十二)怛写嚩日啰(二合)播(引)尼(二十三)钵啰(二合)入嚩(二合)里多(二十四)酤必多吽哥(引)啰嚩那曩(二十五)阿(引)祢(引)钵多(二合)钵啰(二合)必帝(二合)曩(二十六)摩贺(引)倪也(二合引)曩嚩日哩(二合)拏(二十七)谋(引)哩驮曩(三合)设多驮(引)(二十八)尾羯哩(引)欲哩底(二十九)
　　时阿阇梨诵此真言三遍已。如前作金刚步旋绕而行。结界发遣诸魔成金刚地。然后行如左舞踏势及右舞踏势。每舍珂曼拏罗势。平足立势龟步势。金刚嚩日噜咄羯哩沙拏势。翘足舞势旋网舞势。师子步势师子变身势。金刚锁势金刚索势。金刚忿怒势金刚钩势。金刚舞势金刚陪啰嚩势。金刚吠多梨步势金刚骨朵势。拶睹哩目珂地瑟吒那步。金刚军拏梨步。幻化步金刚塞怖吒步。大力钩步金刚牙步。金刚笑步金刚铃步。复作持剑势持金刚势持轮势持杵势持幡势持索势持莲华势持扙势作无畏势持钩势持牌势持枪势持弓势挽弓势射箭势。持频尼波罗旋绕而行势。施愿势持烁讫帝势。持羯诺野势顶礼势。入定势金刚坐势。莲花坐势结跏趺坐势。无畏坐势贤坐势。蹲坐势戏坐势。现前势背向势。时阿阇梨作如是一一行步坐势已。用无边无能胜明王。乃至大力明王等。即依法作橛打曼拏罗地。围结界十方如是作已。复想曼拏罗地即成金刚地遍满炽盛。如是观想已。时阿阇梨即称己名同诵吽字。如是微妙字于一切教中最上最尊。然后以本真言依法祈请地天。真言曰。
　　怛网(二引)祢(引)尾娑(引)叱部多(引)悉(一)萨哩嚩(二合)没驮(引)努多(引)以曩(引)(二)左哩也(二合引)那野尾试(引)尸(引)数(三)部(引)弥播(引)啰弥多(引)苏左(四)萨哩嚩(二合)悉提钵啰(二合)没哩(二合)[亭　　夜](引切身)哩汤(二合五)曼拏兰左隶(引)珂夜(引)藐憾(六)
　　时阿阇梨诵此真言三遍已。运至诚心复请召诸佛如来。真言曰。
　　三满多(引)诃囒睹[牟　　含](引)没驮(一)迦(引)噜拏呬多际怛萨(二)部(引)弥(引)波哩仡啰(二合)贺迦(引)哩也(二合三)萨补怛赖(二合)萨贺阿(引)誐摩(四)
　　时阿阇梨诵此真言三遍已。于曼拏罗地中间。以涂香作圆相曼拏罗。作此曼拏罗时。当诵大轮明王真言然后请召诸佛贤圣。献大种种殊妙供养。祈求诸佛而作欢喜。时阿阇梨出曼拏罗外于十方出生。然后弟子经宿入于曼拏罗中。依法作拥护以香水灌顶。复用涂香涂于心中。想已心中羯磨杵。右手系拥护线。与齿木揩牙。地铺吉祥草。加持已安座而坐。时阿阇梨与弟子受三归依。忏悔罪障回向发愿。乃至弟子以身命布施发大菩提心。即说三归伽陀曰。
　　我今归敬于三宝　　我佛旷劫超三有
　　妙法能除烦恼根　　获成圣众离欲尊
　　我昔所作诸罪业　　今对三宝至诚忏
　　回施功德利群生　　誓愿求证菩提果
　　时受法弟子诵此伽陀满三遍已。阿阇梨复为弟子。随力随意开导说法。令彼至诚发大菩提心。然后如前依法。作于供养发送贤圣。
　　时弟子于曼拏罗地右胁而卧。于其梦中必见境像。第二日阿阇梨用鲜净五色线絣曼拏罗。时阿阇梨观想其线。即真法界性遍照自性王如来。即一切如来藏。法界清净故离诸尘垢能净众生界。所用五色粉即五如来。观想已。阿阇梨先下粉。然后令弟子同作第一结界地。第二与弟子受三归。第三令弟子入曼拏罗。第四作发送法。其曼拏罗有三品法。上品千肘量。中品五百肘。下品五肘乃至二肘一肘。其相四方作四门四楼。中心作八辐轮安置遍照如来。东方安阿閦佛南方安宝生佛。西方安无量寿佛。北方安不空成就佛。复次于轮四隅安四亲近菩萨。东北隅安佛眼菩萨。东南隅安摩摩枳菩萨。西南隅安白衣菩萨。西北隅安多罗菩萨。复次于第二重曼拏罗安四菩萨。东方安萨埵金刚菩萨。南方宝金刚菩萨。西方法金刚菩萨。北方羯磨金刚菩萨。复次于曼拏罗四隅安四菩萨。东北隅安尊那菩萨。东南隅安宝光菩萨。西南隅安颦眉菩萨。西北隅安金刚锁菩萨。复次于第三重曼拏罗安十六大菩萨。东方位安四菩萨。慈氏菩萨妙吉祥菩萨香象菩萨智幢菩萨。南方位安四菩萨。贤护菩萨海意菩萨无尽意菩萨辩积菩萨。复次西方位安四菩萨。得大势至菩萨灭一切罪障菩萨破诸忧闇菩萨炽盛光菩萨。复次北方位安四菩萨。月光菩萨甘露光菩萨虚空藏菩萨除盖障菩萨。复次于曼拏罗东门安。焰鬘得迦明王。南门安钵啰研得迦明王。西门安钵讷鬘得迦明王。北门安尾觐难得迦明王。复次于其四隅安四明王。东北隅安不动尊明王。东南隅安吒枳明王。西南隅安儞罗难拏明王。西北隅安大力明王。复次于外曼拏罗外四隅中。各安置一金刚杵。内第一轮用白粉。画第二重曼拏罗用黄白青三色粉。画第三重曼拏。罗用五色粉。如是作大曼拏罗已。然后为弟子受灌顶法。
　　复次别作二重曼拏罗。四方作四门。中心画八叶莲花。于彼莲花内东位安金刚杵。南位安宝。西位安莲花。北位安剑。如是作曼拏罗已。阿阇梨即自沐浴洁净斋戒。种种装严于身。时用阏伽瓶盛满香水。插诸花果枝叶。以鲜净衣盖阏伽瓶。阿阇梨依法加持其瓶。入五宝五药五谷香水充满。第一阏伽瓶名最胜瓶即是本尊。余有四瓶是即四亲近菩萨及诸护门。明王亦各有阏伽瓶。若不随诸贤圣位安置瓶者。只置五瓶。当用一切成就真言加持阏伽瓶。以阏伽水洒净诸众生然后献香花灯涂及种种饮食出生供养。复次于曼拏罗四隅。各安一阏伽瓶。第一最胜瓶安置曼拏罗心中。时阿阇梨以金刚钩本印及诵真言。请召诸佛如来入于曼拏罗时。阿阇梨复想献座。诸佛如来于曼拏罗内。各处本位而坐。复次想曼拏罗外。以金刚橛钉之而成结界。即用阏伽水香花等供养。各结本印。时阿阇梨赞叹诸贤圣。振金刚铃献种种音乐已。劳谢诸佛贤圣告言。我今求一切成就法言已。令弟子入曼拏罗内时。阿阇梨即诵五如来秘密真言。安置弟子身分五处。真言曰。
　　唵(引)(一)[口　　爾](人际反)曩尔(入)俱(半音二)
　　唵(引)(一)嚩日啰(二合)特哩(二合)俱(半音二)
　　唵(引)(一)啰怛曩(二合)特哩(二合)俱(半音二)
　　唵(引一)阿噜力俱(半音二)
　　唵(引一)钵啰(二合)倪也(二合)特哩(二合)俱(半音二)
　　如是真言等各结本印。安彼弟子五处以作甲胄。时阿阇梨以帛覆弟子面。引至坛前诵此伽陀曰。
　　壹难睹曼拏朗娑(引)囕(一)嚩日啰(二合)倪也(二合)那写钵啰(二合引)钵曩(二)钵啰(二合)吠(引)始睹摩夜(引)室赊(三)萨哩嚩(二合)怛他(引)誐旦补囕(四)
　　诵此伽陀已。时令弟子结萨埵金刚印。抛花于曼拏罗中。诵此真言曰。
　　唵(引)(一)钵啰(二合)帝(引)蹉嚩日啰(二合)呼(二)
　　诵此真言已与去除覆面帛。复诵此伽陀曰。
　　壹难怛怛曼拏罗钵舍(一)室啰(二合)驮(引)昧遨那味(引)那左(二)没驮晚舍酤路半那(引)(三)母捺啰(二合)满怛[口　　賴](二合)啰提瑟致(二合)旦(四)三半帝(引)萨哩嚩(二引)悉提(引)曩(五)三摩夜(引)机噜(二合引)婆尾设底(六)嚩日啰(二合)钵讷摩(二合引)屹啰(二合)逻里旦(引)(七)满底哩(二合引)沙嚩(二合引)啰(引)达曩酤噜(八)阿泥那纥哩(二合)那曳(引)那拽舍嚩日啰(二合)钵旦底(九)
　　诵伽陀已令弟子抛花。花落之处当为本尊。以香花灯涂。衣服幢幡伞盖印尘等殊妙供养。复用微妙音乐吉祥偈赞。时阿阇梨先用最胜阏伽瓶。与弟子灌顶销除尘垢。后与四亲近阏伽瓶灌顶已复。诵吉祥偈赞告弟子言。
　　我今振铃诸佛前　　诸佛遍满如芥子
　　诸佛受持阏伽瓶　　施汝灌顶妙法门
　　心曼拏罗真实智　　如是观想无相法
　　汝今顶受此法门　　永出尘劳生死界
　　时阿阇梨诵此吉祥赞已。示于弟子设逻哥轮螺金刚杵经法。乃至金银等物。皆为除彼盖障。若无设逻哥等物。当结噜必尼印示与弟子。然后与三昧法。三昧真言曰。
　　阿[寧　　也](切身)钵啰(二合)勃哩(二合)底但网(二合)嚩蹉(一)[口　　爾](引)尾帝(引)哩驮(二合)悉体(二合)毗萨那(引)(二)萨达哩摩(二合)冒提唧旦左(三)阿(引)左(引)哩也(二合)摩嚩摩[寧　　也](切身)那(引)(四)嚩日啰(二合)婆(引)底哩(二合)数遨啰藐(五)讷瑟鹐(二合)昧帝哩(二合)尾啰(引)誐多(引)(六)钵啰(二合)那(引)[寧　　也]必帝(引)嚩蹉(七)那迦(引)哩也(二合)昧羯那(引)左那(八)伊帝(引)那讫哩(二合)帝(引)那吠没驮(引)(九)那啰哥机噜(二合引)播(引)多(引)野帝帝(十)
　　时阿阇梨诵此三昧真言已。劝化弟子令施财宝以报师恩。或金银琉璃摩尼真珠珊瑚琥珀乃至身命等。复说颂曰。
　　弟子应当行孝顺　　报荷阇梨令欢喜
　　师若欢喜法得成　　此外世间无有尊
　　时弟子闻此颂已。从座而起供养诸佛及阿阇梨。然后阿阇梨依法作护摩。其护摩供养物。持诵观想法。依息灾增益等仪。供养诸佛贤圣。然后发送贤圣及三世诸佛已。收彼坛中五色粉。弃掷江河中。于彼曼拏罗地以瞿摩夷涂之。曼拏罗所用之物。尽施阿阇梨弟子不得受。若有受者当破三昧。唯阿阇梨随意受用。
真言品第三
　　尔时世尊大遍照金刚如来。复入转真言轮金刚三摩地。从此三摩地出已。告金刚手大菩萨言。汝今谛听。今此真言精妙字。为汝演说志心受持。时金刚手菩萨。合掌向佛而白佛言。世尊善说善逝善说。为利益一切众生故。尔时世尊即说大遍照金刚如来根本真言曰。
　　唵(引)阿(引)
　　复说阿閦如来真言曰。
　　唵(引)吽(引)
　　宝生如来真言曰。
　　唵(引)怛囕(二合)
　　无量寿如来真言曰。
　　唵(引)纥唎(二合)
　　不空成就如来真言曰。
　　唵(引)亢(引)
　　佛眼菩萨真言曰。
　　唵(引)誐誐那路左儞(引)吽(引)
　　摩摩枳菩萨真言曰。
　　唵(引)枳哩枳哩摩(引)摩计吽(引)
　　白衣菩萨真言曰。
　　唵(引)羯致(引)尾羯致(引)(一)儞羯致(引一)羯鹐羯致(引)(二)羯噜吒尾哩曳(二合引)娑嚩(二合引)贺(引三)
　　多罗菩萨真言曰。
　　唵(引)多(引)哩(引)咄多(引)哩(引)(一)咄哩(引)娑嚩(二合引)贺(引)(二)
　　萨埵金刚菩萨真言曰。
　　唵(引)萨埵嚩日哩(二合)吽(引)
　　宝金刚菩萨真言曰。
　　唵(引)啰怛曩(二合)嚩日哩(二合引)吽(引)
　　法金刚菩萨真言曰。
　　唵(引)达哩摩(二合)嚩日哩(二合引)吽(引)
　　羯磨金刚菩萨真言曰。
　　唵(引)羯哩摩(二合)嚩日哩(二合引)吽(引)
　　尊那菩萨真言曰。
　　唵(引)左隶祖隶(引)(一)尊祢(引)娑嚩(二合引)贺(引)(二)
　　宝光菩萨真言曰。
　　唵(引)啰怛努(二合)勒计(二合引)(一)啰怛曩(二合)入嚩(二合引)哩儞(引)娑嚩(二合引)贺(引二)
　　颦眉菩萨真言曰。
　　唵(引)勃哩(二合)酤致(引)勃陵(二合引)
　　金刚锁菩萨真言曰。
　　唵(引)嚩日啰(二合)室哩(二合)朅里(引)(一)吽(引)发吒(半音)娑嚩(二合引)贺(引二)
　　慈氏菩萨真言曰。
　　唵(引)昧(引)
　　妙吉祥菩萨真言曰。
　　唵(引)蒙。
　　普贤菩萨真言曰。
　　唵(引)三满多跋捺啰(二合)吽(引)
　　香象菩萨真言曰。
　　唵(引)巘驮贺悉帝(二合)儞(引)吽(引)
　　智幢菩萨真言曰。
　　唵(引)倪也(二合引)那计(引)睹(一)倪也(二合引)那摩底吽(引)(二)
　　贤护菩萨真言曰。
　　唵(引)跋捺啰(二合)嚩底(一)跋捺啰(二合)播(引)罗吽(引)(二)
　　海意菩萨真言曰。
　　唵(引)娑(引)誐哩(引)(一)摩贺(引)娑(引)誐哩(引)吽(引)(二)
　　无尽意菩萨真言曰。
　　唵(引)恶叉曳(引)(一)吽吽(引)(二)恶叉野羯哩摩(二合引)嚩啰拏(三)尾输达儞(引)娑嚩(二合引)贺(引)
　　辩积菩萨真言曰。
　　唵(引)钵啰(二合)底婆(引)儞(引)(一)钵啰(二合)底婆(引)那酤致(引)吽(引)(二)
　　得大势至菩萨真言曰。
　　唵(引)娑他(二合引)弭(引)(一)摩贺(引)娑他(二合引)弭(引)(二)娑他(二合引)摩嚩底娑嚩(二合引)贺(引)(三)
　　除一切罪障菩萨真言曰。
　　唵(引)萨哩嚩(二合引)播(引)野惹呬(引)(一)萨哩嚩(二合引)播(引)野输(引)驮儞(引)吽(引)(二)
　　破一切忧闇菩萨真言曰。
　　唵(引)萨哩嚩(二合引)输(引)哥怛谟(一)儞哩伽(二合引)怛那末底吽(引)(二)
　　炽盛光菩萨真言曰。
　　唵(引)惹(引)里儞(引)(一)摩贺(引)惹(引)里儞(引)吽(引)(二)
　　善财菩萨真言曰。
　　唵(引)酥达那室哩(二合引)野吽(引)
　　月光菩萨真言曰。
　　唵(引)赞捺哩(二合引)酥赞捺哩(二合引)(一)赞捺啰(二合)咩(引)嚩噜吉帝娑嚩(二合引)贺(引)(二)
　　甘露光菩萨真言曰。
　　唵(引)阿弭多钵啰(二合)毗(引)(一)阿弭多末底吽(引二)
　　虚空藏菩萨真言曰。
　　唵(引)誐誐儞(引)(一)誐誐那嚩啰噜左儞(引)吽(引)(二)
　　除盖障菩萨真言曰。
　　唵(引)萨哩嚩(二合引)儞(引)嚩啰拏尾瑟刚(二合)鼻尼吽(引)
　　复说焰鬘得迦明王真言曰。
　　唵(引)焰鬘(引)得迦吽(引)
　　钵啰(二合)研得迦明王真言曰。
　　唵(引)钵啰(二合)研得迦吽(引)
　　钵讷鬘得迦明王真言曰。
　　唵(引)钵讷鬘得迦吽(引)
　　尾觐难得迦明王真言曰。
　　唵(引)阿密哩(二合)多军拏里(一)尾觐难(二合引)得迦吽(引)(二)
　　不动尊明王真言曰。
　　唵(引)阿左罗吽(引)贺(引)
　　吒枳明王真言曰。
　　唵(引)吒枳吽(引)[口　　弱](仁作反)
　　儞罗难拏明王真言曰。
　　唵(引)儞(引)罗难拏(一)摩贺(引)难拏吽(引)(二)
　　大力明王真言曰。
　　唵(引)骨噜驮那吽(引)[口　　弱](上同)
　　如是等诸大菩萨及大明王精妙字真言。安曼拏罗中。如是所说无数俱胝精妙字等。从三摩地生。时阿阇梨依法观想已。用金刚钩印请召诸佛如来。用金刚印请召诸菩萨及诸贤圣。用结轮印请召诸明王。用结索印请召诸唧吒唧致。用结钩印请召讷多讷帝等。此是瑜伽大教王请召仪则。
佛说瑜伽大教王经卷第二
三摩地品第四
　　尔时世尊大遍照金刚如来。入大智力变化圆满三摩地。从定出已。告金刚手大菩萨言。汝今谛听。我今为汝说一切真言秘密三摩地法。所为持明者于曼拏罗毕竟了知。粉画佛像等依法观想。当得毕竟大智不难。证得无上菩提。何况所求成就之法今说三摩地法于本身想出◇唵字变成大智。以慧开引大智。变成大遍照如来。身真金色有其三面。善相圆满。顶戴宝冠垂于发髻身有六臂。二手结禅定印。左第二手持般若经。第三手持弓。右第二手持轮。第三手持箭。身光炽盛天人悉怖化佛如云。复摄化佛入遍照佛身。时阿阇梨念微妙字观想真理。
　　复次说三摩地法。复想口中◇阿字。阿字变成无量寿佛。其身白色六臂三面。面各三目顶戴宝冠。冠有遍照如来而垂发髻。一切装严二手开莲花。右第二手持金刚杵。第三手持数珠。左第二手持般若经。第三手执军持。光明炽盛遍身普照。变化金刚杵。诸魔惊怖迷闷躄地。如是阿阇梨观想口金刚非久证菩提。此名一切相最上广大法藏三摩地。
　　复说三摩地法。时阿阇梨想自本心而为月轮。月轮变成◇吽字吽字变成阿閦佛。身翡翠色八臂三面。面各三目顶戴宝冠。色相妙善一切装严。右第一手持金刚杵。第二手持利剑。第三手持钩。第四手持箭。左第一手持铃。第二手持般若经。第三手持罥索。第四手持弓。如是想阿閦佛遍满虚空。时阿阇梨若常以金刚定心观想。不久证大菩提。此名超老死大心圆满力金刚无边三摩地。
　　复说三摩地法。时阿阇梨观想◇怛囕(二合)字变为大智。大智化成宝生佛。身现赤色四臂三面。面各三目善相圆满。顶戴宝冠身严众宝。结跏趺坐二手结禅定印。右第二手持金刚杵。左第二手持如意宝。遍满虚空悉现宝生如来。降大宝雨及化诸菩萨。此名宝生大智金刚三摩地。
　　复说三摩地法。时阿阇梨观想◇亢字变为大智。大智化为不空成就佛。身现绿色四臂二手结禅定印。右第二手持利剑。左第二手持钩。变化诸佛如雨满空。悉作一切成就法。放大光明与智海无异。如是观想虚空藏大牟尼。彼人与虚空等离一切有为法。此名虚空性大智金刚三摩地。如是说五如来三摩地法已。
　　复说四亲近菩萨观想法。时阿阇梨观想◇朗字变为大智。大智化成佛眼菩萨。身真金色一切装严。八臂三面面各三目善相圆满。右第一手作施愿印第二手作无畏印。第三手持金刚杵。第四手持箭。左第一手持罥索。头指竖立作期克印。第二手持宝树枝。第三手持数珠。第四手持弓。放赤色光明化佛如云。如是观想大智。金刚诸天惊怖。悉皆合掌作礼。如是观想佛眼菩萨。以菩提分力而为装严。此名佛眼变化大智金刚三摩地。
　　复说三摩地法。时阿阇梨观想◇[牟　　含]字变为大智。大智化成摩摩枳菩萨。身如优钵罗花色六臂三面。面各三目放赤色光明。右第一手作无畏印。第二手持金刚杵。第三手持箭。左第一手作期克印。第二手持罥索。第三手持弓。变化诸佛如雨满空。如是观想三身大力金刚。从于无相而现有相。此名幻生大智力甚深三摩地。
　　复说三摩地法。时阿阇梨观想◇邦字变为大智。大智化成白衣菩萨。身现白色六臂三面。面各三目一切装严。右第一手作无畏印。第二手持金刚杵。第三手持箭。左第一手持莲花。第二手持数珠。第三手持弓。结跏趺坐观想。莲花。化佛如云满虚空界。如是观想此三摩地。是人当得最上菩提。此名莲花神通最胜佛智金刚三摩地。
　　复说三摩地法。时阿阇梨观想◇当(丁江切)字变为大智。大智化成多罗菩萨。诸相圆满身现绿色。六臂三面面各三目结跏趺坐。放赤色光遍满炽盛变化。诸佛遍满虚空观想菩萨为一切众生之母右第一手作无畏印。第二手持金刚杵。第三手持箭。左第一手作期克印。第二手持优钵罗花。第三手持弓。此名降伏一切众生大乐智金刚三摩地。
　　复说三摩地法。时阿阇梨观想四亲近菩萨。所谓萨埵金刚菩萨。宝金刚菩萨。法金刚菩萨。羯磨金刚菩萨。如前想已不久证大菩提。此名四圣谛欢喜三摩地。
　　复说三摩地法。时阿阇梨观想◇尊字变成大智。大智化成尊那菩萨。七俱胝如来三身。赞说此菩萨真言成九字。亦成九分法成九大菩萨。身如秋月色众宝装严。诸相圆满能度一切贤圣。此菩萨二十六臂三面。面各三目。正面善相微笑。右面大青色作忿怒相。利牙如初月舌如闪电。左面黄色咬唇。此菩萨或坐或立如戏舞势。二手结本印安于心中。右第二手作无畏印。第三手持剑。第四手持宝璎珞。第五手持海甘果。第六手持箭。第七手持钺斧。第八手持宝棒。第九手持骨朵。第十手持钩。第十一手持金刚杵。第十二手作期克印。第十三手持数珠。左第二手持如意宝幢。第三手持莲花。第四手执军持。第五手持罥索。第六手持弓。第七手持烁吉帝。第八手持轮。第九手持螺。第十手作期克印。第十一手持贤瓶。第十二手持频尼波罗。第十三手持般若经。坐莲花座遍身光明。着阿蹉哥衣偏袒挂络腋。及种种衣服装严。变化诸佛遍满虚空。如是尊那菩萨具大神通力。诸天魔等见之惊怖。悉智皆向前合掌顶礼。如是阿阇梨若常观想持此真言。彼人不久证大菩提。若入此三摩地。刹那之间能除一切罪。何况别成就法。此名无边胜大智尊那大力金刚最胜三摩地。
　　复说三摩地法。时阿阇梨观想◇囕字变成大智。大智化成宝光菩萨。身真金色结跏趺坐六臂三面。面各三目诸相圆满。面颜微笑众宝装严。二手持宝宝放光明。右第二手作无畏印。第三手持箭。左第二手作期克诸恶印。第三手持弓。身有赤色光明。化佛如云遍满虚空。如是观想此菩萨。最上妙法藏能除诸恶不久成菩提。此名宝云佛智光照三摩地。
　　复说三摩地法。时阿阇梨观想◇勃零(二合)字变成大智。大智化成颦眉菩萨。能度诸怖畏身如秋月色。六臂三面面各三目。现喜怒相光明炽盛。右第一手持金刚杵。第二手持宝杖。第三手持箭。左第一手持罥索及作期克印。第二手执军持。第三手持弓。化佛如云。如是行住坐卧恒作观想。能除一切怖畏必得菩提。此名能除一切怖畏大智金刚三摩地。
　　复说三摩地法。时阿阇梨观想◇吽字变成大智。大智化成金刚锁菩萨。此即诸佛母能降恶众生。身现绿色六臂三面。面各三目作微笑相众宝装严。右第一手持金刚杵。第二手持金刚锁。第三手持箭。左第一手作期克印。第二手持罥索。第三手持弓。化佛如云。如是观想金刚锁菩萨。彼人不久证大菩提。何况别成就法。此名金刚锁解脱大智金刚三摩地。
　　复说三摩地法。时阿阇梨观想◇昧字变成大智。大智化成慈氏菩萨。四臂三面面各三目。于莲花上结跏趺坐。二手结说法印。右第二手作施愿印为利众生故。左第二手持龙花杖。变化诸佛及化菩萨如云满空。如是观想所获功德如前无异。此名慈氏力大智最胜三摩地。
　　复说三摩地法。时阿阇梨观想◇蒙字变成大智。大智化成妙吉祥菩萨。作童子相具大辩才。智慧第一善说妙法。三面面各三目。头有三髻顶戴阿閦佛。于莲花上结跏趺坐。以种种花严饰其身。诸相圆满而作微笑。身有六臂。右第一手作施愿印。第二手持剑。第三手持箭。左第一手持般若经。第二手持优钵罗花。第三手持弓。化佛如云。如是观想得大胜利与前无异。此名大智慧光妙金刚三摩地。
　　尔时世尊说此三摩地法已。复说诸菩萨摩诃萨观想之法。所谓香象菩萨。智幢菩萨。贤护菩萨。海意菩萨。无尽意菩萨。辩积菩萨。得大势至菩萨。除一切罪障菩萨。破诸忧暗菩萨。炽盛光菩萨。月光菩萨。甘露光菩萨。虚空藏菩萨。除盖障菩萨。如是等无数阿僧祇菩萨摩诃萨。若诸众生如前仪轨一一观想。诸微妙字变成大智。大智化成菩萨。各有三面面各三目。或四臂六臂等。各执幖帜神通变化。若人志诚持诵依法相续。彼人不久速得成就无上佛道。利乐一切有情。
　　复说诸大明王三摩地法。时阿阇梨观想◇吽字变成大智。大智化成焰鬘得迦忿怒明王。以日轮为圆光炽盛如劫火。身色如青云身短腹大。六臂六足六面面各三目。正面开口作大忿怒相。金刚利牙出外舌如闪电。顶戴阿閦佛。右面出舌。左面咬唇作忿怒相。顶戴妙吉祥菩萨。右第一手持利剑。第二手持金刚杵。第三手持箭。左第一手持罥索及作期克印。第二手持般若经第三手持弓。虎皮为衣以八龙严饰。髑髅为冠发髻黄色。乘于水牛饰以莲花为座。而垂右足。下面诸魔悉皆惊怖。亦名能降焰魔王具大辩才。光焰赤色化佛如云。如是阿阇梨于行住坐卧常住此观。设复受五欲乐。心如虚空俱不染着。所获功德无量无边。此名成一切事大智金刚降伏焰魔王调伏诸魔三摩地。
　　复说三摩地法。时阿阇梨观想◇钵啰(二合)字变成大智。大智化成钵啰研得迦忿怒明王。六臂三面面各三目。身黄色放赤色光。莲花上坐垂于一足。以八龙王装严其身。正面微笑顶戴阿閦佛。右面青色现忿怒相。左面白色以齿咬唇。右第一手持金刚杵。第二手持宝棒。第三手持箭。左第一手持罥索及作期克印。第二手持般若经。第三手持弓。如是观想变化神通已。及恒持诵是人。不久证大菩提。此名无能胜大智金刚三摩地。
　　复说三摩地法。时阿阇梨观想◇吽字变成大智。大智化成钵讷鬘得迦忿怒明王。身现赤色八臂三面面各三目。正面微笑。右面青色出金刚舌现忿怒顾视。左面黄色利牙咬唇现忿怒相右第一手持金刚杵。第二手持宝杖。第三手持哥拏耶。第四手持箭。左第一手作期克印。第二手持般若经。第三手持莲花。第四手持弓。虎皮为衣以八龙装严。坐于莲花上而垂一足。有大威力复能变化无数诸佛。如是观想决定成就所作一切事。此名马头最胜金刚三摩地。
　　复说三摩地法。时阿阇梨观想◇吽字变成大智。大智化成尾觐难得迦忿怒明王。身大青色六臂三面。面各三目顶戴阿閦佛。正面微笑。右面白色现忿怒相。左面如优钵罗花色。以齿咬唇现忿怒相。右第一手持利剑。第二手持钺斧。第三手持箭。左第一手持罥索及作期克印。第二手持般若经。第三手持弓。左足踏诸魔右足踏莲花。具大神通能除诸魔。化佛如云遍满虚空。如是依法观想。所作所求一切如意。此名除一切魔最胜金刚三摩地。
　　复说三摩地法。时阿阇梨观想◇[亢　　欠]字变成大智。大智化成不动尊忿怒明王。作妙眼童子相身翡翠色。顶戴冠内有阿閦佛。六臂三面面各三目。正面微笑。右面黄色现忿怒相。开口出舌舌如红莲。左面白色以齿咬唇现大忿怒相。右第一手持剑。第二手持金刚杵。第三手持箭。左第一手持罥索及作期克印。第二手持般若经。第三手持弓。放赤色光遍满照曜。坐莲花上垂于一足。而彼座下有大宝山。心念吽字能除诸魔。具无边神通。化佛如云遍满虚空。如是依法观想。彼人已践圣道不久成佛。此名一切如来证觉不动智变化金刚三摩地。
　　复说三摩地法。时阿阇梨观想◇吽字变成大智。大智化成吒枳忿怒明王。身如青云色。六臂三面面各三目。顶戴宝冠冠内有佛。正面微笑。右面现忿怒相。左面白色以齿咬唇现颦眉忿怒相。二手结吒枳印。右第二手持金刚杵。第三手持箭。左第二手持般若经。第三手持弓。放赤色光遍满照曜。坐莲花上垂于一足。化佛如云遍满虚空。下有诸魔悉皆惊怖合掌作礼。如是依法观想当得最上大智。此名善钩一切众生最胜金刚三摩地。
　　复说三摩地法。时阿阇梨观想◇吽字变成大智。大智化成儞罗难拏忿怒明王。身大青色六臂三面面各三目。正面微笑。右面黄色现忿怒相。左面青云色以齿咬唇。顶戴宝冠冠内有佛。右第一手持金刚杵。第二手持宝杖。第三手持箭。左第一手持罥索及作期克印。第二手持般若经。第三手持弓。赤色圆光遍满照曜。八大龙王而为严饰。坐莲花上垂于一足。化佛如云遍满虚空。如是依法观想所获功德如前无异。此名大智金刚三摩地。
　　复说三摩地法。时阿阇梨观想◇吽字变成大智。大智化成大力忿怒明王。身如云色八臂三面。面各三目目作赤色。发赤竖立顶戴阿閦佛。正面微笑。右面金色作忿怒相。左面白色以齿咬唇。右第一手持金刚杵。第二手持宝杖。第三手持剑。第四手持箭。左第一手持罥索及作期克印。第二手持般若经。第三手持骨朵。第四手持弓。坐于莲花而垂一足。白轮圆光遍满照曜。作忿怒顾视。诸天睹之深生惊怖避走十方。化佛如云遍满虚空。如是依法志心观想。所获功德与前无异。此名大力大智最胜金刚三摩地。
　　复说三摩地法。时阿阇梨观想◇勃龙(二合)字变成大智。大智化成大轮佛顶。身现金色有大圆光遍满照曜。三面面各三目。手作弹定印金刚莲花上坐。于其座下有大宝山。彼佛两边有四亲近菩萨。诸相圆满面现笑容。手持宝金刚杵。优钵罗花及莲花等。种种衣服而为装严。于大轮佛顶外复想轮围。于彼围内面有五色金刚光明普遍照曜。化佛如云遍满虚空。如是依法观想大轮佛顶。若人乐求生佛刹土。彼人决定随愿得生。非久之间速证菩提。此名装严一切佛刹大智大轮金刚三摩地。
　　复说三摩地法。时阿阇梨观想◇惹字变成大智。大智化成大夜叉主。名宝藏神。身黄色二臂三面。顶戴宝冠内有五佛。于冠左边少有所损。坐于莲花上。座下有贤瓶满盛诸宝。右手持海甘子。左手持鼠囊。两边有四夜叉女。身貌端正众宝装严。降一切宝雨化佛满空。如是依法观想。欲求财宝不久遍地。现大财宝得大富贵。复想己手掌中出甘露水施宝藏神。此名施宝雨大智金刚三摩地。
　　复说三摩地法。时阿阇梨观想◇[牟　　含]字变成大智。大智化成日前菩萨。形容如十六岁。圆光炽盛身真金色。光明照耀踰于千日。以种种宝装严其身。乘七马车顶戴五如来冠。以大神通力拥护十方。六臂三面面各三目。正面圆满微笑。右第一手持金刚杵。第二手持针连线。第三手持箭。左第一手持罥索及作期克印。第二手持无忧树枝。第三手持弓。以神通力能禁缚一切诸恶众生。乃至缝彼眼耳口鼻等。如是常作观想。及持此菩萨根本真言。能降伏一切众生。能销除一切烦恼。乃至成无上菩提。此名隐身诸恶最上大智金刚三摩地。
　　复说三摩地法。时阿阇梨观想◇邦字变成大智。大智化成钵兰拏赊嚩哩菩萨。身现金色坐于莲花上顶戴五如来冠。想降甘露雨。身有圆光炽盛照曜。以花鬘严饰六臂。三面面各三目现喜怒相一切装严。右第一手持金刚杵。第二手持钺斧。第三手持箭。左第一手持罥索及作期克印。第二手持贝叶树枝。第三手持弓能变。化忿怒明王如云偏空。而彼明王以炽盛光降诸恶曜。复作忿怒炽盛势。其明王顶戴阿閦佛。如是依法观想。能除诸魔惊怖及诸灾障。此名息除一切诸魔尘垢大智金刚三摩地。
　　复说三摩地法。时阿阇梨观想◇惹字变成大智。大智化成穰虞利菩萨。作童子相头有七龙。龙头有如意珠光明遍照。顶戴阿閦佛及种种花。面现喜怒相以大龙系腰。坐于莲花上。身相金色放赤圆光。六臂三面面各三目。右第一手持金刚杵。第二手持剑。第三手作舞势及持箭。左第一手持罥索及作期克印。第二手持尾沙花。第三手持弓。如是菩萨复化五色虹光明遍满。如是持诵者。若见有情遭恶毒所害。观想诸佛满虚空中。手持甘露瓶灌于彼人顶。复想彼人口门有一◇[口　　爾]字其毒即除永获安乐。如是依法观想。不久证大菩提。此名能断除一切烦恼及诸恶毒大智龙王金刚三摩地。
　　复说三摩地法。时阿阇梨观想◇吽字变成大智。大智化成诃逻曷罗菩萨。身大白色八臂三面。面各三目。顶戴宝冠如半月相。冠内有佛相好圆满。面现笑容作贡高势。右第一手执金刚杵。第二手持数珠第三手持箭。第四手持三叉。左第一手持莲花。第二手持般若经。第三手持弓。第四手持髑髅。内安种种花一切装严身。而彼菩萨于宝山岩中。处红莲花座而垂一足。以虎皮为衣。如是依法观想。诸佛满空作大神通。及志心持诵。设不持斋戒随意饮食。亦得速成大觉菩提。此名能成就一切事诃逻曷罗大喜大智金刚三摩地。
　　复说三摩地法。时阿阇梨观想◇索字变成大智。大智化成降大千界菩萨。彼菩萨能除一切有情诸恶及诸病苦。身有千臂千面。面各三目。今现略相而有八臂四面。面各三目身绿色。作贡高忿怒势。右第一手作施愿印。第二手持剑。第三手持钩。第四手持箭。左第一手持莲花。花内有摩尼金刚杵。第二手持罥索。第三手持弓。第四手持钺斧。发大精进力化本部佛。遍满虚空降千界魔。如是依法观想持诵真言力。以大炽盛光摄他象马军。及能成一切事。能作拥护及降伏等。此名观视大军拥护一切及降大千界大智金刚三摩地。
　　复说三摩地法。时阿阇梨观想◇特网(二合)字变成大智。大智化成最上宝幢菩萨。身真金色现忿怒相。八臂四面面各三目。右第一手持剑。第二手持捣杵。第三手持轮。第四手持箭。左第一手持三叉。第二手持金刚杵。第三手持弓。第四手作期克诸魔印。如是依法观想此菩萨。不久证大菩提。此名降三界最上金刚三摩地。
　　复说三摩地法。时阿阇梨观想◇钵囕(二合)字变成大智。大智化成大随求菩萨。八臂四面面各三目。身现金色具大威德。作贡高无畏势。右第一手持剑。第二手持轮。第三手持三又。第四手持箭。左第一手持金刚杵。第二手持罥索。第三手持钺斧。第四手持弓。坐于莲花上放大光明。如千日轮能除诸恶。此三摩地法。所有女人胎中子死者。时阿阇梨依法观想。自身为妙吉祥。持彼秘密曼拏罗内诸贤圣阏伽瓶灌女人顶。复想彼女胎中。所有非人薄福之子。以印及真言。为发遣净除罪障已。复想彼胎摄入福子。时彼女人得子安隐。此名观察一切胎藏随求大智最胜金刚三摩地。
　　复说三摩地法。时阿阇梨观想◇网字变成大智。大智化成持世菩萨。其身金色诸相圆满。一切装严光明照曜。作贡高势身有六臂。右第一手作施愿印。第二手持谷穗。第三手持箭。左第一手持如意宝。第二手持弓。第三手降宝雨。乃至眷属及仆从紧羯啰夜叉等。亦悉降宝及五谷雨。如是依法观想此持世菩萨。能降财谷雨广七由旬量。不久速成菩提。此名降财谷雨广智金刚三摩地。
　　复说三摩地法。时阿阇梨观想◇尾字变成大智。大智化成白莲罗刹女。身黑色腹大具大威势。有炽盛光如闪电相。坐莲花上垂于一足。有十八臂十二面。面各三目利牙出外。发髻赤黄色顶戴阿閦佛。髑髅为璎珞现大忿怒相。师子皮为衣龙为络腋。手持满血髑髅。及持剑钩轮金刚杵三叉。铃幡宝棒罥索钺斧等。复以众宝装严于身。能破诸恶有情。如是依法观想及持诵真言。为利益一切众生故。不久证大菩提。此名除灭一切恶观察佛刹最胜金刚三摩地。
佛说瑜伽大教王经卷第三
真言大智变化品第五
　　尔时世尊大遍照金刚如来。观察一切如来已。入寂静无尘最胜金刚三摩地。于此三摩地出已。从金刚三昧。说一切如来母佛眼大菩萨真言曰。
　　唵(引)婆誐嚩底(一)噜噜(二)塞普(二合)噜(三)入嚩(二合)罗(四)底瑟吒(二合)(五)悉驮噜左儞(引)(六)萨哩嚩(二合引)啰他(二合)娑(引)达儞娑嚩(二合引)贺(引)(七)
　　尔时诸佛如来及十地满心大菩萨众。闻此真言已悉皆欢喜。一切魔军惊怖迷闷。唯念大遍照金刚如来。今此真言具足大智。若有持诵之者能作种种成就事。乃至死者使令还命。难成能成。
　　尔时世尊复入三金刚最上炽盛三昧金刚三摩地。从定出已。说诸佛母摩摩枳菩萨真言曰。
　　唵(引)商羯哩(引)(一)扇(引)底羯哩(引)(二)崛吒崛吒(三)崛致儞崛致儞(四)哩伽(二合引)多野哩伽(二合引)多野(五)崛致儞娑嚩(二合引)贺(引)(六)
　　尔时诸佛如来闻此佛母真言已。皆大欢喜。唯念心金刚如来。此真言能成就一切息灾增益等法。能作拥护乃至能灭一切罪障。
　　尔时世尊复入大乐无边莲花三金刚心变化三昧金刚三摩地。于定出已。从三金刚。说诸法母白衣菩萨真言曰。
　　唵(引)羯致(引)(一)尾羯致(引)(二)儞羯致(引)(三)羯[舀　　鳥]羯致(引)(四)羯噜吒微哩曳(二合引)娑嚩(二合引)贺(引)(五)
　　尔时诸佛如来闻此真言已。悉皆出定唯念心金刚如来。若人持诵观想。能作一切事能善拥护。乃至增长微妙法藏。
　　尔时世尊复入觉悟诸天平等三金刚大乐金刚三摩地。从定出已。说诸佛母大智多罗菩萨真言曰。
　　唵(引)多(引)哩(引)(一)咄多(引)哩(引)(二)咄哩(引)娑嚩(二合引)贺(引)(三)
　　尔时诸佛及诸菩萨。闻此真言皆大欢喜。唯念大遍照金刚如来。若人持诵此菩萨真言。能令世间一切有情而为仆从。
　　尔时世尊复入一切如来最上智三摩地。于定出已。从三金刚。说此焰鬘得迦大忿怒明王真言曰。
　　那莫悉底哩(三合)嚩日啰(二合引)赧(引)(一)唵(引)朅朅(二)佉(引)呬佉(引)呬(三)萨哩嚩(二合)讷瑟吒(二合)(四)萨埵那摩迦(五)遏西母娑罗(六)钵啰输播(引)舍贺悉多(二合)(七)拶睹哩部(二合)惹(八)拶睹哩目(二合)珂(九)杀吒左(二合)啰拏(十)阿(引)誐蹉阿(引)誐蹉(十一)萨哩嚩(二合)讷瑟吒(二合)钵啰(二合)拏(引)钵贺(引)哩拏(十二)摩贺(引)尾觐曩(二合)伽(引)怛迦(十三)尾讫哩(二合)跢(引)那那(十四)萨哩嚩(二合)部(引)多嚩商羯啰(十五)遏吒吒贺(引)娑那(引)祢儞(引)(十六)咩(引)伽啰(二合)左哩摩(二合)儞嚩(引)娑那(十七)酤噜酤噜(十八)萨哩嚩(二合)羯哩摩(二合引)(十九)亲那亲那(二十)萨哩嚩(二合)满怛啰(二合引)(二十一)频那频那(二十二)钵啰母捺啰(二合引)(二十三)阿(引)羯哩沙(二合)野(二十四)阿(引)羯哩沙(二合)野(二十五)萨哩嚩(二合)部(引)旦(引)儞哩摩(二合)他(二十六)儞哩摩(二合)他(二十七)萨哩嚩(二合)讷瑟吒(二合引)钵啰(二合)吠(引)舍野(二十八)钵啰(二合)吠(引)舍野(二十九)曼拏罗末[亭　　(尤-尢+曳)](切身三十)吠(引)嚩莎多[口　　爾](引)尾旦(引)多羯啰(三十一)酤噜酤噜(三十二)摩摩阿迦(引)哩焬(二合)贺那贺那(三十三)捺贺捺贺(三十四)钵左钵左(三十五)摩(引)尾蓝末野(三十六)摩(引)尾蓝末野(三十七)摩摩三摩野摩褥三摩(二合)啰(三十八)吽(引)吽(引)发吒(半音)发吒(半音三十九)塞怖(二合引)吒野(四十)塞怖(二合引)吒野(四十一)萨哩嚩(二合引)赊(引)波哩布啰哥(四十二)呬(引)呬(引)婆誐鑁(引)(四十三)紧唧啰(引)野西(四十四)摩摩萨哩嚩(二合引)哩汤(二合)(四十五)娑(引)达野娑嚩(二合引)贺(引)(四十六)
　　尔时一切诸佛及十地菩萨。闻此大智种变化明王真言已。叹未曾有。唯念大遍照金刚如来。此出世大智神通变化焰鬘得迦忿怒明王。能降伏大恶众生。若持诵人欲作降伏诸恶法。当用一髑髅。选择不损坏无缝。两耳相通圆满者。或一缝至两缝。及耳不通者。亦可作法。得此髑髅已。持诵人依法诵五如来及四亲近菩萨真言加持。然后取恶人足下土。盛髑髅内。持诵人以足踏之。即诵焰鬘得迦明王真言。速得降伏。
　　尔时世尊大遍照金刚如来。复入大不空最胜金刚甘露忿怒金刚三摩地。出此定已。从三金刚。说尾觐难得迦大忿怒明王真言曰。
　　那莫三满多没驮(引)曩(引)(一)那谟嚩日啰(二合)骨噜(二合引)驮(引)野(二)摩诃(引)能瑟吒噜(二合引)咄羯(二合)吒(三)陪啰嚩(引)野(四)遏西母娑罗(五)钵啰轮播(引)舍贺娑多(二合引)野(六)唵(引)阿蜜哩(二合)多军拏里(七)朅朅佉(引)呬佉(引)呬(八)底瑟吒(二合)底瑟吒(二合引)(九)满驮满驮(十)贺那贺那(十一)誐哩惹(二合)誐哩惹(二合)(十二)尾娑怖(二合引)吒野(十三)尾娑怖(二合引)吒野(十四)萨哩嚩(二合)尾觐那(二合)尾那(引)野刚(引)(十五)摩贺(引)誐拏钵底(十六)[口　　爾](引)尾旦(引)多羯啰(引)野(十七)吽(引)发吒(半音)娑嚩(二合引)贺(引)(十八)
　　尔时一切诸佛及大菩萨。闻此大忿怒明王真言已。叹未曾有。一切魔众悉皆惊怖。唯念大遍照金刚如来。
　　若持诵人欲作发遣诸恶魔法者。当取旋风所吹树叶。于彼叶内画明王轮。如是画已。持诵者取恶魔足下土置于轮中。以足踏之。即诵明王真言。彼恶魔等速自远离。
　　尔时大遍照金刚如来。复入宝光变化大智金刚三摩地。出此定已。从三金刚说。钵啰研得迦忿怒明王真言曰。
　　那莫三满多没驮(引)曩(引)(一)唵(引)[口　　爾]那哩征(知以反二)吒吽(引)吽(引)发吒(半音)娑嚩(二合引)贺(引)(三)
　　尔时诸佛及诸菩萨。闻此明王真言已。叹未曾有。唯念大遍照金刚如来。若人于此真言依法持诵。能降伏夜叉罗刹紧那罗部多娑健驮及宿曜等。
　　尔时世尊复入甘露宝功德藏金刚三摩地。出此定已。从三金刚。说钵讷鬘得迦忿怒明王真言曰。
　　那莫三满多没驮(引)曩(引)(一)唵(引)吽(引)吽(引)吽(引二)跢(引)噜罗(三)尾噜罗(四)萨哩嚩(二合)尾沙伽(引)怛哥(五)入嚩(二合)里多尾塞普(二合)陵誐(六)遏吒吒贺(引)娑计(引)萨哩(七)萨吒(引)跓(引)波(八)嚩日啰(二合)窟啰儞哩伽(二合引)多(九)左里多嚩酥驮(引)怛罗(十)儞湿嚩(二合引)娑(十一)摩噜睹(引)得叱(二合)钵多(二合)(十二)驮啰尼(引)达罗毗(引)沙拏(十三)遏吒吒贺(引)娑(十四)阿波哩弥多(十五)末啰钵啰(引)讫啰(二合)摩(十六)阿(引)哩也(二合)毗多部多誐拏(十七)没[亭　　夜](切身)没[亭　　夜](十八)贺野仡哩(二合引)嚩(十九)佉(引)那佉(引)那(二十)钵啰满怛啰(二合引)(二十一)亲那亲那(二十二)悉提孕(二合)弥(引)祢舍(二十三)阿(引)吠(引)舍野(二十四)萨哩嚩(二合)入嚩(二合)啰(二十五)必舍(引)左曩(引)(二十六)萨哩嚩(二合)仡啰(二合)呬(引)数(二十七)阿钵啰(二合)底贺睹(引)婆嚩(二十八)嚩日啰(二合)能瑟吒啰(三合二十九)紧唧啰(引)野洗(三十)壹难讷瑟吒(二合)仡啰(二合)贺(三十一)讷瑟吒(二合)萨哩那(二合)嚩(引)(三十二)突那突那(三十三)摩他摩他(三十四)摩吒摩吒(三十五)播(引)吒播(引)吒(三十六)播(引)吒野播(引)吒野(三十七)满驮满驮(三十八)没驮达哩摩(二合)僧伽(三十九)阿褥倪也(二合引)当羯哩莽(二合)(四十)酤噜尸(引)竭朗(二合)(四十一)曷野仡哩(二合引)嚩(引)野发吒(半音四十二)嚩日啰(二合引)野发吒(半音四十三)嚩日啰(二合)誐(引)怛啰(二合引)野发吒(半音四十四)嚩日啰(二合)儞(引)怛啰(二合引)野发吒(半音四十五)嚩日啰(二合)能瑟吒啰(二合引)野发吒(半音四十六)嚩日啰(二合)窟啰(引)野发吒(半音四十七)嚩日啰(二合)窟啰儞哩伽(二合引)多那(引)野发吒(半音四十八)钵啰满怛啰(二合)(四十九)尾那(引)设那(引)野发吒(半音五十)底[口　　賴](二合)路枳跋炀羯啰(引)野发吒(半音五十一)萨哩嚩(二合)羯哩弥(二合)数(五十二)阿钵啰(二合)底贺多(引)野发吒(半音五十三)嚩日啰(二合)酤罗(五十四)怛啰(二合引)娑那羯啰(引)野发吒(半音五十五)吽(引)吽(引)吽(引)(五十六)发吒(半音)发吒(半音)发吒(半音五十七)
　　尔时一切大众闻此明王真言已。皆大怖畏。唯念大遍照金刚如来。持诵人欲解除一切毒者当依法想自手掌内有莲华。复想莲花中生于[亢　　欠]字光明照曜。依忿怒明王三摩地观想。能解除三界一切恶毒。
　　尔时世尊复入不空成就最上宝幢金刚三摩地。出此定已。从三金刚。说儞罗难拏大忿怒明王真言曰。
　　那莫三满多没驮(引)曩(引)(一)唵(引)伊系曳(二合引)呬(二)婆誐鑁(引)嚩日啰(二合)儞(引)罗难拏(三)睹噜睹噜(四)罗虎罗虎(五)贺(引)贺(引)(六)仵鲁仵鲁(七)仵逻波野(八)仵逻波野(九)讫啰(二合)摩讫啰(二合)摩(十)婆誐鑁(引)(十一)嚩(引)喻吠(引)诣(引)那(十二)部(引)旦(引)尸竭朗(二合)(十三)那贺那贺(十四)那啰那啰(十五)嚩贺嚩贺(十六)钵左钵左(十七)必吒必吒(十八)播(引)吒野(十九)播(引)吒野(二十)末吒末吒(二十一)末吒(引)钵野(二十二)末吒(引)钵野(二十三)萨哩嚩(二合)羯哩摩(二合引)尼(二十四)亲那亲那(二十五)频那频那(二十六)薄叉薄叉(二十七)弥(引)那末写(二十八)噜提啰末写(二十九)弥(引)那末惹(三十)噜提啰必哩(二合)野(三十一)伊系曳(二合引)呬婆誐鑁(引)(三十二)萨哩嚩(二合)尾觐那(二合引)儞(三十三)萨哩嚩(二合)尾[寧　　也](切身)儞(三十四)萨哩嚩(二合)满怛啰(二合引)尼(三十五)萨哩嚩(二合)谟罗羯哩摩(二合引)尼(三十六)萨哩嚩(二合)谟罗仡啰(二合)贺(引)(三十七)贺那贺那(三十八)伴惹伴惹(三十九)摩哩那摩哩那(二合)(四十)壹难弥(引)迦(引)哩炀(二合)(四十一)娑(引)达野吽(引)(四十二)儞(引)逻野(四十三)儞(引)罗嚩日啰(二合)难拏(引)野(四十四)睹噜睹噜(四十五)尾觐那(二合)尾那(引)野刚(引)(四十六)那(引)设迦(引)野(四十七)虎噜虎噜(四十八)祢(引)钵多(二合)赞拏(引)野(四十九)萨哩嚩(二合)设咄噜(二合)赧(引)(五十)纥哩(二合)那夜(引)儞宾拏野(五十一)亲那亲那(五十二)尾[寧　　也](切身引)那(引)砌(引)那哥吽(引五十三)尾[寧　　也](切身引)襄(引)室瑟吒(二合)羯哩摩(二合)(五十四)三摩(二合)啰三摩炀(五十五)嚩日啰(二合)达啰嚩左曩(五十六)摩哩摩(二合引)尾儞讫哩(二合)怛野(五十七)吽(引)吽(引)(五十八)贺那贺那(五十九)那贺那贺(六十)睹噜睹噜(六十一)酤噜酤噜(六十二)虎噜虎噜(六十三)发吒(半音)吽(引)吽(引六十四)讫哩(二合)旦(引)怛曳(引)(六十五)祢(引)嚩哩始(六十六)尾捺啰(二合)钵迦(引)野(六十七)贺那贺那(六十八)嚩日啰(二合)难尼(引)那娑嚩(二合引)贺(引)(六十九)
　　尔时世尊说此大忿怒明王真言已。所有一切佛刹悉皆震动。一切魔众悉皆惊怖。唯念大遍照金刚如来。若持诵人欲除诸魔者。当依法诵此真言八百遍及结本印。能除一切魔者。
　　尔时世尊大遍照金刚如来。复入普遍变化装严金刚三摩地。出此定已。从三金刚。说大力忿怒明王真言曰。
　　那莫三满多没驮(引)曩(引)(一)唵(引)吽(引)吽(引)吽(引)(二)发吒(半音)发吒(半音)发吒(半音三)唵(引)唵(引)沃仡啰(二合)输(引)罗播(引)尼(四)吽(引)吽(引)发吒(半音)发吒(半音五)唵(引)[口　　爾]踰(二合引)底儞哩那(二合引)那(六)吽(引)吽(引)吽(引)(七)发吒(半音)发吒(半音)发吒(半音八)摩贺(引)末逻(引)野娑嚩(二合引)贺(引)(九)
　　尔时一切魔众闻此大力忿怒明王真言已。皆大惊怖。唯念大遍照金刚如来。若复有人于此真言印相依法持诵者。是人能作一切成就法。及能降雨亦能止雨。
　　尔时世尊复入普遍炽盛金刚三摩地。出此定已。从三金刚。说吒枳忿怒明王真言曰。
　　那莫三满多没驮(引)曩(引)(一)唵吒枳(二)吽(引)[口　　弱](三)
　　尔时一切诸佛及诸菩萨。闻此明王真言已。叹未曾有。一切魔众悉皆惊怖迷闷躄地。若持诵人欲作降伏法者。当依羯磨法作魔形像以足踏之。现忿怒相当结本印诵此真言。即得降伏一切魔众。亦能解除他咒。
　　尔时世尊复入利金刚炽盛光明金刚三摩地。出此定已。从三金刚。说不动尊大忿怒明王真言曰。
　　那莫三满多没驮(引)曩(引)(一)唵(引)阿左罗际(引)吒(二)哥(引)拏拏(三)拏吒拏吒(四)谟(引)吒谟(引)吒(五)末吒末吒(六)怛吒怛吒(七)底瑟吒(二合)底瑟吒(二合)(八)阿(引)尾设阿(引)尾设(九)摩贺(引)满多波(引)罗(十)度那度那(十一)底尼底尼(十二)珂那珂那(十三)尾朅曩(二合引)摩(引)啰野(十四)摩(引)啰野(十五)讷瑟鹐(二合引)婆叉野(十六)婆叉野(十七)萨哩鑁(二合)酤噜酤噜(十八)枳哩枳哩(十九)摩贺(引)尾沙摩嚩日啰(二合)(二十)塞怖(二合引)吒野(二十一)塞怖(二合引)吒野(二十二)吽(引)吽(引)吽(引)(二十三)怛哩(二合)末里多囕誐难多哥(二十四)盎(引)盎(引)盎(引)(二十五)[亢　　欠](呼郎切下同)[亢　　欠][亢　　欠](二十六)阿左罗际吒(二十七)塞怖(二合)吒野塞怖(二合)吒野(二十八)吽(引)阿三满底哥怛啰(二合)吒(二十九)摩贺(引)末罗舍(引)多野(三十)三摩羊(三十一)莽(引)怛囕(二合引)[亢　　欠](引)曩(引)(三十二)输迭睹噜哥(三十三)窣睹(二合)设睹嚩日哩(二合)(三十四)那谟窣睹(二合)阿钵啰(二合)底曷多嚩哩(引)毗药(二合)(三十五)入嚩(二合引)逻野怛啰(二合引)吒(三十六)阿萨贺那莫娑嚩(二合引)贺(引)(三十七)
　　尔时一切天龙夜叉乾闼婆阿修罗迦楼罗紧那罗摩睺罗伽及诸魔军等。悉皆惊怖迷闷躄地。身如火燃受大苦恼。唯念大遍照金刚如来。若人依法持诵此明王真言。能钩召诸童女。及成就种种所欲之事。而此明王即是遍照如来。
　　尔时世尊复入大威力炽盛光明三身金刚智金刚三摩地。出此定已。说降伏三界忿怒明王真言曰。
　　唵(引)逊婆儞逊婆吽(引)(一)仡哩(二合)贺拏(二合)仡哩(二合)贺拏(二合)吽(引)(二)仡哩(二合)贺拏(二合)播野仡哩(二合)贺拏(二合)播野吽(引)(三)阿(引)那野呼婆誐鑁(引)(四)尾[寧　　也](切身引)啰(引)惹吽(引)发吒(半音五)
　　尔时一切天人闻此明王真言已。心生惊怖迷闷躄地。唯念大遍照金刚如来。若人依法持诵此明王真言。及观想罥索金刚钩。能钩一切天女。此法于钩召法中最上最尊。
　　尔时世尊复入大智变化大精进金刚三摩地。出此定已。思念最上菩提。所生三身诸佛。现大神通化佛如云。时诸化佛各各手执罥索及金刚杵金刚钩等。此法能请召一切佛。况诸菩萨时阿阇梨想自本身即真言相。此真言相即真实智。此智即是大遍照金刚如来。于月轮上结跏趺坐。身如月色相好圆满。如是依法观想持诵。悉能请召诸佛菩萨。若欲钩召一切童女及阿修罗女等。当称本名决定速来。
　　复说三金刚所生嚩日啰(二合)播多罗明王钩召法。此明王能拥护下方世界。手持三叉金刚杵罥索钩等。能降伏阿修罗。能钩召一切众生。若持诵人欲作钩召法者。当用朱砂或白石或雌黄。日初出时向日而坐。先观想大遍照金刚如来。次想妙吉祥菩萨。次想焰鬘得迦大明王。手持金刚钩遍身光明。现大忿怒相已。即诵明王真言。加持朱砂等药。书所钩者名。乃至龙女夜叉女及那罗延天大自在天等。皆生惊怖速来现前。若不依法观想。持诵钩召之法终不得成。若依此教法持诵者。所欲之事必得成就。而说颂曰。
　　金刚萨埵大菩萨　　善能圆满金刚心
　　依法持诵若相续　　所作之事皆成就
　　尔时世尊复入大智变化金刚三摩地。出此定已。从三金刚。说大忿怒金刚菩萨真言曰。
　　唵(引)输(引)里儞娑嚩(二合引)贺(引)(一)
　　尔时一切龙女闻此真言已。悉皆惊怖身如火燃。唯念大遍照金刚如来。此大菩萨真言。若依法观想持诵。能钩一切龙及诸龙女。端正装严悉来现前。
　　尔时世尊复入等虚空大海变化神通三昧三摩地。出此定已。从三金刚。说大尊那菩萨真言曰。
　　那莫飒钵多(二合引)曩(引)(一)三藐讫三(二合)没驮(引)酤(引)致(引)曩(引)(二)怛[寧　　也](切身)他(引)(三)唵(引)左隶(引)祖隶(引)尊祢(引)娑嚩(二合引)贺(引)(四)
　　尔时世尊说此尊那菩萨真言已。诸佛刹土悉皆震动。诸大菩萨悉出三摩地。一切魔众及诸夜叉阿修罗女等。心生惊怖受大苦恼如火燃身。唯念大遍照金刚如来。此菩萨真言。若复有人依法观想志心持诵。一切所求悉得成就。
　　尔时世尊复入虚空藏最胜金刚三摩地。出此定已。从三金刚说大法甘露颦眉菩萨真言曰。
　　唵(引)跋野那(引)设儞(一)怛啰(二合引)娑儞(二)怛啰(二合引)娑野(三)怛啰(二合引)娑野(四)勃哩(二合)酤致怛致(五)吠(引)啰致(六)税(引)帝(引)(七)税多惹致儞娑嚩(二合引)贺(引)(八)
　　尔时一切持明天及诸天等。闻此大菩萨真言已。悉皆惊怖身心颤掉。一切诸魔恐怖驰走。唯念大遍照金刚如来。此之真言若依法持诵。亦能钩召大威力诸龙及龙女。阿修罗及阿修罗女。夜叉及夜叉女等悉来现前。若持诵一俱胝。能降诸魔及善作一切成就法。若复有人毁谤阿阇梨。及毁谤大乘经典及至秘密真言等。于此最胜法而作持诵者。是人当被恶魔作诸障难。法不成就复自破坏。若人信重师法如佛。观想一切众生而行利乐者。是人所作所求一切成就。而复不久证大菩提。
　　复说成就法。若持诵人欲作降伏法者。当用噜地啰染衣。着此衣已。观想本身即是明王。作忿怒相以二足踏魔形像。持诵明王真言。彼魔不久即自然除灭。或用娑里罗染衣。如前观想明王。作忿怒相以足踏魔持诵真言。彼魔亦自除灭。或用泯母怛啰(二合)染衣。如前依法观想。持诵真言踏于魔像。亦令除灭。或用跋三摩染衣。如前作大忿怒相。持诵真言一千遍。彼诸魔等悉皆除灭。若持诵者善了印相仪则。如前依法观想持诵。乃至三界有情悉能降伏。
　　复次说持诵处所。谓七母居处或尸陀林中。或空舍内或天尊独居处。或一大树下或四衢道中。选择如是之地当作降伏法。持诵者先用人骨长八指者为橛。取彼降伏人足下土作彼形像。诵根本真言八百遍。加持橛已钉于彼像。然后持此形像。往彼人舍门外密埋地内。经半月间速来降伏。若不降伏速自破坏此不可解。
　　复次成就法。持诵者先用一髑髅无损坏圆满者。于髑髅内而书真言。依法加持已。如前于降伏人舍门外密埋。或聚落中亦得。速能发遣彼降伏人。
　　复次成就法。持诵者用贝多叶或桦皮或匹帛上。书于真言如前仪法。于彼人舍门外密埋。速得降伏。
　　尔时世尊大遍照金刚如来。说此降伏法已。复入一切如来三金刚橛大智金刚三摩地。出此定已。从身口意三金刚。说一切三界大智橛真言曰。
　　唵(引)朅朅(一)朅(引)怛野朅(引)怛野(二)萨哩嚩(二合)讷瑟鹐(二合引)发吒(半音三)计(引)罗野(四)计(引)罗野(五)萨哩嚩(二合)播邦(引)发吒(半音六)吽(引)吽(引)(七)嚩日啰(二合)计(引)罗(八)嚩日啰(二合)达噜(引)倪也(二合引)波野底(九)哥(引)野嚩(引)骨唧(二合)多(十)嚩日啰(二合)计(引)罗野(十一)吽(引)发吒(半音十二)
　　尔时一切诸佛及诸菩萨。闻此真言已叹未曾有。唯念大遍照金刚如来。此真言能除一切魔。时持诵人欲作法者。当用人骨为橛。或佉祢啰木或铁等可得为橛。橛既成就当用印相。所谓大遍照金刚如来根本印。或宝生佛印或焰鬘得迦明王印。或吒枳明王印。及大力明王印等。然后观想金刚萨埵菩萨遍身光明。即作除魔法。持诵者依金刚萨埵菩萨仪。想彼魔身从顶至足遍身钉金刚橛。乃至满虚空界皆是金刚橛。如是依法观想持诵三业相应。此金刚萨埵大菩萨能钉一切魔。
　　尔时世尊大遍照金刚如来。复入身智变化金刚三摩地。出此定已。从身口意。说身金刚三昧无二真言曰。
　　唵(引)亲那亲那(一)贺那贺那(二)那贺那贺(三)儞(引)钵多(二合)嚩日啰(二合)作讫啰(二合)(四)吽(引)发吒(半音五)
　　时阿阇梨作金刚印。观想遍照佛。复想此真言如金刚橛。作钉橛势。作法之间乃至诸佛皆出禅定叹未曾有。一切魔众悉皆降伏。若不依此当即破坏。
　　尔时世尊大遍照金刚如来。复入大心大智金刚变化金刚三摩地。出此定已。从身口意三金刚。说大忿怒橛真言曰。
　　唵(引)嚩日啰(二合)啰惹吽(引一)
　　时阿阇梨诵此真言已。想五股金刚杵遍满虚空。以此真言力降伏诸魔。复想作钉橛势。钉橛之间一切魔众悉皆降伏。若不依此法当即身坏。
　　尔时世尊大遍照金刚如来。复入无量寿语三昧变化金刚三摩地。出此定已。从身口意三昧。说此钉橛真言曰。
　　唵(引)纥哩(二合引)(一)唵(引)部哩普(二合)嚩(入)(二)
　　时阿阇梨诵此真言已。观想莲华印光明炽盛。以真言印相降伏魔冤。想如钉橛势。如是依法持诵。一切魔众悉皆降伏。若不依法必得除灭。此真实金刚橛。假使满虚空皆是诸魔冤。悉能钉之。
　　尔时大遍照金刚如来。说此秘密观想钉橛之法。彼如来善利众生心大欢喜。而说颂曰。
　　秘密妙法第一义　　总摄甚深真实理
　　最上难思寂静句　　是即金刚大智橛
　　善钉一切邪魔咒　　乃至不受佛敕者
　　如是诸佛钉橛法　　皆从真实妙智生
　　尔时世尊大遍照金刚如来说此颂已。复入一切微妙字金刚三摩地。出此定已。说日前菩萨真言曰。
　　唵(引)摩(引)哩(引)唧曳(二合引)(一)祢(引)嚩多(引)曳娑嚩(二合引)贺(引)(二)
　　尔时一切佛及诸菩萨。闻此真言悉皆欢喜。此真言法能作一切事能除冤贼难。若人依法受持。于道路行一切诸恶不能得便。
　　尔时世尊大遍照金刚如来。复入降诸恶魔善度一切众生大智力最胜金刚三摩地。出此定已。说降伏大千界菩萨真言曰。
　　唵(引)摩贺(引)萨贺娑啰(二合)钵啰(二合)末哩那(二合)儞(引一)嚩啰悉地那(引)曳计(二)摩尼嚩日哩(二合引)(三)吽(引)发吒(半音)娑嚩(二合引)贺(引)(四)
　　尔时世尊说此真言已。一切佛刹悉皆震动。一切菩萨悉出禅定。一切诸魔悉皆惊怖。受大苦恼如火燃身。而白佛言我等诸魔。以真言大威力故悉受苦恼。从今已后所在之处。若有持诵此真言者。誓不于彼为其魔难。长作拥护令增寿命。
　　尔时世尊复入救帝释降伏大力阿修罗最胜三摩地。出此定已。说最上宝幢陀罗尼曰。
　　唵(引)婆誐嚩底(一)特嚩(二合)惹(引)仡啰(二合)计(引)喻哩(二)钵啰塞[寧　　也](切身下同)尾特网(二合)萨那羯哩(三)莎塞[寧　　也](切身)钵哩播(引)罗儞(四)乌勒哥(二合)目契(五)朅朅(六)佉(引)呬佉(引)呬(七)钵啰塞(引)[寧　　也](切身八)阿难多部[口　　爾](引)那(九)阿难多目契那(十)钵啰(二合)贺啰(十一)钵啰(二合)贺啰(十二)吽(引)发吒(半音)娑嚩(二合引)贺(引)(十三)
　　尔时世尊说此大宝幢陀罗尼已。所有佛刹悉皆震动。诸大菩萨悉出禅定。一切夜叉罗刹及诸魔众受大苦恼。唯念大遍照如来。俱白佛言世尊。我等魔众以大明力故。受大苦恼如火燃身。从今已后受佛三昧。愿作一切胜善之事。
　　尔时世尊大遍照金刚。如来复入安隐一切胎藏变化金刚三摩地。出此定已。说大随求菩萨真言曰。
　　唵(引)摩尼达哩(引)(一)嚩日哩(二合)尼(二)摩贺(引)钵啰(二合)底萨哩(引)娑嚩(二合引)贺(引)(三)
　　尔时世尊说此真言已。所有一切大恶魔冤。及诸大力鬼神等。常于人间侵害有情食彼胎子者。闻此大明悉皆惊怖如火燃身。往诣佛所悉皆礼足。白佛言世尊。我等诸魔受佛三昧。从今已后不害众生不食胎子。拥护有情为作安隐。
　　尔时世尊大遍照金刚如来。复入持世大智金刚三摩地。出此定已。说持世菩萨真言曰。
　　唵(引)嚩酥驮(引)哩(引一)摩贺(引)嚩酥驮(引)啰(二)没哩(二合)瑟致(二合)儞播(引)底儞(三)嚩酥娑嚩(二合引)贺(引)(四)
　　尔时世尊说此真言已。所有一切魔众悉皆惊怖。唯念大遍照金刚如来。而白佛言世尊。若人于此持世菩萨真言。受持读诵书写供养。及称菩萨名号者。我等魔众为彼众生。雨众珍宝令获富贵。
　　尔时世尊大遍照金刚如来。复入一切方便调伏金刚三摩地。出此定已。说闪电炽盛光大罗刹女心真言曰。
　　唵(引)劳(转舌呼)捺哩(二合)尼(一)钵啰(二合)酤必多赞尼(引)(二)摩贺(引)微(引)誐达哩(三)尾捺与(二合)[口　　爾]吸微(二合引)摩呼(引)捺哩劳(同上)捺哩(二合)(五)割播(引)罗摩(引)逻(引)驮(引)哩尼(引)(六)惹吒(引)末酤吒曼尼帝(引)(七)那(引)那(引)钵罗(二合)诃啰拏达哩(八)吽(引)吽(引九)发吒(半音)发吒(半音十)萨哩嚩(二合)怛他(引)誐多三摩野摩褥娑摩(二合)啰(十一)酤噜酤噜(十二)吽(引)钵啰(二合)摩哩那(二合)野(十三)萨哩嚩(二合)设咄噜(二合)赧(引)(十四)输(引)尼当必嚩(十五)钵啰(二合)赞拏微(引)誐达哩(十六)钵左多钵左多(十七)尾枳啰尾枳啰(十八)舍(引)怛野吽(引)(十九)那贺那贺(二十)萨哩嚩(二合)设咄噜(二合)(二十一)萨哩嚩(二合)讷瑟鹐(二合引)儞讫零(二合)爹(二十二)钵啰(二合)娑(引)那野吽(引)(二十三)摩贺(引)微(引)誐嚩底(二十四)入嚩(二合)罗入嚩(二合)罗(二十五)吽(引)发吒(半音)(二十六)阿母刚弥(引)(二十七)嚩舍摩(引)那野娑嚩(二合引)贺(引)(二十八)
　　尔时世尊说此大闪电炽盛罗刹女心真言已。所有一切诸大魔冤悉皆惊怖。受大苦恼如火燃身。时持明人欲作此法者。先用尸衣。以血或赤土。于尸衣上画罗刹女形像已。焚安悉香用赤色花及赤饮食。出生供养已。持诵心真言八百遍。然后以此画像密埋于尸陀林地。及称冤家名。如是埋像之间。所有魔冤等悉皆禁。缚复成魑魅等法。
　　尔时世尊大遍照金刚如来。复入诃利帝夜叉女善作欢喜众成就金刚三摩地。出此定已。说诃利帝夜叉女真言曰。
　　唵(引)诃(引)哩(引)带(引)摩贺(引)药叱尼(引)拽(引)(一)诃啰诃啰(二)萨哩嚩(二合)播(引)炀(引)(三)萨哩嚩(二合)药叱尼(引)(四)钵啰(二合)吠(引)舍儞娑嚩(二合引)贺(引)(五)
　　尔时世尊说此诃利帝大夜叉女真言已。告诸众言。此真言能令诸夜叉女等。为持诵者作一切成就。时持诵者作此法时。观想忿怒明王八辐轮。轮中有诃利帝夜叉女。及轮八辐上有八大夜叉女。想已。复想自身以钩。钩召如是诸夜叉女等。皆来现前作成就事。
　　尔时世尊大遍照金刚如来。复入销除一切病最胜智金刚三摩地。出此定已。说钵兰拏舍嚩哩菩萨真言曰。
　　唵(引)必舍(引)唧(一)钵兰拏(二合)舍(引)嚩哩(二)萨哩嚩(二合)摩(引)哩钵啰(二合)设摩儞(引)(三)吽(引)发吒(半音四)
　　尔时世尊说此真言已。所有佛刹皆悉震动。一切夜叉罗刹能作魔者。皆悉惊怖迷闷躄地。时持诵者欲作息灾法。当用吉祥草脂麻乳汁。及吉祥花果树枝长十二指者为柴。依息灾护摩法作于护摩。复想此菩萨遍满虚空降甘露雨。所有魔娆悉皆除灭。
佛说瑜伽大教王经卷第四
印相大供养仪品第六
　　尔时世尊大遍照金刚如来。告金刚手菩萨言。汝今谛听当为汝说三金刚大智所生秘密印相法。若持诵者依法结印。能灭一切罪业。复能观想真理。即得证于无上菩提。何况别求成就之事。
　　复次作印相法。先以二手作拳。二拇指平竖立。此是大遍照如来安身印。不改前印。以左手拇指入掌内。右手拇指竖立。此是无量寿佛安语印。
　　不改前印。以右手拇指入于掌内。左手拇指竖立。此是阿閦佛安心印。
　　复以二手作拳。左手头指竖立入右拳内。此是大遍照金刚如来根本印。
　　复次半跏趺坐垂左足。左手安脐轮。垂右手触地。此是阿閦佛根本印。
　　不改前印。以右手作施愿相。此是宝生佛根本印。
　　不改前印。以二手安脐轮如禅定相。此是无量寿佛根本印。
　　不改前印。以右手作无畏相。此是不空成就佛根本印。
　　复次以二手作金刚缚。二中指竖立如针。此是萨埵金刚菩萨印。
　　不改前印。二中指微屈头节如宝形。此是宝金刚菩萨印。
　　不改前印。二中指作环如莲花形。此是法金刚菩萨印。
　　不改前印。二中指如羯磨杵。此是羯磨金刚菩萨印。
　　复次以二手作合掌。二头指捻二拇指头如目形。此是佛眼菩萨印。
　　复次以二手作金刚缚。二中指展舒。二头指捻中指第三节如金刚形。此是摩摩枳菩萨印。
　　复次以二手合掌令十指头各不相着。微屈如莲花形。此是白衣菩萨印。
　　复次以二手作合掌。二头指捻中指甲。二拇指入掌内如优钵罗花形。此是多罗菩萨印。
　　复次以二手作合掌。二头指捻于中指中节如环。二拇指安二边。此是尊那菩萨印。
　　复次以二手作金刚缚。二头指与拇指。各头节微屈。此是宝光菩萨印。
　　复次以二手展舒。二拇指捏小指甲。余指不相着如金刚形。此是颦眉菩萨印。
　　复次以二手作金刚拳。小指与头指相交如锁。此是金刚锁菩萨印。
　　复次以二手作拳。二拇指与小指如针。二中指与无名指相背。二头指屈向拇指如环。拇指亦微屈如轮。此是焰鬘得迦明王印。
　　复次以左手作金刚拳安心。头指竖立。右手如掴势。此是钵啰研得迦明王印。
　　复次以二手作金刚拳。二小指相交如锁。二头指相背如针安于额上。此是钵纳鬘得迦明王印。
　　复次以二手拇指。捏小指甲。余指如金刚形。二手相交安于髆上。此是尾觐难得迦明王印。
　　复次以左手拇指无名指。与小指相捻指甲如剑鞘。右手如取剑势。此是不动尊明王印。
　　复次二手作金刚拳。右手在上二拳相背。二小指相交如锁。二头指竖立如降伏势。此是吒枳明王印。
　　复次以左手作金刚拳安心。头指竖立。右手展舒头指亦竖立如杖势。此是儞罗难拏明王印。
　　复次以左手安心。右手作拳如挥拳势。此是大力明王印。
　　复次以二手各作拳。头指拇指中指微展舒如开花势。此是慈氏菩萨印。
　　复次以二手作合掌。头指捻无名指甲如优钵罗花势。此是妙吉祥菩萨印。
　　复次以左手安脐轮。右手如象势。此是香象菩萨印。
　　复次以左手作拳竖立如幢。右手如幡势。此是智幢菩萨印。
　　复次处于贤座。二手合掌安心。此是贤护菩萨印。
　　复次以二手展舒如龟行势。指钩于掌内。此是海意菩萨印。
　　复次以左手作金刚拳安心。右手作施愿相。此是无尽意菩萨印。
　　复次以左手作拳安于脐轮。右手作弹指。此是辩积菩萨印。
　　复次以二手如圆满莲花形。此是得大势至菩萨印。
　　复次以二手作磔散势。此是除一切罪障菩萨印。
　　复次以二手作合掌如打掷势。此是破一切忧闇菩萨印。
　　复次以二手指展舒如炽焰势。此是炽盛光菩萨印。
　　复次以右手作施愿相。左手如月轮势。此是月光菩萨印。
　　复次以二手如持阏伽瓶作灌顶势。此是甘露光菩萨印。
　　复次以左手作金刚拳安脐轮。右手亦作拳。旋转扪摸虚空势。此是虚空藏菩萨印。
　　复次以左手展舒。右手头指拇指安左掌中。此是除盖障菩萨印。
　　复次以左手作金刚拳安心。竖立头指。右手亦作金刚拳。如挥拳势现忿怒相。此是钵兰那舍嚩哩菩萨印。
　　复次以左手拇指与头指。如持物势。右手如持针势。此是日前菩萨印。
　　复次以二手如蛇头形。安顶上如伞盖势。微现忿怒相。此是穰虞梨菩萨印能除一切毒。
　　复次如前吒枳明王印。以二头指竖立。此是降三界明王印。
　　不改前印。右头指如钩现忿怒相。此是金刚明王钩印。用此印法可请召一切如来。
　　复次以二手作金刚拳。小指屈如牙。二手相交安口门。如牙及出舌现忿怒顾视。此是金刚牙明王印。
　　不改前印。屈二小指二头指如钩势。现忿怒顾视。此是金刚拏吉儞印。
　　复次以二手作金刚拳。二头指展舒。二手相交于头上磔散。此是曼拏罗印。
　　不改前印。良久之间亦磔散手。此是开门印。
　　复次以二手作拳。二拳相交以胁挟之。现忿怒顾视右绕而行。此是破一切恶曜印。
　　复次以左手覆。舒右手覆安左手背。二拇指动摇。此是破阿修罗咒法。及降伏阿修罗女印。
　　复次以二手拇指与小指相交如锁。余指如幡势现大忿怒相此是嚩日啰(二合)播多罗明王印。
　　复次以左手作金刚拳头指展舒。此是金刚橛印。
　　复次以二手作金刚缚。二头指展舒如钉橛势。此亦是金刚橛印。
　　复次以右手作金刚拳如钉椎势。此是椎印亦成骨朵印。
　　复次以二手作金刚拳。二头指展舒复如金刚缚势。此是一切如来金刚缚印。
　　复次以二手作金刚拳。复作挥拳势。此是金刚讫啰(二合)哥左印。
　　复次以二手如持月势。扪摸于面。复展舒现忿怒顾视。此是闪电炽盛罗刹女印。
　　复次以二手相交如锁。头指与拇指竖立如持刀势。此是金刚刀印。此印能止风雨。
　　复次以二手作拳。二头指屈如环现大忿怒相。复展舒二手。此是破坏他咒法印。
　　复次以二手覆拇指入掌内。余指动摇如翅翼翘一足而立。出舌现忿怒顾视。连诵吽字依法行步。此是金翅鸟印。结此印时能解三界毒。
　　复次以二手作金刚拳。复如四方射箭势。此是金刚箭印。此印能破坏他军。
　　复次以二手作拳。二中指如针。复屈如宝形。二拇指展舒捻二头指甲如环。此是佛轮印。此印能救军阵之难。
　　复次以左手作拳中指如针。右手如开敷莲花。此是诃逻曷罗菩萨印。
　　复次以二手作拳。二小指相交。二头指如针。相背安于额上。此是呬噜哥明王印。此入尸陀林能破诸鬼神。
　　复次以左手如持髑髅势。右手如持三叉势。此是自在天印。
　　复次以左手展舒。指不相着如无畏势。拇指入掌内。右手作拳竖立。如持宝棒势。此是那罗延天印。
　　复次以二手作展舒。如莲花形。此是大梵天印。
　　复次以二手作花合掌。此是一切族母印。
　　如是萨埵金刚等四亲近菩萨所结印相。当与灌顶印同。如是阿阇梨随曼拏罗。诸贤圣印法一一了知已。复于曼拏罗秘密供养圆满了知。
　　所有戏鬘歌舞香花灯涂。随彼菩萨各各供养作献物势。如是种种装严。及种种殊妙衣服幢幡伞盖阏伽水等。悉皆各作献物势已。手持铃杵即振铃。而开曼拏罗门诵此真言曰。
　　唵(引)嚩日啰(二合)健致(引)罗拏(一)钵啰(二合)啰拏(二)三钵啰(二合)啰拏(三)没驮叱怛啰(二合)左(引)里儞(引)(四)钵啰(二合)倪也(二合引)播(引)啰弥多(引)(五)那(引)捺莎婆(引)吠(引)(六)嚩日啰(二合)达啰纥哩(二合)那野(七)散都杀尼(引)(八)吽(引)吽(引)吽(引)(九)
　　时阿阇梨诵此真言已。以右手掷金刚杵。左手振金刚铃即以歌赞供养贤圣。如是依金刚大乘。作最上真实供养已。诸佛贤圣悉皆欢喜。彼诸如来即说颂曰。
　　若人断除诸疑惑　　常作菩提观想行
　　恒以清净身口意　　供养圣贤为最上
　　若人不断诸疑惑　　而复信重缘觉乘
　　修习小乘声闻教　　彼人供养非最上
　　依法供养诸如来　　圣贤欢喜叹希有
　　尔时诸佛如来。赞遍照佛言。善哉善哉能为众生。分别显示瑜伽大教菩提之法。而说颂曰。
　　金刚遍照圆明智　　随机开演大乘门
　　能令除断贪嗔痴　　观想菩提微妙理
　　善哉无上大乘法　　甚深方广济群生
　　如是真实法宝藏　　彼佛大觉能宣演
　　尔时诸菩萨。闻诸如来出微妙音颂赞佛已。皆大欢喜。亦以伽陀赞遍照佛曰。
　　佛身无边无生灭　　无住无说无文字
　　寂灭离相如虚空　　有相是佛方便说
　　所说教相福含生　　引导令登菩萨位
　　菩萨获居佛刹中　　皆因秘密三摩地
　　时诸佛及大菩萨。各以伽陀赞叹佛已。
　　尔时大遍照金刚如来。说妙歌赞。
　　嚩惹虎惹(引)拏壹(一)稣诃乌钵帝(引二)婆(引)嚩尾婆(引)网(三)末虎乌钵帝(引)(四)惹馨吠(武母切)噜阿努(五)钵茶谟刚[口　　(隸-木+士)](引)(六)戌驮尾戌提(引)(七)[寧　　頁]弥阿没提(引)(八)末虎尾诃噜微孕(二合)(九)满驮呼摩(引)朗(十)钵那摩诃当当(十一)摩(引)野惹(引)朗(十二)嚩(引)仵钵半际(引)(十三)耻乌路伊萨噜(十四)萨哩微(引二合)遏朅哩(引)盘(引)妮乌输萨噜(十五)祢拏阿努捺弥遏乌(十六)萨呬乌摩(引)儞(引)微(引)(十七)末虎尾诃哩提(十八)伊拏呬阿酤(引)微(引)(十九)穰呬遏拏啰(引)阿努(二十)稣啰遏萨诃(引)吠(引)(二十一)入舞(二合引)尾壹遏萨体(引)(二十二)萨冒提遏乌婆(引)吠(引)(二十三)那(引)呬拏喝体(二十四)羯哩洗嚩儒(仁祖切二十五)嚩(引)弥(引)健吒(引)啰尼阿稣萨儒(上同)(二十六)萨阿逻儞(引)微(引)(二十七)弥里阿(引)嚩儒(引)三摩夜(引)播(引)微(引)(二十八)割哩阿(引)割儒(引)(二十九)伊哥(引)陵誐拏(三十)嚩(引)嚩拏喝他(引)(三十一)微(引)阿努啰(引)阿拏(三十二)稣啰阿萨末他(三十三)帝(引)阿(引)酤(引)吠(引)(三十四)泼罗虎摩(引)隶(引)(三十五)怛馨左乌提(引)吻(微引切)达壹(三十六)苏啰阿(引)嚩拏(引)(三十七)儒伊馨倪(引)(三十八)伊馨儒(引)婆(引)晚帝(引)(三十九)稣啰阿嚩惹(引)虎(四十)帝(引)窣虎播(引)晚帝(引)(四十一)
　　尔时大遍照金刚如来。说此妙歌赞已。复说供养真言曰。
　　唵(引)阿耨怛啰(一)萨哩嚩(二合)布(引)惹(引)弥(引)伽(二)乌讷誐(二合)帝(引)塞颇(二合)啰呬[牟　　含](引)(三)誐誐那刚吽(引)(四)发吒(半音)娑嚩(二合引)贺(引)(五)
　　时持诵者诵此真言三遍已。想此供养遍满虚空。即成一切供养。献于一切贤圣皆大欢喜。
观想菩提心大智品第七
　　尔时一切如来及诸菩萨。异口同音劝请世尊大遍照金刚如来。唯愿慈悲演说。甚深无上大觉菩提心法。
　　尔时世尊受彼请已而告众言。谛听谛听我今说之。
　　佛言此菩提心即是身相。身相性空即真菩提。身既无别语相亦然。尔时诸佛如来闻佛说已。住一切如来身口意三密相中。心离取舍而说颂曰。
　　希有普贤身语心　　本无生灭亦无著
　　体无文字及诸相　　远离戏论绝分别
　　尔时诸佛说此颂已。时世尊阿閦如来。入语相金刚三摩地。从定出已说菩提心。本离生灭湛然清净如虚空故。而说颂曰。
　　菩提心本无生灭　　性净无法无所受
　　无著无染如虚空　　是即坚固菩提心
　　如是阿閦如来说此颂已。
　　尔时宝生如来。入一切如来无相金刚三摩地。从定出已。说菩提心。颂曰。
　　此性本来无有性　　无相无为体凝寂
　　此法源从无我生　　是即坚固菩提心
　　如是宝生如来说此颂已。
　　尔时无量寿如来。入最胜炽盛金刚三摩地。从定出已说菩提心。颂曰。
　　法界本来无所生　　寂然无性亦无相
　　洞达空理无边际　　此即菩提真实心
　　如是无量寿如来说此颂已。
　　尔时不空成就如来。入无上智金刚三摩地。从定出已说菩提心。颂曰。
　　诸法自性皆清净　　本来寂静无所有
　　亦无菩提亦无佛　　及彼众生并寿者
　　有见如梦如幻化　　无见之见亦复然
　　离有离无取舍亡　　是即坚固菩提心
　　如是不空成就如来说此颂已。
　　尔时慈氏菩萨等诸大菩萨。闻诸如来以金刚身语心。说清净菩提心法。叹未曾有而说颂曰。
　　唯佛最上尊　　善说微妙法
　　法从无我生　　稽首菩提心
　　字从无字生　　佛从无相显
　　一切如幻梦　　稽首金刚心
　　如是慈氏菩萨等说此颂已。
　　尔时大遍照金刚如来。复说观想法。持诵者先跏趺坐。观想五趣处与非处。以净三业真言。普皆清净令住净。法然后想自本心为其吽字。吽字变成佛身。佛身即自身。现贡高势以金刚钩请召贤圣已。而现三昧作结界法。然后依法献座。及献阏伽等种种供养。令一切贤圣生大欢喜。然后自作相应法。此有三种。一祈求诸佛慈悲加护。想微妙字化成佛相。二起自本身清净菩提心成大智佛。三所成佛相及菩萨等。依法了知印相圆满。如是三种相应仪法具足。刹那之间神通变化成毕竟大智。
　　复次持诵者先安住三昧已。发大菩提心洗除心垢。诵净三业真言。一刹那中心垢清净。以真言威力开发菩提心。观一切法如幻如化。本自性空无有坚实。依此菩提心想为月轮。于月轮上想有唵字为身金刚。次想阿字成语金刚吽字成心金刚。如是三字成金刚身语心已。想。
　　钵字化成莲花。乘此莲花相好具足。想于佛身色相执捉仪法已。想自身作贡高势。我身即是金刚如来。一切装严圆光照曜。如是本身即是毕竟菩提大智。然后依五如来法。以真言印相为弟子甲胄器仗。即与授于灌顶。是时阿阇梨观想。诸佛遍满虚空作大神变。复想十方各有明王部领四兵一切诸佛及大明王。各结本印手持器仗。遍满十方作种种神变。此是五如来演畅瑜伽真理。四谛六度诸波罗蜜等如羯磨金刚。作大利乐救济众生。
　　时阿阇梨观想。诸佛遍满虚空各坐莲花。诸相圆满一切装严。复想诸佛及彼花座相合为一。此则佛身一多无二。理事无碍法界同体。然后依法仪则。献戏鬘歌舞香花灯涂等种种供养。或作于观想。心有疲倦当即持诵。须正定身心离诸散乱。不急不缓文句周正。或持诵疲倦即持铃杵。依法掷杵振铃。而作供养已发送贤圣。乃至作己身拥护随意行住。或复再欲请召贤圣当用百字真言。时阿阇梨如是依法观想持诵。如天满月无有亏盈。不久之间证大菩提。此人圆满金刚乘成就羯磨法。亦如宝生佛等五部如来。为一切明主。
佛说瑜伽大教王经卷第五
相应方便成就品第八
　　尔时世尊大遍照金刚如来。入一切如来智轮成就金刚三摩地。从定出已。说一切轮内外所作法。
　　此瑜伽大教王经所作曼拏罗。随于本尊名号连金刚出生称曼拏罗名。然后作息灾增益敬爱降伏等法。当以本尊及诸菩萨。观想持诵已即作此法。若作息灾法。当依佛眼菩萨尊那菩萨。若作增益法。当依宝光菩萨白衣菩萨。若作敬爱法。当依多罗菩萨金刚锁菩萨。若作降伏法。当依颦眉菩萨摩摩枳菩萨。
　　复次日前菩萨及钵兰拏舍嚩哩菩萨。此二菩萨亦能除灾。若人依此持诵必得成就。
　　如是诸菩萨具大威力与佛无异。能作一切成就之法。时持诵者欲作身灾法。各观想本字。化成佛眼菩萨及尊那菩萨。相好圆满一切装严。手持甘露军持及数珠。以甘露军持灌于灾障人顶。如自清凉能除热恼。时持诵者想于自身即遍照如来。善能息除一切灾障。
　　复次作增益法。时阿阇梨观想己身为宝生如来。身相金色广大圆满。复想宝光菩萨及白衣菩萨。亦作金色以手持宝兼执莲花。降甘露雨及雨珍宝。能作最上增益之法。
　　复次作敬爱法。持诵者观想无量寿佛。身相赤色广大圆满。复想多罗菩萨金刚锁菩萨。身亦赤色手持罥索及金刚钩令人敬爱。即以钩索钩牵如是依法速得敬爱。
　　复次作息灾法。持诵者观想。日前菩萨及钵兰那赊嚩哩菩萨。遍满虚空降甘露雨。即得灾障消除。
　　复次降伏法。持诵者先想吽字。化成不空成就佛。身相绿色广大圆满。复想颦眉菩萨及摩摩枳菩萨。身相绿色遍身金刚光明。现大忿怒相降大天火。烧彼降人身而作惊怖相。如是观法相应。经刹那间。所降之人身得损坏乃至除灭。
　　复次萨埵金刚等四菩萨。能与有情作灌顶法复有十六大菩萨。于最上曼拏罗能作一切成就法。
　　复有诸大明王。依法观想能作降伏法。
　　复次作外降伏法。持诵者取所降伏人足下土。及河两岸土尸灰尸衣。以朅啰母怛啰同和为泥。作所降人像。复用芥子毒药盐泯母怛啰等。同和涂彼像身已。观想彼像其心慌乱。风吹在于虚空。以金刚钩钩之。以罥索系缚。称所降人名。用骨朵打。以棘针遍身刺之。复用人骨为橛。或佉祢啰木橛。于所降人像头额臂心颈。如是五处钉之。即用利剑从足截断。用[寧　　頁]摩木柴燃火已。现大忿怒相。以所截形像。于彼火内当作护摩。作此法时。或夜半或日中。所降伏人乃至诸佛圣力尚不能救。何况诸天而救护之。
　　复次作内降伏法。持诵者依法。先解除所降之人拥护已。观想诸天明王现忿怒相。各持剑杖金刚杵。捣杵罥索轮弓箭等。以明王罥索缚降伏人牵往南方。行次之间复有明王。以金刚杵打之而作惊怖。即以利剑开彼人腹。出于肠胃已。即诵此明王真言曰。
　　唵(引)吽(引)嚩日啰(二合)啰(引)叉娑(一)薄叉野薄叉野(二)
　　诵此真言已。复想金刚罗刹众。变为鸦野狐鹫鸟等。悉来聚集食彼降人。复想彼人乘于驝驼。在风轮上向南行之。复有明王随后打掷。如是观想。彼降伏人速得除灭。
　　复次辟除法。持诵者依金刚舜拏明王相应法。用旋风所吹树叶。上书真言及所降人名。复取彼人足下土。与所书叶同处用足踏之。即诵本尊真言。速得辟除。乃至帝释天不能救护。何况诸凡人。
　　复次辟除法。持诵者用獯狐翅。上书真言及所降人名。以净行婆罗门发缠之。即诵真言加持密埋地中。复想二大明王于彼打之。次想吽字化成微小金刚杵。入所降人身变成羯磨杵。有大炽焰打彼降人。身分肢节悉令干枯。又想诸金刚拏枳儞。悉来唼所降人身血。如是作法速得辟除。诵此真言曰。
　　唵(引)嚩日啰(二合)拏(引)枳儞(一)阿目割写啰讫多(二合)阿(引)羯哩沙(二合)野吽(引)发吒(半音二)
　　诵此真言已依法相应。彼降伏人速得身分干枯。乃至除灭。
　　复次降雨法。持诵者往西北隅。以香水涂四方曼拏罗已。用涂香点七点圆如星相。以净器盖覆。持诵者观想。曼拏罗七点涂香。成八角须弥山。化金刚杵周匝遍满。复想野字成大风轮寂然不动。如是依法能降大雨。
　　复次降雨法。持诵者观想。八叶莲花上有八大龙王。所谓阿难多龙王酤哩哥龙王。嚩酥枳龙王怛叉哥龙王。摩贺钵讷摩龙王羯哩酤吒哥龙王。商珂播罗龙王钵讷摩龙王。如是龙王如是龙王各各依法色相装严及执捉等一一观想已。于夜分中往四衢道。用香水以左拇指涂四方曼拏罗。于四隅中画金刚钩等。时持诵者于曼拏罗前敷座而坐。复想八大龙王。真言与名同诵。如是依法能降大雨。
　　复次降雨法。持诵者想前八叶莲花上有八大龙王。莲花中心有大忿怒明王。身光炽盛化金翅鸟逼逐诸龙。时持诵者诵吽吽字及龙王真言。如是观想持诵必降大雨。
　　复次止雨法。持诵者观想自身如三昧火。于眉间化出不动尊明王。遍身炽焰光明如日。亦如大遍照如来身有六臂。右手持剑金刚杵箭。左手持轮罥索弓。复想化诸明王。及轮剑索弓箭金刚杵如雨满空。即诵本真言。如是依法相应。大雨即止及除魔怖。
　　复次除魔惊怖法。持诵者用那啰噜地啰及净土。相和作魔冤形像已。诵橛真言二十一遍。依日前菩萨法。观想频那夜迦入于降伏人口。以捣杵打之。即诵杵真言曰。
　　唵(引)宋婆嚩日啰(二合)(一)母娑隶(引)那祖兰拏(二合)野(二)那啰尾觐曩(二合引)吽(引)发吒(半音三)
　　如是依法持诵。一刹那中魔自惊怖退散驰走。
　　复次降雨法。持诵者观想。帝释天三面四臂。身如月色乘八身千头白象。其象有千眼千牙。右手执金刚杵。左手持铃安于腰侧。色相圆满作大富贵相。四天女围绕在虚空中。利乐众生欲降甘雨。告诸龙言汝速降雨。复想金翅鸟逼诸龙王。以觜啄之令降甘雨。即诵此真言曰。
　　唵(引)嚩日啰(二合)拏(引)啰(引)野那儞哩嚩(二合引)钵野(一)挽呬儞(二合)曼没弥(引)枿(引)吽(引)(二)
　　诵此真言已。即降大雨如瓶泻水。
　　复次真言曰。
　　唵(引)摩贺(引)稣珂嚩日啰(二合)底[口　　弱]吽(引)(一)
　　持诵者诵此真言作金刚缚。依法观想。能成就最上利乐之事。
　　尔时世尊大遍照金刚如来。说此真言观想微妙真实法已。心大欢喜顾视大众。而以大智调伏诸众故。持金刚杵入大乐三摩地。从定出已。以善方便引发大智故。以二手如莲花安于顶上。从自眉间放大光明。现身口意三密之相。
　　尔时阿閦佛宝生佛无量寿佛不空成就佛。及十六大菩萨。乃至一切诸大明王等。入深法门通达三昧。时金刚手菩萨摩诃萨。合掌向佛白言世尊。有何因缘放大光明普照众会。唯愿世尊为我等说。
　　尔时大遍照金刚如来。出大妙音告菩萨等言。汝今谛听当为汝说。此之光相。显于甚深秘密观想微妙法门有大利乐。成就金刚大智证菩提道。而说颂曰。
　　实相菩提非有无　　亦无二边无中道
　　离相寂静如虚空　　三世诸佛何所证
　　今说微妙大方便　　令彼悟入菩提心
　　智离取舍观诸蕴　　唯显真空大道心
　　最胜如来三身佛　　真心不向身中得
　　一切诸法从心生　　所生诸法即菩提
　　譬如幻师以幻心　　作彼种种幻化法
　　如是皆从妄想生　　菩提心相亦如是
　　金刚大智从心起　　善作无上菩提因
　　烦恼疑惑染彼心　　随顺众生根性说
　　我见愚人分染净　　不了四大假合身
　　观想无为真性空　　究竟成就大菩提
　　尔时大遍照金刚如来说此颂已。告金刚手菩萨言。如是菩提本性清净而有二义。一非生烦恼诸蕴无实故。二性如虚空思议不及故。此真菩提诸佛共说。若人观想即住大智。能作羯磨成就之法。
　　佛告金刚手菩萨。若有持诵之者。而常修习成就之法。虽复勤求终难得成。我今为汝说彼调伏之法。于大乐方便速获成就。持诵者当依金刚钩大菩萨法。金刚罥索具大力。金刚拳大猛利。金刚橛能破坏。金刚骨朵能捶打。金刚哥梨印大勇猛。如是等诸天见之悉皆惊怖。此是佛之三昧。若持诵者依法观想。诵于吽字。发金刚钩善入诸佛心。见此三昧悉皆速来。此法能请召诸佛菩萨。何况凡夫众生等。时持诵者欲求成就作此降伏法。观想以金刚缚缚之。以金刚哥利印作期克相。以金刚坚固拳挥打。复用金刚橛钉彼五处顶额颈心臂。以金刚骨朵而钉彼橛。如是依法。乃至大恶魔冤速自降伏。最上成就必得圆满。佛果菩提不久克证。
　　尔时金刚手菩萨等一切大众。闻是秘密相应成就法已心大欢喜异口同音赞言。善哉善哉世尊。此大相应秘密深固幽远。能为众生分别开示。而说颂曰。
　　善哉无上大无畏　　遍照金刚大如来
　　善说真实微妙法　　利益一切诸众生
　　大力金刚清净钩　　能入大智诸佛心
　　成就金刚最上乘　　通达秘密无为相
　　若人依法而勤修　　不久圆证菩提果
　　时金刚手菩萨等说此颂已。大遍照金刚如来。即说金刚钩等真言。
　　唵(引)嚩日啰(二合引)酤舍阿哥哩沙(二合)野吽(引)(一)
　　唵(引)嚩日啰(二合)播舍满驮吽(引)(一)
　　唵(引)嚩日啰(二合)哥(引)里怛哩惹(二合)野吽(引)(一)
　　唵(引)嚩日啰(二合)母瑟致(二合)仡哩(二合)恨拏(二合引)钵野吽(引)(一)
　　如是金刚钩等真言。清净微妙具大威力利益无量。若人依法持诵无不成就。于金刚大智中最为殊胜。不得传于邪见等非法之人。
护摩品第九
　　尔时世尊大遍照金刚如来。复入一切成就法仪行相应金刚三摩地。从定出已。说入寤成就法。时持诵者先于顶上想唵字。口中想有阿字。心中想有吽字。复想嚩字化成风轮。轮上有入寤者。能说世间一切之事。持诵者作贡高势。复想尊那菩萨即诵尊那菩萨真言曰。
　　那莫飒钵多(二合引)曩(引一)三藐讫三(二合)没驮酤致(引)曩(引)(二)怛[寧　　也](切身)他(引)(三)唵(引)左隶(引)(四)祖隶(五)尊祢(引)娑嚩(二合引)贺(引)(六)摩贺(引)尾哩曳(二合引)(七)阿钵啰(二合)底曷多舍(引)娑儞(引)(八)摩贺(引)末罗钵啰(二合)讫啰(二合)弥(引)(九)遏西播(引)舍钵啰输(十)仡哩(二合)系多曷悉帝(二合引)(十一)摩贺(引)骨噜(二合引)提(引)说哩(十二)沃仡啰(二合)噜闭(引)(十三)阿难多母契(引)(十四)萨贺(引)萨啰(二合)部[口　　爾](引)(十五)阿[口　　爾]帝(引)(十六)阿波啰(引)[口　　爾]帝(引)(十七)阿具哩(引)(十八)讷哩那(二合)弥(引)(十九)萨贺娑啰(二合)恶翅(引)(二十)萨哩嚩(二合)怛他(引)誐多阿地瑟吒(二合引)那阿地瑟耻(二合)帝(引)(二十一)萨哩嚩(二合)祢(引)嚩多(引)曩(引)(二十二)满祢多布[口　　爾]帝(引)(二十三)钵啰(二合)娑(引)提帝(引)(二十四)嚩日啰(二合)具尼(引)(二十五)嚩日哩(二合引)嚩日啰(二合引)嚩系(引)(二十六)嚩日啰(二合引)欲提(引)(二十七)嚩日啰(二合)哥(引)弥儞(引)(二十八)嚩日噜(二合引)儞弥(二合引)里多(引)翅(引)(二十九)恶叉曳(引)(三十)遏具哩(引)(三十一)具啰噜必尼(三十二)尾讫哩(二合)多捺哩舍(二合)儞(引)(三十三)嚩日啰(二合)吠(引)女哩也(二合引)朗讫哩(二合)多设哩(引)[口　　(隸-木+士)](引三十四)唵(引)婆誐嚩底尊祢(引)(三十五)讷龙(二合)讷龙(二合)(三十六)咄龙(二合)咄龙(二合)(三十七)没龙(二合)没龙(二合)(三十八)窣龙(二合)窣龙(二合)(三十九)龙龙(四十)仡哩(二合)恨拏(二合)仡哩(二合)恨拏(二合)(四十一)阿(引)吠(引)舍野阿(引)吠(引)舍野(四十二)仡哩(二合)恨拏(二合引)钵野(四十三)仡哩(二合)恨拏(二合引)钵野(四十四)诃啰诃啰(四十五)娑啰娑啰(四十六)摩(引)啰野摩(引)啰野(四十七)诃那诃那(四十八)畔惹畔惹(四十九)摩啰摩啰(五十)摩(引)啰野摩(引)啰野(五十一)钵左钵左(五十二)那贺那贺(五十三)仡哩(二合)恨拏(二合)仡哩(二合)恨拏(二合五十四)噎那讷瑟吒(二合)誐啰(二合)[亢　　欠](五十五)入嚩(二合)囕伊哥(引)系刚(五十六)祢尾(二合)系刚(五十七)底啰也(三合引)系刚(五十八)左(引)睹哩他(二合)刚(五十九)祢爹入嚩(二合)囕(六十)母虎哩底(二合)刚(六十一)誐啰(二合)贺怖多尾多(引)拏(六十二)药叉荦叉桑(六十三)酤瑟(二合引)赧(六十四)喻儞[外/曰](六十五)羯哩摩(二合)[外/曰](六十六)娑他(二合引)嚩囕(六十七)[外/曰]誐忙(六十八)曳[牟　　含]馨散底计唧讷瑟吒(二合)(六十九)当(引)萨哩嚩(二合引)(七十)娑达野娑达野(七十一)末哩那(二合)野末哩那野(七十二)输沙野输沙野(七十三)多(引)钵野多(引)钵野(七十四)嗢蹉(引)那野嗢蹉(引)那野(七十五)曷那曷那嚩日哩(二合)拏(七十六)娑啰娑啰难尼(引)那(七十七)摩(引)啰野摩(引)啰野朅尼儗(二合引)那(七十八)吽(引)吽(引)吽(引)(七十九)没龙(二合)没龙(二合)没龙(二合)(八十)吒龙(二合)(八十一)唵(引)拶隶祖隶尊祢(引)(八十二)萨哩微(二合引)钐(引)娑达野娑嚩(二合引)贺(引)(八十三)
　　时阿阇梨诵此真言时。持金刚杵振金刚铃。结金刚缚印以印动摇。次想唵字化成摩馨捺啰(二合)曼拏罗。复想曼拏罗中有八叶莲花。每一叶中有一阿字。莲花中心有四吽字。以二器物盛盖。于曼拏罗想如本尊降伏彼人。即诵本真言。复想嚩字以为界围。如是观想持诵。能禁缚一切众生乃至天人等。
　　复次说护摩成就法。其火天总摄于诸天。而皆恒住护摩真实之理。善作种种事。此护摩能祭一切天。能作诸成就。若持诵者文句阙少仪法不具者。作此护摩即得圆满。是故三世诸佛十方菩萨。皆悉称赞护摩之法。欲作息灾增益敬爱三种护摩。当用钻木出火。若作降伏等护摩。当用旃陀罗舍中火及尸陀林内火。此护摩炉有四种相。一如圆月相。二如半月相。三四方相。四三角相。此四种炉各有护摩印法。于其炉内安轮金刚杵宝莲花等印相。于护摩炉外依法安幖帜。于炉右边安播帝哩窣噜嚩。及诸所用之物。周匝敷吉祥草。于炉左边安阏伽水钵。诵一切成就真言。加持阏伽水以自净手。依法燃柴请召火天。诵此请召真言曰。
　　唵(引)伊系曳(二合引)呬摩贺(引)部多祢(引)嚩哩始(一)提惹散怛摩(二)仡哩(二合)系(引)埵(引)忽底摩(引)贺(引)囕(三)遏悉铭(二合)散儞呬妒婆嚩(四)唵(引)遏屹那(二合)曳(引)(五)祢[卑　　也](切身)祢[卑　　也](六)阿(引)尾阿(引)尾(七)摩贺(引)室哩(二合引)曳(引)(八)曷咩割咩(九)嚩(引)曷那(引)野娑嚩(二合引)贺(引)(十)
　　持诵者诵此真言。以二手合掌。右手拇指动摇已。用阏伽水。以左手微洒净于火内。即微作五供养。想东南隅火天来降。身短腹大遍身赤色。四臂四面面各三目。顶戴宝冠而垂发髻。坐火轮上遍身羯磨光。右第一手作施愿印。第二手持数珠。左第一手执军持。第二手持杖。身严众宝诸天眷属围绕。如是观想已。即请召火天入护摩炉。时阿阇梨以护摩物。三度掷于炉中而作护摩。即以阏伽水净手献供养已。回施功德劳谢火天。即告所欲成就之法。然后辩认护摩火焰善恶之相。若火焰白色或如伞盖幢形。或似阏伽瓶右旋者。此皆善相当成本法。阿阇梨见此善相。即诵微妙歌赞。诵此赞时以唵字为首莎贺字为尾。梵音相续嘹亮流美其法必成。若作息灾法当起慈悲心。若作增益法当起坚固不退心。若作敬爱法当起敬爱心。若作降伏法当现忿怒相起心食三界。如是阿阇梨各依法。持诵本部真言文句周正。献种种广大供养。于护摩仪一切了知。若作护摩先用酥满播帝哩作护摩。然后依法次第。若作息灾增益敬爱三种法。当用吉善物作于护摩。若作降伏法当用凶恶物作于护摩。如是瑜伽秘密之法。开观想门入真实际。利乐有情要妙之道。而说颂曰。
　　愚迷诸众生　　坚心造众恶
　　如是罪业成　　云何得善果
　　彼等愚迷者　　而无方便智
　　于此秘密门　　弃背不修习
　　深着于外境　　起妄想愚痴
　　罪福无分别　　此法本清净
　　无生亦无灭　　方便佛所说
　　为净众生智　　如人欲泛海
　　及彼江河等　　须仗于船筏
　　方能到彼岸　　如是度轮回
　　四流漂溺难　　须乘法行船
　　而至菩提岸　　远离疑惑网
　　成就甚深法　　如来所说道
　　汝等勿生疑　　轻毁不信受
　　沉沦生死海　　无有解脱时
　　寂静于身心　　远离于惑染
　　身口意相应　　出生方便慧
　　除断我人心　　现证一切智
嘱累品第十
　　尔时大遍照金刚如来。入最上成就金刚三摩地。从定出已。告金刚手菩萨言。汝当谛听我今说一切三昧中金刚最上大三昧成就法。此秘密成就真言观想相应仪则等。善能成就一切如来金刚身口意。永不退转。
　　复次阿阇梨面前安轮。持诵本真言已。入遍照如来三摩地。以此持诵及三摩地威神之力即成圣轮。从地而起光明炽盛。即诵佛眼菩萨真言以手持轮。于刹那间即自变身。如遍照如来而无有异。转大法轮利乐有情。令得趣向三乘圣道。
　　复次阿阇梨面前安金刚杵。持诵本真言已。入阿閦如来三摩地。以此持诵及三摩地威神之力即成圣杵。从地而起光明炽盛。以手持杵之间。即自变身如阿閦如来而无有异。诸佛菩萨悉皆围绕。持金刚杵行于三界。而住一切众生心施一切众生愿。
　　复次阿阇梨面前安宝。持诵本真言已。入宝生如来三摩地。以持诵及三摩地威神之力即成圣宝。从地而起光明炽盛。复诵宝光菩萨真言。以手持宝光照十方。即自变身如宝生如来而无有异。持如意宝游行佛刹降大宝雨除诸众生贫穷之苦。
　　复次阿阇梨面前安莲花。持诵本真言已。入无量寿如来三摩地。以持诵及三摩地威神之力即成圣花。从地而起光明炽盛。即诵白衣菩萨真言。以手持花。即自变身如无量寿佛而无有异。居极乐世界面如满月。持法甘露施一切众生。
　　复次阿阇梨面前安宝剑。持诵本真言已。入不空成就如来三摩地。以持诵及三摩地威神之力即成圣剑。从地而起光明炽盛。即诵多罗菩萨真言。以手持剑。即自变身如不空成就佛而无有异。如月清凉游行佛刹。利乐众生除彼烦恼。如是轮等五种圣法。依教持诵皆得成就。
　　复次世尊大偏照金刚如来。入平等住金刚三摩地。从定出已。顾视大众默然而住。
　　尔时慈氏菩萨。即从座起偏袒右肩。合掌礼佛而白佛言。世尊若有阿阇梨。于此一切如来身口意秘密大瑜伽教中受灌顶者。诸佛菩萨当云何观。佛言慈氏彼诸如来及诸菩萨。观此受灌顶阿阇梨。如观菩提真心而无二相。何以故灌顶之法与菩提一故。佛言善男子汝今谛听。此阿阇梨所有十方诸佛及诸菩萨现在说法者一日三时来诣阿阇梨所。献大供养如佛无异。俱发声言。此阿阇梨即是我等诸佛父母。及为我等诸佛之师。
　　复次善男子所有十方世界诸佛世尊现在说法者彼诸如来所有三业积聚无量福德。是等阿阇梨一毛孔福德何以故此阿阇梨受瑜伽灌顶已。与一切佛智相应。真心微妙无有等故。
　　尔时慈氏菩萨闻佛说已。叹未曾有住立佛前。尔时阿閦如来宝生如来无量寿如来不空成就如来大遍照如来等。入金刚阿阇梨三昧相金刚三摩地。从定出已。告诸如来及彼菩萨言。谛听谛听所有三世诸佛。皆来诣阿阇梨所恭敬供养。何以故此金刚阿阇梨。即是一切如来。智主。
　　尔时彼诸如来及诸菩萨。闻佛说已白佛言。世尊一切如来金刚身语心三密成就法。当依何住。佛言一切如来金刚身语心三密成就法。当依金刚阿阇梨身语心住。
　　复次诸菩萨白佛言。世尊此金刚阿阇梨身语心当依何住。佛言当依虚空住。菩萨白言虚空当依何住。佛言依金刚阿阇梨心住。菩萨白言心依何住。佛言心本离相而无所住。
　　尔时诸菩萨等闻佛说已。心念希有默然而住。佛告诸菩萨言。今此瑜伽大教有十种秘密真实之义。一曼拏罗。二三摩地。三印相。四行步。五坐位。六持诵。七护摩。八供养。九本事。十相应。此之十法大智所生。甚深秘密三世诸佛同共宣说。若诸学法弟子及受灌顶者。于阿阇梨恒行恭敬尊重供养。所有三密瑜伽之教。随自根性依法受持展转流传。利益安乐一切众生。佛言此瑜伽大教。汝阿阇梨等勿得传于无信根人及轻法愚痴之者。若传彼等法不成就及破昧。身坏命终堕大地狱。若复有人不依此妙法甘露精进焚修。是人不能除断一切烦恼。何况修诸苦行舍于头目手足等。若人于此教中。随修一法一行持诵精熟。住于寂静入三摩地。能断烦恼现证佛果。
　　佛说此经已。诸菩萨等及天龙夜叉乾闼婆阿修罗迦楼罗紧那罗摩睺罗伽人非人等。闻佛所说皆大欢喜信受奉行。

