佛说圣持世陀罗尼经一卷


宋元入藏诸大小乘经
佛说圣持世陀罗尼经一卷
宋三藏传法大师施护奉诏译


　　

佛说圣持世陀罗尼经
　　尔时持世菩萨。白佛言世尊。若复有人受持读诵此陀罗尼者。云何受持愿佛演说。
　　尔时世尊告持世言。若复有人。于初二月白月一日。于彼独注入海之河。乃入水中。水至乳已面东向日合掌而立。始从日出限至日没。诵持此咒。从水出已。绝食七日。日夜诵持勿共人语。然后乃画持世本形。将欲涂彩。用珍重心。以白栴檀香水涂绢。乃经一宿。表心供养。命画匠师令受斋戒。澡浴新衣。起珍重心。依法庄彩。像高十肘。横广三肘。色彩深绿。座于莲华。庄严无量。色彩鲜洁。光明如日。右手执果。左手安慰。容貌熙怡。座前龙王。手捧宝匣真珠宝瓶珊瑚码瑙金银琉璃种种众宝。净心供养。上安诸天。宝云雨网。大吉祥天手捧莲华右边安慰。吉祥宝掌左边侍立。形色圆满璎珞严身。手捧莲华作安慰相。持世之像舍利处安。阏伽香水种种细食花鬘酥油然灯供养。复用妙花酥油香灯饮食种种供养频那及于夜伽。希无魔事。伸供养已。复用檀栴沉水及诸妙香酥香油灯无量供养。面对观想菩萨像前。志心专注。端坐持诵。始从寅时。入于坛内。或一七日或二七日乃至一日。至日出时期愿必应悉皆成就。
　　尔时世尊告持世言。若复有人。复于夜半入在水内。诵持此咒满八百遍于当月内获满所愿。
　　佛告持世。若复有人。复于夜半依法诵持持世菩萨。依法洁净。于六月内。必获所愿。
　　佛告持世。若复有人。藏于财物。后时废忘。依法诵持。财物必得。
　　佛告持世。若复有人。欲求荣位。昼入水内诵持此咒。至于夜半复用胡麻而作护摩。一粒一念一遍一烧。至八百遍。必获大喜富贵满足。
　　佛告持世。若复有人。用白芥子与酥相和。一念一粒一遍一烧。准前作法亦作护摩。王获喜庆。国土无灾。
　　佛告持世。若复有人。用妙乳香与酥相和而作护摩。准前作法。能息大臣所有灾难。
　　佛告持世。若复有人。于夜半内。志心诵持菩萨名号。依法护净。一七日内获大财喜成就具足。
　　佛告持世。若复有人。白月一日起首作法。受持斋戒。于舍利处安菩萨像。依法供养。忆念诵持菩萨名号。志心期愿。必现化形。于前慰安。获不退转。起菩萨行。
　　佛告持世。若复有人。素食梵行。断食酒肉。日夜恒诵。获大富贵。
　　尔时世尊说此仪轨名根本咒。即于众会而说咒曰。
　　曩谟(引)啰(引)怛曩(二合)怛啰(二合)夜野唵(引一)嚩苏驮哩(引)萨嚩(二合引)贺(引二)唵(引)洛乞叉弭(三合引)步多攞(三)儞嚩(引)悉宁曳萨嚩(二合)贺(引四)
　　尔时世尊说此咒已。告持世言。所有印法以表心法。亦名外表。作此印时。用于两手合掌虚中。复用头指拳在中间。无名指竖。小指如计而互相交。中指形状直量如针。此印形相住彼八方。各各相离。此持世轨仪之印。依法结印诵持明咒。一切所愿皆得成就。广利有情。
　　尔时世尊而说咒曰。
　　唵(引)室哩(二合)曳室哩(二合引)迦哩驮曩迦哩驮(引)祢也(二合)迦哩萨嚩(二合引)贺(引)
　　尔时世尊。说此咒已。告持世言。此三昧印。应先合掌。用大母指。屈入掌内。此名持世。三昧之印。
　　尔时世尊而说咒曰。
　　唵(引)三么曳扫弥曳(二合)三么野迦哩么贺(引)三么曳萨嚩(二合引)贺(引)
　　尔时世尊告持世言。此三昧印神咒如是。
　　复次持世应用头指。及于中指第三节屈。大母指竖。此印名为持世菩萨根本之印。召请圣贤。及送圣贤。皆作此印。
　　佛告持世。应用头指向外横舒。此名花印。尔时世尊而说咒曰。
　　唵(引)嚩苏地萨嚩(二合引)贺(引)
　　佛告持世。此花印咒如是受持。
　　尔时世尊复告持世。若复有人。应用中指而各横舒。此名香印。
　　尔时世尊而说咒曰。
　　唵(引)嚩苏驮哩萨嚩(二合引)贺(引)
　　尔时世尊说此咒已。告持世言。若复有人。用无名指向外而舒。名涂香印。尔时世尊而说咒曰。
　　唵(引)嚩苏么底室哩(二合引)曳萨嚩(二合引)贺(引)
　　尔时世尊说此咒已。告持世言。若复有人。应用小指与大母指相捻而作。余三指舒如三股金刚。此名灯印。
　　尔时世尊而说咒曰。
　　唵(引)嚩苏驮(引)啰抳萨嚩(二合引)贺(引)
　　尔时世尊说此咒已。告持世言。若复有人。应用二手如掬水势。用大母指交结过在头指已外。此名食印。
　　尔时世尊而说咒曰。
　　唵(引)驮啰抳驮(引)啰抳萨嚩(二合引)贺(引)
　　尔时世尊说此咒已。告持世言。诸余供养同根本印。咒加护之。若常用法。以常咒印。而加持之。
　　若复有人。彩画持世菩萨之像。应用新绢细妙无瑕。依佛肘量。长可二尺。横一尺。像上安佛。右边观音圣自在像。左边建立金刚手像。从佛中间安持世像。像形金色。菩萨右手作施愿相。庄严种种真珠琉璃乃至码瑙皆用严饰。于下右边安诵持人。右手顶礼。左手持冠。于白月内图画菩萨。于此诵持一十万遍。随力供养。
　　尔时世尊告持世言。若复有人将欲种田。诵持之人澡浴新衣。受持斋戒。以菩萨像安在田中。复用涂香花鬘璎珞细妙饮食珍重供养。念菩萨名至八百遍。又于像前加持香水。诵八百遍。满注贤瓶安在像前。令种田人及牛耒[耒　　目]行列而立。以贤瓶水乃用洒之。并诵持人洒之亦尔。令诵持人绕此田地及彼人牛。行于七匝。然可下子。
　　尔时世尊告持世言。若复有人将欲收田。于地四隅安僧令斋。饮食如法。此诵持人沐浴净衣。受持斋戒。复用尊像安置田中。复用华香灯烛饮食种种供养。诵咒加持满八百遍。
　　复于像前香水满瓶。诵八百遍。复加持之。菩萨尊像面东安置。涂香酥油花鬘饮食净心供养。谷实倍增。离诸灾难。
　　尔时世尊告持世言。若复有人。于此谷聚。四隅之间安四童女。着新净衣。素食令斋。诵持此咒而加持之。谷亦增多。灾难不侵。
　　复次持世。若量谷时。彼人想念菩萨尊号。若诵持人不得出声。默念专志。量毕已来亦乃倍增。
　　佛告持世。若复有人。田初熟时。应先供养佛及圣众。增福无量不可称赞。
　　尔时世尊告持世言。若复有人。于收藏时。先于仓内画二矮人。裸形大肚。手执栲栳。作泻谷势。谷形金色。于此仓内陈设种种。然后仓内烧众妙香。及以众花。阏伽香水伞盖幢幡并诸供养。复将菩萨安于仓内。复用牛乳洒在仓内。诵持真言。除去诸物。方入财谷。吉祥无患。
　　复次持世。于此库藏陈设新食。香花供养。受持读诵此陀罗尼。离诸灾难。复次持世。若复有人。而用彩帛书写持世陀罗尼经。复用香熏读诵顶戴。增福无量。息除灾难。
　　佛告持世。若人诵持。应先净心诵八百遍。此陀罗尼日三时诵。所愿必应。菩萨加祐。
　　复次持世。若复有人。求诸所愿。于自所止向东北隅。起圣持世菩萨形像。用妙彩帛依法图写。乃至工毕洁净安置。志心供养阏伽香水涂香烧香栴檀沉水种种众香。复用五宝及用五药乃至五谷。阏伽之瓶以帛覆上。勿开此瓶。依法诵持此陀罗尼。一切所愿悉皆满足。财物增长。获福无量。
　　尔时世尊。复告持世。若有众生欲作仓库。随量大小。若欲取时。应用酥食供养尊像。依法诵持此陀罗尼百二十遍。满此数足。然后方出。息除众难。
　　尔时世尊告持世言。若复有人持财远出。骨肉忧恼。用白莎草木濯取汁。牛黄郁金龙脑檀麝和阏伽水。画于舶船。净心诵持此陀罗尼。财物速至。远路平善。增长满足。
　　尔时世尊而说咒曰。
　　怛儞野(二合)他(引)唧隶唧隶阿誐蹉阿誐蹉婆誐嚩谛。
　　尔时世尊说此咒已。复告持世。此陀罗尼若有受持。能满一切有情所愿。譬如水大遍满于地。又如日光能破诸闇。犹如月光与物清凉。尔时世尊而说咒曰。
　　怛儞野(二合)他(引)驮曩努(一)嚩噜拏(二)室宁(二合引)嚩(三)印捺啰(二合四)室宁(二合引)嚩(五)苏谛(引)惹娑(引六)摩努(引七)努誐[繼-糸+言](八)唧哆野睹(九)设哆檐(十)萨那(引)钵啰(二合)野探(十一)野他迦(引)楞(十二)悉殿睹(十三)满怛啰(二合)跛那(十四引)儞贺(十五引)怛儞野(二合)他(引一)佉吒佉吒(二)契致契致(三)具啅具啅(四)苏噜苏噜(五)母噜母噜(六)扪左扪左(七)曩摩哩(八)曩摩哩(九)泥(去)呬泥(去)呬(十)捺(引)波野(十一)捺(引)波野(十二)钵怛啰(三合十三)底瑟姹(二合)谛(十四)呬啰抳野(二合十五)苏嚩啰拏(二合十六)钵啰(二合)捺(引)波野(十七)娑嚩(二合引)贺(引十八)嚩苏地(引十九)娑嚩(二合引)贺(引二十)阿耨答半(二合)曩(引)野(二十一)娑嚩(二合引)贺(引二十二)嚩护地(引二十三)娑嚩(二合引)贺(引二十四)嚩苏驮(引二十五)地波哆曳(引二十六)娑嚩(二合引)贺(引二十七)愚矫(二合二十八)娑嚩(二合引)贺(引二十九)苏啰鼻(引三十)娑嚩(二合引)贺(引三十一)印捺啰(二合引)野(三十二)娑嚩(二合引)贺(引三十三)嚩噜拏(引)野(三十四)娑嚩(二合引)贺(引三十五)吠(无盖反)室啰(二合)摩拏(引)野(三十六)娑嚩(二合引)贺(引三十七)[寧　　吉]世毗喻(二合引三十八)尾[寧　　吉]世毗药(二合三十九)娑嚩(二合引)贺(引四十)
　　坞答波(二合引)捺演睹弭剑(引)乞叉(二合)曩诃阿尾啰诃曩拏谟捺演睹(引)唵(引)怛苏(二合)呬迷(引)[寧　　吉](引)呬捺捺(引)波野(引)娑嚩(二合引)贺(引)
　　尔时世尊说此咒已。告持世言。此咒名为持世菩萨心陀罗尼。若复有人净心受持此陀罗尼。忆念不忘。能灭重罪。获福无量。舍离三恶。圆满富贵。于诸所愿无不具足。乃至究竟成无上果。
　　尔时持世菩萨及诸圣众。闻佛所说欢喜无量。头面礼足信受奉行。

