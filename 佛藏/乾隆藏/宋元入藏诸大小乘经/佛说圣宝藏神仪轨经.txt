佛说圣宝藏神仪轨经二卷


宋元入藏诸大小乘经
佛说圣宝藏神仪轨经二卷
宋西天中印度三藏传教大师法天奉诏译


　　

佛说圣宝藏神仪轨经卷上
　　归命一切佛菩萨　　顶礼依法宝藏神
　　藏神欢喜令求者　　成就牟尼一切事
　　今说宝藏神广大仪轨护摩法则。若持诵之人。须一向归命三宝先受灌顶。为一切众生慈心忍辱。如所说法深信依行。具此德者可行持诵仪轨之法。欲作此法先自安坐谛净身心。思惟清净之地可安贤圣堂殿之位。所有河岸边园林中山涧内。圣贤经行处有圣迹处。无盗贼处三恶不生清净处。但得一处殊妙。及无蛇虫蚊虻洁净地位。去其瓦石。取河岸上净土填令平正。以五种净水。诵心真言及外心真言八百遍。加持于水洒彼地上。起首先诵真言。如得好祥瑞之时。即于彼处或面东。或面西或面北。作广大殊胜贤圣堂殿。复用五种净水结净自身。其水仍加持八千遍。施一切众生及饿鬼等。然自志诚斋戒。一日三时沐浴。又于三时换着新净之衣。意中思念三妙解脱。如是而行。于晚间入此道场持诵至求。辰日半出时持诵终毕。然后用净水入净土少许。洗身上分。即默然面东。或面西或面北。端坐洗身下分。复别取净土和水漱口三遍。持圣无能胜真言。以手摩顶遍加持亦三。即得拥护自身。复顶礼贤圣诵心真言或外心真言。加持香水三遍。以水洒贤圣堂。即献二十种供养。结三昧印成金刚墙。结金刚橛印成金刚网。即以两手平掌相对。以二中指相并。无名指屈第三节。二头指附彼无名指背。二大指附二头指边。二小指如金刚针。作宝藏神根本印。此印结中间当得宝藏神得现。复诵根本真言。
　　曩谟(引)啰怛曩(二合)怛啰(二合)夜(引)野曩谟(引)么(引)尼婆捺啰(二合引)野摩贺(引)药叉细(引)曩(引)钵哆曳(引)唵(引)惹(惹敢反)婆罗惹隶(隶靳反)野娑嚩(二合引)贺(引)
　　复诵心真言。
　　啰怛曩(二合)婆捺啰(二合)曩帝惹(惹敢反)罗惹隶(引)捺啰(二合)野娑嚩(二合引)贺。
　　复诵外心真言。
　　啰怛曩(二合)婆捺啰(二合)曩帝惹(惹敢反)婆罗谟契(启孕反)捺啰(二合引)野娑嚩贺。
　　诵此真言已。即以二头指竖如金刚。此成金刚墙印。二头指如环此成金刚网印。如是头指相合。此成金刚橛印。此三印与宝藏神真言同用。得大拥护。
　　次请召贤圣。于贤圣前作香台。以无虫牛头檀香及沉香等作香烛。如是执彼香烛面向贤圣。合掌恭敬安身不动。即诵此真言。
　　曀呬曳(二合引)呬婆誐鑁。
　　诵此真言已。即以大指屈入头指中间作召请印。复诵召请真言。
　　啰怛曩(二合)婆捺啰(二合)曩帝曀呬曳(二合引)呬祖噜祖噜驮啰驮啰惹罗曩舍野曩必哩(二合)野啰野娑嚩(二合引)贺。
　　诵召请真言。已得贤圣降临。即合掌各令三只指屈第三节。以中指相并。大指相离。作宝藏神师子座印以献座。此印结中间。宝藏神并及眷属。皆坐其中而作施愿。
　　次作结净。用乌尸啰木作拂。画本尊贤圣色相。即以右手作拳左手按腰。作用拂印而用拂拭。诵结净真言七遍献于贤圣。真言曰。
　　啰怛曩(二合)婆捺啰(二合)曩谛贺啰贺啰啰祖誐啰(二合)贺啰拏(引)野娑嚩(二合)贺。
　　复说曼拏罗结净仪则。以衢摩夷及香作泥。涂曼拏罗地。四方广阔十二指。若十二指已上亦合仪则。乃作结净印。即以两手各舒五指。指各相离而下按地。作结净印已。即诵曼拏罗真言七遍。真言曰。
　　啰怛曩(二合)婆捺啰(二合)曩帝俱胝罗俱胝罗(引)袜哩哆(二合)必哩(二合)夜(引)野娑嚩(二合引)贺。
　　复说燃灯仪则。于新器中盛黄牛酥。用睹罗绵为灯炷。即以两手作拳相合。展两大指两小指。相合如针作宝藏神灯印。复诵灯真言七遍。真言曰。
　　啰怛曩(二合)婆捺啰(二合)曩帝护噜护噜钵啰(二合)迦(引)舍野娑嚩(二合)贺。
　　复说洗浴贤圣仪则。若是金银玉石等像。即可以水洗浴像身。若是土塑彩画[巾　　(穴/登)]像等。以镜照像浴其镜像。或夜后对月浴于像影。作如是言我今献浴。即以两手合掌令二小指相叉。过二无名指入于掌中。二头指头相抵屈如环。二大指屈上节。此是洗浴印。复诵洗浴真言七遍。真言曰。
　　啰怛曩(二合)婆捺啰(二合)曩帝萨曩(二合引)曩必哩(二合)夜(引)佉吒佉吒婆惹罗供婆惹罗娑嚩(二合引)贺。
　　复说涂香仪则。以无虫白檀牛头栴檀等香为涂香。结香印作如是言我今献香。即以二手大指相向。磔开二头指屈于中节。作涂香印。复诵涂香真言七遍。真言曰。
　　啰怛曩(二合)婆捺啰(二合)曩帝罗罗罗罗迦(引)罗迦罗酥巘驮巘驮必哩(二合)夜(引)野娑嚩(二合)贺。
　　复说烧香仪则。以无虫白檀牛头栴檀沉香乳香等。于炉内装烧之时。作如是言我今献香。以二手大指头。捻中指等三指甲头。令二头指屈第三节。作烧香印。复诵烧香真言七遍。真言曰。
　　啰怛曩(二合)婆捺啰(二合)曩帝睹噜睹噜摩贺(引)度波必哩(二合)夜野娑嚩(二合)贺(引)
　　复说献花仪则。惹帝花摩隶迦花。曼陀罗花莲花。优钵罗花摩俱罗花等。而供养时。作如是言我今献花。即以两拳相向竖。展二大指作献花印。复诵献花真言七遍。真言曰。
　　啰怛曩(二合)婆捺啰(二合)曩帝补瑟波(二合)钵罗(二合)噜呬哩呬哩补瑟波(二合)祢(引)伽娑嚩(二合)贺(引)
　　复说五色粉坛献食仪则。用青黄赤白绿五色粉。以惹帝花摩隶花等裛过。专心粉曼拏罗。及献食时作如是言我今献食。即以两手五指平正按地。作五色粉坛献食印。复诵五色粉坛献食真言七遍。真言曰。
　　啰怛曩(二合)婆捺啰(二合)曩帝呬(引)呬(引)摩贺譬(引)曩(引)么隶必里(二合)野(引)输(引)婆(引)野娑嚩(二合)贺。
　　若所献饮食。用上好沙糖乳蜜。造种种饮食及种种酥食。其酥酪乳糖蜜。名三味甜食食中最上。及用五谷食乳汁蔬菜等诸味具足。白日供献夜分即已。又以姜盐胡椒。三种具足作药叉食。每日夜分出此供养白日即已。若持诵者先须乞食。或乳汁蔬菜果子等。结斋食已净洗浴身。然可课习所持之法。令其精熟。以前三白等食。于贤圣堂外大树下而为供献。作如是言我今献食。即以二手平舒。十指端直。令二大指安掌中作献食印。
　　复诵献食真言七遍。真言曰。
　　啰怛曩(二合)婆捺嚩(二合)曩帝舍迦舍迦么隶啰(引)惹惹努剑波迦么隶捺(引)野迦祢(引)呬祢(引)呬娑嚩(二合)贺。
　　复说铃仪则。须用新铃内有簧声相最妙者。安挂曼拏罗门楼之上。作如是言我今献铃。即以右手覆下作铃印。复诵献铃真言一七遍。真言曰。
　　啰怛曩(二合)婆捺啰(二合)曩帝枳尼枳尼健吒迦啰拏具(引)钐室里(二合)拏(尼所反)娑嚩(二合)贺。
　　复说作盖仪则。以木作盖身。用新净白绫绢等为垂带。于带上画贤圣等。及于带中间以珠宝庄严。成其宝盖。作如是言我今献宝盖。即合掌顶礼。屈两手中间如盖相作宝盖印。复诵献宝盖真言七遍。真言曰。
　　啰怛曩(二合)婆捺啰(二合)曩帝仡里(二合)恨拏(二合)仡里(二合)恨拏(二合)蹉怛啰(二合)必里(二合)舒蹉怛啰(二合)啰叉迦娑嚩(二合)贺。
　　复说幢幡仪则。所造幢幡宜用新鲜颜色。即以左手大指捻中指无名指小指。头指竖立少斜作幡印。以右手大指捻无名指及小指。竖立中指及头指。少斜振动作幢印。复诵献幢幡真言七遍。真言曰。
　　啰怛曩(二合)婆捺啰(二合)曩帝惹野惹野睹噜睹噜吠(引)惹演帝必里(二合)夜(引)野娑嚩(二合引)贺。
　　如是二十种供养。其根本真言内心印外心印。加持供献皆可同用。复以二手作拳小指如针。作宝藏神印。此印中间见宝藏神得欢喜。我今说彼圣宝藏神曼拏罗。能令无财者得一切财无善者获一切善。能成就一切事灭一切罪。能得夜叉富贵。及得夜叉同住。
　　复说曼拏罗。名夜叉门。于清净无人陆地树林中。以衢摩夷涂地。种种香花恒用供养。诵夜叉真言作灌顶法。诵夜叉心真言作请召法。及依法粉坛。其曼拏罗令作四方。每方各开一门。方位周正。于曼拏罗中心安宝藏神。于宝藏上坐。依次第装严。身色作白黄赤。复作螺藏莲花藏。左名宝藏无量光。右名宝藏金光。东方安置夜叉王。东南隅名摩尼光。南方名宝光。西南隅名水光。西方名儞啰羯啰[牟　　含]。西北隅名伊舍那天。北方名宝贤。此八为大宝藏神眷属。若于此根本真言中求成就者。细意思惟如法依行。若不依者如行大地虚施辛苦。令彼求者反成魔事。是故一心于曼拏罗八眷属处。依法思惟志求成就。五逆重罪皆悉除灭。又持诵者先须受持斋戒。常行慈悲喜舍。所作曼拏罗先创一土台。四方平正以香水洒净。却移大力宝藏神安置东北方。却于曼拏罗中方安本尊释迦牟尼佛。结跏趺坐合眼如入定相。为三界师身真金色顶相圆满。一切庄严富贵第一。彼佛左边安大明菩萨。名恒沙无畏观自在。身具四臂色如鹅。如军那花如月。如真珠如乳色。坐莲华座手持莲华。头作发髻顶戴天冠。上有无量光佛作善相圆满。诵者作如是言我今献拂。即以右手大指捻小指甲。其余三指如金刚杵相。向上而转作献拂印。复诵献拂真言七遍。真言曰。
　　啰怛曩(二合)婆捺啰(二合)曩帝左摩啰左摩啰必里(二合)夜(引)野度吒度吒娑嚩(二合引)贺。
　　复说佛身庄严仪则。所戴头冠宝带璎珞等。皆用金宝庄严。如阙金宝而以木作庄严之具。及用雌黄等色庄画衣服。作如是言我今献此庄严。即以二手大指。各捻中指下三指甲。以两手头指屈而相钩。向上转作庄严印。
　　复诵庄严真言七遍。真言曰。
　　啰怛曩(二合)婆捺啰(二合)曩帝弥伽(引)婆啰拏惹蓝(引)目伽曩娑嚩(二合引)贺。
　　复说供养仪则。以殊妙花鬘香花宝物。及阏伽香药清净衣服眼药金筯。及五谷和合阏伽钵。供献贤圣作如是言。我今献阏伽供养。于师子座前。即磔开大指作阏伽印。复诵阏伽真言七遍。真言如前诵。如是持诵者。于此阏伽真言法等先作精熟。方可成就阏伽供养以颇璃宝等作十团食。如阙缘。以绿豆等五谷作十团食。如阙五谷。即以净土为十团食而用供养。次用果子。如尾惹布啰迦果等。应是吉祥甘美果子。有殊妙香味自落者。及果叶而为供养。次用香。如无妙香。但以有香气树皮及花为粖。作于香烛而为供养。次用酥灯。如无酥油。以尸哩沙木或松脂等。皆可燃灯而为供养。若粉坛用七宝粖。如阙缘即以五色米面为粉。如无米面。以上色白土或石粖净沙。染成五色可以粉坛。次为贤圣出食。如无饮食以果实药根等代用。如是仪则。诵人虽阙缘须具二十种供献。若作曼拏罗。须依行十波罗蜜。无其罪业者而得成就。不久速得法眼清净证无为果。若前十团食。用五宝或五金或五谷等。若用五谷为团食。须染成作五宝色。如以菉豆为食。即染为青色。假作大青宝等。而彼诵者作如是言。我今献阏伽等供养。
　　次说发遣仪则。用不虫白檀及牛头栴檀沉香龙华等。即以中指无名指与大指相捻。诵发遣真言加持七遍。然后三说。诸来贤圣随自方位各归本处。以其香粖向空掷之。用请召印磔开指头亦成发遣印。其发遣真言曰。
　　啰怛曩(二合)婆捺啰(二合)曩帝呬呬讫里(二合)哆(引)帝(引)左婆捺啰(二合)婆誐鑁捺(引)惹拏(二合)誐蹉誐蹉娑嚩(二合引)贺。
　　持诵者乃自启言。我以信心为作利益。唯愿纳受此阏伽香花等。将自眷属乘虚空道。往本世界最上所居。火天等天。如楞严经天藏经等所说。如是诸方各有贤圣。东方过五十世界有世界名曰开花。彼有世尊名开花王如来。彼有菩萨名妙吉祥。而住于彼。西方有国名为极乐。彼有世尊名无量光如来。彼有菩萨名观自在。而住于彼。北方有国名阿拏嚩底。彼有圣金刚手菩萨宝贤菩萨。满贤菩萨及宝藏神等大菩萨。而住于彼。如是等众令还本位。前曼拏内所有幢幡宝盖。香花灯烛杖拂饮食。种种殊妙阏伽花等。当欲供献之。时持诵者。于贤圣右边面前而住。就左边供献持诵。及同事者即须预洗浴结净一依仪则。召请贤圣供献事毕。然后发遣。
佛说圣宝藏神仪轨经卷下
　　复次曼拏罗内所用供献之物。须具二十件。每日三时供献。辰时供物。午时酉时不得再用。须别换新者。若诵者力所不及。许纳价直回赎。于第二时第三时再将供献。每日三时皆然。直候得坛法。所求成就日。速纳前件一切价直。若供献时。即结幢印诵幢真言曰。
　　啰怛曩(二合)婆捺啰(二合)曩帝睹瑟也(二合)迦罗娑特嚩(二合)惹必里(二合)焰特嚩(二合)惹布惹迦娑嚩(二合引)贺。
　　复说衣物仪则。以无虫匹帛造白衣二对。于衣上画金彩庄严塔相。作如是言我今献衣物。即以两手大指各捻头指屈如环。两环相钩。余指磔开作衣物印。复诵衣物真言七遍。真言曰。
　　啰怛曩(二合)婆捺啰(二合)曩帝地里地里摩贺(引)三母捺览(二合)么啰驮娑嚩(二合引)贺。
　　复说扇仪则。用无虫匹帛作扇。其扇白色制度合仪。扇柄端直以金宝庄画二柄。作如是言我今献扇。即以左手屈小指于掌内。竖臂摇手作扇印。复诵扇真言七遍真言曰。
　　啰怛曩(二合)婆捺啰(二合)曩帝吠(引)览婆嚩(引)喻驮(引)啰迦迦罗娑嚩(二合)贺。
　　复说拂仪则。作白拂如法庄画拂柄。用拂真言加持七遍。然后于东北方安置曩婆夜叉王。北方安毗沙门。西北方安摩贺曩婆。次安阿噜尼所(二合)大力夜叉王。次安钵捺摩护努护努迦。及酥细拏赞捺嚩昝婆句谟吒迦啰讫哆[口　　爾]么摩护捺啰。次安尾布罗左夜叉女。此夜叉女最上端严。次安尾布览左赞捺邻(二合引)输摩呬摩呬誐挽(引)左酥路(引)左曩(引)左钵纳摩(二合)娑啰(引)酥部噜(二合)嚩尾左夜叉尼摩贺(引)么曳酥枳细左嚩曩么(引)罗(引)左必里(二合引)湿嚩(二合)梨捺噜(二合)摩么黎迦左萨里嚩(二合)迦(引)摩颇罗钵罗(二合)那(引)及摩努(引)惹嚩(引)迦摩噜闭酥噜(二合)哆嚩(引)吉也(二合)酥奈里舍(二合)儞摩护(引)誐啰(二合引)唧(引)帝尾契也(二合)哆(引)等二十。或一百依次第安置于外方位。因陀罗等贤圣前。作金刚网轮枪杖螺罥索幢三股叉。及于东门安戟金刚焰等。如是可及百种已上。以摩罗帝花摩梨迦花。裛五色粉。献涂香烧沉香。诵心真言请召宝藏神及诸贤圣。诵本真言请召夜叉女。次献花鬘摩罗帝花殊妙莲花。优钵罗花迦难么花。俱鲁嚩花及紧输迦花。一切贤圣依次第献。以紫矿安悉香龙脑香白檀香同作护摩。于宝藏贤圣前。置种种花种种供养之物。或闻大恶声如得破坏。此是祥瑞不得恐怖。所求之事决定成就。当得宝藏神与大富贵。此则曼拏罗仪则。及所诵真言。
　　唵(引)惹敢(二合)婆罗惹邻(引)捺罗(二合引)野娑嚩(二合引)贺　阿地钵帝摩贺(引)夜叉啰(引)惹地摩呬(引)担努(引)夜叉钵啰(二合)冒(引)捺夜夜叉娑(引)尾怛里(二合引)唵(引)夜乞叉(二合)娑嚩(二合引)贺。
　　次心真言。
　　阿南哆钵捺摩(二合引)野娑嚩(二合引)贺　夜乞叉(二合)尾儞也(二合引)野娑嚩(二合引)贺。
　　次莲华藏真言。
　　阿喃哆商佉(引)野娑嚩(二合)贺。
　　次螺藏真言。
　　啰惹哆曩(引)婆野驮曩(引)地钵哆曳(引)娑嚩(二合引)贺　酥曩(引)婆(引)野驮曩(引)地钵哆曳(引)娑嚩(二合引)贺　摩尼曩(引)婆(引)野驮曩(引)地钵哆曳(引)娑嚩(二合引)贺　啰怛曩(二合)曩(引)婆(引)野驮曩(引)地钵哆曳(引)娑嚩(二合引)贺　酥曩婆野驮曩地钵哆曳(引)娑嚩(二合引)贺　暗没曩(引)婆(引)野驮曩(引)地钵哆曳(引)娑嚩(二合引)贺　儞罗曩(引)婆(引)野驮曩地钵哆曳(引)娑嚩(二合引)贺　吠(引)室啰(二合)摩拏野驮曩地钵哆曳(引)娑嚩(二合引)贺　摩贺(引)曩(引)婆(引)野驮曩(引)地钵哆曳(引)娑嚩(二合引)贺　贺啰贺啰惹敢(二合)婆迦吽[口　　癹]吒娑嚩(二合引)贺　惹敢(二合)婆迦野羼捺啰(二合引)曳(引)娑嚩(二合引)贺　护噜护噜喃(引)曩(引)酥史拏(引)野娑嚩(二合引)贺　贺啰贺啰赞捺啰(二合)细(引)曩野娑嚩(二合引)贺　惹敢(二合)婆曩(引)野娑嚩(二合引)贺　摩护(引)捺啰(引)野娑嚩(二合引)贺　尾摩罗尾摩罗捺里舍(二合)儞(引)娑嚩(二合)贺　尾摩罗尾摩隶(引)尾舍(引)罗曩野儞(引)冒驮野娑嚩(二合引)贺赞捺览(二合引)输摩儞数布即以(二合)帝数布即以(二合)帝(引)赞捺里(二合引)赞捺啰(二合)摩帝娑嚩(二合)贺　赞捺览(二合引)输摩帝娑嚩(二合引)贺　阿嚩(引)贺儞酥路(引)左儞也钵捺弥(二合引)娑嚩(二合引)贺　钵捺摩(二合)娑啰(引)酥部噜(二合)摩努(引)啰弥(引)娑嚩(二合引)贺　酥部噜(二合)酥部噜(二合)嚩(引)护钵啰(二合)怛也(二合)曳(引)娑嚩(二合引)贺　嚩呬尾(二合)摩隶波致谟(引)致娑嚩(二合引)贺　摩贺(引)弥(引)佉酥吉(引)舍摩(引)隶酥吉(引)舍摩(引)隶吉(引)舍嚩啰尼娑嚩(二合引)贺　曩嚩摩(引)隶儞娑嚩(二合引)贺(引)乌骨(二合)底瑟姹(二合)布室左(二合)隶(引)娑嚩(二合引)贺(引)　捺噜(二合)摩么(引)隶迦(引)颇隶捺噜(二合)摩枳隶枳隶娑嚩(二合引)贺迦摩摩隶尾罗细儞娑嚩(二合)贺萨里嚩(二合)誐啰(二合)贺(引)摩努(引)惹味(引)嚩誐嚩帝娑嚩(二合引)贺(引)　迦(引)摩噜闭婆(引)尾儞娑嚩(二合引)贺酥噜(二合)哆嚩(引)吉也(二合)紧迦哩娑嚩(二合引)贺　酥捺里舍(二合)儞(引)迦(引)弥儞娑嚩(二合引)贺　摩护(引)誐里(二合引)婆野迦里娑嚩(二合引)贺　印捺啰(二合引)野祢(引)嚩(引)地钵哆曳(引)娑嚩(二合引)贺　阿誐曩(二合)曳(引)贺尾也(二合)地钵哆曳(引)娑嚩(二合引)贺　夜摩(引)野必里(二合引)哆地钵哆曳(引)娑嚩(二合引)贺。
　　此等真言。能令一切天龙夜叉乾闼婆阿修罗迦楼罗紧那罗摩睺罗伽必里哆毗舍左人非人等恭敬赞叹皆大欢喜。又此真言利益一切众生如如意宝如彼贤瓶如彼劫树。诸有所求皆得成就。我今说此真言之法令彼持诵。若彼不种善根众生暂闻此法。彼人永不堕于恶趣之难。若有种善根者众生之类。乐闻书写受持读诵。所得功德如佛如来功德无异。若有人受持心真言者。是人得入阿毗跋致。不久当成阿耨多罗三藐三菩提。永离恶道。是人不贫不老无病无苦。种种之事俱得圆满。复得一切有情爱乐尊重恭敬供养。我今略说持此真言所获功德。假使一切贤圣及天龙夜叉乾闼婆阿修罗迦楼罗紧那罗等。不能知此功德之量。说不能尽。如是我等及彼诸佛如来应供正等正觉。说此真言功德亦不能尽。何况菩萨摩诃萨声闻辟支佛及诸天人。知此功德之量而说尽耶。如来一切智智功德无边。此大力宝藏神所有功德。亦复如是。此真言王一切如来真实之心。能为一切世间主宰。救诸众生恶心者。调伏众生苦脑者。而能出生一切智慧。若求宝藏神。当于如来右边画神像。白色手执拂子仪相圆满。神像右边画金刚手菩萨。如青优钵罗花色。以真珠庄严仪相圆满。菩萨前画夜叉大悲宝贤子。如清水色身相圆满。面带善颜手执毗惹布罗果藏。着黄衣服大头冠破损座垂左足。如是诵人从头至足。一一观察仪轨具足。如是正观经一洛叉时。起心别作供养观行。想于水中所生诸花。陆地诸花种种好香。一切珍宝殊妙衣服。及饮食灯鬘等而用供献。得一切愿圆满。如是专心观想已。诵人复自白言。我依三宝仪则信受奉行。然后依天龙仪则作护摩法。观想宝贤大将。执持火来着护摩炉内。满贤大将炉中燃火。获财大将作清净法。多闻大将铺吉祥草座。如来仪则观想成就。次想头真言燃火。口真言请召。足真言作拥护求于成就。即作护摩满。手掷三度。诵真言曰。
　　阿誐曩(二合)曳(引)娑嚩(二合引)贺。
　　即结吉祥等印。以二手作合掌。中间安置贤圣。观想诵真言。经须臾之间如风吹火。观想前所说乳汁作护摩一洛叉先献八大明王作护摩一洛叉。次献宝贤大明王。别作护摩一洛叉得大富贵。二洛叉得子孙兴盛。三洛叉有大罪之者。亦得成就之法。如是仪则专心恒作。次以水作护摩。用花裛水。以香水一千合作护摩献宝藏神。恒令得财恒获快乐。复作一千护摩得增长法。依如是仪则。如前观想作护摩满。献三合水家得增长。若作护摩五洛叉。能令[巾 (穴/登)]像隐身及令伏藏出现。受用无尽获最上快乐。复作足真言口真言等。令一切所求之事成就。能禁怨家得过魔界永离深苦。行住坐卧所受福德与天帝释等。其法如是。

