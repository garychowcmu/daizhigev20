佛说秘密相经三卷


宋元入藏诸大小乘经
佛说秘密相经三卷
宋西天三藏朝散大夫传法大师施护等奉诏译


　　

佛说秘密相经卷上
　　如是我闻。一时世尊住一切如来三昧界中。一切菩萨摩诃萨众皆悉圆满。是时世尊大毗卢遮那如来。从诸佛智三摩地起。普遍观察一切大众。当彼如是观众会时。所有一切如来并诸菩萨摩诃萨众。悉于世尊大毗卢遮那如来左月曼拏罗中依止而住。
　　尔时金刚手菩萨摩诃萨。住于世尊大毗卢遮那如来前。合掌谛诚作是白言。世尊秘密法仪甚深广大。云何此中要略而修。于是要略法中我当受行。
　　尔时世尊大毗卢遮那如来。赞金刚手菩萨摩诃萨言。善哉善哉金刚手。汝今善问秘密法仪甚深广大。我今为汝要略而说。谓若修习瑜伽行者。凡入舍中先当观想秘密文字。作已护净。谓于舌端想有阿字。其字想成净妙月轮。于月轮上想有吽字。其字复成五股白色大金刚杵。如是观想已。行人当作金刚合掌安自顶上。诵此大明而作护净。
　　大明曰。
　　唵(引)娑嚩(二合引)婆嚩秫驮(引)萨哩嚩(二合)达哩摩(二合引一句)莎婆(引)嚩秫度(引)[亢　　欠](呼郎切下同二)
　　诵是大明已。行人次当发誓愿言。唯愿十方一切诸佛一切菩萨摄受于我。而我某甲于此时中作成就事。始从今日发起无上大菩提心。乃至当坐菩提道场坚固不退。又说颂曰。
　　愿我即同三世佛　　决定当成正觉尊
　　摄善法及摄律仪　　饶益众生戒具足
　　而此三聚净妙戒　　愿我受持悉坚固
　　诸佛妙法及僧伽　　最胜三宝垂加护
　　最初三宝摄受我　　愿从诸佛相应生
　　金刚杵及彼印铃　　我所受持悉真实
　　彼阿阇梨摄受我　　广大最上金刚部
　　四种施法我常行　　日日六时如是作
　　彼大宝部相应法　　三昧中起胜意乐
　　我摄受诸正法门　　内外及彼三乘法
　　大莲华部中清净　　出生无上大菩提
　　一切誓愿悉相应　　真实法中摄受我
　　供养事业随应作　　大羯磨部中最上
　　发起无上菩提心　　及彼出生诸胜行
　　普摄一切行周遍　　广为利乐诸众生
　　未得度者我当度　　未解脱者令解脱
　　诸有未获安隐者　　我当为开安隐门
　　所有一切诸众生　　普使安住涅槃地
　　尔时世尊大毗卢遮那如来。复为金刚手菩萨摩诃萨。宣说普尽三摩地真实出生诸三摩地根本法门。行人应当结禅定印。依法安住已。当观诸法无我平等。若于诸法见有内外。是即于心有其盖障。当知离心无别有法。又复意中作是思念。一切法不生而自性明亮。是即一切法本来不生性。随其所念即住是心。然后乃以自性明亮可爱音声。诵彼开觉本心大明章句。当诵念时应观心月曼拏罗相。
　　大明曰。
　　唵(引)唧多钵罗(二合)底吠(引)邓羯噜(引)弥(一句)
　　复次颂曰。
　　真实圆满大清净　　其犹虚空无垢翳
　　一切粗重悉蠲除　　而复破遣邪分别
　　彼诸烦恼垢净故　　复如朗月见初生
　　诸佛功德聚无边　　悉入阿字等妙相
　　其相云何。
　　所谓。
　　阿阿(引)壹翳嗢污哩黎(引)哩黎(引)伊爱邬奥暗恶。
　　尔时金刚手菩萨摩诃萨。复于世尊大毗卢遮那如来菩提心月曼拏罗中。依止而住作是白言。世尊菩提心月曼拏罗者。而有何等最胜功德。
　　尔时世尊大毗卢遮那如来。即为金刚手菩萨摩诃萨。要略宣说菩提心月曼拏罗相。金刚手当知诸佛无边功德。入阿字等诸妙相时。如水精月净光明相。入已。复从自性清净明亮智心。出生变化作用事业。即诵大明微妙章句发菩提心大明曰。
　　唵(引)冒提唧当(一句)母怛波(二合引)捺夜(引)弥(二)
　　复次颂曰。
　　随此出生大悲心　　普摄众生诸所作
　　一切善法悉周圆　　一切烦恼皆不着
　　月曼拏罗左右中　　菩提心月为第二
　　所有诸佛功德门　　复入迦字等妙相
　　如是入已。乃与诸法影像相应。其相云何。
　　所谓。
　　迦佉誐伽昂(鼻音轻呼)左蹉惹(仁左切)酂(重呼)倪(倪也切轻呼)叱姹拏(尼辖切)茶(重呼)拏(平声轻呼)多他捺陀(重呼)那(轻呼)波颇末婆(重呼)摩(轻呼)邪啰罗嚩设沙萨诃乞叉(合呼)
　　此等文字。即是菩提心月曼拏罗相。此曼拏罗所有法用行相次第如余教说。
　　尔时金刚手菩萨摩诃萨。复于世尊大毗卢遮那如来右月曼拏罗中。依止而住作是白言。世尊而此右月曼拏罗中当云何入。
　　尔时世尊大毗卢遮那如来。告金刚手菩萨摩诃萨言。金刚手当知金刚杵即是金刚智。能生诸佛胜功德聚。金刚杵者其相五股依法所成。周匝复有光焰炽盛。是光从彼普贤心出。为坚固因起诸行相。若入曼拏罗者。当观自身即是五智金刚杵相。作是观时诵此大明曰。
　　唵(引)底瑟姹(二合)嚩日啰(二合一句)
　　复次颂曰。
　　佛于三阿僧祇劫　　修成菩提最上行
　　历位至登妙觉尊　　皆由清净无漏智
　　菩提妙月曼拏罗　　最上清净离诸垢
　　于中观想智金刚　　是即五智金刚杵
　　世尊大毗卢遮那如来作此所说。谓即表示执金刚者。复次当想尽虚空界。周遍普聚而为分量。都成一大金刚杵相然后行人观想己身即金刚杵。广略相应。当观想时诵此大明曰。
　　唵(引)嚩日啰(二合引)怛摩(二合)酤(引)[亢　　欠](一句)
　　复次颂曰。
　　所有一切诸佛身　　悉无对碍无依止
　　无生无作净无瑕　　是中无性等亦离
　　不断不破亦不坏　　法身无染本清净
　　金刚坚固体出生　　如来金刚身无上
　　尔时金刚手菩萨摩诃萨。于世尊大毗卢遮那如来右月曼拏罗中。依止住已作是白言。世尊复云何观彼金刚杵。
　　尔时世尊大毗卢遮那如来。普遍观察诸如来已。作如是言谛听诸如来。我今宣说佛影像中观影像相。其相云何。所谓萨埵金刚相。彼诸相具足。应当如是观即佛影像相。作是观想时诵此大明曰。
　　唵(引)野他(引)萨哩嚩(二合)怛他(引)誐多(引一句)塞怛(二合)他(引)[亢　　欠](二)
　　复次颂曰。
　　所有诸佛身秘密　　境界性智行亦然
　　以五相成正觉尊　　诸佛成满皆清净
　　尔时金刚手菩萨摩诃萨。复于世尊大毗卢遮那如来后月曼拏罗中。依止而住作是白言。世尊云何是秘密。复云何是境界性智行等亦然。
　　尔时世尊大毗卢遮那如来。称赞金刚手菩萨摩诃萨。即说颂曰。
　　善哉金刚大萨埵　　善哉金刚圣妙宝
　　善哉金刚正法门　　善哉金刚众事业
　　善说此经秘密义　　是即无上金刚乘
　　所有诸佛秘密门　　大乘现证法皆摄
　　修成就时妙清净　　成佛果已获妙乐
　　汝问秘密等云何　　谓莲华及金刚杵
　　此即如来大秘密　　一切诸佛从是生
　　若能依法谛心观　　于刹那间得成佛
佛说秘密相经卷中
　　尔时金刚手菩萨摩诃萨。复白世尊大毗卢遮那如来言。世尊云何是金刚杵。复云何是莲华。
　　尔时世尊大毗卢遮那如来。告金刚手菩萨摩诃萨言。金刚手一切如来安住之智即金刚杵。本部贤圣和合相应是谓莲华。而彼金刚杵住于莲华上。由是出生一切如来。彼诸如来身即毗卢遮那。如是作已。然后乃从金刚语言。安布大明秘密文字。
　　所谓。
　　勃[口　　籠](二合引)
　　其字先于自心净月曼拏罗中。想安住已。然后想成大妙高山。于其山上想现是字。其字复成金刚宝峰广大楼阁。大摩尼宝所共庄严。悬铃珠宝缯幡璎珞。微风吹动出和雅音。如是种种殊妙校饰。吉祥胜上堪所称赞。而彼楼阁一切如来所共安住。于楼阁中复想五股金刚杵轮。广略相应。即想其杵复成金刚萨埵大士影像。胜相具足身如月色现光明而复安处月轮之上。顶戴五佛殊妙宝冠。金刚相光焰鬘庄严。左右皆现高举之相。安住诸法本来无性大三昧邪真实理中。若情若器诸性自性。以是二种合为一相。是故观想己身成就金刚萨埵。如是观已。即此本尊等诸法用然后施作。尔时金刚手菩萨摩诃萨。复于世尊大毗卢遮那如来前月曼拏罗中。依止而住作是白言。世尊云何是本尊。
　　尔时世尊大毗卢遮那如来。为金刚手菩萨摩诃萨。次第宣说本尊等法。诸修瑜伽行者。先当依法于自心月曼拏罗中。观想吽字。从是文字。想出普门巧业众相大金刚杵。作是观时当结密印。其印先作金刚缚后。散开诸指作摄入势。成印诵此本心大明曰。
　　嚩日啰(二合)满驮怛啰(二合)吒(一句)
　　诵是大明结是印已。然后乃可结一切印。及作本尊等法。乃至金刚阿吠舍并钩召等余诸成就法。从自身语心金刚加持作用。即得敬爱成就。
　　然后乃结金刚阿吠舍印。诵彼心明。其明所谓。
　　恶(入)
　　由是心明。普遍摄入本尊等法。乃至诸余成就之法。悉得善友敬爱而住。其金刚阿吠舍印者。先作金刚掌次作金刚缚。后结金刚阿吠舍印。金刚掌者坚实掌心诸指不缚。而复紧密成金刚掌。即转此掌善结其缚成金刚缚。复开此缚作金刚拳二头相并即成金刚阿吠舍三昧邪印。然后从自心中。安想金刚萨埵文字之相。复想其字即成五股白色净妙周匝光焰大金刚杵复次如前依法安想秘密文字。然后乃结萨埵金刚印。当结印时。先当诵是心大明曰。
　　唵(引)三摩邪萨怛网(三合一句)
　　其萨埵金刚印者谓以二手作圆月相。二中指相离。余指面相着。如金刚杵相成印。结是印时诵此大明曰。
　　唵(引)底瑟姹(二合)嚩日啰(二合)捺哩(二合)除(引)弥(引)婆嚩(一句)苏睹(引)沙踰(二合引)弥(引)婆嚩(二)阿努啰讫睹(二合引)弥(引)婆嚩(三)舍(引)说睹(引)弥(引)婆嚩(四)苏布(引)沙踰(二合引)弥(引)婆嚩(五)纥哩(二合)捺炀弥(引)提底瑟吒(二合)(六)萨哩嚩(二合)悉提孕(二合)弥(引)钵啰(二合)野蹉(七)萨哩嚩(二合)羯哩弥(二合引)数左(八)尔唧多室哩(二合引)野俱噜吽(引)(九)诃诃诃诃呼(引)(十)
　　如是大明即本尊法此中具有四礼敬印。所谓心印誓诫心印。大乘现前三昧心印。妙金刚智天眼智等五通心印。是诸印门总摄如来坚固之性。金刚加持离诸怖畏能成一切最上成就。所有一切适悦快乐诸正受等一切总持门等。乃至一切如来真实性等。总摄自心。悉得安住金刚加持身语心业。然后取以缯帛而为其鬘。安自顶上诵此心明曰。
　　钵啰(二合)帝(引)蹉嚩日啰(二合)呼(引一句)
　　诵是心明而加持已。即于顶上作系鬘相。旋覆其面。当系鬘时随应法仪。即阿阇梨为作是言。汝今受是秘密心明。此即勇猛大力世尊本来无性之法。得阿阇梨真实加持。而能善作一切事业。此即世尊大毗卢遮那如来所说。乃至诸佛及执金刚等所共摄受。授是言已除其缯帛。诵此大明曰。
　　唵(引)嚩日啰(二合)萨埵莎炀帝(引)祢野(二合一句)作刍讷伽(二合引)吒那怛咄钵(二合)啰(二)嗢讷伽(二合引)吒野底萨哩嚩(二合引)刍(引)(三)嚩日啰(二合)作刍啰努多囕(四)系(引)嚩日啰(二合)钵舍(五)
　　尔时金刚手菩萨摩诃萨。复于世尊大毗卢遮那如来右月曼拏罗中。依止住已。说是伽陀伸赞叹曰。
　　快哉一切正觉尊　　三摩地智无有上
　　所有一切诸众生　　由斯二法得成佛
　　金刚手菩萨摩诃萨作是赞已。复白佛言世尊最初开目行相云何。
　　尔时世尊大毗卢遮那如来。告金刚手菩萨摩诃萨言。金刚手最初开目者。谓于自身大曼拏罗。如次观视。当其观是曼拏罗时。即得一切如来威力加持。于金刚萨埵心中如理而住。亦复得见种种光明胜曼拏罗。又复得睹广大神通变化事等。由得如来所加持故。乃能见彼金刚手身。或复得见诸如来身。
　　尔时会中无动菩萨摩诃萨。前诣世尊大毗卢遮那根本无性如来。右旋绕已作是白言。世尊云何是大曼拏罗。我于是中复云何行。
　　尔时世尊大毗卢遮那如来。告无动菩萨摩诃萨言。大曼拏罗者。所谓即观自身曼拏罗。如是观已。即取金刚加持清净香水。而为灌顶诵是心明曰。
　　嚩日啰(二合引)毗诜左(一句)
　　然后结系鬘印。戴诸佛冠灌自心顶。系鬘印者。先以二大指盘结于掌心。然后屈中指。与大指面合成印。此是如来部印。余四部印亦然同用。其五部大明次第如是。大明曰。
　　唵(引)嚩日啰(二合)驮(引)怛尾(二合引)说哩吽(引)嚩日哩(二合)尼(一句)
　　唵(引)嚩日啰(二合)嚩日哩(二合)尼吽(引一句)
　　唵(引)啰怛那(二合)嚩日哩(二合)尼吽(引一句)
　　唵(引)钵讷摩(二合)嚩日哩(二合)尼吽(引一句)
　　唵(引)迦哩摩(二合)嚩日哩(二合)尼吽(引一句)
　　如前所说作灌顶已。不改前印以二头指。旋转二度作萦绕相。即成四种系鬘之印。于顶额喉及彼顶后四处系鬘。次至两耳还从顶后旋转于前。徐徐而下即解其印。如和合音声教中法仪坚固而作。又彼和合音声教中说云。次当阿阇梨执金刚杵。依法安住已。乃为弟子发誓诫言。
　　汝今得受此　　一切佛如来
　　胜秘密法中　　金刚灌顶已
　　授汝金刚杵　　善作诸成就
　　而彼诸如来　　由此得成佛
　　复授大明曰。
　　唵(引)嚩日啰(二合引)提钵底埵(引一句)末毗诜左(引)弥(二)底瑟姹(二合)嚩日啰(二合)三摩邪萨怛鑁(三合三)
　　尔时金刚手菩萨摩诃萨。复于世尊大毗卢遮那如来右月曼拏罗中。依止住已作是白言。世尊云何是自金刚杵。
　　尔时世尊大毗卢遮那如来。告金刚手菩萨摩诃萨言。金刚手自金刚杵者。即是如来金刚杵。十二指量五股而作善妙之相。无其光焰金等所成。其金刚萨埵金刚杵者。不定分量五股而作。有其威猛炽盛光焰钵讷摩啰誐等诸宝所成。其金刚王等大执金刚者。及金刚忿怒金刚药叉等。如是诸杵皆十二指量三分亭等。五股而作锐利之相。此等杵相。如大乘现证三昧教中及降三世教中广说。此中略指。瑜伽行者知杵相已。然后乃名已受金刚大灌顶者。复次大明曰。
　　唵(引)嚩日啰(二合)萨埵末毗诜左(引)弥(引一句)嚩日啰(二合)那(引)莫毗施(引)迦多(二)呬(引)嚩日啰(二合)那(引)莫(三)拽写拽他(引)那(引)莫帝(引)那(四)怛吐(引)佐(引)啰曳[惺-生+土]咩(五)
　　受灌顶已。然可得受诸佛成就大金刚杵。复次颂曰。
　　汝常持此金刚杵　　即金刚手坚固戒
　　金刚萨埵胜修中　　一切由斯得成佛
　　复次大明曰。
　　唵(引)萨哩嚩(二合)怛他(引)誐多悉提(一句)嚩日啰(二合)三摩曳(引)底瑟姹(二合)(二)伊沙埵(引)驮(引)啰夜(引)弥嚩日啰(二合)萨埵(三)呬呬呬呬吽(引)(四)
　　然后从普贤心安布大印三昧。随说如是心大明曰。
　　摩贺(引)三摩邪萨埵三摩邪萨怛鑁(三合一句)摩贺(引)三摩邪萨都(引)[亢　　欠](二)摩贺(引)三摩邪萨埵(引)提底瑟姹(二合)莎[牟　　含](引)(三)
　　如是印明。执金刚等诸菩萨众。皆悉于彼诸印真实大三昧中同一成就。
　　复次身语心金刚所成心大明曰。
　　唵(引)嚩日啰(二合)萨埵三摩邪末努播(引)罗邪(一句)嚩日啰(二合)萨埵堆(引)奴(引)钵底瑟姹(二合)(二)捺哩(二合)除(引)弥(引)婆嚩(三)苏睹(引)沙踰(二合引)弥(引)婆嚩(四)阿努啰讫睹(二合引)弥(引)婆嚩(五)苏布(引)沙踰(二合引)弥(引)婆嚩(六)萨哩嚩(二合)悉提孕(二合)弥(引)钵啰(二合)野蹉(七)萨哩嚩(二合)葛哩摩(二合引)苏左弥(引)唧多室利(二合引)炀酤噜吽(八)诃诃诃诃呼(引)(九)婆誐鑁萨哩嚩(二合)怛他(引)誐多(十)嚩日啰(二合)摩(引)弥(引)扪左嚩日哩(二合引)婆嚩(十一)摩贺(引)三摩邪萨埵阿(引)(十二)
　　如是身语心金刚所成心明章句。若诵一遍。即得自身语心金刚三业一切密印坚固成就。所有本尊等诸法用。于三部中或复二部当得成就。于现生中即得成佛。或成金刚手尊。
佛说秘密相经卷下
　　尔时金刚手菩萨摩诃萨。复于世尊大毗卢遮那如来本来无性法中。以寻求慧而请问言。世尊胜三摩地当云何修。
　　尔时世尊大毗卢遮那如来。赞金刚手菩萨摩诃萨。即说颂曰。
　　善哉金刚大萨埵　　善哉金刚众妙宝
　　善哉金刚正法门　　善哉金刚胜事业
　　善说此经秘密义　　是即无上金刚乘
　　一切如来秘密中　　大乘现证法皆摄
　　佛言金刚手欲修三摩地者。先以金刚钩印及大明钩摄前住。次以金刚索印及大明而为引入。然以金刚锁印及大明坚牢而住。后以金刚铃印及大明而为警觉。作阿吠舍。彼彼大明曰。
　　嚩日囕(二合引)酤舍[口　　弱](一句)嚩日啰(二合)播(引)舍吽(引)(二)嚩日啰(二合引)塞普(二合引)吒鑁(三)嚩日啰(二合引)吠(引)舍阿(四)
　　然后结本尊三昧邪印。应当谛心观想彼彼种子文字所谓。
　　[口　　弱](入)吽(引)鑁呼(引)
　　此即是修三摩地法。
　　尔时金刚手菩萨摩诃萨。复住世尊大毗卢遮那如来前说。此颂曰。
　　快哉一切正觉尊　　我说即是金刚手
　　而彼一切佛如来　　既金刚乘无有上
　　尔时金刚手菩萨摩诃萨。普遍观察一切如来。皆悉同一真实住已。即于世尊大毗卢遮那如来右边而住作是白言。世尊云何。是金刚杵。
　　尔时世尊大毗卢遮那如来。告金刚手菩萨摩诃萨言。即汝金刚手是为金刚杵。
　　尔时会中圣观自在菩萨摩诃萨。前白世尊大毗卢遮那如来言。世尊云何是莲华。
　　尔时世尊大毗卢遮那如来。告圣观自在菩萨摩诃萨言。即汝莲华手是名为莲华。
　　是时会中一切如来。皆悉合掌俱白世尊大毗卢遮那如来言。所说莲华及金刚杵是义云何。
　　尔时世会大毗卢遮那如来。普谓一切如来言。当知秘密四种供养是为莲华。彼莲华上依法住者即金刚杵。
　　尔时金刚手菩萨摩诃萨。为欲开示如是所说本来无性法故。复白世尊大毗卢遮那如来言。世尊云何是秘密四种供养。
　　尔时世尊大毗卢遮那如来。告金刚手菩萨摩诃萨言。秘密四种供养者。谓金刚嬉戏本部大菩萨。彼于一切佛作大敬爱事。即彼如是出生金刚宝鬘。彼复出生金刚妙歌。彼复出生金刚旋舞。供养而住。从是四秘密中。出生一切佛菩萨等。复次应当观想金刚嬉戏等本部大菩萨种子文字。所谓。
　　罗(引)摩(引)诣(引)涅哩(二合)度(引)布(引)吽(引)阿(引)阿睹啰(引)萨室哩(二合引)诣(引)吽(引)纥哩(二合引)勿[口　　籠](二合)宎[口　　籠](二合)[亢　　欠]弥(引)邪罗摩。
　　作是观想时。即同一体性自身金刚杵。住于莲华上而作敬爱事。作是敬爱时。得成无上佛菩提果。或成金刚手尊。或莲华部大菩萨。或余一切踰始多众。当作和合相应法时。此菩萨等悉离一切罪垢染着。如是当知彼金刚部大菩萨入莲华部中。与如来部而作敬爱。如是诸部大菩萨等。作是法时得妙快乐无灭无尽。然于所作法中无所欲想。何以故金刚手菩萨摩诃萨。以金刚杵破诸欲故。是故获得一切踰始多无上秘密莲华成就。复次颂曰。
　　或于空中或余方　　观想莲华妙等引
　　莲华无上成就门　　于现生中得成就
　　尔时世尊大毗卢遮那如来。又复宣说金刚嬉戏等秘密供养。颂曰。
　　诸菩萨中胜菩萨　　金刚嬉戏大名称
　　宝鬘妙歌胜亦然　　金刚旋舞妙等引
　　如是秘密四菩萨　　是即金刚密供养
　　供养一切佛如来　　依法常作敬爱事
　　复次依法。安想秘密菩萨种子文字。所谓。
　　多阿(引)罗嚩摩(引)誐摩涅哩(二合)摩(引)度(引)阿(引)嚩日囕(二合)
　　复次颂曰。
　　想时当结三叉印　　金刚杵安莲华上
　　金刚嬉戏等法门　　成就故得无尽乐
　　复次当知秘密供养法者。是即观自在菩萨三摩地门。于是门中。即摄金刚嬉戏菩萨所有多罗菩萨及颦眉菩萨。即同一体而无差别。左现爱相哆罗菩萨于左边住。右现爱相颦眉菩萨于右边住。是诸菩萨于一切处同一相应。最上敬爱秘密成就。
　　尔时金刚手菩萨摩诃萨。即入一切如来莲华金刚部三摩地。从是三摩地出已。向诸如来说此颂曰。
　　大哉最上秘密法　　所谓莲华中安住
　　一切成就刹那成　　乃至无上菩提果
　　尔时圣观自在菩萨摩诃萨。说此颂曰。
　　大哉一切佛如来　　清净莲华爱无上
　　于无我中我手持　　莲华中住莲华相
　　尔时世尊大毗卢遮那如来。为诸如来说此颂曰。
　　谛听一切诸如来　　诸佛大智无有上
　　秘密供养法相应　　利益众生作成就
　　金刚嬉戏相应行　　我心坚固无所动
　　金刚宝鬘及妙歌　　旋舞供养亦如是
　　所有秘密敬爱事　　如是法仪胜无上
　　此秘密中依法行　　即得诸佛施欢喜
　　复说秘密种子文字所谓。
　　唵(引)野(引)阿啰誐睹婆嚩日哩(二合引)摩尼钵讷摩(二合)
　　尔时金刚手菩萨摩诃萨。复白世尊大毗卢遮那如来言。世尊戏鬘歌舞四种秘密行相云何。
　　尔时世尊大毗卢遮那如来。赞金刚手菩萨摩诃萨言。善哉善哉金刚手。汝今善问秘密行相。我今为汝如理开示。或有大士爱乐嬉戏秘密行相。或有大士爱乐宝鬘秘密行相。或有大士爱乐妙歌秘密行相。或有大士爱乐旋舞秘密行相。或有大士普遍爱乐戏鬘歌舞秘密行相。如是一切秘密行相中起爱乐时。随所乐心即入如来三摩地金刚莲华相应法中。获得无上秘密成就。
　　尔时金刚手菩萨摩诃萨。前诣佛所右膝着地。恭敬顶礼而白佛言。世尊若有正士大法器者。应当于是秘密供养相应法中如理修学。彼能成就一切事业。乃至得成佛无上智。况复余法有不成者。
　　尔时世尊大毗卢遮那如来。即入诸佛大智三昧加持安住三摩地。从是三摩地出已。即结金刚嬉戏大菩萨秘密智印。复为摄集。令金刚手菩萨摩诃萨。表示秘密神通行相。谓本所有一真法性。从是出生诸菩萨等。从吽字等而为大智。由此即生金刚嬉戏秘密菩萨。及持明藏一切贤圣。是诸贤圣皆悉同本一真法性。
　　尔时金刚手菩萨摩诃萨。受世尊大毗卢遮那如来教敕已。即说秘密行相。所谓依如来部金刚印成就广大仪轨中法用。若作持诵时。当不动舌端。唇齿二相合离诸音声。但以金刚语音而为持诵。即能成就一切仪轨。此说即是金刚语菩萨法。复次金刚部秘密印成就广大仪轨中法用。谓以自身金刚杵。入一切相应贤圣真法性中。秘密行人作是法时。即得一切事业成就。此说即是金刚萨埵菩萨法。复次金刚部秘密印成就广大仪轨中法用。谓诸所欲得佛世尊究竟真常。常施一切众生妙乐。复能成就一切事业。此说即是金刚手菩萨法。
　　尔时金刚手菩萨摩诃萨。复白一切如来言。如来善听此秘密智胜无有上。若欲得成诸佛身者。应当寂静住等引心。入一切如来智三摩地。从是三摩地出已得成佛身。即能成就诸三摩地法。所谓剑成就三摩地。药叱尼成就三摩地。一切执曜阿吠舍成就三摩地。遣除一切执曜三摩地。破一切恶三摩地。持明人三摩地。神通成就三摩地。财宝成就三摩地。入修罗宫成就三摩地。常得国王及王眷属爱念成就三摩地。此如是等有无数种三摩地法。及秘密章句中今此四种秘密供养。而为最上金刚部大菩萨。与菩萨嬉戏等如理相应。金刚嬉戏者。此说即是和合出生之义。而此菩萨一切所欲。得诸如来常施欢喜。即此金刚嬉戏菩萨为增胜主常。于一切如来而生欢喜。
　　复次秘密种子文字所谓。
　　野部(引)骨噜(二合)卒鲁(二合)阿(引)莎(引)刹呼(引)[口　　弱]吽(引)鑁[牟　　含](引)
　　此等文字。即是金刚嬉戏本部大菩萨。与金刚莲华二法相应。即此金刚而为警觉。所有莲华即观自在菩萨三摩地门。而彼莲华离诸所著。以金刚锁坚牢而住。于诸所动相应平等。而常不离三摩呬多。然后同一真实吽字智门出敬爱事而能成就一切事业。此说即是金刚手菩萨法。
　　尔时圣观自在菩萨摩诃萨白诸如来言。所有金刚杵住于莲华上。彼金刚杵及与莲华。二法和合相应成就。获得妙乐无灭无尽。
　　尔时金刚手菩萨摩诃萨。住于世尊大毗卢遮那如来前作是白言。世尊彼金刚杵云何能住于莲华上。此金刚杵及与莲华。作用行相复云何说。世尊此理甚深。我于是义不能解了。
　　尔时世尊大毗卢遮那如来。赞金刚手菩萨摩诃萨言。善哉善哉金刚手。汝今当知彼金刚杵住莲华上者。为欲利乐广大饶益。施作诸佛最胜事业。是故于彼清净莲华之中。而金刚杵住于其上。乃入彼中发起金刚真实持诵。然后金刚及彼莲华二事相击。成就二种清净乳相。一谓金刚乳相。二谓莲华乳相。于二相中出生一大菩萨善妙之相。次复出生一大菩萨猛恶之相。菩萨所现二种相者。但为调伏利益一切众生。由此出生一切贤圣。成就一切殊胜事业。
　　尔时金刚手菩萨摩诃萨复白佛言。世尊何者是乳相。复从何生起。唯愿世尊显明开示。
　　尔时世尊告金刚手菩萨摩诃萨言。即汝金刚手所有最胜秘密供养。是即乳相从是生起。金刚手菩萨摩诃萨复白佛言。世尊我不解佛所说义。佛言金刚手当知乳相者即是本真相。如秘密降三世教中所说。
　　尔时世尊大毗卢遮那如来。普摄金刚手等一切菩萨。同一真实同一出生。都成为一金刚萨埵之身。告诸如来言。今此所说秘密供养等秘密行相。但为警觉邪外之众故。佛菩萨隐密而说。是时所现金刚萨埵身与本部菩萨。同住正见出生敬爱。唯以金刚缚而普摄已。所有本部大菩萨等。同处于左根本之位住莲华中。以金刚杵开觉莲华。而悉同一三昧相应。
　　尔时本部大菩萨众。得开觉已即说颂曰。
　　快哉一切正觉尊　　我所敬爱施妙乐
　　唯此妙乐外无余　　而能成就秘密法
　　尔时世尊大毗卢遮那如来。即说颂曰。
　　快哉妙乐无有上　　诸有正士应当修
　　今此秘密妙法门　　有罪染者不应受
　　秘密莲华此无上　　金刚嬉戏即彼法
　　金刚莲华教亦然　　总摄毗卢遮那智
　　世尊大毗卢遮那如来说是颂时。有无数百千殊妙瑞相一时出现。

