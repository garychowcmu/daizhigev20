佛说一切佛摄相应大教王经圣观自在菩萨念诵仪轨经一卷


宋元入藏诸大小乘经
佛说一切佛摄相应大教王经圣观自在菩萨念诵仪轨经一卷
宋西天三藏朝散大夫明教大师法贤奉诏译


　　

佛说一切佛摄相应大教王经圣观自在菩萨念诵仪轨经一卷
　　我今归命佛菩萨　　演彼相应大教王
　　略述观音菩萨仪　　能成所作利群品
　　尔时世尊。为欲利益诸众生故。演说诸佛相应大教。佛言若阿阇梨及与行人。为欲修行菩提分法及种种成就者。当于观自在菩萨法而修习之。若修此法先求静处。依于仪轨专心不懈。修其先行令得精熟。然后依法作其观想及诵吽字。择地结界作法遣魔已。乃于彼处敷草而坐。时持诵人。将欲运心观想贤圣。先须净其三业。即诵净三业真言曰。
　　唵(引)哥(引)野嚩(引)酤(半音)唧多(一句)嚩日啰(二合)莎婆(引)嚩(引)怛啰(二合)酤(引)[亢　　欠](呼郎切二)
　　诵此真言已。复说譬喻伽陀曰。
　　譬如清净妙色莲　　虽生泥中不可染
　　如是众生处烦恼　　悉得清净于三界
　　诵伽陀已。自想顶戴宝冠。内有无量寿佛。次于本心想出开敷白莲华。于彼华上想有月轮。于月轮中想现◇唵字。体如虚空唯真实大智。然后诵开慧真言曰。
　　唵(引)唧多钵啰(二合)底微邓迦噜弥(一句)
　　诵此真言已。复想众宝化成八叶莲华。于彼华上想有月轮。于月轮中现出◇纥陵字。即是观自在菩萨本身。结跏趺坐其身赤色而有二臂。于菩萨左边想白衣菩萨。手持莲华。次想八方贤圣。第一于莲华东叶位。想现尾路吉儞菩萨。手持红色莲华。菩萨真言曰。
　　唵(引)尾路吉儞阿嚩路哥野娑嚩(二合引)贺(引一)
　　于莲华南叶位。想现多罗菩萨。手持绿色莲华。菩萨真言曰。
　　唵(引)多(引)哩(引一)咄多(引)哩(引二)咄哩(引)娑嚩(二合引)贺(引三)
　　次于莲华西叶位。想部哩尼菩萨。手持优钵罗华。花内有八辐轮。菩萨真言曰。
　　唵(引)部(引)哩尼(一)摩贺(引)作讫啰(二合)嚩哩底(二合)儞(引)吽(引二)
　　次于莲华北叶位。想现颦眉菩萨。手持黄色莲华。菩萨真言曰。
　　唵(引)勃哩(二合)酤致(一)怛致(二)末吒(半音)吽(引三)
　　次于莲华东北叶位。想现钵讷摩(二合)嚩枲儞菩萨。手持绯色莲华。菩萨真言曰。
　　唵(引)摩贺(引)室哩(二合)曳(引一)摩尼钵讷弥(二合引)吽(引二)
　　次于莲华东南叶位。想现嚩日啰(二合)钵讷摩(二合)说哩菩萨。手持白莲华。菩萨真言曰。
　　唵(引)嚩日啰(二合)钵讷弥(二合引)湿嚩(二合)哩驮啰钵讷弥(二合引)吽(引一)
　　次于莲华西南叶位。想现尾说钵讷摩(二合)菩萨。手持黑色莲华。菩萨真言曰。
　　唵(引)尾湿嚩(二合)钵讷弥(二合引)纥哩(二合引一)
　　次于莲华西北叶位。想现尾说嚩日啰(二合)菩萨。手持羯磨杵。菩萨真言曰。
　　唵(引)尾湿嚩(二合)嚩日哩(二合引)吽(引一)
　　次于莲华中心。复想观自在菩萨。现大妙色身。真言曰。
　　唵(引)纥陵(二合引)钵讷摩(二合)那哩帝(二合引)湿嚩(二合)啰吽(引一)
　　如是诸大菩萨及微妙真言。若持诵人依法作其观想。及诵真言专注不退。是人当来速证佛果。设受五欲乐。亦能圆满十波罗蜜及总持门。乃至辟支佛十地菩萨佛寂静句。速得成就勿生疑惑。
　　复次持诵之人。亦须常服五种大乘之药。所谓。
　　冒地唧多羯哩布(二合)啰啰讫多(二合)赞捺那嚩日啰(二合)乌那哥等。
　　若能常服如是之药。及持诵不辍。速离老病苦增长寿命。变于色相见者爱敬。现世获得成最上智。
　　复次所有息灾增益敬爱降伏。乃至勾召除灭诸魔发遣。冤恶禁法打恶之法。乃至飞空自在及诸三摩地等。若修观自在法悉皆成就。
　　观自在菩萨根本真言曰。
　　唵(引)纥陵(二合引)钵讷摩(二合)那哩帝(二合)湿嚩(二合)啰吽(引一)
　　复次若持诵人。常念此观自在菩萨根本真言。日诵一百八遍。是人昼夜所作之罪悉皆销灭。若日诵五百遍。能除一切病。若日诵一千遍得寿命增长。若诵二千遍得众人恭敬。若持诵三千遍众人爱敬增长富贵。若持诵四千遍远离贫苦。若持诵五千遍能令一切冤家身心慌乱。若持诵六千遍能降诸冤家。若持诵七千遍能降四魔。若持诵八千遍能降诸天及天女。若持诵九千遍能降夜叉及夜叉女。若持诵一万遍能降天龙及人。若持诵二万遍诸隐身贤圣而作成就。若持诵三万遍能满一切愿。若持诵四万遍当得腾空自在。若持诵五万遍当得圣剑成就。若持诵六万遍当得持明天。若持诵七万遍得为世间主。若持诵八万遍当得铁轮王位。若持诵九万遍当得金轮王位。若持诵一洛叉数当得菩萨位。若持诵十洛叉数当得自在满十地位。若持诵五十洛叉数当证佛位。若持诵一俱胝数。当得具足极乐世界无量寿佛身口意等。利乐众生。尔时世尊复说白衣菩萨真言曰。
　　唵(引)半拏啰嚩(引)枲儞(一)嚩啰祢(引)吽(引二)
　　此白衣菩萨微妙真言。若人常能持诵。所有一切罪业悉皆消灭。若能依法专注。持诵满一七日。所有国城之内。一切人民皆悉奉重。若持诵一月获大富贵。如是持诵至一洛叉数。当得与菩萨威力无异。
　　复次说尾路吉儞菩萨真言曰。
　　唵(引)尾路吉儞(一)阿嚩路哥野娑嚩(二合引)贺(引二)
　　此菩萨微妙真言。若人依法持诵一万遍。当得圣剑成就。若持诵人有所求事。当取齿木加持二十一遍。揩齿而卧。所求之事梦中皆说。凡所说事悉皆真实。
　　复次说多罗菩萨真言曰。
　　唵(引)多(引)哩(引一)咄多(引)哩(引二)咄哩(引)娑嚩(二合引)贺(引三)
　　此菩萨微妙真言。若人依法持诵一洛叉数。是人能降三界一切天龙阿修罗持明天。及彼等女来为仆使无不随心。持诵人若欲作勾召彼天龙及女等来者。当想彼身赤色。于其心中有金刚钩。光明炽盛钩于彼心。又想以罥索系于项颈作怖畏相。凡所勾者随持诵时必定速至。有所求事悉得随心。
　　复次说部哩尼菩萨真言曰。
　　唵(引)部哩尼摩贺(引)作讫啰(二合)嚩哩底(二合)儞吽(引一)
　　此菩萨微妙真言。若人持诵欲求成就者。先当用尾拏嚩(二合)嚩日噜(二合)那哥等药。涂曼拏罗如圆月相。然后随力备香花等。于中而为供养。持诵之人然后敷座而坐。一心专注持诵不懈。有所求事必获成就见受快乐。命终之后当得生于极乐世界。
　　复次说颦眉菩萨真言曰。
　　唵(引)勃哩(二合)酤致(一)怛致(引二)末吒(半音)吽(引三)
　　此菩萨微妙真言。若人持诵欲作调伏法者。当取冤家足下土及河两岸土。复用毒药芥子盐血。及尾拏嚩(二合)嚩日噜(二合)那哥等。同和为泥作冤家像。用人骨为橛钉像身分肢节。盛髑髅内用髑髅盖。于尸陀林中用烧尸火炙。诵真言加持经三七昼夜决定调伏。
　　复次说钵讷摩(二合)嚩枲儞菩萨真言曰。
　　唵(引)摩贺(引)室哩(二合)曳(引)摩尼钵讷弥(二合引)吽(引一)
　　此菩萨微妙真言。若持诵时。当先以香华等五种供养已。方可持诵。能作一切处拥护。若于论义决定得胜。得大自在与观自在等。若以莲华一万数作护摩得为地主。若用莲华一洛叉数作护摩得轮王位。
　　复次说嚩日啰(二合)钵讷摩(二合)说哩菩萨真言曰。
　　唵(引)嚩日啰(二合)钵讷弥(二合引)说哩(一)嚩啰钵讷弥(二合引)吽(引二)
　　此菩萨微妙真言。若持诵人作心念时。便能降伏句召。若持诵七遍能拥护己身。若持诵千遍。能除毒药刀剑师子象蛇火贼禁缚海鬼等难。及除瘥珂哩枯(二合)那哥讷蹉哩弥(二合)多讷哩朗(二合)儗多等病。及辟除一切恶毒众生。若持诵一洛叉。增长寿命老复成少。身相圆满众人爱敬。若境内亢旱。当于彼处择地画作龙池。即于池前心念龙名。以白芥子及盐作护摩。即降大雨一境丰稔。
　　复次说尾说钵讷摩(二合)菩萨真言曰。
　　唵(引)尾湿嚩(二合)钵讷弥(二合引)纥哩(二合引)
　　此菩萨微妙真言。若人专注持诵。当得具足身口意业。能成种种之事。所谓禁伏法魑魅法钉橛法。钩他心法幻化法。乃至开修罗窟及隐身。飞空自在悉能成就。
　　复次说尾说嚩日啰(二合)菩萨真言曰。
　　唵(引)尾说嚩日哩(二合)吽。
　　此菩萨微妙真言。若持诵人专注不懈依法持诵。常能拥护自他。及得一切敬爱。乃至获大辩才能胜他辩。又此菩萨能于地狱饿鬼畜生等趣。救度众生发大精进。如观自在菩萨。若有信重佛法者。菩萨当如其母常为拥护。佛言若复有人。于此一切如来摄相应大教王经观自在菩萨念诵仪轨。心无疑惑坚固修行。当得成就究竟之法。又复有人不入曼拏罗。乃至具烦恼兼薄福等。是人随意所欲行住坐立。或语或笑不间是事。恒发菩提心想真实理常当持诵。所作之法皆能成就。又复持诵之人发菩提心。服五种圣药所谓摩贺啰讫当(二合)羯哩布(二合)啰啰讫多(二合)赞捺那等圣药。
　　依观自在菩萨仪轨持诵。及供养贤圣。是人虽不作佛像。亦能获得最上相应。成金刚萨埵菩萨之位。速证菩提。如是成就当有何相。彼菩提分法及波罗蜜总持门十地等自然成就。若人悉能依于一切佛相应法持诵者。即与一切佛无异。
　　复次若持诵人心未寂静。不能了解相应之法。我今为彼说[巾　　(穴/登)]像法。若持诵人欲画[巾　　(穴/登)]者。先求巧妙画人。预令洁净身心修持斋戒。然用上好匹帛两头具茸者。长二肘量用上好彩色。于帛上画一月轮。于月轮中画众色八叶莲华。于华中心画观自在菩萨。身赤色三面六臂。顶戴宝冠内有阿閦佛。右面黑色微现忿怒相。左面白色。六臂依法执持于莲华。东叶位画尾路吉儞菩萨。身白色。左手持赤色莲华。右手持金刚杵。南叶位画多罗菩萨。身绿色。左手持绿色莲华。右手持宝。西叶位画部哩尼菩萨。身金色。手持优钵罗华内有轮。北叶位画颦眉菩萨。身红白色手持黄色莲华及持利剑。东北叶位画钵讷摩(二合)嚩枲儞菩萨。身金色。手持绯色莲华。东南叶位画嚩日啰(二合)钵讷弥(二合)说哩菩萨。身如虚空色。手持白莲华及持玻璃数珠。西南叶位画尾说钵讷摩(二合)菩萨。身秋月色。手持黑色莲华及持经法。西北叶位画尾说嚩日啰(二合)菩萨。身种种色。手持莲华次于叶外。四隅画戏鬘歌舞四亲近菩萨。次于四门位想◇[口　　弱]◇吽◇鑁◇呼等四微妙字。变成钩索锁铃四菩萨。护于四门。
　　复次说画像法。如前选择巧妙画人。于素帛上画观自在菩萨。身秋月色具相圆满。顶戴宝冠内有无量寿佛。有八臂。右第一手持数珠。第二手执宝杖。第三手执三叉。第四手作施愿印。左第一手执莲华。第二手执军持。第三手执罥索。第四手持般若经。以虎皮为衣龙为络腋。于莲华上或立或跏趺坐。于菩萨右边画持诵人。手持阏伽钵及香炉。作恭敬相。
　　复说画像法。如宝陀洛迦山相仪。画观自在菩萨。身白色具圆满相。白衣装严。右手持数珠。左手搘揌作思念利益一切众生相。乘师子莲华座。左足垂下踏于莲华。右足在于莲华座上。
　　复说画像法。如前于素帛上。画观自在菩萨。身红白色。十臂。右第一手持数珠。余四手作施无畏救众生难相。左第一手持双茎赤莲华。上有般若经。余四手亦作施无畏救众生难相。乘师子莲华座。垂下左足以莲华承。于菩萨右面画师子象火蛇。左面画贼禁缚海鬼等。如是八难众生遇之。作菩萨救度之相。
　　复说画像法。如前用素帛。画观自在菩萨。处月轮中现种种色。有十三头。各戴宝冠内有无量寿佛。正面圆满。第十三面绿色现于马头。有百臂。手持种种羯磨器仗。或画百头千臂。亦复手持种种羯磨器仗。如是一切画像。皆于右边画持诵人。作胡跪恭敬。手持阏伽钵及香炉等相。
　　如上诸[巾　　(穴/登)]像。持诵之人随心所乐画于一相。一一皆须发最上殊胜之心。画得[巾　　(穴/登)]已。即备办殊妙种种香华饮食及一切供具。于[巾　　(穴/登)]前敷设。请阿阇梨依法作庆赞已。持诵之人然后自作洁净。于此[巾　　(穴/登)]前安坐定心。诵观自在菩萨根本微妙真言。若离诸疑惑专注不懈。一切所作决定成就。
　　复次阿阇梨为作庆赞。及与传授根本微妙真言已。彼持诵人以弟子礼。当以种种珍宝金银财物。乃至国城及与身命。皆可奉上阿阇梨以为答谢。何以故为如上法难得值遇。何况传授。是故虔心求阿阇梨愿施欢喜。又复此法不得传授容易之人。是人心不恭虔恐招恶报。

