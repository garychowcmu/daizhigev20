底哩三昧耶不动尊威怒王使者念诵法一卷


宋元入藏诸大小乘经
底哩三昧耶不动尊威怒王使者念诵法一卷
唐三藏沙门大广智不空译


　　

底哩三昧耶不动尊威怒王使者念诵法
　　尔时释迦牟尼佛。告执金刚菩萨言。我今为汝说无量力神通无动使者。甚能利益成就一切事业。先洗心防患除诸乱想制心一处。先顶礼一切诸佛菩萨。忏悔等令三业清净。然后作一切事业。若妄念阙法。师即犯三昧耶。应每日三时诵此明。即灭前所犯诸罪障明曰。
　　曩莫萨底哩耶(四合)地尾(二合)迦喃(一)萨嚩怛陀(引)孽多喃(二)唵(三)微啰喃(四)摩诃斫羯啰(二合)嚩日哩(二合)萨多萨多(五)娑罗帝娑啰娑啰帝(六)怛啰异异尾陀摩儞(八)三畔阇儞(九)多啰摩底悉驮蘖[口　　(隸-木+士)]野(十一)怛囕(二合)焰娑嚩(二合引)诃。
　　若欲便易去。当诵次明七遍。以杵印护身五处。额两肩心喉。顶上散之明曰。
　　唵阿者逻迦曩战拏娑驮耶吽泮吒。
　　便易了。当洗净。出已洗手漱口。即往精舍准前礼佛忏悔已。然清净心合掌。以二大指按于额上。定意诵三昧耶明曰。
　　曩莫萨嚩母地萨怛嚩(二合)喃曩莫苏悉悌娑达儞阿蘖[口　　(隸-木+士)]迦噜奶噜啰祢多异阿皤曳阿底莽[口　　(隸-木+士)]曩莽素睹(二合)婆莽悉悌驮耶计鼻喻(二合)莽贺讫哩(二合)闭弊娑嚩(二合)诃。
　　次以安隐明印护身。二小指内相叉于大指虎口中出。并竖二中指。二无名指于中指背。以二头指各握无名指。竖二大指中指即成。明曰。
　　曩莫三满多没驮喃唵贺啰贺啰莽贺弥儞多吽泮吒。
　　行者次应净其业障。洗除身心无始垢秽使得清净。洗有二种。一内二外。内为于诸有情上。起慈悲喜舍四无量心清净无我等观。外者即以水洗令得清净。即结三昧耶印诵三昧明。次即以杵印明除其垢秽。右手捻头指甲上。余三指散竖如金刚杵。明曰。
　　唵阿者罗迦曩战茶娑驮野吽泮吒。
　　次说加持水土令清净。用先洗腰已下及浴衣。并洗手漱口等。其印先合掌。屈二大指入掌中。揽水右转。即土等亦尔。明曰。
　　曩臭三满多嚩日啰(二合)拏(去声)怛啰(二合)吒阿母伽战拏莽贺噜沙(上)拏娑颇(二合)吒野吽吽怛啰(二合)娑野怛啰(二合)娑野吽怛啰(二合)吒唅[牟　　含]。
　　内外洗己身心清净。行者次应结界。即以右手中已下三指。握大指为拳。直竖头指。以印右转即成结界。左转成解界。亦成辟除。明曰便成十方界。
　　唵吽莽贺四摩畔驮儞满驮满驮嚩日啰(二合)唵日唎(二合)尼吽泮吒。
　　次结被甲印。先合掌各屈头指无名指入掌中。即搩开竖大小中指。等如三股金刚杵。是名无能胜金刚甲印明曰。
　　唵吽嚩日啰(二合)莽曳嚩日啰(二合)迦嚩制斛(引)嚩日啰(二合)吽泮吒。
　　以印印五处成被甲已。然后随意洗浴讫。次作灌顶印以左右无名指小指。相叉入掌中。便结为拳二中指直竖头相柱。二头指各押中指甲。二大指亦各捻无名指。即成灌顶印明曰。
　　曩莫悉底哩(二合)野地吠(二合)孽多(引)南萨嚩怛他(引)孽多南纥唎(二合)设驮曩避也(二合)啰湿弥(二合)鼻晒罽鼻诜者怛母(二合)努悌皤嚩逻嚩底(二合)末啰(二合)者隶娑嚩(二合引)诃(引)
　　次又以甲印护身洗浴。着衣时诵此明曰。
　　唵吽娑(二合)吒野娑呬吽洛乞叉(二合)[牟　　含]泮吒。
　　次结金刚座印。以此印明加持住处。便成不可坏金刚地。即于此地想有金刚座。其印平舒两手。仰掌向上。以右手押左手。诵此明曰。
　　唵吽嚩日啰(二合)娑(引)儞鑁吽泮吒。
　　即以如来所生印。于此金刚座。布列安置诸佛圣众。以印加持。其印仰左右手指。内相叉结为拳。散竖二小指诵此明曰。
　　曩莫萨嚩没驮母地萨怛嚩(二合)南阿(引)莽逻尾迦啰(二合)多帝尔儞阿啰逝娑嚩(二合引)诃(引)
　　布置圣众已。用如来所生印。想阏伽奉献诸佛菩萨及佛顶等。若能常作此法供养念诵速得成就。复观不动尊住于本位中。用前灌顶明印奉献。即诵本明三七遍已。顶礼诸圣众。即应用前结界印。左转解所结界。又结三昧耶印已。即当定意起往精舍如常礼忏。至道场已。取杵印身五处除垢。如前结界加持本尊然后安坐。又以如来所生印。献阏伽诵本尊明三七遍。如前灌顶法。供养本尊。即安坐自定身心。然后结墙等界。先结墙界。其印侧二手。竖二小指侧相拄。屈二无名指中指入掌中。曲二头指。于中指侧如钩。二大指屈押头指下节。以印顶上右三转。即成不可坏金刚墙明曰。
　　唵吽嚩日啰(二合)曼荼隶满驮满驮吽泮吒。
　　次结金刚网印。先合掌屈二头指二无名指。内相叉右押左。二大指二中指二小指。各头拄搩开即成。以印于顶上右转。便成金刚网明曰。
　　唵吽嚩日啰(二合)萨啰(二合)步嚩祢慕吽泮吒。
　　次结金刚火焰界。此火焰明以印加持威德。于金刚墙外四面上下。成大火聚光明。一切障不敢前进。其印二手相背。十指叉如火焰明曰。
　　唵吽嚩日啰(二合)惹嚩(二合)隶吽泮吒。
　　结界毕已。应加持饮食香花灯明等供养。其印合掌十指各微屈。令甲相指。以此印置所供养食等上。触之。诵明七遍供养已。即能速满一切成就。复应以此明印心定坐。想于世界中所有水陆所生诸杂花。及诸上妙花果树。并诸山大海中珍宝摩尼异香等。如云集来为供养。即诵妙伽他加持。定中为供养。伽他曰。
　　以我福德力　　诸佛加持力
　　愿此香花云　　遍满诸佛刹
　　供养一切佛　　及诸大菩萨
　　复应更思惟　　陈其五供养
　　令福德增长　　满足悉地愿
　　能成佛菩提　　先说涂香明
　　供养佛功德　　能除行者身
　　恶毒热烦恼　　业净证菩提
　　明曰。
　　曩摩悉底哩(二合)野那嚩(二合)孽多喃萨嚩怛他(引)孽多南阿三莽彦(引)度怛谜苏彦(引)度怛谜苏彦(引)驮嚩底娑颇(二合)啰呬誐誐南莽(引)呼曩曳泥(去)尾萨嚩遏(二合)娑驮弥娑嚩(二合引)诃。
　　次说花供养　　福资于行者
　　三世诸垢秽　　悉净无有余
　　佛果当克证　　皆由此福业
　　明曰。
　　曩摩悉底哩(二合)野娜嚩(二合)孽多(引)南萨嚩怛他(引)孽多南诃(引)嚩路枳多(二合)莽贺布瑟波(二合)嚩磨娑嚩(二合引)诃(引)
　　次说焚香福　　能使此加持
　　业障烦恼尽　　行者修福业
　　远闻他方便　　悉来共加持
　　法身香气云　　遍满十方界
　　供养佛菩萨
　　明曰。
　　曩摩悉底哩(三合)野娜嚩(二合)孽多(引)南(引)萨嚩怛他(引)孽多南唵阿孽哩(二合)始弃始弃度莽始弃度莽始弃娑嚩(二合引)诃(引)
　　次说饮食明　　供养佛功德
　　能使于行者　　速证三脱门
　　永离三苦缚　　常资于慧命
　　圆满证三身
　　明曰。
　　曩摩悉底哩(三合)野娜嚩(二合)孽多(引)南萨嚩怛他(引)孽多(引)南唵嚩邻曩驮思莽贺嚩里娑嚩(二合引)诃。
　　次说灯供养　　功德力庄严
　　能令于行者　　念诵速成就
　　如意菩提果　　光明遍法界
　　能破三界中　　一切诸众生
　　无明业烦恼
　　明曰。
　　曩摩悉底哩(三合)野娜嚩(二合)孽多(引)南萨嚩怛他(引)孽多(引)南阿孽帝日啰(二合)蓝帝儞[鼻　　也]儒底始弃娑嚩(二合引)诃。
　　上说五供养　　涂花焚食灯
　　其明各八遍　　能令供养物
　　如云遍法界　　复应更加持
　　令此供养具　　以明加威力
　　能成真实物　　供养诸圣众
　　散施诸有情　　皆得实受用
　　诵此明八遍　　以此加持力
　　满檀波罗蜜
　　明曰。
　　曩莫萨嚩没驮冒地萨怛嚩(二合)南萨嚩他欠乌那(二合)誐帝娑颇(二合)啰呬[牟　　含]誐誐曩剑娑嚩(二合引)诃。
　　复应更思惟　　发于真实愿
　　即作如是言　　以我修行福
　　令此诸妙供　　遍至十方界
　　一切圣众前　　愿受此微供
　　诵明加持之　　便成真实福
　　明曰。
　　曩摩萨嚩没驮冒地萨怛啰(二合)南萨嚩怛啰(二合)僧句素弥多鼻惹啰始吠曩么素睹(二合)帝娑嚩(二合引)诃(引)
　　次应更结不动尊根本印。即诵本明三遍。能令圣者欢喜加持速得愿满。尔时行者复应更当谛心思惟。外财所舍恐是轻微。今应更当舍自内财所有身命。供养诸佛菩萨圣众。即应发愿作如是言。伏愿诸圣众与我作大护加持。常摄受。如是三白请。圣众不违愿。便即忏诸罪。
　　无始十恶业　　愿皆尽销灭
　　复应更回向　　今我所修善
　　念诵诸功德　　回与诸有情
　　回向菩提果　　诵此明加持
　　令愿不虚发　　其明诵八遍
　　明曰。
　　曩摩萨嚩没驮冒地萨怛嚩(二合)南曩谟素睹(二合)帝莽贺嚩日啰呬萨嚩呬蹬迦啰底瑟侘(二合)萨[口　　栗]谜(二合)啰么(二合)怛啰(二合)萨[口　　栗]谜(二合)杀达摩拏莽地瑟侘(二合)舒娑嚩(二合引)诃(引)
　　次应更当结前灌顶印。诵明自灌顶已。次结虚空眼印。护自身及护本尊。其印虚心合掌。屈二头指头至中指第一节。二大指并竖即成。诵此明曰。
　　曩摩悉底哩(二合)野娜嚩(二合)拏孽帝[鼻　　也]萨嚩怛佗(引)孽多[鼻　　也]唵誐誐曩者儞誐誐三摩萨嚩睹噜(二合)誐多底娑啰三婆吠入嚩(二合)啰曩谟阿伽南娑嚩(二合引)诃。
　　诵明结印护身讫。即仰开此印。向上如捧状。便成捧念珠印。即诵此明。用加持念诵速成就明曰。
　　曩谟嚩日啰(二合)目契萨嚩怛他(引)[卄/(阿-可+辛)/木]帝毗庾(二合)婆誐鑁持嚩(二合)毗药(二合)怛儞也(二合)他矫唎彦驮唎战茶里么蹬只宾(引)誐里怛他(引)孽多微曳(二合)使多荼底吽入嚩(二合)里多帝逝伊能迦啰焰句噜(二合)娑嚩(二合)诃。
　　次结法界生印。自加持令诸障不生。其印以左右头指二无名指。屈入于掌中面相钩。竖二大指二中指二相。头相拄开。以印按左臂。次右至顶上散。每按处诵此明一遍明曰。
　　曩莫萨嚩没驮胃地萨怛嚩(二合)南阿(引)萨嚩他萨嚩怛啰(二合)路计娑嚩(二合引)诃(引)
　　次即更当结前虚空眼印诵明七遍(亦名部心)诵已即当谛观。诸佛菩萨历然满空。本尊圣众亲对在己目前。安心定意两手执持念珠。当心徐念诵。乃至疲极遍数任意。每日三时念诵不令间断。遍数至极下少不得下于一百八遍。念诵数讫已。即诵虚空眼明加持。结护念珠置于本处。次即却结根印诵百字明。加持自身令速成就明曰。
　　唵阿三么三么三曼多睹娜多(去)怛嚩必底(二合)舍萨儞贺啰贺啰娑么(二合)啰拏娑么(二合)拏微饿多没驮达摩帝娑罗娑罗。三么嚩啰荷啰荷啰怛啰(二合)野怛啰(二合)野伽那伽那摩贺末攞[口　　洛]乞叉(二合)儞入嚩(二合)啰入嚩(二合)啰那娑伽[口　　(隸-木+士)]娑嚩(二合)诃(引)
　　诵百字加持已。复当想前所观本尊诸佛圣众历然。摄受于我在己目前。即应更陈前诸种种广大供养。空中所见一切圣众供养毕已。复应更当至心回向发愿。作如是言。
　　愿我所修行　　一切诸善业
　　念诵加持力　　回施诸有情
　　出离三界苦　　速证于菩提
　　回向发愿已
　　即应结前所结诸界印。左转即便解已。复结前灌顶印。竖二小指头相拄。即诵灯焰如来明。以印左转之。一切诸圣众各归本净土明曰。
　　曩莫悉底哩(三合)野娜嚩(二合)努誐多南唵纥哩(二合)
　　次结前三昧耶。顶礼诸圣众。起出于道场。转读摩诃衍花严等经典。任意自经行。行者若自吃饭食及诸药物。当即以此明加持食。诵明八遍然后取吃障者不能为害明曰。
　　曩么萨嚩没驮冒地萨怛嚩(二合)南(引)唵嚩(引)蓝娜泥帝儒莽利儞娑嚩(二合引)诃。
　　行者若能常修行供养。应每日吃饭食荼药等。皆留少残置一别器中。即结圣者本剑印。加持食上诵明七遍。送置净处至心供养之。其印右手作金刚拳。直并申头二指。大指。无名指甲侧。加持上明曰。
　　曩莫三满多嚩日啰(二合)拏(去)怛啰(二合)吒阿目伽战拏摩诃噜杀拏娑颇(二合)吒野吽怛啰(二合)么野怛啰(二合)么野吽怛啰(二合)吒唅[牟　　含]。
　　所用饮食供养圣者。此尊本愿。大悲舍身奉侍一切持诵者。身如奴仆现无一目相。受此残食供养。行者若每食之时心不忘者。我当昼夜常随拥护。不令诸魔毗那夜迦作诸障难。令不随意速满成就。行者若夜分寝息时。即当先结净室庄严印。先弯左手背。持按心上。后弯右手。于右手上掌相合。举印置顶上。便分开二手。顺身下摩。当诵此明曰。
　　曩么悉底哩(二合)野娜嚩(二合)努誐多南萨嚩怛他(引)孽多南摩贺三么(引)野孽帝三么孽啰(二合)么么他孽啰(二合)么怛啰路计计达么驮嚩(二合)店多僧伽谛娑嚩(二合引)诃。
　　净加持已。即合掌长舒两臂。于顶上。向东方面着地。亦舒二足至心作礼。礼时观想一切诸佛菩萨各在本刹。作是念言。我今舍此身为奴仆。供养奉侍一切佛。唯愿摄受哀愍于我。作最上成就。如是三白已。然后随意寝息。常念明相作速起意。又不动尊法品云。佛言不动使者。能利益成就一切事业。行者若欲修行作诸法者。先行法诵十万遍已。即于月八日或十五日。一日一夜大作供养。于像前以苦练一千八枚和酥烧。一诵取一枚。烧满一千八遍已。后所作法皆得成就。行者所有言说。人皆敬重无敢违者。若欲缚扑问事策使崩摧任意皆应。又于月蚀日。取未着地牛粪。涂曼荼罗随其大小。于其坛上散种种杂花。坛中置大般若经夹。取纯色牍子母牛酥一匝置熟铜碗中。取佉陀罗木如齿木大长十二指搅之。于道场前如持念诵不限遍数。令三相现。蚀毕即止。又于山峰上涂坛断食念诵满十万遍。即见地中一切诸伏藏。
　　又法取乳续续投火中。护摩念诵满一千遍。能除疫病。
　　又取俱屡草和酥乳蜜等。沃火中烧十万遍。能除大疫病。
　　又法取莲华和酥酪蜜。沃火中烧诵十万遍。莲华吉祥天女等能与满愿。
　　又临河海口入水至胸诵三十万遍得尾沙耶。
　　又取杂花掷火中烧。随花色得衣。烧五谷子。得谷米随意受用。又取尾罗嚩(二合)木。掷火中烧念诵十万遍。即得啰阇王爱敬。
　　又取必哩商隅木。掷火中烧。能令一切人敬爱。烧齿木。即得无量仆从。烧大麦即为长者。已上念诵各满十万遍。次说画不动尊像法以好净氎画不动尊。着赤土色裙。左垂辫发髻。眼斜视。左手执剑右手执索。坐宝莲华。蹙眉面嗔相。作降三世状。如是画已。将此像于河海岸上。如法涂坛安像。行者亦着赤色衣。心不染着寂静安心乞食为活。即于像前念诵五十万遍已。即于夜中取詹末一万段。一诵一掷一掷火中烧之。满已即不动尊自现其身。满行者愿所作皆得成就。行者自身为如来使者。证三摩地共诸菩萨同位。
　　又欲得降伏一切恶人者。取尸陀林帛画不动尊。以自己血淡作像色。像置西向。行者东面坐念诵。每日三时洗浴着湿衣。于像前诵满十万遍已。即一切所作皆随成就。仍每日施一切鬼神食。
　　又法黑月八日夜。于寒林中取母耶摩奴沙。坐其上念诵满一万遍。彼摩奴沙即动耳。必不得怕。彼便开口出大开敷莲华。即便把取。能令己身如十六童子。发如莲环。升空游于梵天。得大明王主。又于像前每日三时念诵。随力供养烧沉水香。如是供养满于六月。至心不断即得尾沙耶至。
　　又法欲令他军阵破散者。加持自军旌一十遍。执出在军前。彼军阵破散退走。
　　又法欲禁他军阵众令不动者。于自旌上画不动尊。四面四臂身作黄色。上下出牙作大忿怒嗔怖畏状。遍身火光作天兵势。行者以旌示彼军众。复想圣者以罥索缚彼兵众。即彼军众尽不能动。
　　又法欲令他军众自斗诤退散者。取老鸦鸱枭鸽毛。诵明加持掷火中烧满一千遍。彼军众即自相斗诤。
　　又法欲令舍睹噜终亡者。取稻糠诵明加持掷火中烧。又想彼舍睹噜。被使者以索缚。将向南方闷苦吐血而终。彼等族类。皆不得痊一无存在。
　　又法欲令他军主终亡者。取盐土蜡苦练叶。和捣为埿。作彼形状置于地上。诵明加持斫断。彼即终。
　　又法欲令他军贫穷绝粮者。取稻谷加持彼即贫矣。
　　又法欲令他军降伏来者。即结不动尊眼印。作嗔怒声称吽字。想圣者使诸鬼神捉缚将来。彼即自降。
　　又法欲令大爱乐者。以七盐作彼形状。段段断之念诵满七日。彼即爱乐。
　　又取俱苏摩花烧诵明十万遍。得药叉女来。于三事中所求皆得。又取曼陀罗花。称彼人名加持。即令荒乱。又取盐加持烧。即得天女来所使随意。又加持安悉香烧。即得王臣忆念。又说画像法。中画释迦牟尼佛。左画曼殊童子。右画执金刚菩萨。作微笑面手执金刚杵。于执金刚下画不动尊。种种庄严。即于像前诵五十万遍。然后作一切事业皆得随意。
　　又法取烧尸灰诵明七遍与彼人即得爱乐。
　　又法取牛黄加持七遍。点己额上。能令众人所见皆生敬重。毗那夜迦不能损害炽盛成就。又于己身上布明梵字。彼罗刹众诸作障者。百由巡内皆悉退散。
　　又法若人被蛇蛟。经六月不差。诵明加持。于其臂上画剑契。立差。
　　又法画律迦大蛇。缠剑上。剑围绕画火焰。诵明加持满一千遍。以示病者即自下语。若诵加持病者一百八遍。即常蒙圣者拥护。若每日加持残食置净处。供养使者常如愿。
　　又法若恶雨雨。行者嗔怒心大声称吽字。恶云退散。又取棘刺。和罗视迦油加持掷火中烧。能止大雨。亦令行者成大结护。亦成就一切事业。
　　又法画不动尊着赤土色衣。左垂辫发眼斜视。童子形。右手执金刚杵当心。左手执宝棒。眼微赤坐莲花上。嗔怒相遍身火焰。于像前结所爱乐印念诵。一切皆得成就。依前念诵。升空隐形一切爱乐事。皆随意成就。若无画像。独处闲静或于寺中。或在山窟离杂闹处。求一切事法皆亦成就。
　　又法加持疟病令自缚下语。又加持镜。于中圣者现问事皆语。又取一童子或童女。令净洗浴着鲜净衣置道场中。召请圣者入道场加持。被此童子问一切事皆得。
　　又法若欲成就系迦啰法者。于白月一日日中时。于像前着种种香花供养。不歇诵明一百八遍。想念坛中一切诸佛菩萨摄受。每日如是念诵满一月。又取苦练木香。又取遏迦木以酥涂上。和白芥子加持掷火中烧。从戌至子乃至寅时。系迦啰即来语行者言。使我作何事。行者摄受。已后常随行者意所使。随顺供给所须饮食齿木净水等。常在左右。乃至使往上天取天女。亦即将来。
　　又更说根本印明等。其根本印。以二中指内相叉为钩。二头指侧相拄。二大指各捻自无名指甲上明曰。
　　曩么三曼多嚩日啰(二合)拏(去)吽尾吉哩(二合)多尾迦啰么贺毕[口　　(隸-木+士)](二合)多已瑟侘(二合)契怒始瑟侘(二合)贺啰案怛啰(二合)么啰驮啰者咄啰目佉入嚩(二合)逻比路啰堕计舍吽嚩日啰(二合)孽啰(二合)吽泮吒(半音)
　　次说心印。以二小指二无名指内相叉。二中指竖头相拄。二头指于中指复曲如钩。二大指并捻中指中节明曰。
　　曩么三曼多嚩日啰(二合)拏怛啰(二合)吒阿母伽战拏摩贺噜杀拏娑颇(二合)吒野吽怛啰(二合)么野怛啰(二合)么野吽怛啰(二合)吒唅[牟　　含]。
　　次说剑印。左手大指。捻无名指小指甲。直头中二指。右手头中二指。入左掌中。握以为拳。右无名小二指大指捻其甲上。又云左头指屈。捻大指如环明曰。
　　唵娜者逻加拏没驮制吒迦吽吽佉呬佉呬伊能鱼哩(二合)呬[牟　　含]贺唎尾沙索钵多(二合)恶纥哩(二合)贺泮吒阿哩野(二合)者逻阿孽车紧旨啰夜思伊(引)能迦(引)哩野(二合)句噜曩么娑嚩(二合)诃(引)
　　次说金刚杵印。以右手大指。捻头指甲如环。散开余三指亦名成就一切事业印明曰。
　　曩莫三曼多嚩日啰(二合引)拏唵婀者逻迦(引)者噜娑(引)驮野吽[口　　半]吒。
　　次说宝山印。以两手十指内相叉。合结为拳。
　　次说头印。左手以四指握大指。为拳置头上。
　　次说垂辫发发印。以二无名指内相叉。竖二中指头侧合。二头指各捻中指甲上。二大指入无名指小指间。甲相背合。二小指合而竖以印置头在角上即成。又用此印。翻头向内到垂。置额上。便成圣者眼印。
　　次说口印。以二小指内相交。以二无名指握之。二中指侧相拄。二头指各捻中指甲。二大指向外并直竖置口上。
　　次说甲印。合印合掌二头指二无名指背相着。二大指二中指二小指合而搩开。
　　次说师子奋迅印。先合。以无名二指屈入掌中背相着。二头指于中指后屈如钩。二大指二小指各并直向外申。即起作频申无热。绕坛行道。
　　次说火焰印。右手大指屈。押中指余三指。直竖头拄右掌心。右手五指散开。
　　次说制火焰印。二手各为拳。二大指于头指间出头。拳相合。
　　次说商佉印。以二小指内相交。二中指二无名指头相拄。左头指直申附中指背。右头指屈捻中指上节。二大指各捻无名指。从宝山以下诸印。取本部中所爱乐明。加持用之必验成就。
　　次说索印。二手各作金刚拳。各竖头指。右头指内入左掌中握之。竖印当心诵加持明曰。
　　曩么三曼多嚩日啰(二合)拏阿波舍伴阇曩吽泮吒。


