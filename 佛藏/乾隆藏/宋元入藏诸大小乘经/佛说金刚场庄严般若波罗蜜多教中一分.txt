佛说金刚场庄严般若波罗蜜多教中一分一卷


宋元入藏诸大小乘经
佛说金刚场庄严般若波罗蜜多教中一分一卷
宋朝散大夫试鸿胪少卿传法大师臣施护奉诏译


　　

佛说金刚场庄严般若波罗蜜多教中一分(此于大部支流别行)
　　尔时十方一切如来又复云集。劝请世尊金刚瑜伽大秘密主大毗卢遮那如来。愿说根本无性般若波罗蜜多法门。
　　尔时世尊金刚瑜伽大秘密主大毗卢遮那如来。闻诸如来劝请言已即入一切佛境界大智金刚三摩地。从是三摩地出已。于刹那间安住一切如来及妙吉祥菩萨金刚真实智慧性中。于是性中。复入一切如来心光明妙坚固性智慧三摩地。于是三摩地中。从一切如来心。出现一切佛境界光明遍照法界。普及一切尽有情界悉皆照耀。令一切有情智慧清净。从一切有情菩提心。出生敬爱钩召灌顶法。如善所作如理安住金刚萨埵三摩地中所作圆满。又从宝光幢笑秘密大士。出生最上大自在性。安住金刚萨埵三摩地觉悟性中。又从法利因语秘密大士。出生坚固心所作清净性。安住莲华萨埵三摩地自性清净最上法性藏。从是建立种种增上事业。以护念法成熟有情。从一切如来身语心。乃至尽有情界普令成熟。如理安住已。还复世尊大毗卢遮那如来心。随入一切如来智慧性中住尔时世尊大毗卢遮那如来。说伽陀曰。
　　大哉无漏因正慧　　一切如来所出生
　　正慧无垢不思议　　众生聚性所从来
　　大哉诸法不思议　　一切佛事皆清净
　　若性无性分别时　　是心即于二处转
　　尔时妙吉祥菩萨摩诃萨。即于会中现神通力。从如来心化出十六大菩萨身。围绕世尊大毗卢遮那如来。于一切如来左右。现大日曼拏罗光明。于其光中。复现妙月曼拏罗。妙吉祥菩萨处中而坐。作如是言。劝请世尊金刚瑜伽大秘密主大毗卢遮那如来。宣说金刚场庄严般若波罗蜜多教诸正法句。
　　尔时世尊大毗卢遮那如来。赞妙吉祥菩萨摩诃萨言。善哉善哉妙吉祥。汝能问佛如是正义。汝当谛听如善作意我今宣说。是时世尊大毗卢遮那如来。安住一切如来自在性中。即说金刚场庄严般若波罗蜜多诸法大明句。所谓四念处等。四念处者。于身中身内外。随观行正念正知。于受中受内外。随观行正念正知。于心中心内外。随观行正念正知。于法中法内外。随观行正念正知。如是身受心法四念处观。若正念正知。即一切清净住无著行。乃于世间悉无所有。而身语心常住般若波罗蜜多平等法门。此名四念处平等法般若波罗蜜多教。大明曰。
　　盎(引一句)岗(引)(二)唵(引)拶埵(引)哩娑蜜哩(三合)怛踰(二合)波塞他(二合)那(引)曩(引)(三)
　　复次四正断。谓于未生诸不善法。发起精进。当令不生摄心正念。已生诸不善法。发起精进而悉令断摄心正念。未生诸善法。发起精进悉令生长摄心正念。已生诸善法。发起精进悉令增长。坚固广大修习圆满摄心正念。如是四正断。即一切法不断而断。是为觉了第一义谛。此名正断广大门般若波罗蜜多教。大明曰。
　　唵(引一句)三藐讫钵啰(三合)贺(引)拏(二)萨哩嚩(二合)怛他(引)誐多三摩多(引)地瑟姹也(二合)(三)恶(四)啰(五)吽(引)(六)
　　复次四神足。谓欲三摩地断行具足神足。精进三摩地断行具足神足。心三摩地断行具足神足。慧三摩地断行具足神足。如是四神足。从一切法如幻相出生。是即转一切法轮般若波罗蜜多第一义谛体门。此名神足波罗蜜多平等智般若波罗蜜多教。大明曰。
　　唵(引一句)哩提播(引)那播(引)啰弥帝(引)(二)罗嚩野啰吽(引)吽(引)(三)
　　复次五根。谓信根精进根念根定根慧根。如是五根。悉无戏论一切法平等性转。此名根平等般若波罗蜜多教。大明曰。
　　唵(引一句)印捺哩(二合引)夜(引)嚩冒达钵啰(二合)倪(引二)壹试(引)惹那(引)摩(三)爹波誐多(引)野(四)阿(引)(五)唵(引)(六)
　　复次五力。谓信力精进力念力定力慧力。如是五力。即一切法平等行。于一切力悉离戏论本来清净。此名力增般若波罗蜜多教。大明曰。
　　唵(引一句)萨哩嚩(二合)怛他(引)誐多(引)末罗阿(引)(二)吽(引)吽(引)(三)嚩(四)
　　复次七觉支。谓念觉支择法觉支精进觉支喜觉支轻安觉支定觉支舍觉支。如是七法住平等性。此名平等出生相般若波罗蜜多教。大明曰。
　　唵(引一句)飒钵多(二合)冒亭誐三摩多(引)(二)苏钵啰(二合)底瑟耻(二合)帝(引)(三)突笼(二合引)(四)鑁(引)(五)
　　复次八正道。谓正见正思惟正语正业正命正勤正念正知。如是八法。从大菩提心出生。正道无尽而善觉了一切智智。此名八正道平等般若波罗蜜多教。大明曰。
　　唵(引一句)阿(引)哩也(二合引)瑟啖(二合引)仵(引)摩(引)哩誐(二合)摩(引)跓(半音引)(二)
　　复次三三摩地。谓空无相无愿。何名空三摩地。谓若空相无所有相无自性相。与一切法皆同一相是相无生。此说名为空三摩地。何名无相三摩地。谓若于一切法。无作相无希望无别异住寂静相离相。心止一境。此说名为无相三摩地。何名无愿三摩地。谓若苦无常相等。于一切法无觉了性无起作。若如是知若异如是知。无求无行无希望。此说名为无愿三摩地。如是三三摩地。乃至一切性一切三摩地门。随入般若波罗蜜多门。大明曰。
　　唵(引一句)朅三摩(引)萨哩嚩(二合)达哩摩(二合引)(二)亢(引)(三)
　　复次八解脱。谓有色观诸色解脱。内无色想观外色解脱。净解脱。复过诸色想不起碍想不作我想缘无边空而作观行即空无边处解脱。复过空无边处缘无边识而作观行即识无边处解脱。复过识无边处缘无所有处而作观行即无所有处解脱。复过无所有处缘非想非非想处而作观行即非想非非想处解脱。复过非想非非想处于想受灭三摩钵底正观行即想受灭解脱。如是八法。即一切法离戏论相。非染非净非定非散。非三摩钵底非非三摩钵底。此名离处非处般若波罗蜜多教。大明曰。
　　唵(引一句)三满多跋捺哩(二合引)(二)萨哩嚩(二合)婆(引)嚩尾戍提(引)(三)唐(引)(四)汤(引)(五)亢(引)(六)
　　复次九次第定。谓离欲诸恶不善法有寻有伺离生喜乐初禅定。彼寻伺止息内心清净住一境性无寻无伺定生喜乐二禅定。于喜离着住舍念行身得妙乐离喜妙乐三禅定。若苦若乐二法悉断如先所起悦意恼意而皆止息无苦无乐舍念清净四禅定。过诸色想不起碍想于种种想而不作意缘无边空而作观行即空无边处定。过空无边处缘无边识而作观行即识无边处定。过识无边处缘无所有处而作观行即无所有处定。过无所有处缘非想非非想处而作观行即非想非非想处定。及想受灭定。如是九法。若有性若无性悉离分别。即一切法无二觉了平等性。此名一切解脱平等般若波罗蜜多教。大明曰。
　　唵(引一句)阿难多尾谟(引)叉目珂舂(二)
　　复次六念。谓念佛念法念僧念舍念戒念天。如是六法与一切法同一念即胜义空。一切法同一相谓即无相。是相亦离。此名平等门三摩地名称般若波罗蜜多教。大明曰。
　　唵(引一句)萨哩嚩(二合引)耨娑蜜哩(三合)底(二)嚩朗(二合引)(三)唐(引)(四)桑(引)(五)钵那(引)祢始(六)吽(引)吽(引)吽(引)(七)
　　复次菩萨十分位。谓发心分位童真分位。初习业分位修行分位。生贵分位相应具足分位。正心分位不退转分位。得灌顶分位一生补处分位。如是菩萨分位即非分位。离诸分位入第一义安住一分位性。一分位者即无分位。此名无分位般若波罗蜜多教。大明曰。
　　唵(引一句)萨哩嚩(二合)咩嚩娑他(二合引)那尾誐帝(引)吽(引)(二)
　　复次菩萨十自在。谓寿命自在业自在。资具自在信解自在。愿自在神通自在。出生自在力自在。法自在心自在。如是十自在即非自在。自性离故乃得一切自在中最上寂静一切法善住清净性。此名一切自在般若波罗蜜多教。大明曰。
　　唵(引一句)萨哩嚩(二合)嚩始帝(引)(二)怛囕(二合引)(三)突笼(二合引)(四)吽(引)(五)
　　复次十波罗蜜多。谓布施波罗蜜多。持戒波罗蜜多。忍辱波罗蜜多。精进波罗蜜多。禅定波罗蜜多。慧波罗蜜多。方便波罗蜜多。愿波罗蜜多。力波罗蜜多。智波罗蜜多。如是十波罗蜜多。摄一切波罗蜜多。是即无等等波罗蜜多。离戏论波罗蜜多。如实义波罗蜜多。一切法真实义波罗蜜多。金刚波罗蜜多。宝波罗蜜多。法波罗蜜多。羯磨波罗蜜多。一切法平等波罗蜜多。如是等法而悉安住坚固随顺相应法门。此名一切波罗蜜多平等般若波罗蜜多教。大明曰。
　　唵(引一句)萨哩嚩(二合)播(引)啰弥多(引)哩他(二合)波哩布(引)啰尼(二)唵(引)(三)钵囕(二合引)(四)吽(引)(五)当(引)(六)
　　复次十地。谓欢喜地。离垢地。发光地。焰慧地。难胜地。现前地。远行地。不动地。善慧地。法云地。如是十地即一切地而同一义。所谓智义。即此智义亦无所有。无相无文字无声无名。不可记别本来清净。现无垢光住真实义。此名地清净般若波罗蜜多教。大明曰。
　　唵(引一句)部弥尾秫驮儞(二)萨哩嚩(二合引)哩他(二合)波哩布啰尼(三)鑁(引)(四)蓬(引)(五)
　　复次四梵行。谓慈悲喜舍。如是四法安住梵行。此名一切法平等性般若波罗蜜多教。大明曰。
　　唵(引一句)没啰(二合)贺摩(二合)尾贺(引)啰阿地瑟姹(二合)那(二)岗(引)(三)[牟　　含](引)(四)讷笼(二合引)(五)叉(六)吽(引)(七)拏笼(二合引)(八)
　　复次十力谓。处非处智力业报智力。种种界智力了别自他根智力。种种信解智力苦灭道智力。染净智力宿住随念智力。五神通智力漏尽智力。如是十力即一切如来平等善出生性。此名十力平等般若波罗蜜多教。大明曰。
　　唵(引一句)捺舍末罗摩帝(引)爽(引)(二)
　　复次四无所畏。谓如来应供正等正觉。了知如是法成正等觉具一切智。于一切世间天人魔梵沙门婆罗门等大众中得无所畏。平等观察得大安乐行。得勇猛行转正法轮。不转一切世间之法。又复如来了知如是法。断尽诸漏得无所畏。又复如来说诸染法障碍圣道。平等所说得无所畏。又复如来作如是说。修诸正行能尽诸苦。平等所说得无所畏。如是四法皆如实说正中正义即无所畏。平等住一切法如幻相。离我我所性。此名无所畏平等般若波罗蜜多教。大明曰。
　　唵(引一句)吠(引)舍(引)啰[寧　　也](切身)三摩多(引)钵啰(二合引)钵多(二合)(二)阿(三)阿(引)(四)暗(引)(五)恶(六)
　　复次四无碍解。谓词无碍解法无碍解。义无碍解乐说无碍解。如是四法住平等性。此名一切法如幻相无碍解。般若波罗蜜多教。大明曰。
　　唵(引一句)钵啰(二合)底三尾那(二)莎(入)(三)吽(引)(四)
　　复次十八不共法。谓如来身无失。语无失。意无失。无不定心。无异想。无不择舍。欲无减。精进无减。念无减。慧无减。解脱无减。解脱知见无减。过去无碍无著愿知见转。未来无碍无著愿知见转。现在无碍无著愿知见转。身业随智慧行。语业随智慧行。意业随智慧行。如是十八法。如来于一切时一切处。一切平等而善安住。即随入一切法空性大慧清净。此名不共法平等般若波罗蜜多教。大明曰。
　　唵(引一句)阿(引)尾(引)尼迦没驮达哩摩(二合)三摩帝(引)(二)阿(引)(三)尾(引)啰吽(引)(四)亢(引)(五)
　　尔时十方来者一切如来。闻世尊大毗卢遮那如来宣说秘密诸法句已。咸共称赞说伽陀曰。
　　善哉无上菩提心　　一切如来胜自在
　　善哉诸佛最上法　　是即三摩地名称
　　善哉金刚广大智　　善住金刚坚固心
　　善哉诸法无量门　　善住清净第一义
　　善说如是秘密句　　一切如来从是生
　　尔时世尊大毗卢遮那如来。欢喜归命一切如来。亦以伽陀而称赞曰。
　　归命顶礼诸如来　　自他清净大法身
　　我先归命秘密言　　大力金刚坚固智
　　诸法毕竟寂静体　　安住金刚法性门
　　已得圆满大乘句　　归命大悲大自在
　　本来清净大无畏　　最上最胜最第一
　　信礼一切善逝尊　　最上正法诸文字
　　以所宣说正法门　　普遍供养一切佛


