佛说宿命智陀罗尼经一卷


宋元入藏诸大小乘经
佛说宿命智陀罗尼经一卷
宋朝散大夫试光禄卿明教大师法贤奉诏译



佛说宿命智陀罗尼经
　　尔时世尊告阿难言。有陀罗尼名宿命智。若有众生闻是陀罗尼。能志心受持者。所有千劫之中极重罪业皆悉消灭。若能终身不间断者。是人于七俱胝生常知宿命。即说陀罗尼曰。
　　那谟(引)啰怛那(二合)室诘泥(去声呼下同一)怛他(引)誐多(引)野(二)阿啰曷(二合)帝(引)三藐讫三(二合)没驮(引)野(二)怛[寧　　也]他(引四)唵(引)啰怛泥(二合)啰怛泥(二合五)苏啰怛泥(二合六)啰怛努(二合引)讷婆(二合)味(引七)摩贺(引)啰怛那(二合)枳啰尼(去声八)啰怛那(二合)三婆味(引)娑嚩(二合引)贺(引九)
　　尔时阿难闻佛宣说。令诸众生得宿命智陀罗尼已。叹未曾有欢喜无量。即以头顶礼佛而退。
