佛说栴檀香身陀罗尼经一卷


宋元入藏诸大小乘经
佛说栴檀香身陀罗尼经一卷
宋朝散大夫试光禄卿明教大师法贤奉诏译


　　

佛说栴檀香身陀罗尼经
　　尔时世尊告阿难言。有陀罗尼名栴檀香身。是陀罗尼有大威力。能与众生广大福聚。若复有人得此陀罗尼。发至诚心读诵受持坚固不退。是人所有极重宿业悉得消灭。当来获得殊胜果报。又复有人欲见观自在菩萨者。先于清净之处持诵精熟。然后择吉祥日。日初出时用白檀香涂曼拏罗。于中焚栴檀香献殊妙花。即起首诵陀罗尼八千遍。得数满已即于曼拏罗前。铺吉祥草虔心而卧。如是经于七日。即得菩萨出现本身。令持诵人所求成就。又复有人以业报故。身患癞病及恶疮癣。即于佛前诵陀罗尼三遍。加持瞿摩夷及香泥。作曼拏罗供养佛已。然取曼拏罗香泥涂于已身。所患疮癞速得除瘥。乃至宿业亦得除灭。即说陀罗尼曰。
　　那莫室赞(二合)那曩(引)誐野(一)怛他(引)誐多(引)野(二)阿啰曷(二合)帝(引)三藐讫三(二合)没驮(引)野(三)那莫室赞(二合)捺啰(二合)钵啰(二合)婆(引)嚩(引)野(四)酤摩啰部(引)多(引)野(五)那莫阿(引)哥(引)舍誐哩婆(二合引)野(六)冒地萨埵(引)野(七)摩贺(引)萨埵(引)野(八)那莫阿(引)哩也(二合引)嚩路吉帝(引)说啰(引)野(九)冒地萨埵(引)野(十)摩贺(引)萨埵(引)野(十一)摩贺(引)哥(引)噜尼哥(引)野(十二)阿(引)哩也(二合引)嚩路吉帝(引)说啰写(上)阿提瑟姹(二合引)儞(引)那(十三)儞(引)舍曳赊(引)弥(十四)怛[寧　　也]他(引十五)尾誐底摩哩(引)唧计(引十六)讷哩驮(二合)摩弥(引十七)讷啰(引)努钵啰(二合)尾瑟致(二合引十八)赞捺曩(引)誐[口　　爾](引十九)三满多波哩输达儞(二十)秫驮尸梨(引二十一)佐(引)哩怛啰(二合)嚩底(二十二)摩贺(引)钵啰(二合)多(引)闭(引二十三)萨哩嚩(二合)没驮阿提瑟致(二合)帝(引二十四)婆誐嚩底(二十五)播(引)波尾那(引)啰儞娑嚩(二合引)贺(引二十六)
　　尔时阿难闻佛说此大陀罗尼已。欢喜信受礼佛而退。


