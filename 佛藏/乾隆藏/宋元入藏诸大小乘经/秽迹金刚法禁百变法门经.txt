秽迹金刚法禁百变法门经一卷


宋元入藏诸大小乘经
秽迹金刚法禁百变法门经一卷
三藏沙门阿质达霰译


　　

秽迹金刚禁百变法经一卷
　　尔时金刚复白佛言。世尊若有善男子善女人。持我此咒无效验者无有是处。欲令山摧者。取白芥子三升上好安悉香。于山中疑有宝。取镔铁刀一枚。画四方为界。耳净巾一枚香炉一枚。烧安悉香先咒一千八遍。取白芥子四散及至七遍。作是法其山自摧。若有宝之处其藏神舍宝而出任意用之。若欲令海竭者。先咒一千八遍。以金铜作一龙形。掷于海中即时海竭。若欲令江河逆流者。取安悉香作一象形。无问大小掷水中咒一百八遍。登时逆流。令依旧者咒一净石掷之水中其水如故。若有雷电霹雳毒龙卒风恶雨者。即作止雷电印。以左手中指无名指小指并屈掌中。头指以大母指。捻头指中节上。诵咒咒之。以印遥指雷雹之处自止。若欲令一切鬼神自来归伏为给使者。取水三斗盛铜器中。以净灰围之。即作教摄录印。以二无名指并屈掌中。令背相倚。二中指头相捻。二头指及小指各如开华。以大母指捻中节。默咒一百八遍。其世界内所有诸恶鬼。并来云集自现其身。舍毒恶心任行人驱使。若禁山者所至之山。诵咒百遍大叫三声。即作业山印以右手无名指。屈于掌中。直竖中头大母等指。并直竖。向上印之七遍。即却行七步。后七印山。其山中即一切鸟狩并移出山。若作此印咒七遍。以印向空中印三七度。其空中毫尘不过。若欲令人不语者。书前人姓名。向口中含口。其人口不能言。吐出即语得。若诵一切诸咒先须作坛。若诵我此咒者即勿须作坛。但克一跋枳金刚榼杵。于佛塔中或于静室中。用香泥涂地随其大小。着种种香华供养。安杵坛中咒一百八遍。其杵即自动。或变作种种异物亦勿怪之。更诵咒一百八遍。其杵自去地三尺以来。或五六七尺乃至一丈以来。持法之人即须归依忏悔发愿。我于彼中即现真身。随行人意所愿乐者。并皆速得如意。我即与授菩提之记。即得身心解脱。先须诵十万遍满。然后作法若课未充不得效验。
印法第二

　　印此印方一寸八分刻之。咒一千遍。日白胶香度之。克印日勿令人见。用印印心。得心智自然智宿命智。持印百日。即得住种种大法门。

　　印方一寸二分咒六百遍。以安悉香度之。带行令一切人爱乐得大自在永离众苦。

　　印方一寸五分刻之。咒六百遍。以白胶香度之。用印印脚。便得飞腾虚空所向自在。

　　印方一寸八分刻之。用白胶香度之。咒七千遍。用印印足。可日行三百万里无人得见。
神变延命法

　　印伏连。书心上即差。大吉急急如律令。

　　印心痛。书之立即除差。大吉利急急如律令先咒七遍。

　　鬼病。朱书吞之。

　　精魅鬼病之人。朱吞之七大书枚立瘥神验。

　　若依法之人。取白檀绫二丈一尺七寸。白练裹之。置于地轮世界。令人延年得七十岁。若无人送者。即安自宅中庭。掘地七尺埋之亦得。又得聪明多智辩才无碍。

　　此七道亦能治万病。吞之亦令人长寿益智大神验。

　　此上七道用朱书纸上。吞之千枚令人延年。即得与天地齐寿。不得令人见之。

　　此上七道若有人患一切病。以此符书之皆得除瘥。若人书符吞之者。延年益智大验效矣。

　　此上七道若有人求种种珍宝者。以朱书此符吞之满七日。即有种种妙宝自然而至。若求他人财物。当书彼人姓名于符下。其人立即送物到。

　　此上三符朱书床四脚上。常有八大金刚卫护悉不暂舍。惟须严净勿令污染之物入房。切须慎之。


　　有大火灾起者。书符掷一枚咒一百八遍。向火中须臾灾自灭。


　　火恶风起者。书此符咒一百八遍。掷向风中即止。


　　有大水起者。书此符掷于水中。立即断流水不溺人矣。


　　有大雨者。书此符咒之一百八遍。向雨掷之其雨立即自定之。
　　


　　此符朱书吞三枚。及可与他人书符。即有验效。若不尔者用诸符无验。
　　尔时秽迹金刚说此符已。大众同声赞言。善哉大力士汝能说是大妙之法。令诸众生皆得解脱。尔时金刚顷白诸大众。当知我于汝等。此法若流行之处。我等大天常当护此行法之人助令成就。是时金刚复作是言。若有众生行此法者。我即往彼现其人前。所求愿者我亦施与。令彼得种种变现种种神通所作无碍。常须念我本师释迦牟尼佛。我即常随逐之。令一切法皆助成就。尔时金刚说此法已。大众倍加悲喜。及诸天龙大鬼神等。各奉圣言礼足而去。
　　(古经本咒四十三字。唐太宗朝人多持诵感验非一。除去十字今就录出。速获灵应无过是咒)
　　唵[口　　佛]咶　啒[口　　聿]摩诃般啰(二合)　很那[得-彳+口]　吻汁吻　（醯）（摩）（尼）[口　　微]咭[口　　微]　摩那栖（唵）（斫）（急）（那）乌深暮　啒[口　　聿]吽吽（吽）泮泮泮（泮）（泮）娑诃
　　(真觉弹师所传神咒。与今经咒同。但梵音赊切字语少异)
　　唵佛诟窟聿　摩诃般那很那诩　吻泮吻　尾劼尾　摩那栖　乌涩谟　窟聿吽吽吽　发发发　莎诃


