佛说不空罥索咒经一卷


大乘五大部外重译经
佛说不空罥索咒经一卷
隋天竺三藏法师阇那崛多译


　　

佛说不空罥索咒经
　　如是我闻。一时婆伽婆在逋多罗山顶观世音宫殿所居之处。于彼山中多有娑罗波树多摩罗树。瞻卜华树阿提目多迦华树等。更有种种无量无边诸杂宝树。周匝庄严。与大比丘众八千人俱。复有无量首陀会天。无量百千左右围绕。其名曰自在天众大自在天众。复有若干大梵天王及诸天子。请佛说法。
　　尔时观世音菩萨摩诃萨。于是海会大众之中。即从座起整理衣服。偏袒右肩右膝着地。合掌向佛面目熙怡。开颜含笑而白佛言。婆伽婆于有心咒。名曰不空罥索王。我于往昔从发菩提心已来。过九十一劫。于是劫中有世界名曰观视。于彼刹中复有一佛。名曰世界王如来应正遍知。然彼如来怜愍我故说此心咒。我时于彼佛世尊所受持不忘。以是力故。从是已来常为无量无边百千摩醯首罗诸大天众。净居天王并诸天子无量无边说法教化。令向阿耨多罗三藐三菩提。世尊我于彼佛所得是咒已。即得不忘智胜庄严等一万三昧。世尊随有此心咒处。当知彼处有大天众。所谓自在天大自在天。大梵天梵天等一万二千守摄防护。世尊随其所在有是咒处。应如塔想。世尊随何方面有是心咒。应当证知彼诸人辈。已曾供养百千万亿那由他诸佛种诸善根。世尊若复有人闻此不空心咒者。当知彼人。若于往昔于他人所。行诸秽恶造诸非法。毁谤诸师毁谤正法。未来世必堕阿鼻地狱。一切诸佛菩萨声闻辟支佛等皆悉舍离。彼人于后生悔恨心不复造恶。彼人若能一日一夜断食诵此心咒。彼人重罪现世轻受。或一日间得寒热病。或复二日或复三日或复四日。或复七日得寒热病。或复眼痛或得耳痛。或唇齿疼痛或舌齶疼痛。或复心痛或复腹痛。或膝痛或胁痛腰脊肋痛。或患支节疼痛或得痔病。或大小便利不通或下痢。或患手足或头。痛或患疮癣或患白癞大癞甘疮疱疮反华疮恶毒疮月食疮。或得羊癫诸鬼病等。或值咒咀野道种种言说。或为他作而反着之。或为已作而更着之。或被枷禁系在牢狱或被他打或被他杀。或他期克骂詈毁辱或被诽谤。世尊我今略说。或值身口意业逼切。或夜得恶梦。以现受故彼等恶业悉得除灭。况复清净诸众生辈。正信正行不灭罪者无有是处。世尊若有四辈人民等。设以谄曲心闻此咒者。或复读诵或复受持。或昼夜常诵或为他解说已教令听闻。乃至在畜生前说此心咒令彼耳闻。复能说是金刚句等自心念言。金刚句者何等是也。所谓一切不舍是也。一切不分别是也。一切无为是也。一切不迟至是也。一切不作是也。一切不染是也。一切平等心是也。一切无至是也。一切不弃舍是也。一切不离五阴是也。如是方便当须念佛。彼等诸人十方诸佛数满一千在于现前。彼等诸佛当教是人忏悔除罪。世尊我今略说。若复有人。以竹帛书是心咒受持礼拜。有如是等无量无边功德之聚。世尊我今略说。闻此咒者不应起诤。世尊若人共他斗诤闻此咒者。或为惊怖大家或护他意。或因调戏闻此咒者。世尊彼等诸人应当思惟。令我耳根闻此咒者。以观世音菩萨威神力故非我自力。世尊譬如有人。或取栴檀香或取龙脑香。或取麝香等种种诸香。诽谤毁辱骂詈言说。诽谤毁辱骂詈言讫已。还以是香涂其身体。然彼栴檀乃至麝香不作是念。彼人诽谤我骂詈我毁辱我。岂有是心。我与彼香不与彼耶。无有是处。世尊但彼自有香性不舍本性。如是如是。世尊若有人。于我此心咒或复毁辱。或复道说诽谤乃至如上所说。以谄曲之心恭敬尊重。世尊彼谄曲众生于未来世。于诸善根能为佛因。生生处处不离戒定及胜智慧成就福聚之香。于未来世能持戒香。世尊若善男子善女人。或比丘比丘尼优婆塞优婆夷。或余人辈为此心咒故。于月八日十四日十五日。空腹一日一夜莫食。身持禁戒心行精进。一日七遍夜复七遍。诵此心咒已。莫念余事莫共他语。世尊彼人现世得二十种功德。何等为二十种功德。一者一切病痛不恼其身。虽有病痛以福业力故速得除差。二者其身微妙柔软光泽多人爱敬。三者诸根调伏。四者大得财宝所求随称不被他劫夺。五者火不能烧。六者水不能漂。七者王不能夺。凡所造业常得吉利。八者恶雹不伤恶龙摄毒。九者不被灾旱不畏恶风疾雨。十者若人被虫食于禾稼。当取其沙灰水等任意咒之七遍。八方结界上下诸方普遍结之。一切惊怖一切虫毒即得除灭。十一者一切恶鬼吸人精气。或于梦中为人夫妇。欲相厌魅亦不能害。十二者于一切恶众生所常得安乐。心恒敬重无时暂舍。十三者若有诸怨生于恶意。欲来仇对亦自消灭。十四者但有恶人欲相害者。不能为害即自去离。十五者一切咒诅一切蛊道。速即自摄不能加害。十六者若处于众中最强。十七者诸有烦恼不能缠绕。十八者当在阵敌锋刃相害一心诵咒。一切刀杖箭矢即不着身。十九者一切善神常随拥护。二十者生生处处常得不离慈悲喜舍。世尊若人能受持如是心咒者当得如是二十种功德。世尊更复有得八种法。一者命终之日观世音菩萨当作比丘像现其人前。二者命终之时心不散乱四大安隐。无诸苦恼纷绕其身。三者病虽困笃亦无诸漏泄秽污屎尿不净。四者命终之日得正忆念心不乱错。五者命终之日不复覆面而死。六者命终之日得无量辩才。七者命终之日欲乐生何佛国土者随意往生。八者常得善知识不相舍离是故八种福相现其人前。若有人能一日三时诵念。一时三遍受持此咒者。当断酒肉五辛。则所得功德日夜增长。菩萨不自为已。知诸众生心性力故当为说之。勿为悭吝勿作憍嫉。或云我能为汝汝不能耶。所以者何。菩萨舍嫉妒意。为诸众生作大利益。而取菩提入菩萨数。言菩提者即是大智。言众生者即是方便。此二法者为众生故而有所得。世尊愿佛听我说此心咒。于如来前欲演说故。亦为四部诸众生辈。得安乐故得利益故。更为自余罪恶众生除灭罪故。尔时世尊告观世音菩萨言。汝清净众生说是心。咒应当知时如来随喜。此心咒者。于未来世行菩萨行善男子善女人。于此心咒当作父母想。
　　尔时观世音菩萨摩诃萨。瞻睹尊颜目不暂舍。而白佛言。世尊佛已听我说此心咒。一切菩萨所应礼拜恭敬尊重。此解脱圆满法门。为众多人得利益故得安乐故。为欲怜愍众多人故。为诸天人世间得世乐故。
　　我今顶礼三世一切诸佛。及菩萨僧去来现在声闻缘觉。
　　我今顶礼正行正向一切诸圣。
　　我今顶礼大智舍利弗。
　　我今顶礼弥勒世尊菩萨众等。
　　我今顶礼本师阿弥陀如来。
　　我今顶礼常住三宝。
　　敬礼观世音菩萨摩诃萨大慈悲者。而说咒曰。
　　多侄他(一)唵吽(二)这啰这啰(三)支唎支唎(四)朱嚧朱嚧(五)摩诃迦[口　　留]尼迦(六)悉唎悉唎(七)之唎之唎(八)毗唎毗唎(九)钵头摩诃萨多(十)哥罗哥罗(十一)吉利吉利(十二)句卢句卢(十三)摩呵舒大萨多婆(十四)佛着耶佛着耶(十五)陀婆陀婆(十六)吉腻吉腻(十七)钵啰(二合)摩舒大萨多婆(十八)迦啰迦啰(十九)吉唎吉唎(二十)句嚧句嚧(二十一)摩诃萨他莫钵罗(二合)钵多(二十二)这逻这逻(二十三)毗遮啰(二十四)珊遮啰(二十五)钵啰(二合)遮啰(二十六)伊吒吒伊吒吒(二十七)婆啰婆啰(二十八)毗唎毗唎(二十九)哹嚧哹嚧(三十)伊醯夷醯(三十一)摩呵迦[口　　流]尼迦(三十二)摩呵钵遮钵帝鞞沙建啰(三十三)娑啰娑啰(三十四)柘啰柘啰(三十五)呵啰呵啰(三十六)呵呵(三十七)兮兮(三十八)[喣-句+休][喣-句+休](三十九)唵(引)迦娑婆啰诃(去)莫鞞沙达啰(四十)达啰达啰(四十一)地唎地唎(四十二)度嚧度嚧(四十三)多啰多啰(四十四)萨啰萨啰(四十五)簸啰簸啰(四十六)婆(轻道)罗婆(轻道)啰(四十七)阿啰湿迷(二合)室多萨呵萨啰(四十八)波罗帝曼地(徒笔反)多(四十九)舍[口　　梨]啰(五十)十啝啰十啝啰(五十一)多波多波(五十二)婆伽槃(五十三)苏摩地底夜(五十四)颉履屣伽拏(五十五)居鞞罗(五十六)婆啰醯眠达啰(五十七)颉履屣伽拏(五十八)啼婆伽拏(五十九)嚩(扶夜反)利至多(六十)遮罗拏(六十一)苏嚧苏嚧(六十二)朱嚧朱嚧(六十三)没嚧没嚧(六十四)散捺鸠摩啰(六十五)侯[口　　流]达啰(六十六)婆娑(长)婆(六十七)比疏[這-言+奴]檀那(去)大(六十八)颉履使那夜迦(六十九)蒱呼毗指多鞞沙达罗(七十)达啰达啰(七十一)地唎地唎(七十二)度嚧度嚧(七十三)他啰他啰(七十四)伽啰伽啰(七十五)夜啰夜啰(七十六)罗啰罗啰(七十七)何啰何啰(七十八)末啰末啰(七十九)拔啰拔啰(八十)拔啰陀夜(八十一)萨曼多婆卢吉多(八十二)毗卢吉多(八十三)卢鸡摄啝啰(八十四)摩醯摄婆啰(八十五)慕呼慕呼(八十六)没[口　　路]没[口　　路](八十七)没夜没夜(八十八)门柘门柘(八十九)何[口　　邏]叉何[口　　邏]叉莫摩(姓去甲)写(九十)萨婆拔夷嚩(九十一)萨婆乌簸达啰鞞嚩(九十二)萨婆乌簸萨耆嚩(九十三)萨婆揭啰醯嚩(九十四)婆(去)驮槃达那(九十五)曷啰社怛(九十六)娑迦(去)啰(贼九十七)何只儞(火九十八)忧驮迦(水九十九)鼻莏(毒一百)设萨多啰(戎仗一百一)簸唎摹遮迦(能解脱一百二)迦拏迦拏(一百三)吉儞吉儞(一百四)句[這-言+奴]句[這-言+奴](一百五)遮啰遮啰(一百六)因地唎夜(一百七)婆(去)逻蒱澄伽(一百八)柘妒阿唎耶萨底夜(一百九)三钵啰迦释迦(一百十)多莫多莫(一百十一)三莫三莫(一百十二)莫萨莫萨莫呵耽暮(一百十三)安驮迦啰比驮摩那(一百十四)杀波啰蜜多钵利哺啰迦(一百十五)弥唎弥唎(一百十六)吒吒吒吒(一百十七)茶(偷嫁反)茶茶茶(一百十八)知知知知(一百十九)伊尼夜折莫吃唎多(一百二十)钵唎迦啰(一百二十一)伊醯夷醯(一百二十二)伊湿婆啰(一百二十三)哹多槃这迦(一百二十四)句[梳-木+口]句[梳-木+口](一百二十五)波啰波啰(一百二十六)迦啰迦啰(一百二十七)迦吒迦吒(一百二十八)莫吒莫吒(一百二十九)毗输驮比沙耶婆私儞(一百三十)摩诃迦流尼迦(一百三十一)输毗多夜社儒波比多(一百三十二)何啰怛那(去)摩句吒摩啰达啰(一百三十三)萨婆肾若失逻思(一百三十四)吉唎多摩句吒(一百三十五)摩呵大蒱多(一百三十六)迦摩逻讫唎(二合)多(一百三十七)迦啰多逻(一百三十八)着那三摩着(一百三十九)毗木叉(一百四十)钵啰(二合)嗛必多(一百四十一)婆呼萨埵珊多帝(一百四十二)钵唎波柘迦(一百四十三)摩呵迦[梳-木+口]尼迦(一百四十四)萨婆羯摩拔啰那比舒驮迦(一百四十五)萨婆嚩地钵逻摹这迦(一百四十六)萨婆萨埵娑摩摄婆索迦(一百四十七)南摹素妒帝(一百四十八)苏波呵(一百四十九)
　　此咒随诵即成。一日三时一一时中诵一百八遍。能得除灭五逆重罪及诸业障。烧沉水香欲结界时。或咒水或咒灰。或咒芥子或咒紫檀木四枚。各七遍钉于四方。一切疟寒热病。作咒索诵二十一遍系其咽下。即得除愈一切诸病。或咒酥或咒油或咒水。各二十一遍咒已服之。若欲破他所作咒咀。作其人形像。或面或埿或蜡。当以镔铁为刀段段割之。若有人惊怖欲护身者。当作咒索带于身上。若有人患腹痛。咒碱水服之。若有人被虫毒或被蛇螫。当用涂咒涂之。若有人患眼痛。取白綖为咒索系其耳上。若人患齿。取迦罗毗罗木咒二十一遍。然后嚼之揩磨其齿。欲作大界。取五色綖咒二十一遍。取紫檀木四枚为橛系索于橛上缠之。钉着四角即成大界。一者怖处一切惊处欲护身者。当作咒索带行。或咒水洒之或咒灰用散其上。若有鬼着取五色綖为咒索带之或系身体。一切寒热病者。取白綖咒二十一遍作索带行。若有得一切种种恶疮。取荜茇捣以为末和蜜。咒二十一遍泥其疮上。若有人患眼。取香汤或甘草汤。咒二十一遍洗两眼。若有人患耳。煮油咒二十一遍内着耳中。一切斗诤一切官府一切恐怖处。取水咒二十一遍洗其面。若国内有大疫病。或城邑聚落。乃至家内当作道场。牛粪涂地香汤洒地。于四角处安置新净水瓶。以种种华置其瓶裹。复将种种华散道场处。持种种饮食皆令香美。复以种种净草敷设道场。以食置上并诸果蓏。于四角处面作灯盏。净布作炷烧诸妙香。以最胜上者而作供养。其咒师以香汤澡浴着鲜净衣。于其座上敷新净褥而坐其上。诵持此咒一切灾变即得消灭。若有遇重病者。将彼瓶水咒已洒于彼人。凡所洒者即得除灭一切疫病。诸鬼崇者一切有怖畏处。以水洒之皆得除愈。若有人被他禁咒。磨栴檀咒二十一遍。泥其心上即得除愈。若欲除灭一切业障及五逆四重。常诵莫住。若有家内遇疫病。或复诸鬼扰乱其家。当取一百八枚莲华。一一莲华各咒一遍。掷着火中即得除愈。若欲取一切众生心意。当取栴檀一百八枚长二寸。一枚一遍咒之掷着火中。欲治一切鬼病恐怖之处。当取阇耶草(藉草根)毗阇耶草(药)那句利(药)揵陀那句梨草(药)这怜尼草(药)阿婆耶波儞草(药)因陀罗波尼草(香附子)多迦罗(香)斫迦罗(香)摩诃斫迦罗(香)毗疏[這-言+奴]揵多(香)苏摩罗(是栀子)苏难陀(草)
　　如是诸草。皆捣之作末细罗之。取水和为丸如大枣。咒一百八遍。或头戴或系手而行。一切鬼病一切疫病不能为害。若有小儿着鬼病及疫病所惊怖处。将一丸系于咽下。若有女人薄相难嫁娶者或有诸病。取此丸药和水澡浴。即除恶相最妙最胜随意无难。若有女人不生男者。持药一丸系其项即得产男。一切惊怖中皆作大护。若有人被虫者。此药亦能破之。带药行者不被火烧诸难。若被恶疮。持此药涂者即得除差。若有人为诸恶事逼切。带此药者即蒙除难。若有人欲除恶风恶雨。咒水二十一遍散于四方。即得除止。若遇大雹。取一树枝行咒遥打之。此观世音心咒虽不受持。但诵能破一切业障。能成一切事皆得成就。若有人持此咒者。彼人当织一白氎。阔五尺长一丈不得割断。综缕彼[疊　　毛]当画作一佛。彩色中不得用胶。当和香及乳和彩色画之。右边画作观世音像。状如摩醯首罗天。头上发悉如蠡髻。方作华冠。肩上当画作黑鹿皮覆左肩上。自余身分当画作种种璎珞。其画者教持八关斋勿得杂食。日别香汤清净澡浴着净衣裳。其持咒者当清净处安像。像前以牛粪涂地。四方齐整纵广丈六尺。其坛场裹散纯白华。置八水瓶各受一斗。皆令新净盛以香汤。复以种种华置其瓶内。安其净草立八草座处。安置八方作八分食置其草座上。然后更以六十四分食。各各种种杂美好者。自余杂食具皆广大罗列作之。唯除五辛酒肉。余但使可得之者皆悉具之。若欲咒者。当三日三夜断食烧沉水香。其持咒人以妙香汤三时澡洗。大小便时皆须澡浴。若不能三日三夜者。但一日一夜断食。当食三种白食乳酪粳米。在彼像前长跪设饮食已。当诵咒一千八遍。尔时行者在于像前。即见自身出大光明犹如火焰。既自见已生大欢欣。乃至观世音菩萨自来现身。随其心愿皆悉与之。若欲隐身。当取雌黄或石黛。捣令碎末精细罗之。在于像前咒一千八遍。涂于眼上即得隐身。乃至腾空飞行。复得三昧名不空智见在庄严。作如是法已。然后凡所作者皆得成就。此是持咒法我今说竟。
　　尔时佛说此经已。时观世音菩萨摩诃萨。及净居诸天子娑婆世界主大梵天王。及诸菩萨众诸声闻众一切大众人民。闻观世音菩萨对佛说此经。皆大欢喜奉行。


