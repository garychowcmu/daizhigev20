佛说大孔雀咒王经三卷


大乘五大部外重译经
佛说大孔雀咒王经三卷
唐三藏法师义净奉制译


　　

佛说大孔雀咒王经卷上
　　尔时佛告阿难陀。若有苾刍苾刍尼国王大臣善男子善女人等。有所愿求。发心归命摩诃摩瑜利咒王者。应当先作如是启请命召法式为前方便。然后读诵无不遂心。南谟佛陀也。南谟达摩也。南谟僧伽也。南谟过去七佛正遍知者。南谟慈氏菩萨等一切菩萨摩诃萨。南谟独觉声闻四果四向。我今敬礼如是圣众。我当读诵大孔雀咒王经。诸所求请愿皆遂意。又复一切诸天神众。或居地上或在虚空或住于水咸听我言。所谓诸天及龙、阿修罗、摩喽多、揭路茶、健达婆、紧那罗、莫呼洛伽、药叉、曷洛刹娑毕丽多毗舍遮步多俱槃茶布单、那羯吒布单、那塞建陀嗢摩陀车夜阿波三摩罗乌悉多[口　　洛]迦及余所有一切鬼神亦当善听。所谓食精气者食胎者。食血者食肉者。食脂膏者食髓者。食支节者食生者。食命者食祭者。食气者食香者。食鬘者食花者。食果者食五谷者。食火烧者食脓者。食大便者食小便者。食唾者食涎者。食洟者食残食者。食吐者食不净物者。食漏水者。诸如是等有毒害心。伺断他命作无利益者。皆来听我读诵此大孔雀咒王经。舍除所有暴恶之念。咸当发起慈悲善心。于佛法僧生清净信。我今施设香花饮食。愿生欢喜当听我言。
　　怛侄他　柯里割罗里　俱槃雉　商枳儞　剑末罗绮儞　诃利底(丁里反下皆同)诃利鸡始　喝哩冰揭丽　滥薜钵喇滥薜　歌罗波世　羯喇输达里　琰摩度底琰摩曷[口　　洛]刹死　步多揭喇萨儞
　　诸如是等一切天神。咸当受此香花饮食。皆发欢喜心。拥护我某甲(若为国家或为余人而读诵者即须称说彼人名字下皆准此)并诸眷属。于一切时恐怖之处。一切厄。难一切疾病。一切忧恼一切饥馑。狱囚系缚等处悉得解脱。寿命百岁得见百秋。咒力成就莎诃
　　(此一部经须知大例。若是寻常字体傍加口者。即须弹舌道之。但为此方无字故借音耳。自余唯可依字直说。不得漫为声势致失本音。又但是底字皆作丁里音道。不得依字即唤便乖梵韵。又读咒时。声含长短字有重轻。看注四声而读。终须师授方能惬当。又须粗识字义。呼召始可随情。若至我某甲处。咸须具述所求之事然此咒。经有大神力。求者皆验。五天之地南海十洲。及北方土货罗等二十余国。无问道俗大乘小乘。皆共尊敬。读诵求请咸蒙福利交报不虚。但为旧经译文有阙。致使神州不多流布。虽遭厄难读者尚希。故今综寻诸部梵本。勘令委的重更详审译成三卷。并画像坛场轨式。利益无边传之永代)
　　如是我闻。一时薄伽梵。在室罗伐城逝多林给孤独园。与大苾刍众千二百五十人俱。于此住处有一苾刍名曰莎底。年少出家未久。新受圆具学毗柰耶教。为众破樵营澡浴事。有大黑蛇从朽木孔。忽然而出螫彼苾刍右足拇指。毒气遍身闷绝于地。口中煦沫两目翻上。尔时具寿阿难陀。见彼苾刍形状如是极受苦痛。即便疾疾往诣佛所。礼双足已在一面立。而白佛言世尊莎底苾刍受大苦恼如上具说。如来大悲云何救疗。作是语已佛告阿难陀。汝宜持我所说大孔雀咒王。为莎底苾刍而作拥护摄受覆育。为其结界结地令得安隐。所有痛苦悉得消除。或被刀杖之所侵伤。或为诸毒之所恼害。作不饶益事。或为天龙阿苏罗摩喽多揭路茶健达婆紧那罗莫呼洛伽药叉曷[口　　洛]刹娑毕丽多毕舍遮步多俱槃茶布单那羯吒布单那塞建陀嗢摩柁车夜阿波三摩罗乌悉多[口　　洛]迦诺刹怛罗黎波为如是等所执录时。拥护我某甲并诸眷属。
　　复有诸神。食精气者食胎者。食血者食肉者。食脂膏者食髓者。食支节者食生者。食命者食祭者。食气者食香者。食鬘者食华者。食果者食五谷者。食火烧者食脓者。食大便者食小便者。食唾者食涎者。食洟者食残食者。食吐者食不净物者。食漏水者。此等恼时皆护我某甲并诸眷属令离忧苦。受命百岁得见百秋。若复有人作诸蛊魅厌祷咒术。飞行空中。
　　讫栗底羯摩拏哥孤嗢陀枳喇拏鞞多茶頞陀鞞多茶质者毕丽索迦。
　　饮他血髓变人驱役。呼召鬼神造诸恶业。恶食变吐恶影恶视。作恶书符或恶超渡。有如是等诸恶现时。皆护我某甲令离忧苦。又复所有诸惊怖事。王贼水火他兵来怖。遭饥馑怖非时死怖。地震动怖恶兽来怖。恶知识怖欲死时怖。如是等怖皆护我某甲。又复诸病疥癞疮癣。痔瘘痈疽身皮黑涩。头痛半痛饮食不销。眼耳鼻舌口唇牙齿。咽胸背胁腰腹[月　　坒]腨。手足支节隐密之处。心闷痃癖干消瘦病。遍身疾苦悉皆除殄。又复疟病一日二日。三日四日乃至七日。半月一月或复频日。或复片时或常热病。偏邪瘿病鬼神壮热。风热痰癊或总集病。或被鬼持或被诸毒。人及非人之所中害。如是过恶诸病生时。皆护我某甲并诸眷属。我今为其结界结地。诵持此咒悉令安隐莎诃。
　　并说此颂(颂中汝字若为自身应云令我)令汝夜安隐　昼日亦复然　于一切时中　诸佛常护念。
　　即说咒曰。
　　怛侄他　一峙鼻峙　枳峙呬峙　密峙儞峙　痾滞那滞　伽滞独伽滞　喝峙薄具峙　谤苏必舍只儞　痾嚧汉儞　乌嚧汉儞　[醫-酉+言]丽迷丽　羯丽底里底里迷丽迷丽点谜点谜　杜谜杜谜　一[打-丁+致]蜜[打-丁+致](贞里反)婢瑟吒(丁甲反)睇　摄钵丽　毗末丽　毗末丽　忽鲁忽鲁　頞说目弃　哥里哥里莫诃哥里　钵喇枳[口　　栗]拏　鸡施矩鲁矩鲁乏怖鲁孤鲁孤鲁　呼鲁婆　呼鲁婆　頞飒磨。覃婆覃婆(上)度覃婆么覃婆瞿罗也薜罗也闭(入)输闭输　呬里呬里　蜜里蜜里　底里底里　呬里呬里　婢里婢里　主鲁主鲁　母呼母呼母呼母呼母呼(五)母鲁母鲁母鲁母鲁母鲁(五)呼鲁呼鲁呼鲁呼鲁呼鲁(五)呼呼呼呼呼呼呼呼呼呼(十)婆婆婆婆婆婆婆婆婆婆(十)阇(去)攞阇攞阇攞阇攞阇攞阇攞阇攞阇攞阇攞阇攞(十)昙摩昙末儞(去下同)答跛答钵儞篅(入)攞篅喇儞钵者钵者儞[月　　乇]杜避揭膳儞勃里山儞　飒怖吒(入)儞多钵儞　波折儞　诃喇儞　哥喇儞　剑钵儞　末达儞　曼池渧计　欹忙羯哩　忙羯哩　奢羯哩　铄羯哩　铄羯哩　商羯哩　商羯哩　篅(入)喇儞　度么度末儞　萨度谜瞿罗也　鞞罗也钵利鞞罗也一哩枳死莎诃
　　若读诵经者。至此处时。随所愿求皆须称说其事。若大旱时云愿天降雨。若大涝时云愿天止雨。若有兵戈盗贼疫病流行饥馑恶时及余厄难随事陈说一心求请无不遂意阿难陀又诸龙王名字当起慈心称说其名请求加护。
　　持国龙王我慈念　　[醫-酉+言]罗畔拏常起慈
　　毗卢博叉亦起慈　　黑乔答摩我慈念
　　末尼龙王我慈愍　　婆素枳龙常起慈
　　杖足龙王亦起慈　　满贤龙王我慈念
　　无热恼池婆娄拏　　曼陀洛鸡得叉迦
　　难陀邬波难陀龙　　我常于彼兴慈意
　　阿难得迦诸龙王　　婆苏目佉龙王众
　　阿波罗市亦起慈　　侵波龙王我慈爱
　　大末那斯我慈念　　小末那斯亦起慈
　　阿钵罗罗哥洛迦　　室罗末尼蒲伽畔
　　达弟(亭里)目佉及末尼　　奔陀利迦苫钵底
　　割孤得迦及蠡足　　毛緂马胜二常慈
　　婆鸡得迦君鞞罗　　针毛臆行诸龙王
　　颉利沙婆及哥罗　　满耳车面常慈念
　　孤洛哥龙我慈念　　婆雌弗多苏难陀
　　[醫-酉+言]罗钵多大龙王　　滥部洛迦我慈愍
　　非人龙王我慈念　　上人龙王亦复然
　　蔑栗只龙常起慈　　目真邻陀我慈念
　　诸有龙王行地上　　或在水中作依止
　　或复常于空里行　　或有恒依妙高住
　　一首龙王我慈念　　及以二头亦复然
　　如是乃至有多头　　此等龙王我慈念
　　或复诸龙无有足　　二足四足诸龙王
　　或复多足龙王身　　皆起慈心相护念
　　此等龙王具威德　　色力丰美有名闻
　　天与修罗共战时　　有大神通无退怯
　　勿使无足欺轻我　　二足亦莫见侵陵
　　四足多足诸众生　　常于我身无恼触
　　诸龙及神我慈爱　　或在地上或居空
　　常令一切诸众生　　各起慈心相护念
　　复愿一切含生类　　所有一切诸大神
　　常见一切善征祥　　勿睹违情罪恶事
　　我常发起于慈念　　令彼灭除诸恶毒
　　饶益摄受离灾厄　　随在何时常拥护
　　南谟窣睹佛陀也　　南谟窣睹菩大裔
　　南谟窣睹木多也　　南谟窣睹木带裔
　　南谟窣睹扇多也　　南谟窣睹扇带裔
　　诸有寂静人　　能除灭恶法
　　敬礼如是等　　于我常卫护
　　于一切恐怖一切恼乱。一切灾害一切疾病。一切变怪一切恶毒不利益处。悉皆拥护我某甲并诸眷属寿命百年(自说已名说所为事)
　　佛告阿难陀于往昔时。雪山南面有孔雀王。名金光明在彼而住。每于晨朝常读诵此大孔雀咒王。昼必安隐。暮时读诵夜必安隐。咒曰(于此经中但是南谟南谟之字梵本须然不得辄改)
　　南谟佛陀也　南谟达摩也　南谟僧伽也　怛侄他　呼呼呼呼呼呼(六)那伽丽丽丽覃婆丽丽　丽　呼也呼也　毗逝也毗逝也　土苏(上)土苏　窭鲁窭鲁　[醫-酉+言]逻迷逻(引)　一里迷逻　窒里迷逻　伊里蜜帝　底里密帝　伊里底里蜜帝　昙薜苏昙薜　睹窣多　瞿逻薜逻　襵钵逻　毗末逻　一窒里苾窒里　婢窒里　南谟窣睹　佛陀喃(去引声道)质里枳死　瞿杜呬迦　南谟阿罗汉多喃　诃攞驮攞　所求愿满我名某甲并诸眷属说所求事(顺天雨等)　南谟佛陀喃(引)莎诃。
　　阿难陀彼孔雀王。曾于一时忘。不诵此大孔雀咒王而为拥护。遂与众多孔雀婇女。从林至林从山至山。而为游戏耽淫爱着。放逸昏迷入山穴中。以自安处。捕猎怨家伺求其便。遂以鸟罥缚孔雀王。被怨系时忆本正念。如前词句诵大孔雀咒王。于所系缚自然解脱。眷属安隐至先住处。复更说此陀罗尼咒曰。
　　南谟佛陀也　南谟达摩也　南谟僧伽也　南谟苏跋拏　婆萨写摩瑜利　曷啰慎若　南谟莫诃　摩瑜利[(嫡-女)/衣]　仳地(亭夜反)啰慎若(而[(商-儿)/衣]反)　怛侄他　悉睇苏悉睇　谟折儞木察儞　木帝毗木底　阿末丽毗末丽　涅末丽班达(亭黠)囇　忙揭励　呬阑若揭鞞　曷喇怛娜揭鞞　跋侄囇　苏跋侄丽　三曼[多　　頁]跋侄囇萨婆頞他(上)　娑但儞钵啰摩頞他　娑但儞萨婆捺他娑但儞　萨婆忙揭罗　娑但儞　末捺死　摩捺死　莫诃摩捺死　頞步帝頞窒步帝　頞卒(子律反)帝頞喇逝　毗喇誓　毗末丽　阿蜜[口　　栗]帝　阿末丽　阿末喇儞　跋啰蚶(火甘反)谜　跋啰蚶摩　莎(入)丽　哺哷泥(去)哺哷拏　曼奴喇剃　阿蜜[口　　栗][多　　頁]　僧侍伐儞　室唎跋侄丽　旃侄囇　旃达钵喇媲　苏利裔　苏利耶千帝　鼻多婆裔　苏伐泥(去)跋啰蚶摩　瞿屣(生豉反)跋啰蚶摩树率帝　萨跋怛啰　阿钵底喝帝　莎诃　南谟萨婆　佛陀喃　莎悉底　我名某甲并诸眷属。所求愿满常为拥护。寿命百岁得见百秋忽止输止　具止母止　莎诃。
　　复次阿难陀。往时金光明孔雀王者。勿为异见即我身是。我今复说大孔雀咒王心咒。即说咒曰。
　　怛侄他　一底蜜底　底里蜜底　底里蜜里　蜜底底里　蜜里蜜里　底里底里　蜜丽窒里　点弭苏耽婆耽婆苏跋者　止里枳死也　频娜迷峙　南谟佛陀南质栗羯死　班[口　　闌]多暮丽　伊底诃啰　卢呬多暮丽　耽婆庵婆　矩[打-丁+致]矩捺[打-丁+致]　矩矩捺[打-丁+致]　底攞君杜捺底　我名某甲并诸眷属所求愿满常为拥护寿命百年　一里蜜里　枳里蜜里　鸡里迷里　鸡睹暮丽　杜覃薜　苏达罗迷滞　达利谜三睹伐帝部娑伐帝　部萨罗　部萨罗[醫-酉+言]娜　伐萨怛洛鸡捺羯罗捺羯里　迷佉(入)里末啰诘丽一[打-丁+致]萨折丽　耽薜睹耽薜　頞捺帝(贞励反)钵喇捺帝　頞娜捺帝　頞娜谟喝丽我名某甲并诸眷属所求愿满那(引)啰演泥(去)波啰演泥　喝唎多里　君多里　伊里蜜底　枳里蜜悉底　吉底里蜜底　伊谜悉甸睹　达啰弥啰　曼怛罗钵柁(柁字从木一部皆然)　莎诃。
　　阿难陀此大孔雀咒王心咒。若复有人欲入聚落应存念诵。或至阿兰若寂静之处。或在正道或行非道。或入王宫劫贼斗诤水火怨家。及对大众。或蛇蝎等螫为毒所中。诸有怖畏风热痰癊。或三集病或四百四病。若一一病生即应念诵。若苦恼至咸可忆持。何以故阿难陀。若复有人应合死罪以罚物得脱。应合被罚轻杖得脱。应合轻杖骂而得脱。应合被骂诃责得脱。应合诃责战悚得脱。应合战悚自然得脱。一切忧恼悉皆消灭。
　　复次阿难陀复有明咒。汝当受持即说咒曰。
　　怛侄他　只里弭里　吉里弭里　鸡睹暮丽　部萨帝　部娑颉利儞　部陀泥(去)部陀曷喇儞　鸡伐帝　鸡伐吒暮丽　伊[打-丁+致]摄伐丽　耽薜耽薜　必梨咩羯丽　痾伐帝　钵利伐帝　我名某甲并诸眷属咒力成就所求愿满　南谟薄伽伐都　一[打-丁+致][打-丁+致]迦耶　因达罗　瞿死迦耶　痾扇泥(去)波扇泥　波散儞矩丽　劫必罗蜜帝　一里蜜帝　南谟薄伽伐都　佛陀也　悉甸　睹谜　我名某甲并诸眷属咒力成就莎诃。
　　阿难陀此大孔雀咒王。是诸佛所说。常当受持自称已名以求救护。愿相摄受除诸怖畏。刀杖枷锁如是等苦。皆蒙解脱常逢利益。不见衰恼寿命百年。阿难陀我不见有人天魔梵沙门婆罗门一切世间。若能读诵此大孔雀咒王。以自拥护求哀摄受。愿得安乐结界结地一心受持者。无有辄来能为恼害。所谓若天天妇天男天女。及天父母并诸朋属。
　　若龙龙妇龙男龙女。及龙父母并诸朋属。
　　若阿苏罗及妇男女父母朋属。
　　若摩喽多及妇男女父母朋属。
　　若揭噜茶及妇男女父母朋属。
　　若健达婆及妇男女父母朋属。
　　若紧那罗及妇男女父母朋属。
　　若莫呼洛伽及妇男女父母朋属。
　　若药叉及妇男女父母朋属。
　　若罗刹及妇男女父母朋属。
　　若毕丽多及妇男女父母朋属。
　　若毕舍遮及妇男女父母朋属。
　　若部多及妇男女父母朋属。
　　若俱槃茶及妇男女父母朋属。
　　若布单那及妇男女父母朋属。
　　若揭吒布单那及妇男女父母朋属。
　　若塞建陀及妇男女父母朋属。
　　若嗢摩陀及妇男女父母朋属。
　　若车夜及妇男女父母朋属。
　　若阿波三摩罗及妇男女父母朋属。
　　若乌悉多波迦及妇男女父母朋属。
　　如是等天龙药叉及诸神鬼。所有亲眷知友朋属常求人便。伺觅过失发起恶病。此天龙等虽有恶心。不能为害恼触于人。何以故。由常诵持此明咒故。是等天龙及余神鬼为恼害者。若还本处不容入众。若有违此本明神咒越界法者。头破作七分犹兰香蕱(梵云頞杜迦曼折利。頞社迦兰香也。曼折利蕱头也。旧云阿梨树枝者。既不善本音复不识其事故致久迷。然问西方无阿梨树也)
　　复次阿难陀复有明咒。当受持之即说咒曰。
　　怛侄他　伊里弭里　枳里弭里　坚枳独帝　目帝苏目帝　頞茶(上)　那(引)茶窣那茶　悉甸睹我某甲并诸眷属(说所求事愿病差等)痾逻波逻瞿杜呬迦(引)伊里弭里　频市里迦嗢独迦嗢[月　　乇]独迦迦达睹　迦达睹迦　伊里弭里　底里弭里　三曼[多　　頁]多　讫栗埵　呼鲁呼鲁　呬里呬里　弭里弭里　比里比里　枳里枳里　尸利师拏暮钐　主鲁主鲁　主鲁主鲁　折攞折攞　止里止里　主鲁主鲁　婢[打-丁+致]婢[打-丁+致]　识企识企一[打-丁+致]婢[打-丁+致]企企企企忽竖忽竖忽竖忽竖　忽竖忽竖忽竖忽竖忽竖忽竖　摩罗(上)摩罗　喝罗(上)喝喇腻　瞻鞞钵喇瞻鞞　突瑟吒钵罗突瑟吒　瞻鞞弭　我名某甲并诸眷属悉皆拥护令得安隐结界结地寿命百年成就咒法莎诃。
　　复说咒曰。
　　怛侄他　质窒囇　质室囇暮隶　喝丽　喝罗摩丽　发丽　发罗摩丽　区噜区噜区噜区噜区噜区噜　度噜区噜　佉(入)啰(上)伐噜拏毗囇毗囇驮[(嫡-女)/衣]驮[(嫡-女)/衣]痾噜末噜　窣噜窣噜　灭除诸毒及起恶心者牙齿毒根毒饮食中毒愿佛慈光灭除毒害　窣噜窣鹿鸡　跋啰跋洛鸡　跋唎鸡　毗哩呬哩。
　　灭除诸毒。无一切毒。能为侵害。
　　七佛诸世尊　　正遍知觉者
　　及以声闻众　　威光灭诸毒
　　[醫-酉+言]罗迷罗　伊里迷罗　底里底里迷罗　底诃(上)度诃　婢摩度摩　底罗未体(天里)摩度摩摩窣剑婆　逊婆耽婆　三么耽婆　痾滞那滞　底攞君阇那滞　我某甲成就所有事业于一切时我常慈念一切众生伊里吉四　部萨滞部陀颉利儞　鸡伐棏(丁格)鸡鸡伐棏迦　暮丽　一底摄伐囇　耽鞞耽鞞　必利咩羯囇　痾伐智(贞励反下同)钵利伐智　南谟薄伽伐都所求愿满(即可殷勤称说其事)因达罗　一底吒也　瞿社呬迦也　苾陵伽里迦也　頞丽怛丽君怛丽頞智捺智　矩捺智　痾设泥(去)波设泥　波跛尼拘丽　南谟佛陀喃(引)薄伽伐檐(引)我某甲成就所求愿满莎诃。
　　南谟毗钵尸　　无忧树下坐
　　敬礼尸弃佛　　依止奔陀利
　　毗舍浮如来　　住在娑罗树
　　拘留孙驮佛　　尸利沙树下
　　羯诺迦大师　　乌昙跋罗树
　　迦摄波善逝　　依溺窭路陀
　　释迦牟尼佛　　圣种乔答摩
　　坐于菩提树　　证无上正觉
　　是等诸世尊　　皆具大威德
　　诸天众于彼　　咸生敬信心
　　此等诸天神　　皆生欢喜念
　　令我常安隐　　远离于衰厄
　　七佛世尊所说咒曰。
　　怛侄他　伊里弭里　鸡里质里　鸡里菩里　乌陀逻　窣杜谟睇　度萨啰(上)呼呼羯[口　　闌]逝　羯[口　　闌]逝暮丽　伊[打-丁+致]摄伐多　矩睹里　那啰演儞　钵设儞　钵设钵设儞　劫必罗婆窣睹　伊里婆　愿我成就　达罗弭茶(上)曼怛攞　钵柁莎诃
　　复次阿难陀有大药名咒。是索诃世界主梵天王。天帝释四大天王。二十八种药叉大将共所宣说。若有男子女人。受持如是大药名时。诸有恶心欲相恼者。令彼恶人头破作七分犹如兰香梢。即说咒曰。
　　怛侄他　鸡[口　　栗]底暮丽　[醫-酉+言]喽暮丽　三曼多暮丽　捺茶捺滞　痾滞那滞　矩舍那滞一帝蜜帝　波噜　頞啰宅迦　末啰宅迦　伊里吉只里　瞿杜汉那　乌[月　　乇]杜磨　频那薜茶(去)
　　南谟勃陀喃　　大觉诸如来
　　汝二足安隐　　四足亦复然
　　行路去时安　　还回得安乐
　　于夜常安隐　　昼日亦复然
　　恒无触恼时　　勿逢诸罪恶
　　一切日皆善　　众星并吉祥
　　诸佛大威神　　罗汉除众漏
　　以斯真实语　　愿我常安乐
　　阿难陀若有读诵咒时。作如是语。此大孔雀咒王。是佛所说。愿以神力常拥护我。饶益摄受为作归依。安隐寂静无诸灾患。刀杖毒药勿相侵损。我今依法结界结地。除诸忧恼寿命百岁得见百秋(应知此言通一切处)
　　复次阿难陀。诸有药叉及大药叉王。住大海中或在妙高山及余山处。或居旷野。或住江河川渎陂池。尸林坎窟村巷四衢。园苑林树或住余处。有大药叉在阿宅迦伐多大王都处。如是等众咸愿以此大孔雀咒王。来拥护我某甲并诸眷属长寿无病。复说咒曰。
　　怛侄他　喝哩诃哩儞　折里遮里儞　跋喇末儞　跋啰(引)末儞　谟汉儞　悉耽跋儞　瞻跋儞锁阎步　莎诃。
　　复次阿难陀。于此东方有大天王名曰持国。是健达婆主。以无量百千健达婆而为眷属守护东方。彼有子孙兄弟军将大臣杂使。如是众等彼亦以大孔雀咒王。来拥护我某甲并诸眷属。为除忧恼寿命百岁得见百秋。
　　怛侄他　树树噜　树树噜　树树噜　树树噜　树噜树噜树噜　谜莎诃。
　　复次阿难陀。于此南方有大天王名曰增长。是俱槃茶主。以无量百千俱槃荼而为眷属守护南方。彼有子孙兄弟军将大臣杂使。如是等众彼亦以大孔雀咒王。来拥护我某甲并诸眷属。为除忧恼寿命百岁得见百秋。
　　怛侄他　鞞六鸡鞞六鸡頞蜜怛啰　伽怛儞　跋噜拏钵底　薜怒摩利儞薜里儞　补窒哩鸡　朱主质主　莎诃。
　　复次阿难陀。于此西方有大天王名曰广目。是那伽主。以无量百千诸龙而为眷属守护西方。彼有子孙兄弟军将大臣杂使。如是等众彼亦以此大孔雀咒王。来拥护我某甲并诸眷属。为除忧恼寿命百岁得见百秋。
　　怛侄他　鞞杜哩鞞杜哩　鞞杜唎鞞杜唎　末[打-丁+致]帝末[打-丁+致]帝　孤[打-丁+致]　孤[打-丁+致]　苾杜(亭愈反)末底　苾杜　末底　呼(上)呼呼呼呼呼呼呼　乎(八)噜乎噜乎噜乎噜乎噜乎噜乎噜乎噜(八)主主主主主主主主(八)者者者者者者者者　树莎诃。
　　复次阿难陀。于此北方有大天王名曰薜室罗末拏。是药叉主。以无量百千药叉而为眷属守护北方。彼有子孙兄弟军将大臣杂使。如是等众彼亦以此大孔雀咒王。来拥护我某甲并诸眷属。为除忧恼寿命百岁得见百秋。
　　怛侄他　苏哩苏哩　室哩室哩末底　呬哩呬哩末底　吉哩哩呬哩哩　箄鲁箄鲁冰揭丽　主鲁主鲁　槃杜末底　喝檐婢钐　槃杜末底　莎诃。
　　东方持国天　　南方号增长
　　西方名广目　　北方多闻天
　　此四天大王　　护世有名称
　　四方常拥卫　　大军具威德
　　外怨悉降伏　　不被他所欺
　　神力有光明　　常无诸恐怖
　　天与阿苏罗　　有时共斗战
　　此等亦相助　　令天胜安隐
　　如是诸天众　　亦以此咒王
　　护我并眷属　　无病寿百岁
　　怛侄他　[醫-酉+言]丽迷丽　呬丽呬丽　底(丁里反)丽　密丽　室丽婆世　昙薜杜昙薜。
　　若为旱涝非时失度。及诸病苦兵戈疾疫所有愿求。读至此处皆须随意称说其事。
　　呬里弭里　耽薜睹耽薜　頞智(贞励下同)伐智钵喇么杜伐智　愿所求事成　頞宅迦畔多也　安滞难滞　敦滞睹敦滞　祝计主祝计仆计仆计目计　一哩雉弭哩雉儞　儞雉儞　毕哩雉雉呬呬　呬里呬里　忽鲁忽鲁　呬弭里底丽　怛怛丽　莎诃。
　　天阿苏罗药叉等　　来听法者应至心
　　拥护佛法使长存　　各各勤行世尊教
　　诸有听徒来至此　　或在地上或居空
　　常于人世起慈心　　日夜自身依法住
　　愿诸世界常安隐　　无边福智益群生
　　所有罪业并消除　　远离众苦归圆寂
　　恒用戒香涂莹体　　常持定服以资身
　　菩提妙花遍庄严　　随所住处常安药
佛说大孔雀咒王经卷中
　　复次阿难陀。汝当受持所有诸大药叉军主名字。差别如是应知所谓。
　　俱鞞罗长子　　名曰珊逝耶　　常乘御于人
　　住弭痴罗国　　多有诸人众　　来从乞实语
　　彼亦以此大孔雀咒王。来拥护我某甲说所求事。并诸眷属为除忧恼。寿命百岁得见百秋。
　　怛侄他　跋丽跋割丽　摩登只旃茶里　补噜山儞　毗只里儞　瞿哩健陀哩　旃茶里摩登只(上)摩里儞　呬里弭里　痾揭多揭底　健陀哩　孤瑟耻　迦跋哩毗诃儞　呬里呬里　剑闭莎诃。
　　俱留孙驮神　　住波吒梨子
　　阿钵罗市多　　在窣吐奴邑
　　世罗药叉主　　住于贤善城
　　摩纳婆大神　　常居于北界
　　大神金刚手　　住于王舍城
　　常在鹫峰山　　以为依止处
　　揭路茶药叉　　住在毗富罗
　　质多罗岌多　　止底目佉处
　　薄俱罗药叉　　住在王城内
　　哥罗小哥罗　　住劫比罗城
　　此药叉守护　　牟尼所生处
　　谓释迦大师　　具足神通力
　　药叉班豆足　　住在鞞啰耶
　　大自在药叉　　咨罗吒处住
　　苾利诃钵底　　住在室罗伐
　　药叉娑揭罗　　依止娑鸡睹
　　药叉金刚杵　　住在薜舍离
　　诃利冰揭罗　　住在力士国
　　大黑药叉王　　婆罗痆斯住
　　药叉名善现　　住在占波城
　　药叉跋率怒　　住在婆洛迦
　　陀罗尼药叉　　住在护门国
　　可畏形药叉　　住在赤铜邑
　　末达那药叉　　乌洛伽依止
　　旷野药叉王　　住在旷野国
　　劫比罗药叉　　依止多财国
　　护世大药叉　　嗢逝尼国住
　　跋苏步弭神　　曷喇曼低国
　　跋洛迦药叉　　跋卢羯车国
　　欢喜药叉神　　住在欢喜国
　　持鬘药叉神　　住在胜水国
　　阿难陀药叉　　末罗钵钵知
　　白牙齿药叉　　住在胜妙处
　　坚固名药叉　　住在阿梨底
　　大山药叉主　　住在山城处
　　婆飒婆药叉　　住在鞞地世
　　迦[口　　栗]鸡药叉　　住噜呬得国
　　童子药叉神　　住在名称国
　　百臂大药叉　　住在频陀山
　　广车药叉主　　羯陵伽国住
　　能征战药叉　　窣鹿近那国
　　遏树那药叉　　住在雄猛国
　　曼荼布药叉　　住末达泥国
　　山峰药叉神　　住在摩猎婆
　　曷噜达罗神　　曷噜达罗国
　　一切贤善神　　住在奢羯智
　　波离得迦神　　烧智洛迦住
　　商主及丰财　　皆在难胜国
　　峰牙及世贤　　跋娑底耶国
　　尸婆药叉主　　住食尸婆城
　　寂静贤药叉　　住在可畏国
　　因陀罗药叉　　住因陀罗国
　　华幢药叉主　　住在寂静城
　　陀六迦药叉　　陀六迦城住
　　头黄色药叉　　住在跋怒国
　　宝贤及满贤　　住梵摩伐底
　　降伏他药叉　　住在健陀罗
　　能摧他药叉　　得叉尸罗住
　　朅罗晡窣妒　　住掣陀世罗
　　三护三药叉　　阿怒波河岸
　　发光明药叉　　卢鹿迦城住
　　难提跋达那　　共住难提国
　　婆以卢药叉　　住居婆以地
　　爱斗诤药叉　　住在滥波国
　　揭沓婆药叉　　末度罗国住
　　瓶腹药叉主　　住在楞迦城
　　日光明药叉　　住在苏那国
　　平头山药叉　　住在憍萨罗
　　胜及大胜神　　住在般陀国
　　晡哷拏药叉　　末罗耶山住
　　紧那罗药叉　　住在鸡罗国
　　护云药叉主　　住在般茶国
　　褰达迦药叉　　钵底瑟侘住
　　僧歌罗药叉　　住必登揭里
　　能引乐药叉　　住在大波国
　　药叉孙陀罗　　在那私迦住
　　阿僧伽药叉　　婆嚧羯车住
　　卑多难提神　　住在难提国
　　鼻罗药叉王　　割罗词鸡住
　　大复药叉神　　羯陵伽国住
　　大臂药叉神　　住在憍萨罗
　　莎悉底迦神　　莎底羯吒国
　　波洛迦药叉　　常在林中住
　　贤耳大药叉　　住塞建陀国
　　受财药叉神　　住在常满国
　　有力药叉神　　鞞罗莫迦国
　　喜见药叉神　　住阿难底国
　　尸褰治药叉　　住在牛喜国
　　受合掌药叉　　住在方维处
　　陛瑟[打-丁+致]得迦　　住在盖形国
　　莫羯囒谈么　　住在三层国
　　广目药叉神　　住在一腋国
　　食安茶药叉　　乌昙跋罗住
　　无相分药叉　　住憍闪毗国
　　鞞卢折那神　　住在寂静意
　　作乐药叉神　　住在蛇盖北
　　黄色药叉神　　剑必洛迦住
　　薄俱罗药叉　　嗢逝诃那住
　　晡哷拏药叉　　住在曼宅婢
　　泥迦迷沙神　　于般遮罗住
　　钵喇萨菩神　　住揭杜娑国
　　坚只药叉神　　住在婆喽拏
　　晡阑逝也神　　住在摇陀国
　　怛洛迦大神　　及矩怛洛迦
　　二药叉王住　　骨鹿差怛罗
　　有二药叉女　　皆具大名称
　　大乌卢佉罗　　及以迷渴罗
　　亦常居住此　　骨鹿差怛罗
　　婢底波底神　　及成就众事
　　此二药叉神　　住在阿曳底
　　悉陀耶怛罗　　住窣鹿近那
　　窣吐那药叉　　住窣吐那国
　　师子方彪力　　俱知勃里涉
　　莫诃西那神　　晡阑逝也国
　　华齿药叉神　　住在占波国
　　摩朅陀药叉　　住在山行处
　　钵跋多药叉　　住在瞿瑜伽
　　苏师奴药叉　　于那揭罗住
　　毗罗婆虎神　　住在娑鸡多
　　能引乐药叉　　住在哥羯底
　　无劳倦药叉　　住在憍闪毗
　　贤善药叉神　　住于贤善国
　　步多面药叉　　住波吒离国
　　无忧药叉神　　住在迦尸国
　　羯丁(都更)羯吒神　　庵婆瑟侘住
　　成就义药叉　　[醫-酉+言]迦羯车住
　　欢喜药叉神　　住在难胜国
　　芒发药叉神　　住在胜水国
　　宝林药叉神　　住先陀婆国
　　常谨护药叉　　劫比罗国住
　　多形相药叉　　住在健陀国
　　突路婆药叉　　住在杜和罗
　　处中药叉神　　住在贤善国
　　大名称药叉　　住陛度利也
　　鞞剌吒药叉　　住在婆罗城
　　瞻薄迦药叉　　住在末噜地
　　频邻陀羯吒　　及以毗羯吒
　　鞞摩尼迦神　　住在陛摩尼
　　提婆设么神　　住达刺陀国
　　曼陀罗作光　　羯湿弥罗国
　　占博迦药叉　　住在羯吒城
　　半支迦女神　　羯湿弥罗际
　　现有五百子　　大军有大力
　　长子名肩目　　住羯陵伽国
　　及余诸兄弟　　住在憍尸迦
　　牙足药叉神　　住羯陵伽国
　　曼茶罗药叉　　住曼荼罗处
　　楞迦自在神　　住在迦毕试
　　摩利支药叉　　住曼啰么林
　　达摩波罗神　　住在于疏勒
　　大肩药叉神　　住薄渴罗国
　　毗沙门王子　　具众德名为
　　胜颉里沙婆　　有一亿药叉
　　而为其眷属　　住在睹火罗
　　娑多山药叉　　及以雪山神
　　此二大药叉　　住在信度国
　　执三股叉神　　住在三层殿
　　能摧大药叉　　亦住羯陵伽
　　半者罗健茶　　住达弥罗国
　　财自在药叉　　住在私诃罗
　　鹦鹉面药叉　　住在旷野处
　　经羯娑药叉　　住在波多罗
　　有光明药叉　　住在分陀利
　　设弭罗药叉　　住在大城中
　　能破他药叉　　住在达罗陀
　　冰伽罗大神　　住在庵跋离
　　跋跋茶药叉　　住跋跋茶国
　　度怛里药叉　　住在迦末睇
　　妙觉药叉神　　布底伐低国
　　捺罗俱跋罗　　住在迦毕试
　　波啰设啰神　　住波罗羝国
　　商羯罗药叉　　住在铄迦处
　　鞞摩质怛罗　　跋腊鞞国住
　　满面药叉神　　分茶跋达那
　　羯罗罗药叉　　住在乌长国
　　瓮腹药叉神　　孤诃罗国住
　　摩竭旃药叉　　住居沙碛处
　　质怛罗西那　　住仆迦那国
　　曷罗伐那神　　住在曷末梯
　　黄赤色药叉　　住曷罗豉国
　　乐见药叉神　　住在钵尼耶
　　金毗罗药叉　　住在王舍城
　　常居毗富罗　　具足大神力
　　万亿药叉神　　而为其眷属
　　瞿波罗药叉　　住在蛇盖国
　　頞乐迦药叉　　住頞乐迦城
　　难提药叉神　　住在难提国
　　跋里悉体多　　住在村声国
　　毗沙门药叉　　从天下处住
　　河宅畔多城　　亿神为眷属
　　如是等药叉　　有大军大力
　　降伏他怨敌　　无有能胜者
　　神通光明具　　名称满诸方
　　天及阿苏罗　　战时相助力
　　此等诸神亦皆以此大孔雀咒王。常拥护我。摄受饶益我令得安隐。所有病苦皆悉消除。或被刀杖之所侵伤。或为诸毒王贼水火之所恼害。或为天龙所持。神主药叉及诸鬼等。乃至毕梨索迦及行恶病者。令我解脱。此等福德药叉神主。遍赡部洲护持佛法。咸起慈心卫护于我。我今结界结地离诸灾恼。寿命百岁得见百秋。即说咒曰。
　　怛侄他　阿羯智(贞励反)毗羯智　喝哩儞　诃哩儞　达喇儞　陀喇儞　呼(入)　计呼计仆计仆计。
　　我某甲所有病苦。
　　诃娜诃娜(十遍)
　　我某甲所有恐怖。
　　铎诃铎诃(十遍)
　　我某甲所有怨家。
　　钵者钵者(十遍)
　　我某甲所有不饶益事。
　　杜杜杜杜(十遍)
　　我某甲所遭毒药。
　　诃诃(十遍)
　　我某甲所有他人厌祷事。
　　氏[打-丁+致]氏[打-丁+致](十遍)
　　我某甲所有罪业皆愿消灭。
　　主鲁主鲁(十遍)
　　呬里呬里(十遍)
　　弭里弭里(十遍)
　　弭呬弭呬(十遍)
　　普噜普噜(十遍)止[打-丁+致]止[打-丁+致](十遍)呬计弭计　祝计仆计　室利跋侄丽　忙揭励三曼多　跋侄囇　呬阑喏揭鞞　萨婆頞他娑惮　儞阿末囇　毗末丽　旃达罗钵喇媲　苏利耶建帝　突婢慎尔[(嫡-女)/衣]　昙鞞杜昙鞞　毕梨咩羯囇。
　　常拥护我某甲并诸眷属寿命百岁得见百秋佛告阿难陀。汝当受持二十八药叉大将。所有名号皆应称说。此等能于十方世界。覆护一切众生。为除衰患厄难之事。有四药叉大将住在东面。拥护东方所有众生令离忧苦。其名曰。
　　地[口　　栗]伽(长大)苏泥怛攞(妙目)晡哷拏(圆满)劫毕罗(黄色)
　　彼亦以此大孔雀咒王。拥护我某甲并诸眷属寿命百年(说所求事)
　　阿难陀有四药叉大将住在南面。拥护南方所有众生令离忧苦。其名曰。
　　僧诃(胥陵师子)邬波僧诃(小师子)商企罗(螺)旃惮那(栴檀)
　　彼亦以此大孔雀咒王。拥护我某甲并诸眷属寿命百年。
　　阿难陀有四药叉大将住在西面。拥护西方所有众生令离忧苦。其名曰。
　　喝里(师子)喝里鸡舍(师子发)钵喇部(自在)水伽罗(青色)
　　彼亦以此大孔雀咒王。拥护我某甲并诸眷属寿命百年。
　　阿难陀有四药叉大将住在北面。拥护北方所有众生令离忧苦。其名曰。
　　达喇拏(能持)达喇难陀(持喜)嗢独(亭喻)伽(勇进)波罗(勒护)吠率怒(天名)
　　彼亦以此大孔雀咒王。拥护我某甲并诸眷属寿命百年。
　　阿难陀有四药叉大将各住四维。拥护四维所有众生令离忧苦。其名曰。
　　半支迦(有五)般遮罗健茶(五处)娑多只利(平山)醯摩跋多(雪山)
　　彼亦以此大孔雀咒王。拥护我某甲并诸眷属寿命百年。
　　阿难陀有四药叉大将住在地上。拥护所有地居众生令离忧苦。其名曰。
　　部摩(地)苏部摩(妙地)哥罗(里)邬波哥罗(小黑)
　　彼亦以此大孔雀咒王。拥护我某甲并诸眷属寿命百年。
　　阿难陀有四药叉大将住在空中。拥护所有空居众生令离忧苦。其名曰。
　　苏利耶(日神)苏摩(月神)恶祁尼(火神)婆庾(风神)
　　彼亦以此大孔雀咒王。拥护我某甲并诸眷属寿命百年。
　　复次阿难陀汝复受持薜室罗末拏天王。并诸兄弟军将名号。此常守护诸众生类。为除灾患一切忧苦。游行世间作大利益。其名曰。
　　因达罗(帝释)苏么(月)跋娄拏(龙)钵喇阇钵底(世主)颇罗堕社(姓)伊舍那(自在天)栴惮那(香)迦摩施瑟侘(欲胜)俱儞建侘(铃咽)尼建侘迦(天咽)跋雉末儞(力珠)摩尼折啰(宝行)钵啰拏柁(大声)邬波半止迦(小五)莎多只利(平山)醯摩跋多(雪山)晡哷拏(圆满)渴地洛迦(树名)苾吒瞿波罗(护儿)阿吒薄迦(林野)捺啰曷啰阇(人王)市那颉里沙婆(人胜)半遮罗健茶(五处)苏目可(善面)地[口　　栗]伽(长)质怛罗西那(巧军)健达婆(乐神)窒里发里(三果)窒里健[打-丁+(得-彳)]迦(三刺)地[口　　栗]伽铄底(长槊)摩怛里(母)
　　此大药叉是大军主。统领诸神有大神力。具大光明形色圆满名称周遍。是薜室罗未拏天王兄弟。常敕此等药叉神曰。彼某甲药叉。时恼乱我汝勿放舍。诸神闻已依教奉行。此诸药叉亦以大孔雀咒王。守护于我并诸眷属寿命百年。若有斗诤触恼之事现在前时。愿药叉神常摄卫我某甲令离忧戚。或为天、龙、阿苏罗、摩喽多、揭路茶、健达婆、紧那罗、莫呼洛伽、药叉、所执遏洛刹娑毕丽多毕舍遮步多所执俱槃茶布单、那羯吒布单、那塞建陀嗢摩柁车夜阿夜三摩罗乌悉多[口　　洛]迦诺刹怛罗梨波为如是等所执录时。拥护我某甲并诸眷属。复有诸神食精气者食胎者。食血者食肉者。食脂膏者食髓者。食支节者食生者。食命者食祭者。食气者食香者。食鬘者食花者。食果者食五谷者。食火烧者食脓者。食大便者食小便者。食唾者食涎者。食洟者食残食者。食吐者食不净物者食漏水者。被如是等诸恶鬼神所恼乱时。此孔雀咒王。皆拥护我某甲并诸眷属。令离忧苦寿命百岁。得见百秋常受安乐。若复有人作诸蛊魅。厌祷咒术飞行空中。讫栗底羯摩拏哥孤嗢柁枳剌拏鞞多茶頞柁鞞多茶质者毕丽索迦饮他血髓变人驱使。呼召鬼神造诸恶业。恶食变吐恶影恶视。作恶书符或恶超度。有如是等诸恶现时。皆护我某甲令离忧苦。又复所有诸惊怖事。王贼水火他兵来怖。遭饥馑怖非时死怖。地震动怖恶兽来怖。恶知识怖欲死时怖。如是等怖皆护我某甲。又复诸病疥癞疮癣。痔漏痈疽身皮黑涩。头痛半痛饮食不消。眼耳鼻舌口唇牙齿。咽胸背胁腰腹髀腨。手足支节隐密之处。心闷痃癖干消瘦病。遍身疾苦悉皆除殄。又复疟病一日二日。三日四日乃至七日。半月一月或复频日。或复片时或常热病。偏邪瘿病鬼神壮热。风热痰癊或总集病。或被鬼持或被诸毒。人及非人之所中害。如是过恶诸病生时。皆护我某甲并诸眷属。我今为其结界结地。诵持此咒悉令安隐。莎诃并说此颂。
　　令汝夜安隐　　昼日亦复然
　　于一切时中　　诸佛常护念
　　复次阿难陀复有十二大鬼神女。于大菩萨创入胎时。初诞生时及生已后。此等诸神常为守护。其名曰。
　　滥婆　毗滥婆　钵喇滥婆　乌滥婆　诃利底　诃里计始　诃利冰揭罗　哥利　羯罗利　甘部近利婆　哥至　割罗输达利。
　　此等神女有大神力具大光明。形色圆满名称周遍。天阿苏罗共战之时现大威力。彼亦以此大孔雀咒王。守护我某甲并诸眷属寿命百年。咒曰(下有九咒悉皆相似)
　　怛侄他　喝囇渴囇　区囇末丽　弭丽母丽　末但底末帝　曼雉底计　呼鲁呼鲁呼噜呼噜呼噜呼噜呼噜呼噜迷雉迷雉揭逻迷雉　悉地悉地悉地悉地我某甲并诸眷属莎诃　酸(入)悉底我某甲并诸眷属莎诃。
　　阿难陀复有八大女鬼。于大菩萨创入胎时。初诞生时及生已后。此等诸神常为守护。其名曰。
　　末拖(引)末达那(引)末底嗢羯吒　邬波末拖边(入)黎底(丁利)乌杜诃利腻　頞设腻　揭喇散腻。
　　此等鬼女有大神力具大光明。形色圆满名称周遍。天阿苏罗共战之时现大威力。彼亦以此大孔雀咒王。守护我某甲并诸眷属寿命百年。咒曰。
　　怛侄他　喝囇渴囇　区丽末丽　弭丽母丽　末但底末帝曼雉底计　呼鲁呼鲁呼鲁呼鲁呼鲁呼鲁呼鲁呼鲁　迷雉迷雉　揭逻迷雉　悉地悉地　悉地悉地我某甲并诸眷属莎诃　酸(入)悉底我某甲并诸眷属莎诃。
　　阿难陀复有七大女鬼。于大菩萨创入胎时。初诞生时及生已后。此等诸神常为守护。其名曰。
　　恶窭路地迦　曷路刹帝迦　质怛罗毕舍止迦　晡哷拏跋侄哩迦　恶只儞遏路绮底迦　蜜怛罗迦利迦　颉利使曷[口　　洛]绮底迦。
　　此等鬼女有大神力具大光明。形色圆满名称周遍。天阿苏罗共战之时现大威力。常啖血肉恼触于人。彼亦以此大孔雀咒王。守护我某甲并诸眷属寿命百年。咒曰。
　　怛侄他　喝囇渴囇　区囇末丽　弭丽母丽　末但底末帝　曼雉底计　呼噜呼噜呼噜呼噜呼噜呼噜呼噜呼噜　迷雉迷雉　揭啰迷雉　悉地悉地　悉地悉地　我某甲并诸眷属莎诃　酸(入)悉底　我某甲并诸眷属莎诃。
　　阿难陀复有五大女鬼。于大菩萨创入胎时。初诞生时及生已后。此等诸神常为守护。其名曰。
　　君侘(引)儞君侘难驮(去)婢率怒逻劫毕逻。
　　此等鬼女有大神力具大光明。形色圆满名称周遍。天阿苏罗共战之时现大威力。彼亦以此大孔雀咒王。守护我某甲并诸眷属寿命百年。咒曰。
　　怛侄他　喝囇渴丽　区囇末丽　弭丽母丽　末但底末帝　曼雉底计　呼噜呼噜呼噜呼噜呼鲁呼鲁呼鲁呼鲁　迷雉迷雉　揭逻迷雉　悉地悉地悉地悉地　我某甲并诸眷属莎诃　酸(入)悉底　我某甲诸眷属莎诃。
　　阿难陀复有八大罗刹女。于大菩萨创入胎时。初诞生时及生已后。此等诸神常为卫护。其名曰。
　　谟诃(引)　苏四磨矩舍恶器　鸡施腻　甘蒱侍　苏蜜怛罗　卢呬多恶器　迦折逻。
　　此等罗刹女有大神力具大光明。形色圆满名称周遍。天阿苏罗共战之时现大威力。常取男女童男童女。血肉充食入新产家。及空宅处随光而行。唤人名字饮人精气。甚可怖畏惊恐于人无慈忍心。彼亦以此大孔雀咒王。守护我某甲并诸眷属寿命百年。咒曰。
　　怛侄他　喝囇渴囇　区囇末丽　弭丽母丽　末但底末帝　曼雉底计　呼鲁呼鲁呼鲁呼鲁呼鲁呼鲁呼鲁呼鲁　迷雉迷雉　揭逻迷雉　悉地悉地悉地悉地　我某甲并诸眷属莎诃　酸(入)悉底　我某甲并诸眷属莎诃。
　　阿难陀复有十大罗刹女。于大菩萨创入胎时。初诞时生及生已后。此等诸神常为卫护。其名曰。
　　诃利底罗刹女　难陀罗刹女　冰揭罗罗刹女　商企儞罗刹女　哥夷迦罗刹女　提婆蜜怛罗罗刹女　君多罗刹女　槊牙罗刹女　蓝毗迦罗刹女　頞捺罗罗刹女。
　　此等罗刹女有大神力具大光明。形色圆满名称周遍。天阿苏罗共斗战时现大威力。彼亦以此大孔雀咒王。守护我某甲并诸眷属寿命百年。咒曰。
　　怛侄他　喝囇渴丽　区囇末丽　弭丽母丽　末但底末帝　曼雉底计　呼鲁呼鲁呼鲁呼鲁呼鲁呼鲁呼鲁呼鲁　迷雉迷雉　揭逻迷雉　悉地悉地　悉地悉地　我某甲并诸眷属莎诃　酸(入)悉底　我某甲并诸眷属莎诃。
　　阿难陀复有十二大罗刹女。此亦如前于下生菩萨常为卫护。其名曰。
　　无主罗刹女　大海罗刹女　毒害罗刹女　断他命罗刹女　明智罗刹女　持弓罗刹女　持箭罗刹女　持犁罗刹女　持刀罗刹女　持轮罗刹女　围轮罗刹女　可畏罗刹女。
　　此等罗刹女有大神力具大光明。形色圆满名称周遍。天阿苏罗共斗战时现大威力。彼亦以此大孔雀咒王。守护我某甲并诸眷属寿命百年。咒曰。
　　怛侄他　喝囇渴囇　区囇末丽　弭丽母丽　末但底末帝　曼雉底计　呼鲁呼鲁呼鲁呼鲁呼鲁呼鲁呼鲁呼鲁　迷雉迷雉　揭逻迷雉　悉地悉地悉地悉地　我某甲并诸眷属莎诃　酸(入)悉底　我某甲并诸眷属莎诃。
　　阿难陀复有十二鬼母。于诸有情常为触恼惊怖欺诳。此亦如前于下生菩萨常为卫护。其名曰。
　　跋逻寐　曷喽侄唎　高摩利　鞞瑟纳鼻　燕涅囇　婆罗呬　高鞞唎　婆喽腻　耶弥也　婆叶鼻　阿只腻异　莫诃哥利。
　　此等鬼母亦以此大孔雀咒王。守护我某甲并诸眷属寿命百年。咒曰。
　　怛侄他　喝囇渴囇　区囇末丽　弭丽母丽　末但底末帝　曼雉底计　呼鲁呼鲁呼鲁呼鲁呼鲁呼鲁呼鲁呼鲁　迷雉迷雉　揭逻迷雉　悉地悉地悉地悉地　我某甲并诸眷属莎诃　酸(入)悉底　我某甲并诸眷属莎诃。
　　阿难陀复有一大毕舍旨名曰一髻。是大罗刹妇住大海边闻血气香。于一夜中行八万踰缮那。此亦如前于下生菩萨常为卫护。彼亦以此大孔雀咒王。守护我某甲并诸眷属寿命百年。咒曰。
　　怛侄他　喝囇渴囇　区囇末丽　弭丽母丽　末但底末帝　曼雉底计　呼鲁呼鲁呼鲁呼鲁呼鲁呼鲁呼鲁呼鲁　迷雉迷雉　揭逻迷雉　悉地悉地悉地悉地　我某甲并诸眷属莎诃　酸(入)悉底　我某甲并诸眷属莎诃。
　　阿难陀复有七十二大罗刹女。其名曰。
　　劫毕罗罗刹女　钵豆磨罗刹女　莫呬史罗刹女　谟利迦罗刹女　那利迦罗刹女　篅(入)剌儞(去)罗刹女　羯剌施罗刹女　毗末罗罗刹女　达剌儞(去音下同)罗刹女　诃利旃达罗刹女　胡卢呬儞罗刹女　末唎支罗刹女　呼多扇儞罗刹女　婆喽儞罗刹女　哥利罗刹女　高浑折罗刹女　跋罗罗刹女　揭剌散儞罗刹女　羯啰智罗刹女　冰揭逻罗刹女　末登只罗刹女　频度啰罗刹女　瞿利罗刹女　健陀利罗刹女　俱槃值罗刹女　迦楞只(去)罗刹女　曷罗末罗刹女　末达儞罗刹女　頞扇儞罗刹女　食胎罗刹女　食血罗刹女　惮妒逻罗刹女　惊怖罗刹女　跋剌寐罗刹女　怛茶笈波利罗刹女　执金刚罗刹女　肩持罗刹女　答磨罗刹女　行雨罗刹女　震雷罗刹女　开发罗刹女　击电罗刹女　足行罗刹女　鸺鹠口罗刹女　持地罗刹女　黑夜罗刹女　鬼王使罗刹女　庵末罗刹女　苏跋逻罗刹女　高髻罗刹女　百头罗刹女　百臂罗刹女　百目罗刹女　常害罗刹女　摧破罗刹女　末折唎罗刹女　跋折罗罗刹女　夜行罗刹女　昼行罗刹女　爱庄罗刹女　羯喇炭那(去音)罗刹女　轻欺罗刹女　持斧钺罗刹女　持三叉罗刹女　牙出罗刹女　意喜罗刹女　苏磨罗刹女　旃茶(去)罗刹女　惮多罗刹女　呬林婆(去)罗刹女　尼逻罗刹女　质怛逻罗刹女。
　　此等七十二诸罗刹女如前神力。彼亦以此大孔雀咒王。守护我某甲并诸眷属寿命百年。咒曰。
　　怛侄他　呬里呬里　弭里弭里　怛茶答伐　滞薄计薄计　呼囇呼囇　达啰达啰　歇攞歇攞　折攞折罗　主鲁主鲁　莎诃。
　　南谟萨婆佛陀南(去音引)莎诃　般喇羝迦佛陀南莎诃　阿罗汉多南莎诃　慈氏菩萨莎诃　一切菩萨众莎诃　不还果莎诃　一来果莎诃　预流果莎诃　诸正行者莎诃　向正行者莎诃　大梵王莎诃　因陀罗莎诃　小因陀罗莎诃　大世主莎诃　伊商那也莎诃　恶近那也莎诃　婆叶薜莎诃　跋喽拏也莎诃　琰摩也莎诃　多闻天王药叉主莎诃　持国天王健达婆主莎诃　增长天王俱槃茶主莎诃　广目天王龙主莎诃　提婆南(去声长引下同)莎诃　那伽南莎诃　阿苏罗南莎诃　摩喽多南莎诃　伽喽茶南莎诃　健达婆南莎诃　紧捺罗南莎诃　莫呼洛伽南莎诃　药叉南莎诃　遏洛刹娑南莎诃　必丽多南莎诃　必舍遮南莎诃　步多南莎诃　俱槃茶南莎诃　布单那南莎诃　羯吒布单那南莎诃　塞建陀南莎诃　嗢摩陀南莎诃　车夜南莎诃　阿波三摩啰南莎诃　嗢悉多[口　　洛]迦南莎诃　旃陀罗苏里耶南莎诃　诺刹怛罗南莎诃　揭喇诃南莎诃　树底沙南莎诃　颉利师南莎诃　悉陀跋多南莎诃　明咒就成者莎诃　乔哩[(嫡-女)/衣]莎诃　健陀里[(嫡-女)/衣]莎诃　尚具里[(嫡-女)/衣]莎诃　阿蜜里多也莎诃　瞻跋尼[(嫡-女)/衣]莎诃　摩登只也莎诃　占箄致[(嫡-女)/衣]莎诃　达喇毗迟[(嫡-女)/衣]莎诃　奢跋里[(嫡-女)/衣]莎诃　阿闼婆腻[(嫡-女)/衣]莎诃　旃茶里[(嫡-女)/衣]莎诃　摩登只[(嫡-女)/衣]莎诃　那伽颉里陀耶也莎诃　揭喽茶颉里陀耶也莎诃　摩那斯[(嫡-女)/衣]莎诃　摩诃摩那斯[(嫡-女)/衣]莎诃　杀茶恶刹利[(嫡-女)/衣]莎诃　摩尼跋达罗也莎诃　三曼多跋达罗也莎诃　大三曼多跋达罗也莎诃　大波罗底萨罗也莎诃　摩诃苏摩也莎诃　尸多畔那也莎诃　大尸多畔那也莎诃　惮茶陀罗尼[(嫡-女)/衣]莎诃　大惮茶陀罗尼[(嫡-女)/衣]莎诃　目真邻陀也莎诃　大目真邻陀也莎诃　逝延底[(嫡-女)/衣]莎诃　扇底[(嫡-女)/衣]莎诃　阿说讫利茶也莎诃　阿钵啰市多也莎诃　大阿钵啰市多也莎诃　大孔雀咒王也莎诃。
　　如是等大神大明咒大行大拥护者。令我某甲并诸眷属寿命百年。消灭难事除众恶业。所有一切蛊魅咒术。起尸恶使诸恶鬼神。求人便者行恶病者。皆得解脱无复忧苦莎诃。
　　复次阿难陀汝当受持诸龙王名字获大利益。其名曰。
　　佛世尊龙王。跋罗蚶(火含)摩龙王。因陀罗龙王。海龙王。海子龙王。娑揭罗龙王。娑揭罗子龙王。摩竭龙王。难陀龙王。小难陀龙王。那罗龙王。小那罗龙王。善见龙王。婆苏枳龙王。得叉迦龙王。阿噜拏龙王。跋噜拏龙王。娑楞伽龙王。有吉祥龙王。吉祥胭龙王。吉祥增长龙王。吉祥贤龙王。无畏龙王。大力龙王。杂色龙王。设腊婆龙王。妙臂龙王。妙高龙王。日光龙王。月光龙王。大吼龙王。震声龙王。雷电龙王。击发龙王。降雨龙王。离垢龙王。无垢光龙王。頞洛迦头龙王。跋洛迦头龙王。马头龙王。牛头龙王。鹿头龙王。象头龙王。湿力龙王。欢喜龙王。人声龙王。奇妙龙王。奇妙眼龙王。奇妙军龙王。乎鲁荼龙王。南母止龙王。母止龙王母止邻陀龙王。曷罗伐拏龙王。曷罗岌婆龙王。室哩龙王。室哩孤龙王。滥部鲁龙王。有蛊龙王。无边龙王。羯诺迦龙王。象腋龙王。黄色龙王。赤色龙王。白色龙王。[醫-酉+言]罗叶龙王。螺目龙王。阿钵逻罗龙王。黑龙王。小黑龙王。天力龙王。那罗延龙王。毛緂龙王。可畏龙王罗刹龙王。石肩龙王。弶伽龙王。信杜龙王。缚刍龙王。私多龙王。吉祥龙王。无热恼池龙王。善住龙王。[醫-酉+言]罗跋拏龙王。持地龙王。持山龙王。持光明龙王。贤善龙王。极贤善龙王。世贤龙王。力贤龙王。宝珠龙王。珠胭龙王。二黑龙王。二青龙王。二黄龙王。二赤色龙王。二白色龙王。华鬘龙王。赤色鬘龙王。犊子龙王。贤处龙王。鼓音龙王。小鼓音龙王。庵末罗道龙王。宝子龙王。持国龙王。增长龙王。广目龙王。多闻龙王。车面龙王。占箄也迦龙王。乔答摩龙王。半遮罗龙王。五顶龙王。光明龙王。频度龙王。小频度龙王。阿力迦龙王。哥利迦龙王。跋里迦龙王。旷野龙王。紧折里龙王。紧折诺迦龙王。镜面龙王。沈博迦龙王。黑乔答弥龙王。上人龙王。人龙王。人本龙王。胜人龙王。末登伽龙王。槃茶洛迦龙王。非人龙王。钵头摩龙王。殊胜龙王。嗢怛洛迦龙王。跋洛迦龙王。阿鹿迦龙王。[醫-酉+言]罗龙王。[醫-酉+言]罗百龙王。[醫-酉+言]罗色龙王。金色龙王。阿罗婆罗龙王。大香龙王。末罗婆罗龙王。香色龙王。末那斯龙王。葛句吒迦龙王。劫比罗龙王。冰揭罗龙王。青黄龙王。大山龙王。小山龙王。嗢钵罗龙王。有爪龙王。增盛龙王。解脱龙王。有意龙王。极木叉龙王。甘跋罗龙王。阿说迦龙王。[醫-酉+言]罗迷罗龙王。頞齿罗龙王。大善现龙王。拥护龙王。钵利枳都龙王。好面龙王。出生龙王。健陀罗龙王。师子龙王。达罗弥罗龙王。一首龙王。三首龙王。多首龙王。
　　如是等一百八十大龙王。而为上首及余龙辈。于此大地或时震响。或放光明或时降雨成熟谷稼。时来见佛受三归依并受学处。除金翅鸟怖除火沙怖及王事怖。常持大地住大宝宫寿命长远。有大威势富贵自在。大朋大属能摧怨敌。有大神力具大光明。形色圆满名称周遍。天阿苏罗共斗战时现大威力。彼诸龙王所有子孙。兄弟军将大臣杂使。皆亦以孔雀咒王。守护于我并诸眷属寿命百年。然我眷属若身清净若触不净。若迷醉不迷醉。行住坐卧睡觉去来愿皆拥护或为天龙。阿苏罗、摩喽多、揭路茶、健达婆、紧那罗、莫呼洛迦、药叉、所执遏洛刹娑毕丽多毕舍遮步多所执俱槃荼布单、那羯吒布单、那塞建陀温摩陀车夜阿波三摩罗乌悉多[口　　洛]迦诺刹怛罗黎波为如是等所执录时。拥护我某甲并诸眷属。
　　复有诸神食精气者食胎者。食血者食肉者。食脂膏者食髓者。食支节者食生者。食命者食祭者。食气者食香者。食鬘者食花者。食果者食五谷者。食火烧者食脓者。食大便者食小便者。食唾者食涎者。食洟者食残食者。食吐者食不净物者。食漏水者。被如是等诸恶鬼神所恼乱时。此孔雀咒王。皆拥护我某甲并其眷属。令离忧苦寿命百岁。得见百秋常受安乐。若复有人作诸蛊魅。厌祷咒术飞行空中。讫栗底羯摩拏哥孤嗢柁枳刺拏鞞多茶頞柁鞞多荼质者毕丽索迦饮他血髓变人驱役。呼召鬼神造诸恶业。恶食变吐恶影恶视。作恶书符或恶超渡。有如是等诸恶现时。皆护我某甲令离忧苦。又复所有诸惊怖事。王贼水火他兵来怖。遭饥馑怖非时死怖。地震动怖恶兽来怖。恶知识怖欲死时怖。如是等怖皆护我某甲。又复诸病疥癞疮癣。痔漏痈疽身皮黑涩。头痛半痛饮食不消。眼耳鼻舌口唇牙齿。咽胸背胁腰腹髀腨。手足支节隐密之处。心闷痃癖干痟瘦病。遍身疾苦悉皆除殄。又复疟病一日二日。三日四日乃至七日。半月一月或复频日。或复片时或常热病。偏邪瘿病鬼神壮热。风热痰癊或总集病。或被鬼持或被诸毒。人及非人之所中害。如是过恶诸病生时。皆护我某甲并诸眷属。我今为其结界结地。诵持此咒悉令安隐莎诃。
　　并说颂曰。
　　令我夜安隐　　昼日亦复然
　　于一切时中　　诸佛常护念
　　南谟窣睹佛陀也　南谟窣睹菩大[(嫡-女)/衣]　南谟窣睹毗木多也　南谟窣睹毗木带[(嫡-女)/衣]　南谟窣睹扇多也　南谟窣睹扇带[(嫡-女)/衣]　南谟窣睹木多也　南谟窣睹木带[(嫡-女)/衣]　诸有清净婆罗门　能除一切诸恶业　如是等众我归礼　愿拥护我并眷属。天阿苏罗药叉等　来听法者应至心　拥护佛法使长存　各各勤行世尊教　诸有听徒来至此　或在地上或居空　常于人世起慈心　日夜自身依法住　愿诸世界常安隐　无边福智益群生　所有罪业并消除　远离众苦归圆寂　恒用戒香涂莹体　常持定服以资身　菩提妙花遍庄严　随所住处常安乐。
佛说大孔雀咒王经卷下
　　阿难陀此孔雀咒王。是毗钵尸如来正遍知者随喜宣说。即说咒曰。
　　怛侄他頞喇滞羯[口　　束　　頁]滞末睇末柁跋达泥(去)阿伐丽摄伐丽睹囇睹囇部囇部囇摄伐丽钵拏摄伐囇呼主呼主呼止呼止母止母止莎诃。
　　阿难陀此大孔雀咒王。是尸弃如来正遍知者随喜宣说。即说咒曰。
　　怛侄他一智(贞励反下同)蜜智　区囇区囇　呬里呬里　弭里弭里　鸡睹慕　丽　庵末囇庵跋罗伐底　昙薜徒昙薜　呬里呬里　古止古止　母止母止莎诃。
　　阿难陀此孔雀咒王。是毗舍浮如来正遍知者随喜宣说。即说咒曰。
　　怛侄他　慕哩慕哩　鸡伐[打-丁+致]　曼睇曼持[打-丁+致]计　喝囇喝囇喝囇　揭囇朅(去引)囇　发囇发囇　发利儞　惮帝惮底儞　惮底丽　舍羯[打-丁+致]　莫羯[打-丁+致]　捺睇捺地儞　室里室里室里莎诃。
　　阿难陀此大孔雀咒王。是俱留孙如来正遍知者随喜宣说。即说咒曰。
　　怛侄他　呬雉呬雉　矩雉怛雉睹雉頞滞　惮帝惮底里　铄羯哩斫羯哩托揭哩　干折泥干折那伐底　伐囇伐囇伐囇伐囇　折囇折囇　惮帝悉地莎诃。
　　阿难陀此大孔雀咒王。是羯诺迦牟尼如来正遍知者随喜宣说。即说咒曰。
　　怛侄他　怛怛囇怛怛囇怛怛囇　怛攞都怛囇　毗囇毗逝曳　婢社达囇　頞喇逝頞喇逝　毗喇逝　毗喇阇末囇末底摩利儞　摩利儞悉地　文睇失里文睇树(时悦反)丽树丽树丽树丽　跋达罗伐底悉地莎诃。
　　阿难陀此孔雀咒王。是迦摄波如来正遍知者随喜宣说。即说咒曰。
　　怛侄他　安达丽　般达囇　曼达囇　褰达丽赡部　赡部捺地(亭里反)赡部伐底末帝曼治底计　庵末囇僧祇(去)歇啰歇啰喝啰喝啰钵戍钵戍钵戍钵戍　钵底悉地莎诃。
　　阿难陀此孔雀咒王。是我释迦牟尼如来正遍知者随喜宣说。为欲利益诸众生故。即说咒曰。
　　怛侄他　呬里呬里　鸡里弭里　伊里丽羯怛丽　鸡睹慕丽　頞荼钵里　铎醯达喋(大甲)媲部路鸡部索帝　捺路建睇迦(引)末儞　甘部达[口　　路]枳　怛噜怛噜伐喇儞钵喇讫栗底　宕瑟窒囇　蜜丽怛丽　一底诃细　頞折丽　睹跋丽薄吉丽　跋[打-丁+致]跋[打-丁+致]　鸡伐[打-丁+致]跋[打-丁+致]　折吒耽薜　頞茶耽薜。
　　读至此时随所愿事。咸须称说如前广知。若祈雨时应云愿天降。雨周遍十方普润一切。
　　南谟薄伽伐多　俱谟徒铎剑跋跋睹　南谟薄伽伐多　伊哩逝[(嫡-女)/衣]　杜瞿呬迦[(嫡-女)/衣]苾陵伽哩迦[(嫡-女)/衣]　痾噜止那噜止頞喇逝谟喇市捺喇市　捺智(贞励)捺智捺智跋折囇捺吒跋折囇　乌陀演那必利[(嫡-女)/衣]　頞攞多丽　俱攞多丽　那罗演儞波罗演儞钵扇儞　飒钵哩扇儞　悉甸睹达罗　弭攞曼怛罗钵柁　莎诃。
　　阿难陀如我教汝受持咒法。救莎底苾刍蛇毒之难。今此所说孔雀咒王亦复如是。令一切众生若读诵者受持者书写者。皆得安乐。所求遂愿如前广说。乃至自身及诸眷属寿命百年。
　　复次阿难陀此大孔雀咒王。是慈氏菩萨随喜宣说饶益众生。即说咒曰。
　　怛侄他　室哩室哩　室哩跋侄丽　树底树底树底跋侄囇　喝囇喝囇　喝囇喝利儞惮底摄伐囇　式佉(上)输攞波腻儞　菩地菩地菩地　菩地萨埵(丁惠)菩地钵哩　遮哩尼[(嫡-女)/衣]　莎诃。
　　阿难陀此大孔雀咒王。是索诃世界主梵天王随喜宣说。即说咒曰。
　　怛侄他　呬里呬里　弭里弭里　摩里儞傍句利　枳哩枳哩　枳哩枳哩　枳里枳里跋罗蚶摩[(嫡-女)/衣]俱[口　　闌]宅计宅计毗摩诃毗摩诃普细　达啰达啰　诃啰诃啰　诃啰诃啰　普噜普噜　普噜普噜　莎诃。
　　此咒能除恶毒能灭恶毒。佛力除毒独觉力除毒。阿罗汉力除毒三果四向圣力除毒。实语者力除毒。梵王杖力帝释金刚杵力。吠率怒飞轮力火烧力。龙王罥索力。阿苏罗幻力龙王电力。胡噜达罗三股叉力。塞建陀槊力。大孔雀咒王力。能除一切毒令毒入地。令我某甲及诸眷属皆得安隐。又诸龙毒蛊魅毒。人非人毒。齿啮毒雷雨毒蛇鼠毒。蜂蝇蜈蚣虾蟆等毒。疥癞痈疽漏痤诸毒。药毒咒毒人毒非人毒。如是等毒愿皆除灭。我某甲及诸眷属。悉除毒苦消散入地莎诃。
　　阿难陀此大孔雀咒王。是帝释天王随喜宣说。即说咒曰。
　　怛侄他　社攞善妒逻　摩罗善妒丽遮箄底善妒丽　末炭儞伽旦儞揭喇散儞　诃哩失哩度(亭喻)底失哩　怛噜怛噜　怛噜纳伐底　呵呵呵呵呵　僧呼侄地底　侄地底　矩鲁矩噜　吠喇逝　都吒都吒死　伐吒伐吒死　死里死里　劫毕丽　劫毕罗慕丽　呵呬呼　萨婆突瑟吒钵喇突瑟吒南(引)瞻跋南　羯嚧弭　喝悉[多　　頁]波柁鸯伽钵喇丁伽　眤揭喇诃　羯嚧弭索诃室里达世呬(上)提鞞呬　嗢征只哩　苏罗钵底　跋底跋折罗跋折啰跋折啰　跋折啰钵带[(嫡-女)/衣]莎诃。
　　阿难陀此大孔雀咒王。是四天王随喜宣说。即说咒曰。
　　树(时悦)攞树刺娜　答跛答跛娜　昙摩昙摩娜　萨喇萨喇拏(上)　矩[打-丁+致]矩[打-丁+致]母[打-丁+致]母[打-丁+致]　弭[打-丁+致]弭[打-丁+致]　萨啰萨啰　诃啰诃啰　怛啰怛哩　陀陀陀陀陀　婆婆婆婆婆　诃啰诃啰诃啰诃啰诃啰　悉地悉地悉地悉地悉地　莎(入)悉底莎悉底莎悉底莎悉底莎悉底　我名某甲并诸眷属。
　　一切使者　琰摩使者　阇夜使者　持黑绳者　四王所罚　梵天所罚　帝释所罚　仙人所罚　诸天所罚　龙所罚　阿苏啰罚　摩喽多罚　揭路荼罚　健达婆罚　紧那罗罚　莫呼洛伽罚　药叉所罚　罗刹所罚　毕丽多罚　毕舍遮所罚　步多罚　俱槃茶罚　布单那罚　羯吒布单那罚　塞建陀罚　嗢摩柁罚　车夜所罚　阿波三摩啰罚　乌悉多洛迦罚　薜多啰罚　王贼所罚　水火所罚　于一切处　所有讁罚　及轻小治罚　皆得远离　于我某甲　并诸眷属　常见拥护　寿命百岁　得见百秋。
　　阿难陀汝当受持三十五诸江河王所有名字。若识知者于一切处。所有江河淮海越渡之时无诸厄难。其名曰。
　　弶伽河王　信度河王　缚刍河王　私多河王　设多杜鲁河王　阿市多伐底河王　琰母那河王　句诃河王　毗怛婆河王　设多突噜河王　毗波奢河王　[醫-酉+言]罗伐底河王　旃达罗娑伽河王　萨罚莎(入)底河王　葛车比儞河王　杯瑜瑟儞河王　迦鞞哩河王　赤铜色河王　萨罗庾河王　末度末底河王　鞞怛罗伐底河王　伊刍伐底河王　瞿末底河王　折磨讷底河王　捺末柁河王　骚蜜怛攞河王　毗输密怛罗河王　多末逻河王　半遮逻河王　苏婆窣睹河王　答布柁河王　毗末逻河王　泥连缮那河王　呬[口　　闌]若伐底河王　瞿陀伐哩河王。
　　如是等从无热恼池。出四大河流赡部洲。及余江河淮济之属诸河神王。于此大地依止而住。种种形状种种颜色。随乐变身成就明咒作吉凶事。斯等诸神并诸眷属。亦皆以此大孔雀咒王。拥护我某甲并诸眷属。寿命百年离诸忧恼莎诃。
　　阿难陀汝当受持五十二诸大山王所有名字若识。知者或在山谷旷野之处。除诸恐怖随意安乐其名曰。
　　妙高山王　雪山王　香醉山王　百峰山王　朅地洛迦山王　金胁山王　持光山王　尼民达罗山王　轮围山王　大轮围山王　因陀罗山王　梵住山王　有吉祥山王　善见山王　广大山王　出宝山王　多虫山王　宝顶山王　毗摩妙巧山王　出金刚山王　阿苏罗山王　漠怒妙巧山王　电光山王　阿说他山王　月光山王　日光山王　贤石山王　谛宝山王　妙巧峰山王　摩罗耶山王　金峰山王　频陀山王　波离耶怛罗山王　妙臂山王　珠璎山王　都尼柁山王　苏师那山王　梵口山王　知净山王　坎海山王　妙鬘山王　刀形山王　大风山王　浴林山王　明药山王　放舍山王　兽身山王　达达山王　鸡罗婆山王　雪峰山王　大天主山王　婆罗军山王。
　　如是等诸山王众居此大地。于彼所有天龙阿苏罗摩喽多揭噜荼健达婆紧那罗莫呼洛伽。药叉罗刹毕丽多毕舍遮步多鸠槃茶布单那羯吒布单那塞建陀嗢摩柁车夜阿波三摩罗乌悉多路迦成就明咒并诸眷属。住彼山者彼亦以此大孔雀咒王。拥护于我并诸眷属。寿命百年除众恶事。常睹吉祥离诸忧恼莎诃。
　　阿难陀汝当识持有星辰天神名号。彼诸星宿有大威力。常行虚空现吉凶相。若识知者离诸忧患。亦当随时以妙香华而为供养。其名曰。
　　讫[口　　栗]底迦　户嚧呬儞　篾[口　　栗]伽尸啰　頞达啰补　捺伐苏布洒　阿失丽洒。
　　此七星神住于东门守护东方彼亦以此大孔雀咒王。常拥护我某甲并诸眷属。寿命百年离诸忧恼。
　　莫伽　前发鲁窭拏　后发鲁窭拏　诃悉[多　　頁]质多罗　娑嚩底　毗释珂。
　　此七星神住于南门守护南方。彼亦以此大孔雀咒王。常拥护我某甲并诸眷属。寿命百年离诸忧恼。
　　阿奴啰拖豉瑟侘暮攞　前阿沙茶　后阿沙茶　阿苾哩社　室啰末拏。
　　此七星神住于西门守护西方。彼亦以此大孔雀咒王。常拥护我某甲并诸眷属。寿命百年离诸忧恼。
　　但儞瑟侘　设多婢洒　前跋达罗钵地后跋达罗钵柁　颉娄离伐底　阿说儞　跋[口　　賴]儞。
　　此七星神住于北门守护北方。彼亦以此大孔雀咒王。常拥护我某甲并诸眷属。寿命百年离诸忧恼。
　　阿难陀汝当忆识有九种执持天神名号。此诸天神于二十八宿巡行之时。能令昼夜时有增减。亦令世间丰俭苦乐预表其相。其名曰。
　　阿侄底苏摩　苾栗诃　飒钵底　束羯攞　珊尼折攞　鸯迦迦　部陀　揭逻虎鸡睹。
　　此九执持天神有大威力。彼亦以此大孔雀咒王。常拥护我某甲并诸眷属寿命百年。
　　星有二十八　　七各居四方
　　执星复有七　　加日月成九
　　总有三十七　　勇猛大威神
　　出没照世间　　示其善恶相
　　与世为增减　　有势大光明
　　各以清净心　　于此咒随喜
　　此等星宿皆亦以此大孔雀咒王。常拥护我某甲并诸眷属寿命百年。
　　阿难陀汝当忆持六十八诸大仙人所有名号。此诸仙人皆持禁戒。常修苦行有大光明。或住江河山林池沼。欲作善恶咒愿吉凶随言成就具大威力五通自在。飞行虚空无有障碍。我今说彼名字。其名曰。
　　頞瑟吒(入)迦大仙　婆莫迦大仙　婆摩提婆大仙　摩唎支大仙　钵利拏摩大仙　末建提也大仙　安隐知识大仙　婆斯瑟侘大仙　跋弥迦大仙　迦摄波大仙　老迦摄波大仙　毗栗咎大仙　鸯只罗大仙　鸯只洛迦大仙　鸯只刺四大仙　有相分大仙　有慈大仙　有刺须大仙　鹿顶大仙　琰摩火大仙　洲渚大仙　黑洲渚大仙　诃利底大仙　诃利多也那大仙　甚深大仙　三忙只罗大仙　嗢揭多大仙　三没揭多大仙　说忍大仙　名称大仙　善名称大仙　尊重大仙　阿说罗也那大仙　劫布得迦大仙　香山大仙　住雪山大仙　护相大仙　难住大仙　末达那大仙　设腊婆大仙　调伏大仙　尊者大仙　鹦鹉大仙　毗诃钵底大仙　网轮大仙　珊尼折罗大仙　觉悟大仙　上具里大仙　健陀罗大仙　独角大仙　仙角大仙　揭伽大仙　单茶也那大仙　干陀也那大仙　摩登伽大仙　可畏摩登伽大仙　乔答摩大仙　黄色大仙　白色大仙　赤马大仙　白马大仙　持马大仙　妙眼大仙　朱目大仙　婆罗器攞大仙　那刺拖大仙　山居大仙　讫栗弥罗大仙。
　　此等诸仙皆是古旧大仙。造四明论善闲咒术。众行备成自他俱利。彼亦以此大孔雀咒王。拥护我某甲并诸眷属。寿命百年离诸忧恼。即说咒曰。
　　怛侄他　诃哩诃哩　诃哩揭哩　钵哩　呼哩弭哩　窣哩喝哩　呬里弭里　蹋普蹋普　达蹋普　揭喇散儞　末炭儞　铎漠儞　伽旦儞　波折儞　波折儞　波怛儞　波怛儞　漠捺儞　漠捺儞　铎诃(上)铎诃铎诃　达啰达啰　陀刺儞　波吒(入)儞　谟汉儞　悉耽跋儞　瞻跋儞　莎诃。
　　阿难陀汝当忆持此大地中有大毒药名字若有知者不被毒药之所中害其名曰。
　　安达罗　般达罗　羯罗茶　鸡瑜攞　步登笈摩　步多钵底　频度钵底　室利钵底　帝社钵底帝社恶揭罗钵底耶舍钵底耶舍恶揭罗　钵底　阿罗逻怛罗逻　怛罗突怛逻　达多铎诃　逝罗婆逻瞿鲁至啰　怛妒罗　伊里枳里设担睹罗　毗布里诺句里　鸡栗比怛那伽颉栗瑟吒(上)阿没罗末底赡部末底　末社末底　阿末丽　毗末丽　君茶(入)丽頞雉捺雉　薄计　薄多步帝伐瑳那薜　莫诃揭囇　滥薜　睹滥薜莎诃。
　　阿难陀此大毒药名及药神亦以大孔雀咒王守护我某甲并诸眷属寿命百年。
　　复次阿难陀此大孔雀咒王是。七正遍知之所宣说所。谓毗钵尸正遍知。尸弃毗舍浮拘留孙羯诺迦牟尼迦摄波。今我释迦牟尼正遍知者亦复随喜。说此大孔雀咒王。慈氏菩萨亦复宣说。索诃世界主梵天王天帝释。持国天王与健达婆主二十八将。增长天王与俱槃茶主二十八将。广目天王与龙主二十八将。多闻天王与药叉主二十八将皆说此大孔雀咒王般支迦大药叉主诃利底及五百子并诸眷属悉皆随喜。亦复说此大孔雀咒王阿难陀此大孔雀咒王。不可违越不应轻慢。
　　若有天、龙、阿苏罗、摩喽多、揭路荼、健达婆、紧那罗、莫呼洛伽、药叉、遏洛刹娑毕丽多毕舍遮步多俱槃茶布单、那羯吒布单、那塞建陀嗢摩柁车夜阿波三摩罗鸟悉多路迦诺刹怛罗黎波此天神等不能违越此孔雀咒王。
　　又复所有诸恶鬼神。所谓食精气者食胎者食血者食肉者。食脂膏者食髓者。食支节者食生者。食命者食祭者。食气者食香者。食鬘者食华者。食果者食五谷者。食火烧者食脓者。食大便者食小便者。食唾者食涎者。食洟者食残食者。食吐者食不净物者。食漏水者。有如是等诸恶食者。亦不能违越此孔雀咒王。
　　又复有人作诸蛊魅。厌祷咒术飞行空中。讫栗底羯摩拏哥孤嗢柁枳刺拏鞞多荼頞柁鞞多茶质者。毕丽索迦饮他血髓变人驱役。呼召鬼神造诸恶业。恶食变吐恶影恶视。作恶书符或恶超渡。有如是等诸恶现时。皆护我某甲令离忧苦。又复所有诸惊怖事。王贼水火他兵来怖。遭饥馑怖非时死怖。地震动怖恶兽来怖。恶知识怖欲死时怖。如是等怖皆护我某甲。又复诸病疥癞疮癣。痔漏痈疽身皮黑涩。头痛半痛饮食不消。眼耳鼻舌口唇牙齿。咽胸背胁腰腹髀腨。手足支节隐密之处。心闷眩癖干消瘦病。遍身疾苦悉皆除殄。又复疟病一日二日。三日四日乃至七日。半月一日或复频日。或复片时或常热病。偏邪瘿病鬼神壮热。风热痰癊或总集病。或被鬼持或被诸毒。人及非人之所中害。如是过恶诸病生时。若有读诵此大孔雀咒王。不能违越所求随愿。皆护我某甲并诸眷属。我今为其结界结地。诵持此咒悉令安隐莎诃。
　　并说此颂。
　　令我夜安隐　　昼日亦复然
　　于一切时中　　诸佛常护念
　　复次阿难陀若复有人。称此大孔雀咒王名字。拥护他人或复自护。或结索綖身上带持。如其此人应合死罪以罚物得脱。应合被罚轻杖得脱。应合轻杖被骂得脱。应合被骂诃责得脱。应合诃责自然得脱。一切病苦悉皆消散。无敢违越。此人亦无王贼水火。恶毒刀杖之所侵害。睡觉安隐常见善梦。行住坐卧无违害事得延寿命。除先世中作短命业。及正报合受者。阿难陀若时遭雨涝或时大旱。若读诵此孔雀咒王。诸龙欢喜若雨即晴若旱即雨。若有男子女人随所愿者速得成就阿难陀此大孔雀咒王。但忆念时即能除灭一切恐怖疾病忧恼。何况具足读诵受持。汝当受持此大孔雀咒王。为欲饶益守护四众。苾刍苾刍尼邬波索迦邬波斯迦离诸怖畏故。复说咒曰。
　　怛侄他　叶槃底　陀底　铎割哩　睹鲁鲁鲁　莎诃。
　　贪欲嗔恚痴　　是世间三毒
　　佛陀皆已断　　实语毒消除
　　贪欲嗔恚痴　　是世间三毒
　　达摩皆已断　　实语毒消灭
　　贪欲嗔恚痴　　是世间三毒
　　僧伽皆已断　　实语毒消除
　　一切诸世尊　　有大威神力
　　罗汉具名称　　除毒令安隐
　　尔时具寿阿难陀闻佛说已。礼佛双足右绕三匝辞佛而去。往莎底苾刍所。至已便即以此孔雀咒王。为彼苾刍而作拥护。结界结地摄受饶益除其苦恼。莎底苾刍身得安隐苦毒消散从地而起。遂与具寿阿难陀。俱诣佛所至礼双足。具以上事白世尊知在一面立。佛告阿难陀由是因缘。汝可以此大孔雀咒王。告彼七众苾刍苾刍尼正学女求寂男求寂女邬波索迦邬波斯迦国王大臣。劝一心受持读诵。令使通利为他解说明晓其事。书写经卷在处流通香华饮食随分供养。令一切众生皆离忧苦常受安乐。得福无量难可思议。作是语已时。阿难陀及诸大众。天龙药叉健达婆阿苏罗摩喽多揭路茶紧那罗莫呼洛伽人非人等。闻佛诸说皆大欢喜信受奉行。
　　天阿苏罗药叉等　　来听法者应至心
　　拥护佛法使长存　　各各勤行世尊教
　　诸有听徒来至此　　或在地上或居空
　　常于人世起慈心　　日夜自身依法住
　　愿诸世界常安隐　　无边福智益群生
　　所有罪业并消除　　远离众苦归圆寂
　　恒用戒香涂莹体　　常持定服以资身
　　菩提妙华遍庄严　　随所住处常安乐
次明坛场画像法式。
　　佛告阿难陀。若有男子女人。情所祈愿或为大雨或为大旱。灾横兵戈众病疫疟。凡是一切不如意事。欲读诵此大孔雀咒王冀求消灭者。应如是作法。可于静处平治地已。作小坛场可高四五指方三四肘。或时更大。应取未堕地黄牛粪净涂坛上。于此坛中安佛形像面向西出。于像左边置大孔雀王像。或塑或画庄饰如法。或以孔雀尾三四茎竖于净塼跗上。亦以牛粪涂拭。此之三事有一皆得。以白遏迦华(此方所无可以梨奈花等替之)或白羯罗毗罗华(岭南有北地无可以白杏柰华或蜀葵华等替之)或以尸利沙树华(即夜合树是也)或频蠡树叶(此方亦无可以枣桑荷叶替之)散布坛上。先于佛前随其所有。设诸饮食种种供养。
　　次于大孔雀王菩萨前。安蜜水沙糖水牛乳及酪饼饭一盘。尽心奉献已。手执香鑢烧安悉香。东面供养如前启请。佛及圣众四天王众。一一称名至心请召。来拥护我某甲并诸眷属。皆得安隐寿命百年。
　　次于坛东面。安沙糖饼及乳粥沙糖水饼饭一盘。供养持国天王健达婆等神。
　　次于坛南面。安油麻粥并司杜水一瓶饼饭一盘。供养增长天王俱槃茶等神。
　　次于坛西面安乳粥并乳一瓶饼饭一盘。供养广目天王诸龙等神。
　　次于坛北面。安酪和饭并司杜水一瓶饼饭一盘。供养毗沙门天王药叉等神。然更随时布诸花果。烧沉水香苏合香熏陆香普为供养。其疫病人安佛右边西面而坐。咒师东面。可将孔雀羽一二茎。或以茅草拂病者身。诵前心咒二十一遍。称病者名日别三时为供养已。所有供食置于水中。或埋于地勿令得食亦勿足蹈。所有坛场以泥薄拭。或以牛粪涂地。此是孔雀王咒寻常供养法式。凡有所求皆可依法作此坛场。若贫无者随其现有而设供养。
　　次明画像法。取新白氎。彩色和以木胶不用皮胶。置新盏中。其画像人当于晨朝。清净澡浴着新衣受八戒。然后执作佛像。应作金色。着桃华色袈裟。坐金师子座。左边画摩诃摩瑜利天神。赤白色着白色裙帔白綖络髆。身有四臂诸庄严具皆以金作。于莲华上立或于金座上立。右边一手持柚子。一手执莲华。左边一手持吉祥果(大如苽蒌黄赤色此方所无)一手执孔雀尾三茎。佛菩萨中间画金色孔雀王像。于宝装莲华上立。胭前以牛黄画作万字。于佛边画圣者阿难陀胡跪合掌。于此中间画金刚手神王。右手执白拂左手把金刚叉。于佛四边画种种华果供养。东边画毗提诃洲形如半月于中。画持国健达婆天王以众。健达婆神而共围绕。于佛南边画赡部洲其形如车北广南狭。于中画俱槃茶增长天王。以众俱槃茶神而共围绕。于佛西边画瞿陀尼洲形如满月。于中画广目龙天王。以诸龙众而共围绕。于佛北边画北俱卢洲其形正方。于中画多闻药叉天王。以诸药叉神而共围绕。既画像已于坛中安置。同前面向西出。可取白月一日于画像前广设供养。应诵心咒或诵经中余咒。次令清净童女捼綖。于画像前诵咒结之作一百八结。其咒人系自肘后。是护身法于伴助人同斯护法。若欲作法时皆须修习预前方便。应诵此咒满一万遍或十万遍。
　　南谟薄伽跋帝　阿末丽毗末丽悉地(亭夜反)
　　我某甲并诸眷属。至十五日于画像前。取黄牛粪更作四肘方坛。于其坛上以白粳米布作四洲形势。各于其处施设如前所陈供养。又于东方持国天王烧白胶香。南方烧紫廿芥子以盐相和。西方烧苏和安悉香。北方烧熏陆香。如前供养于佛及摩诃摩瑜利天神前。烧众名香。及以种种饮食种种花果广陈供养。复以金银铜锡及铁。打作五丸如酸枣核。安在七重菩提叶上(若无以桑叶替之)安在像前。次于坛前穿地作火炉。方一肘深一尺于中然火令着。次以乌昙跋罗木钵罗奢木(此方所无宜以桑枣木替之亦得)及牛膝草茎。三中随一截长五寸。破之粗如指许。须八百片每诵咒。咒之一遍投于火中。并苏芥子。若于其方有尸婆鸣叫者(是野干鸣)如前所说随方供养之物而陈设之。及诸同伴皆不应恐怖。此则是其咒成就相若无好相事不成者取叶上五丸咒八百遍。即得随愿事皆成就。自取金丸置于口中。同伴人随情与一。皆不须咽随处举之。若更有余人可于供养食中。取如酸枣许令各食之。除一切病所求随愿更有别法应往置死尸处。或向四衢道中。作前坛法勿安画像。但置四方天神共相拥护。饮食供养香花等物。并烧炉火及以咒綖法。若得成所作随意。夜见好梦梦见好车及上妙牛象。或见高山果树。或目身升上及胜堂殿。并见父母及余贵人。自着上衣遇善知识。或见少女及童男童女。具妙庄严得上床褥。种种花果吉祥之事。或见天神报其实语。或见乳酪种种苗稼生肉鲜鱼。或见好马及孔雀等。此即皆是吉祥之相。若异此者即非善瑞。谓若梦见驴骡骆驼。猿猴猪犬蛇蝎猫鼠。鸱枭雕鹫露形无依。及恶盘器干樵空舍。停尸林薮江河涸竭。毗那也迦(是为障碍神头如象头身如人体西方俗人皆多供养)此等皆是不吉利相。凡于于一切作咒法时。应作如前拥护之法。若于一切恐怖之处。或于一切病苦之时。如前作法所有疫病。灾厄枉死皆得消散。若小儿病或被鬼持。以孔雀尾拂拭咒之即得离苦。或以咒索系持皆蒙除愈。若作其余坛场咒法。事未成就由作如是孔雀王法。所余诸事亦皆成办。如世尊说。假令人造五逆重罪。若能七度作此坛法事亦得成。或令心定能除众病此据本意。有净信心事皆得成非不信者。阿难陀更有心咒汝当受持。咒曰。
　　南谟佛陀也　南谟达摩也　南谟僧伽也　南谟金光明孔雀王　南谟摩诃摩瑜利明咒王　怛侄他　頞智(贞励)　伐智侘(他革)计闼喇侘计恶羯死莫羯死　一里弭丽只丽　户嚧腊薜　莫诃户嚧[口　　臘]薜　步登笈谜　底冥只西　莫诃鸯揭西莎诃。
　　阿难陀此摩诃摩瑜利心咒。是一切诸佛之所宣说此是略法。若欲受持读诵者。皆作如前坛场法式。有所愿者皆得成就。若事不遂心者。更多诵心咒为上供养。于画像前诵咒坐睡。如其梦见丈夫来者。即是诵咒有验。若见女人来者即是所求。天神哀愍感应有此差别。若有信心欲常受持求拥护者。应当画此摩诃摩瑜利菩萨天神。如前形像前安孔雀。置在室中清净之处常为供养。一切恐怖一切病苦不如意事悉皆消殄。若欲受持求成就者。当于白月一日起手作坛法不得在夏内法即不成。凡诵咒时可于初夜。澡浴清净着鲜洁衣。于十方面烧香普熏。诵前经中咒或诵心咒。满七遍已作如是语。愿薄伽伐底哀愍我故。来受香花及诸饮食。所求愿者为我成办。如前所说所有天龙八部及诸神等可界称名。亦愿来此受我香花所有饮食成我事业。供养了时烧香咒愿。诸来天神并眷属等。皆愿欢喜各还本处。供养之物同前屏弃。在心常念成就无疑。时尊者阿难陀合掌顶受。
　　次明坛场画像法式竟。


