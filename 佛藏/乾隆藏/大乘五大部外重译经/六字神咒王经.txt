六字神咒王经一卷


大乘五大部外重译经
六字神咒王经一卷
开元拾遗失译人名附梁录


　　

六字神咒王经
　　如是我闻。一时佛在舍卫国只陀林中。尔时有一外道旃陀罗女。专行众恶符书厌祷。或事山神树神树下鬼神。日月五星南斗北辰。一切魍魉杂魔邪魅。厌惑尊者阿难陀及诸善人。如是等恒河沙数。即时如来因见阿难陀恍惚。及怜愍一切三世有情故。为说此六字神咒王经。先佛所说我今亦说。即说咒曰。
　　安陀隶　钵陀隶　迦罗胝翅由隶　帝阇婆帝　频头婆帝　陀头隶　陀究帝隶　陀究摩帝　修摩帝　安陀罗槃陀罗　檀陀罗提兜罗　陀那延陀　曼陀婆帝　阿那阿那夜　摩豆摩婆帝　迦罗吒翅由罗浮蹬伽弥　帝闇婆帝　频头摩帝　阿罗婆伽帝　毗咤毗提腻　质吒毗提腻　质吒毗提腻　莎婆呵。
　　若有为某甲作恶咒诅。若作已若当作。若天若魔若龙。若夜叉若罗刹。若饿鬼若鸠槃茶。若富单那若毗舍阇。若阿波摩罗若优波摩罗。若吉遮若佉伛陀。若毗陀罗若半毗陀罗。若沙门若婆罗门。若刹利若毗舍若首陀。若摩蹬伽若摩蹬伽女若旃陀罗若旃陀罗女。若奴若婢。若男若女。若外道尼乾陀若外道出家男女。如是等种种若能咒诅厌蛊。我今以此六字神咒王经。若天上作天上灭之。若天下作天下灭之。若上向作上向灭之。若下向作下向灭之。若壁上作壁上灭之。若着壁作着壁灭之。若云汉中作云汉中灭之。若虚空中作虚空中灭之。若地上作地上灭之。若地下作地下灭之。若八表外作八表外灭之。若六合内作六合内灭之。若随风飘中作随风飘中灭之。若四海大水中边作四海大水中边灭之。若江河淮济中边作江河淮济中边灭之。若陂塘中边作坡塘中边灭之。若杂水中边作杂水中边灭之。若山川溪谷堆阜坑中边作山川溪谷堆阜坑中边灭之。若五岳中边作五岳中边灭之。若大泽林薮中边作大泽林薮中边灭之。若大树小草中边作大树小草中边灭之。若草木根茎中边作草木根茎中边灭之。若大小道径中边作大小道径中边灭之。若大小四交道中边作大小四交道中边灭之若城堡坊村外门中边作城堡坊村外门中边灭之。若城堡坊村内作城堡坊村内灭之。若宫外内门边作宫外内门边灭之。若宫门中作宫门中灭之。若于冢墓中边作冢墓中边灭之。若家舍宅垣墙中边作悉皆灭之。若屋宕作屋宕灭之。若柱边作柱边灭之。若柱础边下作柱础边下灭之。若粪土中边作粪土中边灭之。若井窖碓磨中边作井窖碓磨中边灭之。若火炉中边作火炉中边灭之。若厕溷中边作厕溷中边灭之。若车乘具中边作车乘具中边灭之。若鞍马服饰中边作鞍马服饰中边灭之。若床铺衣被毡褥靴帽杂器中边作床铺衣被毡褥靴帽杂器中边灭之。若于一切饮食中边作一切饮食中边灭之。若侧近人作者及于一切处行住坐卧如是皆悉灭之。若昼作昼灭之。若夜作夜灭之。若昼夜常作昼夜灭之。此咒能断绝帝释咒道。能断绝梵天咒道。能断绝四天王咒道。及与一切所有邪鬼咒道方术悉皆能断。若有为某甲作恶厌蛊咒诅。及与毒药悉皆灭之。若佉伛陀若毗陀罗。若吉遮若富单那所为悉皆灭之。众恶都尽众善补处。愿此咒常吉。以此真实章句。使某甲昼安夜安昼夜常安。得寿百岁得见百秋。何以故世间最上无过于佛。天尊所尚众神奉仰。若有行恶咒道。若作已若当作。若中间作若成就若未成就悉皆灭之。及与一切众毒能害人者。此六字神咒王经所在之处。若读若诵受持忆念者。所有恶业重障皆消灭之。即说咒曰。
　　佉胝佉住佉毗胝　缄寿　缄寿　多胝　婆胝　莎婆诃
　　若有为某甲作恶咒诅。若作已若当作。若天若龙若药叉若罗刹。及与一切能作恶咒诅者悉皆灭之。若佉伛陀若毗陀罗若富单那所为悉皆灭之。众恶都尽众善补处。愿此咒常吉。以此真实章句。使某甲昼安夜安昼夜常安。得寿百岁得见百秋。何以故世间最上无过于法。天人所敬众魔奉受离欲无著。即说咒曰。
　　佉胝佉住佉毗胝　缄寿　缄寿　多胝　婆胝　莎婆诃
　　何以故世间最上无过于僧。良善福田贤圣所敬众善拥护。即说咒曰。
　　佉胝佉住佉毗胝　缄寿　缄寿　多胝婆胝兜帝　阿祢帝　阿周帝　莎婆诃
　　若有为某甲作恶咒诅。若和合毒药若真若伪所作非法。若前身若今身行业众恶。一切重罪悉皆灭之。即说咒曰。
　　摩休婆乌摩帝　乌摩陀徙陀祢　佉伛陀婆提徙陀祢　频头摩提　质帝质多提婆徙陀祢　阿鞞旃阿鞞　莎婆诃
　　若有人能诵持是六字神咒王经。假令咒枯树可得还生枝叶。何况人身。使某甲得寿百岁得见百秋。诸佛所说阿难所传。若人读诵通利悉皆自护。众恶远身恒与善俱。若咒他者能除彼人众苦恶患。读者断五辛至心鲜洁然后乃得行之。诸难凶祸无有遗余无不吉利。即说咒曰。
　　呵呵遮唎　呵呵那弥　呵呵浮陀摩提　呵呵尼呵咜　尼劬沙　呵呵尼呵陀　佉伛陀　尼毗沙佉伛陀　伊祢弥祢　陀弊　陀陀弊　莎婆诃
　　敬礼三宝。敬礼圣智海遍照庄严王如来。敬礼一切如来应正等觉。敬礼圣阿缚卢枳低湿伐罗摩诃萨埵。如是归命已。然后说是神咒。愿此咒常吉。敬礼圣阿缚卢枳低湿伐罗。观照我身(此一句如是三称)怜愍我故。即说咒曰。
　　乌呵尼谟阿尼阿陀尼阿陀毗阿陀阇毗尼耽毗尼　安陀隶　钵陀隶　死卑提　安陀罗婆死尼　萨陆豆率吒　波罗豆率吒　质担阎婆夜　耽婆夜摩诃夜耶婆贸罗　提那贸遮提　卢楼质吒那陀死　卢楼卢漏质吒钵陀死　莎婆诃
　　此咒能护一切厄难。鲜洁无垢解脱光明观照缚一切贼行恶者无复迷荒念善者济度众难一切恶魔。现世护我身师子狂象虎狼豺犬猿猿。及诸恶兽欲害人者悉令被缚。我今为某甲及共行同伴。一切咒力所向之处行住坐卧愿悉平吉。即说咒曰。
　　知醯唎　知唎　牧唎　摩蹬耆　旃陀唎叉罗叉罗罗耶　莎婆诃
　　敬礼三宝必愿此咒令大吉善用此咒法。当用之日洗浴鲜洁净除垢秽。身心恬怕不得行淫不食五辛饮酒啖肉。舌不恶语当以白缕手捉其綖。诵咒七遍一遍一结。作索成已若有官事被言。或逢斗诤更相咒诅。谗谤谋枉及一切众恶以此咒结着其人衣带中如上诸难悉皆灭之。事过之后。请佛法僧烧众名香。设斋请福深修悲敬报佛慈恩主自解结发大愿云我与一切四生永绝八难所愿从心。即说咒曰。
　　醯豆摩帝耶舍婆帝　婆罗沙天婆帝　乌受婆帝　郁多罗尼　阿叉夜婆帝　阿[少/兔]膻帝目企婆罗婆目帝　婆罗婆枳豆莎诃
　　敬礼过去未来现在一切常住三宝。敬礼圣智海遍照庄严王如来。敬礼一切如来应正等觉。敬礼圣阿缚卢枳低湿伐罗消伏毒害救苦大悲者。敬礼曼殊室利菩萨三曼多跋达罗菩萨。慈氏菩萨弃阴盖菩萨。寂根菩萨。慧尚菩萨。常不离世菩萨。首楞严三昧虚空藏。宝幢。孔雀王陀罗尼。六字章句。药王。药上。坚意。不污行等菩萨摩诃萨。各称其号。归依如是一切得道圣众。然后说此大陀罗尼神咒。即说咒曰。
　　迦啰尼摩帝　毗输多尼　伽帝婆啰毗　耶舍首罗婆隶　陀提[少/兔]提散陀婆提　舍陀目佉　郁多罗尼　舍陀婆啰毗舍毗膻陀　迦唎奢　婆萨那婆伽帝　鸠舍罗婆婆尼　阿[少/兔]珊帝毗珊帝　知帝　阿知帝　汤那伽帝　阿汤那伽帝　阿婆娑唎　阿舍娑啰祢　婆罗祢目隶　牟啰牟啰婆陀隶　舍尼婆啰陆　须梨婆帝殊帝婆罗陆　须毗摩隶庵摩隶　莎诃
　　此咒能除一切闇冥。如来所持诸天敬受。善神护念梵天所解。帝释敬事护世所护。决了众圣诸仙受持和合众姓解脱系缚。一切诸天及人断诸烦恼降伏魔怨。制诸外道摧诸憍慢过诸法师谈论诤讼。无不获胜善根增长身心清净不舍大众。悦诸学法守护经典。甚深法藏利益三宝。愍念一切众生之类。庄严众义有如是等大利。益事名无尽藏陀罗尼章句非护能护若复有人能读诵书持。若使人书乃至以香华供养经卷者。得三十二无疑畏难。用此咒法者晨朝澡身漱口烧香深心顶礼。读诵三遍如是作讫所行之处言语谈说。四众瞻仰所向至方未尝不吉。众人贵敬见者欢喜。怨家降诺阿难陀汝等。应当一心奉持此陀罗尼章句。说是法时一切天龙八部鬼神闻佛所说皆大欢喜作礼而去。


