众事分阿毗昙论十二卷


小乘论
众事分阿毗昙论十二卷
尊者世友造宋三藏求那跋陀罗共菩提耶舍译


　　

众事分阿毗昙论卷第一
　　启请。
　　敬礼最真觉　　无为第一尊
　　敬礼最寂灭　　及三乘妙道
　　敬礼最息心　　净戒清凉僧
　　今归凭三宝　　欲有所微通
　　愿加垂威神　　必流无滞塞
　　古昔诸尊人　　于妙甚深义
　　究竟无障碍　　结集为众典
　　助圣扬法化　　谨顺三藏宝
　　于彼佛游国　　流宣长贤众
　　兹土文不传　　壅理在叶墨
　　我释迦比丘　　求那跋陀罗
　　于此众事分　　真定胡文本
　　请释迦比丘　　师菩提耶舍
　　于彼胡文典　　专精宋辞译
　　执笔录心受　　一一从义书
　　句味粗已定　　谨呈旧学僧
　　实不为名称　　每存增学徒
　　愿以此微缘　　善了诸法相
　　明达四真谛　　永处涅槃乐
五法品第一
　　问云何五。答谓色心心法心不相应行无为。云何色。谓四大及四大造色。云何四大。谓地界水火风界。云何造色。谓眼根耳鼻舌身根色声香味触入少分。及无作色。是名色法。云何心。谓意及六识。云何六。谓眼识耳鼻舌身意识。是名心法。云何心法。谓若法心相应。谓受想思触忆欲解脱念定慧信精进觉观放逸不放逸善根不善根无记根一切结缚使烦恼上烦恼缠若智若见若无间等。此及余心相应共起者。是名心法法。云何心不相应行。谓若法不与心相应。谓诸得无想定灭尽定无想天命根种类处得事得入得生老住无常名身句身味身。此及余不与心相应共起者。是名心不相应行法。
　　云何无为。谓三无为。虚空。数灭。非数灭。是名无为法。
　　云何地界。谓坚。云何水界。谓湿润。云何火界。谓温暖。云何风界。谓飘动。
　　云何眼根。谓眼识所依净色。云何耳根。谓耳识所依净色。云何鼻根。谓鼻识所依净色。云何舌根。谓舌识所依净色。云何身根。谓身识所依净色。
　　云何色。谓色。若好若丑。若中间。彼二识识。先眼识。后意识。是名为色。云何声。声有二种。谓因受四大起。因不受四大起。彼二识识。先耳识。后意识。是名为声。云何香。谓香。若好若恶。若中间。彼二识识。先鼻识。后意识。是名为香。云何味。谓味若可喜。若不可喜。若中间。彼二识识。先舌识。后意识。是名为味。云何触入少分。谓涩滑轻重冷饥渴。彼二识识。先身识。后意识。是名触入少分。
　　云何无作色。谓法入所摄色。彼一识识。谓意识。是名无作色。
　　云何眼识。谓依眼根行于色。云何耳识。谓依耳根行于声。云何鼻识。谓依鼻根行于香。云何舌识。谓依舌根行于味。云何身识。谓依身根行于触。云何意识。谓依意根行于法。
　　云何受。有三受。谓苦受。乐受。不苦不乐受。云何想。有三想。谓少想。多想。无量想。云何思。心所造作。三种业生。谓善不善无记。云何触。谓三事和合生三种触。谓苦触。乐触。不苦不乐触。云何忆。谓心发悟有三种。学无学非学非无学。云何欲。谓心欲作。云何解脱。谓心解已解当解。云何念。谓心不忘。云何定。谓一心。云何慧。谓于法决断。云何信。谓心净。云何精进。谓心堪能勇猛。云何觉。谓心粗。云何观。谓心细。云何放逸。谓不修善法。云何不放逸。谓修善法。云何善根。有三善根。谓无贪无恚无痴。云何不善根。有三不善根。谓贪恚痴。云何无记根。有四无记根。谓无记爱。无记见。无记慢。无记无明。云何结。有九结。谓爱结。恚结。慢结。无明结。见结。他取结。疑结。嫉结。悭结。云何爱结。谓三界贪。云何恚结。谓于众生相违。云何慢结。有七慢。谓慢。增慢。慢慢。我慢。增上慢。不如慢。邪慢。云何慢。于卑谓胜。于胜谓相似。于彼起轻心。自举自高。是名慢。云何增慢。于等谓胜。于胜谓等。于彼起轻心。自举自高。是名增慢。云何慢慢。于胜谓胜。于彼起轻心。自举自高。是名慢慢。云何我慢。于五受阴。计我我所有。于彼起轻心。自举自高。是名我慢。云何增上慢。未得胜法谓得。未到谓到。未触谓触。未证谓证。于彼起轻心。自举自高。是名增上慢。云何不如慢。于彼极胜。谓小不如。于彼起轻心。自举自高。是名不如慢。云何邪慢。非德谓德。于彼起轻心。自举自高。是名邪慢。如是七慢。名慢结。云何无明结。谓三界无知。云何见结。有三见。谓身见。边见。邪见。云何身见。谓五受阴。见我我所有。于彼起欲起忍起见。是名身见。云何边见。谓五受阴。或见常。或见断。于彼起欲起忍起见。是名边见。云何邪见。谓谤因果。于彼起欲起忍起见。是名邪见。如是三见。名见结。云何他取结。有二见。谓见取戒取。云何见取。谓五受阴第一胜妙。于彼起欲起忍起见。是名见取。云何戒取。谓五受阴。清净解脱出要。于彼起欲起忍起见。是名戒取。如是二见。名他取结。云何疑结。谓惑谛不了。云何嫉结。谓心嗔增广。云何悭结。谓心坚着。是名九结。
　　云何缚。谓结即是缚。复有三缚。谓贪欲缚。嗔恚缚。愚痴缚。
　　云何使。有七使。谓贪欲使。嗔恚使。有爱使。慢使。无明使。见使。疑使。云何贪欲使。有五种。谓欲界系见苦所断贪。欲界系见集灭道修道所断贪。如是五种。名贪欲使。云何嗔恚使。有五种。谓欲界系见苦所断嗔。欲界系见集灭道修道所断嗔。如是五种。名嗔恚使。云何有爱使。有十种。谓色界系五种。无色界系五种。云何色界系五种。谓色界系见苦所断爱。色界系见集灭道修道所断爱。如色界系五种。无色界系亦如是。如是十种。名有爱使。云何慢使。有十五种。谓欲界系五种。色界系五种。无色界系五种。云何欲界系五种。谓欲界系见苦所断慢。欲界系见集灭道修道所断慢。如欲界系五种。色无色界系亦如是。如是十五种。名慢使。云何无明使。有十五种。谓欲界系五种。色界系五种。无色界系五种。云何欲界系五种。谓欲界系见苦所断无明。欲界系见集灭道修道所断无明。如欲界系五种。色无色界系亦如是。如是十五种。名无明使。云何见使。有三十六种。谓欲界系十二种。色界系十二种。无色界系十二种。云何欲界系十二种。谓欲界系见苦所断身见边见邪见见取戒取。欲界系见集所断邪见见取。欲界系见灭所断邪见见取。欲界系见道所断邪见见取戒取。如欲界系十二种。色无色界系亦如是。如是三十六种。名见使。云何疑使。有十二种。谓欲界系四种。色界系四种。无色界系四种。云何欲界系四种。谓欲界系见苦所断疑。欲界系见集灭道所断疑。如欲界系四种。色无色界系亦如是。如是十二种。名疑使。
　　云何烦恼上烦恼。所谓烦恼。即是上烦恼。复有上烦恼非烦恼。谓除烦恼。若余染污行阴。云何缠。有八缠。谓睡眠掉悔悭嫉无惭无愧(于十缠中无忿覆也)
　　云何智。有十智。谓法智比智知他心智等智苦智集智灭智道智尽智无生智。
　　云何法智。谓知欲界系行苦无漏智。知欲界系行因无漏智。知欲界系行灭无漏智。知断欲界系行道无漏智。复次法智亦缘法智地无漏智。是名法智。
　　云何比智。谓知色无色界系行苦无漏智。知色无色界系行因无漏智。知色无色界系行灭无漏智。知断色无色界系行道无漏智。复次比智亦缘比智地无漏智。是名比智。
　　云何知他心智。谓若智修果修得不失。知欲界色界他众生现在心心法。亦知无漏心心法。是名知他心智。
　　云何等智。谓有漏慧。是名等智。
　　云何苦智。谓无漏智。思惟五受阴无常苦空非我。是名苦智。
　　云何集智。谓无漏智。思惟有漏因因集有缘。是名集智。
　　云何灭智。谓无漏智。思惟灭灭止妙离。是名灭智。
　　云何道智。谓无漏智。思惟道道如迹乘。是名道智。
　　云何尽智。谓我已知苦。我已断集。我已证灭。我已修道。于彼起智见明觉慧无间等。是名尽智。
　　云何无生智。谓我已知苦。不复当知。我已断集。不复当断。我已证灭。不复当证。我已修道。不复当修。于彼起智见明觉慧无间等。是名无生智。
　　复次我欲漏已尽。是名尽智。不复当生。是名无生智。我有漏无明漏已尽。是名尽智。不复当生。是名无生智。
　　云何见。谓智即是见。或有见非智。所谓八无间忍。谓苦法忍。苦比忍。集法忍。集比忍。灭法忍。灭比忍。道法忍。道比忍。是名见。若智若见。即是无间等。云何得。谓得法。云何无想定。谓遍净天离欲。上地未离欲。作出要想思惟先方便。心及心法灭。是名无想定。云何灭尽定。谓无所有处离欲。上地未离欲。作止息想先方便。心及心法灭。是名灭尽定。云何无想天。谓众生生无想天。心及心法灭。是名无想天。云何命根。谓三界寿。云何种类。谓众生种类。云何处得。谓得方处。云何事得。谓得阴。云何入得。谓得内外入。云何生。谓转阴。云何老。谓阴熟。云何住。谓行起未坏。云何无常。谓行起坏。云何名身谓增语。云何句身。谓字满。云何味身。谓字身说味身。云何虚空。谓虚空无满。容受诸色。来去无碍。云何数灭。谓数灭灭是解脱。云何非数灭。谓非数灭灭非解脱。
分别智品第二
　　十智。云何十。谓法智比智知他心智等智苦智集智灭智道智尽智无生智。
　　云何法智缘。谓法智欲界系行缘。及无漏缘。云何比智缘。谓比智色无色界系行缘。及无漏缘。云何知他心智缘。谓知他心智欲界色界系现在他心心法缘。及无漏缘。云何等智缘。谓等智一切法缘。云何苦智缘。谓苦智五受阴缘。云何集智缘。谓集智有漏因缘。云何灭智缘谓灭智数灭缘。云何道智缘。谓道智学法无学法缘。云何尽智缘。谓尽智一切有为法缘。及数灭缘。云何无生智缘。谓无生智一切有为法缘。及数灭缘。
　　问以何等故。法智欲界系行缘。及无漏缘。答谓法智知欲界系行苦。知欲界系行因。知欲界系行灭。知断欲界系行道。是故说法智欲界系行缘及无漏缘。
　　以何等故。比智色无色界系行缘。及无漏缘。谓比智知色无色界系行苦。知色无色界系行因。知色无色界系行灭。知断色无色界系行道。是故比智色无色界系行缘及无漏缘。
　　以何等故。知他心智欲界色界系现在他心心法。
　　及无漏缘。谓知他心智。知欲界色界现在他心心法及无漏缘。是故知他心智欲界色界系现在他心心法及无漏缘。
　　以何等故。等智一切法缘。谓等智知一切法巧便不巧便非巧便非不巧便。是故等智一切法缘。
　　以何等故。苦智五受阴缘。谓苦智知五受阴无常苦空非我。是故苦智五受阴缘。
　　以何等故。集智有漏因缘。谓集智知有漏因因集有缘。是故集智有漏因缘。
　　以何等故。灭智数灭缘。谓灭智知数灭灭止妙离。是故灭智数灭缘。
　　以何等故。道智学无学法缘。谓道智知道道如迹乘。是故道智学无学法缘。以何等故。尽智一切有为法及数灭缘。谓尽智知我已知苦已断集已证灭已修道。是故尽智一切有为法及数灭缘。
　　以何等故。无生智一切有为法及数灭缘。谓无生智知我已知苦不复当知。已断集不复当断。已证灭不复当证。已修道不复当修。是故无生智一切有为法及数灭缘。
　　问法智。是几智。几智少分。答法智。即法智。七智少分。谓知他心智。苦智。集智。灭智。道智。尽智。无生智。
　　问比智。是几智。几智少分。答比智。即比智。七智少分。谓知他心智。苦智。集智。灭智。道智。尽智。无生智。
　　问知他心智。是几智。几智少分。答知他心智。即知他心智。四智少分。谓法智。比智。等智。道智。
　　问等智。是几智。几智少分。答等智。即等智。一智少分。谓知他心智。
　　问苦智是几智。几智少分。答苦智。即苦智。四智少分。谓法智。比智尽智。无生智。如苦智。集智灭智亦如是。
　　问道智。是几智。几智少分。答道智。即道智。五智少分。谓法智。比智。知他心智。尽智。无生智。问尽智。是几智。几智少分。答尽智。即尽智。六智少分。谓法智。比智。苦集灭道智。如尽智。无生智亦如是。
　　云何法智。即法智。谓法智知欲界系行苦。知欲界系行因。知欲界系行灭。知断欲界系行道。是故法智。即法智。云何法智知他心智。谓法智。知他断欲界系行道无漏心心法。是故法智知他心智。
　　云何法智苦智。谓法智。知欲界系五受阴无常苦空非我。是故法智苦智。云何法智集智。谓法智知欲界系行因因集有缘。是故法智集智。
　　云何法智灭智。谓法智。知欲界系行灭灭止妙离。是故法智灭智。
　　云何法智道智。谓法智知断欲界系行道道如迹乘。是故法智道智。
　　云何法智尽智。谓法智。知我已知欲界系行苦。知我已断欲界系行集。知我已证欲界系行灭。知我已修断欲界系行道。是故法智尽智。
　　云何法智无生智。谓法智知我已知欲界系行苦不复当知。知我已断欲界系行集不复当断。知我已证欲界系行灭不复当证。知我已修断欲界系行道不复当修。是故法智无生智。云何比智。即比智。谓比智。知色无色界系行苦。知色无色界系行因。知色无色界系行灭。知断色无色界系行道。是故比智。即比智。
　　云何比智知他心智。谓比智。知他断色无色界系行道无漏心心法。是故比智知他心智。
　　云何比智苦智。谓比智。知色无色界系五受阴无常苦空非我。是故比智苦智。
　　云何比智集智。谓比智。知色无色界系行因因集有缘。是故比智集智。
　　云何比智灭智。谓比智。知色无色界系行灭灭止妙离。是故比智灭智。
　　云何比智道智。谓比智。知断色无色界系行道道如迹乘。是故比智道智。云何比智尽智。谓比智。知我已知色无色界系行苦。知我已断色无色界系行集。知我已证色无色界系行灭。知我已修断色无色界系行道。是故比智尽智。
　　云何比智无生智。谓比智。知我已知色无色界系行苦不复当知。知我已断色无色界系行集不复当断。知我已证色无色界系行灭不复当证。知我已修断色无色界系行道不复当修。是故比智无生智。
　　云何知他心智。即知他心智。谓知他心智。知他欲界色界系现在心心法及无漏心心法。是故知他心智。即知他心智。
　　云何知他心智法智。谓知他心智。知他断欲界系行道无漏心心法。是故知他心智法智。
　　云何知他心智比智。谓知他心智。知他断色无色界系行道无漏心心法。是故知他心智比智。
　　云何知他心智等智。谓知他心智。知他有漏心心法。是故知他心智等智。云何知他心智道智。谓知他心智。知他无漏心心法。是故知他心智道智。云何等智即等智。谓等智知一切法巧便不巧便非巧便非不巧便。是故等智即等智。
　　云何等智知他心智。谓等智。知他有漏心心法。是故等智知他心智。
　　云何苦智即苦智。谓苦智。知五受阴无常苦空非我。是故苦智即苦智。
　　云何苦智法智。谓苦智。知欲界系五受阴无常苦空非我。是故苦智法智。云何苦智比智。谓苦智。知色无色界系五受阴无常苦空非我。是故苦智比智。
　　云何苦智尽智谓苦智。知我已知苦。是故苦智尽智。
　　云何苦智无生智。谓苦智。知我已知苦不复当知。是故苦智无生智。
　　云何集智即集智。谓集智知有漏因因集有缘。是故集智即集智。
　　云何集智法智。谓集智知欲界系行因因集有缘。是故集智法智。
　　云何集智比智。谓集智。知色无色界系行因因集有缘。是故集智比智。
　　云何集智尽智。谓集智。知我已断集。是故集智尽智。
　　云何集智无生智。谓集智。知我已断集不复当断。是故集智无生智。
　　云何灭智即灭智。谓灭智知灭灭止妙离。是故灭智即灭智。
　　云何灭智法智。谓灭智。知欲界系行灭灭止妙离。是故灭智法智。
　　云何灭智比智。谓灭智。知色无色界系行灭灭止妙离。是故灭智比智。
　　云何灭智尽智。谓灭智。知我已证灭。是故灭智尽智。
　　云何灭智无生智。谓灭智。知我已证灭不复当证。是故灭智无生智。
　　云何道智即道智。谓道智。知道道如迹乘。是故道智即道智。
　　云何道智法智。谓道智。知断欲界系行道道如迹乘。是故道智法智。
　　云何道智比智。谓道智。知断色无色界系行道道如迹乘。是故道智比智。云何道智知他心智。谓道智。知他无漏心心法。是故道智知他心智。
　　云何道智尽智。谓道智。知我已修道。是故道智尽智。
　　云何道智无生智。谓道智。知我已修道不复当修。是故道智无生智。
　　云何尽智即尽智。谓尽智。知我已知苦我已断集我已证灭我已修道。是故尽智即尽智。
　　云何尽智法智。谓尽智。知我已知欲界系行苦。我已断欲界系行集。我已证欲界系行灭。我已修断欲界系行道。是故尽智法智。
　　云何尽智比智。谓尽智知我已知色无色界系行苦。我已断色无色界系行集。我已证色无色界系行灭。我已修断色无色界系行道。是故尽智比智。
　　云何尽智苦智。谓尽智。知我已知苦。是故尽智苦智。
　　云何尽智集智。谓尽智。知我已断集。是故尽智集智。
　　云何尽智灭智。谓尽智。知我已证灭。是故尽智灭智。
　　云何尽智道智。谓尽智。知我已修道。是故尽智道智。
　　云何无生智即无生智。谓无生智。知我已知苦不复当知。我已断集不复当断。我已证灭不复当证。我已修道不复当修。是故无生智即无生智。
　　云何无生智法智谓无生智。知我已知欲界系行苦不复当知。我已断欲界系行集不复当断。我已证欲界系行灭不复当证。我已修断欲界系行道不复当修。是故无生智法智。
　　云何无生智比智。谓无生智。知我已知色无色界系行苦不复当知。我已断色无色界系行集不复当断。我已证色无色界系行灭不复当证。我已修断色无色界系行道不复当修。是故无生智比智。
　　云何无生智苦智。谓无生智。知我已知苦不复当知。是故无生智苦智。
　　云何无生智集智。谓无生智。知我已断集不复当断。是故无生智集智。
　　云何无生智灭智。谓无生智。知我已证灭不复当证。是故无生智灭智。
　　云何无生智道智。谓无生智。知我已修道不复当修。是故无生智道智。
　　问此十智。几有漏。几无漏。答一有漏。八无漏。一当分别。知他心智。或有漏。或无漏。云何有漏。谓知他心智。知他有漏心心法。云何无漏。谓知他心智。知他无漏心心法。
　　问此十智。几有漏缘。几无漏缘。答二有漏缘。谓苦智集智。二无漏缘。谓灭智道智。六当分别。法智。或有漏缘。或无漏缘。云何有漏缘。谓法智苦缘集缘。云何无漏缘。谓法智灭缘道缘。如法智。比智尽智无生智亦如是。知他心智。或有漏缘。或无漏缘。云何有漏缘谓知他心智。知他有漏心心法。云何无漏缘谓知他心智。知他无漏心心法。等智。或有漏缘。或无漏缘。云何有漏缘。谓等智苦缘集缘。云何无漏缘。谓等智灭缘道缘。及虚空非数灭缘。问此十智。几有为。几无为。答谓十智一切是有为无无为。
　　问此十智。几有为缘。几无为缘。答四有为缘。谓知他心智。苦智集智。道智。一无为缘。谓灭智。五当分别。法智。或有为缘。或无为缘。云何有为缘。谓法智。苦缘。集缘。道缘。云何无为缘。谓法智灭缘。如法智。比智尽智无生智亦如是。等智。或有为缘。或无为缘。云何有为缘。谓等智。苦缘。集缘。道缘。云何无为缘。谓等智二种。灭缘及虚空缘。
众事分阿毗昙论卷第二
分别诸入品第三
　　如世尊为阇谛输卢那婆罗门说。一切婆罗门。当知。一切者。谓十二入。云何十二。谓眼入色入耳入声入鼻入香入舌入味入身入触入意入法入。问此十二入。几色。几非色。答十是色。一非色。一分别。法入。或色。或非色。云何色。谓法入所摄身口业是色。余非色。此十二入。几可见。几不可见。谓一可见。十一不可见。
　　此十二入。几有对。几无对。谓十有对。二无对。此十二入。几有漏。几无漏。谓十有漏。二分别。意入。或有漏。或无漏。云何有漏。谓有漏意行相应意入。云何无漏。谓无漏意行相应意入。法入。或有漏。或无漏。云何有漏。谓法入所摄有漏身口业。有漏受阴想阴行阴。云何无漏。谓无漏身口业。无漏受阴想阴行阴。及无为法。
　　此十二入。几有为。几无为。谓十一有为。一分别。法入或有为或无为。云何有为。谓法入所摄身口业。受阴想阴行阴。云何无为。谓虚空数灭非数灭。此十二入。几有诤。几无诤。谓十有诤。二分别。二若有漏有诤。二若无漏无诤。如有诤无诤如是。世间出世间。有过无过。依家依出要。使非使。受非受。缠非缠。亦如是。
　　此十二入几有记。几无记。谓八无记。四分别。色入。或有记。或无记。云何有记。谓善不善色入。云何无记。谓除善不善色入。诸余色入。如色入。声入意入法入亦如是。
　　此十二入。几隐没。几不隐没。谓八不隐没。四分别。色入。或隐没。或不隐没。云何隐没。谓秽污。云何不隐没。谓不秽污。如色入。声入意入法入亦如是。
　　此十二入。几应修。几不应修。谓八不应修。四分别。色入。或应修。或不应修。云何应修。谓善色入。云何不应修。谓不善无记色入。如色入。声入意入亦如是。法入。或应修。或不应修。云何应修。谓善有为法入。云何不应修。谓不善无记法入。及数灭。
　　此十二入。几秽污。几不秽污。谓八不秽污。四分别。色入。或秽污。或不秽污。云何秽污。谓隐没。云何不秽污。谓不隐没。如色入。声入意入法入亦如是。此十二入。几有罪。几无罪。谓八无罪。四分别。色入。或有罪。或无罪。云何有罪。谓不善色入。及隐没无记。云何无罪。谓善色入。及不隐没无记。如色入。声入意入法入亦如是。
　　此十二入。几有报。几无报。谓八无报。四分别。色入。或有报。或无报。云何有报。谓善不善色入。云何无报。谓无记色入。如色入。声入亦如是。意入。或有报或无报。云何有报。谓不善善有漏意入。云何无报。谓无记无漏意入。如意入。法入亦如是。
　　此十二入。几见。几非见。谓一是见。十非见。一分别。法入。或见。或非见。云何见。谓八见名见。谓五邪见。世俗正见。学见。无学见。余非见。此十二入。几内。几外。谓六内。六外。
　　此十二入。几受。几不受。谓三不受。九分别。眼入。或受。或不受。云何受谓自性受。云何不受。谓非自性受。如眼入。色入耳入鼻入香入舌入味入身入触入亦如是。
　　此十二入。几心。几非心。谓一是心。十一非心。
　　此十二入。几有缘。几无缘。谓一有缘。十无缘。一分别。法入。或有缘。或无缘。云何有缘。谓心法。云何无缘。谓非心法。此十二入。几心法。几非心法。谓十一非心法。一分别。法入。或心法。或非心法。云何心法。谓有缘。云何非心法。谓无缘。
　　此十二入。几业。几非业。谓九非业。三分别色入。或业。或非业。云何业。谓身作是业。余非业。声入。或业。或非业。云何业。谓口作是业。余非业。法入。或业。或非业。云何业。谓法入所摄身口业及思是业。余非业。
　　此十二入。几善不善无记。谓八无记。四分别。色入。或善不善无记。云何善。谓善身作。云何不善。谓不善身作。云何无记。谓除善不善身作色。余身作色。声入。或善不善无记。云何善。谓善口声。云何不善。谓不善口声。云何无记。谓除善不善口声。诸余口声。意入。或善不善无记。云何善。谓善意思惟相应意入。云何不善。谓不善意思惟相应意入。云何无记。谓无记意思惟相应意入。法入。或善不善无记。云何善。谓法入所摄善身口业善受阴想阴行阴及数灭。云何不善。谓法入所摄不善身口业不善受阴想阴行阴。云何无记。谓法入所摄无记受阴想阴行阴及虚空非数灭。
　　此十二入。几见断。几修断。几不断。谓十修断。二分别。意入。或见断。或修断。或不断。云何见断。若意入随信行随法行人无间忍等断。彼云何断。谓见断八十八使相应意入。云何修断。若意入学见迹修断。彼云何断。谓修断十使相应意入。及不秽污有漏意入。云何不断。谓无漏意入。法入。或见断。或修断。或不断。云何见断。若法入随信行随法行人无间忍等断。彼云何断。谓见断八十八使彼相应法入。彼所起心不相应行。云何修断。若法入学见迹修断。彼云何断。谓修断十使彼相应法入。彼所起身口业彼所起心不相应行。及不秽污有漏法入。云何不断。谓无漏法入。
　　此十二入。几学。几无学。几非学非无学。谓十非学非无学。二分别。意入。或学。或无学。或非学非无学。云何学。谓学意思惟相应意入。云何无学。谓无学意思惟相应意入。云何非学非无学。谓有漏意思惟相应意入。法入。或学。或无学。或非学非无学。云何学。谓学身口业学受阴想阴行阴。云何无学。谓无学身口业无学受阴想阴行阴。云何非学非无学。谓法。入所摄有漏身口业有漏受阴想阴行阴。及无为法。此十二入。几欲界系。几色无色界系。几不系。谓二欲界系。十分别。眼入。或欲界系。或色界系。云何欲界系。谓眼入欲界系四大所造。云何色界系。谓眼入色界系四大所造。如眼入。色入耳入声入鼻入。舌入身入亦如是。触入。或欲界系。或色界系。云何欲界系。谓触入欲界系四大所造。云何色界系。谓触入色界系四大所造。意入。或欲界系。或色界系。或无色界系。或不系。云何欲界系。谓欲界系意思惟相应意入。云何色界系。谓色界系意思惟相应意入。云何无色界系。谓无色界系意思惟相应意入。云何不系。谓无漏意思惟相应意入。法入。或欲界系。或色界系。或无色界系。或不系。云何欲界系。谓法入欲界系。彼所摄身口业彼所摄受阴想阴行阴。云何色界系。谓法入色界系。彼所摄身口业。彼所摄受阴想阴行阴。云何无色界系。谓法入无色界系。彼所摄受阴想阴行阴。云何不系。谓无漏所摄身口业无漏所摄受阴想阴行阴。及无为法。此十二入。几过去。几未来。几现在。谓十一。或过去。或未来。或现在。一分别。法入。若有为。或过去。或未来。或现在。若无为。非过去。非未来。非现在。
　　此十二入。几苦谛摄。几集谛摄。几灭谛摄。几道谛摄。几非谛摄。谓十苦集谛所摄。二分别。意入。若有漏。苦集谛所摄。若无漏。道谛所摄法入。若有漏。苦集谛所摄。若无漏。有为道谛所摄。若数灭。灭谛所摄。虚空非数灭。非谛所摄。
　　此十二入。几见苦断。几见集断。几见灭断。几见道断。几修断。几不断。谓十修断。二分别。意入。或见苦断。或见集断。或见灭断。或见道断。或修断。或不断。云何见苦断。若意入随信行随法行人苦无间忍等断。彼云何断。谓见苦断二十八使相应意入。云何见集断。若意入随信行随法行人集无间忍等断。彼云何断。谓见集断十九使相应意入。云何见灭断。若意入随信行随法行人灭无间忍等断。彼云何断。谓见灭断十九使相应意入。云何见道断。若意入随信行随法行人道无间忍等断。彼云何断。谓见道断二十二使相应意入。云何修断。若意入学见迹修断。彼云何断。谓修断十使相应意入。及不秽污有漏意入。云何不断。谓无漏意入。法入。或见苦断。或见集断。或见灭断。或见道断。或修断。或不断。云何见苦断。若法入随信行随法行人苦无间忍等断。彼云何断。谓见苦断二十八使彼相应法入。彼所起心不相应行。云何见集断。若法入随信行随法行人集无间忍等断。彼云何断。谓见集断十九使彼相应法入。彼所起心不相应行。云何见灭断。若法入随信行随法行人灭无间忍等断。彼云何断。谓见灭断十九使彼相应法入。彼所起心不相应行。云何见道断。若法入随信行随法行人道无间忍等断。彼云何断。谓见道断二十二使彼相应法入。彼所起心不相应行。云何修断。若法入学见迹修断。彼云何断。谓修断十使彼相应法入。彼所起身口业彼所起心不相应行。及不秽污有漏法入。云何不断。谓无漏法入。
　　问五阴十二入。为五阴摄十二入。为十二入。
　　摄五阴。答十二入摄五阴。非五阴摄十二入。何所不摄。谓无为法入。
　　问五阴十八界。为五阴摄十八界。为十八界摄五阴。答十八界摄五阴。非五阴摄十八界。何所不摄。谓无为法界。问五阴二十二根。为五阴摄二十二根。为二十二根摄五阴。答二阴。及二阴少分。摄二十二根。二十二根亦摄二阴及二阴少分。何所不摄。谓一阴。及二阴少分。
　　问五阴九十八使。为五阴摄九十八使。为九十八使摄五阴。答一阴少分摄九十八使。九十八使亦摄一阴少分。何所不摄。谓四阴。及一阴少分。
　　问十二入十八界。为十二入摄十八界。为十八界摄十二入。答展转相摄。随其所应。
　　问十二入二十二根。为十二入摄二十二根。为二十二根摄十二入。答六内入。及一外入少分。摄二十二根。二十二根亦摄六内入及一外入少分。何所不摄。谓五外入。及一外入少分。问十二入九十八使。为十二入摄九十八使。为九十八使摄十二入。答一外入少分。摄九十八使。九十八使亦摄一外入少分。何所不摄。谓十一入。及一外入少分。
　　问十八界二十二根。为十八界摄二十二根。为二十二根摄十八界。答十二内界。及一外界少分。摄二十二根。二十二根亦摄十二内界及一外界少分。何所不摄。谓五外界。及一外界少分。
　　问十八界九十八使。为十八界摄九十八使。为九十八使摄十八界。答一外界少分摄九十八使。九十八使亦摄一外界少分。何所不摄。谓十七界。及一外界少分。
　　问二十二根九十八。使为二十二根摄九十八。使为九十八使摄二十二。根答展转不相摄。
分别七事品第四
　　十八界。十二入。五阴。五盛阴。六界。十大地法。十烦恼大地法。十小烦恼大地法。五烦恼。五触。五见。五根。五法。六识身。六触身。六受身。六想身。六思身。六爱身。
　　云何十八界。谓眼界色界眼识界。耳界声界耳识界。鼻界香界鼻识界。舌界味界舌识界。身界触界身识界。意界法界意识界。
　　云何十二入。谓眼入色入耳入声入鼻入香入舌入味入身入触入意入法入。
　　云何五阴。谓色阴受阴想阴行阴识阴。云何五盛阴。谓色盛阴受盛阴想盛阴行盛阴识盛阴。
　　云何六界。谓地界水界火界风界虚空界识界。
　　云何十大地法。谓受想思触忆欲解脱念定慧。云何十烦恼大地法。谓不信懈怠忘念乱无明邪慧邪忆邪解脱掉放逸。云何十小烦恼大地法。谓忿恨覆恼嫉悭诳谄憍害。
　　云何五烦恼。谓欲贪色贪无色贪嗔恚痴。云何五触。谓对触增上语触明触无明触非明非无明触。云何五见。谓身见边见邪见取见见取戒见。云何五根。谓乐根苦根喜根忧根舍根。云何五法。谓觉观识无惭无愧。
　　云何六识身。谓眼识耳识鼻识舌识身识意识。云何六触身。谓眼触耳触鼻触舌触身触意触。云何六受身。谓眼触生受耳鼻舌身意触生受。云何六想身。谓眼触生想耳鼻舌身意触生想。云何六思身。谓眼触生思耳鼻舌身意触生思。云何六爱身。谓眼触生爱耳鼻舌身意触生爱。
　　云何眼界。若眼于色。已见今见当见。随彼一一有分。云何色界。若色于眼。已见今见当见。随彼有分。云何眼识界。若眼见色起眼识。眼增上见色。若眼识于色。若识分别知色。是名眼识界。云何耳界。若耳于声。已闻今闻当闻。随彼一一有分。云何声界。若声于耳。已闻今闻当闻。随彼有分。云何耳识界。若耳闻声起耳识。耳增上闻声。若耳识于声。若识分别知声。是名耳识界云何。鼻界若鼻于香。已觉今觉。当觉随彼一。一有分云何香界。若香于鼻已。觉今觉当觉。随彼有分云何。鼻识界若鼻觉香起鼻识。鼻增上觉香。若鼻识于香。若识分别知香。是名鼻识界。云何舌界。若舌于味。已尝今尝当尝。随彼一一有分。云何味界。若味于舌。已尝今尝当尝。随彼有分。云何舌识界。若舌尝味起舌识。舌增上尝味。若舌识于味。若识分别知味。是名舌识界。云何身界。若身于触。已觉今觉当觉。随彼一一有分。云何触界。若触于身。已觉今觉当觉。随彼有分。云何身识界。若身觉触起身识。身增上觉触。若身识于触。若识分别知触。是名身识界。云何意界。若意于法。已识今识当识。随彼一一有分。云何法界。若法于意。已识今识当识。随彼有分。云何意识界。若意缘法起意识。意增上缘法。若意识于法。若识分别知法。是名意识界。眼入乃至法入。广说亦如是。
　　云何色阴。谓十种色入。及法入所摄色。云何受阴。谓六受身。云何六。谓眼触生受。乃至意触生受。云何想阴。谓六想身。云何六。谓眼触生想。乃至意触生想。云何行阴。行阴有二种。谓心相应。心不相应。云何心相应行阴。谓思触忆欲解脱念定慧信精进觉观放逸不放逸善根不善根无记根一切结缚使烦恼上烦恼缠一切智一切见一切无间等。如是比心相应法。是名心相应行阴。云何心不相应行阴。谓诸得无想正受灭尽正受无想天命根身种类处得事得入得。生住异灭名身句身味身。如是比心不相应法。是名心不相应行阴。彼二法。总为行阴数。云何识阴。谓六识身。云何六。谓眼识身。乃至意识身。云何色盛阴。若色有漏盛受。谓此色。若于过去未来现在起欲。已起当起。或贪或恚或痴。彼一一心数烦恼。已起当起。是名色盛阴。受想行盛阴亦如是。云何识盛阴。若识有漏盛受。谓此识。若于过去未来现在起欲。已起当起。或贪或恚或痴。彼一一心数烦恼。已起当起。是名识盛阴。
　　云何地界。谓坚相乃至风界。如五法品说。云何虚空界。谓空边色。云何识界。谓五识身。及有漏意识身。
　　云何受。谓受觉知痛等苦乐俱非三境界转。云何想。谓想等想增上想。于像貌转。云何思。谓思等思增上思。思起心行于业。云何触。谓触等触增上触。依缘心和合转。云何忆。谓心发悟。忆念思惟心行境界。云何欲。谓欲于缘坚持深着。为作欲乐。云何解脱。谓心解脱。意于缘解。云何念。谓念随。念不舍。于缘不废乱忘。云何定。谓心等住。不动移境。不散不乱。摄受止一。云何慧。谓心于法。起选择相决断觉知照了观察。云何不信。谓心不信受。不正思惟。不修德本。不种善行。不造胜业。意不清净。云何懈怠。谓心下劣。不勤勇猛。意不捷疾。云何忘念。谓念虚妄。外向邪记。云何乱。谓心乱散。飘驰转动。缘不止一。云何无明。谓愚三界闇无知。云何邪慧。谓不顺正念。邪解决断。云何邪忆。谓秽污意行。曲受境界。不正思惟。云何邪解脱。谓秽污意行。解脱于缘。云何掉。谓心躁动。不依寂静。云何放逸。谓舍正方便。作不应作。于诸善法。不勤修习。云何忿。谓于不饶益事。于嗔相续起心忿。云何恨。谓若事不顺所欲起心恨。云何覆。谓覆藏自罪。云何恼。谓若心热烧。云何嫉。谓于所嫌。不欲彼利。起心妒忌。云何悭。谓心所受坚着不舍。云何诳。谓欺伪他。云何谄。谓起心曲行。云何憍。谓心醉举迷。云何害。谓恼切众生。起心逼迫。
　　云何欲贪。若欲贪等贪。结聚贪室。坚着爱乐。云何色贪。若色贪等贪。结聚贪室。坚着爱乐。云何无色贪。若无色贪等贪。结聚贪室。坚着爱乐。云何嗔恚。谓于彼众生。起损害心。诽谤苦切。云何疑。谓惑谛不了。云何对触。谓五识身相应触。云何增上语触。谓意识身相应触。云何明触。谓无漏触。云何无明触。谓秽污触。云何非明非无明触。谓不秽污有漏触。云何身见。谓于五盛阴。起我我所有见。于彼堪忍乐着。云何边见。谓于五盛阴。或断常见。于彼堪忍乐着。云何邪见。谓诽谤因果。毁所应作。于彼堪忍乐着。云何取见见。谓于五盛阴起第一见最上最胜。于彼堪忍乐着。云何取戒见。谓于五盛阴。起见清净解脱出要。于彼堪忍乐着。云何乐根。若乐受触所触。若起身意乐。起觉知想。云何苦根。若苦受触所触。苦起身等苦。起觉知想。云何喜根。若喜受触所触。若起心喜想觉受生。云何忧根。若忧受触所触。若起心苦想觉受生。云何舍根。若不苦不乐受触所触。若起身心。非觉受。非不觉受生。云何觉。若心觉遍觉。色觉增上色觉。觉数觉觉等思惟粗心转。云何观。若心行少行随微行。随顺细心转。云何识。谓六识身。眼识乃至意识。云何无惭。若心无惭。不厌患过。不极厌离。不恭敬。不柔软。不自畏。不自差。恣心自在。云何无愧。若无愧于他。于罪无畏。于罪无怖。于罪不见。于诸过恶。不羞耻他。
　　云何眼识。谓眼缘色起眼识。眼增上缘色。眼识于色。若识若分别色。是名眼识。乃至意识是亦如。
　　云何眼触。谓眼缘色起眼识。三和合生触。眼增上缘色。眼识于色。若触等触。是名眼触。耳鼻舌身亦如是。云何意触。谓意缘法起意识。三和合生触。意增上缘法。意识于法。若触等触。是名意触。
　　云何眼触生受。谓眼缘色起眼识。三和合生触。触缘受。眼增上缘色。眼触。因眼触。集眼触。生眼触。有眼触。意思惟相应。眼识于色。若觉受等受。是名眼触生受。耳鼻舌身亦如是。
　　云何意触生受。谓意缘法起意识。三和合生触。触缘受。意增上缘法。意触。因意触。集意触。生意触。有意触。思惟相应。意识于法。若觉受等受。是名意触生受。
　　云何眼触生想。谓眼缘色起眼识。三和合生触。触缘想。眼增上缘色。眼触。因眼触。集眼触。生眼触。有眼触。意思惟相应。眼识于色。若想等想。增上想。分别想。是名眼触生想。耳鼻舌身亦如是。
　　云何意触生想。谓意缘法起意识。三和合生触。触缘想。意增上缘法。意触。因意触。集意触。生意触。有意触。思惟相应。意识于法。若想等想。增上想。分别想。是名意触生想。
　　云何眼触生思谓眼缘色起眼识。三和合生触。触缘思。眼增上缘色。眼触。因眼触。集眼触。生眼触。有眼触。意思惟相应。眼识于色。若思等思。增上思。思转心行于业。是名眼触生思。耳鼻舌身亦如是。
　　云何意触生思。谓意缘法起意识。三和合生触。触缘思。意增上缘法。意触。因意触。集意触。生意触。有意触。思惟相应。意识于法。若思等思。增上思。思转心行于业。是名意触生思。
　　云何眼触生爱。谓眼缘色起眼识。三和合生触。触缘受。受缘爱。眼增上缘色。眼识于色。若贪贪聚贪室。坚着爱乐。是名眼触生爱。耳鼻舌身亦如是。云何意触生爱。谓意缘法起意识。三和合生触。触缘受。受缘爱。意增上缘法。意识于法。若贪贪聚贪室。坚着爱乐。是名意触生爱。
　　问眼界。几界。几入。几阴摄。眼界摄法。几界。几入。几阴摄。眼界不摄法。几界。几入。几阴摄眼界摄不摄法。几界。几入。几阴摄。除眼界摄法。余法。几界。几入。几阴摄。除眼界不摄法。余法。几界。几入。几阴摄。除眼界摄不摄法。余法。几界。几入。几阴摄。如眼界。乃至意触生爱亦如是。
　　答眼界。一界。一入。一阴摄。不摄十七界十一入五阴。如眼界。眼界摄法亦如是。
　　眼界不摄法。十七界十一入五阴摄。不摄一界一入一阴。眼界摄不摄法。十八界十二入五阴摄。除眼界摄法。余法。十七界十一入五阴摄。不摄一界一入一阴。除眼界不摄法。余法。一界一入一阴摄。不摄十七界十一入五阴。除眼界摄法。余法。如眼界不摄。除眼界不摄法。余法。如眼界。除眼界摄不摄法。若问余法虚空无事无论。如眼界。九色界十色入亦如是。
　　眼识界。一界一入一阴摄。不摄十七界十二入五阴。如眼识界。耳鼻舌身意识界六识身亦如是。
　　意界。七界一入一阴摄。不摄十一界十一入四阴。如意界。意入识阴识法亦如是。
　　法界。一界一入四阴摄。不摄十七界十一入二阴。如法界。法入亦如是。
　　色阴。十一界十一入一阴摄。不摄八界二入四阴。
　　受阴。一界一入一阴摄。不摄十八界十二入四阴。如受阴。想阴行阴受大地想大地亦如是。
　　色盛阴。十一界十一入一阴摄。不摄八界二入五阴。
　　受盛阴。一界一入一阴摄。不摄十八界十二入五阴。如受盛阴。想盛阴行盛阴五色界八大地法十烦恼大地法十小烦恼大地法五烦恼五触五见五根四法五六。亦如是。
　　识盛阴。七界一入一阴摄。不摄十三界十二入五阴。如识盛阴。识界亦如是。眼识界。一界一入三阴相应。不相应者。十八界十二入五阴。如眼识界。耳鼻舌身意识界识盛阴识界六识身亦如是。
　　意界。一界一入三阴相应。不相应者。十八界十二入三阴。如意界。意入识阴识法亦如是。法界。八界二入四阴相应。不相应者。十一界十一入二阴。如法界。法入行阴八大地法亦如是。受阴。八界二入三阴相应。不相应者。十一界十一入三阴。如受阴。想阴受大地想大地亦如是。
　　受盛阴。八界二入三阴相应。不相应者。十三界十二入五阴。如受盛阴。想盛阴亦如是。
　　行盛阴。八界二入四阴相应。不相应者。十三界十二入五阴。如行盛阴。觉观法亦如是。
　　不信。八界二入四阴相应。不相应者。十八界十二入五阴。如不信。余烦恼大地法亦如是。欲贪嗔恚无明触非明非无明触无惭无愧亦如是。
　　忿三界二入四阴相应。不相应者十八界十二入五阴。如忿。余小烦恼大地法无色界贪疑明触五见六受身亦如是。
　　色贪。六界二入四阴相应。不相应者。十八界十二入五阴。
　　对触。七界二入四阴相应。不相应者。十三界十二入五阴。
　　增上语触。三界二入四阴相应。不相应者。十七界十二入五阴。如增上语触。六触身六思身亦如是。
　　乐根。八界二入三阴相应。不相应者。十八界十二入五阴。如乐根。舍根亦如是。
　　苦根。七界二入三阴相应。不相应者。十八界十二入五阴。
　　喜根。三界二入三阴相应。不相应者。十八界十二入五阴。如喜根。忧根亦如是。
　　眼触生受。三界二入三阴相应。不相应者。十七界十二入五阴。如眼触生受。耳鼻舌身意触生受六想身亦如是。
众事分阿毗昙论卷第三
分别诸使品第五
　　问九十八使。几界系。答三界系。谓欲界。色界。无色界。问此九十八使。几欲界系。几色界系。几无色界系。答三十六欲界系三十一色界系。三十一无色界系。问此九十八使。几见断。几修断。答八十八见断。十修断。
　　问此欲界系三十六使。几见断。几修断。答三十二见断。四修断。问此色界系三十一使。几见断。几修断。答二十八见断。三修断。如色界系。无色界系亦如是。
　　问此九十八使。几见苦断。几见集断。几见灭断。几见道断。几修断。答二十八见苦断。十九见集断。十九见灭断。二十二见道断。十修断。问此欲界系三十六使。几见苦断。几见集断。几见灭断。几见道断。几修断。答十见苦断。七见集断。七见灭断。八见道断。四修断。问此色界系三十一使。几见苦断。几见集断。几见灭断。几见道断。几修断。答九见苦断。六见集断。六见灭断。七见道断。三修断。如色界系。无色界系亦如是。
　　问使是何义。答微细是使义。使是使义。随入是使义。随逐是使义。谓彼使不断不知二事使。使缘使及相应使彼自界非他界。十二使。贪使。恚使。色贪使。无色贪使。慢使。无明使。身见使。边见使。邪见使。见取使。戒取使。疑使。云何欲贪使使。谓爱染念着。悦乐可意。云何恚使使。谓不爱不乐。不念不悦。不可意。云何色贪使使。谓爱乐净。可乐可意。云何无色贪使使。谓爱乐可意。云何慢使使。谓贡高自举。云何无明使使。谓无照闇愚。云何身见使使。谓计我我所有。云何边见使使。谓所计或断或常。云何邪见使使。谓无作无得。起见诽谤。云何见取使使。谓上胜第一。云何戒取使使。谓清净解脱。起出要见。云何疑使使。谓惑谛不了。三处起欲爱使。此欲爱使。不断不知。欲爱缠所缠法。乐着境界。恶意思惟行。如是乃至三处起疑使。此疑使。不断不知。疑缠所缠法。乐着境界。恶意思惟行。
　　问七使十二使。为七使摄十二使。为十二使摄七使。答展转相摄随其事。云何随其事。彼欲贪使。欲贪使摄。嗔恚使。嗔恚使摄。有贪使。二使摄。慢使。慢使摄。无明使。无明使摄。见使。五见使摄。疑使。疑使摄。是七使摄十二使。十二使亦摄七使。是故说展转相摄随其事。
　　问七使。九十八使。为七使摄九十八使。为九十八使摄七使。答展转相摄随其事。云何随其事。彼欲贪使摄五嗔恚使摄五。有贪使摄十。慢使摄十五。无明使摄十五。见使摄三十六。疑使摄十二。是七使摄九十八使。九十八使亦摄七使。是故说展转相摄随其事。
　　问十二使。九十八使。为十二使摄九十八使。为九十八使摄十二使。答展转相摄随其事。云何随其事。彼欲贪使摄五。嗔恚使摄五。色贪使摄五。无色贪使摄五。慢使摄十五。无明使摄十五。身见使摄三。边见使摄三。邪见使摄十二。见取使摄十二。戒取使摄六。疑使摄十二。是十二使摄九十八使。九十八使亦摄十二使。是故说展转相摄随其事。
　　问此九十八使。几一切遍。几不一切遍。答二十七一切遍。六十五不一切遍。六分别。见苦集断无明使。或一切遍。或不一切遍。云何一切遍。谓见苦集断。不一切遍使不相应无明。云何不一切遍。谓见苦集断。不一切遍使相应无明。
　　问此欲界系三十六使。几一切遍。几不一切遍。答九一切遍。二十五不一切遍。二分别。欲界系见苦集断无明使。或一切遍。或不一切遍。云何一切遍。谓欲界系见苦集断。不一切遍使不相应无明。云何不一切遍。谓欲界系见苦集断。不一切遍使相应无明。
　　问此色界系三十一使。几一切遍。几不一切遍。答九一切遍。二十不一切遍。二分别。色界系见苦集断无明使。或一切遍。或不一切遍。云何一切遍。谓色界系见苦集断。不一切遍使不相应无明。云何不一切遍。谓色界系见苦集断。不一切遍使相应无明。如色界系。无色界系亦如是。
　　问此九十八使。几一切遍修断。几不一切遍非修断。答三十七一切遍修断。五十五不一切遍非修断。六分别。见苦集断无明使。或一切遍。或不一切遍。云何一切遍。谓见苦集断。不一切遍不相应无明使。云何不一切遍。谓见苦集断。不一切遍相应无明使。问此欲界系三十六。使几一切遍修断。几不一切遍非修断。答十三一切遍修断。二十一不一切遍非修断。二分别。欲界系见苦集断无明使。或一切遍。或不一切遍。云何一切遍。谓欲界系见苦集断。不一切遍使不相应无明使。云何不一切遍。谓欲界系见苦集断。不一切遍使相应无明使。
　　问此色界系三十一使。几一切遍修断。几不一切遍非修断。答十二一切遍修断。十七不一切遍非修断。二分别见苦集断无明使。或一切遍。或不一切遍。云何一切遍。谓色界系见苦集断。不一切遍使不相应无明使。云何不一切遍谓色界系见苦集断。不一切遍使相应无明使。如色界系。无色界系亦如是。
　　问此九十八使。几有漏缘。几无漏缘。答八十有漏缘。十二无漏缘。六分别。见灭见道断无明使。或有漏缘。或无漏缘。云何有漏缘。谓见灭见道断。有漏缘使相应无明使。云何无漏缘。谓见灭见道断。有漏缘使不相应无明使。问此欲界系三十六使。几有漏缘。几无漏缘。答三十有漏缘。四无漏缘。二分别。欲界系见灭见道断无明使。或有漏缘。或无漏缘。云何有漏缘。谓欲界系见灭见道断有漏缘使相应无明使。云何无漏缘。谓欲界系见灭见道断有漏缘使不相应无明使。
　　问此色界系三十一使。几有漏缘。几无漏缘。答二十五有漏缘。四无漏缘二分别。色界系见灭见道断无明使。或有漏缘。或无漏缘。云何有漏缘。谓色界系见灭见道断有漏缘使相应无明使。云何无漏缘。谓色界系见灭见道断有漏缘使不相应无明使。如色界系。无色界系亦如是。
　　问此九十八使。几有为缘。几无为缘。答八十九有为缘。六无为缘。三分别。见灭断无明使。或有为缘。或无为缘云何有为缘。谓见灭断有为缘使相应无明使。云何无为缘。谓见灭断有为缘使不相应无明使。
　　问此欲界系三十六使。几有为缘。几无为缘。答三十三有为缘二无为缘一分别。欲界系见灭断无明使。或有为缘。或无为缘。云何有为缘。谓欲界系见灭断有为缘使相应无明使云何无为缘谓欲界系见灭断有为缘使不相应无明使。
　　问此色界系三十一使。几有为缘。几无为缘。答二十八有为缘二无为缘一分别。色界系见灭断无明使。或有为缘。或无为缘。云何有为缘。
　　谓色界系见灭断有为缘使相应无明使。云何无为缘。谓色界系见灭断有为缘使不相应无明使。如色界系。无色界系亦如是。
　　问此九十八使。几缘使非相应使。几相应使非缘使。几缘使亦相应使。几非缘使亦非相应使。答缘使非相应者无。相应使非缘者。无漏缘使。缘使亦相应使者。有漏缘使非缘使。亦非相应使者无。
　　问此欲界系三十六使。几缘使非相应使。答作四句。缘使非相应者无相应使非缘者。欲界系无漏缘使。缘使亦相应使者。欲界系有漏缘使。非缘使亦非相应使者无。此色界系三十一使。几缘使非相应使。作四句。缘使非相应者无。相应使非缘者。色界系无漏缘使。缘使亦相应使者。色界系有漏缘使。非缘使亦非相应使者无。如色界系。无色界系亦如是。二十法。见苦断法。见集断法。见灭断法。见道断法。修断法。如不定欲界系。色无色界系亦如是。
　　问彼见苦断法。几使使。答见苦断一切。见集断一切遍。问彼见集断法。几使使。答见集断一切。见苦断一切遍。问彼见灭断法。几使使。答见灭断一切。及一切遍。问彼见道断法。几使使。答见道断一切。及一切遍。问彼修断法。几使使。答修断一切。及一切遍。如不定欲界系。色无色界系亦如是。问彼见苦断法。几使缘使非相应使。答作四句。缘使非相应者。见集断一切遍使。相应使非缘者无。缘使亦相应使者。见苦断一切。非缘使亦非相应使者。见集断不一切遍。及见灭见道断修断一切。
　　问彼见集断法。几使缘使非相应使。答作四句。缘使非相应者。见苦断一切遍。相应使非缘者无。缘使亦相应使者。见集断一切。非缘使亦非相应使者。见苦断不一切遍。及见灭见道断修断一切。
　　问彼见灭断法。几使缘使非相应使。答作四句。缘使非相应者。一切遍。相应使非缘者。见灭断无漏缘使。缘使亦相应使者。见灭断有漏缘使。非缘使亦非相应使者。见苦集断不一切遍。见道断及修断一切。
　　问彼见道断法。几使缘使非相应使。答作四句。缘使非相应者。一切遍相应使非缘者。见道断无漏缘使。缘使亦相应使者。见道断有漏缘使。非缘使亦非相应使者。见苦集断不一切遍。见灭断及修断一切。
　　问彼修断法。几使缘使非相应使。答作四句。缘使非相应者。一切遍。相应使非缘者无。缘使亦相应使者。修断一切。非缘使亦非相应使者。见苦集断不一切遍。及见灭见道断一切。如不定欲界系。色无色界系亦如是。
　　即此二十法。即此见苦断法。即此见集断法。即此见灭断法。即此见道断法。即此修断法。如不定欲界系。色无色界系亦如是。
　　问即此见苦断法。几使使。答即此见苦断不一切遍。问即此见集断法。几使使。答即此见集断不一切遍。问即此见灭断法。几使使答即此见灭断一切。问即此见道断法。几使使。答即此见道断一切。问即此修断法。几使使。答即此修断一切。如不定。欲界系。色无色界系亦如是。
　　问即此见苦断法。几使缘使非相应使。答作四句。缘使非相应者无。相应使非缘者无。缘使亦相应使者。见苦断不一切遍。非缘使亦非相应使者无。
　　问即此见集断法。几使缘使非相应使。答作四句缘使非相应者无。相应使非缘者无。缘使亦相应使者。见集断不一切遍。非缘使亦非相应使者无。问即此见灭断法。几使缘使非相应使。答作四句。缘使非相应者无。相应使非缘者。见灭断无漏缘。缘使亦相应使者。见灭断有漏缘。非缘使亦非相应使者无。
　　问即此见道断法。几使缘使非相应使。答作四句。缘使非相应者无。相应使非缘者。见道断无漏缘。缘使亦相应使者。见道断有漏缘。非缘使亦非相应使者无。
　　问即此修断法。几使缘使非相应使。答作四句。缘使非相应者无。相应使非缘者无。缘使亦相应使者。即修断一切。非缘使亦非相应使者无。如不定欲界系。色无色界系亦如是。二十心者。见苦断心见集断心。见灭断心。见道断心。修断心。如不定欲界系。色无色界系亦如是。
　　问见苦断心。几使使。答见苦断一切。见集断一切遍。彼相应法。见苦断一切。见集断一切遍。彼所起心不相应行。见苦断一切。见集断一切遍。
　　问见集断心几使使。答见集断一切。见苦断一切遍。彼相应法。见集断一切。见苦断一切遍。彼所起心不相应行。见集断一切。见苦断一切遍。
　　问见灭断心。几使使。答见灭断一切。及一切遍。彼相应法。见灭断一切。及一切遍。彼所起心不相应行。见灭断有漏缘。及一切遍。
　　问见道断心。几使使。答见道断一切。及一切遍。彼相应法。见道断一切。及一切遍。彼所起心不相应行。见道断有漏缘。及一切遍。
　　问修断心。几使使。答修断一切。及一切遍。彼相应法。修断一切。及一切遍。彼所起心不相应行。修断一切。及一切遍。如不定欲界系。色无色界系亦如是。
　　问见苦断心。几使缘使非相应使。答作四句。缘使非相应者。见集断一切遍。相应使非缘者无。缘使亦相应使者。见苦断一切。非缘使亦非相应使者。见集断不一切遍。见灭见道。及修断一切。彼相应法。四句即如心说。彼所起心不相应行。见苦断一切。见集断一切遍。此使缘使非相应使余非缘使亦非相应使。
　　问见集断心。几使缘使非相应使。答作四句。缘使非相应者。见苦断一切遍。相应使非缘者无。缘使亦相应使者。见集断一切。非缘使亦非相应使者。见苦断不一切遍。见灭见道。及修断一切。彼相应法。四句即如心说。彼所起心不相应行。见集断一切。见苦断一切遍。此使缘使非相应使。余非缘使亦非相应使。问见灭断心。几使缘使非相应使。答作四句。缘使非相应者。一切遍。相应使非缘者。见灭断无漏缘。缘使亦相应使者。见灭断有漏缘。非缘使亦非相应使者。见苦集断不一切遍。见道及修断一切。彼相应法。四句即如心说。彼所起心不相应行。见灭断有漏缘。及一切遍。此使缘使非相应使。余非缘使亦非相应使。如见灭断。见道断亦如是。
　　问修断心。几使缘使非相应使。答作四句。缘使非相应者。一切遍。相应使非缘者无。缘使亦相应使者。修断一切。非缘使亦非相应使者。见苦集断不一切遍。及见灭见道断一切彼相应法。四句即如心说。彼所起心不相应行。修断一切及一切遍。此使缘使非相应使。余非缘使亦非相应使。如不定欲界系。色无色界系亦如是。
　　四十八心者。见灭断邪见相应心。见灭断疑相应心。见灭断邪见疑相应心。见灭断邪见不相应心。见灭断疑不相应心。见灭断邪见疑不相应心。如见灭断。见道断亦如是。如不定欲界系。色无色界系亦如是。
　　问见灭断邪见相应心。几使使。答见灭断邪见相应无明。见灭断有漏缘。及一切遍。彼相应法见灭断邪见相应无明。见灭断有漏缘。及一切遍。彼所起心不相应行。见灭断有漏缘。及一切遍。
　　问见灭断疑相应心。几使使。答见灭断疑相应无明。见灭断有漏缘。及一切遍。彼相应法。见灭断疑相应无明。见灭断有漏缘。及一切遍。彼所起心不相应行。见灭断有漏缘。及一切遍。问见灭断邪见疑相应心几使使。答见灭断邪见疑相应无明。见灭断有漏缘。及一切遍彼相应法。见灭断邪见疑相应无明。见灭断有漏缘。及一切遍。彼所起心不相应行。见灭断有漏缘。及一切遍。
　　问见灭断邪见不相应心。几使使。答除见灭断邪见彼相应无明。余见灭断一切。及一切遍。彼相应法。除见灭断邪见相应无明。余见灭断一切。及一切遍彼所起心不相应行。见灭断有漏缘。及一切遍。
　　问见灭断疑不。相应心。几使使。答除见灭断疑相应无明。余见灭断一切。及一切遍。彼相应法。除见灭断疑相应无明。余见灭断一切。及一切遍。彼所起心不相应行。见灭断有漏缘。及一切遍。
　　问见灭断邪见疑不相应心。几使使。答除见灭断邪见疑相应无明。余见灭断一切。及一切遍。彼相应法。除见灭断邪见疑相应无明。余见灭断一切。及一切遍。彼所起心不相应行。见灭断有漏缘。及一切遍。如见灭断。见道断亦如是。如不定欲界系。色无色界系亦如是。
　　问见灭断邪见相应心。几使缘使非相应使。答作四句。缘使非相应者。见灭断有漏缘。及一切遍。相应使非缘者。见灭断邪见相应无明。缘使亦相应使者无。非缘使亦非相应使者。除见灭断邪见相应无明。余见灭断无漏缘。见苦集断不一切遍。见道及修断一切。彼相应法。四句即如心说。彼所起心不相应行。见灭断有漏缘。及一切遍。此使缘使非相应使。余非缘使亦非相应使。
　　问见灭断疑相应心。几使缘使非相应使。答作四句。缘使非相应者。见灭断有漏缘。及一切遍。相应使非缘者。见灭断疑相应无明。缘使亦相应使者无。非缘使亦非相应使者。除见灭断疑相应无明。余见灭断无漏缘。见苦集断不一切遍。见道及修断一切。彼相应法。四句即如心说。彼所起心不相应行。见灭断有漏缘。及一切遍。此使缘使非相应使。余非缘使亦非相应使。
　　问见灭断邪见疑相应心。几使缘使非相应使。答作四句。缘使非相应者。见灭断有漏缘。及一切遍。相应使非缘者。见灭断邪见疑相应无明。缘使亦相应使者无。非缘使亦非相应使者。除见灭断邪见疑相应无明。余见灭断无漏缘。见苦集断不一切遍。见道及修断一切。彼相应法。四句即如心说。彼所起心不相应行。见灭断有漏缘。及一切遍。此使缘使非相应使。余非缘使亦非相应使。
　　问见灭断邪见不相应心。几使缘使非相应使。答作四句。缘使非相应者。一切遍。相应使非缘者。除见灭断邪见相应无明。余见灭断无漏缘。缘使亦相应使者。见灭断有漏缘。非缘使亦非相应使者。见灭断邪见相应无明。见苦集断不一切遍。见道及修断一切。彼相应法。四句即如心说。彼所起心不相应行。见灭断有漏缘。及一切遍。此使缘使非相应使。余非缘使亦非相应使。
　　问见灭断疑不相应心。几使缘使非相应使。答作四句。缘使非相应者。一切遍。相应使非缘者。除见灭断疑相应无明。余见灭断无漏缘。缘使亦相应使者。见灭断有漏缘。非缘使亦非相应使者。见灭断疑相应无明。见苦集断不一切遍。见道及修断一切。彼相应法。四句即如心说。彼所起心不相应行。见灭断有漏缘。及一切遍。此使缘使非相应使。余非缘使亦非相应使。
　　问见灭断邪见疑不相应心。几使缘使非相应使。答作四句。缘使非相应者。一切遍。相应使非缘者。除见灭断邪见疑相应无明。余见灭断无漏缘。缘使亦相应使者。见灭断有漏缘。非缘使亦非相应使者。见灭断邪见疑相应无明。见苦集断不一切遍。见道及修断一切。彼相应法。四句即如心说。彼所起心不相应行。见灭断有漏缘。及一切遍。此使缘使非相应使。余非缘使亦非相应使。如见灭断。见道断亦如是。如不定欲界系。色无色界系亦如是。
　　问此欲界系三十六使。十见苦断。七见集断。七见灭断。八见道断。四修断。云何见苦断十使。答谓身见边见见苦断邪见见取戒取疑贪恚慢无明。云何见集断七使。谓见集断邪见见取疑贪恚慢无明。云何见灭断七使。谓见灭断邪见见取疑贪恚慢无明。云何见道断八使。谓见道断邪见见取戒取疑贪恚慢无明。云何修断四使。谓修断贪恚慢无明。
　　问身见。几使使。答见苦断一切。见集断一切遍。彼相应法。见苦断一切。见集断一切遍。彼所起心不相应行。见苦断一切。见集断一切遍。如身见。边见见苦断邪。见见取戒取疑贪恚慢无明亦如是。问见集断邪见。几使使。答见集断一切。见苦断一切遍。彼相应法。见集断一切。见苦断一切遍。彼所起心不相应行。见集断一切。见苦断一切遍。如见集断。邪见见取疑贪恚慢无明亦如是。
　　问见灭断邪见。几使使。答见灭断邪见相应无明。见灭断有漏缘。及一切遍。彼相应法。见灭断邪见相应无明。见灭断有漏缘。及一切遍。彼所起心不相应行。见灭断有漏缘。及一切遍。如见灭断。邪见疑亦如是。
　　问见灭断见取。几使使。答见灭断见取相应无明。见灭断有漏缘。及一切遍。彼相应法。见灭断见取相应无明。见灭断有漏缘。及一切遍。彼所起心不相应行。见灭断有漏缘。及一切遍。如见灭断。见取贪恚慢亦如是。
　　问见灭断无明。几使使。答见灭断无明。除无漏缘。余见灭断一切。及一切遍。彼相应法。见灭断一切。及一切遍。彼所起心不相应行。见灭断有漏缘。及一切遍。如见灭断。见道断亦如是。问修断贪。几使使。答修断一切。及一切遍。彼相应法。即如贪说。彼所起心不相应行。亦如是说。如贪恚慢。无明亦如是。
　　问身见。几使缘使非相应使。答作四句。缘使非相应者。除身见相应无明。余见苦断一切。及见集断一切遍。相应使非缘者无。缘使亦相应使者。身见相应无明。非缘使亦非相应使者。见集断不一切遍。见灭见道。及修断一切。彼相应法。缘使非相应者。除身见相应无明。余见苦断一切。及见集断一切遍。相应使非缘者无。缘使亦相应使者。身见相应无明。非缘使亦非相应使者。见集断不一切遍。见灭见道及修断一切。彼所起心不相应行。见苦断一切。见集断一切遍。此使缘使非相应使。余非缘使亦非相应使。如身见。边见见苦断邪见见取戒取疑贪恚慢亦如是。
　　问见苦断无明。几使缘使非相应使。答作四句。缘使非相应者。见苦断无明。及见集断一切遍。相应使非缘者无。缘使亦相应使者。除见苦断无明。余见苦断一切。非缘使亦非相应使者。见集断不一切遍。见灭见道及修断一切。彼相应法。缘使非相应者。见集断一切遍。相应使非缘者无缘使亦相应使者。见苦断一切。非缘使亦非相应使者。见集断不一切遍。见灭见道。及修断一切。彼所起心不相应行。见苦断一切。及见集断一切遍。此使缘使非相应使。余非缘使亦非相应使。
　　问见集断邪见几使缘使非相应使。答作四句。缘使非相应者。除邪见相应无明。余见集断一切。及见苦断一切遍。相应使非缘者无。缘使亦相应使者。见集断邪见相应无明。非缘使亦非相应使者。见苦断不一切遍。见灭见道。及修断一切。彼相应法。缘使非相应者。除见集断邪见相应无明。余见集断一切。及见苦断一切遍。相应使非缘者无。缘使亦相应使者。见集断邪见相应无明。非缘使亦非相应使者。见苦断不一切遍。见灭见道及修断一切。彼所起心不相应行。见集断一切。及见苦断一切遍。此使缘使非相应使。余非缘使亦非相应使。如见集断。邪见见取疑贪恚慢亦如是。问见集断无明。几使缘使非相应使。答作四句。缘使非相应者。见集断无明。及见苦断一切遍。相应使非缘者无。缘使亦相应使者。除见集断无明。余见集断一切。非缘使亦非相应使者。见苦断不一切遍。见灭见道。及修断一切。彼相应法。缘使非相应者。见苦断一切遍。相应使非缘者无。缘使亦相应使者。见集断一切。非缘使亦非相应使者。见苦断不一切遍。见灭见道。及修断一切。彼所起心不相应行。见集断一切。及见苦断一切遍。此使缘使非相应使。余非缘使亦非相应使。问见灭断邪见。几使缘使非相应使。答作四句。缘使非相应者。见灭断有漏缘。及一切遍。相应使非缘者。见灭断邪见相应无明。缘使亦相应使者无。非缘使亦非相应使者。除见灭断邪见相应无明。余见灭断无漏缘。及见苦集断不一切遍。见道及修断一切。彼相应法。缘使非相应者。见灭断有漏缘。及一切遍。相应使非缘者。见灭断邪见相应无明。缘使亦相应使者无。非缘使亦非相应使者。除见灭断邪见相应无明。余见灭断无漏缘。见苦集断不一切遍。见道及修断一切。彼所起心不相应行。见灭断有漏缘。及一切遍。此使缘使非相应使。余非缘使亦非相应使。如见灭断。邪见疑亦如是。
　　问见灭断见取。几使缘使非相应使。答作四句。缘使非相应者。除见灭断见取相应无明。余见灭断有漏缘。及一切遍。相应使非缘者无。缘使亦相应使者。见灭断见取相应无明。非缘使亦非相应使者。见灭断无漏缘。见苦集断不一切遍。见道及修断一切。彼相应法。缘使非相应者。除见灭断见取相应无明。余见灭断有漏缘。及一切遍。相应使非缘者无。缘使亦相应使者。见灭断见取相应无明。非缘使亦非相应使者。见灭断无漏缘。见苦集断不一切遍。见道及修断一切。彼所起心不相应行。见灭断有漏缘。及一切遍。此使缘使非相应使。余非缘使亦非相应使。如见灭断。见取贪恚慢亦如是。
　　问见灭断无明。几使缘使非相应使。答作四句。缘使非相应者。见灭断有漏缘无明。及一切遍。相应使非缘者。除见灭断无漏缘无明。余见灭断无漏缘。缘使亦相应使者。除见灭断有漏缘无明。余见灭断有漏缘。非缘使亦非相应使者。见灭断无漏缘无明。见苦集断不一切遍。见道及修断一切。彼相应法。缘使非相应者。一切遍。相应使非缘者。见灭断无漏缘。缘使亦相应使者。见灭断有漏缘。非缘使亦非相应使者。见苦集断不一切遍。见道及修断一切。彼所起心不相应行。见灭断有漏缘。及一切遍。此使缘使非相应使。余非缘使亦非相应使。如见灭断。见道断亦如是。
　　问修断贪。几使缘使非相应使。答作四句。缘使非相应者。除修断贪相应无明。余修断一切。及一切遍。相应使非缘者无。缘使亦相应使者。修断贪相应无明。非缘使亦非相应使者。见苦集断不一切遍。及见灭见道断一切。彼相应法。缘使非相应者。除修断贪相应无明。余修断一切。及一切遍。相应使非缘者无。缘使亦相应使者。修断贪相应无明。非缘使亦非相应使者。见苦集断不一切遍。及见灭见道断一切。彼所起心不相应行。修断一切。及一切遍。此使缘使非相应使。余非缘使亦非相应使。如贪恚慢亦如是。
　　问修断无明。几使缘使非相应使。答作四句。缘使非相应者。修断无明。及一切遍。相应使非缘者无。缘使亦相应使者。除修断无明。余修断一切。非缘使亦非相应使者。见苦集断不一切遍。及见灭见道断一切。彼相应法。缘使非相应者。一切遍。相应使非缘者无。缘使亦相应使者。修断一切。非缘使亦非相应使者。见苦集断不一切遍。及见灭见道断一切。彼所起心不相应行。修断一切。及一切遍。此使缘使非相应使。余非缘使亦非相应使。四十八无明。见灭断邪见相应无明。见灭断疑相应无明。见灭断邪见疑相应无明。见灭断邪见不相应无明。见灭断疑不相应无明。见灭断邪见疑不相应无明。如见灭断。见道断亦如是。如不定欲界系。色无色界系亦如是。
　　问见灭断邪见相应无明。几使使。答见灭断邪见见灭断有漏缘。及一切遍。彼相应法。见灭断邪见相应无明。见灭断有漏缘。及一切遍。彼所起心不相应行。见灭断有漏缘。及一切遍。问见灭断疑相应无明。几使使。答见灭断疑。见灭断有漏缘。及一切遍。彼相应法。见灭断疑相应无明。见灭断有漏缘。及一切遍彼所起心不相应行。见灭断有漏缘。及一切遍。
　　问见灭断邪见疑相应无明。几使使。答见灭断邪见疑见灭断有漏缘。及一切遍。彼相应法。见灭断邪见疑相应无明。见灭断有漏缘。及一切遍。彼所起心不相应行。见灭断有漏缘。及一切遍。
　　问见灭断邪见不相应无明。几使使。答见灭断疑。见灭断有漏缘。及一切遍。彼相应法。除见灭断邪见相应无明。余见灭断一切。及一切遍。彼所起心不相应行。见灭断有漏缘。及一切遍。问见灭断疑不相应无明。几使使。答见灭断邪见。见灭断有漏缘。及一切遍。彼相应法。除见灭断疑相应无明。余见灭断一切。及一切遍。彼所起心不相应行。见灭断有漏缘。及一切遍。问见灭断邪见疑不相应无明。几使使。答见灭断有漏缘及一切遍。彼相应法。除见灭断邪见疑相应无明。余见灭断一切。及一切遍。彼所起心不相应行。见灭断有漏缘。及一切遍。如见灭断。见道断亦如是。如不定欲界系。色无色界系亦如是。
　　问见灭断邪见相应无明。几使缘使非相应使。答作四句。缘使非相应者。见灭断有漏缘及一切遍。相应使非缘者。见灭断邪见。缘使亦相应使者无。非缘使亦非相应使者。除见灭断邪见。余见灭断无漏缘。见苦集断不一切遍。见道及修断一切。彼相应法。缘使非相应者。见灭断有漏缘。及一切遍。相应使非缘者。见灭断邪见相应无明缘使亦相应使者无。非缘使亦非相应使者。除见灭断邪见相应无明。余见灭断无漏缘。见苦集断不一切遍见道及修断一切。彼所起心不相应行。见灭断有漏缘。及一切遍。此使缘使非相应使。余非缘使亦非相应使。
　　问见灭断疑相应无明。几使缘使非相应使。答作四句缘使非相应者。见灭断有漏缘。及一切遍相应使非缘者。见灭断疑。缘使亦相应使者无非缘使亦非相应使者。除见灭断疑。余见灭断无漏缘。及见苦集断不一切遍。见道及修断一切。彼相应法。缘使非相应者。见灭断有漏缘。及一切遍。相应使非缘者。见灭断疑相应无明。缘使亦相应使者无。非缘使亦非相应使者。除见灭断疑相应无明。余见灭断无漏缘及见。苦集断不一切遍。见道及修断一切。彼所起心不相应行。见灭断有漏缘。及一切遍。此使缘使非相应使。余非缘使亦非相应使。问见灭断邪见疑相应无明。几使缘使非相应使。答作四句。缘使非相应者。见灭断有漏缘。及一切遍。相应使非缘者见灭断邪见疑。缘使亦相应使者无。非缘使亦非相应使者。除见灭断邪见疑。余见灭断无漏缘。及见苦集断不一切遍。见道及修断一切。彼相应法。缘使非相应者。见灭断有漏缘。及一切遍。相应使非缘者。见灭断邪见疑相应无明。缘使亦相应使者无。非缘使亦非相应使者。除见灭断邪见疑相应无明。余见灭断无漏缘。及见苦集断不一切遍。见道及修断一切。彼所起心不相应行。见灭断有漏缘。及一切遍。此使缘使非相应使。余非缘使亦非相应使。
　　问见灭断邪见不相应无明。几使缘使非相应使。答作四句。缘使非相应者。见灭断有漏缘无明。及一切遍。相应使非缘者。见灭断疑。缘使亦相应使者。除见灭断有漏缘无明。余见灭断有漏缘。非缘使亦非相应使者。除见灭断疑。余见灭断无漏缘。见苦集断不一切遍。见道及修断一切。彼相应法。缘使非相应者。一切遍。相应使非缘者。除见灭断邪见相应无明。余见灭断无漏缘。缘使亦相应使者。见灭断有漏缘。非缘使亦非相应使者。见灭断邪见相应无明。见苦集断不一切遍。见道及修断一切。彼所起心不相应行。见灭断有漏缘。及一切遍。此使缘使非相应使。余非缘使亦非相应使。
　　问见灭断疑不相应无明。几使缘使非相应使。答作四句。缘使非相应者。见灭断有漏缘无明。及一切遍。相应使非缘者。见灭断邪见。缘使亦相应使者。除见灭断有漏缘无明。余见灭断有漏缘。非缘使亦非相应使者。除见灭断邪见。余见灭断无漏缘。及见苦集断不一切遍。见道及修断一切。彼相应法。缘使非相应者。一切遍。相应使非缘者。除见灭断邪见相应无明。余见灭断无漏缘。缘使亦相应使者。见灭断有漏缘。非缘使亦非相应使者。见灭断疑。彼相应无明。见苦集断不一切遍。见道及修断一切。彼所起心不相应行。见灭断有漏缘。及一切遍。此使缘使非相应使。余非缘使亦非相应使。
　　问见灭断邪见疑不相应无明。几使缘使非相应使。答作四句。缘使非相应者。见灭断有漏缘无明。及一切遍。相应使非缘者无。缘使亦相应使者。除见灭断有漏缘无明。余见灭断有漏缘。非缘使亦非相应使者。见灭断。无漏缘。见苦集断不一切遍。见道及修断一切。彼相应法。缘使非相应使者。一切遍。相应使非缘者。除见灭断邪见疑相应无明。余见灭断无漏缘。缘使亦相应使者。见灭断有漏缘。非缘使亦非相应使者。见灭断邪见疑相应无明。见苦集断不一切遍。见道及修断一切。彼所起心不相应行。见灭断有漏缘。及一切遍。此使缘使非相应使。余者非缘使亦非相应使。如见灭断。见道断亦如是。如不定欲界系。色无色界系亦如是。
　　问若有漏缘使。缘使相应使耶。若缘使。相应使。有漏缘使耶。答有。若使缘使相应使。彼有漏缘使。或使有漏缘。非彼缘使相应使。云何有。谓他界一切遍。谓使欲界系缘色界系。欲界系缘无色界系。色界系缘无色界系。欲界系缘色无色界系。
　　问若无漏缘使。相应使耶。若相应使。无漏缘使耶。答有。若使相应使。彼无漏缘使。或使相应使。非彼无漏缘使。云何有。谓他界一切遍使。谓使欲界系缘色界系。欲界系缘无色界系。色界系缘无色界系。欲界系缘色无色界系(分别诸使品第五竟)
众事分阿毗昙论卷第四
分别摄品第六之一
　　尔炎法。识法。通尔炎法。缘法。增上法。色法。非色法。可见法。不可见法。有对法。无对法。有漏法。无漏法。有为法。无为法。有诤法。无诤法。世间法。出世间法。入法。不入法。染污法。不染污法。依家法。依出要法。心法。非心法。心法法。非心法法。心相应法。心不相应法。心共有法。非心共有法。心随转法。非心随转法。心因法。非心因法。心次第法。非心次第法。缘心法。非缘心法。心增上法。非心增上法。心果法。非心果法。心报法。非心报法。业法。非业法。业相应法。非业相应法。业共有法。非业共有法。业随转法。非业随转法。业因法。非业因法。业次第法。非业次第法。缘业法。非缘业法。业增上法。非业增上法。业果法。非业果法。业报法。非业报法。有法。非有法。有相应法。非有相应法。有共有法。非有共有法。有随转有因法。非有随转非有因法。有次第法。非有次第法。缘有法。非缘有法。有增上法。非有增上法。有果法。非有果法。有报法。非有报法。断知法。智所知法。非智所知法。断知所断法。非断知所断法。修法。非修法。证法。非证法。习法。非习法。有罪法。无罪法。黑法。白法。退法。不退法。隐没法不隐没法。记法。无记法。已起法。不起法。今起法。非今起法。已灭法。非已灭法。今灭法。非今灭法。缘起法。非缘起法。缘生法。非缘生法。因法。非因法。有因法。非有因法。因起法。非因起法。因相应法。非因相应法。结法。非结法。生结法。非生结法。取法。非取法。受法。非受法。取生法。非取生法。烦恼法。非烦恼法。秽污法。不秽污法。有秽污法。非有秽污法。缠法。非缠法。缠住法。非缠住法。缠生法。非缠生法。有缘法。无缘法。有觉法。非有觉法。有观法。非有观法。可乐法。非可乐法。受用法。非受用法。有事有缘法。无事无缘法。有上法。无上法。远法。近法。有量法。无量法。见法。非见法。见处法。非见处法。见相应法。非见相应法。凡夫法。非凡夫法。凡夫共法。非凡夫共法。定法。非定法。恼法。非恼法。根法。非根法。圣谛摄法。非圣谛摄法。共有法。非共有法。相应法。非相应法。果法。非果法。有果法。非有果法。报法。非报法。有报法。非有报法。因缘法。非因缘法。有因缘法。非有因缘法。出法。非出法。有出法。非有出法。相续法。非相续法。有相续法。非有相续法(二法有二百一十六种竟)
　　善法。不善法。无记法。学法。无学法。非学非无学法。见断法。修断法。不断法。见断因法。修断因法。不断因法。可见有对法。不可见有对法。不可见无对法。报法。非报法。非报非非报法。下法中法。上法。小法。大法。无量法。意乐法。非意乐法。非意乐非不意乐法。乐俱法。苦俱法。不苦不乐俱法。俱起法。俱住法。俱灭法。非俱起法。非俱住法。非俱灭法。心俱起法。心俱住法。心俱灭法。非心俱起法。非心俱住法。非心俱灭法。三界。欲界。嗔界。害界。又三界。出要界。无嗔界。无害界。又三界。欲界。色界。无色界。又三界。色界。无色界。灭界。三有。欲有。色有。无色有。三漏。欲漏。有漏。无明漏。三世。过去世。未来世。现在世。三说事。过去说事。未来说事。现在说事。三苦。苦苦苦。变苦苦。行苦苦。三法。有觉有观法。无觉有观法。无觉无观法。三地。有觉有观地。无觉有观地。无觉无观地。三业。身业。口业。意业。又三业。善业。不善业。无记业。又三业。学业。无学业。非业非无学业。又三业。见断业。修断业。不断业。又三业。现法受业。生法受业。后法受业。又三业。乐受业。苦受业。不苦不乐受业(三法有九十三种竟)
　　四念处。谓身念处。受念处。心念处。法念处。四正勤。谓已起恶不善法方便令断正勤。未起恶不善法方便令不起正勤。未生善法方便令生正勤。已生善法方便勤修令住使不忘失满足修习增广智证正勤。四如意足。谓欲定净行成就如意足。精进定净行成就如意足。心定净行成就如意足。慧定净行成就如意足。四禅。谓初禅。二禅。三禅。四禅。四圣谛。谓苦圣谛。苦集圣谛。苦灭圣谛。苦灭道圣谛。四无量。谓慈悲喜舍。四无色。谓空入处。识入处无所有入处。非想非非想入处。四圣种。谓随乞得衣知足圣种。谓随乞得食知足圣种。谓随得眠卧具等知足圣种。谓乐闲静乐修圣种。四沙门果。谓须陀洹沙门果。斯陀含沙门果。阿那含沙门果。阿罗汉无上沙门果。四智。谓法智。比智。知他心智。等智。又四智。谓苦智。集智。灭智。道智。四辩。谓义辩。法辩。辞辩。随应辩。四缘。谓因缘。次第缘。缘缘。增上缘。四食。谓粗抟食。细触食。意思食。识食。四流。谓欲流。有流。见流。无明流。四扼。谓欲扼。有扼。见扼。无明扼。四取。谓欲取。见取。戒取。我取。四法。谓过去法。未来法。现在法。非过去未来现在法。又四法。谓欲界系法。色界系法。无色界系法。不系法。又四法。谓善因法。不善因法。无记因法。非善因非不善因非无记因法。又四法。谓有缘缘法。无缘缘法。有缘缘无缘缘法。非有缘缘非无缘缘法(四法有八十四种竟)
　　五阴。谓色阴。受阴。想阴。行阴。识阴。五盛阴。谓色盛阴。受想行识盛阴。五趣。谓地狱趣。畜生趣。饿鬼趣。天趣。人趣。五烦恼身。谓见苦断烦恼身。见集断烦恼身。见灭断烦恼身。见道断烦恼身。修断烦恼身。五法。谓色法。心法。心法法。心不相应行法。无为法(五法有二十五种竟)
　　六界。谓地界。水界。火界。风界。虚空界。识界。六法。谓见苦断法。见集断法。见灭断法。见道断法。修断法。不断法(六法有十二种竟)
　　七使。谓贪欲使。嗔恚使。有爱使。慢使。无明使。见使。疑使。
　　七识住。谓有色众生。种种身。种种想。谓人及天。是名初识住处。有色众生。种种身。一种想。谓梵天身彼初所转。是名第二识住处。有色众生一种身。种种想。谓光音天。是名第三识住处。有色众生。一种身。一种想。谓遍净天。是名第四识住处。无色众生。已离一切色想障阂想究竟不种种想。思惟无量空处。入无量空入处。谓空入处天。是名第五识住处。无色众生。已离一切空入处。无量识入无量识入处。谓识入处天。是名第六识住处。无色众生。已离一切识入处。无所有入无所有入处。谓无所有入处天。是名第七识住处。
　　七觉支。谓念觉支。择法觉支。精进觉支。喜觉支。猗觉支。定觉支。舍觉支(七法有二十一种竟)
　　八解脱处。谓内有色想外观色。是名初解脱处。内无色想外观色。是名第二解脱处。净身证解脱处。是名第三解脱处。已离一切色想障阂想究竟无种种想。思惟无边空处。入无边空入处。是名第四解脱处。离一切空入处。无量识入无量识入处。是名第五解脱处。离一切识入处。无所有入无所有入处。是名第六解脱处。离一切无所有入处。非想非非想入非想非非想入处。是名第七解脱处。已离一切非想非非想入处想受灭身证住。是名第八解脱处。
　　八胜处。谓内有色想。外观少色。好色恶色。谓彼色胜处生观想。是名初胜处入。内有色想。外观多色。好色恶色。谓彼色胜处生观想。是名第二胜处入。内无色想。外观少色。好色恶色。谓彼色胜处生观想。是名第三胜处入。内无色想。外观多色。好色恶色。谓彼色胜处生观想。是名第四胜处入。内无色想。外观色青色青观青光。譬如鸠牟迦华色成就婆罗奈衣青青色青观青光。如是比丘。内无色想。外观色青青色青观青光。谓彼色胜处生观想。是名第五胜处入。内无色想。外观色黄。黄色黄观黄光。譬如迦梨那华色成就婆罗奈衣黄黄色黄观黄光。如是比丘内无色想。外观色黄。黄色黄观黄光。谓彼色胜处生观想。是名第六胜处入。内无色想。外观色赤。赤色赤观赤光。譬如槃头嗜婆迦华色成就婆罗奈衣赤赤色赤观赤光。如是比丘。内无色想。外观色赤。赤色赤观赤色。谓彼色胜处生观想。是名第七胜处入。内无色想。外观色白。白色白观白光。譬如优私多罗华色成就婆罗奈衣白白色白观白光。如是比丘。内无色想。外观色白。白色白观白光。谓彼色胜处生观想是名第八胜处。八道支。谓正见。正思惟。正语。正业。正命。正方便。正念。正定(八法有二十四种竟)
　　九结。谓贪欲结。嗔恚结。慢结。无明结。见结。他取结。疑结。嫉结。悭结。
　　九众生居处。谓有色众生种种身种种想。谓人及天。是名初众生居处。有色众生种种身一种想。谓梵天身。彼初所转。是名第二众生居处。有色众生一种身种种想。谓光音天。是名第三众生居处。有色众生一种身一种想。谓遍净天。是名第四众生居处。有色众生无有想。谓无想天众生。是名第五众生居处。无色众生。已离一切色想障碍想究竟不种种想。思惟无量空处入无量空处住。所谓空处天。是名第六众生居处。无色众生。离一切空处。入无量识处住。所谓识处天。是名第七众生居处。无色众生。离一切识处。入无所有处住。所谓无所有处天。是名第八众生居处。无色众生。离一切无所有处。入非想非非想处住。所谓非想非非想处天。是名第九众生居处(九法有十八种竟)
　　十一切入。谓地一切入。一相生上下诸方。无二无量。是名初一切入处。水火风入青黄赤白空一切入处。识一切入处。一相生上下诸方。无二无量。是名十一切入处。
　　十无学法。谓无学正见。乃至无学解脱。无学解脱知见(十法有二十种竟)
　　十一法。谓色有漏无漏。受想行识有漏无漏。及无为法(十一法有十一种竟)
　　十二入。谓眼入色入。乃至意入法入(十二法有十二种竟)
　　十八界。广说如前分别七事品(十八法有十八种竟)
　　二十二根。谓眼根耳根鼻根舌根身根男根女根命根意根乐根苦根喜根忧根舍根信根精进根念根定根慧根未知当知根已知根无知根(二十二法有二十二种竟)
　　九十八使(九十八法有九十八种竟)
　　云何尔炎法。谓一切法尔炎智所知。随其所应。云何随其所应。谓彼苦智知。苦集智知。集灭智知。灭道智知。道及善等智亦知。苦集灭道虚空数灭非数灭。此一切法尔炎智所知。随其所应。是名尔炎法。
　　云何识法。谓一切法识所识识分别。随其所应。云何随其所应。谓彼眼识识色。耳识识声。鼻识识香。舌识识味。身识识触。意识识法。眼色亦识眼识识。耳声亦识耳识识。鼻香亦识鼻识识。舌味亦识舌识识。身触亦识身识识。意法亦识意识识。此一切法识分别。随其所应。是名识法。
　　云何通尔炎。谓通尔炎者。谓慧彼一切法通尔炎。随其所应。云何随其所应。谓彼苦忍苦智通苦尔炎。集忍集智通集尔炎。灭忍灭智通灭尔炎。道忍道智通道尔炎。及善有漏慧。亦通苦尔炎。集灭道虚空数灭非数灭通尔炎。此一切法通尔炎。随其所应。是名通尔炎法。云何缘法。谓一切法缘。谓心心法。随其所应。云何随其所应。谓彼眼识眼识相应法缘色。耳识耳识相应法缘声。鼻识鼻识相应法缘香。舌识舌识相应法缘味。身识身识相应法缘触。意识意识相应法缘眼色及眼识缘。耳声及耳识缘。鼻香及鼻识缘。身触及身识缘。意法及意识一切法缘。谓心心法。是名缘法。云何增上法。谓一切有为法。展转增上。及无为法。为有为法增上。是名增上法。云何色法。谓十种色入。及一入少分。云何非色法。谓一入及一入少分。云何可见法。谓一入。云何不可见法。谓十一入。云何有对法。谓十入。云何无对法。谓二入。云何有漏法。谓十入及二入少分。云何无漏法。谓二入少分。云何有为法。谓十一入。及一入少分。云何无为法。谓一入少分。云何有诤法。谓十入及二入少分。云何无诤法。谓二入少分。如有诤法。无诤法世间法出世间法入法不入法染污法不染污法依家法依出要法亦如是。
　　云何心法。谓一入。云何非心法。谓十一入。云何心法法。谓若法心相应。彼复云何。谓受阴想阴。彼相应行阴。云何非心法法。谓若法心不相应。彼复云何。谓色心心不相应行。及无为。如心法法。非心法法心相应法心不相应法亦如是。
　　云何心共有法。谓若心共有十一入少分。除意入。云何非心共有法。谓意入若非心共有十一入少分。云何心随转法。谓若法心共一起一住一灭。彼复云何。谓一切心法法。及道共定共戒。彼心及彼法生住异灭。是名心随转法。云何非心随转法。谓若法心不共一起不一住不一灭。彼复云何。谓除心法法及道共定共戒。若余色。除心随转心不相应行。若余心不相应行心及无为。云何心因法。谓若入超升离生人。除彼初无漏心。若余心。及余凡夫。决定趣向。超升离生。除彼未来初无漏心。若余心。若心因十一入少分。云何非心因法。谓若入超升离生人。彼初无漏心。及余凡夫。决定趣向。超升离生。彼初未来无漏心。及非心。若非心因十一入少分。云何心次第法。谓若心次第。余心心法。已生当生。若无想定。灭尽定。已起当起。是名心次第法。云何非心次第法。谓除心次第心心法。若余心心法。除心次第心不相应行。若余心不相应行色及无为云何缘心法。谓若意识相应缘心。云何非缘心法。谓除缘心意识相应。余非缘心意识相应。及五识相应色。及无为心不相应行。云何心增上法。谓有为法。云何非心增上法。谓无为法。云何心果法。谓一切有为法。及数灭。云何非心果法。谓虚空非数灭。云何心报法。谓若心报得十一入少分。除声入。云何非心报法。谓声入若非心报得十一入少分。
　　云何业法。谓身业口业思业。云何非业法。谓除身口业。若余色。除思业。若余行。除余受等三阴。及无为。云何业相应法。谓若法思相应。彼复云何。谓一切心心法除思。云何非业相应法。谓若法思不相应。彼复云何。谓色思心不相应行。及无为。云何业共有法。谓意入。若业共有十一入少分。除思。云何非业共有法。谓思业。除意入及非业共有十一入少分。云何业随转法。谓若法与思俱一起一住一灭。彼复云何。谓一切心心法。除思。若道共定共戒。若彼思业。及彼法生住异灭。是名业随转法。云何非业随转法。谓若法不与思俱一起一住一灭。彼复云何。谓除心心法及业随转身口业。若余色。除业随转心不相应行。若余心不相应行思。及无为。云何业因法。谓若入超升离生人除彼初无漏思业。若余思。及余凡夫。决定趣向。超升离生。除彼初未来无漏思业。若余思。及意入。若业因十一入少分。云何非业因法。谓若入超升离生人。彼初无漏思。及余凡夫。决定趣向。超升离生。彼未来初无漏思。若非业因十一入少分。除意入。云何业次第法。谓若法心次第。云何非业次第法。谓若法非心次第。云何缘业法。谓若眼耳意等。彼三识身相应缘业。云何非缘业法。谓若除眼等缘业三识身相应。若眼等。余缘非业三识身相应。及鼻舌身等三识身相应色。及无为心不相应行。云何业增上法。谓有为法。云何非业增上法。谓无为法。云何业果法。谓一切有为法。及数灭。云何非业果法。谓虚空。非数灭。云何业报法。谓若业报得十一入少分。除声入。云何非业报法。谓声入。若非业报得十一入少分。云何有法。谓有漏法。云何非有法。谓无漏法。云何有相应法。谓有漏心心法。云何非有相应法。谓无漏心心法色。及无为心不相应行。云何有共有法。谓有漏法。若无漏法。有漏法俱起。云何非有共有法。谓除有漏法及共有无漏法。若余无漏法。云何有随转有因法。谓有漏法。云何非有随转非有因法。谓无漏法。云何有次第法。谓彼有漏心心法次第生余心心法。已起当起。及无想正受。灭尽正受。已起当起。是名有次第法。云何非有次第法。谓除有次第心心法。若余心心法。除有次第心不相应行。若余心不相应行色及无为。云何缘有法。谓五识相应。及缘有意识相应。云何非缘有法。谓除五识相应及缘有意识相应。若余意识相应色。及无为心不相应行。云何有增上法。谓有为法。云何非有增上法。谓无为法。云何有果法。谓有漏法。若世俗道断诸结证。云何非有果法。谓除有漏法及有果无漏法。若余无漏法。云何有报法。谓若有报得十一入少分。除声入。云何非有报法。谓声入。若非有报得十一入少分。云何断知法。谓二智法智比智。云何智所知法。谓一切法智所知。云何非智所知法。谓若求如是法者。不可得也。
　　云何断知所断法。谓有漏法。云何非断知所断法。谓无漏法。云何修法。谓善有为法。云何非修法。谓不善无记法。及数灭。云何证法。谓有二证法智证及得证。云何智证法。谓一切法智所证。云何非智证法。谓若求如是法。不可得也。
　　云何得证法。谓善法依正。受证不隐没无记天眼天耳。是名得证。云何非得证法。谓除不隐没无记天眼天耳。若余无记及不善法。云何习法。谓善有为法。云何非习法。谓不善无记法。及数灭。云何有罪法。谓不善法。及隐没无记。云何无罪法。谓善法。及不隐没无记。如有罪法。无罪法黑法白法退法不退法亦如是。
　　云何隐没法。谓秽污法。云何不隐没法。谓不秽污法。云何记法。谓善法及不善法。云何无记法。谓除善不善。若余法是。云何已起法。谓过去现在法。云何不起法。谓未来不生法。及无为法。云何今起法。谓若未来法现前必起。云何非今起法。谓除未来法现前必起。若余未来法。过去现在法。及无为法。云何已灭法。谓过去法。云何非已灭法。谓未来现在法。及无为法。云何今灭法。谓若法现在灭。云何非今灭法。谓除现在现前灭法。若余现在法。及过去未来法。及无为法。云何缘起法。谓有为法。云何非缘起法。谓无为法。如缘起法非缘起法。缘生法非缘生法因法非因法有因法非有因法因起法非因起法亦如是。
　　云何因相应法。谓一切心心法。云何非因相应法。谓色及无为心不相应行。云何结法。谓九结。云何非结法。谓除九结。若诸余法。云何生结法。谓有漏法。云何非生结法。谓无漏法。云何取法。谓四取法。云何非取法。谓无漏法。云何受法。谓若法自性所摄。云何非受法。谓若法非自性所摄。云何取生法。谓有漏法。云何非取生法。谓无漏法。云何烦恼法。谓若法缠所起。云何非烦恼法。谓若法非缠所起。云何秽污法。谓不善法。及隐没无记。云何不秽污法。谓善法及不隐没无记。云何有秽污法。谓有漏法。云何非有秽污法。谓无漏法。云何缠法。谓诸烦恼法。云何非缠法。谓非诸烦恼法。云何缠住法。谓秽污心心法。云何非缠住法。谓不秽污心心法色。及无为心不相应行。云何缠生法。谓有漏法。云何非缠生法。谓无漏法。云何有缘法。谓一切心心法。云何无缘法。谓色无为及心不相应行。
　　云何有觉法。谓若法觉相应。云何非有觉法。谓若法觉不相应。云何有观法。谓若法观相应。云何非有观法。谓若法观不相应。云何可乐法。谓若法喜根相应。云何非可乐法。谓若法喜根不相应。云何受用法。谓若法意思惟相应。云何非受用法。谓若法意思惟不相应。云何有事有缘法。谓有为法。云何无事无缘法。谓无为法。云何有上法。谓一切有为法。及虚空非数灭。云何无上法。谓数灭法。云何远法。谓过去未来法。云何近法。谓现在法。及无为法。云何有量法。谓若法有量果。及报量所得称。云何无量法。谓若法无量果。及报量所不称。云何见法。谓眼根。及五邪见。世俗正见。学见无学见。云何非见法。谓除眼根。若余色。除八见。若余行阴所摄法。受等三阴。及无为法。云何见处法。谓有漏法。云何非见处法。谓无漏法。云何见相应法。谓八见相应法。云何非见相应法。谓非八见相应法。
　　云何凡夫法。谓地狱众生入。畜生入。饿鬼入。郁单越人入。无想天入。若由业生彼。是名凡夫法。云何非凡夫法。谓四迹。四辩。四沙门果。无诤愿智大悲灭尽正受空空无愿无愿无相无相熏修禅无间等智净居天人。由业生彼。是名非凡夫法。云何凡夫共法。谓若道共定共。生彼有处容。凡夫及圣人。若正受若生。是名凡夫共法。云何非凡夫共法。谓如非凡夫法。云何定法。谓五无间业。学法无学法。云何非定法。谓除五无间业及二学法。诸余有漏法。及无为。云何恼法。谓不善法。及隐没无记。云何非恼法。谓善法。及不隐没无记。云何根法。谓六内入。及法入中根所摄法。云何非根法。谓五外入。及法入中根所不摄法。
　　云何圣谛摄法。谓一切有为法。及数灭。云何非圣谛摄法。谓虚空非数灭。云何共相法。谓有为法。云何非共有法。谓无为法。云何相应法。谓一切心心法。云何非相应法。谓色无为及心不相应行。云何果法。谓一切有为法。及数灭。云何非果法。谓虚空非数灭。云何有果法。谓有为法。云何非有果法。谓无为法。云何报法。谓若报得十一入少分。除声入。云何非报法。谓声入。若非报得十一入少分。云何有报法。谓不善善有漏法。云何非有报法。谓无记无漏法。云何因缘法。谓一切法。云何非因缘法。谓如是法。不可得也。云何有因缘法。谓有为法。云何非有因缘法。谓无为法。云何出法。谓欲界系善戒。色无色界系。出要寂静善正受。学法无学法。及数灭。云何非出法。谓除欲界系善戒。余欲界系法。除色无色界系出要寂静善正受。余色无色界系法。及虚空非数灭。云何有出法。谓有为法。云何非有出法。谓无为法。云何相续法。谓若彼法分段。已起当起。彼复云何。谓过去现在法。若未来法。现前必起。后法与前法相续。是名相续法。云何非相续法。谓除过去现在法及未来现前必起法。若余未来法及无为法。云何有相续法。谓若彼法分段已起。彼复云何。谓过去现在。除阿罗汉最后命终五阴。若余过去现在法。前法招后相续。是名有相续法。云何非有相续法。谓过去现在阿罗汉最后命终五阴。若未来法及无为法(二法竟)
众事分阿毗昙论卷第五
分别摄品第六之二
　　云何善法。谓善五阴。及数灭。云何不善法。谓不善五阴。云何无记法。谓无记五阴。及虚空非数灭。云何学法。谓学五阴。云何无学法。谓无学五阴。云何非学非无学法。谓有漏五阴。及无为。云何见断法。谓若法随信行随法行人。无间忍等断。彼云何断。谓见断八十八使。彼相应法。彼所起心不相应行。云何修断法。谓若法学见迹修断。彼云何断。谓修断十使。彼相应法。彼所起身口业。彼所起心不相应行。及不秽污有漏法。云何不断法。谓无漏法。云何见断因法。谓秽污法。若见所断法报。云何修断因法。谓修所断法。即如是法断。云何不断因法。谓无漏有为法。云何可见有对法。谓一入。云何不可见有对法。谓九入。云何不可见无对法。谓二入。云何报法。谓若报得十一入少分。除声入。云何非报法。谓不善善有漏法。及声入。云何非报非非报法。谓除报无记法。若余无记。及无漏法。
　　云何下法。谓不善法隐没无记法。云何中法。谓善有漏及不隐没无记法。云何上法。谓无漏有为法。及数灭。云何小法。谓少信少欲少意解。彼相应法。彼共有法。彼色法。谓少微不多不广。是名小法。云何大法。谓大信大欲大意解。彼相应法。彼共有法。彼色法。谓多广无边无际无量。及虚空非数灭。是名大法。云何无量法。谓无量信。无量欲。无量意解。彼相应法。彼共有法。彼色法。谓多广无边无际无量。及虚空数灭非数灭。是名无量法。云何意乐法。谓若法意所乐。云何非意乐法。谓若法非意所乐。云何非意乐非非意乐法。谓若意于法舍。云何乐俱法。谓若法乐受相应。云何苦俱法。谓若法苦受相应。云何不苦不乐俱法。谓若法不苦不乐受相应。云何俱起法。谓一切有为法生相故。云何俱住法。谓一切有为法住相故。云何俱灭法。谓一切有为法灭相故。云何非俱起法。谓无为法非生相故。云何非俱住法。谓无为法非住相故。云何非俱灭法。谓无为法非灭相故。云何心俱起法。谓若心俱起十一入少分。除意入。云何心俱住法。谓若法心随转。云何心俱灭法。谓若心俱灭十入少分。除声入及意入。云何非心俱起法。谓意入。若非心俱起十一入少分。云何非心俱住法。谓若法非心随转。云何非心俱灭法。谓声入意入。若非心俱灭十入少分。云何欲界。谓欲贪欲贪相应。若受想行识。彼所起身口业。彼所起心不相应行。云何嗔恚界。谓嗔恚。嗔恚相应。若受想行识。彼所起身口业。彼所起心不相应行。云何害界。谓害害相应。若受想行识。彼所起身口业。彼所起心不相应行。云何出要界。谓出要。出要相应。若受想行识。彼所起身口业。彼所起心不相应行。及数灭。云何无嗔恚界。谓无嗔恚。无嗔恚相应。若受想行识。彼所起身口业。彼所起心不相应行。云何无害界。谓无害无害相应。若受想行识。彼所起身口业。彼所起心不相应行。云何欲界。谓若法欲贪使所使。云何色界。谓若法色贪使所使。云何无色界。谓若法无色贪使所使。云何色界。谓欲界色界。是名色界。云何无色界。谓四无色。是名无色界。云何灭界。谓数灭及非数灭。是名灭界。
　　又复一切色法。是名色界。除数灭非数灭。余一切非色法。是名无色界。数灭及非数灭。是名灭界。云何欲有。谓若业欲界系受缘转起未来彼业报。云何色有。谓若业色界系受缘转起未来彼业报。云何无色有。谓若业无色界系受缘转起未来彼业报。云何欲漏。谓除欲界系无明。余欲界系相应结缚使烦恼缠。是名欲漏。云何有漏。谓除色无色界系无明。余色无色界系相应结缚使烦恼缠。是名有漏。云何无明漏。谓愚三界闇无知。
　　云何过去世。谓若行。已起等起。生等生。转已转。已有已过去。已尽变过去。过去究竟。过去世所摄。是名过去世。云何未来世。谓若行。未起未等起。未生未等生。未转未已转。未有未现在未来。未来究竟。未来世所摄。是名未来世。云何现在世。谓若行。今起等起。生等生。转已转。已有已现在住。未尽变现在。现在究竟。现在世所摄。是名现在世。云何过去说事。谓过去行。云何未来说事。谓未来行。云何现在说事。谓现在行。云何苦苦苦。变苦苦。行苦苦。谓欲界苦苦苦。色界变苦苦。无色界行苦苦。复次苦受苦苦苦。乐受变苦苦。不苦不乐受行苦苦。复次非意乐行苦苦苦。意乐行变苦苦。非意乐非非意乐行行苦苦。云何有觉有观法。谓若觉观相应。云何无觉有观法。谓若法觉不相应观相应。云何无觉无观法。谓若法觉观不相应。云何有觉有观地。谓欲界至梵世及无漏法。云何无觉有观地。谓修禅中间已。能得至大梵及无漏法。云何无觉无观地。谓一切光音。一切遍净。一切果实。一切无色。及无漏法。
　　云何身业。谓身作及无作。云何口业。谓口作。及无作。云何意业。谓思业。云何善业。谓善身口业。及善思业。云何不善业。谓不善身口业。及不善思业。云何无记业。谓无记身口业。及无记思业。云何学业。谓学身口业。及学思业。云何无学业。谓无学身口业。及无学思业。云何非学非无学业。谓有漏身口业。及有漏思业。云何见断业。谓若业随信行随法行人无间忍等断。彼云何断。谓见断八十八使相应思业。云何修断业。谓若业学见迹修断。彼云何断。谓修断十使相应思业彼所起身口业。及不秽污有漏业。云何不断业。谓无漏身口业。及无漏思业。云何现法受业。谓若业此生作长养。彼业即此生受现法报。非余生受。是名现法受业。云何生受业。谓若业此生作长养。彼业第二生受报是名生受业。云何后受业。谓若业此生作长养。彼业至第三第四生。方受其报。或复经众多生然后受报。是名后受业。云何乐受业。谓欲界相应善业。乃至第三禅善业。云何苦受业。谓不善业。云何不苦不乐受业。谓第四禅地善业。乃至无色界相应善业(三法竟)
　　云何身念处。谓十色入。及法入中所摄色。是名身念处。云何受念处。谓六受身眼触生受。如是耳鼻舌身意触生受。云何心念处。谓六识身。眼识耳鼻舌身意识身。是名心念处。云何法念处。谓受所不摄非色法法入摄。是名法念处。复次身增上。彼道生善有漏及无漏。是名身念处受心法增上。彼道生善有漏及无漏。是名法念处。复次缘身慧。是身念处。缘受心法慧。是法念处。
　　云何已起恶不善法。方便令断正勤。谓已起恶不善法修令断。增上道生善有漏及无漏。是名已起恶不善法方便令断正勤。云何未起恶不善法。方便令不起正勤。谓未起恶不善法。修令不起。增上道生善有漏及无漏。是名未生恶不善法方便令不生正勤。云何未生善法。方便令生正勤。谓未生善法。勤修令生。增上道生善有漏及无漏。是名未生善法勤修令生正勤。云何已生善法。方便勤修令住。使不忘失。满足修习增广智证正勤。谓已起善法。勤修令住。使不忘失。满足修习增广智证。增上道生善有漏及无漏。是名已生善法勤修令住使不忘失满足修习增广智证正勤。
　　云何欲定净行成就如意足。谓欲增上彼道生善有漏及无漏。是名欲定净行成就如意足。云何精进心慧定净行成就如意足。谓慧等增上彼道生善有漏及无漏。是名慧定净行成就如意足。
　　云何初禅。谓初禅所摄善五阴。云何第二第三第四禅。谓乃至第四禅所摄善五阴。
　　云何苦圣谛。谓五盛阴。云何集圣谛。谓有漏因。云何苦灭圣谛。谓数灭灭。云何苦灭道圣谛。谓学法无学法。
　　云何慈。谓慈慈相应。若受想行识。彼所起身口业。及彼所起心不相应行。悲喜亦如是。云何舍。谓舍舍相应。若受想行识彼所起身口业。及彼所起心不相应行。
　　云何虚空入处。谓虚空入处有二种。谓正受及受生彼相应法。若受想行识。如虚空入处。识入处无所有入处亦如是。云何非想非非想入处。谓非想非非想入处有二种。谓正受及受生彼相应法。若受想行识。是名非想非非想入处。
　　云何随乞得衣知足圣种。谓随乞得衣知足业。增上彼道生善有漏及无漏。是名随乞得衣知足圣种。云何随乞得食及眠卧具等及乐闲静乐修圣种。谓随乞得食眠卧具等乐闲静乐修业。增上彼道生善有漏及无漏。是名随乞得食及眠卧具等及乐闲静乐修圣种。
　　云何须陀洹沙门果。谓须陀洹果有二种。有为及无为。云何须陀洹有为果。谓证须陀洹果。若学法。已得今得当得。是名须陀洹有为果。云何须陀洹无为果谓证须陀洹果。若结使断。已得今得当得。是名须陀洹无为果。如须陀洹沙门果。斯陀含沙门果阿那含沙门果亦如是。云何阿罗汉沙门果。谓阿罗汉果有二种。有为及无为。云何阿罗汉有为果。谓证阿罗汉果。若无学法。已得今得当得。是名阿罗汉有为果。云何阿罗汉无为果。谓证阿罗汉果。若诸结断。已得今得当得。是名阿罗汉无为果。
　　云何法智。谓知欲界系行无漏智。广说如前五法品。乃至无生智亦如是。云何义辩。谓不动智。于彼第一义。善能分别。云何法辩。谓不动智。于彼名味句身。善能分别。云何辞辩。谓不动智。于彼言说不生阂想。云何随应辩。谓不动智不断不散决定自在。云何因缘。谓有为法。云何次第缘。谓过去现在。除阿罗汉最后命终心心法。若余过去现在心心法。云何缘缘增上缘。谓境界一切法。云何粗抟食。谓抟食性。因彼食故。诸根增长。四大增长。随养随护。充足清明。是名抟食。云何触食。谓缘有漏触。诸根增长。四大增长。养育诸根。随护长养。亦如前说。云何意思食。谓缘有漏思。诸根增长。四大增长。如前广说。云何识食。谓缘有漏识。诸根增长。四大增长。如前广说。云何欲流。谓除欲界系五见及无明。余欲界系结缚使烦恼缠。是名欲流。云何有流。谓除色无色界系五见及无明。余色无色界系结缚使烦恼缠。是名有流。云何见流。谓五见。是名见流。云何无明流。谓愚三界暗无知。如流轭亦如是。
　　云何欲取。谓除欲界系五见。余欲界系结缚使烦恼缠。是名欲取。云何见取。谓四见。除一见。谓身见边见邪见取见见。是名见取。云何戒取。谓一见。除四见。谓取戒见。彼复云何。谓若人邪取戒相。以为清净。即是解脱。起见起忍。是名戒取。云何我取。谓除色无色界系五见。余色无色界系结缚使烦恼缠。是名我取。云何过去法。谓过去五阴。云何未来法。谓未来五阴。云何现在法。谓现在五阴。云何非过去未来现在法。谓无为法。
　　云何欲界系法。谓欲界系五阴。云何色界系法。谓色界系五阴。云何无色界系法。谓无色界系四阴。云何不系法。谓无漏五阴及无为。云何善因法。谓善有为法。及善法报。云何不善因法。谓欲界系秽污法。及不善法报。云何无记因法。谓无记有为法。及不善法。云何非善因非不善因非无记因法。谓无为法。
　　云何有缘缘法。谓意识相应心心法缘。云何无缘缘法。谓五识相应。若意识相应色无为心不相应行缘。云何有缘缘无缘缘法。谓若意识相应心心法缘。色无为心不相应行缘。云何非有缘缘非无缘缘法。谓色无为心不相应行(四法竟)
　　云何五阴五盛阴。谓广说如前分别七事品。云何地狱趣。谓地狱众生。若一性一种类一身自分。得处得事得入。若地狱众生。生彼处不隐没无记色受想行识。是名地狱趣。畜生饿鬼趣亦如是。云何天趣人趣。谓若天若人。一性一种类一身自分。得处得事得入。若天若人。生彼此处不隐没无记色受想行识。是名人天趣。
　　云何见苦断烦恼身。谓烦恼身。若随信行随法行人苦无间忍等断。彼云何断。谓见苦断二十八使。彼相应烦恼身。云何见集断烦恼身。谓烦恼身。若随信行随法行人集无间忍等断。彼云何断。谓见集断十九使彼相应烦恼身。云何见灭断烦恼身。谓烦恼身。若随信行随法行人灭无间忍等断。彼云何断。谓见灭断十九使。彼相应烦恼身。云何见道断烦恼身。谓烦恼身。若随信行随法行人道无间忍等断。彼云何断。谓见道断二十二使。彼相应烦恼身。云何修断烦恼身。谓烦恼身。若学见迹修断。彼云何断。谓修断十使彼相应烦恼身。云何色法。谓一切四大。及四大所造。云何心法。谓六识身眼识身。乃至意识身。云何心法法。谓若法心相应。彼复云何谓受想思触忆欲解脱念定慧信精进觉观。乃至烦恼结缠。如前五法品广说。云何心不相应行。谓若法心不相应。彼复云何。谓诸得。乃至名句味身。如前五法品广说。云何无为法。谓三无为。虚空数灭非数灭(五法竟)
　　云何地界。谓坚相。云何水界。谓湿相。云何火界。谓热相。云何风界。谓轻动相。云何虚空界。谓空边色。云何识界。谓五识身。及有漏意识。云何见苦断法。谓随信行随法行人苦无间忍等断。广说如前分别诸入品。集灭道修亦如是。云何不断法。谓无漏法(六法竟)
　　云何欲贪使。谓如欲贪说。云何嗔恚使。谓恼害众生。云何有爱使。谓色无色爱。云何慢使。谓慢心高下受。云何无明使。谓愚三界暗无知。云何见使。谓五邪见。云何疑使谓惑谛不了。云何初识住。谓有色众生种种身种种想。谓人及天。是名初识住处。云何初次第相续数。谓初识住彼相应不相应。若色受想行识。是名初识住。有色众生种种身一种想。谓梵天身。彼初所转。是名第二识住处。云何第二次第相续数。谓第二识住。彼相应不相应。若色受想行识。是名第二识住。有色众生一种身种种想。谓光音天。是名第三识住处。乃至是名第三识住。广说如上。有色众生一种身一种想。谓遍净天。是名第四识住处。乃至是名第四识住。广说如上。无色众生。离一切色想离阂想阂想究竟无种种想。思惟无边空处。住无边空入处。谓空入处天。是名第五识住。云何第五次第相续数。谓第五识住彼相应。若受想行识。是名第五识住。无色众生。已离一切虚空入处。无量识住。无量识入处。谓识入处天。是名第六识住。乃至是名第六识住。广说如上。无色众生。已离一切识入处。无所有住无所有入处。谓无所有入处天。是名第七识住。乃至是名第七识住。广说如上。
　　云何念觉支。谓贤圣弟子。于苦思惟苦。于集思惟集。于灭思惟灭。于道思惟道。无漏意思惟相应。若念随念。念不忘失不散忘。常不废忘。是名念觉支。云何择法觉支。谓贤圣弟子。于苦思惟苦。于集思惟集。于灭思惟灭。于道思惟道。无漏意思惟相应。于法简择选择。择相等择相。决定相。慧觉聪明。慧行观察。是名择法觉支。云何精进觉支。谓贤圣弟子。于苦思惟苦。乃至于道思惟道。无漏意思惟相应。若欲精进方便出要。勇健心摄受。捷疾无间。是名精进觉支。云何喜觉支。谓贤圣弟子。乃至无漏意思惟相应。若心欢喜踊跃。增上欢喜。决定心乐。所堪能喜所喜。是名喜觉支。云何猗觉支。谓贤圣弟子。乃至无漏意思惟相应。若身猗心猗。乐猗所猗。是名猗觉支。云何定觉支。谓贤圣弟子。乃至无漏意思惟相应。若心住等住。乐住所住。不散不乱。摄受一心。是名定觉支。云何舍觉支。谓贤圣弟子。于苦思惟苦。于集思惟集。于灭思惟灭。于道思惟道。无漏意思惟相应。若心平等。等摄受心。无受用住。是名舍觉支(七法竟)
　　云何初解脱处。谓内有色想外观色。是名初解脱处。云何初次第相续数次第正受。谓初解脱处。若入正受善色受想行识是名初解脱处。内无色想外观色。是名第二解脱处。云何第二次第相续数次第正受。谓第二解脱处。若入正受善色受想行识。是名第二解脱处。净解脱处身证住。是名第三解脱处。乃至第三次第正受。广说如上。离一切色想离阂想阂想。究竟思惟无边空处。入无边空处。是名第四解脱处。云何第四次第相续数次第正受。谓第四解脱处。若入正受。若善受想行识。是名第四解脱处。离一切空入处。入无边识处。是名第五解脱处。乃至第五次第正受。广说如上。无所有处非想非非想处。乃至第七正受。广说如上。是名第七解脱处。离一切非想非非想处想受灭身证住。是名第八解脱处。云何第八次第相续数次第正受。谓第八解脱处。若入正受。若解脱得脱若法想。微因想。微次第想。不相续。不成就。是名第八解脱处。
　　云何初胜处。谓内有色想。外观少色。若好色。若恶色。谓彼胜处生观想。是名初胜处入。云何初胜处次第相续数次第正受。谓初胜处。若入正受。善色受想行识。是名初胜处入。内有色想。外观多色。若好色。若恶色。谓彼胜处生观想。是名第二胜处入。乃至第二正受。广说如上。乃至第七胜处正受。广说如上。是名第七胜处入。内无色想。外观色白。白色白观白光。譬如优私多罗华色成就如婆罗奈衣白白色白观白光。如是比丘。内无色想。外观色白。白色白观白光。谓彼胜处生观想。是名第八胜处入。云何第八次第相续数次第正受。谓第八胜处若入正受。善色受想行识。是名第八胜处入。
　　云何正见。谓贤圣弟子。于苦思惟苦。于集思惟集。于灭思惟灭。于道思惟道。无漏意思惟相应。于法简择选择择相等择相。决定相。慧觉聪明。慧行观察。是名正见。云何正思惟。谓贤圣弟子。乃至于道思惟道。无漏意思惟相应。若心觉随觉色觉增上色觉。觉数觉。觉思惟。等思惟。是名正思惟。云何正语。谓贤圣弟子。于苦思惟苦。乃至于道思惟道。无漏意思惟相应。除邪命口四过。余口恶行。无漏数灭。不作不为收摄律仪等护自防。不作恶行。不作过罪。坚固堤塘住。坚固不犯住。是名正语。云何正业。谓贤圣弟子。乃至于道思惟道。无漏意思惟相应。除邪命身三恶。余身恶行。无漏数灭。不作不为。乃至坚固不犯住。如前正语说。是名正业。云何正命。谓贤圣弟子。乃至于道思惟道。无漏意思惟相应。如前所除。邪命身口恶。无漏数灭。不作不为。如上广说。是名正命。云何正方便说。谓贤圣弟子。乃至于道思惟道。无漏意思惟相应。广说如精进觉支。是名正方便。正命广说如念觉支。是名正念。云何正定。谓贤圣弟子。于苦思惟苦。乃至于道思惟道。无漏意思惟相应。广说如正定觉支(八法竟)
　　云何贪欲结。谓三界贪。云何嗔恚结。谓恼害众生。云何慢结。谓七慢。云何无明结。谓愚三界暗无知。云何见结。谓三见。身见边见邪见。云何他取结。谓二见见取戒取。云何疑结。谓惑谛不了。云何嫉结。谓心妒增广。云何悭结。谓心摄受坚着。
　　云何初众生居处。谓有色众生。种种身。种种想。谓天及人。是名初众生居处。是名初次第相续数。云何名众生居处。谓众生于中止住。于中受生入。是名众生住处。云何第二第三第四众生居处。谓如识住处广说。云何第五众生居处。谓有色众生无想。所谓无想天。是名第五众生居处。第五次第相续数。如上广说。云何第六众生居处。谓无色众生。离一切色想离阂想阂想。究竟乃至第八众生居处。广说如后三识住处。云何第九众生居处。谓无色众生。离一切无所有处。入非想非非想处住。所谓非想非非想天。是名第九众生居处。次第相续数。如上广说。是名九众生居处(九法竟)
　　云何初一切入处。谓地一切入。一相生。上下诸方。无二无量。是名初一切入处。云何初次第相续数次第正受。谓初一切入处。若入正受善色受想行识。是名地一切入处。如地一切入。水火风青黄赤白一切入处亦如是。空一切入处。识一切入处。一相生上下诸方无二无量。是名十一切入处。云何十一切入次第相续数次第正受。谓十一切入处。若入正受善色受想行识。是名十一切入处。
　　无学正见。乃至无学正定。如道支说。云何无学正解脱。谓贤圣弟子。乃至于道思惟道。无学意思惟相应。若心已解脱当解脱。云何无学解脱正知见。谓尽智无生智(十法竟)
　　云何有漏色。谓若色有漏从取生。谓此色过去未来现在。起欲今起当起。若恚若痴。一一心数。起诸烦恼。今起当起。是名有漏色。乃至有漏识亦如是。
　　云何无漏色。谓若色无漏。不从取生。谓此色过去未来现在。若欲应生不生。若恚若痴。及余心数烦恼。应生不生。是名无漏色。如是乃至无漏识亦如是。
　　云何无为法。谓三无为。虚空数灭非数灭(十一法竟)
　　云何十二入十八界。谓如前分别七事品广说(十二法十八法竟)
　　云何眼根。谓如眼入。如是乃至身根如身入。云何女根。谓身根少分。男根亦如是。
　　云何命根。谓三界中命。云何意根。谓若心意识。彼复云何。谓六识身。所谓眼识。乃至意识。乐根苦根喜根忧根舍根。如前分别七事品广说。
　　云何信根。谓依出要寂静。生信善法。增上信正思惟种种行种种作种种思惟心清净。是名信根。
　　云何精进根。谓出要寂静生于善法。若欲精进方便。勇猛摄心。常不懈息。是名精进根。
　　云何念根。谓出要寂静生于善法。若念随念。是名念根。
　　云何定根。谓出要寂静。生于善法。若心离乱。善住等住。是名定根。
　　云何慧根。谓出要寂静。生于善法。择法照察。决断审了。是名慧根。
　　云何未知当知根。所谓超升离生人。若学慧根。谓彼根随信行随法行未无间等四圣谛。而无间等生。是名未知当知根。
　　云何已知根。所谓见谛人无间等。若学慧根。谓彼根信解脱。见到身证。已无间等四圣谛。增上无间生。是名已知根。
　　云何无知根所谓阿罗汉。尽诸漏结。若无学慧根。谓彼根慧解脱俱解脱。现法乐住。增上无间生。是名无知根(二十二法竟)
　　云何九十八使。谓三十六使欲界系。三十一使色界系。三十一使无色界系(九十八法竟)
众事分阿毗昙论卷第六
分别摄品第六之三
　　尔焰法。识法。通尔焰法。缘法。增上法。十八界。十二入五阴摄。十智知。六识识。一切使使。色法。十一界十一入一阴摄。八智知。除知他心智及灭智。六识识。欲色二界一切。遍使使。及修断使使。非色法。八界二入四阴摄。十智知。一识识。一切使使。
　　可见法。一界一入一阴摄。七智知。除知他心智及灭道智。二识识。欲色二界一切。遍使使。及修断使使。不可见法。十七界十一入五阴摄。十智知。五识识。一切使使。
　　有对法。十界十入一阴摄。七智知。除知他心智及灭道智。六识识。欲色二界一切。遍使使。及修断使使。无对法。八界二入五阴摄。十智知。一识识。一切使使。
　　有漏法。十八界十二入五阴摄。八智知。除灭道智。六识识。一切使使。无漏法三界二入五阴摄。八智知。除苦集智。一识识。使所不使。
　　有为法。十八界十二入五阴摄。九智知。除灭智。六识识。一切使使。无为法。一界一入阴所不摄。六智知。除知他心智及苦集道智。一识识。使所不使有诤法。十八界十二入五阴摄。八智知。除灭道智。六识识。一切使使。无诤法。三界二入五阴摄。八智知。除苦集智。一识识。使所不使。如有诤法。无诤法世间法出世间法入法不入法染污法不染污法依家法依出要法亦如是。心法。七界一入一阴摄。九智知。除灭智。一识识。一切使使。非心法。十一界十一入四阴摄。十智知。六识识。一切使使。
　　心法法。一界一入三阴摄。九智知。除灭智。一识识。一切使使。非心法法。十八界十二入三阴摄。十智知。六识识。一切使使。如心法法。非心法法。心相应法心不相应法亦如是。心共有法十一界十一入四阴摄。九智知。除灭智。六识识。一切使使。非心共有法。十八界十二入三阴摄。十智知。六识识。一切使使。心随转法。一界一入四阴摄。九智知。除灭智。一识识。一切使使。非心随转法。十八界十二入三阴摄。十智知。六识识。一切使使。心因法。十八界十二入五阴摄。九智知。除灭智。六识识。一切使使。非心因法。十三界十二入五阴摄。十智知。六识识。三界一切遍使使。及修断使使。心次第法。八界二入四阴摄。九智知。除灭智。一识识。一切使使。非心次第法。十八界十二入五阴摄。十智知。六识识。一切使使缘心法。三界二入四阴摄。九智知。除灭知。一识识。有为缘使使。非缘心法。十八界十二入五阴摄。十智知。六识识。一切使使。心增上法。十八界十二入五阴摄。九智知。除灭智。一切使使。非心增上法。一界一入阴所不摄。六智知。除知他心智及苦集道智。一识识。使所不使。心果法。十八界十二入五阴摄。十智知六识识。一切使使。非心果法。一界一入阴所不摄。一智知。谓等智。一识识。使所不使。心报法。十七界十一入五阴摄。八智知。除灭道智。五识识。三界一切遍使使。及修断使使。非心报法。十八界十二入五阴摄。十智知。六识识。一切使使。
　　业法。三界三入二阴摄。九智知。除灭智。三识识。谓眼耳及意一切使使。非业法。十八界十二入五阴摄。十智知。六识识。一切使使。业相应法。八界二入四阴摄。九智知。除灭智。一识识。一切使使。非业相应法。十一界十一入二阴摄。十智知。六识识。一切使使。业共有法。十八界十二入五阴摄。九智知。除灭智。六识识。一切使使非业共有法。十一界十一入二阴摄。十智知。六识识。一切使使。业随转法。八界二入五阴摄。九智知。除灭智。一识识。一切使使。非业随转法。十一界十一入二阴摄。十智知。六识识。一切使使。业因法。十八界十二入五阴摄。九智知。除灭智。六识识。一切使使。非业因法。十一界十一入二阴摄。十智知。六识识。三界一切遍使使。及修断使使。业次第法。八界二入四阴摄。九智知。除灭智。一识识。一切使使。非业次第法。十八界十二入五阴摄。十智知。六识识。一切使使。缘业法。五界二入四阴摄。九智知。除灭智。一识识。有为缘使使。非缘业法。十八界十二入五阴摄。十智知。六识识。一切使使。业增上法。十八界十二入五阴摄。九智知除灭智。六识识。一切使使。非业增上法。一界一入阴所不摄。六智知。除知他心智及苦集道智。一识识。使所不使。业果法。十八界十二入五阴摄。十智知。六识识。一切使使。非业果法。一界一入阴所不摄。一智知。谓等智。一识识。使所不使。业报法。十七界十一入五阴摄。八智知。除灭道智。五识识。三界一切遍使使。及修断使使。非业报法。十八界十二入五阴摄。十智知。六识识。一切使使。
　　有法。十八界十二入五阴摄。八智知。除灭道智。六识识。一切使使。非有法。三界二入五阴摄。八智知。除苦集智。一识识。使所不使。有相应法。八界二入四阴摄。八智知。除灭道智。一识识。一切使使。非有相应法。十三界十二入五阴摄。十智知。六识识。有漏缘使使。有共有法。十八界十二入五阴摄。九智知。除灭智。六识识。一切使使。非有共有法。三界二入五阴摄。八智知。除苦集智。一识识。使所不使。有随转有因法。十八界十二入五阴摄。八智知。除灭道智。六识识。一切使使。非有随转非有因法。三界二入五阴摄。八智知。除苦集智。一识识。使所不使。有次第法。八界二入四阴摄。九智知。除灭智。一识识。一切使使。非有次第法。十八界十二入五阴摄。十智知。六识识。一切使使。缘有法。八界二入四阴摄。九智知。除灭智。一识识。有漏缘使使。非缘有法。十三界十二入五阴摄。十智知。六识识。一切使使。有增上法。十八界十二入五阴摄。九智知。除灭智。六识识。一切使使。非有增上法。一界一入阴所不摄。六智知。除知他心智及苦集道智。一识识。使所不使。有果法。十八界十二入五阴摄。九智知。除灭智六识识。一切使使。非有果法。三界二入五阴摄。八智知。除苦集智。一识识。使所不使。有报法。十七界十一入五阴摄。八智知。除灭道智。五识识。三界一切遍使使。及修断使使。非有报法。十八界十二入五阴摄。十智知。六识识。一切使使。
　　智所知法。十八界十二入五阴摄。十智知。六识识。一切使使。非智所知法。界入及阴所不摄。智所不知。识所不识。使所不使。
　　断知所断法。十八界十二入五阴摄。八智知。除灭道智。六识识。一切使使。非断知所断法。三界二入五阴摄。八智知。除苦集智。一识识。使所不使。
　　修法。十界四入五阴摄。九智知。除灭智。三识识。三界一切遍使使。及修断使使。非修法。十八界十二入五阴摄。九智知。除道智。六识识。一切使使。
　　智证法。十八界十二入五阴摄。十智知。六识识。一切使使。非智证法。界入及阴所不摄。智所不知。识所不识。使所不使。
　　得证法。十二界六入五阴摄。十智知。三识识。三界一切遍使使。及修断使使。非得证法。十八界十二入五阴摄。八智知。除灭道智。六识识。一切使使。习法。十界四入五阴摄。九智知。除灭智。三识识。三界一切遍使使。及修断使使。非习法。十八界十二入五阴摄。九智知。除道智。六识识。一切使使。
　　有罪法。十界四入五阴摄。八智知。除灭道智。三识识。一切使使。无罪法。十八界十二入五阴摄。十智知。六识识。三界一切遍使使。及修断使使如有罪法。无罪法黑法白法退法不退法隐没法不隐没法亦如是。
　　记法。十界四入五阴摄。十智知。三识识。欲界一切使使。色无色界一切遍使使。及修断使使。无记法。十八界十二入五阴摄。八智知。除灭道智。六识识。色无色界一切。欲界二身见集断一切遍使使。
　　已起法十八界十二入五阴摄。九智知。除灭智。六识识。一切使使。不起法。十八界十二入五阴摄。十智知。六识识。一切使使。如已起法。不起法今起法非今起法。已灭法非已灭法今灭法非今灭法亦如是。
　　缘起法。十八界十二入五阴摄。九智知。除灭智。六识识。一切使使。非缘起法。一界一入阴所不摄。六智知。除知他心智及苦集道智。一识识。使所不使。如缘起法。非缘起法缘生法非缘生法因法非因法有因法非有因法因起法非因起法亦如是。
　　因相应法。八界二入四阴摄。九智知。除灭智。一识识。一切使使。非因相应法。十一界十一入二阴摄。九智知。除知他心智。六识识。有漏缘使使。
　　结法。一界一入一阴摄。八智知。除灭道智。一识识。除无漏缘独无明。余一切使使。非结法。十八界十二入五阴摄。十智知。六识识。一切使使。生结法。十八界十二入五阴摄。八智知除灭道智。六识识。一切使使。非生结法。三界二入五阴摄。八智知。除苦集智。一识识。使所不使。
　　取法。一界一入一阴摄。八智知。除灭道智。一识识。一切使使。非取法。三界二入五阴摄。八智知。除苦集智。一识识。使所不使。
　　受法。九界九入一阴摄。七智知。除知他心智及灭道智。五识识。欲色二界一切。遍使使。及修断使使。非受法。十八界十二入五阴摄。十智知。六识识。一切使使。
　　取生法。十八界十二入五阴摄。八智知除灭道智。六识识。一切使使。非取生法。三界二入五阴摄。八智知。除苦集智。一识识。使所不使。烦恼法。一界一入一阴摄。八智知。除灭道智。一识识。一切使使。非烦恼法。十八界十二入五阴摄。十智知。六识识。一切使使。秽污法。十界四入五阴摄。八智知。除灭道智。三识识。一切使使。不秽污法。十八界十二入五阴摄。十智知。六识识。一切使使。有秽污法。十八界十二入五阴摄。八智知。除灭道智。六识识。一切使使。非有秽污法。三界二入五阴摄。八智知。除苦集智。一识识。使所不使。
　　缠法。一界一入一阴摄。八智知。除灭道智。一识识。一切使使。非缠法。十八界十二入五阴摄。十智知。六识识。一切使使。缠住法。八界二入四阴摄。八智知。除灭道智。一识识。一切使使。非缠住法。十八界十二入五阴摄。十智知。六识识。有漏缘使使。缠生法。广说如有漏法。非缠生法。广说如无漏法。有缘法。八界二入四阴摄。九智知。除灭智。一识识。一切使使。无缘法。十一界十一入二阴摄。九智知。除知他心智。六识识。有漏缘使使。有觉法。八界二入四阴摄。九智知。除灭智。一识识。欲色二界一切使使。非有觉法。十三界十二入五阴摄。十智知。六识识。一切使使。如有觉法。非有觉法有观法非有观法亦如是。可乐法。三界二入三阴摄。九智知。除灭智。一识识。色界一切使使。除欲界无漏缘疑相应无明余欲界一切使使。非可乐法。十八界十二入五阴摄。十智知。六识识。一切使使。
　　受用法。八界二入四阴摄。九智知。除灭智。一识识。一切使使。非受用法。十一界十一入二阴摄。十智知。六识识。一切使使。
　　有事有缘法。十八界十二入五阴摄。九智知。除灭智。六识识。一切使使。无事无缘法。一界一入阴所不摄。六智知。除知他心智及苦集道智。一识识。使所不使。
　　有上法。十八界十二入五阴摄。九智知。除灭智。六识识。一切使使。无上法。一界一入阴所不摄。六智知。除知他心智及苦集道智。一识识。使所不使。远法。十八界十二入五阴摄。九智知。除灭智。六识识。一切使使。近法。十八界十二入五阴摄。十智知。六识识。一切使使。如远法。近法有量法无量法亦如是。
　　见法。二界二入二阴摄。九智知。除灭智。一识识。有漏缘使使。及无漏缘见。彼相应无明。非见法。十七界十一入五阴摄。十智知。六识识。一切使使。见处法。十八界十二入五阴摄。八智知。除灭道智。六识识。一切使使。非见处法。三界二入五阴摄。八智知。除苦集智。一识识。使所不使。见相应法。三界二入四阴摄。九智知。除灭智。一识识。有漏缘使使。及无漏缘见。彼相应无明。非见相应法。十八界十二入五阴摄。十智知。六识识。除无漏缘见。余一切使使。
　　凡夫法。十八界十二入五阴摄。八智知。除灭道智。六识识。三界一切使使。非凡夫法。十一界十入五阴摄。十智知。四识识。三界一切遍使使。及修断使使。凡夫共法。十八界十二入五阴摄。八智知。除灭道智。六识识。三界一切使使。非凡夫共法。十一界十入五阴摄。十智知。四识识。三界一切遍使使。及修断使使。
　　定法。五界四入五阴摄。九智知。除灭智。三识识。欲界一切遍使使。及修断使使。非定法。十八界十二入五阴摄。九智知。除道智。六识识。一切使使。
　　恼法。十界四入五阴摄。八智知。除灭道智。三识识。一切使使。非恼法。十八界十二入五阴摄。十智知。六识识。三界一切遍使使。及修断使使。
　　根法。十三界七入四阴摄。九智知。除灭智。一识识。一切使使。非根法。六界六入三阴摄。十智知。六识识。一切使使。圣谛摄法。十八界十二入五阴摄。十智知。六识识。一切使使。非圣谛摄法。一界一入阴所不摄。一智知。谓等智。一识识。使所不使。
　　共有法。十八界十二入五阴摄。九智知。除灭智。六识识。一切使使。非共有法。一界一入阴所不摄。六智知。除知他心智及苦集道智。一识识。使所不使。相应法。八界二入四阴摄。九智知。除灭智。一识识。一切使使。非相应法。十一界十一入二阴摄。九智知。除知他心智。六识识。有漏缘使使。
　　果法。十八界十二入五阴摄。十智知。六识识。一切使使。非果法。一界一入阴所不摄。一智知。谓等智。一识识。使所不使。有果法。十八界十二入五阴摄。九智知。除灭智。六识识。一切使使。非有果法。一界一入阴所不摄。六智知。除知他心智及苦集道智。一识识。使所不使。报法。十七界十一入五阴摄。八智知。除灭道智。五识识。三界一切遍使使。及修断使使。非报法。十八界十二入五阴摄。十智知。六识识。一切使使。有报法。十界四入五阴摄。八智知。除灭道智。三识识。欲界一切使使。色无色界一切遍使使。及修断使使。非有报法。十八界十二入五阴摄。十智知。六识识。色无色界一切。欲界二身见集断一切。遍使使。及修断使使。因缘法。广说如智所知法。非因缘法。广说如非智所知法。有因缘法。广说如有果法。非有因缘法。广说如非有果法。
　　出法。五界四入五阴摄。十智知。三识识。三界一切遍使使。及修断使使。非出法。十八界十二入五阴摄。八智知。除灭道智。六识识。一切使使。有出法。十八界十二入五阴摄。九智知。除灭智。六识识。一切使使。非有出法。一界一入阴所不摄。六智知。除知他心智及苦集道智。一识识。使所不使。
　　相续法。十八界十二入五阴摄。九智知。除灭智。六识识。一切使使。非相续法。十八界十二入五阴摄。十智知。六识识。一切使使。如相续法。非相续法有相续法非有相续法亦如是(二法竟)。善法。十界四入五阴摄。十智知。三识识。三界一切遍使使。及修断使使。不善法。十界四入五阴摄。七智知。除比智及灭道智。三识识。欲界一切使使。无记法。十八界十二入五阴摄。八智知。除灭道智。六识识。色无色界一切。欲界二身见集断一切。遍使使。及修断使使。学法。三界二入五阴摄。七智知。除苦集灭智。一识识。使所不使。无学法亦如是。非学非无学法。十八界十二入五阴摄。九智知。除道智。六识识。一切使使。
　　见断法。三界二入四阴摄。八智知。除灭道智。一识识。见断一切使使。修断法。十八界十二入五阴摄。八智知。除灭道智。六识识。修断一切使使。及一切遍使使。不断法。三界二入五阴摄。八智知。除苦集智。一识识。使所不使。见断因法。十八界十二入五阴摄。八智知。除灭道智。六识识。一切使使。修断因法。十八界十二入五阴摄。八智知。除灭道智。六识识。修断一切使使。及一切遍使使。不断因法。三界二入五阴摄。七智知。除苦集灭智。一识识。使所不使。
　　可见有对法。一界一入一阴摄。七智知。除知他心智及灭道智。二识识。欲色二界一切。遍使使。及修断使使。不可见有对法。九界九入一阴摄。七智知。除知他心智及灭道智。五识识。欲色二界一切。遍使使。及修断使使。不可见无对法。八界二入五阴摄。十智知一识识。一切使使。
　　报法。十七界十一入五阴摄。八智知。除灭道智。五识识。三界一切遍使使。及修断使使。非报法。十界四入五阴摄。八智知。除灭道智。三识识。欲界一切使使。色无色界一切遍使使。及修断使使。非报非非报法。十八界十二入五阴摄十智知。六识识。色无色界一切。欲界二身见集断一切。遍使使。及修断使使。
　　下法。十界四入五阴摄。八智知。除灭道智。三识识。一切使使。中法。十八界十二入五阴摄。八智知。除灭道智。六识识。三界一切遍使使。及修断使使。上法。三界二入五阴摄。八智知。除苦集智。一识识。使所不使。
　　小法。及大法。十八界十二入五阴摄。九智知。除灭智。六识识。一切使使。
　　无量法。意乐法。非意乐法。非意乐非不意乐法。十八界十二入五阴摄。十智知。六识识。一切使使。
　　乐俱法。八界二入三阴摄。九智知。除灭智。一识识。色界一切使使。除欲界无漏缘疑彼相应无明。余欲界一切使使。苦俱法。八界二入三阴摄。七智知。除比智及灭道智。一识识。欲界一切使使。不苦不乐俱法。八界二入三阴摄。九智知。除灭智。一识识。一切使使。俱起法。俱住法。俱灭法。十八界十二入五阴摄。九智知。除灭智。六识识。一切使使。非俱起法。非俱住法。非俱灭法。一界一入阴所不摄。六智知。除知他心智及苦集道智。一识识。使所不使。心俱起法。十一界十一入四阴摄。九智知。除灭智。六识识。一切使使。心俱住法。一界一入四阴摄。九智知。除灭智。一识识。一切使使。心俱灭法。十界十入四阴摄。九智知。除灭智。五识识。一切使使。非心俱起法。非心俱住法。非心俱灭法。十八界十二入三阴摄。十智知。六识识。一切使使。
　　欲界十界四入五阴摄。七智知。除比智及灭道智。三识识。欲界有漏缘使使。如欲界。嗔恚界亦如是。害界。五界。四入五阴摄。七智知。除比智及灭道智。三识识。欲界一切遍使使。及修断使使。
　　出要界。十界四入五阴摄。十智知。三识识。三界一切遍使使。及修断使使。无嗔界。无害界。十界四入五阴摄。九智知。除灭智。三识识。三界一切遍使使。及修断使使。
　　欲界十八界十二入五阴摄。七智知。除比智及灭道智。六识识。欲界一切使使。色界。十四界十入五阴摄。七智知。除法智及灭道智。四识识。色界。一切使使。无色界。三界二入四阴摄。六智知。除法智知他心智及灭道智。一识识。无色界。一切使使。
　　欲界色界。是名色界者。十八界十二入五阴摄。八智知。除灭道智。六识识。欲色二界一切使使。四无色。是名无色界者。三界二入四阴摄。六智知。除法智知他心智及灭道智。一识识。无色界一切使使。数灭及非数灭。是名灭界者。一界一入阴所不摄。六智知。除知他心智及苦集道智。一识识。使所不使。一切色法。是名色界者。十一界十一入一阴摄。八智知。除知他心智及灭智。六识识。欲色二界一切遍使使。及修断使使。除数灭及非数灭。余一切非色法。是名无色界者。八界二入四阴摄。九智知。除灭智。一识识。一切使使。数灭及非数灭。是名灭界者。一界一入阴所不摄。六智知。除知他心智及苦集道智。一识识。使所不使。欲有。十八界十二入五阴摄。七智知。除比智及灭道智。六识识。欲界一切使使。色有。十四界十入五阴摄。七智知。除法智及灭道智。四识识。色界一切使使。无色有。三界二入四阴摄。六智知。除法智知他心智及灭道智。一识识。无色界一切使使。
　　欲漏。一界一入一阴摄。七智知。除比智及灭道智。一识识。欲界一切使使。有漏。一界一入一阴摄。七智知。除法智及灭道智。一识识。色无色界一切使使。无明漏。一界一入一阴摄八智知。除灭道智。一识识。除无漏缘无明。余一切使使。
众事分阿毗昙论卷第七
分别摄品第六之四
　　三世及三世说事。十八界十二入五阴摄。九智知。除灭智。六识识。一切使使。欲界苦苦。十八界十二入五阴摄。七智知。除比智及灭道智。六识识。欲界一切使使。色界变苦苦。十四界十入五阴摄。七智知。除法智及灭道智。四识识。色界一切使使。无色界行苦苦。三界二入四阴摄。六智知。除法智知他心智及灭道智。一识识。无色界一切使使。复次苦受苦苦。一界一入一阴摄。七智知。除比智及灭道智。一识识。欲界一切使使。乐受变苦苦。一界一入一阴摄。九智知。除灭智。一识识。色界一切使使。除欲界无漏缘疑及彼相应无明。余欲界一切使使。不苦不乐受行苦苦。一界一入一阴摄。九智知。除灭智。一识识。一切使使。
　　有觉有观法。八界二入四阴摄。九智知。除灭智。一识识。欲色二界一切使使。无觉有观法。三界二入四阴摄。九智知。除灭智。一识识。欲色二界一切使使。无觉无观法。十三界十二入五阴摄。十智知。六识识。色无色界一切使使。欲界有漏缘使使。有觉有观地。十八界十二入五阴摄。九智知。除灭智。六识识。欲色二界一切使使。无觉有观地。三界二入五阴摄。九智知。除灭智。一识识。色界一切遍使使。及修断使使。无觉无观地。十一界十入五阴摄。九智知。除灭智。四识识。色无色界一切使使。身业。二界二入一阴摄。八智知。除知他心智及灭智。二识识。欲色二界一切遍使使。及修断使使。如身业。口业亦如是。意业。一界一入一阴摄。九智知。除灭智。一识识。一切使使。
　　善业。三界二入二阴摄。九智知。除灭智。三识识。三界一切遍使使。及修断使使。不善业。三界三入二阴摄。七智知。除比智及灭道智。三识识。欲界一切使使。无记业。三界三入二阴摄。八智知。除灭道智。三识识。色无色界一切。欲界二身见集断一切遍使使。及修断使使。学业。一界一入二阴摄。七智知。除苦集灭智。一识识。使所不使如学业。无学业亦如是。非学非无学业。三界三入二阴摄。八智知除灭道智。三识识。一切使使。
　　见断业。一界一入一阴摄。八智知。除灭道智。一识识。见断一切使使。修断业。三界三入二阴摄。八智知。除灭道智。三识识。修断一切使使。及一切遍使使。不断业。一界一入二阴摄。七智知。除苦集灭智。一识识。使所不使。
　　现法受业。生受业。后受业。三界三入二阴摄。八智知。除灭道智。三识识。欲界一切使使。色无色界一切遍使使。及修断使使。
　　乐受业。三界三入二阴摄。八智知。除灭道智。三识识。欲色二界一切遍使使。及修断使使。苦受业。三界三入二阴摄。七智知。除比智及灭道智。三识识。欲界一切使使。不苦不乐受业。一界一入二阴摄。七智知。除法智及灭道智。一识识。色无色界一切遍使使。及修断使使(三法竟)
　　身念处。十一界十一入一阴摄。八智知。除知他心智及灭智。六识识。欲色二界一切遍使使。及修断使使。受念处。一界一入一阴摄。九智知。除灭智。一识识。一切使使。心念处。七界一入一阴摄。九智知。除灭智。一识识。一切使使。法念处。一界一入二阴摄。十智知。一识识。一切使使。复次身增上。彼道生善有漏及无漏。受心法增上。彼道生善有漏及无漏。四正勤。四神足。三界二入五阴摄。九智知。除灭智。一识识。三界一切遍使使。及修断使使。禅。三界二入五阴摄。九智知。除灭智。一识识。色界一切遍使使。及修断使使。苦谛十八界十二入五阴摄。八智知。除灭道智。六识识。一切使使。如苦谛。集谛亦如是。灭体。一界一入阴所不摄。六智知。除知他心智及苦集道智。一识识。使所不使。道谛。三界二入五阴摄。七智知。除苦集灭智。一识识。使所不使。
　　慈悲喜舍。三界二入五阴摄。七智知。除法智及灭道智。一识识。色界一切遍使使。及修断使使。
　　空八处。识入处。无所有入处。三界二入四阴摄。七智知。除法智知他心智灭智。一识识。无色界一切使使。非想非非想入处。三界二入四阴摄。六智知。除法智知他心智及灭道智。一识识。无色界一切使使。
　　四圣种。三界二入五阴摄。九智知。除灭智。一识识。三界一切遍使使。及修断使使。
　　有为沙门果。三界二入五阴摄。七智知。除苦集灭智。一识识。使所不使。无为沙门果。一界一入阴所不摄。六智知。除知他心智及苦集道智。一识识。使所不使。
　　法智。一界一入一阴摄。六智知。除比智及苦集灭智。一识识。使所不使。比智。一界一入一阴摄。六智知。除法智及苦集灭智。一识识。使所不使。知他心智。一界一入一阴摄。九智知。除灭智。一识识。色界一切遍使使。及修断使使。等智。一界一入一阴摄。八智知。除灭道智。一识识。除见无漏缘。余一切使使。余智。一界一入一阴摄。七智知。除苦集灭智。一识识。使所不使。
　　义辩及应辩。一界一入一阴摄。九智知。除灭智。一识识。三界一切遍使使。及修断使使。法辩及辞辩。一界一入一阴摄。八智知。除灭道智。一识识。欲色二界一切遍使使。及修断使使。
　　因缘。十八界十二入五阴摄。九智知。除灭智。六识识。一切使使。次第缘。八界二入四阴摄。九智知。除灭智。一识识。一切使使。所缘缘。及增上缘。十八界十二入五阴摄。十智知。六识识。一切使使。
　　抟食。三界三入一阴摄。六智知。除比智知他心智及灭道智。四识识。欲界一切遍使使。及修断使使。触食及意思食。一界一入一阴摄。八智知。除灭道智。一识识。一切使使。识食。七界一入一阴摄。八智知。除灭道智。一识识。一切使使。
　　欲流。一界一入一阴摄。七智知。除比智及灭道智。一识识。欲界一切使使。有流。一界一入一阴摄。七智知。除法智及灭道智。一识识。色无色界一切使使。见流。一界一入一阴摄。八智知。除灭道智。一识识。见断有漏缘使使。除见相应无漏缘。无明无明流。一界一入一阴摄。八智知。除灭道智。一识识。除无漏缘无明。余一切使使。如流。轭亦如是。
　　欲取。一界一入一阴摄。七智知。除比智及灭道智。一识识。欲界一切使使。见取。一界一入一阴摄。八智知。除灭道智。一识识。见断有漏缘使使。除见相应无漏缘无明。戒取。一界一入一阴摄。八智知。除灭道智。一识识。见苦断一切使使。见集断一切遍使使。乃至见道断有漏缘使使。我取广说如有流。
　　过去法。未来法。现在法。十八界十二入五阴摄。九智知。除灭智。六识识。一切使使。非过去未来现在法。一界一入一阴所不摄。六智知。除知他心智及苦集道智。一识识。使所不使。欲界系法。十八界十二入五阴摄。七智知。除比智及灭道智。六识识。欲界一切使使。色界系法。十四界十入五阴摄。七智知。除法智及灭道智。四识识。色界一切使使。无色界系法。三界二入四阴摄。六智知。除法智知他心智及灭道智。一识识。无色界一切使使。不系法。三界二入五阴摄。八智知。除苦集智。一识识护。使所不使。
　　善因法。十八界十二入五阴摄。九智知。除灭智。六识识。三界一切遍使使。及修断使使。不善因法。十八界十二入五阴摄。七智知。除比智及灭道智。六识识。欲界一切使使。无记因法。十八界十二入五阴摄。八智知。除灭道智。六识识。一切使使。非善因非不善因非无记因法。一界一入阴所不摄。六智知。除知他心智及苦集道智。一识识。使所不使。
　　有缘缘法。三界二入四阴摄。九智知。除灭智。一识识。有为缘使使。无缘缘法。八界二入四阴摄。九智知。除灭智。一识识。一切使使。有缘缘无缘缘法。三界二入四阴摄。九智知。除灭智。一识识。一切使使。非有缘缘非无缘缘法。十一界十一入二阴摄。九智知。除知他心智。六识识。有漏缘使使(四法竟)
　　色阴。十一界十一入一阴摄。八智知。除知他心智及灭智。六识识。欲色二界一切遍使使。及修断使使。受阴想阴行阴。一界一入三阴摄。九智知。除灭智。一识识。一切使使。识阴。七界一入一阴摄。九智知。除灭智。一识识。一切使使。色盛阴。十一界十一入一阴摄。七智知。除知他心智及灭道智。六识识。欲色二界一切遍使使。及修断使使。受盛阴想盛阴行盛阴。一界一入三阴摄。八智知。除灭道智。一识识。一切使使。识盛阴。七界一入一阴摄。八智知。除灭道智。一识识。一切使使。地狱趣。畜生饿鬼。及人趣。十八界十二入五阴摄。七智知。除比智及灭道智。六识识。欲界一切使使。天趣。十八界十二入五阴摄。八智知。除灭道智。六识识。三界一切使使。
　　见苦断烦恼身。一界一入一阴摄。八智知。除灭道智。一识识。见苦断一切使使。及见集断一切遍使使。见集断烦恼身。一界一入一阴摄。八智知。除灭道智。一识识。见集断一切使使。及见苦断一切遍使使。见灭断烦恼身。一界一入一阴摄。八智知。除灭道智。一识识。见灭断有漏缘使使。及一切遍使使。见道断烦恼身。一界一入一阴摄。八智知。除灭道智。一识识。见道断有漏缘使使。及一切遍使使。修断烦恼身。一界一入一阴摄。八智知。除灭道智。一识识。修断一切使使。及一切遍使使。
　　色法如色阴。心法如识阴。心法法。一界一入三阴摄。九智知。除灭智。一识识。一切使使。心不相应行。一界一入一阴摄。八智知。除知他心智及灭智。一识识。有漏缘使使。无为法广说如果非果法(五法竟)
　　地界。一界一入一阴摄。七智知。除知他心智及灭道智。二识识。欲色二界一切遍使使。及修断使使。如地界。水界火界风界虚空界亦如是。
　　识界。七界一入一阴摄。八智知。除灭道智。一识识。一切使使。
　　见苦断法。三界二入四阴摄。八智知。除灭道智。一识识。见苦断一切使使。及见集断一切遍使使。见集断法。三界二入四阴摄。八智知。除灭道智。一识识。见集断一切使使。及见苦断一切遍使使。见灭断法。三界二入四阴摄。八智知。除灭道智。一识识。见道断一切使使。及一切遍使使。见道断法。三界二入四阴摄。八智知。除灭道智。一识识。见道断一切使使。及一切遍使使。修断法。十八界十二入五阴摄。八智知。除灭道智。六识识。修断一切使使。及一切遍使使。不断法。三界二入五阴摄。八智知。除苦集智。一识识。使所不使(六法竟)
　　贪欲使。及嗔恚使。一界一入一阴摄。七智知。除比智及灭道智。一识识。欲界有漏缘使使。有爱使。一界一入一阴摄。七智知。除法智及灭道智。一识识。色无色界有漏缘使使。慢使。一界一入一阴摄。八智知。除灭道智。一识识。三界有漏缘使使。无明使。一界一入一阴摄。八智知。除灭道智。一识识。除无漏缘无明。余一切使使。见使。一界一入一阴摄。八智知。除灭道智。一识识。见断有漏缘使使。及见相应无漏缘无明。疑使。一界一入。一阴摄。八智知。除灭道智。一识识。见断有漏缘使使。及疑相应无漏缘无明。
　　初识住处。十八界十二入五阴摄。七智知。除比智及灭道智。六识识。欲界一切使使。第二识住处。十四界十入五阴摄。七智知。除法智及灭道智。四识识。色界一切使使。第三第四识住处。十一界十入五阴摄。七智知。除法智及灭道智。一识识。色界一切使使。第五第六第七识住处。三界二入四阴摄。六智知。除法智知他心智及灭道智。一识识。无色界一切使使。
　　七觉支品。一界一入二阴摄。七智知。除苦集灭智。一识识。使所不使(七法竟)
　　初解脱处。及第二第三解脱处。三界二入五阴摄。七智知。除法智及灭道智。一识识。色界一切遍使使。及修断使使。空入处解脱。识入处解脱。无所有入处解脱。三界二入四阴摄。七智知。除法智知他心智及灭智。一识识。无色界一切遍使使。及修断使使。非想非非想入处解脱。三界二入四阴摄。六智知。除法智知他心智及灭道智。一识识。无色界一切遍使使。及修断使使。想受灭入处解脱。一界一入一阴摄。六智知。除法智知他心智及灭道智。一识识。无色界一切遍使使。及修断使使。八胜处入。及八一切入处。三界二入五阴摄。七智知。除法智及灭道智。一识识。色界一切遍使使。及修断使使。
　　道支中正语正业正命。一界一入一阴摄。六智知。除知他心智及苦集灭智。一识识。使所不使。诸余道支。一界一入一阴摄。七智知。除苦集灭智。一识识。使所不使(八法竟)
　　贪欲结。及慢结。一界一入一阴摄。八智知。除灭道智。一识识。三界有漏缘使使。嗔恚结。一界一入一阴摄。七智知。除比智及灭道智。一识识。欲界有漏缘使使。无明结。如无明使。见结。如见使。他取结。一界一入一阴摄。八智知。除灭道智。一识识。见断有漏缘使使。疑结。一界一入一阴摄。八智知。除灭道智。一识识。见断有漏缘使使。及疑相应无漏缘无明。悭嫉二结。一界一入一阴摄。七智知。除比智及灭道智。一识识。欲界一切遍使使。及修断使使。初众生居处。如初识住处。第二众生居处。如第二识住处。第三第四第五众生居处。如第三第四识住处。余众生居处。如余识住处(九法竟)
　　空一切入处。及识一切入处。三界二入四阴摄。六智知。除法智知他心智及灭道智。一识识。无色界。一切遍使使。及修断使使。
　　无学法中正语正业正命。一界一入一阴摄。六智知。除知他心智及苦集灭智。一识识。使所不使。余无学法。如余道支(十法竟)
　　有漏色。十一界十一入一阴摄。七智知。除知他心智及灭道智。六识识。欲色二界一切遍使使。及修断使使。有漏受想行。一界一入三阴摄。八智知。除灭道智。一识识。一切使使。有漏识。如识界。无漏色。一界一入一阴摄。六智知。除知他心智及苦集灭智。一识识。使所不使。无漏受想行。一界一入三阴摄。七智知。除苦集灭智。一识识。使所不使。无漏识。二界一入一阴摄。七智知。除苦集智及灭智。一识识。使所不使。无为法广说如果非果法(十一法竟)
　　眼入。一界一入一阴摄。七智知。除知他心智及灭道智。一识识。欲色二界一切遍使使。及修断使使。如眼入。耳入鼻入舌入身入眼界耳界鼻界舌界。身界眼根耳根鼻根舌根身根亦如是。
　　色入。一界一入一阴摄。七智知。除知他心智及灭道智。二识识。欲色二界一切遍使使。及修断使使。如色入。声入触入色界声界触界亦如是。
　　香入。一界一入一阴摄。六智知。除比智知他心智及灭道智。二识识。欲界一切遍使使。及修断使使。如香入味入。香界味界亦如是。
　　意入。七界一入一阴摄。九智知。除灭智。一识识。一切使使。如意入。意界意根亦如是。
　　法入一界。一入四阴摄十智知。一识识。一切使使。如法入。法界亦如是(十二法竟)
　　眼识界。二界一入一阴摄。八智知。除灭道智。一识识。欲色二界一切遍使使。及修断使使。如眼识界。耳识界身识界亦如是。
　　鼻识界。二界一入一阴摄。七智知。除比智及灭道智。一识识。欲界一切遍使使。及修断使使。如鼻识界。舌识界亦如是。
　　意识界。二界一入一阴摄。九智知。除灭智。一识识。一切使使(十八法竟)
　　女根。一界一入一阴摄。六智知。除比智知他心智及灭道智。一识识。欲界一切遍使使。及修断使使。如女根。男根亦如是。
　　命根。一界一入一阴摄。七智知。除知他心智及灭道智。一识识。三界一切遍使使。及修断使使。乐根。一界一入一阴摄。九智知。除灭智。一识识。色界一切使使。欲界一切遍使使。及修断使使。苦根。一界一入一阴摄。七智知。除比智及灭道智。一识识。欲界一切遍使使。及修断使使。喜根。一界一入一阴摄。九智知。除灭智。一识识。色界一切使使。除欲界无漏缘疑及彼相应无明。余欲界一切使使。忧根。一界一入一阴摄。七智知。除比智及灭道智。一识识。欲界一切使使。舍根。一界一入一阴摄。九智知。除灭智。一识识。一切使使。信根。一界一入一阴摄。九智知。除灭智。一识识。三界一切遍使使。及修断使使。如信根。精进根念根定根慧根亦如是。
　　未知当知根。三界二入三阴摄。七智知。除苦集灭智。一识识。使所不使。如未知当知根。已知根无知根亦如是(二十二法竟)
　　欲界系见苦断使。一界一入一阴摄。七智知。除比智及灭道智。一识识。欲界系见苦断一切使使。及见集断一切遍使使。欲界系见集断使。一界一入一阴摄。七智知。除比智及灭道智。一识识。欲界系见集断一切使使。及见苦断一切遍使使。欲界系见灭断使。一界一入一阴摄。七智知。除比智及灭道智。一识识。除欲界系见灭断无漏缘不共无明。余欲界系见灭断一切使使。及一切遍使使。欲界系见道断使。一界一入一阴摄。七智知。除比智及灭道智。一识识。除欲界系见道断无漏缘不共无明。余欲界系见道断一切使使。及一切遍使使。欲界系修断使。一界一入一阴摄。七智知。除比智及灭道智。一识识。欲界系修断一切使使。及一切遍使使。如欲界系。色界系无色界系亦如是。色界差别者。除法智。无色界差别者。六智知。除法智知他心智灭道智。余如上说(九十八使竟)
众事分阿毗昙论卷第八
千问论品第七之一
　　戒净果通种断如意足念谛。
　　戒者。谓优婆塞五戒。问云何五。答谓。优婆塞受尽形寿不杀生。是优婆塞学迹。尽形寿。不偷盗。不邪淫。不妄语。不饮酒。是优婆塞学迹。问此优婆塞五戒。几色几非色。几可见几不可见。几有对几无对。几有漏几无漏。几有为几无为。几有报几无报。几因缘生世所摄。几非因缘生非世所摄。几色摄几名摄。几内入摄几外入摄。几智知几非智知。几断知知几非断知知。几断几不断。几应修几不应修。几秽污几不秽污。几果几非果。几有果几非有果。几果亦有果。几非果亦非有果。几受几不受。几四大造几非四大造。几有上几无上。几是有几非是有。几因相应几因不相应。
　　有六处善摄。谓善色。善受想行识及数灭。问为善处摄五戒为五戒摄善处。有五处不善摄。谓不善色。不善受想行识。问为不善处摄五戒。为五戒摄不善处。
　　有七处无记摄。谓无记色无记受想行识及虚空非数灭。问为无记处摄五戒为五戒摄无记处。
　　有三处漏摄。谓欲漏。有漏。无明漏。问为漏处摄五戒。为五戒摄漏处。
　　有五处有漏摄。谓有漏色。有漏受想行识。问为有漏处摄五戒。为五戒摄有漏处。
　　有六处无漏摄。谓无漏色。无漏受想行识及数灭。问为无漏处摄五戒。为五戒摄无漏处。
　　问此五戒。几过去。几未来。几现在。几非过去非未来非现在。几善。几不善。几无记。几欲界系。几色界系。几无色界系。几不系。几学。几无学。几非学非无学。几见谛断。几修断。几不断。几心。几心法。几非心。几非心法。几心相应。几惟心。几心随转非受相应。几受相应非心随转。几心随转。亦受相应。几非心随转亦非受相应。几心随转非想行相应。几想行相应非心随转。几心随转亦想行相应。几非心随转。亦非想行相应几觉随转非观相应。几观相应非觉随转。几觉随转亦观相应。几非觉。随转亦非观相应。几见非见处。几见处非见。几见亦见处。几非见亦非见处。几身见因非身见。几身见非身见因。几身见因亦身见。几非身见因亦非身见。几业非业报。几业报非业。几业亦业报。几非业亦非业报。几业非业随转。几业随转非业。几业亦业随转。几非业亦非业随转。几造色色非可见色。几可见色非造色色。几造色色亦可见色。几非造色色亦非可见色。几造色色非有对色。几有对色非造色色。几造色色亦有对色。几非造色亦非有对色。几甚深难了。几难了甚深。
　　几善非善因。几善因非善。几善亦善因。几非善亦非善因。几不善非不善因。几不善因非不善。几不善亦不善因。几非不善亦非不善因。几无记非无记因。几无记因非无记。几无记亦无记因。几非无记亦非无记因。几因缘缘非有因。几有因非因缘缘。几因缘缘亦有因。几非因缘缘亦非有因。几次第缘缘非次第。几次第非次第缘缘。几次第缘缘亦次第几非次第缘缘亦非次第。几缘缘缘非有缘。几有缘非缘缘缘。几缘缘缘亦有缘。几非缘缘缘亦非有缘。几增上缘缘非增上。几增上非增上缘缘。几增上亦增上缘缘。几非增上缘缘亦非增上。几流非随流。几随流非流。几流亦随流。几非流亦非随流。如是一切修多罗广问。
　　问此优婆塞五戒。几色几非色者。今当答。谓一切是色。一不可见。四分别。谓四作可见无作不可见。彼一切作有对无作无对。一切是有漏。一切是有为。一切是有报。一切从因缘生世所摄。一切是色所摄。一切是外入所摄。一切是智知。一切是断知知。一切是断一切是应修。一切不秽污。一切是果亦有果。一切是不受。一切是四大造。一切是有上。一切是有。一切因不相应。
　　善一处少分摄五戒。五戒亦摄善一处少分。不善处所不摄。无记处所不摄。漏处所不摄。有漏一处少分摄五戒。五戒亦摄有漏一处少分。无漏处所不摄。一切或过去或未来或现在。一切是善。一切是欲界系。一切是非学非无学。一切是修断。一切是非心非心法非心相应。一切是非心随转非受相应。一切是非心随转非想行相应。一切是非学随转非观相应。一切是见处非见。一切非身见因身见亦非彼因。一切是业非业报。一切是业非业随转。一是造色色非可见色。四分别。谓四若作是造色色可见色。若无作是造色色非可见色。一切若作是造色色有对色。若无作是造色色非有对色。一切是甚深难了难了甚深。
　　一切是善亦善因。一切非不善亦非不善因。一切非无记亦非无记因。一切是因缘缘亦有因。一切非次第亦非次第缘缘。一切是缘缘缘非有缘。一切是增上缘缘及有增上。一切是随流非流。
　　净者。谓四不坏净。问云何四。答谓佛不坏净法不坏净。僧不坏净。圣戒不坏净。
　　问此四不坏净。几色几非色。答一是色。三非色。一切不可见。一切是无对。一切是无漏。一切是有为一切是无报。一切从因缘生世所摄。一是色所摄。三是名所摄。一切是外入所摄。一切是智知。一切非断知知。一切是不断。一切是应修。一切不秽污。一切是果及有果。一切是不受。一是四大造。三非四大造。一切是有上。一切是非有。一因不相应。三因相应。善二处少分摄四不坏净。四不坏净亦摄善二处少分不善处所不摄。无记处所不摄。漏处所不摄。有漏处所不摄。无漏一处。及一处少分。摄四不坏净。四不坏净亦摄无漏一处及一处少分。一切或过去或未来或现在。一切是善。一切是不系。
　　问不坏净。几学几无学。几非学非无学。答一切应分别。佛不坏净。或学。或无学。云何学。谓学意思惟相应佛不坏净。云何无学。谓无学意思惟相应佛不坏净。如佛不坏净。法僧不坏净亦如是。
　　圣戒不坏净。或学。或无学云何学。谓学身口业。云何无学。谓无学身口业。一切是不断。一非心非心法非心相应。三心法心相应。一心随转非受相应。三心随转亦受相应。一心随转非想行相应。三心随转亦想行相应。除其自性。
　　问不坏净。几觉随转非观相应。答一切应分别佛不坏净。或有觉有观。或无觉有观。或无觉无观。云何有觉有观。谓有觉有观意思惟相应佛不坏净。云何无觉有观。谓无觉有观意思惟相应佛不坏净。云何无觉无观。谓无觉无观意思惟相应佛不坏净。如佛不坏净。法僧不坏净亦如是。
　　圣戒不坏净。或觉随转非观相应。或非觉随转亦非观相应。云何觉随转非观相应。谓觉随转身口业。余非觉随转亦非观相应。一切非见亦非见处。一切非身见因身见亦非彼因。一是业非业报。三非业亦非业报。一是业亦业随转。三业随转非业。一是造色色非可见色。三非造色色亦非可见色。一是造色色非有对色。三非造色色亦非有对色。一切是甚深难了难了甚深。
　　一切是善亦善因。一切非不善亦非不善因。一切非无记亦非无记因。一切是因缘缘亦有因。
　　问不坏净。几次第非次第缘缘。答一非次第亦非次第缘缘。三分别。佛不坏净。或次第非次第缘缘。作三句。次第非次第缘缘者。谓未来现前必起佛不坏净。次第亦次第缘缘者。谓过去现在佛不坏净非次第亦非次第缘缘者。谓除未来现前必起佛不坏净。若余未来佛不坏净。如佛不坏净。法僧不坏净亦如是。
　　一是缘缘缘非有缘。二是缘缘缘亦有缘。一切是增上缘缘。及有增上。一切非流亦非随流。
　　果者。谓四沙门果。问云何四。答谓须陀洹果。乃至阿罗汉果。
　　问此四沙门果。几色。几非色。答谓沙门果所摄身口业是色。余非色。一切不可见。一切是无对。一切是无漏。
　　问沙门果。几有为。几无为。答一切应分别。谓须陀洹果。或有为。或无为。云何有为。谓须陀洹果有为五阴。云何无为。谓须陀洹果所摄数灭。如须陀洹果。乃至阿罗汉果亦如是。
　　一切是无报沙门果。若有为从因缘生世所摄。若无为非因缘生非世所摄。沙门果所摄身口业。是色所摄。余是名所摄沙门果所摄心意识。是内入所摄。余是外入所摄。一切是智知。一切非断知知及不断。若有为是应修。若无为是不应修。一切不秽污。若有为是果及有果。若无为是果非有果。一切是不受。沙门果所摄身口业。是四大造。余非四大造。若有为是有上。若无为是无上。一切是非有。沙门果所摄身口业。及心不相应行。及数灭。因不相应。余因相应。
　　善六处少分摄四沙门果。四沙门果亦摄善六处少分。不善处所不摄。无记处所不摄。漏处所不摄。有漏处所不摄。无漏六处少分摄四沙门果。四沙门果亦摄无漏六处少分。若有为或过去或未来或现在。若无为非过去非未来非现在。一切是善。一切是不系。
　　问沙门果。几学。几无学。几非学非无学。答一切应分别。谓须陀洹果。或学。或非学非无学。云何学。谓须陀洹有为果。云何非学非无学。谓须陀洹无为果。如须陀洹果。斯陀含果阿那含果亦如是。
　　阿罗汉果。或无学。或非学非无学。云何无学。谓阿罗汉有为果。云何非学非无学。谓阿罗汉无为果。一切是不断。沙门果所摄身口业。心不相应行。及数灭。非心非心法非心相应。沙门果所摄受阴想阴。彼相应行阴。是心法心相应。心意识即心也。
　　问须陀洹果。几心随转非受相应。答作四句。心随转非受相应者。谓心随转身口业。心随转心不相应行及受。受相应非心随转者。谓心意识。心随转亦受相应者。谓想阴彼相应行阴。非心随转亦非受相应者。谓除心随转心不相应行。若余心不相应行。及数灭。如须陀洹果。乃至阿罗汉果亦如是。如受想行亦如是。除其自性。
　　问须陀洹果。几觉随转非观相应。答作四句。觉随转非观相应者。谓觉随转身口业。觉随转心不相应行。及觉相应观。观相应非觉随转者。谓觉。觉随转亦观相应者。谓觉观相应心心法。非觉随转亦非观相应者。谓除觉随转心不相应行。若余心不相应行。及数灭。如须陀洹果。斯陀含果亦如是。阿那含果。或觉随转非观相应作四句。觉随转非观相应者。谓觉随转身口业。觉随转心不相应行。及觉相应观。观相应非觉随转者。谓觉。若觉不相应观相应心心法。觉随转亦观相应者。谓觉观相应心心法。非觉随转亦非观相应者。谓除觉随转身口业。若余身口业。除觉随转心不相应行。若余心不相应行。及觉不相应观。及非觉观相应心心法。及数灭。如阿那含果。阿罗汉果亦如是。
　　须陀洹果所摄慧。是见非见处。余非见亦非见处。如须陀洹果。斯陀含果阿那含果亦如是。
　　阿罗汉果。所摄尽智。无生智所不摄无漏慧。是见非见处。余非见亦非见处。一切非身见因身见亦非彼因。沙门果所摄身口业。及思。是业非业报。余非业亦非业报。
　　问须陀洹果。几业非业随转。答作四句。业非业随转者。谓思业。业随转非业者。谓受阴想阴识阴。若思所不摄业随转行阴。业亦业随转者。谓业随转身口业。非业亦非业随转者。谓除业随转心不相应行。若余心不相应行。及数灭。如须陀洹果。乃至阿罗汉果亦如是。沙门果所摄身口业。是造色色非可见色。余非造色色亦非可见色。沙门果所摄身口业。是造色色非有对色。余非造色色亦非有对色。一切是甚深难了难了甚深。
　　沙门果。若有为是善亦善因。若无为是善非善因。一切非不善亦非不善因。一切非无记亦非无记因。沙门果。若有为是因缘缘及有因。若无为非因缘缘及非因。
　　问沙门果。几次第非次第缘缘。答一切应分别。沙门果。若有为或次第非次第缘缘。作三句。次第非次第缘缘者。谓未来现前必起心心法。次第亦次第缘缘者。谓过去现在心心法。非次第亦非次第缘缘者。谓除未来现前必起心心法。若余未来心心法。及身口业心不相应行。及数灭。沙门果。若有为所摄身口业心不相应行。及数灭。是缘缘缘非有缘。余者是缘缘缘亦有缘。沙门果。若有为是增上缘缘。及有增上。若无为是增上缘缘非有增上。一切非流亦非随流。
　　通者。谓四通。问云何四。答谓。有苦迟通。有苦速通。有乐迟通。有乐速通。云何苦迟通。谓未来禅。中间禅。及三无色。若钝根道。云何苦速通。谓未来禅。中间禅。及三无色。若利根道。云何乐迟通。谓根本四禅。若钝根道。云何乐速通。谓根本四禅。若利根道。
　　问此四通。几是色。几非色。答通所摄身口业是色。余非色。一切不可见。一切是无对。一切是无漏。一切是有为。一切是无报。一切从因缘生世所摄。通所摄身口业。是色所摄余是名所摄。通所摄心意识。是内入所摄。余是外入所摄。一切是智知。一切非断知知。及不断。一切是应修。一切不秽污。一切是果。及有果。一切是不受。通所摄身口业。是四大造。余非四大造。一切是有上。一切是非有。通所摄身口业。及心不相应行。因不相应。余因相应。善五处少分摄四通。四通亦摄善五处少分。不善处所不摄。无记处所不摄。漏处所不摄。有漏处所不摄。无漏五处少分摄四通。四通亦摄无漏五处少分。一切或过去或未来或现在。一切是善。一切是不系。
　　问四通。几学。几无学。答一切应分别。通或学。或无学。云何学。谓通所摄学五阴。云何无学。谓通所摄无学五阴。一切是不断。通所摄身口业。心不相应行。非心非心法非心相应。通所摄受阴想阴。彼相应行阴。是心法心相应心意识即心也。
　　问四通。几心随转非受相应。答作四句。心随转非受相应者。谓心随转身口业。心随转心不相应行及受。受相应非心随转者。谓心意识。心随转亦受相应者。谓想阴。彼相应行阴。非心随转亦非受相应者。谓除心随转心不相应行。若余心不相应行。如受。想行亦如是。除其自性。
　　问苦迟通。几觉随转非观相应。答作四句。觉随转非观相应者。谓觉随转身口业。觉随转心不相应行。及觉相应观。观相应非觉随转者。谓觉。若觉不相应观相应心心法。觉随转亦观相应者。谓觉观相应心心法。非觉随转亦非观相应者。谓除觉随转身口业。若余身口业。除觉随转心不相应行。若余心不相应行。及觉不相应观。及非觉观相应心心法。如苦迟通。苦速通亦如是。
　　乐迟通。或觉随转非观相应。作四句。觉随转非观相应者。谓觉随转身口业。觉随转心不相应行。及觉相应观。观相应非觉随转者。谓觉。若觉不相应观相应心心法。觉随转亦观相应者。谓觉观相应心心法。非觉随转亦非观相应者。谓除觉随转身口业。若余身口业。除觉随转心不相应行。若余心不相应行。及觉不相应观。及非觉观相应心心法。如乐迟通。乐速通亦如是。
　　通所摄尽智无生智。所不摄无漏慧。是见非见处。余非见亦非见处。一切非身见因。身见亦非彼因。通所摄身口业及思。此是业非业报。余非业亦非业报。
　　问四通。几业非业随转。答作四句。业非业随转者。谓思业。业随转非业者。谓受阴想阴识阴。若思所不摄业随转行阴。业亦业随转者。谓业随转身口业。非业亦非业随转者。谓除业随转心不相应行。若余心不相应行。
　　通所摄身口业。是造色色非可见色。余非造色色亦非可见色。通所摄身口业。是造色色非有对色。余非造色色亦非有对色。一切是甚深难了难了甚深。
　　一切是善亦善因。一切非不善亦非不善因。一切非无记亦非无记因。一切是因缘缘亦有因。
　　问四通。几次第非次第缘缘。答一切应分别。通或次第非次第缘缘。作三句。次第非次第缘缘者。谓未来现前必起心心法。次第亦次第缘缘者。谓过去现在心心法。非次第亦非次第缘缘者。谓除未来现前必起心心法。若余未来心心法。及身口业心不相应行。通所摄身口业心不相应行。是缘缘缘非有缘。余者是缘缘缘亦有缘。一切是增上缘缘及有增上。一切非流亦非随流。
　　种者。谓四圣种。问云何四。答一谓随乞得衣知足圣种。二谓随乞得食知足圣种。三谓随得眠卧具等知足圣种。四谓乐闲静乐修圣种。
　　问此四圣种。几色。几非色。答圣种所摄身口业是色。余非色。一切是不可见。一切是无对。
　　问圣种。几有漏。几无漏。答一切应分别。圣种。或有漏或无漏。云何有漏。谓圣种所摄有漏五阴。云何无漏。谓圣种所摄无漏五阴。一切是有为。若有漏。彼有报。若无漏。彼无报一切从因缘生世所摄。圣种所摄身口业。是色所摄。余是名所摄。圣种所摄心意识。是内入所摄。余是外入所摄。一切是智知。若有漏断知知及断。若无漏。非断知知及不断。一切是应修。一切不秽污。一切是果及有果一切是不受。圣种所摄身口业。是四大造。余非四大造。一切是有上。圣种。若有漏。彼是有。若无漏。彼非有。圣种所摄身口业。及心不相应行。因不相应。余因相应善五处少分摄四圣种。四圣种亦摄善五处少分。不善处所不摄。无记处所不摄。漏处所不摄。或有漏处摄非圣种。作四句。有漏处摄非圣种者。谓圣种所不摄有漏五阴。圣种摄非有漏处者。谓圣种所摄无漏五阴。有漏处摄亦圣种者。谓圣种所摄有漏五阴。非有漏处摄亦非圣种者谓虚空。及数灭非数灭。或无漏处摄非圣种。作四句。无漏处摄非圣种者。谓虚空。及数灭非数灭。圣种摄非无漏处者。谓圣种所摄有漏五阴。无漏处摄亦圣种者。谓圣种所摄无漏五阴。非无漏处摄亦非圣种者。谓圣种所不摄有漏五阴。一切或过去。或未来。或现在。一切是善。
　　圣种或欲界系。或色界系。或无色界系或不系。云何欲界系。谓圣种所摄欲界系五阴。云何色界系。谓圣种所摄色界系五阴。云何无色界系。谓圣种所摄无色界系四阴。云何不系。谓无漏四圣种。
　　问圣种。几学。几无学。几非学非无学。答一切应分别。圣种。或学。或无学。或非学非无学。云何学。谓圣种所摄学五阴。云何无学。谓圣种所摄无学五阴。云何非学非无学。谓圣种所摄有漏五阴。圣种。若有漏彼修断。若无漏。彼不断。圣种所摄身口业。及心不相应行。非心非心法非心相应。圣种所摄受阴想阴。彼相应行阴。是心法心相应心意识即心也。
　　问圣种几心随转非受相应。答作四句。心随转非受相应者。谓心随转身口业。心随转心不相应行及受。受相应非心随转者。谓心意识。心随转亦受相应者。谓想阴彼相应行阴。非心随转亦非受相应者。谓除心随转身口业若余身口业。除心随转心不相应行。若余心不相应行。如受想行亦如是除其自性。
　　问圣种。几觉随转非观相应。答作四句。觉随转非观相应者谓觉随转身口业。觉随转心不相应行。及觉相应观。观相应非觉随转者。谓觉。若觉不相应观相应心心法。觉随转亦观相应者。谓觉观相应心心法。非觉随转亦非观相应者。谓除觉随转身口业。若余身口业。除觉随转心不相应行。若余心不相应行。及觉不相应观。及非觉观相应心心法。
　　问圣种。几见非见处。答作四句。见非见处者。谓圣种。所摄尽智无生智。所不摄无漏慧。见处非见者。谓见所不摄有漏四圣种。见亦见处者。谓世俗正见。非见亦非见处者。谓见所不摄无漏四圣种。
　　一切非身见因。身见亦非彼因。圣种所摄身口业及思。此是业非业报。余非业亦非业报。
　　问圣种。几业非业随转。答作四句。业非业随转者。谓除业随转身口业。若余身口业。及思业。业随转非业者。谓受阴想阴识阴。若思所不摄业随转行阴。业亦业随转者。谓业随转身口业。非业亦非业随转者。谓除业及业随转心不相应行。若余心不相应行。圣种所摄身口业。是造色色非可见色。余非造色色亦非可见色。
　　圣种所摄身口业。是造色色非有对色。余非造色色亦非有对色。一切是甚深难了难了甚深。
　　一切是善亦善因。一切非不善亦非不善因。一切非无记亦非无记因。一切是因缘缘亦有因。
　　问圣种。几次第非次第缘缘。答一切应分别。圣种。或次第非次第缘缘。作三句。次第非次第缘缘者。谓未来现前必起心心法。次第亦次第缘缘者。谓过去现在心心法。非次第亦非次第缘缘者。谓除未来现前必起心心法。若余未来心心法及身口业心不相应行。
　　圣种所摄身口业。心不相应行。是缘缘缘非有缘。余者是缘缘缘亦有缘。一切是增上缘缘。及有增上。圣种。若有漏。彼随流非流。若无漏非流亦非随流。
　　如四圣种。四正勤四如意足善聚修多罗亦如是。
　　念者。谓四念处。问云何四。答谓身念处。乃至法念处。云何身念处。谓缘身慧。云何受念处。谓缘受慧。云何心念处。谓缘心慧。云何法念处。谓缘法慧。问此四念处。几色。几非色。答一切非色一切不可见。一切是无对。
　　问念处。几有漏。几无漏。答一切应分别。缘身慧或有漏。或无漏。云何有漏。谓有漏意思惟相应缘身慧。云何无漏。谓无漏意思惟相应缘身慧。如缘身慧。乃至缘法慧亦如是。
　　一切是有为念处。若有漏。彼有报若无漏。彼无报。一切从因缘生世所摄。一切是名所摄。一切是外入所摄。一切是智知。若有漏。断知知及断。若无漏。非断知知及不断。一切是应修。一切不秽污。一切是果及有果。一切是不受。一切非四大造。一切是有上。念处。若有漏。是有。若无漏。非是有。一切因相应。
　　善一处少分摄四念处。四念处亦摄善一处少分。不善处所不摄。无记处所不摄。漏处所不摄。
　　或有漏处摄非念处。作四句。有漏处摄非念处者。谓有漏色阴。有漏受阴想阴识阴。念处所不摄。有漏行缘。念处摄非有漏处者。谓无漏四念处。有漏处摄亦念处者。谓有漏四念处。非有漏处摄亦非念处者。谓无漏色阴受阴想阴识阴。念处所不摄无漏行阴。及无为。或无漏处摄非念处。作四句。无漏处摄非念处者。谓无漏色阴受阴想阴识阴。念处所不摄无漏行阴。及无为。念处摄非无漏者。谓有漏四念处。无漏处摄亦念处者。谓无漏四念处。非无漏处摄亦非念处者。谓有漏色阴受阴想阴识阴。念处所不摄有漏行阴。一切或过去。或未来。或现在。一切是善。
　　问念处。几界系。答一切应分别。缘身慧。或欲界系。或色界系。或无色界系。或不系。云何欲界系。谓欲界系意思惟相应缘身慧。云何色界系。谓色界系。意思惟相应缘身慧。云何无色界系。谓无色界系意思惟相应缘身慧。云何无系。谓无漏意思惟相应缘身慧。如缘身慧。乃至缘法慧亦如是。
　　问念处。几学。几无学。几非学非无学。答一切应分别缘身慧。或学。或无学。或非学非无学。云何学。谓学意思惟相应缘身慧。云何无学。谓无学意思惟相应缘身慧。云何非学非无学谓有漏意思惟相应缘身慧。如缘身慧乃至缘法慧亦如是。
　　念处。若有漏。彼修断。若无漏。彼不断。一切是心法心相应。一切心随转受相应。一切心随转想行相应。除其自性。问念处。几有觉有观。答一切应分别。缘身慧。或有觉有观。或无觉有观。或无觉无观。云何有觉有观。谓有觉有观意思惟相应缘身慧。云何无觉有观。谓无觉有观意思惟相应缘身慧。云何无觉无观。谓无觉无观意思惟相应缘身慧。如缘身慧。乃至缘法慧亦如是。
　　问念处。几见非见处。答一切应分别。缘身慧。或见非见处。作四句。见非见处者。谓尽智无生智所不摄无漏缘身慧。见处非见者。谓见所不摄有漏缘身慧。及五识身相应缘身慧。见亦见处者。谓世俗正见。非见亦非见处者。谓见所不摄无漏缘身慧。
　　缘受慧。或见非见处。作四句。见非见处者。谓尽智无生智所不摄无漏缘受慧。见处非见者。谓见所不摄有漏缘受慧。见亦见处者。谓世俗正见。非见亦非见处者。谓见所不摄无漏缘受慧。如无漏缘受慧。缘心慧缘法慧亦如是。
　　一切非身见因身见亦非彼因。一切非业亦非业报。一切是业随转非业。一切非造色色非可见色。一切非造色色非有对色。一切是甚深难了难了甚深。
　　一切是善亦善因一切非不善亦非不善因。一切非无记亦非无记因。一切是因缘缘亦有因。
　　问念处。几次第非次第缘缘。答一切应分别。缘身慧或次第非次第缘缘。作三句。次第非次第缘缘者。谓未来现前必起缘身慧。次第亦次第缘缘者。谓过去现在缘身慧。非次第亦非次第缘缘者。谓除未来现前必起缘身慧。若余未来缘身慧。如缘身慧。乃至缘法慧亦如是。
　　一切是缘缘缘亦有缘。一切是增上缘缘及有增上。若有漏。彼随流非流。余非流亦非随流。
众事分阿毗昙论卷第九
千问论品第七之二
　　四念处。问云何四。答谓身念处。受念处。心念处。法念处。问此四念处。几色。几非色。答一是色。三非色。三不可见。一分别身念处。或可见。或不可见。云何可见。谓一入。云何不可见。谓九入。及一入少分。三无对。一分别。身念处。或有对。或无对。云何有对。谓十入。云何无对。谓一入少分。问四念处。几有漏。几无漏。答一切应分别。身念处。或有漏。或无漏。云何有漏。谓十入。及一入少分。云何无漏。谓一入少分。受念处。或有漏。或无漏。云何有漏。谓有漏意思惟相应受念处。云何无漏。谓无漏意思惟相应受念处。如受念处。心念处亦如是。
　　法念处。或有漏。或无漏。云何有漏。谓有漏想阴行阴。云何无漏。谓无漏想阴行阴。及无为。三有为。一分别。法念处。或有为。或无为。云何有为。谓想阴行阴。云何无为。谓虚空数灭非数灭。问四念处。几有报几无报。答一切应分别身念处。或有报。或无报。云何有报。谓不善。及善有漏身念处。云何无报。谓无记无漏身念处。如身念处。受心法念处亦如是。
　　三从因缘生世所摄。一分别。法念处。若有为。从因缘生世所摄。若无为。非因缘生非世所摄。
　　一是色所摄。三是名所摄。一是内入所摄。二是外入所摄。一分别。身念处。或内入所摄。或外入所摄。云何内入所摄。谓五内入。云何外入所摄。谓五外入。及一外入少分。一切是智知。若有漏。彼断知知。及断。若无漏彼非断知知。及不断。
　　问四念处几应修。几不应修。答一切应分别。身念处。或应修。或不应修。云何应修。谓善身念处。云何不应修。谓不善无记身念处。如身念处。受心念处亦如是。法念处。或应修。或不应修。云何应修谓善有为法念处。云何不应修。谓不善无记法念处。及虚空数灭非数灭。
　　问四念处。几秽污。几不秽污。答一切应分别。身念处。或秽污。或不秽污。云何秽污。谓隐没。云何不秽污。谓不隐没。如身念处。受心法念处亦如是。
　　三是果及有果。一分别。法念处。或果非有果。作三句。果非有果者。谓数灭。果亦有果者。谓有为法念处。非果亦非有果者。谓虚空及非数灭。
　　三不受一分别。身念处。或受。或不受。云何受。谓内入自性受。云何不受。谓非自性受。
　　三非四大造。一分别。身念处。或四大造。或非四大造。云何四大造。谓九入。及二入少分。云何非四大造。谓一入少分。
　　三有上。一分别法念处。或有上。或无上。云何有上。谓想阴行阴虚空非数灭。云何无上。谓数灭。若有漏。彼是有。若无漏。彼非有。一因不相应。二因相应。一分别。法念处。若心法因相应。若非心法因不相应。
　　善处少分摄四念处少分。四念处少分亦摄善处少分。不善处少分摄四念处少分。四念处少分亦摄不善处少分。无记处少分摄四念处少分。四念处少分亦摄无记处少分。漏处少分摄一念处少分。一念处少分亦摄漏处少分。有漏处少分摄四念处少分。四念处少分亦摄有漏处少分。无漏处少分摄四念处少分。四念处少分亦摄无漏处少分。三或过去或未来或现在。一分别。法念处。若有为或过去。或未来。或现在若无为。非过去。非未来。非现在。
　　问四念处。几善。几不善。几无记。答一切应分别。身念处。或善。或不善。或无记。云何善。谓三入少分。云何不善。谓三入少分。云何无记谓八入。及三入少分。
　　受念处。或善。或不善。或无记。云何善。谓善意思惟相应受念处。云何不善。谓不善意思惟相应受念处。云何无记。谓无记意思惟相应受念处。如受念处。心念处亦如是。
　　法念处。或善。或不善。或无记。云何善。谓善想阴行阴。及数灭。云何不善。谓不善想阴行阴。云何无记。谓无记想阴行阴。虚空非数灭。
　　问四念处。几界系。答一切应分别。身念处。或欲界系。或色界系。或不系。云何欲界系。谓二入及九入少分。云何色界系。谓九入少分。云何不系。谓一入少分。
　　受念处。或欲界系。或色界系。或无色界系。或不系。云何欲界系。谓欲界系意思惟相应受念处。云何色界系。谓色界系意思惟相应受念处。云何无色界系。谓无色界系意思惟相应受念处。云何不系。谓无漏意思惟相应受念处。如受念处。心念处亦如是。
　　法念处。或欲界系。或色界系。或无色界系。或不系。云何欲界系。谓欲界系想阴行阴。云何色界系。谓色界系想阴行阴。云何无色界系。谓无色界系想阴行阴。云何不系。谓无漏想阴行阴。及无为。
　　问四念处。几学。几无学。几非学非无学。答一切应分别。身念处。或学。或无学。或非学非无学。云何学。谓一入处少分。云何无学。谓一入处少分。云何非学非无学。谓十入。及一入少分。
　　受念处。或学。或无学。或非学非无学。云何学。谓学意思惟相应受念处。云何无学。谓无学意思惟相应受念处。云何非学非无学。谓有漏意思惟相应受念处。如受念处。心念处亦如是。法念处。或学。或无学。或非学非无学。云何学。谓学想阴行阴。云何无学。谓无学想阴行阴。云何非学非无学。谓有漏想阴行阴。及无为。
　　问四念处。几见断。几修断。几不断答一切应分别。身念处。或修断。或不断。云何修断。谓十入。及一入少分。云何不断。谓一入少分。
　　受念处。或见断。或修断或不断。云何见断。谓受念处随信行随法行人无间等忍断。彼云何断。谓见断八十八使相应受念处。云何修断。谓受念处学见迹修断。彼云何断。谓修断十使相应受念处。及不秽污有漏受念处。云何不断。谓无漏受念处如受念处。心念处亦如是。
　　法念处。或见断。或修断。或不断。云何见断。谓法念处随信行随法行人无间等忍断。彼云何断。谓见断八十八使彼相应法念处。彼所起心不相应行。云何修断。谓法念处学见迹修断。彼云何断。谓修断十使。彼相应法念处。彼所起身口业。彼所起心不相应行。及不秽污有漏法念处。云何不断。谓无漏法念处。一非心非心法非心相应。一心法心相应。一惟心。一分别法念处。若有缘彼心法。及心相应。若无缘。彼非心非心法非心相应。
　　一心随转非受相应。一受相应非心随转二。分别身念处。或心随转非受相应。或非心随转亦非受相应。心随转非受相应者。谓心随转身口业。余非心随转亦非受相应。
　　法念处。或心随转非受相应。作三句。心随转非受相应者。谓心随转心不相应行。心随转亦受相应者。谓想阴。彼相应行阴非心随转亦非受相应者。谓除心随转心不相应行。若余心不相应行。及无为。如受。想行亦如是。除其自性。
　　问四念处。几觉随转非观相应。答一切应分别。身念处。或觉随转非观相应。或非觉随转亦非观相应。觉随转非观相应者。谓觉随转身口业。余非觉随转亦非观相应。
　　受念处。或有觉有观。或无觉有观。或无觉无观。云何有觉有观。谓有觉有观意思惟相应受念处。云何无觉有观。谓无觉有观意思惟相应受念处。云何无觉无观。谓无觉无观意思惟相应受念处。如受念处。心念处亦如是。法念处。或觉随转非观相应。作四句。觉随转非观相应者。谓觉随转心不相应行。及觉相应观。观相应非觉随转者。谓觉。若觉不相应观相应心法法念处。觉随转亦观相应者。谓觉观相应心法法念处。非觉随转亦非观相应者。谓除觉随转心不相应行。余心不相应行。及觉不相应观。及非觉观相应心法法念处。及无为。
　　问四念处。几见非见处。答一切应分别。身念处。或见处非见。作三句。见处非见者。谓九入。及一入少分。见亦见处者。谓一入。非见亦非见处者。谓一入少分。
　　受念处。若有漏。彼见处非见。若无漏。非见亦非见处。如受念处。心念处亦如是。
　　法念处。或见非见处。作四句。见非见处者。谓尽智无生智所不摄无漏慧。见处非见者。谓见所不摄有漏法念处。见亦见处者。谓五见世俗正见。非见亦非见处者。谓见所不摄无漏法念处。
　　问四念处。几身见是彼因彼非身见因。答一切应分别。身念处。若秽污。身见是彼因彼非身见因。若不秽污。身见非彼因彼亦非身见因。受念处。或身见是彼因彼非身见因。或身见是彼因彼亦身见因。或身见非彼因彼亦非身见因。身见是彼因彼非身见因者。谓除过去现在见苦断使彼相应受念处。除过去现在见集断一切遍使彼相应受念处除未来身见相应受念处除身见生住异灭及彼相应法生住异灭。若诸余秽污受念处。身见是彼因彼亦身见因者。谓前所除尔所法者。是身见非彼因彼亦非身见因者。谓不秽污受念处。如受念处。心念处亦如是。
　　法念处。或身见是彼因彼非身见因。作三句。身见是彼因彼非身见因者。谓除过去现在见苦断使彼相应法念处。除过去现在见集断一切遍使彼相应法念处。除未来身见相应法念处。除身见生住异灭及彼相应法生住异灭。若诸余秽污法念处。身见是彼因彼亦身见因者谓前所除尔所法者。是身见非彼因彼亦非身见因者。谓不秽污法念处。
　　问四念处。几业非业报答一切应分别。身念处。或业非业报。作三句。业非业报者。谓身口业。业报非业者。谓报生身念处。非业亦非业报者。谓除业及业报身念处。余身念处。
　　受念处。或业报非业。或非业亦非业报。业报非业者。谓报生受念处。余非业亦非业报。如受念处。心念处亦如是。法念处。或业非业报。作四句业。非业报者。谓报所不摄思业。业报非业者。谓若思所不摄报生法念处业亦业报者。谓报生思业。非业亦非业报者。谓除业及业报法念处。若余法念处。二业随转非业。二分别。身念处。或业非业随转。作三句。业非业随转者。谓除业随转身口业。若余身口业。业亦业随转者。谓业随转身口业。非业亦非业随转者。谓除非业随转身口业及业随转身念处。若余身念处。
　　法念处。或业非业随转。作三句。业非业随转者。谓思业。业随转非业者。谓想阴。若思所不摄业随转行阴。非业亦非业随转者。谓除业及业随转法念处。若余法念处。
　　三非造色色非可见色。一分别。身念处。或造色色非可见色。作三句。造色色非可见色者。谓八入。及二入少分。造色色亦可见色者。谓一入。非造色色亦非可见色者。谓一入少分。三非造色色非有对色。一分别。身念处。或造色色非有对色。作三句。造色色非有对色者。谓一入少分。有对色非造色色者。谓一入少分。造色色亦有对色者。谓九入。及一入少分。一切是甚深难了难了甚深。
　　问四念处。几善因非善。答一切应分别。身念处。或善因非善。作三句。善因非善者。谓善报生身念处。善亦善因者。谓善身念处。非善亦非善因者。谓除善报生身念处。若余无记。及不善身念处。如身念处。受心念处亦如是。法念处。或善非善因。作四句。善非善因者。谓数灭。善因非善者。谓善报生法念处。善亦善因者。谓善有为法念处。非善亦非善因者。谓除善报生法念处。若余无记及不善法念处。
　　问四念处。几不善不善因。答一切应分别。身念处。或不善因非不善。作三句。不善因非不善者。谓不善报生身念处。不善亦不善因者。谓不善身念处。非不善亦非不善因者。谓除不善报生身念处。若余无记及善身念处。受念处。或不善因非不善。作三句。不善因非不善者。谓不善报生受念处。及欲界身见边见相应受念处。不善亦不善因者。谓不善受念处。非不善亦非不善因者。谓除不善报生受念处及除欲界身见边见相应受念处。若余无记。及善受念处。如受念处。心念处亦如是。
　　法念处。或不善因非不善。作三句。不善因非不善者。谓不善报生法念处。及欲界身见边见相应法念处。不善亦不善因者。谓不善法念处。非不善亦非不善因者。谓除不善报生法念处。及除欲界身见边见相应法念处。若余无记及善法念处。
　　问四念处。几无记非无记因。答一切应分别。身念处。或无记因非无记。作三句。无记因非无记者。谓不善身念处。无记亦无记因者。谓无记身念处。非无记亦非无记因者。谓善身念处。如身念处。受心念处亦如是。
　　法念处。或无记非无记因。作四句。无记非无记因者。谓虚空非数灭。无记因非无记者。谓不善法念处。无记亦无记因者。谓无记有为法念处。非无记亦非无记因者。谓善法念处。三是因缘缘。及有因。一分别。法念处。若有为。彼因缘缘。及有因。若无为。非因缘缘。及非有因。一非次第亦非次第缘缘。三分别。
　　受念处。或次第非次第缘缘。作三句。次第非次第缘缘者。谓未来现前必起受念处。过去及现在阿罗汉最后命终受念处。次第亦次第缘缘者。谓除过去现在阿罗汉最后命终受念处。若余过去及现在受念处。非次第亦非次第缘缘者。谓除未来现前必起受念处。若余未来受念处。如受念处。心念处亦如是。法念处或次第非次第缘缘。作三句。次第非次第缘缘者。谓未来现前必起心法法念处。过去及现在阿罗汉最后命终心法法念处。及无想正受。灭尽正受。已起当起。次第亦次第缘缘者。谓除过去现在阿罗汉最后命终心法法念处。若余过去及现在心法法念处。非次第亦非次第缘缘者。谓除未来现前必起心法法念处。若余未来心法法念处。除次第心不相应行。若余心不相应行。及无为一是缘缘缘非有缘。二是缘缘缘及有缘法念处。若心法缘缘缘及有缘。若非心法缘缘缘非有缘。
　　三是增上缘缘及有增上。一分别。法念处。若有为。彼是增上缘缘及有增上。若无为。是增上缘缘非有增上。
　　问四念处。几流。几随流。答一切应分别。身念处。若有漏。彼随流非流。若无漏。彼非流亦非随流。如身念处。受心念处亦如是。
　　法念处。或随流非流。作三句。随流非流者。谓流所不摄有漏法念处。流亦随流者。谓四流。非流亦非随流者。谓无漏法念处。
　　谛者。谓四圣谛。问云何四。答谓苦圣谛。集圣谛。灭圣谛。道圣谛。
　　问此四圣谛。几色。几非色。答一非色。三分别苦谛。或色。或非色。云何色。谓十入。及一入少分。云何非色。谓一入。及一入少分。如苦谛。集谛亦如是。道谛所摄身口业是色。余非色。二不可见。二分别苦谛。或可见。或不可见。云何可见。谓一入。云何不可见。谓十一入。如苦谛。集谛亦如是。
　　二无对。二分别。苦谛。或有对。或无对。云何有。对谓十入。云何无对。谓二入。如苦谛。集谛亦如是。
　　二有漏。二无漏。三有为。一无为。二无报。二分别苦谛。或有报。或无报。云何有报。谓善不善苦谛。云何无报。谓无记苦谛。如苦谛。集谛亦如是。
　　三从因缘生世所摄。一非因缘生非世所摄。一名所摄。三分别苦谛。或色所摄。或名所摄。云何色所摄。谓十入。及一入少分。云何名所摄。谓一入。及一入少分。如苦谛。集谛亦如是。道谛所摄身口业。是色所摄。余是名所摄。一是外入所摄。三分别苦谛。或内入所摄。或外入所摄。云何内入所摄。谓六内入。云何外入所摄。谓六外入。如苦谛。集谛亦如是。
　　道谛所摄心意识。此内入所摄。余外入所摄。一切是智知。二断知知及断。二非断知知及不断。
　　一应修。一不应修。二分别苦谛。或应修。或不应修。云何应修。谓善苦谛。云何不应修。谓不善无记苦谛。如苦谛。集谛亦如是。
　　二不秽污。二分别苦谛。或秽污或不秽污。云何秽污。谓隐没。云何不秽污。谓不隐没。如苦谛。集谛亦如是。一果非有果。三果及有果。二不受。二分别苦谛。或受。或不受。云何受。谓自性受。云何不受。谓非自性受。如苦谛。集谛亦如是。
　　一非四大造。三分别苦谛。或四大造。或非四大造。云何四大造。谓九入。及二入少分。云何非四大造。谓一入。及二入少分。如苦谛。集谛亦如是。
　　道谛所摄身口业四大造。余非四大造。三有上。一无上。二是有。二非有。一因不相应。三分别苦谛所摄色心不相应行。因不相应。余因相应。如苦谛。集谛亦如是。
　　道谛所摄身口业。心不相应行。因不相应。余因相应。
　　善处摄二谛及二谛少分。二谛及二谛少分亦摄善处不善处摄二谛少分。二谛少分亦摄不善处。
　　或无记处摄非谛。作四句。无记处摄非谛者。谓虚空非数灭。谛摄非无记处者。谓二谛。及二谛少分。无记处摄亦谛者。谓二谛少分。非无记处摄亦非谛者。是事不可得也。
　　漏处摄二谛少分。二谛少分亦摄漏处。有漏处摄二谛。二谛亦摄有漏处。或无漏处。摄非谛。作四句。无漏处摄非谛者。谓虚空及非数灭。谛摄非无漏处者。谓二谛。无漏处摄亦谛者。谓二谛。非无漏处摄亦非谛者。是事不可得也。
　　三或过去。或未来。或现在。一非过去。非未来。非现在。
　　二善。二分别苦谛。或善。或不善。或无记。云何善。谓苦谛所摄善五阴。云何不善。谓苦谛所摄。不善五阴。云何无记。谓苦谛所摄无记五阴。如苦谛。集谛亦如是。
　　二不系。二分别苦谛。或欲界系。或色界系。或无色界系。云何欲界系。谓苦谛所摄欲界系五阴。云何色界系。谓苦谛所摄色界系五阴。云何无色界系。谓苦谛所摄无色界系四阴。如苦谛。集谛亦如是。
　　三非学非无学。一分别。道谛。或学。或无学。云何学。谓学五阴。云何无学。谓无学五阴。
　　二不断。二分别苦谛。或见断。或修断。云何见断。若苦谛随信行随法行人无间忍等断。彼云何断。谓见断八十八使彼相应苦谛。彼所起心不相应行。云何修断。若苦谛学见迹修断。彼云何断。谓修断十使彼相应苦谛。彼所起身口业。彼所起心不相应行。及不秽污苦谛。如苦谛。集谛亦如是。
　　一非心非心法非心相应。三分别苦谛所摄色心不相应行。非心非心法非心相应受阴想阴。彼相应行阴。心法心相应心意识。即心也。如苦谛。集谛亦如是。
　　道谛所摄身口业。心不相应行。非心非心法非心相应受阴想阴。彼相应行阴。心法心相应心意识。即心也。
　　一非心随转非受相应。三分别苦谛。或心随转非受相应。作四句。心随转非受相应者。谓心随转身口业。心随转心不相应行及受。受相应非心随转者。谓心意识。心随转亦受相应者。谓想阴。彼相应行阴。非心随转亦非受相应者。谓除心随转身口业。若余色。除心随转心不相应行。若余心不相应行。如苦谛。集谛亦如是。
　　道谛。或心随转非受相应。作四句。心随转非受相应者。谓心随转身口业。心随转心不相应行及受。受相应非心随转者。谓心意识。心随转亦受相应者。谓想阴。彼相应行阴。非心随转亦非受相应者。谓除心随转心不相应行。若余心不相应行。如受。想行亦如是。除其自性。一非觉随转非观相应。三分别苦谛。或觉随转非观相应。作四句。觉随转非观相应者。谓觉随转身口业。觉随转心不相应行。及觉相应观。观相应非觉随转者。谓觉若觉不相应观相应心心法苦谛。觉随转亦观相应者。谓觉观相应心心法苦谛。非觉随转亦非观相应者。谓除觉随转身口业。若余色。除觉随转心不相应行。若余心不相应行。及觉不相应观。及非觉观相应心心法苦谛。如苦谛。集谛亦如是。
　　道谛。或觉随转非观相应。作四句。觉随转非观相应者。谓觉随转身口业。觉随转心不相应行。及觉相应观。观相应非觉随转者。谓觉若觉不相应观相应心心法。觉随转亦观相应者。谓觉观相应心心法。非觉随转亦非观相应者。谓除觉随转身口业。若余身口业。除觉随转心不相应行。若余心不相应行。及觉不相应观。及非觉观相应心心法。
　　一非见亦非见处。三分别苦谛。或见亦见处。或见处非见。见亦见处者。谓眼根。及五见世俗正见。余见处非见。如苦谛。集谛亦如是。道谛所摄尽智无生智所不摄无漏慧。此是见非见处。余非见亦非见处。
　　二身见非彼因彼亦非身见因。二分别苦谛。或身见是彼因彼非身见因。或身见是彼因彼亦身见因。或身见非彼。因彼亦非身见因。身见是彼因彼非身见因者。谓除过去现在见苦断使彼相应苦谛。除过去现在见集断一切遍使彼相应苦谛。除未来身见相应苦谛。除身见生住异灭及彼相应法生住异灭。若诸余秽污苦谛。身见是彼因彼亦身见因者。谓前所除尔所法者。是身见非彼因彼亦非身见因者。谓不秽污苦谛。如苦谛。集谛亦如是。
　　一非业非业报。三分别。苦谛。或业非业报。作四句。业非业报者。谓身口业及报所不摄思业。业报非业者。谓若思所不摄报生苦谛业亦业报者。谓报生思业。非业亦非业报者。谓除业及业报苦谛。若余苦谛。如苦谛。集谛亦如是。
　　道谛所摄身口业及思。是业非业报。余非业亦非业报。
　　一非业亦非业随转。三分别苦谛。或业非业随转。作四句。业非业随转者。谓除业随转身口业。若余身口业。及思业。业随转非业者。谓受阴想阴识阴。若思所不摄业随转行阴。业亦业随转者。谓业随转身口业。非业亦非业随转者。谓除业及业随转苦谛。若余苦谛。如苦谛。集谛亦如是。
　　道谛。或业非业随转。作四句。业非业随转者。谓思业。业随转非业者。谓受阴想阴识阴。若思所不摄业随转行阴。业亦业随转者。谓业随转身口业。非业亦非业随转者。谓除业随转心不相应行。若余心不相应行。
　　一非造色色非可见色。三分别。苦谛。或造色色非可见色。作三句。造色色非可见色者。谓八入及二入少分。造色色亦可见色者。谓一入。非造色色亦非可见色者。谓一入及二入少分。如苦谛。集谛亦如是。
　　道谛所摄身口业。是造色色非可见色。余非造色色。亦非可见色。
　　一非造色色亦非有对色。三分别。苦谛。或造色色非有对色。作四句。造色色非有对色者。谓一入少分。有对色非造色色者。谓一入少分。造色色亦有对色者。谓九入及一入少分。非造色色亦非有对色者。谓一入及一入少分。如苦谛。集谛亦如是。
　　道谛所摄身口业。是造色色非有对色。余非造色色亦非有对色。一切是甚深难了难了甚深。
　　一是善非善因。一善亦善因。二分别苦谛。或善因非善。作三句。善因非善者。谓善报生苦谛。善亦善因者。谓善苦谛。非善亦非善因者。谓除善报生苦谛。若余无记。及不善苦谛。如苦谛。集谛亦如是。
　　二非不善因亦非不善。二分别苦谛。或不善因非不善。作三句。不善因非不善者。谓不善报生苦谛。及欲界身见边见。彼相应苦谛。不善亦不善因者。谓不善苦谛。非不善亦非不善因者。谓除不善报生苦谛。除欲界身见边见。彼相应苦谛。若余无记。及善苦谛。如苦谛。集谛亦如是。
　　二非无记亦非无记因。二分别苦谛。或无记因非无记。作三句。无记因非无记者。谓不善苦谛。无记亦无记因者。谓无记苦谛。非无记亦非无记因者。谓善苦谛。如苦谛。集谛亦如是。
　　一非因缘缘非有因。三因缘缘及有因。一非次第亦非次第缘缘。三分别苦谛。或次第非次第缘缘。作三句。次第非次第缘缘者。谓未来现前必起心心法苦谛。过去及现在阿罗汉最后命终心心法苦谛。及无想正受。灭尽正受。已起当起。次第亦次第缘缘者。谓除过去现在阿罗汉最后命终心心法苦谛。若余过去及现在心心法苦谛。非次第亦非次第缘缘者。谓除未来现前必起心心法苦谛。若余未来心心法苦谛。除次第心不相应行。若余心不相应行及色。如苦谛。集谛亦如是。
　　道谛。或次第非次第缘缘。作三句。次第非次第缘缘者。谓未来现前必起心心法道谛。次第亦次第缘缘者。谓过去现在心心法道谛。非次第亦非次第缘缘者。谓除未来现前必起心心法道谛。若余未来心心法道谛。及身口业心随转心不相应行。
　　一缘缘缘非有缘。三分别。苦谛。所摄色心不相应行。缘缘缘非有缘。余缘缘缘及有缘。如苦谛。集谛亦如是。
　　道谛所摄身口业。缘缘缘非有缘。余缘缘缘亦有缘。
　　三是增上缘缘及有增上。一是增上缘缘非有增上。二非流非随流。二分别苦谛。或流亦随流。或随流非流。流亦随流者。谓四流。余随流非流。如苦谛。集谛亦如是。
众事分阿毗昙论卷第十
千问论品第七之三
　　禅无量无色三摩提定菩提品根入阴界。禅者。谓四禅。问云何四。答谓初禅。二禅。三禅。四禅。
　　问此四禅。几色。几非色。答禅所摄身口业。此是色。余非色。一切不可见。一切是无对。
　　问禅几有漏。几无漏。答一切应分别。禅或有漏。或无漏。云何有漏。谓禅所摄有漏五阴。云何无漏。谓禅所摄无漏五阴。一切是有为。若有漏。彼有报。若无漏。彼无报。一切从因缘生世所摄。禅所摄身口业。是色所摄。余是名所摄。禅所摄心意识。是内入所摄。余是外入所摄。一切是智知。若有漏。断智知。及断。若无漏。非断智知。及不断。一切是应修。一切不秽污。一切是果及有果。一切是不受。禅所摄身口业。是四大造余非四大造。一切是有上。禅若有漏。彼是有。若无漏。彼非有。禅所摄身口业。及心不相应行。因不相应。余因相应。
　　善五处少分摄四禅。四禅亦摄善五处少分。不善处所不摄。无记处所不摄。漏处所不摄。或有漏处摄非禅。作四句。有漏处摄非禅者。谓禅所不摄有漏五阴。禅摄非有漏处者。谓无漏四禅。有漏处摄亦禅者。谓有漏四禅。非有漏处摄亦非禅者。谓禅所不摄无漏五阴及无为。
　　或无漏处摄非禅。作四句。无漏处摄非禅者。谓禅所不摄无漏五阴。及无为。禅摄非无漏处者。谓有漏四禅。无漏处摄亦禅者。谓无漏四禅。非无漏处摄亦非禅者。谓禅所不摄有漏五阴。一切或过去。或未来。或现在一切。若有漏。是色界系。若无漏。是不系。
　　问禅几学。几无学。几非学非无学。答一切应分别。禅或学。或无学。或非学非无学。云何学。谓禅所摄学五阴。云何无学。谓禅所摄无学五阴。云何非学非无学。谓禅所摄有漏五阴。禅若有漏。彼修断。若无漏。彼不断。禅所摄身口业。及心不相应行。非心非心法非心相应。禅所摄受阴想阴。彼相应行阴。是心法心相应心意识。即心也。问禅几心随转非受相应。答作四句。心随转非受相应者。谓心随转身口业。心随转心不相应行及受。受相应非心随转者。谓心意识。心随转亦受相应者。谓想阴。彼相应行阴。非心随转亦非受相应者。谓除心随转心不相应行。若余心不相应行。如受想行亦如是。除其自性。三非觉非观。一分别初禅。或觉随转非观相应。作四句。觉随转非观相应者。谓觉随转身口业。觉随转心不相应行。及觉相应观。观相应非觉随转者。谓觉。觉随转亦观相应者。谓觉观相应心心法。非觉随转亦非观相应者。谓除觉随转心不相应行。若余心不相应行。
　　问禅几见非见处。答作四句。见非见处者。谓禅所摄尽智无生智。所不摄无漏慧。见处非见者。谓见所不摄有漏四禅见亦见处者。谓世俗正见。非见亦非见处者。谓见所不摄无漏四禅。一切非身见因身见亦非彼因。禅所摄身口业及思。此是业非业报。余非业亦非业报。
　　问禅几业非业随转。答作四句。业非业随转者。谓思业。业随转非业者。谓受阴想阴识阴。若思所不摄业随转行阴。业亦业随转者。谓业随转身口业。非业亦非业随转者。谓除业随转心不相应行。若余心不相应行。
　　禅所摄身口业。是造色色非可见色。余非造色色亦非可见色。禅所摄身口业。是造色色非有对色。余非造色色亦非有对色。一切是甚深难了难了甚深。
　　一切是善亦善因。一切非不善亦非不善因。一切非无记亦非无记因。一切是因缘缘亦有因。
　　问禅几次第非次第缘缘。答一切应分别。初禅。或次第非次第缘缘。作三句。次第非次第缘缘者。谓未来现前必起心心法。次第亦次第缘缘者。谓过去现在心心法。非次第亦非次第缘缘者。谓除未来现前必起心心法。若余未来心心法。及身口业心不相应行。如初禅。第二第三禅亦如是。
　　第四禅。或次第非次第缘缘。作三句。次第非次第缘缘者。谓未来现前必起心心法。及无想正受。已起当起。次第亦次第缘缘者。谓过去现在心心法。非次第亦非次第缘缘者。谓除未来现前必起心心法。若余未来心心法。除次第心不相应行。若余心不相应行。及身口业。
　　禅所摄身口业心不相应行。是缘缘缘非有缘余者。是缘缘缘亦有缘。一切是增上缘缘及有增上。禅若有漏。彼随流非流。若无漏。彼非流亦非随流。无量者。谓四无量。问云何四。答谓慈悲喜舍。
　　问此四无量。几色。几非色。答无量所摄身口业。此是色。余非色一切是不可见。一切是无对。一切是有漏。一切是有为。一切是有报。一切从因缘生世所摄。无量所摄身口业。此是色所摄。余是名所摄。无量所摄心意识。是内入所摄。余是外入所摄。一切是智知。一切是断智知及断。一切是应修。一切不秽污。一切是果及有果。一切是有上。一切是不受。无量所摄身口业。是四大造。余非四大造。一切是有无量所摄身口业。及心不相应行。因不相应。余因相应。
　　善五处少分摄四无量。四无量亦摄善五处少分。不善处所不摄。无记处所不摄漏处所不摄。无漏处所不摄。有漏五处少分摄四无量。四无量亦摄有漏五处少分一切。或过去。或未来。或现在。一切是善。一切是色界系。一切是非学非无学。一切是修断。无量所摄身口业。心不相应行。非心非心法非心相应受阴想阴。彼相应行阴。心法心相应心意识。即心也。
　　问无量。几心随转非受相应。答一切应分别。慈或心随转非受相应。作四句。心随转非受相应者。谓心随转身口业。心随转心不相应行及受。受相应非心随转者。谓心意识。心随转亦受相应者。谓想阴。彼相应行阴。非心随转亦非受相应者。谓除心随转心不相应行。若余心不相应行。如慈悲喜舍亦如是。如受想行亦如是。除其自性。
　　问无量。几觉随转非观相应。答一切应分别慈心。或觉随转非观相应。作四句。觉随转非观相应者。谓觉随转身口业。觉随转心不相应行及觉相应观。观相应非觉随转者谓觉。若觉不相应观相应心心法。觉随转亦观相应者。谓觉观相应心心法。非觉随转亦非观相应者。谓除觉随转身口业。若余身口业。除觉随转心不相应行。若余心不相应行。及觉不相应观。及非觉观相应心心法如慈悲舍亦如是。
　　喜或觉随转非观相应。作四句。觉随转非观相应者。谓觉随转身口业。觉随转心不相应行及觉相应观。观相应非觉随转者。谓觉。觉随转亦观相应者。谓觉观相应心心法。非觉随转亦非观相应者。谓除觉随转身口业。若余身口业。除觉随转心不相应行。若余心不相应行。及非觉观相应心心法。
　　无量。或见亦见处。或见处非见。见亦见处者。谓世俗正见。余是见处非见。一切非身见因。身见亦非彼因。无量所摄身口业及思。是业非业报。余非业亦非业报。
　　问无量几业非业随转。答作四句。业非业随转者。谓思业。业随转非业者。谓受阴想阴识阴。若思所不摄业随转行阴。业亦业随转者。谓业随转身口业。非业亦非业随转者。谓除业随转心不相应行。若余心不相应行。
　　无量所摄身口业。是造色色非可见色。余非造色色亦非可见色。
　　无量所摄身口业。是造色色非有对色。余非造色色亦非有对色。一切是甚深难了难了甚深。
　　一切是善亦善因。一切非不善亦非不善因。一切非无记亦非无记因。一切是因缘缘亦有因。
　　问无量几次第非次第缘缘。答作三句。次第非次第缘缘者。谓未来现前必起心心法。次第亦次第缘缘者。谓过去现在心心法。非次第亦非次第缘缘者。谓除未来现前必起心心法。若余未来心心法。及身口业心不相应行。
　　无量所摄身口业。心不相应行。缘缘缘非有缘。余缘缘缘亦有缘。一切是增上缘缘及有增上。一切随流非流。无色者。谓四无色。问云何四。答谓。空入处。识入处。无所有入处。非想非非想入处。
　　问此四无色。几色几非色。答一切是非色一切不可见。一切是无对。一有漏。三分别空处。或有漏或无漏。云何有漏。谓空处所摄有漏四阴。云何无漏。谓空处所摄无漏四阴。如空处。识处无所有处亦如是。一切是有为。
　　问无色。几有报几无报。答一切应分别。空处。或有报或无报。云何有报。谓善有漏空处。云何无报。谓无记无漏空处。如空处。识处无所有处亦如是。非想非非想处。或有报或无报。云何有报。谓善非想非非想处。云何无报。谓无记非想非非想处。
　　一切从因缘生世所摄。一切是名所摄。无色所摄心意识。是内入所摄。余是外入所摄。一切是智知。一断智知及断三分别。三若有漏。彼断智知及断。若无漏。非断智知及不断。
　　问无色。几是应修几是不应修。答一切应分别空处。或应修或不应修。云何应修。谓善空处。云何不应修。谓无记空处。如空处。识处无所有处非想非非想处亦如是。
　　问无色。几秽污几不秽污。答一切应分别无色。或秽污或不秽污。云何秽污。谓隐没。云何不秽污。谓不隐没。一切是果及有果。一切是不受。一切非四大造。一切有上。一是有。三分别。三若有漏。彼是有若无漏。彼非有。无色所摄心不相应行。因不相应。余因相应。或善处摄非无色。作四句。善处摄非无色者。谓善色阴。无色所不摄善四阴。及数灭。无色摄非善处者。谓无记四无色。善处摄亦无色者。谓善四无色。非善处摄亦非无色者。谓不善五阴。无记色阴。无色所不摄无记四阴。及虚空非数灭。不善处所不摄。或无记处摄非无色。作四句。无记处摄非无色者。谓无记色阴。无色所不摄无记四阴。虚空及非数灭。无色摄非无记者。谓善四无色。无记处摄亦无色者。谓无记四无色。非无记处摄亦非无色者。谓善五阴。及数灭。或漏处摄非无色。作四句。漏处摄非无色者。谓一漏处。及二漏处少分。无色摄非漏处者。谓漏处所不摄四无色。漏处摄亦无色者。谓二漏处少分。非漏处摄亦非无色者。谓色阴。漏处所不摄四阴。及无为。
　　或有漏处摄非无色。作四句。有漏处摄非无色者。谓有漏色阴。无色所不摄有漏四阴。无色摄非有漏处者。谓三无色少分。有漏处摄亦无色者。谓一无色。及三无色少分。非有漏处摄亦非无色者。谓无漏色阴。无色所不摄无漏四阴。及无为。
　　或无漏处摄非无色。作四句。无漏处摄非无色者。谓无漏色阴。无色所不摄无漏四阴。及无为。无色摄非无漏处者。谓一无色。及三无色少分。无漏处摄亦无色者。谓三无色少分。非无漏处摄亦非无色者。谓有漏色阴。及无色所不摄有漏四阴。一切。或过去。或未来。或现在。
　　问无色。几善几无记。答一切应分别无色。或善或无记。云何善。谓无色所摄善四阴。云何无记。谓无色所摄无记四阴。一无色界系。三分别。三若有漏。彼无色界系。若无漏。彼不系。一非学非无学。三分别。
　　空处。或学。或无学。或非学非无学。云何学。谓空处所摄学四阴。云何无学。谓空处所摄无学四阴。云何非学非无学。谓空处所摄有漏四阴。如空处。识处无所有处亦如是。
　　问无色。几见断。几修断。几不断。答一切应分别空处。或见断。或修断。或不断。云何见断。谓空处随信行随法行人无间忍等断。彼云何断。谓见断二十八使。彼相应空处。彼所起心不相应行。
　　云何修断。谓空处学见迹修断。彼云何断。谓修断三使。彼相应空处。彼所起心不相应行。及不秽污有漏空处。云何不断。谓无漏空处。如空处。识处无所有处亦如是。
　　非想非非想处。或见断。或修断。云何见断。谓非想非非想随信行随法行人。无间忍等断。彼云何断。谓见断二十八使。彼相应非想非非想处。彼所起心不相应行。
　　云何修断。谓非想非非想处学见迹修断。彼云何断。谓修断三使。彼相应非想非非想处。彼所起心不相应行。及不秽污有漏非想非非想处。
　　无色所摄心不相应行。非心非心法非心相应受阴想阴。彼相应行阴。心法心相应心意识。即心也。
　　问无色。几心随转非受相应。答作四句。心随转非受相应者。谓心随转心不相应行及受。受相应非心随转者。谓心意识。心随转亦受相应者。谓想阴。彼相应行阴。非心随转亦非受相应者。谓除心随转心不相应行。若余心不相应行。如受想行亦如是。除其自性。一切非觉随转非观相应。
　　问无色。几见非见处。答一切应分别。空处。或见非见处。作四句。见非见处者。谓空处所摄尽智无生智。所不摄无漏慧。见处非见者。谓见所不摄有漏空处。见亦见处者。谓五见。世俗正见。非见亦非见处者。谓见所不摄无漏空处如空处。识处无所有处亦如是。非想非非想处。或见亦见处。或见处非见。见亦见处者。谓五见。世俗正见。余见处非见。四无色。几身见因广说如苦集谛。
　　问无色。几业非业报。答一切应分别。空处。或业非业报。作四句。业非业报者。谓报所不摄思业。业报非业者。谓思所不摄。报生空处。业亦业报者。谓报生思业。非业亦非业报者。谓除业业报空处。若余空处。如空处。乃至非想非非想处亦如是。
　　问无色。几业非业随转。答作三句。业非业随转者。谓思业。业随转非业者。谓受阴想阴识阴。若思所不摄业随转行阴。非业亦非业随转者。谓除业随转心不相应行。若余心不相应行。一切非造色色非可见色。一切非造色色非有对色。一切是甚深难了难了甚深。
　　问无色。几善因非善。答作三句。善因非善者。谓善报生四无色。善亦善因者。谓善四无色。非善亦非善因者。谓除善报生四无色。若余无记四无色。一切非不善亦非不善因。
　　问无色。几无记非无记因。答一切应分别。无色。或无记亦无记因。或非无记亦非无记因。无记亦无记因者。谓无记四无色。非无记亦非无记因者。谓善四无色。一切因缘缘及有因。
　　问无色几次第非次第缘缘。答一切应分别。空处或次第非次第缘缘。作三句。次第非次第缘缘者。谓未来现前必起心心法空处。过去现在阿罗汉最后命终心心法空处。次第亦次第缘缘者。谓除过去现在阿罗汉最后命终心心法空处。若余过去现在心心法空处。非次第亦非次第缘缘者。谓除未来现前必起心心法空处。若余未来心心法空处。及心不相应行。如空处。识处无所有处亦如是。非想非非想处。或次第非次第缘缘。作三句。次第非次第缘缘者。谓未来现前必起心心法非想非非想处。过去现在阿罗汉最后命终心心法非想非非想处。及灭尽正受。已起当起。次第亦次第缘缘者。谓除过去现在阿罗汉最后命终心心法非想非非想处。若余过去现在非想非非想处。非次第亦非次第缘缘者。谓除未来现前必起心心法非想非非想处。若余未来心心法非想非非想处。除次第心不相应行。若余心不相应行。
　　无色所不摄心不相应行。缘缘缘非有缘余缘缘缘及有缘。一切是增上缘缘及有增上。
　　问无色。几流几随流。答一切应分别。空处。或随流非流。作三句。随流非流者。谓除流。若余有漏空处。流亦随流者。谓三流少分。非流亦非随流者。谓无漏空处。如空处。识处无所有处亦如是。非想非非想处。或流亦随流。或随流非流。流亦随流者。谓三流少分。此是流亦随流。余随流非流。
　　三摩提定者。谓四三昧修。问云何四。答谓有三昧修广修习住现法乐转。有三昧修广修习知见转。有三昧修广修习慧分别转。有三昧修广修习漏尽转。
　　问此四三昧修。几色。几非色。答三昧修所摄身口业是色。余非色。一切是不可见。一切是无对。一有漏。一无漏。二分别。
　　住现法乐三昧修。或有漏。或无漏。云何有漏。谓住现法乐三昧修所摄有漏五阴。云何无漏。谓住现法乐三昧修所摄无漏五阴。
　　慧分别三昧修。或有漏。或无漏。云何有漏。谓慧分别三昧修所摄有漏五阴。云何无漏。谓慧分别三昧修所摄无漏五阴。
　　一切是有为。一有报。一无报。二分别。三若有漏。彼有报。若无漏。彼无报一切从因缘生世所摄。三昧修所摄身口业。是色所摄。余是名所摄。三昧修所摄心意识。是内入所摄。余是外入所摄。一切是智知。一是断智知及断。一非断智知及不断。二分别。二若有漏。断智知及断。若无漏。非断智知及不断。一切是应修。一切不秽污。一切是果及有果。一切是不受。三昧修所摄身口业。是四大造。余非四大造。一切是有上。一是有。一非有。二分别。二若有漏。彼是有。若无漏。彼非有。三昧修所摄身口业。及心不相应行。因不相应。余因相应。
　　善五处少分摄四三昧修。四三昧修亦摄善五处少分。不善所不摄。无记所不摄。漏所不摄。
　　或有漏处摄非三昧修。作四句。有漏处摄非三昧修者。谓三昧修所不摄有漏五阴。三昧修摄非有漏处者。谓一三昧修。及二三昧修少分。有漏处摄亦三昧修者。谓一三昧修。及二三昧修少分。非有漏处摄亦非三昧修者。谓虚空及数灭非数灭。
　　或无漏处摄非三昧修。作四句。无漏处摄非三昧修者。谓虚空及数灭非数灭。三昧修摄非无漏者。谓一三昧修。及二三昧修少分。无漏处摄亦三昧修者。谓一三昧修。及二三昧修少分。非无漏处摄亦非三昧修者。谓三昧修所不摄有漏五阴。
　　一切。或过去。或未来。或现在。一切是善。一色界系。一不系。二分别。住现法乐三昧修。若有漏。色界系。若无漏。不系。慧分别三昧修。或欲界系。或色界系。或无色界系。或不系。云何欲界系。谓慧分别三昧修所摄欲界系五阴。云何色界系。谓慧分别三昧修所摄色界系五阴。云何无色界系。谓慧分别三昧修所摄无色界系四阴。云何不系。谓慧分别三昧修所摄无漏五阴。一无学。一非学非无学。二分别。住现法乐三昧修。或学。或无学。或非学非无学。云何学。谓住现法乐三昧修所摄学五阴。云何无学。谓住现法乐三昧修所摄无学五阴。云何非学非无学。谓住现法乐三昧修所摄有漏五阴。慧分别三昧修。或学。或无学。或非学非无学。云何学。谓慧分别三昧修所摄学五阴。云何无学。谓慧分别三昧修所摄无学五阴。云何非学非无学。谓慧分别三昧修所摄有漏五阴。一修断。一不断。二分别。二若有漏。彼修断。若无漏。彼不断。三昧修所摄身口业。及心不相应行。非心非心法非心相应。三昧修所摄受阴想阴。彼相应行阴。心法心相应。心意识。即心也。问三昧修。几心随转非受相应。答一切应分别。住现法乐三昧修。或心随转非受相应。作四句。心随转非受相应者。谓心随转身口业。心随转心不相应行及受。受相应非心随转者。谓心意识。心随转亦受相应者。谓想阴。彼相应行阴。非心随转亦非受相应者。谓除心随转心不相应行。若余心不相应行。如住现法乐三昧修。知见三昧修漏尽三昧修亦如是。
　　慧分别三昧修。或心随转非受相应。作四句。心随转非受相应者。谓心随转身口业。心随转心不相应行及受。受相应非心随转者。谓心意识。心随转亦受相应者。谓想阴。彼相应行阴。非心随转亦非受相应者。谓除心随转身口业。若余身口业。除心随转心不相应行。若余心不相应行。如受。想行亦如是。除其自性。
　　一无觉无观。三分别。住现法乐三昧修或觉随转非观相应。作四句。觉随转非观相应者。广说如喜心。知见三昧修亦如是。意分别三昧修。广说如慈心。
　　问三昧修。几见非见处。答一切应分别。住现法乐三昧修。或见非见处。作四句。见非见处者。谓住现法乐三昧修所摄尽智无生智。所不摄无漏慧。见处非见者。谓见所不摄有漏住现法乐三昧修。见亦见处者。谓世俗正见。非见亦非见处者。谓见所不摄无漏住现法乐三昧修。
　　知见三昧修。或见亦见处。或见处非见。见亦见处者。谓知见三昧修所摄世俗正见。余见处非见。
　　慧分别三昧修。或见非见处。作四句。见非见处者。谓慧分别三昧修所摄尽智无生智。所不摄无漏慧。见处非见者。谓见所不摄有漏慧分别三昧修。见亦见处者。谓世俗正见。非见亦非见处者。谓见所不摄无漏慧分别三昧修。
　　漏尽三昧修所摄慧。是见非见处。余非见亦非见处。
　　一切非身见因身见亦非彼因。三昧修所摄身口业及思。此是业非业报。余非业亦非业报。
　　问三昧修。几业非业随转。答一切应分别。住现法乐三昧修。知见三昧修。漏尽三昧修。广说四句。如禅修多罗中分别。慧分别三昧修。广说四句如圣种修多罗中分别。
　　三昧修所摄身口业。是造色色非可见色。余非造色色亦非可见色。三昧修所摄身口业。是造色色非有对色。余非造色色亦非有对色。一切是甚深难了难了甚深。
　　一切是善亦善因。一切非不善亦非不善因。一切非无记亦非无记因。一切是因缘缘及有因。
　　问三昧修。几次第非次第缘缘。答一切应分别。三昧修。或次第非次第缘缘。作三句。次第非次第缘缘者。谓未来现前必起心心法。次第亦次第缘缘者。谓过去现在心心法。非次第亦非次第缘缘者。谓除未来现前必起心心法。若余未来心心法。及身口业心不相应行。
　　三昧修所摄身口业。是缘缘缘非有缘。余是缘缘缘亦有缘。一切是增上缘缘及有增上。一随流非流。一非流亦非随流。二分别。二若有漏。彼随流非流。若无漏。非流亦非随流。菩提品者。谓七觉支。问云何七。答谓念觉支。乃至舍觉支。
　　问此七觉支几色几非色。答一切非色。一切不可见。一切是无对。一切是无漏。一切是有为。一切是无报。一切从因缘生世所摄。一切是名所摄。一切是外入所摄。一切是智知。一切非断智知及不断。一切是应修。一切不秽污。一切是果及有果。一切是不受。一切非四大造。一切是有上。一切非有。一切因相应。
　　善二处少分摄七觉支。七觉支亦摄善二处少分。不善处所不摄。无记处所不摄。漏处所不摄。有漏处所不摄。无漏二处少分摄七觉支。七觉支亦摄无漏二处少分。一切。或过去。或未来。或现在。一切是善。一切是不系。
　　问觉支几学几无学。答一切应分别。念觉支。或学。或无学。云何学。谓学意思惟相应念觉支。云何无学。谓无学意思惟相应念觉支。如念觉支。余一切亦如是。
　　一切是不断。一切是心法心相应。一心随转非受相应。六心随转亦受相应。一切心随转想行相应。除其自性。问觉支。几觉随转非观相应。答一切应分别。念觉支。或有觉有观。或无觉有观。或无觉无观。云何有觉有观。谓有觉有观意思惟相应念觉支。云何无觉有观。谓无觉有观意思惟相应念觉支。云何无觉无观。谓无觉无观意思惟相应念觉支。如念觉支。择法精进猗定舍觉支亦如是。
　　喜觉支。或有觉有观。或无觉无观。云何有觉有观。谓有觉有观意思惟相应喜觉支。云何无觉无观。谓无觉无观意思惟相应喜觉支。亦非见亦非见处。一分别。择法觉支所摄尽智无生智。所不摄无漏慧。是见非见处。余非见亦非见处。
　　一切非身见因身见亦非彼因。一切非业亦非业报。一切是业随转非业。一切非造色色非可见色。一切非造色色非有对色。一切是甚深难了难了甚深。
　　一切是善亦善因。一切非不善亦非不善因。一切非无记亦非无记因。一切是因缘缘亦有因。
　　问觉支。几次第非次第缘缘。答一切应分别。念觉支。或次第非次第缘缘。作三句。次第非次第缘缘者。谓未来现前必起念觉支。次第亦次第缘缘者。谓过去现在念觉支。非次第亦非次第缘缘者。谓除未来现前必起念觉支。若余未来念觉支。如念觉支。
　　余一切亦如是。一切是缘缘缘。亦有缘。一切是增上缘缘及有增上。一切非流亦非随流。
众事分阿毗昙论卷第十一
千问论品第七之四
　　根者。谓二十二根。问此二十二根。几色。几非色。答七是色。十五非色。一切不可见。七有对。十五无对。十有漏。三无漏。九分别。意根。或有漏。或无漏。云何有漏。谓有漏意思惟相应意根。云何无漏。谓无漏意思惟相应意根。如意根。乐根喜根舍根信精进念定慧根亦如是。一切是有为。
　　一有报。十一无报。十分别。意根。或有报。或无报。云何有报。谓不善善有漏意根。云何无报。谓无记无漏意根。如意根。乐根喜根舍根亦如是。
　　苦根。或有报。或无报。云何有报。谓善不善苦根。云何无报。谓无记苦根。信精进念定慧根。若有漏。彼有报。若无漏。彼无报。
　　一切从因缘生世所摄。七是色所摄。十五是名所摄。八是内入所摄。十一是外入所摄。三分别。未知当知根已知根无知根所摄心意识。是内入所摄。余是外入所摄。
　　一切是智知。十是断智知。及断三非断智知。及不断。九分别。九若有漏。彼断智知。及断。若无漏。非断智知。及不断。八应修八不应修。六分别。意根。或应修。或不应修。云何应修。谓善意根。云何不应修。谓不善无记意根。如意根乐根苦根喜根舍根亦如是。
　　忧根或应修。或不应修。云何应修。谓善忧根。云何不应修。谓不善忧根。
　　十六不秽污。六分别。意根。或秽污。或不秽污。云何秽污。谓隐没。云何不秽污。谓不隐没。如意根。乐根苦根喜根忧根舍根亦如是。
　　一切是果。及有果。十五不受。七分别。眼根。或受。或不受。云何受。若自性受。云何不受。若非自性受。如眼根。耳根鼻根舌根身根男根女根亦如是。
　　七四大造。十五非四大造。一切是有上。十是有。三非有。九分别。九若有漏。彼是有。若无漏。彼非有。八因不相应。十四因相应。
　　或善处摄非根。作四句。善处摄非根者。谓善色阴想阴。根所不摄善行阴。及数灭。根摄非善处者。谓八根六根少分。善处摄亦根者。谓八根六根少分。非善处摄亦非根者。谓不善色阴想阴。根所不摄不善行阴。根所不摄无记色阴想阴。根所不摄无记行阴。及虚空非数灭。
　　或不善处摄非根。作四句。不善处摄非根者。谓不善色阴想阴。根所不摄不善行阴。根摄非不善处者。谓十六根六根少分。不善处摄亦根摄者。谓六根少分。非不善处摄亦非根者。谓善色阴想阴。根所不摄善行阴。及数灭根所不摄无记色阴想阴。根所不摄无记行阴。及虚空非数灭。
　　或无记处摄非根。作四句。无记处摄非根者。谓根所不摄无记色阴想阴。根所不摄无记行阴。虚空及非数灭。根摄非无记处者。谓九根及五根少分。无记处摄亦根者。谓八根及五根少分。非无记处摄亦非根者。谓善色阴想阴。根所不摄善行阴。及数灭。及不善色阴想阴。根所不摄不善行阴。漏处所不摄。或有漏处摄非根。作四句。有漏处摄非根者。谓根所不摄有漏色阴想阴。根所不摄有漏行阴。根摄非有漏处者。谓三根及九根少分。有漏处摄亦根者。谓十根及九根少分。非有漏处摄亦非根者。谓无漏色阴想阴。根所不摄无漏行阴。及无为。或无漏处摄非根。作四句。无漏处摄非根者。谓无漏色阴想阴根所不摄无漏行阴。及无为。根摄非无漏处者。谓十根及九根少分。无漏处摄亦根摄者。谓三根及九根少分。非无漏处摄亦非根者。谓根所不摄有漏色阴想阴。根所不摄有漏行阴。
　　一切。或过去。或未来。或现在。八善。八无记。六分别。意根。或善。或不善。或无记。云何善。谓善意思惟相应意根。云何不善。谓不善意思惟相应意根。云何无记。谓无记意思惟相应意根。如意根。乐苦喜舍根亦如是。忧根。或善。或不善。云何善。谓善意思惟相应忧根。云何不善。谓不善意思惟相应忧根。四欲界系三不系。十五分别。眼根。或欲界系。或色界系云何欲界系。谓眼根欲界系。四大所造。云何色界系。谓眼根色界系四大所造。如眼根。耳鼻舌身根亦如是。
　　命根。或欲界系。或色界系。或无色界系云何欲界系。谓欲界系命。云何色界系。谓色界系命。云何无色界系。谓无色界系命。
　　意根。或欲界系。或色界系。或无色界系。或不系。云何欲界系。谓欲界系意思惟相应意根。云何色界系。谓色界系意思惟相应意根。云何无色界系。谓无色界系意思惟相应意根。云何不系。谓无漏意思惟相应意根。如意根。舍根信精进念定慧根亦如是。
　　乐根。或欲界系。或色界系。或不系。云何欲界系。谓欲界系意思惟相应乐根。云何色界系。谓色界系意思惟相应乐根。云何不系。谓无漏意思惟相应业根。如乐根。喜根亦如是。
　　二学。一无学。十非学非无学。九分别。意根。或学。或无学。或非学非无学。云何学。谓学意思惟相应意根。无学即无学意思惟相应亦如是。
　　云何非学非无学。谓有漏意思惟相应意根。如意根。乐喜舍根信精进念定慧根亦如是。
　　九修断。三不断。十分别。意根。或见断。或修断。或不断。云何见断。若意根随信行随法行人无间忍等断。广说如分别诸入品。云何修断。谓如前广说。云何不断。谓无漏意根。如意根。舍根亦如是。
　　乐根。或见断。或修断。或不断。云何见断。若乐根随信行随法行人无间忍等断。彼云何断。谓见断二十八使相应乐根。云何修断。若乐根学见迹修断。彼云何断。谓修断五使相应乐根。及不秽污有漏乐根。云何不断。谓无漏乐根(二十八者三禅四谛二十八五者三禅思惟三欲界思惟贪及无明二也)
　　喜根。或见断。或修断。或不断。云何见断。若喜根随信行随法行人无间忍等断。彼云何断。谓见断五十二使相应喜根。云何修断。若喜根学见迹修断。彼云何断。谓修断六使相应喜根。及不秽污有漏喜根。云何不断。谓无漏喜根(五十二者二禅四谛二十八欲界四谛身见一边见一邪见四戒盗二见盗四贪四慢四无明四六者二禅思惟三欲界思惟贪慢无明三也)
　　忧根。或见断。或修断。云何见断。若忧根随信行随法行人无间忍等断。彼云何断。谓见断十六使相应忧根。云何修断若忧根学见迹修断。彼云何断。谓修断二使相应忧根。及不秽污忧根(十六者欲界四谛邪见四疑四嗔恚四无明四二者欲界思惟嗔恚无明二也)
　　信精进念定慧。若有漏。彼修断。若无漏。彼不断。八非心非心法非心相应。十心法心相应一即心。三分别。未知当知根已知根无知根所摄九根八根。心法及心相应。一根即心也。八非心随转非受相应。一受相应非心随转。五心随转非受相应。五心随转亦受相应。三分别。未知当知根已知根无知根所摄三根。心随转非受相应。一受相应非心随转。五心随转亦受相应。
　　八非心随转非想行相应。一想行相应非心随转。十心随转及想行相应。除其自性。三分别。未知当知根已知根无知根所摄九根八根。心随转亦想行相应。除其自性。一根想行相应非心随转。
　　二有觉有观。八无觉无观。十二分别。意根。或有觉有观。或无觉有观。或无觉无观。云何有觉有观。谓有觉有观意思惟相应意根。云何无觉有观。谓无觉有观意思惟相应意根。云何无觉无观。谓无觉无观意思惟相应意根。如意根。舍根信精进念定慧根未知当知根已知根无知根亦如是。
　　乐根。或有觉有观。或无觉无观。云何有觉有观。谓有觉有观意思惟相应乐根。云何无觉无观。谓无觉无观意思惟相应乐根。如乐根。喜根亦如是。一见亦见处九见处非见。十二分别。意根。若有漏。彼见处非见。若无漏。彼非见亦非见处。如意根。乐根喜根舍根信精进念定根亦如是。
　　慧根。或见非见处。作四句。见非见处者。谓尽智无生智所不摄无漏慧根。见处非见者。谓见所不摄有漏慧根。见亦见处者。谓世俗正见。非见亦非见处者。谓见所不摄无漏慧根。未知当知根已知根所摄。见非见处。余非见亦非见处。无知根所摄尽智无生智。所不摄无漏慧根。是见非见处。余非见亦非见处。十六非身见因身见亦非彼因。六分别。意根乐根喜根舍根。广说如受念处。苦根。若秽污。彼身见因身见非彼因。若不秽污。彼非身见因。身见亦非彼因。
　　忧根。或身见因身见非彼因。作三句。身见因身见非彼因者。谓除过去现在见苦断使相应忧根。除过去现在见集断一切遍使相应忧根。若余秽污忧根。身见因身见亦彼因者。谓前尔所所除者是。非身见因身见亦非彼因者。谓不秽污忧根。
　　九非业非业报。一业报非报。十二分别。眼根。或业报非业。或非业亦非业报。业报非业者。谓报生眼根。余非业亦非业报。如眼根。耳根鼻根舌根身根男根女根意根乐根喜根舍根苦根亦如是。
　　八非业非业随转。十四业随转非业。七是造色色非可见色。十五非造色色非可见色。七是造色色有对色。十五非造色色非有对色。一切是甚深难了难了甚深。
　　八是善亦善因。十四分别。眼根。或善因非善。或非善因亦非善。善因非善者。谓善报生眼根。余非善因亦非善。如眼根。耳根鼻根舌根身根男根女根。命根亦如是。
　　意根。或善因非善。作三句。善因非善者。谓善报生意根。善亦善因者。谓善意根。非善亦非善因者。谓除善报生意根及善意根。若余不善无记意根。如意根。乐根喜根舍根亦如是。苦根。或善亦善因。或非善亦非善因。善亦善因者。谓善苦根。非善亦非善因者。谓不善及无记苦根。
　　忧根。或善亦善因。或非善。亦非善因。善亦善因者。谓善忧根。非善亦非善因者。谓不善忧根。
　　八非不善非不善因。十四分别。眼根或不善因。非不善。或非不善因亦非不善。不善因非不善者。谓不善报生眼根。余非不善因亦非不善。如眼根。耳根鼻根舌根身根男根女根命根亦如是。
　　意根。或不善因非不善。作三句。不善因非不善者。谓不善报生意根。及欲界身见边见相应意根。不善亦不善因者。谓不善意根非不善亦非不善因者。谓除不善报生意根。除欲界身见边见相应意根及除不善意根。若余无记及善意根。
　　乐根。或不善非不善因。或非不善亦非不善因。不善非不善因者。谓不善乐根。非不善亦非不善因者。谓善及无记乐根。
　　苦根。或不善因非不善。作三句。不善因非不善者。谓不善报生苦根。不善亦不善因者。谓不善苦根。非不善亦非不善因者。谓除不善报生苦根及不善苦根。若余无记及善苦根。喜根。或不善因非不善。作三句。不善因非不善者。谓欲界身见边见。彼相应喜根。不善亦不善因者。谓不善喜根。非不善亦非不善因者。谓除欲界。身见边见彼相应喜根。及除不善喜根。若余无记及善喜根。如喜根舍根亦如是。忧根。或不善亦不善因。或非不善亦非不善因。不善亦不善因者。谓不善忧根。非不善亦非不善因者。谓善忧根。
　　八非无记亦非无记因。八无记亦无记因。六分别。意根。或无记因非无记。作三句。无记因非无记者。谓不善意根。无记亦无记因者。谓无记意根。非无记亦非无记因者。谓善意根。如意根。乐根苦根喜根舍根亦如是。
　　忧根。或无记因非无记。或非无记亦非无记因无记因非无记者。谓不善忧根。非无记亦非无记因者。谓善忧根。一切因缘缘及有因。八非次第亦非次第缘缘。十四分别。意根。或次第非次第缘缘。广说如受念处。舍根亦如是。
　　乐根。或次第非次第缘缘。作三句。次第非次第缘缘者。谓未来现前必起乐根。次第亦次第缘缘者。谓过去现在乐根。非次第亦非次第缘缘者。除未来现前必起乐根。若余未来乐根。如乐根。苦根喜根忧根信精进念定慧根未知当知根已知根无知根亦如是。
　　八缘缘缘非有缘。十四缘缘缘及有缘。一切是增上缘缘亦有增上。十随流非流。三非流亦非随流。九分别。九若有漏。彼随流非流。若无漏。彼非流亦非随流。
　　入者。谓十二入。问云何十二。答广说如前。
　　问此十二入。几色。几非色。答谓十色。一非色。一分别。法入中。或色。或非色。云何色。谓法入中身口业是色。余非色。一可见。十一不可见。十有对。二无对。十有漏。二分别。意入。或有漏。或无漏。云何有漏。谓有漏意思惟相应意入。云何无漏。谓无漏意思惟相应意入。法入。或有漏。或无漏。云何有漏。谓有漏身口业。有漏受阴想阴行阴。云何无漏。谓无漏身口业。无漏受阴想阴行阴。及无为。十一有为。一分别。法入。或有为。或无为。云何有为。谓法入中身口业。受阴想阴行阴。云何无为。谓虚空数灭及非数灭。八无报。四分别。色入。或有报。或无报。云何有报。谓善不善色入。云何无报。谓除善不善色入。若余色入。如色入。声入亦如是。
　　意入或有报。或无报。云何有报。谓不善善有漏意入。云何无报。谓无记及无漏意入。如意入。法入亦如是。十一从因缘生世所摄。一分别。法入。若有为因缘生世所摄。若无为非因缘生非世所摄。十是色所摄。一是名所摄。一分别。法入中身口业。是色所摄。余是名所摄。六是内入所摄。六是外入所摄。一切是智知。十断知知及断。二分别。二若有漏。彼断知知及断。若无漏。彼非断知知及不断。八不应修。四分别。色入。或应修。或不应修云何应修。谓善色入。云何不应修。谓不善及无记色入。如色入。声入意入亦如是。
　　法入。广说如分别诸入品。八不秽污四分别。广说如上。十一是果及有果。一分别。法入中。或果非有果。作三句。果非有果者。谓数灭。果亦有果者。谓有为法入。非果亦非有果者。谓虚空及非数灭三不受。九分别。眼入。或受。或不受。云何受。谓自性受。云何不受。谓非自性受。如眼入。耳入鼻入舌入。身入色入香入味入触入亦如是。
　　十二入。或四大造。或非四大造。云何四大造。谓九入。及二入少分。云何非四大造。谓一入。及二入少分。十一有上。一分别。法入。或有上。或无上。云何有上。谓法入中身口业。及受阴想阴行阴虚空。及非数灭。云何无上。谓数灭。十是有。二分别。二若有漏。彼是有。若无漏。彼非有。十因不相应。一因相应。一分别。法入。若心法因相应。若非心法因不相应。
　　善处摄四入少分。四入少分亦摄善处不善处摄四入少分。四入少分亦摄不善处。无记处摄八入及四入少分。八入及四入少分亦摄无记处。漏处摄一入少分。一入少分亦摄漏处。有漏处摄十入及二入少分。十入及二入少分亦摄有漏处。无漏处摄二入少分。二入少分亦摄无漏处。
　　十一。或过去。或未来。或现在。一分别。法入。若有为。或过去。或未来。或现在。若无为。非过去。非未来。非现在。八无记。四分别。广说如分别诸入品。二欲界系。十分别。广说如分别诸入品。
　　问十二入。几学。几无学。几非学非无学。答广说如分别诸入品。十修断。二分别。广说如分别诸入品。十非心非心法非心相应。一即心。一分别。法入。若有缘心法心相应。若无缘非心法非心相应。
　　十非心随转非受相应。一受相应非心随转一分别。法入。或心随转非受相应。作三句。心随转非受相应者。谓心随转身口业。心随转心不相应行及受。心随转亦受相应者。谓想阴彼相应行阴。非心随转亦非受相应者。谓除心随转身口业。若余身口业。除心随转心不相应行。若余心不相应行。及无为。如受。想行亦如是。除其自性。十非觉随转亦非观相应。二分别。意入。或有觉有观。或无觉有观。或无觉无观。云何有觉有观。谓有觉有观意思惟相应意入。云何无觉有观。谓无觉有观意思惟相应意入。云何无觉无观。谓无觉无观意思惟相应意入。法入。或觉随转非观相应。作四句。觉随转非观相应者。谓觉随转身口业。觉随转心不相应行。及觉相应观。观相应非觉随转者。谓觉。若觉不相应观相应心心法。觉随转亦观相应者。谓觉观相应心心法。非觉随转亦非观相应者。谓除觉随转身口业。若余身口业。除觉随转心不相应行。若余心不相应行。及觉不相应观。及非觉观相应心心法法入。及无为。
　　一见亦见处。九见处非见。二分别。意入。若有漏。见处非见。若无漏。非见亦非见处。法入。或见非见处。作四句。见非见处者。谓法入所摄尽智无生智。所不摄无漏慧。见处非见者。谓见所不摄有漏法入。见亦见处者。谓五见。世俗正见。非见亦非见处者。谓见所不摄无漏法入。
　　八非身见因身见亦非彼因。四分别。色入。若秽污。身见因身见非彼因。若不秽污非身见因身见亦非彼因。如色入。声入亦如是。意入。广说如受念处。法入广说如法念处。问十二入。几业非业报。答一切应分别。眼入。或业报非业。或非业报亦非业。业报非业者。谓报生眼入余非业报亦非业。如眼入。耳入鼻入香入舌入味入身入触入意入亦如是。色入。或业非业报。作三句。业非业报者。谓身作色。业报非业者。谓报生色入。非业亦非业报者。谓除业色及业报生色入。若余色入。声入。或业非业报。或非业亦非业报。业非业报者。谓口作。余非业亦非业报。
　　法入。或业非业报。作四句。业非业报者。谓身口业。及报所不摄思业。业报非业者。谓思所不摄报生法入。业亦业报者。谓报生思业。非业亦非业报者。谓除业及业报生法入。若余法入。八非业非业随转。一业随转非业。三分别。色入。或业非业随转。或非业亦非业随转。业非业随转者。谓身作色。余非业亦非业随转。声入亦如是。
　　法入。或业非业随转。作四句。业非业随转者。谓除业随转身口业。若余身口业。及思业。业随转非业者。谓受阴想阴。若思所不摄业随转行阴。业亦业随转者。谓业随转身口业。非业亦非业随转者。谓除业及业随转。法入。若余法入。
　　十二入。或造色色非可见色。作三句。造色色非可见色者。谓八入。及二入少分造色色亦可见色者。谓一入。非造色色亦非可见色者。谓一入。及二入少分。
　　十二入。或造色色非有对色。作四句。造色色非有对色者。谓一入少分。有对色非造色色者。谓一入少分。造色色亦有对色者。谓九入。及一入少分。非造色色亦非有对色者。谓一入。及一入少分。一切是甚深难了难了甚深。问十二入。几善亦善因。答一切应分别。眼入。或善因非善。或非善亦非善因。善因非善者。谓善报生眼入。余非善因亦非善。如眼入。耳入鼻入香入舌入味入身入触入亦如是。
　　色入。或善因非善。作三句。善因非善者。谓善报生色入。善亦善因者。谓善色入。非善亦非善因者。谓无记及不善色入。如色入。意入亦如是。
　　声入。或善亦善因。或非善亦非善因。善亦善因者。谓善声入。余非善亦非善因。法入。或善非善因。广说如法念处。问十二入。几不善亦不善因答一切应分别。眼入。或不善因非不善。或非不善亦非不善因。不善因非不善者。谓不善报生眼入。余非不善因亦非不善。如眼入。耳入鼻入香入舌入味入身入触入亦如是。
　　色入。或不善因非不善。作三句。不善因非不善者。谓不善报生色入。不善亦不善因者。谓不善色入。非不善亦非不善因者。谓无记及善色入。
　　声入。或不善亦不善因。或非不善亦非不善因。不善亦不善因者。谓不善声入。余非不善亦非不善因。意入。如意根。法入。如法念处。八无记亦无记因。四分别。色入。或无记因非无记。作三句。无记因非无记者。谓不善色入无记因亦无记者。谓无记色入。非无记因亦非无记者。谓善色入。如色入。声入意入亦如是。
　　法入。或无记非无记因。作四句。无记非无记因者。谓虚空及非数灭。无记因非无记者。谓不善法入。无记亦无记因者。谓无记有为法入。非无记亦非无记因者。谓善法入。
　　十一因缘缘及有因。一分别。法入。若有为因。缘缘及有因。若无为。非因缘缘非有因。
　　十非次第亦非次第缘缘。二分别。意入。或次第非次第缘缘。作三句。次第非次第缘缘者。谓未来现前必起意入。过去现在阿罗汉最后命终意入。次第亦次第缘缘者。谓除过去现在阿罗汉最后命终意入。若余过去及现在意入。非次第亦非次第缘缘者。谓除未来现前必起意入。若余未来意入。
　　法入。或次第非次第缘缘。作三句。次第非次第缘缘者。谓未来现前必起心法法入。过去及现在阿罗汉最后命终心法法入。及无想正受。灭尽正受。已起当起法入。次第亦次第缘缘者。谓除过去现在阿罗汉最后命终心法法入。若余过去及现在心法法入。非次第亦非次第缘缘者。谓除未来现前必起心法法入。若余未来心法法入。除次第心不相应行。若余心不相应行身口业。及无为。
　　十缘缘缘非有缘。一缘缘缘亦有缘。一分别。缘法入。若心法。彼缘缘缘亦有缘。余非缘缘缘亦非有缘。
　　十一是增上缘缘及有增上。一分别。法入。若有为。彼增上缘缘及有增上。若无为。增上缘缘非有增上。
　　十随流非流。二分别。意入。若有漏。彼随流非流。若无漏。非流亦非随流。法入。或随流非流。作三句。随流非流者。谓流所不摄有漏法。入流亦随流者。谓四流。非流亦非随流者。谓流所不摄无漏法入。
众事分阿毗昙论卷第十二
千问论品第七之五
　　阴者。谓五阴。问云何五。答广说如上。问此五阴。几色。几非色。答一是色。四非色。四是不可见。一分别。色阴。或可见。或不可见。云何可见谓一入。云何不可见。谓九入。及一入少分。四无对。一分别。色阴。或有对。或无对。云何有对。谓十入。云何无对。谓一入少分。色阴。或有漏。或无漏。云何有漏。谓有漏。十入。及一入少分。云何无漏。谓一入少分。受阴。或有漏。或无漏。云何有漏。谓有漏意思惟相应受阴。云何无漏。谓无漏意思惟相应受阴。如受阴。想阴识阴亦如是。
　　行阴。或有漏。或无漏。云何有漏。谓若有漏心相应。及有漏心不相应行阴。云何无漏。谓无漏心相应。及无漏心不相应行阴。一切是有为。
　　问阴。几有报。几无报。答一切应分别。色阴。或有报或无报。云何有报。谓不善色阴。乃善有漏色阴。云何无报。谓无记及无漏色阴如色阴。受阴想阴行阴识阴亦如是。
　　一切从因缘生世所摄。一是色所摄。四是名所摄一是内入所摄。三是外入所摄。一分别。色阴。或内入所摄。或外入所摄。云何内入所摄。谓五内入。云何外入所摄。谓五外入。及一外入少分。一切是智知。若有漏。彼断知知及断。若无漏。彼非断知知及不断。
　　问阴。几应修。几不应修。答一切应分别。色阴。或应修。或不应修。云何应修。谓善色阴。云何不应修。谓不善及无记色阴。如色阴。受阴想阴识阴行阴亦如是。
　　问阴。几秽污几非秽污。答一切应分别。色阴。或秽污。或非秽污。云何秽污。谓不善色阴及隐没无记色阴。云何非秽污。谓善色阴。及不隐没无记色阴。如色阴。受阴想阴识阴行阴亦如是。
　　一切是果及有果。四不受。一分别。色阴。或受。或不受。云何受。若自性受。云何不受。若非自性受。四非四大造。一分别。色阴。或四大造。或非四大造。云何四大造。谓九入。及二入少分。云何非四大造。谓一入少分。一切有上问阴。几是有。几非有。答一切应分别。阴若有漏。彼是有。若无漏。彼非有。一因不相应。二因相应。一分别。行阴。若心法。因相应。若非心法。因不相应。
　　或善处摄非阴。作四句。善处摄非阴者。谓数灭。阴摄非善处者。谓不善及无记五阴。善处摄亦阴者。谓善五阴。非善处摄亦非阴者。谓虚空非数灭。不善处摄五阴少分。五阴少分亦摄不善处。
　　或无记处摄非阴。作四句。无记处摄非阴者。谓虚空及非数灭。阴摄非无记处者。谓善不善五阴。无记处摄亦阴者。谓无记五阴。非无记处摄亦非阴者。谓数灭。漏处摄一阴少分。一阴少分亦摄漏处。有漏处摄五阴少分。五阴少分亦摄有漏处。
　　或无漏处摄非阴。作四句。无漏处摄非阴者。谓虚空数灭。非数灭阴摄非无漏处者。谓有漏五阴。无漏处摄亦阴者。谓无漏五阴。非无漏处。摄亦非阴者。是事不可得也。
　　阴或过去。或未来。或现在。阴或善。或不善或无记。云何善。谓善五阴。云何不善。谓不善五阴。云何无记。谓无记五阴。阴或欲界系。或色界系。或无色界系。或不系。云何欲界系。谓欲界系五阴。云何色界系。谓色界系五阴。云何无色界系谓无色界系四阴。云何不系。谓无漏五阴。
　　问阴。几学。几无学。几非学非无学。答一切应分别。阴或学。或无学。或非学非无学。云何学。谓学五阴。云何无学。谓无学五阴。云何非学非无学。谓有漏五阴。
　　问阴。几见断。几修断。答一切应分别。色阴。若有漏。彼修断。若无漏彼不断。云何修断。谓十入。及一入少分。云何不断。谓一入少分。受阴。或见断。或修断。或不断。云何见断。若受阴随信行随法行人无间忍等断。彼云何断。谓见断八十八使相应受阴。云何修断。若受阴学见迹修断。彼云何断。谓修断十使相应受阴。及不秽污有漏受阴。云何不断。谓无漏受阴。如受阴。想阴识阴亦如是。
　　行阴。或见断。或修断。或不断。云何见断。若行阴随信行随法行人无间忍等断。彼云何断。谓见断八十八使。彼相应行阴。彼所起心不相应行。云何修断。若行阴学见迹修断。彼云何断。谓修断十使。彼相应行阴。彼所起身口业。彼所起心不相应行。及不秽污有漏行阴。云何不断。谓无漏行阴。一非心非心法非心相应。二心法亦心相应。一唯心。一分别。行阴。若心不相应。彼非心非心法非心相应。余心法亦心相应。一心随转非受相应。一心随转亦受相应。二分别。
　　色阴。或心随转非受相应。或非心随转。亦非受相应。心随转非受相应者。谓心随转身口业。余非心随转亦非受相应。
　　行阴。或心随转非受相应。作三句。心随转非受相应者。谓心随转心不相应行阴。心随转亦受相应者。谓心相应行阴。非心随转亦非受相应者。谓除心随转心不相应行阴。若余心不相应行阴。如受。想亦如是。除其自性。问阴。几觉随转非观相应。答一切应分别。色阴。或觉随转非观相应。或非觉随转亦非观相应。觉随转非观相应者。谓觉随转身口业。余非觉随转亦非观相应。
　　受阴。或有觉有观。或无觉有观。或无觉无观。云何有觉有观。谓有觉有观意思惟相应受阴。云何无觉有观。谓无觉有观意思惟相应受阴。云何无觉无观。谓无觉无观意思惟相应受阴。如受阴。想阴识阴亦如是。
　　行阴。或觉随转非观相应。作四句。觉随转非观相应者。谓觉随转心不相应行阴。及觉相应观。观相应非觉随转者。谓觉。若觉不相应观相应心法行阴。觉随转亦观相应者。谓觉观相应心法行阴。非觉随转亦非观相应者。谓除觉随转心不相应行阴。若余心不相应行阴。及觉不相应观。及非觉观相应心法行阴。
　　问阴。几见非见处答一切应分别。色阴。或见处非见。作三句。见处非见者。谓九入。及一入少分。见亦见处者。谓一入。非见亦非见处者。谓一入少分。受阴想阴识阴。若有漏。彼见处非见。若无漏。彼非见亦非见处。
　　行阴。或见非见处。作四句。见非见处者。谓行阴所摄尽智无生智所不摄无漏慧。见处非见者。谓见所不摄有漏行阴。见亦见处者。谓五见。及世俗正见。非见亦非见处者。谓见所不摄无漏行阴。
　　问阴。几身见非彼因彼非身见因。答一切应分别。色阴。如色入。受阴想阴识阴。如受念处。行阴。如法念处。
　　问阴。几业非业报。答一切应分别。色阴。如身念处。受阴想阴识阴。如受念处。行阴。如法念处。三业随转非业。二分别。色阴。如身念处。行阴。如法念处。四阴非造色色非可见色。一分别。色阴。如身念处。四非造色色非有对色。一分别。色阴。如身念处。一切是甚深难了难了甚深。
　　问阴。几善因非善。答一切应分别。阴或善因非善。作三句。善因非善者。谓善报生五阴。善亦善因者。谓善五阴。非善亦非善因者。谓不善及无记五阴。
　　问阴。几不善非不善因。答一切应分别。色阴如身念处。受阴想阴识阴如受念处。行阴如法念处。
　　问阴。几无记因非无记。答一切应分别。阴或无记因非无记。作三句。无记因非无记者。谓不善五阴。无记亦无记因者。谓无记五阴。非无记亦非无记因者。谓善五阴。一切因缘缘及有因。一非次第。亦非次第缘缘。四分别。受阴想阴识阴。如受念处。
　　行阴。或次第非次第缘缘。作三句。次第非次第缘缘者。谓未来现前必起心法行阴。过去及现在阿罗汉最后命终心法行阴。及无想正受。灭尽正受。已起当起心法行阴。次第亦次第缘缘者。谓除过去现在阿罗汉最后命终心法行阴。若余过去及现在心法行阴。非次第亦非次第缘缘者。谓除未来现前必起心法行阴。若余未来心法行阴。除次第心不相应行阴。若余心不相应行阴。
　　一缘缘缘非有缘。三缘缘缘及有缘。一分别行阴。若心法。彼缘缘缘及有缘。若非心法。缘缘缘非有缘。一切是增上缘缘及有增上。
　　问阴。几流亦随流。答一切应分别。色阴受阴想阴识阴。若有漏。彼随流非流。若无漏。彼非流亦非随流。行阴。或随流非流。作三句。随流非流者。谓流所不摄有漏行阴。流亦随流者。谓四流。非流亦非随流者。谓流所不摄无漏行阴。
　　界者。谓十八界。问云何十八。答广说如前。
　　问此十八界。几色。几非色。答十是色。七非色。一分别。法界中身口业是色。余非色。一可见。十七不可见。十有对。八无对。十五有漏。三分别。意界。或有漏。或无漏。云何有漏。谓有漏意思惟相应意界。云何无漏。谓无漏意思惟相应意界。如意界。识界亦如是。
　　法界。如法入。十七有为。一分别。法界。如法入。八无报。十分别。色界。或有报。或无报。云何有报。谓善不善色界。云何无报。谓无记色界。如色界。声界眼识界耳识界鼻识界舌识界身识界亦如是。
　　意界。或有报。或无报。云何有报。谓不善及善有漏意界。云何无报。谓无记及无漏意界。如意界。意识界法界亦如是。
　　十七从因缘生世所摄。一分别。法界如法入。十是色所摄。七是名所摄。一分别。法界中身口业是色所摄。余是名所摄。十二是内入所摄。六是外入所摄。一切是智知。十五断知知及断。三分别。三若有漏。断知知及断。若无漏。非断知知及不断。八不应修。十分别。色界。或应修。或不应修。云何应修。谓善色界。云何不应修。谓不善及无记色界。如色界。声界眼识耳识鼻识舌识身识界意界意识界亦如是。法界。或应修。或不应修。云何应修。谓善有为法界。云何不应修。谓不善无记法界及数灭。八不秽污。十分别。色界。或秽污。或不秽污。云何秽污。谓不善色界。及隐没无记色界。云何不秽污。谓善色界。及不隐没无记色界。如色界。声界眼识耳识鼻识舌识身识界意界意识界法界亦如是。
　　十七是果及有果。一分别。法界如法入。九不受。九分别。眼界。或受。或不受。云何受。若自性受。云何不受。若非自性受。如眼界。色界耳界鼻界香界舌界味界身界触界亦如是。十八界。或四大造。或非四大造。云何四大造。谓九界。及二界少分。云何非四大造。谓七界。及二界少分。十七界是有上。一分别。法界如法入。十五是有。三分别。三若有漏。彼是有。若无漏彼非有。十因不相应。七因相应。一分别。法界是法入。
　　善处摄十界少分。十界少分亦摄善处。不善处摄十界少分。十界少分亦摄不善处。无记处摄八界及十界少分。八界及十界少分亦摄无记处。漏处摄一界少分。一界少分亦摄漏处。有漏处摄十五界及三界少分。十五界及三界少分亦摄有漏处无漏处摄三界少分。三界少分亦摄无漏处。十七界。或过去。或未来。或现在。一分别。法界如法入。八无记。十分别。色界。或善。或不善。或无记。云何善。谓善身作。云何不善。谓不善身作。云何无记谓除善不善身作。若余色界。声界亦如是。
　　眼识界。或善。或不善。或无记。云何善。谓善意思惟相应眼识界。云何不善。谓不善意思惟相应眼识界。云何无记。谓无记意思惟相应眼识界。如眼识。耳识鼻识舌识身识意界意识界亦如是。
　　法界如法入。四欲界系。十四分别。眼界色界耳界声界鼻界舌界身界触界。如分别诸入品广说。眼识界或欲界系。或色界系。云何欲界系。谓欲界意思惟相应眼识界。云何色界系。谓色界意思惟相应眼识界。如眼识界。耳识身识界亦如是。
　　意界意识界如意入。法界如法入。十五非学非无学。三分别。意界法界意识界。如分别诸入品广说。十五修断。三分别。意界法界意识界。如分别诸入品广说。十非心非心法非心相应。七即心。一分别。法界如法入。十非心随转非受相应七受相应非心随转。一分别。法界如法入。如受想行亦如是。除其自性。十非有觉有观。五有觉有观三分别。意界及意识界如意入。法界如法入。
　　一见亦见处。十四见处非见。三分别。意界意识界如意入。法界如法入。八非身见因身见亦非彼因。十分别。色界。若秽污。身见因身见非彼因。若不秽污。非身见因身见亦非彼因。如色界声界眼识耳识鼻识舌识身识界亦如是。意界及意识界如意入。法界如法入。
　　问十八界。几业非业报。答一切应分别。眼界或业报非业。或非业亦非业报。业报非业者。谓报生眼界。余非业界鼻界香界鼻识界舌界味界舌识界身界触界身识界意界意识界亦如是。
　　色界如色入。声界如声入。法界如法入。八非业亦非业随转。七业随转非业。三分别。色界如色入。声界如声入。法界如法入。
　　十八界。或造色色非可见色。作三句。造色色非可见色者。谓八界及二入少分。造色色亦可见色者。谓一界。非造色色非可见色者。谓七界及二界少分。
　　十八界。或造色色非有对色。作四句。造色色非有对色者。谓一界少分。有对色非造色色者。谓一界少分。造色色亦有对色者。九界及一界少分。非造色色亦非有对色者。谓七界及一界少分。一切是甚深难了难了甚深。问十八界。几善非善因。答一切应分别。眼界。或善因非善。或非善因亦非善。善因非善者。谓善报生眼界。余非善亦非善因。如眼界。耳鼻香舌味身触界亦如是。
　　色界如色入。眼识界耳识界鼻识界舌识界身识界意界意识界亦如是。声界。或善亦善因。或非善亦非善因。善亦善因者。谓善声界。余非善亦非善因。法界如法入。
　　问十八界。几不善亦不善因。答一切应分别。眼界广说如眼入。如眼界。耳界鼻界香界舌界味界身界触界亦如是。
　　色界如色入。如色界。眼识界耳识鼻识舌识身识界亦如是。
　　声界如声入。意界如意根。意识界如喜根。法界如法入。八无记亦无记因。十分别色界。或无记因非无记。作三句。无记因非无记者。谓不善色界。无记亦无记因者。谓无记色界。非无记亦非无记因者。谓善色界。如色界。眼识界声界耳识界鼻识界舌识界身识界意界意识界亦如是。
　　法界如法入。十七因缘缘及有因。一分别。法界如法入。十界非次第。亦非次第缘缘。八分别。眼识界。或次第非次第缘缘。作三句。次第非次第缘缘者。谓未来现前必起眼识界。次第亦次第缘缘者。谓过去现在眼识界。非次第亦非次第缘缘者。谓除未来现前必起眼识界。若余未来眼识界。如眼识界。耳识鼻识舌识身识界亦如是。意界及意识界如意入。法界如法入。十缘缘缘非有缘。七缘缘缘亦有缘。一分别。法界如法入。十七界是增上缘缘及有增上。一分别。法界如法入。十五随流非流。三分别。意界意识界如意入。法界如法入。
摄择品第八
　　色法。十一界十一入一阴摄。八智知。除知他心智及灭智。六识识。欲色二界一切遍使使。及修断使使。即色法。十界十入一阴摄。非智知。五识识。非使使。
　　非色法八界二入四阴摄。十智知。一识识。一切使使。即非色法。七界一入四阴摄。二智知。谓知他心智及灭智。非识识。无色界一切。欲色二界。二身见苦集断。不一切遍使使。
　　可见法。一界一入一阴摄。七智知。除知他心智及灭道智。二识识。欲色二界一切遍使使。及修断使使。即可见法。一界一入非阴摄。非智知。一识识。非使使。
　　不可见法。十七界十一入五阴摄。十智知。五识识。一切使使。即不可见法。十七界十一入四阴摄。三智知。谓知他心智及灭道智。四识识。无色界一切。欲色二界。二身见苦集断。不一切遍使使。
　　有对法。十界十入一阴摄。七智知。除知他心智及灭道智。六识识。欲色二界一切遍使使。及修断使使。即有对法。十界十入非阴摄。非智知。五识识。非使使。
　　无对法。八界二入五阴摄。十智知。一识识。一切使使。即无对法。八界二入四阴摄。三智知。谓知他心智及灭道智。非识识。无色界一切。欲色二界。二身见苦集断。不一切遍使使。
　　有漏法。十八界十二入五阴摄。八智知。除灭道智。六识识。一切使使。即有漏法。十五界十入非阴摄。二智知。谓苦集智。五识识。一切使使。
　　无漏法。三界二入五阴摄。八智知。除苦集智。一识识。使所不使。即无漏法。非界非入非阴摄。二智知。谓灭道智。非识识。非使使。
　　有为法。十八界十二入五阴摄。九智知。除灭智。六识识。一切使使。即有为法。十七界十一入五阴摄。四智知。谓知他心智苦智集智道智。五识识。一切使使。
　　无为法。一界一入阴所不摄。六智知。除知他心智及苦集道智。一识识。使所不使。即无为法。非界非入非阴摄。一智知。谓灭智。非识识。非使使。
　　有诤无诤法。如有漏无漏法。如有诤无诤。世间出世间入不入染污不染污依家依出要结非结受非受缠非缠法亦如是。
　　记法。十界四入五阴摄。十智知。三识识。欲界一切色无色界一切遍使使。及修断使使即记法。非界非入非阴摄。二智知。谓灭道智。非识识。欲界二身见集断。不一切遍使使。
　　无记法。十八界十二入五阴摄。八智知。除灭道智。六识识。色无色界一切。欲界二身见集断一切遍使使。即无记法。八界八入非阴摄。非智知。三识识。色无色界二身见苦集断。不一切遍使使。
　　隐没法。十界四入五阴摄。八智知。除灭道智。三识识。一切使使。即隐没法。非界非入非阴摄。非智知。非识识。三界二身见苦集断。不一切遍使使。
　　不隐没法。十八界十二入五阴摄。十智知。六识识。三界一切遍使使。及修断使使。即不隐没法。八界八入非阴摄。二智知。谓灭道智。三识识。非使使。修法。十界四入五阴摄。九智知。除灭智。三识识。三界一切遍使使。及修断使使。即修法非界非入非阴摄。一智知。谓道智。非识识非使使。
　　非修法。十八界十二入五阴摄。九智知。除道智六识识。一切使使。即非修法。八界八入非阴摄。一智知。谓灭智。二识识。三界二身见苦集断。不一切遍使使。
　　秽污法。十界四入五阴摄。八智知。除灭道智。三识识。一切使使。即秽污法。非界非入非阴摄。非智知。非识识。三界二身见苦集断。不一切遍使使。
　　非秽污法。十八界十二入五阴摄。十智知。六识识。一切使使。即非秽污法。八界八入非阴摄。二智知。谓灭道智。三识识。非使使。如秽污法。非秽污有罪无罪亦如是。
　　有报法。十界四入五阴摄。八智知。除灭道智。三识识。欲界一切。色无色界一切遍使使。及修断使使。即有报法。非界非入非阴摄。非智知。非识识。欲界二身见集断。不一切遍使使。
　　非有报法。十八界十二入五阴摄。十智知。六识识。色无色界一切。欲界二身见集断一切遍使使。即非有报法。八界八入非阴摄。二智知。谓灭道智。三识识。色无色界二身见苦集断。不一切遍使使。
　　见法。二界二入二阴摄。九智知。除灭智。一识识。有漏缘使使。及无漏缘见相应无明使使。即见法。一界一入非阴摄。非智知。非识识。无漏缘见相应无明使使。
　　非见法。十七界十一入五阴摄。十智知。六识识。一切使使。即非见法。十六界十入三阴摄。一智知。谓灭智。五识识。除无漏缘见相应无明。若余无漏缘使使。
　　内法。十二界六入二阴摄。九智知。除灭智。一识识。一切使使。即内法。十二界六入一阴摄。非智知。非识识。非使使。外法。六界六入四阴摄。十智知。六识识。一切使使。即外法。六界六入三阴摄。一智知。谓灭智。五识识。非使使。
　　受法。九界九入一阴摄。七智知。除知他心智及灭道智。五识识。欲色二界一切遍使使。及修断使使。即受法。非界非入非阴摄。非智知。非识识。非使使。
　　非受法。十八界十二入五阴摄。十智知。六识识。一切使使。即非受法。九界三入四阴摄。三智知谓知他心智及灭道智。一识识。无色界一切。欲色二界二身见苦集断。不一切遍使使。心法。七界一入一阴摄。九智知。除灭智。一识识。一切使使。即心法。七界一入一阴摄。非智知。非识识。非使使。
　　有缘法。八界二入四阴摄。九智知。除灭智。一识识。一切使使。即有缘法。七界一入三阴摄。一智知。谓知他心智。非识识。无漏缘使使。无缘法。十一界十一入二阴摄。九智知。除知他心智。六识识。有漏缘使使。即无缘法。十界十入一阴摄。一智知。谓灭智。五识识。非使使。心法法。一界一入三阴摄。九智知。除灭智。一识识。一切使使。即心法法。非界非入二阴摄。非智知。非识识。非使使。
　　非心法法。十八界十二入三阴摄。十智知。六识识。一切使使。即非心法法。十七界十一入二阴摄。一智知。谓灭智。五识识。非使使。
　　业法。三界三入二阴摄。九智知。除灭智。三识识。一切使使。即业法。非界非入非阴摄。非智知。非识识。非使使。
　　非业法。十八界十二入五阴摄。十智知。六识识。一切使使。即非业法。十五界九入三阴摄。一智知。谓灭智。三识识。非使使。
　　善法。十界四入五阴摄。十智知。三识识。三界一切遍使使。及修断使使。即善法。非界非入非阴摄。二智知。谓灭道智。非识识。非使使。不善法。十界四入五阴摄。七智知。除比智及灭道智。三识识。欲界一切使使。即不善法。非界非入非阴摄。非智知。非识识。欲界二身见集断。不一切遍使使。
　　无记法。十八界十二入五阴摄。八智知。除灭道智。六识识。色无色界一切。欲界二身见集断一切遍使使。即无记法。八界八入非阴摄。非智知。三识识。色无色界二身见苦集断。不一切遍使使。
　　见断法。三界二入四阴摄。八智知。除灭道智。一识识。见断一切使使。即见断法。非界非入非阴摄。非智知。非识识。三界二身见苦集断。不一切遍使使。修断法。十八界十二入五阴摄。八智知。除灭道智。六识识。修断一切。及一切遍使使。即修断法。十五界十入非阴摄。非智知。五识识。修断一切使使。无断法。三界二入五阴摄。八智知。除苦集智。一识识。使所不使。即无断法。非界非入非阴摄。二智知。谓灭道智。非识识。非使使。
　　学法。三界二入五阴摄。七智知。除苦集智及灭智。一识识。使所不使。即学法。非界非入非阴摄。非智知。非识识。非使使。如学法。无学法亦如是。
　　非学非无学法。十八界十二入五阴摄。九智知。除道智。六识识。一切使使。即非学非无学法。十五界十入非阴摄。三智知。谓苦集灭智。五识识。一切使使。
　　欲界系法。十八界十二入五阴摄。七智知。除比智及灭道智。六识识。欲界一即使使。即欲界系法。四界二入非阴摄。非智知。二识识。欲界一切使使。
　　色界系法。十四界十入五阴摄。七智知。除法智及灭道智。四识识。色界一切使使。即色界系法。非界非入非阴摄。非智知。非识识。色界一切使使。
　　无色界系法。三界二入四阴摄。六智知。除法智知他心智及灭道智。一识识。无色界一切使使。即无色界系法。非界非入非阴摄。非智知。非识识。无色界一切使使。
　　无系法。三界二入五阴摄。八智知。除苦集智。一识识。使所不使。即无系法。非界非入非阴摄。二智知。谓灭道智。非识识。非使使。
　　过去法。十八界十二入五阴摄。九智知。除灭智。六识识。一切使使。即过去法。非界非入非阴摄。非智知。非识识。非使使。如过去法。未来现在法亦如是。非过去未来现在法。一界一入阴所不摄。六智知。除知他心智及苦集道智。一识识。使所不使。即非过去未来现在法。非界非入非阴摄。一智知。谓灭智。非识识。非使使。
　　苦谛所摄法。广说如苦谛。即苦谛所摄法。非界非入非阴摄。非智知。非识识。非使使。如苦谛。集谛所摄法亦如是。
　　灭谛所摄法。如灭谛。即灭谛所摄法。非界非入非阴摄。一智知。谓灭智。非识识。非使使。道谛所摄法如道谛。即道谛所摄法。非界非入非阴摄。一智知。谓道智。非识识。非使使。谛所不摄法。一界一入非阴摄。一智知。谓等智。一识识。非使使。即谛所不摄法。非界非入非阴摄。非智知。非识识。非使使。见苦断法。三界二入四阴摄。八智知。除灭道智。一识识。见苦断一切。及见集断一切遍使使。即见苦断法。非界非入非阴摄。非智知。非识识。即见苦断不一切遍使使。
　　如是见集断差别者。即见集断不一切遍使使。见灭断差别者。谓见灭断一切使使。如是见道断差别者。见道断一切使使。
　　修断法。十八界十二入五阴摄。八智知。除灭道智。六识识。修断一切使使。及一切遍使使。即修断法。十五界十入非阴摄。非智知。五识识。修断一切使使。
　　无断法。三界二入五阴摄。八智知。除苦集智。一识识。使所不使。即无断法。非界非入非阴摄。二智知。谓灭道智。非识识。非使使。
　　色阴。十一界十一入一阴摄。八智知。除知他心智及灭智。六识识。欲色二界一切遍使使。及修断使使。即色阴。十界十入一阴摄。非智知。五识识。非使使。
　　受阴。一界一入一阴摄。九智知。除灭智。一识识。一切使使。即受阴。非界非入一阴摄。非智知。非识识。非使使。如受阴。想阴行阴亦如是。识阴。七界一入一阴摄。九智知。除灭智。一识识。一切使使。即识阴。七界一入一阴摄。非智知。非识识。非使使。
　　眼入。一界一入一阴摄。七智知。除知他心智及灭道智。一识识。欲色二界一切遍使使。及修断使使。即眼入。一界一入非阴摄。非智知。非识识。如眼入。耳入鼻入舌入身入眼界耳鼻舌身界眼根耳鼻舌身根亦如是。
　　色入。一界一入一阴摄。七智知。除知他心智及灭道智。二识识。欲色二界一切遍使使。及修断使使。即色入。一界一入非阴摄。非智知。一识识。非使使。如色入。声入触入色界声界触界亦如是。
　　香入。一界一入一阴摄。六智知。除比智知他心智及灭道智。二识识。欲界一切遍使使。及修断使使即香入。一界一入非阴摄。非智知。一识识。非使使。如香入。味入香界味界亦如是。
　　意入。七界一入一阴摄。九智知。除灭智。一识识。一切使使。即意入。七界一入一阴摄。非智知。非识识。非使使。如意入。意界意根亦如是。法入。一界一入四阴摄。七智知。一识识。一切使使。即法入。一界一入三阴摄。一智知。谓灭智。非识识。非使使。如法入。法界亦如是。
　　眼识界。二界一入一阴摄。八智知。除灭道智。一识识。欲色二界一切遍使使。及修断使使。即眼识界。一界非入非阴摄。非智知。非识识。非使使。如眼识界。耳识界身识界亦如是。
　　鼻识界。二界一入一阴摄。七智知。除比智及灭道智。一识识。欲界一切遍使使。及修断使使。即鼻识界。一界非入非阴摄。非智知。非识识。非使使。如鼻识界。舌识界亦如是。
　　意识界。二界一入一阴摄。九智知。除灭智。一识识。一切使使。即意界。一界非入非阴摄非智知。非识识。非使使。女根。一界一入一阴摄。六智知。除比智知他心智及灭道智。一识识。欲界一切遍使使。及修断使使。即女根。非界非入非阴摄。非智知。非识识。非使使。如女根。男根亦如是。
　　命根。一界一入一阴摄。七智知。除知他心智及灭道智。一识识。三界一切遍使使。及修断使使。即命根。非界非入非阴摄。非智知。非识识。非使使。
　　乐根。一界一入一阴摄。九智知。除灭智。一识识。色界一切使使。欲界一切遍使使。及修断使使。即乐根。非界非入非阴摄。非智知。非识识。非使使。
　　喜根。一界一入一阴摄。九智知。除灭智。一识识。色界一切使使。除欲界无漏缘疑及彼相应无明。余欲界一切使使。即喜根。非界非入非阴摄。非智知。非识识。非使使。
　　忧根。一界一入一阴摄。七智知。除比智及灭道智。一识识。欲界一切使使。即忧根。非界非入非阴摄。非智知。非识识。非使使。
　　舍根。一界一入一阴摄。九智知。除灭智。一识识。一切使使。即舍根。非界非入非阴摄。非智知。非识识。非使使。
　　信根。一界一入一阴摄。九智知。除灭智。一识识。三界一切遍使使。及修断使使。即信根。非界非入非阴摄。非智知。非识识。非使使。如信根。精进根念根定根慧根亦如是。
　　苦根。一界一入一阴摄。七智知。除比智及灭道智。一识识欲界一切遍使使。及修断使使。即苦根。非界非入非阴摄。非智知。非识识。非使使。
　　未知当知根。三界二入三阴摄。七智知。除苦集智及灭智。一识识。非使使。即未知当知根。非界非入非阴摄。非智知。非识识。非使使。如未知当知根。已知根无知根亦如是。
　　欲界系见苦断使。一界一入一阴摄。七智知。除比智及灭道智。一识识。欲界系见苦断一切使使。及见集断一切遍使使。即欲界系见苦断使。非界非入非阴摄。非智知。非识识。非使使。欲界系见集断使。一界一入一阴摄。七智知。除比智及灭道智。一识识。欲界系见集断一切使使。及见苦断一切遍使使。即欲界系见集断使。非界非入非阴摄。非智知。非识识。非使使。欲界系见灭断使。一界一入一阴摄。七智知。除比智及灭道智。一识识。除欲界系见灭断无漏缘不共无明。若余欲界系见灭断一切使使。及一切遍使使。即欲界系见灭断使。非界非入非阴摄。非智知。非识识。非使使。如见灭断。见道断亦如是。
　　欲界系修断使。一界一入一阴摄。七智知。除比智及灭道智。一识识。欲界系修断一切使使。及一切遍使使。即欲界系修断使。非界非入非阴摄。非智知。非识识。非使使。如欲界系。色界系无色界系差别者。色无色界系见苦集灭道修断使。六智知。除法智知他心智及灭道智。余如前说。

