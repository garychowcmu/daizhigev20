续藏经   释迦牟尼如来拔除苦恼现大神变飞空大钵法
　唐 般若传

　　 

　　释迦牟尼如来拔除苦恼现大神变飞空大钵法

　　　　三藏法师　般若　传
　　一时释迦尊住雪山顶。五百比丘。□万菩萨。天龙八部。无量大众。俱会闻法。时众疲劳。饮食难得。尔时世尊入大慈三昧。於光明中。涌出如来之大钵。乘空而去。不知去所。大众惊疑振。於时佛大钵还来。饭满钵中。
　　尔时如来从定而起。告大众言。汝等皆当食之。说此语已。大众欢喜。食此钵饭。犹余无尽。其香遍满三千大千世界。地狱饿鬼畜生皆得饱满。
　　於是文殊师利。白佛言。如来以何神力。飞是大钵。令饱满大众。及济三途八难众生之苦。我等及未来世求法修道者。何习是法。成能佛事。可利众生。唯愿大圣说是法要。佛事告文殊师利。如此如是。善男子。我当演说其法。利益众生。饶益行者。我昔作大仙人。住於雪山岩中。久断衣食。无由得之。时有弟子一万人。俱住苦行。有一迦楼罗王。来白我言。愿持大仙御钵。往於天上及人间。盛满衣食。还来供养大众。时我仙许之。于时迦楼罗王戴钵。飞走大千世界。一时之间。满钵衣饭还来。大众随喜。皆得安隐。可知时仙人者。今我身是也。我今当说其法。先撰清净处无人深山幽林高岩中。大河大海清泉之边。断食练行。服五叶松叶。及诸果食。诵如来大钵真言。及结其印。昼夜六时。不得绝声。未至三日。得成就　印相。
　　先以右手当心仰掌。次以右手掌覆。令右掌上其左。当小指头。与右大指头相柱。其左大指头与右小指头相柱。咒曰。
　　曩莫三曼多勃驮南唵路迦播罗地瑟耻多驮罗野驮罗野摩诃皤(去)传勃驮幡怛罗(二合)娑婆诃
　　当诵是咒。满百万遍。是法印咒。其大精进。当为一切如来神力。而加护之。当结是印。并诵此咒。即得成就。若地狱饿鬼有情。满百八遍。则得地狱饿鬼。饱满诸食。若旷野行亦结此印。并诵此咒者。旷野鬼神不相娆也。故其钵随心飞行十方。若持是法时。当呼速疾迦楼罗王。以为使者。如来神力故。彼王能随奉仕。行者知之。空钵自转。遣咒。
　　模呼呵梨疑[(止/示)*余]提迷头迷七佛世尊摩诃毗岚彼莎呵[?夕][?夕][?夕][?夕][?夕][?夕][?夕][?夕][?夕][?夕][?夕][?夕][?夕][?夕][?夕][?夕][?夕][?夕][?夕]莎呵
　　转钵咒。
　　南无佛陀耶　南无达磨耶　南无僧伽耶　南无多罗钵　遮罗陀罗尼转陀罗尼转莎呵
　　若作法时。净治一室。香水洒地。礼四方佛。唤一童子。教洗手面。亦遣礼佛。於其地上。敷一净毡。又取一钵。香水净洗。置於毡。取净衣。盛於钵中。唤童子。上以两膝头。案於钵中。以两手把地。咒师数数诵咒曰。云转呵[口/可]即转。又请三宝一切神王咒。
　　南无佛陀耶　南无达磨耶　南无僧伽耶　跢侄他伊弭泥伊弭泥弭泥弭泥莎呵
　　凡欲诵咒时。先诵三七遍。请已诵所行　大验。

　　大威德秘密飞空钵法印(竟)

