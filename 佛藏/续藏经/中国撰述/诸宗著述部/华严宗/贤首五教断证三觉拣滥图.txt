续藏经   贤首五教断证三觉拣滥图
　清 续法集

　　 

　　贤首五教断证三觉拣滥图

　　　　清浙水慈云沙门续法集
　　　　门人严指较
　　东传三藏。迨唐始足。列祖判教。贤首方周。良由典诰既多。知见自广。约义判教。备所未备。是以后后胜於前前。贤首二十余部。清凉五十余部。圭山十余部。皆详教观断证。况五教断证。原出经论。前尚未来。后尽流至。人未之察。反曰无断无证。岂不屈抑佛祖也欤。(续法)痛心。遂准贤宗诸大部中。录出断证。排图贯线。庶使学者。於一家判释。明如指掌。无纤疑滞。果能从小发心。至圆妙觉。於中一一解行无谬。毕得断执障於莲华藏剎。证法界於毗卢性海。渐历顿超。又何难哉。此亦略示其梗槩耳。若欲委明。宣阅教仪诸书　三觉　三五位别。一觉性同。但能悟知。顿圆妙觉。
　　本觉位。五教俱不觉。圆觉位。小则罗汉辟支佛位。后四俱妙觉。始觉位。从发心极於等觉。此中复有三位。一。名字觉位。小发心至停心。始等俱十信。二。相似觉位。小别相至世第一。后四俱三贤四加。三。随分觉位。小初果至三果。始等俱十地等觉。其间高下阶降不等。亦随当教断证以释。故此三觉五位。能判教相之权实也。

　　一乘不共教无尽妙觉根本佛性无障碍法界

　　

　　○圆教(此教断证。如拆锦花。如镕金狮)

　　(初住至妙。品数准终。但此三地。超顿妙觉。便有六十二品)。

　　〔本〕

　　不觉(谓不觉法界性也)

　　〔名字〕

　　发心(谓发普贤广大行愿心也)　　初信(除我执分别俱生现。与小初果。始初地。终初住顿七信齐)　　七信(除法执分别俱生现。与小四果。始七地。终七住。顿初住齐)　　九信(伏二执分别俱生粗种。与始妙觉。终二行。顿七住齐)　　十信(伏二执分别俱生细种。与终十行。顿十住齐上皆明圆伏中伏断。下方圆断也)

　　〔相似〕

　　初住(除二执分别俱生粗种。与终初向。顿初行齐)　　十住(除二执分别俱生细种。与终十向。顿十行齐)　　初行(圆断二执分别俱生现种尽。更断习气一分。与终初地。顿初向齐)　　初向(圆断二执习气十一分。与终等觉。顿初地齐)　　十向(圆断习气二十分与顿十地齐)　　四加(圆断十向习尽。进断初地习气)

　　〔随分〕

　　初地(圆断习气二十一分。与顿等觉齐)　　二地(圆断习气二十二分。与顿妙觉齐)　　三地(圆断习气二十三分。顿教不知名目)　　等觉(圆断习气三十一分。进断佛地习气一分)

　　〔圆〕

　　妙觉(圆断二执无尽现种习尽。在无障碍法界土。成无障碍法界佛。坐普融无尽师子座。说缘起法界法令偏教三乘并上上根凡夫外道转偏成图也)

　　○顿教(此教断证。如狂迷歇。如睡梦觉)

　　(本品准前。此中三地。亦超终妙。增成五十二品)。

　　〔本〕

　　不觉(谓不觉真如性也)

　　〔名字〕

　　发心(谓发内证圣智心也)　　初信(伏二执分别俱生现。与小加行。始第一。终十信齐)　　七信(除我执分别俱生现。与小初果。始初地。终初住齐)
　　(上皆顿伏。向下皆顿断中明伏断也)。

　　〔相似〕

　　初住(除法执分别俱生现。与小四果。始七地。终七住齐)　　七住(伏二执分别俱粗种。与始妙觉。终二行齐)　　十住(伏二执分别俱生细种。与与终十行齐)　　初行(除二执分别俱生粗种。与终初向齐)　　十行(除二执分别俱生细种。与终十向齐)　　初向(顿断二执分别俱生现种尽。更断习气一分。与终初地尽)　　十向(顿断二执习气十分。与终十地齐)　　四加(断前十向习尽。进伏初地习气)

　　〔随分〕

　　初地(顿断断习气十一分。与终等觉齐)　　二地(顿断习气十二分。与终妙觉齐三地已去。终教不知名目)　　等觉(顿断习气二十一分。进断佛地习气一分)

　　〔圆〕

　　妙觉(顿断二执现种习尽。在法性土。成法性佛。坐虚空座。说一乘真性法。令渐教三乘并上根凡夫外道。转渐成顿也)

　　○终教(此教断证。如器成金。如水即水)

　　(谓初住至妙。每有四十二品。胜始教可知)。

　　〔本〕

　　不觉(谓不觉如来藏性也)

　　〔名字〕

　　发心(谓发慈悲深直心也)　　初信(即略伏二障)　　七信(伏二障分别俱生粗现。与小总相。始十向齐)　　十信(伏二障分别俱生细现。与小加行。始第一齐)

　　〔相似〕

　　初住(除烦恼分别俱生现。与小初果。始初地齐)　　七住(除所知分别俱生现。与小四果。始七地齐)　　二行(伏二障分别俱生粗种。与始妙觉齐。三行已去。始教人不知名目)　　十行(伏二障分别俱生细种)　　初向(除二障分别俱生粗种)　　十向(除二障分别俱生细种)　　四加(伏二障习气)
　　(以上皆明具伏二障中伏断如此。向下皆具断也)。

　　〔随分〕

　　初地(断二障分别俱生现种尽更断习气一分)　　十地(断二障习气十分)　　等觉(断二障习气十一分。进断佛地习气一分)

　　〔圆〕

　　妙觉(断二障现种习尽。在受用土。成受用佛。坐金刚座。说藏心法令权教三乘并中根凡夫外道。转权成实也)

　　○始教(此教断证。如镜离垢。如月出云)

　　(断事理二障。灭分变二死。显我法二空理。证智断二果德。初地至妙。每有十二品)。

　　〔本〕

　　不觉(谓不觉二空法性也)

　　〔名字〕

　　发心(谓发行度利生心也)　　十信(初伏二障)

　　〔相似〕

　　十住(双伏二障中。少伏烦恼分别现)　　十行(双伏二障中。少伏所知分别现)　　十向(伏除二障分别现。相资粮。空乾慧。与小总相念齐)　　四加(除二障分别现。伏分别种及俱生现。相加行。空性地。与小世第一齐)

　　〔随分〕

　　初地(始断二障分别种。进断俱生种现一分。相见道空八人见地。与小初果齐)　　三地(断二障俱生种现三分。空薄欲地。与小二果齐)　　五地(断二障俱生种现五分。空离欲地。与小三果齐)　　七地(断二障俱生种现七分。空已办地。与小四果齐)　　八地(断二障俱生种现八分。空辟支佛地。与小支佛齐)　　九地(断二障俱生种现九分。与小佛果齐十地已上。小教不知名目)　　等觉(断二障俱生种现十一分。进断佛地一分。空菩萨地。相修习位)

　　〔圆〕

　　妙觉(顿断二障分别俱生种现尽。空佛地。相究竟位。在净化土。成胜应佛。天衣座上。说空相法。令小乘及下根凡夫外道。转小成大也)

　　○小教(此教断证。如木作灰。如色归空)

　　(断烦恼障。灭分段死。显生空理。证偏真果)。

　　〔本〕

　　不觉(凡夫地位。觉性本具。无明迷障。成不觉故。此则不觉偏真性也)

　　〔名字〕

　　发心(谓发出界取灭心也)　　五停心(多贪不净观。多瞋慈悲观。多痴因缘观。多散数息观。多障念佛观。此一位破障)

　　〔相似〕

　　别相念(观身不净。观受是苦。观心无常。观法无我)　　总相念(观身不净。受心法皆不净。乃至观法无我。身受心亦无我)
　　(此上二位。唯观欲界苦谛。伏烦恼惑)。
　　(已上资粮位)。
　　暖(创观欲界四谛。修十六行)　　顶(用观同前。转更明朗)
　　忍
　　(下忍遍观八谛。修三十二行)
　　(中忍渐减缘行。乃至一行二剎那在)
　　(上忍亦唯观欲界苦。於一行二剎那中。前一剎那尽)　　世第一(一行二剎那中。后一剎那尽。伏除分别烦恼)
　　(已上加行位)。

　　〔随分〕

　　须陀洹(断三界八十八使分别见烦恼)
　　(通达位)。
　　斯陀含(断欲界前六品俱生思)　　阿那含(断欲界后三品。进断上二界七十二品俱生思烦恼)
　　(已上修习位)。

　　〔圆〕

　　阿罗汉(断我执分别俱生烦恼尽。证生空理。住有余无余涅盘)
　　(无学位)。

　　〔圆〕

　　辟支(断见思烦恼障。与声闻同。更侵习气。故居其上。余理果亦同)
　　(无学位)。

　　〔圆〕

　　佛(从初发心。发四弘愿。三祇百劫。修行种相。次入补处。托胎出家安坐不动。发真无漏。顿断见思烦恼习气。在染化土。成劣应佛。生草座上。说谛缘法。令下下凡夫外道。转凡成圣也)
　　(无学位)。
　　庚戌春。竖录此图於单条纸上。缁素辈不粘之座侧。则易於遗失。重请方书。辛酉腊月八。再为横钞於册页。不唯令行坐可阅。而且流之远与久也。然观者须不凝滞於佛。若作迷本逐末看。竖则先上次下。横则先前次后。若作返妄归真看。竖则先下次上。横则先后次前。人但知小始终顿圆。不知圆顿终始小。今特图出之。令作两观。以见其行布中。而实圆融无碍焉。
　　慈云灌顶行者续法题
