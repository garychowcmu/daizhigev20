续藏经   慈悲药师宝忏
　清

　　 

　　消灾延寿药师忏法卷上
　　熏修药师忏仪
　　严净坛场

　　杨枝净水。遍洒三千。性空八德利人天。福慧广增延。灭罪除愆。火焰化红莲。
　　南无清凉地菩萨摩诃萨(三称)
　　南无圣观自在菩萨(三称)　(众持大悲等咒心经毕举)　摩诃般若波罗蜜多(云云)。
　　唵。捺摩巴葛瓦帝。阿巴啰密沓。阿优哩阿纳。苏必你。实执沓。牒左啰宰也。怛塔哿达也。阿啰诃帝。三药三不达也。怛你也塔。唵。萨哩巴。桑斯葛哩。叭哩述沓。达啰马帝。哿哿捺。桑马兀哿帝。莎巴瓦。比述帝。马喝捺也。叭哩瓦哩莎喝。
　　愿将以此胜功德。祝赞皇帝万万岁。圣明君。诸国来朝会。南无无量寿。祝赞皇帝万万岁(再云)。
　　以此经咒功德　　回向护法龙天　　三界岳渎灵聪　　守护道场真宰　　祈福保安平善　　庄严无上菩提　　普愿法界众生　　共入毗卢性海

　　香赞

　　炉香乍爇。法界蒙熏。药师海会悉遥闻。随处结祥云。诚意方殷。诸佛现全身。
　　香云盖菩萨摩诃萨(三称　跪诵药师经一卷)
　　普贤王菩萨　　象驾光临　　有一菩萨　　结跏趺坐　　名曰普贤　　身白玉色　　五十种光　　光五十种色　　以为项光　　身诸毛孔　　流出金光　　其金光端　　无量化佛　　诸化菩萨　　以为眷属　　安庠徐步　　雨大宝华　　至行者前　　其象开口　　於象牙上　　诸池玉女　　鼓乐弦歌　　其声微妙　　赞叹大乘　　一实之道　　行者见已　　欢喜敬礼　　复更读诵　　甚深经典　　徧礼十方　　无量诸佛　　礼多宝佛塔　　及释迦牟尼　　并礼普贤　　诸大菩萨　　发是誓愿　　若我宿福　　应见普贤　　愿尊者徧吉　　示我色身
　　普贤王菩萨摩诃萨(三声)
　　一切恭敬
　　一心顶礼十方法界常住佛　　一心顶礼十方法界常住法　　一心顶礼十方法界常住僧
　　是诸众等各各胡跪严持香华如法供养。
　　愿此香华遍十方　　以为微妙光明台　　诸天音乐天宝香　　诸天肴膳天宝衣　　不可思议妙法尘　　一一尘出一切尘　　一一尘出一切法　　旋转无碍互庄严　　遍至十方三宝前　　十方法界三宝前　　皆有我身修供养　　一一皆悉徧法界　　彼彼无杂无障碍　　尽未来际作佛事　　普熏法界诸众生　　蒙熏皆发菩提心　　同入无生证佛智
　　愿此香华云　　遍满十方界　　供养一切佛　　尊法诸菩萨　　缘觉声闻众　　及一切天仙　　以起光明台　　过於无边界　　无边佛土中　　受用作佛事　　普熏诸众生　　皆发菩提心　　容颜甚奇妙　　光明照十方　　我适曾供养　　今复还亲觐　　圣主天中王　　迦陵频伽声　　哀愍众生者　　我等今敬礼
　　南无宝昙华菩萨摩诃萨(三称)
　　药师如来(云)证明礼忏(述和　主白白云)。
　　妄念成生灭　　真如不变迁　　总持难思议　　无住对空宣
　　仰白十方三宝。药师如来。剎海天龙。一切圣众。愿赐慈悲。俯垂证鉴。有疏披宣。伏希谛听。
　　(表白宣意毕)
　　上来情旨。恭对披宣。大圆镜中。谅垂印可。是以修香华供养。灯烛庄严。命我等流。代行忏法。今则依仗如来大寂灭海。归投普门大悲愿王。荡罪业於无何有之乡。剪芥蒂於不萌枝之地。心纯是法。与法相应。理事圆融。行愿成就。我既如是。佛必哀怜。祈叩洪慈。冥熏加被。
　　佛面犹如净满月　　亦如千日放光明　　圆光普照於十方　　喜舍慈悲皆具足
　　启运药师道场忏法　　今当归命三世诸佛　　南无过去毗婆尸佛　　南无尸弃佛　　南无毗舍浮佛　　南无拘留孙佛　　南无拘那含牟尼佛　　南无迦叶佛　　南无本师释迦牟尼佛　　南无当来弥勒尊佛　　南无药师琉璃光如来　　南无药师海会佛菩萨(三称)

　　开经偈

　　无上甚深微妙法　　百千万劫难遭遇　　我今见闻得受持　　愿解如来忏法义

　　消灾延寿药师忏法卷上

　　一切诸佛。愍念众生。为说药师道场忏法。良以众生垢重。无明暗覆。不谙因果。不勤忏悔。纵贪嗔痴。肆杀盗淫。无量无边。所作罪垢。无量无边。所结冤业。不觉不知。日深日厚。以致促长寿而夭枉。黜官位而下贱。削富饶而贫穷。折子女而孤独。罹斯九横。坠堕三涂。纷纷苦果。自作自受。种种恶报。或现或后。纤毫无差。迟速必报。尔时。
　　药师琉璃光如来。慈悲拯济。说是本愿功德经。令读诵者。造彼如来形像七躯。一一像前。各置七灯。一一灯量。大如车轮。燃至四十九日。光明不绝。是惟剎利。居士大家。多饶财宝。仓库盈溢之所堪为。而绵力众生。心虽喜乐。不能如法庄严。以是因缘。即於本愿功德经中。译出消灾延寿忏法。便诸众生。斋戒沐浴。或於寺院。或在家庭。或延禅侣。或偕善士。洒扫熏修。香华灯烛。随分供养。依科赞咏。虔诚敬礼。则无求不应。无愿不成。经云。说悔先罪。净名所尚。改往修来。洗浣身心。断除众恶。誓不更造。多劫罪愆。净尽无余。随所乐求。悉令满足。(某等)志心顶礼。求哀忏悔。
　　南无毗卢遮那佛　　南无本师释迦牟尼佛　　南无药师琉璃光如来　　南无无量寿佛　　南无尽十方遍法界过去一切诸佛　　南无尽十方遍法界现在一切诸佛　　南无尽十方遍法界未来一切诸佛　　南无药师琉璃光如来本愿功德经　　南无日光遍照菩萨　　南无月光遍照菩萨　　南无文殊师利菩萨　　南无观世音菩萨　　南无得大势菩萨　　南无无尽意菩萨　　南无宝昙华菩萨　　南无药王菩萨　　南无药上菩萨　　南无弥勒菩萨　　南无消灾障菩萨　　南无增福寿菩萨　　南无乐音树下三万六千菩萨　　南无阿难尊者八千比丘诸大圣僧　　南无救脱菩萨
　　礼诸佛已。次复忏悔。缘念像法转时。若诸有情。为欲利益安乐拔除一切业鄣。建立殊胜功德者为欲满修诸佛大愿。具足受持诸佛名号。及正法宝藏者。欲得阿耨多罗三藐三菩提。三十二相。八十随形。庄严其身者。欲得无量智慧方便。令诸众生安立大乘者。为欲修行梵行。得不缺戒。具三聚戒。究竟清净。无有毁犯者。欲得诸根完具。无诸疾苦。家属资具。悉皆丰足者。欲得破魔罥网。解脱一切外道缠缚拔种种恶见稠林者。若有女人。欲转女成男。具丈夫相者。为欲求男女而得男女。求长寿而得长寿者。或当王法所加。欲解脱一切忧苦者。欲得上妙饮食。饱足法味。及种种上妙衣服。一切宝庄严具者。欲行惠施。一切所有悉无贪惜。施来求者。欲得正见精进。善调意乐。多闻聪利。解甚深义。恒求胜法常遇善友者。欲受持学处。愿生西方极乐世界。无量寿佛所。听闻正法者。若有已毁之戒。而欲还清净。已尽之命。而欲复救续。乃至国界人众。种种诸横。种种诸难。而欲消伏隐没顺时欢乐者。应当如法庄严。归命。
　　药师琉璃光如来。一心精进。修三摩地。所以者何。彼如来行菩萨道时。所发十二微妙上愿。殊胜功德。令诸闻者。业障消除。一切所求。皆得满愿故。是唯一生所系菩萨。为能如实信解。如说修行。应当以身命财。不生吝惜。竭力庄严。必获果遂。是故今日。与现前(众等)各各志心。归命顶礼。
　　南无毗卢遮那佛　　南无本师释迦牟尼佛　　南无药师琉璃光如来　　南无无量寿佛　　南无尽十方徧法界过去一切诸佛　　南无尽十方徧法界现在一切诸佛　　南无尽十方徧法界未来一切诸佛　　南无药师琉璃光如来本愿功德经　　南无日光遍照菩萨　　南无月光遍照菩萨　　南无文殊师利菩萨　　南无观世音菩萨　　南无得大势菩萨　　南无无尽意菩萨　　南无宝昙华菩萨　　南无药王菩萨　　南无药上菩萨　　南无弥勒菩萨　　南无消灾障菩萨　　南无增福寿菩萨　　南无乐音树下三万六千菩萨　　南无阿难尊者八千比丘诸大圣僧　　南无救脱菩萨
　　礼诸佛已。志心归命。惟愿诸佛菩萨。同运慈悲。降临道场。一切天龙八部。药叉诸将。悉生哀愍。来到道场。是诸圣众。愿悉证明。我於今日。欲为十方一切六道众生。修行无上菩提。断除一切业障。同入如来本大愿海。普现色身。於一念中。供养一切十方三宝。於一念中。普度一切六道众生。令入平等大慧。故於今日。一心精进。如说修行。惟愿诸佛菩萨。
　　药师如来本愿力故。受我忏悔。令我所行。决定破除罪障。行愿圆成。如经所说。愿悉证明。南无药师琉璃光如来。应正等觉。明行圆满。光明广大。功德巍巍。身善安住。焰网庄严。过於日月。幽冥众生。悉蒙开晓。随所乐求。一切皆遂。所有病苦。悉皆消灭。无量菩萨。行无量善巧方便。无量广大愿。我若一劫。若一劫余。而广说者。劫可速尽。彼佛行愿。善巧方便。无有尽也。是故志心。归命顶礼。
　　南无薄伽伐帝。[鞥-合+(白-日+田)]杀社。窭噜薜琉璃。钵啰婆。喝喇阇也。怛他揭哆耶。阿啰诃帝。三藐三勃陀耶。怛侄他。唵。[鞥-合+(白-日+田)]杀逝。[鞥-合+(白-日+田)]杀逝。[鞥-合+(白-日+田)]杀社。三没揭帝莎诃

　　赞

　　药师如来。世界琉璃。慈悲喜舍悉随宜。忏法度群迷。稽首归依。所愿满求祈。
　　药师佛　　药师佛　　消灾延寿药师佛　　南无消灾延寿药师佛
　　(绕坛起佛偈念佛回向)。
　　稽首东方满月界　　微妙正觉药师尊　　三祇果满不思议　　十号名称无等伦　　二六愿门因地发　　百千相好果中圆　　慈悲海阔测难量　　功德山高赞莫尽
　　南无东方净琉璃世界药师琉璃光如来　　南无消灾延寿药师佛
　　(或百声千声随意回向)

　　消灾延寿药师忏法卷上
　　消灾延寿药师忏法卷中

　　三千界内慈悲主　　百亿洲中大法王　　愿开莲目鉴凡情　　众生有求皆感应
　　一切诸佛。愍念众生。为说药师道场忏法。今当归命。一切诸佛。
　　南无毗卢遮那佛　　南无本师释迦牟尼佛　　南无药师琉璃光如来　　南无无量寿佛　　南无尽十方遍法界过去一切诸佛　　南无尽十方遍法界现在一切诸佛　　南无尽十方遍法界未来一切诸佛　　南无药师琉璃光如来本愿功德经　　南无日光遍照菩萨　　南无月光遍照菩萨　　南无文殊师利菩萨　　南无观世音菩萨　　南无得大势菩萨　　南无无尽意菩萨　　南无宝昙华菩萨　　南无药王菩萨　　南无药上菩萨　　南无弥勒菩萨　　南无消灾障菩萨　　南无增福寿菩萨　　南无乐音树下三万六千菩萨　　南无阿难尊者八千比丘诸大圣僧　　南无救脱菩萨
　　礼诸佛已。次复忏悔。(弟子某)等。普为四恩三有。及法界一切众生。悉愿断除三障。归命忏悔。我与众生。无始来今。由爱见故。内计我人。外因恶友。不随喜他。一毫之善。惟遍三业。广作众罪。事虽不广。恶心徧布。昼夜相续。无有间断。覆讳过失。不欲人知不畏恶道。无惭无愧。拨无因果。如斯罪障。未经忏悔。我於今日。对十方佛。药师如来。深信因果。生重惭愧。生大怖畏。发露忏悔。断相续心。发菩提心。断恶修善。勤策三业。翻昔重过。随喜凡圣。一毫之善。念药师佛。有大愿力。能救拔我。出二死海。置三德岸。惟愿慈悲。哀怜摄授。各各志心。归命顶礼。
　　南无毗卢遮那佛　　南无本师释迦牟尼佛　　南无药师琉璃光如来　　南无无量寿佛　　南无尽十方遍法界过去一切诸佛　　南无尽十方遍法界现在一切诸佛　　南无尽十方遍法界未来一切诸佛　　南无药师琉璃光如来本愿功德经　　南无日光遍照菩萨　　南无月光遍照菩萨　　南无文殊师利菩萨　　南无观世音菩萨　　南无得大势菩萨　　南无无尽意菩萨　　南无宝昙华菩萨　　南无药王菩萨　　南无药上菩萨　　南无弥勒菩萨　　南无消灾障菩萨　　南无增福寿菩萨　　南无药音树下三万六千菩萨　　南无阿难尊者八千比丘诸大圣僧　　南无救脱菩萨
　　礼诸佛已。次复忏悔。(弟子某)等。自从无始以来。至於今日。所有贪瞋嫉妬之病。憍慢自傲之病不识善恶之病不信罪福之病不孝五逆之病。破辱三宝之病。不修斋戒之病。破犯尸罗之病。自赞毁他之病。贪得无厌之病。迷声逐色之病。贪香爱触之病。信邪倒见之病。耽淫嗜酒。放逸无度之病。设复遇医。授与非药之病。及无余量灾难陵辱。悲愁煎逼。身心受苦之病。欲令是等病苦消除。所求愿满。尔时药师琉璃光如来入三摩地。名曰。除灭一切众生苦恼。既入定已。於肉髻中。出大光明。光中演说大陀罗尼曰。
　　南无。薄伽伐帝。[鞥-合+(白-日+田)]杀社。窭噜薜琉璃。钵啰婆。喝喇阇也。怛他揭哆耶。阿啰诃帝。三藐三勃陀野。怛侄他。唵。[鞥-合+(白-日+田)]杀逝。[鞥-合+(白-日+田)]杀逝。[鞥-合+(白-日+田)]杀社。三没揭帝莎诃
　　尔时光中说此咒已。大地震动。放大光明。一切众生。病苦皆除。受安隐乐。是知忏悔之功。诸病心瘳之灵。剂。了生脱死之奇方有。
　　大医王。应病设药。所谓慈悲喜舍是药。忍辱柔和是药。正信三宝是药。勤修福慧是药。六波罗蜜是药。饱餐甘露是药。贪求法味是药。修真养气是药。返本还元是药。有过能改是药。善巧方便是药。不动声色是药。清心断欲是药。常用如是等药捣筛和合。时取服之。众生若病。应同一病。众生须药。应同一药。若说多法。是名颠倒若据一乘实相而言。则何增何减。何垢何净。何善何恶。何罪何福。何病何药。观昔方便。如梦中人。梦身患病。求医服药。而得除愈。及其梦醒。则悟本来无病。无病亦无。而况医药。故众生之病。同一幻病。如来之药。同一幻药。故知如来说法。一相一味。所谓解脱相。离相。灭相。究竟涅盘。终归於空。如一云所雨。而药树大小。各得滋茂。我等今者。蒙佛恩力。得闻。
　　世尊药师琉璃光如来名号。不复更有病苦之难。乃能究竟无上菩提。是故今日。我等相率。皆同一心乃至尽形归佛法僧。今当归命一切诸佛。
　　南无毗卢遮那佛　　南无本师释迦牟尼佛　　南无药师琉璃光如来　　南无无量寿佛　　南无尽十方遍法界过去一切诸佛　　南无尽十方遍法界现在一切诸佛　　南无尽十方遍法界未来一切诸佛　　南无药师琉璃光如来本愿功德经　　南无日光遍照菩萨　　南无月光遍照菩萨　　南无文殊师利菩萨　　南无观世音菩萨　　南无得大势菩萨　　南无无尽意菩萨　　南无宝昙华菩萨　　南无药王菩萨　　南无药上菩萨　　南无弥勒菩萨　　南无消灾障菩萨　　南无增福寿菩萨　　南无乐音树下三万六千菩萨　　南无阿难尊者八千比丘诸大圣僧　　南无救脱菩萨
　　礼诸佛已。次复忏悔。若有众生。欲脱病苦。当为其人七日七夜受持八关斋戒。应以饮食。及余资具。随力所办。供养苾刍僧。昼夜六时。礼拜行道。供养彼世尊。药师琉璃光如来。读诵尊经四十九遍。燃四十九灯。乃至四十九日。光明不绝。可得过度危厄之难。不为诸横恶鬼所持。是故今日。与现前众等。各各翘懃。烧香散华。燃灯造旛。放生修福。令度苦厄。不遭众难惟愿如来。证明忏悔。(某)等又复无始以来。至於今日。凡有所为。皆不称意。当知悉是过去已来。恶业遗报所致。是故今当勤求忏悔。忏悔人间恶梦恶相诸不吉祥之报。忏悔人间恶病。连年累月不瘥。枕卧床席。不能起居之报。忏悔人间冬瘟夏疫。毒疠伤寒之报。忏悔人间水火盗贼。刀兵危险之报。忏悔人间为被狮子虎狼毒蛇恶蝎蜈蚣蚰蜒。害人之报。忏悔人间生老病死。忧愁苦恼之报。忏悔众生身语意业。造作增长种种恶业之报。忏悔众生当堕三恶趣中。无量千岁受诸剧苦之报。忏悔众生应以地狱傍生鬼趣。流转无穷之报。忏悔众生不复更生诸余恶趣之报。忏悔众生为人奴婢。受他驱役之报。忏悔众生或作牛马驼驴。恒被鞭挞之报又常负重随路而行。饥渴逼恼之报。忏悔人间厌魅蛊毒。飞尸邪鬼。伪作妖异之报。如是现在未来人天之中。无量祸横。灾疫死难衰恼之报。(众等)今日至诚向药师佛。海会圣众。求哀忏悔。愿皆消灭。前已究竟。是病是药。同归一幻。恶业所致。一切报障。今当次第。发愿回向。(某)等愿以此忏悔三障所生功德。悉皆回向。施与一切众生。俱同忏悔。愿与一切众生。从今以去。乃至菩提。念生死苦。发菩提心。改恶修善。返邪归正。身心安乐。妙算无穷。衣食丰饶。家属资具。仓库盈溢。形相端正。聪明智慧。勇健威猛。诸将拥护。佛圣匡扶。凡所施为。悉希。
　　慈荫。弟子(某)等。又愿从今以去。速证菩提。相好光明。庄严殊胜。愿诸众生。蒙光开晓。随意所趣。作诸事业。愿诸众生皆得无尽。所受用物。无所乏少。愿诸众生建立大乘。悉令安住菩提道中。愿诸众生得不缺戒。设有毁犯。还得清净。愿诸众生端正黜慧。诸根完具。无诸疾苦。愿诸众生众病悉除。家属资具。悉皆丰足。愿诸众生转女成男。具丈夫相。乃至菩提。愿诸众生出魔罗网。解脱一切外道缠缚。愿诸众生王法所加。悲愁煎逼。皆得解脱。愿诸众生饮食饱足。后以法味。毕竟安乐。愿诸众生如其所好。种种衣服。随心满足。愿诸众生长寿富饶。官位男女。凡有所求。一切皆遂。令诸世界。百怪九横。八难三灾。他国侵扰。盗贼反乱。一切恶难。尽皆消灭。国界安隐。风雨顺时。谷稼成熟。一切有情。无病欢乐。菩提行愿。念念增明。救苦众生。常如己想。又愿生生世世。在在处处。不堕边鄙。生正信家。相貌端严。智慧辩才。远离恶法。亲近善友。坚持律行。安立大乘。又愿生生世世。在在处处。兴显佛法。破诸魔网。奋志满修六波罗蜜。广修供养。福慧庄严。忍辱精进。证菩提道。我等今日。应当念报。
　　药师琉璃光如来恩德。常应如是利益安乐一切有情。是故志心。归命顶礼。
　　南无薄伽伐帝。[鞥-合+(白-日+田)]杀社。窭噜薜琉璃。钵啰婆。喝喇阇也。怛他揭哆耶。阿啰诃帝。三藐三勃陀野。怛侄他。唵。[鞥-合+(白-日+田)]杀逝。[鞥-合+(白-日+田)]杀逝。[鞥-合+(白-日+田)]杀社。三没揭帝莎诃
　　东方端坐。无上医王。十二大愿妙难量。灭罪殄灾殃。降福垂祥。增益寿绵长。
　　药师佛　　药师佛　　消灾延寿药师佛　　南无消灾延寿药师佛
　　(如前起佛偈绕坛念佛回向)

　　消灾延寿药师忏法卷中
　　消灾延寿药师忏法卷下

　　佛身充满於法界　　普现一切众生前　　随缘赴感靡不周　　而恒处此菩提座
　　三世诸佛。愍念众生。为说药师道场忏法。今当归命。一切诸佛。
　　南无毗卢遮那佛　　南无本师释迦牟尼佛　　南无药师琉璃光如来　　南无无量寿佛　　南无尽十方遍法界过去一切诸佛　　南无尽十方遍法界现在一切诸佛　　南无尽十方遍法界未来一切诸佛　　南无药师琉璃光如来本愿功德经　　南无日光遍照菩萨　　南无月光遍照菩萨　　南无文殊师利菩萨　　南无观世音菩萨　　南无得大势菩萨　　南无无尽意菩萨　　南无宝昙华菩萨　　南无药王菩萨　　南无药上菩萨　　南无弥勒菩萨　　南无消灾障菩萨　　南无增福寿菩萨　　南无乐音树下三万六千菩萨　　南无阿难尊者八千比丘诸大圣僧　　南无救脱菩萨
　　礼诸佛已。次复忏悔。弟子(某)等。上来既忏悔已。应生无垢浊心。无怒害心。於一切有情。起利益安乐慈悲喜舍平等之心。於是敛念正观。不断结使。不住使海。观一切法空。如实相。云何名观一切法空。行者谛观。现在一心。妄心随所缘起如此之心。为因心故心。为不因心故。为亦因心。亦不因心故心。为非因心。非不因心故心。为在三世。为在内外中间。有何足迹。在何方所。如是等种种因缘中。求心毕竟不可得。如梦如幻。无名无相。尔时行者。尚不见心是生死。岂见心是涅盘。既不得所观。亦不得能观。不取不舍。不依不着。亦不住寂然。言语道断。不可宣说。观心无心。则罪福无主。罪福性空。则一切法皆空。心无所心。法不住法。作是忏悔。名大忏悔。名破坏心识忏悔。以是因缘。心心寂灭。念念无住。如太虚空。虚空亦不可得。究竟不可得。亦不可得。自然超诸三昧。光明照耀。万法显现。通达无碍。广大如法性。究竟如虚空。惟愿得如所愿。满菩提愿。众等各各运心。归命顶礼。
　　南无毗卢遮那佛　　南无本师释迦牟尼佛　　南无药师琉璃光如来　　南无无量寿佛　　南无尽十方遍法界过去一切诸佛　　南无尽十方遍法界现在一切诸佛　　南无尽十方遍法界未来一切诸佛　　南无药师琉璃光如来本愿功德经　　南无日光遍照菩萨　　南无月光遍照菩萨　　南无文殊师利菩萨　　南无观世音菩萨　　南无得大势菩萨　　南无无尽意菩萨　　南无宝昙华菩萨　　南无药王菩萨　　南无药上菩萨　　南无弥勒菩萨　　南无消灾障菩萨　　南无增福寿菩萨　　南无乐音树下三万六千菩萨　　南无阿难尊者八千比丘诸大圣僧　　南无救脱菩萨
　　礼诸佛已。复次观心实相。於一一时。行一一法。若行若坐。若出入。大小便利。洒埽洗澣。运为举动。俯仰视听。应当一心。存念三宝。观心性空。不得於剎那顷。忆念五欲世事。生邪念心。及与外人言语议论。放逸戏笑。视色听声。着诸尘境。起不善业。无记烦恼杂念。不能如法修行。若果心心相续。不离实相。不惜身命。为一切众生。行忏悔法。是名真实。一心精进。以法庄严。是故众等。重复至诚。五体投地。归命顶礼常住三宝。
　　南无毗卢遮那佛　　南无本师释迦牟尼佛　　南无药师琉璃光如来　　南无无量寿佛　　南无尽十方遍法界过去一切诸佛　　南无尽十方遍法界现在一切诸佛　　南无尽十方遍法界未来一切诸佛　　南无药师琉璃光如来本愿功德经　　南无日光遍照菩萨　　南无月光遍照菩萨　　南无文殊师利菩萨　　南无观世音菩萨　　南无得大势菩萨　　南无无尽意菩萨　　南无宝昙华菩萨　　南无药王菩萨　　南无药上菩萨　　南无弥勒菩萨　　南无消灾障菩萨　　南无增福寿菩萨　　南无乐音树下三万六千菩萨　　南无阿难尊者八千比丘诸大圣僧　　南无救脱菩萨
　　礼诸佛已。至心忏悔。弟子(某)等。与法界一切众生。从无始来。三障所缠。覆蔽心故。於诸境缘。妄生贪着。愚痴无智。缺於信根。以身口意。造种种业。乃至嫌谤正法。破犯尸罗。展转常为不饶益事。或住净地。圣果未圆。流注细微。三昧难就。今遇药师琉璃光如来。速除罪障。令成妙觉。故我至心归向。稽颡投诚。发露众罪。乞求忏悔。惟愿大慈愿海。平等摄授。使我与法界一切众生。宿障自除。众难解脱。破无明壳。竭烦恼河。正见开悟。妙心明彻。安住菩提。常光现前。无病安乐。如所乐求。一切庄严。随心具足。诸根聪利。多闻解了。精持梵行。入三摩地。以无量无边智慧方便。令诸有情。得受用物。无所乏少。善修种种诸菩萨行。速证无上正等菩提。至於临欲命终。分明安豫。决往西方。无量寿佛。极乐世界。八大菩萨。示其道路。於宝华中。自然化生。承佛授记。获证无量陀罗尼门。一切功德。皆悉成就。然后分身无数。遍十方剎。於一念中。供养法界一切诸佛。於一念中。现种种神力。度脱法界一切众生。成等正觉。虚空有尽。我愿无穷。忏悔发愿已。归命礼常住三宝。
　　南无薄伽伐帝。[鞥-合+(白-日+田)]杀社。窭噜薜琉璃。钵啰婆。喝喇阇耶。怛他揭多耶。阿啰诃帝。三藐三勃陀耶。怛侄他。唵。[鞥-合+(白-日+田)]杀逝。[鞥-合+(白-日+田)]杀逝。[鞥-合+(白-日+田)]杀社。三没揭帝莎诃

　　赞

　　药师海会。炽盛光王。八大菩萨降吉祥。七佛助宣扬。日月回光。福寿永安康。
　　药师佛　　药师佛　　消灾延寿药师佛　　南无消灾延寿药师佛
　　(如前举佛偈绕坛念佛毕对佛跪。讽怡山发愿文回向)。
　　归命十方调御师　　演扬清净微妙法　　三乘四果解脱僧　　愿赐慈悲哀摄受
　　弟子(某甲)。自违真性。枉入迷流。随生死以飘沈。逐色声而贪染。十缠十使。积成有漏之因。六根六尘。妄作无边之罪。迷沦苦海。深溺邪途。着我耽人。举枉措直。累生业障。一切愆尤。仰三宝以慈悲。沥一心而忏悔。所愿能仁拯拔。善友提携。出烦恼之深渊。到菩提之彼岸。此世福基命位。各愿昌隆。来生智种灵苗。同希增秀。生逢中国。长遇明师。正信出家。童真入道。六根通利。三业纯和。不染世缘。常修梵行。执持禁戒。尘业不侵。严护威仪。蜎飞无损。不逢八难。不缺四缘。般若智以现前。菩提心而不退。修习正法。了悟大乘。开六度之行门。越三祇之劫海。建法幢於处处。破疑网於重重。降伏众魔。绍隆三宝。承事十方诸佛。无有疲劳。修学一切法门。悉皆通达。广作福慧。普利尘沙。得六种之神通。圆一生之佛果。然后。不舍法界。遍入尘劳。等观音之慈心。行普贤之愿海。他方此界。逐类随形。应现色身。演扬妙法。泥犁苦趣。饿鬼道中。或放大光。明。或现诸神变。其有见我相。乃至闻我名。皆发菩提心。永出轮回苦。火镬冰河之地。变作香林。饮铜食铁之徒。化生净土。披毛戴角。负债含怨。尽罢辛酸。咸沾利乐。疾疫世而现为药草。救疗沈疴。饥馑时而化作稻梁。济诸贫馁。但有利益。无不兴崇。次期累世冤亲。现存眷属。出四生之汩没。舍万劫之爱缠。等与含生。齐成佛道。虚空有尽。我愿无穷。情与无情。同圆种智。

　　结坛

　　礼忏功德殊胜行　　无边胜福皆回向　　普愿沈溺诸众生　　速往无量光佛剎　　已上因缘三世佛　　文殊普贤观自在　　诸尊菩萨摩诃萨　　摩诃般若波罗蜜
　　处世界　　若虚空　　似莲华　　不着水　　心清净　　超於彼　　稽首礼　　无上尊
　　自归依佛。当愿众生。体解大道。法无上心。　　自归依法。当愿众生。深入经藏。智慧如海。　　自归依僧。当愿众生。统理大众。一切无碍。　　和南圣众

　　消灾延寿药师忏法卷下(终)

