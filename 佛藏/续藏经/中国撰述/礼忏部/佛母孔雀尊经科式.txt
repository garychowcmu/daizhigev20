续藏经   佛母孔雀尊经科式
　明


　　 

　　孔雀尊经科仪

　　(念大悲咒毕洒净)。
　　释迦如来。如来说经教主。
　　孔雀如来。如来降临法会。
　　阿难陀尊者。尊者同垂加护。
　　切以。旃檀林内六铢价重於娑婆。给孤园中一炷通津於灵鹫。古[日/拆]盘旋清瑞气。玉炉缭绕碧祥云。我今热处献如来。唯愿慈悲哀纳受。仰启。
　　圣中圣主天中天王。世出世间名称普闻。拔循环救苦之慈父。济业海利乐之导师。应愿似空谷传声。赴感若春回大声。五天调御。三界世雄。降临道场。作乎明证(通情念)。
　　本师释迦牟尼佛　　孔雀海会佛菩萨　　[廿/曳]龙八部降吉祥　　摩诃般若波罗蜜
　　盖闻孔雀明王经者。经名孔雀。说佛姥之因缘。咒说毒蛇。救众生之患难。所求所请。随愿随心。饮食铺排。各香花供养。各生欢喜。咸听加持。真言演处。四百四病尽消除。密语宣时。万祸万殃俱殄灭。天神地神水神药叉神。稽首归依。山王龙王河王大仙。倾心敬仰。罗又女不能为害。药叉将总愿垂祥。灾星变作福星。恶曜化为吉曜。公私口舌似氷消。厌魅蛊毒而雾散。在官者清平吉利。居家者福寿康宁。若老若少保安康。是男是女皆庆。明王威力。周遍河沙。叹莫能穷。赞扬难尽。欲开大部灵文。先称七佛嘉号。尊众毋劳。随言后和。
　　孔雀明王佛　　大孔雀明王佛　　金耀孔雀明王佛　　佛姥大孔雀明王佛　　明王佛明王佛　　雪山南面金耀佛姥大孔雀明王佛
　　出灵鹫山。人天敬仰。游鹿野苑。转大法轮。仰赞洪慈。俯垂明证。兹辰诵经开启。有意敷陈。大圆镜中。谅垂昭鉴。兹据(入意)。
　　即日沐手然香。拜于雪山教主孔雀能仁。愿展金眸。鉴兹微恳。吉於　年　月　日。请命僧众于家供佛。作证演念。佛姆大孔雀明王尊经。加持经文神咒。称扬万德洪名。所集功德。先伸回向广大真如实际。庄严无工佛果菩提。工酬佛祖之深恩。次答龙天之厚德。祝扶当生本命星官。照临吉威乾像。惟愿等一真慈。同纳功德。共降祯祥。所冀　向去。身安寿求。福集灾消。在佛光中吉祥如意。上来开启情悃如斯。仰劳尊众。不倦慈悲振铃。读诵佛姆大孔雀明王经。前启请法(入经毕)。
　　举如意轮王菩萨摩诃萨。
　　至满怛啰莎缚贺(举一切天神咸集会)
　　因缘自性所出生。所有种种微妙花香灯涂果供养。奉献上师三宝尊。惟愿慈悲哀纳受。
　　户唵萨哩缚怛佗誐哆唵布瑟毕度毕阿卢计頞底你尾底舍不达布[口*惹][口*弥]迦三摩怛啰萨普啰曩三摩耶吽
　　奉香华自在明王佛。

　　结界　持国天王降吉祥

　　东方世界主　　持国大天王　　统领彦达嚩　　结成瑜伽界　　南方世界主　　增长大天王　　统领矩畔拏　　结成灌顶界　　西方世界主　　广目大天王　　统领大龙主　　结成莲华界　　北方世界主　　多闻大天王　　统领药叉主　　结成羯磨界　　中方世界主　　大梵大天王　　统领人天众　　结成瑜伽界
　　东方世界主　　佛号阿閦尊　　流演妙伽陀　　结成金刚界
　　南方世界主　　佛号宝生尊　　流演妙伽陀　　结成莲华界
　　北方世界主　　佛号成就尊　　流演妙伽陀　　结成羯磨界
　　中方世界主　　佛号毗卢尊　　流演妙伽陀　　结成瑜伽界
　　奉请东方阿閦佛　　其身青色放光明　　手印执持降魔杵　　众等志心归命礼　　今将密语绕香坛　　凭此结成金刚界　　奉请南方宝生佛　　其身赤色放光明　　手印执持摩尼宝　　众等志心归命礼　　今将密语绕香坛　　凭此结成灌顶界　　奉请西方弥陀佛　　其身白色放光明　　手印执持妙莲花　　众等志心归命礼　　今将密语绕香坛　　凭此结成莲华界　　奉请北方成就佛　　其身黑色放光明　　手印执持妙降魔　　众等志心归命礼　　今将密语绕香坛　　凭此结成羯磨界　　奉请中方毗卢佛　　其身黄色放光明　　手印执持千辐轮　　众等志心归命礼　　今将密语绕香坛　　凭此结成瑜伽界
　　集福迎祥幢幡为宝盖。振动金铃。殄灭诸
　　阿閦　　持国　　宝生　　增长
　　妖怪。弥陀佛如来慈悲甚广大。广目天王来。
　　成就　　多闻　　毗卢　　大梵
　　结莲华界　金刚　灌顶　羯磨　瑜伽
　　天阿苏来药叉等(摩诃摩瑜利金耀界云云)　　来听法者应志心(南无大摩诃摩瑜利)
　　孔雀明王佛(云云)

　　上卷圆满保平安

　　南无大孔雀明王佛　归命礼真如没驮耶

　　中卷药叉

　　奉药叉圣众降吉祥

　　挂金索

　　戒定真香。焚气冲天上。施主虔诚。爇在金炉放。顷刻氛氤。即遍满十方。昔日耶输。免难除灾障。

　　寄生草

　　香才爇炉。焚宝[日/拆]中。旃檀况乳真堪供。祥云缭绕莲华动。十方诸佛下天宫。清凉山罗汉。来受人间供明王佛。揭句寸那神药叉将。波咤黎手处药叉神。跋阿啰[噙-离+(恭-共)]哆药叉王。住窣吐奴邑。贤善大药叉。住於世啰城。

　　清江引

　　牛首旃檀香。供养袅袅祥云起。透上九霄中。结成香云盖。唯愿慈悲哀纳受。

　　浪淘沙

　　沉乳共旃檀。馥郁馨香。金炉才热遍十方。昔日耶输曾免难。火内除殃。

　　七忏悔　求哀忏悔明王佛

　　三千界内慈悲主　　百亿洲中大法王　　咸开慧目鉴凡情　　众生有求皆感应
　　(赞叹三宝。恭请证明。我为今辰。演经信□。泊家眷等。目兹演经。〔问〕去各人身中所有病苦。云云愿早安痊)能离病苦明王佛。
　　佛住真如法界内　　无相无形离诸垢　　众生观见种种身　　一切恐怖皆远离
　　能除恐怖　恐怖恐怖悉皆远离。
　　解结解结解冤结　　解了多生冤和业　　冤家债生两相逢　　相逢相遇相欢悦
　　冤家冤家各相欢喜　解冤释结。
　　明王经力不思议　　救度众生无尽期　　施主志心归命礼　　不饶益事皆饶益
　　不饶益事广大饶益　广大饶益。
　　四八端严微妙相　　僧祇三大劫修来　　面如满月目如莲　　天上人间咸恭敬
　　毒药毒药化为甘露　化为甘露。
　　[廿/曳]上天下无如佛　　十方世界亦无比　　世间所有我尽见　　一切无有如佛者
　　佗人厌祷悉皆消灭　能离厌祷。
　　一障二语三毒罪　　四重五逆六根愆　　七遮八难罪消容　　九结十缠皆忏悔

　　忏除罪业　五言偈

　　顶中红肉髻　　如日映青山　　眉间白玉毫　　似月临沧海
　　稽首天中天　　降诞毗蓝园　　分手指天地　　七步蹑红莲
　　海印澄三昧　　慈光照十方　　弘施十二愿　　故号法中王
　　菩萨清凉月　　犹如碧镜空　　众生心水净　　菩萨影现中
　　百劫千生罪　　一念荡消除　　似大焚枯草　　灭尽无有余

　　四言

　　佛真法身　　犹若虚空　　应物现形　　如水月中
　　大圆满觉　　应迹西乾　　心包太虚　　量周沙界
　　佛法僧宝　　众生福田　　凡在祷祈　　必彰感应
　　常住三宝　　体徧十方　　随众生心　　感而应现
　　佛功德山　　惟高惟耸　　法智慧海　　最广最深

　　罗剎女　罗剎女众降吉祥

　　罗剎女众降吉祥　　罗剎女众降大吉祥　　罗剎女众降吉祥　　消灾障　　罗利女众降大吉祥

　　四平声　龙王圣众降吉祥

　　佛世尊龙王龙树王　　梵天龙王大龙王　　帝释龙王消障灾　　焰摩龙王保安康

　　蜜峰采华

　　佛世尊龙王梵天龙王龙树王菩萨　　焰摩龙王大海龙王南无龙树王菩萨

　　清江引

　　天阿苏来药叉等　　来听法者应志心　　孔雀明王经　　请佛作证明
　　大慈大悲　　救苦救难　　千手千眼　　水月光中　　普陀岩畔　　一叶扁舟　　白衣妙相　　紫竹林中　　风波浪内　　随心满愿

　　金字经

　　天阿苏啰药叉等　　来听法者应志心　　孔雀明王经　　大慈大悲观世音
　　消灾障唵嚤呢叭[口*迷]吽。

　　采茶声

　　天阿苏啰药叉等　　来听法者应志心　　孔雀明王明王佛　　消灾延寿保平安

　　中卷圆满保平安(同前)
　　至七佛　微钵尸如来降吉祥

　　巍巍大法王　　毫光照大千　　八风吹不动　　一朵紫金莲　　尸弃如来(同前)
　　相好真金色　　无边净法身　　素容登宝座　　海藏月当天　　毗舍浮如来
　　世界慈悲主　　尘沙大法王　　所求皆遂愿　　慧目鉴凡情　　揭句忖如来
　　身色如金山　　端严甚微妙　　如净琉璃中　　内现真金像　　揭诺迦牟尼
　　容颜甚奇妙　　光明照十方　　我适曾供养　　今复还亲觐　　迦摄波如来
　　圣主天中王　　迦陵频伽声　　哀愍众生者　　我等今敬礼　　我释迦如来
　　愿以此功德　　普及於一切　　我等与众生　　皆共成佛道
　　七佛□河王　　浪淘沙　　[倞-口+日]伽河王　　信度河王　　嚩刍河王　　嚩刍大河王　　枲多河王消灾障　　没臈婆河王　　妙高山王唵嚤吽　　雪山王唵嚤呢吽　　香醉山王唵嚤呢叭[口*弥]吽　　百峰山王户唵嚤呢叭[口*弥]吽

　　星宿　入清江引

　　宿宿有有二十八　　南无东方阿閦佛　　南方号宝生　　西方无量等　　北方成就尊　　南无中方毗卢佛　　星宿劫千佛[?夕][?夕][?夕][?夕]　　七宿星官垂加护　　南无大炽盛光王佛　　仰启消灾炽盛光　　领诸星宿下天堂　　二十八宿分左右　　十二宫辰列两行

　　东门七宿

　　中天星斗与南辰　　列耀森罗及众真　　能发志心求忏悔　　灾殃殄灭福骈臻

　　南门七宿

　　银河湛湛蟾光照　　慧日腾腾灿太虚　　福海滔滔如渊济　　寿山隐隐等须弥

　　西门七宿

　　太阳星斗太阴阴真　　金木水火土德君　　紫炁罗睺并月孛　　流年运限及生辰

　　北门七宿

　　角亢底房心尾箕　　斗牛女虚危室壁　　奎娄胃昴毕觜参　　井鬼柳星张翼轸

　　二十八宿

　　阿难陀佛妙难量　　三卷真诠广敷扬　　二十八宿添寿算　　十二宫辰保安康

　　九曜官星

　　万像森罗除灾障　　满天星斗降祯祥　　檀信演经从此去　　寿山高耸福绵长

　　满天星斗

　　一句神仙侣　　二句五通神仙侣　　三句五通得道神仙侣　　四句大五通得道神仙侣

　　到毒药

　　一句毒药　　二句毒药神　　三句大毒药　　四句药王药上二菩萨

　　三宝　入清江引

　　稽首归依佛　　天宫坐宝台　　有情思渴仰　　早愿下生来　　归命礼真如没驮耶
　　稽首归依法　　三明共六通　　河沙经藏开　　总持心印顺　　无去无亦来　　海藏
　　稽首归依僧　　三明共六通　　灵山亲授记　　三会愿相逢　　福田
　　稽首僧三宝　　众生良福田　　若能归向者　　获福广无边　　佛法僧三宝
　　摩诃摩瑜利　　佛母明王经　　我今归命礼　　罪灭福源增　　摩诃摩瑜利
　　天阿苏啰药叉等(唵吽)　　来吽法者(唵吽)应志心　　吽唵嚤呢吽　　一报天地　　二报日月　　三报国王　　四报爷娘　　愿消三障　　以上因缘　　摩诃般若
　　孔雀明王佛

　　三卷圆满保平安

　　南无大孔雀明王佛
　　淅江嘉兴府桐乡县僧会司下青镇宝阁禅寺禀佛报恩沙门　慧日　捐赀请续抄写孔雀尊经六部　功德工荐　考姜公　玭王氏仗此经功早生工品者
　　嘉靖三十年季月　日抄白
