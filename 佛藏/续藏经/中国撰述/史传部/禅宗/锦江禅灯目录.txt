续藏经   锦江禅灯目录
　清 通醉辑
　　 

　　锦江禅灯目录

　　卷一　　卷首　序　辩讹　凡例　　后跋　　初祖菩提达磨大师　二祖慧可大祖禅师　　三祖僧灿鉴智禅师　四祖道信大医禅师　　五祖弘忍禅师　六祖大鉴慧能禅师　四祖下第三世　　(智严法嗣)益州端伏禅师　汉南法俊禅师　　西川敏居禅师　四祖下第六世(旁出)　　(智威法嗣)天柱崇慧禅师(有录)　五祖下第一世　　金州□持禅师　资州智侁禅师　五祖下第二世　　(智侁法嗣)资州处寂禅师　五祖下第三世　　(处寂法嗣)益州无相禅师　长松马禅师　　梓州晓了禅师　五祖下第四世　　(无相法嗣)保唐无住禅师(有录)　云顶王头陀　　净众神会禅师　六祖大鉴下第一世　　南岳怀让禅师(有录)　青原行思禅师　大鉴下第二世　　(南岳让法嗣)马祖道一禅师(有录)　　(神会法嗣)西隐进平禅师(有录)　益州南印禅师　　涪州朗禅师　大鉴下第三世　　(马祖一法嗣)西山亮座主(有录)　则州和尚(有录)　　章敬怀腪禅师　汉南良津禅师　　(南印法嗣)益州义俛禅师　大鉴下第四世　　(归宗常法嗣)汉南高亭和尚(有录)　　(章敬腪法嗣)金州操禅师(有录)　　(南泉愿法嗣)云顶日子和尚(有录)　　(石头迁法嗣)云顶常清禅师　　(荆南忠法嗣)益州如一禅师　遂州道圆和尚　大鉴下第五世(旁出)　　(遂州圆法嗣)圭峰宗蜜禅师(有录)　　(长庆安法嗣)大随法真禅师(有录)　　(赵州谂法嗣)益州西睦和尚(有录)　　(龙潭信法嗣)鼎州德山鉴禅师(有录)卷二　大鉴下第五世　　(药山俨法嗣)华亭船子德诚禅师(有录)　　(临济玄法嗣)金沙和尚(有录)　　(沩山佑法嗣)益州应天和尚(有录)　金州法朗禅师　　兴元崇皓禅师　　(云水清法嗣)长松神照禅师　　(常清法嗣)龙槐如顺禅师　大鉴下第六世　　(夹山会法嗣)嘉州白水禅师(有录)　　(香岩闲法嗣)益州南禅无染禅师(有录)　　益州长平和尚(有录)　　益州崇福演教禅师(有录)　　(投子同法嗣)香山澄照禅师(有录)　　中梁遵古禅师(有录)　　(洞山价法嗣)北院通禅师(有录)　益州白禅师　　白水本仁禅师　昭觉休梦禅师　　(禅照法嗣)缙云有录禅师　　(夹山会法嗣)益州西穆和尚　益州夹山院和尚　　(石霜诸法嗣)临邛守闲禅师　　(德山鉴法嗣)双流尉迟和尚　大鉴下第七世　　(云盖元法嗣)天台山灯禅师(有录)　　(洛浦安法嗣)洞溪戒定禅师(有录)　黑水华藏慧通禅师　　(曹山寂法嗣)布水崖和尚(有录)　益州西禅和尚(有录)　　(白马儒法嗣)青锉山如观禅师(有录)　　(嵓头奯法嗣)云顶玄泉彦禅师(有录)　　灵嵓慧宗禅师　　(龙牙遁法嗣)西川存禅师(有录)　　(雪峰存法嗣)普通山普明禅师(有录)　　太原孚上座(有录)　鼓山神晏禅师(有录)　　永安峰禅师　明水怀中禅师　　益州怀果禅师　　(云居应法嗣)白水玮禅师　　(了觉法嗣)昭觉延美禅师　大鉴下第八世　　(青峰楚法嗣)西川灵龛禅师(有录)　益州归信禅师(有录)　　(玄泉彦法嗣)玄泉二世和尚(有录)　　(罗山闲法嗣)西川定慧禅师(有录)　灌州灵嵓和尚(有录)　　(芭蕉清法嗣)承天院辞确禅师(有录)　　兴元牛头精禅师(有录)　　觉城院信禅师(有录)　　(云门偃法嗣)香林院澄远禅师(有录)　　荐福承古禅师(有录)　双峰竟钦禅师(有录)　　青城大面山乘禅师(有录)卷三　大鉴下第八世　　(云门偃法嗣)普通封禅师(有录)　铁幢觉禅师(有录)　　福化充禅师(有录)　黄龙赞禅师(有录)　　(鹿门真法嗣)益州崇真禅师(有录)　　(曹山霞法嗣)嘉州东汀和尚(有录)　　(云居岳法嗣)梓州龙泉和尚(有录)　　(含珠哲法嗣)龙穴山和尚(有录)　　(紫陵一法嗣)兴元府大浪和尚(有录)　　(大嵓白法嗣)临邛碧云和尚　　(报慈屿法嗣)圣兴存和尚　　(瑞龙章法嗣)西川德言禅师　大鉴下第九世　　(黄龙机法嗣)黄龙继达禅师(有录)　玄都山澄禅师(有录)　　嘉州黑水和尚(有录)　昌福达禅师(有录)　　(大龙洪法嗣)普通从善禅师(有录)　　(护国远法嗣)军云顶德敷禅师(有录)　　(石门微法嗣)承天义懃禅师(有录)　　(德山密法嗣)中梁山崇禅师(有录)　东禅秀禅师(有录)　　黑水承璟禅师　　(乾明信法嗣)西禅垂白禅师(有录)　保唐无约禅师　　(双泉宽法嗣)延庆宗本禅师(有录)　　(香林远法嗣)灌州罗汉和尚(有录)　青城香林信禅师(有录)　　(妙胜臻法嗣)西川雪峰钦山主(有录)　　(白兆楚法嗣)永庆继动禅师　　(云顶德敷法嗣)乐营将　　(五祖戒法嗣)梁山了奇禅师　大鉴下第十世　　(黄龙达法嗣)眉州黄龙禅师(有录)　　(清凉益法嗣)大梅慧明禅师(有录)　　(梁山缘法嗣)梁山嵓禅师(有录)　　(石门远法嗣)云顶山鉴禅师(有录)　清居山升禅师(有录)　　(黑水璟法嗣)黑水义钦禅师(有录)　　(智门祚法嗣)雪窦重显禅师(有录)　长松袭禅师　　(德山远法嗣)大中仁辩禅师(有录)　菩提桂芳禅师(有录)　　(福昌善法嗣)福昌询禅师　大鉴下第十一世　　(谷隐聪法嗣)永福院延照禅师(有录)　　永庆光普禅师(有录)　　(叶县省法嗣)[障-音]邡方水禅师(有录)　　(大阳玄法嗣)罗浮显如禅师(有录)　云顶海鹏禅师(有录)　　(北塔广法嗣)玉泉承皓禅师(有录)　　(雪窦显法嗣)修撰曾会居士(有录)　兴元道满禅师　　(延庆荣法嗣)圆通居讷禅师(有录)　　(梁山嵓法嗣)梁山善冀禅师(有录)　　(圆觉昙法嗣)灵嵓圆日禅师　　(南华缘法嗣)青锉智静禅师　　(继鹘法嗣)临邛复首座　　(云居锡法嗣)净众先禅师　大鉴下第十二世　　(琅琊觉法嗣)归宗可宣禅师(有录)　　(浮山远法嗣)玉泉谓芳禅师(有录)　　(称心倧法嗣)慧日尧禅师(有录)　　(石霜圆法嗣)菩提光用禅师　　(大愚芝法嗣)云顶继兰禅师　　(天衣怀法嗣)净众梵言禅师　净众择言禅师　　(天衣在法嗣)菩提志专禅师　　(玉泉珘法嗣)云顶宗永禅师　大鉴下第十三世　　(双峰回法嗣)光国文赞禅师(有录)　灵山彦文禅师　　(玉泉谓芳法嗣)延福智兴禅师(有录)　　(芙蓉楷法嗣)丹霞子淳禅师(有录)　宝峰惟照禅师(有录)卷四　大鉴下第十三世　　(芙蓉楷法嗣)石门元易禅师(有录)　梅山己禅师(有录)　　天宁齐琏禅师(有录)　鹿门法灯禅师(有录)　　合州鉴禅师　　(大洪恩法嗣)大洪守遂禅师(有录)　　(蒋山泉法嗣)清献赵抃居士(有录)　　(法云秀法嗣)慈济聪禅师(有录)　佛国惟白禅师　　明水法逊禅师　　(黄龙南法嗣)东林总禅师(有录)　黄檗胜禅师(有录)　　福严慈感禅师(有录)　云盖守智禅师(有录)　　灵隐德滋山主(有录)　景福顺禅师(有录)　　灵嵓确禅师　净众启蒙禅师　　云顶清泰禅师　　(祖印林法嗣)富乐智静禅师(有录)　富乐智福禅师　　(承天珍法嗣)白水中白禅师　九顶智海禅师　　(云顶宗永法嗣)□□璋禅师　　(夹山遵法嗣)福昌知信禅师　　(慧日尧法嗣)大随道开禅师　大鉴下第十四世　　(白云端法嗣)五祖法演禅师(有录)　　(丹霞淳法嗣)真歇清了禅师(有录)　　(石门易法嗣)尼佛通禅师(有录)　九顶慈普禅师　　(大洪遂法嗣)大洪显庆禅师(有录)　　(黄龙心法嗣)三圣继昌禅师(有录)　中江法海禅师　　(东林总法嗣)内翰苏轼居士(有录)　　青城清传禅师　慈姥嵓子咏禅师　　长松山锦禅师　慈姥嵓谅禅师　　(宝峰文法嗣)西蜀广道者(有录)　泐潭湛堂准禅师(有录)　　(黄檗胜法嗣)昭觉纯白禅师(有录)　马祖怀俨禅师　　云顶表奇禅师　　(仰山伟法嗣)谷隐静显禅师(有录)　　(黄龙肃法嗣)月珠祖鉴禅师(有录)　　(圆照本法嗣)逍遥聪禅师(有录)　圣寿省聪禅师　　(上蓝顺法嗣)参政苏辙居士(有录)　　(佛国惟法嗣)乾明永因禅师(有录)　　(慧林冲法嗣)福昌义端禅师　　(大沩喆法嗣)象耳子真禅师　昭觉师范禅师　　(五祖常法嗣)昭化希绍禅师卷五　大鉴下第十五世　　(天童觉法嗣)清凉法真禅师(有录)　　(黄龙新法嗣)九顶寂惺泉禅师(有录)　　性空妙普庵主(有录)　　(青原信法嗣)正法希明禅师(有录)　昭觉符禅师　　(兜率悦法嗣)丞相张商英居士(有录)　　(法云杲法嗣)西蜀銮法师(有录)　　(泐潭准法嗣)云嵓天游禅师(有录)　　(大沩瑃法嗣)中嵓慧目能禅师(有录)　　云顶宗印禅师(有录)　　(昭觉纯白法嗣)信相宗显禅师(有录)　成都安象禅师　　(俨首座法嗣)天宁则禅师(有录)　　(浮山真法嗣)灵嵓徽禅师(有录)　　(信相显法嗣)金纯文禅师(有录)　云顶思旦禅师　　(五祖演法嗣)昭觉勤禅师(有录)　龙门远禅师(有录)卷六　大鉴下第十五世　　(五祖演法嗣)大随元静禅师(有录)　无为宋泰禅师(有录)　　五祖表自禅师(有录)　龙华道初禅师(有录)　　九顶清素禅师(有录)　牛心达禅师　　云顶才良禅师　　(佛印明法嗣)富乐德彰禅师　　(石霜林法嗣)卧龙思顺禅师　　(开先瑛法嗣)正法无照禅师　　(继昌法嗣)大随元信禅师　曲尺慧照禅师　　(宗演法嗣)卧龙俞禅师　　(惠章法法嗣)云顶云峰禅师　大鉴下第十六世　　(昭觉勤法嗣)大沩泰禅师(有录)　灵隐远禅师(有录)　　正法建禅师(有录)　华藏民禅师(有录)　　昭觉元禅师(有录)　象耳觉禅师(有录)　　中嵓觉禅师(有录)　福严演禅师(有录)　　昭觉祖首座(有录)　丞相张浚居士(有录)　　成都范县君(有录)　长松晓禅师　　九顶希问禅师　正法化冲禅师　　九顶宗悟禅师　师范首座　　(太平懃法嗣)文殊心道禅师(有录)　南华炳禅师(有录)　　(龙门远法嗣)龙翔珪禅师(有录)　云居悟禅师(有录)　　西禅琏禅师(有录)　白扬顺禅师(有录)卷七　大鉴下第十六世　　(龙门远法嗣)归宗贤禅师(有录)　　世奇首座(有录)　给事冯楫居士(有录)　　(大隋静法嗣)石头回禅师(有录)　护圣静禅师(有录)　　南嵓胜禅师(有录)　廓庵远禅师(有录)　　能仁悟禅师(有录)　子言庵主(有录)　　南修道者(有录)　莫将尚书(有录)　　龙图王萧居士(有录)　大鉴下第十七世　　(育王谌法嗣)西嵓宗回禅师(有录)　　(径山杲法嗣)东林道颜禅师(有录)　万寿护禅师(有录)　　连云能禅师(有录)　灵隐印禅师(有录)　　秦国法真夫人(有录)　　(大沩泰法嗣)慧通旦禅师(有录)　正法灏禅师(有录)　　昭觉辩禅师(有录)　　(灵隐远法嗣)东山己禅师(有录)　知府葛剡居士(有录)　　(华藏民法嗣)宝印禅师(有录)　可宣禅师(有录)　　(泐潭明法嗣)无为缘禅师(有录)　　(龙翔珪法嗣)云居升禅师(有录)　　(云居悟法嗣)云居圆禅师(有录)　　(黄龙忠法嗣)信相修禅师(有录)　　(西禅琏法嗣)西禅秀禅师(有录)　　(大沩杲法嗣)玉泉琏禅师(有录)　　(石头回法嗣)云居会禅师(有录)卷八　大鉴下第十八世　　(东林颜法嗣)报恩演禅师(有录)　元庵慈禅师(有录)　　昭觉[棩-木]禅师(有录)　敬夫张居士(有录)　　(西禅需法嗣)剑门分庵主(有录)　　(大沩行法嗣)德山涓禅师(有录)　　(育王光法嗣)北涧简禅师(有录)　　(未详法嗣)方辩禅师(有录)　太瘤禅师(有录)　　仁王钦禅师(有录)　德普禅师(有录)　　报恩熙禅师(有录)　范蜀公(有录)　　无心广道者(有录)　意中上座(有录)　　自庆藏主(有录)　峨眉白长老(有录)　　(峰如法嗣)木平章禅师　武连鉴禅师　　飞龙首座　月空禅师　　云顶静禅师　□州果禅师　大鉴下第十九世　　(密庵杰法嗣)卧龙先禅师(有录)　荐福生禅师(有录)　大鉴下第二十世　　(卧龙先法嗣)无准范禅师(有录)　灵隐黄禅师(有录)　　即庵觉禅师(有录)　　(净慈颕法嗣)江心万禅师(有录)　　(双林[石*明]法嗣)昭觉誾禅师　大鉴下第二十一世　　(无准范法嗣)天童智禅师(有录)　　(金山开法嗣)石溪心禅师(有录)　大鉴下第二十二世　　(无用宽法嗣)如海真禅师(有录)　　(虚州法嗣)云顶真禅师　　(雪嵓法嗣)铁牛定禅师　　(断桥伦法嗣)竹屋简禅师　大鉴下第二十五世　　(少林裕法嗣)昭觉庆禅师(有录)　　(后庵照法嗣)[障-音]邡进禅师(有录)　　(易道简法嗣)平山杖禅师　大鉴下二十六世　　(古拙俊法嗣)无际悟禅师(有录)　大鉴下第二十七世　　(无际悟法嗣)楚山琦禅师(有录)　无碍鉴禅师(有录)　　宝月潭禅师(有录)　雪峰瑞禅师(有录)　　(淳拙才法嗣)益都亮禅师(有录)卷九　大鉴下第二十八世　　(东明旵法嗣)海舟慈禅师(有录)　湛渊奫禅师(有录)　　(天成奇法嗣)济川洪禅师(有录)　海珠意禅师(有录)　　大心源禅师(有录)　智中国禅师(有录)　　豁堂裕禅师(有录)　月光慧禅师(有录)　　古音韶禅师(有录)　　(西禅瑞法嗣)宝文印禅师(有录)　　(八峰闻法嗣)无碍通禅师(有录)　大鉴下第二十九世　　(古溪澄法嗣)西宗佑禅师(有录)　　(了禅能法嗣)宝藏通禅师(有录)　　(雪峰瑞法嗣)东明升禅师　大鉴下第三十世　　(天目进法嗣)宝明鉴禅师(有录)　大鉴下第三十一世　　(石门海法嗣)大休隆禅师(有录)　大鉴下第三十二世　　(不二际法嗣)仪峰彖禅师(有录)　徧融圆禅师(有录)　　(休尘法嗣)灌阳鉴随和尚(有录)　大鉴下第三十三世　　(鉴随法嗣)彭州宝池禅师(有录)　了凡刚禅师(有录)　　(天甘济法嗣)金川聚禅师　大鉴下第三十五世　　(天章悟法嗣)万峰破山明禅师(有录)　　天童林野奇禅师(有录)　　(未详法嗣)法玺印禅师(有录)　大鉴下第三十六世　　(三峰藏法嗣)潭吉忍禅师　默仙刘居士　　(破山明法嗣)象崖珽禅师(有录)　含璞灿禅师(有录)　　灵筏昌禅师(有录)　无漏涵禅师(有录)　　体宗宁禅师(有录)　离指示禅师(有录)　　雪臂峦禅师(有录)　敏树相禅师(有录)卷十　大鉴下第三十六世　　(破山明法嗣)澹竹密禅师(有录)　燕居申禅师(有录)　　丈雪醉禅师(有录)　莲月正禅师(有录)　　灵隐文禅师(有录)　慧觉衣禅师(有录)　　灵木绶禅师(有录)　云幻宸禅师(有录)　　寂光豁禅师(有录)　易庵师禅师(有录)　　圣可玉禅师(有录)　快雪国禅师(有录)　　石幢寿禅师(有录)　百城着禅师(有录)　　遗闻幻禅师(有录)　两生从禅师(有录)　　六岫金禅师(有录)　御木章禅师(有录)　　耕云鉴禅师(有录)　云峤水禅师(有录)　　竺意传禅师(有录)　不会法禅师(有录)　　肃宗密禅师(有录)　相国吕居士(有录)　　密行忍禅师(有录)　无私元禅师(有录)　　四维宽禅师　空外逵禅师　　破雪玺禅师　字水拙禅师　　破浪舟禅师　竹微泰禅师　　尼足澜禅师　本明彻禅师　　圆明印禅师　孤石宪禅师　　苍松鹤禅师　寿山福禅师　　竹帆波禅师　默识悟禅师　　觉城柱禅师　雪眉坤禅师　　西瞿望禅师　石龙雪禅师　　僧可实禅师　三际通禅师　　普天圆禅师　大吼传禅师　　本源液禅师　碧观嵩禅师　　象含定禅师　月宗心禅师　　古城坚禅师　清溪昶禅师　　耶湘[、/(、*、)]禅师　秋水能禅师　　万竹苇禅师　直指归禅师　　九彦历禅师　胜幢铠禅师　　唯旃道禅师　中天朗禅师　　三止升禅师　千松万禅师　　深省钝禅师　凝真空禅师　　慈门毓禅师　忍微道禅师　　古拙可禅师　丹台森禅师　　卓尔文禅师　含光玉禅师　　九昭朗禅师　宝峰慧禅师　　颕初显禅师　苍峨海禅师　　指北鉴禅师　灵源渊禅师　　如岳无禅师卷十一　大鉴下第三十六世　　(弘觉忞法嗣)山晓晳禅师(有录)　大贤咸禅师　　氷豁禅师　节嵓琇禅师　　大朗裕禅师　省嵓坚禅师　　(浮石贤法嗣)嵋樵[汁*(十/甲/寸)]禅师(有录)　退崖泐禅师(有录)　　法旨禅师　砖镜禅师　　(林野奇法嗣)自闲觉禅师(有录)　二隐谧禅师(有录)　　云峨喜禅师(有录)　连云用禅师　　宕山远禅师　捃拾禅师　　出冶禅师　　(龙池微法嗣)大博禅师　大鉴下第三十七世　　(象崖珽法嗣)石谷慧禅师(有录)　云腹智禅师(有录)　　余山瑞禅师(有录)　惟雪禅师　　灵锋禅师　　(灵筏昌法嗣)紫芝藏禅师(有录)　　(雪臂峦法嗣)语嵩裔禅师(有录)　书云旵禅师　　(敏树相法嗣)耳毒泰禅师(有录)　天隐崇禅师(有录)　　空谷澄禅师(有录)　赤松岭禅师(有录)　　继初尚禅师(有录)　大冶况禅师　　天眼悟禅师　伯符禅师　　象影禅师　天吼禅师　　圣图行禅师　　(澹竹密法嗣)晓元济禅师(有录)　自彻琛禅师(有录)　　吼一等禅师(有录)　充裕印禅师(有录)　　从谷习禅师(有录)　天猷政禅师　　明一远禅师　日嵩舜禅师　　止水镜禅师　岑碧莲禅师　　瞿也能禅师　古岸昙禅师　　向木逵禅师　鹍化泽禅师　　瑞琳琏禅师　　(博山来法嗣)竹山严禅师(有录)　　(青龙愚法嗣)荐福谷禅师(有录)卷十二　大鉴下第三十七世　　(丈雪醉法嗣)溪声圆禅师(有录)　月幢了禅师(有录)　　端碧万禅师(有录)　懒生升禅师(有录)　　大憨我禅师(有录)　懒石聆禅师(有录)　　憨月闻禅师(有录)　佛冤刚禅师(有录)　　半生襄禅师(有录)　耨云实禅师(有录)　　半月涵禅师(有录)　问潮屿禅师(有录)　　竹浪生禅师(有录)　月茎自禅师(有录)　　佛明清禅师(有录)　竹镜嵩禅师(有录)　　不二贵禅师(有录)　松斋中禅师(有录)　　其白富禅师(有录)　希声咏禅师(有录)　　彻嵓彭居士(有录)　　节度使坤育张居士(有录)　　尚书幻庵胡居士(有录)　　海岸良璧赵居士(有录)　　超斯庵头陀(有录)　心斋鲁赵道人(有录)　　雨树愚禅师　石琳玉禅师　　慎独德禅师　砖镜皓禅师　　佛藏海禅师　三一[、/(、*、)]禅师　　云瑞载禅师　野月奇禅师　　一句修禅师　在璞禅师　　琪树一禅师　可闻源禅师　　无念禅师　惟白宗禅师　　铸颜杲禅师　雪平实禅师　　灵芝从禅师　玉洁莲禅师　　殃雪瑄禅师　　(密行忍法嗣)嗣灯胤禅师(有录)　画先一禅师(有录)　　心拙怀禅师　含拙祖禅师　　旵拙奣禅师　大幢相禅师　　彻微慧禅师　别庵慧禅师　　不昧寤禅师　古天成禅师　　从拙微禅师　天仪享禅师　　开极慧禅师　恬一静禅师　　(燕居申法嗣)石琴闻禅师(有录)　息机禅师　　铁梅禅师　玉东炳禅师　　(灵隐文法嗣)师林育禅师(有录)　密印传禅师(有录)　　天如觉禅师　大慈禅师　　梅溪禅师　龙眉禅师　　石珍禅师卷十三　大鉴下第三十七世　　(慧觉衣法嗣)破峰重禅师(有录)　佛语御禅师(有录)　　翠峨登禅师　琇峨脉禅师　　正峨合禅师　清源懿禅师　　(大吼传法嗣)豁灵顺禅师(有录)　雨春智禅师(有录)　　半水元禅师(有录)　　(易庵师法嗣)林我鉴禅师(有录)　　(圣可玉法嗣)还初佛禅师(有录)　　南芝静禅师(有录)　子钟洪禅师(有录)　　法空证禅师(有录)　浮石演禅师(有录)　　价南仙禅师(有录)　上乘启禅师(有录)　　不惑兴禅师(有录)　指云孝禅师(有录)　　嘉石亮禅师(有录)　惟识典禅师(有录)　　三[棩-木]惺禅师(有录)　大器成禅师(有录)　　碧露梦禅师(有录)　提刑奣映高居士(有录)　　帝臣王居士(有录)　雪林朗禅师　　懒野益禅师　介休命禅师　　体空玄禅师　彻我杲禅师　　法达彻禅师　思歇荣禅师　　瞎驴鸣禅师　松偶禅师　　不厌乐禅师　再升旭禅师　　月岑中禅师　纯充玺禅师　　复问理禅师　惠吉邓居士　　君硕刘居士　　(体宗宁法嗣)湛一清禅师(有录)　微密声禅师　　藏舟泽禅师　澹玄瑶禅师　　清素讷禅师　笑虚空禅师　　(两生从法嗣)藏天宣禅师(有录)　铁机常禅师(有录)　　涤玄性禅师　　(含光真法嗣)佛先启禅师(有录)　介眉寿禅师　　秋雪心禅师　齿庵化禅师　　石头能禅师　　(啸宗密法嗣)峨雪慧禅师(有录)　昌昌慧禅师(有录)　　(二隐谥法嗣)梓舟船禅师(有录)　牧两霖禅师(有录)卷十四　大鉴下第三十七世　　(自闲贤法嗣)憨余暹禅师(有录)　一融禅师　　(云峨喜法嗣)斌雅禅师(有录)　憨休乾禅师(有录)　　雪照禅师　　(宕山远法嗣)孤月朗禅师(有录)　古宿尊禅师(有录)　　祇然禅师　　(报恩峰法嗣)薮庵愿禅师(有录)　　(响谷法嗣)眉雪宗禅师(有录)　　(凝真空法嗣)天然慧禅师(有录)　　(快雪国法嗣)莲池闻禅师(有录)　文心禅师　　(云峤水法嗣)苍谷桂禅师(有录)　豳源亮禅师　　世奇瑞禅师　云石性禅师　　晖贤昱禅师　乃昭晟禅师　　苍严嵩禅师　大渊源禅师　　心印传禅师　首一怀禅师　　(雪门璞法嗣)洞箫禅师　大云禅师　　(寿山福法嗣)范冶彬禅师　心池映禅师　　(竺意传法嗣)全渠禅师　自警严禅师　　雪痕奴禅师　丈云怀禅师　　圆初成禅师　本辉禅师　　(竺微泰法嗣)冻云禅师　　(苍松鹤法嗣)井觑登禅师　影木禅师　　(西瞿望法嗣)隐波禅师　　(林木绶法嗣)燕石禅师　击竹禅师　　大有禅师　　(云幻宸法嗣)天凤炯禅师　　(寂光豁法嗣)啸苍禅师　　(百城着法嗣)石樵禅师　　(石幢寿法嗣)大参照禅师　卜芦临禅师　　藏天月禅师　　(三止升法嗣)觑影铉禅师　　(忍微道法嗣)心远禅师　戒珠禅师　　(万竹苇法嗣)大恺禅师　　(捃拾法嗣)电书颕禅师　　(山晓晳法嗣)圣铎智禅师　潭印杲禅师　　笑传震禅师　庭南岳禅师　　尼履渊懿禅师　大鉴下第三十八世　　(石谷慧法嗣)云林地禅师(有录)　月目初禅师(有录)　　苍桐华禅师(有录)　楚南禅师　　居哲禅师　云外禅师　　(紫芝藏法嗣)天然贵禅师(有录)　琼目温禅师(有录)　　涌泉汇禅师　法一禅师　　慧庵禅师　洞初禅师　　(语嵩裔法嗣)嵩耳住禅师(有录)　　剖石禅师　古雪禅师　　省贤禅师　观煦禅师　　嵩目禅师　嵩眉禅师　　牧水禅师　省愚禅师　　(书云旵法嗣)舌响讷禅师(有录)　丽眉采禅师(有录)　　(大冶况法嗣)舒光照禅师(有录)　　(耳毒泰法嗣)幻住明禅师(有录)　纯备德禅师(有录)　　(佛语御法嗣)寱堂秀禅师(有录)　大玺宗禅师　　舆若禅师　　(吼一等法嗣)文壁福禅师(有录)　逵哲禅师　　享文慧禅师　勃昶禅师　　(瑞林莲法嗣)玉诺昌禅师(有录)　　(晓元济法嗣)大旭宗禅师(有录)　　渊默禅师　大悟禅师　　硕光禅师　祖裔禅师　　(佛冕刚法嗣)子开乾禅师(有录)　天湛炽禅师(有录)　　筹室灿禅师(有录)　大痴纯禅师　　云彻明禅师　屡生知禅师　　竖幢唫禅师　豁庵一禅师　　偶庵全禅师　　(月幢了法嗣)玉泉古禅师　善权禅师　　祖鼻禅师　　(懒生升法嗣)竹友禅师　芥腹禅师　　(大憨我法嗣)天麟广禅师　　(半生襄法嗣)香谷禅师　云樵野禅师　　(憨月闻法嗣)蠢山逵禅师　西林空禅师　　白嵓禅师　　(问潮屿法嗣)非月禅师　　(半月涵法嗣)三无法禅师　　(佛藏海法嗣)以智闻禅师　　(佛明清法嗣)续焰昶禅师　莲池清禅师　　见机理禅师　融通慧禅师　　冰然敏禅师　　(可闻源法嗣)昆谷环禅师　与峨裕禅师　　昆石翔禅师　自惺宗禅师卷十五　大鉴下第三十八世　　(竹浪生法嗣)翼云鹏禅师(有录)　义喆纯禅师(有录)　　羲奇一禅师(有录)　正果因禅师　　绍梅瑞禅师　古灯明禅师　　恒耀光禅师　指南德禅师　　苍石云禅师　颕参成禅师　　文炜智禅师　浑全昂禅师　　三峨定禅师　活一馨禅师　　自竺悟禅师　文博鉴禅师　　(懒石聆法嗣)非指明禅师(有录)　来一禅师　　旨镜禅师　　(耨云实法嗣)佛敏讷禅师(有录)　体真禅师　　耳闻禅师　　(竹镜嵩法嗣)文衡权禅师(有录)　　(其白富法嗣)融彻顶禅师(有录)　　(指云孝法嗣)勤正进禅师(有录)　　问水洪禅师　万指开禅师　　(浮石演法嗣)嵩云秀禅师(有录)　　(大器成法嗣)济得正禅师(有录)　联瞿性禅师　　(法空证法嗣)素如佩禅师(有录)　词锋住禅师　　(赤松岭法嗣)乾御源禅师(有录)　　(嗣灯胤法嗣)隐南广禅师(有录)　　(井觑登法嗣)念法禅师　　(自微法嗣)宇朋禅师　　(克裕法嗣)敏睿禅师　　(从谷习法嗣)慧剑禅师　古音通禅师　　(继初尚法嗣)渤如毅禅师　成元昶禅师　　楚庵禅师　　(破峰重法嗣)钦山祖禅师　恒灿明禅师　　佛生莲禅师　慈云慧禅师　　(空谷澄法嗣)传灯续禅师　彻明现禅师　　玺旨勤禅师　含润慈禅师　　香林仁禅师　雪居旸禅师　　佛山禅师　　(云腹法嗣)瞿山禅师　　(石头能法嗣)灵香寿禅师　灵吼廉禅师　　灵相乘禅师　　(余山瑞法嗣)双峰禅师　遁峰禅师　　水谷徧禅师　　(天如觉法嗣)大树禅师　　(密印法嗣)烁吼禅师　　(南芝静法嗣)若玺玉禅师　语峰实禅师　　(林我鉴法嗣)愚参禅师　　(祇然法嗣)万固渊禅师　　(天眼法嗣)印光禅师　大鉴下第三十九世　　(舌响讷法嗣)大朗玺禅师(有录)　　(祖鼻法嗣)沧溪月禅师(有录)　　(纯备德法嗣)法幢远禅师(有录)　觉幢洪禅师　　月幢深禅师　　(隐南广法嗣)雪浦玉禅师　楚石琮禅师　　(文壁福法嗣)大树禅师　子松玄禅师　　隐微禅师　梅庵禅师　　(嵩耳住法嗣)怀素元禅师　　(苍桐华法嗣)了尘叶居士　　(灵香法嗣)大慧彻禅师　　(渤如毅法嗣)省嵓哲禅师　大鉴下第四十世　　(怀素元法嗣)彬松朗禅师　完璧玉禅师锦江禅灯高僧神僧传目录卷十六　唐多宝寺道因　简州福聚寺靖迈　梓州慧义寺神清　京师楞严院灵着　成都净众寺神会　成都圣寿寺南印　缙云连云院有缘　汉州开照寺鉴源　彭州丹景山知玄　成都净众寺无相　简州慈云寺待驾　[郫-卑+((白-日+田)/廾)]县法定寺惟忠　资州兰若院处寂　汉州栖贤寺大川　唐[卤-※+夕]域难陀　徐州安丰山怀空　成都福感寺定光　雅州开元寺智广　成都法聚寺圆相　阆州常乐寺法融　成都东禅院贯休卷十七　唐成都府永安　兴元渠山亡名　唐法聚寺法江　彭州茶笼山罗僧　阆州光国院行遵　周净众寺僧缄　邛州灵鹫山点点师　成都福感寺定兰　成都兰若院洪正　成都府雄俊　梓州慧义寺清虚　汉州开化寺亡名　成都府费长房　伧僧慧韶　阆中宝渊　安汉宝彖　阆中宝海　资州智方　成都玄续　河南道基　颕川灵睿　定林寺僧副　弘农昙询卷十八　郪江僧渊　益州响应山法进　[郫-卑+((白-日+田)/廾)]筒慧熙　台州世瑜　绵竹惠宽　徐州智诜　成都智炫　武阳道会　梓潼植相　吴人僧林　康居道仙　益州青城山香阇黎　益州多宝寺猷禅师　狂人僧度　成都卫元嵩　广汉尚圆　相思寺无相　绵州童进　净德寺富上　莫测德山　绵州慧琳　苦形慧聪卷十九　贝州智隐　会州法凝　涪陵僧崖　玄武绍阇黎　雒县法建　益州慧恭　眉州法泰　绵竹宝琼　康居明达　南昌僧晃　梓州智通　陕州悟诠　巨鹿僧稠　霍山僧群　康居邵硕　始州惠主　襄州慧璇　简州道昭　嘉州常罗汉　长乐道汪　嘉州惠持　冀州慧睿　泸州罗贯山和尚　希夷陈先生　嘉禾楞严寺达观禅师　德升顽庵　犍为陈道人　瓦屋山角端　开元寺张三丰　嘉州凌云寺千峰大师　古寺杨关主　峨眉道者卷二十　高昌法绪　凉州贤护　[郫-卑+((白-日+田)/廾)]筒法期　凉州法成　成都普恒　炖煌道法　安汉僧庆　临邛法琳　[郫-卑+((白-日+田)/廾)]筒僧生　铜梁显嵩　名山禅惠　涪陵宝崖　石岩昆法师　天竺阿世多尊者　资县道慧大师　崇庆州明采　汉州明本大师　香水空庵大师　华阳德爱大师　百花万竹大师　华阳妙琴法师　安县雪庵大师　九峰无遐大师　荣昌真容大师　豫章实相大师　昭化晓宗大师　古城知慧菩萨　磻溪寺孤舟法师　三楚福湛法师　遂宁了用法师　河西玄畅法师　平田普岸法师　内江慧永法师　怀州灵灿法师　楚奇大师　嵋山牟罗汉　江安印满法师　圣寿院冲古大师　成都承远法师　裴氏鹦鹉　成都僧诵法华经　九顶海通行僧　梵僧西天三藏　成都光远法师　明槩法师表　峨眉通天和尚　洪椿坪得心和尚　木栋可尊法师　内江澄江宗主　蓬溪高原论师　东山寺无为和尚　燃灯寺钧天大师　昭觉惟一大师　江安辽阳大师　禹门策眉尊宿　攀高传　讳号雷同传

　　锦江禅师高僧神僧目录(终)
 锦江禅灯序

　　明莫明於日月。禅不名日月而名灯者。何哉。日月不可传。灯可传也。故曰。薪尽火传。膏竭灯传。日月在天之中。从上以来。自金襕别付。及断臂得髓。梅子熟而菩提无树。一花开而五叶成枝。灯灯相续。焰焰生光。千古无暗室无迷途。赖此灯尔。然则此灯。三千大千世界。莫不有之。奚独震旦锦江欤。夫神禹自岷山导江。是山水发源於锦江。而西域谶云。金鸡解衔一粒粟。供养[障-音]邡罗汉僧。爰出马驹踏杀天下。后代儿孙蕃衍。则谓灯独盛於锦江也亦宜。昭觉丈老人。得天童悟键锤。破山明衣钵。滴泪滴血。无法真传。为临济三十二世中兴。圆悟祖师之法席。三十年来。如涂毒鼓响。闻者咸失身丧命。劫灰扫荡。创建之余。汇集历代尊宿。凡产自蜀。而阐扬宗风於异地。或产异地。而大建法幢於西川者。皆录其源流行实警语悟偈。垂训后人。名曰锦江禅灯。而以高僧神僧附焉。共二十卷。老人岂私一锦江哉。老人驻锡锦江。则传锦江。三千大千世界俱露。老人法身。则无不禅之灯也。谓锦江之灯。即三千大千之灯乎。三千大千之灯。即锦江之灯也。余虽谬现宰官。未忘本来面目。蒙老人印可。分一灯於行车。略言简端。勿谓葛藤饶舌。
　　时
　　康熙二十五年丙寅仲秋赐进士第通议大夫户部左侍郎。前都察院左副都御史左佥都御史。乙丑充殿试读卷官钦定纂修赋役全书总裁大理寺少卿。四川按察司　按察使卓异赐蟒服特旨内升弟子　胡升猷　顿首撰

 序

　　原夫。天文日月所以贞丽。人文藻火所以昭发。而吾辈亦有捏碎虚空者。有欹枕须弥者。有入水不湿入火不焚者。此无他。乃精进勇猛之所使然耳。本师尝举谚云。春宵一刻值千金。惟以此事激励后学。或抑或扬。揭示自家宝藏。所以年登七十。尤矍铄焉。谓我本立誓愿。欲令一切众。如我等无异。姑有是集之举。盖吾真丹国中。人物多妄习。妄多则惑重。惑重则智轻。智轻则根基迟钝。所以生处不能熟。熟处不能生也。至于心之未穷。性之未尽。三界火宅茫茫何归。以百年之得失。浩劫流浪。可不大哀欤。自劫运以来。髡夫辈。视三藏如在龙宫。非菩萨手眼。弗能深入。长闭大柜。积尘锁埃。而莫或可展其题目。又深为可悯者。今略摘吾蜀禅师要语。分为三汇。合刊策本。庶来学便于参讨。不致煤墨混杂。是亦泥涂可致云宵。行潦可通沧海。纲忝厕祖裔。弗忍旁观。圆通显密。闻所未闻。譬诸眼能察秋毫。而不能自观其面。发能舒气脉。而不能自通其结。故知面之妍丑者。明镜之力也。解发之曲直者。玄栉之功也。行之芳者。道德之基也。纲之振者。禅灯之光也。爰从上一伙老古锥。擅使勇猛之风。嗟予小子。以禅弓未张。慧剑弗利。怯弱不敢以自强。敢辞执鞭之后哉。
　　时
　　康熙丁卯九日昭觉住持　彻纲　拜撰

 序

　　夫禅之为灯也。非日月可能比。日月虽明。代谢有所不及。彼禅灯瑞光浩浩。圆照六合。不称其大。妙摄三有。不名其小。亭毒苍生。功埒化母。设一念等平。天地人原无两致。九年面壁。皮骨髓分作五家。肆口而谈。横机而唱。推倒须弥。填实东海。惟我支那人物尔。谓支那锺秀。杰出丛林者。甲于巴子。而巴子国莫不称为法窟禅薮也。爰锦江居西南玉垒之上。北极紫微之下。左观于阗。右揖康居。论山联自昆仑。故有岷峨巫峰之峻。考水出于耨池。而有瞿塘滟滪之牢。宿躔参井。吴楚以之而襟带焉。地接八洪。嵩衡以之而螺髻焉。所居者尊。而所产者亦胜也。聆生季运。忝寄残踪。每见铜头铁额之士。光扬宗教。剔毙除繁。赖彼山高水长之所使然。盖受其道者难訾。信其法者易晓。时沧桑摇荡妄为人师。趑趄权门来往不替。呜乎干木在魏高枕。而谒文侯。子陵居汉长揖。而寻光武。彼称小道。尚怀高蹈之风。岂此沙门。不乘闲放之美。目下劫灰熢勃。三十年来棒喝遗徽。了无正范。今以禅灯一照。庶使缉玄词者。摊卷而获意珠。轨妙道者。披文而饮甘露。或曰溺文耽义。入海算沙。一体真如。见性即了。特彼勾章棘句。愈出而愈多。似蜂房酿百花之蜜。蚁丝穿九穴之珠。食其甜者念其蜂。好其珠者慕其蚁。今有人焉。不食甜。不好珠。不嗜语言文字。此集又奚为。余谓病其病者。不能自病。客惭而退。未几半饷。聆辄下榻。手舞足蹈。扪须而叹曰。此灯光超日月大明之表。务流通于运季。展诚心于百世。此其发端乎。
　　时
　　康熙戊辰中天节大圣大慈寺住持觉聆拜撰

 序

　　觉范禅师。作石霜慈祖传赞云。余观慈明。以英伟绝人之姿。行不缠凡圣之事。谈笑而起临济之将仆。叱咤而死黄龙之偷心。视其施为。不见辙迹。未三世而死为绳墨。谚云。字经三写。乌焉成马。此言可以喻大也。先师示迹于末运。山川鼎沸之秋。千军队里安禅。虎穴魔宫说法。亦行不缠凡圣之事。得死心于先师者。惟我昭觉法兄丈和尚也。荷法心殷。践履唯实。寿几九旬。接纳四来。精力犹剩。于应机之假。搜萝全蜀古今知识。及高僧或现宰官居士等身。宝匣中秘要。廿有余年。辑成一书。名曰锦江禅灯。欲与百世之上古锥名宿。同一鼻孔。把手并行。千古之下。十方龙象。点开正眼。灼破昏衢。此段因缘非小补哉。德玉恨才谫德凉。不能助其一力。且与先师所行相违。未一世而死为绳墨。而为诸方耻。岂但乌焉成马哉。故不及吾兄远矣。非傥护赞美之辞耳。癸酉冬。乃命青城竹浪吾侄。买舟东下嘉禾之楞严。锓梓附方册龙藏。寿世流通。暂泊舟于古渝。收征帆而过我。以稿见示。正值期会接物之余。烧灯敬阅。诚哉吾蜀劫后之奇遘也。余欲无言可乎。亦乃吾兄吾侄护持慧命之心。远且殷矣。德玉遂合掌加额。谨赘数言。再拜弁于简端云。
　　时
　　康熙岁次癸酉长至日古渝华嵓圣可德玉题于石林面壁嵓

 题辞

　　夫破颜微笑之旨。弥满五天。自江槎分玉浪以来。始洋溢乎中国故金鸡衔粟。马驹踏人。贵乎见谛。履历次之。所以五叶蕃衍。中此毒者。病痼弗浅也。即遐陬僻壤知有悟门。灶妇饷儿。擅说法要。累所传之杂糅。务禀授有苗裔。某为师承。某为嫡嗣。何州之子。何世降神。庶法运毋紊乎主张。而流芳亦迈矣。如德山临济。大机大用。杀活自由。无俟外学相助。五季以从。辩藻转深。往往从义学理窟中翻驳而出。是衲子反带书生气耳。其真风变涣由兹而始。昨阅少林缵绪。以大慧易虎丘。付帕为嫡嗣。噫丑词出自伪口。不逊费于笔端。古之法匠。尚有传记可考。非直谱牒而已。适以禅灯题其名。高僧神僧附其右者。恐异日雷同缵绪之谬。以备后之修史者。便于采摭焉。且末法奉教。例多俑人。每临文而叹息。遂兴志以殚修。吾祖之道之传于诸夏。始于梁。盛于唐。而光显于宋。其间多能文博达之士。迨怀宗先帝晏驾之后。宼烽雾起。玉石俱焚。其残篇短帙。或以文传而辞陋事踈。或尚声名而志乖隐逸。彼得此失。无所考者。于是取诸方口实。且删且衍。以为之书。执笔悲懑。不觉涕泗横流。而人之所知。不如人之所不知。信哉。近有一伙不明大法之人。祇欲攀高自大。曩者阿难调达。均为释尊之弟。罗睺善星。同是如来之胤。非道有优劣亦邪正。盖自取之耳。今集中。自四祖以下。迨双桂印止。于中麟膞猩唇不胜枚举。仅取觚翰雅尚者。摘其黼藻。及驰他国说法者。名实章程。而乘愿入峡利生者。总戢帙内。间有一知半解隐逸嵓阿者。列书号名于目次之后。或烽烟两地难于捃拾。祈鸿鱼以示之。俾金鸡衔粟蕃衍中华。断不类婆须密天皇悟之故事。费后昆之笔舌也已。
　　时。
　　康熙壬子成都府昭觉寺丈雪通醉谨识于不动轩。

　　古今采摭

　　佛祖纲目　　佛祖通载　　佛祖统纪　　传法正宗　　禅宗正脉　　宗门统要　　景德传灯　　五灯会元　　人天眼目　　禅灯世谱　　禅林宝训　　传灯录　　续传灯录　　摘要指南　　缁门警训　　莲宗宝鉴　　古尊宿录　　禅源诸诠　　弘明集　　广弘明集　　颂古联珠　　碧嵓集　　萝湖野录　　唐弘秀集　　明弘秀集　　五灯绪略　　清五灯缵绪　　五灯严统　　峨眉志　　[卤-※+夕]川志　　诸方日录　　高僧传　　神僧传　　续高僧传　　宋高僧传　　明高僧传　　径石滴乳集

　　辩讹

　　唐之止讹说。乃昉法师作。宋之盘法师辑统纪。蔓引昉言。斥嵩禅师定祖图。以禅经为证。自取其不实。谓师子遭难而无传矣。吁宗教之徒。竞相是非。如狮子身虫。非外来也。爰婆须密正传。本位居七。反遗之。误以末田地填其数。将谓后无人矣。且师子具宿命通。预以大法。嘱婆舍斯。斯接不如密。密接般若多罗。罗接菩提达磨。廿八世。明如皎日。若依统纪。则阙三矣。让祖本金州人。今兴安州也。爰兴安属兴元。兴元今汉中。是订汉中本属蜀。及唐以龙安易之。因尔汉中归秦矣。时以彼方古锥。仍收集内。遂从让祖。始江陵城西天王寺道悟。而城东亦有天皇寺道悟。两师同时同讳。后道原禅师。辑传灯录。认为一人。费尽后贤笔舌。洞宗刊绪略。强归天王悟于洞。济宗辑严统。仍收天王悟于济。少林闻之作缵绪。又捏大慧易虎丘。付帕为嫡嗣。三者之衅。始于原矣。
　　庐山惠永法师。本内江潘氏子。一本河内鄱氏。
　　东林总禅师。本剑州施氏子。纲目备具。而会元误为延平者(谓延平剑故。以剑州认延平也。可笑)。
　　合州钓鱼台自回禅师。会元误为台州。

　　校讹篇

　　佛祖统纪西土二十四祖纪　末田地系阿难旁出。纪于第四。讹矣。
　　四祖优婆鞠多　五祖提迦多　六祖弥遮迦　婆须密位居第七。纪以遗之。故后数不及。且又少二十五祖婆舍斯。二十六祖不如蜜多。二十七祖般若多罗。
　　二十四祖师子尊者　缩为二十三。丈雪新添上祈楞严主人灾梨以成之　前昉法师。讥嵩禅师。广引抵塞为不实。翻以师子尊者。受罽宾之难。其系以绝。臆何妒哉。如普德勖[、/(、*、)]作七祖传。亦以宗门互之。是乃引蔓宗传之别篡也。

　　凡例

　　辑斯录者。自祖道传於东土。历朝以来。流通无滞。因明季宼乱。惟蜀最久。恐遗失世谱宗派无稽也。今汇成一书。又附高僧神僧於后。离为二十卷。颜曰锦江禅灯。苐搜罗难罄。挂漏犹多。冀将来有志补辑者。寻讨纂述焉。　　采摭历代诸家语录。凡产於蜀。而阐扬宗教於异地。或产四方。而建法幢於西川者。略摘上堂小参机缘颂古法语行实。傥现宰官长者居士身。弘护法门。有机缘者。与夫山林隐逸物外高流。如获言句。已编入帙。俾征慧命攸归。渊源有自。若讹谬滥厕者。不敢收入。　　采集规式。略依指月宝积诸录之例。历代宗支。乃共一源。不析五派。惟於卷目之下。赘大鉴下第几世。以便披览。识其所自。盖海内[打-丁+(乖-北+比)]竿相望。总不越南岳青原之外也。从大鉴下第一世起。至三十九世止。　　是编专言锦江者。盖天下山水。实由岷山导江发源。入於锦江。而天下洋溢。昔般若多罗。有金鸡衔粟之谶。祖道世系。亦自锦江发源。遂及寰区。讵云锦江之灯。不交映於震旦。而震旦之灯。不联辉於锦江乎。且蜀难之后。兼有冒籍有宗。杂沓缁林者。妄树[打-丁+(乖-北+比)]竿。恐珷玞混玉。泾渭难分。以证攸归。莫待后昆悞入群队。瞎却正眼。　　灯以传道。统以继脉。设道之不明。统之不正。先圣所忧也。迩来予见法门有遥嗣无稽者。不得不忧深而虑远。故辑此书。如宪章祖述之旨。必传持有谱。承接有系。然后删繁取要。详略会同。始收入录。俾后之学者。开卷而有得也。　　集书以来。三十余稔。尝邮书海内。乞之当代宗师尊宿。不胜枚举。有见示言句者。止得芳名佳号者。有言句者。依次入录。表章於前。止有名号者。谨列於后。以待来纂修补入。敢以俟诸明眼。
