续藏经   正了知王药叉眷属法
　唐 义净译
　　 

　　正了知王药叉眷属法

　　　　三藏法师义净奉制　译
　　僧慎尔耶此云正了知此正了知王有二十八药叉大将佛告阿难陀言此二十八部药叉现大自在神通威德能於十方世界覆护一切众生为除衰患厄难之事有四药叉大将住在东面拥护东方所有众生令离忧苦其名曰。
　　地嘌伽(长大)　　苏泥怛罗(妙目)　　晡哷拏(圆满)　　却毕罗(黄色)


　　唱已说所求事(下准此)。
　　阿难陀有四药叉大将住在南面拥护南方所有众生令离忧苦其名曰。
　　僧诃(师子)　　邬波僧诃(小师子)　　商企罗(螺)　　旃惮那(栴檀)


　　复阿难陀有四药叉大将住在西面拥护西方所有众生令离忧苦其名曰。
　　喝里(师子)　　[日*歇]里鸡舍(师子发)　　钵喇部(自在)　　氷伽罗(青色)


　　复阿难陀有四药叉大将住在北面拥护北方所有众生令离忧苦其名曰。
　　违喇拏(能持)　　违喇难陀(持喜)　　嗢犹伽波罗(勇进勤护)　　吠率奴(天名)


　　复阿难陀有四药叉大将各住四维拥护四维所有众生令离忧苦其名曰。
　　半支迦(有五)　　般遮罗健荼(五处)　　娑跢祇利(平山)　　酰摩跋多(雪山)


　　复次阿难陀有四药叉大将住在地上拥护所有地居众生令离忧苦其名曰。
　　部摩(地)　　苏部摩(妙地)　　哥罗(黑)　　邬波哥罗(小黑)


　　复次阿难陀有四药叉大将住在空中拥护所有空居众生令离忧苦其名曰。
　　苏利耶(日神)　　苏摩(月神)　　恶祁尼(火神)　　婆庾(风神)


　　佛言此镇护法如说唱其名号守护八方上下利安一切众生其药叉利生相无量无边略说少分佛说此法已若召请之时名字之终加速来句不越本誓必垂来影印寻之。

　　正了知王药叉眷属法

　　孔雀明王经云苏师奴药叉住那羯罗国(已上)师曰苏师奴此云正了知亦云妙了知(云云)。
