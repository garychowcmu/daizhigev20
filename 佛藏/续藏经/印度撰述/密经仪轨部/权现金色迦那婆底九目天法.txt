续藏经   权现金色迦那婆底九目天法
　唐 菩提留支译
　　 

　　权现金色迦那婆底九目天法

　　　　三藏菩提留支　译
　　先欲作是法者彼像不刻作之若铸印白镴铜栴檀及栢松等若奉造时一日一夜莫越过高三寸五寸七寸若画彩色勿用皮胶须用香汁及有汁木其金色身正立有三头各面上三目合成九目其鼻廔至齐颈绕虫皮有四臂左上手把欢喜丸右上手把萝卜根次左右手作根本印着白衣脚踏金山复次造时莫令杂人见烧名香清净不食五辛刻像了於净室中安置其坛方圆纵广一肘半高一指以黄土涂若不敢之作木坛彼像向西方师向於东方置二宝瓶立时菜华烧名香若无名香烧青木并沉水香室等供物[饥-几+随]饼乳粥欢喜团苏蜜萝卜根煎饼果子种种供养每日三时奉供若咒师白衣着皆驱使并净衣不净者不用供养以人口莫火吹以扇不信人死亡事产生家人奴婢诸女人假名僧沙弥弟子莫近触净荐莚桶[木*夕]其资具清净真言师於一切众生起大慈悲心内外清净以茅草为座顺诸住所是法然即诵金色迦那婆底权现九目天根本大真言先二手外缚二头指三合真言曰。
　　曩谟卒睹底(一)迦咤迦咤(二)么咤么咤(三)起里(二合)衅拏(二合)(四)衅拏(二合)衅拏(二合)(五)畔惹畔惹(六)曩谟卒都帝(七)护噜捺罗(八)跛惹曳(九)娑嚩(二合)贺(十)阿部多(十一)泯拏乞忏(二合)质多(十二)曷[口*皿](引)娑么誐磋底(丁以反)(十三)诺乞使(二合)曩(十六)钵曩钵罗(二合)句跛野(引)[方*耳](引)(十七)矩噜矩噜(十八)祖噜祖噜(十九)谟噜谟噜(二十)曩谟曩谟(二十一)娑嚩(二合)贺唵娑罗吽娑嚩(二合)贺
　　以是真言诵三时每时一百八遍三日三夜亦七日七夜奉供即权现迦那婆底九目天王如影随形顺真言师心驱使示善恶又上品持我者我为人中王中品持我者我为王师下品持我者福贵无穷已凡一切善恶事所求愿必无不果遂。
　　安元二年五月二十七日於法住寺法华堂僧坊依　院宣法桥增运令书进给以御本书之了
　　心惠记之
