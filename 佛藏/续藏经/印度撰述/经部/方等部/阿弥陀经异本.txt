续藏经   阿弥陀经异本


　　一心不乱下。有专持名号以称名故诸罪消灭即是多善根福德因缘二十一字。
　　是襄阳石割经本文。元照戒度皆以为佚文。袾宏则曰。前人解经之语。混入本文者。按梵文反覆丁宁。译者时或从省略。则译者省之乎。抑亦译者不省。后偶佚之乎。皆不可知也。龙舒净土文曰。襄阳石经。隋陈仁棱所书。字画清婉。人多慕玩。治承年间。平重盛遣使于宋。求藏经及石经。建久九年秋。宋之使者。载石经来。船着筑前宗像。拓本传世。文中名曰极乐曰作为。其国众生国作土。皆自然生作自然皆生。然他本亦有同之者。唯此二十一字。襄阳石经独有之耳。
　　大正元年十月初一日　　赤松连城　识
