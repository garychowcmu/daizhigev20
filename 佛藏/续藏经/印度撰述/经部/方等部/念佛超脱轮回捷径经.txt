续藏经   念佛超脱轮回捷径经
　　 

　　念佛超脱轮回捷径经

　　先诵佛赞。
　　阿弥陀佛身金色　　相好光明无等伦　　白毫宛转五须弥　　绀目澄清四大海　　光中化佛无数亿　　化菩萨众亦无边　　四十八愿度众生　　九品咸令登彼岸
　　南无西方极乐世界大慈大悲阿弥陀佛　　南无阿弥陀佛(或百声或千声以至万声愈妙随人发愿)　　南无观世音菩萨(十声)南无大势至菩萨(十声)　　南无清净大海众菩萨(十声)


　　念毕回向发愿颂。
　　十方三世佛　　阿弥陀第一　　九品度众生　　威德无穷极　　我今大归依　　忏悔三业罪　　凡有诸福善　　至心用回向　　愿同念佛人　　感应随时现　　临终西方境　　分明在目前　　见闻皆精进　　同生极乐国　　见佛了生死　　如佛度一切　　无边烦恼断　　无量法门修　　誓愿度众生　　总愿成佛道　　虚空有尽　　我愿无穷　　情与无情　　同缘种智
　　十方三世一切佛　　一切菩萨摩诃萨　　摩诃般若波罗蜜　　南无阿弥陀佛(三声)


　　念毕合掌顶礼而退。
　　此是还原要术。脱苦神方。不遇此门。真为痛惜。倘未能顿弃家缘专一修习。但每日正心西向。系念阿弥陀佛。或百或千以为常课。此方念佛。极乐池内。花即标名。勤惰才分。荣枯顿异。临命终时。观世音菩萨。手执此花。迎取念佛之人。坐于花内。往生彼国。花开见佛。快乐无穷。我若诳汝。当堕拔舌地狱。代汝念佛之人。受大苦。幸发信心。早修净业。莫教一日换了皮。纵有千佛难救汝。火急进步。时不待人。思之思之。
　　先原为极忙而设每早定为常课。不可一日间断。常课之外。遇有空闲。仍把念佛做一件日用紧要的事。好像穿衣食饭一般。没有一时半刻可离。这才与古人所说。朝也阿弥陀。暮也阿弥陀。假饶忙似箭。不离阿弥陀。的意相合。每次所念。不必拘定遍数。亦不拘四字六字。明念暗念。但念佛时。至心归命。莫教有一毫外念夹杂。方为真念。大藏经云。念阿弥陀佛一声。灭八十亿万劫生死重罪。苟非真念纯切。那能有此大效。近有一种念佛的人。不晓得善养喜神。动辄生气。兼又贪图口腹。恣意杀生。自谓无碍于念佛。那晓得怒恨伤生两业。最是招惹魔障。到命终时业境现前。缠绕作梗。不是痛苦。就是昏迷。虽欲念一佛字。将不可得。何况十念。故修净业的。要晓得于今所做是因。临终所得是果。趁早欢喜戒杀。莫到临头后悔。又有一种念佛的人。自谓生平那里没有过恶。未必就能投生极乐。但得现世安稳。来生富贵。于愿足矣。这是信念不坚。佛不能度。要知从前有个十恶五逆的屠户。到命终时。痛苦万状。只求速死的时节。才听得有这十念法门。急忙之中。取香安放手掌焚烧。力求超度。尚可见佛接引。得了下品下生。何况生平行为。尚不至于十恶五逆。而又起信得早。岂有不遂往生之理。是故念佛不可希求来世福报。到得福报尽时。依然要受苦楚。那里比得跳出轮回。能彀永享极乐的好。惟求父母往生。及在世保病。去世追荐的。皆是孝思。可以求得。但父母在世的。不若劝其自念的好。昔长芦颐禅师劝孝文云。能劝父母修净土。是为大孝。今世人得见此书。就是有缘。宜发坚信心。劝父母戚友。一同念佛。莫教当面错过。倘或转劝未能兄信。却已晓得天地间。原有这超出轮回。投生极乐的法门。耳根听熟。日久自然会信。至于戒杀。但食三净肉。不伤生命。便是佛家以眼不见其杀。耳不闻其杀。心不疑其因我而杀。名为三净肉。便可食得。如能长年食素更佳。凡修净业。除念佛外。惟诵净土真言。超度一切众生。往生西方则可。余与净土无涉。昔莲池大师临终时。果然见佛来迎。因叮咛大众云。老实念佛。莫换题目。可见三藏十二部经。同那八万四千法门。总不若念佛为第一也。
