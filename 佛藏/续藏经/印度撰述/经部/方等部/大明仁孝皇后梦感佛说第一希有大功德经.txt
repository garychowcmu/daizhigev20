续藏经   大明仁孝皇后梦感佛说第一希有大功德经
 大明仁孝皇后梦感佛说第一希有大功德经序

　　洪武三十一年春正月朔旦。吾焚香静坐合中。阅古经典心神凝定。忽有紫金光聚弥满四周。恍惚若睡梦。见观世音菩萨于光中现。大悲像足蹑千叶宝莲华。手持七宝数珠。在吾前行。吾不觉乘翠云軿张。五色宝盖珠幡宝幢纷陈前迎。飘飖悠扬莫知所底。少焉行至一门。高敞弘丽非人间有。黄金题额。曰耆阇崛境。入门群山环拥翠色凝黛。苍崖丹壁巉然峭削。嵌岩嵚崟参差[山*集]嶪。一溪萦回盘绕山麓。沿溪曲折数十余里。溪流澄湛泓渟寒碧洞见毫发。琼华瑶草芝兰芙蕖。牡丹芍药荼[菧-氐+(林/纟)]丽春含滋发晖。路渐穷转度一桥。墄以青金玻璃[王*车]璖白玉。有屋数十楹覆于桥上。沉香为柱栴檀为梁。彩色绘画极其华美。上榜曰。般若之桥。黄金大书。桥长数十丈其高称是。度桥纡折数十里。遥见三峰靓秀屹立相向上摩云霄。树林蓊蔚烟霞掩映。楼殿隐隐迥出林杪。更行数里许复见一门。其上题金字曰。耆阇崛第一道场。入门布路皆琉璃黄金珊瑚玛瑙杂诸宝贝。丛篁茂树枝叶繁盛。婀娜敷荣葳蕤蔽荫。异葩奇卉秾艳婥约芬芳条畅。嘉果美实殷红青紫的烁下垂。孔雀鹦鹉鹓鸾鸿鹄飞舞锵鸣。复有异鸟音作梵声清韵相和。路傍有广池。涌出五色千叶莲华。大如车轮香气浡浡。其下有凫鹥雁鹜鸳鸯鸥鹭鵁鶄鸂鶒游泳翱翔。渐至山半有群女。衣杂彩缯衣分列两行。前秉幡幢后列鼓吹。法乐具奏韶钧铿鍧。青狮白象跄跄率舞。香华童子金盘彩篮。参献徘徊。上至山顶。观世音导吾升七宝莲台。台上宫殿巍峨廊庑深邃。层楼叠阁万户千门。金碧辉煌华彩鲜丽。雕甍绣闼珠拱镂楹。宝窗玲珑宝网幂历。阑干柱础皆罗众宝。种种宝华妆饰绚丽。缨络幡幢璇玑错落。天华轻盈乍坠乍扬。异香馥郁熏蒸播溢。宝光凝聚煜然炫烂成百千色。远览太空浩无端倪。俯凌例景群山在下。睹兹胜妙叹未曾有。吾自念。德本菲薄积何善因而得至此。观世音微笑而言。此佛说法菩提场。经恒河沙俱胝劫。无有能至者。惟契如来道者。方得登此。后妃德禀至善。夙证菩提妙登正觉。然今将遇大难。特为接引以脱尘劳。如来常说第一希有大功德经。为诸经之冠。可以消弭众灾。诵持一年精意不懈。可得须陀洹果。二年得斯陀含果。三年得阿那含果。四年得阿罗汉果。五年成菩萨道。六年得成佛果。世人福德浅薄。历劫未闻。后妃将为天下母。福器深厚觉性圆明。妙堪付嘱。以拔济生灵。乃以净瓶甘露水起灌吾顶。但觉心身清凉万虑俱寂。忆念明了无所遗忘。遂出经一卷。令吾随口诵之。即第一希有大功德经也。吾诵一遍大义粗通。诵二遍了然开悟。三遍记忆无遗。观世音言。后十年更相会对。吾犹若有所言。吾耸耳而听。忽闻宫中人声遽焉警寤。且喜且异。悚然叹曰。此梦何其神耶。亟取笔札书所授经咒。不遗一字。但觉口有异香。合中香气絪缊七日不散。天雨空华三日乃止。由是日夜持诵是经不辍。三十二年秋难果作皇上提兵御侮于外。城中数受危困。吾持诵是经益力恬无怖畏皇上承天地眷佑神明协相。荷皇考太祖高皇帝皇妣孝慈高皇后盛德大福之所垂荫。三十五年平定祸难。奠安宗社抚临大统。吾正位中宫。揆德薄能鲜弗胜赞助。深惟昔日梦感佛说第一希有大功德经。一字一句皆具实理。奥义微妙不可思议。盖旷劫来人未得闻。佛以慈悲济度。显示密因有待其时。三藏十二部之玄言。无非所以开群迷而宣正教。今不敢自秘。用锓梓广施。为济苦之津梁觉途之捷径。作广大方便利益世间。夫道不远人。人自离道。有志于学佛者。诚能于斯究竟妙旨。则心融万法了悟真乘。超般若于刹那。取泥洹于弹指。脱离凡尘即登正觉。姑述为序翼赞流通。以示妙道于无穷焉。
　　永乐元年正月初八日

　　 
　　如是我闻。一时佛在舍婆提城阿兰若菩提场。与大菩萨摩诃萨十万人俱。其名曰观世音菩萨。文殊师利菩萨。金刚手菩萨等。及诸大比丘万八千人。皆是无漏大阿罗汉。其名曰阿若憍陈如。舍利弗。大目犍连。须菩提。阿难等为上首。俱会佛所。时聚种种宝华清净摩尼宝珠极妙庄严。七宝为幢光明显耀。众宝罗网香华缨络周匝垂布。宫殿楼阁阶砌户牖。皆拥妙宝晖焰莹丽。如来敷宴于五色宝莲华师子宝座。顶放百宝微妙光。其光晃曜如琉璃悬映宝月。有百千万亿色。流灌会中诸大菩萨及阿罗汉顶。林木华卉交光相映。琼枝碧干金英翠叶扶疏光茂。一时十方微尘国土悉皆充满。成七宝色合成一界。异佛刹来皆会佛所。时诸大菩萨摩诃萨。无量三昧游戏神通。放种种光明灌如来顶。一切众生承佛威力。遍见十方尽虚空际。于是舍利弗在大众中。即从座起顶礼佛足。右绕三匝偏袒右肩。恭敬合掌而白佛言。大悲世尊。我恒经阿僧祇劫来。心获清净从佛化生。宣说因缘悟无心际。愿为胜会诸众。开方便门显第一希有义谛。云何见如来清净妙净明心。本妙圆妙明心。宝觉圆明真妙净心。妙明无上菩提净圆真心。云何见如来精妙明性。常住不动周圆妙真如性。真精妙觉明性。无上菩提妙明净性。云何一切法空无二。云何超出尘劳离世间相。及诸三摩提无上乘妙修行路。显示真常永离诸幻。唯愿慈悲饶益。广发奥义开悟群惑。令一切安乐具足充满。永俾未来世诸众生求如来道者不堕邪见。作是语已五体投地。如是三请咨决心疑。尔时佛告舍利弗言。善哉善哉。舍利弗。今汝为大众及末世未来众生深求佛道。汝等谛听谛听。诸众奉教合掌恭听。佛言。世人执妄迷真惑乱颠倒。断离圆照毕竟无明。视东惑西观南眩北。了无所定。唯性自性不见寂静不离妄想。觉元本觉及觉所觉。远离未明不断惑智起断常见。诸相相续流注变灭。牵于缘见以成缘虑。见前空华浮云水月。梦幻焰影妄想虚伪不离自心。缠绕诸迷如扬尘求净。乃只见尘何由有净。若刳石为舟焉可济涉。压沙取油终无所得。真如种子为妄所翳。自无始来诚堪怜愍。我今开示众生见诸真实。远离虚妄颠倒究竟清净。若彼清净即普清净。圆照净觉永断无明。空一切相离一切根量。无有妄缘亦无有梦幻焰影。无有无无。随顺净觉。虚空常寂无起灭知见。应如是观。应无所住而生清净心。以如实见得清净故。是名第一希有。佛言。世人欲识如来心性。是心性者。我不独有。众生皆具。唯性自性本根妄想自心分别。迷常住真心。失真空净性。空尘浮沤起灭无从。譬诸暗室开隙见明。以物窒空明复何见。缘见因明暗成何见。则诸暗相永不能昏。隔垣闻声有声为闻无声无闻。非闻无性音声动静。闻为有无声无无灭声有非生。梦舂击鼓闻常真实。识如来心唯常住故。识如来性唯不动故。离彼前尘性有分别。即见真心本妙圆心元明心妙妙明心元。诸法所生唯心所见。诸心所说皆为非心。是名为心。知心无心无心无取。无动无住无有起作。无有彼此。心无边际不见处所。是至如来性觉妙明本觉明妙。即明无明明无明尽。显隐无相根理寂灭决定性故。不一不异不断不常。不出不入不生不灭。非空不空无空不空。由性明心性明圆故。因明发性性妄见生。以妄显真妄真同妄。若着想者即生想着。缘心触妄宝觉心灭。真性离空圆明性坏。种种心生种种心灭。种种性识种种性坏。五阴六入是诸虚妄。和合因缘应亦如是。七大圆融本无生灭。周遍法界随应知量。妄想自性从缘相生。妄本不生无妄可息。舍离妄心净心清白。观本性相理自满足。生因妄有灭因生成。无生无灭无灭寂灭。生灭俱灭本生不生心常空寂。空寂无住乃是无生。离和合缘及不和合。销六亡一觉明圆妙。当知如是精觉妙明非因非缘。亦非自然非不自然。无非不非无是不是。离一切相即一切法即非一切法。如来非法亦非非法。一切法空一切性相空。是空无性非染非净。诸说法相即非法相。是名法相如实相。无有颠倒不动不退不转。如虚空无所有性。一切语言道断无实无虚。不生不出不起无名无相。有相非相实无所有。无量无边无碍无障。诸灭碍灭。无碍灭者超无碍境。无愿无我无生无二。离自性相是为不取。决绝生灭以守真常。常光融明现前不息。根尘识心二俱销落。寂然息机诸幻无性。云何所住妙信纯真。真信明了忆念无遗。习气发化纯真精进。智慧精纯何有妄习。智明寂湛妙体常凝。由定光明深入无退。交接十方道合如来。觉明相对妙影互映。心光既获永安妙静。自然不动随往如意。由信趋住依行济愿。蹑迹十地渐次增进。超贤入圣证等妙觉。非诸自得必假修习。圆满三行渐成非顿。离欲去爱不作思虑不乱本心。无思虑故诸识安寂。寂静守空即见真道。远离阴界入心因缘和合所作。生住灭妄想虚伪。唯心直进观察乃至始终地位。入妙奢摩他三摩禅那。到自觉圣趣摄心名戒。定由戒生慧因定发是为无漏。如是获寂常心性离生住灭见。得无生法忍出世间上上。我今示汝等常住心性。汝等恒见华开草茁。恒见枯落乃复开茁。枯落者变不变者存。是诸空相无有生灭。觉心空性不坏不动。圆觉妙心幻依以生。依幻求觉觉亦为幻。云有觉者幻犹未离。云觉无觉即同于幻。若诸幻灭是名不动。远离幻境离离幻心。远离亦离即离亦遣乃无所离。诸幻永除幻身幻心幻尘同灭。幻灭亦灭非幻不灭。圆满菩提不生灭性。清净本心本觉常住。圆觉清净显发圆明。如泥沙澄净清水莹彻。云开雾敛青天自见。如镜去垢体自圆明。一切性无性。以无性故空。空故无相。无相故无作。无作故无求。无求故无愿。但觉自心现量妄想不生。安隐快乐众生坚持禁戒。恒体如来平等。本际毕竟无有幻心。无有名相。无有生灭。得菩提涅盘真如佛性庵摩罗识空如来藏大圆镜智。当得十方清净。尽未来际心性普照。寂灭不二成无上正觉。尔时舍利弗及诸大众。闻佛开悟得未曾有。皆大欢喜即说偈赞佛。
　　妙觉不动如来尊　　开悟有情善调伏　　河沙世界普应供　　智无不周正遍知　　三乘虽已得三明　　千日光辉明行足　　无量智慧称善逝　　世间解超出世间　　诸法诸众无上士　　调御丈夫广慈悲　　随教化度天人师　　佛陀世尊薄伽梵　　海潮法音悉遍布　　刹那十方总听闻　　誓以正法觉群迷　　永断一切颠倒想　　常住真实不虚妄　　是为净性妙明心　　我今于此获圆融　　超出一门寂灭海
　　佛告舍利弗。是名为第一希有大功德修多罗了义。我尝于过去劫然灯佛所授记成佛。若善男子善女人。获闻此胜义与我了无差异。我今成一圆融清净宝觉。说无边秘密神咒。
　　唵捺谟癹葛斡谛卜啰你牙(二合)叭啰密答耶唵捺答的答亦骊识亦骊识必捺颜必捺颜捺谟癹葛斡谛卜啰当卜啰谛以骊谛以骊谛密骊谛密骊谛述骊谛述骊谛兀识骊兀识骊补于耶补于耶莎诃
　　唵捺谟癹葛斡谛卜啰(二合)倪牙(二合)巴啰密达爷答的牙(二合)塔唵提赫哩(二合)释哩(二合)述噜(二合)谛思梅哩(二合)谛扶谛尾拶宜莎诃
　　唵捺谟癹葛斡谛萨哩斡(二合)都儿葛(二合)的巴哩束塔捺啰拶耶答塔葛达耶阿啰(二合)曷谛三藐三勃塔耶答的牙(二合)塔唵束塔尼束塔尼萨哩斡(二合)巴钵月束塔尼说提月说提萨哩斡(二合)葛哩麻(二合)阿斡啰捺月说提莎诃
　　唵哑麻啰尼即弯谛耶莎诃
　　唵捺谟癹葛斡谛哑巴啰密达蔼由而倪牙(二合)捺速必尼释哲(二合)达谛足啰拶耶答塔葛达耶哑啰曷谛三藐三勃塔耶达的牙(二合)塔唵卜尼卜尼马曷卜尼哑巴啰密达卜尼哑巴啰密达蔼由而卜尼倪牙(二合)捺三癹嚧巴即谛唵萨哩斡(二合)三斯葛哩巴哩述塔塔哩麻(二合)谛葛葛捺三目忒葛(二合)谛莎癹斡月述提马曷捺耶巴哩斡哩莎诃

　　大明仁孝皇后梦感佛说第一希有大功德经卷上


　　音释


合
　　(感入声)。

軿
　　(并骈二音)。

黛
　　(音大)。

嵌
　　(音谦)。

嵚
　　(音钦)。

崟
　　(音银)。

[山*集]
　　(音节)。

嶪
　　(音叶)。

墄
　　(音戚)。

靓
　　(音净)。

屹
　　(倪入声)。

婀娜
　　(阿那二字)。

葳
　　(音威)。

婥
　　(音绰)。

鵁
　　(音交)。

鶄
　　(音精)。

鍧
　　(音轰)。

幂
　　(音密)。

璇玑
　　(旋几二字)。

刳
　　(音枯)。

茁
　　(侧滑切)。

捺
　　(音纳)。

月
　　(音必)。

蔼
　　(音爱)。

糅
　　(音耨)。

遹
　　(其述切)。
　　大明仁孝皇后梦感佛说第一希有大功德经卷下

　　尔时尊胜佛母。及救度佛母。沙斡哩佛母。闻说是经及神咒功德不可思议。即从座起合掌恭敬而白佛言。我速疾勇猛能除怖畏。能授诸胜义殊胜威光。照见三世施精勤行得超彼岸。能摄无余诸药叉众于他加行摧坏一切自身炽盛。镇世摄伏度脱有情。现胜妙光普遍喜悦。能破七险能消灾祸令离诸怨。能动三处能灭诸毒能解斗诤。善除瘟疫善静威力种种具足。愿施此力护持经教。于世间众生作种种方便。永得皈依佛道不入轮回。于是尊胜佛母。及救度佛母沙斡哩佛母。各说无量大陀罗尼神咒曰。
　　唵喷隆(二合)莎诃唵捺谟癹葛斡谛萨哩斡(二合)得啰(二合)卢迦卜啰(二合)谛月涉瑟咤(二合)耶勃塔耶爹捺麻达的牙(二合)塔唵喷隆(二合)喷隆(二合)喷隆(二合)杓讹(二合)塔耶杓讹(二合)塔耶月杓讹(二合)塔耶月杓讹(二合)塔耶哑萨麻萨蛮达阿斡癹萨思葩(二合)啰拿葛谛葛葛拿娑癹斡月述提哑撇膻[口/(午-干+尢)/贝](则干切)都[牟*含](谟含切)萨哩斡(二合)答塔葛达苏葛答瓦啰斡拶拿阿密哩(二合)达哑撇释该儿(二合)马曷木得啰(二合)蛮特啰(二合)叭[(囗@(企-止))/木](得该切)阿曷啰阿曷啰马麻蔼由而(二合)伞塔啰尼杓讹(二合)塔耶杓讹(二合)塔耶月杓讹(二合)塔耶月杓讹(二合)塔耶葛葛拿娑癹斡月述提乌失(二合)尼沙月拶耶巴哩述铁萨曷思啰(二合)啰思迷(二合)伞租爹敌萨哩斡(二合)答塔葛达阿斡噜结尼[煞-(烈-列)+山](音煞)咤(二合)巴啰密达巴哩卜啰尼萨哩斡(二合)答塔葛达麻谛达摄蒲密卜啰(二合)牒瑟咤(二合)谛萨哩斡(二合)答塔葛达赫哩(二合)达耶阿牒瑟咤(二合)拿阿牒瑟咤(二合)谛木得哩(二合)木得哩(二合)马曷木得哩(二合)斡资啰(二合)葛耶三葛达拿叭哩述铁萨哩斡(二合)葛哩麻(二合)阿斡啰拿月述铁卜啰(二合)牒聂斡儿达(二合)耶马麻蔼由而(二合)月述提萨哩斡(二合)答塔葛达萨麻耶阿牒瑟咤(二合)拿阿牒瑟咤(二合)谛唵摩尼摩尼马曷摩尼月摩尼月摩尼马曷月摩尼麻谛麻谛马曷麻谛麻麻谛莎麻谛答塔达蒲达戈[遣-(中/一)+ㄊ](之依切)巴哩述提月思蒲咤卜铁述铁希希拶耶拶耶月拶耶月拶耶思麻(二合)啰思麻(二合)啰思葩(二合)啰思葩(二合)啰思葩(二合)啰耶思葩(二合)啰耶萨哩斡(二合)勃塔阿牒瑟咤(二合)拿阿牒瑟咤(二合)谛述铁述铁卜铁卜铁斡资哩(二合)斡资哩(二合)马曷斡资哩(二合)莎斡资哩(二合)斡资啰(二合)葛儿(二合)毗拶耶葛儿(二合)毗月拶耶葛儿(二合)毗斡资啰(二合)[友-又+((套-大)-云)];(即戈切)辣葛儿(二合)毗斡资噜(二合)忒葩微斡资啰(二合)三葩微斡资啰(二合)斡资哩尼斡资嚂(二合)癹斡都马麻摄哩嚂萨哩斡(二合)萨埵喃拶葛耶巴哩述提癹斡都萨埵弥萨哩斡(二合)葛谛巴哩述提释哲(二合)萨哩斡(二合)答塔葛达释哲(二合)[牟*(企-止+舌)](谟含切)萨麻刷萨颜都卜铁卜铁悉铁悉铁勃塔耶勃塔耶月勃塔耶月勃塔耶谟拶耶谟拶耶月谟拶耶月谟拶耶杓讹(二合)塔耶杓讹(二合)塔耶月杓讹(二合)塔耶月杓讹(二合)塔耶萨蛮答谟拶耶谟拶耶萨蛮答啰思密(二合)巴哩述提萨哩斡(二合)答塔葛达赫哩(二合)达耶阿牒瑟咤(二合)拿阿牒瑟咤(二合)谛唵木得哩(二合)木得哩(二合)马曷木得哩(二合)马曷木特啰(二合)蛮特啰(二合)叭谛莎诃
　　唵答哩当莎诃
　　唵答哩突答哩都哩莎诃
　　捺谟啰特捺(二合)特啰(二合)牙耶捺麻阿哩(二合)耶阿斡鲁结谛杓啰耶菩提萨埵耶马曷萨埵耶马曷葛噜聂葛耶答的牙(二合)塔唵答哩突答哩都哩马麻格哩(二合)谛萨哩斡(二合)突瑟咤(二合)卜啰(二合)突瑟咤(二合)喃[笤-刀+旡](精甘切下同)癹耶[笤-刀+旡]癹耶斯担(二合)癹耶斯担(二合)癹耶谟曷耶谟曷耶班塔耶班塔耶吽吽癹咤(二合)癹咤(二合)萨哩斡(二合)突瑟咤(二合)喃斯担(二合)癹尼答哩耶莎诃
　　唵必沙疾巴儿捺(二合)沙斡哩萨哩斡(二合)租辣麻啰卜啰(二合)沙麻拿尼吽癹咤(二合)唵必沙节巴儿拿(二合)沙斡哩必沙马卢节巴沙马卢节萨哩斡(二合)马卢节唵吽癹咤(二合)莎诃
　　尔时观世音菩萨。即从座起顶礼佛足而白佛言。世尊。我于恒河沙劫闻佛真言。从三慧入圆通。今复闻如是胜义。愿因佛旨以拔济众生。有能诵是经及神咒者。吾即护持令彼成就。佛言。善哉善哉。观世音菩萨即说六字大明神咒及大陀罗尼神咒曰。
　　唵嘛呢叭弥吽
　　捺谟啰得捺(二合)得啰(二合)牙耶捺谟阿哩耶(二合)哑斡卢结谛说啰耶菩提萨埵耶马曷萨埵耶马曷葛噜聂葛耶答的牙(二合)塔唵萨哩斡(二合)板塔捺妻达捺葛啰耶萨哩斡(二合)巴钹萨么度噜(二合)束摄捺葛啰耶萨哩斡(二合)月提不啰(二合)摄麻捺葛啰耶萨哩微(二合)丢巴特啰(二合)斡月捺摄捺葛啰耶萨哩斡(二合)杷宜熟得啰(二合)捺耶怛薛捺麻思格哩(二合)担伊担哑[口*栗]耶哑斡噜结谛说啰怛斡尼辣竿刹捺麻赫哩(二合)达岩哑斡哩怛叶沙咩萨哩斡(二合)哑哩塔(二合)萨塔捺束婆赍怛捺萨哩斡(二合)萨埵喃巴钵麻啰葛(二合)月束塔葛怛的牙(二合)塔哑斡鲁吉鲁葛麻叠鲁葛葛叠夷奚歇马曷菩提萨埵兮菩提萨埵兮马曷菩提萨埵兮不哩耶(二合)菩提萨埵兮葛噜聂葛思麻啰赫哩(二合)达严夷奚歇哑哩耶(二合)哑斡噜结谛说啰巴啰麻埋得哩(二合)即怛葛噜聂葛孤噜孤噜葛哩麻(二合)萨塔耶萨塔耶微玷谛奚谛奚弥哑囊葛莽葛末月航葛末马曷悉塔由吉说啰哆和哆和微哩颜(二合)谛马曷微哩颜(二合)谛塔啰塔啰塔啰祢说啰[友-又+((套-大)-云)];(即戈切下同)辣[友-又+((套-大)-云)];辣月麻辣麻辣谟哩谛(二合)哑哩耶哑斡噜结谛说啰格哩(二合)室捺(二合)唧捺拶札麻孤札哑郎格哩(二合)怛摄哩啰岚钵不啰(二合)岚钵月岚钵马曷席塔熟塔塔啰巴辣巴辣马曷巴辣麻辣麻辣马曷麻辣[友-又+((套-大)-云)];(即戈切下同)辣[友-又+((套-大)-云)];辣马曷[友-又+((套-大)-云)];辣格哩(二合)室捺(二合)巴克彻(二合)格哩(二合)室捺(二合)斡哩捺格哩(二合)室捺(二合)巴赊聂哩渴怛捺兮巴特麻(二合)曷思达(二合)拶耶葛啰聂摄拶哩说啰格哩(二合)室捺(二合)萨哩巴格哩(二合)怛拽[生-土+(聿-干)](宁幽切)巴微怛夷奚歇咓啰曷目渴得哩(二合)逋啰达曷尼说啰捺啰耶捺巴辣噜钵微摄塔哩兮尼辣竿刹兮马曷曷辣曷辣月摄聂哩(二合)唧怛卢葛薛啰葛月摄捺摄捺堆摄月摄捺摄捺谟曷月摄捺摄捺聂哩木克彻(二合)捺和罗和罗门拶门拶摩和罗摩和罗曷辣曷辣马曷巴特麻(二合)捺泼萨啰萨啰席哩席哩苏嚧苏嚧勃铁勃铁勃塔耶勃塔耶勃塔牙咩怛斡尼辣竿刹夷奚歇尼辣竿刹夷奚歇咓麻思贴(二合)怛星曷摩渴曷萨曷萨门拶门拶马曷札札曷萨聂哩捺爹尼夷奚歇蒲蒲马曷悉塔由吉说啰班塔班塔咓咱萨塔耶萨塔耶月玷思麻(二合)啰思麻(二合)啰端唵(二合)兮杷葛弯鲁葛月鲁葛思端唵(二合)怛塔葛达怛达歇弥怛哩赊(二合)喃不啰(二合)萨塔耶弥莎曷席塔耶莎曷马曷席塔耶莎曷席塔由吉说啰耶莎曷尼辣竿刹耶莎曷咓啰曷目渴耶莎曷星曷目渴耶莎曷马曷捺啰星曷目渴耶莎曷席塔月叠塔啰耶莎曷巴特麻(二合)曷思怛(二合)耶莎曷马曷巴特麻(二合)曷思怛(二合)耶莎曷斡资啰(二合)曷思怛(二合)耶莎曷马曷斡资啰(二合)曷思怛(二合)耶莎曷格哩(二合)室捺(二合)萨哩巴(二合)格哩(二合)怛拽[生-土+(聿-干)](宁幽切)巴微怛耶莎曷马曷葛辣麻孤札塔啰耶莎曷拶格啰(二合)由塔塔啰耶莎曷商渴摄钹达(二合)聂哩捺怛捺葛啰耶莎曷补塔捺葛啰耶莎曷咓麻思竿(二合)塔低摄思铁(二合)怛格哩(二合)室捺(二合)唧捺耶莎曷咓麻曷思怛(二合)月克罗(二合)拶哩麻(二合)聂斡萨捺耶莎曷卢吉说啰耶莎曷马曷卢吉说啰耶莎曷萨哩斡(二合)席提说啰耶莎曷啰克彻(二合)啰克彻(二合)[牟*含](谟含切)莎曷孤噜孤噜啰克彻(二合)谟哩谛(二合)喃莎曷捺谟癹葛斡谛阿哩耶(二合)哑斡卢结谛说啰耶菩提萨埵耶马曷萨埵耶马曷葛噜尼葛耶席田都弥满特啰(二合)巴达尼莎曷
　　尔时文殊师利菩萨。亦从座起顶礼佛足而白佛言。世尊。我最初成道闻是胜义及神咒。承佛威旨广度众生而得成就。即说咒曰。
　　唵斡吉杓啰蒙(含口诵)
　　捺谟蛮租释哩(二合)孤麻啰蒲答耶菩提萨埵耶马曷萨埵耶马曷葛噜聂葛耶答的牙(二合)塔唵哑啰接月啰接述铁月述铁杓塔尼月杓塔尼杓塔耶月杓塔耶哑麻列月麻列你儿(二合)麻列拶耶斡哩拶耶咓曷尼嚧嚧[口*(一/巾)]梨吽吽吽癹咤(二合)癹咤(二合)癹咤(二合)莎曷
　　尔时金刚手菩萨。即从座起顶礼佛足右绕三匝而白佛言。大悲世尊。广为诸众生开发蒙昧宣扬妙旨。作大方便阐秘密藏。是为最上了义大乘。我等幸承慈诲。受持是经及神咒。惟愿觉悟一切有情及诸末世一切众生。永断疑悔得成正觉。即说咒曰。
　　唵斡资啰(二合)叭呢吽
　　唵斡资啰(二合)[口/(午-干+尢)/贝](则干切)札马曷嚧[煞-(烈-列)+山](音煞)拿吽吽吽癹咤(二合)癹咤(二合)癹咤(二合)
　　尔时摩利支天菩萨。即从座起顶礼佛足右绕三匝。而白佛言。大悲世尊。我于如来得大神通自在力。常行日月天前所不能见我则能见。无人能见无人能知。无人能执无人能缚。无人能害无人能欺诳。若复有人常忆念者应亦如是。愿常于恐怖苦难之处护诸有情。若盗贼水火刀兵毒药疾病饥馑天龙鬼神人及非人冤家恶兽不令为害。若一切众生有能持诵此经及神咒者。我当守护令其成就。永无灾障远离诸难。身垢清净速证圣果。即说陀罗尼曰。
　　唵马哩唧茫莎曷
　　答的牙(二合)塔唵巴答葛啰(二合)麻[├/中](音斜下同)叭啰葛啰(二合)麻[├/中]乌达耶麻[├/中]尼啰麻[├/中]阿啰葛(二合)麻[├/中]嘛啰葛(二合)麻[├/中]乌啰麻(二合)麻[├/中]斡捺麻[├/中]孤勒麻(二合)麻[├/中]即斡啰麻[├/中]麻曷即斡啰麻[├/中]安怛啰塔(二合)捺麻[├/中]莎曷捺谟啰特捺(二合)特啰(二合)牙耶答的牙(二合)塔唵阿卢答卢葛卢萨特擦(二合)卢三卜啰(二合)母尔塔(二合)得(舌抵腭)啰革叉(二合)啰革叉(二合)[牟*含](莫含切)萨哩斡(二合)萨多弯(二合)瑟哲(二合)萨哩斡(二合)癹由叭特啰(二合)微匹牙(二合)莎曷捺谟啰特捺(二合)特啰(二合)牙耶答的牙(二合)塔唵斡特答(二合)列斡答列斡啰列斡啰曷目伽萨哩斡(二合)笃瑟咤(二合)卜啰(二合)笃瑟咤(二合)喃葛耶斡格节(二合)答拶川唵(二合)赊班塔班塔[笤-刀+旡](精甘切下同)癹[笤-刀+旡]癹斯耽(二合)癹斯耽(二合)癹吽吽癹咤(二合)莎曷唵马哩唧崖(二合)莎曷唵斡啰列斡答列斡特答(二合)列斡啰曷目伽萨哩斡(二合)笃瑟咤(二合)卜啰(二合)笃瑟咤(二合)喃葛耶斡格节(二合)答目堪班塔耶班塔耶[笤-刀+旡](精甘切下同)癹耶[笤-刀+旡]癹耶斯耽(二合)癹耶斯耽(二合)癹耶谟曷耶谟曷耶攀拶耶攀拶耶达儿拶(二合)耶达儿拶(二合)耶赫哩临(二合)赫哩临(三合)吽吽癹咤(二合)癹咤(二合)莎曷唵马哩唧崖(二合)马曷马哩唧崖(二合)萨啰萨啰阿巴萨啰阿巴萨啰卜啰(二合)萨啰卜啰(二合)萨啰目歇目歇月目歇月目歇阿钵葛啰(二合)麻耶阿钵葛啰(二合)麻耶萨哩斡(二合)笃瑟咤(二合)萨多弯(二合)叭提兀忒(二合)叭提萨哩斡(二合)月克难(二合)月那耶甘阿钵萨[口*阑](弹舌诵)哆阿铁瑟[占*戋](支安切)哆啰特捺(二合)特啰(二合)耶萨的捺莎曷唵[旡/贝](则干切下同)[遣-(中/一)+ㄊ](之依切下同)巴啰麻[口/(午-干+尢)/贝][遣-(中/一)+ㄊ]莎曷唵阿葛列巴葛列把瑟哲(二合)葛列萨哩斡(二合)笃瑟咤(二合)卜啰(二合)笃瑟咤(二合)喃葛耶斡格节(二合)答目堪拶川唵(二合)赊班塔班塔吽吽吽癹咤(二合)癹咤(二合)癹咤(二合)莎曷
　　尔时舍利弗。闻佛说是经义神咒。及诸菩萨各说神咒赞扬佛道。舍利弗合掌恭敬白佛言。若遍满十方恒河沙世界。持诵此经及神咒者得福多不。佛告舍利弗。若恒河沙世界诸有学。欲进修正觉妙明自性断缘空谛。一闻胜义诸漏虚尽。若善男子善女人。比丘比丘尼。优婆塞优婆夷。精心好道坚持戒律。诵是第一希有大功德经及神咒即得成就。若有众生罹诸苦难及诸烦恼冤业宿障。即得罪恶消除灾障潜释安隐快乐。若遇水火盗贼。水不能溺火不能烧。黑风大海盗贼兵戈。虎狼蛇虫魇蛊毒药咒诅俱不能害。若复有人。书写此经及神咒受持佩诵。以华香缨络幢幡缯盖众乐灯烛起塔造寺种种供养。于末劫中开示未学胜于七宝布施。九世先灵咸获超度。一切幽魂滞魄十种异类并得超生。已获福德无量无边。若无嗣续生智慧男子。如性痴愚即成大辩才生一切种智。寿命不永即得延生。复得身荣家盛不犯刑宪。其有贪欲恚痴不实妄想尘劳所污悉得清净。永不堕无间地狱受诸轮回苦趣。若有人持诵是经及神咒。三千大千世界光明圆满合成一界。其有堕诸镬汤洋铜铁城刀山剑树斧钺枪锯黑暗寒冰。种种地狱悉皆破坏。咸际光明即得超脱。一切火蛇火狗马头罗刹自相远离。若有人发千百亿善念。诵此经及神咒。我即千百亿化身。令彼不惑外道皆成佛果。若善男子善女人持诵此经一句一偈及一神咒。所获福德无量。当知是人非于一佛二佛种诸善根。如是乃至尽百千万亿那由他一切佛所。种诸福慧故闻此经教。尔时舍利弗闻佛说是经功德不可思议。即顶礼恭敬而说偈曰。
　　如来大兴慈愍心　　示我第一希有义　　广大胜妙不思议　　是故觉悟一切人　　充周法界等河沙　　惟是密因最上品　　无量功德不可说　　不可说转受佛恩　　大雄威力大神通　　要令种种成佛道　　众生闻者随所愿　　有所得者由善根　　我今顶礼妙觉尊　　永断无明诸惑业　　誓愿将身于历劫　　护持法藏显真如
　　佛说是经已。妙法圆音遍十方界。即时天雨百宝妙华。五色纷糅遍满十方虚空。十方微尘刹土皆成宝色。尽世界所未有异品妙香馥郁凝聚。河沙佛国悉皆熏闻。诸大菩萨摩诃萨。及诸无漏大阿罗汉。一切世间天人阿修罗。皆踊跃欢喜信受奉行。

 大明仁孝皇后梦感佛说第一希有大功德经后序

　　盖闻盛治之世至宝不秘而真文显宣。大道遹彰而嘉征滋着。伏睹我母后仁孝皇后。梦感第一希有大功德经。神妙难名义理昭着。贯彻三乘总持万法。充之则周遍法界。敛之则芥纳须弥。显秘藏之玄微。发菩提之奥义。语其理则邃深莫测。语其功则甚博而弘。盖历世以来论空典者。未有若是之明且切也。仰惟我母后。圣德纯贞备全众善。悟道出乎天性。慈觉本于生成。故神明协祯梦传灵秘。以兆至治之盛也。高炽探赜其旨甚深精微。莫窥其突仰叹无穷母后。亲序其事于首。尝以锓梓广施于众。作无量方便以辅相父皇内治之美。岂意无疾一旦坐逝奄忽遐弃。高炽。悲号痛悼体魄震惊。天高地厚慕恋曷已。追惟母后。志愿未毕。复书是经重以寿梓。流通中外以惠苍生。拯苦海之沉沦。启迷途之昏暗。诚能究极斯旨则解惑结。犹转凡起正觉如指掌。谨述数语于后。用纪圣神感应之功焉。
　　永乐五年十一月初六日孝子皇太子高炽泣血顿首谨书

 大明仁孝皇后梦感佛说第一希有大功德经后序

　　盖闻高明者天。列星辰而成文。博厚者地。载川岳而成理。故天不爱道则至文显焉。地不爱宝则至理着焉仰惟我母后仁孝皇后。梦陟灵山闻佛真谛。既寤而书。异香盈室七日不散。盖至文发舒神灵显曜。观汉日之流祥神通之叶梦者信有征矣。高煦常诵之原。夫妙旨幽微至言简奥。辟圆明之广路。开常乐之法门。总三藏之枢机。贯一乘之秘义。语其妙则荡荡难名。论其功则巍巍无等。悟之者则欲浪顿息。领之者则魔风倏消。虽尽摩腾之翻罗什之译。岂足以方于万一者乎。伏观母后。赞辅我父皇。内治之暇即间居习静端谨诵持。岂意厌弃尘劳坐而瞑目。高煦。悲怆痛绝五内战兢。心志迷昡攀号莫及。追惟母后梦。感佛说第一希有大功德经。尝亲为序刻梓以传。其功德不可思议。将欲毕于先志必以广布流通。重书寿梓嘉惠沉沦。登众生于佛域。归荡流于淳源。有能致力于斯探测奥义。则妙证真如理不唐捐矣。
　　兄皇太子已为序于后。诚不自揆谨题于左云。
　　永乐五年十一月初六日孝子汉王高煦泣血顿首谨书

 大明仁孝皇后梦感佛说第一希有大功德经后序

　　尝闻非常之事非常人所能知。非常之语非常人所能闻。故大道必明于治世。至言必显于圣人。阐神化之玄微剖混沌之灵秘。自非文明会同之时。不能臻兹至盛。洪惟。我母后仁孝皇后。圣德至纯慈惠诚敬。相我父皇内治之美。数十余年之间勤修善道夙夜不懈。曩尝梦感佛说第一希有大功德经。奥义精深至理简要。诚菩提最上之法。般若方便之门。求其妙则一字皆原于佛心。语其功则一言可成于正觉。粤历汉代秦年终莫得以窥其际。虽更马鸣龙树亦未能以究其微。盖神明佑启我皇家万世太平之基。故俾玄章焕发。以演不传之秘用。开累劫之迷途。大示如来之宝印。要使蒸沙惑客转盻而悟真常。说饭饥夫举足而超智海。功德无量实为难名。仰惟。我母后。慈惠天下欲广流通。尝亲为序用以刻梓。使诵之者皆成佛果。岂意夙登妙觉忽证泥洹。高燧抚膺痛哭哀苦曷胜。战栗哽噎心褫魄散。慨智慧斯颓密因曷曜。津梁未溥夷路复堙。乃重书是经刻梓广施。以承我母后嘉惠之心。於乎悬佛日于中天光含大地。烁明珠于性海影烛十方。于以揭三藏之领要。总一乘之妙理。学者于此精契圆融。则心性清净即超圣趣矣。高燧。固才乏通悟莫造其阃域。
　　兄皇太子兄汉王皆为序于后。谨述此于末。以抒愚衷焉。
　　永乐五年十一月初六日孝子赵王高燧泣血顿首谨书
