续藏经   净度三昧经
　　 

　　佛说净度三昧经卷第一

　　闻如是。一时佛在罗阅只神鸟山中。与大比丘众俱。比丘二万五千。皆阿罗汉。神通已达。脱于恐畏。已过诸畏。畏无所畏。三脱无碍。空无三昧。无相三昧。无愿三昧。其心空寂。皆入空慧。辨才无碍。菩萨七万八千。皆住无畏三昧。普光三昧。有还净戒三昧者。已得不动三昧者。已得了生三昧者。有得法雨三昧者。大尊明士。沤和拘舍罗。智积无限。辨才无侣。智度无极。已宝七藏。心空无碍。净如水月。无心意识。已脱死地。度无恐畏。畏无所畏。五眼明达。观三界五道。转化受形。颠倒罗网围绕。罪福自追。围绕其身。回流不绝。人物之属。有识之类。没溺爱海。苦痛愁恼。都无觉知。而自谓为乐。遭逢苦厄。不知迷行致之。而反怨天。遂益愁忧。毒心乱起。恶心滋其。没命经入三涂。考治万端。五毒兼备。受罪数千亿劫。形罪虽竟。化成恶形。更受百畜之身。出一身入一身。出一识入一识。忘本识。周旋五道。终而复始。轮转无际。回流不绝。目视三界生死苦畏。为六欲所溺。其于须弥山。没溺大海。无有出期。虽尔天地衰老。劫尽火烧。海水干竭。须弥山犹有出期。三界之群生。为六欲所溺。甚于须弥山。菩萨大士观见审谛。愍伤愚憃。凶呆之人。未见生死参差。世尊开演正法。恤化三界。齐渡五道。断诸径路。灭生死火。开虚无门。安入泥洹宅。现自在之制。无我结解。见生死之缚。十二痴本。六十二见。令众结解脱无挂碍。世尊道化。善安利业。诸天人民。菩萨大士。辅佐世尊。荡除三界。开绝三涂。开三善路。世尊灭变。感动魔众。尽一佛境界。天地六返震动。人天易色。魔众一切鬼神龙阿须伦官属。悉感动不安。诸天龙鬼神阿须伦等。各各官属。皆自于所惶怖。自归命佛。佛悉愍伤。放白豪相光。往而安之。光明彻照世二天。下照十八地狱。极佛境界。姜场佐右。莫不欢喜。寻光即到佛所。诸天帝释。天子王女。天上诸大尊。神妙诸天神魔王。及诸官属。司录司命。三十二镇王。柱天将军。特进兵王。律法义都曰公科车赤符郎。功曹使者。天侯太一。四天大王。太子使者。一时悉皆寻光至佛所。稽首归命。皆佛足。绕佛七币。礼佛讫。玄住空中。诸龙王阿须伦王。将官属。寻光而至。稽首归命。礼佛毕讫。侍佛后面。诸天神王。释梵四天王。上至三十二天。及诸天子。辅天将军。皆持天上华香宝王。赤真珠。摩尼珠。辟玉。金银水精流离车渠。马瑙幡彩。琦珍宝盖。名香杂香。泽香揭香。珍琦宝物。尽天上所有。赍持供养世尊及诸尊菩萨大弟子。十八地狱。皆悉休息。监官属皆寻光而至。归命稽首。绕佛百二十币。叩头悔过。礼拜毕讫。住佛右面。地狱滥官。玄都王。圣都王。广武王。晋平王。玄阳王。武阳王。公阳王。平阳王。广进王。都汤王。[这-言+爰]慰王。平胡王。琏石王。水官都督。铁官都督。火官都督。作官都督。士官都督。十八使者。各将诸官属。寻光而至。头面礼佛足。三自归命。悔过拜谢。绕佛七十币。稽道而立。国王洴沙。将十亿众。来诣佛所。清信士清信女二百万五千人。皆来会坐。凡人数千万。皆来会坐。别坐左面。听佛说经。时国人皆疾疫。及臣民行恶凶危。佛慈愍之。恐堕三涂。没溺苦毒。欲度脱之。故还处灵鹫山。现变感动。无不蒙度。佛告四部众。及诸天龙。鬼神。阿须伦。阅叉。真陀罗。摩睺勒。鬼神及阎罗官属。悉皆明听。各言唯诺唯诺。今受佛教。愿间圣化。垂哀教戒。当奉行之。佛言。三界众生。食福无行。还堕地狱。合毒害生。死入地狱。论谄欺诳。死入地狱。贪利不止。心怀嫉姤。憍慢自用。更相伺候。共相中害。死入地狱。中正相嫉。佞谄相仇。耶常自正。死入地狱。煞盗淫欺。妄言两舌恶口。骂詈咒咀。死入地狱。饮酒迷乱。贪色嗜欲。害生可口。死入地狱。悭贪独食。死入饿鬼。多诸嗔恚。喜怒无时。死为贱人。员责不偿。借贷不归。持头极触人。后为畜生。论谄后为鬼神。无所倚属。种福多怒。合毒嗔恚。后则为龙蛇。戒羸自尊。好为人主。五度不纯。死。主地狱。五戒完坚。死则为人。十善行羸。生忉利天以下。十善坚强好欲。生六天以下。一禅生色天。二禅生无色天。三禅不解空。生二十四天以上。不离于地狱苦。一切诸身形类之属。各自从心生。种行得之。诸天人民作天行。则得天身。作人行则得人身。龙鬼神平生为人时。合毒嗔恚。好着巾角叉树。是为龙行。死则为龙。作鬼神行。则堕鬼神中。作畜生行。堕畜生中。作奴婢行。堕奴婢中。作饿鬼行。堕饿鬼中。作地狱行。则堕地狱。忍辱得端正人所乐见。嗔奴得丑陋。恭敬得长且尊。憍慢得矬小且贱。种苦得苦。种乐得乐。作是得是。不作是则不得是。汝等各自种行。随行受报。乃今有若干种类。受形各异。尊卑贵贱好丑长短不等者何。由心所生。心念不同。故致是报。诸天龙鬼神。地狱王。人民四辈。菩萨摩诃萨。闻佛所说正真大法。罪福证验。实如世尊慈化之教。形类各异。诸神等无量。各自本未身心。各言受教奉行。原除愚痴。从今更始。立行为本。
　　佛言。能行四恩四等。无想无愿入空定。立八政行。八维务禅。九次第禅。除九思行。十定法者。则离生死。得出三界。不畏三涂之难。履刃木伤。蹈火不烧。处欲不污在祸不殃。致平等觉。舍利弗。离坐正衣服。叉手长跪。白佛言。诸天人民。鬼神龙。阿须伦阅义。真陀罗。迦楼罗。甄多罗。摩睺勒。饿鬼地狱。飞鸟走将。识神一等。行地不同。志趣不齐。罪福所应云何。佛言。众生受形随行。获其果报。所堕之处。各随所习。以致殃福。
　　文殊师利白佛言。诸法本净。何因有罪有福。法本无二。心本本无。宁有三也。二千本无。尚无一。何况二也。心无本。心无男女。心无大小。心无尊卑。心无若干。心空空。如泥洹空。心如本无空。心之无形。其心为神舍。神亦无形。神神去。法空空。如神空。神空如本无。三界空。五道空。万物空。四大空。地水火风空。等无有异。吾我空。眼耳鼻口身心意识。此八本空。本来空本清净。色本空清净。痛痒思想生死识本空清净。吾我本清净。身心本清净。三界本清净。人物本清净。眼耳鼻口身心六事本清净。地水火风空本清净。青赤白黑本清净。文字亦空本清净。一切诸法空清净。般若波罗蜜本清净。三界如幻。人亦如幻。色痛痒思想生死识如幻。五阴六衰亦如幻。色生色死。色起色灭。无常如幻。痛痒思想生死识。识生识灭。无常如幻。生老病死无常如幻。饥渴寒热。无常如幻。四大非真。色灭速朽。皆归无常。计本来无色。痛痒思想生死识亦本无。吾我本无。五阴六衰本无。地水火风云本无。诸法本无。三界本无。人物本无。有我世无我世我所非我所本无。有想无想本无。有佛想住如故本无。佛哀世故。化现佛身。欲还众生。使还神本无。本无无住。无来无去。无舍无取。无着无缚。无生无死。不存不灭。寂若虚空。不起不灭。无增无灭。无苦无乐。无忧不忧。心法本无。是为还神。还归本无。譬如人远客游。在他邦穷困。积有年岁。数在他邦犯事。闭系牢狱。狱吏难恶。酷毒掠治。五毒兼备。冀望意气。孤独一身。侨在他乡。身在狱中见闬。保身无贾用。外无知识父兄妻子。远故乡里。既无知者。受罪穷厄。饥不得食。困得脱出。今复归家。身得安隐。不乏衣食。快乐无极。人从生死恐畏生老病死痛地狱之苦。而得归还本无。休神泥洹。宁不喜耶。佛言。如是如是。众生从苦得乐。从痛得愈。从饥得饱。从寒得恩。从热得凉。从死得生。从贫得富。其人乃更诸苦。各若干返。然后脱此诸苦。事事快乐。其人宁喜不干。
　　文殊师利白佛言。其人前苦今乐。甚大欢喜不可言。佛言。人出大生死。得度至泥洹无为。快乐无极。所愿已得。心即从计。所作已办。离诸热恼。无复生死。神存自在。长得解脱。尔时大众在坐者。诸天人民。闻文殊师利说本无特。千比丘意解漏尽。皆得应真。八千菩萨皆得无所从生法忍。八万天人皆得不起法忍。五千天人发无上正真道意。八百清信士皆得欢喜忍。五百比丘发无上正真道意。六十比丘尼漏尽意解。百万天人得诸法法眼净。二百清信女皆得道迹。说是法时。大人八种声。上至梵天。下闻三涂。地狱饿鬼苦痛休息。闻法宝音。尽发无上正真道意。畜生飞鸟走狩。闻法之音。心发善念。毕此一身得人道者。我当作沙门行佛道。地狱王监官属。皆发无上正真道意。天龙鬼神尽发慈心。国中人民。其得病者。即皆归命。亦发无上正真道意。
　　文殊师利白佛言。诸天人民群萌之类。皆更三涂之苦。今皆发慈心。因其善心。尽可得度。佛告。天人杂类。心意识净者。便可尽度也。佛即放身相光。五色晔晔晃晃。尽恒边沙佛刹。其见光者。诸法法眼净。寻光得六法证。尽入律行。地狱饿鬼。走狩飞鸟。寻光发意。愿毕形受得为沙门。奉行清化。当求佛道。诸天人民皆得清净戒。凡人二万二千皆得道亦。求五戒。为清信士女。佛即许五戒。地狱王阎罗起正衣服。正心正意。头面着佛足。长跪叉手。白佛言。我所典治百三十四狱。其一大泥黎中。有数千亿百万罪人男女。不可计数。大泥黎有八中泥黎。中泥黎有三十小泥黎。小泥黎有九十六小泥黎。有千里二千里四千里八千里万六千里者。数千万里者。罪人满中。复有监官小王。令长都督。五官使者。尽属我。天中天世尊大赦。大千蒙度我寿未尽。当何所统摄耶。佛告泥黎王。尽赦百三十四狱。因并诸饿鬼鬼神龙阿须伦飞鸟走狩。尽放之。如是不久。王狱随满。不过一日。王莫愁耶。王当发慈心。愍伤众生。不可求名。与天王魔王阿须伦。共诤求名。不可以主民多为尊。欲求累劫尊贵。约五从戒。行六度。四恩四等。四禅四谛。忍辱柔和布施。调意宽仁。慈愍众生。救济苦人。卑下天下。损弃强良憍慢之心。灭除贪淫。断绝淫鬼之种。立清洁之行。王当观察泥黎中罪人。坐何等而见孝治。泥黎中不治善人。但治恶逆无行无义无仁无慈无礼无信悭贪。不信三尊无反复。唯治贪淫嫉妒愚痴人耳。不问豪尊卑贱。罪同一统。不问男女少老好丑。有识之属。作罪得罪。作福得福。为罪福所录。无有地方所。海水山石闻。脱止。不受死。王言唯受教。辄奉持之。不失尊教。常宣正法。教化罪人。合发善心。使得解脱忧苦。
　　法自在菩萨白佛言。三界众生。岂得自在。欲至无上正真大道。以成阿耨多罗三藐三菩提者。断灭三涂生死之热恼。欲求除己之殃。拔地狱之罪名。削弃五官之赤籍。济度三界往来之难。拔生死之根。灭除五处名籍。还神本无。荡除三界之想垢。净六神宅。平治泥洹之径路。为众生开泥洹门。闭塞三流之川。断绝生死之径。难易云何。佛告法自在菩萨。汝慈心多愍。能为一切众生重任。忧念天下人杂类。乃作是问。欲度人故耳。佛告法自在菩萨。及众生大士。皆悉明听。善思念之。内着心中。佛言。愚夫乐生死。如睹居漍中。恣情放心意。自种生死根。轮转更五道。因立五处籍。系缀在五道。回行不休息。皆由心所种。贪为死径。愚痴为泥涂。没溺不得出。嫉妒为罪本。贪利为自衰。老不止淫。风夜不学。有财不施不受。佛言。有此八者。为自欺身。放逸入三涂。百罪从心生。心为泥洹君。道在身中。自心致之。不从他人求。何有难于。从他人得者。尔乃为难。心之出入。往来无门。周流游洋。住止无处。心无端[病-丙+亟]。亦无端绪。无形无像。无远无近。无彼无此。无大无小。无老无少。无好无丑。无男无女。心之自然。生死自然。罪福自然。道法自然。高士制御止意法自然。泥洹[怡-台+页]叙圣谛。入八正行。却八耶业。除九思。求十慧。致十神力。悉无所畏。十八不共积功。致泥洹寂然无为。不动不摇。无生不生。无死不死。独拔持出。灭三界苦。除五处籍。独步无畏。得无比行。入大总持门。得无边底三昧。则得成阿耨多罗三藐三菩提。
　　法自在菩萨白佛言。心得自在。何因有若干种类。为五道主所见录籍。生死名不除。佛言。心者心不见心。有心不知心之自然。心尊心使。中心念善。即言即行。中心念恶。即言即行。心无黠计。心迷行或。心痴意愚。计身有常。亲爱是身。谓是我许沐浴栉疏。好衣美食。先欲与之。东西走作。勤苦思虑。求索财宝。官爵奉禄。香华璎珞。庄饰是身以求荣。名字定空。空无所有。三界不子空。怨求空名。为名色六入更乐痛痒思相生死识五阴六衰所误种生死哉生没回旋。往来不绝。系名五道。皆求贪欲恩爱。为生死本。是法无常。人亦不住。如水常流。犹如幻化。忽生忽死。亦无常形。又无常名。放心在欲行者。欲增其哉。贪色日夜。长[示*骨]离爱。则无患贪。欲意为田。无厌行为种。断贪除利业。离爱无忧患。从是拔苦根。弃苦升紫堂。永离生死恼。终如不复更长存。得自在五处。为都灭神籍。不复用制命。为人尊宗仰。如帝王尊。独无能过。是故稽首礼。
　　佛说是时。坐中万菩萨皆得阿惟颜。八百比丘皆得无所从生法忍。七万天人皆得法乐忍。三十万天人发无上正真道意。三十万清信士皆得柔顺法忍。十万清信女皆得欢喜忍。五千比丘尼皆发无上正真道意。六十万鬼神龙王皆还总持门。司[棣-木+(上/矢)]司命。三十二镇臣。持进王。辅天将军。太子。使者。皆得净光三昧。侍从尽得不还道。五道大王与眷属。具足得往来道。地狱王小王凡有百三十七人。意平等。悉得阿惟越致。官属臣下凡十亿得信忍。凡士凡女合十亿。皆得道迹。莫不过度。病疾除愈。盲者得视。聋者得听。痾者能语。拘辟者得手足。女人怀任。母子俱安。飞鸟走狩。其闻法者。尽其尽命。皆生天上。诸天帝释皆持七宝莲华。名香揭香。泽香杂香。缯彩华盖。天幡綄綖。以为供养。天人天子玉女。各各持华香幡采珍琦杂宝。皆散佛上。及诸菩萨大比丘上。天尊威变。化成大殿。莫不欢喜。发于无上正真道音。皆礼佛足。
　　尔时国王洴沙。与大臣长者三百人离坐。叉手长跪。白佛言。吾等之在大生死。没溺秽海。五毒苦乐诸道皆更。为老病死恐所司。愁苦叵言。佛言。一切众生。其在大生死中者。有十习苦。何谓为十习。一者生苦。二者老苦。三者为病苦。四者为所爱别苦。五者一切不可意为苦。六者怨憎苦居苦。七者愁忧苦。八者饥渴苦。九者寒贫苦。十者死苦。复有三苦。一者地狱苦。二者饿鬼苦。三者畜生苦。复有二苦。一者鬼神龙苦。二者不得自在苦。皆由习所致苦。习诸尽者则苦灭。是十习行。事属五官。五官属阎罗。阎罗属佛。洴沙王白佛言。我有并文昆弟。流沙无戒。不知属何官府。有何罪事。得病三年。于今不差。世尊难遭。愿闻其意。若令罪大。得病当即死。罪小者不应久病。天地闻尽。有几许台阁官府监司。几部人犯几过为罪。何者为小罪犯。何过为大罪。人死不同。有老而死者。有壮而死者。有少死者。有病死者。有平死者。为官府所煞者。贼杀者。烧死者。水死者。饿死者。涷死者。渴死者。牛马所煞者。若干种死。魂神所归云何。愿佛垂哀。开示盲冥。令知禁防。有可避者不。
　　佛告王曰。凡人无戒。复无七事行者。死属地狱。为五官所司录命。属地狱天子。天子名阎罗。典主佛界。诸天人民。鬼神龙。飞鸟走狩。皆尽属天子。小王有八王。复有扶容王三十国。扶容王各复有小统九十六国。各各所主不同。复有外监五官都督司察司录八王司者司隶等。与伏夜大将军都官[序-予+(丑/丑)]骑。承天帝符。与五道大王。共于八王日。风行覆司案行诸天人民。夷狄杂类鸟狩。以知善恶分别。种类若干。亿万里数。分部姜界。所属司征。君王臣民。疏善记恶。以奏上扶容。扶容王转奏八王。八王复转奏大王。大王奏天子。人民所犯。凡二十事。最重云失身。死不复主。遂堕三涂。永以不回。亿千万不可计劫。乃出为畜狩。二十恶行引人。着三十八大苦处。大泥黎中。中泥黎各有城郭。有八大王小王三十。第一平胡王。典主阿鼻。摩诃泥黎中。有大釜淮。广纵四十里。其深亦尔。罪人满中。但坐煞生淫盗。不孝不中。第二晋平王。典治黑绳地狱。中有铁绳。有三刃四孤者八孤者。拼直人身。锯解之戒。斧斫人身。或四方或八角。但坐犯五逆煞生。柔牟刀斧。害人及畜狩。淫盗嫉妒恚痴。第三莽都王。典治铁囚狱。治茎人身。如茎麻油。但坐镇沓煞人及诸众生。第四辅天王。典治合会狱。中有大铁钉。钉人身百节。痛彻遍人身。空中自然雨大石。碎破人身。身么如面。但坐诽谤圣道。毒念向佛真人菩萨。反逆不孝。断法断功德。轻慢父母师友及所尊。煞生无道。以致斯殃。第五圣都王。典治太山狱。人适入山。山自然合。破碎人身骨肉。屎尿合碎。如苲蒲陶汁。但坐犯五逆罪。嫉妒愚痴嗔恚。尊己贱人。不顺父母师友君父正教朋党贼盗淫欺煞坐所致。第六玄都王。典主大城。狱火烧人。身燋燃尽。但坐欺中人无信。衣食他衣食。贪利不肯布施。涷裸人使。身贪好服所致。第七广武王。主治剑树狱。狱中刀剑乱风吹。斫破人身无完皮。复大鹫所食啖。但坐屠煞射獦。心心为恶。故受此殃。第八武阳王。典主嚾吼狱。中有狗断人头。饮血啖肉。但坐心口身行煞人及畜狩类。倩人煞人。教人煞生。故致此殃。第九牢阳王。主治八路狱。中有利剑。遍地间无空。人走其上。截足断趺。但坐喜行无慈心。齐日相使破坏法桥。损众生。强教人犯禁。故致斯殃。第十都阳王。典治刺树狱。狱中树刺长三丈。人适上树。刺下逆人。人适下树。刺上逆贯。刺人身皆破伤。但坐无戒受人信施。服饰珍□。常矛刀所刺。介[斤*国]钻钤人。念爱身。贱他人。□嫉害众生。使获此极殃。第十一消阳王。主治沸灰狱。狱中有热沸灰河。入其中。身悉烂□。但坐得羊睹鸡害生可口。饮酒迷乱。卧沙门被枕中。口出恶语。无有慈心。以获此殃。第十二延慰王。典治大啖狱。铁城覆盖。开其门户。大火四起。烧其罪人。但坐诬谤三尊及良善人。焚烧山泽。害众生命。剥脱人衣。谗害人。不孝三尊及其二亲。憍慢自恣。无戒信故。致此极殃。第十三广进王。典主大阿鼻狱。五毒治之。破解人身。披挓人身。如张牛皮。大钉钉之。心手足支节皆遍。及眼舌耳鼻皆通彻。但坐犯五逆十恶并五戒。以致此殃。第十四高都王。主治铁车狱。狱中人铁梨。[禾*并]舌上。车铄□人身。但坐虚欺两舌无信。轻慢善人。役人三刀。自谓应然。故致斯殃。第十五公阳王。主治铁火狱。炭火然至人膝。坐舍正入耶。不信善人沙门师友父正教。数行来蹈煞虫[虫*豕]。不持斋或。或心持斋脚行。以致此殃。第十六平[鱼*斗]王。主治沸屎狱。广长极深。罪人入中。身体熟烂。虫攒人身。彻髓筋。臭秽。坐不布施。强迫人煞生养身。以致斯殃第十七柱阳王。主治地狱。烧人足到。地即燋燃。坐入律戒不能忍。坐数行来白衣舍。斋曰脚行来。害众生所致。第十八平[〦-一+(司-(一/口)+入)]王。典治弥离狱。狱中嘴虫。有如铁锥。啄人肌骨。皆合尽。但坐捕撮众生肌汁。煞生养身。故致其殃。第十九琏石王。主治山石狱。狱中有石。利如刀刃。与人膝等。或高五寸。足蹈走上。或上或下。截足断趺。剥脚断筋。石利如刀。八王日不行道。心虽念善。足行游逸。令六神飞扬。天宫所察。以致斯殃。第二十狼耶王。主治多洹狱。狱中有热风。与人相逢。吹□辟地。呜呼之极。求死不得。求生不得。生时□□恼人所致。第二十一都官王。主治黎洹狱。狱中有大啖人鬼。身中出六十刺。而贯人身。身中出火。烧人食之。但坐淫妹犯人妇女及畜生。煞众生。故致斯殃。第二十二玄阳王。主治飞虫狱。虫飞来食人不置。四面来无数。但坐射獦蚊虻之对。故致斯殃。第二十三太一王。主治汤河狱。流河水热。过于世间沸麻油。但坐煞生罗网。捕鱼[萹-户+合]卵。饮酒乱失十五行。故受此殃。第二十四合石王。主治大磨狱。广纵二千里磨。磨人如面。但坐煞生可意。硑煞众生。垣石相须。可煞蚤虮。故致此殃。第二十五凉无王。主治寒雪狱。狱中罪人寒涷。但坐涷煞众生。煞后剥脱他人衣。禁固众生。着寒中不施和温之所致。故受斯殃。第二十六无原王。主治铁杵狱。烧杵正赤。刺人咽中。唇舌肠胃。皆悉燋烂。但坐恶口求味。身行恶。心念恶之所致。故受斯殃。第二十七政始王。主藏铁柱狱。烧柱正赤。令人抱之。或卧烧铁床上。为淫鬼所食。但坐心口身淫所致。故受斯殃。第二十八高远王。主治脓血狱。血食食生。不净施人。贪淫所致。第二十九都进王。主治烧石狱。烧石正赤。令人□之。燋烂肠胃。俱坐无戒。食人信施食。不持斋戒。断绝人福。以为己有之所致。故受斯殃。第三十原都王。主治铁轮狱。烧轮正赤。自然出人头上。但坐骑度父母师友君王夫主及所尊特头。极触人持沙门头。形笑蹇吃秃人。[跳-兆+(焰-火)]师友父影。火烧人头。故致此殃。是为世大剧苦泥黎。犯是二十大过者。皆更遍三十泥黎。积不可计。劫大泥黎形竟。次入百四小泥黎终劫竟。从地狱出。当更饿鬼畜生奴婢下贱。积亿亿万劫。万恒边沙数。一沙为千劫。尽万恒沙数。乃复为人数。得为人口中恒臭。口舌妄来。多病不利。为人短命。犯是二十事者。今现世不利。当为诸天地狱所司。神明听察。疏记罪福。不□尊卑。一月六奏。一岁四覆。四覆之日。皆用□□一日。八王日者。天王案比诸天人民杂类之属。考校功最。有福增寿。有罪减寿夺笇。天地浩浩。黎庶无数。诸天地狱。五道大王。司命都录。五官都督。四镇王使者。承天大将军等。春秋冬夏承天统摄。禁察非法。总持众生口藉。制命长短。毛分不差。人民音冥。了不知天地五官所记。不能自知生所从来。死至何所。不能自知命之长短。不知为五官所收录。不知豫作善求安。不知豫作功德救罪。亦不晓依附三尊。求后世救。不晓求守戒明经道士。从求度世道。如牛老败不中用。大家言此牛老败不中用。烦劳救养父。已无益我家。但当早煞。可得肉食。亦可除烦恼。人亦如是。不奉持戒禁。亦不作功德。如牛烦劳大家甚多。不益大家。又不能自活。人依道生。道气养之。不肯奉道。亦不能自度。为五宫所牧。死付地狱。□属世王所持如是。

　　净度经卷第一

