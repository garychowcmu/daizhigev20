续藏经   观世音菩萨救苦经

　　 

　　观世音菩萨救苦经

　　南无救苦观世音菩萨。百千万亿佛。恒河沙数佛。无量功德佛。佛告阿难言。此经大圣。能救狱囚。能救重病。能救千灾百难苦。若有人。诵得一千遍。一身离苦难。诵得一万遍。合家离苦难。南无佛力威。南无佛力护。使人无恶心。令人身得度。回光菩萨。回善菩萨。阿耨大天王。正殿菩萨。摩邱摩邱。清净比邱。官事得散。私事得休。诸大菩萨。五百罗汉。救护弟子身。悉皆离苦难。自然观世音。缨络不须解。勤诵千万遍。灾难自然得解脱。信受奉行。即说真言曰。
　　今菩今菩提　陀罗尼帝　尼佉罗帝　菩提萨婆诃
