  续一切经音义
　　宋 希麟集


　　续一切经音义卷第一(并序)

　　　　燕京崇仁寺沙门希麟集
　　盖闻。残纯朴而薄道德。仁义渐开。废结绳而定蓍龟。文字乃作。仰观玄象。俯视成形。苍颉始制于古文。史籀纂成乎大篆。相沿历世。更变随时。篆与古文。用之小异。逮周礼保氏掌国子学。以道教之六书。谓象形指事。会意。形声。转注。假借。六者造字之本。虽虫篆变体。古今异文。离此六书。并为谬惑。春秋之末。保氏教废。秦并海内。丞相李斯。考较籀文。别为小篆。吏趋省易。变体稍讹。程邈改文。谓之隶本。汉兴书学。杨雄作训纂八十九章。班固加十三章。群书用字略备。后汉许慎。集古文籀篆诸家之学。出目录五百四十篇。就隶为训注。作说文解字。时蔡伯喈。亦以灭学之后。请刊定五经备体。刻石立于太学之门。谓之石经。仍有吕忱。作字林五篇。以补许蔡之漏略洎有唐。立说文石经字林之学。至大历中。命孝廉生。颜传经。国子司业张参等。刊定五经。文字正体。复有字统。字镜。陆氏释文。张[戩-(ㄙ*ㄙ)+(ㄠ*ㄠ)]考声。韵谱。韵英。韵集。韵略。述作既众。增损互存。并乃傍通三史。证据九经。若斯文而有旨。即彼义以无差。音义之兴。其来有自。况乎释尊之教也。四含妙典。谈有相于权门。八部真宗。显无为于实际。真俗双举。唐梵两该。借以声名句文为能诠。表以菩提涅盘为所证。演从印度。译布支那。前后翻传。古今抄写。论梵声则有一文两用。误上去于十二音中。数字同归。疑体业向八转声内。考画点。乃秖如棪(以冉)掞(舒赡)乱于手木。帐(知亮)怅(丑仗)杂于心巾。[征-止+ㄠ](都奚)[伭-〦+一](直尼)著彳著人。裸(古玩)裸(胡瓦)从衣从示。謟(吐刀)谄(丑冉)不分舀(以小)[刀/臼](音陷)壮(侧亮)牡(莫后)罔辨牛(语求)爿(疾良)少斫昧于戍哉。无点亏于写富。如斯之类。谬误寔繁。若不讨详。渐乖大义。故唐初有沙门玄应者。独运先觉。天纵生知。明唐梵异言。识古今奇字。首兴厥志。切务披详。始于古花严经。终于顺正理论。撰成经音义二十五卷。次有沙门慧苑。撰新花严音义二卷。复有沙门云公。撰涅盘音义二卷。复有大慈恩寺基法师。撰法花音训一卷。或即未周三藏。或即偏局。一经。寻捡阙如。编录不次。至唐建中末。有沙门慧琳。内精密教。入于总持之门。外究墨流。研乎文字之粹。印度声明之妙。支那音韵之玄。既瓶受于先师。亦泉泻于后学。栖心二十载。披读一切经。撰成音义总一百卷。依开元释教录。始从大般若。终于护命法。所音众经。都五千四十八卷。四百八十帙。自开元录后。相继翻传经论。及拾遗律传等。从大乘理趣六波罗蜜多经。尽读开元释教录。总二百六十六卷。二十五帙。前音未载。今续者是也。伏以　抄主无碍大师。天生睿智。神授英聪。总讲群经。遍糅章抄。传灯在念。利物为心。见音义以未全。虑捡文而有阙。因贻华翰。见命菲才。遣对曦光。辄扬萤烛。然或有解字广略。释义浅深。唐梵对翻古今同异。虽依凭据。[丙/(敲-高)]俟来英。冀再披详。庶无惑尔。

　　音大乘理趣六波罗蜜多经一帙十卷

　　右从第一尽十此卷续音。

　　大乘理趣六波罗蜜多经卷第一(并经序中字)

　　大朴(上徒盖反苍颉篇云大巨也易曰大哉乾元万物资始下普剥反正作朴字说文云木素也声类云凡物未雕刻曰朴王弼云朴真也犹气像未分也庄子云纯朴不残孰为牺樽又日夫残朴以为器工匠之罪也毁道德为仁义圣人之过也)。
　　万籁(上无怨反合作万字算经云十千曰万今作万本虫名州名人姓也相承借为万字下落大反乐器名也说文云大籁小箫郭璞注尔雅云大箫二十三管长尺四寸小者十六管长尺二寸一名籁也字从竹赖声也序文从草作[蔌-欠+頁]蒿名也非此用)。
　　纷纶(上芳文反广雅云纷众多貌也考声乱也下律迍反易曰纶经理也注太玄经云纶络也今桉纷纶即杂沓交络盛貌也说文二字并从糸分仑声也糸音觅也)。
　　旭日(上凶玉反切韵云日初出也说文云日旦出也考声云旭明也从日九九亦声也下仁一反说文曰实也太阳精不亏也从口一声也口音雨非反像口匝之形也)。
　　罽宾(上居又反西域国名或云个湿蜜罗亦云迦叶弥罗皆梵言讹转也正云羯湿弭罗此翻为阿谁入谓此国未建都时有大龙池人莫敢近也有一罗汉见地形势宜人居止从龙乞容一膝地时龙许之罗汉变身渐大膝满龙池龙以言信舍之而去罗汉复以神力干竭其水遂建城郭众人咸言我等不因圣师阿谁敢入因有此语乃立国名)。
　　空[(工*凡)/言](上苦红反切韵大也又通也说文云从冗工声下符仲反字书云理也考声云明也亦皮变反切韵云训也今案空辩二字僧名也)。
　　梗概(上古杏反尔雅云梗直也广雅云略也郑注礼记云平斛也薜注东都赋云梗概不纤密也释文大略也二字并从木更既声)。
　　薄伽梵(上傍各反梵语或云婆伽婆亦云薄伽伴正云婆誐[金*(离-禸+ㄆ)]婆音蒲贺反[金*(离-禸+ㄆ)]音亡范反翻经沙门慧琳云古译为世尊谓世出世间咸尊重故又十号之中第十号也大智度论云如来尊号有无量名略言六种谓自在炽盛端严名称吉祥尊贵今言薄伽梵具此六义故翻经者但存梵语也)。
　　迦兰多迦(上下皆姜佉反旧云迦兰陀或云迦阑铎迦皆梵音讹转也正云羯懒驮迦此译云好声鸟谓王舍城侧有大竹林此鸟多栖此大林中因以为名即说此理趣般若处也)。
　　阿僧企耶(企音轻以反耶音以遮反正梵语也旧云阿僧祇此译为无央数谓数之尽名也古华严音义云一百二十数中无央数当一百二十也又依小乘数慈恩法师引俱舍说本数六十传失其八无央数当第五十二数也)。
　　依怙(上于希反玉篇云倚也切韵云从也论语云依于仁也说文从二人相依倚会意字也下胡古反尔雅云怙恃也韩诗外传云怙赖也毛诗云无父何怙从心古声也)。
　　羁鞅(上居宜反字书云绊也韵集云络马头革带也说文从革囚马会意字也下于两反玉篇云强也切韵云车軮荷也又云牛项索也字从革央声也)。
　　明星(上说文从[囗@(儿/口)]作[(囗@(儿/口))*月]蔡邕从目作明古文从日作明三体皆通经典多用古文明字[囗@(儿/口)]音鬼永反下星字古文作星尔雅曰明星谓之启明郭璞注云太白星也晨见东方为启明昏见西方为太白)。
　　洄澓(上音回下音复尔雅曰逆流而上曰溯洄郭注云谓旋者也三苍云澓深也谓河海旋流处也)。
　　迦噜罗(中离古反或云迦娄罗亦云揭路茶正云[薜/女]噜[奴/糸]此云妙翅亦云金翅亦名龙冤案起世经云金翅鸟与龙各具四生卵生金翅鸟只食卵生龙以力小故乃至化生金翅鸟具食四生龙以威力大故余二生准知)。
　　偻者(上力主及杜注左传云偻伛也背曲也广雅云身曲也说文云尪也从人缕省声也)。
　　裸者(上华瓦反避俗讳作此音本音郎果反顾野王云裸者脱衣露袒也说文从衣果作裸字书从身作裸玉篇从人作裸三体并通经文从示作裸音灌书误也)。
　　聋哑(上禄东反左传云耳不听五音之和谓之聋杜预云聋暗也说文从耳龙形声也经文作韵不成字也下鸦贾反考声云不能言也虽有声而无辞也古今正字哑喑也说文从疒疒音女厄反亚声也经文从口作哑音厄笑声也非经义)。
　　魍魉(上音罔下音两贾注国语云水怪[女*(乏-之+友)]鬼也淮南子云魍魉状如三岁小儿赤黑色赤目赤爪长耳美发有本作蝄蜽亦通用)。
　　砥掌(上脂履反杜注左传云砥平也苍颉篇云磨砺石也经文从手作抵击也非平如砥掌义)。
　　隘狭(上鸦介反广雅迫也王逸注楚辞云隘险阸也或作阸下咸甲反顾野王云迫阸也说文从阜从箧声也经文从犬作狭谓狭习也非此用)。
　　廛里(上直连反考声云市空地又居也经文作[土*厘]俗字也下良史反周礼云五家为邻五邻为里风俗通云里止也谓五十家共止也)。
　　鹦鹉(上乌耕反下又作鹉二体同音武山海经云黄山有鸟青羽赤喙人舌能作人语名曰鹦鹉礼记云鹦鹉能言不离飞鸟是也二字并形声字也)。
　　牦牛(上音茅西南夷牛名亦名长髦牛也下语求反世本云黄帝臣[角*玄]得仙服牛史记云纣倒曳九牛)。
　　犎牛(上音封山海经云南方野牛集注尔雅云今交趾所献丞相牛是也郭璞注释畜云领上犦肤起高二尺许如驼肉鞍今俗谓之峰牛是也犦音雹胅田颉反)。
　　熊罴(上羽弓反毛诗云惟熊惟罴说文云兽也似豕山居冬蛰舐足掌其掌蹯音烦下音悲尔雅云罴如熊黄白文郭璞曰似熊长头高脚猛[狂-王+敢]多力熊拔树木也)。
　　虎豹(上呼古反说文云兽君也从虍虍音呼从人以虎足似人足故也下包貌反说文云似虎团文黑花而小于虎字从豸从包省声也豸音雉)。
　　豺狼(上床皆反尔雅云豺狗足也说文云狼属也从豸才声经文从犬作豺非也案豺有二类大曰豺郎小曰豺奴小者先行共猎獐鹿杀已守之不敢即食以待豺郎后至先食饱已豺奴啖其残肉故月令云后五日豺祭兽即其是也)。
　　箜篌(上音空下音侯乐器名也释名云师延所作后出于桑闲汉上之空地也盖空国之侯所存也又云师坚为[晉-(ㄙ*ㄙ)+(口*口)]君所鼓郑卫分其地而有之遂号郑卫之淫乐也)。
　　蚖蛇(上五官愚辕二反下社遮反抱朴子曰蛇类甚多唯蚖蛇中人最急以刀割其所螫处肉弃于地肉自沸似火炙须臾焦尽人方得活也二字并从虫元它声)。
　　蝮蝎(上芳伏反尔雅曰蝮虺博三寸首大如擘郭璞注云如人擘指史记云蝮螫手则断也下轩谒反四方通语也说文云毒虫也尾上拳玉篇云虿也字从虫歇形声字也经文作蝎音褐蝎蛣崛也乖蝮蝎义也)。
　　鱼鳖(上语居反说文水虫也尔雅云鱼尾谓之丙郭注云似篆书丙字俗作鱼字下鞭灭反说文云水介虫也从黾敝声也经文从鱼作鳖俗字也黾音猛)。
　　鼋鼍(上音元说文云大鳖也大者如车轮小者如盘有神力能制水族魅人而食之下唐多反山海经云江水多鼍郭注云似蜥蜴有鳞大者长丈许小者四五尺说文云水介虫也从黾[咒-几+里]省声也黾音猛[咒-几+里]音那经文二字下并从龟作[元/龜]鼍俗字非也)。
　　凤凰(上冯贡反下音皇尔雅曰鷃凤其雌凰郭璞注云瑞应鸟也许慎说文云神鸟也出东方君子之国翱翔四海之外龙文龟背燕颔鸡喙五[彰-章+豸]备举非梧桐不栖非竹实不食朝鸣曰发明昼鸣上朔夕鸣曰满昌昏鸣曰固常夜鸣曰保长见则天下大安)。
　　苏莫遮冒(下毛报反说文云小儿及蛮夷头衣从目曰声也曰音同上文字集略从巾作帽亦通案苏莫遮胡语也本云飒么遮此云戏也出龟兹国至今由有此曲即大面拨头之类是也)。
　　船筏(上顺专反舟也方言云自关而西谓舟为船案说文从舟从沿省声也今作船俗字有作舡非也下烦袜反俗字也缚竹木浮于水也广雅从舟作[舟*發]说文作橃从木发声也)。
　　[涅-土+(出/大/((犀-尸)-牛+十))]河(上蒲冒反考声云猝雨也说文疾雨水也又[涅-土+(出/大/((犀-尸)-牛+十))]霣也字从水从曰从出从廾音拱从丰音滔也)。
　　毫牦(上胡高反下力驰反九章算经云凡度之始初于忽十忽为丝十丝为毫十毫为牦说文云毫牦二字并从毛毫字从豪省牦字从[漦-未+牙]省经文作豪[(牙*ㄆ)/束]二字误也)。
　　轻懱(下眠鳖反说文云轻[仁-二+易]也从心变体作忄从薎音同上经文从竹作篾竹皮也非经义有本从手作[打-丁+蔑]乐名也今不取)。

　　大乘理趣六波罗蜜多经卷第二

　　迦遮邻底迦(上下二字皆姜佉反底音丁以反西国瑞鸟名也身有葩毛非常轻耎绩以为衣转轮圣王方御此服即今彼国见有此鸟流类毛粗不如轮王时所得者也)。
　　不瞚(下水闰反说文云瞚谓目开阖数摇动也从目寅亦声也俗作瞬古文作眒今经文从目旬作眴亦通鲁史春秋云万世犹如一眴也)。
　　嗢钵罗(上乌骨反正梵语也旧云优钵罗或云沤钵罗此译云青莲华最香最大人间绝无出大雪山无热恼池也)。
　　钵特磨(梵语不正也或云波头摩或云钵弩摩正云钵纳摩此译云红莲花谓花之上者也)。
　　拘牟头(或云拘勿头或云拘摩那皆梵语讹转尔正云拘某陀此译云赤色莲花人间亦少多出彼池)。
　　奔茶利(古云芬陀利皆讹也正云奔去声[奴/糸]奴雅反哩迦此云白色莲花也人间无亦出彼池也)。
　　曼茶罗(或云曼吒罗具足应云摩贺曼拏上声攞此云大坛即众圣集会所案金刚顶经有十七大曼茶罗一一皆具四曼茶罗广如彼说)。
　　蓊郁(上屋孔反下温律反说文郁草也字从林缶芳久反冖音人[鬯-匕]匕彡作郁经文作郁俗用非也汉书司马相如云蓊郁草木盛貌也)。
　　庵愔(上乌甘反下于淫反真言中字也)。
　　呬醯(上馨以反下呼鸡反)。
　　[少/兔]迷(上奴沟反案字兔子)。
　　[乞*頁]叉(上苦骨反案字白秃)。
　　你[口*尸](下音许兮反真言中字也)。
　　沃屹(上乌酷反下鱼讫反自庵揞至沃屹并直言用影梵文不求字义)。
　　赈恤(上真刃反尔雅曰赈富也下思律反郑注周礼云赈恤忧贫也顾野王云赈救也恤慜也说文云恤从心血声也)。
　　心胏(白虎通云心礼也南方火之精赤锐而有瓣如未敷莲花王[?*十]和脉经云心与小肠大肠合为府其藏神其候口反心有病则失音不能言下芳废反白虎通云胏义也西方金之精色白王[?*十]和脉经云胏与膀胱合为府其神魄其喉鼻故胏有病则鼻不闻香臭说文云从肉[姊-女]声也[姊-女]音肥味反经文从市作肺俗用非)。
　　肠胃(上除良反释名云腹内畅气之府也说文从肉场省声也下或作胃俗字也正作胃白虎通云脾之府色黑说文云谷府也从肉象形字也)。
　　肝胆(上音干白虎通云肝仁也东方木之精王氏脉经云肝与胆合为府其神魂其候目故肝热则目赤说文从月干声也下答敢反白虎通云胆者肝之府主仁是以仁者有勇王氏脉经云胆之病则精神不守说文云从肉詹声也詹音占)。
　　脾肾(上婢弥反白虎通云脾者信也中央土之精色黄王氏脉经云脾与胃合为府其候舌故脾有热则舌病唇不收下臣忍反白虎通云肾者智也北方水之精色黑其形偶脉经云肾与三焦合为府其候耳故肾虚则耳聋说文从肉臤臤音启弦反)。

　　大乘理趣六波罗蜜多经卷第三

　　穿胁(下许业反说文云肚两旁胁也从肉劦声也劦音叶从三力经文从三刀作刕非也)。
　　啄啖(上音卓广雅云啄啮也说文云鸟餐也从口豕声也豕音丑绿反经文从彖作喙音吁秽反鸟口也非此义下唐滥反啖亦食也或作啖亦同)。
　　钻鋷(上俭严反说文云铁銸夹取物也从金占声经文从苷作钳乃小儿铁枷也非夹取义下黏辄反说文鋷亦钻也摄也从金取声也取音同上经文从三耳作镊车下铁纂非本字)。
　　磔裂(上陟革反字书云磔开也又张也说文云杀而张[月*薄]也音匹各反谓割肉也周礼云磔牲祭以禳灾也郭璞注尔雅云今俗磔狗当大道中云止风也)。
　　焚燎(下聊吊反郑注礼记云照也说文云放火也从火尞形声字也)。
　　相拶(下赞辣反集训云拶逼也考声云排也说文云从手[巢-果+夕]声[巢-果+夕]音才辣反辣音阑怛反)。
　　偃仆(上去蹇反广雅云偃仰也从人匽声下明北反或作踣同考声云前倒也覆面也说文倾顿也又芳遇反)。
　　斸斫(上冢绿反考声云斸掘也鑺斸也说文斸斫也从斤属声也经文作斸俗字下章若反刀斫也)。
　　缰[糸*(車/山)*糸](上音姜下音秘顾野王云制驭车马勒也说文形声字也[糸*(車/山)*糸]字从丝从[車/山]音卫会意字也有从口从亡非)。
　　鞭挞(上必绵反说文云马策也从革便声下他葛反郑注周礼云抶也抶犹打击也抶音耻栗反说文挞从手达声也)。
　　皮下(上音被谓发垂也说文从髟皮声髟音必遥反)。
　　[梟-木+儿]雁(上辅于尔雅曰舒[梟-木+儿]鹜鹜音木郭璞注云鸭也考声云野鸭之小者也字从鸟几声几音殊几者鸟之短羽飞几几然形声字也下颜谏反毛诗传云大曰鸿小曰雁随阳鸟也月令云季秋之月鸿雁来宾说文雁鹅尸也亦名鴚音歌)。
　　蜴蜥(上音亦下西历反尔雅云蜥蜴蝘蜓即守宫也说文云在壁曰蝘蜒在草曰蜥蜴方言云秦晋谓之守宫南楚谓之蛇医或谓之蝾螈说文云蜴字或作易蜥字从虫析声经文从斤作蚚乃音祈非蜴蜥字)。
　　虮虱(上居拟反韵英云虱卵也下所乙反说文啮人虫也从迅昆作虱经文从迅作虱俗用非也迅音信昆音昆也)。
　　[蚤-虫+(虫*虫)]等(臧老反说文啮人跳虫子也从昆从叉亦声也经文作蚤俗字叉音爪)。
　　螟蛉(上觅瓶反下历丁反尔雅曰螟蛉桑虫毛诗虫鱼疏云桑小青虫也似步屈今蜾[虫*羸]所负为子者是也蜾[虫*羸]蜂也一名蠮螉许慎云细腰蜂也郭璞云俗谓螟蛉为桑蟃蜾音果[虫*羸]音鲁果反蠮音烟继反螉音乌公反蟃音万)。
　　蟊螣(上莫侯反下腾德反皆蝗虫类也毛诗传曰食根蟊食叶螣或作[鳶-鳥+虫]尔雅作[虫*貣]说文曰官吏乞貣则生[鳶-鳥+虫]二字皆形声字也)。
　　蛗螽(上音负下音终说文作[眾/虫]音同上许慎曰负螽蝗虫类也在草中不食苗毛诗曰趯趯蛗螽尔雅作蛗螽皆形声字趯音他历反)。
　　蛱蝶(上兼叶反下恬颊反说文虫名也一名胡蝶庄周所梦者是也二字并从虫虫音许鬼反夹枼声夹音古洽反枼音叶)。
　　蜣螂(上佉良反下音良尔雅云蛣蜣蜣螂也郭璞注云黑甲虫也啖粪土者蛣音诘)。
　　蝇[蠢-春+(└@人)](上孕蒸反下麦彭反郑笺毛诗云蝇之为虫汗白为黑方言云秦晋陈楚之间谓之蝇东齐谓之羊声讹转也郭璞曰江东呼羊似蝇也)。
　　[馬*橐]驼(上又作馲同音汤落反亦音郎各反下亦作驼同音唐何反考声云胡地畜也山海经云背有肉鞍力负千斤日行三百里能知水泉所在也说文二字皆形声也经文作骆音洛尔雅云白马黑鬣曰骆非馲驼字也)。
　　尪羸(上乌光反考声云破也杜注左传云瘠病也说文云曲胫也从犬象漏曲一脚王声也经文从兀作尪误也下力追反贾住国语云羸病也杜预注左传云弱也说文羸瘦也从羊从[嬴-女]音力戈反)。
　　[利-禾+皮]剥(上音皮下邦角反字书剥落也伤害也上[利-禾+皮]字相承音皮检字书无此字未达案合作[歹*皮]音疋靡反伤也打折也)。
　　皴劈(上匕遵反埤苍云皴皵也皵音匕略反考声云冻裂也说文从皮夋形声字也夋音匕旬反下劈音匹亦反广雅云劈裂也说文劈破也从刀辟声也古文作[脈-月+片]从片从[脈-月]分散形也)。
　　乞丐(下垓碍反说文云人亡财物则行乞丐也丐亦求也字从人从亡不从包也)。
　　劳倦(下渠卷反疲也懈也尚书云猒倦也说文云从人卷声或作倦亦通经文作倦无此字也)。
　　弓弰(下所交反埤苍云弓两端末也考声云弰谓弓两头从弓肖声)。
　　孤茕(上古胡反考声云孤独也说文云无父曰孤从孑音结从觚省声也下葵营反考声云孤单也文字典说云无兄弟曰茕说文作茕从迅营省声或从人作茕或作[勞-力+儿]皆通用也)。
　　鳏寡(上寡顽反礼记云老而无妻曰鳏尚书云有鳏在下谓舜年过而无室也下寡音关瓦反考声云独也谓妇人无夫也寡字下从分经文从灬音必遥反作[宋-木+(烈-列+(百-日+目))]书写误)。
　　囹圄(上历丁反下鱼举反周时狱名夏曰夏台殷曰羑里周曰囹圄也谓囚禁罪人之所二字并形声也)。
　　鈇钺(上甫于反又音斧礼记诸侯赐斧钺然后得杀郑玄注云得其器乃敢行其事说文鈇剉也从金夫声下袁厥反崔豹古今注云诸侯得黄钺者许斩持节将说文从金戉声也戉字从[戉-戈]音厥从戈经作戊非也音茂)。
　　蛊道(上音野郑注周礼云野毒虫也说文云腹中虫能痛害人从虫皿声或云蛊毒蛊音古字)。
　　护魔法(护魔二字或云呼么梵语也唐云火祭案瑜伽护魔经有四种炉谓半月形满月形方与八角应四种法谓勾召降伏息灾敬爱等加持虽别皆以三白食及杂花果等于炉中焚燎用祭贤圣如此方燔柴之祭)。
　　[燖-口+几]去(上祥檐反考声云燂煮也谓以汤沃毛令脱也说文云从火覃声也经文作[燖-口+几]俗字也正作[(((嘹-口)-小)-日+干)*(大/火)]古文作[(夕/火)*(ㄆ/火)]今人罕用)。
　　鬃髦(上子柬反蔡邕云骏马上毛也古今典说云马鬃也从马[稯-禾]声也下音毛[稯-禾]音同上)。
　　剜眼(上碗莞反埤苍云剜削也考声云剜由刻也说文云从刀[(餐-食)-又+(厄-厂)]形声也)。
　　刵耳(上而志反孔注尚书云刵截耳也广雅亦云截耳也说文云断耳也从刀耳声也)。
　　劓鼻(宜器反孔注尚书云劓割也说文云截也从刀鼻声也)。
　　魁脍(上苦瑰反孔注尚书云魁师也郑注礼记云首也史记云牡夫也从斗鬼也下瑰外反广雅云脍割也案魁脍者屠杀凶恶之师也字从肉会声也)。
　　罘网(上缚谋反郑注礼记云罘兽罟也韵英云罝也说文兔罟也从[同-(一/口)+人]不声罟音古罝音姐耶反下无仿反亦作网正作罔也)。
　　矰缴(上则登反郑注周礼云结缴于矢谓之矰也考工记云矰矢弓所用也又云矢羽名也说文从矢曾声也经文作缯音疾陵反误书也下章苦反广雅云缴缠也说文云生丝缕也从糸敫声也敫音羊灼反作[譥-言+糸]字亦通用)。
　　薜荔多(上鼙闭反下[利/(尒-小+(恭-共))]帝反梵语讹也正云毕隶多此云饿鬼也亦三途中鬼趣总名也)。

　　大乘理趣六波罗蜜多经卷第四

　　乳哺(下浦慕反许慎注淮南子云口中嚼食与之似鸟与儿食曰哺说文从口甫声也今经文从食作餔米糊也又逋布二音非乳哺义也)。
　　颦嘁(上毗寅反下子六反文字集略云颦者嘁眉也顾野王云忧愁思虑不乐之貌也古文作颦亦作颦下或作[戚/口]经文从足作蹙非也)。
　　溪涧(上启奚反尔雅曰水注川也说文云川渎无所通者也从谷奚声亦作溪字下闲晏反毛诗传曰山夹水曰涧说文云从水间声也又作涧亦作[谷*間]皆通用也)。
　　[泊-日+几]涨(上芳梵反王逸注楚辞云[泊-日+几]淹也说文净也从水凡声下张亮反郭璞注江赋云涨大水也说文从水张声也)。
　　噏取(上歆急反顾野王云噏气息入也说文云内息也从口翕声亦作吸字歆音许金反)。
　　镮钏(上滑关反博雅云指镮也文字典说云小拇指镮也说文从金还省声下川眷反文字典说云臂钏也说文腕环也从金川声也)。
　　耳珰(下音当释名云穿耳施珠曰珰埤苍云耳饰也说文云从王当声也)。
　　俳优(上败埋反博雅云俳亦优也说文云戏也从人非声也下于尤反顾野王云优乐人所为戏笑杜注左传云调戏也苍颉篇云优亦乐也说文云从人忧声也)。
　　尼杀昙分(梵语数法之极也或云优波尼洒陁慧菀法师音义引瑜伽大论译为微细分如析一毛以为百分又析彼一分为百千万分又于析分中如前析之乃至邻虚至不可析处名为邬波尼杀昙分也)。
　　窣堵波(上苏骨反梵语也或云苏偷婆或云塔婆皆梵言楚夏耳此译云高胜方坟也即安如来舍利[墫-酋+(甫-、)]石铁木等塔是也俗语或云浮图也)。
　　赧而(上拏拣反方言云赧亦愧也说文云面惭赤也字从[尸@又]声也[尸@又]音[展-尸+厂]经文从皮作赧误书也)。
　　疮疣(上楚霜反礼记云头有疮则沐说文云创伤也古文作用象刀入形也下有求反苍颉篇云病也又小曰疣大曰赘也古今正字亦作[病-丙+又]赘音佳芮反)。

　　大乘理趣六波罗蜜多经卷第五

　　梦寐(上说文作梦从宀从爿梦周礼以日月星辰占六梦之吉凶一曰正梦二曰[咒-几+中]梦三曰思梦四曰悟梦五曰憘梦六曰惧梦下弥臂反寐寝也说文从梦未省声也)。
　　[寤-吾+告]寤(上又作觉同音教博雅云觉知也下五故反毛诗云寤亦觉也说文云从梦省吾声也)。
　　陷阱(上咸鉴反考声云陷穴也王逸注楚辞云陷没也从阜陷声亦单作陷字下情性反郑注周礼云穿地为深坑捕禽兽也说文从穴井声或作阱亦作[穴/(井*又)]阱皆古字也)。
　　游泳(上酉幽反顾野王云游浮于水上而进也郑注周礼云备沉溺也说文从水斿声下荣命反毛诗云潜行水中为泳郭注尔雅云水底行说文云从水咏省声也)。
　　钩饵(下仍吏反说文云粉饼也又食也案钩饵即以鱼所食物施于钩用取鱼)。
　　黑蜂(下敷容反尔雅云土蜂木蜂郭注云今江东呼大蜂于地中作房者为马蜂啖其子者也尔雅正作蜂今俗作蜂或俗音蓬也)。
　　旋岚(下腊南反梵语也即劫灾起时大猛风也)。
　　谈谑(上蹈南反顾野王云谈言论也说文从言炎声下香虐反尔雅曰谑浪笑敖戏谑也说文亦云戏也从言虐形声也)。
　　枯槁(上苦姑反说文云枯亦槁也从木古声也下苦老反考声云槁干也说文作槁木枯也从木高声亦作[歹*高]字也)。
　　眼睛(下子盈反考声云目珠子也说文云从目青声经文有作精善也正也非眼睛义也)。
　　厮下(上息资反何休注公羊传云厮贱人也广雅命使者也说文云从广斯声亦作厮)。

　　大乘理趣六波罗蜜多经卷第六

　　旃茶罗(梵语也或云旃陁罗此译云严炽谓屠杀者种类之名也一云主杀狱卒也西域记云其人行则摇铃自标或柱破头之竹若不然者王即与其罪也)。
　　[木*第]隥(上体奚反贾注国语云梯阶也说文解同从木第声也下登邓反博雅云隥履也依而上之也说文云从阜登声也)。
　　蚁穴(上宜倚反尔雅曰蚍蜉大蚁小者蚁郭注云大者俗呼马蚍蜉说文从虫岂声也经文作蚁[義/虫]皆俗字也)。
　　捐弃(上悦玄反考声云捐弃也俗作捐从手涓省声也下轻异反说文弃捐也从廾音拱从枼音钵安反从云音土骨反云逆子也倒书子字推而弃之会意字也)。
　　革[革*徙](上耕额反革兽皮也下所绮反考声云履之不摄跟者名为革[革*徙]说文鞮属也从革徙声经文从尸作屣或作[革*徙]俗字也鞮音都奚反)。
　　愧恧(上归位反杜注左传云愧惭也耻也说文云从女鬼声或从心作愧亦通下女六反尔雅云心愧为恧说文云亦惭也从心而音同上[百-日+皿]字无下画也)。

　　大乘理趣六波罗蜜多经卷第七

　　窳惰(上俞主反史记云窳亦懒惰也尔雅劳也郭注云劳苦者多惰寙言懒人不能自起如瓜瓠系在地不能起立故窳字从二瓜喻懒人在室中不出说文从穴会意字也下徒卧反考声云惰懒也说文云从心隋声也亦作惰字)。
　　耕垦(上古衡反苍颉篇云耕亦恳田也山海经云后稷之孙叔均始作耕郭景淳注云始用牛犁也说文云从耒从井像耕垄之形古作耕下康佷反苍颉篇云垦亦耕也广雅理也说文从土貇声)。
　　擐甲(上本音患杜注左传云擐甲执兵是也说文云穿贯衣甲也从手还省声)。
　　芬馥(上芬文反考声云香气也古文从屮作[山/分]屮音丑列反说文云草初生香气分布从屮分声今隶书从草作芬芬和也经文从香作馚非本字下凭目反韩诗云芬馥香气貌也)。
　　阿迦腻吒(梵语也具足应云阿迦尼瑟吒此译云色究竟也言其色界十八天中此最终极也又云无小余天互望亦大亦小此之一天唯大无小故以为名)。
　　阿鼻(梵语也或云阿毗或云阿鼻旨此云无间无间有二义一身无间二受苦无间此地狱纵广深等二万由旬故俱舍论云此下过二万无间深广同也)。
　　赡部洲(上时染反梵语也此大地总名古经或名琰浮或名阎浮提皆讹转耳立世阿毗昙论云此洲北泥民陀罗河南岸正当洲之中心有赡部树下水底南岸下有赡部黄金古名阎浮檀金是也树因金而立名洲因树而得号故名赡部洲也)。
　　胜身洲(古云弗于逮或名弗婆提或云毗提呵皆梵语轻重异也正云补啰嚩尾尼贺译云身胜毗昙云以彼洲人身形殊胜体无诸疾量长八肘故以为名)。
　　牛货洲(古云瞿伽尼或云瞿耶尼或名瞿陀尼皆讹转也正云遇嚩柅义译为牛货毗昙云以彼多牛用牛货易故因以为名)。
　　俱卢洲(古名郁单越或名郁怛罗或名郁多罗拘楼亦名郁多罗鸠留皆讹转也正云嗢怛罗矩噜此译云高胜谓此一洲人无中夭定寿千岁)。
　　畟方(上初色反说文正方四面齐等)。
　　竦栗(上相勇反杜注左传云悚惧也考声心不安也说文从立从束言自甲朿也经文从心作悚俗字也下邻吉反郭注尔雅云栗忧戚也尚书云危惧也说文从心栗声)。
　　赒给(上之由反毛诗传云赒救也郑笺云权救其患也说文云从贝周声也下金立反顾野王云给权供也贾注国语云给及也足也备也说文相供足也从糸合声)。

　　大乘理趣六波罗蜜多经卷第八

　　惯习(上关患反杜注左传云惯亦习也说文作遦云习也从辵贯声辵音丑略反经文有本作串音钏俗字也)。
　　躁动(上早到反贾注国语云躁扰也郑注论语云不安静也考声性急也玉篇云躁亦动也说文云从足喿声经文从参作[跳-兆+(參-(彰-章)+(恭-共))]非也喿音苏到反参音仓含反)。
　　牦牛(上昴包反山海经云潘侯之山有兽状如牛而四节生毛名曰牦牛郭璞注云牛背膝胡尾皆长毛也说文西南夷长髦牛也字从敕牛教力之反胡臆前项下)。
　　作鐆(下随醉反左传云风驾出鐆杜注云取火具也淮南子云阳鐆见日则熯而为火也说文云从金队声经文作燧或作[遂/火]皆俗字乃候望之烽火也非经用熯音然善反)。
　　蟒蛇(上莫榜反尔雅云蟒王蛇也郭注云蛇之大者故曰蟒蛇说文云从虫莽声莽字说文从犬[卄/廾]声[卄/廾]音同上从重草篆作茻经文从卉作莽误也下射遮反毛诗云惟虺惟蛇周易蛇豸属也说文从虫它声经文作蛇俗字也它音徒何反豸音雉也)。
　　墋[屮/工/毋](上楚锦反砂墋不可服说文从土参声参从彡音衫经文从小作[參-(彰-章)+小]谬也又从石作碜俗字[屮/工/毋]字说文从屮音丑列反屮草也云草初生有[屮/工/毋]也)。
　　[夢-夕+登]瞢(上音腾考声云瞢[夢-夕+登]卧初起貌也下墨崩反郑注周礼云目无精光不明也杜注左传云闷也二字皆从梦省登目亦声也)。
　　粗歰(上粗字正作粗从三鹿说文不细也今省去二鹿作此粗字下色立反说文云歰不滑也字从四止二止倒书二止正书经文从水三止作涩非)。
　　扪摸(上没奔反毛诗注云扪持也声类亦摸也说文云从手门声下[怡-台+(└@人)]博反方言云摸[打-丁+索]摩挲也说文云从手莫声经文从莫下著手作摹音谟亦摩挲也摸或亦音谋字也)。

　　大乘理趣六波罗蜜多经卷第九

　　憾恨(上含绀反孔注论语云憾亦恨也说文从心感声下胡艮反苍颉篇云恨[死/心]也从心艮声也)。
　　映蔽(上于敬反李注文选云映傍照也孙缅云隐也从日英声经文从央作映音乌浪反非此用也下卑袂反史记云蔽障也说文云从草敝声也敝音同上)。
　　火暖(下奴管反俗字也贾注国语云暖温也正作暖经文作暖非也说文从火而声)。
　　飙火(上必遥反尔雅云扶摇谓之飙郭注云暴风从下而上也说文云摇风也从风猋声也猋字三犬也音同上经文从三火作飙非也尔雅亦单作猋字)。

　　大乘理趣六波罗蜜多经卷第十

　　拇指(上莫谱反韵英云拇谓手足大指说文云从手母声母字从女中二点像母两乳形有作母音无止之辞母母全别)。
　　菡萏(上含感反下覃感反毛诗注云花未开者曰芙蓉已开者曰菡萏尔雅曰荷芙渠其花菡萏尔雅作菡萏字经文作菡萏二字皆不成字也又作[卄/閻]亦非)。
　　撮磨(上苍括反广雅云撮持也应劭注汉书云三指撮下莫何反研磨也无垢称经云是身如聚沫不可撮磨言浮幻虚脆不可撮持而磨也说文云从手最声)。
　　芭蕉(上霸麻反下子消反王注楚辞云香草名也生交址叶如席煮可为纺绩也不坚草也故无垢称云是身如芭蕉中无有坚二字并从草巴焦皆声也)。
　　络腋衣(上郎各反次音亦桉有部律名僧脚崎旧云僧祇支唐云掩腋衣也净三藏寄归传云本制恐汗污三衣先用掩右腋下交络于左肩上后披袈裟相承用为覆膊者误行已久经文作掖亦通用)。
　　稼穑(上加暇反下所侧反马注论语云树五谷曰稼郑注周礼云稼有似嫁女相生也毛诗传云种曰稼敛曰穑说文云稼禾之秀实也一云在野曰稼谷可收敛曰穑二字并从禾家啬皆声也啬音同上)。

　　续一切经音义卷第一


　　续一切经音义卷第二

　　　　燕京崇仁寺沙门希麟集

　　续音新大方广佛花严经四十卷

　　右第一尽十五此卷续音。

　　新大方广佛花严经卷第一

　　室罗筏(下音伐梵语西域国名也具足应云室罗筏悉底此翻为礼德或曰闻物即旧云舍卫国也谓此城中多出人物好行道德五天共闻故曰闻物又云昔有老仙于此习仙道后有少仙从其受学厥号闻物老仙没后少仙于此建立城郭因以为号也)。
　　翳障(上于计反顾野王云隐也亦奄也说文云羽葆也舞者所执以蔽身也从羽殹声也下又作鄣同之亮反切韵障遮也隔也字书掩也玉篇云亦作[序-予+章]说文云从阜章声)。
　　拣择(上古眼反字书云拣选也择取好者说文云从手柬声柬从束八在中音同上经文从东作拣书字人误也下音泽择亦拣也说文云选也从手泽省声字)。
　　阎浮檀(梵语也或名琰浮或云赡部立世论云有赡部树生于泥民达罗河南岸正当此洲之中心北临水上于树下水底南岸有赡部黄金即阎浮檀金是也南赡部洲因此彰名)。
　　门闼(下他达反汉书集注云闼谓小门也说文从门达声门字说文从二户也)。
　　牕牖(上楚江反说文云在墙曰牖在屋曰牕从片匆声像交眼之形经作窗或作窗皆俗字下由酒反说文云穿壁以木交为窗也从片户甫声也匆音同上)。
　　阶墀(上音皆下直尼反玉篇曰阶谓登堂之道也说文曰墀谓以丹涂地谓之丹墀又道也亦阶也)。
　　栏楯(上勒丹反下述尹反说文曰栏槛也王逸注楚辞云纵曰槛横曰楯间子谓之棂间字去声)。
　　湍激(上吐官反下古历反说文曰湍濑也浅水流于砂上曰湍也水文疑邪疾急曰激并从水专敫声也凝字去声专音端敫音同上也)。
　　洄澓(上户恢反尔雅曰逆流而上曰溯洄下符福反三苍云澓深也谓河海中洄旋之处也说文并从水回复皆声也)。
　　菡萏(上含感反下[西/卑]感反毛诗注云未开曰芙蓉已开曰菡萏也经文作[卄/(凵@(口*了*又))]萏二字皆谬也)。
　　布濩(下音护颜注汉书曰布濩犹言布露谓于鈌露之处皆遍布也经文从言作护切韵云助也台也非此用)。
　　氤氲(上于真反下音于云反切韵云二字元气盛也又香气分布貌说文云从气因温形声字也气音气温音温也)。
　　缤纷(上疋宾反下芳分反考声云缤纷乱也书云缤纷众多貌集训云缤纷盛貌并从糸宾分声也糸音觅缤正作缤字)。
　　镮钏(上又作环同滑关反博雅云指镮也文字典说小拇指镮也说文从金还省声下川眷反文字典说云臂钏也说文腕环也从金川声也)。
　　拘苏摩(梵语花名正云俱苏摩那此云悦意也其花色美气皆香形状端正见闻之者无不悦意也)。
　　跏趺(上音加下音府无反三苍云趺谓足跌也郑注仪礼云足上也案瑜伽仪有降魔吉祥之坐其跏字只合单作加先以右足趺加于左[骨*坒]上又以左足趺加于右[骨*坒]上令二足掌仰此名降魔坐又吉祥坐先以左足趺加右[骨*坒]上准前应知此乃吉祥坐为上其降魔坐次也)。
　　天竺(下相承音竹或有亦音笃山海经云身毒之国郭璞注云即天竺国也或云贤豆或云印度皆梵语讹转也正云即特罗此翻为月西域记云言诸群生轮回不息无明长夜莫有司存其犹白日既隐宵月斯继良以其土贤圣继轨导凡御物如月照临故以名焉)。
　　乌长国(正云乌仗那梵语西域记云国周五千余里崇重佛法敬信大乘旧有伽蓝一千四百所僧徒一万八千人并学大乘寂定为业善诵其文戒行清洁特闲禁咒也)。
　　支那国(或云真那或云震旦亦云摩诃支那皆梵语轻重也旧翻为汉国或云即大唐国也或翻大夏国又云思惟国谓此国人多有智略能思惟故皆义翻也)。

　　新花严经卷第二

　　违诤(上雨非反字书云背也亦逆也说文离也从辵韦声韦字从舛从口上下相背之形舛音喘口音韦走音丑略反下侧迸反说文谏止也从言争声也争音同上)。
　　阿[少/兔](上音遏下奴沟反梵语也不求字义)。
　　裸露(上华瓦反顺俗音此正音鲁果反说文云裸露肉袓也从衣果声古文作裸或作裸并通用经文多有从示作裸乃音灌书写人误也)。
　　羸瘦(上累危反杜注左传云羸弱也许纠重注淮南子云劣也从羊[嬴-女]声下所救反切韵云瘦损也说文云从疒叟声正作瘦经作瘦俗字疒音女厄反)。
　　憔悴(上情遥反下情燧反韵英云憔悴瘦恶貌经作憔悴考声云忧也愓也非瘦义汉书作憔瘁病也左传作蕉萃萎也毛诗作谯谇武帝作嫶[女*卒]皆非正字也)。
　　豺狼(上床皆反山兽也尔雅云豺狗足说文云亦狼属也从豸才声经文从犬作豺非桉豺有二种一曰豺郎二曰豺奴小者先行共猎得兽杀已不敢即食以待豺郎故月令云豺祭兽是其事下洛当反说文云狼似犬锐头白颊猛兽也从犬良形声字)。
　　枯涸(上康胡反考声云木干死也或从歹作[歹*古]古字也下河各反贾注国语云涸竭也广雅云尽也说文云从水从固声)。
　　翳膜(上于计反郭璞云翳掩也覆也说文云目病也从目殹声也经文从羽作翳非目翳下音莫考声云皮内肉外曰膜说文从肉莫声经文作瞙亦通)。
　　假寐(下弥庇反毛诗传曰寐寝也顾野王曰假寐者谓具衣冠而坐眠也说文云寐从未从梦省声)。
　　赈给(上章刃反马注论语云赈穷乏也考声云赈亦给也说文从贝辰声下居立反切韵供也散与也说文云从糸从合声也上赈又音之忍反)。
　　地狱(下虐录反史记皋陶始作狱杜预注周礼云争财曰讼也争罪曰狱风俗通云三王为狱夏曰夏台殷曰羑里周曰囹圄自秦汉已后通名为狱说文从犾言二犬相噬言以讼之会意字也今经中言地狱者地底也谓在赡部之下故言地狱故俱舍论云此下过二万无间深广同上七捺落迦八增皆十六广如论释)。

　　新花严经卷第三

　　频申(上瓶寅反毛诗传曰频急也申舒也谓以手足胸背左右上下或急蹙或舒展自解其劳倦也)。
　　聚落(上疾喻反韦昭汉书云小乡曰聚蕃篱曰落以人所居故也聚字说文云从乑从取声乑音吟从三人)。
　　旋澓(下符福反三苍曰澓深也谓河海中洄旋之处也说文云从水复声)。
　　雷震(上鲁回反王充论衡曰以天地为炉阴阳为气相击成声也说文正作雷从雨畾声下章认反切韵云动也起也说文云从雨辰声)。

　　新花严经卷第四

　　赫奕(上亨格反尔雅曰赫赫迅也郭璞曰威疾貌也方言赫发也广雅赫明也说文大赤貌从二赤下羊益反或从大作奕毛诗传曰奕灾大貌也说文云从火亦声经文从廾作弈亦通廾音拱也)。
　　熙怡(上虚之反下与之反说文熙怡和悦也方言云怡喜也湘潭间曰纷怡或云熙怡经中或作嬉音同说文云嬉乐也苍颉篇云笑也非此用也)。
　　池堑(上直离反广雅曰亭水曰池下佥焰反顾野王云城池为堑即今城外壕坑也字书云城隍也说文云坑也从土斩声也或从渐作堑亦同)。
　　垣墙(上远元反毛诗传曰垣亦墙也下匠羊反声类云墙亦垣也尚书曰无敢逾垣墙说文垣墙敝也从啬爿声爿音同上经文或作墙[序-予+(夾/回)][土*廧]墙四形皆俗用字非也)。
　　谄诳(上丑敛反周易云君子上交不谄下交不嬻也何注公羊传云谄犹佞也庄子云希意道言谓之谄说文云谄谀也从言陷声嬻音独下居况反贾注国语云诳惑也郭注尔雅云欺诳也说文云从言狂声也)。
　　罥索(上癸兖反桂菀珠丛云以绳系物谓之罥也或作[(ㄇ@(企-止))/ㄙ/月]下苏各反字书索大绳也亦绠也又尽也散也)。
　　羁鞅(上居宜反下于两反王逸注楚辞云以革络马头也释名云羁检也所以检持縻绊)。
　　茵蓐(上于真反下如欲反毛诗传曰茵虎皮也玉篇云以虎皮为蓐曰茵又作鞇郭注尔雅曰蓐席也声类曰蓐荐也又作褥字同案茵蓐二字若以皮为即从草作若以革为即从革作鞇也)。
　　疮疣(上楚霜反礼记云头有疮则沐说文作创伤也古文作刀像刀入下有求反小曰疣大曰赘也古今正字作[病-丙+又]赘音佳茵反)。
　　诱诲(上与之反考声云引也导也论语曰夫子循循善诱人说文云教也从言秀声下荒外反教也亦训也论语云诲人不倦何有于我哉说文云从言每声也)。

　　新花严经卷第五

　　咸味(上遐岩反尚书洪范云润下作咸尔雅曰咸苦也说文云北方味也从卤咸声也经文从酉作醎非也)。
　　欻然(上许勿反切韵暴起也亦忽也字从炎吹省也下如延反字书云而也说文云从月音肉从犬从灬音摽灬火行貌犬逐其肉以然之会意字也)。
　　泳游(上荣柄反尔雅曰潜行为泳郭璞注云水底行也晏子春秋曰潜行逆流百步顺流七里下以周反尔雅曰顺流而下曰溯游说文云从水斿声经文作[游-方+(十/十)]俗字非正)。
　　旋澓(下符福反三苍曰旋澓谓河海中洄流深处是也前已释竟)。
　　捃拾(上居运反汉书集注曰捃收也切韵云捃拾取也下是汁反切韵云敛也亦收拾也)。
　　楞伽(上勒登反俗字也正作棱从木夌声正梵语应云[馬*夌]誐是宝名也梵语不求字义[馬*夌]勒邓反)。
　　啸和(上苏吊反说文云呼吟也谓聚辱出声也亦作啸下胡卧反尔雅曰徒吹谓之和即应和也)。
　　挂碍(上又作罫絓二形同胡卦反字书云挂亦碍也谓罥碍也下五概反切韵止也亦作碍[得-彳]阂皆俗字也)。
　　扪摸(上没奔反毛诗注云持也声类云扪亦摸也说文云从手门声下[怡-台+(└@人)]博反方言云摸[打-丁+索]摩挲也说文从手从莫形声也)。
　　达逻(下来个反梵语不求字义也)。
　　遽即(上其倨反字书云急疾也切韵云战剽也说文云从辵豦声也豦音同上经文作遽俗非也)。
　　普霔(下之戍反切韵时雨霔下也说文从雨注形声字亦作澍正体字也)。
　　船舫(上食川反玉篇曰舟曰船下府妄反又补浪玉篇亦舟也通俗文云连舟曰舫双并两舟也)。

　　新花严经卷第六

　　船橃(上述缘反方言曰自关而西谓舟为船说文云船舟也从舟沿省声也下烦袜反考声云缚竹木浮于水上也集训云木橃也从木发声也俗从竹筏通用广雅作[舟*發]古文也经文作筏谬作也)。
　　惑箭(上胡国反切韵云心迷乱也说文云从心或声也下煎线反俗字正体作[筣-禾+(止/舟)]从竹从止从刂说文云止舟为前音前蔡邕加刂音古外反刂水也可以行舟后因行草书字变止作[止-├+〡]变舟作月变刂为刀作前字考声云箭本竹名此竹叶似苇丛生高五六尺茎实可以为矢笴因名矢为箭笴音干旱反)。
　　袈裟(上音加下音沙梵语讹也具足应云迦逻沙曳此云染色或云坏色以西域俗人皆著白色衣故简异之袈裟二字本非衣名不合从衣)。
　　脐轮(上情奚反字书云当腹之中曰脐说文云膍脐也从肉齐声也或作齐亦通经文单作齐古文借用也下力迍反周礼曰轸之方以像地盖之以像天轮圆以像日月也轮三十幅也从车仑声)。
　　两胁(下或作胁同香业反说文云肚两傍也从肉从劦声音叶从三力经文从三刀作[月*(刀/(刀*刀))]非也)。
　　广狭(下遐甲反礼记云广则容奸狭则思欲考声云狭隘也玉篇云迫隘也不广也经文从犬作狭误谬也乃是狭习字犬马所以驯狭之又轻[仁-二+易]也甚非广狭义也有经作陕亦非乃陕州字陕音式染反即周书分陕之地是也)。
　　渔捕(上语居反说文渔谓捕渔也世本云古以天下多水故教人渔下蒲故反切韵云捉也顾野王云捕逐也说文云从手甫声也甫音俯)。
　　屠猎(上唐胡反考声云残杀也说文刳也从尸都省声也下廉叶反考声云犬逐兽也尔雅曰猎虚也又取也亦谓畋兽为猎说文云从犬鼠声也鼠音云上)。

　　新花严经卷第七

　　映蔽(上于敬反考声云晖也隐也韵英云傍照也古文作[暟-豆+火]下卑袂反韵英云掩也考声云鄣也说文云从草敝声也)。
　　善轭(下于格反俗作轭正作轭从户乙声也郑众注考工记云轭辕端压牛领木也)。
　　阎罗王(或云剡魔或云[燜-心+舀]魔皆讹略梵语也正云琰魔罗义翻为平等王谓典生死罪福之业主守八寒八热大地狱役使鬼卒于五趣中追摄罪人平等治罚捶拷故三启经云将至琰魔王随业而受报是其事也)。
　　垣墙(上远元反毛诗传曰垣亦墙也下匠羊反声类云亦墙垣也尚书云无敢逾垣墙说文墙敝也从啬爿声也经中或作墙[堐-圭+(土/回)][爿*((暴-(日/共))/回)]并俗)。
　　氛氲(上符云反下于云反王逸注楚辞云氛氲盛也谓香气远布貌也)。
　　延袤(下莫候反字书云广袤也切韵云东西曰广南北曰袤也又袤亦长也说文云从衣矛声)。
　　甍栋(上莫耕反切韵甍亦栋也下多贡反尔雅曰栋谓之桴郭璞注曰屋稳也桴音浮檼于靳甍从瓦从梦省声也)。
　　凫雁(上辅于反尔雅曰舒凫鹜音木郭璞注云鸭也考声云野鸭之小者也字书云从鸟从几几音殊声也下颜谏反毛诗传曰大曰鸿小曰雁即随阳鸟也礼记月令云季秋之月鸿雁来[實-毌+尸]方言云自关而西谓雁为鴚鹅鴚音歌)。
　　鸳鸯(上于袁反下于姜反毛诗曰鸳鸯干飞传曰鸳鸯疋鸟也言其止为疋偶飞则双飞说文从夗央皆形声字也)。
　　白鹤(何各反郭璞注山海经云色白长喙寿满千岁顶背朱色字书云神仙鸟也见则为祥瑞也抱朴子曰鹤鸣九皋声闻于天淮南子云鸡知将晓鹤知夜半也说文云从鸟隺声隺音何各反又解隺从冖音癸营反从隹隹即鸟也鸟高飞至欲出冖也会意字)。
　　理翮(上良始反字书云通也切韵料理也说文云从玉里声下行格反顾野王云鸟羽翮也说文从羽鬲声鬲音革也)。
　　耳珰(下都郎反释名云穿耳施珠曰珰埤苍云耳饰也说文从玉当声)。

　　新花严经卷第八

　　蓊郁(上乌孔反汉书相如传从竹作[竺-二+翁]下于物反切韵云香草也又作郁俗字也玉篇云蓊郁草木盛貌也)。
　　葱翠(上仓红反下七醉反上合作总字青黄色葱葱乃荤菜也说文云翠青羽雀也今言总翠谓杂色晃曜也非是葱菜之翠也)。
　　优钵罗(或云沤钵罗正云嗢钵罗此云青莲花其花青色叶细狭长香气远闻人间无此华唯无热恼大龙池中有也嗢乌骨反)。
　　波头摩(或云钵头摩或云钵弩摩亦云钵特摩皆梵声讹转正云钵纳摩此云红莲花人间亦有或名赤黄色莲花也)。
　　拘物头(或云拘牟那正云拘某陀此云赤莲花其花深朱甚香亦大人间亦无唯彼池有)。
　　芬陁利(或云奔茶利迦正云本拏哩迦此云白莲花其花如雪如银光掩人目甚香亦大多出彼池[去/(冗-几+手)]音奴雅反)。
　　牵我(上企坚反广雅云牵连也挽也说文云引前也从冖音癸营反像牛之縻也从牛玄声也俗从去手作牵非也)。

　　新花严经卷第九

　　波涛(上博和反尔雅云大波为澜小波为沦切韵云水波也下唐豪反苍颉篇云涛大波也说文云涛谓潮水涌起也从水寿省声)。
　　涌浪(上容悚反说文云勇亦腾起也从水勇声也亦作涌下来宕反切韵云浪亦波也说文云从水朗省声)。
　　栏楯(上落干反慈恩音义云钩栏也或作阑说文云门遮也下食尹反说文云楯栏槛也王逸注楚辞云槛楯也纵曰槛横曰楯字从木盾声也)。
　　窗牖(上楚江反释名曰窗聪也谓内视于外聪明也下余帚反玉篇道也向也尔雅曰牖户之间谓之扆是也)。
　　廛里(上直连反注周礼云廛居也郑注礼记云廛市邸舍也玉篇云城市内亩半空地谓之廛经文作厘或作[堐-圭+(烈-列+里)]皆非下良耳反周礼五家为邻五邻为里里亦居也)。
　　颐颔(上以伊反下含感反方言云颐颔牙名也文字集略云颏也说文云辅车骨也从页页头也臣含声也经文作颐非也臣音夷也)。
　　[戶@肉]髆(上古贤反切韵云顶傍也髆上也下榜莫反字林髆胛也说文云肩胛也从骨博省声也经文作膊音普博反郭璞云披割午羊五藏谓之膊非肩髆义胛音甲)。
　　佣圆(上丑囟反考声云上下均也韵英佣直也说文云均直也从人庸声也经文作佣俗字也)。
　　胸臆(上香邕反说文云胸膺也膺即臆或作匈亦通下应力反说文臆亦胸骨也从肉亿省声也)。
　　过膝(下[口/└/月]逸反玉篇膝胫上头也说文胫骨节头也正体从月从[暴-(日/共)+夾]作[滕-(券-刀)+夾]此[滕-(券-刀)+夾]字时用已久有经作[滕-(券-刀)+夾]字全乖)。
　　网鞔(下莫盘反郑注周礼云革络鞔也广雅云鞔补也案网鞔谓如来十指之间如罗网鞔覆也)。
　　鹿腨(上来谷反切韵兽名也下遄耎反文字集略云胫之肠也说文足[跳-兆+非]肠也或作[跳-兆+專]踹[跳-兆+專]并同今从肉遄省声遄音船案鹿腨者谓医泥耶鹿王身毛种种异色光润鲜明腨膝佣纤故引为喻也)。
　　足跟(下网恩反字统云足后曰跟说文曰足踵也从足根省声也踵音肿)。
　　不瞬(又作瞚同式闰反韵英云动目数摇动也吕氏春秋曰万世犹如一瞬目也或作眴亦通)。
　　雍肃(上于容反尔雅曰雍雍和也郭璞注云和乐也又作邕尔雅正作痈皆同下息竹反尔雅云肃肃恭也郭注云容仪谨敬也肃字从[聿-土+十]从[(棩-木)-一][聿-土+十]音女辄反槁属[(棩-木)-一]古文泉字两傍像岸横画像水以[聿-土+十]插在中间肃然也会意字)。

　　新花严经卷第十

　　河渚(上音何尔雅曰江河淮济为四渎山海经曰河出昆仑西北隅郭注云潜流地中汩漱沙壤宣其浊黄也下章与反尔雅曰水中可居者曰洲小洲为渚王逸注楚辞云水涯曰渚尔雅从阜作陼义同)。
　　风痫(上音封说文云风动虫生故虫八月而化从虫几声也下限奸反声类云小儿病也从疒间声也疒音女厄反像倚卧之形也)。
　　痟瘦(上相焦反说文作消尽也切韵云渴病也下正作瘦同所救反切韵云损也说文云瘦瘠也瘠音籍)。
　　门闼(上门字或作门说文云从二户也下他达反汉书集注云闼谓小门也切韵云闼谓门道也又通也)。
　　百洛叉为一俱胝(洛叉俱胝皆梵语数法名也。或十万为一洛叉。百万为一洛叉或万万为一洛叉。依此方孙子算经云十十为百。十百为千。十千为万。自万至亿有三等上中下数变之也。依黄帝算经总有二十三数谓一二三四五六七八九十百千万亿兆京垓秭壤沟涧正载也。亦从万已去有三等数谓其下者十十变之。中者百百变之。上者亿亿变之。慧菀法师云经言俱胝当此亿也。阿庾多兆也。那由他京也。余准例知。自亿已去皆以能数量为一数。复数至本名数量乃至不可说转是)。
　　獶钵弥(上奴刀反下迷比反)。
　　逻伽(上卢贺反)。
　　皤诃(上音婆下音呵)。
　　睹[里*也](下里也反)。
　　你[口*尸](下许伊反)。
　　瓢孽哆(上毗摽反中鱼谒反下多可反)。
　　印[寧*吉](下宁吉反)。
　　呾罗(上音怛从旦经从且非也)。
　　鞞么(上音毗下音莫可反自獶钵弥至鞞么皆真言中字但借音就字影对梵声不求训释也)。

　　新花严经卷第十一

　　衢路(上具于反尔雅曰四达谓之衢郭璞注云谓交道四出也下卢故反尔雅曰路旅途也郭璞注云途即道)。
　　藤根(上徒能反切韵云苰藤草名也韵英云藤萝也依树蔓生说文从草滕声也)。
　　雉堞(上池履反字书云雉[阿-可+兒]也公羊传云五板为堵五堵为雉百雉为城何休注云二万尺也考声礼记并云天子城千雉盖受百雉之城十也公侯城百雉伯城七十雉子男五十雉但诸侯之城缺其南以授过也下徒颊反杜注左传云堞者城上女墙也说文女垣也从土枼声也)。
　　[鬻-米+毓]香(上以六反郑注周礼云[鬻-米+毓]卖也顾野王云卖物也说文从[鬻-米]毓声也[鬻-米]音格毓音育下香正从黍甘作[黍/甘]字)。
　　窍隙(上启叫反郑注周礼云窍孔也说文云空也从穴敫声也下乡逆反广雅云隙裂也贾注国语云衅也说文云壁际小孔也从阜从白上下小也经文作隙非)。
　　仓篅(上七岗反切韵云仓廪也释名云仓藏谷物所也下市缘反切韵篅亦仓也说文从竹遄省声也经文或作圌俗字)。
　　挺埴(上伤延反下承力反淮南子云陶人之挻埴也许注云押也孔注尚书云埴黏土也如淳曰挻击也[打-丁+直]柔也和也谓柔土作器也说文挻字从手埴字从土并形声字经文二字皆从土作埏埴上字误也)。
　　坏器(上芳杯反切韵云未烧瓦器也说文作坏下去冀反史记云舜作什器于寿丘说文云器皿也饮食之器总名也从犬[器-犬]音庄立反[器-犬]众皿犬以守之会意字)。
　　燥湿(上苏皓反切韵云干也说文云火干也从火喿声下身入反切韵云水沾也经文作湿俗用非也)。
　　恤茕(上新律反切韵云赈恤也下葵营反考声云孤单也文字典说云无兄弟也)。
　　嫡嗣(上丁历反切韵正也字书云长也尔雅曰长妇为嫡也下祥志反尔雅嗣续也)。
　　日跻(上人一反说文曰实也言太阳之精不亏也下祖兮反尔雅曰跻登也公羊传曰跻者何升也或作隮升音升)。
　　驾驷(上古讶反切韵驾乘也毛诗云驾我其[馬-(烈-列)+廾]下息利反四马共乘也尔雅曰天驷房也郭璞注云龙为天马故房四星谓之天驷李淳风注天文经云天驷一名天马二星为右服右骖二星为左服左骖也马文句反)。

　　新花严经卷第十二

　　祠祭(上似兹反尔雅曰春祭曰祠郭璞注祠之言饲也饲音似下子例反切韵亨荐也尔雅曰祭天曰燔柴祭地曰尘埋论语曰祭神如神在说文祭字从月音肉从又音手从示音视谓手持肉以示即为祭矣经作祭非本字)。
　　巡狩(上祥伦反切韵云遍也察也下舒救反韵英云狩猎也尚书曰二月东巡狩至于岱宗柴孔注云诸侯为天子守土故巡行之顺春故先东巡夏秋冬例然巡狩四岳然后归告太庙又曰五载一巡狩群后四朝觐也)。
　　罄志(上苦定反尔雅曰罄尽也顾野王云器中空也下职吏反孙缅云念也意也诚也说文从心ㄓ声也ㄓ音之案罄志谓空其心尽其诚也)。
　　历算(尧典云历像日月敬授人时孔注云历像其分节敬记天时以授人也下苏贯反世本云黄帝时肄首所作也刘法九章孙子五曹皆计数术也说文曰算长六寸计历数者)。
　　髫龀(上音条考声云小儿剃头留两边也字书曰髫小儿垂发也从髟召声下初觐反郑注周礼云男八岁女七岁即毁齿说文从齿七声或从匕乚作龀龀二形皆非本字也)。
　　纬候(上云贵反经纬也经音古定反下胡遘反韵谱云伺也案五星历云二十八宿为经日月五星为纬行度有踵次故候占吉凶也)。
　　弼谐(上房密反尔雅曰弼辅也广韵备也古文作[弓*弓*ㄆ]下户皆反尔雅曰谐和也书曰允迪厥德谟明弼谐也)。
　　原隰(上牛袁反尔雅曰广平曰原又曰可食者曰原郭注云可种谷给食也下似入反尔雅云下湿曰隰郭注引公羊传云下平曰隰)。
　　[怡-台+龍]戾(上笼董反下音丽又作悷切韵云不调貌也皆俗用字案字书本无此字也)。
　　凶残(上许容反考声云顽也说文云恶也从人在凶下也下昨竿反韵谱云伤也害也说文从歹戋声歹音五割反戋音残易曰束帛戋戋也)。
　　丰登(上方戎反玉篇稔茂也韵集云大也多也下都滕反切韵成也又升也礼记月令云仲秋之月禾乃登也)。
　　嶷然(上鱼力反字指曰嶷崱山峰貌也谓住立端直如山峰也)。
　　骄侈(上举乔反说文云马高六尺也孝经云在上不骄高而不危御注云无礼为骄也下尺氏反又作奓说文奢也切韵泰也)。
　　股肱(上公户反髀也下古弘反臂也尚书云股肱惟人孔注云手足具乃成人也又曰股肱良哉)。
　　非辜(下古胡反尔雅曰辜罪也罪音罪言人自取其辛苦即为罪矣因秦始皇冀累世为皇嫌罪字似皇字故改为罪也辜说文从罪省古声也经文从手作[古/手]传写误也字书无文也)。
　　韛囊(上排拜反苍颉篇云韛韦皮也顾野王曰谓吹大铸冶令炽也从韦[糒-米]声也[糒-米]音备也)。
　　攘臂(上如羊反孟子曰攘臂而下车顾野王云谓除去衣袂出臂也袂音弥励反袖也)。
　　啮齿(上五结反韵英云噬也咬也说文云从齿契省声经文从口作啮俗字契音苦结反)。
　　刖挑(上鱼厥反尔雅曰[跳-兆+非]则也郭注云谓断足也说文作刖刑足也下吐雕反亦作[打-丁+(電-雷+?)]俗字韵谱拨也)。
　　[月*夆]胀(上璞邦反埤苍云膀亦胀也文字典说从肉夆声音芳逢反经文从逢作膀俗字下张亮反杜注左传云胀腹满也)。
　　肠胃(上除艮反白虎通云小肠者心之府也肠者肺之府也释名曰伤畅也谓腹内畅气之府也下韦畏反白虎通云胃脾府也说文谷府也从月胃形声字或作胃字)。
　　筋脉(上居银反周礼云医师以辛养筋说文曰肉之力也从肉竹竹者物之多筋者也从力者力像筋之形经或从草作筋从角作筋皆非正字下麻伯反周礼以咸养脉说文云血理分行于体中谓之脉正从血从[脈-月]作[覛-見+血][脈-月]音普卖反经文从永者俗字也)。
　　鞭笞(上必绵反顾野王云用革以扑罪人字书云挝马杖也说文从革便声下丑之反律书云笞杖徒流死是也笞刑有罪之人下者说文笞挞也从竹台声音怡)。

　　新花严经卷第十三

　　澄垽(上直陵反考声水清也下鱼靳反尔雅曰淀谓之垽郭注云滓淀也江东呼垽)。
　　蓊郁(上乌孔反下蕴勿反字书云草木盛貌正作郁字经作郁非)。
　　俾倪(上普米反下五礼反说文作埤堄又作陴[阿-可+兒]广雅云城上小垣也考声女墙也释名云于墙孔中伺候非常也二字亦通去声呼经本或作脾腉非也)。
　　宝堑(下七焰反说文云堑坑也经本有从水作堑者谬也)。
　　洲渚(上音州下章与反尔雅曰水中可居者曰洲小洲曰渚或作陼字小陼曰沚音止)。
　　裸露(上花瓦反避俗讳作此音也本音郎果反顾野王云脱衣袒也说文从衣果声字书从身作裸玉篇从人作裸与经文同也)。
　　啖肉(上又作啖同徒滥反或作啖音徒敢反字书皆训食物也又嚼啖也从口陷音陷声下肉字正作肉像筋肉之形也)。
　　谄诳(上丑琰反又作讇同谀也说文从言陷声陷音陷经文从舀作謟音他力反非经义陷音以沼反下居况反欺也字书从言狂声说文从心作[狂/心]义同)。

　　新花严经卷第十四

　　窃自(上千结反郭注尔雅云窃浅也切韵盗也字书云私窃也从穴辨[├/(咼-┌+人)]声也[├/(咼-┌+人)]音薛经文有作窃字非也)。
　　拘尸那(梵语西国城名也此云耎草城或云香茅城以多出此草故也在于中印度境周千余里即如来于此入大涅盘处)。
　　般涅盘(上音补末反梵语也旧云泥洹并讹略也正云摩诃波利你嚩喃此云大圆寂也谓三点圆伊四德圆果等是也)。
　　漉诸(上卢谷反切韵云沥也郭注尔雅云漉出涎沫也亦作[淥/皿]韵英云去水也)。
　　[打-丁+毛]动(上音呼高反俗字也正作挠切韵搅也亦动也挠音奴巧反今此不取)。
　　廛店(上直连反居也考声云市空地曰廛下都念反切韵店舍也崔豹古今注云店置也所以置货鬻也从广占声也广音俨形声字也鬻音扬菊反)。
　　岩岫(上五衔反切韵云峰险也毛诗云惟石岩岩注云峻也下似右反尔雅曰山有穴为岫郭璞云谓岩穴也)。
　　[鬻-米+毓]香(今俗作鬻同余六反字书云卖也下香字正[黍/甘]诗云黍稷惟馨说文云从黍甘会意字也)。
　　晷落(上音轨说文云日景也从日从[夕*人]音旧经文从各作晷俗误也下卢各反尔雅云降坠湮下落也案经晷落即日景沉下也)。
　　歰滑(上色立反韵英云不通也说文云不滑也从四止二正二倒作歰经文从三止作涩脱略也下尸八反切韵利也从水骨声也)。

　　新花严经卷第十五

　　陂池(上彼为反尚书云泽障曰陂尔雅曰陂者曰阪郭注云地不平也下直离反切韵停水曰池郑笺诗云池水之浸润也)。
　　优钵罗(此云青莲花)。
　　波头摩(此云红莲花)。
　　拘物头(此云赤莲花)。
　　芬陁利(此云白莲花此四种花如前帙第八卷中已具释之)。
　　蹈之(徒倒反切韵践履也)。
　　筝笛(上侧茎反说文云鼓弦筑身乐也本大瑟二十七弦秦人无义二子争父之瑟各得十三弦因名为筝下徒历反说文笛七孔俗云羌笛即三孔也风俗通云笛涤也言涤邪秽纳雅正也又汉武帝时丘仲善作笛也)。
　　箜篌(上音空下音侯释名云此师延所作靡靡之乐也后出于桑间[濮-(仁-二)+彳]上之空地盖空国之侯所存因以为名也)。
　　琵琶(上房脂下蒲巴反本出西戎胡乐名也释名云推手为琵引手为琶其鼓时为名也说文二字并从珏比巴声也珏音角)。
　　箫瑟(上苏雕反尔雅云大箫谓之[竺-二+言]郭注云编二十三管长尺四寸小者十六管长尺二寸风俗通云舜作箫以像凤翼也下所栉反尔雅云大瑟谓之洒郭璞注云长八尺一寸广一尺八寸二十七弦世本云庖义氏始作瑟)。
　　瞬目(上舒闰反韵英云目摇动也说文作瞚经本作眴皆通用下莫六反眼瞳子也释名云目默也谓默而内识也)。
　　唇吻(上食伦反字书亦作[口*脣]下无粉反切韵云口吻也三苍云唇之端也)。
　　门阃(下苦本反切韵云阃门限也案尔雅云橛谓之[門@果]郭璞注即门阃也今案则门中心碍门木)。
　　递相(上特计反尔雅释言云递迭郭注云谓更迭也迭音田结反经文作递不成字也)。

　　续一切经音义卷第二


　　续一切经音义卷第三

　　　　燕京崇仁寺沙门希麟集　　·续新音大方广佛花严经从第十六尽四十
　　·新译十地经九卷
　　·回向轮经一卷
　　·十力经一卷

　　右四经三十六卷同此卷续音。

　　新花严经卷第十六

　　补陁落迦(亦云补怛洛迦旧云宝陀罗皆梵语楚夏也此云小花树山谓此山中多有此花树其花甚香即南海此岸孤绝山观自在菩萨所居宫也)。
　　蓊郁(上乌孔反玉篇云蓊郁谓草木茂盛)。
　　佣圆(上丑容反尔雅曰佣均也郭注云谓齐等也尔雅作佣字)。
　　弓矢(上居戎反释名云弓穹也谓穹穹然说文云像形字也下又作矢笑皆音式是反世本云黄帝夷牟作矢也)。
　　宝珰(上博抱反众珍之总名也亦作宝从玉缶声下都郎反说文云穿耳施珠也韵英云耳饰也从玉当声)。
　　髑髅(上同禄反下勒候反埤苍云头骨也说文云顶骨也并从骨独楼省声字经文有作[蜀*頁]髅俗字非正体)。
　　依怙(胡古反尔雅曰怙恃也诗云无母何怙也)。
　　慞惶(上诸良反切韵云惧也下胡光反考声云慞惶恐惧也韵英遽也悚惧失次也)。
　　惊骇(上举乡反怖也下候揩反切韵云骇亦惊也说文云从马亥声孙然注尔雅云禹疏九河北河功难众惧不成因名徒骇也)。
　　捔力(上古岳反合单作角考声云竞也切韵云角抵戏也今作捔说文云掎捔也有经作捔椓又作斠平斗斛概也皆非角力义掎音居绮反)。

　　新花严经卷第十七(无可音训)


　　新花严经卷第十八

　　捶楚(上隹蕊反说文云以杖击也从手垂声或从竹作棰策也从木作棰棓也下疮所反切韵云槚楚也楸木名亦荆从林疋声疋音疏槚音贾)。
　　开阐(下昌演反韩康伯注周易云阐明也广雅云辟也声类云大开也说文云从门单声也单音善)。
　　拣择(上奸眼反文字集略云择也从手东声说文作东分别也从束八下音泽韵英云择亦拣也从手泽省声也)。
　　主稼(尔雅曰师职主也广雅云主守也字从王丿声丿音竹句反下加暇反马融注论语云树五谷曰稼即苗稼也此神守之不令有损也)。

　　新花严经卷第十九

　　觉寤(上音教苍颉篇寤觉也经文作[寤-吾+告]俗字下吾故反考声云寤中有所见觉而有信谓之寤从梦省吾声也)。
　　号泣(上胡刀反切韵哭也尔雅曰舞号雩也郭璞注云雩祭吁嗟请雨也说文作唬下去急反切韵哭泣也考声云无声出涕曰泣从水立声也)。
　　稻梁(上徒皓反切韵云粳稻也本草云粳米主益气止烦泄稻米主温中令人多热字林云粳稻不黏糯稻黏说文云糯即稻也下音良或作梁切韵云稻梁也广志云辽东有赤梁米也)。
　　嬉戏(上许其反声类云美也游也从女喜声下香义反切韵云弄也谑也郭注尔雅云谓调戏也谑音虚虐反)。

　　新花严经卷第二十

　　淳熟(上时伦反正作[泳-永+(高/羊)]说文清也下常六反考声云熟成也方言云烂也)。
　　际畔(上子例反玉篇边也切韵云畔也下蒲半反说文云田界也从田半声也)。

　　新花严经卷第二十一

　　廛里(上直连反考声云市空地也又居也经作[堐-圭+(里/八/土)][土*厘]皆俗字下良史反周礼云五家为邻五邻为里也风俗通云里止也谓五十家共止为里也)。

　　新花严经卷第二十二

　　惛寐(上呼昆反考声云不明也字林又音呼困反昧也经文单作昏尔雅云昏强也切韵曰暮也非此用下民致反玉篇寝卧也孝经曰夙兴夜寐说文从梦省声也)。
　　检策(上锦俨反尔雅曰检同也释名云捡禁也说文云从木佥声下楚革反或作筴贾注国语云策计也字书云策谋算也说文从竹朿音此志反经文从宋作荣误书字也宋音送)。

　　新花严经卷第二十三

　　旋澓(上似泉反尔雅曰旋澓返也谓回还也下音复尔雅释水云逆流而上曰溯洄即澓也三苍云澓深也谓河海中旋流处)。
　　枯槁(上苦姑反切韵云朽也考声云木干死也下苦皓反切韵云槁亦枯也说文云从木高声)。
　　船筏(上食川反方言云关东曰船关西曰舟说文云从舟沿省声也沿与专反铅锡之铭沿流之沿皆同经文作船或作舡皆非本字下又作橃亦作[舟*發]同扶月反方言云箄也编竹木浮于河运物也箄音蒲住反)。
　　翳瞙(上于计反目病也下音莫字统云目不明也二字皆从目殹莫声也经作膜谓皮内肉外也)。
　　宝绳(下食蝇反世本曰涶作准绳尚书曰绳[保/言]纠谬格其非心也又曰木从绳则正说文索也从糸蝇省声也)。
　　妃嫔(上芳非反韵英云喜偶也郭璞注尔雅云相偶媲媲音疋闭反案毛诗传云关鴠后妃之德也下符真反尔雅释亲云嫔妇也礼记云生曰父母妻死曰考妣嫔也尧典曰降二女于妫汭嫔于虞孔传曰使行妇道于虞氏也)。

　　新花严经卷第二十四

　　茕独(渠营反尚书云无虐[煢-(冗-几)]独孔安国曰[煢-(冗-几)]单也谓无两依也无子曰独也亦作茕字)。
　　沟坑(上苟侯反考工记云井间广四尺深四尺谓之沟郑注周礼云十夫二邻之田所以通于川也说文云水渎也从水冓声也下客庚反尔雅云坑虚也苍颉篇云坑壑也陷也堑也古今正字从阜亢声经作坑俗字也)。
　　堆阜(上当雷反考声云堆土之高也说文云小阜也从土隹声也经文作堆俗字非也下房务反尔雅曰大陆曰阜考声云丘类也释名云阜厚也从[阜-十]土省声古文作阜大篆作隹经文作阜埠皆非也)。
　　荆棘(上举乡反切韵荆木名可以染也从草刑声也下纪力反考声云酸枣木名也切韵云箴也从二朿也朿音刺也)。
　　须蕊(上相俞反切韵小髻也下如捶反广雅云花也谓花须头点也说文云从三心作蕊云花外曰萼花内曰蕊经从三止或从木作蕊皆非)。

　　新花严经卷第二十五

　　淫佚(上余针反切韵云邪也荡也说文云贪也从女[婬-女]声也[婬-女]字从爪壬音同上下寅质反切韵云佚乐也说文云从人失声也)。
　　囹圄(上历丁反下鱼举反狱名周礼三王始有狱释名云囹领也圄御也谓领录囚徒御禁之说文云囹狱也圄守也外形内声字)。
　　搒笞(上白忙反顾野王云搒击也字书云捶也说文从手旁声下耻持反说文云苦击也从竹台音怡声也)。
　　膑割(上蒲忍反大戴礼云人生暮而膑生然后行也说文云膑膝骨也尚书传曰决关梁逾城郭略而盗者其刑膑顾野王曰断足之刑也即吕刑[跳-兆+非]刑之类也或从骨作[骨*(實-毌+(眉-目))]下古达反尔雅曰割裂也切韵云剥截也从刀害声也)。
　　宫闱(上居戎反世本云禹作宫室尔雅曰宫谓之室礼记云由命氏以立火子皆异宫案古者贵贱同称宫自秦汉以来唯王者所居之称下雨非反尔雅曰宫中之门谓之闱郭璞注云谓相通小门也其小者谓之闱也)。
　　犀牛(上音西尔雅曰犀似豕郭璞注云似水牛猪头大腹庳脚脚有三蹄色黑三角一角顶上一角额上一角鼻上鼻上者即食角也小而不椭好食棘亦有一角者从牛尾省声经文作[尸@丰]误也椭音他果反)。

　　新花严经卷第二十六

　　肝胆(上古安反木之精也白虎通云像木有叶王叔和云肝与胆为府其候目故肝实热则目赤暗也下答敢反白虎通云胆者肝之府脉经云胆病则神不守是也二字并从肉干詹声也詹音占形声字也)。
　　肠胃(上除良反释名云肠腹内畅气之府也下或作胃正作[鬯-匕+((氘-气)@二)]白虎通云脾之府色黑说文云谷府也从肉作[鬯-匕+((氘-气)@二)]像形字)。
　　环佩(上户关反切韵玉环也尔雅曰肉好若一谓之环郭注云谓边孔适等也下蒲妹反切韵云玉佩也礼记云古之君子佩以比德也)。
　　母胁(上莫厚反尔雅曰父为考母为妣父之妣为王母郭注云加王者尊之也苍颉云字从女雨点像妇人乳形也下香业反或作胁亦同说文云肚两傍也从肉劦声劦音叶从三力也)。
　　惭愧(上徂含反下轨位反说文愧亦惭也礼记云君子不以所能者而病于人不以所不能者而愧于人广雅曰惭耻也尔雅云愧惭也二字互相训也说文作愧亦作謉聭二形皆古字也)。

　　新花严经卷第二十七

　　沮坏(上慈与反毛诗传云沮犹坏也广雅湿也说文云从水且声也且音子余反下怀聩反考声云崩摧也说文从土褱声古文作[(褱-衣)*土])。
　　焚爇(上符分反切韵烧也下又作焫同如雪反韵英放火也亦烧也)。

　　新花严经卷第二十八

　　翼从(上与职反切韵恭也助也尔雅云翼敬也论语云趋进翼如也孔注云言端谨也下疾用反切韵云后也侍也经文或作翊俗用亦通)。
　　延袤(上以然反下莫候反延长也袤广也如前第七卷经已释讫)。
　　殒灭(上为敏反声类云殒没也尔雅云落也亦作陨左传星陨如雨是也下亡烈反说文作威解云火从十月亥受气至九月戌乃死故从火戌也蔡邕加水作灭)。
　　佞媚(上乃定反切韵云谄也论语云雍也仁而不伎郭注尔雅云佞人似信者也下明秘反考声云悦也美也切韵云姿媚也论语云王孙贾问曰与其媚于奥宁媚于灶也)。
　　愆违(上去干反又作[保/言][億-音+(天*天)][奸/心]三形皆同尔雅曰逸[保/言]过也书云监于先王其永无愆孔注云过也下雨非反字林背也切韵违逆也拒也)。
　　乞丐(下垓艾反顾野王云丐亦乞也考声云求也古今正字云人亡财则丐也说文云从人亡会意字也古作勹几二形并音人)。
　　猿貁(上雨元反尔雅曰猱猿善援也下余救反山海经云鬲山多蜼音同上郭璞注云似猕猴而大苍黑色尾长四五尺似獭尾头有两歧天雨则倒悬于树以尾塞鼻江东养之捕鼠切韵云虫名也亦作[(白/虫)*虫][豸*冘]狖古字有作[狂-王+由]非)。
　　袨服(上玄绢反文字集略云盛服也考声云袨美服字书云袨衣服鲜者也从衣玄声)。

　　新花严经卷第二十九

　　悭吝(上苦间反切韵云吝也尔雅曰悭固也郭璞云悭然牢固也下良刃反切韵云鄙财曰吝考声云惜也或作吝吝[希-巾+ㄙ]皆俗字)。
　　缯纩(上疾绫反下苦谤反说文曰缯帛也纩绵也小雅曰絮之细者曰纩也)。
　　迫窄(上博陌反切韵逼近也考声附急也古文作皈下又作迮侧伯反切韵狭也亦迫也)。
　　洗涤(上先礼反古文亦作洒切韵云尽也浴洗亦肃敬貌下徒历反玉篇除也韵英净也毛诗曰十月涤场传云涤扫也)。

　　新花严经卷第三十

　　开辟(上苦哀反韵集云解也张也字从门幵声幵音牵下房貌反切韵开也舜曲曰辟四门孔传云开辟四方之门说文云从门辟声也)。
　　莹彻(上乌定反苍颉云莹治也贾注国语云彻明也或作蓥撤二字亦通)。
　　御捍(上鱼举反尔雅曰御圉禁也韵英云当也切韵示敌也说文亦禁也从示御声也下胡干反切韵云抵也又拒也从手旱声也)。

　　新花严经卷第三十一

　　婀字(阿可反)　攞字(卢可反)。
　　哆字(多可反已上三字皆梵语作观秘门不求字义)。
　　咸综(上胡岩反切韵云皆也同也下宗送反说文云机缕持交丝者也从糸宗声糸音觅)。
　　癫痫(上丁坚反广雅云癫狂也声类云大风疾说文作瘨下限奸反声类云小儿病也说文云痫风病也从疒间声疒音女厄反奸音间)。
　　铅锡(上与专反说文云青金也尚书云青州贡铅锡下先戚反尔雅曰锡谓之鈏郭璞注云白镴也鈏音余刃反)。
　　谶纬(上楚[讚-貝+日]反释名云谶纤也谓其义纤微也下纬字前已释)。
　　该练(上古哀反广雅云咸也包也切韵云备也古文作眩字下练字桂苑珠丛云煮丝令熟曰练镕金作炼字)。

　　新花严经卷第三十二

　　沃田(上乌酷反切韵云地肥美曰沃颜注汉书云沃谓溉灌也)。
　　鬻金(上余六反切韵云卖也说文作鬻从毓声也毓音与上同)。
　　补特伽罗(旧经云富伽罗亦云弗伽罗旧翻为数取趣谓诸有情数造集因数取苦果又云或翻为入言舍天阴入人阴等)。
　　奢摩他(梵语也案慧苑法师花严音义云此云止息亦曰寂静谓正定离沉掉等也)。
　　毗钵舍那(或云毗婆设那此云观察谓正慧决择也即止观二名也)。

　　新花严经卷第三十三

　　关钥(上古还反说文曰以横木持门曰关从门[聯-耳]声也经文作閞音弁尔雅曰閞谓之槉非此用下羊斫反说文作钥谓关之锁也或作籥非也)。
　　搏噬(上补各反切韵云手声也尔雅曰暴虎徒搏也郭注云谓空手执也下时制反切韵啮噬也又建也从口筮声也)。
　　犗牛(上古迈反切韵牛去势曰犗即犍牛也从牛从害声也)。
　　绍继(下古诣反尔雅曰绍胤嗣续系继也说文从糸[斷-斤]会意字[斷-斤]古文绝字经文作继或作继皆不成字也)。
　　浣染(上洹管反公羊传注云去旧垢曰浣郑笺毛诗云浣谓洗涤也说文云浣濯从水干声下如琰反广雅云染污也说文云以缯染为彩也从水杂声杂音同上)。
　　佷戾(上胡恳反切韶佷亦戾也下郎计反切韵云乖也尚书云罪也尔雅云辜辞戾辜也说文云曲也从犬出户下也)。

　　新花严经卷第三十四

　　草积(下子赐反切韵云委积也说文云聚也正作[禾*(朿/貝)]从朿音刺声也字书相承肄省作积亦音子惜反经文从草作[卄/積]俗字)。
　　青瘀(下于据反考声云谓皮肉中凝血也文字典说云积聚血也)。
　　[月*夆]胀(上疋江反又作胖切韵云[月*夆]亦胀也下知亮反说文云满也壮胀也或作胀亦同经文作膀俗字)。

　　新花严经卷第三十五

　　尔焰(下又作焰梵语也此云所知谓智所知境非预识境故云过尔焰也)。
　　哽噎(上加杏反说文曰食肉有骨噎在喉内悲忧噎塞者故借为喻言)。
　　擐甲(胡串反杜注左传曰擐贯也贾注国语云衣甲也衣音意案五经文字擐亦音古患反)。
　　阱陷(上疾政反古文作阱阮也书云敜乃阱字书云陷兽曰阱下户蘸反切韵云入也隤没也考声云堕也说文作陷小阮也蘸音庄陷反陷字从在臼上也音人谄焰之类皆从此或从爪作舀音羊小反韬蹈之字于此敜音蹑)。
　　利镰(下力炎反切韵刈刀也释名云镰廉也取其廉薄也从金廉形声字也经从兼作镰俗用字也)。
　　金錍(下府移反切韵云錍镞之薄者也又音疋迷反今按金鎞合作钗鎞之鎞也)。
　　钳镊(上俭严反合作钴说文云铁夹也钻取物者也经文作钳乃小儿铁枷也下黏辄反合作銸说文云銸亦小钻也从金耴声耴音同上经文从聂作镊车下铁纂也二字皆非经义)。
　　贸易(上莫候反尔雅曰贸贾市也切韵交易也考声云卖也下羊益反变也)。
　　支提(梵语也或云制底或云制多皆讹略应云制底耶此翻为积聚谓于如来涅盘及说法经行等处起塔庙台阁令无量人天积集福善之所此义翻也旧亦翻为高坟或云灵庙)。

　　新花严经卷第三十六

　　瘢痕(上薄宫反切韵云疮瘢也下户恩反隐也即瘢痕隐也)。
　　沉溺(上直林反切韵云沉没也浊也尔雅曰祭川曰浮沉下乃历反古文作溺说文云人没水也)。
　　铠仗(上苦亥反切韵云甲之别名也字书从金皑省声下直两反字书云仪仗也)。
　　销秏(上相焦反切韵云铄金也亦冶金也作消尽也灭也下呼倒反玉篇减也又损也或云秏亦稻属今不取)。
　　窜伏(上仓乱反玉篇曰窜谓逃藏也广雅云隐匿也说文云从鼠在穴中则窜矣下伏字按说文从犬从人云犬见人则伏矣)。
　　卵[穀-禾+卵](上落管反玉篇鸟卵也说文云无乳生[穀-禾+卵]者曰卵也下苦角反切韵云鸟卵[穀-禾+卵]也说文云从卵[穀-禾]声[穀-禾]音同上有本作声甚乖于义)。
　　猫狸(上莫交反诗云有猫似虎切韵云捕鼠兽也下力之反切韵云野狸也尔雅曰貙似狸郭注云貙虎类也大如猫文如狸也二字皆从豸经文从犬作猫狸非正字也)。
　　磁石(上疾之反切韵磁石可以引针也)。
　　延龄(上似然反尔雅曰永承引延长也下历丁反广雅曰龄年也礼记云古者谓年为龄)。
　　渗漏(上所禁反水潜没也下卢候反字书云漏落也又刻漏以铜盘盛水滴漏百刻以定昼夜也)。

　　新花严经卷第三十七

　　金屑(上金字说文曰五色金也黄为长久薶不生百炼不轻从革不违西方之行生于土从土今左右注像金在土中形今声下先结反切韵尽也清也不安貌按经意合作糏粖之糏)。
　　三摩钵底(梵语也此云等至琳菀二法师云谓由加行伏沉掉力至其受位身心安和也亦云等持谓平等持心也)。
　　法螺(下卢和反俗字也正作蠃说文介虫也经作蠡音礼皆非法蠃字)。
　　平坦(他袒反说文云坦安也广雅云亦平也论语云君子坦荡荡是)。
　　狭劣(上咸甲反顾野王曰狭迫隘下广大也说文曰从阝匚夹声也经文从犬作狭乃习犬马也非经意下恋惙反考声云弱也少力也会意字也古文作乎阝音阜匚音方夹音田)。

　　新花严经卷第三十八

　　霈然(上普盖反雨盛貌切韵云霶霈也说文从雨沛声沛音同上)。

　　新花严经卷第三十九

　　沮坏(上慈与反下怀瞆反前经第二十七卷已释)。

　　新花严经卷第四十

　　啖肉(上徒滥反又作啖切韵食啖也或作啖音徒敢反下肉字说文作肉像筋肉之形)。
　　卉木(上辉贵反说文云百草总名从三屮作芔屮音丑列反屮如草初生之形并二屮为草音草四中为茻音莽今变芔从三十也)。
　　灯炷(下朱遇反近代字也案陆氏释文切韵许慎说文玉篇字林古今正字并无唯孙缅广韵收在注字内)。

　　新译十地经卷第一(并经前记)

　　天竺(相承音竹准梵声合音笃古云身毒或云贤豆新云印度皆讹转也正云印特伽罗此翻为月也月有千名斯乃一称西域记云良以彼土佛日既隐贤圣诞生相继开悟导利群生如月照临故以为名也)。
　　疏勒国(梵语讹略也正云佉路数怛勒此翻为恶性国以其国人性多犷戾故或云彼国有佉路数怛勒山因山立称也在北印度境也)。
　　干陁罗(上音虔旧云健驮罗此云持地昔此国多有得道圣贤住持其境不为他国侵害故也又云香气逻谓此国多生香气之花遍其国内以为名也其国在中印度北北印度南境也)。
　　迦湿弥罗(或云迦叶蜜罗旧云罽宾讹略也此翻为阿谁入谓此国未建时有大龙池人莫敢近其后有罗汉见地形胜宜人居止从龙乞容一膝地时龙许之罗汉变身渐大膝满龙池龙以言信舍之而去罗汉复以神力干竭其水遂建城郭众人咸言我等不因圣师阿谁得入故因此语乃立国名其国北印度境也)。
　　披缁(上敷羁反说文云开也散也或作帔襜也巾也又作被音平义反服也加也衣也今合从后作下侧持反说文云缁黑色缯也论语云涅乎不缁注云涅谓黑泥可以染皂者也涅音奴结反从水日炙土也)。
　　邬波[亭*也]耶(邬乌古反[亭*也]亭也反正梵语也旧云郁波弟耶此云近诵谓以弟子年小不离于师常近随逐受经而诵也或翻为亲教龟兹于阗等国讹云和阇或云鹘社今云和上本非梵语亦非唐言盖葱右诸国讹转音耳也)。
　　蒙鞮(下都奚反非正梵语盖罽宾国寺名也未详翻对案鞮字履属也)。
　　拗怒(上于六反博雅云止也说文云从手幼声又音于绫反今不取下乃故反字书恚也切韵嗔也又音弩亦嗔目貌也)。
　　仅全(上渠靳反切韵云能也少也顾野王云仅才也下正作全音疾缘反韵英云完也说文云具也从工集会意字也集才入反三合之形也)。
　　那烂陀(或云娜那烂多西域寺名也此云施无猒西域记云历代帝王共建合为一寺东辟其门常供千僧自兴建已来未有一人犯间疑者故五印度境舍施无猒因以为名也在中印度境)。
　　泠泠(郎丁反序中人名不求字义)。
　　提堤犀鱼(次都奚反三音西非印度言龟兹语也此云莲花精进彼国三藏法师名也)。
　　郭昕(下许斤反人名也案字日欲出也释名云昕者忻也言皎日将出万物忻然也)。
　　滴溜(上都历反切韵云水滴也说文云涯也从水滴省声也下力救反案滴溜合作溜说文云水溜也字书云小流也今作溜说文云溜神名也非此用)。
　　程锷(上直贞反人姓也本自颛顼重黎之后周宣王时程伯休甫入为大司马封于程后以为氏也下五各反人名也案字剑口端也说文云从金咢声也咢音同上)。
　　所赍(下祖西反考声云持物行也韵英云送也切韵云付也遗也说文从贝齐声也俗作赍训同非正字也)。
　　炼冶(上音郎甸反又作炼说文云销金也从金柬声柬音拣从束八下羊者反切韵销金也尹子曰[山/虫]尤作冶说文从冰音冰台音怡考声云冰热则冶遇寒则疑也)。
　　悦豫(上余雪反尔雅曰悦怿服也切韵喜乐也说文云从心说省声下羊恕反尔雅曰愉豫恺康乐也又曰豫安也玉篇逸豫也说文云从象予声也)。

　　新译十地经卷第二

　　珂贝(上恪何反玉篇珂螺属也出于海者其白如雪所以缨马膺也下博盖反亦珂类也尔雅曰贝居陆贆在水者蜬郭注云水陆异名贝中肉如科斗但有头尾耳说文贝像形案贝古者用以市物也故财货买卖之流皆从贝也贆音标蜬音含也)。
　　璧玉(上必益反尔雅云肉倍好谓之璧璧大六寸谓之瑄郭注云肉边也好孔也白虎通曰外圆像天内孔方法地君执为信以祭天也下语欲反尔雅曰以玉者谓之圭礼记曰执玉不趋舜典曰修五礼五玉孔注云五等诸[仁-二+戾]各执其玉白虎通云玉像君子之德燥不轻湿不重也说文云玉有五德)。
　　资粮(上即夷反玉篇助也考声取也切韵资亦货财也说文从贝次声也下吕张反亦作粮说文云粮储也切韵云仓粮也尔雅曰粻粮也郭注今江东通呼粮为粻)。
　　粗犷(上仓孤反切韵疏也大也字统云鹿之性相背而食虞人兽害之故从三鹿俗省作粗义同下古猛反切韵大也字书云猛也说文云从犬广声又音俱永反)。
　　蜇螫(上陟列反字书云蝎蜇蜂虿毒也古文作虻下商只反切韵虫行毒也云地有螫毒不可触其尾考声云螫噬也啮也古文作蠚)。
　　碜剌(上楚锦反又作墋说文云土石砂参也经文作碜非下郎遏反上言碜下剌令作粝切韵云粗也米之脱粟者也作此剌字[石*辛]也戾也非碜粝义也)。
　　捺落迦(梵语也或云那落迦此云苦器或云苦具即治罚罪人之器具地狱总名也故俱舍论云此下过二万无间深广同上七捺落迦八增皆十六)。
　　湍驰(上他端反说文云浅水流沙上也字书云疾濑也音落大反下直离反玉篇云驰逐也字书云驰骛也说文疾也从马池省声也)。
　　沦溺(上力迍反字书沈也没也尔雅曰小波为沦郭注云谓蕰沦也下乃历反切韵云溺水也说文没也从水弱声也古文作溺云人堕水也)。
　　滩渚(上他单反玉篇云河滩也尔雅曰太岁在申曰涒滩下章与反尔雅云水中可居者曰洲小洲日渚小渚曰沚又作陼音同上沚音止)。

　　新译十地经卷第三

　　扪摸(上莫盆反毛诗传曰扪持也韵诠云扪搎也下音莫说文云摸[打-丁+索]也案扪搎摸[打-丁+索]犹摩挲也搎音孙[打-丁+索]音索挲音娑)。
　　蚊蚋(上音文庄子云蟭螟巢于蚊眉下而税反小蚊蚋说文云秦人谓之蚋楚人谓之蚊通俗文云蜎化为蚋也蜎音血缘反又作蚊蚋二形)。
　　蜣螂(上去羊反下吕张反尔雅释虫云蛣蜣蜣螂郭璞注云黑甲虫也啖粪土者)。
　　策励(上楚革反韵集云谋也筹也顾野王云马挝也释名曰策者教令于上驱策诸下也下力制反字书云兔也广雅云劝励也说文云力也从力厉形声字厉音同上猛也列也又严整也)。
　　愠暴(上于问反切韵云怒也论语云人不知而不愠何晏注云愠怒也凡人有所不知君子不怒下蒲报反五经音义云谓侵暴说文云从日共音拱水音别作暴经文从田恭作暴甚乖字义也)。

　　新译十地经卷第四

　　箭镞(上子贱反郭璞注尔雅云竹箭篠也字书云竹高一丈节间三尺可为矢也下作屋反尔雅曰金镞翦羽谓鍭郭注云今之錍箭是也篠音苏鸟反錍音普兮反)。
　　溟渤(上莫经反考声云深也山海经云北海谓之溟说文云从水冥声下蒲没反玉篇渤澥也字书云海水渤渤然也)。
　　厚膜(上胡口反切韵云重也广也下音莫字统云皮内肉外谓之膜说文肉间[目*亥]膜也[目*亥]音古衰反)。
　　缠裹(上直连反考声云绕也束也说文云缠约也从糸廛声下光火反考声云包也说文云裹缠也从衣果声也俗作畏讹略字也)。
　　印玺(上正作[爪*(ㄗ@、)]释名曰印信也因也封物因付信也下斯氏反蔡雍独断曰天子之玺以玉[螘-豆+虫]虎剑古者诸侯共之月令曰秦以前诸侯乡大夫皆曰玺自兹以降天子独称玺诸侯不敢用也传玺谱云秦王子婴上高祖传国玺李斯所篆其文曰受命于天帝寿永昌也[螘-豆+虫]音敕支反)。
　　癫痫(上丁坚反广雅云癫狂也毛诗笺云癫病也声类云癫风病也或作瘨下音闲集训云小儿癫病说文云风病也从疒间声或作痫亦通)。
　　虫[屮/工/毋](上直躬反说文从三虫音许鬼反并二虫为昆音昆尔雅曰有足谓之虫无足谓之豸音文尔反今俗借虫为虫下徒沃反切韵痛也害也考声云苦也说文云从屮作[屮/工/毋]屮音母列反)。
　　咒诅(上又作祝酬二形音之受反说文云酬亦诅也下侧据反古文作[樝-木+示]释名云祝属也以善恶之辞相属著也诅谓使人行事阻限于言也说文云从言且声音子余反经文从口作咀音才与反非)。
　　眩翳(上玄绢反贾注国语眩惑也苍颉篇示之不明也说文云目无常主下于计反郭璞云翳掩覆也考声云目中翳也说文云从目殹声也音一奚反经文从羽作翳非眩翳义也)。
　　溉灌(上基懿反韵英云浇灌也说文溉示灌也顾野王云溉犹灌注也下古玩反切韵云渍也亦浇灌也二并形声字)。
　　号嗥(二字同音胡刀反上号尔雅曰舞号雩也说文哭也作唬同下嗥玉篇叫也说文作嗥虎怒声也亦作[囉-維+(((嘹-口)-小)-日+干)]字也)。
　　喟叹(上口愧反说文大息叹声又作[(扁-戶+├)*又]尔雅曰息也又音口怪反下他旦反切韵云叹息也又作叹伤也)。
　　吁嗞(上况于反切韵疑怪之词也下子之反切韵云嗞嗟忧声也尔雅作咨云嗟咨[肆-聿+差]也郭注云今河北人云嗟叹[肆-聿+差]音嗟)。

　　新译十地经卷第五

　　厕填(上初史反切韵厕间也下唐贤反宜作瑱字汉书训纂云谓珠玉[猒/土]坐为饰也又音唐见反今经作填乃是填塞之填非间饰义)。
　　瞬息(上式[門@壬]反说文云目动睫也考声云目摇动也谓眸子转也又作瞚眴义同下相即反药证病源云凡人昼夜共一万三千三百息一息有差即为病矣梵云阿那钵那此云出息入息也)。

　　新译十地经卷第六

　　[寤-吾+告]寤(上音教正作觉苍颉篇云寐起也下吾故反说文觉而有信也寤亦晤也经文二字从穴作窹窹非也说文从梦晤省)。
　　开阐(上可哀反韵集云开辟也说文启也从门幵声从井作开俗用非正下昌善反玉篇亦开也扬也韵英明也教也)。
　　遽务(上渠预反贾注国语云遽疾也玉篇云遽急也下亡遇反切韵事务也尔雅云骛务强也郭注云驰骛事务皆自免强也)。
　　驶流(上所吏反苍颉篇云驶速疾也从马史声也经文作驶音古穴反駃騠马名非驶疾义下流字说文从水从[梳-木]音他忽反倒[巢-果+子]也[巢-果+子]音子经文作流非也古文又作流騠音柱奚反良马也生走乃母)。

　　新译十地经卷第七

　　那庾多(中羊主反梵语也或云那由他西域数名也案黄帝算经有二十三数自万已去皆有上中下三等数也谓万亿兆京垓秭壤沟涧正载也下数十十变之中数百百变之上数亿亿变之案慧苑音义花严经阿僧祇品云一百洛叉为俱胝即当此亿也俱胝俱胝为阿庾多即当此兆也阿庾多阿庾多为那由他即当此京也余皆准知配之)。
　　幽邃(上于虬反切韵深也隐也尔雅曰幽深也说文从山[茲-卄]声[茲-卄]音同上说文云微也下私醉反说文云邃深远也古文又作[怡-台+(隊-(阿-可))]音训同)。
　　羁系(上居宜反释名云络马头曰羁縻马足曰绊下古诣反玉篇云系缚也又闭也)。
　　诲诱(上荒外反韵英云训也教也论语云诲人不倦也下与久论语云循循善诱人也玉篇云引导也切韵该也音古泫反泫胡詃反又教也说文从言秀形声也)。

　　新译十地经卷第八

　　晖昱(上许归反切韵曰光也又作辉辉皆同下余六反尔雅云昱明也切韵云光也说文从日立声)。
　　叆叇(上音爱下音逮广雅曰叆叇翳荟也荟音乌外反谓云兴盛也通俗文云云覆曰为叆叇也)。
　　骇蹙(上闲揩反广雅曰骇起也夫惊者其心必举举即起也说文从马亥声下子六反切韵云促近也说文云迫急也从戚足声也)。

　　新译十地经卷第九

　　棽俪(上敕林反玉篇曰木枝而俪也说文木长俪也从林今声下郎计反字统云伉俪也亦宏壮也棽又音森林二音今并不取)。
　　摩醯(下又作醯同呼鸡反梵语也具足应云摩醯首罗此云大自在也即色界主大自在天王是也)。
　　钿厕(上徒年反玉篇金花钿也下初吏反切韵云闲下也说文云杂厕也)。

　　十力经一卷

　　刹别(上案玉篇音初八反案经合作差字故经云种种欲乐胜解差别今云刹别恐因声误写请诸高识再详经意)。

　　回向轮经一卷

　　资粮(上即夷反玉篇助也切韵云资亦货财也下吕张反亦作粮案资粮谓诸大士欲趣菩提涅盘二转依果先修福德智慧二种资粮也)。
　　无怙(上亡夫反古文奇字作旡像天屈西北角也有本作旡音既非旡字也下胡古反尔雅曰怙恃也诗云无父何怙无母何恃)。
　　忿恨(上正作忿音[敷-方+寸]粉反切韵怒也亦音[敷-方+寸]问反下胡艮反切韵恨怨也恚也)。
　　并将(上音满迥反正体并字也切篇比也说文云二人同立也下即羊反尔雅曰将送也考声将大也助也说文云从[炙-火]寸爿声也[炙-火]音肉爿音墙经文作捋俗字非正)。

　　续一切经音义卷三


　　续一切经音义卷第四

　　　　燕京崇仁寺沙门希麟集　　·续音大乘本生心地观经八卷
　　·守护国界主陀罗尼经十卷
·大乘瑜伽曼殊室利千臂千钵大教王经十卷
　　右三经二十八卷同此卷续音。

　　大乘本生心地观经(并序)

　　噫夫(上于其反切韵忆也考声云恨声也郑注礼记云噫不寤之声也下房无反考声云语端之词礼记曰夫为人子者又曰夫三年之丧又曰夫不舍昼夜皆语端也)。
　　筌蹄(上七缘反考声取鱼竹器也亦笼属也亦名鱼笱庄子云筌者所以在鱼得鱼忘筌也下弟奚反庄生云蹄所以取兔得兔而忘蹄也从足帝声玉篇作罤云兔网也)。
　　逵路(上求危反尔雅曰九达谓之逵郭璞注云四道交出复有傍通下洛故反尔雅曰一达谓之道路郭注云谓长道也逵又作馗音训同)。
　　耆阇崛山(上音只次视遮反梵语讹略也正云姞粟驮罗矩吒此云鹫峰亦云鹫台此山峰多栖鹫鸟又类高台故以为名姞音巨乙反)。
　　或裸(下古玩反诗云裸将于京论语云楴自既裸孔注云酌郁[彰-章+鬯]以裸太祖与灌同训案经序云潜导之功或裸于理说文裸字从示音视神祇祷祝祭祀之类皆从示今序从衣作裸音华瓦反谓脱衣露体也智者详之)。
　　醴泉(上来启反尔雅曰甘雨时降万物以嘉谓之醴泉瑞应图曰王者饮食纯和则醴泉出饮之令人寿东观汉记云光武中元元年醴泉出京师饮之痼疾皆愈说文从酉礼声也)。
　　醍醐(上徒奚反下户姑反说文作[飢-几+氐]糊二形云酪中出酥酥中清液也案本草治热毒去众风疾凉药也)。

　　大乘本生心地观经卷第一

　　阿若憍陈如(上鸟葛反次如者反梵语讹略也应云阿若多憍陈那阿若多此云解也以初解法故先彰其名憍陈那是婆罗门姓那是男声显从其父故新翻经云解憍陈那是也)。
　　阿史波室多(梵语也旧云阿湿缚此云马胜罗汉名也)。
　　澄澈(上直陆反字书澄水清也下直列反尔雅曰波澈也说文澈亦澄清也从水撤省声)。
　　薜舍(上蒲计反梵语或云毗舍又云吠舍西域四姓一也臣富多财通于高贵或[商/貝]旅博货涉历异邦畜积资财家藏珍宝或称长者或封邑号者也)。
　　戊达罗(上式句反亦梵语也旧云首陁讹略也此之一姓务于田业耕垦播植赋税王臣多为民庶并是农夫寡于学问四姓之中最下也)。
　　鹦鹉(上鸟耕反下音武下又作鹉同山海经云黄山有鸟青羽赤喙人舌能作人语名曰鹦鹉曲礼曰鹦鹉能言不离飞鸟)。
　　蚕茧(上杂含反说文纴丝也从昆朁声经文作蚕蚕非或作蚕音天显反蚯蚓之类甚乖字义下古典反说文从虫糸芇像茧蛾之形三启经云譬如蚕作茧吐丝还自缚也经作茧非本字也)。
　　苏迷卢(旧云须弥或云弥楼皆讹也正云苏迷卢此云妙高山琳引俱舍论云东面白银北面黄金西面颇黎南面青琉璃大论云四宝所成曰妙出过众山曰高亦名妙光谓以四色宝光明各异照世故名妙光出水八万逾缮那量也)。
　　瞻卜迦(旧云瞻卜正云瞻博迦旧翻为郁金花大论云黄色花也其树高大花气远闻西国多有此树也)。
　　极爆(上极字说文从木亟声亟从二人又口云人在天地之间所急者莫越手口二即天地也勹古人字又即手也下补教反说文爆灼也广雅热也考声烧柴作声火烈也韵英云火灹也韵诠火烈声也)。
　　胸臆(上香邕反说文胸膺也案胸亦臆也或作匈下应力反说文臆胸骨从肉意省声也)。
　　沉沦(上直林反玉篇没也切韵大也浊也下劣迍反亦没水波也尔雅曰小波为沦)。
　　[(└@人)/目]龟(上武庚反切韵无目也文子曰师旷瞽[(└@人)/目]也字书云[(└@人)/目]无所见也下居追反说菀曰灵龟五色似金似玉背阴向阳上高像天下平法地大戴礼云甲虫三百六十四神龟为之长尔雅曰一曰神龟也山海经云大苦山多三足龟)。

　　大乘本生心地观经卷第二

　　吮乳(上徐充反韵英云嗽也从口允声经作咒草变字下儒主反切韵柔也酪属也考声[女*尒]汁曰乳说文从乙孚声)。
　　瀑涨(上薄报反尔雅曰瀑雨谓之涷郭注云江东呼夏月瀑雨为涷雨也涷音东下知亮反切韵大水满也说文水盛也从水张形声字也)。
　　矛槊(上莫侯反吕氏春秋云蚩尤作矛考声酋矛戈之类也说文矛长二丈建于兵车也有作鉾俗字下双卓反博雅云槊亦矛也古今正字槊长丈八尺文字典说今之戟槊也有作槊[木*朔]皆非正字)。
　　髓恼(上虽柴说文骨中脂也从骨随省声下能老反文字集略云头中髓也说文[匕*(巢-果+(离-禸))]字从匕从囟囟音信小儿垴会也从川川像发上谓相上著也今经作脑字或作[腮-田+(囟-乂+夕)]脑脑[口*(巢-果+(凵@文))][怡-台+(止/(止*止))]五形皆讹谬字也)。

　　大乘本生心地观经卷第三

　　蚊[蠢-春+(└@人)](上勿汾反说文作蚊吴音闽啮人飞虫子经作蚊俗字下莫耕反声类云似蝇而大说文云山泽草花中化生也亦生鹿身中形大者曰[蠢-春+(└@人)]小者曰[虫*((天*天)/日)]音暂字也)。
　　攒锋(上在桓反切韵合也字统云攒聚也谓合聚一处也下敷容反韵集云剑刃也考声锋利也锐也从金峰声也)。
　　象蹋(上徐两反尔雅曰南方之美者有梁山之犀象焉郭注云大兽也长鼻大耳三岁一乳或作[象-(豕-一)+(舄-臼)]下徒合反韵英云蹴也考声足践也经作踏音他合反著地行也非经意又作踏不成字也)。
　　跏趺(上音加下音夫二字皆相承俗用也正作加跗二形郑注仪礼云跗足上也顾野王云足面上也案金刚顶瑜伽仪云坐有二种谓全加半加结加坐即全加也加跗坐即半加也谓降魔吉祥等也如前已释也)。
　　船拨(上述缘反方言云自关而西谓舟为船说文船舟也从舟沿省声下烦靺反考声云缚竹木浮于水上集训云木橃也或作筏筏俗谬也古作[舟*發]字)。
　　萎悴(上于妫反韵英云萎蔫也说文从草萎声言草委在地也下情醉反案萎悴宜作瘁悴尔雅云病也悴忧也经作悴俗字)。

　　大乘本生心地观经卷第四

　　蝼蚁(上落候反郭注尔雅云蛖蝼即蝼蛄也说文蝼蛄或即今石鼠也头似兔尾有毛青黄色好田中食粟豆下又作蚁或作[蠢-春+義]同鱼绮反尔雅曰蚍蜉大蚁小者蚁字林云北燕谓蚍蜉为蚁也)。
　　迦兰陁(梵语也或云迦兰多或云迦兰铎迦此云好声鸟谓此竹林多栖此鸟故以为名在王舍城也)。
　　货鬻(上呼卧反切韵贿货也字书云市财也亦卖也从贝化声下余六反切韵鬻卖也尔雅曰鬻縻也说文作鬻从毓鬻省声也)。
　　廛肆(上直连反正体字也经文作廛或作[堐-圭+(里/八/土)][土*厘]二形皆讹案周礼云廛谓市中空地也考声一亩半也韵英云居也下息利反尔雅曰肆故今也广韵陈也放也亦作肆也)。
　　贸易(上莫侯反尔雅曰贸贾市也考声贸买也又交易也下音半益反谓交还货易也说文从日勿声也)。
　　蔓延(上无怨反韵英蔓谓菰[瓜*夸]之苗也下延尔雅曰延长也延引也案蔓延如蔓草连延长引不绝也下延又作莚音余战反广雅云蔓长也莚遍也二字皆从草)。
　　窗牖(上楚江反案说文作牕在墙曰牖在屋曰牕从片匆像交眼之形经中或作[阿-可+((囟-乂+夕)/心)]窗二形皆谬下由酒反说文穿壁以木交为牖从片户甫声匆音楚江反)。
　　欻然(上辉律反薛琮曰欻急也苍颉篇猝起也说文吹起也从炎吹省会意字也下然字从肉犬灬灬音标火行貌也云犬逐其肉灬以然之亦会意字也)。
　　蓬勃(上蒲公反乱也下蒲没反勃盛也案如蓬草之乱盛也今经文作熢勃二形上音峰谓[仁-二+侯]望者夜火也字书无蓬音下[女*孛]烟起也若尘起作[土*孛]若香气作馥若心逆者作悖若水广浡非乱盛卒起貌也今合作蓬勃也)。
　　牝马(上频忍反尔雅曰牝曰騇郭注云草马名也魏志云教民畜[牛*孛]牛草马也诗云騋牝三千也下马字说文像形也头尾四足王在其上也騇音舍騋音来)。
　　槌胸(上直追反俗字也正作椎说文击也从木隹声下勖恭反说文膺也亦作匈字书云椎胸者悲恨之极自毁其身也)。

　　大乘本生心地观经卷第五

　　鉾槊(上正作矛音莫侯反下双卓反前第二卷经中已训释讫)。
　　霹雳(上普击反下郎击反说文曰霹雳析震战也所击辄破若攻战也王充论衡云阴阳气盛相击之声即迅雷也)。
　　阿练若(或云阿练儿或云阿兰若或云阿兰那皆梵语讹转耳正云阿兰娘义译云寂静处或云无诤地所居不一或住砂碛山林圹野或冢间寒林皆出聚落一俱卢舍之外远离喧噪之处也)。
　　虎豹(上呼古反说文云山兽君山海经云幽都山多玄虎云豹淮南子云虎啸则谷风生也下博教反郭注尔雅云豹似熊小头庳脚黑白驳能舐铜铁竹骨等白色者别名貘音陌)。
　　豺狼(上士谐反尔雅曰豺狗足郭注云脚似狗切韵狼属也礼记云豺祭兽也下音郎尔雅曰牝獾牝狼说文似犬锐头而白颊从犬良声)。
　　优昙(下徒含反梵语也或云乌昙应云优昙钵罗此云妙瑞花或云祥瑞花人间本无天妙花也或时一见)。

　　大乘本生心地观经卷第六

　　隙光(上绮戟反切韵闲也考声壁孔也说文空闲皆曰隙从阜曰上下小也经文作隙或作隙皆非下古皇反尔雅曰光充也切韵明也大也显也古作光字)。
　　飞蛾(上芳非反韵英云翔也说文像鸟羽翻飞之形也下五何反说文蚕蛾也尔雅作[我/虫]同正作[我/虫]字也)。
　　牝鹿(上频忍反尔雅曰鹿牝麚牝麀其子麛案别雌雄辨子母也麚音加麀音于牛反麛音迷下鹿字正从比)。
　　芳饵(上[敷-方+寸]亡反考声芳草之香者也又美盛也下仍吏反韵英食也说文云粉饼也从食耳声也)。
　　墙壁(上疾良反说文垣也五版为堵释名云墙障也所以自障蔽也从啬爿声经作[土*(圭/皿)][土*廧][土*(坐-工+皿)]皆非下比激反说文屋墙也释名曰壁辟也谓辟御风寒也从土辟声)。
　　坏瓦(上芳杯反说文云未烧瓦器也下五寡反又作瓦像形也古考史曰夏时昆吾氏始作瓦也)。
　　芭蕉(上霸麻反下即消王注楚词云香草名也生交址叶如席煮渍可纺绩也不坚草也自外至内并无有实故经中多引为喻净名云是身如芭蕉中无有坚是也)。
　　虾蟆(上胡家反下莫遐反切韵水虫也又作蜞本草云虾蟆一名蟾一名去[酋*黽]尔雅云鼁[酋*黽]蟾蜍郭云似虾蟆居陆地淮南谓之去蚊音甫)。

　　大乘本生心地观经卷第七

　　洟唾(上他计反下他卧反说文鼻液曰洟从水夷声也口津曰唾从口埵省声经文作涕音他礼反说文目汁也涕泣悲声也非洟埵义也)。

　　大乘本生心地观经卷第八

　　猿猴(上王元反尔雅作猿云猱猿善援郭注云便攀援也下音侯狝猴也从犬侯声也)。
　　埃坌(上乌开反说文细尘也从土矣声下满闷反考声污也字书尘埃著物也)。
　　青蝇(下余陵反考声云飞虫也郑笺毛诗云蝇之为虫污白色使黑喻佞人变乱善恶也又曰白圭之玷尚可磨也斯言之玷不可为也)。
　　吠惮(真言中字也上借音微一反下音但不求字义)。

　　守护国界主陀罗尼经卷第一

　　炳曜(上兵永反考声明也说文焕明也从火[丙/一]形声字下弋肖反韵英云日光也切韵照也又作耀耀二形光耀炫耀也)。
　　沙卤(上所加反尔雅曰浑沙出郭注云江东呼水中沙堆为潬西有沙州即鸣沙山也下郎古反尔雅曰卤苦也郭注云谓苦地也案沙漠碱卤之地也二字并合从水经文作砂乃砂石也作卤乃卤簿乐名引天子车驾者也并非沙卤字也)。
　　菡萏(上胡感反下单感反尔雅释草云荷芙渠其花菡萏毛诗传云未开曰芙容已开者菡萏说文菡从草函声音含萏从草陷声音陷经文作菡萏二形皆讹谬也)。
　　羯逻(上居谒反下卢贺反梵语不求字义)。
　　拊击(上孚武反切韵拍也下古历反切韵打也尚书舜典曰击石拊石百兽率舞孔传曰拊亦击也二字并从手付毄皆声也)。
　　波涛(上博科反切韵云水波涛也尔雅曰大波为澜小波为沦也说文从水波省声下徒刀反考声涛浪浪也说文三波曰涛从水寿省声)。

　　守护国界陀罗尼经卷第二

　　魁脍(上苦[(德-彳+王)-心+(衣-〦)]反孔注尚书云魁师也郑注礼记云首也史记云壮夫也从斗鬼声下瑰外反广雅曰脍割也案魁脍者屠杀凶恶之师也从肉会声也)。
　　旋澓(上又作漩音似缘反考声洄也尔雅曰旋复返也下符福反三苍澓深也谓河海中洄旋之处从水复声)。
　　痴膜(上丑之反切韵痴愚也下幕各反切韵肉薄皮也考声云皮内肉外曰膜从肉莫声)。

　　守护国界主陀罗尼经卷第三

　　丛林(上徂红反孔注尚书云丛聚也字书云凡物之聚曰丛也说文草木聚生曰丛从[業-木+十]取声音土角反下力金反玉篇木竦也说文并二木也)。
　　莽字(上莫朗反说文上下草犬在中也经作莽俗字)。
　　涤垢(上徒历反切韵净也玉篇除也考声云洗涤也说文从水条声也下古厚反韵英云尘也考声染污也说文垢圿也从土后声圿音奸八反)。
　　怡[申*(乞-乙+易)](上与之反切韵和乐也尔雅曰怡怿悦欣乐也下丑亮反玉篇通[申*(乞-乙+易)]也韵英云达也脉经云肠为肠气之府也从申肠省声)。

　　守护国界主陀罗尼经卷第四

　　谛听(上都计反说文云谛审也从言帝声下他定反考声待也说文云审也字书谋也又聆也说文从[德-彳]耳壬声也[德-彳]音得壬音他顶反谓以耳审得其声也壬即声又他丁反)。
　　瀑流(上薄报反广韵甚雨也尔雅云瀑雨谓之涷郭云江东呼夏月瀑雨为涷音东玉篇疾也从水暴声下流字说文从水[梳-木][梳-木]他忽反倒书古文[巢-果+子]字[巢-果+子]音子经文作流非)。
　　危险(上鱼为反玉篇云隤也字书云殆也考声亦险也字林云从人在厄上下虚捡反说文危阻也韵集云险难也又邪恶也从阜佥声)。
　　卉木(上许贵反七诗云卉木萋萋也传云众也尔雅云卉草郭注云百草揔名也说文从三屮作芔二屮为草也屮丑列反草本初生之形也草今为廾音草)。
　　憍陈如(上举乔反略梵语也具足云阿若多憍阵那阿若多此云解也谓最初悟解法故以彰其名憍陈那婆罗门姓也那是男声显从父得新译经云解憍阵那是也)。
　　多陀阿伽度(或云阿伽度梵语鲁质也正云怛他誐多此云如来十号之中第一号也)。
　　阿罗诃(下音呵梵语讹略也正云遏啰曷帝此云应供谓应受人天妙供故即十号之中第二号)。
　　三藐三佛陀(藐本音莫角反为就梵语借音弥药反正云三藐三没驮三字去声此云正等觉亦云正遍知即第三号也)。
　　[王*尒]膳(上正作珍陟邻反考声贵也说文重也儒行云儒为席上之[王*尒]也下时战反说文食具也周礼云膳夫上士二人掌王之膳方言云膳美食也从肉善声或作膳俗字非)。

　　守护国界主陀罗尼经卷第五

　　擐甲(上胡惯反说文云穿甲也案说文字林玉篇皆音胡惯反唯五经文字音义音古患反下古洽反说文兵器也音谱作钾云铠钾也又辰名也尔雅太岁在甲曰阏蓬也)。
　　迟缓(上直知反切韵久晚也尔雅曰迟迟徐也郭注云安徐也下胡管反切韵舒也尔雅曰绰绰爰爰缓也郭注云皆宽缓也说文从糸爰声也)。
　　奢摩他(梵语也此云止即持心定也)。
　　毗钵舍那(亦梵语此云观谓观照惠也即定惠二名)。

　　守护国界主陀罗尼经卷第六

　　謇涩(上九辇反说文謇吃也谓语难也或从言作[言*蹇]下色立反案涩字合从人作[仁-二+(澀-(泳-永))]字书云譶涩语不正也今从水作涩说文水塞不通也非謇[仁-二+(澀-(泳-永))]义譶音初音反)。
　　[病-丙+斯]破(上先妻反说文病声散也又作嘶悲声也经作嘶字书云马鸣嘶也非[病-丙+斯]破义也)。
　　熙怡(上许其反字书云和也切韵敬也养也尔雅曰缉熙光也下与之反尔雅曰怡悦也考声和乐也说文从心台台音怡)。
　　觱篥(上卑吉反下力质反本胡乐名也毛诗云一之曰觱发二之日篥烈传云一之日周之正月也觱发寒风二之日殷之正月篥烈寒气也经文作筚篥二字同说文从竹毕栗声也)。
　　鹤唳(上下各反说文鹤色白而喙长朱顶寿满千岁神仙鸟也拘朴子曰鹤鸣九皋声闻干天淮南子曰鸡知将晓鹤知夜半是也说文从鸟隺声隺音何各反云从冖隹隹鸟也鸟飞高至欲出于冖音癸营反下郎计反切韵鹤鸣也)。
　　筝笛(上侧茎反说文鼓弦筑身乐也本大瑟二十七弦秦人不义二子争父之瑟各得十三弦因名为筝下徒历反说文笛七孔俗云羌笛风俗通云笛涤也言涤去邪秽纳正气也)。
　　蠃声(上洛戈反切韵[虫*半]属也尔雅曰蠃小者蜬郭璞注云大者如斗出日南涨海中可为酒杯说文从虫[嬴-女]声俗作螺或有作蠡二形并音礼鹿案蠃本古乐器名也吹以和乐故经中多云蠃声或云法蠃用表法声普闻含识)。
　　谷响(上古屋反切韵山谷也老子云谷神不死是为玄牝下虚两反考声云崖谷应声也或作[鄉/占][鄉/言]向三形亦通也)。

　　守护国界主陀罗尼经卷第七

　　藤萝(上徒登反字书云藤似葛而蔓生玉篇云藟也音垒下洛何反尔雅曰唐蒙女萝女萝菟丝也韵英云萝蔓也上藤字经文作蕂音诗证反乃苣蕂字胡麻别名也非藤萝义苣音巨)。
　　羖羊(上公户反尔雅曰夏羊牡羭牝羖郭注云黑羖[羊*歷]也今人云牂羖也羭音羊朱反牂音子桑反羖或作羖同)。
　　石矿(上常尺反释名云山体曰石下古猛反切韵金玉璞也说文未炼金也从石广声有作矿紫矿药名也经文从金广作矿俗用字也)。
　　铃铎(上郎丁反切韵铃似钟而小下徒洛反释名云铎度也谓号令之限度也谓金铃铁舌振以用武金铃木舌振以兴文教令案振以警悟群生表传法语也)。
　　驎陁(上良忍反下徒何反梵语也即赤色花名案字驎青骊马名)。
　　辩捷(上皮件反切韵引也理也字书辩惠也说文从言辩声辩音辩下疾叶反韵英云速也胜也考声疾也尔雅际接翜捷也郭注云捷谓接续也即经中词无碍辩也)。

　　守护国界主陀罗尼经卷第八

　　謇讷(上九[朁-日+車]反说文语吃也从言褰省声或作[言*蹇]经文从足作蹇足跛也非此用下奴骨反字书亦謇也)。
　　筏喻(上房越反方言曰筟谓之箄箄谓之筏秦晋通语也案暂缚柴木水中运载者曰筏也又作拨[舟*發]箄音牌)。
　　歌吹(上古俄反切韵歌谣也诗云我歌旦谣尔雅曰徒歌谓之谣下尺伪反尔雅曰徒吹谓之和说文作籥)。

　　守护国界主陀罗尼经卷第九

　　巡狩(上祥伦反切韵遍也察也下舒救反韵英云狩猎也尚书曰二月东巡狩至于岱宗柴孔传云诸侯为天子守土故巡行之顺春先东巡次夏秋冬例然巡狩四岳然后归告太庙)。
　　孤茕(上古胡反考声云独也说文无父曰孤从子从觚省声下葵营反考声云孤单也文字典说无兄弟曰茕说文作[煢-(冗-几)]从迅营省声或从人作[仁-二+(煢-(冗-几))]或省作茕皆通用字)。
　　鼋鼍(上鱼袁反三苍云似鳖而大也下徒何反山海经云江水足鼍郭璞注云似[虫*折]蜴大者长丈有鳞彩皮可以为鼓诗云鼍鼓蓬蓬也字从黾音猛[(口*口)/田/一]音那声也经文从龟作二字大谬字书无此鼋鼍字)。
　　株杌(上知虞反韵英木根也考声木本也下五忽反切韵树无枝也说文二字并从木朱兀声)。
　　糠[麥*弋](上又作糠同苦岗反说文米皮也下与职反切韵麦[麩-夫+弋]也即麦上粗皮也)。
　　阀阅(上房越反下翼雪反考声容受也字书云简阅具其数自序功状也史记云人以功有五各明其等曰阀积阀曰阅说文二字并从门伐悦省声也)。
　　掏珠(上苦洽反切韵爪掏物也说文从手爪在臼上会意字下音朱即数珠也)。
　　腊沓子(沓徒合反考声合也说文从水音别与杂还字义同经文从水旧作沓或作沓误书也案腊沓子者以五谷杂令一处用以加持如今俗言腊杂子也)。
　　瓶缸(上薄经反字书云汲器也或作瓶下下江反切韵罂类也考声云酒器说文从瓦作瓨古字也)。
　　孽捙(上鱼列反下七何反正梵语也此云去阿孽捙云不去捙或作搓)。
　　哑哑而笑(上乌陌反顾野王云哑哑笑声下私妙反说文大戴其竹君子乐然笑也经作笑[口*美]笑皆非本字传写误)。

　　守护国界主陀罗尼经卷第十

　　旱涝(上胡笴反切韵雨少也字书阳极也从日干声下郎到反切韵淹又水涝也或作潦字亦同又音老)。
　　饥馑(上居疑反下巨靳反尔雅曰谷不熟为饥蔬不熟为馑郭注五谷不成也凡草菜可食者通名为蔬又云仍饥为荐郭注连岁不熟)。
　　雷霆(上鲁回反切韵雷电也易曰天雷无妄也论衡云阴阳气系成声古文作雷下特丁反考声云疾雷也字书迅雷也)。
　　篡夺(上初患反字书纂亦夺也韵英杀也说文从ㄙ箕声ㄙ音私箕音算云夺其君位事不敢公私而箕也下夺字说文正作夺强取也云手持一鸟大鸟在上[大/隻]去也从寸亦通无从木者)。
　　逃窜(上徒刀反字书云走也避也切韵亡也亦窜也下七乱反考声藏也说文云鼠在穴中则为窜矣也)。
　　椰子(上以嗟反切韵果木名也出交州其叶背面相类案食之止渴)。
　　仆面(上满北反尔雅曰毙仆也郭注云谓前覆也亦作踣案仆面谓面覆于地也)。
　　舐唇(上神氏反切韵以舌取物也说文作舐俗又作舐训同下食伦反切韵口唇也字书亦作[口*脣]字也)。
　　拳手(上巨圆反广雅曰拳奉持也切韵屈手也从手卷省声经文从足作踡字书云踡局行不进也非拳手义)。
　　咀沫(上慈吕反切韵咀嚼也字林咀啮也亦作龃苍颉篇咀噍也下莫割反即水沫也案咀沫即口中廷沫也)。

　　大乘瑜伽千钵文殊大教王经卷第一

　　阿阇梨(梵语也或云阿遮梨或云阿左[黍-禾+利]此云轨范师谓以轨则仪范依法教授弟子)。
　　和尚(正梵语捣波地耶此云近读谓此尊师为弟子亲近习读者也旧翻为亲教良以彼土流俗云殟社此方讹转谓之和尚相承既久翻译之者顺方俗云)。
　　摩醯首罗(梵语讹也正云么醯湿伐罗也么醯此云大也湿伐啰此云自在天也即大自在天王也谓此天王于大千界中得白在故)。
　　蠢动(上尺允反亦动也尔雅曰蠢震动也郭注云皆摇动貌又曰蠢作也即动作也说文云动也从昆春声会意字昆音昆也)。
　　屠儿(上达胡反考声屠杀也说文屠刳分割牲肉也下汝移反正从凶几上音信[阿-可+(巢-果+(离-禸))]会也下音人云[阿-可+(巢-果+(离-禸))]会未合人以承之)。
　　魁脍(上苦回反切韵帅也首也下古外反说文割也切肉也细切为脍或作侩音与脍同市人合也非此所用也)。
　　田猎(上徒年反正作畋白虎通云畋为田除害故曰畋猎如经文作田非案字书作畋古者肉食取禽兽曰畋下良涉反尔雅猎虎也郭注云凌猎暴虐也从犬巤声也)。
　　渔捕(上语居反说文渔捕鱼也尸子曰燧人之世天下多水故教人渔古文作[敲-高+(虎-儿+魚)]亦捕也或作[敲-高+魚]谓[敲-高+魚]猎也下薄故反切韵捉也)。
　　驼驴(上徒何反说文骆驼胡地兽也背有肉鞍负重千斤日行三百里能知水泉所在下力居反切韵畜也释名云驴卢也取其卢卢之声也从马卢形声字)。
　　猪狗(上又作猪尔雅曰豕子猪也郭注云今亦曰[(雪-雨)/(土*失*匕)]江东呼狶礼记檀弓注云南方谓猪为都字从豕都省声下古厚反切韵犬也尔雅云犬未成毫狗也从犬句形声字)。
　　喑哑(上饮今反说文不能言也喑犹无声也下乌贾反考声云不能言也哑人虽有声无词也古今正字哑喑也从疒亚声疒女厄反)。
　　熙怡(上虚饥反字统云熙和也考声云美也从灬[(厂-一)*臣*巳]声也[(厂-一)*臣*巳]音同上灬必遥反有作熙熙二形皆非下以之反考声怡喜悦也说文云和也从心台声台音以之反)。
　　嗢钵罗(上乌骨反旧云优钵罗或云沤钵罗此译云青莲花其花最大最香人间全无出大雪山无热池中)。
　　芬陀利(或云奔茶利皆讹正云奔[奴/糸]里迦此云白色莲花也人间无亦出彼池)。
　　钵头摩(或云波头摩或云钵弩摩亦云钵特摩皆讹应云钵纳么此云红色莲花上者人间虽有不及彼池出者)。
　　俱物头(或云拘牟头亦云拘摩那梵音轻重也正云俱某陀此云赤莲花亦出彼池人间希少)。

　　大乘瑜伽千钵文殊大教王经卷第二

　　颰陀(土蒲钵反梵语也古或云跋和正云跋捺罗此翻为贤也或云贤善)。
　　殑伽(上疑等反下鱼佉反梵语也旧云恒河是也即无热恼大池流出四河南面一也旋流一匝流入南海者涅盘经中恒河女神也案殑伽河神名因神彰名也慧菀慧琳皆作此说)。

　　大乘瑜伽千钵文殊大教王经卷第三

　　糁帽地(上乘感反次音冒梵语也旧云三菩提此云正等觉也)。
　　葂憾(上借音无远反下胡感反梵音秘密不可翻传也)。

　　大乘瑜伽千钵文殊大教王经卷第四

　　嘊喍(上五佳反下音柴犬斗也玉篇犬相啀也埤苍云相啀拒也玉篇作龇[齒*宜]褰唇露齿之貌也)。
　　嗥吠(上胡刀反古文作嗥说文玉篇咆吠犬鸣也切韵熊虎声也经文作号悲哭声非嗥吠义)。
　　腐烂(上房武反切韵败也字书臭也考声朽也下郎肝反切韵火熟也从火阑声)。
　　卜筮(上博木反尚书云我卜河朔孔传曰卜必先墨画龟然后灼之兆顺食墨吉也下时制反说文蓍曰筮决也世本云巫咸作筮故从竹从巫也)。
　　缤纷(上疋仁反玉篇缤缤往来貌或盛也又众也下孚云反玉篇纷乱广雅缤缤众也纷纷乱也谓众多乱下也经文从草作[卄/(實-毌+尸)]音[實-毌+尸]乃[卄/(麩-夫+生)][實-毌+尸]字五月管名也作芬草芳盛也二字皆非也)。

　　大乘瑜伽千钵文殊大教王经卷第五

　　毗卢遮那(梵语讹也应云吠噜左曩旧译云光明遍照新翻为大日如来云如大日轮无幽不烛也)。
　　阿閦(下又作閦同初六反梵语不妙古云阿插一也应云恶刍此云无动即东方佛名也)。
　　懒惰(上亦作懒同勒坦反下又作墯同徒卧反考声云不勤也说文不敬也并从心赖隋声也)。
　　[榩-文+ㄆ]椎(上渠焉反尔雅曰椹谓之[榩-文+ㄆ]郭注云斫木櫍也下直追反说文击也从木隹声经文作楗槌或作揵稚梵语薜吒迦此云所打即或铜或木击以警众也)。
　　拣择(上奸眼反文字集略云拣选也亦择也从手柬声说文柬字从八在束中下音泽切韵择亦拣也从手泽省声也)。

　　大乘瑜伽千钵文殊大教王经卷第六

　　莹明(上乌定反顾野王云莹饰也考声莹光也亦明也或从金作蓥训同明或作明又作明同)。
　　缠缚(上直连反俗又作缠切韵绕也考声缠亦缚也又音直战反下符约反切韵系也字书缚亦缠也三启经云如蚕作茧吐丝自缚也从糸博省声也经作缚也尔雅云十羽谓之缚书误也)。
　　谄谀(上丑琰反又作讇切韵谀也论语云非其鬼而祭之者谄也郑注云谄媚求其福下以朱反说文谀亦谄也从言臾声经文单作乃须臾字也)。
　　休废(上许尤云切韵善也美也考声息也说文从人倚木息也下芳肺反尔雅曰废舍也郭注云舍放置也切韵止也经文作废废病也非休止义)。

　　大乘瑜伽千钵文殊大教王经卷第七

　　尔焰(梵语也此云所知花严七十七云过尔焰海也菀法师释云谓智所知境非预识境共转也)。
　　秉显(上兵永反尔雅曰秉拱执也说文云手持一禾曰秉下呼典反说文玉篇字林并云光也明也案经云五智秉显宜作炳或作昞字未详秉显义)。

　　大乘瑜伽千钵文殊大教王经卷第八

　　济拔(上子计反切韵惠也定也尔雅曰济渡也济成也济益也郭注云广异训各随事为义下蒲八反切韵擢也又尽也从手犮声)。

　　大乘瑜伽千钵文殊大教王经卷第九

　　逼迮(上彼力反切韵逼迫也考声云逼近也下侧伯反玉篇狭也亦迫也或作窄亦同)。
　　登入(上都胜反尔雅曰跻登升也切韵进也礼记月令禾乃登即成也)。

　　大乘瑜伽千钵文殊大教王经卷第十

　　裸形(上华瓦反本音郎果反为避俗讳作上音顾野王云脱衣露袒也说文从衣果声案坼衣半上半下果在中即为裹并衣在一边即为裸会意字也经文从示作裸音灌非此用也)。
　　祠祭(上似兹反尔雅曰春祭曰祠郭注曰祠之言饲也下子例反切韵享荐也论语云祭神如神在如前花严经第十二已释)。
　　厮破(上息妻反切韵病声散也考声云声嗄也经作嘶马嘶呜也非破义)。
　　綟急(上练结反切韵云小结也字书拗綟也与捩意同下急字从人手心也云人之急者心之与手[夕-、]古人字彐古手字会意也)。
　　诋债(上又作詃同都礼反切韵呰也诋亦诃也考声欺也毁也下侧懈反切韵征财也从人责声)。
　　拘赊梨子(具足应云未伽梨拘赊梨子末伽梨是姓拘赊是母名也此外道计苦乐不由因即自然外道)。
　　毗罗胝子(具足应云毗罗胝子珊阇邪毗罗胘母名也珊阇邪此云等胜此外道不须修道经八万劫自尽生死如转缕丸也)。
　　鸠驮迦旃延(具足应云迦罗鸠驮迦旃延迦罗鸠驮此云黑领迦旃延姓也此外道应物而起人若问有答有若问无答无也)。
　　富兰那迦叶(富兰那此云满也迦叶姓也此云龟氏此外道计无因也)。
　　尼乾陀若提子(尼干陁此云无继若堤母名亦云亲友母名亲友也此外道计苦未有定因要必须受非道能断)。
　　阿耆陁翅舍钦婆罗(阿耆陁此云无胜翅舍钦婆罗此衣名此外道以人发为衣五热炙身也)。

　　续一切经音义卷第四


　　续一切经音义卷第五

　　　　燕京崇仁寺沙门希麟集　　·续音新译仁王护国般若波罗蜜多经二卷
　　·大威力乌枢瑟摩明王经三卷
　　·金刚顶真实大教王经三卷
　　·金刚顶修习毗卢遮那三摩地法一卷
　　·金刚恐怖最胜心明王经一卷
　　·不动使者陀罗尼秘密法一卷
　　·普遍智藏般若波罗蜜多心经一卷
　　·观自在多罗菩萨经一卷
　　·一字奇特佛顶经三卷
　　·阿利多罗阿噜力经一卷
　　·金刚顶瑜伽文殊师利菩萨经一卷
　　·底哩三昧耶不动使者念诵经一卷
　　·大方广观世音菩萨受记经一卷
　　·菩提场所说一字顶轮王经五卷
　　·十一面观自在菩萨秘密仪轨经三卷(合一卷)
　　·出生无边门陀罗尼经一卷
　　·大吉祥天女无垢大乘经一卷
　　·大吉祥天女十二名号经一卷
　　·一切如来金刚寿命陀罗尼经一卷
　　·金刚顶瑜伽十八会指归一卷
　　·瑜伽念珠经一卷
　　·普贤行愿赞一卷
　　·大集地藏菩萨问法身赞一卷
　　·金刚顶理趣般若经一卷

　　右二十四经三十七卷同此卷续音。

　　新译仁王护国般若波罗蜜多经卷上(并序)

　　皇矣(毛诗传曰皇大也匡也尔雅曰皇匡王正也下于纪反说文语已词也从ㄙ古文已字矢声也ㄙ音以)。
　　绵络(上弥编反切韵微也历也下音洛说文织络亦[絅-口+又]罗也从糸各声)。
　　罗罩(上鲁句反尔雅云鸟罟谓之罗下竹教反说文捕鱼器也方言笼罩也说文罗罩二字并合从冈作也)。
　　泳沫(上音咏尔雅曰泳游也郭注云潜游水底也下满钵反考声沫止也水上浮沫也又终也杪也二字形声也杪音亡沼反)。
　　五始(案三五历记云气像未分谓之太易元气始萠谓之太初也气像之端谓之太始形变有质谓之太素也质形已具谓之太极也斯为五始也)。
　　彻枕(上缠列反字书云彻去也除也考声抽也说文通也从彳攴育声也下之荏反韵诠云枕所以承头也从木冘声冘音淫彳音丑尺攴音普十反)。
　　遏寇(上安葛反苍颉篇云遏遮也毛诗传曰遏止也尚书云遏绝也下口构反考声寇贼也韵诠云盛多也说文暴也字书宝字从攴完)。
　　著星辰(上张卢反。周易曰玄像著明莫大乎日月也。礼记云著而莫息者天也。著而不动者地也。又曰著明也立也成也。古今正字从草署省声。下星字古文作星。说文云万物之精上为列宿也。又星即五星[跳-兆+(厂@黑)]行二十八宿也。案七曜天文经云紫微太微于市三垣及列宿中外官揔一千四百六十四星应占用者辰即北辰也。论语云为政以德譬如北辰也)。
　　缅寻(上绵典反贾注国语反缅思也说文微丝也从糸面声下徐林反字书常也考声觅也逐也字从彐音手从口工寸会意也)。
　　[壴*咨]夫(上于记反考声云[壹*咨]哀痛声也入发叹词也从壴次口作[壹*咨]今序中从心作懿俗用字下夫音扶壴音竹句反)。
　　波斯(波斯匿王名梵语略也正云钵罗犀那逝多此云胜军即请佛说内护外护之请主)。
　　永袪(下去鱼反考声云袪袖也集训举也韩诗云袪去也说文从衣去声)。
　　乃津(上奴改反古文乃字也亦语词也下井寅反郑注周礼云津润也尔雅曰津梁也广雅亦津济也)。
　　缇油(上弟矣反郑注周礼云绿色缯也又云浅红也说文帛赤黄色也下油谓绢油也古人用色绢油以书记事也)。
　　大辂(下洛故反白虎通云天子大辂也字书古者椎轮今饰之华丽也大戴礼云古之车辂盖圆像天二十八轑以像二十八宿[車*尒]方像地三十辐像日月之数仰则观天文俯则察地理前视睹銮和之声侧视观四时之运也释名云天子所乘曰辂也以金玉象随饰名之也)。
　　[按-女+(火/又)]缀(上色邹反考声云[按-女+(火/又)]求也索也下追卫反贾注国语云缀连也切韵续也说文从糸叕声也叕音陟劣反)。
　　褰裳(上去干反考声云抠衣也尔雅曰深则厉浅则揭揭者揭衣也郭注云谓褰裳也揭音去谒反下市羊反字书上曰衣下曰裳也)。
　　沃朕(上乌谷反尚书曰启乃心沃朕心贾注国语云沃美也广雅曰沃清也说文沃溉灌也下朕字尔雅曰朕予言我也案古者贵贱同称自秦始皇唯天子独称朕也)。
　　袭予(上寻立反广雅袭反也司马彪注庄子云袭入也郭注尔雅云袭重也下以诸反尔雅曰予我也)。
　　之籁(下洛大反广雅曰籁箫也大者二十四管长尺四十小者十六管长尺二寸有二底说文云三孔箫也从竹赖声也)。
　　栾棘(上卢桓反礼记天子墓树松诸侯柏大夫栾士杨说文栾木似栏从木鸾省声下矜力反毛诗传曰棘酸枣也郭注尔雅云颠棘叶细有刺说文似枣丛生从二束广雅云棘箴也东音刺)。
　　弼我(上贫蜜反孔注尚书云弼辅也尔雅曰弼崇重也尚书大传云天子方四邻左辅右弼前疑后承广雅弼备也大戴礼云洁廉而切直匡过而谏邪谓之弼也说文云字从弜音巨支反从西音添念反或从攴作[弓*弓*ㄆ]或作[弓*((丙*丙)/一)]字皆古文也)。
　　良贲(下彼义反韵英微也卦名也易云贲亨小利利有攸往案良贲即助译此仁王经僧名也)。
　　常衮(下公稳反即翰林学士姓名也)。
　　握椠(下才敢七艳二反释名云椠版也长二尺韵诠云以版为书记也说文牍朴也从木斩声集训云削版而记事者也又音佥字)。
　　邃赜(上虽醉反王逸注楚词云邃深也下柴革反刘献注周易云赜者幽深之称也说文从[(厂-一)*臣]责声也[(厂-一)*臣]音夷序文作颐赜俱非)。
　　较然(上音角考声略也广雅明也尔雅直也尚书大传较其志见其事太玄经云君子小人之道较然见矣汉书云较然易知也)。
　　钩索(下所革反说文入家搜也从宀索声考声云取也求也今俗省去宀但从市从糸作索也宀音弥仙反)。
　　蹑金(上黏辄反方言云蹑登也广雅履也说文蹈也从足聂声也聂音同上)。
　　惋抚(上乌贯反考声云叹恨也桂菀珠丛云惊叹而藏于心也下芳武反尔雅曰抚者掩也拍也)。
　　旃蒙岁(上之然反尔雅曰太岁在乙日旃蒙在巳日太荒落案唐帝年历云代宗皇帝广德三年甲辰改永泰元年二年乙巳即旃蒙岁也到今统和五年丁亥得二百二十三年矣)。
　　木槿荣月(次巾隐反尔雅曰椵木槿也郭注云似李树孙炎疏云花如蜀葵紫色朝生夕殒也此花夏五月方荣盛也仁王般若念诵仪轨前记云夏四月于南桃园乃译此经)。
　　鹫峰(旧云耆阇崛山正梵云姞栗驮罗矩吒此云鹫峰或云鹫台此山峰上多栖鹫鸟又类高台故也在王舍城侧说此经处也姞音巨乙反)。
　　室罗筏(旧云舍卫国正云室罗筏悉底此云好道或云闻物即波斯匿王所治之境也)。
　　技艺(上渠绮反考声能也集训技亦艺也又工巧也从手支或从人作伎俗用也经文从女作妓女乐也非技艺字下鱼祭反切韵才能也论语云游于艺也何注云六艺也谓礼乐书数射御也)。
　　比丘(梵语不正也应云苾刍此云怖魔一乞士二净命三净戒四破恶五也具此五义故存梵语不译也)。
　　比丘尼(五义如前尼即女声)。
　　优婆塞(古梵语也正云鄡波索迦鄡波此云近也迦此云事也索是男声即近事男也谓受丑戒亲近承事于三宝者也)。
　　优婆夷(正云鄡波斯迦鄡波迦如前释斯是女声呼也)。
　　赡部洲(上时染反梵语也此大地之揔名古译或云谵浮或云琰浮或云阎浮提或云琰浮利正云[弓*替]谟立世阿毗昙论云有赡部树生此洲北边泥民陀罗河南岸正当洲之中心北临水上于此树下水底有赡部黄金树因金而得名洲因树而立号故名憺部洲谵音之[芸/木]反[弓*替]音蚕览反)。
　　那庾多(中音以主反梵语或云那由他西域数名也此土忆)。

　　新译仁王护国般若波罗蜜多经卷下

　　杻械(上敕久反下胡戒反玉篇桎梏也穿木为也在手曰杻在足曰械也二字从木丑戒皆声也)。
　　枷锁(上音加考声梏也穿木为孔加于颈也囚系罪人之具下乘果反以铁为索縻系罪人也)。
　　检系(上居俨反广雅曰检匣也括也谓括束不得开露也又察也谓察录系缚也从木佥声)。
　　摩诃迦罗(梵语也摩诃此云大迦罗此云黑经云摩诃迦罗大黑天神唐梵双举也此神青黑云色寿无量岁八臂各执异仗贯穿髑髅以为璎珞作大忿怒形足下有地神女天以两手承足者也)。
　　疮疣(上恻庄反韵英云疮痍也或作创古文作[利-禾+刃]下有忧反苍颉篇疣病也或作疣亦通古文或作[病-丙+又]也)。
　　日月失度(下徒故反案青岑子云日太阳之精一岁一周天月太阴之精一月一周天金匮经云月主忧患日主福德故月为刑奇日为德奇常以冬至日在斗二十一度四分度之一春分之日在[((嘹-口)-小)-日+圭]十四度夏至之日在东井二十六度秋分之日在角二度四分度之一差此则为失度也)。
　　搏蚀(上补各反说文云击也下音食释名云月亏则蚀稍稍侵亏如虫食草木叶也九曜五行历云罗[目*候]一名蚀神头常隐不见逢日月则蚀又日月同色月掩日日蚀又云日冲大如日日光不照谓之暗虚值月则月蚀也)。
　　彗星(上随锐反考声妖星也尔雅曰彗星为欃枪郭璞注云亦谓之孛星言其形孛孛似扫彗或云扫星或云孛星或云搀枪星或云彗星也)。
　　木星(五星行藏历云木之精也其色青其性仁顺度行则为福逆行所守则为灾十二年一周天凡八十三年七十六终而七周天)。
　　火星(火之精也色赤其性礼执法之像也履道而明则民安国泰失度紧小则中外兵[(坐-土+(大/亡))-(人*人)+(口*口)]大抵二年一周天七百八十日一见伏凡七十九年三十七终而四十二周天)。
　　金星(太白金之精其色白其性勇将军之象一年一周天见二百四十四日初夕见西方其行稍急日行一度少半渐迟二百四十九度乃留八日逆行十日夕伏十二日遂晨见东方大抵八年五终五度夕见五度晨见)。
　　水星(水之精其色黑其性智四时皆出入光明润泽则国礼民乐不尔则水旱作[海-母+小]常以四仲见一年一周天去日极远不过二十六度故人多不见凡三十三年一百四终七十四度晨见二十六度应见不见)。
　　土星(土之精其色黄其性信女主象也顺轨光明有福乱行变色赤白天下有兵其行最迟二十九年半一周天三百七十八日一伏凡五十九年十七终而再周天初见东方也)。
　　泛涨(土芳梵反贾注国语云泛浮也毛诗传云泛流貌说文从凡作泛下张亮反考声云水增大砂岸崩摧入水曰涨从水张声俗音上声非也)。
　　亢阳(上康浪反考声极也字书高也切韵旱也易曰上九亢龙有悔谓阳极也)。
　　降澍(下朱戍反集训云时雨所灌澍润生万物也经文作霔字书并无笔受者率意妄作也)。
　　[木*函]盛(上遐严反考声云木箧也或作椷经文作函俗字本函谷关名下音成说文曰黍稷在器从皿成声也)。
　　记籍(上居吏反释名曰记识也从言已声下秦昔反切韵簿籍也尚书序曰造书契以代结绳之政由是文籍生马)。

　　大威力乌枢瑟摩明王经卷上

　　摩醯首罗(正梵语应云么系湿嚩啰此云大自在也即色界天主于大千界得自在故)。
　　逶迤(上于为反切韵雅也行貌也下弋支反切韵溢也汉书云水曲案逶迤迂曲邪行貌下又音达罗反训同上)。
　　乌枢瑟摩(次音昌朱反梵语也或云乌刍沙摩此云秽迹旧翻为不净洁皆谬新翻为除秽忿怒尊也案瑜伽依二种轮现身摄化一教令轮现端严身二威怒轮现极怖身为调难调诸有情故现可畏身也)。
　　线絣(上私箭反周礼曰线人掌王宫缝线之事切韵缕线也又作线同下北萠反切韵振绳纆使直也俗从手作拼使也经文从木作拼音并乃拼榈木名并非线絣字)。
　　颦蹙(上符真反切韵颦蹙眉也或作频说文忧又颦笑也经文作频切韵数也近也非此用下子六反玉篇迫也说文急也从戚足声)。
　　关键(上古还反说文曰以横木持门曰关声类曰关所以闭也切韵[尸@向]也说文从门[聯-耳]声也经文作閞音弁尔雅曰閞谓之槉非关键义下其辇反切韵键籥字书横曰关竖曰键也)。
　　踯躅叶(上呈戟反次重录反药草名也本草云羊踯躅也叶花皆有大毒三月采花其花色黄亦有五色者羊误食其花叶踯躅而死因以为名古今正字踯躅行不前也二字并从足郑蜀皆声也)。
　　用[疊*毛](徒叶反切韵白[疊*毛]也西域所尚也经文从糸作[繰-品+云]俗用非也)。
　　瘢痕(上簿官反切韵疮瘢也下户恩反切韵瘢痕也考声瘢之微者曰痕也)。
　　遁形(上徒损反切韵遁逃也谓潜隐也按一字顶轮王经安怛袒那法此云隐形也良以彼国邪正杂信异道间居更相是非佛以神力故说斯要令修瑜伽者随意自在速成悉地)。
　　鍱裹(上与协反切韵铁鍱也金银铜等鍱皆同从金枼声也下古火反切韵包也又缠缚也从坼衣果在中形声字经文作裹俗用不成字)。
　　制帝(梵语也或云支提或云制多应云制底邪此翻为积集或云生净信或云灵庙皆义译也谓于佛阇维处及经行说法处建置坟庙台阁总名也令诸人天积集福善之所也)。
　　紫矿(下古猛反药名也案本草云出西戎以树皮叶共煎成也可入药用也经作矿矿二形金王朴也非紫矿字也)。
　　[火*(雪-雨+(雪-雨))]稻(上初爪反切韵熬也又作煼说文作[酉*(雪-雨+(雪-雨))]经文作炒俗字下徒晧反本草云粳米止烦泄稻米主温中令人多热说文糯即稻也字从禾舀声也)。
　　麻[米*(虎-儿+旦)](上莫霞反切韵纻麻也说文云[(山/巾)*(山/巾)]网人治在屋下也故从广[(山/巾)*(山/巾)]也经从林作麻俗用变体也[(山/巾)*(山/巾)]音疋卖反下侧加反切韵麻[米*(虎-儿+旦)]也又[米*(虎-儿+旦)]糁考声滓也从米虘声也)。
　　羖羊(上公户反尔雅曰牡羭牝羖切韵羖[羊*歷]也或作羖同经文作股说文股髀也非羖羊字也)。
　　咬牙(上五狡反说文咬啮也从齿交声经文从口作咬音交咬咬鸟鸣也非此用也)。
　　啮齿(上五结反考声啮噬也字书云浅咬也从齿契省声经文从口作啮非本字)。
　　虎皮裈(下古浑反切韵裈裤也字林从巾作[巾*軍]古文作裈皆云下衣也)。
　　木橛(其月反切韵杙也尔雅曰樴谓之杙郭注云橛也又云在地者谓之楎注云门橛也或作橛楎音睴也)。
　　[撅-欠]量(上丑格反切韵毁也考声以手拓物也经文作拆俗用变体)。
　　痃癖(上又作胘同胡坚反切韵肚痃也下芳辟反玉篇腹病也药证病源云恣餐生冷鱼肉杂果昼眠夜食胃冷脾虚不消化因兹结聚为症块发即筑心吐酸水也)。
　　鸦翅(上乌加反切韵鸦乌别名也广雅云纯黑而返哺者曰乌小而不返哺者鸦也从鸟亚声也下施智反玉篇翅羽也又作翅古文作翨说文翮也从羽支声也)。
　　卤土(上即古反尔雅曰卤矜咸苦也说文沙卤也从水卤声经文单作卤太常卤簿乐名非卤土义)。

　　大威力乌枢瑟摩明王经卷下

　　蛇蜕(上食遮反切韵毒虫也尔雅曰蟒王蛇也下汤外反又舒芮反说文蝉蛇所解皮也广雅蝮蜻蜕也蝮扶六反蜟余六反蝉未脱者)。
　　湿吠帝(上失入反次借音尾一反梵语也经中有作涅误也)。
　　[合*牛][合*牛](呼感反从脐轮气海引声合口连呼)。
　　馺嚩(上苏合反下无可反梵语不求字义也)。
　　瑟碱(下本音古斩反碱土也为就梵音借音竹感反)。
　　薄誐鑁(上音傍各反下亡范反梵语也旧云薄伽梵或云婆加伴古翻为世尊今云具六义故总云薄誐[金*(离-禸+ㄆ)]谓自在炽盛端严名称吉祥尊贵六也)。
　　稻谷[禾*會](下苦会反苍颉篇云粗糠也)。
　　捻彼(上奴典反切韵以手指紧捻物也从手然声)。

　　金刚顶真实大教王经卷上

　　缯幡(上疾陵反说文帛也又缯彩也下孚袁反说文幡帜也释名云幡翻也翻飞然也)。
　　谽(借音胡感反梵声不求字义)。
　　嗢陀南(上温骨反次徒何反或云嗢柁南柁唐贺反旧翻为偈颂也琳法师引瑜伽大论翻为足迹又云集总散义译也)。
　　跋折罗(上盘末反次职列反梵语也旧云伐阇罗皆讹也正云嚩音无满反日罗此云金刚也)。
　　逻惹(上卢个反下自攞反梵语也此云王经文作运字不晓梵音人误书)。
　　才[發-殳+矢](上昨哉反说文暂也切韵仅也下[發-殳+矢]字说文从弓殳癶也癶从止止作[(┤*║*├)/一]音钵隶书变[(┤*║*├)/一]作癶殳音殊[(┤*〡)/一]音挞癶音钵)。

　　金刚顶真实大教王经卷中

　　应拼(下百萠反说文拼掸也从手并声亦作抨古文作[羊*并][羊*平]掸音但丹反)。
　　钿饰(上堂练反字书宝瑟钿以饰器物也从金田声又音田花钿也)。
　　恶(乌各反借音也真言种智字也)。

　　金刚顶真实大教王经卷下

　　曼茶罗(上莫盘反梵语也或云曼吒罗或曼拏罗此义译云众圣集会处即今坛场也)。
　　心臆(下应力反说文臆亦胸也亦膺也从肉意省声也)。
　　诜遮[牟*含](上所臻反下牟含梵语不求字义)。
　　沮坏(上慈与反毛诗传云沮犹坏也广雅云湿也说文从水且声且音子余反下怀[貝*貴]反考声云崩摧也说文败也从土褱声[貝*貴]音吾怪反古文作[(褱-衣)*土])。
　　搊掷(上[簉-告+舌]邹反考声云以手指钩也经作[捅-用+?][打-丁+((┐@一)/一/(┐@一)/一)]非本字下直炙反切韵振也投也古文作擿按搊掷以右手弄金刚杵也)。
　　幖帜(上逋遥反说文云幖帜头上也从巾票声经从手作摽标举也木末也下尺志反切韵幡也字书云旌表也博雅作[巾*(土/心)]同经文从心作[愔*戈]微误)。
　　弱吽鑁斛(上借音慈洛反吽音呼感反鑁音亡范反下胡谷反皆取梵声也即金刚钩索锁铃四摄种智字也)。
　　[卄/耨]佉(上借音奴屋反下丘迦反梵语不求字义也)。
　　掣那(上昌制反去声)。

　　金刚顶修习毗卢遮那三摩地法一卷

　　阏伽(上安葛反或作遏字梵语也即盛香水杯器之总名也)。
　　靺[口*栗]多(上望[發-殳+矢]反次音栗梵语不求字义也)。
　　上[月*(遻-(這-言))](我各反字书云喉上也说文龈也又作腭腭)。
　　纱縠(上所加反切韵绢属也考声似绢而轻者也下胡谷反玉篇云罗縠也似罗而轻者也)。
　　燥溪(上苏到反下苦鸡反真言中字不求训解也)。
　　巘荡(上鱼蹇反下徒朗反梵语也此云涂香也)。

　　金刚恐怖最胜心明王经一卷

　　蛊[屮/工/毋](上字古郑注周礼云蛊者蛊物病害人也字书云腹中蛊也尔雅云蛊亦[屮/工/毋]也考声蛊魅也文字典说从虫皿也)。
　　澡罐(上子老反下官唤反按澡罐即铜鉼也)。
　　腰绦(下吐刀反切韵靴绦也字书绦亦绳也字林作绦)。
　　花揾(下温困反韵诠云内物水中也考声云拄也从手温声)。
　　镵钺(上士衔反切韵锐也方言云吴人谓犁铁为镵也下音员厥反切韵钺斧尚书王左仗黄钺字林云钺玉斧也说文从金戉声戉音同上戉字从[戉-戈]戈[戉-戈]音厥戈音过)。
　　斧槊(上方矩反切韵斧钺也周书曰神农治斤斧下正作槊字音双角反切韵刀槊也通俗文云矛长丈八者谓之槊也)。
　　三甜(上牒兼反切韵美也甘也一字顶轮王经云三甜谓苏乳酪也即西域所尚者也)。
　　机杼(上居衣反下除旅反方言云杼轴织具也说文杼持纬也二字从木几予声也)。

　　不动使者陀罗尼秘密法一卷

　　恶兽(下舒救反切韵守也国语云兽三为群字林云两足曰禽四足曰兽说文从犬嘼声嘼音丑救反经文作狩冬猎也非此用)。
　　龙湫(上力钟反切韵君也礼记云龟龙麟凤四瑞也易曰云从龙论衡云龙亦畜也古有捕龙氏若非畜安捕哉下即由反切韵水神名也考声湫聚也谓不流水也)。
　　犊牸(上徒木反尔雅曰其子犊郭[王*僕]注云今青州人呼犊为呴音火口反下疾吏反切韵牛牝曰牸从牛字声字亦爱也养也)。
　　篦搅(上边兮反考声竹篦也下古巧反切韵以手动也从手觉声也)。
　　指擘(下补革反三苍云擘大拇指也陆氏释文云手足大指俱名擘也今经云大如指擘即形段如大拇指也)。
　　剑把(上居欠反释名云剑捡也所以防捡非常也广雅云龙泉太阿干将莫耶断蛇鱼肠等十余名皆剑异号也下必驾反切韵刀剑把也经文作靶说文辔饰也非此用有从金作釰全非)。
　　邂逅(上胡卖反下胡遘反考声邂逅依俙也诗云见此邂逅也)。

　　普遍智藏般若波罗蜜多心经一卷

　　灵鹫(下疾秀反按灵鹫西域山名也或云鹫峰亦云鹫台如前已释)。
　　总持(上作孔反切韵合也都也皆也普也字书云总众也下直之反切韵执也案梵语陀罗尼此云总持谓文义咒忍是也)。

　　观自在多罗菩萨经一卷

　　[篾-戍+(冗-几+代)]戾车(上眠弥反次音梨结反下齿耶反梵语讹也正梵语毕栗蹉此译为下贱种也谓乐垢秽业不知礼义淫祀鬼神互相残害也弥音边篾反蹉音仓何反)。
　　净洒(下色下反切韵水洒也考声[泳-永+截]水也字书以水散地也从水晒省声字)。
　　萨陀波仑(下卢毗反梵语也旧翻为常啼是)。
　　月厌(下于艳反韵略魅也按月厌神杀名也正月建寅月厌在戊以此逆推至十二月月厌在亥经文作靥面上黑子也非月厌字)。
　　组织(上则古反尔雅曰组似组东海有之郭注云组绶也礼记绶长一十二尺十二月也广三尺天地人三才也)。
　　萝菔(上音罗下蒲北反尔雅曰葖芦菔郭注云紫花大根俗呼雹[穴/友][穴/友]音他匆反本草萝菔性冷利五藏除五藏中恶气服之令人白净肌细从草服声经文作卜乃葡卜字)。

　　一字奇特佛顶经卷上

　　靺师迦花(旧云婆师迦花梵语讹也正云[革*未][口*栗]沙迦此云雨时花也或云夏生花其花白色甚香半夏时生因名云)。
　　碱卤(上胡缄反尔雅曰咸苦也切韵不淡也亦作醎俗字下即古反说文云西方咸地尔雅卤苦也从水卤声经文单作卤音虽同卤簿乐也)。
　　礓石(上居良反字书石也释名云礓姜也言石似姜而坚也从石姜形声字经文作强尔雅音强作强界也陲也皆非礓石字)。
　　缕[疊*毛](上力主反玉篇绪也切韵丝也下徒叶反切韵白[疊*毛]布也经文作[繰-品+云]俗用字非也)。
　　藕丝(上五口反尔雅荷芙蕖其根藕其实莲桉藕即莲根也下丝字从二糸糸音觅)。
　　结颣(下卢对反切韵粗丝也字书颣结颣从糸类)。
　　芙蓉(上防无反下余封反郭璞注尔雅云江东呼芙蓉为荷郑笺毛诗云未开者曰芙蓉已开者曰菡萏也)。
　　捻线(上年典反方言云捻续也顾野王云谓相接续也说文捻执也从手然声下先荐反人作线字书云合缕)。
　　[麩-夫+廣]麦(上号猛反考声云[麥*廣]大麦也文字典说麦[麥*廣]也或作穬稻末也又麦[卄/(└@人)]也)。
　　霹雳(上疋壁反下音历顾野王云大雷震动也论衡云阴阳气相击声也皆从两辟历声有作礔礰二字非)。
　　桦皮(上华化反或作桦切韵山中木名也多出阴山其皮赤白二色白者为上西域用书梵夹也)。
　　吃哩爹(上居乙反次音里下陟耶反梵语不求字义)。
　　牙齹(下昨何反又作齹切韵齿本也顾野王云齹疏者齿参差也)。

　　一字奇特佛顶经卷中

　　缮缝(上时战反切韵补也考声云缮修也下符容反说文缝紩也音直曰反亦缝也平声又音扶用反)。
　　三橛(其月反尔雅曰樴谓之杙郭注云杙橛也又作橄尔雅曰门阃也)。
　　嚧地啰(上借音来古反下弹舌呼罗字梵语此翻为血也)。
　　瞻睹(上职廉反尔雅曰瞻视也考声察也下丁古反切韵见也视也玉篇观也正作睹从见者省经作睹俗通用)。
　　剂膝(上在诣反切韵分剂也下息匕反切韵曲膝骹骨也说文从肉桼声经文作膝误书也桼音七骹音苦交反古今正字从节作[邱-丘+(暴-(日/共)+來)])。
　　没[口*栗]多(中音栗弹舌呼之余依字梵语也此翻为死尸也)。
　　摩努沙(中借音尼古反鼻音呼梵语也此翻为人人之[撼-咸+(句-口+夕)]名也)。
　　紫矿(下虢猛反药名也本草云出西域以树皮叶及胶煎成人药用亦堪胶黏宝钿珠玑等物胶去声)。
　　扂锁(上徒玷反切韵闭户也字书小关碍门扇令不开也古文作扊又作[?丳]下正作锁音同苏果反切韵铁锁)。

　　阿唎多罗阿噜力经一卷

　　角胜(上古岳反切韵角竞也角触也汉书故事云未夬庭设角抵戏者使角力相抵即今之相扑也经文从手作捔即掎捔非此用)。
　　坏碗(上配杯反考声云瓦器未烧者坏从土从杯省声或作坏字下乌管反切韵云器物也古文作碗字同)。
　　鍮石(上音偷埤苍云鍮石似金而非金也西域以药炼铜所成有二种鍮石善恶不等恶者挍白为灰折善者挍黄名为金折亦名真鍮俗云不博金是)。
　　捏塑(上奴结反切韵手捏搦也下乘故反切韵以泥塑像也古今奇字作塑经文作素非)。
　　黍米(上舒吕反说文云禾属而黏者也以大暑而种故谓之黍从禾雨省声孔子曰黍可为酒禾入水也经文作[烈-列+禾]不晓字义误书也下莫礼反说文穬粟实也象禾实之形也)。
　　豌豆(上一桓反切韵豆名下田候反切韵谷豆也物理论云众豆谓之菽也)。

　　金刚顶瑜伽文殊师利菩萨经一卷

　　一俱胝(下丁尼反梵语数名此翻为亿也黄帝算经总有二十三数亿当十四数自万已去有三等谓上中下也即十万百万千万依次配之)。
　　幖帜(上必遥广雅云幖幡也说文云幖亦帜从巾票声下昌志反韵诠云帜旗也以表物也集训云帜亦幡也从巾戠声戠音织也)。
　　莹彻(上又作蓥同乌定反切韵蓥饰也考声云光也下直列反切韵彻通也明也字书云道也达也作彻俗)。
　　腰髆(下榜莫反字林云髆脾也说文云肩胛也从骨从榑省声经从月作膊音普博反郭璞云披割牛羊五藏也非经义专从甫寸也)。
　　花蕊(下如捶反玉篇曰蕊为花须头点也从草糸惢声经有从三止作蕊非也惢音乘果反)。

　　底哩三昧耶不动使者念诵经一卷

　　底哩(上借音丁逸反哩弹舌呼梵语也此云三谓此经中说三种三昧即金刚莲花佛部是也)。
　　磔开(上陟格反切韵胀也开也周礼牲祭以穰灾也尔雅祭风曰磔今经从手搩非经义)。
　　先弯(下乌关反切韵挽取曲势也考声弯环曲貌也)。
　　缚扑(上符钁反说文系也字书执缚从糸博省声经文从专作縳音传非也下满角反考声扑打也切韵相扑也经文作[木*雹]非)。
　　辫发(上薄泫反考声辫结也字书编也从糸辩声辩音弁泫音胡畎反畎音古泫反)。
　　蹙眉(上子六反切韵近也从也考声逼急也从戚足声经文从就作蹴切韵逐也又音七宿反非蹙眉义)。
　　鸦[鳽-廾+ㄠ](上乌加反切韵乌别名也说文作鸦云阳鸟也下处脂反又作鸱郭注尔雅云鸱鸺也今江东通呼此属为怪鸟又云鸦鸱也)。
　　枭翎(上古尧反郭注尔雅云上枭也切韵食母不孝鸟也故冬至捕枭磔之也字从鸟头在木上也下即丁反文字音义云乌翎即毛翎翎羽也经文作鸽诗云[即/鳥]鸽在原尔雅[即*鳥]鸰[邕*鳥]渠也郭云雀属也非翎羽义也)。

　　大方广观音菩萨授记经一卷

　　暂瞬(上藏滥反考声才也下舒[門@壬]反切韵目动也亦作瞚字)。
　　熙怡(上虚之反下与之反说文熙怡和悦也方言云怡喜也前已广释)。

　　菩提场所说一字顶轮王经第一

　　目键连(中音健梵语讹也或云目揵连或作楗音渠焉反正云摩诃目特伽罗此云大采菽氏或云菉豆子母是采菉豆仙人种也从母得名也从父应云俱利迦也)。
　　胫踝(上形定反玉篇胫足[跳-兆+非]肠前大骨也说文足胻也胻音幸从肉迳省声下华瓦反苍颉篇云在足侧高处也声类云足外附骨也说文云从足裸省声也)。
　　坞波塞迦(上乌古反旧云优婆塞新云邬波索迦邬波此云近迦此云事索即男声也即近事男也谓亲近承事三宝者故云)。
　　谟呼律多(上莫胡反梵语也或云牟乎[口*栗]多此云分俱舍论云一百二十刹那为一怛刹那六十怛刹那名腊缚三十腊缚名一牟呼[口*栗]多三十牟呼[口*栗]多为昼夜也)。
　　伞盖(上古文也今作伞同苏旱反下盖字说文从草盍声俗作盖字非盍音胡腊反)。
　　团圞(上徒官反切韵团圆也下落官反切韵团圞也字书圞亦团也二字并从囗专声说文从木作栾木名也说文似木栏也)。
　　筋脉(上谨欣反周礼医师以辛养筋说文肉之力也从肉竹竹者物之多筋也力像筋形经文多从草从角作[卄/觔]非也下盲伯反周礼以咸养脉也说文血理之分行于体中也或作脉又[覛-見+血]二形正体字俗用脉已久也)。

　　菩提场所说一字顶轮王经卷第二

　　搓缕(上士何反切韵云手搓物也字书搓挼也挼奴禾反从手差声经文作縒非也下力主反切韵丝缕也亦线也)。
　　织[疊*毛](上之翼反切韵组织也下徒协反切韵细毛布也又白[疊*毛]巾[疊*毛]也从毛叠形声字经文作绁俗用非)。
　　珊瑚(上苏安反下户吴反广雅曰珊瑚珠也说文云珊瑚生海中而赤色有枝无叶也)。
　　绢縠(上古椽反切韵缣也广雅曰繁匆鲜支縠绢也下胡谷反切韵罗谷考声似罗而疏也从糸谷省声)。
　　蟒蛇(上莫朗反切韵蛇之最大者也尔雅曰蟒王蛇也下食遮反毒虫也古文作蛇同)。
　　隘窄(上乌懈反玉篇隘迫也下争索反考声云窄亦狭小也古今正字从穴乍声也经文作厄责二形皆非)。
　　泸漉(上卢著反下聋屋反顾野王云漉犹沥也郭璞注方言云漉渗水极尽也说文云渗也又水下貌也二字从水卢鹿皆形声字)。
　　水蛭(下之日反本草云水蛭一名蚊也一名至掌俗呼马蚑博物志云水蛭三段而成三物字林音猪秩反训义同)。
　　驼驴(上徒何反说文骆驼兽名外国图云大秦国人身长一丈五尺好骑骆驼又作驼字下力居反切韵畜也汉书西域传云乌桓国有驴无牛也)。
　　虮虱(上居扆反虱奁也下所栉反考声啮人小虫也淮南子云汤沐具而虮虱相吊也从昆迅声也昆音昆迅音色臻反经文作虱非)。
　　蚊[蠢-春+(└@人)](上音文下陌枋反庄子云蚊[蠢-春+(└@人)][口*替]痛是也声类云[(└@人)/虫]似蝇而大也说文啮人飞虫也正从昆[(└@人)/目]省作[(└@人)/虫]今作[(└@人)/虫]略也)。

　　菩提场所说一字顶轮王经卷第三

　　人莽娑(中莫朗反下乘歌反梵语也此云是未坏人肉也)。
　　[口*(十/甲/寸)]唼(上补各反切韵[口*(十/田/寸)][口*集]也[口*集]音姊入反下子答反说文作[口*(一/巾)]入口也考声嗍也从口匝声[口*(十/田/寸)]从口博省声经文作博非此用)。
　　锤铜(上直类反广雅云半熟合锤也玉篇铁锤也下徒红反说文云金之一品)。
　　甲麝(上古狭反下神夜反切韵麝香兽香也尔雅曰麝父麇足郭注云脚似麇而有香也按本草甲亦兽甲煎而成香经言甲麝今据坛法甲麝虽香为傍生身分故不用也)。
　　为[巾*(穴/登)](下猪孟反文字指归云开张画缯也从巾[穴/登]声也[穴/登]音中茎反经从木作桢音贞干也非此用也)。
　　[文/巾]熙(上古文希字下许其反和也悦也按二字合作熙怡也怡音与之反和悦)。

　　菩提场所说一字顶轮王经卷第四

　　[(暴-(日/共)+夾)*(ㄗ@、)]踝(上息七反古文膝字从节音节从[暴-(日/共)+夾]音七声今从肉作膝说文骹骨也下华瓦反前经第一卷已释)。
　　如蠃(下落戈反说文水介虫也尔雅云蠃小者蜬郭注云蜗牛也又作螺俗用切韵蚌属也或作蠡通又音礼经文作蠡不成字也)。
　　无瑕(下胡加反切韵过也说文玉病也从玉遐省声经文作瘕音加症瘕肺病非经所用)。
　　木槵(下胡惯反切韵无槵即木名也)。
　　乡党(上许良反释名乡向也谓众所向下多朗反释名云党长也谓一聚所导长也郑注论语云万二千五百家为乡五百家党也)。
　　令殒(下于敏反切韵没也尔雅曰殒落也左传云星殒如雨或作陨陨二形亦通也)。
　　作缚(下直兖反尔雅云十羽谓之缚左传云缚谓卷物也按经以发作缚即卷发为结也今作篆字乃周宣王太史所作大篆秦相李斯小篆并字书名甚乖经旨也)。
　　蝪[虫*折](上音亦下星历反说文在壁曰蝘蜓在草曰[虫*折]蝪方言泽中曰[虫*折]蝪南楚谓之蛇医或谓之蝾螈字从虫易析皆形声也经文下作蜡音乍乃十二月终大蜡祭名也执笔之人误书也析音先戚反昔音私积反)。

　　菩提场所说一字顶轮王经卷第五

　　卑湿(上府移反切韵下也下失入反切韵水沾也经文作湿俗字)。
　　葱蒜(上仓红反玉篇荤菜也尔雅云茖葱细茎大叶下苏贯反字书云荤菜也汉书云张骞使西域所得也本草云萩性熟除风杀虫久服损眼目也)。

　　金刚顶瑜伽分别圣位经一卷

　　警觉(上京影反孔注尚书云惊戒也亦觉也字书云寤也古今正字从言敬声)。
　　能[羸-亡+(└@人)](下力追反贾逵注国语云羸病也杜注左传云弱也许叔重云劣也字书疲也从羊[嬴-女]声也)。
　　淤泥(上依倨反韵英浊水中泥也下奴低反说文泥涂也从土泥声经文作泥说文水名也非淤泥也)。

　　十一面观自在菩萨秘密仪轨经

　　才受(上昨哉反说文才仅也考声暂也五经音义从糸毚音士咸反狡兔也从[毚-兔]兔也[毚-兔]音丑略反镵搀谗之类并同)。
　　洲渚(上职流反下章与反尔雅水中可居者曰洲小洲曰渚小渚曰沚又作陼释名云渚遮也所以遮水回流也)。
　　瘰疬(上力果反下音历切韵病也考声箸结病也上又作[病-丙+(彖/虫)]音同上)。
　　铄鑁(上书药反下亡梵反真言中字也)。
　　乌刍沙摩(或云乌枢瑟摩梵语轻重也此云秽迹旧云不净洁金刚俗呼火头金刚是也)。
　　铃铎(上即丁反切韵似钟而小也金铃也下徒落反大铃也左传金铃铁舌振武也以木为舌振于文教也释名云铎度也谓号令限度也)。
　　车辂(上九鱼反下洛故反戴札云古之车也盖圆像天二十八轑以像烈宿也[車*爾]方像地三十辐像日月仰则观于天俯则察于地释名云天子所乘曰辂有五饰金饰象饰宝革等五随饰各为名)。
　　悉[亭*夜](下音亭夜反字书无文翻译之家用影梵声)。
　　焕烂(上呼贯反说文火光也下郎旦反说文大热也考声光也明也从火阑声)。
　　虹霓(上户公反尔雅云螮蝀虹也郭注云俗云美人虹下五兮反尔雅云霓为挈贰郭云雌霓也释文云雄曰虹雌曰霓亦作霓字)。
　　舐掠(上神纸反字书云舌取物也又作舐经文作舐俗字下又作擽同音离斫反字统云击也又刮掠也从手谅省)。

　　出生无边门陀罗尼经一卷

　　殑伽沙(上疑等反下鱼佉反旧云恒河沙梵语西国河神名也涅盘经云恒河女神是)。
　　[萉-巴+(日/(句-口+匕))]鞨(上卢盍反上胡葛反梵语不求字义)。
　　犹豫(上翼州反下余据反考声云犹豫不定之辞也集训云心疑惑也礼记云所以决嫌疑定犹豫)。

　　大吉祥天女无垢大乘经一卷

　　毗舍(或云吠舍梵语也此乃巨富多财通于高贵或称长者或封邑号者也)。
　　首陀(梵语不正也应云戍达罗此姓之徒务于田业耕垦播植赋于王臣多为民庶)。

　　大吉祥天女十二名号经一卷(无字可音训)


　　一切如来金刚寿命陀罗尼经一卷

　　胸臆(上香邕反说文胸膺也膺即臆也或作匈亦通下应力反说文云臆亦胸骨也从肉从忆省声也)。
　　拒[敵-ㄆ+殳](上其吕反切韵捍也格也玉篇违也下徒历反尔雅[敵-ㄆ+殳]匹也切韵当也又主也辈也从殳适省声也)。

　　金刚顶瑜伽十八会指归一卷

　　幖帜(上必遥反广雅云幖幡也说文幖亦帜也下昌志反韵英云帜旗也以表物也集训云帜亦幡也从巾戠声也戠音织)。
　　摩醯首罗(醯音馨奚反梵语也此云云大自在即上界天王名也住色究竟之最上顶也)。

　　瑜伽念珠经一卷


　　普贤行愿赞一卷


　　大集地藏菩萨问法身赞一卷


　　金刚顶理趣般若经一卷
(上四经无字可音训)

　　续一切经音义卷第五


　　续一切经音义卷第六

　　　　燕京崇仁寺沙门希麟集　　·续音佛母大孔雀明王经三卷
　　·大云轮请雨经二卷
　　·大乘缘生稻[卄/幹]喻经一卷
　　·佛说穰虞利童女经一卷
　　·一切如来宝箧印陀罗尼经一卷
　　·授菩提心戒仪一卷
　　·大乐不空般若波罗蜜多理趣释一卷
　　·大宝广博楼阁善住秘密陀罗尼经三卷
　　·菩提场庄严陀罗尼经一卷
　　·文殊问字母品一卷
　　·观自在菩萨说普贤陀罗尼经一卷
　　·佛说除一切疾病陀罗尼经一卷
　　·能除一切眼病陀罗尼经一卷
　　·三十五佛礼忏文一卷
　　·八大菩萨曼茶罗经一卷
　　·叶衣观自在菩萨经一卷
　　·毗沙门天王经一卷
　　·呵利帝母真言法一卷
　　·救拔焰口饿鬼陀罗尼经一卷
　　·金刚顶莲花部心念诵法一卷
·金刚顶瑜伽千手千眼观自在菩萨念诵仪一卷　　·金刚顶胜初瑜伽普贤菩萨念诵法一卷
　　·无量寿如来念诵修观行仪轨一卷
　　·金刚顶经一字顶轮王念诵仪一卷
·金刚顶瑜伽金刚萨埵五秘修行念诵仪轨一卷　　·金刚王菩萨秘密念诵仪轨一卷
　　·一字顶轮王念诵仪轨一卷
　　·大虚空藏菩萨念诵法一卷
　　·佛顶尊胜陀罗尼念诵仪轨一卷
　　·阿閦如来念诵法一卷
　　·最胜无比大威炽盛光陀罗尼经一卷

　　右三十一经三十六卷同此卷续音。

　　佛母大孔雀明王经卷上

　　[示*厭]祷(上于琰反切韵[袖-由+厭]禳也从示厌声经文作厌音于艳反弃也恶也非酓禳字下都诰反切韵求福也论语云祷于上下神祇也)。
　　伺断(上相吏反切韵伺候也玉篇察也释名伺思也下从管反韵英云绝也说文截也从斤[┘@((繼-糸)-└)]古文绝字也经文作[((ㄠ*ㄠ)/一/正)*斤]或作断皆讹也)。
　　螫彼(上商只反说文云虫行毒也又作蠚经文作螫音呼各反亦通)。
　　拇指(上莫补反古今正字云拇者足大指也从手母声也)。
　　蛇蝎(上社遮反下轩谒反方言云自关而西泰晋之间谓[剌/虫][虫*賴]或谓之蝎蝎即四方通语释名云蝎歇也谓歇其尾也字从虫歇声经文作蝎尔雅音曷蝤蛴也)。
　　毗钵尸(或云毗婆尸或云微钵尸梵语轻重也此译云胜观如来或云净观或云胜见亦云种种观过去庄严劫中佛也)。
　　尸弃(梵语讹略也正云式弃那此云持髻或云有髻即持髻如来也)。
　　毗舍浮(或云毗湿婆部皆古译梵语此云遍一切自在也谓于一切得自在故或云一切有也)。
　　拘留孙(或云拘留秦应云迦罗鸠忖驮此云所应断已断也即贤劫千佛之首也)。
　　羯诺迦牟尼(或云拘那含牟尼或云迦那迦牟尼此云金色仙或云金山如来也)。
　　迦摄波(亦作叶字此翻为饮光一家姓氏也)。
　　释迦牟尼(释迦能姓也牟尼寂默也如下广释)。
　　乔答摩(旧云瞿昙。案慈恩法师引释迦谱云。释迦帝王历代相承。逆贼中兴。贼王恐夺社稷。遂诛释迦之种殄灭亲族令无胤嗣。时有仙人遍观遗族见有娠孕者后必生男。乃预陈词冀将继统母允其请。后果生男。长至髫年释星复见。贼王恐惧。寻访所居知居山中。伺仙不在密令摛捉。长竿穿之告示国人令息异意。仙人还至不见其子。乘急追访睹其若斯乃作神通救之。知命不济仍降微雨少令醒觉。化现一女劝令交会。必若不从能姓便绝。儿从父诲乃共交通遗体既流堕染泥土。仙人收取牛粪裹之置甘蔗园中。日暖光炙时满十月变成一男。仙人还养后得为王。自此释迦重得继位。故乔答摩者。此云甘蔗种或曰日炙种。若毁之曰牛粪种泥土种也。乔答摩。摩是男声。或云乔昙弥。弥是女声也)。
　　陂池(上彼为反尔雅云陂者曰阪尚书云泽障曰陂下直离反切韵停水曰池广曰沼也从水驰省声)。
　　坎窟(上苦感反切韵险也小罍也形似壶也下苦骨反玉篇云穴也从穴屈声也)。

　　佛母大孔雀明王经卷中

　　羯泚(下千札反梵语也按字水深又清水也)。
　　苗稼(上武儦反切韵田苗也尔雅云夏猎为苗未秀者也从草在田会意字下古讶反诗云俾民稼穑郑注论语云树五谷曰稼从禾家声)。
　　祠祀(上似慈反尔雅云春祭为祠郭注祠又言饮也释名云祠词也谓陈词以请也下详里反切韵祭祀也尔雅云商曰祀郭注取四时一终也二字皆从示音视也)。
　　涎洟(上叙连反切韵涎口液也下以脂反说文鼻液也二字并从水延夷声也又音他计反)。
　　疥癞(上公薤反切韵疮疥也顾野王云疥瘙也即风瘙也又作疥下落代反字书云恶疾也说文作癞经文作癞俗字也)。
　　痔漏(上治里反切韵云漏病也顾野王云后分病也)。
　　癕疽(上又作痈同于恭反字书云痈疖也玉篇肿也从[爿-〡+(序-予)]雍声下七余反顾野王云疽亦癕也说文从疒且声音子余反)。
　　疮癣(上楚良反疮痍也礼记云头有疮则沐下息浅反切韵疥也顾野王云干疡也音羊)。
　　逾缮那(上羊朱反。缮音善。梵语也。古云由旬。或云由延。或云逾阇那。皆讹略也。案西域记云。逾缮那者。自古圣王军行程也。旧传一逾缮那四十里。印度国俗乃三十里。圣教所载唯十六里。考其异端各有所据。或取圣王行时或取肘量或取古尺终是军行一日程也。今宜依西域记三十里为定。盖玄奘法师亲考远近撰此行记奉对太宗皇帝所问实以凭焉。此并依慧琳法师及慈恩音训释)。

　　佛母大孔雀明王经卷下

　　微钵尸(或云毗婆尸梵语一也如上卷已释)。
　　羯句忖那(旧云拘留孙亦云迦罗鸠孙驮如前已释)。
　　琰魔(上以[冉-土+(┴/十)]反梵语也旧云阎罗或云烂魔义翻为平等王或云双世谓典生死罪福之业主守八寒八热等地狱于五趣中追摄罪人捶拷治罚决断善恶更无休息也)。
　　索诃世界(旧云娑婆梵语也此云堪忍即释迦如来所主忍土也)。
　　铄底(上商灼反又作烁字下丁以反梵语此云槊即枪戟也)。
　　脂膏(上旨夷反释名云脂砥也著面软滑如砥石也尔雅水脂也郭注肌肤如冰雪冰雪脂膏也下古蒿反切韵膏肥也泽也礼记云天子降膏露也)。
　　吠陕(上借音微闭反下失[白-日+(丹-、+十)]反梵语不求字义也)。

　　大云轮请雨经卷上(与阇那崛多译者同本)

　　澍雨(上朱树反淮南子云春雨之灌万物无地而不澍无物而不生也说文从水尌声尌音同上下雨字说文云一像天冂像云覆也〡即下也四点像雨空中氛霏也冂音觅〡音古本反会意字也)。
　　[寧*頁]泯达罗(上宁顶反次民忍反梵语也旧云尼民陁罗讹也此云持边谓七金山最外第七重山也此依慧菀法师释)。
　　蛟龙(上音交郭注山海经云蛟似蛇而四脚小头细颈卵生大者十数围子如一二斛罂能吞人说文蛟亦龙属也下力钟反说文云鳞虫之长也能幽能明能巨能细脊分而登天秋分而潜渊也[龍-(立/月)]飞形从肉从童省声也或从尨作俗也)。
　　盎祁罗(上鸟浪反下巨支反梵语龙王名也)。

　　大云轮请雨经卷下

　　云雹(下庞邈反白虎通云雹之言合也阴气专精凝合为雹也郑注礼记云阳为雨阴气胁之疑为雹也从雨包声)。
　　丛林(上族公反说文丛聚也从[業-木+十]音士角反取声也)。

　　大乘缘生稻[卄/幹]喻经一卷

　　稻[卄/幹](上徒晧反说文稻即糯也礼记云祭宗庙之礼稻曰嘉蔬下古旱反切韵众草之茎)。
　　窍隙(上企曜反郑注礼记窍孔也说文空也从穴敫声也敫音羊灼反下乡逆广雅云隙裂也顾野王云隙穿穴也说文壁孔也从阜白上下小也)。
　　沃润(上鸟谷反考声云沃灌也说文问从水夭声下如顺反切韵润泽也又益也从水闰声闰字从王在门内也郑注礼记云天子每月就明堂而听朔闰月非常月也听其朔故于明堂门内也)。

　　佛说穰虞利童女经一卷

　　蚖蝮(上玩丸反蛇类也玄中记云蚖蛇身长三四尺有四足形如守宫寻脊有针利如刀甚毒恶中人不逾半日即死下芳服反陆氏释文云蝮蛇鼻上有针大者百余斤一名返鼻一名蝮虺二字并从虫元复形声字)。
　　讷泚(上奴骨反下青礼反真言字也)。
　　颇[齒*來](上普我反下卓皆反真言中字不求训解)。
　　耳珰(下都即反考声云耳饰也说文云穿耳施珠也从玉当声也)。
　　被螫(下舒只呼各二反皆得说文虫行毒也又蛇有螫毒不可触其尾也)。

　　一切如来宝箧印陀罗尼经一卷

　　[爻/肉]膳(上效交反贾注国语云[爻/肉]俎也郑笺毛诗云俎醯也凡非谷而食曰[希-巾+肉]说文[希-巾+肉]啖也从肉爻声爻音同上下时战反玉篇膳美食也从肉善声经文二字并从食作肴膳俗用字非)。
　　[卄/臻]草(上士臻反字书木丛生也考声草木杂生也从草臻声经文从木作榛音臻似栗而小非秦草义也)。
　　土堆(下对雷反王逸注楚词云堆高貌又正体作[阜-十]云小阜也今俗从追作堆非也古文作[厂@隹]今时不用)。
　　泫然(上玄绢反韵诠云泫泣貌又露光也说文从水玄声下然语词也字从肉犬逐之下灬以然之灬音必摇反)。
　　鹦鹉(上厄耕反下音武山海经云黄山有鸟其状如鸮青羽赤啄人舌能言名曰鹦鹉郭注云今鹦鹉似小貌舌脚指前后各两爪扶南外出毛羽五色者亦有纯白者说文二字皆从鸟婴武声下或作鹉音同)。
　　鸲鹆(上具俱反下音欲周礼云鸲鹆不渡济淮南子云鸲鹆一名寒皋异菀云重午日掐鸲鹆重舌能学人语二字皆从鸟句谷声经文作鸜鸜鹊名非此用也)。
　　蜂虿(上敷容反又音薄红反郭注尔雅云在地中作房者为土蜂啖其子即马蜂也下丑芥反切韵毒虫也考经援神契云蜂虿垂芒为其毒在后也说文从昆夆声昆音昆夆音同上尔雅从逢作蜂皆同)。
　　疬瘘(上即击反切韵瘰[病-丙+(歷-厂)]病也下力斗反玉篇[病-丙+(雍-〦)]瘘也顾野王云中多虫也瘰音力果反[病-丙+(雍-〦)]音于恭反)。
　　伞盖(上音苏旱反古文伞字也从集音才入反三合之形也伞音华夏之华会意字下古太反切韵覆也掩也通俗文云张帛也礼记曰弊盖不弃为埋狗也字从廾盍廾音草盍音合)。

　　授菩提心戒仪一卷(无字可音)


　　大乐不空般若波罗蜜多理趣释一卷

　　抽掷(上敕鸠反韵谱云拔也切韵引也去也或作紬音同说文从手由声下直炙反古文作擿玉篇投也切韵振也案抽掷二字即大乐金刚萨埵以左拳安[要/曰]侧右手执金刚杵掷弄作密印法也)。
　　熙怡(上许其反切韵熙和也广也诗曰学有缉熙于光明尔雅云缉熙颎光也下与之反玉篇云和也悦也尔雅云怡怿悦欣乐也上熙字说文从灬巳臣声经文作熙或作熙皆非下怡从心台声台音同上)。
　　骄佚(上举妖反玉篇马六尺也诸侯章云在上不骄御注云诸侯列国之君贵在人上而能不骄则免危也下夷质反切韵佚乐也作逸过也纵也同音)。
　　脚踏(上正作脚音居勺反释名曰脚却也以其坐时却后也下又作蹋同徒盍反切韵践蹋也考声以足蹈也说文从足[日/羽]声[日/羽]音塔)。
　　挥斫(上许归反切韵挥霍也考声奋洒也韵英振也动也下之若反韵英云刀斫物也)。
　　沉沦(上直林反切韵没也考声浊也说文从水冘声冘音淫经文作沉音胡浪反非本字下力迍反尔雅云大波为沦切韵沦亦没也考声云溺也说文云从水仑声仑音同上也)。

　　大宝广博楼阁善住秘密陀罗尼经卷上

　　瀑流(上蒲报反切韵瀑雨也苍颉解诂云水濆起也说文从水暴声下流字说文从水[梳-木]音他忽反[梳-木]倒书[巢-果+子]字也[巢-果+子]古文子字也)。
　　竦竖(上息栱反尔雅曰竦惧也切韵敬也顾野王云上也跳也国语云竦善抑恶也下又作竖同臣庾反庾音以主反玉篇立也又童仆之未冠者)。
　　诽谤(上非味反下补浪反大戴礼云立诽谤之木设谏诤之鼓也应劭注汉书云桥梁边板所以书政治之[億-音+(天*天)]失也杜注左传云谤诅也以言咒诅人也说文二字互相训从言皆形声字)。
　　魁脍(上苦瑰反孔注尚书云魁帅也广雅主也郑注礼记云首也史记云壮大也从斗鬼声下瑰外反广雅脍割也案魁脍者屠杀凶恶之帅也从肉会声也)。
　　聋瞎(上鲁东反说文云耳不通也从耳龙声经文作[音*(已/耳)]不成字下呼八反字书云目不见物也又云一眼无睛也从目害省声字)。
　　伛哑(上于武切韵不伸也玉篇虺也孙乡子曰周公背伛也下又作[病-丙+(亞*欠)]哑二形皆非本字音乌雅反考声云口不能言也说文从疒亚声疒音女厄反)。
　　蚊虻(上勿分反字统云蚊啮人飞虫也说文作蚊以昏时而出也故从昆音昆昏省声经文从文蚊俗字下孟彭反声类云虻以蝇而大说文亦啮人飞虫也从昆亡声也经文作虻非也)。
　　飞蛾(上甫非反切韵飞翔也说文云如鸟翻飞像形字也经本有作蜚音费臭虫也下五何反大戴礼云虫食桑者有丝而变形而飞为蛾也说文从虫我声也)。
　　蝼蚁(上勒候反下又作蚁同音宜岂反小雅云大者蚍蜉亦大蚁也小者蚁子说文尔雅皆从岂作蚁经从义作蚁俗字今俗通[撼-咸+(句-口+夕)]呼蝼蚁一云大曰蝼小曰蚁子也)。
　　麻痢(上力寻反切韵尿病也药证病源麻有五种谓冷劳气食血也玉篇麻小便难也从疒林声经文从水作淋以水沃也非此用下力至反切韵痢病也顾野王云泻痢也说文云从疒刹声疒女厄反)。
　　痔病(上直里反玉篇云后分病也集训云下部病也说文云后病也从疒峙省声也疒女厄反)。
　　瘘疮(上卢侯反切韵疮瘘也集训云疮久不瘥也下楚良反礼记云头有疮则沐也说文二字并从疒娄仓皆声疒音女厄反)。
　　髀胫(上蒲米反古文又作[跳-兆+卑]说文股外也又音方尔反说文从骨卑声经文从肉作[月*坒]俗字下刑定反玉篇云足[跳-兆+非]肠前大骨也说文云足胻也胻音幸[跳-兆+非]音肥也)。
　　瘰疬(上郎果反字书曰筋结病也二字并从疒骡历省声)。
　　疥癣(上皆隘反周礼云夏时有养疥之疾集训云风疮也文字集略从虫作蚧说文云搔也从疒介声下先剪反集训云癣徙也谓侵淫移徙也说文干疡也从疒鲜声搔音扫刀反隘音樱介反疡音羊也)。
　　疱癞(上薄教反说文从皮作疱面生熟疮也亦作疱俗作[面*皮]下来大反广雅癞伤也苍颉篇痛也说文正作疠恶疾也从疒厉省声也厉来大反疒音女厄反)。
　　优昙钵罗(次徒含反梵语也旧云优昙正云乌昙钵罗此云祥瑞云奇异天花也世间无此花若如来下生金轮出现以大福德力故感得此花出现也)。
　　制底(下丁以反或云制多古云支提皆梵音讹转也其实即一也旧音义翻为庙谓寺字塔庙等也)。
　　泥捏(上奴低反说文泥涂也言水土相杂也尼即声也经文作泥水名也毛诗疏云泥本中卫之小邑非经用下奴结反切韵以手搦也又捺也从手涅省声也)。
　　插箭(上楚洽反切韵刺入也又作插皆非说文从手臿作插臿音同上以干入曰也下煎线反俗字也正作[筣-禾+离]本竹名也似苇而藂生可为矢笴因名矢为箭从竹前声笴音干旦反)。

　　大宝广博楼阁善住秘密陀罗尼经卷中

　　厌祷(上于琰于艳二反切韵著也作也字书魅也下刀老反郑注周礼云求福曰祷谓祷于天地社稷也包咸注论语云谓请于鬼神也说文云告事求福也从示寿省声也焘音桃也)。
　　捻成(上年典反方言云续也顾野王云谓相接续也说文从手然声下市征反切韵云毕也就也说文云从戊丁声)。
　　辐[車*(网-ㄨ)](上方六反字书车辐也道德经云三十辐共一毂而无毂之用下文两反切韵车辋也说文二字并从车福罔省声)。
　　苗稼(上武儦反切韵田苗考声云未秀者也说文云从草在田上也下古讶反诗云俾民稼穑书云种曰稼敛曰穑说文从禾嫁省声)。

　　大宝广博楼阁善住秘密陀罗尼经卷下

　　耽嗜(上又作妉同丁含反尔雅云妉般乐也切韵过乐也下常利反书云甘酒嗜欲嗜亦耽也又作[飢-几+耆]同说文从耳作耽)。
　　镮钏(上又作环同患关反郑注礼记云旋也统也说文云壁肉好若一谓之环郭注尔雅云肉边也好孔也谓边孔适等也下川恋反东宫旧事云钏臂饰也古今正字从金川声)。
　　諠[朿-木+大](上俗作喧说文作欢三形同况袁反韵英諠哗语声也字书諠亦[朿-木+大]也下奴教反切韵不静也考声猥[朿-木+大]也从人在市内也又作闹俗作[丙-一+〦]省略也)。
　　踣地(上蒲北反又作仆同尔雅曰疐仆也郭注云顿踬倒仆也切韵踣毙也谓前倒也疐音竹利反与踬音义皆同)。
　　[撅-欠]开(上耻革反考声云[撅-欠]亦开也字书裂也古今正字作捇从手赤声亦作[片*斤]经文作搩非也若从石作磔音张革反亦开也)。

　　菩提场庄严陀罗尼一卷

　　筏罗痆斯(痆音儜轨反梵语国名也或云婆罗痆斯古经云波罗奈国是)。
　　逾缮那(上羊朱反次音善梵语也或云逾阇那古云由旬皆讹略也正云逾缮那即上古圣王军行一日程也诸经论中互说里数不同或云四十里或云三十里或唯十六里盖以或圣王行有迟速或取肘量或以古尺虽各有异见终是王军一日行程也案西域记三十里为定以玄奘法师亲考远近撰此行记[春-日+廾]对太宗皇帝所问其言不谬矣)。
　　桦皮(上胡骂反文字集略云山木名也堪为烛者其中有赤白粗细彼五天竺国元无纸素或裁以贝多叶或多罗或白细桦皮用书梵夹如中国古人用竹简之类也字从木华声也)。
　　轮樘(下泽耕反字书云樘柱也亦作樘说文亦云柱也从木堂声案轮樘即塔上持露盘之柱杆也十二因缘经云八人得起塔从如来下至轮王八露盘已上皆是佛塔自轮王已下安一露盘见之不得礼以非圣塔故)。
　　均亭(上居匀反字书均平也下特丁反考声亭亦平也今亭子取其四面亭均也均从土匀声亭从高丁省声经从金作钧谓三十斤也亭从人作停谓[仁-二+罷]也并非画坛四角均亭字也)。

　　文殊问字母品一卷(此是梵字悉谈无可训释)


　　观自在菩萨说普贤陀罗尼经一卷

　　才闻(上正作才从毚音在裁反广雅才暂也东观汉记云仅也不久也毚音士咸反)。
　　摩扪(上莫婆反玉篇以手摩挲也挲音索柯反下莫莽反说文扪即抚持也声类云扪亦摸也二字并从手麻门声也)。

　　佛说除一切疾病陀罗尼经一卷

　　痰癊(上淡甘反考声云鬲中水病也说文从疒炎声下邑禁反字林作[病-丙+(今/云)]心中淡水病也韵诠云癊亦痰也二字互训从疒阴声也经文从草作荫非也)。
　　痔病(上直里反说文云后病也前宝楼阁经上卷中已释)。
　　嗽疟(上乘奏反考声云嗽气冲喉病也苍颉篇寒热为病也文字典说从疒欶声欶音同上经文从口作嗽非下鱼约反切韵痁疾也字书从疒虐声经文单作虐苛酷也非痁疾义苛音何酷音哭痁音失廉反)。

　　三十五佛礼忏文一卷(无字可音训)


　　能除一切眼疾陀罗尼经一卷

　　翳瞙(上于计反说文目中翳也从目殹形声字也经文从羽作翳非眼翳字也下音莫字书云目不明也释名云瞙幕也如隔障幕也文字集略从目作瞙经文从月作膜谓皮内肉外筋膜也)。
　　眼脉(上五限反释名云眼限也谓视物有限也从目限声下莫获反切韵血脉也释名云脉幕也谓络幕一体也说文从肉派省声经文作脉俗字也)。

　　八大菩萨曼茶罗经一卷(并赞)

　　曼茶罗(上母官反梵语也或云曼拏攞或云满拏罗亦云曼吒罗一也此云众圣集会义翻也即今坛是也)。
　　拓钵(上他各反切韵手承物也下北末反字书或作[友/皿]同即盂器也图澄传云澄烧香咒钵须臾生青莲花西域志云佛钵在干他越国也)。
　　三界冥(下莫经反又莫定反尔雅晦也切韵暗也夜也说文云月从十六日始冥故字从六日冖音觅声也亦覆盖之形也经从水作溟即溟蒙小雨貌又溟海也非冥暗也又有从宀具作[宜/八]非本字宀音莫仙反)。

　　叶衣观自在菩萨经一卷

　　祝诅(上之受反说文作酬亦诅也今作咒俗字下侧据反古文作[樝-木+示]释名云祝属也以善恶之辞相属著也诅阻也谓使人行阻限于言也经文从口作咀音才与反咀嚼也非经义也)。
　　钺斧(上员厥反下方矩反字林云钺玉斧也尚书牧誓云王左杖黄钺孔氏传云钺以黄饰斧也左手杖钺示无事于诛也说文从金戉声戉音同上从戈[戉-戈]声[戉-戈]音厥)。
　　蹋处(上徒合反切韵蹴也顾野王云蹋践也字林蹑也经文从沓作踏亦通沓音同上从水不从水水古文别字也)。
　　上镌(下子泉反切韵钻也斫也说文破木也又曰琢金石也从金隽声隽音徂兖反从隹卧弓有作隽非本字)。
　　粉捏(上芳刎反米糏也博物志云纣烧铅作胡粉也下奴结反字书以手按搦也从手圼声圼音同上)。

　　毗沙门天王经一卷

　　毗沙门(梵语也或云毗舍罗娑拏或云吠室罗末拏此译云普闻或云多闻其王最富宝物自然众多人闻故也主领药叉罗刹药叉此云伤谓能伤害人)。
　　振多摩尼(或云真多末尼皆梵语轻重也此译云如意珠是也)。

　　呵利帝母真言法一卷

　　呵利帝(梵语也或呵里底上借音呼可反底音丁以反此译云欢喜或云天母也)。
　　断绪(上徒管反切韵绝也说文截也从斤[斷-斤]会意字[斷-斤]古文绝字继字亦从　经文作断省略或作断俗用也下徐吕反引绪也切韵由绪也字书续也又茧绪也从糸著省声)。
　　甘脆(下诠岁反广雅脆弱也玉篇懦也说文肉耎易断也从肉绝省声古文作膬亦同经文从危作脆非)。

　　救拔焰口饿鬼陀罗尼经一卷

　　针锋(上职林反又作针同说文云缀衣针也管子曰女子有一针一刀一锥然后成为女也下敷容反切韵云剑刃也亦利也从金夆声也)。
　　枯[面*焦](上苦姑反切韵朽也从本古声也下即消反说文云面皮枯黑也从面焦形声字经文从火作燋谓烧物伤火也)。

　　金刚顶莲花部心念诵法一卷

　　户枢(下昌朱反郭璞注尔雅云门户扉枢也韩康伯云枢机制动之主也广雅枢本也说文从木区声区音岂俱反域也)。
　　左笡(下且夜反埤苍云逆插抢也从竹且声也)。
　　掣开(上昌世反说文引而纵之也尔雅曰掣曳也郭注云谓牵地也曳音余世反扡音他二字俗或入声)。
　　搊掷(上簉邹反考声以手指钩也经文作[捅-用+?]俗字非)。
　　撼手(上含感反广雅撼动也说文云摇也从手感声)。

　　金刚顶瑜伽千手千眼观自在菩萨念诵仪一卷

　　沉溺(上直林反切韵没也字书浊也又下也说文从水冘声也冘音淫经文作沉非下正作溺古文作溺同乃历反说文溺亦没也从人没在水也)。
　　掣拍(上昌列反挽也又音昌世反前已释讫下普伯反以手抚也)。
　　捶击(上之累反考声云亦击也下古历反切韵打也说文从手[擊-手]声也)。
　　贺糁(下音乘感反经作糁真言句也不求字义)。
　　谷响(上古屋反切韵山谷也又养也老子云谷神不死是为玄牝也又音欲下许两反字林声响也切韵响应也说文从音乡声)。
　　[撅-欠]开(上耻革反考声云[撅-欠]亦开也又裂也古今正字作捇从手赤声古文作牌音同上下正体门字也说文从门幵声也二户为门二干为幵幵音牵)。
　　不惮(下徒旦反切韵惮怒也又恶也论语云过则勿惮改注云惮难也说文从心单声也)。
　　钺斧(上袁月反下方矩反前叶衣观自在经中已释)。
　　鸡雁(上又作鸡同古奚反说文云鸡知时之畜也郭璞注尔雅云阳沟巨鶤皆古之鸡名也鶤音昆下五晏反礼记曰孟春之月鸿雁来宾郑笺毛诗云大曰鸿小曰雁尔雅曰舒雁鹅也)。

　　金刚顶胜初瑜伽普贤菩萨念诵法一卷

　　阿閦鼙(閦或作[門@(巢-果)]同初六反鼙或作鞞同薄迷反梵语也古云阿插皆非正音也依梵本恶刍毗夜此云无动即东方无动如来也毗夜二字都合一声呼也)。
　　珂雪(上苦何反说文贝属也从玉可声也字书以白贝饰马脑也下雪字从彐音手也)。
　　弯弓(上绾关反苍颉篇云引弓也古今正字开弓放箭也从弓声也音挛下弓字说文像弓之形释名云弓穹也张之穹隆也经作弓或作弓皆误书字也)。
　　箜篌(上苦红反下胡沟反乐器名也世本云师延所作靡靡之音也汉书云灵帝好胡服作胡箜篌也二字并从竹空侯皆声也)。
　　携索(上户圭反切韵提也又离也说文从手嶲声也经文作携或作携皆非本字下苏各反方言绳之别名也)。

　　无量寿如来念诵修观行仪轨一卷

　　茅荐(上莫包反切韵草名也尔雅曰芓明也郭注引左传云前茅虑无也下作甸反考声云荐进也切韵草荐席也古今正字并从草荐声荐音同上)。
　　庳脚(上音婢切韵下也玉篇短也屋下也左氏官室卑庳无台观也说文从土作埤伏舍也又音卑经文从示作裨助也非经义也)。
　　指[檄-木+巾](下古了反切韵以绢[檄-木+巾]胫也亦缠[檄-木+巾]也从巾敫声敫音羊灼反经文从糸作缴音灼非指[檄-木+巾]义)。
　　墙形(上匠羊反声类云墙垣也说文垣墙敝也从啬爿声也爿音同上经文作墙廧[壙-黃+(王/回)]三形皆非)。
　　车辂(上九鱼反切韵车辂也诗云輶车銮镳下洛故反释名曰天子所乘曰辂大戴礼云古之车辂也从车路省声也)。

　　金刚顶经一字顶轮王念诵仪一卷

　　怯弱(上去劫反切韵怯怕也字林云惧也从心去弱声也下而斫反顾野王云弱尪也韵英云劣也从弜水省弜音强水音别)。
　　固吝(上古误反切韵坚也又牢也说文蔽也郭注尔雅云掔然牢固之意也掔音悭下良刃反字书鄙财物也或作吝亦通上固经文作顾谓回视也非本字也)。
　　豆蔻(上徒候反下呼候反切韵豆蔻药名也本草云实如李实味辛而香可食令人益气止泻二字并从草豆寇皆声经文单作豆乃谷豆之字非药名也)。
　　荡涤(上徒朗反切韵云荡摇动也易曰八卦相荡涤也考声洗荡也从皿汤在其上会意字皿明丙反经文从草作荡药名也非此用下徒历反切韵净也亦除也洗涤也)。
　　婵娟(上市连反下于缘反切韵婵娟舞貌也考声云好姿态貌一字并从女蝉捐省声也)。
　　馝馞(上蒲结反又作[香*(敝-ㄆ)]或作飶玉篇云火香也又音普蔑反下蒲骨反玉篇大香也二字并从香必孛声也孛音勃)。
　　殃咎(上于良反玉篇云祸恶也韵英云凶也亦咎也从歹央声歹音五达反央音同上下其夕反尔雅曰咎病也切韵愆恶也说文从人各谓人各心相违即咎生也经文从一点作咎或从卜作咎皆误书也)。
　　鞭挞(上卑连反字书捶马杖又策也下他达反尚书云挞以记之也礼云成王有过周公则挞伯禽也说文云从手达声)。
　　掐珠(上苦洽反切韵以爪掏物也说文从手陷声陷音陷经文从舀作掏音他刀反非经用也舀音以小反)。

　　金刚顶瑜伽金刚萨埵五秘修行念诵仪一卷

　　假藉(上古雅反切韵且也又借也下慈夜反说文以兰及草藉地祭也从草藉声藉音情亦反经文从竹作籍非也)。
　　调掷(上徒聊反集训云谓和也亦调弄也下直只反古文作擿振也说文投掷也从手郑声)。
　　置胯(上竹吏反玉篇安也又委也说文从四直声四音[絅-口+又]下苦化反腰胯也切韵两股间也从肉夸声夸苦花反)。

　　金刚王菩萨秘密念诵仪一卷

　　颦眉(上符真反考声颦蹙眉也下莫丕反说文云目上毛也像眉之形也玉篇云[穴/侵]眉而听也经文从口作颦笑也非颦眉字也作眉眉皆通用已久时世共传也)。
　　绯裙(上甫微反说文缯色下又作裙裙二形同渠云反字林衣也释名云上曰裙下曰裳也从衣君声)。
　　藕丝(上五口反莲根也尔雅曰荷芙渠其实莲其根藕也下息兹反说文云蚕所作也从二糸糸音觅)。
　　缤纷(上疋宾反切韵缤盛也下抚文反切韵云大也众多貌又纷纭乱下也)。

　　一字顶轮王念诵仪轨一卷

　　并竖(上蒲迥反说文云双立也切韵比也从二立今经作并俗字也下殊主反玉篇小童未冠者也切韵立也说文作豆经文从立俗用字)。
　　网橛(上文两反说文云庖羲氏结网以渔也从糸罔声罔音同上或作网[同-(一/口)+((人*人)/人)]像交结形也下其月反尔雅曰樴谓之杙郭璞注云橛也又作橛樴音特杙音羊式反从木弋)。
　　[麩-夫+廣]麦(上古猛反考声麦芒也又曰稻未舂者也作穬亦通下麦字俗作麦也白虎通麦金也金王而生火王而死也从来久作麦也)。
　　哕嗌(上乙劣反说文逆气上也下伊昔反韵集云喉上也尔雅从齿作齸郭璞注云江东名咽为齸也汉书宣帝崩邑王至京师城下不哭云嗌痛也)。
　　欬嗽(上苦概反说文云謦欬也从欠亥声也下苏奏反肺病也说文从疒欶声疒女厄反欶音同上经文从口作咳嗽二形皆非本字)。

　　大虚空藏菩萨念诵法一卷

　　反蹙(上府远反不顺切韵覆也从又厂声又音手反音罕下[(巨-匚)*(十/十)]育反就也二手中指蹙上节如宝形印法也说文从戚足声也经文或从就作蹴本字也)。

　　佛顶尊胜陀罗尼念诵仪轨一卷

　　絣之(上伯萠反字书云振黑绳也集训云絣掸也或从手作拼亦通字诰作[羊*并]古字也掸音弹)。
　　庳脚(上皮媚反周礼庳犹短也顾野王云卑下也从厂从卑声也厂音呵旦反)。
　　[打-丁+必]左指(上骈蔑反考声拗秘也拗音鸦绞反拗柲手指作印法也)。
　　为鞘(下霄曜反考声云刀剑室也从革肖声也或从韦作鞘亦通)。
　　蟠于(上伴僈反广雅云蟠曲也方言云龙未升天蟠在穴中谓之蟠龙也说文从虫从番声番音同上僈音母官反)。

　　阿閦如来念诵法一卷

　　莽莫枳(上莫榜反下经以反或云莫计或云莫鸡皆梵语经重也即金刚部母名字也)。
　　赫奕(上呼格反切韵赤也又明盛也从二赤也下羊益反玉篇大也案赫奕即盛大貌也经文从火作焃非)。

　　最胜无比大威德金轮佛顶炽盛光陀罗尼经一卷

　　炽盛(上尺志反考声炽亦盛也说文猛火也字书明光也从火炽省声下承政反切韵长也方言云广大也说文多也从皿成声)。
　　罗睺(下胡钓反案字方言云一瞻也今云罗睺即梵语也或云攞护此云暗障能障日月之光即暗曜也)。
　　计都(亦梵语或云鸡兜或云计睹此云蚀伸亦暗曜也案罗睺计都常隐不现遇日月行次即蚀亦名建坠二曜也蚀音食)。
　　彗孛(上徐醉反下蒲没反尔雅云彗星为搀枪郭璞注云彗亦谓之孛言其形孛孛似扫彗也李淳风云彗孛所犯皆凶搀初衔反抢楚庚反)。
　　太白(五星傍通秘诀云太白西方金之精一名长庚径一百里其色白而光明也将军之像出入循轨伏见以时将军有功与荧惑合有兵其行一年一周天去日不过五十度)。
　　火星(一名荧惑南方火之精一名罚星径七十里其色赤光其行二年一周天所守犯皆凶也)。
　　镇星(中央土之精也一名地侯径五十里其色黄其行迟二十九年一周天下星字说文从晶作星云万物之精也古文作[品/生]像形也晶音精亦精光也)。
　　忿怒(上敷粉反说文云亦怒也从心分声又音敷问反下乃故反玉篇恚也切韵嗔怒亦音弩今案忿怒像金刚顶瑜伽经云诸佛菩萨依二种轮现身有异一者法轮现真实身所修行愿报得身故二者教令轮现忿怒身由起犬悲现威猛故也)。
　　设咄噜(次都忽反下离古反或云窣睹噜皆梵语轻重此云冤家即于一切善法作冤害者)。
　　厌祷(上于艳于琰二反字书作[示*厭]谓[示*厭]穰也考声云厌魅也又著也说文作猒从犬甘肉也下都皓反切韵请也字书云祈于天神也论语云请于上下神祇也)。
　　咒诅(上又作祝或作酬同之受反说文云酬亦诅也下侧据反古文作樝释名云祝属也谓以善恶之辞相属著也诅谓使人行事阻限于言也说文云从言且声且音子余反经从口作咀音才与反谓嚼也非此用)。

　　续一切经音义卷第六


　　续一切经音义卷第七

　　　　燕京崇仁寺沙门希麟集　　·续音仁王般若波罗蜜念诵仪轨一卷(只音序中字)
　　·瑜伽莲花部念诵法一卷
　　·金刚顶瑜伽护魔仪轨一卷
　　·观自在多罗念诵仪轨一卷
　　·观自在如意轮菩萨念诵法一卷
　　·甘露军茶利菩萨供养念诵仪一卷
　　·三十七尊礼忏文仪一卷
　　·大圣文殊师利菩萨赞法身礼一卷
　　·都部陀罗尼目一卷
　　·金刚寿命陀罗尼念诵法一卷
·大方广佛花严经入法界四十二字观门一卷　　·观自在菩萨真言观行仪轨一卷
　　·大圣文殊师利菩萨佛刹功德庄严经三卷
　　·大乐金刚萨埵修行仪轨一卷
　　·成就妙法莲花经王瑜伽仪轨一卷
　　·大乐叉女欢喜母并爱子成就法一卷
　　·金刚顶瑜伽金刚萨埵念诵仪一卷
·普遍光明无能胜大明王大随求陀罗尼经二卷　　·圣迦抳忿怒金刚童子成就仪轨经三卷
　　·文殊师利根本大教王经金翅鸟王品一卷
　　·五字陀罗尼颂一卷
　　·不空罥索大灌顶光真言经一卷
　　·金刚顶超胜三界文殊五字真言胜相一卷
　　·金刚手光明无动尊大威怒王念诵仪一卷
　　·观自在大悲成就莲花部念诵法一卷
　　·观自在如意轮瑜伽一卷
　　·修习般若波罗蜜菩萨观行念诵仪一卷
　　·金刚顶他化自在天理趣会普贤仪轨一卷
　　·末支提婆花鬘经一卷
　　·金轮佛顶要略念诵法一卷
　　·大孔雀明王画像坛仪一卷
　　·瑜伽金刚顶释字母品一卷
　　·大圣天双身毗那夜迦法一卷
　　·仁王般若陀罗尼释一卷
　　·金刚顶瑜伽降三世极三密门一卷
　　·大乘缘生论一卷

　　右三十六经四十一卷同此卷续音。

　　仁王般若波罗蜜念诵仪轨一卷(只音序中字)

　　纂历(上作管反韵英云集也尔雅释诂云纂继也说文云从糸算声也算音苏管反经文从莫作纂不成字也下郎的反切韵经历也尔雅曰历数也说文从止历声历音同上经文作历乃历日字非纂历也)。
　　乃辟(上奴改反切韵语辞也尔雅曰仍乃郭璞注云乃即乃也释文云古乃字也下必益反命也考声召也切韵除也)。
　　良贲(下彼义反韵集云贲微也又卦名也易曰贲亨小利利有攸往也案良贲者即助译仁王经沙门名也)。
　　常衮(下公稳反礼记玉藻云天子龙衮以祭郑注云衮画龙于衣上也案常衮即润文翰林学士姓名也)。

　　瑜伽莲花部念诵法一卷

　　户枢(下昌朱反尔雅曰枢谓之椳郭璞注云门扉枢机广雅枢本也谓户扇转处说文云从木区声也)。
　　拄腭(下我各反口中上腭也说文云口上河也作谷谷音强略反口上画重八像腭形也)。
　　擘开(上絣夌反广雅云擘分也说文云挥也亦开也从手辟声也)。
　　联锁(上辇鳣反声类云联不绝也说文连缀也从耳耳连于颊也从丝连不绝会意字也下苏果反字书云钓锁相连也)。

　　金刚顶瑜伽护魔仪轨一卷

　　持锹(下七消反俗字也亦作锹正作锹古文作[(序-予+非)*斗]尔雅云[(序-予+非)*斗]谓之疀郭注云锹锸字也方言云赵魏之间谓锸为锹江东呼鐅巴蜀谓锹为锸皆方俗异名也鐅音片蔑反锸音插也)。
　　蹲踞(上音存下居御反考声狐蹲也释名蹲存也谓存其后不著于席也踞箕踞也礼云无箕踞也箕音基)。
　　屈蒌草(上军律反下力句反似白茅而蔓生也今俗呼为长命草也)。
　　[戀-心+斗]一杓(上居怨反切韵器[舀*欠]物也又云抒水也从斗声音恋[舀*欠]音以沼反今[舀*欠][戀-心+斗]字也)。

　　观自在多罗念诵仪轨一卷

　　阿阇梨(中音士遮反梵语也或云阿遮梨正云阿折里耶此译云亲教谓亲能教授诸余学者故)。
　　脐腰(上徂奚反切韵膍脐也下以霄反玉篇腰脊也上作腰字)。
　　二空(案瑜伽持明仪作诸印契用五轮十波罗蜜五轮谓地水火风空二手各以小指为头依次轮上经言并二空即并竖二大拇指也经作二腔音苦江反乃羊腔字书写误也甚乖经义)。

　　观自在如意轮菩萨念诵法一卷

　　虎狼(上呼古反说文云山兽君也淮南子云虎啸谷风生也从人虍声虍音呼虎爪似人故从人或作[虎-儿+八]庙讳不成字又作[虎-儿+巾]俗变非体下鲁堂反说文云似犬白颊锐头尔雅曰牝狼其子獥也獥音胡狄反)。
　　枷锁(上古牙反释名云枷加也以木加于项也在手曰桎在足曰梏在项曰枷即拘罪人五木也下苏果反切韵铁索也谓联环也)。
　　指[檄-木+巾](下古了反如前已释)。

　　甘露军茶利菩萨供养念诵仪一卷

　　洗涤(上先礼反又作洒字书洗荡也刷也下徒历反切韵净也除秽也又荡涤也)。
　　[億-音+幵]咎(上去干反又作愆尔雅作愆释言云逸愆过也下其　反切韵过也灾也尔雅云咎悴病也说文人各相违也从人各经文作[各*卜]咎皆非本字)。
　　铃铎(上郎丁反金铃也切韵似钟而小下徒洛反今大铃也左传金铃木舌振于文教也又云上军尉铎遏寇也)。
　　驾驭(上古讶反字书驾乘也诗云驾我其[馬-(烈-列)+廾]音之戌反下牛倨反切韵驾也世本云骸服牛乘驭马周礼有五驭鸣和銮逐水曲过表止舞交衢逐禽佐也说文从马又又即手会意字也经文作御侍也使也非驾驭字也)。
　　乌枢瑟摩(梵语或云乌刍沙摩旧译云秽迹金刚此言有失似毁于圣者也新翻为除秽忿怒尊谓以金刚慧现威怒身降伏难调秽恶有情故也)。
　　傲诞(上五倒反切韵慢也倨易也考声云自高也尔雅曰傲谑也下徒旦反字书云大也切韵信也顾野王云欺也从言延声也谑音香虐反)。
　　臭秽(上尺救反切韵凡气总名也考声云腥臭也说文从犬自自即鼻也会意字古文作殠俗作臭经文从口作[口*(自/死)]无此字)。

　　三十七尊礼忏仪一卷

　　妙法(下方乏反古文法字也今多用法字说文则法也切韵常也又数也)。

　　大圣文殊师利菩萨赞法身礼一卷(只音序中字)

　　驭宇(宇玉矩反宇宙也集训云寰宇也切韵大也又边也从宀于声宀音莫仙反)。
　　沃荡(上乌酷反韵诠云沃灌也声类云以水淋下也下徒朗反切韵涤荡也又摇动也从皿汤声)。

　　都部陀罗尼目一卷

　　絣地(上北萠反切韵振黑绳也从糸并声经文从手作絣音普耕弹也非此用)。
　　苏摩呼(梵语也此云妙臂也)。

　　金刚寿命陀罗尼念诵法一卷

　　魔醯首罗(古旧梵语也正云么系湿嚩啰此云大自在即色界天主也)。
　　揾苏(上乌困反切韵按也方言云揾抐物入水也抐音奴困反下素姑反紫苏草也按经揾苏字合作酥切韵酥乳酪也)。
　　掷于(上直炙反切韵云投也振也又抛掷也古文作擿)。

　　大方广佛花严经入法界四十二字观门一卷

　　经中自释四十二梵字余无可音训。

　　观自在菩萨心真言观行仪轨一卷

　　身帔(下丕义反考声云巾帔也切韵衣帔也说文云从巾皮声或音披襜也非霞帔也)。
　　轻縠(下胡谷反韵诠云谷似罗而细也切韵云罗縠也从糸谷声谷音谷)。
　　交缝(下扶用反尔雅曰緎羔裘之缝也说文紩衣也从糸逢声緎音域紩音帙缝亦音逢)。

　　大圣文殊师利佛刹功德庄严经卷上

　　门阃(下苦本反声类云阃阈也集注云谓限门木也顾野王云门限也说文云门限也从门困声)。
　　商佉(上失良反下羌奢反梵语也或作饷佉上音失量反此云蠃即所吹法蠃也俗作螺字)。
　　澄睟(上直陵反切韵水清也考声云澄定也说文云凝也亦作征字下虽遂反玉篇深视也字书云润泽也从目醉省声作[目*(、/平)]俗字也)。
　　奢摩他(梵语也此译为止心寂静即定也)。
　　披擐(上音被字书云加也考声服也下音患桂菀珠丛云以身贯穿衣甲也五经音义亦音古患反)。
　　謦欬(上口冷反说文謦亦欬也下苦戴反说文云逆气返也亦嗽也有作謦音口定反乐器也或作咳音胡来反婴咳也皆非此用嗽苏奏反)。
　　遍扪(下莫奔反声类云扪摸也集训云抚摩也说文抚持从手门声)。
　　险诐(上香捡反说文云阻难也从阜佥声下彼义反切韵佞也说文云险诐也从言彼省声也)。
　　粗犷(上仓苏反正体字也俗作鹿郑注礼记云粗疏也广雅云恶也说文云从三鹿下虢猛反集训云如犬犷恶不可近也故从犬经或作矿字非也)。

　　大圣文殊师利佛杀功德庄严经卷中

　　钿饰(上堂练反韵集云以宝瑟钿以饰器物也下升织反考声云妆饰也文字典说修饰古今正字从巾饲声音似)。
　　准绳(上之允反切韵度也平准也下食陵反玉篇索也字书直也尚书曰木从绳则正也世本云倕作准绳也)。
　　熙怡(上虚之下与之反说文云熙怡和悦也尔雅云悦服也方言云怡喜也经或作嬉非)。

　　大圣文殊师利佛杀功德庄严经卷下

　　苏弥卢(旧云须弥或云弥楼皆梵言讹也今正云苏弥卢此翻为妙高也即俱舍论云妙高层有四是也又云苏弥卢欲天梵世各一千唐梵互举一名也)。
　　逾缮那(旧云由旬或云逾阇那此无正翻义翻一程也即自古圣王军行一日程也前孔雀王经中已广释)。
　　疲厌(上音皮贾注国语疲劳也广雅倦也从疒皮声下伊焰反考声饱也亦倦也说文云从犬甘肉作厌犬甘于肉也今俗变作厌字通用)。
　　摩伽陁(梵语也或云摩竭陀或云摩竭提或云墨竭提一也此云无毒害谓此国法不行刑戮其有犯死罪者但送置寒林也或云大体国言五印度中此国最大统摄诸国故也又云遍聪慧言聪慧之人遍其国内也皆随义立名也)。
　　一婆诃(下音呵梵语也此云圌又作篅同音市缘反即仓圌也)。

　　大乐金刚萨埵修行仪轨一卷

　　置胯(上竹吏反切韵安也说文云委也从罒直声下开化反考声两股间也或作跨越也非此用也)。
　　侧捩(上阻力反切韵傍侧也下綀结反玉篇云拗捩也从手戾声戾音同上说文作戾犬在户下也经文从糸作綟广韵麻小结也非侧捩手指结印义)。
　　弯弓(上乌关反韵集云挽弓曲势也前已释)。
　　箜篌(上音空下侯音乐器名也前已释讫)。

　　成就妙法莲华经王瑜伽仪轨一卷

　　瑜伽(梵语也或云瑜祁或云庾誐皆讹也此云相应案大论有四种相应谓乘相应境相应行相应果相应也)。
　　记[竺-二+別](下方列反切韵分[竺-二+別]也考声决也说文从言作谢亦同经文从草作莂埤苍云穊种移莳也非记[竺-二+別]字)。
　　奢摩他(梵语也此云止)。
　　毗钵舍那(梵语此云字观也案止观即定慧二名也如前新花严音义已释)。
　　洲渚(上音州下章与反尔雅曰水中可居者曰洲小洲曰渚小渚曰沚也诗云在河之洲也方言云洲滩也音他丹反沚音止渚或作陼)。
　　欠陷(上去剑反说文云少也下户[龠*音]反[龠*音]于陷反玉篇入也切韵溃没也又堕也说文云作陷小坑也从人在臼音旧)。
　　垫下(上都念反尚书曰下民昏垫孔传云言天下民昏瞀垫溺也玉篇云垫下也瞀音务)。
　　杂插(上徂合反切韵云集也穿也字林众也下楚洽反考声刺入也从手臿声臿音同上作[插-臼+(凵@(人*人))]插皆非本字)。

　　大药叉女欢喜母并爱子成就法一卷

　　真多摩尼(楚语或云振多末尼或云质多么柅一也此云如意珠也抳音尼[(牙*ㄆ)/止])。
　　牸牛(上疾吏反顾野王畜母也方言云牛牝曰牸牡曰特其子曰犊也皆从牛形声也)。
　　甘脆(上甘美也尝也说文作曰口含一也下七醉反玉篇弱也考声云嫩也古今正字从肉绝省声言肉凝易破也经文多从危作脆俗字也)。
　　梦寐(上莫弄反说文云寐而有觉也从宀从爿梦周礼以日月星辰占六梦之吉凶也一日正二日[(遻-(這-言))-(前-刖)]三日思四日悟五日憘六日惧也下蜜二反寝也息也从梦省未声也经文单作梦俗用亦通也)。
　　噜地啰(上离古反下借音离加反梵语也此云血呼玦反)。
　　却送(上正体却字也)。

　　金刚顶瑜伽金刚萨埵念诵仪一卷

　　懵字(莫亘反影梵声也不求字义亘古邓反)。
　　睫瞤(上即叶反说文云目傍毛释名云睫插也谓插于目匡也又云脸上毛也从目捷省声也下如均反又作眴切韵目脸动也从目闰声)。

　　普遍光明无能胜大明王大随求陀罗尼经卷上

　　耶输陁罗(输式朱反梵语也或云耶戍达罗正云以戍多啰此翻为持誉也)。
　　啮损(上研结反礼记云无啮骨说文云啮噬也从齿[丰*刀]声[丰*刀]音口黠反经文作啮非)。
　　筏罗捺斯(筏音伐或云波罗痆斯亦云波罗奈梵语西域国名也)。
　　雷电(上噜回反说文作雷易曰天雷无妄论衡云阴阳气激也下堂练反玉篇云闪电也释名曰电[歹*尒]也谓乍现则[歹*尒]灭也说文阴阳激辉也从雨电音申)。
　　霹雳(上疋觅反下灵的反文字典说云霹雳大雷击物也论衡云天地为炉阴阳为气相击之声也说文云从雨辟历声也经本有从石作礔礰二形俗用非本字也)。
　　蚊[蠢-春+(└@人)](上勿汾反方言云秦谓蚋为蚊啮人飞虫子也说文作蚊吴音闽经文作蚊俗字下莫耕反声类云蚊蚋之属也似蝇而大说文山泽草花中化生也亦生鹿身中大者曰[蠢-春+(└@人)]小者曰[土*替]音暂也)。
　　蝗虫(上音皇考声飞蝗也尔雅曰食苗心螟食叶[虫*貣]食节贼食根蟊案并蝗虫异名也下正体虫字尔雅曰有足谓之虫无足谓之豸)。
　　旱涝(上胡笴反笴各旱反切韵云雨少也说文云从日从干下郎到反玉篇水涝也切韵淹也或作潦又音老泊水也非此用)。

　　普遍光明无能胜大明王大随求陀罗尼经卷下

　　钺斧(上员月反下方矩反尚书云王左杖黄钺孔注云以黄饰斧也从金戉声戉音同上从戈[戉-戈]声[戉-戈]音厥作戊非也)。
　　擗地(上房益反字林云擗抚击也尔雅云擗抚心也郭注云谓椎胸也)。
　　惊愕(下五各反韵集云愕亦惊也说文从心咢声咢音同上说文云正作[遻-(這-言)]字也)。
　　趒蓦(上他吊反切韵趒越也说文从走兆声经文从足作跳或作跳皆俗字下莫伯反声类云逾也切韵谩蓦也说文云骗马上也从马莫声也)。

　　圣迦抳忿怒金刚童子成就仪轨经卷上

　　缚[打-丁+僕](上符籰反籰王缚反考声云系也说文云束也从糸搏省声经文从专作缚音传误书也下簿角反韵集云相[打-丁+僕]也或作扑音普卜反非相[打-丁+僕]字)。
　　干燥(上古寒反字样云本音虔今借为干湿字也古文从水作漧下苏道反玉篇火干也切韵云干亦燥也)。
　　苏摩呼(上苏字借上声呼梵语也此云妙臂)。
　　蚯蚓(上音丘下音引切韵虫名也下亦作螾礼记月令云孟夏月蚯蚓出尔雅云螼蚓郭璞注云江东呼寒蚓也螼音羌引反)。
　　牛[犀-牛+水](下奴吊反考声云溺也说文云从水[尸@(一/八/毛)]省声今经文作尿俗字通用)。
　　髆佣(上音博考声股上脾也说文云肩髆也从骨专声经文从肉作膊音普博反谓干脯也非经义下丑龙反郑笺毛诗云滽均也说文云均直也从人庸声有作佣俗用字亦通也)。
　　迸窜(上北诤反韵集云迸散也考声云逃也说文云从走作[起-巳+并]下七乱反字林云逃窜也切韵亦诛也尚书云窜三苗于三危也说文云藏也从鼠在穴中会意字也)。

　　圣迦抳忿怒金刚童子成就仪轨经卷中

　　腰绦(上又作腰同于宵反下吐刀反字林云以丝织如绳也从糸从条省声也字统作绦亦通用绦又音他到反)。
　　揾噜地啰(揾乌困反韵集云揾抐按物入水也抐音嫩也噜离古反啰离吒反噜地啰三字梵语此云血也)。
　　沮坏(上情与反左传云沮亦坏也说文云从水且声且音子鱼反下怀怪反考声云崩摧也败也古今正字云自破曰坏从土褱声也褱音怀包也说文云怀字从衣眔音谈合反眔上从横目下从水音别经文作坏传写人误书也)。
　　鼋鼍(上音元说文云鳖也下达河反说文云水虫也形似[虫*折]蜴长五六尺从[龜-(色-巴)]单声[龜-(色-巴)]音猛单音那形声字也)。
　　龟鳖(上鬼为反说文云龟旧也外骨而内肉者也从它龟头似它天地之性也广肩无雄龟鳖之类也以它为雄像四足头尾之形也下卑灭反说文云水介虫也从黾敝声有从鱼作鳖非也)。
　　噤口(上渠饮反字统云寒而口闭也说文云从口禁声有作[禁*頁]怒而切齿也非噤口字也)。
　　桦皮(上胡骂反木名也皮堪为烛者其中有赤白粗细白细者堪书梵夹以彼土无纸多以贝多叶或多罗叶反桦皮书字也)。
　　蔓藤(上无怨反韵集云瓜蔓也下徒登反切韵云苰藤草也考声云藤萝也)。

　　圣迦抳忿怒金刚童子成就仪轨经卷下

　　所啮(研结反说文云从齿[丰*刀]声音口黠反经文作啮非也)。
　　驱摈(上岂俱反考声云奔也又逐也诗云弗驰弗驱说文云从马区声经作驱俗字下必刃反切韵云摈[序-予+干]也集训云弃也说文云从手宾声)。
　　[竺-二+(參-(彰-章)+(恭-共))]子(上作贪反韵集云[禾*臿]头者也又音作憾反[竺-二+(參-(彰-章)+小)]缀也从竹参声也)。
　　脚鋜(下仕角反顾野王云锁足也韵略云足鋜也从金浞省声经文作鎙俗或亦音朔戈属非此用也浞音同上)。
　　箭镞(下作木反尔雅云金镞翦羽谓之鍭郭璞注云今之錍箭是也鍭音侯錍音批)。

　　圣阎曼德迦威怒王立成大神验念诵法一卷

　　槊印(上说文云作槊双角反通俗文曰矛长丈八尺谓之槊经文从金作鎙俗用非也下于刃反韵集云符印也释名云印信也因也封物因付信也从爪从节古文作[爪*ㄗ]字节音节)。
　　荧惑日(即火星直曰也五星傍通秘诀云荧惑南方火之精也一名罚星径七十里其色赤光其行二年一周天仁王经中已具释讫)。
　　舍睹嚧(或云率睹噜亦云设咄噜皆梵语讹转也此云惌家也)。

　　文殊师利根本大教王经金翅鸟王品一卷

　　幖帜(上必遥反考声云幖举也或从木作标经从手作摽俗字下昌志反字书云帜谓标上幡也从巾戠声也)。
　　溅洒(上煎线反说文云从赞作濽污洒也下沙雅反亦散洒与溅字训同)。
　　薏苡(上音意下音以顾野王云即千珠也本草云薏茨性平主筋骨拘挛不可伸屈者又益气二字并从草意以皆声)。
　　萦绕(上伊营反下饶少反毛诗传云萦纵也说文云收[卷/牛]也从糸荧省声绕缠也从糸尧声)。

　　五字陀罗尼颂一卷

　　竦栗(上息拱反尔雅曰竦惧也诗云不戁不竦下力质反考声战惧也诗云惴惴其剽说文云从心票声也)。
　　涕泣(上他礼反韵集云目汁也古今正字从水弟声也下去急反切韵哭泣也集训云无声出涕曰泣也)。
　　泚那(上千礼反梵语也案字水[涳-工+((嘹-口)-(日/小))]清泚貌也)。

　　不空罥索大灌顶光真言经一卷

　　蛇蝎(上射遮反毛诗云惟虺惟蛇周易云蛇豸属也说文从它作蛇它音徒何反下许谒反毒虫名也)。
　　米亸罗(亸音多可反梵语也此云死人尸也)。

　　金刚顶超胜三界文殊五字真言胜相一卷

　　(无可音训)。

　　金刚手光明无动尊大威怒王念诵仪一卷

　　酸憷(上素官反韵集云酸疼痛也考声云骨痛也说文云从疒酸省声下疮举反音谱云憷痛也顾野王云心利也从心楚声又音初去反经文或单作楚荆楚也又州名非本字)。
　　芙蓉(上防无反下余封反即荷莲也尔雅曰荷芙渠郭注云别名芙蓉江东呼荷毛诗传云未开者曰芙蓉已开者曰菡萏也)。
　　婆誐[金*(离-禸+ㄆ)](上去声下亡范反经作[金*(离-禸+ㄆ)]俗梵语也旧云婆伽婆或云薄伽梵亦云薄伽伴皆讹此翻为世尊六义总名)。
　　铄讫底(上书灼反下丁礼反梵语也此云戟经中云手操铄讫底即威怒王所持戟槊也下底字经文或作底音止非梵语本音)。
　　嚩日啰(上音无满反日啰二字合声呼正梵语云旧云伐阇罗或云跋折罗此云金刚案经云或执嚩日啰即无动尊所持金刚持是也)。

　　观自在大悲成就莲花部念诵法一卷

　　糠秕(上苦刚反亦作糠韵略云米皮也下补几反亦作秕顾野王云谷不成也国语云军无秕秆也并从禾同)。
　　棘刺(上纪力反韵集云小枣木名也下又作刺音七赐反尔雅云茦刺也郭璞注云草刺针也茦音初革反方言云凡草木而刺人者也)。
　　胀腮(上知亮反考声云满也切韵肘胀也从肉张省声下苏来反说文腮颔也颔音胡感反字书云颊也经文作腮俗字也)。
　　跣足(上苏典反集训云足亲于地也从足先声下即玉反尔雅曰足趾也从口止作足经文作足书写人草变非也)。
　　应踏(下徒合反说文云著地行貌从足沓声沓音同上又作蹋切韵云蹴蹋也案经合作蹋字作踏又音他答反)。
　　[糸*畏]佩(上乌恢反说文云五色丝饰也从糸畏声下蒲妹反韵英云玉佩也礼记云古之君子必以佩玉比德也)。
　　香緌(上许良反说文云香芬也正从黍其作[黍/甘]或作芗谷气也经文从草作萫非本字下儒佳反玉篇云冠缨也尔雅曰袆緌也郭注云香缨也交络带系于体因名袆緌也从糸委声经文作蕤乃葳蕤药名也又蕤宾五月律管名案经以[糸*畏][王*風]香緌严饰大悲观自在身也作萫蕤字甚乖经意)。
　　氛氲(上符分反下于云反说文氛氲祥气或作氛元气也二字并从气分温声气音气也)。
　　擐甲(上胡串反字林贯也释文音训并同五经字样音古患反下甲字或从金作钾亦通)。

　　观自在如意轮瑜伽一卷

　　闲谷(上古晏反韵集云沟涧也尔雅云山夹水曰涧或作涧字俗用亦通下古鹿反玉篇山谷也尔雅曰水注溪曰谷又谷养也老子云谷神不死是为玄牝也)。
　　裸形(上华瓦反避俗讳作此音也案说文云本音郎果反顾野王云裸者脱衣露体也从衣在果边也经文从身作裸亦作裸皆俗用字有经从示作裸音灌不达字义书误也)。

　　修习般若波罗蜜菩萨观行念诵仪一卷

　　掣击(上昌列反韵诠云挽也字书云引也又音昌制反下古历反切韵击打说文云从手[擊-手]声也[擊-手]音吃)。

　　金刚顶他化自在天理趣会普贤修行仪轨一卷

　　藕丝(上五口反莲根也尔雅曰荷芙渠其根藕也郭注云别名芙蓉江东呼荷也)。
　　钾绦(上古狎反音谱云铠[跳-兆+甲]也五经文字并单作甲云兵甲也下他刀反又作绦慆二形云绵丝绳也又音他到反)。

　　末利支提婆花鬘经一卷

　　指搅(上职雉反韵略云手指也又指撝也斥也下古巧反玉篇手动也说文云从手觉声也)。
　　馺[馬*沓](下苏合反梵语也案字馺[馬*沓]马疾行貌也)。
　　槲树(上胡谷反木名也考声叶似松而细尔雅云樕扑心郭注云槲樕别名从木斛声经文作谷亦通用)。

　　金轮佛顶要略念诵法一卷


　　大孔雀明王画像坛仪一卷


　　瑜伽金刚顶释字母品一卷

　　(已上三经并无可音训)。

　　大圣天双身毗那夜迦法一卷

　　毗那夜迦(旧云频那夜迦皆不正梵语应云吠音微一反那野怚迦此云障碍神谓现人身象头能障一切殊胜事业故)。
　　铜杓(上徒红反切韵云金一品也山海经云女林之山其阳多赤铜说文云赤金也从金同声下市若反韵略云杯杓也从木勺声勺音斫)。
　　[戀-心+斗]油(上居怨反字书云欥[戀-心+斗]物也从斗声欥音以沼反亦[戀-心+斗]也)。
　　萝卜(上音罗下蒲北反俗字也尔雅作芦菔郭璞注云芦菔芜菁属也紫花大叶根可啖也本草云性冷利五藏能除五藏中恶气服之令人白净又制面毒若饮食过度可生食之)。

　　仁王般若陀罗尼释一卷


　　金刚顶瑜伽降三世极三密门一卷


　　依目录有大乘缘生论一卷

　　(已上三经并无可音训)。

　　续一切经音义卷第七


　　续一切经音义卷第八

　　　　燕京崇仁寺沙门希麟集

　　续音根本说一切有部毗奈耶药事二十卷

　　右从第一尽第二十同此卷续音。

　　根本说一切有部毗奈耶药事卷第一

　　痿黄(痿于隹反考声湿病也集训云足不及也释名云痿萎也如草木叶萎死于地也从疒委声下胡光反尔雅云玄黄病也郭注云[虺-兀+兄][(虺-兀+兄)-虫+貴]玄黄皆人病之通名而说者便为马病失其义也)。
　　憔悴(上齐遥反下情遂反考声云憔悴瘦恶苍颉篇作憔悴云愁忧也毛诗从言作谯谇班固从疒作憔瘁汉武帝李夫人赋从女作嫶[女*卒]左传从草作蕉萃诸书无定一体今经文多作憔悴)。
　　蘡薁(上益盈反下于六反考声云草名可食似葡卜而小其子黑色说文云二字并从草婴奥俱声也)。
　　棕榈(上子红反下力居反韵集云栟榈木名也考声云栟榈木有叶无枝二字从木[稯-禾]闾声栟音并)。
　　椰子(上以遮反韵集云椰子果木名也其叶背面相类出交趾及海岛子大者可为器从木耶声)。
　　菖蒲(上尺良反下薄胡反切韵菖蒲草名似兰可以为席也本草云菖蒲药名八月采根百节者为良也兰音良刃反)。
　　[麩-夫+廣]麦[麥*弋](上古猛反说文麦皮也方言云即今大麦也下与职反字书无此字新字林云[麩-夫+弋]麦芒也案麦字从来夊白虎通云麦金也金王而生火王而死也[麥*廣]从矿省声[麩-夫+弋]从弋谐声也久音虽)。
　　江豚(上古腔反下徒论反俗字正作豚言江豚即江海水中大鱼也其形类[來*者]故以为名风波欲起此鱼先出水上出没须臾有风浪起也)。
　　鲛鱼(上古肴反说文云海鱼名也皮有文可以饰刀剑也从鱼交声下语居反说文云水虫也从[色-巴+肉]水作[(冉-土+(久/人))/水]尔雅曰鱼肠谓之乙鱼尾谓之丙郭注云皆似篆书字因以名焉)。
　　疮疥(上楚良反古文作创[利-禾+刃]刃破也释名云疮伤也言体有伤破也礼云头有疮则沐下音介又作疥说文云瘙也从疒介声作疥亦同)。
　　[糸*狂]婆(上又作[狂/糸]音女林反梵语果木名也)。
　　骚毗罗(上苏刀反梵语此云漉水囊)。
　　钉橛(上丁定反考声以丁钉木也下其月反韵略云杙也尔雅云在地者谓之臬郭璞注云即门橛也或作橛字)。
　　欧逆(上乌口反切韵吐也又作呕同食疗本草云猪胆止干呕也)。
　　杙上(上羊式反尔雅曰樴谓之杙郭注云即橛也又作弋训同樴音持方言北人谓橛为樴也)。
　　家赀(上古牙反尔雅云牖户之闲谓之扆其内谓之家说文云家居也字从宀豭省声也宀莫仙反深屋貌豭音古牙反下即移反说文云赀货也又财也从贝此声)。
　　邬波驮耶(上安古反或云郁波第耶梵语轻重也此翻为近诵为以弟子年小不离于师常逐常近受而诵也鄡波驮耶亦翻为亲教旧译为知罪知无罪名为和尚或云和阇并于阗等国讹转也本非印度之雅言)。
　　割[月*坒](上正割字尔雅云割裂也韵集割剥也又断截也下傍礼反俗字也正作[骨*坒]切韵股也从骨坒声坒音比)。
　　饥馑(上古文作[飢-几+乏]又作饥同音几治反下音觐尔雅云谷不熟为饥郭注云五谷不成也又曰蔬不熟为馑注云凡草菜可食者通名为蔬春秋谷梁传云二谷不升谓之饥三谷不升谓之馑五谷不升谓之灾也灾正灾字)。
　　剜割(上乌桓反埤苍云剜犹剈也广雅义同说文云剜挑也从刀从[夕*匕]音琓经文作剜字俗)。

　　根本药事卷第二

　　羯阑铎迦(下音姜佉反旧名迦阑陀亦云迦阑铎迦皆梵语讹转也本云羯懒驮迦此云好声鸟谓王舍城侧有大竹林此鸟栖止多在其林因以名焉)。
　　患痔(上胡惯反考声病也集训云忧也切韵苦也恶也说文云从心串声串音古患反下直里反切韵漏病也考声云后病也说文云从疒峙省声疒女厄反)。
　　薜舍离(上蒲计反梵语或云吠舍离古云维耶离亦云毗耶离皆讹略也此翻为广严城谓此城于中印度境最大广博严净因名焉)。
　　婆罗痆斯(痆女黠反亦云波罗捺斯旧云波罗奈亦梵语西域国名也)。
　　荻苗(上徒历反亦西域国名彼国多出此草因以为名焉)。
　　樗蒱(上丑居反尔雅云栲山樗也下薄胡反尔雅曰杨蒱柳郭注云可以为箭也案樗蒱二字戏也博物志云老子入胡因作樗蒲)。
　　铅锡(上与专反玉篇铅青金也尚书云青州贡铅说文云从金[八/口]声经文作铃俗字下先戚反亦铅类也尔雅云锡谓之鈏郭璞注云白镴也说文云锒锡之间从金易声也鈏音弋忍反)。
　　间错(上古苋反尔雅云间代也玉篇间厕切韵间迭也隔也下仓各韵集云杂也考声东西为交上下为错律文从糸作[糸*間]与橺同切韵桾也非间错义)。
　　嫂怪(上苏皓反尔雅释亲云兄之妻为嫂弟之妻为妇说文云从女叟声又作嫂古文律文从更作嫂俗用字也下古坏反切韵怪异也又作怪字)。
　　恍惚(上虎晃反下呼骨反字林云心不明也老子云恍恍惚惚其中有物二字并从心光忽声下或作忽)。

　　根本药事卷第三

　　嗢柁南(上乌没反次徒可反梵语也此翻为集总散亦云足迹或云欇施皆随义译即偈颂也)。
　　犷戾(上古猛反字书恶也顾野王云犬不可附也下郎计反尔雅云罪也切韵乖违也说文云曲也字从犬出户下也二字并从犬律文从禾作穬乃禾[卄/(└@人)]也非犷戾也)。
　　罗弶(上鲁何反韵略云网罗也诗云逢此百罗尔雅云鸟罟谓之罗或作罗下其亮反说文取兽具也从弓谅省声也)。
　　毗诃罗(诃音呵或云微贺罗梵语声转也此云寺也或云僧伽蓝摩此云众园律云造五百毗诃罗即五百寺也)。
　　船舶(上食川反方言云关东曰船关西曰舟说文云从舟沿省声沿与专反沿路之沿铅锡之铅皆放此律文从公作船作舡皆俗字下傍陌反切韵海中大船也从舟白声)。
　　一撮(仓适反适古活反字书云以手撮物也算经云六十四黍为一圭四圭为一撮从手最声又音臧适反谓手撮也)。
　　伞插(上苏旱反广韵伞盖也陆氏本作伞下楚洽反说文刺人也从手臿声臿音同上从手人臼也律文作插或作插皆误书也)。

　　根本药事卷第四

　　土榻(上他古反尚书曰土爰稼穑说文云土吐也能吐生万物也从二二地之数也亅象地中物出也〡古本反下亦作榻[仁-二+翕]同吐盍反字书云床榻也从木[日/羽]声[日/羽]音同上)。
　　陂湖(上彼宜反尚书云泽障曰陂尔雅曰陂者曰陂郭注云地不平也说文云从阜皮声下户吴反切韵江湖也广雅曰湖亦池也从水胡声也)。
　　逃避(上徒刀反集训云亡也去也说文云窜也切韵走避也从辵兆声辵丑略反亦作[迍-〦+山]字下毗义反韵集藏也违也又去也回也孝经曾子避席注云起答也)。
　　天竺国(竺音笃或云身毒或云贤豆或云印度皆讹正云印特伽罗此云月西域记云谓诸群生轮回不息无明长夜莫有司存其犹白日既隐宵月斯继良以彼土贤圣继轨导凡利物如月照临故以名焉)。
　　摩揭陀(或云摩竭提亦云墨竭提皆梵语讹转也自古翻传随义立名或云不至言其国邻敌不能侵至也又云遍聪慧言聪慧之人遍其国内也又言无毒害言其国法不行刑杀其有犯死罪但送寒林耳)。
　　稻[卄/幹](上徒皓反切韵粳稻也礼记云嘉稻曰蔬本草云粳米主益气止烦泄稻米主温中令人多热明是二物也说文云沛国呼稻为糯字林云稻米黏粳米不黏也下古案反字书云茎干也)。

　　根本药事卷第五

　　拓颊(上他洛反集略云手拓物也下古叶反切韵面颊也案拓颊与搘颐义同也颊籀文又作[夾*(巢-果+(一/自))]古字也)。
　　门阃(上莫毗反尔雅云正门谓之应门顾野王云在堂房曰户城郭曰门说文云从二户作门下苦本反说文云门限也从门困声也)。
　　嗢钵罗(上温骨反旧云沤钵罗或云优钵罗亦云乌钵罗皆梵语轻重也此云青莲花其花青色叶细狭长香气远闻人间罕有唯大无热恼池中有此莲花也)。
　　拘物头(梵语或云拘某陀亦云拘牟那此云赤莲花其色深朱甚香亦大人间无亦出彼大龙池)。
　　分陀利(梵语讹略也或云奔茶利迦或云奔[奴/糸]哩迦此云白莲花其花如雪如银光夺人目甚香亦大多出彼池人间亦无[奴/糸]音奴雅反)。
　　聋哑(上禄东反左传云耳不听五音之和谓之聋杜注云聋暗也苍颉篇云耳不闻也说文云从耳龙声下鸦贾反考声云口不能言也古今正字哑喑也从疒亚声疒女厄反律文从口作哑音厄周易云笑言哑哑也非聋哑字)。
　　杻械(上敕久反下胡戒反玉篇云桎梏也考声云所以拘罪人也在手曰杻在足曰械并从木丑戒声也)。
　　栗姑毗(姑吐涉反梵语旧云离车子亦云梨车毗此云贵族即公子王孙也)。
　　无藁(下古老反切韵禾秆也又藁本谓草创之本也说文云草也从草槁声槁音同上)。
　　车辂(上九鱼反下洛故反释名云天子所乘曰车辂大戴礼云古之车辂也盖圆像天轸方像地二十八轑像二十八宿三十辐像日月之数仰则观天文俯则察地理前视銮和之声侧观四时之运也)。
　　摩纳婆(梵语也或云摩那婆此云儒童即修习圣道者也)。
　　弶伽河(上其亮反梵语旧云恒河应云殑伽音鱼等反西域河名此河本出无热恼池南面以彼沙细最多故引为喻)。
　　阿遮利耶(旧云阿阇梨或云阿左梨梵语声转也此云正行又云轨范谓于善法中教受令知轨范也)。
　　翅翮(上又作翅同施智反集训云鸟翼也下胡革反玉篇云鸟羽也尔雅云羽本谓之翮郭璞注云鸟羽也从羽支鬲皆声也)。

　　根本药事卷第六

　　福鞔(下母桓反说文云覆盖也案律文云以百福挽万字手即诸经律百福庄严网鞔手也律文从车作挽音挽说文云引车也甚乖律意)。
　　聪睿(上仓红反说文作聪尚书云听曰聪孔传云耳聪明审也说文云察也从耳匆声匆音同上匆字从心匆音楚江反律文作聪俗字下悦惠反洪范云睿作圣郑注礼记云思之精也广雅云智也古今正字深明也从[(├/(月-一))*又]从目从谷省[(├/(月-一))*又]音残律文作[(止/(谷-口+目))*又]不成字也)。
　　技艺(上渠绮反切韵艺能也说文云从手支声律文作伎非下鱼祭反考声云才也切韵能也广雅云常也论语云游于艺也)。
　　铁槊(上他结反说文云黑金也从金[鐵-金]声律文作铁俗字下双捉反博雅云兵器也韵诠云长矛也从矛肖形声字也律文有作槊俗字)。
　　[竺-二+(狦-(狂-王))]立(上楚革反说文作册云符命也谓上圣符信教命以授帝位像简册连掇之形律文作束驱束也说文云马挝也非[竺-二+(狦-(狂-王))]立字)。
　　饷伽(上式亮反梵语或作商佉二字此云蠃即今所吹法蠃是也)。
　　赫赫(呼格反韵集云明也盛也考声云发也诗云赫赫师尹尔雅云赫赫迅也郭注云谓盛疾貌律文从火作焃火赤色也非赫赫义也)。
　　邬波索迦(上乌古反索苏各反梵语也旧云优婆塞讹也此云近事男即七众之一也)。
　　鹦鹉(上乌耕反下音武或作鹉山海经云黄山有鸟青羽赤喙人舌能作人语名曰鹦鹉并从鸟婴武皆形声字)。
　　恶鸱(下处脂反尔雅云怪鸱也郭注云即鸱鸺也今江东通呼怪鸟又曰枭鸱注云即土枭也或作[互*鳥]俗字也律文作鸱非也)。
　　搦杀(上女陌反字统云捉搦也从手溺省声又音女角反切韵持也下所八反尔雅云斩刺杀也作煞俗字也)。
　　脚踏(上居约反俗作脚切韵手脚也释名云脚却也以其坐时却在后也下徒合反考声云著地行也又作蹋字林云蹴也)。

　　根本药事卷第七

　　青辂(上仓经反东方色也罗浮山记云男青女青皆木名今不取下洛故反释名云天子所乘白辂以金玉象等随所饰名之前第五卷已释)。
　　怀迂(上户乖反尔雅云怀来也切韵安也说文云从心褱声褱音同上下王俱反顾野王云迂大也远也韵集亦云远也案怀迂思来远贤也)。
　　曲涧(上丘玉反切韵委曲也下古安反或作涧尔雅云山夹水曰涧顾野王云百涧也)。
　　罐绠(上古玩反集训云汲水器从缶雚声缶音芳久反雚音贯下古杏反玉篇云汲绳也说文云汲井绠也从糸更声糸音觅字)。
　　簸之(上布火反说文扬也从箕跛省声又音布个反今之簸箕是也)。
　　[糸*間]色(上古苋反宜作间字也律文前第二卷已广释讫)。
　　孚附(上方无反诗云万邦作孚玉篇孚信也又悦也说文云鸟孚卵也从爪从子象形下符遇反切韵云寄也又著也考声相依附也从付自声也)。
　　[此/朿]爪(上卒髓反广雅云[此/束]口也字书云喙也说文从此束声亦作觜[口*束]二形束音千四反众音晖卫反下侧绞反切韵爪距也又手爪也说文云覆手曰爪象三指形又作又字)。
　　褒洒陀(上保毛反中沙鲊反梵语也旧云布萨讹略也此云长净谓十五日说戒增长净业也)。

　　根本药事卷第八

　　鹪鹩(上即霄反尔雅云挑虫鹪郭注桃雀也俗呼巧妇下洛箫反切韵云鹪鹩小鸟也庄子云鹪鹩巢于深林不过一枝也说文云二字并从鸟焦尞皆形声字也)。
　　婆罗门(不正梵语也应云没啰憾摩此云净行或云梵行自相传云我从梵王口生独取梵名世业相传习四围陀论例多博智守志贞白其中聪明颖达者多为帝王之师)。
　　刹帝利(上初八反亦梵语也此译云田主即上古已来王族贵种亦习四围陀论博闻强记仁恕弘慈其有德贞福胜者众立为王也)。
　　薜舍(亦梵语也薜毗桂反或云吠舍此云[商/貝]主虽有大福多有珍财不能通达典坟货迁蓄积或赐封邑多为长者荣镇国界以救贫乏)。
　　戍达罗(亦梵语不正也应云戍奈啰此有多名一义译为众杂或广务田畴播植蓄产或工巧杂艺或渔猎采捕或庸作赁力四姓之中此最居下也)。
　　[外*男]甥(上音外下音生释亲云妻之父为外舅妻之母为外姑郭注云谓我舅者吾谓之甥又曰姑之子为甥舅之子为甥郭注云甥犹生也)。
　　蚊蚁(上亡分反俗又作蚊正作蚊说文云啮人飞虫也字从昏省以昏时而出也下牛倚反说文作蚁蚍[虫*不]也尔雅云蚍蜉大蚁小者蚁从虫岂声也今作蚁俗字)。
　　阿笈摩(笈其猎反或云阿含暮或云阿鋡皆梵语轻重异也此云藏亦云传谓佛秘藏累代传行或翻为教即长中增一杂第四种阿含也)。
　　熙怡(上虚饥反字统云熙和也考声云美也从灬[(厂-一)*臣*巳]声也灬必遥反巸音同上下以之反考声云喜悦也说文和也从心台声台音怡见尔雅又古文以作台字)。
　　篣篱(上步光反字林云蒡箕也似箕而小以竹为之从竹旁声旁音同上下音离韵略云箍篱箍音侧教反)。
　　筐箕(上去王反玉篇云笼属也春秋传曰筐筥绮釜之器也方言云圆曰筐方曰筥筥音居许反锜音鱼倚反下居之反世本云少康作箕帚也)。

　　根本药事卷第九

　　擐甲(上古患反左传云擐贯也桂菀珠丛云以身贯穿衣甲曰擐衣去声谓著也本音胡惯反说文云从手睘声下甲字有本作钾非也)。
　　柿树(上锄里反切韵果木名也本草云干柿厚肠胃建脾消宿血又红柿补气续经[月*炙]又醂柿涩下焦建脾能化面上黑皯久服甚良醂音力感切)。
　　帷幕(上洧悲反释名云帷围也言以自障围也说文云在傍曰帷从巾隹声也下摩各反顾野王云覆上曰幕说文音训同从巾莫声)。
　　网鞔(下母桓反说文鞔覆盖也案网鞔即如来手足指间如鹅王相联绵无缺也律文作辋车辋也作缦音莫叛反二字并误)。
　　器皿(上丘利反说文皿也从[器-犬]从犬[器-犬]众口也音戢像器之形大以守之下武永反玉篇器总名也说文作并盛物之形也)。
　　[此/隹]猕猴(上正作雌音此移反切韵雄雌也说文云牝曰雌从隹此声也次作猕音武移反顾野王云猕即猴孙也)。

　　根本药事卷第十

　　分析(上府文反切韵割也赋也与也考声分遍也说文云别也从八从刀分割之形下先戚反尔雅曰析木之间汉津也说文破木也从斤斤可以破木会意字)。
　　为仇(下市流反切韵怨也匹也考声仇敌也说文云犹[(序-予+雔)/言]也从言雔声也雔音同上)。
　　鞞阑底(上簿迷反下丁礼反梵语未详翻对)。
　　僧伽胝(梵语旧云僧伽梨亦云僧伽致此译云合重谓割之合成重作也此一衣必割截成也余二衣或割不割若法密部说一切有部等多不割若圣辩部大众部等则割之若不割者直安怗角此依玄应法师解也)。
　　毂辋(上古鹿反考声云车毂也说文云车坚也诗云文茵畅毂从车[穀-禾]声下文两反正辋字从车罔声律文作[車*(网-ㄨ)]俗用字也)。
　　温渜(上乌昆反切韵云和也善也玉篇良也考声云温柔也下乃管反说文云汤[渜-大+火]也又作暖暖暖三形皆喧暖也律文作燸捡无此字)。

　　根本药事卷第十一

　　草庵(上亦作廾说文云百卉也从屮音丑列反像草木初生之形也并二屮草也早声下鸟含反切韵小草舍也韵英云庵庐也玉篇亦舍也从广奄声也)。
　　滩渚(上他单反尔雅云太岁在申曰涒滩玉篇河滩也方言云江东呼水中沙堆为潬河北呼滩下章与反尔雅云水中可居者曰洲小洲曰渚又作陼字涒音他昆反)。
　　捞出(上鲁刀反玉篇云取也字林云捞摸取物也从手劳声律文从水作涝音郎到反非捞出义下尺律反切韵进也远也说文云出字从古文出字像四出之形律文从二山作出误书也)。
　　漩濄(上辞选反说文云水回渊也从水旋形声字律文单作旋谓旋旋次了也非此用下乌和反字林水回流处也说文云从水过声律文作涡音戈水名也非漩濄义也)。
　　虾蟆(上胡加反下莫加反说文云水虫也[晉-(ㄙ*ㄙ)+(口*口)]书慧帝于华林园闻虾蟆声谓左右曰鸣者为官为私乎古今正字蛙属也从虫假省声下又作蟆从虫莫亦声)。
　　婚礼(上呼昆反尔雅云妇之党为婚兄弟也婿之党为姻兄弟礼记云娶妇也妇阴也以昏时而入故曰婚也下卢启反考声云仪也释名云礼体也谓知物大体周礼有五礼谓吉凶宾军嘉礼也论语云不学礼无以立也古文作礼字)。

　　根本药事卷第十二

　　黑瘦(下所祐反切韵瘦损云说文云瘦臞也尔雅云臞瘠也郭璞注云齐人谓瘦为臞音衢或作臞字瘦或作瘦字)。
　　腹胀(上方六反切韵心腹也尔雅云竺腹厚也顾野王云脾为腹所以容重也亦五藏也从肉复声复音复下猪亮反切韵胀满也左传痛也字书作胀同上音)。
　　疮殨(上楚良反切韵疮痍也古文作创释名云疮伤也谓身有所伤也礼记云头有疮则沐下胡对反集训云肉烂也案疮殨即肉烂殨癑也癑音奴冻反律文作溃玉篇散乱也非疮殨义也)。
　　皴涩(上七伦反又皴说文云皮细起也从皮夋声夋音同上下色立反字书塞不通也说文云从四止二正二倒作歰又作涩音同上说文云不滑也)。
　　[阿-可+豪]坑(上胡刀反又作濠说文云城池也字书云隍濠也律文从土作壕俗字无水曰隍有水曰濠下客庚反切韵阮堑也尔雅云坑虚也郭注云坑堑也律文作坭坑皆俗传误也)。
　　泛涨(上孚剑反韵英泛多也玉篇滥也切韵云浮也又作泛下知亮反考声云涨大水满也从水张声也)。
　　凑聚(上仓候反考声聚也说文云水会也从水奏声下慈庾反切韵集会也考声众也说文云集也从[脈-月]取声乑音吟三人共立也)。
　　册立(上初革反说文云土册符命也谓上圣符信教命以授帝位像简册穿连之形也今或从竹作笧下立字切韵云住也成也又行立)。
　　耕垦(上古并反玉篇犁也周书曰神农时天雨粟神农耕而种之说文从耒井像耕之形耒音卢对反说文曲木也世本云神农作耒下康佷反玉篇治田也考声云耕也切韵云力也从土貇声貇音同上)。
　　赡部金(上时染反赡部梵语也金即唐言旧梵云阎浮提或云阎浮利讹正云[弓*朁]谋立世阿毗昙论云有赡部树生此洲北边泥民陁罗河南岸于此树下水底有赡部黄金古名阎浮檀金也[弓*朁]音蚕览也)。

　　根本药事卷第十三

　　指擿(上职雉反说文手指也从手旨声下他历反玉篇拨也切韵发动也案律以指挑擿也从手适声古文又音掷又张革反今不取但依初)。
　　捻线(上年典反方言云捻续也仓颉篇云搓线也从手然声下又作线俗作綖音私箭反说文云缕线也周礼云线人掌王宫缝线之事也以役女御也)。
　　根栽(上古痕反切韵云根枑也尔雅云天根互也郭注云角元下系于氐若木之有根也下柤才反说文种也从木哉省声律文作[木*栽]俗字无据也)。
　　干燥(下古寒反宇样云本音虔借为干湿字下苏老反说文火干也从火喿声喿音噪)。
　　[統-儿+木]蕠(上徒叶反切韵作[疊*毛]白[疊*毛]布也下尼居反玉篇草名也韵集云缊麻也从草絮音同上)。

　　根本药事卷第十四

　　祭祠(上子例反考声享也玉篇祀也尔雅云禘大祭也郭注云五年一大祭说文云从手持肉以示祭矣又即手月即肉也下似兹反尔雅云春祭曰祠郭璞注云祠之言食也音馂饲)。
　　朅地罗(上褰孽反梵语西方木名无正翻对类此方苦练木也为坚硬堪为橛钉也旧云佉陁罗木是也)。
　　搅池(上交巧反毛诗传云搅乱也字书云挠也说文云动也从手搅声下直离反广雅云池沼也又曰停水曰池也)。
　　怀妊(上户乖反切韵安也止也玉篇和也情怀也考声怀抱也从心褱声下汝鸩反考声云身妊也说文云怀孕也从女壬声又音如林反训同)。
　　辇舆(上力展反说文云人挽车也在前人引之形从[夫*夫]音伴二夫也古者卿大夫亦乘辇自秦汉以来天子乘之玉篇云天子皇后所乘曰辇下余据与居二反说文云车舆也玉篇众载也又举也一曰车无轮曰舆从车舁会意字律文中作舆非)。
　　左腋(下之亦反玉篇云腋胳也亦胁下也又音亦从肉掖省声)。

　　根本药事卷第十五

　　儒语(上人朱反切韵直也说文柔也礼记哀公问于孔子儒之行也从人需声下鱼举反说文云直言曰论论难曰语从言吾声案律文徐徐儒语即和柔之语也作此濡字乃水名也非儒语用也)。
　　悦豫(上翼雨反玉篇云乐也尔雅云悦服也孝经云敬一人则天下人悦说文云从心说省声也下羊茹反韵集云备也先也尔雅云豫乐也尚书云王有疾弗豫孔传云伐纣明年武王有疾不悦豫也)。
　　薜室罗末拏(上蒲计反下尼加反正梵语也旧云毗沙门是也此云多闻即北方天王主领药叉者最大富饶也)。
　　舌舐(上时烈反说文云在口所以言也从千口口亦声也下时纸反说文云舌取食也从舌易声或作舐舐皆俗律文作蚔音岐非误书字)。
　　谈话(上徒含反切韵言论也又戏调也说文云语也从言炎声也下胡快反玉篇语话也说文云合会善言也诗云慎尔出话从言舌即会意字)。
　　跋窭(上蒲末反下其矩反梵语也或云跋渠此翻为聚谓篇章品类之异也即四分律中楗度义同也)。

　　根本药事卷第十六

　　画墙(上胡骂反尔雅云画形也释名云画挂也以五色挂于物上也说文云从聿田四界聿所以画也一即地也律文作画俗字下而羊反说文垣也从啬片声律文作[壙-黃+(干/皿)]或作[土*(主/皿)]皆非本字)。
　　脚跌(上又作脚音居约反集训云手脚也释名云脚却也以其坐时却在后也下徒结反切韵跌踢也踢他历反韵诠云差跌也广雅云行有失也说文从足失会意字也)。
　　摇飏(上余昭反下余亮反说文动也尔雅云扶摇谓之焱也焱音必遥反郭注云暴风从下上也飏谓风飞飏物也从风易声又音羊)。
　　蝇蛆(上余陵反玉篇虫名也诗云营营青蝇说文云从虫黾声黾音猛下七予反蝇所乳者也考声肉中蛆也说文从肉作胆律文作蛆俗字也)。
　　裸露(上胡果反考声云脱衣露肉也本音郎果反又作裸裸二形同说文云从衣果声律文从示书误也下洛故反切韵云露泄也败漏也说文云露润泽也从雨路声也)。

　　根本药事卷第十七

　　降诞(上古巷反尔雅云降下也玉篇归也考声落也尚书云降二女于妫汭也下徒旱反切韵云诞大也信也玉篇欺也广雅云诞育也说文云从言延声亦作这)。
　　恍迷(上虎晃反玉篇云恍惚也老子云恍兮惚其中有物御注云物上道也自有而归无还复至道故云其中有物也考声恍心迷昧也从心光声下莫奚反切韵云错也说文云惑也从辵米声辵音丑略反作辶变体也)。
　　阿泥卢驮(下唐位反梵语也或云阿[少/兔]楼驮旧云阿那律正云阿泥律陁此云无灭罗汉名也谓天眼第一者也)。

　　根本药事卷第十八

　　弯弓(上乌关反韵集云弯谓挽弓曲势也说文云从弓声也下居戎反切韵云弓矢也释名云弓穹也谓张之穹穹然世本云黄帝臣挥作弓说文云像弓之形)。
　　冲突(上尺容反切韵当也向也考声动道也又交道也玉篇亦冲揬也下徒骨反考声云欺也韵英云触也说文云犬从穴下欲出也)。
　　舞蹈(上无主反切韵歌舞也左传云舞者所以节八音而行八风也尔雅云舞[跳-兆+虎]雩也说文从舛无省声律文从人作儛非下徒到反切韵践履也说文云从足舀声也案手谓之舞足谓之蹈也律文作踏音徒答反非舞蹈义也舛音川兖反)。

　　根本药事卷第十九

　　知谙(上陟离反切韵觉也考声晓达也说文从口矢声也下乌含反玉篇云谙信也韵英云记忆也从言音声)。
　　持彗(上直之反说文云执持也从手寺声下囚岁反尔雅释草云葥王彗也郭注云似藜其树可为扫彗也江东呼为落帚郭璞序云辄复拥彗清道也或作彗亦通律文从手作[打-丁+彗]非)。
　　[車*閵]伤(上良刃反玉篇云车声也考声云车辗也又作躏蹂践也古今正字云从车躏声也躏音同上下失良反切韵损也痛也或作伤)。
　　穿舶(上昌缘反切韵云通也韵集云穿破也玉篇云漏也下音白考声云海中大船也从舟白声也)。
　　木枪(上木字说文云木冒也谓冒地而生也作[山/巾]下像其根上像枝也下七羊反字林云枪槊也从木仓声)。

　　根本药事卷第二十

　　皤私(上蒲波反具正云婆私瑟乇梵语也此云胜上或云最胜也)。
　　觜端(上即委反埤仓作[此/束]说文同鸟喙也律文从口作嘴字书无此字下多官反切韵云绪也正也考声直也说文始也从立专声专音同上云像物初生未举其头与岂字义同不从山)。
　　绞颈(上古巧反考声云绞缚也尔雅云[糸*匊]绞也郭注云纠绞绳索也下居郢反说文云项颈也从页巠声也)。
　　称卖(上又作枰音处陵反说文云诠也又举也亦音昌孕反知轻重也从禾称声称音同上下莫懈反切韵云败卖也考声云货卖也从士买声也)。

　　续一切经音义卷第八


　　续一切经音义卷第九

　　　　燕京崇仁寺沙门希麟集
·续音根本说一切有部毗奈耶破僧事二十卷　　·根本说一切有部毗奈耶出家事五卷
　　·根本说一切有部毗奈耶皮革事二卷
　　·根本说一切有部毗奈耶安居事一卷
　　·根本说一切有部毗奈耶羯耻那衣事一卷
　　·根本说一切有部毗奈耶随意事一卷

　　右六经三十卷同此卷续音。

　　根本说一切有部毗奈耶破僧事卷第一

　　薄伽梵(或云薄伽伴古云婆伽婆正云婆誐[金*(离-禸+ㄆ)]旧翻为世尊谓世出世间咸尊重故大智度论云如来尊号有无量名略而言之有其六种也佛地论颂云自在炽盛与端严名称吉祥及尊贵如是六种义差别应知总名薄伽梵为含多义故译主但存梵语也)。
　　胄族(上直又反尚书云命汝典乐教胄子孔传云胄长也谓元子已下至卿大夫子苐也字林胤也说文云从由月声月音上报反下昨木反韵诠云宗族也尔雅云父之从祖祖父为族曾王父父之从祖祖母为族曾王母又曰族晜弟之子相谓为亲同姓郭璞注云同姓之亲无服也)。
　　糠秽(上苦岗反玉篇云米皮也又作糠字亦同说文云谷皮也从禾康声下于废反切韵云恶也字书云杂秽也顾野王云不洁也又作薉音训皆同也)。
　　嫁娶(上古讶反字书云嫁家也考声云妇人谓嫁曰归尔雅释亲云同出为姨郭注云谓俱已嫁也下七句反广韵纳妇也公羊传云诸侯娶一国二国往媵之尔雅云媵送也音孕娶从女取声也)。
　　慵懒(上蜀容反说文云惰也字书云亦懒也下落旱反切韵作懒心惰也郭注尔雅云劳苦者多惰音徒果反)。
　　疆界(上居良反尔雅云疆界边卫围垂也郭注云疆场境界边旁守卫皆在外垂也说文云疆从土强声也界从田介像分界之形律文作强正体强字非也)。
　　黡子(上于琰反切韵云面上黑黡子也字书云从黑厌声也有作靥俗字也)。
　　疮疱(上楚良反玉篇云疮痍也礼记云头有疮则沐古文作创下防教反切韵作疱面疮也说文正作疱皮起也今律文作疱俗字也)。
　　曾孙(上作登反尔雅释亲云子之子为孙孙之子为曾孙郭注云曾犹重也又曰曾孙之子为玄孙玄孙之子为来孙来孙之子为晜孙晜孙之子为仍孙仍孙之子为云孙也晜古文昆字郭注云晜后也)。
　　百[車*曼](下莫半反案百[車*曼]即释迦上祖王名)。
　　余婿(下又作婿婿二形皆俗字音苏计反说文云女夫也尔雅释亲云女子子之夫为婿妇之父母婿之父母相谓为婚姻两婿相谓为亚郭注云江东呼同门为僚婿也)。

　　根本破僧事第二

　　跣脚(上苏典反考声徒跣谓脚触于地也下脚字前根本药事已具释)。
　　奔驰(上博昆反文字集略云奔惊也说文作奔走也尔雅云大路谓之奔郭注云谓人行步趋走之处也下直离反切韵云驰逐也字书云驰骛也说文云从马池省声字)。
　　诽谤(上方未反说文云诽亦谤也又音方微反下补旷反考声云谤毁也从言旁非皆声)。
　　晡剌拏(旧云富兰那讹也具正应云晡剌拏迦叶波晡剌拏此云满迦叶波姓此云龟氏也此是计无因外道名也)。
　　末揭梨子(旧云末伽梨具足云末揭梨拘舍梨子末揭梨是姓拘舍梨是母名也此计苦乐不由因是自然外道也)。
　　珊逝移(旧云删阇夜具足云珊逝移毗罗胝子珊逝移此云等胜毗罗胝即母名此是不须修外道也经八万大劫自然生死如转缕丸)。
　　阿末多(旧云阿耆多鸱舍甘婆罗阿耆多此云无胜鸱舍此云发甘婆罗此云衣此外道以人发为衣五热炙身也)。
　　脚陁迦旃延(旧云迦罗鸠驮此云黑领迦旃延姓也此外道应物而起人若问有答有问无答无也)。
　　眤揭烂陁(旧云尼干陁若提子尼干陁此云无继是外道总名也若提此云亲友母名此计苦未有定因要必须受非道能断)。
　　跟趺(上古痕反切韵云足后跟也下方无反玉篇脚趺也谓脚面也说文又从付作跗也)。

　　根本破僧事卷第三

　　摩纳薄伽(梵语旧云摩纳婆亦云摩那婆此云儒童仙也)。
　　薜陀咒(上蒲计反梵语也旧云韦陁或云吠陁此云明即明咒也)。
　　薜舍离(旧云维耶离或云毗耶离正云吹舍厘此云广严在恒河南中天竺也)。
　　轰然(上呼宏反说文云群车声字从三车)。
　　圮岸(上平鄙反字书云覆也圮亦毁也韵略云岸毁也尚书云方命圮族说文云从土已声下五肝反切韵河岸也尔雅云重涯岸谓两涯累者也)。
　　背偻(上补妹反切韵云脊背也尔雅云鲐背寿也郭注云背皮如鲐鱼者犹耆也下力主反字书云伛偻疾也切韵云偻曲也玉篇曲行也从人缕省声鲐音台)。
　　瘦瘠(上所救反下秦昔反切韵瘦损瘠病说文云瘦臞也尔雅云臞脙瘠也郭注云齐人呼瘠瘦为臞脙音衢求说文作瘦也)。

　　根本破僧事卷第四

　　洟唾(上他计反切韵云鼻洟也说文云鼻液也从水夷声也律文从弟作涕音他礼反说文云目汁也非洟唾义下托卧反说文云口液也礼记曰让食不唾说文云从口埵省声)。
　　谄语(上丑琰反字书云诏诈从言陷音陷说文云从阎作讇云谀也下鱼举反切韵云言话也说文云语论也从言吾声)。
　　攀鞦(上普班反说文云引也切韵恋也从手樊声下七游反韵英云车鞦也从革秋声又作鞧緧[糸*秋]三形音训并同也)。
　　哽噎(上古杏反下乌结反气塞也玉篇云如骨在喉也律文作咽音乌见反又音烟非哽噎义也)。
　　歔欷(上朽居反下许既反考声悲也韵略云泣也顾野王云歔欷泣余声也说文云并从欠虚希声也欷去声)。
　　攒搓(上在九反考声云丛生也韵集云合也说文云正体从赞作攒下七何反字林云手搓物令紧也二字并从手)。
　　[怡-台+(└@人)]遽(上莫郎反切韵云[怡-台+(└@人)]悕也说文作忙下其倨反玉篇云急也字书云战栗也又窘也从辵豦声作遽俗辵丑略反豦音倨也)。
　　拉折(上蓝答反何注公羊传云拉折也古今正字摧也从手立声说文作[搚-月+貝]下之涉反玉篇云亦折也字林云折叠衣服也)。
　　铁[此/束](上他结反说文云黑金也神异经云南方有兽名曰啮铁大如水牛其粪可作兵器也下又作觜字林云鸟喙也律文作唃非)。
　　韛袋(上又作橐同蒲拜反说文韦囊也考声云吹火具也律文作排船后木名也非此用下徒耐反说文作袋盛物袋也)。
　　皴肿(上七纶反说文云皴皮细起也或作皴同律文从足作踆说文云退也非此用下之陇反说文云病也释名云肿钟也谓热所钟也从肉重声)。
　　箜篌(上苦红反下胡钩反字菀云箜篌本胡乐也汉书云灵帝好胡服作胡箜篌也世本云师延所作靡靡之音也出于[濮-(仁-二)+彳]上取空国之侯名也)。

　　根本破僧事卷第五

　　黕色(上都感反字书滓垢也字林黑色也下所力反切韵云颜色也又色泽美好也)。
　　妙翅(下施智反说文云鸟羽也又作翅同案妙翅即金翅鸟也梵语旧云迦娄罗正云誐鲁拏此云金翅亦云妙翅此鸟具四生胎卵等能食四生龙如前已释)。
　　恐吓(上丘陇反切韵云惊也尔雅云恐惧也从心巩声巩音拱下呼格反玉篇云吓怒也字书云呼怒声也从口赫声也)。
　　嚣埃(上许娇反韵英云喧嚣也说文云声也谓气出头上也从[器-犬]页页头也[器-犬]音戢气音气下乌开反说文云细尘也从土矣声也)。
　　獯狐(准律文合作[熏*鳥]鹕二字上音勋下音胡集训云[熏*鳥]鹕鸺[(堊-王+田)*鳥]怪鸟也形如土枭昼伏夜出好食蛇鼠也今作獯即獯鬻匈奴别名也作狐即鬼所乘兽也律次下文云或作野狐头是)。
　　斤斫(上举忻反说文云斫木也象斤之形切韵十六两也下竹角反集训云削也说文云斫亦斫也从斤[斲-斤]声字书作[畫*(乳-孚+(看-目))]音训同或作斫[豆*斤]二形皆非本字)。
　　扪摩(上莫奔反字书摸也考声云摩扪摸[打-丁+索]也从手门声下莫何反韵英云摩挲亦扪摸也)。
　　逾缮那(旧云由延或曰由旬亦云逾阇那梵语声转也此无正翻或云十六里或云四十里即自古圣王军行一日程也)。

　　根本破僧事卷第六

　　呓言(上鱼祭反又作[穴/(爿*臬)]说文云睡语惊也从口艺声作[穴/(爿*臬)]从[穴/(爿*夢)]省臬声也臬鱼结反下言字说文云从口辛声也辛音[億-音+(天*天)]也)。

　　根本破僧事卷第七

　　祭祠(上子例反切韵享也祀也尔雅云祭天日燔柴说文云字从手持肉以示也下音词尔雅云春祭曰祠郭注云祠犹食也音饲也)。
　　浣濯(上作浣同胡管反字书云洗浣也下直角反切韵云濯亦洗也礼记云浣衣濯冠以朝说文云从水干声也)。
　　邬波驮耶(上乌古反三音唐荷反梵语此云亲教旧云和尚讹也前已释讫也)。
　　轮毂(上力迍反切韵云车轮周礼云軨方以象地盖之象天轮圆以象日月也下古屋反玉篇车毂诗云文茵畅毂老子云三十辐共一毂也)。
　　优楼频螺(梵语讹略也具正云邬卢频螺迦叶波邬卢频螺此云木瓜为胸前有[癃-(阿-可)]似木瓜果因以为名迦叶波此云饮光即姓也)。

　　根本破僧事卷第八

　　澡漱(上子皓反说文云澡洗也礼记云儒有澡身浴德陈言而伏静下苏秦反切韵漱口也[晉-(ㄙ*ㄙ)+(口*口)]书孙楚谓王武子曰所以漱石欲砺其齿律文作藻谓苹藻水草交为文也非澡漱义也)。
　　警寤(上居影反考声云警戒也说文云寤也字书云觉察也礼记云将上堂其声扬郑注谓警内人也下吾放反说文云寤觉也从[穴/(爿*夢)]省吾声也律文作惊说文马逸也作窹楚人谓灶也并非警窹字也)。
　　未曙(上说文未味也五行木老于未象重[支-十+(矢-大+〡)]叶也木有滋味也[支-十+(矢-大+〡)]音枝下常恕反切韵云晓也考声云明也说文云谓旦日未出从日署声)。
　　驭牝(上牛据反说文云驾也周礼有五驭谓鸣和銮逐水曲过袁止舞交衢逐禽左也世本云骸服牛相王乘韩哀作驭也下毗忍反尔雅云牝騇郭注云草马也騇音舍)。
　　车辂(上九鱼反诗云輶车銮镳也下洛故反周礼有五辂随饰为名天子所乘大辂也文选序云椎轮为大辂之始也)。
　　邬波索迦(邬音乌古反索苏各反迦姜佉反梵语也旧云优婆塞讹也此云近事男即持十善戒白衣也)。
　　襞褺(上必益反下徒叶反字书云襞掠重褺衣裳也并从衣辟执声律文下作[操-品+ㄊ]音[芸/木]谓[操-品+ㄊ]度物也非襞褺义也)。
　　鞭挞(上卑连反考声云打马杖也字书云马策也下他达反字书云击也尚书云挞以记之也礼记云成王有过周云则挞伯禽也从手达声也律文从革作鞑非体也)。
　　叆叇(上音爱下音代埤苍云叆叇翳荟云兴盛貌切韵云貌通俗文云云覆日为叆叇也荟音乌外反)。
　　霏霏(芳非反切韵云氛霏雪落貌从雨非声也氛音抚文反)。

　　根本破僧事卷第九

　　踬害(上陟利反说文云碍也字书云踬顿也从足质声下户艾反说文云伤也从宀宀家也口言也丰声害从家中起也律文作害俗字手音介)。
　　怪愕(上古坏反论语云子不语怪王肃注云怪异也律文作怪亦通下五各反切韵惊也从心咢声也咢音同上)。
　　瓦砾(上五寡反尔雅云瓦豆谓之登古考史云昆吾氏始作瓦下郎击反字林砂砾也释名云砾小石子也律文作礰石声也非瓦砾义也)。
　　窗牖(上楚双反释名云窗聪也于内视外聪明也说文云在屋曰窗下与久反说文云穿壁以木为交匆也礼记云儒有蓬户瓮牖说文云从片户甫声)。

　　根本破僧事卷第十

　　卷打(上玉篇渠圆反顾野王云无卷无勇也卷力也切韵作拳屈手也广雅云拳拳忧也下切韵都挺反击也秦音得耿反说文云以杖击也又去声)。
　　牸豺(上疾吏反切韵牛牝也玉篇母牛也下士谐反尔雅云豺狗足郭注云脚似狗礼记云豺乃祭兽也从豸才声豸文尔反)。
　　捺洛迦(下姜佉反或云那落迦梵语异也此云苦器或云苦具谓受苦之器具即八寒八热无间等大地狱总名也)。
　　咍然笑(上呼来反方言言楚人谓笑曰咍下私妙反礼记云执绋不笑临丧不笑说文云欣笑也从犬戴其竹乐然后笑有作笑[口*美]二形皆非)。
　　橛[木*戈](上其月反下与职反尔雅云樴谓之杙郭注云橛也在地者谓之臬郭注云即门橛也又作橛樴音特臬鱼列反)。
　　迸血(上北诤反说文迸散也或作[起-巳+并]字下呼[王*史]反切韵云浓血也释名云血濊也谓流濊污也濊呼栝反水声)。
　　爬掴(上蒲巴反切韵搔爬也或作把下古获反玉篇云掌耳也音谱云以手掴搭也从手国声也)。
　　火燎(上呼果反尚书云火日炎上世本云燧人钻木作火也下力小反说文云炙也考声云火逼也从炙尞声律文从火作燎亦通尞音聊燧音遂)。
　　薄伽畔(下薄半反梵语或云薄伽梵旧翻为世尊谓世出世间咸尊重故六义如前已释即十号之中第十号)。
　　呾他揭多(上当割反梵语旧云多他阿伽度或云但他誐多此云如来也即十之中第一号也)。
　　霶霈(上普郎反下普盖反切韵云霶霈大雨也字书云雨盛貌二字并从雨滂沛形声字也律文作滂沛水流貌非大雨义)。
　　索诃界(上苏各反次音呵梵语旧云娑婆此翻为堪忍界也)。
　　旭上(上许玉反切韵云早朝也说文云旦日出貌又明也从日九声下时掌反说文云登也古文作上字又作尚二音同上)。
　　朝曦(上陟遥反切韵晓也尔雅云朝旦早也老子云飘风不终朝下许羁反切韵日光也从日羲声也)。
　　贫窭(上符巾反字书穷也乏也古文作穷下其矩反切韵贫无礼也尔雅云窭贫也郭注云谓贫陋)。
　　样来(样音羊广雅云槌也字书引广雅作椎字老子云椎轮车)。
　　绳棬(上食陵反切韵索也又直也尚书云木从绳则正下丘员反切韵云器似斗屈竹为也案绳棬即以绳作棬形用搭物也律文作[巾*卷]与[(ㄇ@(企-止))/卷]同小愦也)。
　　貆貈(上呼官反下下各反尔雅云貈子貆穆天子传云天子猎于漆泽得玄貈以祭河宗律文作獾貉二字音同俗字亦通用)。
　　匮乏(上求位反说文云竭也切韵云亦乏也下房法反说文云贫也亦匮也左传云反正为乏也字不从之也)。
　　伉俪(上苦浪反下郎计反字书云等也又敌也顾野王云不能庇其伉俪是也)。
　　倏归(上式竹反切韵倏忽也说文云疾也从犬攸作倏犬倏走疾也律文作倏尔雅云倏倏嘒嘒离祸毒也又青黑缯也非倏疾义下举韦反切韵云还也就也又安静也)。

　　根本破僧事卷第十一

　　犹豫(上以周反切韵仍也下羊泇反字书云先也备也考声云犹豫不定也尔雅云犹如麂陆氏释文云陇西谓犬子为犹行时豫在人前)。
　　误舛(上五故反切韵云错误也说文作误同下昌兖反说文云乖也亦错也云对卧也从夕音若瓦反井音陟驾反律文作舛非本字也)。
　　卒岁(上子聿反说文云终也切韵云尽也既也字从求一声也律文作卒尔雅云卒徂落殪[(餐-食)-又+人]也义乖于卒岁下相[銳-兄+允]反尔雅云夏曰岁郭注云取岁星行一次也说文云从二止作[止/?]戌声也)。
　　殉命(上辞闰反广韵云以生人送葬也亦求也顾野王云用力从死也凶身从物为殉也下眉病反切韵云使也教道也玉篇云信也说文从口令即声)。
　　褰衣(上去干反顾野王云齐鲁谓舍曰褰礼记云暑母褰裳郑注云褰袪也下于机反世本云黄帝臣胡曹姓作衣也上曰衣下曰裳也)。
　　[蝷-虫+土]厂(上丑格反俗作坼同切韵裂也亦破毁也下尺亮又尺两二反字谱云车厂字林云露舍也从广敞声也广音俨)。
　　草苫(下失占反尔雅云白盖谓之苫郭注云白茅苫也今江东呼为盖音胡腊反)。

　　根本破僧事卷第十二

　　逾城(上与俱反考声云逾越也过也顾野王云无逾我里也又作逾同下市征反崔豹古今注云城者盛也所以盛受人物也说文云所以盛民也从土成声也)。
　　[外*男]甥(上五会反下音生尔雅云姑之子舅之为甥甥曰谓我舅者吾谓之甥说文作[生*田*力]训同尔雅也)。
　　窥觇(上去规反玉篇小视说文云从穴规声也字书又作窥同下丑占反切韵云窥也玉篇云公侯之信伺也又音来艳反也)。
　　瓦锅(上五寡反又作凡像瓦之形下古和反字书云铁器也说文作[田/(岡-山+?)]云釜有足有喙以土为之也又作埚切韵云甘埚也今作锅或云温器也)。
　　邬波驮耶(上乌古反驮音唐贺反梵语也此云亲教前已释讫)。
　　跳踯(上亭遥反苍颉篇云跳踊也广雅云跳跃也下呈炙反踊身投地腾跃也跳踯二字并从足兆郑皆声也)。

　　根本破僧事卷第十三

　　癕疮(上于容反又作痈切韵[病-丙+(雍-〦)]疽疮也下楚良反玉篇疮痍也古文作创礼记云头有创则沐)。
　　粳米(上古行反释文云稻米也本草云炊作干饭食之止痢又作粳俗字下莫礼反说文穬粟实也象禾实之形也)。
　　或歍(下音乌切韵云以口相就也字书云从欠乌声也律文从口作呜谓呜呼哀叹声非歍唼义也)。

　　根本破僧事卷第十四

　　旃茶罗(上诸延反梵语或云旃陀罗此云杀人谓屠杀者种类总名也亦云严炽恶业西域法其人若行自持标帜或摇铃或杖破头之竹若不然者王与之罪)。
　　摩纳婆(梵语也此云儒童仙也)。
　　床[爿*((┤*├)/由/八)](上士庄反考声云床榻也又作床俗字通用也说文云从木爿声爿音墙下古皇反字书云床[爿*黃]也谓横木也律文作桄谓恍榔木名也今俗亦用为床桄字也)。
　　欧变(上讴口反考声云欧谓欲吐也字书云胃中病也说文云吐也从欠区声律文作沤音乌侯反亦于侯反谓久渍非欧义下彼春反化也切韵通也说文从文声)。

　　根本破僧事卷第十五

　　鸺鹠(上朽尤反下音留考声云怪鸟也集训云鸺鹠即[熏*鳥]鹕恶鸟也尔雅云鵅鵋[其*鳥]郭注云今江东呼鸺鹠为鵋[其*鳥]也鵅音格鵋音忌[其*鳥]音欺案此鸟昼伏夜飞鸺鹠[熏*鳥]鹕皆取所鸣为名也形如角鹰苍黑色好食蛇鼠也)。
　　摘取(上陟革反考声云手摘物也说文作揥取也律文作擿又音他历反下七庾反切韵收也觅也从耳从又又即手也律文作取俗字也)。
　　衣裓(下古得反衣前襟也又云妇人之衣大带也)。
　　踌躇(上纣流反下音除考声云踌躇心不决定不即行也韩诗外传云踌躇犹俳徊不进也广雅云犹豫也二字并从足寿著声也)。
　　驸马(上符遇反驸马官名也字书副也皇侃云周穆王好养马有人能调良者以女妻之出近天子之马因名驸马汉书金曰磾善掌御马有此官名)。
　　婚媾(上呼昆反礼云妇阴也娶妇以昏时人故曰婚也尔雅云妇之党为婚婿之党为姻也下古侯反字书云重婚曰媾也)。

　　根本破僧事卷第十六

　　髀肉(上傍礼反切韵云股髀也说文从骨卑声也又作[骨*坒]亦通律文作[月*坒]非下说文作肉象筋肉之形今变体作肉字)。
　　宝辂(上博抱反切韵珍也瑞也亦琛也礼记云地不藏宝也古文作宝从玉缶声下洛故反即大辂也案五辂随饰为名以宝饰曰宝辂也)。
　　目瞤(上其鹿反玉篇云离为目目者气之精明也说文云象目之形也古文作[圓-口+八]下如轮反考声目脸动也又作眴律文作[目*需]音而缘反目皮垂也非瞤动义)。
　　鹑鸟(上常伦反字林云[酓*鳥]鹑也淮南子云虾蟆化为鹑也尔雅云鸟之雌雄不可别者以翼右掩左雄也)。

　　根本破僧事卷第十七

　　鞍[轡-口+山](上鸟寒反切韵鞍鞯也或作鞍俗字非下兵媚反说文云马[轡-口+山]也诗云六[轡-口+山]如丝从丝[車/山]作[糸*(車/山)*糸]象形也从口从亡作辔[轡-口+亡]皆非)。
　　欶痈(上所角反字书云口噏也或作嗽律文作嗍非下于容反切韵云痈疸疮也律文作[病-丙+(雍-〦)]俗字)。
　　吁嗟(上况于反考声吁疑怪之词也从口于声律文作嘘音朽居反吹嘘也非吁嗟字下子邪反切韵云咨嗟发叹词也)。
　　薜室罗末拏(上音蒲计反下尼加反梵语旧云毗沙门是也此云多闻即北方天王名)。

　　根本破僧事卷第十八

　　金帽(下莫报反切韵巾帽说文作曰云小见蛮夷头衣也或作冒覆也并也用也)。
　　脚跟(下古痕反切韵足后跟也)。
　　跳踯(上亭遥反下呈亦反前第十二卷中已训释讫)。
　　野干(梵语悉伽罗此云野干案青黄色形如狗群行夜鸣声如狼郭注庄子云野干能缘木广雅云巢于危岩高木又音夜干与狐异也禅经云见一野狐又见野干明是二物也律文作犴音岸又莪寒反说文胡地犬也非野干字)。
　　牵抛(上苦坚反切韵引也挽也考声云进也说文云从冖牛玄声也冖葵营反作牵非下疋貌反字书云抛车所以飞砖石者也又音普包反今不取也)。
　　楩树(上房连反字指云麦类尔雅云棆无疪郭注云楩属似豫章释文又音婢善反棆音伦同)。
　　妊胎(上汝朕反又如林反说文云孕也切韵身妊也从女上声也律文作妊俗字下汤来反考声云胞胎孕也尔雅云胎始也郭注云胚胎未成亦物之始也)。

　　根本破僧事卷第十九

　　重裹(上直容反切韵云复也考声云重叠也下古火反切韵云包裹也声类云裹束缠缚也从衣果声也)。
　　靴鞋(上许[腥-生+(匚@一)]反[腥-生+(匚@一)]于靴反释名云靴本胡服赵武灵王所好服也从革华声也或作靴亦通下户佳反切韵云鞋屩履属也从革膎省今作鞋通用膎音同鞋佳音古鞋反)。
　　狞恶(上乃庚反切韵云狞恶也或作狞考声云人不善情也下乌各反正作恶又乌故今不取)。
　　鹐啄(上苦咸反说文云鸟鹐物也又作[敲-高+兼]律文作呫他筐反尝也又而涉反非鹐义也下竹角反切韵云鸟啄物也说文云从口豖声豖丑玉反琢涿皆从此也)。
　　弶栅(上其亮反韵英云取兽具也从弓京声也下楚革反切韵村栅也说文云坚木也从木册声册音同上)。

　　根本破僧事卷第二十

　　抖擞(上都苟反下苏走反考声云抖上举也擞亦振也二字从手斗数皆声也律文作捒非本字也)。
　　老猫(下莫交反切韵食鼠兽名方言云似虎而小人家养以捕鼠也)。
　　掊地(上薄交反字林音手掊也律文作瓟说文云似瓠可为饮器也非掊地字也)。
　　苏呾罗(呾音怛梵语也旧云修多罗亦云素怛缆义翻为经也)。
　　毗奈耶(或云鼻奈耶或云毗那耶皆梵语轻重也此云调伏藏即律也)。
　　阿毗达磨(旧云阿毗昙讹也此云对法即论藏也)。
　　饕餮(上吐刀反下他结反字林云贪财曰饕贪食曰餮也)。
　　詃诱(上决兖下音酉韵略云詃諀诱引也玉篇云相劝动也又教也并从言形声字)。

　　根本说一切有部毗奈耶出家事卷第一

　　御捍(上鱼举反切韵禁也止也考声云应当也尔雅云御圉禁也郭注云禁制也圉音语下胡肝反玉篇云抵捍也旰古案反)。
　　败绩(上蒲迈反广韵云自破曰败也尔雅云圮败覆也郭注云谓毁覆也从文贝声下子历反尔雅云绩功勋也郭注云谓功劳也字书积业也成也说文作[縜-口+束]字)。
　　驭马(上牛据反前破僧事第八卷已具释)。
　　股肱(上公户反髀也下古弘反臂也案股肱即手足也尚书云股肱惟人孔传云手足具乃成人又曰元首明哉股肱良哉是也)。
　　怨仇(上于袁反玉篇云枉也下市流反切韵怨也礼记云父之仇弗与共戴天也郑注云父者子之天也杀已之天与共戴天非孝子也)。
　　薜陀论(上蒲计反薜陁梵语旧云韦陁或云吠陁此翻为明即西域四明论也)。
　　[楔-大+廾]木(上先结反切韵云木[楔-大+廾]也即以[楔-大+廾]去[楔-大+廾]也律文作榍谓门阃也非木[楔-大+廾]义)。

　　根本说一切有部毗奈耶出家事卷第二

　　珊逝移(上苏干反梵语外道名也前破僧事第二卷中已具解释也)。
　　褒洒陀(上补牢反梵语也旧云布萨此云长净也)。
　　俱瑟耻罗(梵语罗汉名具足应云摩诃俱瑟耻罗此云大膝以膝盖大故因以为名也)。

　　根本说一切有部毗奈耶出家事卷第三

　　摩窒里迦(窒下结反或云摩但里迦或云摩得勒伽皆梵语轻重也此云本母即论藏)。
　　钵喇底木叉(喇即遏反旧云波罗提木叉此云别解脱即七众别解脱戒即律藏也)。
　　伫立(上直吕反切韵云久立也又作泞尔雅作宁释宫云门屏之间谓之宁郭注云人君视朝所宁立处也)。

　　第四卷诸藏捡本未获


　　根本说一切有部毗奈耶出家事卷第五

　　疲倦(上符羁反韵集云劳也字书亦倦也说文云从疒皮声也下渠卷反切韵云疲也猒也玉篇懈也或作倦亦同)。
　　榻席(上吐盍反说文云床榻也又作[仁-二+翕]字同下样石反荐席也大戴礼云武王践祚有席铭诗云我心匪席不可卷也说文从巾[度-又]声[度-又]音疾有作席非也)。
　　白鹤(下下各反说文云似鹄长啄字从霍声也左传卫懿公好鹤有乘轩鹤霍音同上前已释讫)。
　　鹦鹉(上乌茎反下文作鹉音武说文云能言鸟也前已具释)。
　　氍毹(上具愚反下数初反旧音义云西戎胡语也考声云织毛为文彩即毛布也声类云毛席也或作[渠*毛][((木-(企-止)+皕)/大)*毛]字)。
　　揵稚(梵云臂吒揵稚臂吒此云打揵稚所打木也)。
　　鹰隼(上於陵反切韵鸟名也月令云惊蛰之日鹰化鸠也下息允反考声云今之鹞也广雅云鸷鸟也尔雅云鹰隼丑其飞也翚音晖也)。
　　侏儒(上音朱下乳朱反郑注礼记云侏儒者短人也韵英云小也古今正字并从人朱需形声也)。

　　根本说一切有部毗奈耶皮革事卷上

　　耕垦(上古茎反周书云神农时天雨粟神农耕而种之下康佷反苍颉篇云垦耕种也字从土垦声也貇坤稳反也)。
　　祆祠(上呼烟反胡神官名方言云本胡地多事于天谓天为祆因以作字)。
　　[利/黑]狗(上力脂反字林音力奚反黄黑色也通俗文云班黑日[利/黑]也下狗说文云从犬句作狗律文作狗非本字)。
　　謦欬(上口冷反说文云亦欬也下苦戴反说文逆气也亦嗽也音苏奏反有作咳音胡来反非)。
　　兄嫂(下苏晧反尔雅云兄之妻为嫂礼记云叔嫂不通问说文云从叟作[婉-夗+(火/又)])。
　　羖羊(上音古尔雅云夏羊牝羖郭注云黑羖[羊*歷]也或作羖字)。
　　坚鞕(下五孟反切韵云坚牢也说文云从革更声也或从石作硬亦通用)。

　　根本说一切有部毗奈耶皮革事卷下

　　脚跌(徒结反切韵差跌也谓脚失也从足失声也)。
　　乌鹫(上邬都反说文孝乌也纯黑而反哺者曰鸟小而不哺者鸦也下疾溜反考声云黑色鸟也从鸟就形声字也)。
　　牦牛(上莫交反说文云西南夷长旄牛也案诸经律并作牦牛字谓如牦牛爱尾也今律文作猫乃捕鼠兽名非此用也)。
　　两腿(下吐猥反切韵云腿股说文云股髀也又作脮同律文作腿俗字非)。
　　革屣(上古核反改也字书云兽皮去毛也又更也说文云三十年一世可更革也故从三十口口即国也下所绮反切韵云履不蹑跟也旧音义云言革屣者西域皮底鞋也)。
　　痱子(上方未反切韵云热生细疮也律文中脚生佛子如芥子颗今详佛字与痱字书写人误不可比丘脚上生佛子甚乖律意也)。
　　[革*翁]头(上乌红反广韵云吴人谓靴靿曰[革*翁]案即靴靺等[革*翁]也律文作[糸*邕]非)。
　　脚踝(下胡瓦反说文云足跟也顾野王云架衣负绳及踝也从足果声)。

　　根本说一切有部毗奈耶安居事一卷

　　阿遮利耶(梵语也旧云阿阇利讹也此翻为轨范师也或云教受)。
　　邬波驮耶(上乌古反梵语也旧云和尚讹此云亲教谓亲能教受余弟子故以名焉)。
　　式叉摩拏(下尼加反梵语旧云式叉摩那此翻为正学女即学戒尼也谓持六法者也)。
　　剔头(上他历反案剔头应作剃字说文云除发也今作剔谓割肉解骨也非除发用也)。

　　根本说一切有部毗奈耶羯耻那衣事一卷

　　羯耻那(或云迦絺那旧云加提皆梵声讹转也此云功德衣即自恣竟所受衣也)。
　　浣染(上又作浣胡管礼记云浣衣濯冠也下如捡而赡二反切韵染物也字书云以色染缯也)。
　　缭缘衣(上力小反切韵缭绕也下以绢反玉篇云衣缘也考声云缘饰也尔雅云衣有缘者谓之纯郭注云衣缘饰也)。

　　根本说一切有部毗奈耶随意事一卷

　　哑默(上乌雅反说文云不能言也从疒亚声又作亚俗用非本音厄笑声也)。
　　制底(梵语或云支提或云制多亦云制帝一也无正翻义译云灵庙谓安佛舍利等塔庙也或云积聚谓人天积聚求福之所)。
　　奥箄迦(皆如字呼梵语也此云可尔或云应如是也)。
　　娑度(梵语也律文云答云娑度此云善哉也)。
　　褒洒陀(上保毛反次沙假反梵语也此云长净即半月和合说戒增长净法也旧云布萨讹也)。
　　虎豹(上呼古反说文云山兽君也字从人虍音呼虎足似人足也律文作[后-口+(一/巾)]非本字下博教反广志云豹死守山说文云兽名作豹律文从犬作豹非也)。
　　右上所音有部杂律文字多有差误者。盖以翻译之时执笔者随闻便上不根其义也故开元释教录云。义净法师于正译之余又于说一切有部译出诸跋渠约六七十卷。未遑删覆遽入泥洹。斯文遂寝即今续音者是其本也。恐后览者不知元始返怪希麟[打-丁+(企-止+(巢-果))]非字误故此序引云。

　　续一切经音义卷第九


　　续一切经音义卷第十

　　　　燕京崇仁寺沙门希麟集　　·续音护法沙门法琳别传三卷
　　·续开元释教录三卷

　　右二集六卷同此卷续音。

　　琳法师别传卷上(并序中字)

　　诰誓(上古到反诰告也周书云成王将黜殷作大诰孔传云陈大道以诰天下众国也下时制反说文云约也周书武王伐殷作泰誓孔传云大会以誓众也尔雅云诰誓谨也郭璞注云皆所以约勒谨戒众也)。
　　典谟(上多殄反尔雅云典常也虞书将逊位于虞舜作尧典孔传云言尧可为百代常行之道也下莫胡反谟议也虞书皋陶失厥谟大禹成厥功作大禹皋陶谟孔传云大禹谟九功皋陶谟九德也禹称大大其功谟谋也)。
　　班彪(上布还反姓也出扶风风俗通云楚令尹斗班之后也下甫休说文云虎文也案班彪即人姓名也)。
　　慷慨(上苦朗反下苦概反说文云慨太息也文字集略云慷慨竭诚也二字并从心康既皆声也)。
　　襟腑(上居音反切韵衣襟也字书云袍襦袂也尔雅云衣背谓之襟即交领下方矩反切韵胏腑也王叔和脉经云心如未敷莲花与大肠小肠合为腑也或作府)。
　　胸臆(上许容反说文云胸膺也下于力反切韵胸臆也臆亦膺也或作[骨*意]谓胸骨也亦作匈字)。
　　将弛(弛诗纸反切韵释也尔雅云弛易也玉篇云名解也顾野王云去离也弓解也又作号尔雅作弛也)。
　　纂龙树(上作管反切韵云集也尔雅云纂继也谓嗣续也说文云从系算声下龙树二字西域造论菩萨名也算音苏管反)。
　　悰上人(上藏宗反切韵云虑也说文乐也从心宗声也即大唐彦悰法师名)。
　　捃摭(上君运反方言云捃取也下之石反说文云拾也考声云收取也从手摭省下亦作拓从手石声也)。
　　狄道(上徒历反案狄道陇西地名也唐书云高祖神尧皇帝姓李陇西狄道人也有本作秋字甚乖)。
　　徙寓(上斯氏反说文云移也切韵云迁也尔雅云迁运徙也郭注云今江东通言迁徙说文云从彳二止半行也下牛具反玉篇云寄也从宀禺声也禺音同上)。
　　抽簪(上来鸠反切韵云去也考声云除也又拔也说文云从手由声下侧岑反考声云椠冠簪饰也说文云从竹朁声也朁音潜又才绀反)。
　　[(餐-食)-又+單]玉讲(上当安反孔注尚书云[(餐-食)-又+單]尽也说文训同从歹单声案本传云究金言[(餐-食)-又+單]玉牒或作牒字破邪论中琳公启与此同亦作牒字即白牒梵夹经论也今此别传作玉讲于义未详矣)。
　　隐遁(下屯嫩反玉注楚词云潜隐也郑注礼记云逃遁广雅云避世也或从辵豚作遁也豚音徒魂反)。
　　铿锽(上客行反礼记云子夏曰钟声铿铿是也又撞击之声也下音宏毛诗传云钟鼓锽锽尔雅云锽锽乐也说文云钟鼓声也从金皇声也传文作鍧音呼宏反钟鼓相杂声也)。
　　隤纽(上徒雷反广雅云隤壤也韩诗云遗也考声云物下坠也说文云从阜贵声下女九反说文云丝也结可解者也从系丑声)。
　　韬韫(上吐刀反说文藏也切韵云宽也下于粉反切韵云韫藏也论语云韫椟而藏诸说文云从韦舀温皆声韦音违韦说文云柔皮也)。
　　还莅(上户关反切韵云退也返也玉篇同尔雅云复也下力至反切韵云临也尔雅云临莅视也又作莅莅二形并同)。
　　箴规(上职林反切韵云箴戒也考声云规谏也从竹咸声又作葴草名也下居隳反玉篇图也考声视也字从夫见也字统云大夫识见必合规矩故从夫也有作规非也)。
　　蠢蠢(尺允反切韵云出也尔雅云蠢作也又云蠢不逊也说文云虫动也从昆春声昆音昆虫总名也)。
　　衮龙(上古本反礼记玉藻云天子龙[褒-保+(八/(ㄠ-ㄙ))]以祭郑注云先王之服杂采曰藻[褒-保+(八/(ㄠ-ㄙ))]画龙于衣也礼记或借卷字作[褒-保+(八/(ㄠ-ㄙ))]读)。
　　秃丁(上他谷反说文云无发也从人在禾下也文字音义云苍颉出见秃人伏于禾下因以制字也)。
　　三元(史记云五气遍运二灵体分以阳发故气冲为天以阴凝故气沈为地天地形别为之两仪以人参之三元备矣)。
　　五运(下王问反尔雅云迁运徙也史记云伏牺以木德或曰春皇神农以火德木生火故也黄帝以土德以火生土故少昊以金德土生金故颛顼以水德金生水故以木火土金水五行相生终而复始谓之五运又周以木德汉以火德秦非正运王在木火之间也)。
　　勋华(上训云反下画瓜反即尧舜二帝名尧曰放勋舜曰重华虞书云放勋钦明孔传云放上世之功化而以敬明也舜典云重华协于帝孔传云华谓文德言其光文重合于尧俱圣明也)。
　　接踵(下之陇反切韵云足后也考声云继也又住也仪礼云举前曳踵也或作[彳*重]说文云相蹑行也即继前迹)。
　　褫运(上池尔反苍颉篇云褫彻也说文云夺也易曰以讼受服终朝三褫也从衣虒声音戈)。
　　戏谭(上香义反切韵云戏弄也尔雅云戏谑也郭注云谓调戏也下徒含反切韵云夸也大也又作谈音徒甘反广韵云言论戏调也与谭稍异也)。
　　荐雷(上前荐反尔雅云荐[原/虫]再也周易云洊雷震王弼注云荐重也周易或作洊说文作瀳三形虽异训义一也)。
　　蛰户(上直立反说文云藏也一曰虫豸声也礼记月令云惊蛰之曰桃始花说文云从虫执形声也)。
　　愤懑(上汾吻反论语云不愤不发下门本反王逸注楚词云懑亦愤也苍颉篇云闷也说文烦也从心满声古文亦作[惹-右+兩]字)。
　　惄焉(上宁历反毛诗传云惄愁也尔雅云念惄思也说文云忧也从心叔声也叔正体[?*十]字也)。
　　碜黩(上初锦反下音独陆禨汉祖功臣颂云茫茫宇宙上碜下黩波振四海尘飞五缶今此传云二义碜黩四海沸腾波振尘飞义与彼同又破邪论中亦琳公启作碜黩二字今别传作黪毒二字并误)。
　　原燎(上牛袁反尔雅云广平曰原下力召反尚书云若火之燎于原也说文云放火也从火尞声也)。
　　烽燧(上敷容反又作[逢/火]字书云候望火也下徐醉反释名云夜曰烽昼曰燧说文云二字并从火夆遂声)。
　　羽檄(上王句反说文云鸟羽也下胡狄反尔雅云无枝为檄也说文云符檄三尺书也从木激省声或从手非)。
　　刁斗(上鸟聊反下当口反孟康汉书云以铜为之受一斗昼炊饮食夜击警众持行随军也今改为金钲是古今正字云斗有柄并象形字也)。
　　昊天(上胡老反尔雅云夏为昊天郭注云言气晧旰也说文作昦从日夰声夰音晧下天字释名云以舌腹言之天显也在上高显也又天之言坦也坦然高远故字从一大也旰音月旦反)。
　　胥悦(上息余反孔注尚书云胥相也公羊传曰胥盟者何曰相盟也郑笺诗云皆也说文从肉疋声音疏传文作[口/└/月]俗字非体也)。
　　庠序(上似羊反礼记云有虞氏养老于上庠庶老于下庠上庠太学下庠小学说文从广详省声下徐举反玉篇云东序西序之学也尔雅云东西墙谓之序郭注云所以序别内外)。
　　无辜(下古胡反尔雅云辜辟戾罪也郭注云皆刑罪也说文云从辛古声或有从手作辜变体误书也)。
　　躄踊(上房益反尔雅云辟抚心也郭注云椎胸也或作擗礼记作辟下余陇反切韵云[跳-兆+非]也或作踊礼记云叹斯辟郑注云辟抚心也又云辟斯踊矣郑注云踊跃也晏子云踊贵履贱)。
　　太宰[壴*否](下音丕鄙反郑注礼记云大宰行人官名也说文云从壴否声传文从壹丕作[壹*丕]俗字壹音竹句反)。
　　谤讟(上博傍反孔注论语云谤讪也杜注左传云谤毁也说文从言旁声下同目反杜注左传云讟诽谤也广雅云恶也郭注方言云谤诬怨痛曰讟说文云从言读声)。
　　大骇(下侯揩反说文云惊也孙炎云禹疏九河北河功难众惧不成故曰徒骇字从马亥声)。
　　赫胥(上呼格反下息余反古帝号也史记云女娲共工大庭柏皇中央栗陆骊连赫胥尊卢浑沌旲英有巢朱衰葛天阴康无怀氏等除共工十五世皆袭伏牺之号雒甄曜度曰伏牺女娲纪各一万六千八百岁也)。
　　密谮(下侧谶反说文云毁也字书云谗也论语云浸润之谮字从言朁声也朁音潜传本作谮俗字非体)。
　　穿凿(上昌缘反切韵云通也下在各反考声云凿也古考史云孟庄子作凿说文云所以穿木也从金[鑿-金+木]省声[鑿-金+木]音作也)。
　　伦媲(上力迍反切韵比也考声云道理也又类也下疋闭反尔雅云妃媲也郭注云相偶媲也说文云配也从女[奐-大+比]声[奐-大+比]音闭迷反妃音配)。
　　狡猾(上古巧反切韵云疾也说文云狂也从犬交声下户八反尚书云蛮夷猾夏孔传云猾乱也说文云从犬骨亦声也)。
　　于莒(下居许反玉篇云草名也释文云国名春秋时所封亦羸姓之后也)。
　　壈坎(上卢感反下苦感反说文云险陷也谓难进也从土禀欠皆声)。
　　腠理(上仓奏反郑注仪礼云腠皮肤理也考声云皮肤内也古今正字从肉奏形声字也)。
　　搢绅(上津信反郑注礼记云搢犹插也注周礼云搢谓插笏于绅带之间若带剑也下尖真反考声云绅大带也广雅云绅犹束也论语云子张书诸绅说文云从糸申声也)。
　　志缉(下七入反切韵云缉绩也尔雅云缉熙光也注引诗云学有缉熙于光明也字从糸口耳会意字也)。
　　汲郡(上金邑反考声云汲郡今卫州是说文云从水及声)。
　　[門@臭]然(上苦觅反字书云寂静也说文云从门臭声臭音古觅反犬视也从犬目)。
　　遒华(上就由反毛诗传云遒周也考声云尽也切韵云聚也说文云从辵酋声酋音同上)。
　　郁郁(于六反切韵文也论语云郁郁乎文哉或作戫古文作彧皆文彩貌也)。
　　悚慑(上粟勇反杜注左传云悚惧也说文作悚今作悚俗字通用下之涉徒叶二反尔雅云恐慑惧也切韵云伏也与慑义同)。
　　[挖-乙+求][〡*臣*責](上他颌反考声云通也韵诠云引取也从手[穴/求][穴/求]音深[穴/求]从穴求也传本作探俗字下柴责反韵英云深幽也古今正字幽深也从[〡*臣]贵声[〡*臣]以而反责正作赉字)。
　　筌蹄(上七缘反说文取鱼竹笼也亦名鱼笱音苟从竹全声下束奚反说文作[跳-兆+虎]庄子云筌所以取鱼得鱼而忘筌蹄者所以取免得免而忘蹄也)。
　　碑诔(上彼皮反释名云碑本葬时所树臣子追述君父之功书其上也下力轨反考声云诔垒也述亡者而叙哀情也说文云诔谥也从言耒声也耒音卢会反)。
　　辛谞(上息邻反姓也夏启封支子于莘莘辛声相近因为辛氏下胥旅反郑注周礼云有才智之称也案辛谞即唐太子中舍姓名)。
　　腼容(上天典反尔雅云腼姡也郭云面姡然也姡音户刮反郑笺毛诗云姡然有面目也考声云不知惭也说文云从面见声也)。
　　爝火(上音爵字书云火炬也说文以火拂除袄也从火爵声也下呼果反书云火曰炎上也)。
　　寰中(上户关反说文云寰宇也字书以四海为寰中也今传文云非夫契彼寰中孰能为兹高论也作此镮字恐非此用)。
　　尺鷃(上或作赤同下音晏尔雅云鳸鷃郭注云鷃雀也或作鴳考声云小鸟也地穴作巢者从鸟晏声也鳸音户)。
　　大鹏(下音朋大鸟也庄子云北溟有鱼曰鲲化为鸟曰鹏又垂天之翼搏风九万里也说文从鸟朋声也)。
　　王谧(音蜜尔雅云谧宁静也案此即人名)。
　　刘璆(渠幽反尔雅云西北方之美者有璆琳琅玕焉郭注云璆琳美玉名今案刘璆人姓名也)。
　　砺铅(上力制反说文云砥砺也考声云磨石也顾野王云崦嵫山多砥砺也下与专反切韵云锡也尚书云青州贡铅说文云青金也从金沿省声案沿路舟船之字皆同也今作铅俗)。

　　琳法师别传卷中

　　贻训(上与之反切韵云贶也尔雅云贻遗也郭注云相归遗也说文从贝台声台音同上下许运反说文诫也又导也广韵云男曰教女曰训尚书序云典谟训诰誓命之文凡百篇以弘至道也)。
　　流遁(上力求反考声放也切韵云迁也字菀云流移也说文云从水[梳-木][梳-木]音他忽反倒书古文[巢-果+子]字[巢-果+子]音子下又作遁说文逃也字书云隐也从辵豚声)。
　　本系(上说文云作本从木一如木之有根下胡计反切韵云绪也尔雅云糸继也说文云从糸丿声糸音觅丿音曳延丿也)。
　　沙汰(上音所加反切韵沙亦汰也下音太考声云涛汰洗也案沙汰即如沙中涛洗其金取精妙者也)。
　　推劾(恒得反顾野王云案狱相告证之辞也说文推有罪人也从力亥声或从刃从刀作[亥*刃][亥*刀]二形皆非)。
　　缧绁(上累追反下先拽反孔注论语云缧黑绳也绁挛也所以拘罪人也古今正字并从糸字累曳皆声也俗亦作绁字)。
　　梼昧(上音桃杜注左传云梼杌也谓无所知貌也从木焘省声也下昧字说文云爽且明也从日未声也杌音五骨反)。
　　叨簉(上讨刀反下搊瘦反杜注左传云簉副也考声云厕也齐也说文云从草造声造七到反传文从竹俗)。
　　餔糟(上补乎反切韵唼食也离骚云餔其醩歠其醨又音步今不取下音遭说文亦作醩酒滓也从酉曹声也)。
　　歠醨(上川劣反切韵大欱也音呼合反下吕支反说文云薄酒也从酉离声也)。
　　菁华(上即盈反毛诗云葑菲即芜菁也字书云菁美也又与精义同从草青声也)。
　　逗遛(上头候反下音留说文云逗亦止也又引也字书云逗遛也说文云二字并从辵豆留皆声也)。
　　媒炫(上莫杯反说文云媒娉也字书云媒也言谋合于亲姻也从女某声下黄绢考声云行且卖也说文正作[彳*言*亍]自媒也)。
　　橘柚(上居聿反说文云果名也周礼云逾江淮北化为枳地气然也下余救反字书云似橘而大皮厚广志云成都柚大如斗郭注尔雅云柚似橙而酢生江南也二字并从木矞由皆声也)。
　　[榩-文+豆]梨(上侧加反尔雅云[榩-文+豆]梨曰钻之郭注云[榩-文+豆]似梨而酢涩也下力脂反说文云果名也魏文诏云真定之梨大如拳甘如蜜也)。
　　皦然(上古了反说文云明也又玉篇云白貌字从白敫声音羊酌反从白放光也)。
　　负扆(下于岂反尔雅云[巾*(戶@甫)]户之间谓之扆礼记疏云如绨素屏风画以斧文亦谓之斧扆也说文云从户衣声)。
　　苻姚(上房无反前秦姓也史记云健本洛阳临渭人因其家池中蒲生有异遂以蒲为姓后孙背上草付字却为苻氏下余昭反后秦姓也自姚越仲至泓立三十四年为刘裕所灭)。
　　谔谔(五各反说文云[言*蹇]谔也字书云直臣言也从言咢声咢音同上)。
　　拓跋(上他各反下盘末反后魏姓也魏书云黄帝昌意少子受封于北地以土德王北人谓土为拓谓后为跋故以拓跋为氏至孝文帝因读周易见乾卦云元者万善之始遂改为元氏也)。
　　刘向(下式亮反汉书云刘向高祖亲弟刘德之子本名更生后改为向字子政武帝时为中垒挍尉之官也)。
　　阚泽(上苦滥反人姓名也)。
　　太微(星名也七曜天文经云太微官垣十星在翼北主天子南宫为帝王十二诸侯之府入翼九度去北辰七十六度)。
　　镌石(上子缘反字书云钻也说文云琢金石也从金隽声也隽音徂兖反从隹卧弓隽字从此有本作镌误书也)。
　　扈多(上胡古反跋扈纵恣也今案扈多人姓名)。
　　[奐-大+((〡*目)/一/乂)]远(上休娉反刘兆注公羊传云夐亦远也说文视也又深远也从[目/ㄆ]人在穴上也[目/ㄆ]音火劣反亦视也)。

　　琳法师别传卷下

　　邕邕(或作雍或作廱并略同尔雅云雍雍优优和也郭注云和乐也于容反说文作邕和也)。
　　徼妙(上古吊反考声云边外也韵诠云小道也道德经云常无欲以观其妙常有欲以观其儌御注云性失于欲迷乎道无欲观妙本则见边徼矣)。
　　李聃(下他甘反老子姓名也史记韩非列传云姓李名聃苦县人也周定王元年乙卯生于李树下简王二年为守藏令十三年为柱下史敬王元年壬午年八十五西出散关或云葬于槐里)。
　　荡瘵(上徒朗反易云荡涤也又洗除也说文从皿汤声皿明丙反传文作荡非下斋薤反毛诗传云瘵病也尔雅亦病也从疒祭声)。
　　夕殒(上祥石反说文暮也从日半见也下于敏反切韵殒没也又死也从反员声音五达反)。
　　麟麇(上西珍反公羊传云麟者仁兽也有圣王则至其郊尔雅云麟麇身牛尾一角角端有肉下辄筠反公羊传云有麋而角也说文云此[簃-多+留]文麇字俗通作麇字)。
　　天利(案帝年历后周武帝立十九年保定五年天和七年健德六年自建德三年二月普灭佛法也今传文作天利五年误书也应为和字也)。
　　掏搅(上道刀反埤苍云掏抒也古今正字从手匋声匋音同上下交咬反说文云手动也从手觉声)。
　　[車*爻]试(上江岳反说文云[車*爻]见也又明也尔雅云直也古今正字试优劣也从车爻声传文从交作较俗字亦通也)。
　　腾骧(上徒登反考声云驰也奔勇也玉篇云跃也说文从马滕省声下息良反字书云马腾跃也考声云逸也说文云驰也从马襄声襄音同上)。
　　桀纣(上具列反夏之末王号也史记云帝发之子为汤所伐死于鸣条之野谥法曰贼仁多侈曰桀下直久反殷之末帝也史记云帝乙之子也为武王所伐败于牧野悬首白旗谥法曰残义损善曰纣纣纬辛也)。
　　炖煌(上遁魂反下音皇汉书云炖煌郡即沙州也武帝元年分酒泉郡置之杜林注云炖煌以为古瓜州也古今正字二字并从火敦皇皆声)。
　　癃跛(上六忠反苍颉篇云癃痼疾也说文云从疒隆声也下布火反切韵足跛也从足波省声也)。
　　皋繇(上古劳反下音姚尚书皋陶为帝舜谋古文作[名*卜]繇二形今作皋陶二形说文从白[(犀-尸)-牛+十]声今或从自非也[(犀-尸)-牛+十]音滔案皋陶即舜之臣也)。
　　八埏(下衍仙反汉书音义云八埏即地之八际也古今正字从土延声)。
　　澘然(上所奸反毛诗云澘然涕泪下也从淋目会意也)。
　　沃朕(上乌酷反说文云沃灌也从水夭声也下直稔反尔雅云朕我也史记云古者贵贱悉称朕自秦始皇二十年始天子独称也说文云从舟作[栚-木+舟])。
　　淑忒(上殊六反尔雅云淑善也说文云清湛也从水叔声俗作洲诗云淑不善逆也下他德反尔雅云爽忒也郭注云用心差错不专一也)。
　　撞击(上宅江反说文云撞突也字书云撞亦击也从手童声也)。
　　杜衡(上徒古反下户庚反山海经云天帝之山有草焉其状如葵其臭如[菧-氐+(林/糸)]芜名曰杜衡郭璞注云香草也本草云[菧-氐+(林/糸)]芜即蛇床也音縻无二字杜衡有本作杜衡误书甚乖也)。
　　蘩[卄/皤](上附袁反下薄波反尔雅云蘩[卄/皤]蒿也郭注云白蒿又云蘩之丑秋为蒿也)。
　　厌厌(伊占反平声尔雅云厌厌媞媞安也郭注云好人安静之容也说文云从心厌声也传文单作厌音于艳反见也非此用媞音大兮反)。
　　[莫/女]母(上暮蒲反古时丑女也一云黄帝后)。
　　[鸋-心+必]鴂(上佞丁反下古穴反尔雅云鸱鸮鸋鴂鴃郭璞注鸱类也说文从鸟宁夬声也夬音古快反)。
　　汨[泳-永+羅](上冥壁反下音罗江水名也在长沙郡也上说文从水冥省声下[泳-永+羅]字传文单作罗非又上汨字传文或从曰作汩即汩没字音骨全别也)。
　　薜荔(上蒲计反说文薜萝也蔓也生者也下郎计反字书云香草名也)。
　　兰葩(下怕巴反说文云葩花也从草白巴俱声也)。

　　续开元释教录卷上(并序中字音)

　　缵祖宗(上作管反说文云[糸*(朁-日+貝)]继也字书云承继也从糸[朁-日+貝]声说文作[朁-日+貝]字祖音则古反尔雅云祖王父也又曰父之考为王父王父之考为曾祖王父曾祖王父之考为高祖王父郭注云加王者尊之酋犹重也言高者最在上也宗音作冬反说文云尊也白虎通云宗庙先祖之宗貌也孝经云为之宗庙以鬼享之也)。
　　纳麓(下卢谷反虞书云纳于大麓孔传云麓录也纳舜使大录万机之政也晋中兴书云九月癸卯皇太后临朝称制司徒王导录尚书也字从林鹿声也)。
　　保厘(上博抱反切韵云保安也考声云养也说文云使也下力脂反尚书云允厘百工孔传云允信厘治也又曰帝厘下土孔传云言舜理四方)。
　　淳源(上常伦反广韵云朴也说文云水清也作漳又作淳字也下愚袁反说文云水泉曰源山海经曰河出昆仑西北隅李巡云河水始出其色白郭璞注尔雅云潜流地中汩漱沙壤众水溷淆宜其浊黄也)。
　　薨变(上呼弘反尔雅云崩薨死也郭璞注云古者死亡尊卑同称故尚书云尧曰殂落舜曰陟方乃死字书云天子曰崩诸侯曰薨说文云从死瞢省声瞢音莫登反)。
　　杳邈(上乌皎切韵杳冥也孝声云深也顾野王云宽广貌御注老子云杳冥不测也下莫角反说文远也韵集云邈渐也从辵貌声录文作邈俗字)。
　　珠珰(上音朱字书云蚌中之精也下都郎反文字集略云耳饰也说文穿耳施珠曰珰从玉当声)。
　　泾渭(上音经山海经云泾水出长城北山北入渭郭璞注云今泾水出安定朝[舟*巳]县西岍头山东南经新平扶风至京兆高陆县入渭水也下音谓山海经云渭水出鸟鼠同穴山东注河入华阴北郭璞注云鸟鼠同穴山今陇西首阳县也)。
　　骊珠(上里知反庄子云夫千金之珠必在九重之渊骊龙颌下若能得之遭其睢也彼骊龙悟时子安得哉说文云从马丽声也)。
　　燕珉(上于田反切韵云古国名尔雅云燕曰幽州下武巾反考声云美石次玉山海经云岐山之阴多白珉郭璞注云珉石似玉也说文云从玉民声有作珉字为唐朝庙讳民书不就也)。
　　赵璧(上直小反切韵郡名也下必益反晏子云曾子将行晏子送之曰和氏璧井里之朴良工修之则为国寚尔雅云肉信好谓之璧郭注肉边也好孔也)。
　　纵桌(上子用反说文云纵缓也一曰舍也从糸从声下亦作桌音直教反说文船楫也方言云吴人谓桌为桡音饶所以进舟也从木濯省声也)。
　　驷马(上息利反尔雅云天驷房也郭注云龙为天马故房四星谓之天驷说文云从马四声也下莫下反说文云马字四点像足头尾具王以乘之像形字也论语云齐景公有马千驷注云四千疋也)。
　　狂瞽(上渠王反字书云病也韩子曰心不能审得失之地则谓之狂说文从犬王声也下公户反孔注尚书云无目曰瞽舜父有目不能分别好恶故时人谓之瞽也)。
　　蓍龟(上式之反说文云蓍生千岁三百茎筮者以为策也周易云蓍之德圆而神下居追反说菀云灵龟五彩似玉似金背阴向阳上高像天下平法也礼记云故先王秉蓍龟以决吉凶也)。
　　大頀(胡故字书云大頀殷汤乐名也)。
　　泥洹(上奴低反下胡官反或云般泥洹或云泥越或云般涅盘或但云涅盘皆梵言讹略也正云波利你嚩南此云圆寂嚩音无可反)。
　　编摭(上卑连反说文云编次简也谓古以竹简书字故排连编次也下之石反字书云摭拾也玉篇摭取也亦作拓字)。
　　稻[卄/幹](上徒晧反本草云稻米主温中令人多热粳米主益气止烦泄说文沛国谓稻为糯今江东通呼粳米为稻米也下古旱反说文众草茎也从草干声)。
　　穰麌梨(上借音如两反次音虞矩反梵语也此云药王或云药君也)。
　　摩诃支那(诃音呵旧云振旦或云真那应云摩贺振那此云大唐或云大汉旧云大夏皆随代义翻也即今中华国是)。
　　彬彬(鄙中反论语云文质彬彬然后君子包咸注云彬彬文质相半之貌也)。
　　[舟*巳]烂陁(上正那字梵语西域寺名也此翻为施无猒在中印度境)。
　　霹雳(上普击反下郎击反说文云霹雳折震战也所击辄破若攻战也字书云迅雷也二字并从雨辟历皆声也)。
　　[袖-由+弇]兴(上说文作弇字音衣检反尔雅云弇曰为蔽云郭注云晕气五彩覆日也又释言云弇盖也说文从廾合廾音拱今录文作掩说文闭也又音乌敢反手大物也于此用疏也)。
　　拗怒(上于六反广雅云拗止也又乌绞反今不取案录文云时首领普告众曰谁将舍利异宝不尔龙神何斯拗怒有即投入海中无令众人受兹惶怖据此即龙神方怒未止应作彧字说文云吹气声也从欠彧省声彧音同上)。
　　龟兹(汉书音义上音丘下音慈国名也或云屈支亦云月支或云鸠茨或名乌孙皆一也案西番诸国多因王名或随地随山故有多名也即安西之地)。
　　勿提堤犀鱼(堤音低犀音西龟兹国番语三藏名也录自注云此云莲花精进也)。
　　牛昕(上语求反姓也姓菀云本自殷周封微子于宋其裔司寇牛父[帥-巾+巿]师败于狄子孙以王父字为氏也下火斤反说文云且明日将出也从日斤声也)。
　　所赍(下相兮反切韵付之考声云遗也字林云送物也又装也说文从贝齐声俗作赍非也)。
　　索绥(上苏各反姓也炖煌人也下息遗反案字安也说文车络也今案即人名也)。
　　弱龄(上而斫反字书云弱劣也玉篇云不强下郎丁反顾野王云古谓年为龄说文云从齿令声案弱龄即未冠之前也故礼记云男子二十冠而字郑云成人矣也)。
　　胶輵(上古肴反尔雅云[黍*刃]胶也郭注云胶黏[黍*刃]也字林云谓相著也下古遏反玉篇作轇輵二字广韵云戟形也[黍*刃]音女六反)。
　　芟夷(上所衔反字书云伐草也考声云剪也说文云从草殳会意字殳音殊下以脂反切韵云等也考声云灭也尔雅云易也说文云从大弓作夷有从戈作夷非也)。

　　续开元释教录卷中

　　姥陀罗尼(上莫补反字书云老母也说文云女师也又作姆字同上今案姥即观自在菩萨部姥陁罗尼名号)。
　　输波迦罗(上贰逾反迦音姜佉反梵语即唐开元朝西域三藏梵名也此云善无畏)。
　　殉法(上辞闰反说文云以生人送葬也顾野王云亡身从物为殉也字从歹句声歹午达反[(餐-食)-又+ㄎ]骨残也[(餐-食)-又+ㄎ]音朽)。
　　屡奋(上良遇反字书云数也考声云疾也尔雅云亟也郭注亟亦数也下方问反字书云动也韵集云扬举也说文翚也从大鸟在田翚奋其羽也佳即鸟也翚音晖)。
　　悼屈原(上徒到反字书云哀也考声云伤也又怜也从心掉省声也屈九勿反姓屈名原字典平楚为三闾大夫王甚重之为靳尚等姤其能共赞毁之乃被流放后游于湘潭行吟泽畔著离骚云沧浪之水清可以濯吾缨沧浪之水浊可以濯吾足也)。
　　抚膺(上孚武反尔雅云抚掩之也郭注云抚掩犹抚拍也下于凌反说文云贺也案抚膺合作拊字尔雅云辟拊心也郭璞注云谓椎胸也椎音直追反)。
　　捃拾(上居运反字书云取也声类云拾穗也又从禾作[禾*鹿]下是汁反考声敛也切韵云取拾也从手给省声)。
　　津涯(上将邻反切韵云津液也又润也说文云济也郭璞云津涉也谓涉渡也下五佳反切韵云水际也郭注尔雅云水边曰涯峻而水深者曰岸也)。
　　纷纶(上芳文反字书云众也又乱也纷纭也下力迍反说文云纠青丝也二字并从糸分仑皆声也)。
　　繁剩(上附袁反切韵云概也字书云繁多也下正作[賸-月+舟]音实证反考声云增也广韵云益也或作剩又音孕说文云送也)。
　　玄恽(下于粉反重也谍也又厚也今案玄恽法师本名世道为避届讳故称其字)。

　　续开元释教录卷下

　　纰缪(上疋弥反考声云缯欲破也下明救反字书云乱也讹也礼记云一物纰缪民不得其死也郑注云纰错也字林作纰缪字谬误也失也缪又音武休反)。
　　冗杂(上而陇反考声云散也汉书云桓帝置冗从仆射声类云冗散杂无食之人也字林作[禾*(共-八+見)]云猥杂貌也)。
　　诡说(上归伟反毛诗云无纵诡随郑笺云无听放诡随人为恶也淮南子云苏秦以百诡成一信许叔重注云诡慢也说文云责也从言危声)。
　　琐屑(上苏果反尔雅云琐琐小也郭璞注云谓才器细陋说文作[肖-月+貝]小貌也下先结反切韵云尽也又云末也)。
　　源派(上愚袁反说文云水泉曰源字书云水本也汉书云张骞使西域穷河源其山多玉石而不见昆仑西域传云河有两源一出[葸-十+夕]岭一出千阗也下疋封反考声分流也说文云邪流作[脈-月]同有作派俗字非也)。
　　承祧(上署陵反字书云承次也考声云承奉也说文从了手双作承了音节双音拱下吐雕反字书云祧远祖庙也)。
　　褒贬(上保毛反顾野王云褒谓扬其美也郑注礼记云进也说文云衣博褥裾从衣保声下兵奄反郑注周礼云减也考声云黠也说文云贬损也从贝乏声也)。
　　欧哕(上讴狗反左传云伏[敲-高+弓]欧血是也说文云欧犹吐也从欠区声[弓*ㄆ]音滔下冤越反礼记云子侍父不敢噫哕嚏欬也说文云哕犹气悟也从口岁声噫厄界反嚏音帝欬音开盖反)。
　　杂糅(上徂合反切韵云杂集也又穿也考声云众也下女救反说文云糅亦杂也谓相参杂也字书从丑作粈又作[飢-几+(刃/一)]字)。
　　[涳-工+((嘹-口)-(日/小))]阱(上式针反尔雅云浚幽深也字书云深远反下疾政反尚书云敜乃阱传云阱陷也考声云阮也谓陷兽坑也从穴井声又作阱字音训同敜音尼辄反)。
　　濩落(上胡郭反下郎各反广雅云濩落宽广无涯济也字书云殒濩落[卄/澤]失志貌也)。
　　毗那夜迦(梵语也旧云频那夜迦或毗那夜但迦或云吠那野迦吠借音微一反此云鄣碍神谓人形象头能与一切作障碍故)。

　　续一切经音义卷第十


