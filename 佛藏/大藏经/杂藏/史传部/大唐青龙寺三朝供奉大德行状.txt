  大唐青龙寺三朝供奉大德行状
　　




　　大唐青龙寺三朝供奉大德行状

　　先师讳惠果和尚。俗姓马氏。京兆府万年县归明乡人也。幼年九岁。便随圣佛院。故三朝国师内道场持念赐紫沙门讳昙贞和尚。立志习经。至年十七。为缘和尚。常在内道场。持念不出。乃于兴善寺三藏和上。求授大佛顶随求等真言。年十九。三藏边教授灌顶散华。得转法轮菩萨。和上云。我于南天竺国。散花得此尊。如今无异。异于吾后。弘传总持大教。如我无异。又大历八年。三月上旬。敕于慈恩寺。置方等道场。圣佛院和上。奉慈恩寺　敕。置方等道场微僧有二童子。年满二十。堪授具戒。未敢专擅与出家剃头。伏乞圣慈。许臣归寺。与二童子。并授戒衣钵。　敕赐刀一口。于青龙大佛殿前。授　敕与和上二童子剃头。赐袈裟衣钵各两副。度官告住寺。天使和上送至慈恩寺讫。却入内谢　敕。臣一界微僧。谢圣慈赐与二童子出家授戒。衣钵剃刀。官告及天使送至慈恩寺道场。授戒处讫。微僧不胜顶贺。授戒讫。年二十二。又于无畏三藏和上弟子玄超和上边。求授大悲胎藏毗卢遮那大瑜伽大教。及苏悉地大瑜伽法。及诸尊瑜伽等法。一一亲垂旨授。又于大兴善寺三藏和上边。求授金刚顶大瑜伽大教王经法。诸尊瑜伽密印。亲承指示。先师在内所得。恩赐等尽将奉上三藏和上。充授法之恩。每于阁下。节食邀期。时念凡经数遍。年二十五。特奉恩旨诏命入内。于长生殿。当时有敕唤。对问。师有何功效。夹天云。微僧未有功效。奉　敕便诚当时。唤童子八人。考召加持　恩命所问。尽皆成就转瓶合竹。并得成就。　帝乃大喜。至大历十年。于当寺。别　敕赐东塔院一所。置毗卢遮那灌顶道场。七僧持念。至大历十一年。加持代宗皇帝。应时便差。　敕赐紫衣一对。口奏不敢受。应时却进。敕云。朕已赐师紫衣。何得不受。奏云。一界微僧。赐紫不胜顶荷。即合便受。伏缘和上先皇赐紫。弟子不合与师齐。帝云。师大孝。是朕之错。　敕云。他宗异姓上。存遵奉孝敬之心。于此以后。堪为国师。遂赐褐衣一对。奉　敕加持。花阳公主。三日得差。后于申未之问。公主忽然不语。　皇帝与宫人等。一向前。和上奏云。时热。望阶下与宫人等。暂向微僧加持即令得差。其公主便差。言词分明。皇帝大悦。赐绢一百匹。衣一对。谢　敕。臣一界微僧。谢圣慈赐绢及衣。不胜顶贺(三日口奏移公主)　大历年中。所有恩赐钱物。一千余贯。尽修塔下功德。大历十三年。奏请前后两度巡南台。依师所奏。和上于观音台。持念。夜久之间。大圣观音。于大月轮中。现大身相。光明由如白日。祥云皎洁。同时数百千人。遥共瞻礼。大历十三年。　敕长生殿内道场三朝传法灌顶殁故三藏和上。　敕语惠果。三藏和上殁后。将为佛法无去时。闻师学得大法。总在缘国事□和上所边。授得念诵法门。多有废忘。他日降举问道。即是师位。大历十三年十月十五日。高李宪诚宣。建中年初。有诃陵国僧辨弘。从本国。将铜钹一具。奉上圣佛院。螺两具。铜□瓶四。□奉上和上。充供养。求授胎藏毗卢遮那大法。建中二年。新罗国僧惠日。将本国信物。奉上和上。求授胎藏金刚界苏悉地等。并诸尊瑜伽三十本。已来授讫。精通后时。却归本国。广弘大教。精诚绝粒持念。悉地现前。遂白日冲天竺国王宫中瞻礼。求乞其法。空中□言西大唐国。有秘密法法有青龙寺。同年新罗国僧悟真。授胎藏毗卢遮那及诸尊持念教法等。至贞元五年。往于中天竺国。大毗卢遮那经梵夹余经。吐藩国身殁。当院弟子僧义明。义满。义澄。同时于和上。求授毗卢遮那胎藏苏悉地等经三十本。贞元五年。奉　敕于当寺大佛殿□。令七僧祈雨。第七日夜雨足各赐绢一束。茶十串表谢。奉　敕于右卫。龙迎真身入内。贞元六年四月□曰。奉　敕令僧惠果入内。于长生殿。为国持念。在内七十余日。放归。每人赐绢三十匹。茶二十串。后乃分番上下。□赐四时衣物。三节料。当年杜相公黄裳韦相公亲诣受灌顶。学持念。再奏请巡台。奉　敕宜依。充观音寺大德。贞元九年。后至十三年。义恒。义一。义政。义□。义操。义云。智兴。义慜。行坚。圆通。义伦。义播。义润。俗弟子吴殷。开丕等。约五十人学法。贞元十四年。五月大旱。五月上旬。奉　敕祈雨。七日。在内道场。专精持念。祈雨日足。　恩赐绢一束。茶十串。谢。臣僧等。素无功行。天降甘雨。皇帝感化。僧等谢绢及茶。不胜顶贺。贞元十五年。八月下旬。加持皇太子。三日得差。各赐绢二十匹吴绫五十匹。茶二十串。臣等一界微僧。谢圣慈赐绫绢及茶。不胜顶贺。十六年冬十一月十六日。神威军焦护军。请和上军宅供养。并和上写真。装饰送院。十八年。和上得疾渐重。进状请退。恩命放归。且令寺将息。　朕意欲存终始。赞即不得。其年八月中旬。舍衣钵。付属义明等七人授用。贞元十九年。日本国僧空海。奉　敕将摩衲及国信物五百余贯文。奉上和上。尽将修饰道场供养。求授大悲胎藏金刚界。并诸尊瑜伽教法。经五十本。登时见境界梵阿字日月轮。现入口中。贞元二十一年。八月五日。改为永贞元年。十二月十五日。北首掩终。至元和元年正月十七日。弟子道俗约千余人。送葬。至孟村龙原大师塔侧。厥后至宝历二年八月二十一日。义一。深达。义丹。浐川之侧。表蔺村。建塔移葬。开成四年。正月十三日。日本国僧圆行。将法衣信物。
　　(写本批云)
　　承安元年(大岁辛卯)八月二十五日戌克书毕
　　中川本也
　　观应元年九月晦日。于东寺西院僧坊。书写之讫。为一具抄中以足之也。
　　大法师跋他罗摩抳
　　一校了文字多误
　　明历四年(戊戌)姑洗中旬加修复毕不可及外见也　　　　　　　　　　　(改杲快)
　　权少僧都　了深

