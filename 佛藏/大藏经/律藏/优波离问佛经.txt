  优波离问佛经
　　宋 求那跋摩译




　　　　优波离问佛经

　　　　宋元嘉年求那跋摩译
　　彼时佛世尊。游舍卫祇树给孤独园。于是贤者优波离。往世尊所。稽首毕一面坐。一面坐已。白世尊言。唯世尊。比丘成就几事。尽命非不依止。优波离。我比丘成就五事。尽命非不依止。何谓五。不知布萨。不知布萨剑暮。不知戒。不知说戒。减五岁。此优波离。我比丘成就五事。尽命非不依止。优波离。我比丘成就五事。尽命不依止。何谓五。知布萨。知布萨剑暮。知戒。知说戒。五岁过五岁。此优波离。我比丘成就五事。尽命不依止。复次优波离。我比丘成就五事。尽命非不依止。何谓五。不知倩岁。不知倩岁剑暮。不知戒。不知说戒。减五岁。此优波离。我比丘成就五事。尽命非不依止。优波离。我比丘成就五事。尽命不依止。何谓五。知倩岁。知倩岁剑暮。知戒。知说戒。五岁过五岁。此优波离。我比丘成就五事。尽命不依止。复次优波离。我比丘成就五事。尽命非不依止。何谓五。不知犯非犯。不知犯轻重。不知犯有残无残。不知犯恶非恶。减五岁。此优波离。我比丘成就五事。尽命非不依止。优波离。我比丘成就五事。尽命不依止。何谓五。知犯非犯。知犯轻重。知犯有残无残。知犯恶非恶。五岁过五岁。此优波离。我比丘成就五事。尽命不依止。优波离。我比丘成就五事。尽命非不依止。何谓五。不知一制。不知二制。不知偏制。不知一切制。减五岁。此优波离。我比丘成就五事。尽命非不依止。优波离。我比丘成就五事。尽命不依止。何谓五。知一制。知二制。知偏制。知一切制。五岁过五岁。此优波离。我比丘成就五事。尽命不依止。优波离。我比丘成就六事。尽命非不依止。何谓六。不知犯非犯。不知犯轻重。不知犯有残无残。不知恶非恶。不广利二部戒分别分部决定顺经。减五岁。此优波离。我比丘成就六事。尽命非不依止。优波离。我比丘成就六事。尽命不依止。何谓六。知犯非犯。知犯轻重。知犯有残无残。知犯恶非恶。广利二部戒分别分部决定顺经。五岁过五岁。此优波离。我比丘成就六事。尽命不依止。
　　四弃捐法。
　　维耶离。迦兰陀子。须提难故。一制(次复二制)淫犯三事。淫未食身。波罗夷。淫大食身。土罗遮。口掁男根入不掁触。突吉罗。不犯者。不知。不听。狂。心乱。病。先作。
　　复次制。罗阅只。瓦师子。达贰迦故。一制(次复一制)不与取。犯三事。不与偷数取五钱。五钱余直。波罗夷。不与偷数取一钱。余减五钱直。土罗遮(土罗遮重罪也)不与偷数取一钱。减一钱直。突吉罗(突吉罗者恶作)不犯者。己想。同意。有暂用。饿鬼所有。畜生所有。粪扫想。狂。先作。
　　故断人类命。犯三事。为人当堕死掘坑者。突吉罗。堕生苦痛。土罗遮。死者波罗夷。不犯者。不故。不知。不欲杀。狂。先作。
　　不真实称过人法。犯三事。欲著故不真实称过人法。波罗夷。说彼精舍住比丘阿罗汉。解者土罗遮。不解者。突吉罗。不犯者。增上慢。不欲称说。狂。先作(四事竟)。
　　十三事。
　　弄失精。犯三事。故弄失。僧伽婆尸沙。故弄不失。土罗遮。方便突吉罗。不犯者。梦中。若不欲。狂。先作。
　　女人身相近犯三事。身摩身。僧伽婆尸沙。身摩身衣。土罗遮。身衣摩身衣。突吉罗。不犯者。不故。不念。不知。不听。狂。先作。
　　与母人恶口语。犯三事。极称说。呰毁大小便道。僧伽婆尸沙。除二道已极称说呰毁下双膝上。土罗遮。极称说呰毁身衣。突吉罗。不犯者。为义。为法。为解。狂。先作。
　　自叹供养。犯三事。向母人自叹供养。僧伽婆尸沙。向不成男自叹供养。土罗遮。向畜生自叹供养。突吉罗。不犯者。说衣食床座。病缘药具供给。狂。先作。
　　使行。犯三事。受思说。僧伽婆尸沙。受思不说。土罗遮。受而不思不说。突吉罗。不犯者。为僧。为福。为病行。狂。先作。
　　自作屋。犯三事。方便作突吉罗。一抟泥未至。土罗遮。彼泥至。僧伽婆尸沙。不犯者。窟屋草庵屋。为他除住屋。一切不犯。狂。先作。
　　作大舍。犯三事。方便作突吉罗。一砖泥未至。土罗遮。彼泥至。僧伽婆尸沙。不犯者。窟屋草庵屋。为他除住屋。一切不犯。狂。先作。
　　无根波罗夷法躯弃。犯三事。不问作欲殡说者。僧伽婆尸沙。突吉罗。问作欲骂说者。犯于形相事。不犯者。净见净。狂。先作。
　　比丘有少毫片异事受波罗夷驱弃。犯三事。不问作欲殡说者。僧伽婆尸沙。突吉罗。问作欲骂说者。犯于形相事。不犯者。如想语。教语。狂。先作。
　　破僧比丘至三谏不舍。犯三事。白者突吉罗。再语土罗遮。语竟僧伽婆尸沙。不犯者。不谏而舍。狂。先作。
　　助破比丘至三谏不舍。犯三事。白者突吉罗。再语土罗遮。语竟僧伽婆尸沙。不犯者。不谏而舍。狂。先作。
　　辱族比丘至三谏不舍。犯三事。白者突吉罗。再语土罗遮。语竟僧伽婆尸沙。不犯者。不谏而舍。狂。先作。
　　戾语比丘至三谏不舍犯三事。白者突吉罗。再语土罗遮。语竟僧伽婆尸沙。不犯者。不谏而舍。狂。先作(十三事竟)。
　　三十事。
　　余衣过十日。犯一事舍堕。不犯者。满十日受。若施送与。失坏烧夺。同意取。狂。先作。
　　一夜离衣宿。犯一事舍堕不犯者。若向晓舍送与。失坏烧夺。同意取。比丘要。狂。先作。
　　取非时衣过月。犯一事舍堕。不犯者。满一月受。若施送与。狂。先作。
　　取非亲里尼衣。犯二事。方便取突吉罗。取已舍堕。不犯者。亲里贸易。少易多。多易少。比丘同意取暂取。除衣余物取。六法尼。沙弥尼。狂。先作。
　　非亲里尼浣故衣。犯二事。方便浣突吉罗。浣已舍堕。不犯者。亲里浣亲里。非亲弟子不语而浣。未著而浣。除衣余具浣。六法尼。沙弥尼。狂。先作。
　　非亲里居士妇求衣。犯二事。方便求突吉罗。求已舍堕。不犯者。时故亲里。若请。为他。自物。狂。先作。
　　过足求衣。犯二事。方便求突吉罗。求已舍堕。不犯者。余残。不为夺作与。不为失作与。亲里。若请。为他。自物。狂。先作。
　　非亲里居士居士妇。本不请为衣往自亲。犯二事。方便自亲突吉罗。自亲已舍堕。不犯者。亲里。若请。为他。自物。欲好作教不好作。狂先作。
　　二非亲里居士。本不请为衣往往自亲。犯二事。方便自亲突吉罗。自亲已舍堕。不犯者。亲里。若请。为他。自物。欲好作教不好作。狂。先作。
　　过三返语过六返住成衣与。犯二事。方便成与突吉罗。成与已舍堕不犯者。三返语六返住。减三返语减六返住。不语而与。主语与。狂。先作。
　　绣所杂作卧敷。犯二事。方便作突吉罗。作已舍堕。不犯者。作帐覆地。拘执褥枕。狂。先作。
　　纯黑羊毛作卧敷。犯二事。方便作突吉罗。作已舍堕。不犯者。作帐覆地。拘执。狂。先作。
　　不取等白等牻作卧具。犯二事。方便作突吉罗。作已舍堕。不犯者。取等白等牻作。取多白多牻作。取纯白纯牻。作帐覆地。狂。先作。
　　未六年而作卧敷。犯二事。方便作突吉罗。作已舍堕。不犯者。六年作。过六年。为他作教作。他作得用。作帐覆地。拘执褥枕。比丘要。狂。先作。
　　不取故卧敷缘善逝尺作新坐具卧敷。犯二事。方便作突吉罗。作已舍堕。不犯者。取故卧具缘善逝尺作。无有取少作。都无有不取作。他作得用。帐覆地。狂。先作。
　　取羊毛过三由延。犯二事。初脚过三由延突吉罗。两脚过三由延舍堕。不犯者。三由延。减三由延。三由延还。夺更得。弃更得。教他领直。狂。先作。
　　非亲里尼浣羊毛。犯二事。方便浣突吉罗。浣已舍堕。不犯者。亲里浣非亲里弟子不语而浣。未用而浣领。六法尼。沙弥尼。狂。先作。
　　取银。犯二事。方便取突吉罗。取已舍堕不犯者。或园内园边自取教取举。彼有者当取。狂。先作。
　　种种卖银行。犯二事。方便行突吉罗。行已舍堕。不犯者。非银。非银相似者。不犯。狂先作。
　　种种贩卖行。犯二事。方便行突吉罗。行已舍堕。不犯者。问价直示语作净者。是我物我须是我须是。狂先作。
　　长钵过十日。犯一事舍堕。不犯者。满十日受。若施送与。失坏夺取。同意取。狂先作。
　　减五缀钵更作新钵。犯二事。方便作突吉罗。作已舍堕。不犯者。失钵。破钵。亲里。若请。为他。自物。狂先作。
　　自乞缕织师织衣。犯二事。方便织突吉罗。织已舍堕。不犯者。缝衣禅带钵囊腰带肩带漉水物。亲里。若请。为他。自物。狂先作。
　　非亲里居士本不请。为衣往织师所自亲。犯二事。方便自亲突吉罗。自亲已舍堕。不犯者。亲里若请。为他自物。欲好织教不好织。狂先作。
　　自与比丘衣。嗔不可意夺者。犯二事。方便夺突吉罗。夺已舍堕。不犯者。彼与。同意取。狂先作。
　　取本衣过衣时。犯一事舍堕。不犯者。当时受。若施送与。失坏烧夺。同意取。狂先作。
　　三衣随其衣举著家内过六夜离。犯一事舍堕。不犯者。六夜离。减六夜离。六复至村内宿而去。六夜向晓舍送与。失坏烧夺。同意取。比丘要。狂先作。
　　过春余月求雨被衣。犯二事。方便求突吉罗。求已舍堕。不犯者。春余月求。春余半月持。减春余月求减春余半月持。至夏舍浣举。夺衣失衣。时著急事。狂先作。
　　知物向僧自求。犯二事。方便求突吉罗。求已舍堕。不犯者。问与谁。随君施法。用可得善利。随君心与。狂先作。
　　取药过七日。犯一事舍堕。不犯者。满七日受送与。失坏烧夺同意取。至成弃与。未具戒得服。狂先作(三十事竟)。
　　九十二事。
　　知而妄语。犯五事。欲著故。不真实。称过人法。波罗夷。无根波罗夷法驱弃。僧迦婆尸沙。说彼精舍住比丘阿罗汉。解者。土罗遮。不解者。突吉罗。知而妄语。波逸提。不犯者。本说。误说。狂先作。
　　形相。犯二事。形相未具足。突吉罗。形相具足。波逸提。不犯者为义。为法。为解。狂先作。
　　两舌。犯二事。具足所两舌。波逸提。未具足所两舌。突吉罗。不犯者。不欲作别离。狂先作。
　　知如法止更举。犯二事。方便举突吉罗。举已波逸提。不犯者。非法群党。知非剑暮作剑暮故举。狂先作。
　　母人说法过五六语。犯二事。方便说突吉罗。句句波逸提。不犯者。有可知男。说五六语。减五六语。起更坐说。为异母人问事答事。为他说母人听。狂先作。
　　未具足说句法。犯二事。方便说突吉罗。句句波逸提。不犯者。教诵。狂先作。
　　实上人法。向未具足人说。犯二事。方便向说突吉罗。向说已波逸提。不犯者。向具足实。狂先作。
　　向未具足说比丘所犯罪。犯二事。方便向说突吉罗。说已波逸提。不犯者。向说床。不事事。若说非床。比丘要。狂先作。
　　同僧与衣后违法。犯二事。方便违突吉罗。违已波逸提。不犯爱恚痴畏与。破不成与故违。狂先作。
　　知物向僧求与人(梵本云与私也)犯二事。方便求突吉罗。求已波逸提。不犯者。问与谁。随君施法。用可得善利。随君心与。狂先作。
　　毁呰律。犯二事。方便毁呰突吉罗。毁呰已波逸提。不犯者。不欲毁呰言。诵经偈阿毗昙已。然后当诵律。狂先作。
　　斫鬼村二事。方便斫突吉罗。下下波逸提。不犯者。知此与此。取此须此此语净作。不念不知。狂先作。
　　呵责比丘。犯二事。方便诃责突吉罗。呵责已波逸提。不犯者。姓爱恚痴。作恐怖故呵责。狂先作。
　　余语犯二事。事未成余语突吉罗。事成余语波逸提。不犯者。不知问疾不答。打僧骂诤故。破僧竞故。非法党故。非剑暮作剑暮故不答。狂先作。
　　僧床榻褥拘执。露地布置。不举不别去。犯二事。初脚过土突吉罗。两脚过土波逸提。不犯者。举去。教别去。晒去。缘碍急事。狂先作。
　　僧堂舍布置宿。不举不别去。犯二事。初脚过阈突吉罗。两脚过波逸提。不犯者。举去别去缘碍暂出。住彼白缘碍急事。狂先作。
　　比丘嗔不可意驱出僧房。犯二事。方便驱出突吉罗。驱出已波逸提。不犯者。无暂故驱出教驱。彼物具出教出。狂故打骂诤乱。作斗僧故。弟子不如法故驱出教驱。彼物具出教。狂先作。
　　知比丘先住相近宿犯二事。方便卧突吉罗。卧已波逸提。不犯者。病故住。寒热故住。急事。狂先作。
　　僧房重阁屋。尖脚床榻用力坐。犯二事。方便用力坐突吉罗。用力坐已波逸提。不犯者。非阁屋团脚牢。无有住者立过取物。狂先作。
　　知虫水浇泥草。犯二事。方便浇突吉罗。浇已波逸提。不犯者。不故。不知。不念。狂先作。
　　过是再三重治者。犯二事。方便治突吉罗。治已波逸提。不犯者。再三重。减再三重。窟屋草屋。为他自物。除住居。一切不犯。狂先作。
　　不差教比丘尼。犯二事。方便教突吉罗。教已波逸提。不犯者。问诵师语诵。问事答事。为他说尼听。六法尼。沙弥尼。狂先作。
　　教比丘尼日入者。犯二事。方便教突吉罗。教已波逸提。不犯者。问诵师语诵。问事答事。为他说尼听。六法尼。沙弥尼。狂先作。
　　往尼舍教。犯二事。方便教突吉罗。教已波逸提不犯者。时故问诵师语诵。问事答事。为他说尼听。六法尼。沙弥尼。狂先作。
　　说贪食教尼。犯二事。方便说突吉罗。说已波逸提。不犯者。说衣床座病缘药具供顺。敬重供养故教。狂先作。
　　共尼同一道行。犯二事。方便行突吉罗。行已波逸提。不犯者。时故不相随去尼随去。比丘不随不要去急事。狂先作。
　　共尼同船上。犯二事。方便上突吉罗。上已波逸提。不犯者。度不相随上尼随上。比丘不随上不要上急事。狂先作。
　　与非亲里尼衣。犯二事。方便与突吉罗。与已波逸提。不犯者。亲里贸易。少易多。多易少。尼同意取暂取除衣余物取。六法尼。沙弥尼。狂先作。
　　缝非亲里尼衣。犯二事。方便缝突吉罗。针针波逸提。不犯者。亲里。除衣缝余物教缝。六法尼。沙弥尼。狂先作。
　　共一尼一处坐。犯二事。方便坐突吉罗。坐已波逸提。不犯者。有可知男伴。立不坐。无异坐。狂先作。
　　共一母人一处坐。犯二事。方便坐突吉罗。坐已波逸提。不犯者。有可知男伴。立不坐。无异坐。狂先作。
　　知尼叹饭食。犯二事。当食而受突吉罗。口口波逸提。不犯者。旧檀越。六法尼。沙弥尼。除五种食。一切不犯。狂先作(昙摩罗叉云。五种食者。麨饭鱼肉煮麦饭也)展转食。犯二事。当食而受突吉罗。口口波逸提。不犯者。时故彼二请一处一食。举村请已随彼食。众人请已随彼食。请时比丘言当去。常食筹食。月半说戒。月朝。除五种食一切不犯。狂先作。
　　过是所住食。犯二事。当食而食突吉罗。口口波逸提。不犯者。病故。不病食去已。更来食者。主请为设食。若不足。除五种食一切不犯。狂先作。
　　过满两三钵取。犯二事。方便取突吉罗。取已波逸提。不犯者。满两三钵。减再三钵。亲里若请。为他自物。狂先作。
　　请食已不嘱食而食。犯二事。当食而受突吉罗。口口波逸提。不犯者。嘱而食嘱已当食而受。为他受。时须七日(梵本七日者皆言七时无日字)终身因缘食。狂先作(译者解云。因缘食者食已不嘱。后饥须当自求乞一钵食。授与彼嘱食比丘。比丘即或一口或五三口食已。还授与得啖也)比丘请食已不嘱食强请食。犯二事。彼言当受食者突吉罗。食竟波逸提。不犯者。与嘱者食。为他与去。时须七日。终身因缘与食。狂先作。
　　群食犯二事。当食而受突吉罗。口口波逸提。不犯者。时故两一处食。乞共一处食。常食筹食。月半说戒月朝。除五种食一切不犯。狂先作。
　　非时所食所啖者。犯二事。当食而受突吉罗。口口波逸提。不犯者。时须七日。终身。狂先作。
　　举所食。啖食啖者。犯二事。当食而食突吉罗。口口波逸提。不犯者。随时随时食。时须时须食。七日七日食。终身食。狂先作。
　　不受著口中犯二事。当食而取突吉罗。口口波逸提。不犯者。水及齿木。狂先作。
　　自为求好食食。犯二事。当食而受突吉罗。口口波逸提。不犯者。病为病者求。不病食病者残。亲里若请。为他自物。狂先作。
　　知水虫饮。犯二事。方便饮突吉罗。饮已波逸提。不犯者。知饮水虫不死而。狂先作。
　　有食舍相近坐。犯二事。方便坐突吉罗。坐已波逸提。不犯者。大家行床捡手足坐。小家床不相接坐。比丘有伴。俱出俱淫罢。非宿屋。狂先作。
　　屏障处共母人床坐。犯二事。方便坐突吉罗。坐已波逸提。不犯者。有可知男伴。立不坐。无异意坐。狂先作。
　　自手与无衣异学夫妇食。犯二事。方便与突吉罗。与已波逸提。不犯者。教与不自与。放地与。狂先作。
　　去视军发行。犯二事。当去突吉罗。立彼视波逸提。不犯者。住精舍见。比丘或立坐卧来去见。因缘急事。狂先作。
　　过二夜军宿。犯二事。方便宿突吉罗。宿已波逸提。不犯者。二夜宿。减二夜宿。三夜向晓复宿。病故为病军将逼留缘碍急事。狂先作。
　　去视战阵犯二事。当去突吉罗。立彼视波逸提。不犯者。住精舍见。比丘或立坐卧来去。有所作去。急事。狂先作。
　　比丘嗔不可意与手卷。犯二事。方便与突吉罗。与已波逸提。不犯者。触娆欲脱故与。狂先作。
　　比丘嗔不可意举手相恐。犯二事。方便举突吉罗。举已波逸提。不犯者。触娆欲脱故举。狂先作。
　　知比丘犯罪覆藏犯一事。波逸提不犯者。打僧骂故群诤故不向说。破僧竞故不向说。刚强害命复梵行。不见余好比丘。不欲覆藏。知自现故。狂先作。
　　比丘若来村邑食。彼人已或与或不与遣者。犯二事。方便突吉罗。遣已波逸提。不犯者。俱一处不足故遣。见贵物相打起贪法故遣。见母人起不乐故遣。病守精舍与食而遣。欲作非威仪故遣。狂先作。
　　燃火炙。犯二事。方便然突吉罗。然已波逸提。不犯者。病故他作而炙油火蛇窟。因缘急事。狂先作。
　　法事可作已后违法。犯二事。方便违突吉罗。违已波逸提。不犯者。非法党故。知非剑暮作剑暮。狂先作(五十五)。
　　未具足过二夜同宿犯二事。方便卧突吉罗。卧已波逸提。不犯者。二夜住。减二夜住。三夜向晓复住。一切覆不障。一切障不覆。都不覆不障。未具足卧比丘坐。比丘卧未具足坐。俱坐。狂先作。
　　恶见至三谏不舍。犯二事。白者突吉罗。语竟波逸提。不犯者。不谏而舍。狂先作。
　　知是非法语比丘不舍所见共止。犯二事。方便共止突吉罗。共止已波逸提。不犯者。知未举。若罢舍见。狂先作。
　　知是摈沙弥安处。犯二事。方便安处突吉罗。安处已波逸提。不犯者。知不摈舍见。狂先作。
　　取宝犯二事。方便取突吉罗。取已波逸提。不犯者。宝似宝者。或园内园边自取教取举。彼有者当取。似宝者。同意取暂取。粪扫想取。狂先作。
　　不取三恶色作新衣。著犯二事。方便著突吉罗。著已波逸提。不犯者。取著作净已失脱灭。以净缝牒不净。补缘。狂先作。
　　减半月浴。犯二事。方便浴突吉罗。浴竟波逸提。不犯者。时故半月。过半月。卒行浴。边国中。狂先作。
　　故断众生命有四种。为当堕死掘坑者。突吉罗。人堕死。波罗夷。阅叉饿鬼畜生人像者堕死。土罗遮。畜生堕死。波逸提。不犯者。不故不知。不欲杀。狂先作。
　　故弄比丘悔。犯二事。方便弄突吉罗。弄已波逸提。不犯者。不欲弄悔。知不满二十与具足。知过时食。知饮酒。知与母人共屏处坐。知此教悔。狂先作。
　　指挃笑。犯二事。方便笑突吉罗。笑已波逸提。不犯者。不欲笑。有事故。狂先作。
　　水戏犯二事。没水下戏突吉罗。在水上戏波逸提。不犯者。不欲笑。有事入水。或没或出。渡故去急。狂先作。
　　母人同宿。犯二事。方便卧突吉罗。卧已波逸提。不犯者。一切覆不障。一切障不覆。都不覆不障母人卧比丘坐。比丘卧母人坐俱坐。狂先作。
　　比丘恐怖。犯二事。方便怖突吉罗。怖已波逸提。不犯者。不欲怖。有贼恶虫毗舍遮故。示色声香味细滑。狂先作。
　　藏衣钵坐具针筒腰带。犯二事。方便藏突吉罗。藏已波逸提。不犯者。不欲笑恶处与举。若举说法已与。狂先作。
　　比丘比丘尼六法尼沙弥沙弥尼所。自求衣著不与直。犯二事。方便著突吉罗。著已波逸提。不犯者。彼与。同意取。狂先作。
　　比丘无根僧残法驱弃。犯二事。方便驱突吉罗。驱已波逸提。不犯者。如想语教语。狂先作。
　　知盗共一道行。犯二事。方便行突吉罗。行已波逸提。不犯者。不相随去。人随去比丘不随去。要急事。狂先作。
　　共母人一道行。犯二事。方便行突吉罗。行已波逸提。不犯者。不相随去。母人随去比丘不随去。不要去。狂先作。
　　知人年减二十与具足。犯二事。方便与具足突吉罗。与具足已波逸提。不犯者。年减二十想满与。年满二十与具足。狂先作。
　　掘地犯二事。方便掘突吉罗。下下波逸提。不犯者。知此与此。须此取此。此语净作。不故不念。不知。狂先作。
　　过是求药。犯二事。方便求突吉罗。求已波逸提。不犯者。请是药求是药。请中夜者求中夜。请我此药。我少此药。示须此药。亲里若请。为他自物。狂先作。
　　比丘说法时语。若我不学此所学戒。当问余真持律比丘。犯二事。方便语突吉罗。语已波逸提。不犯者。言当知当学。狂先作。
　　知比丘相打骂诤立听。犯二事。当去突吉罗。立听已波逸提。不犯者。听此已当舍止息。当自避故去。狂先作。
　　僧断事时不嘱起去。犯二事。轻而离突吉罗。离已波逸提。不犯者。打僧骂故。乱斗诤故去。破僧竞故去非法群党。非剑暮作剑暮。若病为病急大小便。不欲坏剑暮。正尔当还故去。狂先作。
　　作扰动。犯二事。方便作突吉罗。作已波逸提。不犯者。如我师所受问若说。狂先作。
　　饮酒犯二事。当饮而取突吉罗。口口波逸提。不犯者。非酒似酒气味。在羹中。狂先作。
　　有比丘不白非时入村。犯二事。初脚过障突吉罗。两脚过波逸提。不犯者。急有所作。有比丘白去。无比丘不白去。精舍去。尼舍去。异学处去。道由村过。急事。狂先作。
　　请食时有比丘不白。食前食后彼舍中行。犯二事。初脚发过突吉罗。两脚过波逸提。不犯者。时故有比丘白而入。无比丘不白入。家边道他家去。园内去。尼舍去。异学处去。急事。狂先作。
　　先未通入王门。犯二事。初脚发过突吉罗。两脚过波逸提。不犯者。先通。非王种。不拜为王。王夫人俱出。宿屋。狂先作。
　　贡高犯二事。事未成贡高突吉罗。事成贡高已波逸提。不犯者。不欲贡高。不广闻。减再三返闻。狂先作。
　　骨牙角作针筒。犯二事。方便作突吉罗。作已波逸提。不犯者。禅镇攒。药筒药匕(梵本用柿药著眼中物。不名匕也)斧拂柄。狂先作。
　　过量作床榻(梵本不言榻也音似名小床也)犯二事。方便作突吉罗。作已波逸提。不犯者。如量作。减作他作。过量得截用。狂先作。
　　绵缠结作床榻。犯二事。方便作突吉罗。作已波逸提。不犯者。禅带腰带钵囊。漉水物作枕他作得破用。狂先作。
　　过重作两被。犯二事。方便作突吉罗。作已波逸提。不犯者。如量作减作。他过量作得截用。狂先作。
　　过量作泥洹僧。犯二事。方便作突吉罗。作已波逸提。不犯者。如量作减作。他过量作得截用。狂先作。
　　过量作坐具。犯二事。方便作突吉罗。作已波逸提。不犯者。如量作减作。他过量作得破用。狂先作。
　　知如来衣量作衣。犯二事。方便作突吉罗。作已波逸提。不犯者。减作。他过量作得截用。狂先作(九十二事竟)。
　　四悔过法(译者解云。四悔者。或言应说法。或言应发露者也)。
　　入家内自手取非亲里尼食。犯二事。当食而取突吉罗。口口是悔过。不犯者。亲里。教与不自与。放地与。精舍内与。时须七日。终身因缘。六法尼。沙弥尼。狂先作。
　　比丘尼索不诃而食。犯二事。当食而受突吉罗。口口是悔过。不犯者。自有食教与不自与。他有食与不教与。教与未得食者。六法尼沙弥尼。除五种食一切不犯。狂先作。
　　拜为学家中自手取食。犯二事。当食而取突吉罗口口是悔过。不犯者。若请若病。请者病者。残常食。时须食。七日终身。因缘。狂先作。
　　阿练若住处中。先不差园外自手取食。犯二事。当食而取突吉罗。口口是悔过。不犯者。若差若病。差者病者残。山所生根皮叶花果。时须七日终身。狂先作(四悔过竟)。
　　众多法。
　　前后参差著泥洹僧。突吉罗。不犯者。不故不念不知。病急事。狂先作。
　　前后参差披衣。突吉罗。不犯者。不故不念不知。病急事。狂先作。
　　露身入家内。突吉罗。不犯者。不故。狂先作。
　　露身坐家内。突吉罗。不犯者。不故不念不知。病眠急事。狂先作。
　　呵责入家内。突吉罗。不犯者。不故不念不知。病急事。狂先作。
　　呵责坐家内突吉罗。不犯者。不故不念不知。
　　病急事。狂先作。
　　左右视入家内突吉罗。不犯者。不故。狂先作。
　　左右视坐家内突吉罗。不犯者。不故不念不知。狂先作。
　　作大高声入家内突吉罗。不犯者。不故。狂先作。
　　作大高声坐家内突吉罗。不犯者。不故不念。不知。狂先作。
　　蹲入家内突吉罗。不犯者。不故。狂先作。
　　覆头入家内突吉罗。不犯者。不故不念不知。病眠急事。狂先作。
　　覆头坐家内突吉罗。不犯者。眠。狂先作。
　　现胸入家内突吉罗。不犯者。不故。狂先作。
　　现胸坐家内突吉罗。不犯者。不故不念不知。病眠急事。狂先作。
　　下垂坐家内突吉罗。不犯者。不故不念不知。
　　病眠急事。狂先作。
　　抄衣入家内突吉罗。不犯者。不故。狂先作。
　　抄衣坐家内突吉罗。不犯者。不故不念不知。
　　病眠急事。狂先作。
　　摇臂入家内突吉罗。不犯者。不故。狂先作。
　　摇身坐家内突吉罗。不犯者。不故不念不知。病眠急事。狂先作。
　　摇头入家内突吉罗。不犯者。不故不念不知。狂先作。
　　摇头坐家内突吉罗。不犯者。不故不念不知。病眠急事。狂先作。
　　弄手脚入家内突吉罗。不犯者。不故。狂先作。
　　弄手脚坐家内突吉罗。不犯者。不故。狂先作。
　　不端一受饭突吉罗。不犯者。不故。狂先作。
　　左右视受饭突吉罗。不犯者。不故。狂先作。
　　多取羹突吉罗。不犯者。不故不念不知。病若种种亲里若请。为他自物。急事。狂先作。
　　堆受饭突吉罗。不犯者。不故。狂先作。
　　攫堆饭食突吉罗。不犯者。不故不念不知。病攫残著一处食。急事。狂先作。
　　不端一食突吉罗。不犯者。不故。狂先作。
　　处处采饭食突吉罗。不犯者。不故不念不知。病采与他采出。急事。狂先作。
　　多羹食突吉罗。不犯者。不故不念不知。病种种亲里若请。自物急事。狂先作。
　　大作抟突吉罗。不犯者。不故不念不知。病若饼果。急事。狂先作。
　　长作抟突吉罗。不犯者。不故不念不知。病饼果急事。狂先作。
　　抟未至张口突吉罗。不犯者。不故。狂先作。
　　含饭语突吉罗。不犯者。狂先作。
　　一切手入口突吉罗。不犯者。不故。狂先作作[口*(十/田/寸)][口*集]食突吉罗。不犯者。不故。狂先作。
　　作吸食突吉罗。不犯者。不故。狂先作。
　　舐唇食突吉罗。不犯者。不故不念不知。病急事。狂先作。
　　吐舌食突吉罗。不犯者。不故不念不知。病急事。狂先作。
　　缩鼻食突吉罗。不犯者。不故不念。狂先作。
　　截抟食突吉罗。不犯者。不故不念不知。病若饼果。急事。狂先作。
　　作吐出食突吉罗。不犯者。不故不念不知。病若饼果。急事。狂先作。
　　舐手食突吉罗。不犯者。不故不念不知。狂先作。
　　放钵食突吉罗。不犯者。不故不念不知。病放残著一处食。急事。狂先作。
　　振手食突吉罗。不犯者。不故不念不知。病急事。狂先作。
　　作酪饭食突吉罗。不犯者。不故不念不知。病急事。狂先作。
　　腻手取水器突吉罗。不犯者。不故不念不知。病当洗教洗故取。急事。狂先作。
　　自为索羹饭食突吉罗。不犯者。不故不念不知。病亲里若请。为他自物。急事。狂先作。
　　羹味覆饭突吉罗。不犯者。不故不念不知。主覆与不欲更得。急事。狂先作。
　　呵想视他钵突吉罗。不犯者。不故不念不知。不呵想视。急事。狂先作。
　　澡钵水有饭泻家内突吉罗。不犯者。不故不念不知。病撩去若破泻外。急事。狂先作。
　　为骑乘说法突吉罗。不犯者。不故不念。狂先作。
　　后行为前说法突吉罗。不犯者。不故。狂先作。
　　道外为道中说法突吉罗。不犯者。不故。狂先作。
　　地坐为床上说法突吉罗。不犯者。不故不念不知。病急事。狂先作。
　　卑床为高床坐说法突吉罗。不犯者。不故不念不知。病急事。狂先作。
　　立为坐说法突吉罗。不犯者。不故不念不知。狂先作。
　　为卧说法突吉罗。不犯者。不故。狂先作。
　　为覆头说法突吉罗。不犯者。不故不念不知。露头急事。狂先作。
　　为缠头说法突吉罗。不犯者。不故不念不知。病露发急事。狂先作。
　　为垂衣坐说法突吉罗。不犯者。不故不念。狂先作。
　　为著屣说法突吉罗。不犯者。不故不念。狂先作。
　　为著屐说法突吉罗。不犯者。不故不念。狂先作。
　　为持杖说法突吉罗。不犯者。不故。狂先作。
　　为持盖说法突吉罗。不犯者。不故。狂先作。
　　为持刀说法突吉罗。不犯者。不故不知。狂先作。
　　为持器仗(梵本音不言器仗也更有名难转也)说法突吉罗。不犯者。不故不念。狂先作。
　　生草上作大小便涕唾突吉罗。不犯者。不故不知病。非生草用拭。急事。狂先作。
　　水中作大小便涕唾突吉罗。不犯者。不故不念不知。病水边洗。急事。狂先作。
　　立作大小便突吉罗。不犯者。不故不念不知。病。狂先作(众多七十四竟)。

　　　　优波离问佛经


