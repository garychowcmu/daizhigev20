  金有陀罗尼经
　　




　　金有陀罗尼经

　　如是我闻。一时薄伽梵住如篱[竺-二+冉]。与药叉□□□金刚手俱。
　　尔时天百施往世尊所。到已顶礼佛足。退□□坐一面已。天帝百施白佛言。世尊。我入战阵而斗战时。以阿修罗幻惑咒术药力堕于负处□已不。唯然愿世尊。慈愍于我为令摧伏阿修罗众幻惑咒术及药力故。善说最胜大密之咒。时薄伽梵告天帝百施曰。憍尸迦如是如是。与阿修罗而斗战时。实以明咒秘咒药力而堕负处。憍尸迦。为哀愍故今说明咒。欲令幻惑时咒退散斗战诤讼悉皆消灭。一切秘咒及诸药等而得断除。说于明咒。尔时薄伽梵说大金有明咒曰。我今为说三无数劫。诸余外道行者遍游挂形。而起恶思作诸障碍。我从彼来所有幻惑一切明咒悉能降伏。六度圆满。断除诸余外道行者遍游挂形诸恼乱。因明咒秘咒药及一切诸魔朋党大明之咒。憍尸迦。汝当摄受诸有情故受持最胜大秘密咒。天帝白言。如是世尊。唯然受教。尔时世尊。即说金有大明咒曰。
　　怛也他唵　希你希你　希离希离　命离命离　希明离　你希你希　你希啰秘你　干佐那波羝　哺羝哆满怛啰　阿地讫梨羝　闭羝闭羝　闭哆满怛啰　阿地迦啰羝　诃那诃那　诃婆诃婆　亲驮亲驮　频那频那　薄伽跋羝　佐曳秘佐曳　攒婆你悉谈婆你　畔驮你　牟诃你　阿牟伽烁羝　驮啰你　讫利那讫梨那　迦多奈磨那婆　攒婆也攒婆也　畔佐也畔佐也　悉谈婆也　悉啖婆也　畔驮也畔驮也　牟诃也牟诃也
　　所有一切。若天幻惑。若龙幻惑。若药叉幻惑。若罗刹幻惑。若紧那罗幻惑。若乾闼婆幻惑。若阿修罗幻惑。若莫呼洛迦幻惑。若大腹行幻惑。若持明咒幻惑。若持明咒成就王幻惑。若仙幻惑。若持一切明咒幻惑。若群生幻惑。若一切幻惑。
　　啰罗啰罗啰佐也啰佐也　妒磨睹磨　妒妒磨　啰婆啰婆　啰婆那　作割兰单　伽兰他你　诃那诃那　萨婆鞞哆　奢咄嚧难　悉谈婆也　秀延悉谈婆也　苏南悉谈婆也　婆嚧难悉谈婆也　恶你寅悉谈婆也　郁干　哆梨哆梨　梨驮　啰羝惟　驮啰宁　波奢诃悉羝　弊奢他也婆世那　若有于我能为怨敌诸贼嗔恚具恶心斗诤极诤欲作一切无利益者　诃那诃那　哆诃哆诃　波佐波佐　半佐也半佐也　攒婆也攒婆也　悉谈婆也悉谈婆也　半驮也半驮也　牟诃也牟诃也　摩诃牟诃你　薄伽跋羝[卄/娑]诃　于一切怖畏娆恼疾疫愿守护我叺驮[卄/娑]诃
　　憍尸迦。若善男子若善女人。若王若王大臣。能忆念此金有明咒者。彼无他怖畏。于彼部党他所敌军不能侵恼。亦非天亦非龙。亦非药叉亦非乾闼婆。亦非阿修罗。亦非紧那罗。亦非莫呼洛迦。亦非持明咒者。亦非飞空母等。亦不非时而持寿命明咒秘咒一切诸药不能为害。他所敌军不能侵绕。他所敌军而不伤命。刀不能害。水火毒药明咒秘咒一切诸药而不能侵。还著于彼自作教随喜造罪彼之处所。憍尸迦。是故净信苾刍苾刍尼。乌波索迦乌波斯迦。善男子善女人等。以此明咒咒水七遍。自洗其身能护于身。若有欲令于一切怖畏一切娆恼一切疫疾一切明咒一切秘咒一切诸药一切厌蛊而超过者。当念此金有明咒。若王若王大臣。若欲摧他军众伏他军众。亦当念此金有明咒。若咒线七遍作七结已系于身上。若咒水七遍能护自身。若有书写于一切怖畏无障碍陀罗尼。或能受持。或系胫下若置高幢入军阵者。善安得脱。以此金咒威神之力。内族眷嘱善安超过。未成能成。若欲摧伏诸明咒者。于白线上咒七遍已作七结者。能系摧伏。若欲摧诸幻惑者。取冢间土咒七遍已而散掷者。能摧幻惑。论竞之时欲禁其口。取秦萩蓠咒七遍已而啮嚼者。一切言论悉能对答。受持读诵而称赞者。一切诸罪悉皆消灭。却往于彼造作之者及思惟所。或系于绳及水自护者。于彼身。上。一切明咒秘咒诸药不能为害。未成辨者悉能成辨。彼所求事一切顺从。时薄伽梵说是经已。天帝百施闻佛所说信受奉行。

　　金有陀罗尼经一卷


