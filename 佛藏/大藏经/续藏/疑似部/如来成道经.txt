  如来成道经
　　




　　佛说如来成道经

　　脚踏千福轮行身披□□□□□□□□之瓶。胸前万字了了分明。背上圆光晃照晖盈。师子王颊毛蠡旋生。出广长舌。遍覆幽冥。照曜无极。胜日之明。见佛光者。永不死生如来。槃而不死。涅而不生。搅之不浊。澄之不清。担复不重。点复不轻。幽复不闇。显复不明。名即不惜。利即不争。辱之不忿。宠之不荣。散复不坏。聚复不并。高而不危。下而平。夹而无伴。广而异成。杀即不死。活即不生。白发非老。少复非婴。视之不见其体。听之不闻其声。大身弥轮八极畟塞空庭。小则针穴里走马。尘里藏形噀。海变成苏酪。指地琉璃水精。捻山即知斤两豁。海总作空坑。微尘算得其数。心知一切众生。天宫楼阁指即化城。所须皆得不用功呈。行即荡荡而无碍。住则湛湛而不倾。挂肉眼观三世之事。用五眼常同如盲居。无非非意处无是是之情。超三乘之境。外越六度之众生。振叫威烈。不使怕惊。揽即不著。看即有形。无端出没。运转自宁。睑眼即万里。开眼即停。此即非相可相。非名可名。烧而不灰。溺而不泥。台即不起。押亦不摧。拾得物不欢喜。失物却不悲啼。大众不乐乐。独自不迁迁。将刀斫不恨恨。附药疗不治治。二心俱一种平等。閦然齐分。身百亿处处赴齐。一名迷达。二名如来。当赞之时地动天雷。一切徒众各各所归。若有信此天必覆之。若当不信寒冻无衣。若写一卷家富丰财。若写两卷聪明智开。教人读诵横病不来。空中赞曰。不可思议。

　　佛说如来成道经


