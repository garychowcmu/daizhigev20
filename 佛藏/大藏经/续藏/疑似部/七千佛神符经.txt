  七千佛神符经
　　




　　佛说七千佛神符经

　　人身延年益算。年一百二十岁。甲辰□□□□益算。七千佛守护人身。令不见恶□□□□救我益算。七千佛为护人身断诸□□□□甲子。从佛益算人身命尽之者。□□□□千佛下生与我益算。七千佛救护人□□□之者。益其食算七百七十佛下生。与我益算。七百七十佛下生身。疾病之者菩萨破魔。三十五佛下生。与我益算。七百七十佛守护人身。令得坚强勇猛精进五十三佛下生。与我益算。七百七十护人身命亿千万岁常得佛道。六佛下生。与我益算。七百七十佛护人益身命。开智慧凭通达无碍。七佛下生与我益算。三十五佛护导人身。威仪无缺。众魔自畏。八万众菩萨与我益算。七十三佛愿佛及诸菩萨并声闻求辟支佛。是诸阿罗汉为弟子益算。七千佛符打锻众魔蛊道山林社稷郎岸北神尽自消灭。千佛符打锻众魔风王灶君水龙之神土公尽自消灭。千佛符打锻五秏六嘘恶梦悲啼野道咒咀尽自消灭。破军星主秏虚。武曲星主官事。廉贞星主口舌。文曲星主恶梦。禄存星主百鬼。巨门星注非尸。贪狼星主恶气。在北斗星注生命。在北斗星注百鬼。三台星主护身命。第一怨星第二良星。第三辟星第。四荧惑星。第五危星能消灾受难。辟除天下疫气疾病。奸非魍魉访。乱鬼皆去千万里之外。急急如律令。
　　第一心开符。第二益算符。第三救护身命符。第四金木水火土不相刻符。第五注生人阿姬死鬼秏嘘神符。所生之注一切恶物见符。散灭急急如律令。
　　将军在子。六月壬子朔二十日癸丑开白。千佛神符保请百年。若月衰日衰。若岁衰时衰。日忌当佩符之后无有衰忌。千佛符厌令其人过灾度难延年益算。受符以后寿命延长。七千佛神符请命。愿受一百二十岁。得算备足符。生之身。佩符之后。诸佛生我。诸经载我。光明照我。阴阳长我。四时养我。五大将我。五云盖我。菩萨护我。六百甲子覆我。五帝助我。五音乐我。五兵卫我。星辰格我。五丝依我。五香薰我。金床卧我。锦被覆我。仙人扶我。玉女侍我。青龙引我。白虎狭我。守公候使人受我。五姓敬我。万姓荣我。长者顺我。乡里媚我。弓箭刀兵盗贼离我。虎狼蚖蛇避我。五毒蛊道避我之身。佩符之后天开四通。百鬼不从。堕水不没。刀兵不伤。出入吉良。不逢祸殃。四方五岳将军所护。无道备具。保宣在前。贤怀敬我。良药与我。神符护我。百鬼避我。百神爱我。天门开我。地户出我。凉泉饮我。风霜雨师除道。当符前者死。逆符者亡。符厌死丧新旧注雌雄破殃伏连之鬼。符厌山林社稷之鬼。符厌游天之鬼。符厌赤舌之鬼。符厌比舍五土注之鬼。符厌日游土气之鬼。符厌星死之鬼。符厌客死之鬼。符厌兵死狱死之鬼。弟子佩千佛符之后。四出行来。千道无穷。万道无难。卧不恶梦。所求常得。所愿从心。千佛法正如符。所敕急急如律令。
　　第一心开　符第二益算符第三救护身命符第四金木水土不相刻符第五注生人阿姬死鬼秏虚神符符厌死丧新旧注雌雄破伏连之鬼三世符厌游天之之鬼符厌赤舌之鬼符厌比舍五土之鬼符厌日游土气之鬼符厌星死之鬼符厌客死之鬼符厌兵死狱死之之鬼符厌界祥女祥之鬼符厌无辜之鬼。

　　佛说七千佛神符经


