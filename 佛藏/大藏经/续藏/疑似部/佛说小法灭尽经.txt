  小法灭尽经
　　




　　佛说小法灭尽经

　　闻如是。一时佛在拘夷那竭国。如来三月当般泥洹。与诸比丘及诸尊菩萨无央数来诣佛所。稽首于地眷属围绕渴仰闻法。世尊寂然默无所说。光明不亮。贤者阿难长跪叉手白佛言。前后说法启光独显。今大众会明更不现。何故如此。此必有异。愿闻其意。佛默不应。如是至三。
　　佛告贤者阿难。吾般泥洹后。五逆浊世魔道兴盛。魔作比丘坏乱吾道。著俗衣裳乐好袈裟五色之服。饮酒炙肉。杀生贪味。无有慈心。更相憎嫉。时有菩萨辟支罗汉比丘。精进修德。一切敬待人所宗何。教化平等。怜贫念老救济穷厄。恒以经像令人奉事。作诸功德。志性恩善。不伤害人。损身济物。不自惜已。设有是人。众魔比丘咸共憎嫉。诽谤扬恶。傧出驱遣不令得住。
　　自共于后不修道德。寺庙空荒无人修理。转就毁坏。但贪钱物积聚不散。不作功德。贩卖奴婢耕田垦殖。焚烧山林。伤害众生无有慈愍。奴为比丘。婢为比丘尼。无有道德。淫侄浊乱男女不别。令道薄贱。皆由此辈。或避县官依猗吾道求作沙门。不修戒律。月半月尽卦名讲戒。厌惓懈怠不欲听闻。抄略前后不肯尽说。经不讲读。设有读者不识字句。为强言是不咨明者。贡高求名嘘天雅步以为劳。冀望人供养众魔比丘。寿终之后精神当堕无泽地狱。五逆罪中无不更历。恒边沙数罪毕。乃出生在边国无三宝处。
　　法欲灭时。人女精勤恒作功德。男子懈慢不用法语。眼见沙门如视粪土。无有信心劫欲弥没。诸天泣泪水旱不调。五谷不熟疫气流行。死亡者众。人民勤苦。县官[革*占]克不顺法理。皆思乐乱。恶人转多如海中沙。劫欲尽故日月短促善者甚少。若一若二。人命促短。四十头白。男子淫侄精尽夭命。年寿六十。女人寿命七八九十或至百岁。大水忽起年至无期。世人不信。不问豪贱没溺浮[漂*寸]。鱼鳖食啖菩萨辟支阿罗汉比丘。众魔驱遂不豫众会。三乘入山福德之处。淡泊自守以为欣快。寿命延长诸天卫护。
　　月光出世得相遭值。共兴吾道五□□□□楞□□□□□未□□化去□□□□□□□□□□□□□□文。

