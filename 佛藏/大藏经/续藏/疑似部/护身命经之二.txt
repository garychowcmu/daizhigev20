  护身命经
　　




　　护身命经

　　者信佛妙法受习不忘。六者不贪世荣断俗因缘。七者愿习圣慧为一切护。八者愿集众生为作倡道。九者在所堕生常愿值佛。十者守持禁戒广度群生。十一者博学众智宣示四辈。十二者常愿与佛世世相值广说道要度人无量。是为十二圣慧者。
　　佛告阿难。若有比丘尼优婆塞优婆夷国王子及诸婇女。有能奉行此十二法者。在所堕生常得值佛。周旋教化长离众苦入三法门功得成就。疾得至佛犹步三界。无所挂碍无能断者。自五前世修行此事自致得佛。若有国王大臣长者中宫眷属及诸善男子善女人四部弟子。欲求此无上道广度一切者。亦当读此经。欲求三乘法者。亦当读此经。欲求早度世取无为者。亦当读此经。欲求上生妙乐天上者。亦当读此经。欲求转轮圣王者。亦当读此经。欲求尊贵富者。亦当读此经。若有女人求男子身者。亦当读此经。欲求世世常与明师相随教化者。亦当读此经。如是一切诸愿所欲者。皆当读此经。此经尊猛。善男子善女人能奉行持此经者。常为十方现在诸佛威神所护。亦为过去七佛所护。及诸尊菩萨大弟子所护为。又天龙鬼神日月五星二十八宿一切诸尊天等。常随拥护读是经者。终不令横死。一切众邪皆不得娆害。是善男子善女人行菩萨之道故。十方众圣皆共护视。读是经者功德无量。佛不二言。闻是经者。受持者书写者。所愿悉得。阿难汝好谛听谛听受持是经。勤教一切人受学讽诵读之。汝莫忘堕。阿难即言。受天尊教。
　　佛说是经时。坐中有长者女名曰善信。与五百同辈一时即起。稽首佛足五体投地。长跪白佛言。世尊信等女人罪秽婴身。蒙佛慈恩得闻圣法。不以女贱愿为弟子。佛言。善来诸女。汝宿有福应得值佛。乐闻法者真得度苦。生生之处远离女身。佛受五戒为清信女。众会无不欢喜。各前以头面著地悉受五戒。佛告阿难。善信女等久生于世。未闻佛时未闻法时。为怨师所怪。随世因缘或毁灭正法。或破塔寺。或杀真人。或负三尊财物。或杀父母。或犯众怨。不自觉智。所作众罪不可称计。今得见佛。心开意解。及知前世所行为非。信等同辈自今以后。改住修来奉佛尊戒。并持此经。世世不犯。愿佛哀愍悉赐五戒。
　　佛告诸女。汝谛听受持。一者守仁不杀恩及群生。二者义护不盗损己济众。三者贞洁不淫行无沾污。四者言不详[言*奇]不犯口过。五者远酒不饮不犯众怨。修奉斋戒常行大慈。咒愿一切尊修佛语。终不中悔。任力所能宁守善而死不犯怨而生。汝等以来持佛禁戒。诸天所叹。莫德随俗邪罔跪拜鬼神护持禁戒。如拔头然。坐自观身。形不久立。色不久解。命如风遇少疾如里。勿持容恣自处怨行。万物无常。当建精进弃损世念。如菩萨行所愿发心。今世后世欲求何等。如愿悉得终不虚也。
　　佛告阿难。汝等护行可得至佛。佛道不可不学。经法不可不读。吾今得佛但积学所致。大乘妙法。无男无女无贵无贱。闻是经者。诸佛加护。所愿悉得。佛说是经时。天龙鬼神帝王人□及四部弟子有三亿人。见佛说是经。皆大欢喜叹未曾有。各发无上正真道意。前以头面著地作礼奉行。
　　佛告阿难。汝谛听受持广宣流布。令一切众生有形之类。受持读诵书写供养。佛之要法能除无数劫极重之罪。能度无量无边阿僧祇众生悉得解脱。此经佛口中所出。有□读一句一偈读叹之者。众邪违道一切怨鬼不得来近。寿命正长终不横死。所欲求者如愿悉得。说是经时。一切大众及诸龙鬼神四部弟子。顶礼佛足。受天尊教一心奉行。
　　正光二年十二月十五日　信士张阿宜写护身命经受持读诵供养经。上及七世父母。下及己身皆诚善[口*弟]之道。

