  佛母经
　　




　　佛母经

　　尔时世尊入般涅槃。倚卧双告诸大众。吾今欲般涅槃。不见阿难及吾迦叶。来时语言。吾与汝不相见也。即使忧波梨往诣刀利天上。告吾母知。举身疼痛不可思议。愿母早来。礼敬三宝。尔时佛母于其中夜作六种恶梦。一者梦见珍山崩。二者梦见四海枯竭。三者梦见五月下霜。四者梦见宝幢幡摧斫幡花崩倒。五者梦见四火来烧我身。六者梦见两乳自然流出。尔时佛母说梦未讫。正见忧波梨从空而来。口问。圣人从何方来。颜容憔悴。面色无光。状似怯人。尔□忧波梨哽咽声嘶。量久不语。告言。佛母佛母。我如来大师昨夜子时舍大法身入般涅槃。故遗我来告。请眷属。尔时佛母闻此语。以浑堆自摸。如须弥山崩。遍体而现。如波罗奢花。闷绝躄地。时有二天女。将水噀之。量久还惺。尔时佛母将诸徒众恭敬围绕。从刀利天下至娑罗双树间。正见如来。殡敛以讫。唯有僧伽梨衣。叠著棺边。钵盂锡杖挂其树上。有二师子。自刭而死。十大弟子向天号哭。尔时佛母手携此物而作是言。此是我子。生存在日持用此物。化导众生。此物今无主也。尔时佛母绕棺三匝。却住一面。闷泪而言告言。慈子。汝是我子。我是汝母。汝今入般涅槃。云何不留半偈之法。尔时如来闻母唤声。金棺自开。却坐千叶莲花台上。为母说法。
　　世间苦空　　诸行无常　　是生灭法
　　生灭灭已　　寂灭为乐

　　尔时佛母闻此法。以心生欢喜。还归本天。未至天所。住立虚空。心生慈悲。呜呼大哭。天地震动。泪下如雨。云中百鸟皆作哭声。一切恩爱会有别离。何其如来□□□□□涅槃大般涅槃经佛。

