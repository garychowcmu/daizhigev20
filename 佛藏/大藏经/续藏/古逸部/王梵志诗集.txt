  王梵志诗集
　　




　　王梵志诗集　　前序□□□□上

　　但以佛教道法无我苦空。知先薄之福缘。悉后之因果。撰修劝善诫勖非违。目录虽则数条。制诗三百余首。且言时事不浪虚。谈王梵志之贵文。习丁郭之要义。不受经典皆陈俗语。非但智士回意实易。愚夫改容。远近传闻劝征令善。贪婪之史□□侵渔。尸禄之官自当廉谨。各虽愚昧情极怆然。一遍略寻三思无忘。纵大德讲说。不及读此善文。逆子定省翻成甚孝。懒妇晨夕事姑嫜。槎郎[身*弱]子生惭愧。诸州游客忆家乡。慵夫夜起。懒妇彻明。对绢筐悉皆咸臻。知罪福勤耕恳苦足口粮。一志五情不改易。东州西郡并称扬。但令读此篇章熟。顽愚暗憃悉贤良。
　　遥看世间人。村坊安社邑。一家有死生。合村相就泣。张口哭他尸。不知身去急。本是长眠鬼。暂来地上立。欲似养儿毡。回干且就湿。前死深理却。后死续即入。
　　吾富有钱时。妇儿看我好。吾若脱衣裳。与吾叠袍袄。吾出经求去。送吾即上道。将□入舍来。见吾满面笑。绕吾白鸽旋。怜似鹦鹉鸟。邂逅暂时贫。看吾即貌哨。人有七贫时。七富四相报。从财不顾人。且看来时道。
　　家口总死尽。吾死无亲表。急首买资产。与设逆修斋。托生得好处。身死雇人埋。钱财邻保出。任你自相差。
　　身如圈里羊。命报怜相当。羊即披毛走。人著好衣裳。脱衣赤体立。则假不如羊。羊即日日死。人还日日亡。从头捉将去。还同肥好羊。羊即辛苦死。人去无破破伤。命绝逐他走。魂魄历他乡。有钱多造福。吃著好衣裳。愚人广造罪。志者好思量。
　　可笑世间人。痴多黠者少。不愁死路长。贪著苦烦恼。夜眠游鬼界。天晓归人道。忽起相罗拽啾唧索祖调。贫苦无处得。相接彼鞭拷。生时有苦痛。不如早死好。
　　他家笑吾贫吾贫。吾贫极快乐。无牛亦无马。不愁贱抄掠。你富户役高。羞利并用却。吾无呼唤处。饱吃长展脚。
　　你富披锦袍。寻常被缠缚。穷苦无烦恼。草衣随体著。大有愚痴君。独身无儿子。广贪多觅财。养奴多□婢。伺命门前唤。不客别邻里。死得四片板。一条黄衾□。钱财奴婢用。任将别经纪。有钱不解用。空手入都等。泛□□□道。负持愚痴鬼。荒忙身卒死。即遍伺命使。反缚棒□□。□渡奈河水。倒[木*(尤-尢+曳)]至厅前。枷棒遍身起。死经一七日。刑受罪鬼牛。头钱叉□□卒把乃□。碓捣硙磨身。覆生还覆死。橑乱失精□。无由见家里。妻是儿被他人□后翁使。奴事新郎君。婢逐度娘子。驷马被金鞍。镂镫银鞦辔。角弓无主张。宝剑□著地。设却百日□。浑家忘却你。钱财他人用。古来寻常事。前人多贮积。后人无惭愧。此是守财奴。不兑贫穷死。
　　夫妇相对坐。千年亦不足。一个病著床。遥看手不触心报到头来。徒费将钱上。宝物积如山。死得一棺木。空手把两拳。口里徒含玉。永离台上镜。无心开衣眼镜尘尘满中。剪刀生衣□。平坐歌舞处。无由更习曲。琵琶绝笑声。琴弦断不续。花怅后人眼。前人自薄福。生座七宝堂。死入土角触。丧车相勾牵。鬼□还相哭。日埋几千般。光影急迅速。富者辨棺木。贫穷席里角。相共唱奈何。送著空冢□。千休即万休。永别生平乐。志者入西方。愚人堕地狱。□头入苦海。冥冥不省觉。擎头乡里行。事当逞靴袄。有钱但著用。莫作千年调。百岁乃有一人。得七十者稀。张眼看他死。不能自觉知。痴皮裹脓血。顽骨强相随。两脚行衣架步步阿鼻。双盲不识鬼。伺命急来追。赤绳串著项。反缚棒背皮。露头赤脚走。身上无衣被。独自心中骤。四面被兵围。向前十道税。背后铁锤锤。伺命张弓射。苦痛剧刀锥。使者门前唤忙怕不容迟。裸体逐他走。浑舍共号悲。宅舍无身护。妻子被人欺。钱财不关已。庄收永长离。三魂无倚住。七魄散头飞。泛沦三恶道。家内无人知。有衣不能著。有马不能骑。有奴不能使。有婢不相随。有食不能吃。向前恒受饥。冥冥地狱苦。难见出头时。□逐次第去。却活知有谁。
　　善劝诸贵等。□□□□□□□□造桥梁运度身得过福至生西方□□□□□□□□知厌足身是有限。身程期太剧。但纵□□□□□□□□转烛□人连脑痴买锦妻裴束无心□□□□□□□□误。只得暂时劳。旷身入苦毒。
　　傍看□□□□□□□□造宅舍。拟作万年期人人岁乃有一。纵令长□□□期却半欲似。流星光暂时　中途少□□□□□于儿无问男夫及女妇不得惊忙审三界□□□黑月月增长害身肥日日造罪不知足。
　　大云寺学仕郎邓庆长

