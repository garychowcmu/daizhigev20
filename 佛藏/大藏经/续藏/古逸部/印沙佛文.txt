  印沙佛文
　　




　　印沙佛文

　　仰启莲花藏界清净法身。百亿如来恒沙化佛。清凉山顶大圣文殊。鸡足嵓山得道罗汉。龙宫秘典鹫岭微言。道眼他心一切贤圣。唯愿发神足。运悲心。降临道场。证明功德。厥今置净坛于八表。敷佛于四门。中央建观音之场。释众转金言之部。设香馔供三世诸佛。散净食与水陆生灵。合境虔恭倾城恳颡者。为谁施作。时则有我府一太保　瑞福攘灾之加会也　伏惟我□太保门传阀阅。应贤五百之年。岳渎清生资。当期半千之士。文过周孔雅操。入木而七分。弯弓穿扬举矢。猿啼而绕树宽弘治众。万姓叹异瑞之风。设法安人。千家贺尧年之庆。加以信珠皎净心镜先明。凭释教以定八方。奉□圣贤而安社稷。先陈志恳。相鹫岭而倾心。请佛迎僧。结净坛于九地。六时转念经声动晓于合城。士庶诰天。铃梵洪鸣于满城。是时也太阳北照。凝冻相容。僧徒念诵以周圆。灌顶精诚已五日总斯多善。无限朦因先用庄严。梵释四王龙天八部。伏愿威光转盛。福力弥增兴运慈悲。救人护国。当今圣主永坐皇城。十道争驰赤心向国。又特是福伏用庄严。我太保贵位。伏愿福如海岳。永虎节而迎祥。禄极江准。治河西而代。国太吉庆比日月而渐圆。公主夫人恒昌保芳颜而永洁。剌使尚书等固受愿接踵而绍隆。诸小娘子迎长寿贞阑而皎皎。然后河清海晏不闻忧苦之声。四寖来降永绝烽烟尘之战。三灾弥灭尽九横于海嵎。励疫消灾。送饥荒于地户。散沾法界。普及有情类。此胜因城登觉道摩诃般若。
　　夫旷贤大劫有圣人焉。出释氏宫名薄伽梵。心凝大寂身意无边。慈化众生号之为佛。厥今坐前社足等故。以三春上津四□。初分脱塔印沙启加愿者。奉为躬保愿功德之福会也。唯公乃金声夙显玉誉早闻。列位名班升荣冕职。遂乃妙回宿殖善芽发于今生。业果先淳道心坚。于此日四大而无注晓。五蕴而皆空脱。千里之真容印恒沙之遍迹。更能焚香。效外诸僧徒于福事之前。散餐遍所于水陆之分。以此印佛功德回向福因。先用庄严梵释四王龙天八部。伏愿威光转胜福力弥增救人护国。愿使圣躬延受五谷丰登。管内人安歌谣满城。又持胜福伏用庄严施主即体。唯愿身而玉树恒净恒明体。若金刚常坚常固。今世后世莫绝善缘。此世他生善牙增长。然后散沾法界普及有情类。此胜因齐成佛果摩诃般若。

