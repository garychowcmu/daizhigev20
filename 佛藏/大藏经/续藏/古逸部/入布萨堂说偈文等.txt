  入布萨堂说偈文等
　　




　　入布萨堂说偈文等

　　持戒清净如满月　　身口皎洁无瑕秽
　　清净和合无违诤　　尔乃可得同布萨

　　受水偈文

　　八功德水净诸尘　　灌掌去垢心无染
　　奉持禁戒无缺犯　　一切众生悉如是

　　浴筹说偈文

　　罗汉圣僧集　　凡夫众和合
　　香汤浴净　　布萨度众生

　　受香汤说偈文

　　香水勋沐澡诸垢　　法身具足五分充
　　般若圆照解脱满　　群生同会法界融

　　唱行香说偈文

　　戒香定香解脱香　　光明云台遍世界
　　供养十方无量佛　　见闻普勋证寂灭

　　受筹说偈文

　　金刚无碍解脱筹　　难□□□□□果
　　我今欢喜顶戴受　　一切众生悉如是

　　还筹偈文

　　具足清净受此筹　　具足清净还此筹
　　坚持禁戒无缺犯　　一切众生悉如是

　　清净妙偈文

　　清净如满月　　清净应布萨
　　身口业清净　　尔乃同布萨

　　布萨竟说偈文

　　诸佛出世第一快　　闻法奉行欢喜快
　　大众和合寂灭快　　众生离苦安乐快

