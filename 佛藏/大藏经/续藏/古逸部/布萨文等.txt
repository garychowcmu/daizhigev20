  布萨文等
　　




　　布萨文等

　　诸佛现兴善权化物。群生瞻奉鄙惑消亡。虽法阐三乘戒□□□□□□钝开合有差。凡所见闻俱蒙胜益。此会事也时我□□□□爰及教授阇梨为劝道之主也。将使真风广扇佛日重明□□□谢之端土庶展听闻之福。于时开宝地竖金幢。香烟与瑞□□□□清梵共笙歌而合响筹称解脱顶戴受持戒号防非深□□□菩提藏种沾甘露。以抽芳觉树祥花。结香园之味果。以斯一一□□□□先用庄严。梵释诸王龙天八部。惟愿身光增益圣力冥□□念含生匡兹教法。使阴阳应序。风雨声和。稼穑丰登。人民乐业。又□胜福庄严圣神赞。伏愿寿齐圣石。命等灵椿。官寮善披无疆尊宿。福资有识。然后兵刀永绝。教迹流通。凡厥含情俱登觉道。

　　布萨文

　　夫法王应现威振大千。法教兴崇弘通是务。况宣传戒藏。每月二时精守不逾福资家国。于是幢钟召众奏梵延僧。香腾五云幡晖众彩。总斯多善无限良缘即用庄严。上界天仙龙神八部。惟愿威灵潜卫圣德冥加。使日月贞明。阴阳克序。和风应节。甘雨顺时。四人有乐于安边。万里无虞于永岁。即愿法永扇释教弘敷。一切含灵俱登觉道。

　　布萨文

　　夫窃见流沙一方缁徒累百。其能秉惠炬建法幢。弘志教于即时。竖津梁于来世者。岂非我教授之谓欤。故能使二部律仪策勤而不倦三　□躅相继而无穷。布萨之法洗涤于烦笼。住持之功继明于动植。唯愿以斯自□无疆福因先用庄严。梵释四王龙天八部。即愿福德逾增威光转盛。消除疫疠利乐生灵。三边无变怪之忧。百谷有丰登之乐。又用功德奉资圣神赞普。伏愿明齐舜宇靡叶尧汤。补恩惠于八方。亲鐱黎于一子。次用功德庄严我节儿上论。伏愿荣高往岁庆益今辰。此用庄严都督社公。惟福逐年长寿逾金石。然后散沾法界普及有情。

　　罢四季文

　　夫佛日舒光无灾不遣。般若流演河福不臻。今者启八龙之宝藏。开五印之真文。会二百之梵轮。于三旬而转诵者。则我当今圣神赞保。愿功德之端叙矣。伏惟圣神赞普道迈义轩。功超尧舜握图脚历秉录匡时八表廊清广弘。十善家以别崇妙福特竖芳。因建四季道场。希万机永古。由是照自舟阙远今炖煌每岁修崇恒为常戒。今兹会者则春季之终毕矣。是日也无田初绿桃苑谗红。玉彩向终金言告罢。相此殊胜无疆福。因先用庄严。
　　夫应化无方神用不倦。恩沾动植。福洽生灵。天中之天独擅其务。至于妙事岂足繁词。此瑞之兴抑有由矣。今则三春中律四序初分。絮拆南枝。冰开北岸。广法王之化迹冀弥千殃。扬大圣之辞荣悕臻万善。于是不局月殿。夜击霜钟受集缁徒。竞持幡盖列四门之胜会旋一郡之都城。像设金容。云非鹫岭。眉开毫月。花步莲宫。倾市倾城摇山荡谷。迦维厌欲岂用年哉。所冀四王护世百福。潜加搀抢扫于天门。疫疠藏于地户。庆云有世善色。凝空倒载干戈。修文偃武。总斯功德回奉龙天八部。惟愿威光恒赫神力无涯。灾害不生祸乱不作。又持胜福上资圣神赞普。唯愿万国纳贡四海来庭。宝历恒昌。金石比寿。又持胜福庄严节儿都督。唯愿寿命逾远禄极万钟部落。使官辽门传九戟。然后散沾法界普洎有情。赖此胜因咸登乐果。

　　行城文

　　我法王之利见也大矣哉。故降神兜率现影王城。观妙色有苦于痈疮。骸宝住乃逾于宫阙。御四魔而登正觉。居三界而独称尊。神化难量叵能谈也。今者春阳今月地拆萠芽。鸟向含春风摇。抑于是豁开奈苑洞启莲宫。金相焕烂于四衢。银毫晖舒于八极。隐隐振振如旋白饭之城。巍巍峨峨似绕迦维之阙。尊卑务集大小云奔。笙歌竞奏而啾留法曲。争陈而槽揆所冀百福被矣。千障云祛睹胜相兮获因。瞻妙色兮生福。总斯多善。莫限良缘。先用庄严。释梵四王龙天八部。唯愿增威力益神通。并妖氛驱疫疠。次持胜福奉用庄严。我当今圣神赞普。伏愿寿永固等乾坤六几宾四海。伏次用庄严节儿尚论麦及都督杜公为云为雨济枯涸。于明朝部落使诸官建忠贞于圣伐。然后上空穷空界傍枯十方。赖此胜因成正觉道。

　　行城文

　　应化无穷作用不倦。恩沾动植福洽生灵。天中之天独擅其势。至于妙事岂足繁词。此会之瑞抑有由矣。今则四序将尽。三春肇来。送故纳新。除灾建福。冀清封垒保艾蒸黎。于是月殿不局霜钟。夜击爰集缁侣。悉索幡花出佛像。于四门绕重城而一匝俨然相好鹫岭云非焕烂。毫光莲峰降步倾城倾市荡谷摇山舍卫逾城岂用年矣。即冀四王护世百福潜加搀枪扫于天门。疫疠藏于地户。庶云布族喜色凝空。倒载干戈修文偃武。总斯功德回施龙天八部。惟愿威光恒赫神力无涯。灾害不生祸乱不作。又持景福上资圣神赞普。惟愿万国纳贡四海来庭。宝历恒昌金石比寿。皇太子殿下游雷远震少海。长清夫人兰桂永芳。妃嫔神花献颂。又持胜福总用庄严我都督杜公禄极万钟。然后。

　　行军转经文

　　夫诸佛兴悲无缘普备有情。见异感迹缘老故使归向者福逐。愿生轻毁者祸随心起。则知祸福自致非圣爱憎者与然。今此会转经意者。则我东军国相论掣脯敬为西征。将仕保愿功德之建修也。伏惟相公天降英灵地资秀气。岳山作镇谋略坐筹。每见北勇兴师频犯边境。抄劫人畜暴枆田苗。使人色不安峰飙数举。我国相慢然忿起。怒发冲冠。遂择良才主兵西讨。虽料谋指掌。百无一遗。然必赖福资保其清吉。是以远启三危之侣遥祈八藏之文。冀仕马平安永宁家国。故使虔虔一志讽诵金刚。济济僧尼宣扬般若。想此殊胜夫何以加。先用庄严护世四王龙神八部。愿使威光盛福力增。使西陈齐威北戎伏款。又用庄严行军将相。伏愿才智日新福同山积。寿命遐远镇坐台阶。诸将仕等三宝抚护万善庄严。然后。

　　转经文

　　我法王之利见也难可详焉。其有归依者果无不克矣。然今启龙藏宅一心击洪钟邀二众者。其谁施之。则我国相论掣脯敬为西征将仕保愿功德之所建矣。伏惟相公乃何岳降灵神威动物咸恩。出塞曰　抚俗安边。一昨春初扶阳作[薩/女]摽桌人畜。由是大举军师并除凶丑。虽兵强仕勇。然福乃祸师。是以远杖流沙精祈转念。今者能事遐列胜福斯圆。总用庄严行军将相即体。愿使诸佛护念使无伤损之忧。八部潜加愿起降和之意。然后人马咸吉仕卒保康。各守垂永除征战。然后散沾法界普及有情。赖此方因咸登觉道。

　　置伞文

　　夫除灾静难者莫善于佛顶密言。集福延休者事资于行城念诵。今者春阳今月寒色犹威。请二部之僧尼建白幢于五所者。其谁施之。时则有节儿都督为合邑黎元报愿功德之所建矣。伏惟节儿都督公平育物罄节安边。恐瘳疾流行灾殃条起。是以预修弘愿建竖良因。行城将殄于妖氛。竖幢用臻乎福利。今既能事备胜愿享。福长空量难比。以兹胜利先用庄严梵释四王龙神八部。

　　置伞文

　　夫睹相兴善者无出于应化之身。穰灾怯祸者莫过乎佛顶心咒。然无身之身故现身而齐难。无说而说说心咒而持危。盛事之兴莫大于兹矣。今者炖煌之府内竖白法之胜幢。设佛顶于四门。使黑业之殄扫厥。今此会其谁施之。时则有二节儿岳牧杜公等。为城惶报安之所建也。唯节儿都督以虑炖煌西极境接北胡。跃马控弦寇盗无准。恐芆践稼穑百减衣食之源。九农匪登使万人坏罄悬之念。所以互相设计务在安人。若论护国匡邦无过。建斯幢伞。即冀除灾殃于不毛之地。并疫疠于无何有之乡。五谷无霜雹之灾。万品登人寿之城。先资是福奉用庄严圣神赞普。伏愿宝位永固金石齐年。四海澄清万方朝贡。亦持此善庄严节儿都督为霜为雨济枯旱。于明朝部落使诸官建中贞于圣代。又持是善亦用庄严。二教授阇梨。伏愿极拔殊苦超出轮回。寿等寒松福如春草。然后薄沾动植遍及无疆。赖此胜因登正觉道。

　　置伞文

　　夫延祥展庆必赖于胜幢。扫蘖除灾要资于儿力。故使善住闻其增寿。庆喜克获本心。魑魅畏之逃刑。天魔怖而求救。大哉神儿。无得而称者欤。今属和风动物蛰户。将开幡盖俳徊缁伦肃穆者何。所谓耶时则有我节儿。尚论及都督杜公等。并乃养人如子忧国同家。恐妖氛肆恶于城中。品物屡遭于逆厄。是以三阳令月启三福于释尊。四季初辰竖四门之利。总斯殊妙最上福田。尽用庄严梵释四王龙神八部。伏愿威光盛福力增。育黎无护军国。我圣神赞普。唯愿圣躬坚远。日往月来。宝住恒昌。天长地久。节儿都督松皇比寿。福庆相资。部落使诸官等。唯愿助理平和。惟清惟直。然后四时顺五谷登。百殃除万祥集。般若神儿诸佛所师。大众□城一切普诵。

