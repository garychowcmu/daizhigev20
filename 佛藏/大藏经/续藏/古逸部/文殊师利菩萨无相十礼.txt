  文殊师利菩萨无相十礼
　　




　　文殊师利菩萨无相十礼

　　清凉山中大圣文殊师利菩萨。端坐政看心。心亦不可得。至心归命敬礼。真如法身佛。无色无形像。无根无住处。不生不灭故。敬礼无数观。不来亦不去。不取亦不舍。远离六入故。出过于三界。等如虚空。诸欲不染故。于诸威仪中。去来及睡悟。常在三昧故。去来悉平等。已住于平等。不坏平等故。入诸无相定。见诸法寂净。离诸寂净故。诸佛虚空相。虚空亦无相。离诸因果故。虚空无中边。诸佛身亦然。心同虚空故。佛常在世间。而不染势法。不分别世间故。诸法由如幻。如幻不可得。离诸幻法故。一切平等礼。无礼无不礼。一礼遍含识。同归实相体。普为四恩三有及法界众生同如如。归命忏悔至心忏悔。我于三时求罪性。内外中间心实无。已无心故诸法寂。三毒四倒悉皆如。忏悔已归命礼法身如来至心劝请。一切诸法本不生。已无生故何有灭。不生不灭性常住。唯愿诸佛莫涅槃。令诸众生照本性。自然游戏涅槃城。行者但能照五蕴。无我无人两边空。劝请已归命礼法身如来。至心随喜。法本不贪亦不畏。勿我不一亦不异。同观一实证无生。无缘等观尽随喜。观空照有如如性。唯愿众生勤照心。心体由来性清净。妄色虚空同智真。随喜已归命礼法身如来至心回向。迷于一室随明想。执明想故我尘生。今照我尘无自性。回向无住涅槃城。五法包含于政智。八识清净净心王。回此荫身成佛道。四仪一向现前行。回向已归命礼法身如来至心发愿。令诸众生妨六贼。悲智二照现前行。不断不常离无量。非空非有惶了行。四智三身缘彼体。五眼常照浪三明。三众意生无障碍。菩提树下度群萠。发愿已归命礼法身如来一切恭敬。归佛德菩提。道心恒不退。愿共诸众生。同入真如体。归法萨般若。得大总持门。愿共诸众生。同入真如海。归僧息诤论。同入和合海。愿诸众生等。悉发菩提心。三业恒清净。和南众法身佛。诸众等听说寅朝清净偈。欲求寂灭乐。当学沙门法。衣食之身命。精粗随众等。诸众等今日寅朝清净上中下坐各记六念。诸众等听说午时无常偈。人生不精进。□若树无根。叶花至日终。能得已时新。花亦不久鲜。色亦非常好。人命如刹那。须臾难可报。今劝诸众等。勤修无上道。诸众等听说黄昏无常偈。此日已过命。即随减如少。

