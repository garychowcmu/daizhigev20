  金刚般若经挟注
　　




　　金刚般若经挟注

　　见诸相非相。即见如来(如来法空)□□□□□□(离相而见矣也)须菩提。白佛言世尊。□□□□□□□句。生实信不(凡夫心。信因取相生恐闻是理无处寄。心)□□□□□□作是说(般若深宗。为最上乘者。说闻□即悟不应不信故。莫作此问也)□□□□□戒修福者。于此章句。能生信□□□□□□(况今正法流通。而无信耶)当知是人。不于一佛二佛□□□无量千万佛所。种诸善根(能之)□□□□□□章句。乃至一念。生净信者(不见能生)□□□□□□来。悉知悉见。是诸众生。得□□□□□□□(具佛法眼故。能悉见知见。是净信众生。得如是无量福德)何以故。是诸□□□生相寿者相。无法相。亦无非□□□□□□(一念净。三空顿解。若计诸相。则不名净信。能信般若。知达法空。故知。是众生无复诸相)□□□则为著我人众生寿者(何以相即)□□□□□□□(生净信也)若取法相。即著我人众生□□□□□□以故。若取非法相。即著我人众□□□□□法不应取非法(不取法相。以空破有。若滞空不空。还著有相)□□□□如来常说。汝等比丘。知我说□□□□□□况非法(以是不取于相故。如来常说。说无法本破于有。若知有不有。遂悟)□□□□(岸筌。以取鱼得鱼忘筌。到岸舍筏故。大圣诸见。诸见既除。空法亦尽。况非空法其可)□□□□何如来。得阿耨多罗三藐三□□□□□□耶(前令舍法遣彼两偏。则佛于菩提。如何独得。而为人说法耶)须菩□□□□□无有定法。名阿耨多罗三□□□□□□□如来可说(无上正道。寂然无体。无相悟。佛得菩提已。悟则无佛)□□□□□以故。如来所说法。皆不可取。不□□□□□(众生离相故。不可取。离言故不可说。而妙不有。非非则不无。不有不无。离诸言相故)□□□□所以者何(所以佛当说法。而无定法可说者何)一切贤圣。皆以无为法而有差别(无为法中本无差别。三乘贤圣根识不同。一音演说浅深随□□未悟则量病授药。故常说法。已悟则药病皆除。无法可说□□)须菩提于意云何。若人满三千大千世界七宝。以用布施(□□□□□□□若人财宝之施。以明章句。理实非虚)是人所得福德。宁为多不。须菩提言。甚多世尊(七宝珍异。三千皆满。无性之福施。广增多)何以故。是福德。即非福德性。是故如来。说福德多(所以施广而福多。由非福德性故。若是福德性。则不应宝□而福多。只由无性之福假外缘。是故如来。说福德也)若复有人。于此经中。受持乃至四句偈等。为他人说。其福胜彼(财施之福。非福德性。福虽因施。不趣菩提。持经之功。句偈虽少。能令众生除烦恼障。是真福德。故胜于彼)何以故。须菩提。一切诸佛。及诸佛阿耨多罗三藐三菩提法。皆从此经出(般若正智。圆照无碍。无上正道。因是发明。诸佛始则自修。终以化物。利济弘远　何莫由斯)须菩提所谓佛法。即非佛法(法无自性。证则弥同。因教悟空故称佛。法由教立。悟不滞空。直论无法可非。岂但即非佛法)须菩提。于意云何。须陀洹能作是念。我得须陀洹果不(修习无漏。证无漏果。悟无所得。名须陀洹。借小乘之无我。明般若之忘相)须菩提言。不也世尊(是人不起得果之念)何以故。须陀洹名为入流。而无所入。不入色声香味触法。是名须陀洹(习无漏果。则名入道流。不取果相。故无流可入。岂以忘相。而无道流可入。复于有我。而入声色六尘耶)须菩提。于意云何。斯陀含能作是念。我得斯陀含果不(断欲界思惟。得人我空相。证果之时。有斯念不)须菩提言。不也世尊(是人不起得果之念)何以故。斯陀含。名一往来。而实无往来。是名斯陀含(尽天人趣。获往来生一。斯往来则明所得果。不取果相。故实无往来。若见一往来果。是生我慢。则非斯陀含)须菩提。于意云何。阿那含能作是念。我得阿那含果不(断欲界思尽。更不复来。证果之时。有斯念不)须菩提言。不也世尊(是人不起得果之念)何以故。阿那含名为不来。而实无来。是故名阿那含(达无人我。不复还来。故名不来人法二空。无取住相。故实无来。即阿那含。而具斯义)须菩提。于意云何。阿罗汉能作是念。我得阿罗汉道不(修习智慧。断除烦恼。证果之时。有是念不也)须菩提言。不也世尊(是人不起得果之念)何以故。实无有法。名阿罗汉(以断烦恼。名阿罗汉。烦恼性空。断无所断。悟无所断。岂复别有阿罗汉耶)世尊。若阿罗汉。作是念。我得阿罗汉道。即为著我人众生寿者(若取果相。即计有我。于我不忘诸相。咸著相受报　众恼皆生。取相受生。岂名罗汉)世尊。佛说我得无诤三昧。人中最为第一。是第一离欲阿罗汉(善吉乐阿兰行。得三昧定。深入观不相违诤。凡诸人中。最为超胜。故云第一。三界烦恼。逐境爱累。是名为欲。如是悉离。故亦云第一)我不作是念。我是离欲阿罗汉(我于尔时。曾不起念云。有欲可离。有果可得)世尊。我若作是念。我得阿罗汉道。世尊则不说须菩提是乐阿兰那行者(我若起念。计有得果。获离欲道。即成著我。违无诤行。则世尊。不应说我是乐阿兰那也)以须菩提。实无所行。而名须菩提。是乐阿兰那行(于行无行。是了空相)佛告须菩提。于意云何。如来昔在然灯佛所。于法有所得不(将明菩萨亦悟于空。故却问。我昔为菩萨。于然灯佛所。受记菩提。当尔之时。见有菩提法可得不)世尊。如来昔在然灯佛所。于法实无所得(悟法性空。得无生忍。勤行般若。胜果则曰菩提。深入正观。诸佛由之授记)须菩提。于意云何。菩萨庄严佛土不(菩萨修持净土行业。见有净土可庄严不)不。也世尊。何以故。庄严佛土者。即非庄严。是名庄严(万行不常。毕竟空寂。亦有修习。假名庄严。国土本空。无庄严相。能了无相。即以是庄严故。是名庄严也)是故须菩提。菩萨摩诃萨。应如是生清净心。不应住色生心。不应住声香味触法生心(是以修习者故。不取庄严之相。应如是生毕境空寂心。是心清净故。不住于色。及声香等。若于是法。而生心者。即非清净心所证之果。非毕境果故。不应如是也)应无所住。而生其心(知色相空。心无所住故。于无所住。生清净心。虽假生心之名。而无住心之相。无住正观。慧照湛然。是则以不住法。住般若中也)须菩提。譬如有人。身如须弥山王。于意云何。是身为大不(身相空。假如须弥山。虽有大名。皆非实体。不应起心取相。以为大身。破前取色之心。故起大身之问)须菩提言。甚大世尊。何以故。佛说非身。是名大身。(观乎泰山。木石同坛。和合众材。假名为大。本无自性。何定大耶。所以佛说非身。是名大身。不应生心。以取身相。如色声等不可取)须菩提。如恒河中。所有沙数。如是沙等恒河。于意云何。是诸恒河沙。宁为多不(以一恒河沙。而数。于河河中之沙。亦复如彼。如此之数。为多不耶)须菩提言。甚多世尊。但诸恒河。尚多无数。何况其沙(以沙数河河尚无数况复于沙。实为甚多)须菩提。我今实言告汝。若善男子善女人。以七宝满。尔所恒河沙数。三千大千世界。以用布施。得福多不。须菩提言。甚多世尊(无性之福。施广福多。沙河大千。其数无量。故知。所得福。至于甚多)佛告须菩提。若善男子善女人。于此经中。乃至受持四句偈等。为他人说。而此福德。胜前福德(财施虽多。无益慧解。章句虽少。必趣菩提。以此校量。故无等级)复次须菩提。随说是经。乃至四句偈等。当知。此处一切世间。天人阿修罗。皆应供养。如佛塔庙(更标胜义。以劝修行。佛灭度后。有塔庙遗像若复有人。随说是经兼持句偈。则天人等辈。皆当供养。如彼塔庙)何况有人。尽能受持读诵。须菩提。当知是人。成就最上第一希有之法(般若正智。能趣菩提。若人受持。必生信解。即知是人。能成就无上菩提。故云最上第一希有之法也)若是经典。所在之处。则为有佛若尊重弟子(此云经典所在之处。则上成就希有之人。胜法在人。则为有佛。少有差降。犹如尊重弟子)尔时须菩提。白佛言世尊。当何名此经。我等云何奉持(前来所明。皆无定法。法虽无定。教必有宗。欲宣是义。故起斯问)佛告须菩提此经名为金刚般若波罗蜜。以是名字。汝当奉持(般若正智。喻如金刚。破烦恼障。了出中道。渡贪爱流。超到彼岸故。以是名字。无量胜义。汝当循名责实。依是奉持)所以者何。须菩提。佛说般若波罗蜜。则非般若波罗蜜(说般若法。差烦恼病。烦恼是妄。由执见生。妄病既除。真法应舍。若执持般若。不解空义。惟此般若。亦成烦恼故。佛说般若波罗蜜。则无定法名般若)须菩提。于意云何。如来有所说法不(前云则非般若。未明所以。则非。故却质此疑。以通前义)须菩提。白佛言世尊。如来无所说(于言无滞。终身言而未尝言。于法无取。终身说而未尝说。如我所说。则法尚应舍。昧于斯道。则言者不知故。于此二夜□。我都无所说)须菩提。于意云何。三千大千世界。所有微尘。是为多不。须菩提言。甚多世尊(前明理教无取。此明境界亦空)须菩提。诸微尘。如来说非微尘。是名微尘。如来说世界。非世界是名世界(散彼世界。以为微尘。于彼尘中。本无自性。积彼微尘。以成世界。于此世界。岂有性耶。本无自性。故非微尘。为是假缘。是名世界)须菩提。于意云何。可以三十二相。见如来不。不也世尊。(法本无言。因言立教。身本非相。因相见身。因言立教。既不可执言。而求理。因相见身。故不可取相而见佛)何以故。如来说三十二相即是非相。是名三十二相(假立身相。以表法王。诸法本空。身相非有。能知诸相。非相。色相皆空。即此妙身。是名三十二相)须菩提。若善男子善女人。以恒河沙等。身命布施。若复有人。于此经中。乃至受持。四句偈等。为他人说。其福甚多(多以身命布施。胜报尚有轮回。少能受持是经。累尽自无生灭。校量其福。持经甚多)尔时须菩提。闻说是经。深解义趣。涕泪悲泣。而白佛言。希有世尊。佛说如是甚深经典。我从昔来。所得慧眼。未曾得闻如是之经(昔得慧眼。于有见空。今闻是经。于空亦遣　是名中道故未曾闻。善吉解空。久得深趣。将欲起教。以示未来故。涕泪悲泣。叹其希有)世尊。若复有人。得闻是经。信心清净则。生实相。当知是人。成就第一希有功德(信不著相。是清净心。得清净心。则能照般若。真实之相。得兹实相。必趣菩提菩提果成。即名第一希有功德)世尊。是实相者。则是非相。是故如来。说名实相(以般若智。趣真实相。夫实相者。岂有相哉。则妙色法身。真空无碍。非假有相。离空无相。即此之相。非实相耶也)世尊。我今得闻如是经典。信解受持。不足为难(亲承受记。久误空法。今复闻说。信解非难)若当来世。后五百岁。其有众生　得闻是经。信解受持。是人则为第一希有(像法之中。去圣逾远。但闻遗教。便解奉持。则知是人。了甚深义。无出其右。故云第一)何以故。此人无我相人相。众生相寿者相(何以故。此人得名第一希有者。为不著如是等相故。能信解是经。得为第一)所以者何。我相即是非相。人相众生相寿者相。即是非相(于我无相。妄计有我。了我了我相非相。即不著人众生寿者矣)何以故。离一切诸相。则名诸佛(何以故。此人无我。则为希有者。能离诸相。即是菩提。故为希有)佛告须菩提。如是如是(印可其说)若复有人。得闻是经。不惊不怖不畏。当知是人。甚为希有(于无为法。而有差别。如是贤圣。优劣不同。也小二乘系执因果。福德报应。闻是深义。必当惊怖。能不怖畏。已是希有。况能信解。而受持耶也)何以故。须菩提。如来说第一波罗蜜。非第一波罗蜜。是名第一波罗蜜(诸法莫二。故云第一。到彼岸者。为对此流。此流已尽。彼岸何有。是知诸法。但亦假名。累尽名去。故非第一。于斯了义。能入深门。故是名第一波罗蜜)须菩提。忍辱波罗蜜。如来说非忍辱波罗蜜(忍辱者明无我也。人辱我忍。以为胜行。本无人我。谁辱忍耶)何以故。须菩提。如我昔为歌利王。割截身体。我于尔时。无我相。无人相。无众生相。无寿者相(无我无人。谁忍谁辱)何以故。我于往昔。节节支解时。若有我相人相。众生相寿者相。应生嗔恨(前举割截无我。以明无忍。今举不生嗔恨。复明无我。小乘计执我相。则多起贪嗔今隳裂支体。不生嗔恨者。则复何外相。预其间乎。知无我矣)须菩提。又念过去。于五百世作忍辱仙人。于尔所世。无我相无人相。无众生相。无寿者相(了无我相。非止此生。当于尔时。已达斯趣)是故须菩提。菩萨应离一切相。发阿耨多罗三藐三菩提心(从前已来。明无相降住之义。今明离相无性。乃是菩萨发心。况于菩提。且无定法。发心取相。不亦难乎)不应住色生心。不应住声香味触法生心(菩提无定相可取。况六尘乎。是假合相。不应生心住于此)应生无所住心(以有所住。即著诸相故。劝于无所住。而生其心。斯对辩也。夫无所住。岂生心哉。若于无所住。而生心。是未免于有所住也　但于一切法。无所住。以此为生心尔。非谓别生无所住心也。故下文云)若心有住则为非住(此又遣无所住也。言若心。于无所住有住。则为非住无所住也)是故佛说。菩萨心。不应住色布施(引前佛说以证今义)须菩提。菩萨。为利益一切众生。应如是布施(菩萨住相布施。未名悬解众生欲求。利益不亦难乎。故菩萨用心。应如是不住相布施也)如来说。一切诸相。即是非相(如来所说。福德因果报应等。一切诸相。皆因众生妄心起念尔。于法性本空。是故非相)又说。一切众生。即非众生(若住相布施。则见有施者受者。今不住相。则无我相人相。生性空故。即非众生)须菩提。如来是真语者。实语者。如语者。不诳语者。不异语者(夫无我人相。及无住布施。此甚深般若。中道义门。恐二乘之人不生信实。故因五语。以示真如。善吉当知。不诳不异)须菩提。如来所得法。此法无实无虚(有虚有实。约教以示人。无实无虚。两忘而自化。故如来说法。寄实以遣虚。虚法既忘。实法亦尽。故于是法。无实无虚)须菩提。若菩萨。心住于法。而行布施。如人入闇。则无所见(存受施法。计报应果。则不了般若无相之义。是无明慧故。如入暗无所见也)若菩萨。心不住法。而行布施。如人有目。日光明照。见种种色(太阳朝升。有目者见诸色象。般若圆就无住者。了诸法空。为利众生故。行不舍之檀。不住诸相。则未尝生心布施也)须菩提。当来之世。若有善男子善女人。能于此经。受持读诵。则为如来以佛智慧。悉知是人。悉见是人。皆得成就无量无边功德(印可劝修如上深义)须菩提。若有善男子善女人。初日分。以恒河沙等身布施。中日分。复以恒河沙等身布施。后日分。亦以恒河沙等身布施。如是无量百千万亿劫。以身布施(分日三时。以内财施。如是亿劫。计福德多)若复有人。闻此经典。信心不逆。其福胜彼(闻前不住之施。即顺无相之心。唯此信心。可名达解。则达解之福。胜彼施身)何况书写受持□□诵。为人解说(信心不逆。其福已多。况能书诵。而为人解说。弘益之利。其可量乎)须菩提。以□□□□是经。有不可思议。不可称量无边功德(以要□□□□□□大□□□□□□□与真如等故。非思议得其浅深。称量。得其轻重。如是功德。岂有边际耶)如来为发大乘者。□□□□最上乘者说(上品利根。了真实相。是名大乘。得无生观。深入秘藏。加最上之号。非如来聊简二乘。而不为说。但二乘之人。来能解了尔)若有人。能受持读诵。广为人说。如来悉知是人。悉见是人。皆得成就不可量不可称无有边。不可思议功德(大乘最上之人。能以般若。自利利他者。佛心悉知。佛眼悉见。皆知是人成就无相胜义。是法离一切相。无断常边故。其功德。不可称量思议知也)如是人等。则为荷担如来。阿耨多罗三藐三菩提(是人深达般若。广为人说。即是荷负正法。担运胜义。令诸众生。成就功德)何以故。须菩提。若乐小法者。著我见人见。众生见寿者见。则于此经。不能听受读诵。为他人说(小乘著相。于此深义。不能信奉也)须菩提。在在处处。若有此经。一切世间。天人阿修罗。所应供养。当知此处。则为是塔。皆应恭敬。作礼围绕。以诸华香。而散其处(此经出人诸佛无上正遍知道。塔者。诸佛遗像之所在也。了义当趣菩提。闻经即如见佛。故是经所在之处。同于塔庙遗像。故天人修罗。所应供养。作礼围绕。示尊敬之意。华香散洒。表清净信之心。非谓求悟于香华。解空于罄折也)复次须菩提。若善男子善女人受持读诵此经。若为人轻贱是人先世罪业。应堕恶道。以今世人轻贱故。先世罪业。则为消灭。当得阿耨多罗三藐三菩提(以此敦劝持经之人尔。夫业若先定。应堕恶道。即钝根闻必惊怖。安能信奉。而读诵此经耶。若后五百岁。闻是章句。能生信心者。此人已于千万佛所。种诸善根。复若为人轻贱乎。况此经。佛为大乘最上乘者说。皆真实不诳不应苟劝愚人。崇信而发菩提。取相之言。将如来别有深意乎。为译经之人失其旨)须菩提。我念过去无量阿僧祇劫。于然灯佛前。得值八百四千万亿那由他诸佛。悉皆供养承事。无空过者(明我今月所证菩提。亦由昔来功德所到也)若复有人。于后末世。能受持读诵此经。所德功德。于我所。供养诸佛功德。百分不及一。千万亿分。乃至算数譬喻。所不能及(末世人讹。胜心难发故。于此时能持经者。功德甚多。以我昔供养校量。百分不及其一。乃至千万亿分功历不知)须菩提。若善男子善女人。于后末世。有受持读诵此经。所得功德。我若具说者。或有人闻。心则狂乱。狐疑不信(报施之福人皆取相章句。功德所趣无为。菩提胜因是而悟。悟则获证。卒难详说。小乘执滞谓无。是以狂乱狐疑。不能实信)须菩提。当知。是经义不可思议。果报亦不可思议(深奥秘岁。归趣菩提。以供养百千万佛。犹不若持经功德故。无相胜义非思议。及至于果报。亦复如之)尔时须菩提。白佛言世尊。若善男子善女人。发阿耨多罗三藐三菩提心。云何应住。云何降伏其心(首章此问。以明发心降住之义。今恐菩萨。存我发心。能作如是降住。则障解空不住之道。故于此重破实无菩萨发心来问虽同。往明则异)佛告须菩提。善男子善女人。发阿耨多罗三藐三菩提者。当生如是心。我应灭度一切众生(众因缘生。本非有法。妄心执著。起众生相。今悟性空则众缘自灭。菩提中道。应发是心也)灭度一切众生已。而无有一众生。实灭度者(但灭妄想尔。若计灭此妄。未离妄心。今有妄既灭。无空亦舍。反照于性。不住于常。及吾无身。谁受灭度)何以故。若菩萨。有我相人相。众生相寿者相。即非菩萨(离彼四相。是名无我。于我无矣。谁当灭耶也)所以者何。须菩提。实无有法。发阿耨多罗三藐三菩提心者(菩提无定法。法空也。实无发心者。生空也。法空无所住。生空无降伏。正观如此。是名菩萨。岂复别有一我。云度众生我)须菩提。于意云何。如来。于然灯佛所。有法得阿耨多罗三藐三菩提不(若前云无法。发菩提心。则不应于然灯佛所。受菩提记。欲断此疑。故却问善吉云。于汝意以为云何。如来于昔时。有方法得菩提不)不也世尊。如我解佛所说义。佛于然灯佛所。无有法得阿耨多罗三藐三菩提(推解于佛以明胜义。以无所得故。故受菩提记。岂有发心者。而得菩提耶。欲明不发得法心。乃真发心尔)佛言。如是如是。须菩提。实无有法如来。得阿耨多罗三藐三菩提(许善吉之言。是成前问之。无得)须菩提。若有法如来。得阿耨多罗三藐三菩提。然灯佛。则不与我授记。汝于来世当得作佛。号释迦牟尼(于菩提中。为有法可得。发如是心。则不证斯果。定光不应授记)以实无有法得阿耨多罗三藐三菩提。是故然灯佛。与我授记。作是言。汝于来世。当得作佛。号释迦牟尼(以般若智。了诸法如。悟生法空。离断常见。岂别有法得菩提耶。以是无得之故。故然灯佛。知我修行。与我授记尔也)何以故。如来者。即诸法如义(如者法性也。是性清净。无有定相。遂通于感物得皆如。既如阴如阳。亦不噭不昧。悟斯如义。来成佛果。了此空相。寂然无体。岂于有法而得是耶)若有人言。如来得阿耨多罗三藐三菩提(若有此言。即非如义。)须菩提。实无有法佛得阿耨多罗三藐三菩提(约诸法如义。则如来必不于有得法中。得菩提也)须菩提。如来所得。阿耨多罗三藐三菩提。于是中无实无虚(此又双遗也。前云以有法得者。虚妄也。以无法证者。真实也。此乃寄无以遣有。假实以明虚。虚有之妄。既除。实无之法亦无。但约边以趣中道尔。于是中。岂有虚实耶)是故如来。说一切法皆是佛法(切法中。皆有中义。能超中道。即会于如故。诸法得中皆佛法)须菩提。所言一切法者。即非一切法。是故名一切法(因缘生法本无自性。无性非有故。即非一切法也。为因缘故。有假名生。假名非无。是故名一切法也)须菩提。譬如人身长大(一切法假因缘生。如人身长大。亦资百骸九窍。以赅而存尔)须菩提言。世尊。如来说人身长大。则为非大身。是名大身(人身长大。假合众缘。分分不同。则为非大。而身相具足。是名大身。则知不离假合之身。而有大身。不离因缘生法。而有佛法。烦恼之外。岂复别有涅槃耶)须菩提。菩萨亦如是(劝菩萨。亦当作如是解行于中道)若作是言。我当灭度无量众生。则不名菩萨(以计有众生故。则著于相。不取中道故。不得名道心众生)何以故。须菩提。实无有法。名为菩萨(于五聚荫中。实无有一法。名为菩萨)是故佛说。一切法无我无人。无众生无寿者。(以结前无有法。名菩萨故。不著此四相。无是等相。则不应别有菩萨度众生)须菩提。若菩萨。作是言。我当庄严佛土。是不名菩萨(于内无相。不应言我度众生。于外无相　不应庄严于佛土)何以故。如来说。庄严佛土者。即非庄严。是名庄严(无相庄严佛土。即非有相庄严之法。能了无相。是名庄严。故菩萨。不应计我能庄严佛土也)须菩提。若菩萨。通达无我法者。如来说。言真是菩萨(于人无我。于法无我。忘于四相。不取六尘。能如此者。则不应计有众生。可灭度。有净度。可庄严。通达若斯。是真道心众生矣也)须菩提。于意云何。如来有肉眼不。如是世尊。如来有肉眼(色相同众生。即肉为眼。故云肉眼也)须菩提。于意云何。如来有天眼不。如是世尊。如来有天眼(于眼净根。普照一切。故云天眼)须菩提。于意云何。如来有慧眼不。如是世尊。如来有慧眼(依定发慧。了一切相。故云慧眼)须菩提。于意云何。如来有法眼不。如是世尊。如来有法眼(了一切法。于法无滞。故云法眼)须菩提。于意云何。如来有佛眼不。如是世尊。如来有佛眼(然彼众相。成我妙身。圆对无碍。故云佛眼。是五眼者。约事为名。以所观之境因能观之用。如彼摸象生异号。于我佛身。故为同体。若别为阶级次第。或云修证不同。此则以色见如来。非谓通于无相也)须菩提。于意云何。如恒河中所有沙。佛说是沙不。如是世尊。如来说是沙(如来说法。常以河沙为喻)须菩提。于意云何。如一恒河中所有沙。有如是等。恒河。是诸恒河所有沙数。佛世界如是。宁为多不。甚多世尊(一河之沙数等诸河。诸河之沙。有如世界。如此世界。实为甚多)佛告须菩提。尔所国土中。所有众生。若干种心。如来悉知(世界已多。是中众生。心心攀缘。数不能举。如是心等。如来悉知)何以故。如来说。诸心皆为非心。是名为心(何以故。如来悉知。谓此诸心。皆由妄起。与物相力。逐境交驰。如是等是生。知见妄法。非有。异境皆空。唯净信心。如所教住。证达本末。是名为心)所以者何。须菩提。过去心不可得。见在心不可得。未来心不可得(以三世法。求生知心。是心无常。求不可得。前云非心名心。借常心以破妄。此云求不可得。又遣破妄之常。然不将不迎。应而无主。万境咸入。我用不疲。千相取容。其求皆给。不唯般若之蕴乎)须菩提。于意云何。若人满三千大千世界七宝。以用布施。是人以是因缘。得福多不。如是世尊。此人以是因缘。得福甚多(施宝求福。以果酬因。故知。福德甚多)须菩提。若福德有实。如来不说得福德多。以福德无故。如来说得福德多(宝施求福。非福德性。未绝因地故。说果多。七宝既尽。假名所获。亦非有实。非有实故。故不取相。是以如来。应缘而说。云得福多。若行深般若。归趣中道。罪既不至。福亦不来。心如教住。法尚应舍。有何福德。于其间哉)须菩提。于意云何。佛可以具足色身见不。不也世尊。如来不应以具足色身见(色为有分。身假缘成。凡是色身。皆非妙相故。不应以此见如来也)何以故。如来说具足色身。即非具足色身(具足色身。分分假合故。即非具足色身。离假合身。别无真身。故是名具足色身。当试论之。夫无色之色。见一切色。非身之身。见一切身。若以色色空。纵妙身而有我。以空空色。虽色身而见佛。岂复舍此。而别有色身妙身耶)须菩提。于意云何。如来可以具足诸相见不。不也世尊。如来不应以具足诸相见。何以故。如来说诸相具足。即非具足。是名诸相具足(以一色身。不应见佛。今就诸相得见不耶。则一一相中。同一色相故　不应以此得见如来也)须菩提。汝勿谓如来作是念。我当有所说法莫作是念(为众生说。如彼筏喻故。如来无说之念。汝不应作是思惟)何以故。若人言。如来有所说法。即为谤佛。不能解我所说故(法无定法。说岂说耶。若人以我有法可说。是人不解般若空义。与我说法之谤尔)须菩提。说法者无法可说。是名说法(言者在意。得意而忘言。法者辩空。悟空而无法。空本无法。故云无法可说。了是义者。得法甚深。故云是名说法)须菩提。白佛言世尊。佛得阿耨多罗三藐三菩提。为无所得耶(前云无法可说。善吉启问。欲明无法所由故云若无法可说者。则佛于菩提无所得耶)如是如是须菩提。我于阿耨多罗三藐三菩提。乃至无有少法可得。是名阿耨多罗三藐三菩提(于菩提中。无有少法。若有少法。不名菩提。为无法可得。而能感而遂通　故名菩提也)复次须菩提。是法平等。无有高下。是名阿耨多罗三藐三菩提(于菩提道。本无异门。泯彼色空。离于常断。一相无二。是无为法。适使万殊。咸其自己。涅槃烦恼。究竟无余。只于是中。名菩提义)以无我无人。无众生无寿者。修一切善法。则得阿耨多罗三藐三菩提(无彼四相。明己悟空。习此中道。云修善法。不滞无有。名得菩提)须菩提。所言善法者。如来说非善法。是名善法(称中道者。因边获称。若存中法。不异于边故。圣人说空。以破于有云。善法有法既尽亦无空法。故非善法。能遣斯遣。深入菩提。是名善法)须菩提。若三千大千世界中。所有诸须弥山王。如是等七宝聚。有人持用布施。若有人。以此般若波罗蜜经。乃至四句偈等受持。为他人说。于前福德。百分不及一。百千万亿分。乃至算数譬喻。所不能及(如此校量。前来已说。于所明义。一一不同。前云是法平等。不应经优而宝劣。故自宣此义。将遣是疑。只为般若平等故。胜如山之宝尔)须菩提。于意云何。汝等勿谓如来作是念。我当度众生。须菩提。莫作是念(如来无是念故。汝莫作是思惟)何以故。实无有众生。如来度者(众生正性。本来清净。六根起想。烦恼病生。观生本空。有何可度)若有众生。如来度者。如来则有我人。众生寿者(般若中观。离诸名相。若见众生可度者。则于法如中。不了空义)须菩提。如来说有我者。则非有我。而凡夫之人。以为有我(前云我于然灯佛所。则是说有我也。然但晓凡顺俗。非系有我不同。凡夫执著我相)须菩提。凡夫者。如来说即非凡夫(未达中道。是名凡夫。了般若空。则证等觉故。即非凡夫)须菩提。于意云何。可以三十二相。观如来不(乘如证觉。既非有我故。不应以三十二相观)须菩提言。如是如是。以三十二相观如来(凡夫之人。以相求佛)佛言须菩提。若以三十二相。观如来者。转轮圣王。则是如来(汝若以相。见如来者。转轮圣王。亦具是相。则应是如来。轮王既非如来。故如来不应以三十二相见)须菩提。白佛言世尊。如我解佛所说义。不应以三十二相观如来(善吉深达法性故。不作凡夫解)尔时世尊。而说偈言(以偈如颂非四句义)。
　　若以色见我　　以音声求我　　是人行邪道

　　不能见如来(无色见色。不可以色见。非声应声。不可以声求。将令深趣涅槃。必依声色之外故。以色声求佛。是人甚好住乌。得见如来也)须菩提。汝若作是念。如来不以具足相故。得阿耨多罗三藐三菩提。须菩提。莫作是念。如来不以具足相故。得阿耨多罗三藐三菩提(前破有相。不见如来。恐众生即作无相求佛。故此破云。汝勿谓无相可得菩提。菩提非有无故。以有无求。皆不得也。论曰大圣说空法。为破诸见故。若复见有空。诸佛所不化。今者舍有而滞无亦由避溺而投火也)须菩提。汝若作是念。发阿耨多罗三藐三菩提者。说诸法断灭。莫作是念(汝若作无相。而发道心者。是断一切行。灭一切法。不得中道也。是故莫作是念也)何以故。发阿耨多罗三藐三菩提者。于法不说断灭相(菩提中道。不有不无。若作有念者。则堕于诸法常。诸法实非常。若作无念者。则堕诸法断。诸法实非断故。于菩提中。不得生有无见。亦不得作常断说)须菩提。若菩萨以满恒河沙等世界。七宝。布施。若复有人。知一切法无我。得成于忍。此菩萨。胜前菩萨所得功德(离居两边。契于中道。悟无生。胜福甚多。财校量非及也。□无一我亦无。无我遣之有遣。深入菩提。故知。一切法无我)须菩提以诸菩。

