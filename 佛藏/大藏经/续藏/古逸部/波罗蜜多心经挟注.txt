  挟注波罗蜜多心经
　　




　　挟注波罗蜜多心经

　　般若波罗蜜多心经(般若波罗□□□□□□□□□之一字此经□□□□□□□□佛同斯)观自在菩萨(观自□□□□□□□□□□□□纵者□□□□□□□□□□□□众生所谓持诵讲终行之人也)行深般若波罗蜜多时(□□□□□□□□□□者佛惠也波罗蜜多者到彼岸□□□□□□□□□自凡夫终于圣果以正惠力破邪□□□□□□□□)照见五蕴皆空(照见者思惟也。□□□□□□□□□□□聚也菩萨观此五□□□□□□□□□□□)度一切苦厄(度者越过也一切苦□□□□□□□□□□□众生执迷招此患□□□□□□□□□□□□)舍利子(问答人也位齐十圣□□通名舍利故云舍□□□)色不异空空不异色(色者有也空者无也色无□□□□□空无色外之空故云不□□□□□□)色即是空空即是色(空不离色色不离空故□□□□□□□□□□□□之则有以智惠观之则无尔乃色空□□□□□□□即也)受想行识亦复如是(受者受纳所谓□□□□□□想思惟所谓□□□□□□□者起作所谓兴功运动等。识者内缘所谓藏记事等。此四法与色俱空故云亦复如是也)舍利子(前说假空后明真相故。重命舍利子)是诸法空相不生不灭(诸法假令皆是生灭自体空相不可灭也)不垢不净不增不减(诸法空体非染净检减之所迁动故云不也)。是故空中无色受想行识(重明五蕴空也)。无眼耳鼻舌身意(初明六根空也)。无色声香味触法(次明六尘空也)。无眼界乃至无意识界(后明六识空也)。无无明亦无无明尽(无明体是虚妄不可言有与意俱生不可言尽)。乃至无老死亦无老死尽(生病老死从业缘现无始无终亦不可得)。无苦集灭道(四谛假立无所执取)。无智亦无得(智者发菩提心。得者佛果相貌。菩萨临证圣位二事俱空了无所得)以无所得故菩提萨埵依般若波罗蜜多(菩萨证圣之时。以智惠观察万法俱空。无心念喜动之所钩碍也)故心无挂碍无挂碍故无有恐怖远离颠倒梦想(菩萨具生空智无有恐怖具法空智无梦想颠倒)究竟涅槃(毕竟灭法无所得)三世诸佛依般若波罗蜜多(三世者过去未来现在。所证菩提皆依妙惠也)故得阿耨多罗三藐三菩提(此翻云无上正遍知觉。以无心故同日照遐方朗然大晤也)故知般若波罗蜜多是大神咒是大明咒是无等等咒(菩萨证大菩提永断生死。显不思疑心赞叹般若。大神咒者无量变化真言。大明咒者永断幽闇真言。无上咒者能成果真言。无等等咒者三界独尊真言也)能除一切苦真实不虚(菩萨发心受持读诵此般若波罗蜜。能断生无能除业障能去杂染能发正信故。名持法内护真实不虚也)故说般若波罗蜜多咒(菩萨赞说般若劝令修习)即说咒曰。
　　羯谛羯谛　波罗羯谛　波罗僧羯谛　菩提莎婆诃(菩萨诵持此咒。若昼若夜。所在之处。十方善神常来守护一切魔鬼不敢亲近故。名持咒不护也)
　　般若波罗蜜多心经

