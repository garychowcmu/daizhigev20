  诸经要略文
　　




　　诸经要略文

　　尊婆须蜜经说。若为亡人设斋众僧行食遍。即为亡人下食。若不作者亡人不得食吃。
　　地狱宝即经说。斋家行食未遍出众生食者。入截舌地狱。罪福决定经云。伽叶论说。两愿一处者。死作两头蛇递相教示。大乘庄严论说。斋家佛盘上一颗一粒不许俗人。食食者得饿鬼报。亦云。通与虫鸟吃。入佛境界经说。若人食圣僧槃上食者。得无量罪。亦云。通与守护伽蓝人及与虫鸟吃。决定毗尼经说。应是斋家不问大小供养。佛盘上食不得食。上座应如法处分。若不尔者得无量罪。问曰。购赎得否准罪福决定经。佛且不求科故无人堪。上座教云。献佛及僧行之则得无犯。若不尔者千劫万劫堕大地狱。师若不教亦招前殃。纵得人身九百万岁在下贱中。生曰。藏经云。宁可一日然九百头牛莫说三宝师僧长短。其罪甚。宝集经不空过。略说七。善提分亦名七宝泉。亦名七圣财。
　　蛤听法得生天缘。出善见律毗婆抄要略。昔佛在世到胆婆国迦罗池边。为众说法。彼池中有一蛤。闻佛池边说法之声。即从池出入草根下听佛说法。时有一人持杖放牛见佛在座为众说法。即往佛所欲听闻故以杖刺地。误著蛤头。即命终生忉利天。以福报故宫殿纵广十二由旬。与诸天女娱乐受乐。生天已为听法故得须陀洹果。
　　鸟闻比丘诵经得生天缘。出贤愚经　昔佛在世时有比丘林中诵经。音声雅好。有一鸟闻法。在树而听。时有猎师所射。命终生忉利天。面貌端政无有伦比。自识宿命。知因比丘见经听法得生此中。即持天花到比丘所。礼敬问讯。以天花香供养比丘。比丘且问知其委由。即命令座为其说法得须陀洹果。既得果已还归天上。禽兽听法尚获宿报无量无边。岂况于人信心听法宁无善根。
　　鹦鹉闻说四谛得生天缘。出贤愚经。昔佛在世时。舍卫国中须长者信敬佛法。为僧坛越众僧所须一切供给。须达家中有二鹦鹉。一名律捉。二名赊律提。禀性点慧解人言语。比丘见来先报家内令出丞迎。阿难后时到长者家见鸟聪明。为说四谛苦集灭道。门前有树。二鸟闻法飞向树上。欢喜诵持夜在树宿野狸所食。缘此善根生四王天忉利天等。如是七返受天已毕。来生人中出家修道得壁支佛果。一名昙摩。二名修昙摩。
　　谨检大小乘经。食胡[卄/綏]菜得恶趣报。大顺经云。食此菜者所生之处不得闻经佛法。华报经云。食此菜者生生之处不睹诸佛被八增疾。天畔经云。若误食此菜不生悔。长劫处阿鼻地狱无有出期。若故食者不通忏悔。大集经云。此菜者是天魔波旬变身作千年媚狐尿处因生此菜。食者能灭道。设今生不诸经典来生决定。能厌圣教作外道一阐提。世间一切罪极不过五逆盗常住物。此不通忏悔。若对吃胡[卄/綏]人五逆盗常住僧物人吾即能救。吃胡[卄/綏]菜人自业深重厚吾不能救也。菩萨戒经中兰葱是也。食者结业罪。龙树论云。若人食胡[卄/綏]入佛塔中堕大地狱。具足十劫受大极苦花报。作秽粪中经无量劫。五明论云。食此菜者令人散乱失于正定。鬼神得便多非命所堕无间狱。尊者婆须蜜识其弟子婆眉多言。汝宜护正法道引群生。便佛种不断乃真出家。汝当勤精进。将来无食胡[卄/綏]五辛酒肉。则十重戒自然清净现世证果。若人食胡[卄/綏]菜者。纵斋戒具足死堕守厕中。神中功令断之。
　　劝僧以俗守岩坛　　莫吃胡[卄/綏]触佛颜
　　萨埵投岸由自辨　　菜中间择有何难

　　修四正勤。一恶法未生方便令不生。二恶法已生方便令除断。三善法未生方便令生。四善法已生方便令增长。恶从心出还从心灭。善从心生还从心长。当勤心观察此四种法。
　　修四无量心。一修慈心。念一切众生欲与其乐。思惟作无量衣食等物施与众生怨亲平等。皆以土乐是名修慈。二修悲心。念一切众生欲拔其苦。此名修悲心。三修喜心。念一切众生。若修善者我悉赞善。若造恶者劝令断恶。当遇恶扬善。四修舍心。于一切众生皆悉平等不见怨亲等。同空法也。
　　修六妙行。一识不与色观(系心不染著眼妙行明者青黄朱)二耳不著声。三鼻不染香。四舌不含味。五身不著细滑等。六意不思惟恶法。
　　四恩者。一父母恩。能生己身得有今日。二师僧恩。生我法身以法施我。三国王恩。救我课没水土草木常以施我。四檀越恩。供给衣食济我身命。
　　四辈檀越。一天辈天厨甘露献出家。二龙辈牛鹿献乳猿猴。

