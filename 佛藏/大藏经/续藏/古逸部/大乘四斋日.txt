  大乘四斋日
　　




　　大乘四斋日

　　二月八日。四月八日。五月八日。七月十五日。年三长斋月。正月五月九月。六斋日。八日十四日十五日二十三日二十八日三十日。十斋日。月一日善恶憍童子下念。十四日察命伺录下。十五日五道大神下。十八日阎罗王下。二十三日天大将军下。二十四日帝释下。二十八日太山府军下。二十九日四天王下。三十日天曹地府下。一日童子下念定光如来佛除斋除罪四十劫不堕刀枪地狱。八日太子下念药师琉璃光佛除斋除罪三十劫不堕粉草地狱。十四日察命下念贤劫千佛除斋除罪一千劫不堕镬汤地狱。十五日五道大将军下念阿弥陀佛除斋除罪二百劫不堕寒冰地狱。十八日阎罗王下念观世音菩萨除斋除罪九十劫不堕剑树地狱。二十三日天大将军下念卢舍那佛除斋除罪一千劫不堕饿鬼地狱。二十四日太山府君下念地藏菩萨除斋除罪九十劫不堕才截地狱。二十八日天帝释下念阿弥陀佛除斋除罪一千劫不堕铁锯地狱。二十九日四天王下念药王药上菩萨除斋除罪七千劫不堕硙磨地狱。三十日大梵天王下念释迦牟尼佛除斋除罪八千劫不堕寒冰。

