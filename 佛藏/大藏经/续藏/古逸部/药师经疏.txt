  药师经疏
　　




　　药师经疏

　　六是五根揵度。七是定揵度。八是见揵度。寻此人□是奢摩达多。何以知之。毗婆沙云。奢摩达多能知是义。其时入定不得咨问。入定已后迦旃延造论。第二是佛灭度后六百年中有五百罗汉。共师迦旃延造毗婆沙有百分。毗婆沙此云众说。五百罗汉大众共说。此即解八揵度。荆女五分释杂揵度。次女五分释使揵度。次有十分释智揵度。合有六十分流传此土。余四十分释后诸揵度。凉州乱失本不来。复有鞞婆沙有十四分。不出姓名。似是毗婆沙抄也。第二佛灭度后七百年中。有法胜比丘。造四分毗昙。嫌毗婆沙广博难寻故。择采毗婆沙要解。二百五十偈以为四分。即阿毗昙心。此谓为无比法所明无漏慧解隔凡成圣无能比者。王领诸数明其四分领诸论也。第四佛灭度后八百年中。有达摩多罗。造杂心有十四分。即是论主之师。所明众多不止一义故言杂也。其谓毗婆沙太广难寻。法胜四分略而难见。取毗婆沙三百五十偈。足法胜为六百偈。故其文云。极略难解知。极广令智退。我今处中说。广说义庄严。略难解知非毗昙之略。广令智退斥婆沙太广。此等四论皆是萨婆多部。皆明见有得道。次有成实论来。有师言。是昙无德部论。或言譬喻部。今谓此论无的谠一部遍采众家之义释善者而从之。后佛灭度后五百年中。有人有法名为正法。六百年去此为像法故。言愿为未来像法众生也。又应知五百年后魔王出世欲坏佛法。于时马鸣龙树及提婆等更造三论。至今三宝不断。由三大士魔王不复能坏佛法也。如来灭度千五百年后即是末法。所有大乘经藏皆龙王持去。五浊兴行。五浊者。一劫浊。二命浊。三烦恼浊。四众生浊。五见浊也。浊乃无量。一方化宜且说五种。劫浊众恶纷驰度虏兵饥饿大劫捋坏大生怖畏也。命浊者。保玩此身谓举常然无常忽至死至无期迫焉而到可畏怖处。烦恼浊者。烦或缠结系缚行人排回色声沈流香味造恶为盛不能自改。众生浊者。各各不同谗良贤善有财大悭贪而求施行于欲事不择亲善非谤三保。如是众恶亦不可乐。广在释论。见浊者。起诸邪见专事天神奉养外道杀生求福为恶弥甚为痛可援也。此时欲到人应怒力宣扬显说。住昔过去诸佛名字者。此下第二请问佛名及以国土。愿为解说得闻法要。第三结请也。佛告文殊。此下第二段如来答问。就答中凡有二阶。第一欲答先叹善哉。先叹次敕后许。宣说叹中善哉是总叹也。善犹好也所赞事好故名为善哉。是助辞乃能为诸菩萨问等出其善事。汝大慈无量者。第二答前下为众生。上云愿为未来像法众生。今答云汝所以为众生者。乃是汝慈无量所以叹善哉也。问此往昔诸佛名字此第三答。第二问宣扬显说往昔过去诸佛名字及清净国土庄严之事。今答云汝所以问诸佛名字及国土者。乃不自为但为众生身。汝今谛听。此第四前结请上云愿为解说得闻法要。今答言汝审须闻者。汝今谛听教其安三慧也。汝今谛听一法戒其安闻慧也。善思思慧也。今之教安修慧汝既能安三慧。乃今分别为汝说之。众坐诸菩萨。此下第二明时众渴仰也　佛告东方去此十恒沙。此下第二段正答前问。就正答中凡有三种段。第一想行。第二单广愿。第三单广行也。就初想明行显中凡有三阶。第一牒他方佛名。即答其上问诸佛名字。既出佛名已。第二叹彼佛德业　第三略明行愿也。东方去此佛刹十洹沙。第一明彼佛去近远也。有佛名药师。第二句牒彼佛名答文殊。汝问我言。愿为未来像法众生说诸佛名字。今正答汝云。此佛刹十洹河沙有佛名药师琉璃光。岂不酬前问耶。解云。药师者借譬受名。世之药师能除人病内病。明如来能除众生三毒四到诸恶重罪教令修行四等六度辟药师也。琉璃光世之琉璃是拘所珍内明明果体具万德。譬之琉璃也。光者能除闇冥。欲明佛果具足空有二解喻之光也。十号之中第十号者。一者多他阿伽度。此方译名曰如来。亦名如去。亦名如住。如来者。此是应佛。是慈悲故。乘婆若乘来化三界故云如来。故法华经论云。一者应佛菩提随所应见而为示现故。如经皆谓如来出释氏宫去伽耶城不远坐于道场得阿耨菩提。故如去者此是报佛也。乘如实道成心觉去故云如去。法华论云。二者报佛菩提。谓十地行满足得常涅槃证故。如经善男子我实成佛以来无量无边百千万亿那由他劫故。如住者此是法佛。古一如常住不变故云如住。法华论云。三者法佛菩提。谓如来藏性净涅槃常恒清净凉不变易故。如经谓如来实如知见三界之相。乃至不如三界见三界故。第二阿罗诃者。此方住译名为应供。亦杀贼云。亦云不生。应供者如来堪受世间二乘人天供养故云应供也。能断五住烦恼及习故名为杀贼也。无明螫皮脱故。于后世田中更不受生死名为不生。具此三义名阿罗诃也。第三三藐三佛陀者。此方住译名为正遍知也。正者异外道。遍知异二乘。二乘之人俱知有作四谛。不知无作四谛故。不得称为遍知。如来有作无作但知故。秤为遍知也。故云正遍知　第四毗侈遮罗那三那者。此方住译名为明行足。明者三明也。行者三业也。小乘者之人宿命明过去。但知八万劫事。天眼明未来但知八万劫事。漏尽明现在但知四住烦恼尽以不具足故不称明行足。乃至诸菩萨等虽知无量恒河沙劫事。由未穷尽。是故不得言足。欲明如来达三世穷尽故称为足也。行者余人三业有失故不得称足。唯佛无失故得称足也。第五修伽陀者。此方住译名为善誓。善者名好。誓者三去名为好。说好去者乘如实道成正觉去故云好去。好说者以此实理如实为众生说故名好说。声闻之人非究竟去故不名好去。不能深达众生机根为说法故不名好说。如来一者深达物机。二者去是究竟故云好去说也　第六灵加备心。此方住译名为世间解。云何世间有三种。一者众生世间。二者器世间。三者智正觉世间。众生世间者正报也。器世间者依报也。智正觉世间理也。如于此三种世间。了了解知故名世间解也。
　　第七阿耨罗者。此方住译名无上士也。云何名无上士。一切众生中佛为无上。一切法中涅槃为无上。佛何故无上。以证无上法故。法既无上人亦无上。必亦云法何故无上。以无上人证故。人何故无上。证无上法故云无士也　第八富楼沙昙藐波罗提者。此方住译名为调御丈夫。调御有五种。一者官法调御民。二者父调御其子。三者师调御门徒。四者阎罗王调御诤罪人之业。五种调御中。前三种是现在调御　第四是未来世调御。第五以调御者三世俱调御故。胜鬘经云。我久安立汝前□已开觉。今复摄受。汝未来生亦然。是故得知三世俱调御也。佛以[革*帝]语濡语。以此三种语调御众生令出生死故。云调御丈夫也　第九舍多提婆摩嵬舍喃者。此方住译名自天人。何以旦明天人师者。欲明如来乃是一切众生师。但以六道之中天人为胜。随胜说故名天人师也。佛陀者第十号也。此方住译名为觉者。云何觉者。如来于菩提树下众生非众生数了了觉知故名为佛。久自觉觉他故号名佛也。度脱生老病死者。明彼佛救利此病生苦者。其在胎之时去住随母东西冥冥独苦家人家人谁能自知。母若饮多则身俘涌。母若饮少则饥肠以闭。母若急行则颈如绳玄。母若安坐则身如山压无有光明。如黑闇地狱。不得动转。如铁网地狱。母若饮热如濩汤地狱。母若饮冷则如寒冰地狱。千五百岁边受诸苦乃得出生。出生之苦复难思念。当其出生之时泡带缠身。犹如被缚血流泛肉何异刹皮当堕草上如堕刀山。风来吹身。若寒冰切体不觉失声。拔似千锥竞琢神虑苍芒坏抱冥昧不知有天地。不知有日月。不知有父母。不知有兄姊。痛楚常多啼叫无息。三两年中稍辞乳餔肌宵虽长。而心识尚昏。见水便投死而弗悟。持身赴火。不审谁为引刀自刺痛而啼哭。从高坠下无有畏心。或匍匐路衢不知还返。逢狼过虎不生怖怯。此为生苦实亦难处。老苦者夫物盛必衰。庄年必老。此事晓然。验由指掌。是以黑鬓辐留络为空发所驱。红颜权寄必为霜眉所夺。脉途稍绝五阴俱空。筋髓渐枯。四支谁安。遂使目清双脓。耳开两塞。鼻不嗅香。舌失甘辛。身不觉触。意识昏痴发[髟/垂]。齿落腰曲。背膢举步寸迟言不可解。而少年雄勇空道谁知。曩曰豪华今且何在。从使路设高轩而永绝登门。临骏马终辞跨跃堂[飢-几+甘]清樽而心无希羡庭歌舜目岂窥瞻。昔日庄年纵欲不修微善泉路方临犹不改悔。一陷泥津宁布更出。病苦者三毒诸殃遍满世界四大痛恼偏集阎浮。但业有高低报亦轻重。或晨旦清强而片时病集。遂使连年抱[病-丙+帶]历岁瘿缠。或虫穿骨畏白节相通。脓流皮外四支参穴。成腹大如鼓。头尖若锥。叫声彻路臭气填门。或手足臃卷。或腰背膒瘘举步如山。身臂如铁。或冬温夏疫。乍热乍寒命危似电气喘如截。或值诸毒筋离肉断求生不得求死无缘。或焦否寒五藏被离历岁饮脓连年吐血。或疮廊竞生雍疽争出项羸似綖面肿如囊。或眼里血流两耳脓出。天地虽广熟看不见。雷震破山了然不觉。手床濡褥不得安眠。口异餐糜恒常骨立。或颠狂错乱意识昏痴。入水如归赴火宁觉。或口闭如钳舌强如石。摇头作语动眼为言。或脑里一蛇除而复出心中二鬼针。而更生如此。病苦不可思议。虽凔天妙膳无异铁丸。地上甘蔗剧如铜汁。善神不祐恶鬼竞逼。床炴火欲眠不得廗非炉炭愿坐无因。如此诸病实为大苦　死苦者。盖浮生在世徒唱百年长短参差终成谬说。或胎中堕落盛年荡逝。或绝命私门。或为刀官市。或坠足相川。或缢首荒谷。或裂体五车。或分骸四裔。或入水逢蛟。或游山遇虎。或蕴中听火。或怀清受饿。并由因果丛杂业报参差。虽曰百年谁蒙其一。是以笑声未绝而哭向行闻庆容才移而哀宾已进。遂使绣愰障尘雕阶积草歌堂聚狩舞壂栖禽愿本室而怀疑。望虚灵而抱畏钟心之受即见怨家结发之亲。便成仇府当其平昔之时。或趍锵朱合雍容紫闺摇玉佩于素裙。照金[狂-王+召]于县首荣心夺曰宦志陵云。岂意且发高堂而暮沈丘陇蝼蚁餐其躯骸地狱收其魂魄。于是刀锋镞背剑刃穿胸铁蟒缠腰铜蛇绕骨。长钳出舌利钉刺眼。冷冰彻髓热炭煎皮。遂致觔碎锯齿之间血流磨床之外。或舒五藏于析边。又悬四支于钩侧。牛头八角触肉灰离狱卒四牙齿脑糜烂。虽复连年啖铁不解长饥历劫钦铜宁知救永渴。此为此苦。亦实难当发心自誓行十二愿者。依地持论。是发菩提心。发心有四种。一者大悲发心。二者护法发心。三者观身过患发心。四者求最胜果发心。大悲发心者。观六道众生俱有缠缚。以是之故发菩提心。地狱即有受罪之苦。畜生相残食之苦。饿鬼即有饥饿之苦。神有阙事之苦。人中即有求欲之苦。天中有舍报之苦。观此众生俱没苦海。虽欲求利不知出路。我今发心尽欲证拔。是名大悲发心　第二护法发心者。法有三种。理教行也。法者是常。但时有通塞人行藏。或值世陵迟正化渐隐。虚言与宾教并流。险迳则与梦途争彻。众说纷如异端竞作圣杂逼真正道殆乱。菩萨作是念。我师释迦如来。于无量阿僧祇劫受诸勤苦。集此法宝欲使久住于世道利群生。如何一旦将知沉没。我今为护法故发菩提心不惜身命。欲使大道隐而更彰悟昏世令诸世间得正见眼。是名菩萨护法发心　第三观身遇患发心者。菩萨作是念。我此身者乃是生老病死之宅。无常苦空之薮。身为受恼之起心为觉苦之主。处胎十月与不净同居及其生也。则众苦所集。或病苦痛切昼夜无闻。或恩爱别离怨憎合会成所求不得烦琬懊恼。或衣食不充。兹兹晓夕略说有八生老病死。恩爱别离怨憎合会求不得苦五盛阴苦。旋还六道受此之苦莫知其齐。若不厌离何由可以我今发心此众苦难离而得离无上圣道难得而得证。是名观身过患发心　第四求最胜果发心者。诸佛平等有二种身。一者生身。其足三十二相八十种好。端严殊特。世无畴类能使恶心众生见即和悦。岂况听善之人睹而无益。二者法身。充满法界。具足十力四无所畏四无碍智十八不共法大慈大悲一切种智。此者求离生死饥渴寒热。绝六道之纷羁辞五住之烦秽。即是学者之所以折仰发心者之玄期良由所舍处轻重。是名求最胜果发心也　令一切众生所求皆得。此下第三双结行愿也　第一愿者。此下正说段中。第二阶单广愿亦是去其未得义明佛果。于已是未有所以愿求。就理论行愿买是一时所以人先愿后行者理推愿先行。据后者何以知之。常言愿为慕廓行则阗满故明愿先行在后也。就明愿中大分为二。第一出愿体。第二结愿令买。后就初明愿中凡十二愿。今为六双。初上求佛果为一双。第二功德智慧为一双。第三自行化他为一双。第四就慈悲体为一双。第五制大魔化外道为一双。第六就慈悲境为一双也。今置后就初一双中不自分别以为两异。何者初愿愿作秽土佛身。第二愿愿作净土佛身。此二愿是菩提善善报果身。就初求秽土身中复分为三。第一标数。第二兴愿。第三回施众生也。第一愿者第标数也使我来世。第二兴愿令一切众生如我无异。第三回施众生也。第二愿者。此一愿愿作净土佛身。就此愿中凡有三别。第一标数。第二兴愿。第三施与众生。第二愿者。初标数使我来世第兴愿。就兴愿中复分为二。初第一求未来报果。第二求未来习果也。自身犹如琉璃净无瑕秽。岂非净土身。夫琉璃之体净。若无形像净土之身有虚无之身无极之体也。功德魏魏。此第二明菩提善习果也。如日照世明智慧习果也。幽冥众生悉蒙开晓。第三下施众生也。第三愿者。此一双明福德庄严智慧。是其智慧庄严。此二庄严广如别章。此应具论。然今且可释其名字。其功德者亦名福德。福谓福利。善能资闰。福利行人故名为福。此福是其善行处德故名福德。如清冷等是水家德。功谓功能。善有资闰利益之功故名为功。此功还是善行处德故名功德。言智慧者依如毗昙决断名智。对诸忍故。若依成实。无著名智别想识故。通相以论知法名智。观达秤惠。此智与慧通释一物随义别分非无差异。具相如何。依如地持知世谛者。名之为智。知第一义记以为惠。故彼之言于一切法部分知者名智波罗蜜。于第一义开觉名波若波罗蜜。涅槃亦然。若依地论证第一义名随智者。了达教法名随惠者。皆得无伤。此二经中名为庄严。亦名律仪。亦曰助法。亦复说之为菩提。具言庄严者。如涅槃说。能严行人故曰庄严。又复诸行共相庄饰亦曰庄严。如庄严具众宝间错。言律仪者。如地持说。此二内调故名为律。合法　秤仪。言助法者。望果为言资顺菩提故云助法。能为佛因故。复说之为菩提。具使我来世佛道成就。第一愿求佛道魏魏堂堂。第二愿成佛已功德智慧之所庄严也云魏魏堂堂。此明福德庄严明照世界。此四字辩智慧庄行者。见道第三下施众生也。第五愿者此下两段。自行化他以为一双。初先自行。就明自行中但有两段。第一标数。第二兴愿也。第五愿者。第一标数。发大精进。第二兴愿。精进者昔有大杯树多诸禽兽野火来烧三边俱起。唯有一边而隔一水众兽穷逼逃命无地。我尔时为大身多力鹿。以前脚跨一岸。以后脚距一岸。令众兽蹈背上而度。皮肉尽坏。以慈愍力忍之。至死最后。一兔来气力以竭自强怒力。令得过之。背折堕水而死　就此愿中分为二别。初明持戒之始第二明持戒之终。发心自誓明持戒之始。所以名戒为地者。经言或为平地能生众善经戒不犯。此明持戒之终也。第六愿者。此明外化盲聋众生。盲者先世重罪。若破众生眼。若出众生眼。若破正见眼故。盲盗塔中珠火灯明亦盲。聋者何因缘故聋。答曰师文教训不受不行而返嗔恚故聋。复次截众生耳破众生耳。若盗佛塔僧塔中物。及揵推铃故得聋。哑者先世截他舌或塞其口。或与恶药令不能语。或闻师教父母语而不用言道非故哑。狂者破他坐禅人破坐禅人含。如婆罗门失稻田其妇复死即时狂教裸形而走。又如翅舍伽憍昙比丘尼。本白衣时七子皆死。大忧愁故失心狂发裸者。问曰先言狂者得正今言裸者得衣除狂云何更有裸。答曰狂有二种。一者人皆知狂。二者恶邪故自裸人不知狂。如说南天竺国中有法师。高坐说五戒义。众生多有外道来听。是国王难曰。若如所说。有人施酒及自饮酒得痴狂愚报。当今世人应狂者多正者少。而今狂者便少不狂者多。何以故尔。是时诸外道辈言。善哉斯难甚深。是死秃高声坐必不能答。以王利智故。是时法师以指指诸外道而更说饰余事。王时即解诸外道语　诸外道语王言。王难甚深。是不知答。耻所不知。而但举指更说余事。王语外道高坐指答以讫持护汝故。不以言说而者指汝言汝等是狂狂不少也。汝等以灰涂身俱形无耻。以人髑髅盛粪而食。拔头发卧刺上到悬勋鼻冬则入水夏则火炙。如是种种所行非道皆是狂相。即是法师将护汝故指而不说。是名为裸形狂。依如经论人之所行一不得少。昔有兄弟二人出家求道。一人持戒诵经坐禅。一人广求檀越修诸福业。至释迦牟尼佛出世。一人生长者家。一人作大白象力能破贼。长者出家学道得六神通。阿罗汉而以薄福乞食难得。他日持钵城乞食遍不能得到白象厩见王供。象种种丰足。语此象言。我之与汝俱是有罪逼。象即感结三日不食。守象人怖求觅道人见而问言。汝作何术令王白象病不能食。答曰。此象是我先身时弟。共于迦叶佛时出家求道。我但持戒诵经坐禅不行布施。弟但广求檀越作诸福业布施不持戒不学。问以其不持戒诵经坐禅故今作此象。大修布施故饮食备具种种丰足。我但行道不修布施故。今虽得道乞食不能得。以是事故因缘不同。病得愈者。病有二。一者内病五藏不调结卧宿疹。二者外病奔者逸马推押堕落兵刃刀杖种种诸病。亦有先业病者。问曰。以何因缘得病。答曰。先世好行鞭杖考掠系[門@午]种种恼故。今世得病现世病不知将身饮食不节卧起无常。以是事故得种种病。如是有四百四病。以佛神力故令病者得愈　形残者得具足。云何名形残。若有人先世破他身截其头截手足。或破佛像及父母像故。形残不具足蒙佛大恩。皆得具足。譬如只桓中如字揵极。秦言是波斯匿王。兄子端正勇健心性和善王大夫人见之心著即微唤之。欲令从己揵极不从。夫人大怒向王谗之反拔其罪。王闻即节节解之弃于冢间。命未绝顷。其夜虎狼罗刹来欲食之。是时佛到其边光明照之。身即平服。其心大喜。佛为说法。则得三道。佛幸其手将至只桓。是人言我身己破己弃佛续我身。今当尽此形寿以身布施　佛及比丘僧明曰。波斯匿王闻是事。来至只。桓语揵极言向悔过。汝实无罪枉相形害。今当与汝分国半治。揵极言。我亦厌矣。王亦无罪。我宿世殃各罪报应尔。我今己身施佛及僧不复还也。如是若有众生不具足者。蒙佛光明得具足。就此愿中但有二别。第一标数。二出外化之境。即是盲聋众生何意无兴愿明公何假兴愿求病六情不具。所以此中不兴也　第七愿者。此下两愿就慈悲体为一双。初一愿是悲愿。就此中复分为之第标数。第二兴愿即出悲体。第三下施众生。第七愿初标数使我来世。此下第二兴愿就兴愿中复为三。第一出悲家境。第三正明悲体。若有苦恼无救护者。此明悲境。我为此等设大法药。第二正出悲体令诸疾病。皆得除愈。第三回施众生　第八愿者。第二明慈体。就明慈体中亦分为三。第一标数。第二兴愿。即出慈体。第三回施众生。第八愿者初先标愿使我来世。第二兴愿。就此中复分为二。第一出慈境。第二出慈体也。使我来世。以善业因缘为诸恶业无量众生。第一出慈家境也。讲宣妙法。第二慈体□度脱得实智入智慧门得权智也。普使明了。第三回施众生也　第九愿者。此是第五制天魔摧外道为一双置后。就初制天魔愿中凡有三阶。第一标数。第二兴愿下制天魔。第三上隆三宝。第九愿者。第一标数。使我来世摧伏恶魔。第二下制天魔有两句。初制天魔下句他外道也。显扬清净无上道法。第三上隆三宝。即释上句云何那若使佛兴愿。但位心制天魔及外道。此心非善。下释言所以制天魔本为上隆三宝。并无惠意也　第十愿者。第二化诸外道。何意化外道。乃言王法所加解言九十六种道。王亦是一道。岂非化道耶。就此愿中复分为二。第一标数。第二兴愿第三施众生。第十愿者。第一标数。使我来世。此下第二出愿家事也。如是诸苦恼众生等悉令解脱。第三下施众生耶　第十一愿者。此下第六双出慈悲境。此第一先标悲境。就此中复分为三。第一标数。第二兴愿。第三出悲境。即下施众生。第十一愿者使我来世。第二兴愿者若有众生饥火所恼。此下第三出境。即下施众生也　第十二愿者。此下第二次出慈境。就此凡有五阶。第一标数。第二兴愿。第三出慈境。第四与乐。第五总结。十二愿者。第一标数。使我来世。兴愿若有贫冻裸露。

