  大乘要语
　　




　　大乘要语一卷

　　水油同形非农人不识(喻真妄)来时见事生(见心生)去时事不现。明了知来去。依相不分别。师子(兽中王)逐人不逐尘块(识微细种子喻菩萨能断第八识断集)如犬逐尘块不逐人(灭前六识不见第七八识)菩提之心(静虑)如毛头许(莬毛)佛性非有如虚空(仁王云。波罗蜜非似虚空常住)非无知如菟角(似莬角柏不谛不是也)譬如二象觉力(如□)忽一被伤退(初心人心虽觉却)而不复伏(心起利心复起不碍放喻起觉)师子独行驱六贼禅师(喻第六意识兼前五识。喻中六贼禅师。喻恚人灭第六意识不行前五识)射杀五平王(喻五蕴五根名平王)又问。石女儿有儿否。答。石女儿不解生道无耶。既有儿何处去也。答。作峰子。何处作峰子去。乾闼婆城里作峰子得何军器粮食。答。将龟毛箭兔角弓水聚沫作粮食去也。在乾闼婆城东西南北何角作峰子。答。四角并不坐当心坐耶。四角总不坐当心。更谁坐耶。菩萨商人。贸易之处。菩提心者。市肆而归。欲漏不先除(眼等贪者著名之为欲。即此欲者便是漏)畜文成过误(畜等者不了法人色声触著便碍。了人色声芽是等)将文治佛佛何不自闻。闻(难陀世尊诃喻阿)无依一精明(第六心)分成六和合。一处停休息(保)六用皆不成(喻心)迷时悟心心不异。只为有心心有异。将心觅佛历僧祇受(心若不起各别故不一。体同故不异)空手携锄钩。步行骑水牛。骑牛水上过桥流水不流。青青翠柳遍真如(喻无情)郁郁黄花无非般若(喻有情)思觉不相违病(相)尽药不起还飞不觉(相违者有起时觉不立。不相违者即觉去即不立二相。五法名相分别正智如)若见是物汝是可见吾知见。若同见者名为见吾。吾若不见时何不见吾知见。若见不见自然非比。此是日。
　　闻伏翳根除。尘溑觉圆净。净极光通达。寂照合虚空。却来观世间。犹如梦中事(此是闻)唯觉所明(阿难陀心是觉)称名明觉你。为觉不明称名明觉。若觉不名称名觉者则无无明(不是无始烦恼)有所即非觉。无明即非名无明。有非觉甚明性。
　　若知唯识现(不知夜见笑鬼蛇形无鬼地)离于心所得(不悟不依心所得)分别不现前(悟离依心得)亦不住其性(不悟分别悟不分别。住无为心)五荫丛林蜜。真如土地平(喻众生)一云垂雨露。三草竞分明(戒定惠)浑浑常不浊。澄澄复不清。清浊合不合。故号生无生。一觉是本觉理(一觉者岂则是觉)未知本觉者(本觉者不生不灭。悟理由同也)如比得金钱(去处则觉者即是本所用。自身中得金钱也)所得亦非得(非是他人得)空生大觉中(空者是觉。大觉者是佛)如海藻发(大觉从空中约大海浮藻发眼耳等六种)有漏微尘国(微尘者色声六种)皆从空处生(皆从空等者并从妄念中生)沤灭空本无。况复诸三有(诸三有者地微等有时即无)若法生时(法正生时令灭无见)令灭无见。若法灭时令灭有见(若法灭时令灭有见。无见自生然不生)。
　　心用性缘理是真净(心者去也。性者清净性。缘者六尘境界。真净者不生灭理也)性用心不可(性者悟法之人不可灭心数法)毁坏照真金(真金者心心等)习气不离心。心亦不似心俱(习者烦恼。心者性也。即气不离心。心共习等亦不是一习气縳缠)须臾习所前。其体无差别(众生心者清净性)结解同所因(结者解也。即绳碍中解)圣凡无二路(不悟者圣凡路别。悟者即凡圣是一。修门人有时不有未犯五蕴有地虚)如观茇中性。空有二俱非　觉不坚为坚。善住于颠倒(主方便苏去说觉。觉不坚忍坚。悟觉任倒)极烦恼所恼。得成无上道。
　　因缘所生法。是义灭非生(犹如椽木父国林缘必竟灭)灭诸生灭义。是义生非灭。
　　汝等见闻。缘无异生。六尘皆曰有相异生。性中相知。用中相皆。同二(异)失准。将知妄声(相成)。
　　若知前念是病。令不起后念。若起后念。同还不觉。发心毕竟二不别。如是二心先心难。初发以为天人师。胜出声闻及缘觉。
　　菩萨清凉月。游于毕竟空。众生心冰净。菩提影现中。身是菩提树。心是明镜台。时时拂力下。不备若尘埃。无树而有影(譬如虚空中)风衢以鸟迹。此见悉为难。能遣及所造。色亦非色法。于彼见如来。其难亦如是。
　　树上千般叶。根从空处生。风吹叶不动。日照竞分明。欲得明明见。唯须见理明(见生死喧杂。涅槃寂静。见生死不喧杂。涅槃不静)如人觉贼不能违。
　　调伏难调伏解脱魔所缚。超然路地坐识荫般涅槃。觉海性澄圆。澄圆觉无妙。无明照生死(所)又立见所望(亡)。

