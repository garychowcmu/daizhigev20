  法华问答
　　




　　法华问答

　　莲花显教登闻据显即异故说无量义经。后方□□□□□□同故十七名中无量义经且法花　问。依于三法而说法花。云何名三法　答。论说依于三法者。一依三昧。谓无量义处三昧。二依器世间。谓天雨四花地六振动。三依众生世间。谓四众八部心生欢悦。依此三法而说法花　问。弥勒文殊俱当补处。有何胜劣。一疑一决　答。弥勒是次近当成佛。何以能疑复能何。文殊是分远过去佛。所以能解复答。虽迹同补处。而实次有高下　问　文殊以何智答弥勒问　答。依德以宿命智现见过去二相。谓因相果相。因者谓见自身过去次种种事故。果相者谓见自身过去说种种法故。依此智以答弥勒问也。
　　方便品十条　问。方便品五分破二明一。云何五分云何破二明一　答。五分者。一叹妙法功德分。二叹法师功德分。三疑请分。四授记分。五断疑分。破二明一者。破二乘执明一乘道。何者叹妙法分标所明一。叹师分示能明之人。疑请分即所破之二机。授记分是能破之一道。断疑分更总定时处。通明机五分略同一乘义现故。曰五分破二明一　问。诸佛智慧甚深无量。何者是智慧何者甚深　答。智慧有二种。一一切诸佛如理智。二一切种智。谓如无量智。甚深亦二种。一证甚深。谓理法。二阿含甚深。谓教法阿含。此翻为净教　问。证明甚深有五。何者是五　答。一义甚深。二实体甚深。三内证甚深。四依止甚深。五无上甚深　问。论说法师功德有四种。何者是四　答。一往成就。谓起众生机。二教化成就。谓六通身是。三功德毕竟成就。谓智定圆满。四说成就。谓四辩说法。是名法师四种功德　问。止止不须说者如智慧周万物慈洽。四生何不当机即说而便唱土以要诸者何　答。洪钟虽响。必待击而方鸣。大圣虽慈。亦待请而方说。若请而说。或致自赞之机有情方便令生企道之教　问。示悟入云何著外示答。开是开佛果。谓一切智。示示是佛体。谓真如法身。悟佛障。谓无明烦恼。入是佛圆。谓令入不退地。是名开示悟入著外　问。经云若比丘实得阿罗汉。若不信此法无有是处。若示一切声闻皆应授记。云何决定性声闻阿罗汉而不授记作佛　答。依佛教故生信。自未解故不记。故上文言信佛悟故随顺此经。非己智分即其证也　问。诸法从本来常自寂灭相者。此一偈显何法体　答。此偈明三种佛性。诸法从本来常自寂灭相者。自性住佛性。佛子行道已者是引出佛性。来世当作佛者。是至得果佛性　问。是法住法位一偈显何义　答。此偈明诸佛三身。是法住法位者。明法身者。道前为法住。在道复为法住。时滞生死为世间。在法位时证涅槃常住。于道场知己者。明应身知法身。道师方便说者。是化身。为众生说法身　问。何故于三七日中思惟而不说法　答。先受三昧乐故。梵王未来请故。众生根未熟故。所以于三七日中不说法。
　　譬喻品二十二条　问。论说十种对治及十种无上名显何义。并列其名　答。十种对治显破三义。十种无上显明一义。十种对治者。七喻三平等。七譬者。一火宅譬。二穷子譬。三药草譬。四化城譬。五系珠譬。六髻珠譬。七医师譬。三平等者。一乘平等。二世间涅槃平等。三身平等。七譬对治有烦恼人病。三平等对治无烦恼人颠倒信。用此十对治破二十障。十无上者。一种子无上云雨示现。二修行无上大通智胜如来示现。三增上无上商譬示现。四解无上系譬珠示现。五净土无上宝塔品示现。六说无上解珠譬示现。七教化力无上踊出品示现。八菩提无上寿量品示现。九涅槃无上医师譬示现。十胜妙力无上余残修多罗示现。用此十种显菩萨道　问。国邑聚落有大长者。国邑聚洛譬何法。有大长者譬何人　答。国邑聚洛譬如□境。有大长者譬如来身。国为大处譬如来智慧境。以一切世界为境故。邑为中处譬如来神通境。以十亿三千界为境故。聚落为小处譬如来说法境。以三千大千世界为境　问。长者见是大火从四面起。大火譬何法。四面譬何法　答。大火譬苦体。谓苦苦坏苦。四面譬苦具。谓生老病死。如来以他心智知众生三苦之火。从生老病死而发故。言从四面起。生为东面。老为南面。病为西面。死为北面　问。譬如长者有一火宅譬何法复以何法为体　答。火宅譬于三界。以众以众生本识为体。本体者笼括空有网罗。天地摄搏色根含藏识种时历三僧祇位阶。五十聚悠悠长道故谓之火宅。旧翻阿赖耶识为家识。斯火宅之驰也　问。何故火宅唯有一门而复狭小　答。唯一佛教能背火宅。诸外道教不能出故曰唯有一门。小乘教中不人人小乘阔度众生所以言狭小。今小乘求大菩提。何以言小。然则大能权小所以菩萨从中而出不心怖大所以二乘不问大门。而以是故穷子门侧则悔来至此。长者放命便则外走也　问。是火宅中有五百人。人数何限独以五百为数　答。五百人者喻五道种子。以十业为因以十使为缘。因一使发十使发百业。一道有一百五道即五百故。以五百人譬五道种子也　问。当以衣裓若以机案从舍出之。衣裓机案各譬何法　答。衣裓譬甚深禅定。机案譬平等大惠。禅定能起三十二相。令物至信大惠能说力所畏。今物生智。以此二用从舍出之　问。云何名为东西走戏视父而已　答。东方为苦谛。西方为集谛。北方为灭谛。南方为道谛。子证苦即是走戏东西。父证灭道即是往还南北。东能随逐。但可顾瞻而已。虽未随父。终有会化之期故言视父　问。云何名皆四衢道中露地而坐　答。四衢道中。谓四谛心见中学地有障可言覆无学障尽故言路。所作已辨故言而坐　问。门外三车譬于何法　答。譬三乘。羊车譬小。鹿车譬中乘。牛车譬大乘。羊形小而力小故譬声闻小乘。鹿形中而力中故譬缘觉中乘。牛形大而力大故譬菩萨乘　问。三车譬智。化城譬何意　答。车是游戏之具故以譬智。城是息疲之所故譬断　问。设车以诱诸子言不其开问以出诸子言一不言三何也　答。问可贵贱同行所以言一不言三。车则尊卑别载所以言二不言一　问。何故门外引子智以三车道中自子而以一城何也　答。车是独载之物。是故言三以外引。城是众苦之所是故言以总入　问。诸子出于门外不见车而索车。诸子苦于道中不见城何故不索　答。车为虚指令取之不得。是以索之。城为实化入入即是得何须索之。说引息有沾实雨用以门外有索道中不索　问。何故火宅之中乃言诸子争出火宅。化城中乃言众人前入化城　答。诸子在家以生死为火宅。由求离故。何以争出。众人苦道以涅槃为化城。由求诸故所以言前入　问。火宅中何故言汝等出来。化城中何故言汝等去来　答。火宅是旧苦之处。前说未有出故唤言出来。化城是中息之所。说息己故唤言去来　问。云何名互相推排竞共驰走争出火宅　答。互相推排者为所狭小。竞共驰走者。譬登八正之路。争出火宅者。譬免五痛之灾。五痛者破五戒得五烧为五痛。出无量寿经　问。云何名等一大车复驾以白牛　答。以一切智为大车。驾以白牛者。以大悲为白牛。车以运载为义。悲拔苦为能非智运拔众生如牛引物故。涅槃云。是故称佛为大非牛　问。云名故名物贪粗弊色声香味触　答。色声香味触是五言言界故。言粗污人称弊也　问。长者门内许子三车。而门外与一车。于三则许当不与。于一则与而不许。此非长者虚妄耶　答。长者全其躯命利益事实故非虚妄　问。经云如来利益一切人生三界。未审五生中以何生生于三界　答。五生中以最后生而生三界。五生者。一息苦生。二随类生。三最胜生。四增上生。五最后生　问。经言火宅何法是宅。何法是火　答。三界为宅。三苦为火。苦受以苦苦为火。乐受以坏苦为火。舍受以行苦为火。欲界具三火。无色界具一火。是故火名火宅。
　　信解品三条　问。穷子五十余年。何名五十年后得一日之价　答。以五十二贤圣为五十余年。所谓十信十解十行十回向十地。是名五十。菩萨等觉二位名日余年。小乘示得涅槃故云一日之价。
　　药草喻品一条　问。三草二木各喻何人　答。小草喻凡夫。中草喻二乘。大草喻地前菩萨。大木喻后三地菩萨。小木喻初地至七地菩萨。是名三草二木所譬之人。
　　授记品二条　问。声闻有几种授记。何者声闻作佛　答。授应化声闻退菩提心。声闻作佛以根熟故。决定性及增上慢不授作佛以根未熟故　问。若前后二俱授记作佛可使破二明一。后既不授作佛应非破二明一　答。授通授记故四种皆破。据外授记故两不记　问。菩萨发心理应进发。有何障碍退作声闻。假显退由示其性弱　答。此至本发大心希大果中间须行八万四千波罗蜜行。后经三大阿僧祇时。虽言鼓玄掉于法流怯长波而自息。由是菩萨退作声闻。故上文言佛道长远久受勤者乃可得成。我等疲极。今言退还即自证也。
　　化城喻品一条　问。如来初立作城引接何人。后灭引接何人　答。为引凡夫至圣故。立作城为喻。小乘入大乘故灭为作灭作差别　问。兵将破敌应酬重赏。何故不解明珠乃赐田宅。为是轮王有烧为是将士动一轻仰顿所由使无监　答。王心神珠价重唱赏不伐之勋。佛以妙法经拟被罚群之力。若使勋轻赏重眷属必致惊嗟。法大机小。菩萨能无怪或所以未解明珠且赐田宅。
　　寿量品一条　问。时我及众僧俱出灵鹫山者。为是报佛为是应佛。若是报佛灵鹫山即是应报土。若是应佛不应道常在灵鹫山　答。实是报佛故常在灵鹫山。由现应相故现有灭不灭。灵鹫山者。约体即法性之山鹫应说是灵鹫山故。论云如来净土即第一义谛摄。
　　法师功德品一条　问。持经人得几种功德。仰显其数。又得六根清净。何故功德多少不同者　答。六根净土令得千功德。显数者。以十善为本。一善以九善助成十善。各九即九十善。通其本十即为一百。自持经得一百。劝人持经得一百。自劝人赞叹持经人得一百成四百。即此此十善从心所生生善。三心有其三品。谓上中下。以经力故。上品心中得四百。中品心中得四百。下品心中并得四百。合三令成一千二百功德。眼鼻身三根。以持经功用劣故。唯得中下品。各得八百功德。三八二十四即二千四百。耳舌意三根。以持经功德能胜故。得具三品心别各四百。一根一千二百。三根三千六百帖。前二千四百合成六千功德　问。经云种种诸璎珞无能识其价闻香智贵贱出处及所在者。此乃是鼻识所知应言臭。何故言闻。未知所以假碓各并辩其人。于何所任得此功德能也　答。六根虽殊心识是一。鼻虽受入分别。是以遥臭故义同。于耳故言闻也。何行位者四依法者。若依经文即有五种。法师受持读诵解说书写即通凡也。故法花论云。此得六根清净。谓凡夫人以经力故得胜根用。又云。谛根亦互用。一一根中皆得。乃色闻香别味觉触故。下文言虽未得菩萨无漏法生鼻而是持经者即其证也　问。何名八万四千波罗蜜。具数列名　答。波罗蜜名西域梵音此翻名到彼岸。行此诸行过生死何登涅槃彼岸也。列数者。佛具三百五度功德。始从放光乃至涅槃有三百五十度功德。一一功德以六波罗蜜助成。计当二千一百。又云。四大并六尘即为十。此各具二千一百。计当二万一千。得四四别二万一千即八万四千法门也　问。一百八烦恼何者是　答。十使烦恼为本。十使者。贪嗔慢痴无明名钝使。萨迦耶见边见见取戒取邪见名利使。此十于三界四谛。四谛各十。下欲界即四十。色无色界八谛。中各除嗔。即八九七十二。通言四十即一百一十二。此谓见道也。修道中有贪嗔无明慢萨迦耶见边见。欲界具六色。无色界各除嗔并有五。即为十。通下界六即十六。谓修道烦恼通凡合一百二十八烦恼。前一百一十二见道所断。后十六修道所断。初地各见道二地已者名修道。此谓大乘见修烦恼　问。信解品中明何义　答。信解品中明穷子譬。对声闻人一向倒。此即是声闻种姓人。如来方便于获大宝。故论云。声闻人一向增上慢我乘与如来乘等无差别。对此颠倒故说穷子喻　问。信解品中长者是何身。脱珍御服著垢衣裳是何。长者化何等人设具释　答。寂灭道场无畏之庄严。饰革丽身。卢舍那身所说之法。是花罗等教。所被之机纯诸菩萨。鹿苑中脱珍御服著弊垢衣者。是释迦身所说之法。是四谤法苦集灭道五乘难众。是人天等乘机有大小教有浅深　问。药草喻品明何义　答。药草喻品中对治求大乘人一向到此。是菩萨种性人。教虽一味等被三。药草喻中明一味之雨。三草用润合知根外破其迷一故。论云。大乘人一向增上慢无别。声闻辟支佛乘对治此颠倒故说药草喻　问。十二因缘假释名出体一一具释　答。亲生名因助发为缘。列不同有其十二者。一无明．二行．三识．四名色．五六入．六触．七受．八爱．九取．十有．十一生．十二老死。迷心不了故曰无明。感果迁谢目之为行。现心了别名之为识。四名名色。阴名色根。心名六入。和会根尘名之为触。领纳违顺名为受。于境深著名之为爱。四方追求名之为取。能有当果名之为有。未来初起曰生。根德衰变为老。果根代曰死。释名如是。言体性者。无明爱取以烦恼为体。行有二种以业道体。现在五果。未来生老死以苦道为体　问。五百弟子授记品中明何义　答。对治无定人。散乱心即是菩萨种性人习道不进。要昔大善修空邪僻故名散乱。系珠譬中。示衣珠令其记忆。故论云。散乱心人实无有定。过去有大乘善根而不觉知。被不求大乘。于狭劣心中生虚妄解。以为第一乘。于治此故说宝珠譬。妙亦是合解无上故。论云亦现令解无上。故说系珠譬　问。记云系珠衣喻何法。珠喻何法。何时得珠。何时失珠　答。衣喻阿赖耶识所勋为因。法珠喻声闻。法花一乘之教。发菩提心修菩提行能勋本识。犹若系珠。何时失珠者。大遍晦过之后沙弥息教之时背教既遥。又流生死妄于本解故曰失珠。何时得珠者。释迦出世演教灵山还得本悟故称得珠　问。授记品中明何义　答此品明与四大声闻迦叶须菩提迦旋延目连等授记。亦名受记。如来谈与记名之为授。弟子领记名之为受　问。化城喻中明何义　答。明对治有定之实无而有增上慢。即凡夫有漏定实非涅槃。于中妄起生涅槃相故名为倒。以权立化城进近令违故。论云。实无有增上慢人。以有世间三摩拔提实无涅槃生涅槃相。对治此故说化城喻　问。声闻缘觉各得涅槃。如何共住化城　答。二涅槃同离一障谓烦恼障故曰一城　问。云何名大乘。何者为一乘　答。一是摄五之总名大是四三之别称故。下经云。十方世界由唯有一乘法。唯此一事实余二则非真。除佛方便说。五乘虽复殊分究竟同归一法。言大乘者。为对三根故称大也。下文又言。菩萨求此乘故名为摩萨。言一者一味平等理也　问。如来功德超越十方读诵之至未逾三界。云何骂佛尚轻嗔持经至得罪乃重　答。若就因为论。因有厚薄。境有尊卑。则骂佛甚重。毁持经人极轻。令就违顺境中以明轻重。如来心在平等门中离爱憎。出入到去八风心行平等毁誉不动其罪即轻。始行菩萨代弘经利益众生。慈悲摄化广度一切物废化断利佛种。就化为论故言罪重。
　　寿量品约判三佛菩提。三者法菩提故。下经言释官托生伽耶来。此是化菩提。又言诸善男子。我实成佛以来。经无量无边那由他劫。此是根佛菩提。又经言非实非虚非如非异不如三界见于三界。此是法菩提也　问。长短无乖有无愿返。云何六十小劫。谓如食顷理隔言违若为分雪　答。六十之与食顷俱为时收虽复长短不同草不识心变异。若心存分别则长有殊。若三界唯心则长短无二。是以须弥纳芥子万国俱举毛端。斯乃心长则长亦非定有长短　问。何因履水跃火俱称名而不礼拜。求男请女则拜而不称名者何设具释　答。观音化物救难为怀既号观音。理须称叹。孤独请求男女难苦未绝身躬所以得蜜礼拜牟过水火之灾交恐命将殒。遂急但得称名何假屈身礼拜　问。提婆达多品中明何义　答。品内显法花经有三。一由达多者说此法花故。自致成佛有成佛力。二由文殊说此法花经故。无边菩萨悟道故广大力。三由龙女修行现身成佛故。即速疾力　问。云何药王其有读诵法花经者。当知是人以佛庄严则为如来肩所荷担其义云何　答。此是诸品中经文。谓入如来室著如来衣坐如来座故。以庄严乃至肩所荷担也　问。此经云开方便门示真实相　答。方便门者。开小乘方便门。入一佛乘是真实　问　见宝塔品中明何义　答。明清净国土无上。故论云。示现清净国土无上故。示现多宝如来塔　问。云何名有功德人　答。是有学声闻人。断少烦恼故有功德。解珠譬中。前赐由宅明与小果。后赐明珠与大众故为对治论云。有功德人说大乘法。而非大乘对治。此说王解髻中明珠与之譬喻亦名说无上　问。从地踊出品中明何义　答。明教化众众无上故。论云。示现教化众生无上故。说无量菩萨从地踊出　问云何对治不举功德人　答。即三乘种性人。佛说一乘不肯受持修习故。医师譬中。明医师设增权身痴子始眼妙药佛现灭度钝性万修一乘故。论云。无功德人于第一乘不举功德。说第一乘不取对治。此故说医师譬喻。应知复是涅槃无上。故论云。不现涅槃无上故说医师譬　问。何名陀罗尼用何为体　答。亦以惠为体故。涅槃云。陀罗尼者亦大念。亦名无事惠念者定也。定能生惠故。维摩经云念定持即其义也　问。何名咒　答。咒辞不出三义。或说三宝功德使闻者发心。或说大神力势使诸魔惊退。或说甚深法相使闻者得悟　问。方便品中为小乘人说九部经。十二部中不说何经　答。无授记经。无无自说经。无方广经　问。经云。中有人言。汝诸子等先因游戏来入此定中。有人言。汝诸子等是何人来入此宅从何处来　答。闻有人言中十方诸佛言来入此宅者。凡夫人等行虽未出愿门。已出其人夫本愿故来入此宅　问。汝来说法必有要归。未审此经以何为宗旨　答。诸师辩宗各各不同。今依征宗有二种。一者体宗。二者用宗。非二非一。是其体宗。破三归一。是其用宗。法无二会。对器得名。会假归真。形三一立三名无遣一号亦三故。法句经云。一亦不为一为欲破诸数浅识之所闻见一以为一即其义也。净法师以一乘为宗　问。佛说法花经。何以不入法花三昧。乃入无量义处三昧　答。法花论云。此大乘修多罗有十七种名。第一名无量义处经。第十六名法花。故知入无量义处三昧即入法花三昧　问。何故欲说法花。在眉间豪相放光不在余处放光　答。说此法花。欲表一乘中道故在眉间放光　问。此经既明一乘甚深之行。何故不告菩萨乃告声闻　答。论明有五义。故不告声闻为诸声闻所化事故。二为诸声闻回取大菩提故。三为谈诸声闻恐怖弱故。四为令解人善思念故。五为诸声闻不起所作已辩心故　问。法花会上乃有一万二千声闻。故独告舍利不告余人　答。舍刹弗与如来相应。是以独告舍利不告余人　问。佛放光明计应普照。何因唯照有顶已还不照空处已上　答。解有二种。一二乘先是色法唯在有顶不及空处以上。二就大乘解。如来光者遍一切无物不照　故经说言上到有顶下至水际。此就化相说遍通十方据大乘说　问。经云有比丘实得阿罗汉。若不信此法无有是处其义云何　答。谓退菩提心声闻及应化声闻得成阿罗汉者。于法花一乘之法决定生信。此乘无有是处　问。云何名五浊。何者是五浊　答。浊乱不清净名之为浊。浊义不同有其五。经一劫二烦恼三众生四见五命。劫者时也。劫中有为浊故曰劫浊。烦恼者令四住他门名烦恼。烦恼迷心名为烦恼浊。众劳乱行人名为烦恼浊。法成生名众生浊。邪见决断名为见浊。违持色以名之为命体从名命浊五何寿命申夭名为命浊。出体者以衣食等命缘为劫浊体。以贪嗔痴三毒为烦恼浊体。以命根为众生浊体。以五见便为见浊。以命根为体　问。现瑞何故弥勒生疑正说之中由子腾清　答。现瑞通来一部经因果之义。唯佛能了穷子未知。所以弥勒疑也。正说之偏对身子。身子是执异之瑞故。生疑致请也　问。既云乐小法者。何故复言贪著于生死　答。现在机缘于过去久远贪著于生死。又解乐于小法则是贪著于生死。以小涅槃即是大乘生死　问。人天善根既所德。云何此经比已来佛道　答。人天善根比是德佛之违缘故云成佛也　问。何为两足尊　答。或心定惠为两足。或以权实为两足。或以缘行为两足。或以人天为两足　问。故云何名观树亦经行　答。如来在此树下。成道念根树思故。达行者本为取道故坐命得道意是故经行　问　佛为众生故出计应说法。何事待请耶　答。论云。佛虽不须请而令请者获福　问。诸天请不明人请耶　答。天胜人故明请不明人也　问。譬喻品中明何义　答。品内明初据舍利弗记。后明火宅譬对治求势力人倒求增上慢。此是欲界凡夫无胜坏界理实粗弊非乐计乐故名倒求。火宅譬中光明三车。拔其大苦缘合入理与其大乘。论云。以世间诸烦恼炽然。人天以为妙境。对治此相说火宅譬　问。此经大宗破三归一味知破三会云何同异　答。据病为言则破三归。约行为悟则会三归一。病则俱破而不会。行则俱会而不破　问。昔以说诸大乘经为菩萨行。今何因缘复后菩萨行假释　答。菩萨有二种。一者直往。二者回小入大。直往者。花严坐下为诸菩萨说大乘经名无量义经菩萨法佛所护念等故。下文言除先修习学小乘者如来之人今我得中是经入于佛惠。回小入大者。即令法花坐广说譬喻。心宿草庵渐浅长等事　问。云何是度五百由旬。何者是化来。何者是宝所　答。五百比是要法三界为三百二百喻习二乘涅槃。后一百即四住习二乘回心已知初地。已知为一百即五百。若以二乘为二百者有妨。以化城是东果已度竟故。化城已后方便度二百。然二乘未过宝何故须进途二百二界即五道故不通为五百总为五百。言化城者无而忽有名之为化。防非捍敌目之为城。度三百由旬众人度退。商主方便权说二乘灭谛涅槃解其疲倦。今前进同趣宝所。言宝者诸师不同。随人有异。今案此文位当种性罗汉回心位当十信。若论断或初地齐功心位同十信。论其究竟佛地方息进求。今就大乘果满故言实。何者藏法师以三界为三百。二原为二即五百。惠净法师以五道为五百。三途为三百。人天二百即五百。并此以宗三类不同。地意即同　问。如来十八不共法何者是　答。一身无失。二口无失念无失。四无不定心。五无异相。六不知以舍心。七欲无灭。八念无灭。九智无灭。十通无灭。十解脱无灭。十解脱知见无灭。十三身业修智慧行。十四口业修智慧行。十五意业修智慧智慧者无障。十七智慧知未来无障。十八智慧智见在无障。如业身三四口意三。皆悉已离三业清净故言无失。乃至智慧悬鉴三世皆悉通达故言无事。此十八者唯佛独证。菩萨声闻皆莫能得故言不共。疏言体者八法为体。谓思相欲胜解念定惠勤　问。何名十力　答。十力者。一处非处力。二业力。三定力。四四根力。五念力。六性力。七过处道力。八宿命力。九天眼力。十漏尽力　问。经云五众之生灭未知。何者是五众。假出所数列名释义　答。五众者五阴也。列名者。色受相行识也。色有青黄赤白。乃至识有八种。五各非一称为众。亦可言此之五阴乃有众多生灭故。涅槃经云。五阴名众生。众生名五阴。即其证也　问。经云即方便说涅槃真实法。何者是涅槃真实法　答。一切真涅槃妄相真实无生无涅槃。是名为究竟。即是真实也。不灭名为涅槃。俱为众生起或不顺正理。广造诸业流浪生死。对生死故说有涅槃。若能知生死涅槃本来二不是真实故。上文言我虽说涅槃是亦非真灭。又言诸法从本来常自寂灭相。楞伽又言。我所说者妄智识灭名为涅槃。即其证也　问。此经既云破三归一味知三外则有一三内即有一　答。三内即有一。非是三外别有一所以得知。初出现道树徘徊三七观机无堪受大乘者。何以于一开三分途渐引灵山会上根器方成。摄彼三权总归一处。故知三一本自无殊。汝等所行是菩萨道。即其证也　问。经云道场所得法。未知何者是道场何名所得法　答。道场者。菩提树下金刚宝坐。得道处中谓之为场。所得法者。三无数修因成果满湛觉真如是得法故。涅槃经云。诸佛世尊。从六波罗蜜三十七品十一空求至大涅槃。即其义也　问。经云日月灯明佛为妙光菩萨说妙法花经。满六十劫时会经者乃如食顷。此即多少相违长短乖反　答。灯明出世救物为怀悲愿不穷。时经六十群机慕道渴仰忆深禀教恬神说如食顷故。下文言是时众中无有一人若身若心而生懈倦。亦可言灯明神力长中短短中现长转彼心识令如食顷故。下文言释迦牟尼佛乃四众默然而坐。经五十小劫。佛神力故。令诸大众谓如半日　问。经云大通智胜佛十劫坐道场佛法不现前不得成佛道。何故久坐十劫不得成佛。何名法不现前　答。据论实行因满名成。为物潜形示言始就禀机赴感延促任情。缘彼群品经停十劫化物未畅法不现前。机教相应方言乃现故。大威德世尊。为度众生故。于无量亿岁尔乃成佛　问。大通智胜佛。即转十二行法轮。未知何者是十二行法轮。假出数列名解义　答。十二行法轮者。谓三转四谛谓也。三转者。一示相转。二劝修。三引证。示相者谓此是苦。此是集。此是灭。此是道。劝修者。谓者汝应证道汝应修。引证者。谓引已以为证者。我已知集。我已断灭。我已证道。我已修三四即是十二也。又解四谛各有四行即十二。苦谛下四行者。谓因举有缘。灭谛下四行者。谓灭正妙离。道谛下四行者。谓道如我四谛谛别三转四行各有十二行。今言十二者。以四谛俱同三共十二。举其通数言十二行法轮。
　　问。经云大圣转法轮度苦恼众生。未知大圣是□转何法轮云何名转　答。大圣者谓大通智胜佛也。斯乃十方无比三界独尊。神化通机故言大圣。转法轮者以已所得说据群机法从佛流谓之为转。轮者以修环运动为义。如来放命机摄众生。以机行教转凡成圣故曰法轮。转何轮者对彼三根转三乘教。谓四谛十二缘六波罗蜜也。揔而言之法轮有三。一名转法轮。二名照法轮。三名转轮。三乘别机教俱识未得究竟。为一乘所收有迁动之名为转。为大菩萨等说诸部波若。显理途明照彼大机名照法轮。大乘顿教果得圆满。揔苞三乘众圣共臻诸佛护念名持法轮。今明大通三轮俱转故。上文言时三转十二法轮。及广说十二因缘法。为十六王子说阿耨菩提法。即其义也　问。经言百福相庄严何者是　答。如来具三十二相。一相中皆以百福者。以十善业为本。十善者始从不杀乃至不邪见。翻其十恶即名十善。即此十善即五十心初心猛利得五十福。后心终成得五十福即成百福　问。经云入邪见稠林。若有若无等具足六十二。六十二见者何　答。六十二见者。谓世间常无常亦常亦无常非常非无常等四句。有边无边亦有边亦无边非边非非边等四句。如如不如如非如如非非如如等四句。三四十二句偈迷五阴。一一阴中各作十二句即六十帖。是身命各异命异二句即成六十二。

