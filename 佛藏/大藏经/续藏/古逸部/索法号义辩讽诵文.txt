  索法号义辩讽诵文
　　




　　索法号义辩讽诵文

　　伏以暂乖寝膳卧疾经时。朝风昼触于帡帏。愁云暮结于庭际。鸳鸾帐下邕邕而忧色潜生。翡翠檐间漠漠而清烟乱起。病愈意□公谦君子洛之英才。常怀三义之心每有断金之美。顿因璃文动玉质瘵。身羸如雪六月之花。貌悴九秋之叶。遂乃仰凭皇觉斋青眼以虔诚信启金父仁蒙素毫而远照喜得。六根清泰如月照秋江。三障云消似红莲舒于碧沼。是如信诚不昧。灵鉴昭彰。慈云布而热恼凉。惠影临而沉痾颓息。既蒙诸佛卫护念。宁无庆贺之心。表于此晨用由庆赞女庄严。伏愿碧山与寿红树增春。必期镂玉之获展星河之庆。
　　伏愿莲花点于性海。明月照于心台。常居翠[木*戶*戶]之年。永锁芙蓉之帐　伏愿青丝不变红粉增春。德齐岩下之松。寿等月中之桂　伏愿绿眉状月长分八字之鲜。玉貌如春独占春之色　朗君子　伏愿文摇五彩之笔。高视洪流觉畜九经之书。低看鲍谢。折东堂之仙桂香。发子中驰儒之曲。坟名传海内禄萼相映。玉树莲芳同礼移庭。长光膝下女庄严松罗益翠结凤彩而长卷庭。玉莲芳郁仙桂而恒泰　夫人伏愿浩海常流资景福而逾远。寿山耸峻等群岳而转高　武庄严金璋永[支*翟]紫绶长荣。财盈四海之珍福。
　　五侯之俸事清吉。荣禄日新所谋长。遂于□动静永康于元吉识亡考。北意将为北。当扇枕庆及温清。何期忽翻浪以倾舟俄庭风而灭烛。孤子想幽冥之气。竭思膝下以增悲。未申献橘之诚。空攀传衣之意。思立身之孝道□地无追。悲风树之不停。痛寒泉之永隔　亡庄严。伏愿琉璃殿内踏香砌以经行。宝树林间擿仙花而奉　又碧池授记红莲化生。法水润心香风动识　伏愿甘露台侧生闻般若之音。解脱林中庆现龙花之会　伏愿五云捧足逍遥归解脱之宫。百福资灵放旷出爱缠之苦。十岁已下男子芙蓉灼灼。可颓芳颜秋月亭亭。同奇丽质亲罗。喜门风之望乡邻叹巷陌之珍。□□气欲成而忽消。花正芳而忽坠。致使严父慈哭爱子以长愁样萼莲枝痛雁行之空阔夕云操操　女庄严。性闲皎月体净秋霜。幼质也丽南国之风姿。礼仪也盖西施美貌。本冀门荣碎碎[木*戶*戶]光益宗枝四德传芳辉荣九族奈河黄天不祐筹俄终。莲花叆而桂影沉晖。芳树雕而兰姿罢郁。念恒娥奔月宫之长往嗟。游水流还海以不归哀伤。父母之酸痛结姻亲之念　文叹德。量宏弘深荣钦礼乐。志超今古动合神明。气高玉垒之云。仁量阔沧渲之水　武德叹。风云禀性星像间生。信立义存仁深德重。秉文秉武为紫府之良才。尽忠尽贞作无我之心腹。若不然者曷得军城见重职掌班声振人寰名芳邑　庄严尚书。伏愿德光金简为世上之股肱。声振玉阶显名彰于日下　又愿般若智水灌注身田。旃檀香风资助性海。荣名克著保禄高迁。金紫与日月而争辉。福寿比山河而永固　女人念诵。高台宝镜云侵绝代之容。笑日琼花雾捹南国之貌。乃知功德之严净托佛力以潜。消施上件之名衣表倾诚。于投奈苑启首金人。会七辨之缁流。演千身之化佛。是可以修尘累于□劫。是可以逾热恼。于□今晨深愿既发。于里心功德必资于贵体。伏愿诸天甘露承恳疑而邻临。大圣加威注醍醐于顶内。或有多生累止叶凭念以消除现世愆尤赖殊因而殄灭。
　　(大唐)元和七年六月　慰言语间时再槎

