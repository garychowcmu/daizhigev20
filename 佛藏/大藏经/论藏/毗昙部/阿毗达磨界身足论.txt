  阿毗达磨界身足论
　　尊者世友造  唐 玄奘译




　　　　阿毗达磨界身足论卷上

　　　　尊者世友造
　　　　三藏法师玄奘奉　诏译

　　本事品第一

　　三地各十种　　五烦恼五见
　　五触五根法　　六六身相应

　　有十大地法。十大烦恼地法。十小烦恼地法。五烦恼。五见。五触。五根。五法。六识身。六触身。六受身。六想身。六思身。六爱身。十大地法云何。一受。二想。三思。四触。五作意。六欲。七胜解。八念。九三摩地。十慧。十大烦恼地法云何。一不信。二懈怠。三失念。四心乱。五无明。六不正知。七非理作意。八邪胜解。九掉举。十放逸。十小烦恼地法云何。一忿。二恨。三覆。四恼。五嫉。六悭。七诳。八谄。九憍。十害。五烦恼云何。一欲贪。二色贪。三无色贪。四嗔。五疑。五见云何。一有身见。二边执见。三邪见。四见取。五戒禁取。五触云何。一有对触。二增语触。三明触。四无明触。五非明非无明触。五根云何。一乐根。二苦根。三喜根。四忧根。五舍根。五法云何。一寻。二伺。三识。四无惭。五无愧。六识身云何。一眼识。二耳识。三鼻识。四舌识。五身识。六意识。六触身云何。一眼触。二耳触。三鼻触。四舌识。五身触。六意触。六受身云何。一眼触所生受。二耳触所生受。三鼻触所生受。四舌触所生受。五身触所生受。六意触所生受。六想身云何。一眼触所生想。二耳触所生想。三鼻触所生想。四舌触所生想。五身触所生想。六意触所生想。六思身云何。一眼触所生思。二耳触所生思。三鼻触所生思。四舌触所生思。五身触所生思。六意触所生思。六爱身云何。一眼触所生爱。二耳触所生爱。三鼻触所生爱。四舌触所生爱。五身触所生爱。六意触所生爱。受云何。谓受等受各等受已受当受。受所摄是名受。想云何。谓想等想现想已想当想。是名想。思云何。谓思等思现思已思当思。思所摄造心意业。是名思。触云何。谓触等触现触已触当触是名触。作意云何。谓心引于随引等随引。现作意已作意当作意。警觉心是名作意。欲云何。谓欲能欲性。现欲性。喜乐性。趣向性。希欲性。欣求性。欲有所作性是名欲。胜解云何。谓心胜解性。已胜解当胜解。是名胜解。念云何。谓念随念别念忆念。忆念性不忘性。不忘法不失性。不失法不忘失性。心明记是名念。三摩地云何。谓心住等住。现住近住。不乱不散。摄持寂止等持。心一境性。是名三摩地。慧云何。谓于法简择。最极简择极简择。法了相近了相等了相。聪睿通达。审察决择。觉明慧行。毗钵舍那是名慧。不信云何。谓不信不信性。不现信性。不印不可。不已委信。不当委信。不现委信。令心不净是名不信。懈怠云何。谓不精进性。劣精进性。昧精进性。障碍精进。止息精进。心不勇悍。不已勇悍。不当勇悍。是名懈怠。失念云何。谓空念性。虚念性。忘念性。失念性。心不明记性。是名失念。心乱云何。谓心散性。心乱性。心异念性。心迷乱性。心不一境性。不住一境性。是名心乱。无明云何。谓三界无智。不正知云何。谓非理所引慧。非理作意云何。谓染污作意。邪胜解云何。谓染污作意相应。心胜解心印顺。是名邪胜解。掉举云何。谓心不寂静。不极寂静。不寂静性。嚣举等嚣举。心嚣举性。是名掉举。放逸云何。谓于断不善法引集善法。不坚住作。不恒常作。不亲不近。不修不习。是名放逸。忿云何。谓忿等忿遍忿极忿。已忿当忿是名忿。恨云何。谓心结恨。等遍结恨。心怨结性是名恨。覆云何。谓隐所作罪。恼云何。谓心愤恼。坚执尤蛆。心俍戾性。是名恼。嫉云何。谓心不忍他之荣利。悭云何。谓于财法心著不舍。诳云何。谓矫惑他谄云何。谓心曲。憍云何。谓如有一作如是念。我具妙色财位技艺净命功德。形貌端严众所乐见。由此因缘便起憍傲极憍傲。醉闷等醉闷。腼眩等腼眩。心踞傲性是名憍。害云何。谓于有情乐为捶挞诸损恼事是名害。欲贪云何。谓于诸欲起贪等贪。执藏防护爱乐耽著。是名欲贪。色贪云何。谓于诸色起贪等贪。执藏防护。爱乐耽著。是名色贪。无色贪云何。谓于诸无色起贪等贪。执藏防护。爱乐耽著。是名无色贪。嗔云何。谓于有情欲为逼害。内怀栽檗。极嗔恚。遍嗔恚等嗔恚。嗔极嗔意愤恚。现嗔恚已嗔恚当嗔恚。是名嗔。疑云何。谓于诸谛犹豫。有身见云何。谓于五取蕴等。随观执我或我所由此起忍乐慧观见。是名有身见。边执见云何。谓于五取蕴等。随观执或断或常。由此起忍乐慧观见。是名边执见。邪见云何。谓谤因谤果。或谤作用。或坏实事。由此起忍乐慧观见。是名邪见。见取云何。谓于五取蕴等。随观执为最为胜为妙第一。由此起忍乐慧观见。是名见取。戒禁取云何。谓于五取蕴等。随观执为清净为解脱为出离。由此起忍乐慧观见。是名戒禁取。有对触云何。谓五识相应触。增语触云何。谓意识相应触。明触云何。谓无漏触。无明触云何。谓染污触。非明非无明触云何。谓不染有漏触。乐根云何。谓触顺乐受。触者所起身心乐平等受。受所摄是名乐根。苦根云何。谓触顺苦受。触者所起身苦不平等受。受所摄是名苦根。喜根云何。谓触顺喜受。触者所起心喜平等受。受所摄。是名喜根。忧根云何。谓触顺忧受。触者所起心忧不平等受。受所摄。是名忧根。舍根云何。谓触顺不苦不乐受。触者所起身心舍非平等非不平等受。受所摄。是名舍根。寻云何。谓心推觅遍推觅显示极显示。现前显示。寻求遍寻求。算计遍算计。构画遍构画。分别等分别。等分别性是名寻。伺云何。谓心巡行遍巡行。随遍巡行。伺察遍伺察。随遍伺察。随转随流。随属彼性是名伺。识云何。谓六识身。所谓眼识乃至意识。无惭云何。谓无惭无所惭无别惭。无羞无所羞无别羞。无敬无所敬无别敬。无自在无所自在无别自在。无所畏惮自在而转。是名无惭。无愧云何。谓无愧无所愧无别愧。无耻无所耻无别耻。于罪不怖性。于罪不畏性。于诸罪中不见怖畏。是名无愧。眼识云何。谓眼及色为缘所生眼识。此中眼为增上色为所缘。于眼所识色所有了别。各别了别。是名眼识。耳鼻舌身意识云何。谓意及法为缘所生意识。此中意为增上法为所缘。于意所识法所有了别。各别了别。是名意识。眼触云何。谓眼及色为缘生于眼识。三和合故触。此中眼为增上色为所缘。于眼所识色诸触等触现触已触当触。是名眼触。耳鼻舌身意触云何。谓意及法为缘生于意识。三和合故触。此中意为增上法为所缘。于意所识法诸触等触现触已触当触。是名意触。眼触所生受云何。谓眼及色为缘生于眼识。三和合故触。触为缘受。此中眼为增上色为所缘。眼触为因。眼触为集。眼触种类。眼触为缘。眼触所生。作意相应。于眼所识色诸受等受各别等受已受当受受所摄。是名眼触所生受。耳鼻舌身意触所生受云何。谓意及法为缘生于意识。三和合故触。触为缘受。此中意为增上法为所缘。意触为因。意触为集。意触种类。意触为缘。意触所生作意相应。于意所识法。诸受等受各别等受已受当受受所摄。是名意触所生受。眼触所生想云何。谓眼及色为缘生于眼识。三和合故触。触为缘想。此中眼为增上色为所缘。眼触为因。眼触为集。眼触种类。眼触为缘。眼触所生作意相应。于眼所识色诸想等想各别等想。现前等想已想当想。是名眼触所生想。耳鼻舌身意触所生想云何。谓意及法。为缘生于意识。三和合故触。触为缘想。此中意为增上法为所缘。意触为因。意触为集。意触种类。意触为缘。意触所生作意相应。于意所识法。诸想等想各别等想。现前等想已想当想。是名意触所生想。眼触所生思云何。谓眼及色为缘生于眼识。三和合故触。触为缘思。此中眼为增上色为所缘。眼触为因。眼触为集。眼触种类。眼触为缘。眼触所生作意相应。于眼所识色。诸思等思各别等思。现前等思已思当思。思所摄造心意业。是名眼触所生思。耳鼻舌身意触所生思云何。谓意及法为缘生于意识。三和合故触。触为缘思。此中意为增上法为所缘。意触为因。意触为集。意触种类。意触为缘。意触所生作意相应。于意所识法。诸思等思各别等思。现前等思已思当思。思所摄造心意业。是名意触所生思。眼触所生爱云何。谓眼及色为缘生于眼识。三和合故触。触为缘故受。受为缘爱。此中眼为增上色为所缘。于眼所识色。诸贪等贪。执藏防护。爱乐耽著。是名眼触所生爱。耳鼻舌身意触所生爱云何。谓意及法为缘生于意识。三和合故触。触为缘受。受为缘爱。此中意为增上法为所缘。于意所识法。诸贪等贪。执藏防护。爱乐耽著。是名意触所生爱。

　　分别品第二中初门

　　门有八十八　　初异类三门
　　谓受并识身　　及无惭无愧
　　余门八十五　　谓受等次第
　　相应不相应　　一行界处蕴

　　五受根。谓乐根苦根喜根忧根舍根。大地法受与五受根。几相应几不相应。乃至意触所生爱与五受根。几相应几不相应。大地法受五受根无相应者。皆不相应。大地法想五受根。一切相应。无不相应者。如想思触作意欲胜解念三摩地慧亦尔。不信五受根。五根相应。五根不相应。如不信。余大烦恼地法亦尔。忿恨恼嫉害。二根相应。谓忧舍。五根不相应。覆诳谄三根相应。除乐苦。五根不相应。憍四根相应除苦。五根不相应。悭二根相应。谓喜舍。五根不相应。欲贪色贪。三根相应除苦忧。五根不相应。无色贪一根相应。谓舍。五根不相应。嗔三根相应。除乐喜。五根不相应。疑四根相应。除苦。五根不相应。五见中邪见。四根相应。除苦。五根不相应。余四见三根相应。除苦忧。五根不相应。有对触三根相应。除喜忧。四根不相应。除苦。增语触四根相应除。苦三根不相应除喜忧。明触三根相应。除苦忧。五根不相应。无明触及非明非无明触。五根相应。五根不相应。乐根无相应者。皆不相应。如乐根。苦根喜根忧根舍根亦尔。寻伺五根相应。三根不相应。除苦忧。识五根相应。无不相应者。无惭无愧五根相应。五根不相应。眼识三根相应。除喜忧。五根不相应。如眼识耳鼻舌身识亦尔意识四根相应。除苦三根不相应。除喜忧。如六识身。六触身六想身六思身亦尔。眼触所生受五受根无相应者。皆不相应。如眼触所生受余受身亦尔眼触所生爱二根相应。谓乐舍。五根不相应。如眼触所生爱。耳鼻舌身触所生爱亦尔。意触所生爱三根相应。除苦忧五根不相应。

　　分别品第二中第二门

　　六识身。谓眼识耳识鼻识舌识身识意识。大地法受与六识身。几相应几不相应。乃至意触所生爱与六识身。几相应几不相应。大地法受六识身。一切相应。无不相应者。如大地法受。余大地法亦尔。不信六识相应。六识不相应。如不信。余大烦恼地法亦尔。忿一识相应。谓意。六识不相应。如忿余小烦恼地法亦尔。欲贪六识相应。六识不相应。如欲贪嗔亦尔。色贪四识相应。除鼻舌。六识不相应。无色贪疑一识相应。谓意。六识不相应。五见一识相应。谓意。六识不相应。有对触五识相应。除意。一识不相应。谓意。增语触一识相应。谓意。五识不相应。除意。明触一识相应。谓意。六识不相应。无明触及非明非无明触。六识相应。六识不相应。乐根舍根六识相应。六识不相应。苦根五识相应。除意。六识不相应。喜根忧根一识相应。谓意。六识不相应。寻伺六识相应。一识不相应。谓意。识法六识身。无相应者。皆不相应。无惭无愧。六识相应。六识不相应。眼识六识身。无相应者。皆不相应。如眼识耳鼻舌身意识亦尔。眼触一识相应。谓眼。五识不相应。除眼。如眼触耳鼻舌身意触随所应亦尔。如六触身。六受身六想身六思身亦尔。眼触所生爱一识相应。谓眼。六识不相应。如眼触所生爱。耳鼻舌身意触所生爱随所应亦尔。

　　分别品第二中第三门

　　二法。谓无惭无愧。大地法受。与此二法。几相应几不相应。乃至意触所生爱。与此二法。几相应几不相应。大地法受。诸不善者二法相应。无不相应者。余受无相应者。皆不相应。如大地法受。余大地法亦尔。不信诸不善者二法相应。无不相应者。余不信无相应者。皆不相应。如不信余大烦恼地法亦尔。忿恨覆恼嫉悭害。皆二法相应。无不相应者。诳谄憍诸不善者二法相应。无不相应者。余诳谄憍无相应者。皆不相应。欲贪嗔恚。俱二法相应。无不相应者。色贪无色贪。无相应者。俱不相应。疑诸不善者。二法相应。无不相应者。余疑无相应者。定不相应。五见中二见无相应者。俱不相应。三见诸不善者。皆二法相应。无不相应者。余三见无相应者。皆不相应。有对增语无明触。诸不善者皆二法相应。无不相应者。余三触无相应者。皆不相应。明触非明非无明触。无相应者。俱不相应。乐根诸不善者。二法相应。无不相应者。余乐根无相应者。定不相应。如乐根苦喜忧舍根亦尔。寻伺识法诸不善者。皆二法相应。无不相应者。余寻伺识法。无相应者。皆不相应。无惭与无愧定相应。无不相应者。与无惭定不相应。无相应者。无愧与无惭定相应。无不相应者。与无愧定不相应。无相应者。眼识诸不善者。二法相应。无不相应者。余眼识无相应者。皆不相应。如眼识耳鼻舌身意识亦尔。如六识身。六触身六受身六想身六思身亦尔。眼耳身意触所生爱。诸不善者。皆二法相应。无不相应者。余眼耳身意触所生爱。无相应者。皆不相应。鼻舌触所生爱。俱二法相应。无不相应者。

　　　　说一切有部界身足论卷上



　　　　阿毗达磨界身足论卷中

　　　　尊者世友造
　　　　三藏法师玄奘奉　诏译

　　分别品第二中第四门

　　受相应。想不相应。十八界十二处五蕴受相应。何所摄。谓心心所法。八界二处三蕴。此何为余。谓受自性。色无为心不相应行。十一界。十一处三蕴。想不相应。何所摄。谓想自性。色无为心不相应行。十一界。十一处三蕴。此何所问。谓除受相应及想不相应法。即除一切法十八界十二处五蕴此下二事虽各除一而文影略显各除二不尔不应除一切法受等自体不被除故想相应。受不相应。十八界十二处五蕴想相应。何所摄。谓心心所法。八界二处三蕴。此何为余。谓想自性。色无为心不相应行十一界十一处三蕴。受不相应。何所摄。谓受自性。色无为。心不相应行。十一界。十一处三蕴。此何所问。谓除想相应及受不相应法。即除一切法十八界十二处五蕴。如以受对想。乃至以受对慧亦尔。受相应不信不相应。十八界十二处五蕴受相应。何所摄。谓心心所法。八界二处三蕴。此何为余。谓受自性。色无为。心不相应行。十一界。十一处三蕴。不信不相应。何所摄。谓不信自性。色无为心不相应行十八界十二处五蕴。此何所问。谓除受相应及不信不相应法。即除一切法十八界十二处五蕴。不信相应。受不相应。十八界十二处五蕴不信相应。何所摄。谓心心所法。八界二处四蕴。此何为余。谓不信自性。色无为心不相应行十八界十二处五蕴。受不相应。何所摄。谓受自性。色无为心不相应行十一界十一处三蕴。此何所问。谓除不信相应及受不相应法。即除一切法十八界十二处五蕴。如以受对不信。对余大烦恼地法欲贪嗔无明触非明非无明触无惭无愧亦尔。受相应忿不相应。十八界十二处五蕴受相应。何所摄。谓心心所法。八界二处三蕴。此何为余。谓受自性。色无为心不相应行十一界十一处三蕴。忿不相应。何所摄。谓忿自性。色无为心不相应行。十八界十二处五蕴。此何所问。谓除受相应及忿不相应法。即除一切法十八界十二处五蕴。忿相应受不相应。十八界十二处五蕴忿相应。何所摄。谓心心所法。三界二处四蕴。此何为余。谓忿自性。色无为心不相应行。十八界十二处五蕴受不相应。何所摄。谓受自性。色无为心不相应行。十一界十一处三蕴。此何所问。谓除忿相应及受不相应法。即除一切法十八界十二处五蕴。如以受对忿。对余小烦恼地法无色贪疑五见明触六爱身亦尔。受相应。色贪不相应。十八界十二处五蕴受相应。何所摄。谓心心所法。八界二处三蕴。此何为余。谓受自性。色无为心不相应行十一界十一处三蕴。色贪不相应。何所摄。谓色贪自性。色无为心不相应行。十八界十二处五蕴。此何所问。谓除受相应及色贪不相应法。即除一切法十八界十二处五蕴。色贪相应。受不相应。十八界十二处五蕴色贪相应。何所摄。谓心心所法。六界二处四蕴。此何为余。谓色贪自性。色无为心不相应行。十八界十二处五蕴。受不相应。何所摄。谓受自性。色无为心不相应行。十一界十一处三蕴。此何所问。谓除色贪相应及受不相应法。即除一切法十八界十二处五蕴。受相应有对触不相应。十八界十二处五蕴。受相应。何所摄。谓心心所法。八界二处三蕴。此何为余。谓受自性。色无为心不相应行。十一界十一处三蕴。有对触不相应。何所摄。谓有对触自性。色无为心不相应行。十三界十二处五蕴。此何所问。谓除受相应及有对触不相应法。即除一切法十八界十二处五蕴。有对触相应。受不相应。十八界十二处五蕴。有对触相应。何所摄。谓心心所法。七界二处四蕴。此何为余。谓有对触自性。色无为心不相应行。十三界十二处五蕴。受不相应。何所摄。谓受自性。色无为心不相应行。十一界十一处三蕴。此何所问。谓除有对触相应及受不相应法。即除一切法十八界十二处五蕴。受相应。增语触不相应。十八界十二处五蕴受相应。何所摄。谓心心所法。八界二处三蕴。此何为余。谓受自性。色无为心不相应行。十一界十一处三蕴。增语触。不相应。何所摄。谓增语触自性。色无为心不相应行。十七界十二处五蕴。此何所问。谓除受相应及增语触不相应法。即除一切法十八界十二处五蕴。增语触相应。受不相应。十八界十二处五蕴。增语触相应。何所摄。谓心心所法。三界二处四蕴。此何为余。谓增语触自性。色无为心不相应行。十七界十二处五蕴。受不相应。何所摄。谓受自性。色无为心不相应行。十一界十一处三蕴。此何所问。谓除增语触相应及受不相应法。即除一切法十八界十二处五蕴。受相应。寻不相应。十八界十二处五蕴。受相应。何所摄。谓心心所法。八界二处三蕴。此何为余。谓受自性。色无为心不相应行。十一界十一处三蕴。寻不相应。何所摄。谓寻自性。色无为心不相应行。十三界十二处五蕴。此何所问。谓除受相应及寻不相应法。即除一切法十八界十二处五蕴。寻相应。受不相应。十八界十二处五蕴。寻相应。何所摄。谓心心所法。八界二处四蕴。此何为余。谓寻自性。色无为心不相应行。十三界十二处五蕴。受不相应。何所摄。谓受自性。色无为心不相应行。十一界十一处三蕴。此何所问。谓除寻相应及受不相应法。即除一切法十八界十二处五蕴。如以受对寻。对伺亦尔。受相应。识不相应。十八界十二处五蕴。受相应。何所摄。谓心心所法。八界二处三蕴。此何为余。谓受自性。色无为心不相应行。十一界十一处三蕴。识不相应。何所摄。谓识自性。色无为心不相应行。十八界十二处三蕴。此何所问。谓除受相应及识不相应法。即除一切法十八界十二处五蕴。识相应。受不相应。十八界十二处五蕴识相应。何所摄。谓心所法。一界一处三蕴。此何为余。谓识自性。色无为心不相应行。十八界十二处三蕴。受不相应。何所摄。谓受自性。色无为心不相应行。十一界十一处三蕴。此何所问。谓除识相应及受不相应法。即除一切法十八界十二处五蕴。受相应眼识不相应。十八界十二处五蕴。受相应。何所摄。谓心心所法。八界二处三蕴。此何为余。谓受自性。色无为心不相应行。十一界十一处三蕴。眼识不相应。何所摄。谓眼识自性。色无为心不相应行。十八界十二处五蕴。此何所问。谓除受相应及眼识不相应法。即除一切法十八界十二处五蕴。眼识相应。受不相应。十八界十二处五蕴。眼识相应。何所摄。谓心所法。一界一处三蕴。此何为余。谓眼识自性。色无为心不相应行。十八界十二处五蕴。受不相应。何所摄。谓受自性色无为心不相应行。十一界十一处三蕴。此何所问。谓除眼识相应及受不相应法。即除一切法十八界十二处五蕴。如以受对眼识。乃至对意识亦尔。受相应眼触不相应。十八界十二处。五蕴受相应。何所摄。谓心心所法。八界二处三蕴。此何为余。谓受自性。色无为心不相应行。十一界十一处三蕴。眼触不相应。何所摄。谓眼触自性。色无为心不相应行。十七界十二处五蕴。此何所问。谓除受相应及眼触不相应法。即除一切法十八界十二处五蕴。眼触相应。受不相应。十八界十二处五蕴。眼触相应。何所摄。谓心心所法。三界二处四蕴。此何为余。谓眼触自性。色无为心不相应行。十七界十处五蕴。受不相应。何所摄。谓受自性色无为心不相应行。十一界十一处三蕴此何所问。谓除眼触相应及受不相应法。即除一切法十八界十二处五蕴。如以受对眼触。乃至对意触亦尔。如以受对六触身。对六想身六思身。广说亦尔。

　　分别品第二中第五门

　　想相应。思不相应十八界十二处五蕴想相应。何所摄。谓心心所法。八界二处三蕴。此何为余。谓想自性。色无为心不相应行。十一界十一处三蕴思不相应。何所摄。谓思自性。色无为心不相应行。十一界十一处二蕴。此何所问。谓除想相应及思不相应法。即除一切法十八界十二处五蕴。思相应。想不相应。十八界十二处五蕴思相应。何所摄。谓心心所法。八界二处四蕴。此何为余。谓思自性。色无为心不相应行。十一界十一处二蕴想不相应。何所摄。谓想自性。色无为心不相应行。十一界十一处三蕴。此何所问。谓除思相应及想不相应法。即除一切法十八界十二处五蕴。如以想对思。乃至对慧亦尔。想相应不信不相应。十八界十二处五蕴想相应。何所摄。谓心心所法。八界二处三蕴。此何为余。谓想自性。色无为心不相应行。十一界十一处三蕴。不信不相应。何所摄。谓不信自性。色无为心不相应行。十八界十二处五蕴。此何所问。谓除想。相应及不信不相应法。即除一切法十八界十二处五蕴。不信相应想不相应。十八界十二处五蕴。不信相应。何所摄。谓心心所法。八界二处四蕴。此何为余。谓不信自性。色无为心不相应行。十八界十二处五蕴。想不相应。何所摄。谓想自性。色无为心不相应行。十一界十一处三蕴。此何所问。谓除不信相应及想不相应法。即除一切法十八界十二处五蕴。如以想对不信。对余大烦恼地法欲贪嗔无明触非明非无明触无惭无愧亦尔。想相应。忿不相应。十八界十二处五蕴想相应。何所摄。谓心心所法。八界二处三蕴。此何为余。谓想自性。色无为心不相应行。十一界十一处三蕴。忿不相应。何所摄。谓忿自性。色无为心不相应行。十八界十二处五蕴。此何所问。谓除想相应及忿不相应法。即除一切法十八界十二处五蕴。忿相应。想不相应。十八界十二处五蕴。忿相应。何所摄。谓心心所法。三界二处四蕴。此何为余。谓忿自性。色无为心不相应行。十八界十二处五蕴。想不相应。何所摄。谓想自性。色无为心不相应行。十一界十一处三蕴。此何所问。谓除忿相应及想不相应法。即除一切法十八界十二处五蕴。如以想对忿。对余小烦恼地法无色贪疑五见明触六爱身亦尔。想相应。色贪不相应。十八界十二处五蕴想相应。何所摄。谓心心所法。八界二处三蕴。此何为余。谓想自性。色无为心不相应行。十一界十一处三蕴。色贪不相应。何所摄。谓色贪自性。色无为心不相应行。十八界十二处五蕴。此何所问。谓除想相应及色贪不相应法。即除一切法十八界十二处五蕴。色贪相应。想不相应。十八界十二处五蕴。色贪相应。何所摄。谓心心所法。六界二处四蕴。此何为余。谓色贪自性。色无为心不相应行。十八界十二处五蕴。想不相应。何所摄。谓想自性。色无为心不相应行。十一界十一处三蕴。此何所问。谓除色贪相应想不相应。即除一切法十八界十二处五蕴。想相应。有对触不相应。十八界十二处五蕴想相应。何所摄。谓心心所法。八界二处三蕴。此何为余。谓想自性。色无为心不相应行。十一界十一处三蕴。有对触不相应。何所摄。谓有对自性。色无为心不相应行。十三界十二处五蕴。此何所问。谓除想相应及有对触不相应法。即除一切法十八界十二处五蕴。有对触相应。想不相应。十八界十二处五蕴。有对触相应。何所摄。谓心心所法。七界二处四蕴。此何为余。谓有对触自性。色无为心不相应行。十三界十二处五蕴。想不相应。何所摄。谓想自性。色无为心不相应行。十一界十一处三蕴。此何所问。谓除有对触相应及想不相应法。即除一切法十八界十二处五蕴。想相应。增语触不相应。十八界十二处五蕴想相应。何所摄。谓心心所法。八界二处三蕴。此何为余。谓想自性。色无为心不相应行。十一界十一处三蕴。增语触不相应。何所摄。谓增语触自性。色无为心不相应行。十七界十二处五蕴。此何所问。谓除想相应及增语触不相应法。即除一切法十八界十二处五蕴。增语触相应。想不相应。十八界十二处五蕴。增语触相应。何所摄。谓心心所法。三界二处四蕴。此何为余。谓增语触自性。色无为心不相应行。十七界十二处五蕴。想不相应何所摄。谓想自性。色无为心不相应行。十一界十一处三蕴。此何所问。谓除增语触相应及想不相应法。即除一切法十八界十二处五蕴。
　　想相应。乐根不相应。十八界十二处五蕴想相应。何所摄。谓心心所法。八界二处三蕴。此何为余。谓想自性。色无为心不相应行。十一界十一处三蕴。乐根不相应。何所摄。谓乐根自性。色无为心不相应行。十八界十二处五蕴。此何所问。谓除想相应及乐根不相应法。即除一切法十八界十二处五蕴。乐根相应。想不相应。十八界十二处五蕴。乐根相应。何所摄。谓心心所法。八界二处三蕴。此何为余。谓乐根自性。色无为心不相应行。十八界十二处五蕴。想不相应。何所摄。谓想自性。色无为心不相应行。十一界十一处三蕴。此何所问。谓除乐根相应及想不相应法。即除一切法十八界十二处五蕴。如以想对乐根。对舍根亦尔想相应。苦根不相应。十八界十二处五蕴想相应何所摄。谓心心所法八界二处三蕴。此何为余。谓想自性。色无为心。不相应行。十一界十一处三蕴。苦根不相应何所摄。谓苦根自性。色无为心不相应行。十八界十二处五蕴。此何所问。谓除想相应及苦根不相应法。即除一切法十八界十二处五蕴。苦根相应。想不相应。十八界十二处五蕴。苦根相应。何所摄。谓心心所法。七界二处三蕴。此何为余。谓苦根自性。色无为心不相应行。十八界十二处五蕴。想不相应。何所摄。谓想自性。色无为心不相应行。十一界十一处三蕴。此何所问。谓除苦根相应及想不相应法。即除一切法十八界十二处五蕴。想相应。喜根不相应。十八界十二处五蕴想相应。何所摄。谓心心所法。八界二处三蕴。此何为余。谓想自性。色无为心不相应行。十一界十一处三蕴。喜根不相应。何所摄。谓喜根自性。色无为。心不相应行。十八界十二处五蕴。此何所问。谓除想相应及喜根不相应法。即除一切法十八界十二处五蕴。喜根相应。想不相应。十八界十二处五蕴。喜根相应。何所摄。谓心心所法。三界二处三蕴。此何为余。谓喜根自性。色无为。心不相应行。十八界十二处五蕴。想不相应。何所摄。谓想自性。色无为心不相应行。十一界十一处三蕴。此何所问。谓除喜根相应及想不相应法。即除一切法十八界十二处五蕴。如以想对喜根。对忧根亦尔。以思对寻伺识法六识身六触身六思身。皆如受门中说。唯于受处应说其想。想相应。眼触所生受不相应。十八界十二处五蕴想相应。何所摄。谓心心所法。八界二处三蕴。此何为余。谓想自性。色无为心不相应行。十一界十一处三蕴。眼触所生受不相应。何所摄。谓眼触所生受自性。色无为心不相应行。十七界十二处五蕴。此何所问。谓除想相应及眼触所生受不相应法。即除一切法十八界十二处五蕴。眼触所生受相应。想不相应。十八界十二处五蕴。眼触所生受相应。何所摄。谓心心所法。三界二处三蕴。此何为余。谓眼触所生受自性。色无为心不相应行。十七界十二处五蕴。想不相应。何所摄。谓想自性。色无为心不相应行。十一界十一处三蕴。此何所问。谓除眼触所生受相应及想不相应法。即除一切法十八界十二处五蕴。如以想对眼触所生受。乃至对意触所生受。随其所应广说亦尔。

　　分别品第二中第六门

　　思相应。触不相应。十八界十二处五蕴思相应。何所摄。谓心心所法。八界二处四蕴。此何为余。谓思自性。色无为心不相应行。十一界十一处二蕴。触不相应。何所摄。谓触自性。色无为心不相应行。十一界十一处二蕴。此何所问。谓除思相应及触不相应法。即除一切法十八界十二处五蕴。触相应。思不相应。十八界十二处五蕴触相应。何所摄。谓心心所法。八界二处四蕴。此何为余。谓触自性。色无为。心不相应行。十一界十一处二蕴。思不相应。何所摄。谓思自性。色无为。心不相应行。十一界十一处二蕴。此何所问。谓除触相应及思不相应法。即除一切法十八界十二处五蕴。如以思对触。乃至对慧亦尔。思相应。不信不相应。十八界十二处五蕴思相应。何所摄。谓心心所法。八界二处四蕴。此何为余。谓思自性。色无为。心不相应行。十一界十一处二蕴。不信不相应。何所摄。谓不信自性。色无为。心不相应行。十八界十二处五蕴。此何所问。谓除思相应及不信不相应法。即除一切法十八界十二处五蕴。不信相应。思不相应。十八界十二处五蕴。不信相应。何所摄。谓心心所法。八界二处四蕴。此何为余。谓不信自性。色无为心不相应行。十八界十二处五蕴。思不相应。何所摄。谓思自性。色无为心不相应行。十一界十一处二蕴。此何所问。谓除不信相应及思不相应法。即除一切法十八界十二处五蕴。如以思对不信。对余大烦恼地法欲贪嗔无明触非明非无明触无惭无愧亦尔。思相应。忿不相应。十八界十二处五蕴思相应。何所摄。谓心心所法。八界二处四蕴。此何为余。谓思自性。色无为心不相应行。十一界十一处二蕴。忿不相应。何所摄。谓忿自性。色无为心不相应行。十八界十二处五蕴。此何所问。谓除思相应及忿不相应法。即除一切法十八界十二处五蕴。忿相应。思不相应。十八界十二处五蕴。忿相应。何所摄。谓心心所法。三界二处四蕴。此何为余。谓忿自性。色无为。心不相应行。十八界十二处五蕴。思不相应。何所摄。谓思自性。色无为心不相应行十一界十一处二蕴此何所问。谓除忿相应及思不相应法。即除一切法十八界十二处五蕴。如以思对忿。对余小烦恼地法无色贪疑五见明触六爱身亦尔。思相应。色贪不相应。十八界十二处五蕴思相应。何所摄。谓心心所法。八界二处四蕴。此何为余。谓思自性。色无为心不相应行。十一界。十一处。二蕴。色贪不相应。何所摄。谓色贪自性。色无为心不相应行。十八界十二处五蕴。此何所问。谓除思相应及色贪不相应法。即除一切法十八界十二处五蕴。色贪相应。思不相应。十八界十二处五蕴。色贪相应。何所摄。谓心心所法。六界二处四蕴。此何为余。谓色贪自性。色无为心不相应行。十八界十二处五蕴。思不相应。何所摄。谓思自性。色无为心不相应行。十一界十一处二蕴。此何所问。谓除色贪相应及思不相应法。即除一切法十八界十二处五蕴。思相应。有对触不相应。十八界十二处五蕴思相应。何所摄。谓心心所法。八界二处四蕴。此何为余。谓思自性。色无为心不相应行。十一界十一处二蕴。有对触不相应。何所摄。谓有对触自性。色无为心不相应行。十三界十二处五蕴。此何所问。谓除思相应及有对触不相应法。即除一切法十八界十二处五蕴。有对触相应。思不相应。十八界十二处五蕴。有对触相应。何所摄。谓心心所法。七界二处四蕴。此何为余。谓有对触自性。色无为心不相应行。十三界十二处五蕴。思不相应何所摄。谓思自性。色无为心不相应行。十一界十一处二蕴。此何所问。谓除有对触相应及思不相应法。即除一切法十八界十二处五蕴。思相应。增语触不相应。十八界十二处五蕴。思相应如前。乃至二蕴增语触不相应如前。乃至五蕴如思相应。增语触不相应如是。增语触相应。思不相应随所应当广说。思相应。乐根不相应。乐根相应。思不相应。随所应当广说。如以思对乐根。对舍根亦尔。思相应苦根不相应。苦根相应思不相应。随所应当广说。思相应。喜根不相应。喜根相应。思不相应。随所应当广说。如以思对喜根。对忧根亦尔。以思对寻伺识法六识身六触身六受身六想身。随所应当广说。

　　　　说一切有部界身足论卷中



　　　　阿毗达磨界身足论卷下

　　　　尊者世友造
　　　　三藏法师玄奘奉　诏译

　　分别品第二中第七门

　　触相应。作意不相应。十八界十二处五蕴。触相应如前。乃至二蕴。作意不相应。何所摄。谓作意自性。色无为。心不相应行。十一界十一处二蕴。此何所问。谓除触相应及作意不相应法。即除一切法十八界十二处五蕴。作意相应。触不相应。十八界十二处五蕴。作意相应。何所摄。谓心心所法。八界二处四蕴。此何为余。谓作意自性。色无为心不相应行。十一界十一处二蕴。触不相应等如前说。如以触对作意。乃至对慧亦尔。触相应。不信不相应。不信相应。触不相应。随所应当广说。如以触对不信。对余大烦恼地法欲贪嗔无惭无愧亦尔。触相应忿不相应。忿相应触不相应。随所应当广说。如以触对忿。对余小烦恼地法无色贪疑五见六爱身亦尔。触相应。色贪不相应。色贪相应。触不相应。随所应当广说。触相应。乐根不相应。乐根相应。触不相应。随所应当广说。如以触对乐根。对舍根亦尔。触相应。苦根不相应。苦根相应。触不相应。随所应当广说。触相应。喜根不相应。喜根相应。触不相应。随所应当广说。如以触对喜根。对忧根亦尔。以触对寻伺识法六识身六受身六想身六思身。随所应当广说。

　　分别品第二中第八门

　　作意相应。欲不相应。十八界十二处五蕴。作意相应等如前说。欲不相应。何所摄。谓欲自性。色无为。心不相应行。十一界十一处二蕴。此何所问。如前说。欲相应。作意不相应。十八界十二处五蕴欲相应。何所摄。谓心心所法。八界二处四蕴。此何为余。谓欲自性。色无为。心不相应行。十一界十一处二蕴。作意不相应等如前说。如以作意对欲。乃至对慧亦尔。作意相应。不信不相应。不信相应。作意不相应。随所应当广说。如以作意对不信。对余大烦恼地法欲贪嗔无明。触非明非无明触无惭无愧亦尔。作意相应。忿不相应。忿相应。作意不相应。随所应当广说。如以作意对忿。对余小烦恼地法无色贪疑五见明触六爱身亦尔。作意相应。色贪不相应。色贪相应。作意不相应。随所应当广说。作意相应。有对触不相应。有对触相应。作意不相应。随所应当广说。作意相应。增语触不相应。增语触相应。作意不相应。随所应当广说。作意相应。乐根不相应。乐根相应。作意不相应。随所应当广说。如以作意对乐根。对舍根亦尔。作意相应。苦根不相应。苦根相应。作意不相应。随所应当广说。作意相应。喜根不相应。喜根相应。作意不相应。随所应当广说。如以作意对喜根。对忧根亦尔。以作意对寻伺识法六识身六触身六受身六想身六思身。随所应当广说。

　　分别品第二中第九门

　　欲相应。胜解不相应。十八界十二处五蕴。欲相应等如前说。胜解不相应。何所摄。谓胜解自性。色无为心不相应行。十一界十一处二蕴。此何所问。谓除欲相应及胜解不相应法。即除一切法十八界十二处五蕴胜解相应。欲不相应。十八界十二处五蕴。胜解相应。何所摄。谓心心所法。八界二处四蕴。此何为余。谓胜解自性。色无为。心不相应行。十一界十一处二蕴。欲不相应等如前说。如以欲对胜解。对念三摩地慧亦尔。欲相应。不信不相应。不信相应。欲不相应。随所应当广说。如以欲对不信。对余大烦恼地法欲贪嗔无明触非明非无明触无惭无愧亦尔。欲相应。忿不相应。忿相应。欲不相应。随所应当广说。如以欲对忿。对余小烦恼地法无色贪疑五见明触六爱身亦尔。欲相应。色贪不相应。色贪相应欲不相应。随所应当广说。欲相应。有对触不相应。有对触相应。欲不相应。随所应当广说。欲相应增语触不相应。增语触相应。欲不相应。随所应当广说。欲相应。乐根不相应。乐根相应。欲不相应。随所应当广说。如以欲对乐根。对舍根亦尔。欲相应。苦根不相应。苦根相应。欲不相应。随所应当广说。欲相应。喜根不相应。喜根相应。欲不相应。随所应当广说。如以欲对喜根。对忧根亦尔。以欲对寻伺识法六识身六触身六受身六想身六思身。随所应当广说。

　　分别品第二中第十门

　　胜解相应。念不相应。十八界十二处五蕴。胜解相应等如前说。念不相应。何所摄。谓念自性。色无为心不相应行。十一界十一处二蕴。此何所问。如前说。念相应。胜解不相应。十八界十二处五蕴念相应。何所摄。谓心心所法。八界二处四蕴。此何为余。谓念自性。色无为。心不相应行。十一界十一处二蕴。胜解不相应等如前说。如以胜解对念。对三摩地慧亦尔。胜解相应。不信不相应。不信相应。胜解不相应。随所应当广说。如以胜解对不信。对余大烦恼地法欲贪嗔无明触非明非无明触无惭无愧亦尔。胜解相应。忿不相应。忿相应。胜解不相应。随所应当广说。如以胜解对忿。对余小烦恼地法无色贪疑五见明触六爱身亦尔。胜解相应。色贪不相应。色贪相应。胜解不相应。随所应当广说。胜解相应。有对触不相应。有对触相应。胜解不相应。随所应当广说。胜解相应。增语触不相应。增语触相应。胜解不相应。随所应当广说。胜解相应。乐根不相应。乐根相应。胜解不相应。随所应当广说。如以胜解对乐根。对舍根亦尔。胜解相应。苦根不相应。苦根相应。胜解不相应。随所应当广说。胜解相应。喜根不相应。喜根相应。胜解不相应。随所应当广说。如以胜解对喜根。对忧根亦尔。以胜解对寻伺识法六识身六触身六受身六想身六思身。随所应当广说。

　　分别品第二中第十一门

　　念相应。三摩地不相应。十八界十二处五蕴。念相应等如前说。三摩地不相应。何所摄。谓三摩地自性。色无为。心不相应行。十一界十一处二蕴。此何所问。如前说。三摩地相应。念不相应。十八界十二处五蕴。三摩地相应。何所摄。谓心心所法。八界二处四蕴。此何为余。谓三摩地自性。色无为。心不相应行。十一界十一处二蕴。念不相应等如前说。如以念对三摩地。对慧亦尔。念相应。不信不相应。不信相应。念不相应。随所应当广说。如以念对不信。对余大烦恼地法。欲贪嗔无明触非明非无明触无惭无愧亦尔。念相应。忿不相应。忿相应。念不相应。随所应当广说。如以念对忿。对余小烦恼地法无色贪疑五见明触六爱身亦尔。念相应。色贪不相应。色贪相应。念不相应。随所应当广说。念相应。有对触不相应。有对触相应。念不相应。随所应当广说。念相应。增语触不相应。增语触相应。念不相应。随所应当广说。念相应。乐根不相应。乐根相应。念不相应。随所应当广说。如以念对乐根。对舍根亦尔。念相应。苦根不相应。苦根相应。念不相应。随所应当广说。念相应。喜根不相应。喜根相应。念不相应。随所应当广说。如以念对喜根。对忧根亦尔。以念对寻伺识法六识身六触身六受身六想身六思身。随所应当广说。

　　分别品第二中第十二门

　　三摩地相应。慧不相应。十八界十二处五蕴。三摩地相应等如前说。慧不相应。何所摄。谓慧自性。色无为。心不相应行。十一界十一处二蕴。此何所问。如前说。慧相应。三摩地不相应。十八界十二处五蕴慧相应。何所摄。谓心心所法。八界二处四蕴。此何为余。谓慧自性。色无为心不相应行。十一界十一处二蕴。三摩地不相应等如前说。三摩地相应。不信不相应。不信相应。三摩地不相应。随所应当广说。如以三摩地对不信。对余大烦恼地法欲贪嗔无明触非明非无明触无惭无愧亦尔。三摩地相应。忿不相应。忿相应。三摩地不相应。随所应当广说。如以三摩地对忿。对余小烦恼地法无色贪疑五见明触六爱身亦尔。三摩地相应。色贪不相应。色贪相应。三摩地不相应。随所应当广说。三摩地相应。有对触不相应。有对触相应。三摩地不相应。随所应当广说。三摩地相应。增语触不相应。增语触相应。三摩地不相应。随所应当广说。三摩地相应。乐根不相应。乐根相应。三摩地不相应。随所应当广说。如以三摩地对乐根。对舍根亦尔。三摩地相应。苦根不相应。苦根相应。三摩地不相应。随所应当广说。三摩地相应。喜根不相应。喜根相应。三摩地不相应。随所应当广说。如以三摩地对喜根。对忧根亦尔。以三摩地。对寻伺识法六识身六触身六受身六想身六思身。随所应当广说。

　　分别品第二中第十三门

　　慧相应。不信不相应。不信相应。慧不相应。随所应当广说。如以慧对不信。对余大烦恼地法欲贪嗔无明触非明非无明触无惭无愧亦尔。慧相应。忿不相应。忿相应。慧不相应。随所应当广说。如以慧对忿余小烦恼地法无色贪疑五见明触六爱身亦尔。慧相应。色贪不相应。色贪相应。慧不相应。随所应当广说。慧相应。有对触不相应。有对触相应。慧不相应。随所应当广说。慧相应。增语触不相应。增语触相应。慧不相应。随所应当广说。慧相应。乐根不相应。乐根相应。慧不相应。随所应当广说。如以慧对乐根。对舍根亦尔。慧相应。苦根不相应。苦根相应。慧不相应。随所应当广说。慧相应。喜根不相应。喜根相应。慧不相应。随所应当广说。如以慧对喜根。对忧根亦尔。以慧对寻伺识法六识身六触身六受身六想身六思身。随所应当广说。

　　分别品第二中第十四门

　　不信相应。懈怠不相应。十八界十二处五蕴。不信相应等如前说。懈怠不相应。何所摄。谓懈怠自性。色无为。心不相应行。十八界十二处五蕴。此何所问。如前说。懈怠相应。不信不相应。十八界十二处五蕴。懈怠相应。何所摄。谓心心所法八界二处四蕴。此何为余。谓懈怠自性色无为心不相应行。十八界十二处五蕴。不信不相应等如前说。如以不信对懈怠。对余大烦恼地法欲贪嗔无明触。非明非无明触无惭无愧亦尔。不信相应。忿不相应。忿相应。不信不相应。随所应当广说。如以不信对忿。对余小烦恼地法无色贪疑五见明触六爱身亦尔。不信相应。色贪不相应。色贪相应。不信不相应。随所应当广说。不信相应。有对触不相应。有对触相应。不信不相应。随所应当广说。不信相应增语触不相应。增语触相应。不信不相应。随所应当广说。不信相应。乐根不相应。乐根相应。不信不相应。随所应当广说。如以不信对乐根。对舍根亦尔。不信相应苦根不相应。苦根相应。不信不相应。随所应当广说。不信相应。喜根不相应。喜根相应。不信不相应。随所应当广说。如以不信对喜根。对忧根亦尔。以不信对寻伺识法六识身六触身六受身六想身六思身。随所应当广说。

　　分别品第二中第十五门

　　由斯理趣。其懈怠等诸差别门。应依前说一行方便。如理当思此诸门中。有差别者。相似异位。皆不应说。乃至眼识相应。眼触不相应。十八界十二处五蕴。眼识相应。何所摄。谓心所法。一界一处三蕴。此何为余谓眼识自性。色无为。心不相应行。十八界十二处五蕴。眼触不相应。何所摄。谓眼触自性。色无为。心不相应行。十七界十二处五蕴。此何所问。谓除眼识相应及眼触不相应法。即除一切法十八界十二处五蕴。眼触相应。眼识不相应。十八界十二处五蕴。眼触相应。何所摄。谓心心所法。三界二处四蕴。此何为余。谓眼触自性色无为。心不相应行。十七界十二处五蕴。眼识不相应。何所摄。谓眼识自性。色无为。心不相应行。十八界十二处五蕴。此何所问。谓除眼触相应及眼识不相应法。即除一切法十八界十二处五蕴。如以眼识对眼触。乃至对意触六思身。随所应当广说。眼识相应。眼触所生受不相应。十八界十二处五蕴。眼识相应。何所摄。谓心所法。一界一处三蕴。此何为余。谓眼识自性。色无为。心不相应行。十八界十二处五蕴。眼触所生受不相应。何所摄。谓眼触所生受自性。色无为心不相应行。十七界十二处五蕴。此何所问谓除眼识相应及眼触所生受不相应法。即除一切法十八界十二处五蕴。眼触所生受相应。眼识不相应。十八界十二处五蕴。眼触所生受相应。何所摄。谓心心所法。三界二处三蕴。此何为余。谓眼触所生受自性。色无为心不相应行。十七界十二处五蕴。眼识不相应。何所摄。谓眼识自性。色无为心不相应行。十八界十二处五蕴。此何所问。谓除眼触所生受相应及眼识不相应法。即除一切法十八界十二处五蕴。如以眼识对眼触所生受乃至对意触所生受六想身。随所应当广说。眼识相应。眼触所生爱不相应。十八界十二处五蕴。眼识相应。何所摄。谓心所法。一界一处三蕴。此何为余。谓眼识自性。色无为。心不相应行。十八界十二处五蕴。眼触所生爱不相应。何所摄。谓眼触所生爱自性。色无为。心不相应行。十八界十二处五蕴。此何所问。谓除眼识相应及眼触所生爱不相应法。即除一切法十八界十二处五蕴。眼触所生爱相应。眼识不相应。十八界十二处五蕴。眼触所生爱相应。何所摄。谓心心所法。三界二处四蕴。此何为余。谓眼触所生爱自性。色无为。心不相应行。十八界十二处五蕴。眼识不相应。何所摄。谓眼识自性。色无为心不相应行。十八界十二处五蕴。此何所问。谓除眼触所生爱相应及眼识不相应法。即除一切法十八界十二处五蕴。如以眼识对眼触所生爱乃至对意触所生爱亦尔。

　　分别品第二中第十六门

　　如眼识门。如是乃至意识五门。随所应当广说。如六识身六门六触身六门。随所应当广说。眼触所生受相应。眼识所生想不相应。十八界十二处五蕴。眼触所生受相应。何所摄。谓心心所法。三界二处三蕴。此何为余。谓眼触所生受自性。色无为。心不相应行。十七界十二处五蕴。眼触所生想不相应。何所摄。谓眼触所生想自性。色无为。心不相应行。十七界十二处五蕴。此何所问。谓除眼触所生受相应。及眼触所生想不相应法。即除一切法十八界十二处五蕴。眼触所生想相应。眼触所生受不相应。十八界十二处五蕴。眼触所生想相应。何所摄。谓心心所法。三界二处三蕴。此何为余。谓眼触所生想自性。色无为心不相应行。十七界十二处五蕴。眼触所生受不相应。何所摄。谓眼触所生受自性。色无为心不相应行。十七界十二处五蕴。此何所问。谓除眼触所生想相应及眼触所生受不相应法。即除一切法十八界十二处五蕴。如以眼触所生受对眼触所生想。乃至对意触所生想亦尔。眼触所生受相应。眼触所生思不相应。十八界十二处五蕴。眼触所生受相应。何所摄。谓心心所法。三界二处三蕴。此何为余。谓眼触所生受自性。色无为心不相应行。十七界十二处五蕴。眼触所生思不相应。何所摄。谓眼触所生思自性。色无为心不相应行。十七界十二处五蕴。此何所问。谓除眼触所生受相应及眼触所生思不相应法。即除一切法十八界十二处五蕴。眼触所生思相应。眼触所生受不相应。十八界十二处五蕴。眼触所生思相应。何所摄。谓心心所法。三界二处四蕴。此何为余。谓眼触所生思自性。色无为心不相应行。十七界十二处五蕴。眼触所生受不相应。何所摄。谓眼触所生受自性。色无为。心不相应行。十七界十二处五蕴。此何所问。谓除眼触所生思相应及眼触所生受不相应法。即除一切法十八界十二处五蕴。如以眼触所生受对眼触所生思。乃至对意触所生思亦尔。眼触所生受相应。眼触所生爱不相应。十八界十二处五蕴。眼触所生受相应。何所摄。谓心心所法。三界二处三蕴。此何为余。谓眼触所生受自性。色无为心不相应行。十七界十二处五蕴。眼触所生受不相应。何所摄。谓眼触所生爱自性。色无为。心不相应行。十八界十二处五蕴。此何所问。谓除眼触所生爱相应及眼触所生爱不相应法。即除一切法十八界十二处五蕴。眼触所生爱相应。眼触所生受不相应。十八界十二处五蕴。眼触所生爱相应。何所摄。谓心心所法。三界二处四蕴。此何为余。谓眼触所生爱自性。色无为心不相应行。十八界十二处五蕴。眼触所生受不相应。何所摄。谓眼触所生受自性。色无为。心不相应行。十七界十二处五蕴。此何所问。谓除眼触所生爱相应。及眼触所生受不相应法。即除一切法十八界十二处五蕴。如以眼触所生受对眼触所生爱。乃至对意触所生爱亦尔。如眼触所生受门。如是乃至意触所生受五门。随所应当广说。如六受身六门。六想身六门六思身六门。随所应当广说。如是略说有十六门。若广说有八十八门。

　　　　说一切有部界身足论卷下


　　　　界身足论后序

　　　　沙门释基制
　　界身足论者。说一切有部发智六足之一足也。详夫邃旨冲微。非大圣无以扬其奥。梵言幽秘。非上哲何以绎其真。是以夕寐金容。晨驰白马。译经者结辙。津义者联踪。至于婆沙八蕴。缺五蕴之幽趣。发智六足。无五足之玄文。余旨虽存。尚多纰绠。故使三秦匠彦。穿凿于异端。九土缁英。滞惑于真伪。故我亲教三藏法师玄奘。业该群籍。志隆弘抚。欲使有宗俊颖。不延颈于五天。对法雄杰。怀慷慨于四主。遂以大。
　　唐龙朔三年六月四日。于玉华宫八桂亭。终译此论。原其大本。颂有六千。后以文繁。或致删略。为九百颂。五百颂者。今此所翻。有八百三十颂。文遗广略。义离增减。详其论始。说起能仁。大德流通遂师名称。尊者世友之所作也。既而道满待机。因圆伫列。神功妙思。繄可殚言。但基虚簉操觚。谬倍函丈。承晖雕斫。受旨执文。惟恐爱海波腾。玄源秘泄。瞩法舟之沦丧。故叙其时事云。

