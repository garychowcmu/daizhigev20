  阿毗昙五法行经
　　后汉 安世高译




　　　　阿毗昙五法行经

　　　　后汉安息三藏安世高译
　　苦法黠可苦法黠。习法黠可习法黠。尽法黠可尽法黠。道法黠可道法黠。苦法者。谓形体万物皆当衰老死亡。是为苦。痴人谓可常保持。是为乐黠。可知是为苦。便不复向生死。是为苦法黠。可。
　　习法者。谓习欲习得习淫习怒习痴习好习美。黠可者如是为习。从习得尽便不欲。是为习法黠。可尽法者。谓人物会当消散灭尽。便得亦不喜。失亦不忧。是为尽法黠。可道法者。行道得道。作善上天。作恶入恶。道黠可者知去恶就善。是为道法黠。可黠者。觉可者。知。
　　本不知是为苦。苦为一意知为苦。是为二意。习为一意知为习。是为二意。尽为一意知为尽。是为二意。道为一意知为道。是为二意。此八意在外。
　　非常苦空非身。本习生因缘尽。止如意要道处受观。
　　尽。苦空非身何缘得尽。尽从苦来。从苦得尽。因尽便得空。得空便知非我身。是四意为随苦谛。
　　何等为苦。一切在生死皆为苦。会欲亦不欲会欲。谓人诸所欲得亦不欲。谓人意诸所不欲。是皆为苦。贪从习出。随非常意求灭苦从习得。
　　何等为法。谓因缘作是得是是为法。当为识已识为却意当为断。从四谛中苦谛。习谛为证有。道见苦知从习起。见习知苦见尽谛知非常。
　　何等为可。谓喜道不忘道。常求道以道为可。何等为黠。常问道为黠。已问能受能行是为黠。习亦如是。尽灭亦如是。道亦如是。
　　苦为罪法为行结。黠为三十七品经。可为行行者为行道。如是为习。如是为尽。如是为道。皆为增上。
　　第一为苦。何等为苦。一切恶不可意为苦。已识苦不欲者。便行道不离为可。苦生有本。苦为何等。本从万物。万物无有亦不尽。已不尽人亦不忧。已不忧人亦无有苦。
　　第二为习。何等为习。意随爱为习。断爱无有习。持何等行为断爱。万物皆从因缘生。断因缘不复生。当那得断因缘。持意念道。已持意念道。意不得两念。便在道是。为习。
　　第三为尽。苦法为万物。以败便得忧。已得忧便老。已老便得病瘦死。是名为外尽苦法。何以故。为外尽苦法。为自罪未除。何以故。为自罪未除。为生死未灭。何以故。生死未灭为非一意。何以故。非一意为不堕禅弃故。何以故。不堕禅弃不受行如佛语。是名为外尽。内尽为何等。意堕守。已堕守余意不得生。已余意不得生便灭结。已灭结便罪尽。已罪尽便尽无有。是名为内尽。
　　第四为道。何等为道。苦可意道名为八种。何等为八种。如是安般守意说八行意。不堕生死但有堕道。已堕道便断上头三事。何等三事。苦习尽。已断苦习尽便定。已定所向便得道。何等为得道。已苦灭不复生是为得。有五法行。何等五。一者色。二者意。三者所念。四者别离意行。五者无为。
　　色为何等。所色一切在四行。亦从四行所。四行为何等。地种水种火种风种。亦从四行因。所色为何等。眼根耳根鼻根舌根身根。色声香味细滑。亦一处不更。
　　意为何等。所意心识。是为何等。六识身。六识为何等。眼识耳识鼻识舌识身识心识。
　　所念法为何等。若所念法意共俱。是为何等。痛想行痒念欲。是意定黠。信进计念贪不贪善本恶本不分别本。一切结缚便劳。从起所黠所见所要亦所有。如是法意共俱。是名为意所念法。
　　别离意行为何等。所别离意不共。是为何等。得不思想政尽政不思想念想。下辈苦得处得种得。入生老止非常名字绝具如应。亦余如是法分别意行。是名分别意行。
　　无为何等。空灭未离灭不须受。
　　地种为何等坚者。水种何等湿者。火种何等热者。风种何等起者。眼根何等。眼识相著可色。耳根何等。耳识相著可色。鼻根何等。鼻识相著可色。舌根何等。舌识相著可色。身根何等。身根相著可色。色为何等。若色端正不端正等色。俱中央色想。像上头一识更。眼识色更为心识更。是色两识。更知何等。两眼识心识。声为何等。从受行出声。亦不从受行出声。从受行本声。亦不从受行本受声。若上头一识更知耳识已。更心识便知是声。两识更知耳识心识。香为何等。若根香若茎香若花香若实香。香香臭香等香所香。是名为香。若上头一识。一识更知鼻识已。更心识便如是香。两识更知鼻识心识。味为何等。若酢味甜味盐味苦味醎味辛味涩味。亦所啖觉味。若上头一识知舌识。舌识已更心识便知是味。两识更知舌识心识。细滑更为何等。若滑若粗若轻若重若寒若热若饥若渴。为上头一识知身识身。识已更心识便知。是一处乐为两识更知身识心识。心识一处不更。色为何等。若色法识想著。是为何等。若身善者不善者不更。若常一识知心识。
　　眼识为何等。眼相依色因知。耳识为何等。故耳根相依声因知。鼻为何等。鼻根相依香因知。舌识为何等。舌根相依味因知。身识为何等。身根相依乐著因知。心识为何等。心根相依法因知。痛为何等。为乐是亦为三辈少多无有量。想为何等。所对行为何等。所作是亦为三辈。善恶不分别福殃度。愿乐为何等。三会是亦为三辈。善乐恶乐亦不善亦不恶乐意念。何等为意念。是亦为三辈。善恶不分别。欲为何等。欲作是何等。意可意为何等。念思惟何等。为一意。黠为何等。为观法。信为何等。可意。进为何等。观念。计为何等。所念使求增望念愿。愿是名为计。分别念为何等。所观观随不绝相随。是名为念。计念为何等。异意大为计。意微为念。计念是为异。贪为何等。不随善法不信至诚不行不应行。是名为贪。不贪为何等。随善法信至诚行应行。是名为不贪。善本何等。有三善本。无有贪善本。无有嗔恚善本。无有愚痴善本。是名为善本。不善本为何等。不善本有三。贪为不善本。嗔恚为不善本。愚痴为不善本。是名为不善本。不分别本为何等有五不分别。爱不分别。憍慢不分别。痴不分别。疑不分别。行是名为不分别本。
　　结为何等。有九结。一为持念结。二为憎结。三为憍慢结。四为痴结。五为邪结。六为失愿结。七为疑结。八为嫉结。九为悭结。
　　持念结为何等。三界中贪。增结为何等。为人间不可息。憍慢结为何等。憍慢结名为七辈。何等七。一为憍慢。二为憍。三为自慢。四为自计慢。五为欺慢。六为不如慢。七为邪慢。憍慢为何等。不如者我为胜如者等。从是憍慢自计意起。意识合意。是名为憍慢。慢为何等辈中胜胜中等。从是所慢亦自计自计胜者胜。是名为自慢。亦说者憍慢慢当为一切合会。是名为自慢。自计慢为何等。为五阴自身是我身计自念。从是慢慢自知意生意起合意。是名为自计慢。欺慢为何等。未得计得未知计知未尽计尽。从是憍慢自计意观意起合意。是名欺慢。不如慢为何等远不如自计少不如。若豪若业。若业若何。若罪若病不及十倍百倍。自计如是为不如。从是憍慢自计自见意生意起合念。自为是名为不如慢。邪慢为何等。不贤者自计贤者。从是有憍慢自念自计。意生意起合念。是名为邪慢。是为七慢。慢名为憍慢结。
　　痴结为何等。三界中所有痴。是名为痴结。
　　邪结为何等。邪结有三辈名为邪结。一为身邪。二为边邪。三为邪邪。身邪为何等。是身是我身。是名为身邪。边邪为何等。一者断灭。二者常在。是名为边邪。邪邪为何等。邪邪为诤本坏福。是为三邪。
　　失愿结为何等。失本不受功挍恩。是名失愿结。是两失名为失愿结。盗结为何等。两盗名盗结。一为受盗。二为戒盗。受盗为何等。为五阴念尊大最无有极。从是所欲所意。所可所用。是名为盗结。盗戒为何等。从是净从是离从是解从是要出用。是故所人所意所可所愿。是名为盗戒。是两盗名为盗结。
　　疑结为何等。为疑四谛。是名为疑结。嫉结为何等。乱意为嫉结。
　　悭结为何等。不能制意。是名为悭结。故一切结。
　　缚者为何等。所结者名为缚故说缚。
　　使者为何等。使者为七。何等为七。一为欲使。二为不可使。三为欲世间使。四为憍慢使。五为痴使。六为邪使。七为疑使。
　　欲使为何等。欲使名为五使。何等为五者欲。从苦见断欲。著欲从习见断欲。著欲从尽见断欲。著欲从道见断欲。著欲从思惟见断欲。是名为五使。名为欲使。
　　不可使名为何等。五使名为不可使。何等为五。从苦见不可断。从习见不可断。从尽见不可断。从道见不可断。从思惟见不可断。是五使名为不可使。世间欲可使为何等。十使名为世间可欲使。何等为十。著色见苦断欲。著色见习断欲。著色见尽断欲。著色见行道断欲。从色因著思惟断欲。从无有色因著见苦。断欲。从无有色因著见习断欲。从无有色因著见尽断欲。从无有色因著见道断欲。从无有色因著思惟断欲。是十使名为欲世间使。憍慢使为何等。憍慢使有十五。何等为十五。著欲见苦憍慢断。著欲见习憍慢断。著欲见尽憍慢断。著欲见道憍慢断。著欲思惟见憍慢断著色见苦憍慢断。著色见习憍慢断。著色见尽憍慢断。著色见道憍慢断。著色思惟憍慢断。著无有色见苦憍慢断。著无有色见习憍慢断。著无有色见尽憍慢断。著无有色见道憍慢断。著无有色思惟憍慢断。是十五使名为憍慢使。
　　痴使为何等。十五使名为痴使。何等为十五。著欲见苦痴断。著欲见习痴断。著欲见尽痴断。著欲见道痴断。著欲思惟痴断。著色见苦痴断。著色见习痴断。著色见尽痴断。著色见道痴断。著色思惟痴断。著无有色见苦痴断。著无有色见习痴断。著无有色见尽痴断。著无有色见道痴断。著无有色思惟痴断。是十五使名为痴使。
　　邪使为何等。三十六使为邪使。何等为三十六。十二使著欲。十二使著色。十二使著无有色。是名为三十六使。十二使著欲为何等。著欲见苦断身邪。著欲见苦断要邪。著欲见苦断邪邪。著欲见习断邪邪。著欲见尽断邪邪。著欲见道断邪邪。著欲见苦断见盗。著欲见习断见盗。著欲见尽断见盗。著欲见道断见盗。著欲见苦断戒盗。著欲见道断戒盗。是名为十二使著欲使。
　　十二使著色为何等。著色见苦断身邪。著色见苦断要邪。著色见苦断邪邪。著色见习断邪邪。著色见尽断邪邪。著色见道断邪邪。著色见苦断见盗。著色见习断见盗。著色见尽断见盗。著色见道断见盗。著色见苦断戒盗。著色见道断戒盗。是名为十二使。著色使。
　　十二使。著无有色为何等。著无有色见苦断身邪。著无有色见苦断要邪。著无有色见苦断邪邪。著无有色见习断邪邪。著无有色见习断邪邪。著无有色见道断邪邪。著无有色见苦断见盗。著无有色见习断见盗。著无有色见尽断见盗。著无有色见道断见盗。著无有色见苦断戒盗。著无有色见道断戒盗。是名为十二使著无有色使。是为三十六使。名为三十六邪使。
　　疑使为何等。十二使名为疑使。何等十二。著欲见苦断疑。著欲见习断疑。著欲见尽断疑。著欲见道断疑。著色见苦断疑。著色见习断疑。著色见尽断疑。著色见道断疑。著无有色见苦断疑。著无有色见习断疑。著无有色见尽断疑。著无有色见道断疑。是名为十二疑。使是为尘是为尘脑。有时尘无有脑者。除尘所余乱意念法。是为脑非尘。从起为八。一为睡。二为瞑。三为乐。四为疑。五为猗。六为恣态。七为不愧。八为不惭。是故说从起八。
　　所黠为何等。十黠。何等为十。一为法黠。二为比黠。三为知人心黠。四为巧黠。五为苦黠。六为习黠。七为灭黠。八为道黠。九为尽黠。十为无为黠。
　　法黠为何等。在生死欲所无有结黠。在生死欲本所无有结黠在。生死欲灭无有结黠。在生死欲坏道行无有结黠。亦在法黠亦在法地所无有结黠。是名为法黠。
　　比黠为何等。在色无有色行无有结黠。在色无有色本无有结黠。在色无有色行灭无有结黠。在色无有色行断为道无有结黠。亦在比黠亦在比地无有结黠。是名为比黠。
　　知人心黠为何等。所黠行所黠福所黠合。已得不舍。常在前常念不忘。为人故为他众故恩行。是故意念知。是名为知人心黠。
　　巧黠为何等。世间所行黠。是名巧黠。苦黠为何等。受五阴非常苦空非身念所无有结黠。是名为苦黠。
　　习黠为何等。世间本亦本集生因缘思念无有结黠。是名为习黠。
　　灭黠为何等。灭灭为黠。最要念不结黠。是名为灭黠。
　　道黠为何等。道为道如应受观者。欲出念无有结黠。是名为道黠。
　　尽黠为何等。已识苦已舍习尽已有证。道已行从是黠见知意得应。是名为尽黠。
　　无为黠为何等。苦已更不复更。习已毕不复毕。尽已有证不复用证。道已行不复行。从是所黠所见所知所意得。是名为无为黠。故说所黠。
　　所有见为何等。所有黠见为见。有时见非黠。为何等。八更者可。八更者可为何等。苦法黠可苦譬黠可。习法黠可习譬黠可。尽法黠可尽譬黠可。道法黠可道譬黠可。故说所见。若得是为黠。不有时得。非黠八更可如上说。故说所更。
　　德为何等。得法为德。无有思想思惟为何等。天上一处名为一切净。在有无有欲前。有思想出所意念法灭不随。是名为不思想思惟。灭思惟为何等。二十六天上名为不欲。中得道者。上头行要出所意念法灭倒。是名为灭思惟不思想为何等。无有思想人化生天上。上头意亦堕天上时意除是中间。乃从是若意念法灭倒。是名为不思想。
　　念根为何等。三界中命会为何等。人同居得。处为何等。同郡县。种得为何等。为五阴。入得为何等。所内外得入。是名为入得。生为何等。得阴。老为何等。阴熟。止行何等。宿命行来望。非常为何等。已生复亡。名字为何等。知分别。绝为何等。字为具。政用为何等。字会。
　　空为何等。虚空无所有无所著无所色。是名为空。尽尚未离为何等。已尽不复更不复著。尽为何等。度世无为。是名为五法五行行说具。

　　　　阿毗昙五法行经


