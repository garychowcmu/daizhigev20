  集诸经礼忏仪
　　唐 智升撰




　　集诸经礼忏仪卷上

　　　　大唐西崇福寺沙门智升撰
　　一切恭敬　敬礼常住三宝。
　　是诸众等人各胡跪。严持香花如法供养。愿此香花云。遍满十方界。供养一切佛。化佛并菩萨。无数声闻众。受此香花云。以为光明台。广于无边界。无边无量佛土中受用作佛事。供养一切恭敬严持香花如法行道一切普诵。
　　如来妙色身　　世间无与等
　　无比不思议　　是故今敬礼
　　如来色无尽　　智慧亦复然
　　一切法常住　　是故我归依

　　敬礼常住三宝。

　　叹佛咒愿

　　如来应供正遍知明行足善逝世间解无上士调御丈夫天人师佛世尊。佛有如是无量功德。叹不能尽。以此善根已集当集现集一切善根。以此善根滋益法界众生。悉得离苦解脱。舍邪归正。发菩提心。永除三障。常见一切诸佛菩萨及善知识。恒闻正法。福智具足一时作佛。
　　南无东方须弥灯光明如来十方佛等一切诸佛
　　南无毗婆尸如来过去七佛等一切诸佛
　　南无普光如来五十三佛等一切诸佛
　　南无东方善德如来十方佛等一切诸佛
　　南无拘那提如来贤劫千佛等一切诸佛
　　南无释迦牟尼如来三十五佛等一切诸佛
　　南无东方阿閦如来十方无量佛等一切诸佛
　　南无宝集佛　南无宝胜佛　南无成就卢舍那佛
　　南无卢舍那镜像佛
　　南无卢舍那光明佛
　　南无不动佛　南无大光明佛　南无无量声如来(三称)
　　南无无量声如来
　　南无无量声如来
　　南无阿弥陀劬沙佛
　　南无大称佛　南无宝光明佛　南无得大无畏佛
　　南无燃灯火佛　南无实声佛　南无无边无垢佛
　　南无月声佛　南无无边称佛　南无日月光明世尊(三称)
　　南无日月光明世尊
　　南无日月光明世尊
　　南无无垢光明佛
　　南无清净光明佛
　　南无日光明佛　南无无边宝佛　南无华胜佛　南无妙身佛
　　南无法光明清净开敷莲华佛
　　南无虚空功德清净微尘等目端正功德相光明华波头摩琉璃光宝体香最上香供养讫种种庄严顶髻无量无边日月光明愿力庄严变化庄严法界出生无障碍王如来
　　南无毫相日月光明华宝莲华坚如金刚身毗卢遮那无障碍眼圆满十方放光照一切佛刹相王如来
　　普为四恩三有法界众生。断除三障归命忏悔。如是等一切世界。诸佛世尊常住在世。是诸世尊。当慈念我。忆念我。证知我。若我此生。若我前生。从无始生死已来。所作众罪。若自作。若教他作。见作随喜。若塔若僧。若取四方僧物。若自取。若教人取。见取随喜。或作五逆无间重罪。若自作。若教他作。见作随喜。十不善道。自作教他见作随喜。所作众罪或有覆藏或不覆藏。应堕地狱饿鬼畜生诸余恶趣边地下贱及弥戾车。于如是等处所作罪障。今皆忏悔。
　　今诸佛世尊。当证知我当忆念我。我复于诸佛世尊前。作如是言。若我此生。若于余生。曾行布施。或守净戒。乃至施与畜生一揣之食。或修净行所有善根。成就众生所有善根。修行菩提所有善根。求无上智所有善根。一切合集计校筹量。悉皆回向阿耨多罗三藐三菩提。如过去未来现在诸佛所作回向。我亦如是回向。
　　众罪皆忏悔　　诸福尽随喜
　　及请佛功德　　愿成无上智
　　去来现在佛　　于众生最胜
　　无量功德海　　归依合掌礼

　　一切普诵

　　南无摩诃般若波罗蜜。是大神咒。是大明咒。是无上咒。是无等等咒。
　　处世界　　如虚空　　如莲华　　不著水　　心清净　　超于彼　　稽首礼　　无上尊
　　愿以此功德　　普及于一切　　我等与众生　　皆共成佛道
　　礼佛已恭敬。
　　自归依佛　　当愿众生　　体解大道　　发无上意
　　自归依法　　当愿众生　　深入经藏　　智慧如海
　　自归依僧　　当愿众生　　统理大众　　一切无碍
　　愿众等听说日暮无常偈
　　今日已过。　　暮夜难保。　　但观此身。　　念念衰老。　　百年常期。　　如何可保。　　是故众等。　　勤心行道。　　诸行无常。　　是生灭法。　　生灭灭已。　　寂灭为乐。

　　如来证涅槃。　　永断于生死。　　若能至心听。　　常得无量乐。

　　十方佛名经一卷
　　一切恭敬　敬礼常住三宝。

　　一切普诵

　　如来妙色身　　世间无与等
　　无比不思议　　是故今敬礼
　　如来色无尽　　智慧亦复然
　　一切法常住　　是故我归依

　　敬礼常住三宝。

　　叹佛咒愿

　　天上天下无如佛　　十方世界亦无比
　　世界所有我尽见　　一切无有如佛者
　　·敬礼释迦牟尼佛
　　·敬礼当来弥勒尊佛
　　·敬礼东方善德如来一切诸佛
　　·敬礼东南方无优德如来一切诸佛
　　·敬礼南方旃檀功德如来一切诸佛
　　·敬礼西南方宝施如来一切诸佛
　　·敬礼西方无量明如来一切诸佛
　　·敬礼西北方花德如来一切诸佛
　　·敬礼北方相德如来一切诸佛
　　·敬礼东北方三乘行如来一切诸佛
　　·敬礼上方广众德如来一切诸佛
　　·敬礼下方明德如来一切诸佛
　　·敬礼贤劫千佛千五百佛
　　·敬礼五百花首百亿金刚藏佛
　　·敬礼三十五佛五十三佛
　　·敬礼过现未来三世诸佛
　　·敬礼舍利形像浮图庙塔
　　·敬礼十二部尊经甚深法藏
　　·敬礼诸大菩萨一切贤圣
　　·为二十八天释梵王等敬礼。常住三宝
　　·为诸龙神等风雨顺时。敬礼常住三宝
　　·为过现诸师恒为导首。敬礼常住三宝
　　·为天皇天后圣化无穷。敬礼常住三宝
　　·为诸王公主文武百官。敬礼常住三宝
　　·为现存父母诸善知识。敬礼常住三宝
　　·为十方施主六度圆满。敬礼常住三宝
　　·为此国过往诸人神生净土。敬礼常住三宝
　　·为僧伽蓝神并诸眷属。敬礼常住三宝
　　·为四方宁静兵甲休息。敬礼常住三宝
　　·为三涂八难受苦众生。敬礼常住三宝

　　为法界众生永除三障归命忏悔。

　　至心忏悔

　　十方无量佛．　　所知无不尽．　　我今悉于前．　　发露诸黑恶．　　三三合九种．　　从三烦恼起．　　今身若前身．　　有罪尽忏悔．　　于三恶道中．　　若应受业报．　　愿得今身偿．　　不入恶道受。
　　忏悔已。归命礼三宝。

　　至心劝请

　　十方一切佛．　　现在成道者．　　我请转法轮．　　安乐诸众生．　　十方一切佛．　　若欲舍寿命．　　我今头面礼．　　劝请令久住。
　　劝请已。归命礼三宝。

　　至心随喜

　　所有布施福．　　持戒修禅行．　　从身口意生．　　去来今所有．　　习行三乘人．　　具足三乘者．　　一切凡夫福．　　众等皆随喜。
　　随喜已。归命礼三宝。

　　至心回向

　　我所有福德．　　一切皆和合．　　为诸众生故．　　正回向佛道。
　　回向已。归命礼三宝。

　　至心发愿

　　愿诸众生等．　　悉发菩提心．　　系心常思念．　　十方一切佛．　　复愿诸众生．　　永破诸烦恼．　　了了见佛性．　　犹如妙德等。
　　发愿已。归命礼三宝。
　　诸大德。欲求寂灭乐。当学沙门法。衣食计身命精粗随众等。今朝某日僧各六念。六念已礼佛恭敬。
　　自归依佛　　当愿众生　　体解大道　　发无上意
　　自归依法　　当愿众生　　深入经藏　　智慧如海
　　自归依僧　　当愿众生　　统理大众　　一切无碍
　　愿诸众生　　三业清净　　奉持尊教　　和南圣众

　　大集经咒

　　南无佛陀耶　胡嚧嚧　悉度嚧　遮赋婆　讫利波　悉檀尼　步嚧尼　娑婆诃
　　此咒出大集经。诵一遍当诵十二部经一遍。又当礼万五千佛名四十万八千五百遍。又持咒人身上如大地微尘。如是等罪普皆消灭。
　　南无救苦观世音菩萨摩诃萨。
　　南无救苦观世音菩萨摩诃萨。
　　南无救苦观世音菩萨摩诃萨。
　　向来称扬十念功德。广大善根资益亡者。花台花阁空裹相迎。宝坐宝床乘虚接引。摩尼殿上听说苦空。般若池中荡除心垢。观音化佛为作证明。弥勒坐前分明受记。六亲眷属七族因缘。百福庄严天龙卫护。三涂息苦。地狱停酸。大及亡灵俱时离苦。和南圣众。檀为万行首。舍著离悭贪。是故今施主。持财奉布施。以此胜善根。果报无穷尽。逮及苦众生。当来成佛道。

　　施粥偈天帝释说

　　持戒清净如所奉　　恭敬随时以粥施
　　十利饶益于行者　　色力寿乐辞清辩
　　宿食风除饥渴消　　是名良药佛所说
　　欲得生天长受乐　　应当以粥施众僧

　　南无十方无边际．　　去来现在一切佛．　　等空不动真如智．　　清净皎识庵摩罗．　　清净法身毗嚧遮．　　圆满报应嚧舍那．　　应化色身千百亿．
　　释迦牟尼现娑婆．　　三佛体同一切尔．　　故我顶礼诸佛陀．
　　南无十方无边际．　　去来现在一切佛．　　诸佛身如新明镜．　　我心净若摩尼珠．　　诸佛悉来入我身．　　我还遍入诸佛躯．　　彼此相入如镜像．　　无来无去体空虚．　　无障无碍无生灭．　　故我顶礼心真如．
　　南无十方无边际．　　去来现在一切佛．　　诸佛真身并如镜．　　善现圣凡真身相．
　　一一身现一切身．　　一切身中身无量．　　法性清净体空融．　　身相涉入而无障．　　法身圆满遍法界．　　故我顶礼如来藏．

　　南无十方无边际．　　去来现在一切佛．　　圣凡心性真如来．　　具足一切功德财．　　智慧光明恒普照．　　自性清净心本开．　　常乐我净真识智．　　清净不变始终明．　　久乘如道成正觉．　　故我顶礼心如来．

　　南无十方无边际．
　　去来现在一切佛．　　法身实相真如智．　　湛然圆满遍世界．　　一切诸法藏总持．　　总持是心能善誓．　　不信见闻及觉知．　　无知见觉觉真正．　　自觉觉他佛无二．　　故我顶礼身佛性．

　　南无十方无边际．　　去来现在一切佛．　　正真正道大悲心．　　自性清净极悬深．　　非修非作无见得．　　离名绝想叵思寻．　　非作有无微难见．　　诸魔外道莫能侵．　　常住圆满无增减．　　故我顶礼菩提心．　　南无十方无边际．　　去来现在一切佛．　　佛与众生性本净．　　始终自如久坦然．　　清净寂躯极微密．　　体无生灭性恒安．　　已无分别无增减．　　万德圆满寂无端．　　具八自在真常乐．　　故我顶礼大涅槃．

　　南无十方无边际．　　去来现在一切佛．　　圣凡心性久如如．　　无有是非一切离．　　三界六道体寂灭．　　唯有性空第一义．　　朗然普照常寂静．　　欲显真如与言寄．　　了达诸法无能所．　　故我顶礼波若智．
　　南无十方无边际．　　去来现在一切佛．　　圣凡心性空无因．　　普照十方无边际．　　真如寂体满虚空．　　实相湛然遍法界．　　一切诸佛诸法藏．　　总持是心能善誓．　　无有一法不净心．　　故我顶礼大明慧．
　　南无十方无边际．　　去来现在一切佛．　　圣凡心性本来真．　　自性清净与言陈．非空非有无能所．　　亦复能为诸法因．　　建立生长一切法．　　无能无所无能人．　　寂而常用无增减．　　故我顶礼法性身．

　　南无十方无边际．　　去来现在一切佛．　　圣凡心性体空寂．　　久离无明痴暗冥．　　常然性戒定慧炬．　　解脱知见知见灯．　　五众和合无违诤．　　寂光普照无爱憎．　　五分法身常清净．　　故我顶礼无为僧．

　　南无十方无边际．
　　去来现在一切佛．　　圣凡心性离名色．　　而见名色相庄严．　　净心法身是一等．　　能见诸色等法性．　　智身法身报应同．　　色身不二体空寂．　　随感应化一切身．　　故我顶礼众贤圣．　　于此平等礼．　　不礼无不礼．　　一礼遍含识．　　同会实相体。

　　一心敬礼常住三宝

　　普请归依佛　　诸魔种子除
　　真如平等显　　见性会无余
　　普请归依法　　恒沙经藏开
　　总持心境内　　无去亦无来
　　普请归依僧　　启道入如流
　　无诤神光显　　同归波若舟

　　至心忏悔

　　总忏六根诸见罪　　昔日迷真误执真
　　今知真妄元来一　　生死寂静涅槃因
　　通达法灯光内照　　菩提妙相绝疏亲
　　无碍慧王师子吼　　碎诸烦恼作微尘
　　一一尘中无量佛　　一一佛现无边身
　　恒沙功德于中现　　一切三宝总持心
　　平等真如真净土　　金刚性海慧光深
　　悉愿众生同证此　　普请开心见法身

　　文殊师利礼法身佛文

　　至心归命礼　　真如法身佛
　　愿共诸众生　　同归真如海
　　无色无形相　　无根无住处
　　不生不灭故　　敬礼无所观
　　不去亦不住　　不取亦不舍
　　远离六入故　　敬礼无所观
　　出过于三界　　等同于虚空
　　诸欲不染故　　敬礼无所观
　　于诸威仪中　　去来及睡寤
　　常在寂静故　　敬礼无所观
　　去来悉平等　　已住于平等
　　不坏平等故　　敬礼无所观
　　入诸无相定　　见诸法寂静
　　常入寂静故　　敬礼无所观
　　诸佛虚空相　　虚空亦无相
　　离诸因果故　　敬礼无所观
　　虚空无中边　　诸佛身亦然
　　心同虚空故　　敬礼无所观
　　佛常在世间　　而不染世法
　　不分别世故　　敬礼无所观
　　诸法犹如幻　　如幻不可得
　　离诸幻法故　　敬礼无所观
　　以此平等礼　　无礼无不礼
　　一礼遍含识　　同会实相体

　　普为四恩三有及六趣众生。断除三障。发菩提心。归命忏悔。
　　至心忏悔。弟子等自从无始已来。迷本逐痴情。妄谓身心故。自他分别生。由斯起恶业。虚受六道形。观察寻其主了不见真源。三毒贪嗔海。真实是泥洹。今日自忏悔。不复纵情端。千万劫众罪。消融一念间。忏悔已。至心归命礼三宝。
　　至心劝请。十方三世大慈尊。唯愿常住莫涅槃。三界众生迷未悟。如何早得见真源。将心逐心不自觉。妄执颠倒永沉沦。唯愿慈尊哀受请。种种方便引群生劝请已。至心归命礼三宝。
　　至心随喜。过去已成佛。其数如恒沙。未来修学者。远长菩提芽。三界无根本。犹如虚空花。唯愿谛思入正受。共游法界诸佛家。随喜已。至心归命礼三宝。
　　至心回向。无始已来心流浪。未曾一念正回向。今日始悟心无生。昔来迷昏自生障。唯愿学人如诸佛。离念分别正回向。回向已。至心归命礼三宝。
　　至心发愿。愿一切众生见心源。速离烦恼越苦海。早证身中大涅槃。唯愿慈尊加护念。莫滞有无诸见生。发愿已。至心归命礼三宝。
　　此即依华严经发十大愿。
　　第一愿者。愿弟子等。一切劫中一切生处。常恭敬供养一切诸佛。尽未来际无有休息。
　　第二愿者。愿弟子等。常受持一切诸佛如来甚深法藏。即自开解不由他悟。尽未来际无有休息。
　　第三愿者。愿弟子等。一切诸佛坐道场处。常于是中摄法为首。请转法轮。尽未来际无有休息。
　　第四愿者。愿弟子等。常行一切菩萨大愿大行。尽未来际无有休息。
　　第五愿者。愿弟子等。常能教化一切众生。若卵生若胎生若湿生若化生。若有色若无色。若有想若无想。若非有想若非无想。我皆令入无余涅槃。如是灭度无量无边众生。实无众生得灭度者。尽未来际无有休息。
　　第六愿者。愿弟子等。常知一切诸佛国土如对目前。尽未来际无有休息。
　　第七愿者。愿弟子等。常能严净一切诸佛国土。尽未来际无有休息。
　　第八愿者。愿弟子等。常不离一切诸佛菩萨及善知识。同心修行集诸善根。尽未来际无有休息。
　　第九愿者。愿弟子等。所有三业。若有众生见闻者。无有空过。如大药王树。如如意珠身。尽未来际无有休息。
　　第十愿者。愿弟子成等正觉转大法轮。度脱一切众生。尽未来际无有休息。
　　愿以此礼佛行道忏悔发愿烧香燃灯所修一切善根。悉以回施一切众生。愿令一切众生永离一切地狱饿鬼畜生阎罗王受苦处。常生人天中见佛闻法。发菩提心修菩萨行。
　　又愿以此善根。回向无上菩提。不求世间生死果报。又愿以此善根。回向真如法界海。
　　此即赞西方礼阿弥陀佛文。
　　至心归命礼西方阿弥陀佛。
　　观彼弥陀极乐界．广大宽平众宝成．四十八愿庄严起．超诸佛刹最为精．本国他方大海众．穷劫算数不知名．普劝归西同彼会．恒沙三昧自然成。
　　愿共诸众生。往生安乐国。
　　至心归命礼西方阿弥陀佛。
　　地下庄严七宝幢．无量无边无亿数．八方八面百宝成．见彼无生自然悟．无生宝国永为常．一一宝流无数光．行者倾心常对目．腾神踊跃入西方。
　　愿共诸众生。往生安乐国。
　　至心归命礼西方阿弥陀佛。
　　地上庄严转无极．金绳界道非工匠．弥陀愿智巧庄严．菩萨人天散花上．宝池宝色宝光飞．一一光成无数台．台中宝楼千万亿．台侧百亿宝幢围。
　　愿共诸众生。往生安乐国。
　　至心归命礼西方阿弥陀佛。
　　一一台上虚空中．庄严宝乐亦无穷．八种清风寻光出．随时鼓乐应机音．机音正受稍为难．行住坐卧摄心观．唯除食时常忆念．三昧无为即涅槃。
　　愿共诸众生。往生安乐国。
　　至心归命礼西方阿弥陀佛。
　　宝国宝林诸宝树．宝华宝叶宝根茎．或以千宝分林异．或有百宝共成行．行行相当叶相次．色各不同光亦然．等量齐高三十万．枝条相触说无因。
　　愿共诸众生。往生安乐国。
　　至心归命礼西方阿弥陀佛。
　　七重罗网七重宫．绮互回光相映发．化天童子皆充遍．璎珞辉光超日月．行行宝叶色千般．华敷犹若施金轮．广变光成众宝盖．尘沙佛刹现无边。
　　愿共诸众生。往生安乐国。
　　至心归命礼西方阿弥陀佛。
　　宝池宝岸宝金沙．宝渠宝叶宝莲华十二由旬皆正等．宝罗宝网宝栏遮．德水分流寻宝树．闻波睹乐证恬泊．寄语有缘同行者．努力翻迷还本家。
　　愿共诸众生。往生安乐国。
　　至心归命礼西方阿弥陀佛。
　　一一金绳界道上．宝乐宝树千万亿．诸天童子散华香．他方菩萨如云集．无量无边无能计．稽首弥陀恭敬立．风铃树向遍虚空．叹说三尊无有极。
　　愿共诸众生。往生安乐国。
　　至心归命礼西方阿弥陀佛。
　　弥陀本愿华王座．一切众宝以为成．台上四重张宝幔．弥陀独坐显真形．真形光明遍法界．蒙光触者心不退．昼夜六时专想念．终时快乐如三昧。
　　愿共诸众生。往生安乐国。
　　至心归命礼西方阿弥陀佛。
　　弥陀身心遍法界．影现众生心想中．是故劝汝常观察．依心起相睹真容．真容宝像临华座．心开见彼国庄严．宝树三身华遍满．风铃乐响与门同。
　　愿共诸众生。往生安乐国。
　　至心归命礼西方阿弥陀佛。
　　弥陀身色如金山．相好光明照十方．唯有念佛蒙光摄．当知本愿最为强．十方如来舒舌证．专称名号至西方．到彼花开闻妙法．十地愿行自然彰。
　　愿共诸众生。往生安乐国。
　　至心归命礼西方阿弥陀佛。
　　观音菩萨大慈悲．已满菩提舍不证．一切五道内身中．六时观察三轮应．应现身光紫金色．相好威仪转无极恒舒百亿光王手．普接有缘归本国。
　　愿共诸众生。往生安乐国。
　　至心归命礼西方阿弥陀佛。
　　势至菩萨难思议．威光普照无边际．有缘众生蒙光触．增长智慧超三界．法界倾摇如转蓬．化佛菩萨满虚空．普劝有缘常念佛．永绝胞胎证六通。
　　愿共诸众生。往生安乐国。
　　至心归命礼西方阿弥陀佛。
　　正坐结加入三昧．想心乘念至西方．睹见弥陀极乐界．地上虚空七宝庄．弥陀身量极无边．重劝众生观小身．丈六八尺随机现．圆光化侍等前真。
　　愿共诸众生。往生安乐国。
　　至心归命礼西方阿弥陀佛。
　　上辈上行上根人．求生净土断贪嗔．就行差别分三品．五门相续助三因．一日七日专精进．毕命乘台出六尘．庆哉难逢今得遇．永证无为法相身。
　　愿共诸众生。往生安乐国。
　　至心归命礼西方阿弥陀佛。
　　中辈中行中根人．一日斋戒处金莲．孝养父母教回向．为说西方快乐因．佛与声闻众来取．直到弥陀华座前．百宝花笼经七日．三品莲开证小真。
　　愿共诸众生。往生安乐国。
　　至心归命礼西方阿弥陀佛。
　　下辈下行下根人．十恶五逆等贪嗔．四重偷僧谤正法．未曾惭愧悔前愆．终时苦相皆云集．地狱猛火罪人前．忽遇往生善知识．急劝专称彼佛名．化佛菩萨寻声到．一念倾心入宝莲．三业障重开经劫．于时始发菩提因。
　　愿共诸众生。往生安乐国。
　　至心归命礼西方阿弥陀佛。
　　乐何乐事难思议．无边菩萨为同学．性海如来尽是师．渴闻波若绝思浆．念食无生即断饥．一切庄严皆说法．无心领纳自然知．七宝花池随意入．八辈凝神会一枝．弥陀心水沐身顶．观音大势与衣披．歘尔腾空游法界．须臾授记号无为．如此逍遥极乐处．吾今不去待何时。
　　愿共诸众生。往生安乐国。
　　至心归命礼西方阿弥陀佛。
　　哀愍覆护我．令法种增长．此世及后生．愿佛常摄受。
　　愿共诸众生。往生安乐国。
　　至心归命礼西方极乐世界观世音菩萨。
　　愿共诸众生。往生安乐国。
　　至心归命礼西方极乐世界大势至菩萨。
　　愿共诸众生。往生安乐国。
　　至心归命礼西方极乐世界诸菩萨清净大海众。
　　愿共诸众生．往生安乐国。
　　普为师僧父母及善知识法界众生。断除三障同得往生阿弥陀佛国。归命忏悔至心忏悔。
　　南无归忏十方佛．愿灭一切诸罪根．今将久近所修善．回作自他安乐因．唯愿一切临终时．胜缘胜境悉现前．愿睹弥陀大悲主．观音势至十方尊．仰惟神光蒙接手．乘佛愿力生彼国．忏悔回向发愿已．至心归命礼阿弥陀佛。
　　说偈言。说此偈已。更当心口发愿。愿弟子临命终时。心不颠倒。心不错乱。心不失念。身心无诸苦痛。身心快乐如入禅定。圣众现前。乘佛本愿上品上生。阿弥陀佛国。到彼国已得六神通。回入十方界。救摄苦众生。虚空法界尽。我愿亦如是发愿已至心归命礼阿弥陀佛。
　　大众欲作西方业．初夜独坐自思量。莫言久住阎浮地．会有一日即无常．命如当风一条烛．亦如石中一电光．闻身康强不苦行．临渴掘井水难望。
　　愿共诸众生。往生安乐国。
　　今观此身实可厌．种种不净假名身．三百碎骨相支柱．遍体何曾有片真．香粉涂身无厌足．毕竟地下成灰尘．烦恼炽盛何曾歇．终是流浪三涂因．普劝道场诸众等．真心念佛入真门。
　　愿共诸众生。往生安乐国。
　　贪嗔六贼无虚假．妄想悠悠循臭身．梦裹种种纵横去．忽觉寂灭并虚然．四大无常归粪土．魂魄零落若个边．生时财物他人用．自身唯得纸泥钱．为此佛在西方国．努力相劝用心镌。
　　愿共诸众生。往生安乐国。
　　至心归命礼西方阿弥陀佛。
　　发愿生佛国。圣众普应知。今生蒙佛教。不敢更生疑。一日七日专精进。定得西方花上期愿共诸众生。往生安乐国。
　　净土快乐无人去．地狱苦报竞攒头．闻恶一声不惜死．善法未肯至心求．死堕阿鼻十八狱．轮回受苦何时休。
　　愿共诸众生。往生安乐国。
　　归去来。魔乡不可停。旷劫来流转。六道尽皆经。到处无余事。唯闻生死声。为此生平后。入彼涅槃城。
　　愿共诸众生。往生安乐国。
　　观彼弥陀极乐界。广大宽平众宝城。云华作行无有数。拟待此地善众生。五浊欲修十善业。第一专诵弥陀经。心口称佛无厌足。命终菩萨自来迎。
　　愿共诸众生。往生安乐国。
　　至心归命礼西方阿弥陀佛。
　　谛观西方有一国。其国有佛号弥陀。一坐说法恒沙劫。普为世界断诸魔。极乐城中登圣座。诸天围绕悉来过。八万四千菩萨众。奉持花果散娑婆。
　　愿共诸众生。往生安乐国。
　　普为梵释四王天龙八部帝主人王。师僧父母及善知识法界众生。断除三障。同得往生阿弥陀佛国归命忏悔。
　　诸行无常　是生灭法　生灭灭已　寂灭为乐
　　如来证涅槃　　永断于生死
　　若能至心听　　常得无量乐

　　南无本师释迦牟尼佛等一切三宝。我今稽首礼。回愿往生无量寿国。
　　南无十方三世尽虚空遍法界微尘刹土中一切三宝。我今稽首礼。回愿往生无量寿国。
　　南无西方极乐世界阿弥陀佛。愿共众生咸归命故。我顶礼生彼国。
　　南无西方极乐世界无量光佛。愿共众生咸归命故。我顶礼生彼国。
　　南无西方极乐世界无边光佛。愿共众生咸归命故。我顶礼生彼国。
　　南无西方极乐世界无碍光佛。愿共众生咸归命故。我顶礼生彼国。
　　南无西方极乐世界无对光佛。愿共众生咸归命故。我顶礼生彼国。
　　南无西方极乐世界光焰王佛。愿共众生咸归命故。我顶礼生彼国。
　　南无西方极乐世界清净光佛。愿共众生咸归命故。我顶礼生彼国。
　　南无西方极乐世界欢喜光佛。愿共众生咸归命故。我顶礼生彼国。
　　南无西方极乐世界智慧光佛。愿共众生咸归命故。我顶礼生彼国。
　　南无西方极乐世界不断光佛。愿共众生咸归命故。我顶礼生彼国。
　　南无西方极乐世界难思光佛。愿共众生咸归命故。我顶礼生彼国。
　　南无西方极乐世界无称光佛。愿共众生咸归命故。我顶礼生彼国。
　　南无西方极乐世界超日月光佛。愿共众生咸归命故。我顶礼生彼国。
　　南无西方极乐世界阿弥陀佛。哀愍覆护我。令法种增长。此世及后生。愿佛常摄受愿共众生咸归命故。我顶礼生彼国。
　　南无西方极乐世界观世音菩萨摩诃萨。愿共众生咸归命故。我顶礼生彼国。
　　南无西方极乐世界大势至菩萨摩诃萨。愿共众生咸归命故。我顶礼生彼国。
　　南无西方极乐世界诸尊菩萨摩诃萨清净大海众。愿共众生咸归命故。我顶礼生彼国。
　　普为上界梵释四王天龙八部帝王人王师僧父母及善知识法界众生。悉愿断除三障。同得往生阿弥陀佛国。归命忏悔。
　　南无普光佛　南无普明佛　南无普净佛南无多摩罗跋栴檀香佛
　　南无栴檀光佛　南无摩尼幢佛　南无欢喜藏摩尼宝积佛　南无一切世间乐见上大精进佛　南无摩尼幢灯光佛
　　南无慧炬照佛　南无海德光明佛　南无金刚牢强普散金光佛
　　南无大强精进勇猛佛
　　南无大悲光佛　南无慈力王佛　南无慈藏佛　南无栴檀窟庄严胜佛　南无贤善首佛　南无善意佛　南无广庄严王佛　南无金刚华佛　南无宝盖照空自在王佛
　　南无虚空宝华光佛
　　南无琉璃庄严王佛
　　南无普现色身光佛
　　南无不动光佛　南无降伏诸魔王佛　南无才光明佛　南无智慧胜佛　南无弥勒仙光佛　南无世静光佛　南无善寂月音妙尊智王佛
　　南无龙种上尊王佛
　　南无日月光佛　南无日月珠光佛　南无慧幡胜王佛
　　南无师子吼自在力王佛
　　南无妙音胜佛　南无常光幢佛　南无观世灯佛　南无慧威灯王佛　南无法胜王佛　南无须弥光佛　南无须曼那华光佛
　　南无优钵罗华殊胜王佛
　　南无大慧力王佛
　　南无阿閦鞞欢喜光佛
　　南无无量音声王佛
　　南无才光佛　南无金海光佛　南无山海慧自在通王佛
　　南无大通光佛
　　南无一切法常满王佛
　　此五十三佛名者。乃是过去久远旧住娑婆世界。成熟众生而般涅槃。若有善男子善女人及余一切众生。得闻是五十三佛名者。是人于百千万亿阿僧祇劫不堕恶道。若复有人。能诵是五十三佛名者。除灭四重五逆。及谤方等经皆悉清净。以是诸佛本誓愿故。于念念中即得除灭如上诸罪。
　　此华严偈九句。
　　一切众生类　　皆悉三世摄
　　三世诸众生　　皆为五阴摄
　　五阴诸众生　　皆悉从业起
　　诸业因心起　　心法犹如幻
　　众生亦如是

　　凡众生皆不得漫嗔。嗔时忍。即诵此四偈。
　　嗔是忍辱花　　忍是嗔家果
　　花生便摘却　　果生何处坐

　　但人受菩萨戒八胜法偈。
　　第一趣道胜　　第二发心胜
　　第三功德胜　　第四福田胜
　　第五受罪轻微胜
　　第六处胎胜　　第七神通胜
　　第八果报胜

　　此四偈亦是受菩萨戒法偈。
　　金刚无等解脱道　　十力雄猛震三千
　　破坏外道尼干众　　不与魔邪作因缘

　　此四偈亦是菩萨戒香汤法。
　　西方温池水雪山童子补香汤．澡浴凡夫表裹净．唯愿速生弥勒家。
　　此四偈亦是戒法。
　　戒如明日月　　亦如璎珞珠
　　微尘菩萨众　　由戒成正觉

　　此四偈是破戒偈。
　　破戒如弦断　　持戒若施弦
　　临阵空牵挽　　如何若向前

　　此八偈是大智度论偈。
　　世间人心动　　爱好福果报
　　而不好福田　　求有不求灭
　　先闻邪见法　　心著而深入
　　我是甚深法　　无信云何解

　　此四偈亦须修善业。
　　汝得人身不修道　　如向宝山空手归
　　汝今自造还自受　　号啕啼哭知向谁

　　阿弥陀佛咒

　　那谟菩陀夜　那谟驮啰摩夜那谟僧伽夜　那摩阿弭多婆夜　哆侄他　阿弭唎羝　阿弭唎都婆鼙　阿弭唎哆三婆鼙　阿弭唎哆鼻　迦谰羝　伽弭你伽伽那稽唎夜　迦嚟婆啰皤　波迦嚟　焰迦嚟　沙婆诃

　　合香之法

　　沉香一两　煎香一两　薰陆香一两　甘松香一两　零陵香一两　甲香一两(十文已下)　丁香一两　白胶香真(五文)　鸡舌香(十二文)　青木香一两　香附子(十文)　白檀香一两　捣罗取末以蜜和之
　　云何梵。
　　云何得长寿　　金刚不坏身
　　复以何因缘　　得大坚固力
　　云何于此经　　究竟到彼岸

　　戒香　定香　慧香　解脱香　解脱知见香
　　光明云台遍法界．供养十方无量佛．见闻普熏证寂灭。
　　愿佛开微密　广为众生说
　　南无东方善德如来十方佛等一切诸佛
　　南无拘那提如来贤劫千佛等一切诸佛
　　南无释迦牟尼如来三十五佛等一切诸佛
　　南无释迦牟尼佛　南无金刚不坏佛　南无宝光佛　南无龙尊王佛　南无精进军佛南无精进喜佛　南无宝积佛　南无宝藏佛　南无现无愚佛　南无宝月佛　南无无垢王佛　南无离垢佛　南无勇施佛　南无清净佛　南无清净施佛　南无婆留那佛　南无水天佛　南无坚德佛　南无旃檀功德佛　南无无量掬光佛　南无光德佛　南无无忧德佛　南无那罗延佛　南无功德华佛　南无莲华光游戏神通佛
　　南无财功德佛　南无德念佛　南无善名称功德佛
　　南无红炎幢王佛
　　南无善游步功德佛
　　南无斗战胜佛　南无善游步佛　南无周匝庄严功德佛
　　南无宝莲华游步佛
　　南无宝莲华善住娑罗树王佛
　　药王药上经。空有其目而无名号。此三十五佛名出决定毗尼经。
　　南无东方阿閦如来十方无量佛等一切诸佛已上七阶依药王药上经文次第。已下别明。依余部经等疏出。
　　南无宝集如来二十五佛等一切诸佛　南无宝集佛　南无宝胜佛
　　南无成就卢舍那佛
　　南无卢舍那镜像佛
　　南无卢舍那光明佛
　　南无不动佛　南无大光明佛　南无无量声如来(三称)
　　南无无量声如来
　　南无无量声如来
　　南无阿弥陀劬沙佛
　　南无大称佛　南无宝光明佛　南无得大无畏佛　南无燃灯火佛　南无实声佛
　　南无无边无垢佛　南无月声佛
　　南无无边称佛　南无日月光明世尊　南无日月光明世尊
　　南无日月光明世尊
　　南无无垢光明佛　南无清净光明佛　南无日月光明佛　南无无边宝佛　南无华胜佛　南无妙身佛　南无法光明清净开敷莲华佛
　　此二十五佛出佛名经第八卷。
　　南无虚空功德清净微尘等目端正功德相光明华波头摩琉璃光宝体香最上香供养讫种种庄严顶髻无量无边日月光明愿力庄严变化庄严法界出生无障碍王如来。
　　礼佛功德。若有善男子善女人。犯四重五逆。诽谤三宝。及犯四波罗夷。是人罪重。假使如阎浮提履地变为微尘一一微尘成于一劫。是人有若干劫罪。称是一佛名号礼拜者。如上等罪皆悉消灭。是人功德不可思议。
　　南无毫相日月光明华宝莲华坚如金刚身毗卢遮那无障碍眼圆满十方放光照一切佛刹相王如来此佛名号出十二佛名神咒校量功德除障灭罪经。
　　南无过现未来十方三世一切佛。归命忏悔。
　　至心忏悔。
　　如是等一切世界诸佛世尊常住在世。是诸世尊慈念我。当忆念我。当证知我。若我前生从无始生死已来。所作众罪。若自作。若教他作。见作随喜。若塔若僧若取四方僧物。若自取。若教人取。见取随喜。或作五逆无间重罪。若自作。若教他作。见作随喜。十不善道自作教他见作随喜。所作罪障。或有覆藏。或无覆藏。应堕地狱饿鬼畜生。及诸恶趣边地下贱及弥戾车。如是等处所有罪障。今皆忏悔。
　　今诸佛世尊当证知我。当忆念我。我复于诸佛世尊前作如是言。若我此生若于余生曾行布施。或守净戒。乃至施与畜生一抟之食。或修净行所有善根。成就众生所有善根。修行菩提所有善根。及无上智所有善根。一切合集计校筹量。皆悉回向阿耨多罗三藐三菩提。如过去未来现在诸佛所作回向。我亦如是回向。回向已。归命礼三宝。
　　众罪皆忏悔　　诸福尽随喜
　　及请佛功德　　愿成无上智
　　去来现在佛　　于众生最胜
　　无量功德海　　归依合掌礼

　　一切普诵

　　如来妙色身　　世间无与等
　　无比不思议　　是故今敬礼
　　如来色无尽　　智慧亦复然
　　一切法常住　　是故我归依

　　降伏心过恶。及以身四种。已到难伏地。是故礼法王。知一切尔炎。智慧身自在。摄持一切法是故今敬礼。敬礼过称量。敬礼无譬类。敬礼无边德。敬礼难思议。哀愍覆护我。令法种增长。此世及后生。愿佛常摄受。
　　摩诃卢诃隶阿罗遮罗多罗莎诃

　　梵呗

　　处世界　如虚空　如莲华　不著水　心清净　超于彼　稽首礼　无上尊

　　说偈咒愿

　　愿以此功德　　普及于一切
　　我等与众生　　皆共成佛道

　　自归依佛　当愿众生　体解大道　发无上意
　　自归依法　当愿众生　深入经藏　智慧如海
　　自归依僧　当愿众生　统理大众　一切无碍
　　愿诸众生。诸恶莫作。诸善奉行。自净其意。是诸佛教。和南圣众。诸众等各说无常偈。
　　诸行无常　是生灭法　生灭灭已　寂灭为乐　如来证涅槃　永断于生死　若能至心听　当得无量乐

　　昼夜六时发愿文

　　十方三世诸佛当证知。弟子某甲等。为一切众生。观一切三宝。为一切众生。礼一切三宝。为一切众生。供养一切三宝。为一切众生。于一切三宝前行道。为一切众生。于一切三宝忏悔。为一切作佛像。转经供养众僧。供养一切众。行六波罗蜜。四摄四无量。一切行等已。集一切善根。以此善根。愿令一切三涂众生。一切贫穷众生。一切生老病死众生。一切狱囚系闭众生。一切破亡流徙众生。一切不自在众生。一切邪见颠倒众生等。悉得离苦解脱。舍邪归正发菩提心。永除三障。常见一切诸佛菩萨及善知识。恒闻正法福智具足。一时作佛。
　　又以此善根。愿令一切众生皆悉上品往生一切净土。先证无生法忍然后度一切众生。
　　又以此善根。愿令一切三宝一切国土常得安乐。恒不破坏。四方宁静兵甲休息。龙王欢喜风调雨顺。五谷熟成万人安乐。礼佛功德。广大如法界。究竟如虚空。尽未来际供养一切三宝。终无有休息。随意静默量时任唱。初夜半夜后夜午时平明日没。唱静六时礼拜佛法大纲。昼三夜三各严持香华。入塔观像默供养行道礼佛。平明及与午时。并别唱五十三佛。余皆总唱。日暮初夜并别唱三十五佛。余皆总唱。半夜并别唱二十五佛。余皆总唱。观此七阶佛如在目前。思惟如来所有功德。广作如是清净忏悔。上来布置礼佛纲轨次第多少悉。是故信行禅师。依经自行此法。于今徒众亦常相续依行不绝。但以现无正文流传。恐欲学者无所依据。是以故集此文流通于世。愿后学者。依文读诵。不增不减。

　　佛说三厨经

　　一气和太和　　得一道皆太
　　和乃一无和　　玄理同玄济
　　莫将心缘心　　还莫住绝缘
　　心存莫缘心　　真则守真渊
　　修利至离心　　积修不扶离
　　志如修有心　　己业无己智
　　诸食气结气　　非诸久定结
　　气随诸本气　　随取当随泄
　　亦不求无思　　意思如有思
　　是法如是持

　　集诸经礼忏仪卷上



　　集诸经礼忏仪卷下

　　　　大唐西崇福寺沙门智升撰
　　　　比丘善导集记
　　往生礼赞偈一卷劝一切众生愿生西方极乐世界阿弥陀佛国　六时礼赞偈。谨依大乘经。及龙树天亲此土沙门等。所造往生礼赞集在一处分作六时。唯欲相续系心助成往益。亦愿晓悟未闻。远沾遐代耳。何者。
　　第一依释迦及十方诸佛。赞叹弥陀十二光名。劝称礼念定生彼国。十九拜。当日没时礼。
　　第二谨依大乘经。采集要文以为礼赞偈。二十三拜。当初夜时礼。
　　第三依龙树菩萨愿往生礼赞偈。十六拜。当中夜时礼。
　　第四依天亲菩萨愿往生礼赞偈。二十拜。当后夜时礼。
　　第五依彦琮法师愿往生礼赞偈。二十二拜。当辰朝时礼。
　　第六僧善导愿往生礼赞偈。依十六观作二十拜。当午时礼。
　　问曰。今欲劝人往生者。未知若为安心起行作业定得往生彼国土也。答曰。必欲生彼国土者。如观经说。先具三心必得往生。何者为三。一者至诚心。所谓身业礼拜彼佛。口业赞叹称扬彼佛。意业专念观察彼佛。凡起三业必须真实。故名至诚心。二者深心。即是真实信心。信知自身是具足烦恼凡夫善根薄少。流转三界不出火宅。今信知弥陀本弘誓愿。及称名号下至十声等定得往生。乃至一念无有疑心。故名深心。三者回向发愿心。所作一切善根悉皆回愿往生。故名回向发愿心。具此三心必得往生也。若少一心即不得生。如观经具说应知。
　　又如天亲净土论云。若有愿生彼国者。劝修五念门。五门若具定得往生。何者为五。一者身业礼拜门。所谓一心专至恭敬合掌。香华供养。礼拜彼阿弥陀佛。礼即专礼彼佛毕命为期。不杂余礼故名礼拜门。
　　二者口业赞叹门。所谓专忆赞叹彼佛身相光明。一切圣众身相光明。及彼国中一切宝庄严光明等。故名赞叹门。
　　三者意业忆念观察门。所谓专意念观彼佛及一切圣众身相光明国土庄严等。如观经说。唯除睡时。恒忆恒念恒想恒观此事等。故名观察门。
　　四者作愿门。所谓专心若昼若夜。一切时一切处。三业四威仪所作功德。不问初中后。皆须真实心中发愿愿生彼国故名作愿门。
　　五者回向门。所谓专心若自作善根。及一切三乘五道一一圣凡等所作善根。深生随喜。如诸佛菩萨所作随喜。我亦如是随喜。以此随喜善根及己所作善根。皆悉与众生共之回向彼国。故名回向门。
　　又到彼国已得六神通。回入生死教化众生。彻穷后际心无厌足。乃至成佛。亦名回向门。五门既具定得往生。一一门与上三心合。随起业行不问多少。皆名真实业也。应知。
　　又观行四修法。用策三心五念之行。速得往生。何者为四。
　　一者恭敬修。所谓恭敬礼拜彼佛及彼一切圣众等。故名恭敬修。毕命为期誓不中止。即是长时修。
　　二者无余修。所谓专称彼佛名。专念专想专礼专赞彼佛及一切圣众等。不杂余业。故名无余修。毕命为期誓不中止。即是长时修。
　　三者无间修。所谓相续恭敬礼拜称名赞叹忆念观察回向发愿。心心相续不以余业来间。故名无间修。又不以贪嗔烦恼来间随犯随忏。不令隔念隔时隔日。常使清净。亦名无间修。毕命为期誓不中止。即是长时修。
　　又菩萨已免生死。所作善法回求佛果。即是自利。教化众生尽未来际。即是利他。然今时众生悉为烦恼系缚。未免恶道生死等苦。随缘起行一切善根。且速回愿往生弥陀佛国。到彼国已更无所畏如上四修自然任运。自利利他无不具足。应知。
　　又如文殊波若云。欲明一行三昧。唯劝独处空闲舍诸乱意。系心一佛不观相貌专称名字。即于念中得见彼阿弥陀佛及一切佛等。问曰。何故不令作观。直遣专称名字者。有何意也。
　　答曰。乃由众生障重境细心粗识飏神飞观难成就。是以大圣悲怜。直劝专称名字。正由称名易故相续即生。问曰。既遣专称一佛。何故境现即多。此岂非邪正相交一多杂现也。
　　答曰。佛佛齐证。形无二别。纵使念一见多乖何大道理也。
　　又如观经云。行观坐观礼念等。皆须面向西方者最胜。如树先倾倒必随曲。故必有事碍。不及向西方者。但作向西想亦得。问曰。一切诸佛三身同证。悲智果圆亦应无二。随方礼念课称一佛。亦应得生。何故偏叹西方劝专礼念等。有何义也　答曰。诸佛所证平等是一。若以愿行来收非无因缘。然弥陀世尊本发深重誓愿。愿以光明名号摄化十方。但使信心求念上尽一形。下至十声一声等。以佛愿力易得往生。是故释迦及以诸佛劝向西方。为别异尔。亦非是称念余佛不能除障灭罪也。应知。若能如上念念相续毕命为期者。十即十生。百即百生。何以故。无外杂缘得正念故。与佛本愿得相应故。不违教故。随顺佛语故。若欲舍专修杂业者。百时希得一二。千时希得五三。何以故。乃由杂缘乱动失正念故。与佛本愿不相应故。与教相违故。不顺佛语故。系念不相续故。忆想间断故。回愿不殷重真实故。贪嗔诸见烦恼来间断故。无有惭愧忏悔心故。忏悔有三品。一要二略三广。如下具说。随意用皆得又不相续念报彼佛恩故。心生轻慢。虽作业行常与名利相应故。人我自覆不亲近同行善知识故。乐近杂缘自障障他往生正行故。何以故尔。比自见闻诸方道俗解行不同专杂有异。但使专意作者十即十生。修杂不至心者千中无一此二行得失如前已辩。仰愿一切往生人等。善自思量。已能今身愿生彼国者。行住坐卧必须励心克已昼夜莫废毕命为期。止在一形似如少苦。前念命终后念即生彼国。长时永劫常受无为法乐。乃至成佛不经生死。岂非快哉。应知。
　　第一佛劝礼赞阿弥陀佛十二光名。求愿往生一十九拜。当日没时礼。取中下忏悔亦得。南无释迦牟尼佛等一切三宝。我今稽首礼。回愿往生无量寿国。此之一佛现是今时道俗等师。言三宝者。即是福田无量。若能礼之一拜。即是念报师恩以成已行。以斯一行回愿往生。
　　南无十方三世尽虚空遍法界微尘刹土中。一切三宝。我今稽首礼。回愿往生无量寿国。然十方虚空无边三宝无尽。若礼一拜。即是福田无量功德无穷。能至心礼之一拜。一一佛上。一一法上。一一菩萨上圣僧上。一一舍利上。皆得身口意业解脱分善根来资益行者。以成己业。以斯一行回愿往生。
　　南无西方极乐世界阿弥陀佛。愿共众生咸归命故。我顶礼生彼国。
　　问曰。何故号为阿弥陀　答曰。弥陀经及观经云。彼佛光明无量。照十方国无所障碍。唯觅念佛众生摄取不舍。故名阿弥陀佛。彼佛寿命及其人民无量无边阿僧祇劫。故名阿弥陀。
　　又释迦佛及十方佛。赞叹弥陀光明有十二种名。普劝众生称名礼拜。相续不断者。现世得无量功德。命终之后定得往生。如无量寿经说云。其有众生遇斯光者。三垢消灭身意柔软。欢喜踊跃善心生焉。若在三涂勤苦之处。见此光明无复苦恼。寿终之后皆蒙解脱。无量寿佛光明显赫。照耀十方诸佛国土。莫不闻焉。不但我今称其光明。一切诸佛声闻缘觉诸菩萨众咸共叹誉。亦复如是。若有众生闻其光明威神功德。日夜称说至心不断者。随其所愿得生其国。常为诸菩萨声闻之众。所共叹誉称其功德。佛言。我说无量寿佛光明威神巍巍殊妙。昼夜一劫尚不能尽。
　　白诸行者。当知弥陀身相光明。释迦如来一劫说不能尽者。如观经云。一一光明遍照十方世界。念佛众生摄取不舍。今既观经有如此不思议增上胜缘摄护行者。何不相续称观礼念愿往生也。应知。
　　南无西方　极乐世界　无量光佛　愿共众生咸归命。故我顶礼生彼国。
　　南无西方　极乐世界　无边光佛　愿共众生咸归命。故我顶礼生彼国。
　　南无西方　极乐世界　无碍光佛　愿共众生咸归命。故我顶礼生彼国。
　　南无西方　极乐世界　无对光佛　愿共众生咸归命。故我顶礼生彼国。
　　南无西方　极乐世界　光焰王佛　愿共众生咸归命。故我顶礼生彼国。
　　南无西方　极乐世界　清净光佛　愿共众生咸归命。故我顶礼生彼国。
　　南无西方　极乐世界　欢喜光佛　愿共众生咸归命。故我顶礼生彼国。
　　南无西方　极乐世界　智慧光佛　愿共众生咸归命。故我顶礼生彼国。
　　南无西方　极乐世界　不断光佛　愿共众生咸归命。故我顶礼生彼国。
　　南无西方　极乐世界　难思光佛　愿共众生咸归命。故我顶礼生彼国。
　　南无西方　极乐世界　无称光佛　愿共众生咸归命。故我顶礼生彼国。
　　南无西方　极乐世界　超日月光佛　愿共众生咸归命。故我顶礼生彼国。
　　南无西方　极乐世界　阿弥陀佛。
　　哀愍覆护我．令法种增长．此世及后生．愿佛常摄受　愿共众生咸归命。故我顶礼生彼国。
　　南无西方极乐世界观世音菩萨　愿共众生咸归命。故我顶礼生彼国。
　　南无西方极乐世界大势至菩萨　愿共众生咸归命。故我顶礼生彼国。
　　此二菩萨一切众生临命终时。共持花台授与行者。阿弥陀佛放大光明照行者身。复与无数化佛菩萨声闻大众等。一时授手。如弹指顷即得往生。为报恩故至心礼之一拜。
　　南无西方极乐世界　诸菩萨清净大海众　愿共众生咸归命。故我顶礼生彼国。
　　此等诸菩萨亦随佛来迎接行者。为报恩故至心礼之一拜。
　　普为师僧父母及善知识法界众生。断除三障。同得往生阿弥陀佛国。归命忏悔。
　　至心忏悔。
　　南无归忏十方佛　　愿灭一切诸罪根
　　今将久近所修善　　回作自他安乐因
　　恒愿一切临终时　　胜缘胜境悉现前
　　愿睹弥陀大悲主　　观音势至十方尊
　　仰惟神光蒙授手　　乘佛愿力生彼国
　　忏悔回向发愿已　　至心归命阿弥陀佛

　　次作梵　说偈发愿(出宝性论)。
　　礼忏诸功德　　布施诸有情
　　愿临命终时　　见无量寿佛
　　无边功德身　　我及余信者
　　既见彼佛已　　愿得离垢眼
　　往生安乐国　　成无上菩提

　　忏已一切恭敬。
　　归佛得菩提　　道心恒不退
　　归法萨婆若　　得大总持门
　　归僧息诤论　　同入和合海

　　回愿往生　　无量寿国　　愿诸众生
　　三业清净　　奉持佛教

　　　　和南一切贤圣回愿往生无量寿国。
　　诸众等听说黄昏偈。
　　人间匆匆营众务　　不觉年命日夜去
　　如灯风中灭难期　　忙忙六道无定趣
　　未得解脱出苦海　　云何安然不惊惧
　　各闻强健有力时　　自策自励求常住

　　说此偈已更当心口发愿。愿弟子临命终时。心不颠倒。心不错乱。心不失念。身心无诸苦痛。身心安隐快乐。如入禅定。圣众现前乘佛本愿。上品往生阿弥陀佛国。到彼国已得六神通。回入十方界。救摄苦众生。虚空法界尽。我愿亦如是。发愿已至心归命礼阿弥陀佛。
　　初夜偈云。
　　烦恼深无底　　生死海无边
　　度苦船未立　　云何乐睡眠
　　勇猛勤精进　　摄心常在禅
　　勤修六度行　　菩提道自然

　　中夜偈云。
　　汝起勿抱臭身卧　　种种不净假名人
　　如得重病箭入体　　众苦痛集安可眠

　　后夜偈云。
　　时光迁流转　　忽至五更初
　　无常念念至　　恒与死王居
　　劝诸行道者　　勤学至无余

　　平旦偈云。
　　欲求寂灭乐　　当学沙门法
　　衣食支身命　　精粗随众等

　　诸众等今日晨朝各记六念。
　　日中偈云。
　　人生不精进　　喻若树无根
　　采花置日裹　　能得几时鲜
　　人命亦如是　　无常须臾间
　　劝诸行道众　　勤修乃至真

　　第二比丘善导谨依大乘经。采集要文以为赞偈。二十三拜。当初夜时礼。忏悔同前后。
　　至心归命礼　西方阿弥陀佛
　　弥陀智愿海
　　深广无涯底　　闻名欲往生　　皆悉到彼国
　　愿共诸众生　　往生安乐国

　　至心归命礼　西方阿弥陀佛
　　于此世界中
　　六十有七亿　　不退诸菩萨　　皆当得生彼
　　愿共诸众生　　往生安乐国

　　至心归命礼　西方阿弥陀佛
　　小行诸菩萨
　　及修少福者　　其数不可计　　皆当得生彼
　　愿共诸众生　　往生安乐国

　　至心归命礼　西方阿弥陀佛
　　十方佛刹中
　　菩萨比丘众　　穷劫不可计　　皆当得往生
　　愿共诸众生　　往生安乐国

　　至心归命礼　西方阿弥陀佛
　　一切诸菩萨
　　各赍天妙华　　宝香无价衣　　供养弥陀佛
　　愿共诸众生　　往生安乐国

　　至心归命礼　西方阿弥陀佛
　　咸然奏天乐
　　畅发和雅音　　歌叹最胜尊　　供养弥陀佛
　　愿共诸众生　　往生安乐国

　　至心归命礼　西方阿弥陀佛
　　慧日照世间
　　消除生死云　　恭敬绕三匝　　稽首弥陀佛
　　愿共诸众生　　往生安乐国

　　至心归命礼　西方阿弥陀佛
　　见彼严净土
　　微妙难思议　　因发无上心　　愿我国亦然
　　愿共诸众生　　往生安乐国

　　至心归命礼　西方阿弥陀佛
　　应时无量尊
　　动容发欣笑　　口出无数光　　遍照十方国
　　愿共诸众生　　往生安乐国

　　至心归命礼　西方阿弥陀佛
　　回光围绕身
　　三匝从顶入　　一切天人众　　踊跃皆欢喜
　　愿共诸众生　　往生安乐国

　　至心归命礼　西方阿弥陀佛
　　梵声如雷震
　　八音畅妙响　　十方来正士　　吾悉知彼愿
　　愿共诸众生　　往生安乐国

　　至心归命礼　西方阿弥陀佛
　　至彼严净土
　　便速得神通　　必于无量尊　　受记成等觉
　　愿共诸众生　　往生安乐国

　　至心归命礼　西方阿弥陀佛
　　奉事亿如来
　　飞化遍诸刹　　恭敬欢喜去　　还到安养国
　　愿共诸众生　　往生安乐国

　　至心归命礼　西方阿弥陀佛
　　若人无善本
　　不得闻佛名　　憍慢弊懈怠　　难以信此法
　　愿共诸众生　　往生安乐国

　　至心归命礼　西方阿弥陀佛
　　宿世见诸佛
　　则能信此事　　谦敬闻奉行　　踊跃大欢喜
　　愿共诸众生　　往生安乐国

　　至心归命礼　西方阿弥陀佛
　　其有得闻彼
　　弥陀佛名号　　欢喜至一心　　皆当得生彼
　　愿共诸众生　　往生安乐国

　　至心归命礼　西方阿弥陀佛
　　设满大千火
　　直过闻佛名　　闻名欢喜赞　　皆当得生彼
　　愿共诸众生　　往生安乐国

　　至心归命礼　西方阿弥陀佛
　　万年三宝灭
　　此经住百年　　尔时闻一念　　皆当得生彼
　　愿共诸众生　　往生安乐国

　　至心归命礼　西方阿弥陀佛
　　佛世甚难值
　　人有信慧难　　遇闻希有法　　此复最为难
　　自信教人信　　难中转更难　　大慈弘普化
　　真成报佛恩　　愿共诸众生　　往生安乐国

　　至心归命礼　西方阿弥陀佛
　　哀愍覆护我
　　令法种增长　　此世及后生　　愿佛常摄受
　　愿共诸众生　　往生安乐国

　　至心归命礼　西方阿弥陀佛　观世音菩萨　愿共诸众生　往生安乐国
　　至心归命礼　西方阿弥陀佛　大势至菩萨　愿共诸众生　往生安乐国
　　至心归命礼　西方阿弥陀佛　诸菩萨清净大海众　愿共诸众生　往生安乐国
　　普为师僧父母及善知识法界众生。断除三障。同得往生阿弥陀佛国。归命忏悔。
　　第三依龙树菩萨愿生礼赞偈一十六拜。当中夜时礼。忏悔同前后。
　　至心归命礼西方阿弥陀佛。
　　稽首天人所恭敬　　阿弥陀佛两足尊
　　在彼微妙安乐国　　无量佛子众围绕
　　故我顶礼弥陀佛

　　愿共诸众生。往生安乐国。
　　至心归命礼西方阿弥陀佛。
　　金色身净如山王　　奢摩他行如象步
　　两目净若青莲花　　故我顶礼弥陀佛

　　愿共诸众生。往生安乐国。
　　至心归命礼西方阿弥陀佛。
　　面善圆净如满月　　威光犹如百千日
　　声若天鼓俱翅罗　　故我顶礼弥陀佛

　　愿共诸众生。往生安乐国。
　　至心归命礼西方阿弥陀佛。
　　观音顶戴冠中住　　种种妙相宝庄严
　　能伏外道魔憍慢　　故我顶礼弥陀佛

　　愿共诸众生。往生安乐国。
　　至心归命礼西方阿弥陀佛。
　　无比无垢广清净　　众德皎洁如虚空
　　所作利益得自在　　故我顶礼弥陀佛

　　愿共诸众生。往生安乐国。
　　至心归命礼西方阿弥陀佛。
　　十方名闻菩萨众　　无量诸魔常赞叹
　　为诸众生愿力住　　故我顶礼弥陀佛

　　愿共诸众生。往生安乐国。
　　至心归命礼西方阿弥陀佛。
　　金底宝涧池生华　　善根所成妙台座
　　于彼座上如山王　　故我顶礼弥陀佛

　　愿共诸众生。往生安乐国。
　　至心归命礼西方阿弥陀佛。
　　十方所来诸佛子　　显现神通至安乐
　　瞻仰尊颜常恭敬　　故我顶礼弥陀佛

　　愿共诸众生。往生安乐国。
　　至心归命礼西方阿弥陀佛。
　　诸有无常无我等　　亦如水月电影露
　　为众说法无名字　　故我顶礼弥陀佛

　　愿共诸众生。往生安乐国。
　　至心归命礼西方阿弥陀佛。
　　彼尊佛刹无恶名　　亦无女人恶道怖
　　众人至心敬彼尊　　故我顶礼弥陀佛

　　愿共诸众生。往生安乐国。
　　至心归命礼西方阿弥陀佛。
　　彼尊无量方便境　　无有诸趣恶知识
　　往生不退至菩提　　故我顶礼弥陀佛

　　愿共诸众生。往生安乐国。
　　至心归命礼西方阿弥陀佛。
　　我说彼尊功德事　　众善无边如海水
　　所作善根清净者　　回施众生生彼土

　　愿共诸众生。往生安乐国。
　　至心归命礼　西方阿弥陀佛
　　哀愍覆护我
　　令法种增长　　此世及后生　　愿佛常摄受
　　愿共诸众生　　往生安乐国

　　至心归命礼　西方极乐世界观世音菩萨　愿共诸众生　往生安乐国。
　　至心归命礼　西方极乐世界大势至菩萨　愿共诸众生　往生安乐国。
　　至心归命礼　西方极乐世界诸菩萨清净大海众　愿共诸众生　往生安乐国
　　普为师僧父母及善知识法界众生。断除三障。同得往生阿弥陀佛国。归命忏悔至心忏悔。自从无始受身来。恒以十恶加众生。不孝父母谤三宝。造作五逆不善业。以是众罪因缘故。妄想颠倒生缠缚。应受无量生死苦。顶礼忏悔愿灭除。忏悔已至心归命礼阿弥陀佛。
　　至心劝请。诸佛大慈无上尊。恒以空慧照三界。众生盲冥不觉知。永沉生死大苦海。为拔群生离诸苦。劝请常住转法轮。劝请已至心归命礼阿弥陀佛。
　　至心随喜。历劫已来怀嫉妒。我慢放逸由痴生。恒以嗔恚毒害火。焚烧智慧慈善根。今日思惟始惺悟。发大精进随喜心。随喜已至心归命礼阿弥陀佛。
　　至心回向。流浪三界内。痴爱入胎狱。生已归老死。沉没于苦海。我今修此福。回生安乐土。回向已至心归命礼阿弥陀佛。
　　至心发愿。愿舍胎藏形。往生安乐国。速见弥陀佛。无边功德身。奉觐诸如来。贤圣亦复然。获六神通力。救摄苦众生。虚空法界尽。我愿亦如是。发愿已至心归命礼阿弥陀佛(余悉同上法)。
　　第四依天亲菩萨愿往生礼赞偈二十拜。当后夜时礼(忏悔同前后)。
　　至心归命礼　西方阿弥陀佛
　　世尊我一心
　　归命尽十方　　无碍光如来　　愿生安乐国

　　至心归命礼　西方阿弥陀佛
　　观彼世界相
　　胜过三界道　　究竟如虚空　　广大无边际
　　愿共诸众生　　往生安乐国

　　至心归命礼　西方阿弥陀佛
　　正道大慈悲
　　出世善根生　　净光明满足　　如镜日月轮
　　愿共诸众生　　往生安乐国

　　至心归命礼　西方阿弥陀佛
　　备诸珍宝性
　　具足妙庄严　　无垢光焰炽　　明净曜世间
　　愿共诸众生　　往生安乐国

　　至心归命礼　西方阿弥陀佛
　　宝华千万种
　　弥覆池流泉　　微风动花叶　　交错光乱转
　　愿共诸众生　　往生安乐国

　　至心归命礼　西方阿弥陀佛
　　宫殿诸楼阁
　　观十方无碍　　杂树异光色　　宝栏遍围绕
　　愿共诸众生　　往生安乐国

　　至心归命礼　西方阿弥陀佛
　　无量宝交络
　　罗网遍虚空　　种种铃发响　　宣吐妙法音
　　愿共诸众生　　往生安乐国

　　至心归命礼　西方阿弥陀佛
　　梵音悟深远
　　微妙闻十方　　正觉阿弥陀　　法王善住持
　　愿共诸众生　　往生安乐国

　　至心归命礼　西方阿弥陀佛
　　如来净华众
　　正觉花化生　　爱乐佛法味　　禅三昧为食
　　愿共诸众生　　往生安乐国

　　至心归命礼　西方阿弥陀佛
　　永离身心恼
　　受乐常无间　　大乘善根界　　等无讥嫌名
　　愿共诸众生　　往生安乐国

　　至心归命礼　西方阿弥陀佛
　　女人及根缺
　　二乘种不生　　众生所愿乐　　一切能满足
　　愿共诸众生　　往生安乐国

　　至心归命礼　西方阿弥陀佛
　　无量大宝王
　　微妙净花台　　相好光一寻　　色像超群生
　　愿共诸众生　　往生安乐国

　　至心归命礼　西方阿弥陀佛
　　天人不动众
　　清净智海王　　如须弥山王　　胜妙无过者
　　愿共诸众生　　往生安乐国

　　至心归命礼　西方阿弥陀佛
　　天人丈夫众
　　恭敬绕瞻仰　　雨天乐花衣　　妙香等供养
　　愿共诸众生　　往生安乐国

　　至心归命礼　西方阿弥陀佛
　　安乐国清净
　　常转无垢轮　　一念及一时　　利益诸群生
　　愿共诸众生　　往生安乐国

　　至心归命礼　西方阿弥陀佛
　　赞佛诸功德
　　无有分别心　　能令速满足　　功德大宝海
　　愿共诸众生　　往生安乐国

　　至心归命礼　西方阿弥陀佛
　　哀愍覆护我
　　令法种增长　　此世及后生　　愿佛常摄受
　　愿共诸众生　　往生安乐国

　　至心归命礼　西方极乐世界　观世音菩萨　愿共诸众生　往生安乐国
　　至心归命礼　西方极乐世界　大势至菩萨　愿共诸众生　往生安乐国
　　至心归命礼　西方极乐世界　诸菩萨　清净大海众　愿共诸众生　往生安乐国
　　普为师僧父母及善知识法界众生。断除三障。同得往生阿弥陀佛国。归命忏悔。
　　第五依彦琮法师愿往生礼赞偈。二十二拜。当旦起时礼(忏悔同前后)。
　　至心归命礼　西方阿弥陀佛
　　法藏因弥远
　　极乐果还深　　异珍参作地　　众宝间为林
　　华开希有色　　波扬实相音　　何当蒙授手
　　一遂往生心　　愿共诸众生　　往生安乐国

　　至心归命礼　西方阿弥陀佛
　　浊世难还入
　　净土愿逾深　　金绳直界道　　珠网缦垂林
　　见色皆真色　　闻音悉法音　　莫谓西方远
　　唯须十念心　　愿共诸众生　　往生安乐国

　　至心归命礼　西方阿弥陀佛
　　已成穷理圣
　　真有遍空威　　在西时现小　　俱是暂随机
　　叶珠相映饰　　沙水共澄辉　　欲得无生果
　　彼土必须依　　愿共诸众生　　往生安乐国

　　至心归命礼　西方阿弥陀佛
　　五山毫独朗
　　宝手印恒分　　地水俱为镜　　香华同作云
　　业深成易往　　困浅实难闻　　必望除疑惑
　　超然独不群　　愿共诸众生　　往生安乐国

　　至心归命礼　西方观世音菩萨
　　千轮明足下
　　五道现光中　　悲引恒无绝　　人归亦未穷
　　口宣犹在定　　心静更飞通　　闻名皆愿往
　　日发几花丛　　愿共诸众生　　往生安乐国

　　至心归命礼　西方大势至菩萨
　　慧力标无上
　　身光备有缘　　动摇诸宝国　　侍坐一金莲
　　鸟群非实鸟　　天类岂真天　　须知求妙乐
　　会是戒香全　　愿共诸众生　　往生安乐国

　　至心归命礼　西方阿弥陀佛
　　心带真慈满
　　光含法界圆　　无缘能摄物　　有想定非难
　　华随本心变　　宫移身自安　　希闻出世境
　　须共入禅看　　愿共诸众生　　往生安乐国

　　至心归命礼　西方阿弥陀佛
　　回向渐为功
　　西方路稍通　　宝幢承厚地　　天香入远风
　　开华重布水　　覆网细分空　　愿生何意切
　　正为乐无穷　　愿共诸众生　　往生安乐国

　　至心归命礼　西方阿弥陀佛
　　欲选当生处
　　西方最可归　　间树开重阁　　满道布鲜衣
　　香饭随心至　　宝殿逐身飞　　有缘皆得入
　　只是往人希　　愿共诸众生　　往生安乐国

　　至心归命礼　西方阿弥陀佛
　　十劫道先成
　　严界引群萌　　金沙彻水照　　玉叶满枝明
　　鸟本珠中出　　人唯华上生　　敢请西方圣
　　早晚定相迎　　愿共诸众生　　往生安乐国

　　至心归命礼　西方阿弥陀佛
　　十方诸佛国
　　尽是法王家　　偏求有缘地　　冀得早无邪
　　八功如意水　　七宝自然华　　于彼心能系
　　当必往非赊　　愿共诸众生　　往生安乐国

　　至心归命礼　西方阿弥陀佛
　　净国无衰变
　　一立古今然　　光台千宝合　　音乐八风宣
　　池多说法鸟　　空满散花天　　得生不畏退
　　随意晚开莲　　愿共诸众生　　往生安乐国

　　至心归命礼　西方阿弥陀佛
　　坐华非一像
　　圣众亦难量　　莲开人独处　　波生法自扬
　　无灾由处静　　不退为朋良　　问彼前生辈
　　来斯几劫强　　愿共诸众生　　往生安乐国

　　至心归命礼　西方阿弥陀佛
　　光舒救毗舍
　　宫立引韦提　　天来香盖捧　　人去宝衣赍
　　六时闻鸟合　　四寸践华低　　相看无不正
　　岂复有长迷　　愿共诸众生　　往生安乐国

　　至心归命礼　西方阿弥陀佛
　　普为弘三福
　　咸令灭五烧　　发心功已至　　系念罪便消
　　鸟化珠光转　　风好乐声调　　俱忻行道易
　　宁愁圣果遥　　愿共诸众生　　往生安乐国

　　至心归命礼　西方阿弥陀佛
　　珠色仍为水
　　金光即是台　　到时华自散　　随愿叶还开
　　游池更出没　　飞空互往来　　真心能向彼
　　有善并修回　　愿共诸众生　　往生安乐国

　　至心归命礼　西方阿弥陀佛
　　洗心甘露水
　　悦目妙花云　　同生机易识　　等寿量难分
　　乐多无废道　　声远不妨闻　　如何贪五浊
　　安然火自焚　　愿共诸众生　　往生安乐国

　　至心归命礼　西方阿弥陀佛
　　台裹天人现
　　光中侍者看　　悬空四宝阁　　临迥七重栏
　　疑多边地久　　德少上生难　　且莫论余愿
　　西望已心安　　愿共诸众生　　往生安乐国

　　至心归命礼　西方阿弥陀佛
　　六根常合道
　　三涂永绝名　　念顷游方遍　　还时得忍成
　　地平无极广　　风长是处清　　寄言有心辈
　　共出一危城　　愿共诸众生　　往生安乐国

　　至心归命礼　西方阿弥陀佛
　　哀愍覆护我
　　令法种增长　　此世及后生　　愿佛常摄受
　　愿共诸众生　　往生安乐国

　　至心归命礼　西方极乐世界　观世音菩萨　愿共诸众生　往生安乐国
　　至心归命礼　西方极乐世界　大势至菩萨　愿共诸众生　往生安乐国
　　至心归命礼　西方极乐世界　诸菩萨　清净大海众　愿共诸众生　往生安乐国
　　普为师僧父母善知识法界众生断除三障。同得往生阿弥陀佛国。归命忏悔。
　　第六比丘善导愿往生礼赞偈依十六观作二十拜。当日中时礼(忏悔同前后)。
　　至心归命礼　西方阿弥陀佛。
　　观彼弥陀极乐界　　广大宽平众宝成
　　四十八愿庄严起　　超诸佛刹最为精
　　本国他方大海众　　穷劫算数不知名
　　普劝归西同彼会　　恒沙三昧自然成

　　愿共诸众生　往生安乐国。
　　至心归命礼　西方阿弥陀佛。
　　地下庄严七宝幢　　无量无边无亿数
　　八方八面百宝成　　见彼无生自然悟
　　无生宝国永为常　　一一宝流无数光
　　行者倾心常对目　　腾神踊跃入西方

　　愿共诸众生　往生安乐国。
　　至心归命礼　西方阿弥陀佛。
　　地上庄严转无极　　金绳界道非工匠
　　弥陀愿智巧庄严　　菩萨人天散华上
　　宝地宝色宝光严　　一一光成无数台
　　台中宝楼千万亿　　台侧百亿宝幢围

　　愿共诸众生　往生安乐国。
　　至心归命礼　西方阿弥陀佛。
　　一一台上虚空中　　庄严宝乐亦无穷
　　八种清风寻光出　　随时鼓乐应机音
　　机音正受稍为难　　行住坐卧摄心观
　　唯除睡时常忆念　　三昧无为即涅槃

　　愿共诸众生　往生安乐国。
　　至心归命礼　西方阿弥陀佛。
　　宝国宝林诸宝树　　宝华宝叶宝根茎
　　或以千宝分林异　　或有百宝共成行
　　行行相当叶相次　　色各不同光亦然
　　等量齐高三十万　　枝条相触说因缘

　　愿共诸众生　往生安乐国。
　　至心归命礼　西方阿弥陀佛。
　　七重罗网七重宫　　绮互回光相映发
　　化天童子皆充遍　　璎珞辉光超日月
　　行行宝叶色千般　　华敷等若旋金轮
　　果变光成众宝盖　　尘沙佛刹现无边

　　愿共诸众生　往生安乐国。
　　至心归命礼　西方阿弥陀佛。
　　宝池宝岸宝金沙　　宝渠宝叶宝莲华
　　十二由旬皆正等　　宝罗宝网宝栏遮
　　德水分流寻宝树　　闻波睹乐证恬怕
　　寄语有缘同行者　　努力翻迷还本家

　　愿共诸众生　往生安乐国。
　　至心归命礼　西方阿弥陀佛。
　　一一金绳界道上　　宝乐宝树千万亿
　　诸天童子散香花　　他方菩萨如云集
　　无量无边无能计　　稽首弥陀恭敬立
　　风铃树响遍虚空　　叹说三尊无有极

　　愿共诸众生　往生安乐国。
　　至心归命礼　西方阿弥陀佛。
　　弥陀本愿华王座　　一切众宝以为成
　　台上四幢张宝幔　　弥陀独坐显真形
　　真形光明遍法界　　蒙光触者心不退
　　昼夜六时专想念　　终时快乐如三昧

　　愿共诸众生　往生安乐国。
　　至心归命礼　西方阿弥陀佛。
　　弥陀佛身遍法界　　影现众生心想中
　　是故劝汝常观察　　依心起相表真容
　　真容宝像临华座　　心开见彼国庄严
　　宝树三身华遍满　　风铃乐响与文同

　　愿共诸众生　往生安乐国。
　　至心归命礼　西方阿弥陀佛。
　　弥陀身色如金山　　相好光明照十方
　　唯有念佛蒙光摄　　当知本愿最为强
　　十方如来舒舌证　　专称名号至西方
　　到彼华台闻妙法　　十地愿行自然彰

　　愿共诸众生　往生安乐国。
　　至心归命礼　西方阿弥陀佛。
　　观音菩萨大慈悲　　已得菩提舍不证
　　一切五道内身中　　六时观察三轮应
　　应现身光紫金色　　相好威仪转无极
　　恒舒百亿光王手　　普接有缘归本国

　　愿共诸众生　往生安乐国。
　　至心归命礼　西方阿弥陀佛。
　　势至菩萨难思议　　威光普照无边际
　　有缘众生蒙光触　　增长智慧超三界
　　法界倾摇如转蓬　　化佛云集满虚空
　　普劝有缘常忆念　　永绝胞胎证六通

　　愿共诸众生　往生安乐国。
　　至心归命礼　西方阿弥陀佛。
　　正坐加趺入三昧　　想心乘念至西方
　　睹见弥陀极乐界　　地上虚空七宝妆
　　弥陀身量极无边　　重劝众生观小身
　　丈六八尺随机现　　圆光化佛等前真

　　愿共诸众生　往生安乐国。
　　至心归命礼　西方阿弥陀佛。
　　上辈上行上根人　　求生净土断贪嗔
　　就行差别分三品　　五门相续助三因
　　一日七日专精进　　毕命乘台出六尘
　　庆哉难逢今得遇　　永证无为法性身

　　愿共诸众生　往生安乐国。
　　至心归命礼　西方阿弥陀佛。
　　中辈中行中根人　　一日斋戒处金莲
　　孝养父母教回向　　为说西方快乐因
　　佛与声闻众来取　　直到弥陀华座边
　　百宝华笼经七日　　三品莲开证小真

　　愿共诸众生　往生安乐国。
　　至心归命礼　西方阿弥陀佛。
　　下辈下行下根人　　十恶五逆等贪嗔
　　四重偷僧谤正法　　未曾惭愧悔前愆
　　终时苦相皆云集　　地狱猛火罪人前
　　忽遇往生善知识　　急劝专称彼佛名
　　化佛菩萨寻声到　　一念倾心入宝莲
　　三业障重开多劫　　于时始发菩提因

　　愿共诸众生　往生安乐国。
　　至心归命礼　西方阿弥陀佛。
　　乐何啻乐事难思议
　　无边菩萨为同学　　性海如来尽是师
　　渴闻波若绝思浆　　念食无生即断饥
　　一切庄严皆说法　　无心领纳自然知
　　七觉花池随意入　　八辈凝神会一枝
　　弥陀心水沐身顶　　观音大势与衣披
　　歘尔腾空游法界　　须臾授记号无为
　　如此逍遥无极处　　吾今不去待何时

　　愿共诸众生　往生安乐国。
　　至心归命礼　西方阿弥陀佛。
　　哀愍覆护我　　令法种增长　　此世及后生
　　愿佛常摄受

　　愿共诸众生　往生安乐国。
　　至心归命礼　西方阿弥陀佛　观音势至诸菩萨　清净大海众　愿共诸众生　往生安乐国。
　　普为师僧父母及善知识法界众生。断除三障。同得往生阿弥陀佛国。归命忏悔。
　　上二品忏悔发愿等同前。须要中要取初。须略中略取中。须广中广取下。其广者就实有心愿生者而劝。或对四众。或对十方佛。或对舍利尊像大众。或对一人若独自等。又向十方尽虚空三宝及尽众生界等。具向发露忏悔。忏悔有三品上中下。上品忏悔者。身毛孔中血流眼中血出者。名上品忏悔。中品忏悔者。遍身热汗从毛孔出眼中血流者。名中品忏悔。下品忏悔者。遍身彻热眼中泪出者。名下品忏悔。此等三品虽有差别。即是久种解脱分善根人。致使今生敬法重人不惜身命。乃至小罪若忏。即能彻心彻髓能如此忏者。不问久近。所有重障顿皆灭尽。若不如此。纵使日夜十二时急走终是无益。若不作者应知。虽不能流泪流血等。但能真心彻到者。即与上同。敬白十方诸佛十二部经一切贤圣。及一切天龙八部法界众生现前大众等。证知我某甲发露忏悔。从无始已来。乃至今身。杀害一切三宝师僧父母六亲眷属善知识法界众生。不可知数。偷盗一切三宝师僧父母六亲眷属善知识法界众生物。不可知数。于一切三宝师僧父母六亲眷属善知识法界众生上起邪心。不可知数。妄语欺诳一切三宝师僧父母六亲眷属善知识法界众生。不可知数。绮语调弄一切三宝师僧父母六亲眷属善知识法界众生。不可知数。恶口骂辱诽谤毁呰一切三宝师僧父母六亲眷属善知识法界众生。不可知数。两舌斗乱破坏一切三宝师僧父母六亲眷属善知识法界众生。不可知数。或破五戒八戒十戒十善戒二百五十戒五百戒菩萨三聚戒十无尽戒。乃至一切戒及一切威仪戒等。自作教他见作随喜。不可知数。如是等众罪。亦如十方大地无边微尘无数。我等作罪亦无边无数。虚空无边。我等作罪亦复无边。法界无边亦如上。法性无边亦如上。佛无边亦如上。如是等罪上至诸菩萨。下至声闻缘觉。所不能知。唯佛与佛乃能知我罪之多少。今于三宝前法界众生前。发露忏悔不敢覆藏。唯愿十方三宝法界众生。受我忏悔忆我清净。始从今日愿共法界众生。舍邪归正发菩提心。慈心相向佛眼相看。作菩提眷属真善知识。同生阿弥陀佛国。乃至成佛。如是等罪永断。相续更不敢作。忏悔已。至心归命礼阿弥陀佛。礼忏竟。若入观及睡时。应发此愿。若坐若立一心合掌。正面向西十声称阿弥陀佛观音势至诸菩萨清净大海众竟。弟子现是生死凡夫。罪障深重轮回六道。苦不可言。今遇善知识。得闻弥陀本愿名号。一心称念求愿往生。愿佛慈悲不舍本弘誓愿摄受。弟子不识弥陀佛身相光明。愿佛慈悲示现弟子身相。观音势至诸菩萨等。及彼世界清净庄严光明等相。道此语已。一心正念。即随意入观及睡。或有正发愿时即得见之。或有睡时得见。此愿比来亦大有现验。问曰。称念礼观阿弥陀佛。现世有何功德利益。答曰。若称阿弥陀佛一声。即能除灭八十亿劫生死重罪。礼念已下亦是。十往生经云。若有众生念阿弥陀佛愿往生者。彼佛即遣二十五菩萨。拥护行者。若行若坐若住若卧。若昼若夜。一切时一切处。不令恶鬼恶神得其便也。又如观经云。若称礼念阿弥陀佛愿往生彼国者。彼佛即遣无数化佛无数化观音势至菩萨护念行者。复与前二十五菩萨等。百重千重围绕行者。不问行住坐卧一切时处。若昼若夜常不离行者。今既有斯胜益可凭。愿诸行者各须至心求往。又如无量寿经云。若我成佛。十方众生称我名号下至十声。若不生者。不取正觉。彼佛今现在世成佛。当知本誓重愿不虚。众生称念必得往生。又如弥陀经云。若有众生闻说阿弥陀佛。即应执持名号。若一日若二日乃至七日。一心称佛不乱。命欲终时。阿弥陀佛与诸圣众现在其前。此人终时心不颠倒。即得往生彼国。佛告舍利弗。我见是利故说是言。若有众生闻说是者。应当发愿愿生彼国。次下说云。东方如恒河沙等诸佛。南西北方及上下一一方如恒河沙等诸佛。各于本国出其舌相遍覆三千大千世界。说诚实言。汝等众生。皆应信是一切诸佛所护念经云何名护念。若有众生。称念阿弥陀佛。若七日及一日。下至一声乃至十声一念等。必得往生。证成此事故名护念经。次下又云。若称佛往生者。常为六万恒沙等诸佛之所护念。故名护念经。今既有此增上誓愿可凭。诸佛子等。何不励意去也。

　　集诸经礼忏仪卷下


