  略法华三昧补助仪
　　




　　略法华三昧补助仪并序

　　(由此忏法随事观想。并指法华三昧补助仪文。今恐各行无处寻。检翻成所阙故。从要急略彼辞句。附此文后以备承用。请对前事仪之下。运此观想故。此但令运想。不录事相。用者应知)初运香华(运想曰。愿此香华遍十方。以为微妙光明台。诸天音乐天宝香。诸天肴膳天宝衣。不可思议妙法尘。一一尘出一切尘。一一尘出一切法。旋转无碍互庄严。遍至一切三宝前。十方法界三宝前。皆有我身修供养。一一皆悉遍法界。彼彼无杂无障阂。尽未来际作佛事普熏法界。诸众生蒙熏皆发菩提心。同入无生证佛智)请佛(我三业性如虚空。释迦牟尼亦如是。不起真际为众生与众俱来受供养)诸佛菩萨(但改牟尼及形相来处)请法(法性如空不可见。常住法宝难思议。我今三业如法请。惟愿影现受供养)礼佛(能礼所礼性空寂。感应道交难思议。我此道场如帝珠。释迦牟尼影现中。我今影现牟尼前。头面接足归命礼)余佛菩萨(但改牟尼为异)礼法(真空法性如虚空。常住法宝难思议。我身影现法宝前。莫不皆悉归命礼)普为(我及众生云云)忏悔前运逆顺十心(我与众生云云)。

　　略法华三昧补助仪


