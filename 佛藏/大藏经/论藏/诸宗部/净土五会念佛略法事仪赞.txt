  净土五会念佛略法事仪赞
　　唐 法照述




　　净土五会念佛略法事仪赞一卷(并序)

　　　　南岳沙门法照于上都章敬寺净土院述
　　夫如来设教广略。随根终归乎实相。得真无生者。孰能与于此哉。然念佛三昧是真无上深妙禅门矣。以弥陀法王四十八愿名号。为佛事。愿力度众生。所以五会声流于常宫。净教普沾于沙界。故华严经云。三贤乃至一切诸佛无上菩提。皆不离念佛念法念僧而生。故法华维摩等经。有以音声语言而作佛事。又声名句文为诸教体。岂同今之学者紫金之容。都拨为有相。髻珠之教悬指为文字。语无色则舍于真色。论无声乃厌于梵声。生号无为。行称失道。即颠坠邪山良可悲矣。今则不然。且金刚般若云。六度万行一切善法无非佛因。此是释迦三世诸佛诚谛真言。足以为信敬。可依行。今依大无量寿经。五会念佛。若广作法事。具在五会法事仪三卷。启赞弥陀观经广说由序。问答释疑并在彼文。亦须具写寻读流传后世。若略作法事。即依此文。凡作法事人。若道若俗。多即六七人少即三五人。拣取好声解者。总须威仪齐整端坐合掌专心观佛。齐声齐和切。不得笑左右顾视。起真实悲济之心。勿为名利。众诠一人为座主。稽请庄严经赞法事。须知次第。一人副座。知香火打磬同声唱赞。专知捡挍。先须焚香声磬召请圣众。当座人念佛一声白众云。敬白道场众等。总须发至诚心端坐合掌。观想阿弥陀佛一切贤圣如对目前。若能如是用心即贤圣降临。龙天护念。听闻经赞法事。令众等即于言下。灭无量罪获无量福。心开意解速证甚深念佛三昧。得无生忍获大总持。具六波罗蜜神通自在。言讫即打磬。一下作梵了。念阿弥陀佛观音势至地藏菩萨。各三五十声。然后至心稽请。次庄严了依前念佛。即须观其道场徒众多少。或昼或夜或广或略。有道场请主。为何善事。切须知。时别为庄严。广与念诵。坐道场时。或有两坐三坐乃至多坐。其弥陀观经。一坐一启。散华乐及诸赞文总须暗诵。周而复始。经赞必须精熟不得临时把本。唯五会妙音一坐独作不得声。若准一坐。启经法事即广略看时。其诸依次诵之。散华乐为首。其散华乐一坐一。诸宝鸟相好。维摩五会。大小般若。般舟涅槃等赞。一坐两句为声打磬。净土乐六根赞。西方乐。出家乐礼赞等。并四句为准。道场乐一句而已。从弥陀观维经已后诸赞。皆须第三会念佛和之。诵诸赞了欲散。即诵道场乐。音即高声。须第三会念阿弥陀佛三百余声。最后唱西方礼赞天台智者回向发愿文。取散。智者必须深厌生死。正念思惟念佛三昧。普为法界六道怨亲。愿同生极乐速成无上菩提。专心学取五会真声。传于未来广度群品。若不师学滥授与人。转误后学失其宗旨。即却招其咎无利福田。普劝现在及以未来道俗。广作五会真声。念佛三昧理事双修。相无相念。即与中道实相正观相应。
　　问曰。五会念佛有何利益。复何所表。答曰。即于此生。为能离五浊烦恼。除五苦断五盖。截五趣净五眼。具五根成五力。得菩提具五解脱。速能成就五分法身。五会念佛功力如斯。最胜无比。尽此一形。顿舍最后凡夫之身。生极乐国入菩萨圣位。得不退转疾至菩提。实为佛任此事终不虚也。

　　云何梵

　　云何得长寿　　金刚不坏身
　　复以何因缘　　得大坚固力
　　云何于此经　　究竟到彼岸
　　愿佛开微密　　广为众生说

　　赞请文(依各一请一别礼)

　　南无一心奉请本师释迦牟尼佛
　　南无一心奉请十方三世诸佛
　　南无一心奉请阿弥陀佛
　　南无一心奉请观世音菩萨
　　南无一心奉请大势至菩萨
　　南无一心奉请十方诸大菩萨摩诃萨
　　南无一心奉请十方声闻缘觉一切贤圣僧

　　庄严文

　　粤大哉。至理真法一如。化物利人弘誓各别。故我释迦应生于浊世。阿弥陀出现于净土。方净秽两殊。利益齐一。若易修易证。真唯净土教门。然彼西方殊妙难比。其国土也。严以百宝莲敷九品以收人。其名号也。能荡千殃音开五会而摄物。故使称其名者。则十方诸佛常护其人。愿生其国者。则异华五云争捧其座。是知。弥陀悲愿不可思议。实谓。启三界之横门。截四生之直路。故得恒沙诸佛舒舌证明。劝念弥陀令生佛国。若不以斯净教所在佛宣。则何以能令未闻者闻未见者见。今之念佛意在兹焉。惟愿释梵护世卫国卫人。八部天龙调风调雨。伏愿皇帝轮宝飞来。韬戈偃钾。舜泽遐沾于万国。尧风远备于八荒。太子声飞洊雷。诸王志坚盘石。公主银楼耀彩。卿相永镇台衡无戎。节越长光。尧天永佐郎官侍御。云飞省阁星映天台。大将高斑。荣耀日新。台逾百胜长官。马分驼色衣含绣文。亟薄慰等佐理分忧。清声远振。禅和尚定水澄净。禅河厕清慈风莫收。慧日长挂。法和尚道山弥峻。慧海逾深久。住人天。常为舟楫。律和尚戒珠常净。无惭照乘之理。定沼恒清。岂谢沧浪之绿。当寺三纲。照彰梵字。宿睦乘门徒众。禀其清风。寺舍和于水乳。诸阇梨等三学圆明。慧灯长映。愿弘斯教同往净土。尼众等戒月常明。凝神入定。恒春道树。永秀觉华。诸公等福霈山岳。寿齐椿鹤。夫人娘子玉质长春。千秋不易。清信士女等恒沙业。累闻佛名。以冰消。无量福田。随念佛而增长。观业成就三昧现前。若坐若行常见诸佛。然愿佛日高悬。法轮大阐。幽涂息苦。錍丘心宁。希望者何愿不从。所念者应时咸遂。有情有识同超有漏之因。此界他方咸愿。同生安乐。阿弥陀佛福海无边。大众虔诚。普为念阿弥陀佛。

　　散华乐文(依大般若经散华品)

　　散华乐散华乐　奉请释迦如来入道场　散华乐　散华乐散华乐　奉请十方如来入道场　散华乐　散华乐散华乐　奉请弥陀如来入道场　散华乐　散华乐散华乐　奉请观音势至诸大菩萨　入道场　散华乐　道场庄严极清净　散华乐　天上人间无比量　散华乐

　　五会念佛(梁汉沙门法照。大历元年夏四月中起。自南岳弥陀台般舟道场。依无量寿经作)

　　问曰。五会念佛出在何文。答曰。大无量寿经云。或有宝树。车渠为本。紫金为茎。白银为枝。琉璃为条。水精为叶。珊瑚为华。玛瑙为实。行行相值。茎茎相望。枝枝相准。叶叶相向。华华相顺。实实相当。荣色光耀不可胜视。清风时发出五会音声。微妙宫商自然相和。皆悉念佛念法念僧。其闻音者得深法忍。住不退转至成佛道。
　　又释五会念佛。五者会是数。会者集会。彼五种音声。从缓至急。唯念佛法僧。更无杂念。念则无念。佛不二门也。声则无常。第一义也。故终日念佛。恒顺于真性。终日愿生。常使于妙理。发心有如此者。必降天魔击法鼓。六种震动四花繁雨。金刚宝座正觉可期也。故观经曰。若念佛者。当知。此人中分陀利花。名为希有。观世音大势至。为其胜友。当坐道场生诸佛家。是以如来常于三昧海中。举网绵乎。谓父王曰。王今坐禅。但当念佛。岂同离念求乎无念。离生求于无生。离相好求乎法身。离文字求乎解脱。夫如是者则住于断灭见。谤佛毁经。成柜法业。坠无间矣。
　　凡在修道可不慎毁。可不敬欺。又观佛三昧海经云。此观佛三昧。是破戒者护。失道者依。烦恼贼中大勇猛将。首楞严王百千三昧所出生处。亦名诸三昧母。亦名诸三昧王。亦名诸佛共所印可定。亦名如来禅。非二乘外道等禅。信可知矣。此五会念佛声。势点大尽。长者即是缓念。点小渐短者。即是渐急念。须会此意。
　　第一会平声缓念　南无阿弥陀佛。
　　第二会平上声缓念　南无阿弥陀佛。
　　第三会非缓非急念　南无阿弥陀佛。
　　第四会渐急念　南无阿弥陀佛。
　　第五会四字转急念　阿弥陀佛。
　　五会念佛竟即诵宝鸟诸杂赞。

　　宝鸟赞(依阿弥陀经)

　　极乐庄严间杂宝(弥陀佛)　　实是希奇闻未闻(弥陀佛弥陀佛)
　　宝鸟临空赞佛会(弥陀佛)　　哀婉雅亮发人心(弥陀佛弥陀佛)
　　昼夜连声无有息(弥陀佛)　　文文句句理相同(弥陀佛弥陀佛)
　　或说五根七觉分(弥陀佛)　　或说八圣慈悲门(弥陀佛弥陀佛)
　　或说他方离恶道(弥陀佛)　　或说地狱封人天(弥陀佛弥陀佛)
　　或说散善波罗蜜(弥陀佛)　　或说定慧入深禅(弥陀佛弥陀佛)
　　或说长时修苦行(弥陀佛)　　或说无上菩提因(弥陀佛弥陀佛)
　　菩萨声闻闻此法(弥陀佛)　　处处分身转法轮(弥陀佛弥陀佛)
　　愿此法轮相续转(弥陀佛)　　道场众等益长年(弥陀佛弥陀佛)
　　众等回心生净土(弥陀佛)　　手执香花往西方(弥陀佛弥陀佛)

　　维摩赞(依维摩经)

　　佛国清净从心现(难思议)　　种种庄严心裹生(难思议维摩诘)
　　足指按地三千界(难思议)　　虚空性海坐花台(难思议维摩诘)
　　毗耶离城方丈室(难思议)　　有一居士号维摩(难思议维摩诘)
　　托病现身而有疾(难思议)　　国主王子悉来遇(难思议维摩诘)
　　无量声闻菩萨众(难思议)　　欲遣问病不堪任(难思议维摩诘)
　　唯有文殊入征问(难思议)　　居士所疾是何因(难思议维摩诘)
　　答曰病从痴爱起(难思议)　　我病非有亦非无(难思议维摩诘)
　　广说身是无常法(难思议)　　阴界诸入合成身(难思议维摩诘)
　　菩萨毛端容大海(难思议)　　芥子之内纳须弥(难思议维摩诘)
　　手掷世界他方外(难思议)　　室中天女悟无生(难思议维摩诘)

　　相好赞(依相好经)

　　世尊往昔尘沙劫(弥陀佛)　　苦行勤修相好身(弥陀佛弥陀佛)
　　今已得成无见顶(弥陀佛)　　复生绀发旋螺文(弥陀佛弥陀佛)
　　眉间毫相颇梨色(弥陀佛)　　右旋宛转琉璃筒(弥陀佛弥陀佛)
　　齿如珂佩皆齐密(弥陀佛)　　舌相长舒覆面门(弥陀佛弥陀佛)
　　佛心红莲金色坐(弥陀佛)　　清净皎洁日光分(弥陀佛弥陀佛)

　　五会赞(依无量寿经)

　　　　释法照
　　第一会时平声入(弥陀佛)　　第二极妙演清音(弥陀佛弥陀佛)
　　第三盘旋如奏乐(弥陀佛)　　第四要期用力吟(弥陀佛弥陀佛)
　　第五高声唯速念(弥陀佛)　　闻此五会悟无生(弥陀佛弥陀佛)
　　一到西方受快乐(弥陀佛)　　永不轮回入苦坑(弥陀佛弥陀佛)
　　发心念佛事须坚(弥陀佛)　　临终决定上金船(弥陀佛弥陀佛)
　　回愿众生皆得往(弥陀佛)　　直向西方坐宝莲(弥陀佛弥陀佛)
　　西方世界实为精(弥陀佛)　　彼土众生不可轻(弥陀佛弥陀佛)
　　衣裓持花供养佛(弥陀佛)　　还来本国饭经行(弥陀佛弥陀佛)
　　发心念佛度群生(弥陀佛)　　愿此五会广流行(弥陀佛弥陀佛)
　　六道三涂皆摄取(弥陀佛)　　莲花会裹著真名(弥陀佛弥陀佛)

　　净土乐赞(依称赞净土经)

　　　　释法照
　　净土乐净土乐　　净土不思议　　净土乐
　　弥陀住在宝城楼(净土乐)　　倾心念念向西求(净土乐)
　　到彼三明八解脱(净土乐)　　长辞五浊更何忧(净土乐)
　　净土乐净土乐　　净土不思议　　净土乐
　　宝楼宝阁宝金擎(净土乐)　　池水金沙映底清(净土乐)
　　法曲时时常供养(净土乐)　　莲华会裹说无生(净土乐)
　　净土乐净土乐　　净土不思议　　净土乐
　　宝台宝合宝真珠(净土乐)　　宝体端严金色躯(净土乐)
　　菩萨化生奏玉调(净土乐)　　微风五会演真如(净土乐)
　　净土乐净土乐　　净土不思议　　净土乐
　　流水波澜绕宝台(净土乐)　　宝殿光耀玉户开(净土乐已后急诵)
　　慈主遥闻三界子(净土乐)　　总须发愿往生来(净土乐)
　　净土乐净土乐　　西方净土甚快乐(净土乐)
　　弥陀身量广无崖(净土乐)　　面似檀金优钵华(净土乐)
　　目若青莲四大海(净土乐)　　圆光化佛过恒沙(净土乐)
　　净土乐净土乐　　西方净土甚快乐(净土乐)
　　弥陀本愿大慈悲(净土乐)　　此地凡夫不觉知(净土乐)
　　净土乐净土乐　　虑恐众生出世迟(净土乐)
　　弥陀春树觉华开(净土乐)　　功德池中坐宝台(净土乐)
　　三昧庭前求解脱(净土乐)　　摩尼殿上礼如来(净土乐)
　　净土乐净土乐　　西方净土甚快乐(净土乐)
　　西方异鸟数无穷(净土乐)　　白鹤孔雀及迦陵(净土乐)
　　鹦鹉频伽说妙法(净土乐)　　声中演出大乘字(净土乐)
　　净土乐净土乐　　西方净土甚快乐(净土乐)
　　如来尊号甚分明(净土乐)　　十方世界普流行(净土乐)
　　但有称名皆得往(净土乐)　　观音势至自来迎(净土乐)
　　净土乐净土乐　　西方净土甚快乐(净土乐)
　　弥陀徒众普慈心(净土乐)　　怜愍众生至意深(净土乐)
　　水鸟树林皆说法(净土乐)　　何况如来微妙音(净土乐)
　　净土乐净土乐　　西方净土甚快乐(净土乐)
　　弥陀本愿特超殊(净土乐)　　慈悲方便引凡夫(净土乐)
　　一切众生皆度脱(净土乐)　　称名即得罪消除(净土乐)
　　净土乐净土乐　　西方净土甚快乐(净土乐)
　　弥陀端坐宝金楼(净土乐)　　恒沙菩萨四边游(净土乐)
　　九类蒙光说妙法(净土乐)　　闻者悟解永无忧(净土乐)
　　净土乐净土乐　　西方净土甚快乐(净土乐)
　　西方净土无嚣尘(净土乐)　　众生到即断贪嗔(净土乐)
　　总是善人菩萨众(净土乐)　　亦无恶趣及怨亲(净土乐)
　　净土乐净土乐　　西方净土甚快乐(净土乐)
　　花幢八面挂金铃(净土乐)　　上下和鸣出妙声(净土乐)
　　闻者皆言称快乐(净土乐)　　长劫不闻诸苦名(净土乐)
　　净土乐净土乐　　西方净土甚快乐(净土乐)
　　凡夫若得到西方(净土乐)　　旷劫尘沙罪灭亡(净土乐)
　　具六神通得自在(净土乐)　　永除老病离无常(净土乐)
　　净土乐净土乐　　西方净土甚快乐(净土乐)
　　西方净土离胞胎(净土乐)　　众生到即出莲台(净土乐)
　　上品寻光升宝座(净土乐)　　下生障尽始花开(净土乐)
　　净土乐净土乐　　西方净土甚快乐(净土乐)
　　西方净土七重栏(净土乐)　　七宝庄严数百般(净土乐)
　　琉璃作地黄金界(净土乐)　　诸台阁与开天连(净土乐)
　　净土乐净土乐　　西方净土甚快乐(净土乐)
　　西方净土十方稀(净土乐)　　努力专心莫置疑(净土乐)
　　上品即证无生忍(净土乐)　　下生障尽入无为(净土乐)
　　净土乐净土乐　　西方净土甚快乐(净土乐)
　　西方净土更无过(净土乐)　　阎浮极苦罪人多(净土乐)
　　欲得令生出三界(净土乐)　　惟须至意念弥陀(净土乐)
　　净土乐净土乐　　西方净土甚快乐(净土乐)

　　离六根赞(依大般若经)

　　　　释法照
　　我净乐我净乐　　瞻见心空了世间(我净乐)
　　观见眼根常清净(我净乐)　　色界无来本是空(我净乐)
　　色性本来无障碍(我净乐)　　无来无去是真宗(我净乐)
　　观见耳根常清净(我净乐)　　声界无来本是空(我净乐)
　　声性本来无障碍(我净乐)　　无来无去是真宗(我净乐)
　　观见鼻根常清净(我净乐)　　香界无来本是空(我净乐)
　　香性本来无障碍(我净乐)　　无来无去是真宗(我净乐)
　　观见舌根常清净(我净乐)　　味界无来本是空(我净乐)
　　味性本来无障碍(我净乐)　　无来无去是真宗(我净乐)
　　观见身根常清净(我净乐)　　触界无来本是空(我净乐)
　　触性本来无障碍(我净乐)　　无来无去是真宗(我净乐)
　　观见意根常清净(我净乐)　　法界无来本是空(我净乐)
　　法性本来无障碍(我净乐)　　无来无去是真宗(我净乐已后急诵)
　　忘想眼根缘色转(努力)　　忘听耳界被声牵(难识)
　　忘臭鼻香舌染味(努力)　　忘识身触意尘迁(难识)
　　难识(努力)　　普劝念弥陀修福
　　忘想腾波常没溺(努力)　　烦恼猛焰镇烧燃(难识)
　　为此轮回三界狱(努力)　　生老病死苦常煎(难识)
　　难识(努力)　　普劝念弥陀修福
　　有幸得逢善知识(努力)　　指示西方快乐门(难识)
　　欲得速超生死苦(努力)　　专心念佛断贪嗔(难识)
　　难识(努力)　　普劝念弥陀修福
　　弥陀宝国实门开(努力)　　七宝池中七宝台(难识)
　　千叶千般千种色(努力)　　一半含光出水来(难识)
　　难识(努力)　　普劝念弥陀修福
　　弥陀五会救娑婆(努力)　　闻者皆能发道芽(难识)
　　众等倾心勤念佛(努力)　　弃俗归真早出家(难识)
　　难识(努力)　　普劝念弥陀修福
　　阎浮浊恶不堪停(努力)　　处处唯闻众苦声(难识)
　　不如专念弥陀号(努力)　　今生直到宝莲城(难识)
　　难识(努力)　　普劝念弥陀修福
　　西方宝殿宝池亭(努力)　　宝林水鸟解人情(难识)
　　鹦鹉和鸣赞三身(努力)　　声中演出大乘经(难识)
　　难识(努力)　　普劝念弥陀修福
　　西方宝树宝根茎(努力)　　宝华宝网甚分明(难识)
　　宝叶行行相间错(努力)　　宝果重重出化生(难识)
　　难识(努力)　　普劝金弥陀修福
　　宝池宝岸宝莲华(努力)　　宝阶宝底实金沙(难识)
　　下生虽有前生障(努力)　　菩提不发自生芽(难识)
　　难识(努力)　　普劝念弥陀修福
　　西方净土雨天衣(努力)　　宝殿空裹逐身飞(难识)
　　一念百味随心至(努力)　　何故众生去者稀(难识)
　　难识　　普劝念弥陀修福

　　正法乐赞(依佛本行经)(依净土乐知)

　　正法乐正法乐　　正法不思议(正法乐)
　　释迦如来因地时(正法乐)　　历劫苦行不思议(正法乐)
　　顿舍身财求妙法(正法乐)　　唯佛与佛乃能知(正法乐)
　　正法乐正法乐　　正法不思议(正法乐)
　　雪山童子释迦因(正法乐)　　为求半偈舍金身(正法乐)
　　善友求法佥两因(正法乐)　　良由本国济贫人(正法乐)
　　正法乐正法乐　　正法不思议(正法乐)
　　慈力施身五夜叉(正法乐)　　檀王弃国舍荣华(正法乐)
　　须阐割身救父母(正法乐)　　布施妻儿号达拏(正法乐)
　　正法乐正法乐　　正法不思议(正法乐)
　　月光发愿舍千头(正法乐)　　萨婆敲骨不怀忧(正法乐)
　　更作尸毗代鸽命(正法乐)　　不证菩提未拟休(正法乐)
　　正法乐正法乐　　正法不思议(正法乐)
　　宝王割身燃千灯(正法乐)　　萨捶投崖饲大虫(正法乐)
　　慈善开心施五藏(正法乐)　　问汝众生能不知(正法乐)
　　正法乐正法乐　　正法能超出世间
　　本师苦行实难论(正法乐)　　子细寻思不忍问(正法乐)
　　向者所陈尔计事(正法乐)　　一一皆是释迦因(正法乐)
　　正法乐正法乐　　正法能超出世间
　　布施持戒久精研(正法乐)　　忍辱精进不离禅(正法乐)
　　苦行勤修功满足(正法乐)　　直论劫数不论年(正法乐)
　　正法乐正法乐　　正法能超出世间(正法乐)
　　释迦如来因地时(正法乐)　　多劫苦行独超伦(正法乐)
　　一一皆修无上业(正法乐)　　证得菩提出世间(正法乐)
　　正法乐正法乐　　正法能超出世间(正法乐)
　　本师苦行应真如(正法乐)　　实实相承无假虚(正法乐)
　　证得菩提无上果(正法乐)　　分身百亿度阎浮(正法乐)
　　正法乐正法乐　　正法能超出世间(正法乐)
　　从天降下至王室(正法乐)　　托阴摩耶睡梦中(正法乐)
　　后园攀著无忧树(正法乐)　　右胁便即诞真容(正法乐)
　　正法乐正法乐　　正法能超出世间(正法乐)
　　初生位次坐轮王(正法乐)　　震动天地放光明(正法乐)
　　为表释迦应化身(正法乐)　　普令诸子离无常(正法乐)
　　正法乐正法乐　　正法能超出世间(正法乐)
　　九龙吐水洗神胎(正法乐)　　天人荣腋捧婴孩(正法乐)
　　便即东西行七步(正法乐)　　举足下足踏莲台(正法乐)
　　长大逾城入雪山(正法乐)　　苦行又经强六年(正法乐)
　　身著草衣食麻麦(正法乐)　　跏趺摄念便归禅(正法乐)
　　正法乐正法乐　　正法能超出世间(正法乐)
　　形容枯悴不思议(正法乐)　　牧女投身献乳糜(正法乐)
　　食了河中自沐浴(正法乐)　　帝释从空按树枝(正法乐)
　　正法乐正法乐　　正法能超出世间(正法乐)
　　因兹成佛放光明(正法乐)　　金口所说化众生(正法乐)
　　广演三乘微妙法(正法乐)　　娑婆世界遍流行(正法乐)
　　正法乐正法乐　　正法能超出世间(正法乐)
　　成佛四十余九十(正法乐)　　彼国经行游五天(正法乐)
　　普劝众生勤念佛(正法乐)　　亦教持戒及修禅(正法乐)
　　正法乐正法乐　　正法能超出世间(正法乐)
　　凡夫见佛渐轻微(正法乐)　　如来观见却还归(正法乐)
　　示现无常还报土(正法乐)　　阎浮众生无所依(正法乐)
　　正法乐正法乐　　正法能超出世间(正法乐)
　　涅槃已后一千年(正法乐)　　法教流传到此国(正法乐)
　　众生转读依行学(正法乐)　　示成道果亦生天(正法乐)
　　正法乐正法乐　　正法能超出世间(正法乐)
　　故知欲得出烦笼(正法乐)　　一一依行本师宗(正法乐)
　　总道不修便作佛(正法乐)　　道理自看通不通(正法乐)
　　正法乐正法乐　　正法能超出世间(正法乐)
　　出家先且断贪恼(正法乐)　　摧灭无明人我山(正法乐)
　　于此阎浮无染著(正法乐)　　始得往往出世间(正法乐)
　　正法乐正法乐　　正法能超出世间(正法乐)
　　无漏智性本来常(正法乐)　　久在无明被尘藏(正法乐)
　　众生造罪无边际(正法乐)　　若觅成佛错永望(正法乐)
　　正法乐正法乐　　正法能超出世间(正法乐)
　　凡夫倒见不思惟(正法乐)　　所作所为不自知(正法乐)
　　恶业宛然无减损(正法乐)　　道我成佛大愚痴(正法乐)
　　正法乐正法乐　　正法能超出世间(正法乐)
　　大乘无念说空宗(正法乐)　　空却无明贪爱空(正法乐)
　　众生倒见浑金错(正法乐)　　拨无因果诳凡笼(正法乐)
　　正法乐正法乐　　正法能超出世间(正法乐)
　　莫嫌语质却怀嗔(正法乐)　　子细研穷总是真(正法乐)
　　已见错行相指示(正法乐)　　终归还是腹心入(正法乐)
　　正法乐正法乐　　正法能超出世间(正法乐)
　　譬如大病若为除(正法乐)　　受得火艾去根株(正法乐)
　　闻法既能自觉悟(正法乐)　　定生净土会无余(正法乐)
　　正法乐正法乐　　正法能超出世间(正法乐)
　　众生努力念弥陀(正法乐)　　急要迅速更无过(正法乐)
　　只为西方开九品(正法乐)　　和罪带障出娑婆(正法乐)
　　正法乐正法乐　　正法能超出世间(正法乐)
　　众生随佛到西方(正法乐)　　微尘故业自消亡(正法乐)
　　如来愿力亲加被(正法乐)　　闻法悟道证真常(正法乐)
　　正法乐正法乐　　正法能超出世间(正法乐)
　　普告道场诸佛子(正法乐)　　各各发取菩提心(正法乐)
　　正法真宗须仿学(正法乐)　　定见外道不堪任(正法乐)
　　正法乐正法乐　　正法能超出世间(正法乐)
　　何者名之为正法(正法乐)　　若个道理是真宗(正法乐)
　　好恶今时须决择(正法乐)　　一一子细莫朦胧(正法乐)
　　正法乐正法乐　　正法能超出世间(正法乐)
　　持戒坐禅名正法(正法乐)　　念佛成佛是真宗(正法乐)
　　不取佛言名外道(正法乐)　　拨无因果见为空(正法乐)
　　正法乐正法乐　　正法能超出世间(正法乐)
　　禅律如何是正法(正法乐)　　念佛三昧是真宗(正法乐)
　　见性了心便是佛(正法乐)　　如何道理不相应(正法乐)
　　正法乐正法乐　　正法能超出世间(正法乐)
　　念佛声声下佛种(正法乐)　　坐禅持戒用真功(正法乐)
　　汝若不修便作佛(正法乐)　　喻若饥人空掩风(正法乐)
　　正法乐正法乐　　正法能超出世间(正法乐)

　　西方乐赞(依阿弥陀经)

　　西方乐西方乐　　西方净土不思议(莫著人间乐莫著人间乐)
　　释迦普劝念弥陀(西方乐)　　意在众生出爱河(西方乐)
　　上品华台见慈主(诸佛子)　　到者皆因念佛多(莫著人间乐莫著人间乐)
　　西方乐西方乐　　西方净土不思议(莫著人间乐莫著人间乐)
　　西方进道胜娑婆(西方乐)　　缘无五欲及邪魔(西方乐)
　　成佛不劳诸善业(西方乐)　　华台端坐念弥陀(莫著人间乐莫著人间乐)
　　西方乐西方乐　　西方净土不思议(莫著人间乐莫著人间乐)
　　五浊修行多退转(西方乐)　　不如念佛往西方(莫著人间乐莫著人间乐)
　　到彼自然成正觉(西方乐)　　还来苦海作津梁(莫著人间乐莫著人间乐)
　　西方乐西方乐　　西方净土不思议(莫著人间乐莫著人间乐)
　　阎浮世界不堪停(西方乐)　　恶业因缘每日盈(西方乐)
　　纵饶作得此之善(诸佛子)　　不觉地狱向前成(莫著人间乐莫著人间乐)
　　西方乐西方乐　　西方净土不思议(莫著人间乐莫著人间乐)
　　西方极乐乐轰轰(西方乐)　　长劫不闻诸苦名(西方乐)
　　鼓乐弦歌空裹满(诸佛子)　　自然相和说无上(莫著人间乐莫著人间乐)
　　西方乐西方乐　　西方净土不思议(莫著人间乐莫著人间乐)
　　阎浮秽恶不堪停(西方乐)　　恶业嗔恚斗无明(西方乐)
　　若能专心念彼佛(诸佛子)　　弥陀宝界悟无生(莫著人间乐莫著人间乐)
　　西方乐西方乐　　西方净土不思议(莫著人间乐莫著人间乐)
　　西方极乐七宝池(西方乐)　　八功德水不思议(西方乐)
　　底有金沙岸香树(诸佛子)　　莲华涌出化生儿(莫著人间乐莫著人间乐)
　　西方乐西方乐　　西方净土不思议(莫著人间乐莫著人间乐)
　　弥陀净刹甚精微(西方乐)　　黄金界道地琉璃(西方乐)
　　香风吹动诸行树(诸佛子)　　宫商五会演希奇(莫著人间乐莫著人间乐)
　　西方乐西方乐　　西方净土不思议(莫著人间乐莫著人间乐)
　　极乐国中七宝池(西方乐)　　花开莲色紫光耀(西方乐)
　　系念弥陀登宝座(诸佛子)　　须臾不觉证无为(莫著人间乐莫著人间乐)
　　西方乐西方乐　　西方净土不思议(莫著人间乐莫著人间乐)
　　碧玉楼前七宝台(西方乐)　　诸天童子竞过来(西方乐)
　　一一持花供养佛(诸佛子)　　处处唯言称善哉(莫著人间乐莫著人间乐)
　　西方乐西方乐　　西方净土不思议(莫著人间乐莫著人间乐)
　　莫怪频频共相劝(西方乐)　　见人往往有无常(西方乐)
　　若得念佛深三昧(诸佛子)　　不怕三涂平等王(莫著人间乐莫著人间乐)
　　西方乐西方乐　　西方净土不思议(莫著人间乐莫著人间乐)
　　万行之中为急要(西方乐)　　迅速无过净土门(西方乐)
　　不但本师金口说(诸佛子)　　十方诸佛共传证(莫著人间乐莫著人间乐)
　　西方乐西方乐　　西方净土不思议(莫著人间乐莫著人间乐)
　　宝池宝岸甚宽平(西方乐)　　宝地琉璃千忉明(西方乐)
　　普劝众生勤念佛(诸佛子)　　弥陀决定自来迎(莫著人间乐莫著人间乐)
　　西方乐西方乐　　西方净土不思议(莫著人间乐莫著人间乐)
　　此界一人念佛名(西方乐)　　西方便有一莲生(西方乐)
　　但使一生常不退(诸佛子)　　此花还到此间迎(莫著人间乐莫著人间乐)
　　西方乐西方乐　　西方净土不思议(莫著人间乐莫著人间乐)
　　急须念佛莫悠悠(西方乐)　　欲超苦海要船舟(西方乐)
　　称名决定生安乐(诸佛子)　　永绝阎浮生死流(莫著人间乐莫著人间乐)
　　归去来(西方乐)　　阎浮五浊是尘埃(西方乐)
　　不如西方快乐处(诸佛子)　　到彼花台随意开(莫著人间乐莫著人间乐)
　　归去来(西方乐)　　弥陀净刹宝殿开(西方乐)
　　但有倾心能念佛(诸佛子)　　临终决定坐金台(莫著人间乐莫著人间乐)
　　归去来(西方乐)　　生老病死苦相催(西方乐)
　　昼夜勤心专念佛(诸佛子)　　摩尼殿上礼如来(莫著人间乐莫著人间乐)
　　归去来(西方乐)　　谁能恶道受轮回(西方乐)
　　若能念彼弥陀号(诸佛子)　　往生极乐坐花台(莫著人间乐莫著人间乐)

　　般舟三昧赞(依般舟三昧经)

　　　　慈慜和尚
　　般舟三昧乐(愿往生)　　专心念佛见弥陀(无量乐)
　　普劝回心生净土(愿往生)　　回向念佛即同生(无量乐)
　　般舟三昧乐(愿往生)　　专心念佛见弥陀(无量乐)
　　旷劫已来流浪久(愿往生)　　随缘六道受轮回(无量乐)
　　般舟三昧乐(愿往生)　　专心念佛见弥陀(无量乐)
　　不遇往生善知识(愿往生)　　谁能相劝得回归(无量乐)
　　般舟三昧乐(愿往生)　　专心念佛见弥陀(无量乐)
　　忆受天堂暂时乐(愿往生)　　福尽临终现五衰(无量乐)
　　般舟三昧乐(愿往生)　　专心念佛见弥陀(无量乐)
　　忆受人中胎藏苦(愿往生)　　四蛇六贼竞相催(无量乐)
　　般舟三昧乐(愿往生)　　专心念佛见弥陀(无量乐)
　　忆受修罗饿鬼道(愿往生)　　饥虚斗诤苦难载(无量乐)
　　般舟三昧乐(愿往生)　　专心念佛见弥陀(无量乐)
　　忆受畜生相食啖(愿往生)　　刀光舍命复牵犁(无量乐)
　　般舟三昧乐(愿往生)　　专心念佛见弥陀(无量乐)
　　忆受地狱长时苦(愿往生)　　业风吹去不知回(无量乐)
　　般舟三昧乐(愿往生)　　专心念佛见弥陀(无量乐)
　　或入镬汤炉炭火(愿往生)　　腾波猛焰剧天雷(无量乐)
　　般舟三昧乐(愿往生)　　专心念佛见弥陀(无量乐)
　　或上刀山攀剑树(愿往生)　　皮肤骨肉变成灰(无量乐)
　　般舟三昧乐(愿往生)　　专心念佛见弥陀(无量乐)
　　借问何缘受此苦(愿往生)　　贪鱼爱肉业相随(无量乐)
　　般舟三昧乐(愿往生)　　专心念佛见弥陀(无量乐)
　　镕铜灌口犁拂口(愿往生)　　饮酒妄语受其灾(无量乐)
　　般舟三昧乐(愿往生)　　专心念佛见弥陀(无量乐)
　　或卧铁床抱铜柱(愿往生)　　总为邪淫颠倒来(无量乐)
　　般舟三昧乐(愿往生)　　专心念佛见弥陀(无量乐)
　　或堕阿鼻大地狱(愿往生)　　经劫长年眼不开(无量乐)
　　般舟三昧乐(愿往生)　　专心念佛见弥陀(无量乐)
　　上火下火交通过(愿往生)　　刀轮铁杵自飞来(无量乐)
　　般舟三昧乐(愿往生)　　专心念佛见弥陀(无量乐)
　　铜狗啮心并啖血(愿往生)　　铁乌喙眼复穿鳃(无量乐)
　　般舟三昧乐(愿往生)　　专心念佛见弥陀(无量乐)
　　今日道场诸众等(愿往生)　　恒沙旷劫总经来(无量乐)
　　般舟三昧乐(愿往生)　　专心念佛见弥陀(无量乐)
　　庆此人身难值遇(愿往生)　　喻若优昙花始开(无量乐)
　　般舟三昧乐(愿往生)　　专心念佛见弥陀(无量乐)
　　正值希闻净土教(愿往生)　　正值念佛法门开(无量乐)
　　般舟三昧乐(愿往生)　　专心念佛见弥陀(无量乐)
　　正值弥陀弘誓唤(愿往生)　　正值大众信心回(无量乐)
　　般舟三昧乐(愿往生)　　专心念佛见弥陀(无量乐)
　　正值今日依经赞(愿往生)　　正值结洁上花台(无量乐)
　　般舟三昧乐(愿往生)　　专心念佛见弥陀(无量乐)
　　正值道场无魔事(愿往生)　　正值无病恼能来(无量乐)
　　般舟三昧乐(愿往生)　　专心念佛见弥陀(无量乐)
　　正值七日功成就(愿往生)　　四十八愿要相携(无量乐)
　　般舟三昧乐(愿往生)　　专心念佛见弥陀(无量乐)
　　普劝道场同行者(愿往生)　　努力回心归去来(无量乐)
　　般舟三昧乐(愿往生)　　专心念佛见弥陀(无量乐)
　　借问家乡何处在(愿往生)　　极乐池中七宝台(无量乐)
　　般舟三昧乐(愿往生)　　专心念佛见弥陀(无量乐)
　　彼佛因中立弘誓(愿往生)　　闻名念我总迎来(无量乐)
　　般舟三昧乐(愿往生)　　专心念佛见弥陀(无量乐)
　　不简贫穷将富贵(愿往生)　　不简下智与高才(无量乐)
　　般舟三昧乐(愿往生)　　专心念佛见弥陀(无量乐)
　　不简无非净土业(愿往生)　　不简外道阐提人(无量乐)
　　般舟三昧乐(愿往生)　　专心念佛见弥陀(无量乐)
　　不简长时修苦行(愿往生)　　不简今日始生心(无量乐)
　　般舟三昧乐(愿往生)　　专心念佛见弥陀(无量乐)
　　不简多闻持净戒(愿往生)　　不简破戒罪根深(无量乐)
　　般舟三昧乐(愿往生)　　专心念佛见弥陀(无量乐)
　　但使回心多念佛(愿往生)　　能令瓦砾变成金(无量乐)
　　般舟三昧乐(愿往生)　　专心念佛见弥陀(无量乐)
　　寄语现前诸大众(愿往生)　　同缘去者早相寻(无量乐)
　　般舟三昧乐(愿往生)　　专心念佛见弥陀(无量乐)
　　借问相寻何处去(愿往生)　　报道弥陀净土中(无量乐)
　　般舟三昧乐(愿往生)　　专心念佛见弥陀(无量乐)
　　借问何缘得生彼(愿往生)　　报道念佛自成功(无量乐)
　　般舟三昧乐(愿往生)　　专心念佛见弥陀(无量乐)
　　借问今生多罪障(愿往生)　　如何净土肯相容(无量乐)
　　般舟三昧乐(愿往生)　　专心念佛见弥陀(无量乐)
　　报道称名罪消灭(愿往生)　　喻若明灯入闇中(无量乐)
　　般舟三昧乐(愿往生)　　专心念佛见弥陀(无量乐)
　　借问凡夫得生否(愿往生)　　如何一念闇中明(无量乐)
　　般舟三昧乐(愿往生)　　专心念佛见弥陀(无量乐)
　　报道除疑多念佛(愿往生)　　弥陀决定自亲近(无量乐)
　　般舟三昧乐(愿往生)　　专心念佛见弥陀(无量乐)

　　净土五会法事赞本(终)



　　净土五会念佛略法事仪赞末

　　　　南岳沙门法照于上都章敬寺净土院述

　　菩萨子赞文

　　可怜生可怜生。菩萨子游戏在西方(宛转花台裹宛转花台裹)出门能忍辱(花台裹)入户莫怀嗔(花台裹)但能修净土(菩萨子)证得紫金身(宛转花台裹宛转花台裹)众生心众生心。无明泥底沈。何时得惺悟(菩萨子)证得百千金(宛转花台裹宛转花台裹)众生心众生心。波浪壮难襟(攀缘四天下菩萨子)何处不追寻(宛转花台裹宛转花台裹)何指弥陀国轰轰乐。无有一人过地狱底苦。恤恤众生窜者多。奈何天奈何天。众生共佛无因缘。千言百语化不得(菩萨子)定知将罪人黄泉(宛转花台裹宛转花台裹)弥陀造大船。搅到苦海边。船头黯黯定欲没(菩萨子)贵贵度得念佛人(宛转花台裹宛转花台裹)池东池西百宝台。光明楼阁万重开。暂向楼中观补处(菩萨子)还来殿上礼如来(宛转花台裹宛转花台裹)红莲华青莲华。千叶莲华台上生(摄受弥陀佛摄受弥陀佛)。

　　鹿儿赞文

　　昔有一贤士(沙罗林)　　恒日在山林(沙罗林)
　　百鸟同一宣(沙罗林)　　相看如兄弟
　　有一傍行人　　失脚堕流泉
　　手把无根树　　口称观世音
　　鹿儿闻此语　　便即跳入水
　　语汝上鹿背　　将汝出彼岸
　　汝得出彼岸　　步步向鹿跪
　　无物报鹿恩　　与鹿作奴仆
　　鹿是草间虫　　不用作奴仆
　　饥时食百草　　渴即饮流泉
　　欲得报鹿恩　　莫道鹿在此

　　有一国王长患妃。夜夜见九色鹿。若不得九色鹿。大命难可续。国王出敕集群臣。
　　谁知九色鹿　　有人知鹿处
　　分国赐千金　　闹儿闻此语
　　叉手向王前　　臣知九色鹿
　　恒在流水边　　启王多将兵
　　此鹿甚轻便

　　国王将兵百万众。围绕四山林。国王弯弓欲射鹿。听鹿说一言。国王是迦叶。鹿是如来。身无人如鹿处。只是[阿-可+(環-王)]车大患人。昔日救汝命。何期今日害鹿身。传语黑头虫世世难与恩。普劝道场诸众生。努力各发菩提心。

　　请观世音赞文

　　迦摩那目佉　迦摩那母者　娜迦摩者那　迦摩那荷悉哆迦摩那佉辨(平声引)
　　祢迦摩那(上声)迦摩娜(上声)沙摩转沙喝啰(二合)摩娜讫差(二合)南无悉底　观世音菩萨南无观世音菩萨

　　道场乐赞文

　　大众人人皆合掌(道场乐)　　碎身惭谢释迦恩(道场乐)
　　能得慈悲巧方便(道场乐)　　指受西方快乐门(道场乐)
　　道场欲散人将别(道场乐)　　努力相劝断贪嗔(道场乐)
　　贪嗔因缘障净土(道场乐)　　不得解脱永沉沦(道场乐)
　　同行相亲相策励(道场乐)　　毕命为期到佛前(道场乐)
　　愿此法轮相续转(道场乐)　　道场众等益长年(道场乐)
　　我等咸同受快乐(道场乐)　　见闻随喜亦皆然(道场乐)
　　众等回心生净土(道场乐)　　手执香华往西方(道场乐)

　　往生乐愿文

　　愿往生(弥陀佛弥陀佛)
　　得生净土报师恩(无量乐)　　人能念佛佛还念(弥陀佛弥陀佛)
　　专心想佛佛知人(无量乐)　　一切回心向安乐(弥陀佛弥陀佛)
　　即见真金功德身(无量乐)　　净土庄严诸圣众(弥陀佛弥陀佛)
　　笼笼常在行人前(无量乐)　　行者见已心欢喜(弥陀佛弥陀佛)
　　终时从佛坐金莲(无量乐)　　一念乘台到佛会(弥陀佛弥陀佛)
　　即证不退入三贤(无量乐)　　一一池中华尽满(弥陀佛弥陀佛)
　　华华总是往生人(无量乐)　　宁合金华百千劫(弥陀佛弥陀佛)
　　不愿地狱须臾间(无量乐)　　各留半坐乘华叶(弥陀佛弥陀佛)
　　待我阎浮同行人(无量乐)　　寄语娑婆修行者(弥陀佛弥陀佛)
　　念念精勤莫睡眠(无量乐)　　乘此因缘生净土(弥陀佛弥陀佛)
　　毕命为期到佛前(无量乐)

　　小般舟三昧乐赞文

　　般舟三昧乐(愿往生)　　三界六道苦难停(无量乐)
　　为度娑婆分化入(愿往生)　　八相成佛度众生(无量乐)
　　般舟三昧乐(愿往生)　　三界六道苦难停(无量乐)
　　旷劫已来常沉没(愿往生)　　到处唯闻生死声(无量乐)
　　般舟三昧乐(愿往生)　　三界六道苦难停(无量乐)
　　释迦牟尼真报土(愿往生)　　碎身惭谢释迦恩(无量乐)
　　般舟三昧乐(愿往生)　　三界六道苦难停(无量乐)
　　口中横骨语不得(愿往生)　　总为前生无善因(无量乐)
　　般舟三昧乐(愿往生)　　三界六道苦难停(无量乐)
　　被毛戴角畜生形(愿往生)　　种种从他鞭打身(无量乐)
　　般舟三昧乐(愿往生)　　三界六道苦难停(无量乐)
　　万行俱回皆得往(愿往生)　　一一光明照十方(无量乐)
　　般舟三昧乐(愿往生)　　三界六道苦难停(无量乐)
　　相好弥多八万四(愿往生)　　弥陀佛国亦无会(无量乐)
　　般舟三昧乐(愿往生)　　三界六道苦难停(无量乐)
　　长病远行不计日(愿往生)　　念佛即道无功夫(无量乐)
　　般舟三昧乐(愿往生)　　三界六道苦难停(无量乐)
　　三界无安如火宅(愿往生)　　四衢露地绝尘埃(无量乐)
　　般舟三昧乐(愿往生)　　三界六道苦难停(无量乐)
　　厌住死生居骨肉(愿往生)　　何能五阴处胞胎(无量乐)
　　般舟三昧乐(愿往生)　　三界六道苦难停(无量乐)
　　正值今生发道意(愿往生)　　稀逢净土法门开(无量乐)
　　般舟三昧乐(愿往生)　　三界六道苦难停(无量乐)
　　愿得西方安养国(愿往生)　　弥陀圣众要相携(无量乐)
　　般舟三昧乐(愿往生)　　三界六道苦难停(无量乐)
　　定散二门皆得往(愿往生)　　精粗九品尽乘台(无量乐)
　　般舟三昧乐(愿往生)　　三界六道苦难停(无量乐)
　　到彼三明八解脱(愿往生)　　长辞五浊见如来(无量乐)
　　般舟三昧乐(愿往生)　　三界六道苦难停(无量乐)
　　弥陀愿行广无边(愿往生)　　悲济群生普尽怜(无量乐)
　　般舟三昧乐(愿往生)　　三界六道苦难停
　　总欲化令归本国　　众生罪业共无缘

　　相观赞文

　　忧昙花(希现)　　大众用心听(彩怜)
　　沉沦五欲境　　托阴入幽胎　　巧风吹气满(希现)
　　形假出身来(彩怜)　　忧昙华(希现)　　大众用心听(彩怜)
　　能令眷属喜　　车康弄婴垓　　初教掌中立(希现)
　　慈母逐身回(彩怜)　　忧昙华　　大众用心听(彩怜)
　　竹马缘林巷　　聚落摧沙堆　　双眉分柳叶(希现)
　　两颊似桃华(彩怜)　　忧昙华　　大众用心听(彩怜)
　　年至经三五　　专事好荣华　　携琴彻夜饮(希现)
　　玩是望朝霞　　忧昙华　　大众用心听(彩怜)
　　盛色心骁踊　　傲慢造英雄　　逍遥龙马上(希现)
　　徘徊琴酒中(彩怜)　　忧昙华　　大众用心听(彩怜)
　　对坐看明月(彩怜)　　独坐度清风　　手把相如釰(希现)
　　不畏死生弓　　忧昙华　　大众用心听
　　拔剑平四海　　横戈敌万夫　　一朝床枕上(希现)
　　起坐听人扶(彩怜)　　咄嗟长叹息　　谁知老所侵
　　八十将衰迈(希现)　　万事不堪住(彩怜)　　忧昙华
　　大众用心听(彩怜)　　曾经霜露积　　虑被风雨侵
　　欲作西方业(希现)　　无过少壮心　　忧昙华(希现)
　　大众用心听(彩怜)　　世间住日少　　卧土积年多
　　髑髅离骨散(希现)　　肉断筋还[打-丁+危](彩怜)　　忧昙华(希现)
　　大众用心听(彩怜)　　支节皆颠倒　　翻成尖奋涡
　　计我凡夫骨(希现)　　堪成毗富罗(希现)　　忧昙华(希现)
　　大众用心听(彩怜)　　纵令勤遂善　　终是识昏沉
　　红颜一罢艳(希现)　　白头宁久吟(彩怜)

　　出家乐赞文

　　出家乐出家乐。无始起离诸著。今生值善割亲缘。顿舍粗情。断众恶断众恶发身心。依圣学除于结使。下金刀落发。披衣食宝药。食宝药怀法喜加踊跃。谁其长夜睡重昏此日清身。忻大觉忻大觉。出家安出家安。一切事不相忓。年登二十。逢和尚敬受尸罗。遇净坛遇净坛。修定慧证非难。悟若琉璃明内外。妙喻莲华。恣总看恣总看。称释子。法门宽出入。往来无碍道。解脱道遥证涅槃。识涅槃归去来。宝门开正见弥陀。升宝坐菩萨散华。称善哉称善哉。宝林看水鸟树林。念五会哀婉慈声。赞法王赞法王。共命鸟对鸳鸯鹦鹉频伽。说妙法恒叹众生。住苦方住苦方。归去来。离娑婆常住如来。听妙法指受西方。是释迦是释迦。归去来。见弥陀今在西方。现说法运度众生。出爱河出爱河。归去来。上金台势至观音。来引路百法明门。应自开应自开。

　　愿往生赞文

　　愿往生(弥陀佛弥陀佛)
　　无常迅速莫安然(无量乐)　　水上色比非久住(弥陀佛弥陀佛)
　　缘生暂有忽还无(无量乐)　　假使百年如瞬顷(弥陀佛弥陀佛)
　　有生之者必无常(无量乐)　　壮色不停如雷灭(弥陀佛弥陀佛)
　　弥加念佛莫游游(无量乐)　　今日道场同法乐(弥陀佛弥陀佛)
　　从兹后会亦难期(无量乐)　　各各叹颜同发愿(弥陀佛弥陀佛)
　　生生法会得相逢(无量乐)

　　般若赞文

　　昔有菩萨安心坐(弥陀佛)　　照见五蕴悉皆空(弥陀佛弥陀佛)
　　空无相中无价宝(弥陀佛)　　般若性海绝难思(弥陀佛弥陀佛)
　　故知妙身无挂碍(弥陀佛)　　是大神咒起人慈(弥陀佛弥陀佛)
　　真实不虚深须信(弥陀佛)　　揭帝揭帝断狐疑(弥陀佛弥陀佛)

　　小道场乐赞文

　　如是我闻一时佛(道场乐)　　住在王舍灵鹫山(道场乐)
　　菩萨声闻并八部(道场乐)　　地动天华非一般(道场乐)
　　此是诸佛生己相(道场乐)　　文殊为说宿因缘(道场乐)
　　毫光遍照咸生怪(道场乐)　　定说经名妙法莲(道场乐)
　　大众齐修净土业(道场乐)　　手执香华往西方(道场乐)

　　大乐赞文

　　弟子发愿时(大乐)　　愿住五台山(大乐)
　　文殊菩萨闻心地(菩萨子)　　普贤菩萨座华台(大乐)
　　弟子发愿时(大乐)　　愿作华严经(大乐)
　　花严信处品(大乐)　　心王菩萨在中间(大乐大乐)
　　弟子发愿时(大乐)　　愿作涅槃经(大乐)
　　涅槃佛性海(菩萨子)　　早证涅槃山(大乐大乐)
　　弟子发愿时(大乐)　　愿作药师经(大乐)
　　药师十二愿(菩萨子)　　愿愿度众生(大乐大乐)
　　弟子发愿时(大乐)　　愿作观音经(大乐)
　　观音势至力(大乐)　　苦处在先登(大乐大乐)
　　弟子发愿时(大乐)　　愿作无量经(大乐)
　　经中十六观(菩萨子)　　三昧自然成(大乐大乐)
　　弟子发愿时(大乐)　　愿作佛前灯(大乐)
　　照经并照像(菩萨子)　　得照师僧(大乐大乐)
　　弟子发愿时(大乐)　　愿作佛香灯(菩萨子)
　　灯香供养佛(大乐)　　度取有缘人(大乐)
　　弟子发愿时(大乐)　　愿作七宝池(大乐)
　　池中有贤圣(菩萨子)　　总是往生人(大乐大乐)

　　叹阿弥陀佛赞文

　　巍巍阿弥陀　　颜容紫金形
　　身相三十二　　爪足下安平
　　姿好八十种　　光曜常照明
　　梵音超三千　　妙响哀鸾声
　　巍巍阿弥陀　　国土甚清明
　　悉纯黄金色　　无四恶女名
　　池水流相注　　宝树五音声
　　歌叹无常苦　　闻者得无生
　　巍巍阿弥陀　　众善王中美
　　国土妙安乐　　无不愿往生
　　佛与菩萨众　　翻飞俱往迎
　　忽然七宝池　　莲华中长成
　　巍巍阿弥陀　　威德妙无侣
　　躯体真金色　　光曜十方土
　　其闻得睹遇　　永拔生死苦
　　我今稽首礼　　无上众生文

　　叹观世音菩萨

　　众生被困厄　　无量苦逼身
　　观音妙智力　　能救世间苦(乃至)
　　诤讼经官所　　怖畏军阵中
　　念彼观音力　　众怨悉退散
　　妙音观世音　　梵音海潮音
　　胜彼世间音　　是故须常念
　　念念勿生疑　　观世音净圣
　　于苦恼死厄　　能为作依怙
　　具一切功德　　慈眼视众生
　　福聚海无量　　是故应顶礼

　　叹大势至菩萨

　　大势至菩萨。神通大自在。与观音等无差。观音势至二大士。常侍弥陀佛左右。观音顶戴弥陀佛。势至冠中有宝瓶。瓶内光明甚无量。常放照曜苦众生。慈悲喜舍常摄物。诸有所作不唐捐。故我遥顶礼。

　　叹大圣文殊师利菩萨

　　文殊师利。妙德法王之子。是七佛之祖师。号龙种上尊王佛。虽得佛道转于法轮入于涅槃。而不舍于菩萨之道。教化众生。无量功德皆成就。无量佛土皆严净。其见闻者无不蒙益。诸有所作亦不唐捐。现在东北方金色世界清凉山内。住首楞严三昧。与一万菩萨同会。利乐苦众生。故我遥顶礼。

　　观经十六观赞(依观经各诵少多)

　　　　释净遐述
　　第一初观日在西(阿弥陀佛)　　端身正坐去昏迷(阿弥陀佛南无阿弥陀佛)
　　见时欲没如悬鼓(阿弥陀佛)　　令心坚故莫高低(阿弥陀佛南无阿弥陀佛)
　　第二观水本澄清(阿弥陀佛)　　想水为冰理易成(阿弥陀佛南无阿弥陀佛)
　　令冰映作琉璃地(阿弥陀佛)　　分明还见宝幢擎(阿弥陀佛南无阿弥陀佛)
　　第三宝地间黄金(阿弥陀佛)　　六时花雨满琼林(阿弥陀佛南无阿弥陀佛)
　　分晖变作空中乐(阿弥陀佛)　　箫管能清道者心(阿弥陀佛南无阿弥陀佛)
　　第四宝树七宝行(阿弥陀佛)　　布叶垂条异色光(阿弥陀佛南无阿弥陀佛)
　　花叶四时皆具足(阿弥陀佛)　　风来林下更飞香(阿弥陀佛南无阿弥陀佛)
　　第五当观七宝池(阿弥陀佛)　　清冷八德不思议(阿弥陀佛南无阿弥陀佛)
　　渠流悉是金沙水(阿弥陀佛)　　水上花开无尽时(阿弥陀佛南无阿弥陀佛)
　　第六应观众宝楼(阿弥陀佛)　　珠轩玉砌碧云秋(阿弥陀佛南无阿弥陀佛)
　　天乐奏时清夜响(阿弥陀佛)　　法音微妙劝勤修(阿弥陀佛南无阿弥陀佛)
　　第七专观华座开(阿弥陀佛)　　檀金为叶玉为台(阿弥陀佛南无阿弥陀佛)
　　宝幢上[雨/復]真珠网(阿弥陀佛)　　庄严只拟为如来(阿弥陀佛南无阿弥陀佛)
　　第八宝像色圆明(阿弥陀佛)　　万法皆从心想生(阿弥陀佛南无阿弥陀佛)
　　若见其身华上坐(阿弥陀佛)　　甚深三昧自然成(阿弥陀佛南无阿弥陀佛)
　　第九弥陀法王身(阿弥陀佛)　　相好光明无等伦(阿弥陀佛南无阿弥陀佛)
　　念佛众生皆摄取(阿弥陀佛)　　心常不舍有缘人(阿弥陀佛南无阿弥陀佛)
　　第十观音补处尊(阿弥陀佛)　　身同佛相妙难论(阿弥陀佛南无阿弥陀佛)
　　顶戴如来心敬重(阿弥陀佛)　　慈光恒住大悲门(阿弥陀佛南无阿弥陀佛)
　　十一势至大威雄(阿弥陀佛)　　补翼长时振六道(阿弥陀佛南无阿弥陀佛)
　　世界动摇应度者(阿弥陀佛)　　光明常照行中人(阿弥陀佛南无阿弥陀佛)
　　十二观身自往生(阿弥陀佛)　　莲华开合极分明(阿弥陀佛南无阿弥陀佛)
　　端坐湛然心不动(阿弥陀佛)　　临终当见佛来迎(阿弥陀佛南无阿弥陀佛)
　　十三丈六紫金容(阿弥陀佛)　　真化由来不二纵(阿弥陀佛南无阿弥陀佛)
　　但使随心观了了(阿弥陀佛)　　法身妙相自颗颗(阿弥陀佛南无阿弥陀佛)
　　十四生人行业高(阿弥陀佛)　　上品三心种姓豪(阿弥陀佛南无阿弥陀佛)
　　百法明门欢喜地(阿弥陀佛)　　金刚定力转坚牢(阿弥陀佛南无阿弥陀佛)
　　十五生居九品中(阿弥陀佛)　　净戒重修始业融(阿弥陀佛南无阿弥陀佛)
　　善友教令回愿往(阿弥陀佛)　　须臾不觉坐莲宫(阿弥陀佛南无阿弥陀佛)
　　十六下生位最卑(阿弥陀佛)　　业障难消慧发迟(阿弥陀佛南无阿弥陀佛)
　　十念莲胎虽住劫(阿弥陀佛)　　华开还得悟无生(阿弥陀佛南无阿弥陀佛)

　　阿弥陀经赞文

　　释迦调御大慈尊(阿弥陀佛)　　救世先开净土门(南无阿弥陀佛南无阿弥陀佛)
　　欲说庄严极乐国(阿弥陀佛)　　其时正在给孤园(南无阿弥陀佛南无阿弥陀佛)
　　法轮将兴多听徒(阿弥陀佛)　　无量诸天大众俱(南无阿弥陀佛南无阿弥陀佛)
　　第一声闻舍利子(阿弥陀佛)　　上乘菩萨是文殊(南无阿弥陀佛南无阿弥陀佛)
　　初告真宗当尔时(阿弥陀佛)　　西方过此十俱胝(南无阿弥陀佛南无阿弥陀佛)
　　世界庄严名极乐(阿弥陀佛)　　弥陀在彼不思议(南无阿弥陀佛南无阿弥陀佛)
　　其国众生苦已除(阿弥陀佛)　　清闲胜妙乐无余(南无阿弥陀佛南无阿弥陀佛)
　　昼夜修行超八难(阿弥陀佛)　　色相端严尽一如(南无阿弥陀佛南无阿弥陀佛)
　　七重行树七重栏(阿弥陀佛)　　宝盖垂空宝网[革*怠](南无阿弥陀佛南无阿弥陀佛)
　　但是有缘皆得见(阿弥陀佛)　　殷勤学者用心观(南无阿弥陀佛南无阿弥陀佛)
　　人至乘华坐宝林(阿弥陀佛)　　天来奏乐曲幽深(南无阿弥陀佛南无阿弥陀佛)
　　六度已能调六律(阿弥陀佛)　　八正还将和八音(南无阿弥陀佛南无阿弥陀佛)
　　宝池德水底砂新(阿弥陀佛)　　莲开光色似车轮(南无阿弥陀佛南无阿弥陀佛)
　　菩萨端然华上坐(阿弥陀佛)　　看时总是往生人(南无阿弥陀佛南无阿弥陀佛)
　　弥陀净土法王家(阿弥陀佛)　　愿力庄严发道芽(南无阿弥陀佛南无阿弥陀佛)
　　碧玉楼中飞宝座(阿弥陀佛)　　黄金地上雨天华(南无阿弥陀佛南无阿弥陀佛)
　　收得天华衣裓盛(阿弥陀佛)　　六道如意觉身轻(南无阿弥陀佛南无阿弥陀佛)
　　供养他方诸佛已(阿弥陀佛)　　还来本国饭经行(南无阿弥陀佛南无阿弥陀佛)
　　众鸟和音应六时(阿弥陀佛)　　清音演法妙难思(南无阿弥陀佛南无阿弥陀佛)
　　五力五根并七觉(阿弥陀佛)　　甚深八圣入无为(南无阿弥陀佛南无阿弥陀佛)
　　众等同时听法音(阿弥陀佛)　　闻者皆生念佛心(南无阿弥陀佛南无阿弥陀佛)
　　化鸟本非三恶趣(阿弥陀佛)　　弥陀宣畅法流深(南无阿弥陀佛南无阿弥陀佛)
　　微风吹动宝林清(阿弥陀佛)　　响飏如天奏乐声(南无阿弥陀佛南无阿弥陀佛)
　　一一更无宣别法(阿弥陀佛)　　处处唯闻念佛名(南无阿弥陀佛南无阿弥陀佛)
　　弥陀寿量实无边(阿弥陀佛)　　国中人民亦同然(南无阿弥陀佛南无阿弥陀佛)
　　成道于今经十劫(阿弥陀佛)　　光照恒沙法界国(南无阿弥陀佛南无阿弥陀佛)
　　菩萨声闻众甚多(阿弥陀佛)　　为求解脱见弥陀(南无阿弥陀佛南无阿弥陀佛)
　　算数不能知限量(阿弥陀佛)　　余方诸佛亦来过(南无阿弥陀佛南无阿弥陀佛)
　　传闻净刹甚清真(阿弥陀佛)　　尽是阿鞞跋致人(南无阿弥陀佛南无阿弥陀佛)
　　一生补处修三昧(阿弥陀佛)　　证得金刚最后身(南无阿弥陀佛南无阿弥陀佛)
　　善根福少理难生(阿弥陀佛)　　七日专须念佛名(南无阿弥陀佛南无阿弥陀佛)
　　若至临终心不乱(阿弥陀佛)　　弥陀决定自相迎(南无阿弥陀佛南无阿弥陀佛)
　　十号弥陀酬昔因(阿弥陀佛)　　六方诸佛证诚真(南无阿弥陀佛南无阿弥陀佛)
　　舌相广长无妄语(阿弥陀佛)　　如来护念信心人(南无阿弥陀佛南无阿弥陀佛)
　　世界无常难久留(阿弥陀佛)　　唯须发愿早勤求(南无阿弥陀佛南无阿弥陀佛)
　　已生当生皆不退(阿弥陀佛)　　岂限今修与未修(南无阿弥陀佛南无阿弥陀佛)
　　诸佛同时赞释迦(阿弥陀佛)　　能于五浊救娑婆(南无阿弥陀佛南无阿弥陀佛)
　　说此世间难信法(阿弥陀佛)　　咸令觉悟令弥陀(南无阿弥陀佛南无阿弥陀佛)
　　法藏敷陈义已圆(阿弥陀佛)　　阿难从此渲真诠(南无阿弥陀佛南无阿弥陀佛)
　　大众俱欣皆顶戴(阿弥陀佛)　　如来嘱尽广流传(南无阿弥陀佛南无阿弥陀佛)

　　新无量观经赞

　　　　法照述
　　释迦住在灵鹫山(阿弥陀佛)　　为化娑婆出世间(南无阿弥陀佛)
　　菩萨声闻无量众(阿弥陀佛)　　初欲闻经意未闲(南无阿弥陀佛)
　　阿阇太子在王城(阿弥陀佛)　　收执徒囚在狱刑(南无阿弥陀佛)
　　韦提悲泣归依佛(阿弥陀佛)　　永愿不闻诸苦名(南无阿弥陀佛)
　　深心不乐阎浮界(阿弥陀佛)　　实为多诸鬼畜生(南无阿弥陀佛)
　　唯愿慈尊为指授(阿弥陀佛)　　他方净土誓经行(南无阿弥陀佛)
　　释迦如来知彼念(阿弥陀佛)　　须臾没见至王宫(南无阿弥陀佛)
　　乃放眉间金色照(阿弥陀佛)　　韦提障尽睹真容(南无阿弥陀佛)
　　诸余净刹虽无量(阿弥陀佛)　　白佛唯生极乐中(南无阿弥陀佛)
　　愿见弥陀疾授记(阿弥陀佛)　　刹那便具六神通(南无阿弥陀佛)
　　世尊微笑生欢喜(阿弥陀佛)　　口中常放五神光(南无阿弥陀佛)
　　其光遂照频婆顶(阿弥陀佛)　　随机证果亦何妨(南无阿弥陀佛)
　　佛告韦提汝知不(阿弥陀佛)　　弥陀去此亦非遥(南无阿弥陀佛)
　　但当勤修三福行(阿弥陀佛)　　临终迎子上金桥(南无阿弥陀佛)
　　亦为未来诸大众(阿弥陀佛)　　五浊凡夫至恶人(南无阿弥陀佛)
　　但使回心生彼国(阿弥陀佛)　　能令净业断贪嗔(南无阿弥陀佛)
　　于是韦提更有疑(阿弥陀佛)　　如来今说汝应知(南无阿弥陀佛)
　　据众凡夫实未得(阿弥陀佛)　　为承诸佛大慈悲(南无阿弥陀佛)
　　既闻说已生欢喜(阿弥陀佛)　　复为今时五苦人(南无阿弥陀佛)
　　云何当见弥陀界(阿弥陀佛)　　相好光明微妙身(南无阿弥陀佛)
　　世尊为说初观日(阿弥陀佛)　　意令住想向西方(南无阿弥陀佛)
　　智者必须依此观(阿弥陀佛)　　旷劫尘沙罪灭亡(南无阿弥陀佛)
　　罪灭身心必清净(阿弥陀佛)　　次应想水易成冰(南无阿弥陀佛)
　　须臾便见琉璃地(阿弥陀佛)　　黄金界道以为绳(南无阿弥陀佛)
　　宝池澄澄千仞深(阿弥陀佛)　　月珠间错是黄金(南无阿弥陀佛)
　　华雨纷纷随处下(阿弥陀佛)　　能令道发真实心(南无阿弥陀佛)
　　琼林宝树七重行(阿弥陀佛)　　处处垂琳异色光(南无阿弥陀佛)
　　光中无数摩尼殿(阿弥陀佛)　　诸天童子散华香(南无阿弥陀佛)
　　极乐城中七宝池(阿弥陀佛)　　莲开光色不思议(南无阿弥陀佛)
　　华间总是摩尼水(阿弥陀佛)　　唯叹娑婆去来者(南无阿弥陀佛)
　　琼楼宝阁紫金光(阿弥陀佛)　　赫奕连辉照十方(南无阿弥陀佛)
　　白玉池边闻妙法(阿弥陀佛)　　莲光叶里更飞香(南无阿弥陀佛)
　　弥陀无数宝城楼(阿弥陀佛)　　恒沙菩萨四边游(南无阿弥陀佛)
　　各各持华供养佛(阿弥陀佛)　　尘劳永断更何忧(南无阿弥陀佛)
　　碧玉楼中华坐开(阿弥陀佛)　　黄金作叶宝为台(南无阿弥陀佛)
　　摩尼幢上真珠网(阿弥陀佛)　　庄严至意为如来(南无阿弥陀佛)
　　宝像琉璃内外明(阿弥陀佛)　　六通如意觉身轻(南无阿弥陀佛)
　　心须子细勤观想(阿弥陀佛)　　想成便即悟无生(南无阿弥陀佛)
　　弥陀光色广无边(阿弥陀佛)　　普照群生度有缘(南无阿弥陀佛)
　　但有倾心能念佛(阿弥陀佛)　　当来决定离人天(南无阿弥陀佛)
　　观音补处不思议(阿弥陀佛)　　无边世界现希有(南无阿弥陀佛)
　　但令念者皆生乐(阿弥陀佛)　　顶戴弥陀尊重时(南无阿弥陀佛)
　　势至菩萨甚难量(阿弥陀佛)　　雄雄猛利广无方(南无阿弥陀佛)
　　顶上宝瓶光显照(阿弥陀佛)　　幽途永得离无常(南无阿弥陀佛)
　　观身自见往生时(阿弥陀佛)　　莲华宝座不经迟(南无阿弥陀佛)
　　水鸟树林皆说法(阿弥陀佛)　　弥陀迎摄更无疑(南无阿弥陀佛)
　　如来神变不思议(阿弥陀佛)　　大小随缘感赴机(南无阿弥陀佛)
　　众等倾心勤念佛(阿弥陀佛)　　宝池华内证无为(南无阿弥陀佛)
　　行业精诚须转高(阿弥陀佛)　　上品之人种姓高(南无阿弥陀佛)
　　百法门中欢喜地(阿弥陀佛)　　金刚妙定自坚牢(南无阿弥陀佛)
　　念佛之人须至诚(阿弥陀佛)　　弥陀决定自亲迎(南无阿弥陀佛)
　　到彼华开蒙授记(阿弥陀佛)　　登时闻法悟无生(南无阿弥陀佛)
　　十恶五逆至愚人(阿弥陀佛)　　永劫沈轮在久尘(南无阿弥陀佛)
　　一念称得弥陀号(阿弥陀佛)　　至彼还同法性身(南无阿弥陀佛)
　　世尊说已向耆山(阿弥陀佛)　　阿难闻教广宣传(南无阿弥陀佛)
　　大众倾心皆顶戴(阿弥陀佛)　　还将此法利天人(南无阿弥陀佛)

　　新阿弥陀经赞(十六偈)

　　释迦悲智广无边(阿弥陀佛)　　先开净教利人天(南无阿弥陀佛南无阿弥陀佛)
　　菩萨声闻无量众(阿弥陀佛)　　其时听在给孤园(南无阿弥陀佛南无阿弥陀佛)
　　初告声闻舍利弗(阿弥陀佛)　　吾今欲说汝应听(南无阿弥陀佛南无阿弥陀佛)
　　去此西方十万亿(阿弥陀佛)　　弥陀宝国紫金形(南无阿弥陀佛南无阿弥陀佛)
　　其国众生极妙乐(阿弥陀佛)　　永劫不闻诸苦名(南无阿弥陀佛南无阿弥陀佛)
　　劝汝当勤称彼佛(阿弥陀佛)　　须臾即至宝莲城(南无阿弥陀佛南无阿弥陀佛)
　　琼林宝树七重栏(阿弥陀佛)　　众等当须审谛观(南无阿弥陀佛南无阿弥陀佛)
　　珠网层层千万亿(阿弥陀佛)　　能令见者得心安(南无阿弥陀佛南无阿弥陀佛)
　　弥陀净刹不思议(阿弥陀佛)　　处处渠流七宝池(南无阿弥陀佛南无阿弥陀佛)
　　池中总是摩尼水(阿弥陀佛)　　昼夜华开无尽时(南无阿弥陀佛南无阿弥陀佛)
　　四岸琉璃碧玉成(阿弥陀佛)　　香风拂体觉身轻(南无阿弥陀佛南无阿弥陀佛)
　　宝阁楼台千万亿(阿弥陀佛)　　无边菩萨尽经行(南无阿弥陀佛南无阿弥陀佛)
　　心心稽首法王家(阿弥陀佛)　　专想弥陀散道引(南无阿弥陀佛南无阿弥陀佛)
　　碧玉楼中闻妙法(阿弥陀佛)　　黄金地上散天华(南无阿弥陀佛南无阿弥陀佛)
　　衣裓持华十万亿(阿弥陀佛)　　圣众尘沙受供同(南无阿弥陀佛南无阿弥陀佛)
　　一念还归极乐国(阿弥陀佛)　　永绝胞胎证六通(南无阿弥陀佛南无阿弥陀佛)
　　净国弥陀宝鸟音(阿弥陀佛)　　闻者皆生念佛心(南无阿弥陀佛南无阿弥陀佛)
　　此鸟实非三恶趣(阿弥陀佛)　　为令宣演法幽深(南无阿弥陀佛南无阿弥陀佛)
　　香风动时宝林鸣(阿弥陀佛)　　处处唯闻念佛声(南无阿弥陀佛南无阿弥陀佛)
　　声中皆说无边法(阿弥陀佛)　　能令听者证无生(南无阿弥陀佛南无阿弥陀佛)
　　弥陀寿量岂能知(阿弥陀佛)　　国中人众亦如斯(南无阿弥陀佛南无阿弥陀佛)
　　到彼皆同跋致位(阿弥陀佛)　　永超生死证无为(南无阿弥陀佛南无阿弥陀佛)
　　善根福少理难容(阿弥陀佛)　　七日须成净土功(南无阿弥陀佛南无阿弥陀佛)
　　十念倾心于彼国(阿弥陀佛)　　刹那便即坐莲宫(南无阿弥陀佛南无阿弥陀佛)
　　弥陀愿力不思议(阿弥陀佛)　　庄严净国甚奇希(南无阿弥陀佛南无阿弥陀佛)
　　六方诸佛同时赞(阿弥陀佛)　　意令诸子断狐疑(南无阿弥陀佛南无阿弥陀佛)
　　人命无常如刹那(阿弥陀佛)　　永劫沉沦恶趣多(南无阿弥陀佛南无阿弥陀佛)
　　急急须专念彼佛(阿弥陀佛)　　共汝相将出爱河(南无阿弥陀佛南无阿弥陀佛)
　　诸佛同声赞释迦(阿弥陀佛)　　能于苦海度人多(南无阿弥陀佛南无阿弥陀佛)
　　一一总令专念佛(阿弥陀佛)　　生生当得见弥陀(南无阿弥陀佛南无阿弥陀佛)
　　如来说已阿难宣(阿弥陀佛)　　普化群生被有缘(南无阿弥陀佛南无阿弥陀佛)
　　众生倾心须顶戴(阿弥陀佛)　　弘斯净教广流传(南无阿弥陀佛南无阿弥陀佛)

　　叹散华供养赞

　　昔有仙人名善慧　　一时买得五茎莲
　　持将供养定光佛　　因华果号释迦尊
　　诸经皆说妙伽他　　散华供养福田多
　　但以一华散一佛　　因华尽得见弥陀
　　今时智者见经文　　但说华为成佛因
　　便即散华供养佛　　仍将华度有缘人
　　纷纷正见散华时　　片片青莲空里飞
　　一一争前将手捧　　人人收得裓盛归
　　空中片片雨天华　　散著人人发道芽
　　但使勤勤华供养　　福田一一遍恒沙
　　飞华飒飒遍虚空　　翠叶翩翩满界中
　　渐沥如鸟和云下　　缤纷送子入莲宫
　　莲华郁郁甚宽平　　华上群群菩萨行
　　时时散华供养佛　　往往宣扬五会声
　　般般圣众裓盛华　　人人历供遍恒妙
　　一一食时还本国　　行行不离世界家
　　时时天雨万般华　　处处皆能发道芽
　　一一持将奉诸佛　　朝朝恒在法王家
　　百宝鲜华坠坠飞　　空中赞叹不思议
　　若有众生能献者　　当来决定证无为
　　金刚台上说真宗　　西方菩萨尽皆同
　　散华供养无休息　　皆生华上具神通
　　氛氛香气转绵绵　　华去华来华更鲜
　　清旦常持献他国　　食时还到世尊前

　　叹西方净土五会妙音赞

　　第一会时除乱意　　第二高声遍有缘
　　第三响飏能里雅　　第四和鸟真可怜
　　第五震动天魔散　　能令念者入深禅
　　五会声中十种利　　为令学者用心坚
　　妙音五会摩尼宝　　能雨无边圣法财
　　智者必须依此学　　临终一念坐华台
　　寄语现前诸大众　　五会念佛利无穷
　　今日道场同行者　　相将定取坐华宫
　　五会圣教是真宗　　定舍娑婆出苦笼
　　众等发心回愿往　　西方世界获神通
　　宝林森森是翠林　　微风五会演清音
　　华雨六时随处下　　见闻之者发真心
　　众等今时生信心　　听法弥陀五会者
　　专求不忘称名字　　迎将极乐坐华林
　　五会合响赞池城　　楼台郁郁映云青
　　琉璃七宝金绳果　　家家唯闻念佛声
　　弥陀五会是舟船　　永劫常于苦海传
　　但使闻声皆解脱　　定超生死离人天

　　极乐五会赞

　　观经妙赞定中成　　宝偈分明化有情
　　五会阎浮流布广　　相期极乐悟无生
　　弥陀宝赞实堪传　　恒为众生作法船
　　五会佛声闻解脱　　一时尽得坐金莲
　　西方五会遍娑婆　　意在众生念佛多
　　宝国华开千万亿　　闻名去者机恒沙
　　千般伎乐远金台　　百宝莲华出水开
　　五会声声须急念　　临终一一尽来迎
　　无边化佛紫金身　　守护流传五会人
　　念念弥陀心不退　　翩翩宝莲坐自相

　　叹五会妙音赞

　　弥陀五会响雄雄　　智者传来五浊中
　　五苦闻声皆得乐　　乘斯五会入莲宫
　　智者慈悲传五会　　意在将传灭五烧
　　五烧既因五会灭　　皆承五会出尘劳
　　雄雄五会响清音　　隐隐雷声写妙音
　　圣众相将同赞叹　　但是人闻皆发心
　　西方微妙五音声　　将来五浊救众生
　　五趣闻名皆解脱　　五会引到宝莲城
　　零零五会出衡山　　隐隐如今遍五天
　　五众咸言皆利乐　　末法仍留五百年
　　弥陀五会贯人心　　哀婉慈声屈曲深
　　无量寿经如此说　　宝水长留演妙音
　　五会响飏出云霞　　清音寥亮遍恒沙
　　朝朝暮暮常能念　　世世生生在佛家
　　香风飒起触人身　　唯将五会断贪嗔
　　五音兼能净五蕴　　闻名五劫离嚣尘
　　西方鼓乐及弦歌　　琴瑟箫笛杂相和
　　一一唯宣五会法　　声声皆说六波罗

　　极乐庄严赞

　　弥陀愿行广无边　　悲济群生普尽怜
　　总欲化令归本国　　众生罪业共无缘
　　观音菩萨大慈悲　　能于苦海现希有
　　紫金身相三十二　　顶戴弥陀尊重时
　　势至菩萨甚难思　　紫金身相等无亏
　　顶上宝瓶光显照　　普收念佛往生机
　　自庆往昔宿缘深　　得遇弥陀净教音
　　执持名号无休息　　报尽临终紫金身
　　我常自叹苦精勤　　希闻无上法清真
　　须共无明贼斗战　　誓当破灭取金真
　　一念凝神往宝城　　六通起意觉身轻
　　足踏千叶莲华上　　明月摩尼树下行
　　弥陀净刹甚精微　　彼处娑婆人岂知
　　旷劫沉沦于苦海　　何年得遇往生时
　　极乐宝国无衰变　　碧玉楼台天自然
　　摩尼明月琉璃水　　光明池台真可怜
　　极乐宝界甚希有　　实为多生来不知
　　今日喜遇弥陀尊　　顿舍娑婆五浊时
　　弥陀宝界不思议　　唯叹娑婆去者希
　　阿鼻地狱人多往　　一堕何年更出时
　　归去来归去来　　阎浮五浊是尘埃
　　不如西方快乐处　　到彼华台随意开

　　一切恭敬。
　　至心归命礼西方阿弥陀佛。
　　法藏因弥远　　极乐果还深　　异珍参作地
　　众宝间为林　　华开希有色　　波扬实相音
　　何当蒙授手　　一遂往生心　　(愿共诸众生往生安乐国)

　　至心归命礼西方阿弥陀佛。
　　浊世难还入　　净土愿逾深　　金绳直界道
　　珠网缦垂林　　见色皆真色　　闻音悉法音
　　莫为西方远　　唯须十念心　　(愿共诸众生往生安乐国)

　　至心归命礼西方阿弥陀佛。
　　夜间严净国　　垂起至诚因　　观日心初定
　　想水念逾真　　林宣上品法　　莲合下生人
　　既言同志友　　从余洗客尘　　(愿共诸众生往生安乐国)

　　至心归命礼西方阿弥陀佛。
　　放言周远刹　　分化满遥空　　华台三品异
　　人天一类同　　寻树流香水　　吹乐起清风
　　在兹心若净　　谁见有西东　　(愿共诸众生往生安乐国)

　　至心归命礼西方阿弥陀佛。
　　回向渐为功　　西方路稍通　　宝幢承厚地
　　天香入远风　　开华住浮水　　覆网细分空
　　愿生何意切　　正为乐无穷　　(愿共诸众生往生安乐国)

　　至心归命礼西方阿弥陀佛。
　　十劫道先成　　严界引群萌　　金沙彻水照
　　玉叶满枝明　　鸟本珠中出　　人唯华上生
　　敢请西方圣　　早晚定相迎　　(愿共诸众生往生安乐国)

　　至心归命礼西方阿弥陀佛。
　　欲选当生处　　西方最可归　　间树开重阁
　　满道布鲜衣　　香饭随心至　　宝殿逐身飞
　　有缘皆得往　　只自去人稀　　(愿共诸众生往生安乐国)

　　至心归命礼西方阿弥陀佛。
　　净国无衰变　　一立古今然　　光台千宝合
　　音乐八风宣　　池多说法鸟　　空满散华天
　　得生不畏退　　随意既开莲　　(愿共诸众生往生安乐国)

　　至心归命礼西方阿弥陀佛。
　　已成穷理圣　　真有遍空威　　在西时现小
　　小则暂随机　　叶珠相映饰　　沙水共澄辉
　　欲得无生果　　彼土必须依　　(愿共诸众生往生安乐国)

　　至心归命礼西方阿弥陀佛。
　　台里天人现　　光中侍者看　　悬空四宝阁
　　临回七重栏　　疑多边地久　　德少上生难
　　且莫论余愿　　西望心已安　　(愿共诸众生往生安乐国)

　　至心归命礼西方阿弥陀佛。
　　净国本无忧　　无数化城楼　　四面悬铃匝
　　六度散华周　　树合香气动　　水带法声流
　　未曾闻苦事　　谁复辨春秋　　(愿共诸众生往生安乐国)

　　藏钩乐藏钩乐。藏钩本意解人愁得往。藏钩乐得往藏钩乐。
　　阿难迦叶共平章　　文殊菩萨对商量
　　声闻缘觉两行坐　　如来与汝作用头
　　金刚无碍取为筹　　无价宝珠将作钩
　　持戒将为打钩杖　　得见佛性即捻筹
　　藏钩心意莫游戏　　只恐六贼竞来偷
　　强者直取波罗蜜　　弱者勤修重更修
　　黄昏一座至三更　　贪筹不定共于事
　　弱者都缘心未志　　强家不动证无生
　　世尊唤出阿难来　　高举光明腊烛台
　　为言佛性等闲得　　临临入手被他将
　　大众努力觉无上　　无价宝珠心里行
　　念念佛身如急箭　　如来平等度众生

　　父母恩重赞文

　　累劫有因缘　　今来托母胎　　月余生五胞
　　七七六情开　　渐重如山岳　　动起怕身灾
　　罗衣都不挂　　秦镜染尘埃　　怀胎向十月
　　产难欲将临　　朝朝如重病　　日日自畅吟
　　惶怖难为计　　愁恨满胸衿　　含渧唤亲眷
　　惟恐死来侵　　月满将临逼　　生时实是难
　　五内如力割　　邻里竞来看　　生在于草上
　　傍人道是儿　　母闻欢喜唤　　忘却痛缠身
　　母身在湿处　　将儿回就干　　血乳充饥渴
　　罗衣障风寒　　吐甘无吝惜　　咽苦不颦眉
　　但令子得饱　　慈母不辞饥　　纪年渐渐大
　　出即母心随　　一朝男女病　　恨不母身当
　　爱别情难忍　　生离实苦肠　　儿行百里内
　　慈母一千强　　男大差征伐　　女长事他内
　　时逢冬岁节　　慈母唳沾衿　　每日思男女
　　逢日即问频　　若得好消息　　修粲造福田
　　父母虽年老　　恩怜无断时　　身年一百岁
　　长愁八十儿　　故知恩爱重　　今五识分离
　　黄泉由不舍　　作鬼亦忧之　　凡为男女者
　　供勤当莫移　　祖住由上说　　起得不作行
　　努力须行孝　　孝行立身名　　皇天将左助
　　诸佛亦赞之　　心行于五逆　　皇天不祐之
　　劝修三福业　　净土目前明　　普告诸人者
　　同行不同心　　得生极乐国　　华间听法音

　　新华台赞文

　　可怜生可怜生。菩萨子游戏在西方。宛转华台里。宛转华台里。
　　西方实妙乐　　天衣饭自然　　池中化生子
　　游戏拨红莲　　红莲在宝池　　光色不思议
　　树林常说法　　音乐每相随　　相迎上宝殿
　　相唤下金桥　　游戏诸楼阁　　到处法门开
　　七宝为宫殿　　琉璃马脑台　　专心能念佛
　　总得上华来　　白玉池边过　　莲华叶里香
　　更闻念五会　　赞叹说西方　　极乐谁家子
　　莲华叶里生　　为由念佛故　　从此得来生
　　莲华一丛赤　　复有一聚青　　里有化生子
　　言语甚分明　　飞阁重重起　　圣众弟相遇
　　池上宝莲华　　新贤圣者多

　　往生心往生心。渐向法流。深沐浴如来功德海。欣游净土。乐四天王夜魔天。天宫近与人相连。共游天上唤不得。定知。华裹入三禅。菩提心菩提心。菩萨众如林。国土动摇迎世至。宝弥覆。观见白莲华赤莲华。生在法王家。饭食经行依宝处。池中宝岸底金砂。红莲华青莲华。千叶莲华台上生。摄授弥陀佛。摄授弥陀佛。

　　述观经九品往生赞文

　　上品上生行愿强　　无边化佛自迎将
　　宝殿金台登初地　　衣裓盛华遍十方
　　上品中生义入微　　临终圣众唤西归
　　五色云中千佛引　　紫金台座八音随
　　上品下生慧性明　　端心回心学无上
　　五百如来齐授手　　恒沙菩萨捧华迎
　　中品上生斋戒功　　即得三明及六通
　　红莲紫莲空引摄　　天乐迎魂入佛宫
　　中品中生熏戒香　　心清自睹王毫光
　　一超便入无为会　　七日华开见法王
　　中品下生慈孝深　　善友令生厌离心
　　乘莲托阴摩尼水　　华裹唯开解脱音
　　下品上生善种稀　　能知三宝是归依
　　化佛来迎光满室　　华台更伴彩云飞
　　下品中生黑业迷　　因称佛号免泥梨
　　六劫华开方见佛　　一生补处果还齐
　　下品下生不善多　　唯将十念弃娑婆
　　虽住华间十二劫　　见佛心开一刹那

　　劝修行偈云

　　劝君修道莫生嗔　　法中无我亦无人
　　欲识西方求净土　　会是尘中不染尘

　　依之修行尽得往生。

　　净土五会念佛略法事仪赞末(终)


