  文殊问经字母品第十四
                        　　唐 不空译

                        
        　      


　　文殊问经字母品第十四

　　　　开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺三藏沙门不空奉　诏译
　　尔时文殊师利白佛言。世尊一切诸字母。云何一切诸法。入于此及陀罗尼字。佛告文殊师利。一切诸法入于字母及陀罗尼字。文殊师利如。
　　称阿(上)　字时是无常声。
　　称阿(引去)　字时是远离我声。
　　称伊(上)　字时是诸根广博声。
　　称伊(引去)　字时是世间灾害声。
　　称坞(上)　字时是多种逼迫声。
　　称污(引)　字时是损减世间多有情声。
　　称[口*呂]　字时是直软相续有情声。
　　称[口*呂](引去)　字时是断染游戏声。
　　称力　字时是生法相声。
　　称[口*慮](引)　字时是三有染相声。
　　称曀　字时是起所求声。
　　称爱　字时是威仪胜声。
　　称污　字时是取声。
　　称奥　字时是化生之声。
　　称暗　字时是无我所声。
　　称恶　字时是沉没声。
　　称迦(上)　字时是入业异熟声。
　　称佉(上)　字时是出一切法等虚空声。
　　称誐(上)　字时是甚深法声。
　　称伽(去)　字时是摧稠密无明闇冥声。
　　称仰　字时是五趣清净声。
　　称左　字时是四圣谛声。
　　称磋(上)　字时是不覆欲声。
　　称惹　字时是超老死声。
　　称酂(才舸反)字时是制伏恶语言声。
　　称娘(上)　字时是制伏他魔声。
　　称吒(上)　字时是断语声。
　　称咤(上)　字时是出置答声。
　　称拏(上)　字时是出摄伏魔诤声。
　　称荼(去)　字时是灭秽境界声。
　　称拏(鼻声呼)字时是除诸烦恼声。
　　称多(上)　字时是真如无间断声。
　　称佗(上)　字时是势力进无畏声。
　　称娜　字时是调伏律仪寂静安隐声。
　　称驮　字时是七圣财声。
　　称曩　字时是遍知名色声。
　　称跛　字时是胜义声。
　　称颇　字时是得果作证声。
　　称么　字时是解脱系缚声。
　　称婆　字时是出生三有声。
　　称莽(鼻声呼)字时是息憍慢声。
　　称野　字时是佛通达声。
　　称啰(梨假反)字时是乐不乐胜义声。
　　称砢　字时是断爱支声。
　　称嚩(无可反)字时是最上乘声。
　　称舍　字时是出信进念定慧声。
　　称洒　字时是制伏六处得六神通智声。
　　称娑(上)　字时是现证一切智声。
　　称贺　字时是害烦恼离欲声。
　　称乞洒(二合)　字时是一切文字究竟无言说声。
　　文殊师利此谓字母义。一切诸字入于此中。

　　文殊问经字母品


