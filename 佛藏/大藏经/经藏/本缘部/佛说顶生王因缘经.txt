  顶生王因缘经
　　宋 施护等译




　　　　佛说顶生王因缘经卷第一

　　　　西天译经三藏朝奉大夫试光禄卿传法大师赐紫沙门臣施护等奉　诏译
　　佛世尊一时。在舍卫国祇树给孤独园时。憍萨罗国主胜军大王来诣佛所。到已头面礼世尊足。退坐一面白佛言。世尊世尊。往昔为求阿耨多罗三藐三菩提时。云何行施作诸福行。佛言。大王。且止过去久远劫事。我念于此贤劫之中。求阿耨多罗三藐三菩提时修布施行。其事因缘汝当谛听极善作意。今为汝说。大王。此劫初时人寿无量岁。尔时有王名布沙陀。其王顶上忽尔肉生。如疱而软如兜罗绵又如细[疊*毛]。亦无痛恼。彼成熟已自然开裂生一童子。最上色相端正可观。身如金色头有旋文。犹如妙盖。双臂佣长额广平正眉复延袤。鼻高修直。身分上下皆悉具足。有三十二大丈夫相庄严其身。童子生已乃入宫中。王有六万宫女眷属。见此童子乳自盈流。各作是言。我养太子。由是立名呼为我养。或有说言。今此太子从顶上生应名顶生。由是乃有呼顶生者。或号我养者。
　　时顶生太子在童子位。嬉戏娱乐经六帝释灭。在太子位复经六帝释灭。太子一时出于王宫。人民肆里次第游观。乃至后时布沙陀王而忽寝疾。侍臣奉以华果根苗药饵治疗。虽复勤力疾无瘳损。其王即敕诸臣佐言。汝等速为太子授王灌顶。臣佐受命即遣使人诣太子所。谓太子言。父王寝疾拯疗无损。呼命太子。今可速来授王灌顶。使届中途王身已谢。是时臣佐复遣使人。接踵而进谓太子言。父王已逝。太子速来授王灌顶。
　　时顶生太子即自惟忖。父王已逝奔往何及。
　　时诸臣佐众议。一人近侍大臣诣太子所。白言。太子愿速来此授王灌顶。太子答言。若我应统正法王位。彼常来此为我灌顶。近臣复言。太子授灌顶者。多有法仪。谓应施设宝师子座缯盖宝冠。是等所须此何能备礼法。又合于王城中作灌顶事。是故太子宜往宫中授王灌顶。太子答言。若我应统正法王位。一切所须今应自至。时顶生太子有一导翼夜叉神。名祢舞迦。即运神力追师子座。缯盖宝冠一切所须乃至城邑聚落。皆悉置于太子之前。一切睹者怪未曾有。然后臣佐人民及胜力兵众等。持妙缯帛依灌顶法。欲为太子授其灌顶作是白言。大子应授灌顶。时太子言。我今何用人间缯帛。为灌顶法系于我顶。若我应统正法王位。必有天妙缯帛而为系顶。乃至其后自然天降殊妙缯帛。为灌顶事统轮王位。即有七宝随时出现。所谓轮宝。象宝。马宝。摩尼珠宝。玉女宝。主藏神宝。主兵神宝。如是七宝皆悉具足及有千子最上色相。勇猛无畏能伏他军。彼时有城亦号广严。城中周匝皆有稠密树林人所爱乐。于其林中有五百仙人。栖止修习五神通定。是时林间多诸飞鸟鹭[斯/鳥]等类。鸣噪喧烦妨所修定。中一仙人名曰丑面。生恚怒心。即以咒句咒。鹭[斯/鳥]群悉折其羽。是时折羽鹭[斯/鳥]循地徐进。咸诣顶生王门。王方出行适观门左。乃问近臣言。何故此鹭[斯/鳥]群咸聚门侧。近臣答言。天子群鸟栖林噪惊禅定。仙人恚怒咒折其羽。循地而来聚于王门。王言。此等仙人。何故于众生中心无悲愍。今宜敕遣彼等仙众速离我境。臣佐奉命于仙人所。具宣王敕。时诸仙众即起是念。今此大王统四大洲最极自在。我宜从命往须弥山侧栖止林间。
　　尔时顶生王渐次思惟观察。称量人间所宜种种事业。随所思惟观察。称量已。各各发起人间所有种类事业。其王出行初见人间耕植田里。见已乃问诸侍臣言。此人所作名为何等。臣白王言。天子。此人耕耨其田植诸种子。随所滋长而为活命。王言。我为圣王。何假人间耕植滋养。自有天中种子生成。彼顶生王才言念时。有二十七类种子自天而降。其王即问诸人众言。此由何人福力所致。人众答言。此由天子福力亦兼我等。
　　复次彼王渐行。又见农人种莳[疊*毛]衣种子。见已乃问诸近臣言。此人所作名为何等。臣白王言。天子。此人种莳[疊*毛]华树种结实。取绵可成[疊*毛]衣。王言。我为圣王。何假人间植[疊*毛]衣种。自有天中妙[疊*毛]种子。才言念时妙[疊*毛]衣种自天而降。其王即问诸人众言。此由何人福力所致。人众答言。此由天子福力亦兼我等。
　　复次彼王渐行。又见农人纺[疊*毛]衣线。见已乃问诸近臣言。此人所作名为何等。臣白王言。天子。此人取绵纺线将成[疊*毛]假。王言。我为圣王。何假人间如是造作。自有天中妙[疊*毛]所用。才言念时妙[疊*毛]衣缘自天而降。其王即问诸人众言。此由何人福力所致。诸人众言。此由天子福力亦兼我等。
　　复次彼王渐行。又见农人次第织[疊*毛]衣段见已乃问诸近臣言。此人所作名为何等。臣白王言。天子。此人布设机杼织[疊*毛]衣段。王言。我为圣王。何假人间[疊*毛]衣被身。自有天中妙[疊*毛]衣饰。才言念时上妙[疊*毛]衣自天而降。其王即问诸人众言。此由何人福力所致。诸人众言。此由天子福力亦兼我等。
　　尔时顶生王见是事已。乃起思念我之福力。今于此间未能显发。我已统治须弥山南外大海中此赡部洲。其内广阔外如车形。人民炽盛安隐丰乐。又复国土城邑严丽。所居人众妙色可观。我有七宝所谓轮宝。象宝。马宝。摩尼珠宝。玉女宝。主藏神宝。主兵神宝。如是七宝皆悉具足。及有千子最上色相。勇猛无畏能伏他军。若我有胜力者快哉。今时愿我宫中雨金钱七日。乃至不使一钱堕于宫外。王才念时。即于宫中天雨金钱数满七日。无一金钱堕于宫外。随其所作善根福力。神通威德自受福果。其王即问诸人众言。此由何人福力所致。诸人众言。天子福力。王言。如汝向说兼汝等力。何故今时天不雨金满赡部洲。使一切人民随所欲者。悉能取之。故知汝等宿因微鲜。佛言。大王。彼顶生王正法治世。又经六帝释灭。
　　复次顶生王谓导翼夜叉神祢舞迦言。何处别有大洲为我所统。祢舞迦答言。天子。须弥山东外大海中。彼有大洲名曰胜身。其内广阔外如半月。人民炽盛安隐丰乐。又复国土城邑严丽。所居人众妙色可观。王应往彼随宜化导。
　　时顶生王即自思惟。我已统治此赡部洲。及有七宝千子围绕宫中。又雨金钱七日。我又复闻须弥山东外大海中有胜身洲。我今往彼而为化导。王才念时举身空中。与十八俱胝胜力兵众。及千子围绕七宝导从。刹那即到东胜身洲。大王。彼顶生王于其洲中。治化人民多百千岁。随彼众生各各所作福行善力。神通威德自受福果。如是又经六帝释灭。
　　复次顶生王谓导翼夜叉神祢舞迦言。何处别有大洲为我所统。祢舞迦答言。天子。须弥山西外大海中。彼有大洲名曰牛货。内外周遍其相圆满。人民炽盛安隐丰乐。又复国土城邑严丽。所居人众妙色可观。王应往彼随宜化导。
　　时顶生王即自思惟。我已统治彼赡部洲。七宝千子及雨金钱。我复至此东胜身洲。治化人民多百千岁。今又复闻须弥山西外大海中有牛货洲。我今往彼而为化导。王才念时举身空中与十八俱胝胜力兵众。及千子围绕七宝导从。刹那即到西牛货洲。大王。彼顶生王于其洲中。治化人民多百千岁。随彼众生各各所作福行善力。神通威德自受福果。如是又经六帝释灭。
　　复次顶生王谓导翼夜叉神祢舞迦言。何处别有大洲为我所统。祢舞迦答言。天子。须弥山北外大海中。彼有大洲名曰俱卢。内外周遍其相四方。人民炽盛安隐丰乐。又复国土城邑严丽。所居人众妙色可观。又彼洲人无我系著无所摄属。王应往彼随宜化导。
　　时顶生王即自思惟。我已统治彼赡部洲。七宝千子及雨金钱。又往东胜身洲。而复至此西牛货洲。治化人民多百千岁。今又复闻须弥山北外。大海中有俱卢洲。我今往彼而为化导。王才念时举身空中。与十八俱胝胜力兵众。及千子围绕七宝导从。往诣北俱卢洲。刹那即到须弥山侧。其王遥见彼地白色。见已即问夜叉神祢舞迦言。今此方处何故地白。祢舞迦答言。天子。此是北俱卢洲人所食香稻。其状白色香味具足。不假耕植自然而生。稻长四指无芒无秕。清净洁白依时成熟。彼洲人民不施其力取以食之。王今往彼亦取香稻而为其食。时王闻已谓臣佐言。汝等见此地白色不。臣白王言。唯然已见。王言。此是北俱卢洲人所食香稻。其状白色香味具足。不假耕植自然而生。稻长四指无芒无秕。清净洁白依时成熟。彼洲人民不施其力取以食之。汝等往彼亦取香稻而为其食。
　　时顶生王又于须弥山北。遥见众庄严树。圆无缺减殊妙可观。即问祢舞迦言。此是何等众庄严树。祢舞迦答言。天子。此是北俱卢洲人民所有四种劫波衣树。谓青黄赤白。其树所出四色妙衣。彼洲人民若男若女须其衣者。才起心时即彼树枝。自然低垂恣其所取。王今往彼亦被其衣。
　　时王闻已谓臣佐言。汝等见此众庄严树圆无缺减不。臣白王言。唯然已见。王言。此是北俱卢洲人民所有四种劫波衣树。谓青黄赤白。其树所出四色妙衣。彼洲人民若男若女思其衣者。才起心时即彼树枝。自然低垂恣其所取。汝等往彼亦被其衣。大王。彼顶生王于北俱卢洲治化人民多百千岁。随彼众生各各所作福行善力。神通威德自受福果。如是又经六帝释灭。
　　复次顶生王谓导翼夜叉神祢舞迦言。别有方处为我统不。祢舞迦答言。天子。无别方处为王所统。有三十三天长寿色相多诸快乐。高广楼阁久固安居。快哉天子宜往观瞩。
　　时顶生王即自思惟。我已统治彼赡部洲。七宝千子及雨金钱。又往东胜身洲西牛货洲。今又至此北俱卢洲。复闻有彼三十三天。长寿色相多诸快乐。高广楼阁久固安居。我今宜应往彼观瞩。王才念时举身空中与十八俱胝胜力兵众。及千子围绕七宝导从。往须弥山外七重金山。其王初至你民达啰山。其山严丽殊妙可观。纯金所成。彼有四大王天诸天子众往复其间。王以胜力兵众于彼化导。又经六帝释灭。
　　次至尾那[惺-生+土]计山。其山严丽殊妙可观。纯金所成。彼有四大王天诸天子众往复其间。王以胜力兵众于彼化导。又经六帝释灭。次至马耳山。其山严丽殊妙可观。纯金所成。彼有四大王天诸天子众往复其间。王以胜力兵众于彼化导。又经六帝释灭。次至善见山。其山严丽殊妙可观。纯金所成。彼有四大王天诸天子众往复其间。王以胜力兵众于彼化导。又经六帝释灭。次至佉祢啰迦山。其山严丽殊妙可观。纯金所成。彼有四大王天诸天子众往复其间。王以胜力兵众于彼化导。又经六帝释灭。次至持轴山。其山严丽殊妙可观纯金所成。彼有四大王天诸天子众往复其间。王以胜力兵众于彼化导。又经六帝释灭。

　　　　佛说顶生王因缘经卷第一



　　　　佛说顶生王因缘经卷第二

　　　　西天译经三藏朝奉大夫试光禄卿传法大师赐紫沙门臣施护等奉　诏译
　　复次持轴山后至持双山。其山严丽殊妙可观。纯金所成。彼有四大王天诸天子众往复其间。须弥山王高出众山。此山王东有大天王名曰持国。所居宫城亦号持国。其城纵广正等二百五十由旬。周匝千由旬内外严丽殊妙可观。城有金墙高半由旬。金城之上有四女墙。金银琉璃颇胝迦作。复有重墙通往来道亦四宝作。其城中地又复殊丽奇妙庄严。有百一种彩绘为饰。地复柔软如兜罗绵及如妙[疊*毛]。下足随陷举足随起。有天曼陀罗华散布其地深可膝量。香风时来吹去萎华更雨新者。城中街衢长二百五十由旬。阔二十五由旬。金沙布地触处遍洒旃檀香水。金绳交络垂金铃铎。以界道侧街衢左右。复有种种清净池沼。金银琉璃颇胝迦宝以布其底。池之四面有四梯陛。四宝所成底及层级亦四宝作。又池沼中有四宝台间错庄严。若金为台即银为柱及以梁栋。若银为台即金为柱及以梁栋。若琉璃为台即颇胝迦为柱及以梁栋。若颇胝迦为台即琉璃为柱及以梁栋。清凉甘美水满池中。优钵罗华。钵讷摩华。俱母陀华。奔拏利迦华等。遍覆其内。复有种种水鸟。游戏池中出妙音声。谓高远声。悦意声。美妙声等。彼池周匝。复有种种华树果树。直生端立圆无缺减。如结鬘师取以妙线。妙巧安布盘结成鬘。华果树林亦复如是。彼树复有种种飞鸟。游止其上出妙音声。谓高远声。悦意声。美妙声等。又彼宫中有青黄赤白四种劫波衣树。其树所出四色妙衣。若彼天男及天女等思其衣者。才起心时而自至手。又彼宫中有其种种妙音乐树。所谓箫笛琴箜篌等。若彼天男及天女等思音乐者。才起心时其乐自鸣。又彼宫中有其种种妙庄严树。彼树所出手钏足环。及身庄严妙好之具。若彼天男及天女等思庄严具者。才起心时而自至手。又彼宫中有四色苏陀味食。谓青黄赤白。若彼天男及天女等思其食者。才起心时而自至手。又有四种所饮之浆。谓末度浆。摩达网浆。迦谭末梨浆。播曩浆等。而彼宫中有妙庄严殿堂楼阁。诸天女众或处其中安隐而坐。或观视游行。悉有种种乘舆服饰庄严之具。天女軿隘击鼓奏歌。爇众名香丰诸饮食。彼持国天王与诸眷属嬉戏快乐。随自福力受斯胜果。
　　复次须弥山南有大天王名曰增长。所居宫城亦号增长。其城纵广正等二百五十由旬。周匝千由旬。内外严丽殊妙可观。城有金墙高半由旬。金城之上有四女墙。金银琉璃颇胝迦作。复有重墙通往来道亦四宝作。其城中地殊妙庄严。有百一种彩绘为饰。地复柔软如兜罗绵及如妙[疊*毛]。下足随陷举足随起。有天曼陀罗华。散布其地深可膝量。香风时来吹去萎华更雨新者。城中街衢长二百五十由旬。阔二十五由旬。金沙布地触处遍洒。旃檀香水。金绳交络垂金铃铎。以界道侧街衢左右。复有种种清净池沼。金银琉璃颇胝迦宝以布其底。池之四面有四梯陛四宝所成。底及层级亦四宝作。又池沼中有四宝台间错装严。若金为台即银为柱及以梁栋。若银为台即金为柱及以梁栋。若琉璃为台即颇胝迦为柱及以梁栋。若颇胝迦为台即琉璃为柱及以梁栋。清凉甘美水满池中。优钵罗华。钵讷摩华。俱母陀华。奔拏利迦华等。遍覆其内。复有种种水鸟游戏其中出妙音声。谓高远声。悦意声。美妙声等。彼池周匝。复有种种华树果树。直生端立圆无缺减。如结鬘师取以妙线妙巧安布盘结成鬘。华果树林亦复如是。彼树复有种种飞鸟游止其上出妙音声。谓高音声。悦意声。美妙声等。又彼宫中有青黄赤白四种劫波衣树。其树所出四色妙衣。若彼天男及天女等思其衣者。才起心时而自至手。又彼宫中有其种种妙音乐树。所谓箫笛琴箜篌等。若彼天男及天女等思音乐者。才起心时其乐自鸣。又彼宫中有其种种妙庄严树。彼树所出手钏足环。及身庄严妙好之具。若彼天男及天女等思庄严具者。才起心时而自至手。又彼宫中有四种苏陀味食。谓青黄赤白。若彼天男及天女等。思其食者。才起心时而自至手。又有四种所饮之浆。谓末度浆。摩达网浆。迦谭末梨浆。播曩浆等。而彼宫中有妙庄严殿堂楼阁。诸天女众或处其中安隐而坐。或观视游行。悉有种种乘舆服饰庄严之具。天女軿隘击鼓奏歌。爇众名香丰诸饮食。彼增长天王与诸眷属嬉戏娱乐。随自福力受斯胜果。
　　复次须弥山西有大天王名曰广目。所居宫城亦号广目。其城纵广正等二百五十由旬。周匝千由旬。内外严丽殊妙可观。城有金墙高半由旬。金城之上有四女墙。金银琉璃颇胝迦作。复有重墙通往来道亦四宝作。其城中地殊妙庄严。有百一种彩绘为饰。地复柔软如兜罗绵及如妙[疊*毛]。下足随陷举足随起。有天曼陀罗华散布其地深可膝量。香风时来吹去萎华更雨新者。城中街衢长二百五十由旬。阔二十五由旬。金沙布地触处遍洒旃檀香水。金绳交络垂金铃铎。以界道侧街衢左右。复有种种清净地沼。金银琉璃颇胝迦宝以布其底。池之四面有四梯陛。金银琉璃颇胝迦作。底及层级亦四宝作。又池沼中有四宝台间错装严。若金为台即银为柱及以梁栋。若银为台即金为柱及以梁栋。若琉璃为台即颇胝迦为柱及以梁栋。若颇胝迦为台即琉璃为柱及以梁栋。清凉甘美水满池中。优钵罗华。钵讷摩华。俱母陀华。奔拏利迦华等。遍覆其内。复有种种水鸟游戏池中出妙音声。谓高远声。悦意声。美妙声等。彼池周匝。复有种种华树果树。直生端立圆无缺减。如结鬘师取以妙线妙巧安布盘结成鬘。华果树林亦复如是。彼树复有种种飞鸟。游止其上出妙音声。谓高远声。悦意声。美妙声等。又彼宫中有青黄赤白四种劫波衣树。其树所出四色妙衣。若彼天男及天女等思其衣者。才起心时而自至手。又彼宫中有其种种妙音乐树。所谓箫笛琴箜篌等。若彼天男及天女等思音乐者。才起心时。其乐自鸣。又彼宫中有种种妙庄严树。彼树所出手钏足环。及身庄严妙好之具。若彼天男及天女等。思庄严具者。才起心时而自至手。又彼宫中有四色。苏陀味食。谓青黄赤白。若彼天男及天女等。思其食者。才起心时而自至手。又有四种所饮之浆。谓末度浆。摩达网浆。迦谭末梨浆。播曩浆等。而彼宫中有妙庄严殿堂楼阁诸天女众。或处其中安隐而坐。或观视游行。悉有种种乘舆服饰庄严之具。天女軿隘击鼓奏歌。爇众名香丰诸饮食。彼广目天王与诸眷属嬉戏娱乐。随自福力受斯胜果复次须弥山北有大天王名曰多闻。所居宫城号阿拏迦嚩帝。其城纵广正等二百五十由旬。周匝千由旬。内外严丽殊妙可观。城有金墙高半由旬。金城之上有四女墙。金银琉璃颇胝迦作。复有重墙通往来道亦四宝作。其城中地殊妙庄严。有百一种彩绘为饰。地复柔软如兜罗绵及如妙[疊*毛]。下足随陷举足随起。有天曼陀罗华散布其地深可膝量。香风时来吹去萎华更雨新者。城中街衢长二百五十由旬。阔二十五由旬。金沙布地触处遍洒旃檀香水。金绳交络垂金铃铎。以界道侧街衢左右。复有种种清净池沼。金银琉璃颇胝迦宝以布其底。池之四面有四梯陛。金银琉璃颇胝迦作。底及层级亦四宝作。又池沼中有四宝台间错装严。若金为台即银为柱及以梁栋。若银为台即金为柱及以梁栋。若琉璃为台即颇胝迦为柱及以梁栋。若颇胝迦为台即琉璃为柱及以梁栋。清凉甘美水满池中。优钵罗华。钵讷摩华。俱母陀华。奔拏利迦华等。遍覆其内。复有种种水鸟游戏池中出妙音声。谓高远声。悦意声。美妙声等。彼池周匝。复有种种华树果树。直生端立圆无缺减。如结鬘师取以妙线妙巧安布盘结成鬘。华果树林亦复如是。彼树复有种种飞鸟游止其上出妙音声。谓高远声。悦意声。美妙声等。又彼宫中有青黄赤白四种劫波衣树。其树所出四色妙衣。若彼天男及天女等思其衣者。才起心时而自至手。又彼宫中有其种种妙音乐树。所谓箫笛琴箜篌等。若彼天男及天女等思音乐者。才起心时其乐自鸣。又彼宫中有其种种妙庄严树。彼树所出手钏足环。及身庄严妙好之具。若彼天男及天女等思庄严具者。才起心时而自至手。又彼宫中有四色苏陀味食。谓青黄赤白。若彼天男及天女等思其食者。才起心时而自至手。又有四种所饮之浆。谓末度浆。摩达网浆。迦谭末梨浆。播曩浆等。而彼宫中有妙庄严殿堂楼阁。诸天女众或处其中安隐而坐。或观视游行。悉有种种乘舆服饰庄严之具。天女軿隘击鼓奏歌。爇众名香丰诸饮食。彼多闻天王与诸眷属嬉戏娱乐。随自福力受斯胜果。如是又经六帝释灭。
　　复次持双山侧向者。五百仙人栖止其间。遥见顶生王来。时丑面仙人忿恚而言。彼斗诤王又复来此。即举双手掬水洒彼导翼兵众遮止前进。时主兵神谓仙众言。修净行者若生忿恚。于一切处所作不成。今此顶生王是大仁王。非汝向者咒力能加。
　　时顶生王渐至其所。问言。何人遮止兵众不令前进。主兵神答言仙众遮止。王言。此诸仙众于诸爱中何为最上。主兵神答言。仙尊所爱辫发为上。王言。今断其发悉驱为我导翼之者。王才言已。时彼仙众其发自断。自然各各手持弓矢将侯前驱。时王女宝前白王言。天子。此等仙众是修行者愿王放舍。王言随意。时诸仙众以精进力故证五神通。
　　彼顶生王与自胜力兵众。举身空中渐复前进。其须弥山出水入水各八万由旬。四面各广八万由旬。周匝三十二万由旬。下踞金所成地。种种严丽四宝所成。彼须弥山有四方面。东面颇胝迦所成。西面白银。南面琉璃。北面黄金。又山四角凡有四峰。彼东南峰纵广正等一百二十五由旬。周匝五百由旬。高四由旬半。琉璃所成。金刚手夜叉神止住其中。西南峰纵广正等一百二十五由旬。周匝五百由旬。高四由旬半。颇胝迦所成。金刚手夜叉神止住其中。西北峰纵广正等一百二十五由旬。周匝五百由旬。高四由旬半。黄金所成。金刚手夜叉神止住其中。东北峰纵广正等一百二十五由旬。周匝五百由旬。高四由旬半。金刚手夜叉神止住其中。
　　又须弥山有四层级。其第一层傍出一万六千由旬四宝所成。有坚首天居止其中。去第二层高一万由旬。其第二层傍出八千由旬四宝所成。有持鬘天居止其中。去第三层高一万由旬。其第三层傍出四千由旬四宝所成。有常憍天居止其中。去第四层高一万由旬。其第四层傍出二千由旬四宝所成。有四大王天居止其中。

　　　　佛说顶生王因缘经卷第二



　　　　佛说顶生王因缘经卷第三

　　　　西天译经三藏朝奉大夫试光禄卿传法大师赐紫沙门臣施护等奉　诏译
　　复次大王。其上即是三十三天所居之处。彼有龙王住于水际。所谓难陀龙王。乌波难陀龙王。阿说多哩龙王。母唧邻那龙王。摩那斯龙王。伊罗钵怛罗龙王等。住寿经劫护持世间力无能敌。是诸龙王与坚首天持鬘天常骄天四大王天。同为守护三十三天。若阿修罗来斗战时。即各对敌及为震警。
　　尔时顶生王将复前进。为诸龙王遮止导翼兵众。王乃问言。何不进邪。时主兵神答言。天子。此是龙王遮止兵众。王言。而龙王者傍生之类非我所敌。今悉驱令为我导翼。言已诸龙即导王前至坚首天王所。彼天王问言。汝等何故奔驰来此。诸龙答言。人间有王名曰顶生。彼将至此故我导前。时坚首天王即复遮止不令前进。王乃问言。何不进邪。主兵神答言。天子。此有坚首天王遮止兵众。王言。此坚首天亦使为我导翼之者。言已彼天即导王前至持鬘天王所。彼天王问言。汝今何故奔驰来此。天王答言。人间有王名曰顶生。彼将至此故我导前。时持鬘天王即复遮止不令前进。王乃问言。何不进邪。主兵神答言。天子。此有持鬘天王遮止兵众。王言。此持鬘天亦使为我导翼之者。言已彼天即导王前至常骄天王所。彼天王问言。汝今何故奔驰来此。天王答言。人间有王名曰顶生。彼将至此故我导前。时常骄天王即复遮止不令前进。王乃问言何不进邪。主兵神答言。天子。此有常骄天王遮止兵众。王言。此常骄天亦使为我导翼之者。言已彼天即导王。前至四大天王所。彼天王问言。汝今何故奔驰来此。天王答言。人间有王名曰顶生。彼将至此故我导前。尔时四大天王互相议曰。此人间王具大福德有大名称。我等岂能与相违背。言已俱诣帝释天主所具陈上事。时帝释天主言。此大福德有大名称。我亦不应与相违背。言已即持妙阏伽瓶前起承迎。
　　尔时顶生王遥见须弥山上树林蓊郁。其密如云耸直绀青色状殊丽。乃问导翼夜叉神祢舞迦言。前有树林斯名何等。祢舞迦答言。天子。此是三十三天中。波利质多罗树及俱毗陀罗树等。彼诸天众夏四月中。于其树下五欲娱乐嬉戏自在。天子。今时往彼亦受斯乐。时王闻已谓诸臣佐言。汝等前见树林如云绀青不。臣佐答言。唯然已见。王言。此是三十三天中。波利质多罗树及俱毗陀罗树等。彼诸天众夏四月中。于其树下五欲娱乐嬉戏自在。汝等往彼亦受斯乐。时顶生王又复前进。见须弥山上白云高起聚若山峰。复问祢舞迦言。前有白云聚若高峰斯名何等。祢舞迦答言。天子。此是三十三天中善法之堂。彼天子众与四大天王常共集会。思惟观察称量世间。若天若人诸所有事。天子。今时宜应往彼。其王闻已谓诸臣佐言。汝等前见白云高起聚若山峰不。臣佐答言。唯然已见。王言。此是三十三天中善法之堂。彼天子众与四大天王常共集会。思惟观察称量世间。若天若人诸所有事。汝等今时宜应往彼。
　　复次须弥山上三十三天中有善见城。其城纵广正等二千五百由旬。周匝十千由旬。有七重城。彼一一城高一由旬半。纯金所成。金城之上一一复有四种女墙。金银琉璃颇胝迦成。复有重墙通往来道。亦四宝成。彼城中地有百一种采绘严饰。又复柔软如兜罗绵及如妙[疊*毛]。下足随陷举足随起。有天曼陀罗华散布其地。深可膝量。香风时来吹去萎华更雨新者。彼善见城有一千一门。其一一门长二由旬半。阔半由旬。皆以牛头旃檀香木所成。彼一一门金银琉璃颇胝迦宝间错庄严。状如星象及半月相。又一一门各有五百青衣夜叉。身被甲胄而作守卫。又能护持三十三天。诸天子众作诸善利。城中街衢长二百五十由旬。阔十二由旬。种种庄严金沙布地。触处遍洒旃檀香水。金绳交络垂金铃铎。以界道侧街衢左右。复有种种清净池沼。金银琉璃颇胝迦等以布其底。池之四面有四梯陛。金银琉璃颇胝迦成。彼池沼中有四宝台。金银琉璃颇胝迦等间错庄严。若金为台即银为柱及以梁栋。若银为台即金为柱及以梁栋。若琉璃为台即颇胝迦为柱及以梁栋。若颇胝迦为台即琉璃为柱及以梁栋。清凉甘美水满池中。优钵罗华。钵讷摩华。俱母陀华。奔拏利迦华等。遍覆其内。复有种种水鸟游戏池中出妙音声。谓高远声。悦意声。美妙声等。复有种种华树果树。直生端立圆无缺减。如结鬘师取以妙线妙巧安布盘结成鬘。华果树林亦复如是。彼树复有种种飞鸟。游止其上出妙音声。又彼城中有青黄赤白四色劫波衣树。其树所出四色妙衣。若彼天男及天女等思其衣者。才起心时而自至手。又有种种妙音乐树。所谓箫笛琴箜篌等。若彼天男及天女等思音乐者。才起心时其乐自鸣。又有种种妙庄严树。彼树所出手钏足环。及身庄严妙好之具。若彼天男及天女等。思庄严具者。才起心时而自至手。又有四色苏陀味食。谓青黄赤白。若彼天男及天女等思其食者。才起心时而自至手。又有四种所饮之浆。谓末度浆。摩达网浆。迦谭末梨浆。播曩浆等。复有种种殊妙庄严殿堂楼阁。诸天女众或处其中安隐而坐。或观视游行。悉有种种舆辇服用庄严之具。天女骈隘击鼓奏歌。爇众名香丰诸饮食。而彼天众与诸眷属嬉戏娱乐。随自福力受斯胜果。
　　复次善见城东二十由旬。有园名宝车。纵广正等二百五十由旬。周匝千由旬。内外严丽殊妙可观。园有金墙高半由旬。金墙之上有四女墙。金银琉璃颇胝迦成。复有重墙通往来道亦四宝作。其园中地有百一种采绘严饰。又复柔软如兜罗绵及如妙[疊*毛]。下足随陷举足随起。有天曼陀罗华散布其地深可膝量。香风时来吹去萎华更雨新者。宝车园中有大池沼。纵广正等五十由旬。周匝二百由旬。金银琉璃颇胝迦等以布其底。池之四面有四梯陛。金银琉璃颇胝迦成。彼池沼中有四宝台。金银琉璃颇胝迦等间错庄严。若金为台即银为柱及以梁栋。若银为台即金为柱及以梁栋。若琉璃为台即颇胝迦为柱及以梁栋。若颇胝迦为台即琉璃为柱及以梁栋。清凉甘美水满池中。优钵罗华。钵讷摩华。俱母陀华。奔拏利迦华等。遍覆其内。复有种种水鸟游戏池中出妙音声。谓高远声。悦意声。美妙声等。复有种种华树果树。直生端立圆无缺减。如结鬘师取以妙线妙巧安布盘结成鬘。华果树林亦复如是。彼树复有种种飞鸟。游止其上出妙音声。触处皆有青黄赤白四色劫波衣树。其树所出四色妙衣。又有种种妙音乐树。所谓箫笛琴箜篌等。又有种种妙庄严树。彼树所出手钏足环。及身庄严妙好之具。又有四色苏陀味食。谓青黄赤白。若彼天男及天女等随所思者。才起心时而皆自至。又有四种所饮之浆。谓末度浆。摩达网浆。迦谭末梨浆。播曩浆等。复有种种殊妙庄严殿堂楼阁。诸天女众。或处其中安隐而坐。或观视游行。悉有种种舆辇服用庄严之具。天女骈隘击鼓奏歌。爇众名香丰诸饮食。而彼天众与诸眷属嬉戏娱乐。随自福力受斯胜果。园中道路长二十由旬。阔半由旬。清净严饰金沙布地。触处遍洒旃檀香水。金绳交络垂金铃铎。道路左右亦有种种华果树林。飞鸟游戏出妙音声。亦有四色劫波衣树及音乐树庄严树等。复有四种庄严舆辇。谓象乘。马乘。车乘。宝舆。若彼天男及天女等。思其乘驭往游戏者。才起心时随思即至。乘已游行受诸快乐。此园何故名为宝车。谓此园中所有池沼华果树林衣服严具及天女等。皆以众宝所庄严故。又有宝车诸天子众乘驭游戏。以是缘故名宝车园。复次宝车园东二十由旬。有宝严地纵广正等二百五十由旬。周匝千由旬。有百一种采绘严饰清净柔软。其地中间有四宝台间错庄严。天曼陀罗华散布其地。道路长二十由旬。阔半由旬清净严饰。华果树林衣服音乐庄严等树一一具足。亦有舆辇随思即至受诸快乐。彼有天仙修习梵行。复次善见城南二十由旬。有园名粗坚。纵广正等二百五十由旬。周匝千由旬。内外严丽殊妙可观。园有金墙高一由旬。金墙之上有四女墙。金银琉璃颇胝迦成。复有重墙通往来道亦四宝作。其园中地有百一种采绘严饰。又复柔软如兜罗绵及如妙[疊*毛]。下足随陷举足随起。有天曼陀罗华散布其地深可膝量。香风时来吹去萎华更雨新者。粗坚园中有大池沼。纵广正等五十由旬。周匝二百由旬。金银琉璃颇胝迦等以布其底。池之四面有四梯陛。金银琉璃颇胝迦成。彼池沼中有四宝台。金银琉璃颇胝迦等间错庄严。若金为台即银为柱及以梁栋。若银为台即金为柱及以梁栋。若琉璃为台即颇胝迦为柱及以梁栋。若颇胝迦为台即琉璃为柱及以梁栋。清凉甘美水满池中。优钵罗华。钵讷摩华。俱母陀华。奔拏利迦华等。遍覆其内。复有种种水鸟游戏池中出妙音声。谓高远声。悦意声。美妙声等。复有种种华树果树。直生端立圆无缺减。如结鬘师取以妙线妙巧安布盘结成鬘。华果树林亦复如是。彼树复有种种飞鸟。游止其上出妙音声。触处皆有青黄赤白四色劫波衣树。其树所出四色妙衣。又有种种妙音乐树。所谓箫笛琴箜篌等。又有种种妙庄严树。彼树所出手钏足环。及身庄严妙好之具。又有四色苏陀味食。谓青黄赤白。若彼天男及天女等随所思者。才起心时而皆自至。又有四种所饮之浆。谓末度浆。摩达网浆。迦谭末梨浆。播曩浆等。复有种种殊妙庄严殿堂楼阁。诸天女等或处其中安隐而坐。或观视游行。悉有种种舆辇服用庄严之具。天女骈隘击鼓奏歌。爇众名香丰诸饮食。而彼天众与诸眷属嬉戏娱乐。随自福力受斯胜果。园中道路长二十由旬。阔半由旬。清净严饰金沙布地。触处遍洒旃檀香水。金绳交络垂金铃铎。道路左右亦有种种华果树林。飞鸟游戏出妙音声。亦有四色劫波衣树及音乐树庄严树等。复有四种庄严舆辇。谓象乘。马乘。车乘。宝舆。若彼天男及天女等。思其乘驭往游戏者。才起心时随思即至。乘已游行受诸快乐。此园何故名为粗坚。谓此园中所有池沼华果树林衣服严具及天女等悉粗坚故。又此园中诸天子众。若身若心皆悉粗猛而好斗战。由是缘故名粗坚园。

　　　　佛说顶生王因缘经卷第三



　　　　佛说顶生王因缘经卷第四

　　　　西天译经三藏朝奉大夫试光禄卿传法大师赐紫沙门臣施护等奉　诏译
　　复次粗坚园南二十由旬有粗坚地。纵广正等二百五十由旬。周匝千由旬。有百一种采绘严饰清净柔软。其地中间有四宝台间错庄严。天曼陀罗华散布其地。道路长二十由旬。阔半由旬。清净严饰。华果树林衣服音乐庄严等树一一具足。亦有舆辇随思即至受诸快乐。彼有天仙修习梵行。复次善见城西二十由旬。有园名杂种。纵广正等二百五十由旬。周匝千由旬。内外严丽殊妙可观。园有金墙高一由旬。金墙之上有四女墙。金银琉璃颇胝迦成。复有重墙通往来道亦四宝作。其园中地有百一种采绘严饰。又复柔软如兜罗绵及如妙[疊*毛]。下足随陷举足随起。有天曼陀罗华散布其地深可膝量。香风时来吹去萎华更雨新者。杂种园中有大池沼。纵广正等五十由旬。周匝二百由旬。金银琉璃颇胝迦等以布其底。池之四面有四梯陛。金银琉璃颇胝迦成。彼池沼中有四宝台。金银琉璃颇胝迦等间错庄严。若金为台即银为柱及以梁栋。若银为台即金为柱及以梁栋。若琉璃为台即颇胝迦为柱及以梁栋。若颇胝迦为台即琉璃为柱及以梁栋。清凉甘美水满池中。优钵罗华钵讷摩华。俱母陀华。奔拏利迦华等。遍覆其内。复有种种水鸟游戏池中出妙音声。谓高远声。悦意声。美妙声等。复有种种华树果树。直生端立圆无缺减。如结鬘师取以妙线妙巧安布盘结成鬘。华果树林亦复如是。彼树复有种种飞鸟游止其上。出妙音声。触处皆有青黄赤白四色劫波衣树。其树所出四色妙衣。又有种种妙音乐树。所谓箫笛琴箜篌等。又有种种妙庄严树。彼树所出手钏足环。及身庄严妙好之具。又有四色苏陀味食。谓青黄赤白。若彼天男及天女等随所思者。才起心时而皆自至。又有四种所饮之浆。谓末度浆。摩达网浆。迦谭末梨浆。播曩浆等。复有种种殊妙庄严殿堂楼阁。诸天女等或处其中安隐而坐。或观视游行。悉有种种舆辇服用庄严之具。天女骈隘击鼓奏歌。爇众名香丰诸饮食。而彼天众与诸眷属嬉戏娱乐。随自福力受斯胜果。园中道路长二十由旬。阔半由旬。清净严饰金沙布地。触处遍洒旃檀香水。金绳交络垂金铃铎。道路左右亦有种种华果树林。飞鸟游戏出妙音声。亦有四色劫波衣树及音乐树庄严树等。复有四种庄严舆辇谓象乘。马乘。车乘。宝舆。若彼天男及天女等。思其乘驭往游戏者。才起心时随思即至。乘已游行受诸快乐。此园何故名为杂种。谓此园中所有池沼华果树林。衣服严具及天女等种种杂故。又此园中诸天子众。以杂种类嬉戏娱乐。由是缘故名杂种园。复次杂种园西二十由旬。有杂种地纵广正等二百五十由旬。周匝千由旬。有百一种采绘严饰清净柔软。其地中间有四宝台间错庄严。天曼陀罗华散布其地。道路长二十由旬。阔半由旬。清净严饰。华果树林衣服音乐庄严等树一一具足。亦有舆辇随思即至受诸快乐。彼有天仙修习梵行。复次善见城北二十由旬。有园名欢喜。纵广正等二百五十由旬。周匝千由旬。内外严丽殊妙可观。园有金墙高一由旬。金墙之上有四女墙。金银琉璃颇胝迦成。复有重墙通往来道亦四宝作。其园中地有百一种采绘严饰。又复柔软如兜罗绵及如妙[疊*毛]。下足随陷举足随起。有天曼陀罗华散布其地深可膝量。香风时来吹去萎华更雨新者。欢喜园中有大池沼。纵广正等五十由旬。周匝二百由旬。金银琉璃颇胝迦等以布其底。池之四面有四梯陛。金银琉璃颇胝迦成。彼池沼中有四宝台。金银琉璃颇胝迦等间错庄严。若金为台即银为柱及以梁栋。若银为台即金为柱及以梁栋。若琉璃为台即颇胝迦为柱及以梁栋。若颇胝迦为台即琉璃为柱及以梁栋。清凉甘美水满池中。优钵罗华。钵讷摩华。俱母陀华。奔拏利迦华等。遍覆其内。复有种种水鸟游戏池中出妙音声。谓高远声。悦意声。美妙声等。复有种种华树果树。直生端立圆无缺减。如结鬘师取以妙线妙巧安布盘结成鬘。华果树林亦复如是。彼树复有种种飞鸟。游止其上出妙音声。触处皆有青黄赤白四色劫波衣树。其树所出四色妙衣。又有种种妙音乐树。所谓箫笛琴箜篌等。又有种种妙庄严树彼树所出手钏足环。及身庄严妙好之具。又有四色苏陀味食。谓青黄赤白。若彼天男及天女等随所思者。才起心时而皆自至。又有四种所饮之浆。谓末度浆。摩达网浆。迦谭末梨浆。播曩浆等。复有种种殊妙庄严殿堂楼阁。诸天女等或处其中安隐而坐。或观视游行。悉有种种舆辇服用庄严之具。天女骈隘击鼓奏歌。爇众名香丰诸饮食。而彼天众与诸眷属嬉戏娱乐。随自福力受斯胜果。园中道路长二十由旬。阔半由旬。清净严饰金沙布地。触处遍洒旃檀香水。金绳交络垂金铃铎。道路左右亦有种种华果树林。飞鸟游戏出妙音声。亦有四色劫波衣树及音乐树庄严树等。复有四种庄严舆辇。谓象乘。马乘。车乘。宝舆。若彼天男及天女等。思其乘驭往游戏者。才起心时随思即至。乘已游行受诸快乐。此园何故名为欢喜。谓此园中所有池沼华果树林衣服严具。及天女等彼诸天众随所受用嬉戏娱乐。随自福力心生适悦欢喜快乐。以是缘故名欢喜园。
　　复次欢喜园北二十由旬有欢喜地。纵广正等二百五十由旬。周匝千由旬。有百一种采绘严饰清净柔软。其地中间有四宝台间错庄严。天曼陀罗华散布其地。道路长二十由旬。阔半由旬。清净严饰。华果树林衣服音乐庄严等树一一具足。亦有舆辇随思即至受诸快乐。彼有天仙修习梵行。复次善见天城东北有树。名波利质多罗俱毗陀罗。其树盘根五十由旬。一一树枝出五十由旬。彼第一枝东出五十由旬。第二枝南出五十由旬。第三枝西出五十由旬。第四枝北出五十由旬。中枝上出高耸虚空五十由旬。其树高一百五十由旬。径五十由旬。周匝三百由旬。妙香顺风闻百由旬。逆风五十由旬。色光明照八十由旬。枝叶华果开落依时。所有三十三天众。若见此树半努钵罗输时心生欢喜。彼诸天众游行戏乐。
　　其树非久又见尸兰拏钵罗输。彼诸天众心生欢喜游行戏乐。
　　其树非久又见惹罗迦惹睹。彼诸天众心生欢喜游行戏乐。
　　其树非久又见啰迦惹睹。彼诸天众心生欢喜。游行戏乐。
　　其树非久。又见骨砧摩罗迦惹睹。彼诸天众心生欢喜游行戏乐。
　　其树非久。又见迦迦写葛惹睹。彼诸天众心生欢喜游行戏乐。
　　其树非久。又见芳盛普遍开敷。彼诸天众见是波利质多罗俱毗陀罗树。遍开敷已心生欢喜。夏四月中于其树下五欲娱乐嬉戏自在。随自福力受斯胜果。
　　佛言。大王福威力故。彼三十三天中波利质多罗俱毗陀罗树胜异如是。复次三十三天波利质多罗俱毗陀罗树下有杂饰地。纵广正等五十由旬。周匝二百由旬殊丽可观。有百一种采绘严饰。清净柔软如兜罗绵及如妙[疊*毛]。下足随陷举足随起。天曼陀罗华散布其地。香风时来吹去萎华更雨新者。其中布以纯金所成最胜贤座。帝释天主处于座上。彼三十三天诸天子众。夏四月中游止其间。五欲娱乐嬉戏自在。
　　又复杂饰柔软周匝于地。复有种种华树果树。直生端立圆无缺减。如结鬘师取以妙线妙巧安布盘结成鬘。华果树林亦复如是。有众飞鸟游止其上出妙音声。又有四色劫波衣树。其树所出四色妙衣。又有种种妙音乐树。所谓箫笛琴箜篌等。又有种种妙庄严树。彼树所出手钏足环。及身庄严妙好之具。又有四色苏陀味食。谓青黄赤白。若彼天男及天女等随所思者而皆自至。又有四种所饮之浆。谓末度浆。摩达网浆。迦谭末梨浆。播曩浆等。复有种种殊妙庄严殿堂楼阁。诸天女等或处其中安隐而坐。或观视游行。悉有种种舆辇服用庄严之具。天女骈隘击鼓奏歌。爇众名香丰诸饮食。而彼天众与诸眷属夏四月中。五欲娱乐嬉戏自在。随自福力受斯胜果。

　　　　佛说顶生王因缘经卷第四



　　　　佛说顶生王因缘经卷第五

　　　　西天译经三藏朝奉大夫试光禄卿传法大师赐紫沙门臣施护等奉　诏译
　　复次三十三天有大象王。名爱啰嚩拏。守卫园苑身相可观。纯色洁白如俱母陀花七支拄地。象王头相最胜妙好内赤外青。如帝青色具有六牙。身长二由旬半。前后平阔各一由旬。周匝七由旬。高一由旬半。又彼象王有八千象而为眷属。身皆白色如俱母陀花七支拄地。一一象头具足色相。亦如帝青。各有六牙。若彼天众思出游赏诸园苑时。其爱啰嚩拏象王。即自知时应彼所欲。乃以神力出现三十二头。其一一头各有六牙。一一牙上有七七池沼。一一池沼有七七莲花。一一花中有七七台。一一台中有七七楼阁。一一楼阁中有七七守卫者。一一守卫者有七七天女。一一天女有七七侍女。一一侍女鸣七七天鼓。而象王所有最胜头相。帝释御之。其三十二天于所化头如次安处。余诸天众随应而住。象王行时迅犹风转。天子天女皆悉不能瞻其前后。又复爱啰嚩拏象王。乘载天众周行三十三天中。出一一城至一一园。皆以神通变化之力摄自本形。如诸天子天女神通威德之相。同彼天众五欲娱乐嬉戏自在。随应福力受斯胜果。佛言。大王。彼三十三天中守卫园苑者。爱啰嚩拏象王威力如是。
　　复次善见天城西南有善法堂。长三百由旬。阔共三百由旬。周匝九百由旬。高三百五十由旬殊丽可观。其善法堂以颇胝迦为地。楼阁梯陛亦颇胝迦所成。有四宝台金银琉璃颇迦浆等间错庄严。若金为台即银为柱及以梁栋。若银为台即金为柱及以梁栋。若琉璃为台即颇胝迦为柱及以梁栋。若颇胝迦为台即琉璃为柱及以梁栋。
　　又善法堂道路回环。清净严饰金沙布地。触处遍洒旃檀香水。金绳交络垂金铃铎以界道侧。复有种种华树果树。直生端立圆无缺减。如结鬘师取彼妙线。妙巧安布盘结成鬘。华果树林亦复如是。彼树复有种种飞鸟。游止其上出妙音声。又有青黄赤白四色劫波衣树。其树所出四色妙衣。又有种种妙音乐树。所谓箫笛琴箜篌等。又有种种妙庄严树。彼树所出手钏足环及身庄严妙好之具。又有四色苏陀味食。谓青黄赤白。又有四种甘美之浆。谓末度浆。摩达网浆。迦谭末梨浆。播曩浆等。若彼天男及诸天女随所思者。才起心时而皆自至。复有种种殊妙庄严殿堂楼阁。诸天女众或处其中安隐而坐。或观视游行。悉有种种舆辇服用庄严之具。天女骈隘击鼓奏歌。爇众名香丰诸饮食。而彼天众与诸眷属嬉戏娱乐。随自福力受斯胜果。
　　又善法堂侧有七流渠。各各深广一由旬量。金银琉璃颇胝迦等。以布其底。渠水四面有四梯陛。亦四宝成。及四宝台金银琉璃颇胝迦等间错庄严。若金为台即银为柱及以梁栋。若银为台即金为柱及以梁栋。若琉璃为台即颇胝迦为柱及以梁栋。若颇胝迦为台即琉璃为柱及以梁栋。而彼渠水清凉甘美充满其中。优钵罗花。钵讷摩花。俱母陀花。奔拏利迦花等遍布其内。复有种种水鸟游戏出妙音声。花果树林衣服音乐庄严等树一一具足。是七渠内复有种种殊丽亭台。彼诸天众游戏快乐。
　　又善法堂其门崇丽。上有重阁傍列梯陛殊妙庄严。一一梯陛有十六柱。及有七重道路行列回环。于道路傍有八角柱琉璃所成清净严好。上布如毛端量微妙楼阁不相触碍。于善法堂中。有最胜贤座纯金所成。帝释天主安处其上。余诸天众如次设座。最后安布顶生王座。
　　尔时帝释天主与诸天众。持阏伽瓶。前起承迎彼顶生王。
　　时顶生王大威德者。依次而入。余诸侍从各列于外。王乃惟忖。我今亦应处是座耶。又念帝释天主若分半座命我同坐岂不快哉。佛言。大王。彼顶生王作是念时。帝释即知乃分半座命其同坐。
　　时顶生王与帝释天主共处其座。大小身相容止威光音声语言及庄严具悉无有别。唯王目瞬异于天主。佛言。大王。彼顶生王止于三十三天。如是又经六帝释灭。
　　复次后时。彼三十三天众与阿修罗而共斗战。若阿修罗兵力退败。即入自宫扃鐍其门潜伏而住。若天退败即入天宫扃鐍其门潜伏而住。
　　复次三十三天。又有象王名曰善住。身相可观。纯色洁白如俱母陀花七支拄地。象王头相内赤外青。如帝青色。具有六牙身长二由旬半。前后平阔各一由旬。周匝七由旬高一由旬半。有八千象而为眷属。身皆白色如俱母陀花七支拄地。一一象头具足色相。亦如帝青。各有六牙。其善住象王冬四月中与自眷属。于阿修罗所居之处邻近栖止。
　　复次香醉山北二十由旬。近阿修罗所居之处。有一高阜。纵广正等五十由旬。周匝二百由旬。高三由旬半。纯金所成。其地严饰布以金沙。触处遍洒旃檀香水。金绳交络垂金铃铎。自然除去荆棘沙砾。于其四面复有八千诸小丘阜亦金所成。地布金沙触处遍洒旃檀香水。金绳交络垂金铃铎。自然除去荆棘沙砾。其中道路长二十由旬。阔一由旬半。皆悉清净严丽可观。若善住象王夏四月中于彼高阜之处随栖止时。而彼八千诸象眷属亦悉次第围绕而住。为其象王密以守护。
　　复次高阜之南二十由旬。有大娑罗树王。名曰善住。七重行列。众娑罗树周匝围绕。其善住树王盘根十四磔手。第一行树盘根十三磔手。第二行树十二磔手。第三行树十一磔手。第四行树十磔手量。第五行树九磔手量。第六行树八磔手量。第七行树七磔手量。善住树王枝叶繁茂郁密垂覆第一行树。第一行树还复垂覆第二行树。如是第三乃至第六次第垂覆。第七行树枝叶扶疏高出寥廓。其地清净严丽可观。彼中道路长二十由旬。阔一由旬半亦悉清净。
　　若时善住象王从栖止处往彼善住娑罗树王之所。或起本形随意而往。或以神通威德之力。现天人相还乘一象。或御其肩。或御其头。自然空中鼓乐歌音游戏而行。若复象王于树王所随栖止时。即彼八千诸象眷属。于七重行列娑罗树间内向而住。如其第一行树内向而住。第二第三乃至第七内向亦然。为其象王密以守护。复次善住娑罗树王之东二十由旬。有大池沼名满陀吉你。纵广正等五十由旬。周匝二百由旬。清凉甘美水满池中。优钵罗花。钵讷摩花。俱母陀花。奔拏利迦花等。遍布其内。水鸟游戏出妙音声。谓高远声。悦意声。美妙声等。池中莲花大若车轮。花茎复大如车之轭。叶妙而广同牛王领。其藕佣圆如士夫[月*坒]。藕味最上其甘如乳。池之四面复有八千池沼。而悉严丽池水充满。亦有妙花遍布其内。水鸟游戏出妙音声。池中莲花大若车轮。茎叶及根亦悉广大。
　　复次彼中道路长二十由旬。阔一由旬半。严丽清净金沙布地。触处遍洒旃檀香水。金绳交络垂金铃铎。自然除去荆棘沙砾。
　　若时善住象王从善住娑罗树王之所。往彼满陀吉你池沼。或起本形随意而往。或以神通之力。现天人相还乘一象。或御其肩。或御其头。自然空中鼓乐歌音游戏而行。若复象王入彼池中娱乐之时。所有八千诸象眷属。亦于其中围绕而住。为其象王密以守护。
　　复次善住象王于其池内。恣娱乐已憩于池岸。时八千象中最上首者。先入池内取以藕牙浣涤洁净。奉象王前而供饲之。象王食已饱满丰足。诸象眷属次第还入彼池沼中。各各随意共嬉戏已。亦取藕牙涤净而食。佛言。大王。彼三十三天所有善住象王威力如是。
　　复次其后彼阿修罗严整四兵。所谓象兵马兵车兵步兵。而被四种坚固甲胄。金银琉璃颇胝迦等间错庄严。执持四种锋锐器仗。谓弓剑锵刀。从自宫出求与三十三天众而共斗战。时水居龙王见是阿修罗严四兵众。被以甲胄执持利器出阿修罗宫求天斗战。龙王见已亦整四兵被以甲胄。金银琉璃颇胝迦等。四宝庄严执持器仗。与阿修罗而共斗战。若龙王得胜。阿修罗众退败之时。其阿修罗即入自宫。若阿修罗得胜。龙王退败之时。是即三十三天第一守护者兵力破散。乃从大海奔诣须弥山王第一层级。彼有坚首天王止住其间。
　　尔时坚首天王乃与水居龙王。合集同力而共战。彼阿修罗众若二守护者得胜。阿修罗众退败之时。即入自宫。若阿修罗得胜。彼二守护者退败之时。是即三十三天二守护者兵力破散。乃从须弥山王第一层级诣第二层。彼有持鬘天王止住其间。

　　　　佛说顶生王因缘经卷第五



　　　　佛说顶生王因缘经卷第六

　　　　西天译经三藏朝奉大夫试光禄卿传法大师赐紫沙门臣施护等奉　诏译
　　尔时持鬘天王坚首天王水居龙王三守护者。合集同力与阿修罗而共斗战。若三守护者得胜。阿修罗众退败之时。即入自宫。若阿修罗得胜。三守护者退败之时。是即三十三天三守护者兵力破散。乃从须弥山王第二层级诣第三层。彼有常憍天王止住其间。
　　尔时常憍天王持鬘天王坚首天王水居龙王合集同力。与阿修罗而共斗战。若四守护者得胜。阿修罗众退败之时。即入自宫。若阿修罗得胜。四守护者退败之时。是即三十三天四守护者兵力破散。乃从须弥山王第三层级诣第四层。彼有四大天王止住其间。
　　尔时四大天王常憍天王持鬘天王坚首天王水居龙王合集同力。与阿修罗而共斗战。若五守护者得胜。阿修罗众退败之时。即入自宫。若阿修罗得胜。五守护者退败之时。是即三十三天五守护者兵力破散。乃从须弥山王第四层级上起至于三十三天帝释居处。迄至最后阿修罗众战敌破散。五护兵已复整四兵诣帝释所以求斗战。
　　尔时四大天王即诣帝释宫中。到已白言。天主。阿修罗众严以四兵力来求战。天中五护破散奔驰。于今还来至天主所。彼众疆胜我等不加。天主。今时愿施战力。
　　尔时帝释天主闻是语已。告三十三天众言。仁等当知。阿修罗众疆力斗敌。五护破散还复来此求战于我。仁等。今时宜施勇力。
　　尔时帝释天主即起是念。善住象王所应乘御。时善住象王知天主念。譬如壮士屈伸臂顷。于赡部洲所居处隐诣三十三天。乃现三十二头。其一一头各有六牙。一一牙上有七七池沼。一一池沼有七七莲花。一一花中有七七台。一一台中有七七楼阁。一一楼阁中有七七守卫者。一一守卫者有七七天女。一一天女有七七侍女。一一侍女鸣七七天鼓。而象王所有最胜头相帝释御之。其三十二天于所化头如次安处。余诸天众随应而住。象王行时迅犹风转。天子天女皆悉不能瞻其前后。时善住象王至三十三天已。出于南门诣粗坚园。以自神力现天人相。与诸天众嬉戏娱乐。尔时帝释天主乘御象王严整四兵。悉被四宝庄严甲胄。执持四种锋锐器仗。与阿修罗众而共斗战。时顶生王见斯事已。白帝释言。天主。汝今且置战事。我欲与之较其兵力。天主答言。随汝所欲今正是时。
　　时顶生王与十八俱胝胜力兵众。上升空中调弓振弦迅发其声。阿修罗众闻是声已。问言。何人振弦之声。知者答曰。是顶生王振弦之声。时阿修罗心生惊异。又复法尔阿修罗众与天战时。兵力齐等无所增减。其顶生王才出兵众。勇力疆胜过阿修罗升空而住。时阿修罗作是念言。我久闻其人中王者名曰顶生。勇猛正士具大福德。威德特尊无与等者。高出虚空逾于我等。作是言已。即怀怯怖退入自宫。
　　时顶生王问臣佐言。今此兵众孰为胜邪。臣佐答言。王今得胜。王辄思念而我胜此三十三天。我已统治南赡部洲。东胜身洲。西牛货洲。北俱卢洲。具足七宝及有千子。最上色相勇猛无畏能伏他军。又于宫中雨金钱七日。复至三十三天入帝释宫。登善法堂处于半座。若帝释天主于此座中即谢世去。我统天界亦为人王。天人中胜岂不快哉。其王才起念时。神通威力即便减失。还复堕于赡部洲中本居宫室。旋生病恼逼切其身。加复羸困近死边际。是时臣佐之中有耆年上首者。前诣王所而白王言。天子。后或有人来发问言。顶生大王临谢世时。有何言说。当云何答。王谓之曰。我谢世后或有人来发是问时。汝应答云。顶生大王威德特尊七宝具足。独具人中四种神力。何等为四。顶生大王得寿命长久住世间。总经一百十一有四帝释谢灭。是为第一寿命神力。又顶生王最上容仪殊妙可观。超人状貌具天色相。是为第二色相神力。又顶生王诸所受用皆悉具足。少病少恼色力康疆。饮啖味全食销无患。不冷不热时序合度。随所资治悉获安乐。是为第三无病神力。又顶生王一切人众见者爱乐瞻仰无厌犹子恋父。又复王者抚育人民生喜乐心如父爱子。或时王出游观园苑谓御者言。汝可徐徐驾车而进。使其容缓人获观瞻。又复众人告御者曰。仁者。驾车幸当徐进。令我盘桓睹王相好。是为第四爱乐神力。又顶生王统四大洲为最胜主。后诣三十三天。帝释分其半座。具如是事。复于五欲不生厌足。将谢世时说伽陀曰。
　　苦哉世间贪欲境　　金宝虽丰无厌足
　　是中乐少苦还多　　智者如应能觉了
　　乃至天中妙欲乐　　贪爱心故不解脱
　　何人能尽于爱源　　唯佛如来圣弟子
　　假使广积其真金　　与须弥山量齐等
　　无人能生厌足心　　智者于斯而善觉
　　若思所欲为苦因　　彼于欲境何贪爱
　　贪等是为世所忧　　智者调伏应善学

　　佛言。大王。彼顶生王以是缘故又作是说。诸世间人少能于其五欲境中。觉了知足。后趣命终。而世间人多于五欲境中。不能觉了不生厌足。后趣命终。
　　复次顶生王广为利益于后人故。复说伽陀曰。
　　极恶生死流转中　　了知寿命随减少
　　应当速修诸福门　　不修福行斯为苦
　　是故修福为胜欲　　随应行施如法仪
　　此世及于他世中　　由修福故生欢喜

　　尔时国中一切人民无数百千之众。闻王寝疾。悉来奔诣瞻仰致问。时顶生王为诸人众。以如是种贪欲等缘广说对治。使诸人辈舍家学道。是时即有无数百千人众。闻所说已而悉出家修四梵行。复有多人断除欲贪生于梵世。
　　佛言。大王。彼顶生王始自初居童子之位至太子位。及南赡部洲。东胜身洲。西牛货洲。北俱卢洲。统轮王位。又于七金山住。乃至诣彼三十三天历诸分位。于其中间总经一百一十有四帝释谢灭。大王当知。帝释寿量者。人间百年三十三天为一昼夜。三十昼夜而为一月。亦十二月乃成一年。天中千年是彼寿量。以彼千年校计人间。即三俱胝六百万岁。
　　复次大王。其顶生王。昔于三十三天起念欲。其帝释天主分于半座。是时迦叶苾刍方为帝释。又顶生王复起是念。若帝释天主于此座中即谢世去。天上人间我为王者岂不快哉。是时迦叶如来为帝释天主。其顶生王具大胜福有大名称。于一念中起心过失。减没神力还复退堕。疾恼所缠而谢世去。佛言。大王。彼顶生王者岂异人乎。即我身是。我于尔时广施众生利益安乐趣无上智。然于阿耨多罗三藐三菩提多诸魔障。由因缘力之使然故。
　　尔时憍萨罗国主胜军大王忽生疑念。前白佛言。世尊。彼顶生王久远因中修何行业。而能感此。宫中自然雨金钱七日。佛言。大王。过去久远有佛出世。号一切增上如来应供正等正觉明行足善逝世间解无上士调御丈夫天人师佛世尊。是时有长者子。于彼国中与一童女依世法仪媾夫妇事。其妇持以四宝所成妙华及甘美饮膳而奉于夫。其夫受已。持是宝华乘车而归。于其中路见彼一切增上如来应供正等正觉。次第经游庠序而行。其长者子见佛世尊三十二相殊妙庄严。即起最上清净信乐。下车肃恭持华奉献。以佛世尊威神力故。即变其华大若车轮盘旋空中或飘或止。时长者子起清净心。说伽陀曰。
　　以此布施广大因　　得佛世间自然智
　　愿我速越生死流　　先佛未度者皆度
　　一切增上佛大仙　　我所奉上悦意华
　　愿我以此广大因　　圆满所求无上道

　　佛言。大王。彼顶生王以是因故。于自宫中雨金钱七日。
　　尔时胜军大王复白佛言。世尊。彼顶生王又以何缘。于四大洲统轮王位。乃能至于三十三天。佛言。大王。过去久远有佛出世。号毗婆尸如来应供正等正觉明行足善逝世间解无上士调御丈夫天人师佛世尊。是佛以其正法教化众生。次第至于满度摩帝城。一时如来入城乞食。时有商主名曰广作。见于如来巡行乞食胜相希有。发清净心持少绿豆。掷置钵内以奉世尊。时豆四粒入于钵中。一粒旋转击钵振声然后堕地。余豆亦还流散于地。时彼商主见是相已起清净心。即以伽陀发誓愿言。
　　以此布施广大因　　得佛世间自然智
　　愿我速越生死流　　先佛未度者皆度

　　佛言。大王。是时商主于毗婆尸如来所。虽以少物施佛世尊。由心清净。彼时四豆入于钵中。后感报应于四大洲统轮王位。其有一豆击钵振声方堕地者。后感报应能至三十三天。又复大王。而彼一豆若不堕地得置钵中。后必报应为天中主。由堕地故。但统人间不为天主。大王。彼商主者即顶生王是。由于佛所种是善根。以彼世尊大悲摄受故。得大果报具大名称有大威光。是故大王其有智者。于佛世尊随力所应修诸施行。如其所说当如是学。

　　　　佛说顶生王因缘经卷第六


