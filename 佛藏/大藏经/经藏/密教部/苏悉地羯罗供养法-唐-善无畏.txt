  苏悉地羯罗供养法
　　唐 善无畏译




　　　　苏悉地羯罗供养法卷第一

　　　　三藏法师善无畏译
　　归命诸如来　　及法菩萨众
　　莲华金刚部　　并诸眷属等
　　我今依教说　　供养持诵法
　　省略通三部　　次第及相应
　　先观神室处　　复明其事法
　　对受得真言　　及作手印法
　　于外出入处　　分土洗净法
　　洒扫神室处　　除萎华等法
　　及净供养器　　然后往澡浴
　　先作三摩耶　　系缚为障者
　　辟除及护身　　光泽水等法
　　澡浴自灌顶　　献三掬水法
　　往于神室门　　换衣洒身法
　　入室便礼拜　　办诸供具法
　　数珠及神线　　茅环牛五净
　　奉献阏伽水　　及置其座法
　　复视三摩耶　　去身障难法
　　辟除及去垢　　清净光泽法
　　护身及结界　　八方上下法
　　初应想神座　　观念本尊法
　　随所在方处　　奉请本尊法
　　以其本真言　　启请本尊已
　　即除遣从魔　　奉座令坐法
　　复视三摩耶　　即奉阏伽水
　　浴尊奉衣法　　次献涂香华
　　烧香及饮食　　燃灯供养法
　　真言并手印　　运心供养法
　　赞叹忏悔等　　护尊及己身
　　并护其处所　　便结大界法
　　备具拔折罗　　及数珠等法
　　充满真言分　　次坐持诵法
　　求请本所愿　　及护所念诵
　　回施功德法　　起广大发愿
　　又奉阏伽水　　涂烧香等法
　　复视三摩耶　　护身及己身
　　解所结方界　　然后发遣法
　　护摩支分等　　谓炉神及地
　　烧祀之具法　　转读方广经
　　及作制底法　　次作慈等观
　　思惟六念法　　如是等次第
　　我今略诠竟

　　见神室处者。谓入漫荼罗。散华所堕。归依彼尊。
　　明其事法者。谓得最胜受明灌顶。奉阿阇梨之所印可。令传法灌顶。乃至令作息灾等诸余灌顶。
　　对受真言及手印者。谓受法人澡浴清净。著新洁衣。于其净处。胡跪恭敬。对阿阇梨。亲受真言及作手印。时阿阇梨先诵三遍。转授与彼。彼受得已。自诵三遍。深生欢喜顶戴奉持。此为对受。随力所办。奉施阿阇梨。广解法已。方可作此念诵次第也。
　　外出入处者。谓晨朝起已。所往秽处。皆用受触忿怒真言。而作护身真言曰。
　　
　　其手印相。以右手作拳。直竖大指。当护五处。谓顶两肩心及咽上。
　　分土洗净者。谓以五聚土。当洗下部。以三聚土。洗小便处。以三聚土。触洗左手。以七聚土。共洗两手。或恐未净。任意洗之。以净为限。其三聚土。以受触真言及用手印。印土持诵经一七遍然后用也。次以真言而用洒身真言曰。
　　






　　其手印相。以右手仰掌直舒五指。指[跳-兆+虖]相博。次屈无名指中节。与掌相当。以大母指。屈辅头指根下向前。其洒水法。令面向东蹲踞而默然。两手置于双膝之间。手印掬水。勿有泡沫。无声饮之。三度饮已。然后用手沾水。两度拭唇。于时口中于其齿间。舌触垢秽喷啑欬嗽更复如前。饮水拭唇。还以此印及诵真言。先触两目。次口两耳。鼻及两肩喉脐心咽顶上。便成护身诸根清净。
　　洒扫神室者。谓随其成就及事差别。与彼相应。而择方处及意所乐。无诸障难。其地除去嚩弭罗。虫窠。坑窟瓦砾。糠骨毛发。咸炭灰等。掘去恶土。填以净土。于上造室。坚牢密作勿令风入。门向东开。或北或西随事向南。作神室已用牛粪涂。以净水洒之。或以涂香即和净水。当诵此明而涂其地明曰。
　　
　　或时忘念法则错误。犯三摩耶。每日当诵此明三七遍或一百八遍。能除其过。
　　除萎华者。供养尊华已。先诵此明除其萎华曰。
　　
　　次说扫地明明曰。
　　
　　次说涂地明明曰。
　　
　　先应洒扫神室。除去萎华。
　　净诸供器。然后方去澡浴。教说如是。
　　往澡浴时。先以此明及手印。护诸供养具然后可往明曰。
　　
　　其手印相。以右手作拳。直竖大指。头指二指相著遍触供具加持。
　　先作三摩耶者。谓凡作法。先作三摩耶。然后作护身等一切诸事。教如是说。
　　次说三摩耶真言及手印。初佛部真言曰。
　　
　　其手印相。仰两手十指。直向前舒。并侧相著。微屈二头指上节。此是佛部三摩耶印次说莲华部三摩耶真言及手印真言曰。
　　
　　其手印相。先当合掌。中间两六指。向外舒散。勿令相著。其大指及小指。两手依旧相著。合掌中虚。如间敷莲华。微屈中间六指。此是莲华部三摩耶印。
　　次说金刚部三摩耶真言及手印真言曰。
　　
　　其手印相。右押左。两手背逆相著。以右手大指。差其左手小指。左手大指。差其右手小指。中间两手六指。微令开。如三股杵。此是金刚三摩耶印。
　　次结缚诸难者。谓以军荼利手印真言。而缚诸难。其手印相。左手置于右膊上。以大指捻小指甲。展中三指。如三股杵。复以右手置于左膊上。亦以大指捻小指甲。展中三指。如三股杵。面向东立。屈左脚膝。临身向前。就于左脚。阔展右脚二尺以来。横蹑地。咬其右下近唇。边怒目左视。默想自身如军荼利。诵其根本真言曰。
　　
　　此真言后置满驮满驮句。即以两手三指。便收作拳把。相捻指。余并依旧。其诸难者便成结缚。
　　次澡浴法者。为净身故先。取净土分作三聚。以真言手印各持诵之真言曰(三玄妙印在之)。
　　
　　其手印相。两手相叉。指捻手背。双竖二头指。相著。二大母指并竖。博头指侧。以此手印触所取土诵真言五遍然后取之。
　　次辟除者。凡所作诸事。先须辟除。然后方作一切诸事。教说如是。辟除真言曰。
　　
　　其手印相。以左手大指。屈入掌中。以中指无名指而押大指。屈其头指著中指中节侧。亦屈小指。著无名指中节侧。即舒努臂。头上右转三遍。及印身五处。右手大指。押小指甲。余三指直竖。作嚩日啰形。叉其腰侧。立法如前。此是辟除印。
　　又辟除真言及手印真言曰。
　　
　　其手印相。以右手。拍左手掌。如是三遍。是辟除手印。
　　又辟除真言及手印真言曰。
　　(辟除真言)
　　其手印相。以右手。弹三遍。是辟除手印。
　　次护身法者。以此真言及手印。用结十方界。及以护身真言曰。
　　
　　其手印相。以右手大指。捻小指甲上。余三指微开直竖。名嚩日啰印。用结上下及八方界。并用护身。
　　次以真言手印。用印自身以水土澡豆等物。便成去垢及与清净真言曰。
　　
　　其手印相。以右手大指。捻小指甲上。余三指微开直竖。叉腰间。三指向前。左手亦作此印。用触诸物。即成去垢及与清净。此是去垢手印。
　　次以军荼利真言及手印。用作清净真言曰。
　　
　　其手印相。以右手作拳。取水念诵七遍。用洒诸物及身顶上。便成清净。此是作清净印(其拳四指勿令著掌)。
　　次以真言及手印。用作光泽真言曰。
　　
　　其手印相。以左手大指。捻小指甲上。余三指微开直竖。舒其肘。还以右手作此印。承左手肘下。以左手印。印触诸物及以己身。即成光泽。是光泽印。
　　次以真言及手印。用搅其水真言曰。
　　
　　其手印相。两手向外相叉。屈著手背。以二大指。屈在掌中。二头指。稍屈头。甲相著。是搅水印。
　　次以真言及手印。取土涂身真言曰。
　　
　　其手印相。取土和水。两手大指各押小指甲上。余指散开更互相揩。以右手遍涂身上。是涂土洗身印。
　　次以军荼利真言手印。持诵水真言曰。
　　
　　其手印相。先平舒右手。先屈中指无名指。押大指甲上。稍屈头指及小指。在中指无名指侧。持诵真言。以印搅水澡浴印(诵水印)。
　　次以真言及手印。遣除身中毗那夜迦难真言曰。
　　
　　其手印相。以两手大指。屈入掌中。各各作拳。舒二头指。左右相叉。入虎口中。以印从顶向下。至足而略去。此是遣除身中毗那夜迦印。
　　次则应以军荼利真言及手印。护身五处真言曰。
　　
　　其手印相。以二小指。相叉入掌中。二无名指双押二小指竖。二中指头侧相跓。二头指微屈。在中指上节侧。相去一大麦许。直竖二大指。在中指侧。印触五处。即成护身。是护身印。
　　次以真言及手印。持诵一一分土真言曰。
　　
　　其手印相。以二手头指及小指令头相跓。以二中指二无名指。屈入掌中。其二手相背不令相著。以二大指。头侧相著。前所置三聚土。取一分。以印印土。持诵三遍。用洗从足至脐。即洗其手。用水洒净。第二第三亦如是。洗及以洒净。又取一聚。如前持诵。用洗从脐至颈。又取一聚。如前持诵。用洗从颈至顶。毕已。还诵真言。及作手印随意澡洗。还作此印。亦诵真言。并其手印遍转于身。当心身后解印。是名被甲印。此是诵土印。
　　次诵军荼利根本真言。以手搅水。随意澡浴真言曰。
　　
　　其自灌顶者。以此真言及手印。而自灌顶真言曰。
　　
　　其手印相。二小指。相叉入掌。中二无名指双。押二小指叉上。直竖。二中指头侧令相跓以二头指在头指侧。以印取水。持诵真言三遍而自灌顶。此是灌顶印。
　　次以真言及手印。而自结发真言曰。
　　
　　其手印相。右手作拳。直舒大指。以头指。押大指头上。令使缚圆曲。作此手印持诵真言三遍。已置于顶上即成结发印。
　　佛部结发真言曰。
　　
　　莲华部结发真言曰。
　　
　　金刚部结发真言曰。
　　
　　凡洗浴时。不应就于淤泥水中。或水有刺。或峻岸水。或狭渠浅水。旋涡忽是流。多虫浑水。溉灌田水。及坑中水。如是之水并勿洗浴。又复不应于其水中及以水侧。大小便利。不得于水中跳走忽行浮没等戏。正在水中。勿视隐处。亦不思想妇人隐处。及与奶腰诸余支分。应当寂静默然洗浴。但令去垢。勿为严身之想。
　　次献三掬水者。洗浴了已。面向本尊所居之方。观念本尊。持诵真言及作手印。以印掬水而献三掬。想浴本尊及奉阏伽。或于水中随意念诵。方诣道场。
　　佛部献水真言曰。
　　
　　莲华部献水真言曰。
　　
　　金刚部献水真言曰。
　　
　　其手印相。平仰两手。侧相著。以二头指。捻二大指头。六指微屈。以印掬水。持诵真言三度。奉浴本尊。此通三部奉三掬水印。
　　奉献已讫澡浴。又毕所诘诸印。应须解之以阿三忙只宁真言。
　　手印左转即成解结真言曰。
　　
　　其手印相。以右手背置。左掌内令无缝[跳-兆+虖]二大指。向上直竖左转。一遍解所结印往于道场者。谓入向道场之时。勿起嗔恚及与贪欲。专念本尊。而往去之。于神室中不应踏过种种器仗及诸药草。谓种种器骑乘铃铎。及诸印具萎华药味一切草木。皆不应踏。制底尊像比丘等影。皆不应踏。亦勿乘骑象马骆驼牛羊驴等及一切诸乘。皆不应乘及身手触。若犯此等。堕三么耶。亦不应起贪嗔痴慢掉举憍等。当不著木履而往道场中。遇制底尊容师长。当脱木履便申致敬。方至道场。
　　洒身换衣者。谓至道场门外而立。洗手及足。用前所说真言手印。重更饮水并洒净之。
　　佛部饮水洒净真言曰。
　　
　　莲华部饮水洒净真言曰。
　　
　　金刚部饮水洒净真言曰。
　　
　　说佛部饮水洒净手印　仰舒右手。屈无名指中节向内。勿著掌。
　　次说莲华部饮水洒净手印仰舒右手。屈无名指中节及小指向内。勿令著掌。
　　说金刚部饮水洒净手印　仰舒右手屈无名指向内。勿令著掌散开头指小指。
　　次以真言手印洒净门外所换之衣。真言曰。
　　
　　其手印相。以右手作拳。取水持诵。用洒净衣。
　　次以真言。持诵其衣而著真言曰。
　　
　　入室便礼者。如教所说。行者一心。当入道场。既入室已。面向于尊。合掌作礼。先于室内。当置尊容揁或制底。或但置座入便礼已而供养之。
　　次办供养具者。谓涂香等五种。牛净神线茅环。己身之座。及阏伽器金刚数珠白芥子。系腰线等。是名供具。先当办之。
　　入室之时口诵真言而入足真言曰。
　　
　　次即应作三摩耶真言及印。
　　初佛部真言曰。
　　
　　其手印相。仰两手。十指直向前舒。并侧相著。微屈二头指上节。是佛部三么耶手印。
　　次说莲华部三摩耶真言及手印真言曰。
　　
　　其手印相。先当合掌。中间两手六指。向外舒散。勿令相著。其二大指及二小指。依旧相著。令掌中虚如开莲华。微屈中间六指。是莲华部三摩耶印。
　　次说金刚部三么耶真言及手印真言曰。
　　
　　其手印相。右押左。两手背逆相著。以右手大指。叉其左手小指。左手大指。叉其右手小指中间。两手六指微开。如三股杵。是金刚部三么耶手印。
　　次应以真言及手印。遣除身中毗那夜迦难真言曰。
　　
　　其手印相。以两手大指。屈入掌中。以中指已下押作拳。舒二头指。左右相叉。入虎口中。以印从顶向下。至足而略去之。是遣除身中毗那夜迦等难印。
　　次应以真言及手印辟除真言曰。
　　
　　其手印相。以左手大指。屈入掌中。以中指无名指而押大指。屈其头指。著中指中节侧亦屈小指。著无名指中节侧。即舒怒臂。头上右转三遍。及印触身五处。右手大指甲。余三指直竖。作拔折啰形。叉其腰侧。立法如前。是辟除印。
　　又辟除真言及手印真言曰。
　　
　　其手印相。以右手拍左手掌。如是三遍。是辟除印。
　　又辟除真言及手印真言曰。
　　
　　其手印相。以右手弹指三遍。是辟除印。
　　云何名为辟除。谓于道场华香等衣裳。及座等诸物。所有诸难。摈逐令去。名辟除也即得清净。
　　次以真言及手印而作去垢真言曰。
　　
　　其手印相。以右手大指。捻小指甲上。余三指微开直竖。叉腰。三指向前。左手亦作用此印。用印诸物。令除秽恶。名曰去垢印。枳里枳里此忿怒声。
　　次作清净。以部心真言。作拳取水。持诵七遍。用洒诸物。便成清净。
　　初佛部心真言曰。
　　
　　次莲华部心真言曰。
　　
　　次金刚部心真言曰。
　　
　　次作光泽。持诵真言及作手印。以印诸物便成光泽。
　　初佛部光泽真言曰。
　　
　　莲华部光泽真言曰。
　　
　　金刚部光泽真言曰。
　　
　　其手印相。以左手大指。捻小指甲上。余三指微开直竖。舒其肘。还以右手。亦作此印。承左手肘下。以左手印印触诸物。即成光泽。此通三部用。
　　次作护身。结明王手印。诵此真言。印顶等五处。便成坚固护身真言曰。
　　
　　其手印相。二小指叉入掌。二无名指双。押二小指叉上。竖二中指侧令相跓。二头指微屈在中指上节侧。相去一大麦许直竖。二大指在中指侧印触五处即成护身是护身印。
　　次作大护身。诵此真言及作手印。亦印五处成大护身真言曰。
　　
　　其手印相即前护身印同。
　　次应被甲。诵真言及作手印。从顶摩触。下至于足。即成被甲真言曰。
　　
　　其手印相。散舒内手十指。此是被甲印。
　　次以真言及手印。而用结发真言曰。
　　
　　其手印相。右手作拳。直舒大指。印于顶上此是结发印通三部用。
　　又佛部结发真言曰。
　
路
　　莲华部结发真言曰。
　　
　　金刚部结发真言曰。
　　
　　其手印相。与前结发印同。
　　次置其宝座者。本尊随在方所。先顾彼方次应心想。大海中宝山。其山顶上想宝师子座。于其上复观诸宝楼阁。悬以缯幡。上有宝伞覆矜羯尼网而以庄严。运心想已。后诵真言。能令加被前所想者。一一成就即次成就大海真言曰(四玄当知)。
　　
　　次说成就宝山真言曰。
　　
　　次说成就宝师子座真言曰。
　　
　　次说成就宝莲华真言曰。
　　
　　其手印相合掌两手叉其十指。以右押左是辨诸庄严等印。
　　次说成就宝楼阁等种种庄严真言曰。
　　
　　印同如前辨诸事印。
　　次奉献阏伽水者。随部差别及事成就相应。而作其器。所谓金银熟铜石木。及瓦。商佉。与螺树叶等。作勿令破缺粗涩孔穴。盛满香水。随其部类。而置诸华。以办事真言持诵。复以部母真言持诵。即以阏伽器持诵置于左边。办事真言及手印。前所说辟除等真言手印是也。
　　次说三部母等真言及手印者。初说佛部母真言曰。
　　
　　莲华部母真言曰。
　　
　　金刚部母真言曰。
　　


　　次说部心真言初佛部心真言曰。
　　
　　莲华部心真言曰。
　　
　　金刚部心真言曰。
　　
　　次说佛部母佛眼手印相合两手。屈二大指入掌中。微屈头指。押中指上节背。是佛根手印。
　　次说莲华部母半拏罗嚩私宁手印相。合掌十指并屈。头相著。令掌中虚。如未开莲华。仍腕相著。
　　次说金刚部母忙莽计手印相。合掌屈二头指及二无名指。入掌中。背各相著。余六指并直竖相著。
　　次说佛部心手印相初佛部心手印相。八指相叉。入掌中。令八指中节露出。其二大指并直竖。勿著头指。
　　次说莲华部心印相依佛部心印。唯改左大指。屈入掌中。独竖右大指。
　　次说金刚部心印相依佛部心印。唯改右大指。屈入掌中。独竖左大指。次其阏伽法。随部相应。及事成就。如教广说。奉献之时。以本真言持诵而献。
　　次奉请本尊者。持诵行者随作法处。先想座已。
　　次以真言手印。成就车辂。送本尊所。车辂真言曰。
　　
　　其手印相。二手中指以下六指相叉。入掌。竖二头指令头相跓。二大指辅头指侧。开两掌。不令腕相著。六指互相著掌。此手印通三部奉送车辂奉送车辂已。即应诵以此明。中安来句。及作手印。或但独请本尊。或并眷属召请。明曰。
　　
　　其手印。依前车辂印。唯改右大指。与左手中指。头相著。此手印通三部奉请印。
　　或以部心真言。中置来句。及作手印而请。若以部心真言。奉请本尊叹喜速来。
　　初佛部心真言曰。
　　
　　其手印相。依前部心印。唯以二大指向前。招三遍即成请印。佛部请印。
　　莲华部心真言曰。
　　
　　其手印相。依前部心印。唯以右大指向前招三遍。即成请印。是莲华部请印。
　　金刚部心真言曰。
　　
　　其手印相。依前部心印。改左大指。向前招三遍。即成请印。金刚部请印。
　　欲奉请时。先执香炉。诵真言。净治空中道路。然后奉请净治真言曰。
　　
　　金刚部净治路真言。通三部用。
　　佛部净治路真言曰。
　　
　　莲华部净治路真言曰。
　　
　　作此法已。空中关钥悉皆开解。亦成辟除。乃至清净。及成警觉本尊。
　　先作奉请手印。即诵此句一遍。次即应诵奉请真言。其句曰。
　　
　　随其本尊坐立。忿怒及其欢喜等相。乃至顾视行者。作彼形状。相貌相应。而奉请尊。

　　　　苏悉地羯罗供养法卷第一

　　天喜三年九月七日书了
　　　　　　　　　　　　　僧平源之本


　　　　苏悉地羯罗供养法卷第二

　　　　三藏法师善无畏集译
　　次除遣从魔法者。有毗那夜迦。逐诸尊。请尊至。已即用枳里枳里真言及手印。而除遣之真言曰。
　　
　　其手印相。以右手大指。捻小指甲。直竖三指。作拔折罗形。向外托之。将此枳里枳里金刚真言及手印而用除遣之。
　　次视三昧耶者。作除遣已。于时即以右手视印。诵此真言。令住真言曰。
　　
　　其手印相。以右手大指。捻小指甲。竖三指作拔折啰形。向外托之。三昧耶印。
　　奉座令坐者。先奉阏伽。然后请坐其阏伽器以本真言。持诵而献。或以通用阏伽真言持诵随其成就事部差别。执阏伽器。当置额心等。乃至于膝而奉献之。真言曰。
　　
　　其手印相。以护身印。改其母指。置于头指侧。奉阏伽印。
　　于晨朝时日中时及日暮时。于此三时。以其真言手印。奉莲华座供养本尊。初佛部奉座真言曰。
　　
　　莲华部奉座真言曰。
　　
　　金刚部奉座真言曰。
　　
　　其手印相。二手合掌。头指中指无名指并相博。著开掌中。相去四指许。其二大指及二小指。并相著直竖。此印通三部用奉献莲华座印。
　　次言。善来世尊。由本愿力。而来降赴。愿垂加持。受斯所请。并受我所。办诸供养。起大慈悲。唯垂纳受。
　　取辟除随逐本尊毗那夜迦及三昧耶此下安之。
　　若办衣裳璎珞等。物以办事真言。持诵奉献。
　　其结界法者。以金刚橛法。用结地界。以金刚墙。用结上方。界金刚橛真言曰。
　　
　　其手印相。以左手中指无名指。向外双。入右手中指无名指间。以左手无名指。绞右手无名指。背入右手掌中。以左手中指。绞右手中指背。入右手掌中。二小指及二头指相著。二大母指直竖。头相著。以此印翼两臂。令二大指头著地。而诵真言。成结地界。金刚橛印。
　　次以金刚钩栏真言及手印。用结上方界真言曰。
　　
　　其手印相。依前橛印。唯改二大指。博著二头指侧。举印向上。而诵真言。成结空界是金刚钩栏墙印。
　　金刚墙真言手印。金刚墙真言曰。
　　
　　其手印相依前橛印。唯改二大指。开散直竖。以印从南右转三遍。及诵真言。成就金刚墙印。是金刚炉印。
　　次以金刚罥索真言手印。结东方界真言曰。
　　
　　其手印相。以左手头指。屈著大指根下。以大母指直竖。押头指甲。微开圆孔。余三指相博。直竖。右手亦然。以右手三指背。著左手三指内。是金刚罥索印。
　　次以金刚幡真言及手印。结西方界真言曰。
　　
　　其手印相。以左手作拳。直竖大指。舒右手五指。侧置左手大指头上。掌向身。结西方界。金刚幡印拳右手如左亦是此印。
　　次以金刚迦利真言手印结北方界真言曰。
　　
　　其手印相。以二手大指二小指。令头相著。余指各自屈向掌中。勿令指背相著。亦勿著掌。结北方界。是金刚迦里印。
　　次以金刚峰真言及印。结南方界真言曰。
　　
　　其手印相。以左手作拳直竖大指。右手亦然。置其左手大指头上。令其右手大指头指相捻。又依此印结南方界唯改右手中指以下三指直舒亦名峰印。结南方界。是金刚峰印。
　　次用真言。持诵右手掌七遍。以指其地成结下方界。以印仰手拍其上方亦成结上界真言曰。
　　
　　次以阿三忙只宁真言及手印。普作火院。真言曰。
　　











　　其手印相。以右手指背。置左手指内。令无缝罅。二大指向上直竖。右转一遍。即成火院。是阿三忙只宁印。
　　次以真言及手印。重结大界真言曰。
　　
　　其手印相。以二手小指无名指。相叉入掌。直竖二中指。头相著。二头指屈。在中指背上节。勿著中指。如三股杵。二大指在头指侧。普转八方上下。及诵真言。成结大界。是结大界印。
　　如是作已。假使侧近轮王佛顶。及余相违诸真言者。不能为坏。亦不损减本尊威力。诸有破明真言继缚。及却著法。皆不得便次备缚日啰等者。谓金刚。数珠。指环。腰线。臂钏莲华。标旗等物。以香水净或余物净。用本尊真言而持诵之。于念诵时及护摩时。皆须具备如上等物。次说成就拔折啰等诸余物法。其拔折啰。随其相应。置于器中。当自面前。安置坐上。以白檀郁金紫檀香各随部类而用涂之。次以香华等。执持供养。请金刚等真言之主。以彼真言。持诵香华而用供养。又诵千遍即名成就。是拔折啰真言曰。
　　
　　成就嚩日啰真言。
　　其拔折啰。以紫檀等三股。而作持诵千遍。
　　次说佛部净数珠真言曰。
　　
　　次说莲华部净数珠真言曰。
　　
　　次说金刚部净数珠真言曰。
　　
　　各以此三部净数珠真言。随其本部真言。用穿珠孔。一一珠颗持诵七遍。乃至穿继毕已。又更持诵真言百遍。复如前法而净数珠。后以此真言而作成就。
　　初说佛部成就数珠真言曰。
　　
　　次说莲华部成就数珠真言曰。
　　
　　金刚部成就数珠真言曰。
　　
　　以此成就数珠真言。请本部真言于数珠上。乃至供养持诵千遍以为成就。
　　次说执持数珠手印之相。以右手大指。捻无名指头。直舒中指小指。微屈头指。著中指上节侧。是手印通三部用是佛部数珠印。
　　次说莲华部执数珠印相。以右手大指。捻其中指头。余三指直舒。左手亦然。
　　次说金刚部执数珠印相。以右手作拳。展大指。捻头指。左手亦然。
　　以活儿子。于佛部为数珠。以莲华子观音部为数珠。以噜捺啰叉子。金刚部为数珠。又说取活儿子。莲华子。噜捺啰叉子。商佉。及石木患金银铁铅锡熟铜琉璃。随取其一。数过百量而作数珠。以右手执。心不散乱。真言诵毕。一时当掏。勿令前后次说臂钏之法。其臂钏中。穿一活儿子等珠。以部母真言手印。持诵香华而用供养。及香水洒。还以此部母真言手印。请来加持钏上。复以部母真言印。次第供养。乃至持诵千遍。
　　以捺婆草作环。置无名指。用部心真言。如前作法成就。乃至持诵千遍。各依本部。次第应知。
　　其腰线法。令童女搓合。以俱逊婆染(此云红蓝华)或郁金染。如前作法成就。乃至持诵千遍。于念诵时护摩时及以睡时继于腰间。能止失精。成就腰线真言曰。
　　
　　通三部用其印与部母印同。
　　于佛部中其线白色。莲华部中其线黄色。金刚部中其线赤色。此等物备具在身。方可作法。依经依部。如经所说。
　　结大界已。次应供养。随其成就及事部别。所办涂香色味香气。与彼相应。前所说去垢乃至光泽涂香。以此真言及本部真言。持诵加护。复作手印而奉献之。奉涂香真言曰。
　　
　　其手印相。以右手舒五指。竖掌向外以左手向上。把右手腕。四指向外。大指在内把之。是奉涂香手印通三部用。
　　又佛部奉涂香真言。
　　
　　莲华部奉涂香真言曰。
　　
　　金刚部奉涂香真言曰。
　　
　　次前所说去垢乃至光泽华。以此真言及本真言持诵。复作手印而奉献之。奉华真言曰。
　　
　　其手印相如前车辂印。唯改二大指博二头指侧。是奉华印通三部用。
　　又佛部奉华真言曰。
　　
　　莲华部奉华真言曰。
　　
　　金刚部奉华真言曰。
　　
　　次前所说去垢乃至光泽烧香。以此真言及本真言持诵。复作手印而奉献之。奉烧香真言曰。
　　
　　其手印相。以二手小指无名指中指。并向内背相著。向上直竖。二头指侧相向去。一麦道不相著。二大指博著二头指侧(是奉烧香印通三部)。
　　佛部奉烧香真言曰。
　　
　　莲华部奉烧香真言曰。
　　
　　金刚部奉烧香真言曰。
　　
　　次前所说去垢乃至光泽饮食。以此真言及本真言持诵。复作手印而奉献之。奉食真言曰。
　　
　　其手印相。仰两手掌。向上侧相著。二无名指头侧相著。微屈二头指。博著中指侧。二大指博著二头指侧。小似掬水相。是奉食印通三部用。
　　又佛部奉食真言曰。
　　
　　莲华部奉食真言曰。
　　
　　金刚部奉食真言曰。
　　
　　次前说去垢乃至光泽然灯。以此真言及本真言持诵复作手印而奉献之。奉然灯真言曰。
　　
　　其手印相。以右手作拳舒中指。大指头相捻直竖此是奉然灯印通三部用。
　　又佛部奉灯真言曰。
　　
　　莲花部奉灯真言曰。
　　
　　金刚部奉灯真言曰。
　　
　　次真言并及手印运心供养者。若当不办涂香乃至灯明供养。但诵如上奉涂香等真言。及作手印。亦成圆满供养。次运心供养者。以心运想。水陆诸华。无主所摄。遍满虚空尽十方界。及以人天妙涂香云。烧香灯明幢幡宝伞盖。种种鼓乐歌舞妓唱。真珠罗网悬诸宝铃。华鬘白拂微妙磬铎。矜羯尼网如意宝树。衣服之云。天诸厨膳上妙香美。宫殿楼阁宝柱庄严。天诸严身头冠璎珞。如是等云。行者运心遍满虚空。以至诚心如是供养。最为胜上。是故行者。以决定心而行此法。运心供养。诵持真言及作手印。如上所想皆悉成就。
　　真言曰。
　　
　　其手印相。两手相叉合掌。以右押左置于顶上。此是成就运心供养具手印。
　　凡作供养。应具此法。至诚信心。及奉阏伽。皆以真言手印持诵成就。及以运心合掌置顶。方成圆满供养之法。
　　次赞叹法者。先发信心。至诚殷重。赞叹佛德。次法及僧次观自在金刚菩萨等。叹佛功德者。
　　大悲护世尊　　导师备众艺
　　无边功德海　　我今头面礼
　　次叹法德者
　　离欲清净法　　能除诸恶趣
　　真寂第一义　　稽首依法住
　　次叹僧德者
　　善获解脱道　　妙住诸觉地
　　无等良福田　　我今归命是
　　次叹观自在
　　诸佛大吉祥　　圆备于尊德
　　号名观自在　　归依常寂默
　　次叹执金刚
　　大力奇忿怒　　成就大明王
　　调伏难降者　　归命执金刚

　　先所归命诸大菩萨。如欲赞叹随意依经。而赞叹之。及余本尊。时欲赞者亦应赞叹。
　　次忏悔诸罪。次随喜诸福。次应请召。复劝请常住在世。利乐有情。
　　次归命三宝。次发菩提心。次当发愿。初忏悔者。唯愿十方一切诸佛。诸大菩萨。罗汉圣僧。当存念我。当证知我。若我此世。若我前生。从无始生死已来。从贪嗔痴一切烦恼。恼乱身心。广造众罪。于佛法僧。父母师长。及诸菩萨。一切圣人。及余众生。有德无德。放纵三业。造种种罪。自他教他。见作随喜。如是等罪无量无边。于诸佛菩萨前。诚心发露。殷重忏悔。一忏已后。更不复造。唯愿十方一切诸佛。诸大菩萨。慈悲证知。罪障销灭归命三宝者。为除众生种种苦故。应当如是。归依三宝。思念三宝。一一恩德。以头顶著地。如是归依。作如是言。我(某甲)愿从今身。乃至当坐菩提道场。归依如来无上三身。归依方广大乘法藏。归依一切不退菩萨僧。唯愿十方一切诸佛。诸大菩萨。慈悲摄受。应当如是。归依三宝。
　　发菩提心者。此菩提心名为无上大乘种子。能与众生甘露解脱。妙果故殷重进修能生悉地。为欲断除众生界中无量诸苦。免烦恼染越三恶道。三有受身无量等苦。我今为作覆护之处。无主无依。我为依处。度生死海。我为船师。失路之人。我为善道。无救护者。我为救之。除苦与乐。一切众生。所有烦恼。及随烦恼。我当为除灭。常思善业。不念恶缘。种种功德智慧。严身六波罗密。勤修不间。饶益众生。同修是福。若我此生。若于余生。所修福智饶益众生。所有烦恼。及随烦恼。皆令摧伏。勤修善品。乃至菩提。诸不善缘心无系念。应当如是。发菩提心。
　　复当修行慈悲喜舍。静住一境。常思六念。观照于心。应涅槃理。忘想所执弃舍永除(后续坐位物)。
　　发胜愿者。犹诸菩萨。修行善品。广发胜愿。饶益众生。我所有善。亦当如是。复愿能除一切众生地狱等苦。圆满福德。证涅槃乐。又愿诸众生。多饶财宝。常当勇施。具足智惠。常怀大忍。乐作善缘。得宿命智。悲念有情。愿诸众生。所生之处。常获如是。种种胜事灌顶前印相。其印相者。以二羽二地轮。叉入掌。以二水轮押交上。其二火轮。直竖头相著。屈二风轮。在火轮背。后。勿令相著。并直竖二空轮。在二火轮第二节下。其印即成。此军吒利身印。以印搅水。而念真言。七遍或三七遍。及一百八遍。随意澡浴。
　　又说别印相。以观羽空轮。持地轮甲。余三轮直竖如三钴跋折罗形。是也。准前用亦得。此是军荼利菩萨羯磨印。
　　加持土后加二印文。其印又文云。内缚二地合头尖为杵形。用刺其土三下即是也。又印内缚并申合二空轮。二风空在风合内二地亦申合。便以印。于土上。右转三遍。即成结护。次后至辟除印。于一一时。如法念诵。复加念诵法要有其四种。谓字数念诵。时数念诵相貌念诵。增加念诵。念诵毕已。随所怀愿。及拟成就。殷勤求之。然后当作念诵护摩。以依法故。速满心中所怀之愿。随意成就。假令本法不言护摩。为悉地故。如法作之。成就之物有其二种。一谓雌黄朱沙等类。二心意净。随其药物。依法受取蕳择作净。祈求胜缘。各依本法。一一加持如法。灌顶洒备三种缘。谓明药物并自己身。备此三缘。方求悉地。先观内外一一之相。具精进行。依真言戒。为除无量不善业故。依教广修白净之法。令罪消除。然诵真言。乃至令得悉地成就。复令增长白净之业。极令圆满。然当依法。持诵真言。乃至令得成就悉地。
　　如观心者。依住一境。系念专想鼻端。令无散乱。三昧相应。持诵之人。亦当如是。由心系想。布在真言。以此攀缘。当得成就。作成就者。备其座具。及真言。白月八日。十四日。十五日。大阴大阳亏变之日。大地动日。正朔一日至十五日。如是等日。作成就法。然依本法。皆须圆备。先已择得。持诵胜地。当于是处。而作结护随其悉地法。造漫荼罗。依所持明及余等漫荼罗法。置十方神。如法供养辨诸供具。及助伴等。结护自他。方入持念作成就法。到发造前金刚降三世赞曰(小赞也)。
　　归命金刚首　　摧伏诸魔者
　　具普贤众行　　无边功德海
　　住是本有身　　无始无终寂
　　妙用施诸愿　　调魔灭三毒
　　改却故修行　　极救诸有情
　　令超生死轮　　从凡入佛地

　　　　苏悉地羯罗供养法卷第二

　　请火天< =  >
　　嗽口水< =  >
　　枳里枳里忿怒< =  >
　　洒净香水< =  >
　　燃火< =  >
　　佛部五净< =  >
　　莲花部五净< =  >< =  >

