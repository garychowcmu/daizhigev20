  幻师颰陀神咒经
　　东晋 昙无兰译




　　幻师颰陀神咒经(亦云玄师颰陀所说神咒经)

　　　　东晋西域三藏竺昙无兰译
　　闻如是。一时佛游于罗阅只国竹园中鹦鹉树间。是时有一异比丘。于竹园中去罗阅只国。适在中间道为毒蛇所啮。复为鬼神所娆。复为贼所见劫。佛见尔时便往到是比丘所时。幻师颰陀随佛俱往。幻师颰陀即白佛言。我有术甚大神妙。今欲为咒。佛言止止颰陀。汝所说莫使有所伤害。颰陀白佛言。后当来世。当国国相攻伐贼贼更相劫。相憎者复更相劫。鬼神亦更相劫。毒毒更相害。若有比丘在山中树下坐。披五纳衣若在露地坐。四辈弟子当令无有能娆害者。皆令安隐当令无有病痛如是。
　　僧莎梨嗪呢　郁遮梨　首黎　首黎　拔提珊提波陀尼　阿裴耶　达予　乙致靪阇耶兮拔蹄楼[仁-二+師]陀僧莎傺鞯　散提波陀尼曼陀罗睺那　比阇睺那
　　如是祝　断口语断诸术断诸病痛。是诸阅叉皆作此术　须摩鬼　摩诃阅叉　瞿沙难摩诃阅叉　梵摩具摩阅叉　因阿罗具摩诃阅叉　阿只眵摩诃阅叉。
　　是诸阅叉在鬼神中尊。我字因偷诸相求者。使诸欲病人者害人者。我皆使不知处。障蔽乱眼令不见。一切人皆使不得其便。当尔时呼言来。还持鬼神摩诃还持鬼神来。兜勒摩诃兜勒来。因持兜勒罗摩诃因持兜勒罗来。梵摩兜罗摩诃梵摩兜罗来。因持兜罗摩诃因持兜罗来。菩陀兜罗摩诃菩陀兜罗来。阅叉兜罗摩诃阅叉兜罗来。阿多得兜勒摩诃阿多得兜勒来。首罗瞿沙兜勒摩诃首罗瞿沙兜勒。我字因偷诸怨家相求便者。我皆救之覆蔽。使两不相见。为绳索所系缚。消灭所系缚。恶意所系缚。欲醉意所系缚。乱意所系缚。但归命佛一切皆得解脱。归命佛时言南无佛告起作礼而去。

　　幻师颰陀神咒经


