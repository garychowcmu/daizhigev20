  奇特最胜金轮佛顶念诵仪轨法要
　　




　　奇特最胜金轮佛顶念诵仪轨法要

　　夫欲修习一字顶轮王法者。先须入大曼荼罗海会。从师亲受灌顶。既蒙印可方得咨。学微妙轨则真言教门。建立道场。一依本部仪式。画本尊像。如法安置。若欲疾成悉地。先须沐浴。著新净衣。若出家者。精持律仪。不得缺犯。若在家者。应受近住八支净戒。复当殷重发广大心。于阿阇梨所敬仰如佛。愍诸有情起大悲愿。不惜身命常生济度。悉令离苦获大利乐。入道场已。五轮投地。虔诚普礼一切如来。复对本尊。恒沙圣众以净三业悔除罪障。劝请诸佛转妙法轮。随喜三乘所修福智。以斯妙善回向菩提。法界众生同阶佛果。
　　次以涂香涂手。合掌如莲。观察本源。自性清净。为诸客尘之所覆蔽。作此观已。运心广布。我与众生亦同清净。为令清净故。诵此殊胜。浴澡真言。
　　唵(一)萨嚩(二合)婆(去)嚩秫(诗律反)度唅
　　由三诵明故。身口意三业乃至遍法界一切悉清净。
　　次结一切诸佛部心三昧耶印。
　　止观十度内叉拳。禅智二度并申合。遍观诸佛满虚空。三诵真言顶上散。诸佛部心真言曰。
　　唵(一)尔曩尔迦(半字呼)娑嚩(二合)贺(引)
　　由结前印诵真言故。十方诸佛一切如来。承本誓愿。皆悉运集。遍满虚空。舒光照烛。加持行人。离诸障恼。三业清净。速证菩提。
　　次结一切诸菩萨莲华部心三昧耶印。
　　准前结佛部心印　　屈左智度入掌中
　　禅度直竖或三招　　运心忆念观自在
　　一切微尘菩萨众　　持莲眷属满空中
　　至心三遍诵真言　　方以印于顶右散

　　莲华部心真言曰。
　　唵阿(去)噜力迦(半字呼)娑嚩(二合引)贺
　　由结前印诵真言故。观自在菩萨承本誓愿。将诸莲华众无量菩萨。遍满虚空。皆悉运集。放大光明。加持行者。令得清净。所求满足。离诸障难。疾证菩提。
　　次结一切金刚部心三昧耶印。
　　准前复结佛部心印。
　　屈右禅度入掌中　　智度直竖或三招
　　尘沙眷属共围绕　　威光赫奕遍虚空
　　至诚三遍诵真言　　方以印于顶左散

　　金刚部心真言曰。
　　唵嚩日罗(二合)地力(二合)迦(半字呼)娑缚(二合)贺(引)
　　由结前印诵真言故。十方一切金刚手等承本愿因。如云而集。现大威德。加持行人。除障摧魔。自在无碍。疾成悉地。速至菩提。
　　次结金刚甲胄护身印。
　　止观羽作金刚拳　　禅智横屈于掌内
　　进力如钩惯甲势　　加持心额二肩喉
　　至心三遍诵真言　　印身五处顶上散

　　甲胄护身真言曰。
　　唵[口*部]入嚩攞(二合)[合*牛]
　　由结甲印诵真言故。加持五处。成大护身。即同金刚坚固之体。金刚藏王承本愿力。领诸眷属。数如尘沙无量金刚围绕侍从。光明炽盛。现忿怒形。加持行人。威德自在。辟除作障。摧坏诸魔。小则能护一身。大则护持国界。一切灾厄。水火刀兵。毒药蛊虎狼猛兽。皆悉远离不敢视之。毗那药迦自然怖走。永无恼害。疾证菩提。
　　次结辨事印。
　　止观二羽内叉拳　　禅智双屈入掌中
　　然申忍愿头相跓　　顶上三旋成结护
　　左转三匝是辟除　　随心所到作方隅
　　破法能成一切事

　　辨事佛顶真言曰。
　　曩莫三(去)漫多母驮南(引)唵拏噜唵(二合)满驮娑嚩(二合)贺
　　由结前印及诵真言。悉能辟除及结护界。是名诸佛警悟圣心。能破他法。坏灭魔罗。天龙八部。罗刹药叉。毗那夜迦。忙怖奔走。由结此印。世出世间一切事业速能成办。自在无碍。悉地现前。
　　次结奉献阏伽印。
　　二羽仰掌舍器形。
　　进力屈于忍愿傍　　禅智曲补于进力
　　捧器三旋当额上　　想浴圣众净如莲

　　阏伽浴圣真言曰。
　　曩么三(去)满多母驮南(引)誐誐曩糁魔沙么娑嚩(二合引)贺
　　由结此印诵真言奉献阏伽浴圣故。表修行人无始垢业荡除清净。如妙莲华。当来果获得无染智。
　　次结虚空普供印。
　　二羽合掌交初分　　右押左缚如金刚
　　想成真实微妙供　　无量云海奉圣众
　　供养一切诸如来　　后说四句妙伽他
　　五诵真言顶上散
　　虚空大明真言曰
　　曩莫三满多没驮南(引)萨嚩(二合)他(引)欠盟娜孽帝萨颇(二合)啰呬[牟*含]誐誐曩剑娑嚩(二合引)贺
　　由结此印诵真言故。以不思议力。从印流出一切供养。无量天众各持天宝器。盛诸妙供养。塞满虚空所谓涂香烧灯。饮食衣服。幢盖璎珞。奉献如来诵一遍故。流出涂香。当来获得戒品涂香。诵二遍故。流出焚香。当来获得定芬馥。诵三遍故。流出花鬘。当来获得离染妙莲。诵四遍故。流出宝食。当来获得法喜禅悦。诵五遍故。流出宝灯。当来获得如来五眼。当得如上诸功德波罗蜜门皆具足。复以心遍法界。以诚实言诵妙伽他。而说偈言。
　　以我功德力　　如来加持力
　　及以法界力　　普供养而住

　　次以梵赞歌咏。本尊相好金身殊胜功德。
　　么祢史腻萨嚩若誐(一)地带史腻拽舍枲嚩(二合)[寧*頁](二)步嘌步晚祢迦满驮(三)三么娑多(二合)尾你也(二合)地跛(四)讫罗(二合)么哩[寧*頁]曩谟窣睹(二合)帝怛啰(二合)哆哩左讫罗(二合)嚩(转舌)底[寧*頁](六)
　　由赞佛三身。六根诸功德。八万四千种。殊胜不思议。承斯歌咏因。当来获妙果。福聚海无量。等同奇特尊。
　　次结佛眼大明印。
　　止观虚合未开敷　　禅智双屈在掌中
　　进力各押忍愿背　　如眼开明照一切
　　安眉心额二肩喉　　起大悲愍怖畏除

　　随诵真言顶上散。
　　佛眼大明母真言曰。
　　曩莫萨嚩怛他(去引)檗帝毗庾(引一)啰褐(二合二)毗药(二合)三藐三没弟毗药(二合三)唵(四)噜噜窣普噜(二合)入嚩攞底(丁以反)瑟姹(二合六)悉驮路(引)左[寧*頁]萨嚩(二合)[口*賴]他(二合去声呼)娑(去)驮[寧*頁](八)娑嚩(二合引)贺
　　此名一切佛眼大明。能息可畏难调伏者。为欲成就世间出世间一切佛顶大轮王法一切事位灭诸诤论。亦是一切诸佛种族母。复是一切诸大菩萨生养母。为说顶轮真言威德奇特。诸大菩萨皆失本心。诸天龙神威力灭没。凡诵一字佛顶明。先须诵佛眼明。念诵毕已。亦诵七遍。众圣欢喜安乐有情。
　　次结一字根本印。
　　止观密缚内叉拳　　由戚忍愿如剑形
　　禅智进力甲柱跓　　是名金刚佛顶印
　　想身威德同本尊　　流光晃曜遍十方

　　印身五处顶上散。
　　金轮顶王真言曰。
　　曩谟三漫多(一)母驮南(二)唵[合*牛][口*部][口*臨](二合弹舌重呼)[合*牛]
　　此是摩诃印　　所谓如来顶
　　由斯结诵故　　即同于世尊
　　演说顶轮明　　三千六反动
　　山河皆勇沸　　大火遍魔宫
　　惶怖尽归依　　地狱众苦息
　　菩萨龙天众　　畏仰如佛身

　　次结大慈普护印。
　　十度相叉作月形　禅智檀惠相著　印心额喉顶上散
　　慈护真言曰。
　　唵没驮昧怛哩(二合)嚩日啰(二合)洛乞洒(二合)憾
　　结印诵明除怖畏　　起大悲心遍一切
　　所有怨敌恶相凌　　愿彼皆当大安乐
　　由此三诵悲护故　　毒害之心自觉悟
　　深生悔过向菩提　　欢喜敬仰前人所
　　初后若常诵此明　　惶怖众生得安慰
　　护大利益殊胜事　　速满诸愿证悉地

　　次结净珠印。
　　盘珠于掌内　　如莲未开形
　　捧合于心上　　三七遍加持
　　顶戴殷重心　　如法而供养

　　净珠真言曰。
　　唵阿[口*納][口*部](二合引)帝[口*尾]惹曳(而异反)悉地(引)悉驮[口*賴](二合)剃娑嚩(二合引)贺
　　次结持数印。
　　二羽半金刚　　禅智捻戒方
　　进力忍愿后(屈不相著)　　七遍持数明

　　然后而念诵。
　　持珠真言曰。
　　曩莫婆誐嚩帝苏悉地娑驮也娑驮也娑驮啰剃娑嚩(二合引)贺
　　先当净三业　　加法而念诵
　　一心莫散乱　　注想于本尊
　　字句分明呼　　不缓亦不急
　　勿生懈怠意　　声咳及频申
　　杂染纵惛沈　　如是诸过咎
　　少分生忘缘　　皆不得成就
　　念诵课数毕　　持珠安旧处
　　方入三昧耶　　当住本尊观
　　食顷从定出　　却结根本印
　　次结佛眼明　　歌咏音赞叹
　　普供阏伽已　　辟除左解散
　　三部重护身　　最后慈护印
　　礼悔依前仪　　读诵大乘典
　　随意任经行　　常时莫间断


　　顶轮王要略一卷


　　奇特最胜金轮佛顶念诵仪轨法要

　　若不能诵向前大佛眼真言诵此心真言亦得佛眼小咒也。
　　
　　教舜< =>
　　二交了

　　水坛法

　　取新净牛粪。不食糟豆特。犊子粪最第一。不得直用其生牛粪。取新瓦罐以汲净水。不用残水。写净[分/几]中。以粪和水。搅去其滓。著檀香末。取一柳枝。以右手执。左手执金刚杵及其数珠。东坐诵佛顶心咒。柳枝搅水。咒一百八遍。持咒水器。入道场中。从东北角捕其香水。以右手摩地。随日转摩。随摩随干。勿令停水。道场内地一编摩讫。乃至道场水四边摩。各一步地四角竖标结绳为界。此则名为佛顶三昧陀罗尼结界之地。如一编摩。第二第三亦如是摩。摩地不得用残香水。日日别取新净牛粪。准前作用。作此水者。则名佛顶三昧陀罗尼八功德水坛地干竟。
　　　　　　　　　　　　　　　二校了

