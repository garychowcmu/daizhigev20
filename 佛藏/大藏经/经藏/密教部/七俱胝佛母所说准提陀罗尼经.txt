  七俱胝佛母所说准提陀罗尼经
　　唐 不空译




　　七俱胝佛母所说准提陀罗尼经

　　　　开府仪同三司特进试鸿胪卿肃国公食邑三千户赐紫赠司空谥大监正号大广智大兴善寺三藏沙门不空奉　诏译
　　如是我闻。一时薄伽梵。在名称大城逝多林给孤独园。与大苾刍众并诸菩萨。及诸天龙八部前后围绕。愍念未来薄福恶业众生。即入准提三摩地。说过去七俱胝佛所说陀罗尼曰。
　　娜莫飒多南(引)三藐三没驮(引)俱(引)胝南(引)怛你也(二合)他(引)唵者礼主礼准泥娑嚩(二合引)贺(引)
　　若有修真言之行出家在家菩萨。诵持此陀罗尼。满九十万遍。无量劫造十恶四重五无间罪。悉皆消灭。所生之处常遇诸佛菩萨。丰饶财宝常得出家。若是在家菩萨。修持戒行坚固不退。诵此陀罗尼常生天趣。或于人间常作国王。不堕恶趣亲近贤圣。诸天爱敬拥护加持。若营世务无诸灾横。仪容端正言音威肃。心无忧恼。若出家菩萨具诸禁戒。三时念诵依教修行。现生所求出世间悉地定慧现前。证地波罗蜜。圆满疾证无上正等菩提。
　　若诵满一万遍。即于梦中见佛菩萨。即吐黑物。其人若罪尤重。诵二万遍。即梦见诸天室寺舍。或登高山或见上树。或于大池中澡浴。或见腾空。或见与诸天女娱乐。或见说法或见拔发剃发。或食酪饭饮白甘露。或度大海江河。或升师子座或见菩提树。或乘船或见沙门。或见居士以白衣黄衣覆头。或见日月或见童男童女。或上有乳果树。或见黑丈夫口中吐火焰。共彼斗得胜。或见恶马水牛。欲来抵触。持诵者或打或叱怖走而去。或食乳粥。或见苏摩那花。或见国王。若不见如是境界者。当知此人前世造五无间罪。应更诵满七十万遍。即见如上境界。应知罪灭。即成先行。然后依法画本像。或三时或四时或六时。依法供养求世间出世间悉地。乃至无上菩提皆悉获得。
　　若有修持此陀罗尼。当知未来成就处所。有难无难悉地迟疾。应于一净室。以瞿摩夷涂一小坛。随力供养。以结界真言结十方界。以香水一瓶置在坛中。一念诵。其瓶动转当知所为所求事成就。若不动转其事不成。
　　又法取一瓦碗。以香涂置于坛中。专心念诵。碗若转动事即成就。若不动事即不成。
　　又法欲知未来之事。先涂一小坛令一具相福德童子。澡浴清洁著新净衣服。以七俱胝真言。加持香涂童子手。又加持花七遍。置童子手中。令童子掩面立于坛中。又取别花诵真言。加持一遍一打童子手背。乃至二十一枚。即问童子善恶之事。童子皆说。
　　又法取一明镜置于坛中。先诵真言加持花一百八遍已。然后又诵真言。一遍一掷打镜面。于镜面上即有文字现。说善恶事。
　　又法欲知事善不善成就不成就。取苏摩那花香油。诵真言加持一百八遍。涂右手大母指面。诵真言声不断绝。令童子观指上。现诸佛菩萨形像。或现文字具说善恶。
　　又法若人患鬼魅病。取杨柳枝或茅草。诵真言拂患者身。即得除愈。
　　又法若患重病者。诵真言一百八遍。称彼人名以牛乳护摩即差。
　　又法若孩子夜啼。令童女右搓线。诵真言加持。结二十一结系于颈下。孩子即不夜啼。
　　又法先加持白芥子一百八遍。然后取芥子。诵真言一遍一掷打鬼魅者。满二十一遍其鬼魅驰走。病者除愈。
　　又法若有患鬼。以瞿摩夷涂一小坛。以麸炭画地作鬼魅形。诵真言以石榴等鞭之。彼鬼啼泣驰走而去。
　　又法若人被鬼魅所著。或复病者。身在远处不能自来。或念诵人又不往彼。取杨柳枝或桃枝或花。加持一百八遍。使人将往病人所。以枝拂病人。或以花使病人嗅。或以花打病人。是魅即去病者除差。
　　又法若被蛇所啮。或拏吉女鬼所持。旋绕病人诵真言。其病即愈。
　　又法若人患痈肿等及诸毒虫所啮。取檀香汁和土为泥。诵真言七遍涂疮上即愈。
　　又法若在路行。诵此真言。不被贼劫伤损。亦离诸恶禽兽等难。
　　又法若斗诤言讼论理。及谈论求胜者。诵此真言强胜。
　　又法若于江河中行。诵此真言不被漂溺及水中恶龙摩竭鼋鼍等伤害。
　　又法若被囚禁系闭者。诵此陀罗尼速得解脱。
　　又法国中有疫病。七夜以油麻粳先。和酥蜜作护摩。即得灾灭国土安宁。
　　又法若求丰饶财宝者。每日以种种食护摩。得财宝丰饶。
　　又法欲令人敬爱欢喜者。真言句中称彼人名。即得欢喜顺伏。
　　又法若无衣者。念诵即得衣。
　　又法意中所求。念诵皆得如意。
　　又法若人身体支节痛。加持手二十一遍。摩触痛处即差。
　　又法若患疟及头痛。以加持手二十一遍摩触。亦得除差。
　　又法涂一小坛。取一铜碗盛满净灰。令童子两手按灰碗上。持诵者应诵真言。本尊使者入童子身。其碗即转即下语童子。日自结三部三昧耶印。诵三部真言。即取滑石过与童子。童子即于地上书过去未来事吉凶善恶。及失脱经论废忘难义真言印。即得知解。
　　又法两军相敌于桦皮上书此陀罗尼。悬于竹竿上令人手把。诵真言彼敌即破。
　　又法若女人无男女。以牛黄于桦皮上。书此真言令带。不久当有男女。
　　又法或有女人夫不重。取一新瓶满盛水。于瓶中著七宝及诸灵药五谷白芥子。以缯帛系瓶项。以真言加持一百八遍。令女人结根本印安顶上。以水灌顶。即得宠爱敬重。非但敬重亦得有子息。在胎牢固。
　　又法行者每念诵时。结大印诵真言。印塔满六十万遍。所求之事即得满足。观自在菩萨金刚手菩萨多罗菩萨即为现身。所求如意。或作阿苏罗宫中王。或得菩萨地。或得长年药。或得敬爱法成就。
　　又法于菩提道场。于大制底前。诵此陀罗尼。得见圣僧共语与悉地成就。得共彼同行。即共同彼圣僧。
　　又法于高山顶上念诵一俱胝遍。金刚手菩萨将此人领五百六十人。同共阿苏罗宫。寿命一劫。得见弥勒菩萨。听闻正法。闻法已获菩萨地得不退转。
　　又法上毗补罗山云但有高山亦得有舍利塔像前念诵。随力以香花供养。乞食以支身命。从月一日至十五日。诵陀罗尼满三十万遍。取其满日一日一夜不食。倍加供养。至后夜即见金刚手菩萨。将行人往自宫中。为行者则示阿苏罗窟门。入窟中得天妙甘露寿齐日月。
　　又法于三道宝阶从天下处宝塔。行者乞食旋绕诵俱胝遍。即见无能胜菩萨。与愿为说妙法。示无上菩提道。或见诃利底母将此人。入自宫中与长年药。还童年少端正可喜。获得伏藏大人许可。应广利益三宝。得一切菩萨安慰示其正道。乃至菩提道场。
　　又法若人无宿善根。无菩提种不修菩提行。才诵一遍则生菩提法芽。何况常能念诵受持。

　　七俱胝准提陀罗尼念诵仪轨

　　若有修习此陀罗尼求成就者。先须澡浴应著净衣。严饰道场安置本尊随力所办。其道场法。应择胜地作四肘坛。掘深三肘除去瓦砾恶土发毛及骨灰炭虫蚁等。以好净土填满筑平。掘无恶土即取旧土填。土若有胜当知其地是大吉祥。速疾成就。取未堕地瞿摩夷。以香水和沙好土为泥。诵无能胜菩萨真言。加持二十一遍。然后泥坛。泥已复取五净相和五净者瞿摩夷汁牛尿酪乳酥以无能胜菩萨真言加持一百八遍。右旋遍涂其坛。若于山石上建立。或在楼阁或居船上。一切贤圣得道处。但以五净涂拭。面向东坐。结无能胜印按地。诵真言七遍加持坛中心。又取诸药七宝并五谷各少分。掘中心深一肘。安诸药及七宝。复取旧土填满平治。以右手按诵地天偈三遍。警觉地天神偈曰。
　　汝天亲护者　　于诸佛道师
　　修行殊胜行　　净地波罗蜜
　　如破魔军众　　释师子救世
　　我亦降伏魔　　我画曼茶罗

　　诵地天真言曰。
　　曩莫三漫多没驮(引)南(引)毕哩(二合)体(他以反)微曳(二合)娑嚩(二合)贺
　　诵偈加持已。然后以檀香涂九个圣位。如满月以新净供具。金银熟铜商法贝玉石瓷木等新器。盛诸饮食及好香草灯烛阏伽香水。随力所有布列供养。若在家出家菩萨求成就者。每入道场先应礼佛。忏悔随喜劝请发愿已。应自誓受菩提心戒真言曰。
　　唵没(引)地止多母怛跛(二合引)娜野弭
　　菩提心者离一切我执。远离蕴处界。及离能取所取。于法平等。自心本不生自性空故。如过去一切佛菩萨发菩提心。我亦如是。此名自誓受菩提心戒。由诵一遍思惟胜义谛。获得无量无边无为功德。庄严三业。乃至菩提道场其福无间断。速灭一切业障。真言速得成就。本尊现前。如花严入法界品。慈氏菩萨为善财童子。说菩提心功德。自誓菩提心戒已。全跏半跏随意而坐。端身闭目即结定印。想空中准提佛母与七俱胝佛围绕。遍满虚空。定中礼一切诸佛及准提佛母。然后以涂手。应结契印。佛部三摩耶印二手虚心合掌。开二头指屈。辅二中指甲下第一节侧。二大指各附二头指根下即成。当心诵真言七遍。想于如来三十二相八十种好。相好分明如对目前。真言曰。
　　唵怛他(引)孽都纳婆(二合)嚩(引)野娑嚩(二合引)贺
　　由结此印诵真言故。即警觉一切如来。悉当护念加持行者。以光明照触。所有罪障皆得消灭。寿命长远福慧增长。佛部圣众拥护欢喜。生生世世离诸恶趣。莲花化生速证无上正等菩提。
　　莲花部三么耶印
　　以二手虚心合掌。散开二头指二中指二无名指。屈如莲花形。安印当心诵真言七遍。想观自在菩萨相好具足。于顶右散真言曰。
　　唵跛娜谟(二合引)纳婆(二合)嚩(引)野娑嚩(二合引)贺(引)
　　由结此印诵真言故。即警觉观自在菩萨等持莲花者。一切菩萨光明照触。所有业障皆悉除灭。一切菩萨常为善友。
　　金刚部三么耶印
　　以左手翻向外。以右手掌背安左手背。以左右大小指互相钩。如金刚杵形安于当心。想金刚手菩萨诵真言七遍。顶左散印真言曰。
　　唵嚩日嚧(二合)纳婆(二合)嚩(引)野娑嚩(二合引)贺(引)
　　由结此印及诵真言故。即警觉一切金刚圣众。加持拥护所有罪障皆得除灭。一切痛苦终不著身。当得金刚坚固之体。
　　次结第二根本印(用护身)。
　　二手外相叉。二头指二大指并直竖即成。诵佛母心真言。印身五处。所谓额次右肩次左肩次心次喉。顶上散真言曰。
　　唵迦么黎尾么黎准泥娑嚩(二合引)贺(引)
　　结护身印时。起大慈心。遍缘六道四生。愿一切有情披大誓庄严坚固金刚甲胄。速证无上正等菩提。
　　次结地界橛印。
　　二手内相叉。竖二大指二头指二小指。各相合。屈左头指如钩。三掣大母指。指地印成。一掣诵真言一遍真言曰。
　　唵准你你枳逻野娑嚩(二合引)贺
　　由结此印诵真言加持地界故。下至水际如金刚座。天魔及诸障者不为恼害。少加功力速得成就。持诵者次应于坛中心想八叶大莲花。上有师子座。座上有宝楼阁。垂诸璎珞缯幡幢盖。宝柱行列垂妙天衣。周布香云普雨杂花。奏诸音乐。宝瓶阏伽天妙饮食摩尼为灯。如无曼茶罗。但于空中观想即成。作此观已应诵此偈。
　　以我功德力　　如来加持力
　　及以法界力　　普供养而住

　　诵此偈已。即诵大虚空藏菩萨真言曰。
　　唵誐誐曩三婆嚩嚩日啰(二合)斛(引)
　　由诵此真言加持故。所想供养具真实无异。一切圣众皆得受用。
　　次结宝车辂印。
　　二手内相叉仰掌。二头指横相拄。以二大指各捻头指根下。想七宝车辂。佛部使者驾御七宝车辂。乘空而去。至于色界顶阿迦尼吒天毗卢遮那佛宫殿中。诵真言七遍真言曰。
　　唵睹噜睹噜吽(引)
　　由诵真言结印加持故。七宝车辂至色界顶。准提佛母并八大菩萨及诸圣众眷属围绕。乘七宝车辂。
　　次结请车辂印。
　　准前印以大指向身。拨中指即成。诵真言七遍真言曰。
　　曩莫悉底哩(二合)野地尾(二合)迦南(一引)怛他(引)孽多(引)南(二)唵缚日[口*朗](二合)拟(伽以反)羯哩洒(二合)也娑嚩(二合引)贺
　　由诵真加持故。圣众从本土。来至道场空中而住。次结请本尊印。从车辂下降于道场准前第一根本印。以二大指向身招。诵真言三遍。真言曰。
　　唵者礼主礼准泥翳醯曳(二合)呬婆誐嚩底(丁以反)娑嚩(二合引)贺
　　次结无能胜菩萨印辟除障者。
　　二手右押左内相叉作拳。竖二中指头相合即成。绕身左旋三匝作是思惟。所有障者毗那夜迦诸恶鬼神远走而去。所来圣众不越本三么耶大悲而住。愿垂加护。
　　曩莫三满多勃驮(引)南(引)唵户鲁户噜战拏里么(引)蹬耆娑嚩(二合引)贺
　　次结墙界印。
　　准前地界印。屈右头指展左头指。右旋三匝。随心近远即成金刚坚固之城。诸佛菩萨尚不违越。何况诸余难调伏者。毗那夜迦及毒虫利牙爪者。不能辅近真言曰。
　　唵准你儜钵啰(二合)迦啰耶娑嚩(二合引)贺(引)
　　次结上方网界印。
　　准前墙界印。展头指。右押左当中节相交即成。诵此真言三遍。真言曰。
　　唵准你儜半惹啰娑嚩(二合引)贺
　　由诵真言结印加持故。即成金刚坚固不坏之网。
　　次结火院密缝印。
　　以左手掩右手背相重。直竖二大指即成。诵真言三遍右旋三匝。想金刚墙外有金刚火围绕。真言曰。
　　唵阿三莽拟(伽以反)你吽(引)发吒(半音)
　　由结此印诵真言。成大结护密缝。不被诸魔入。
　　次结阏伽印。
　　二手内相叉。竖二中指头相著。以二头指捻二中指背。二大指侧附二头指根下。即成根本印。准前根本印。微屈二大指入掌。即成阏伽印。诵真言三遍。真言曰。
　　唵者礼主礼准泥遏钳钵罗(二合)底蹉婆誐嚩底(丁曳反)娑嚩(二合引)贺(引)
　　行者思惟圣众了了分明想自身在诸佛圣众足下。手持七宝阏伽器。盛香水浴圣众足。由献阏伽香水故。行者三业清净洗涤烦恼垢。业障消灭。
　　次结莲花座印。
　　准前根本印。并二大指向身竖。运想从此印流出无量师子座。奉献一切圣众。是诸圣众各各皆坐。真言曰。
　　唵迦么逻娑嚩(二合引)贺
　　由结座印诵真言。奉献圣众故。行者当得十地满足。得金刚之座。
　　准前根本印。以二大母指头。捻二中指中节即成。诵真言三遍。真言曰。
　　唵者娑嚩(二合引)贺(引)
　　想从此印。流出无量光明。一一光明道有无量七宝贤瓶。想满天妙香水。灌注一切圣众。澡浴。复想空中有无量天乐。供养本尊诸佛菩萨一切圣众。由结此印诵真言故。行者不久当证法云地。
　　次结涂香印。
　　准前根本印。以二大指。博著右头指下节即成真言三遍。真言曰。
　　唵礼娑嚩(二合引)贺(引)
　　想从此印。流出无量光明。一一光明道有无量天妙涂香粖香云海。供养本尊诸佛菩萨一切圣众。由结此印诵真言故。当证一切如来戒定慧解脱解脱知见香。
　　次结花印。
　　准前根本印。以二大指博著左头指下节即成。诵真言三遍。真言曰。
　　唵主娑嚩(二合引)贺(引)
　　想从此印流出无量光明。一一光明道有无量天妙花云海。供养本尊诸佛菩萨一切圣众。由结此印诵真言故。当得大慈三摩地成就。能利乐无边众生。诸灾难不著身。
　　次结烧香印。
　　准根本印。屈右头指捻二大指头即成。诵真言三遍真言曰。
　　唵礼娑嚩(二合)贺
　　想从此印。流出无量光明。一一光明道有无量和合俱生天妙烧香云海。供养本尊诸佛菩萨一切圣众。由结此印诵真言故。当得普遍法界三摩地成就。次结饮食印　准前根本印。以左头指捻二大指头即成。诵真言三遍。真言曰。
　　唵准娑嚩(二合引)贺(引)
　　想从此印流出无量光明。一一光明道有无量天妙种种饮食云海。供养本尊诸佛菩萨一切圣众。当得法喜禅悦食。三解脱最胜味。三摩地成就。
　　次结灯印。
　　准前根本印。以二头指各捻二大指头即成。诵真言三遍。真言曰。
　　奄泥娑嚩(二合引)贺
　　想从此印。流出无量光明。一一光明道有无量种种七宝灯烛云海。供养本尊诸佛菩萨一切圣众。当得般若波罗蜜光明五眼清净。
　　次诵赞叹。
　　阿嚩怛啰左睹啰娜(二合)舍(引)啰驮(二合)娑么(二合)啰哩补句致钵啰(二合)拏么跛娜尾呬帝阿者礼怛[齒*來]娑哩素你祖礼悉[亭*夜]思准泥萨啰(二合)闷底南(引)娑嚩舍么你娑嚩(二合引)罕(引)帝萨跛啰(二合)拏吠怛你也(二合)他(引)讫洒(二合)啰(引)拏[卄/(阿-可+辛)/木]帝阿尾你多萨怛嚩(二合)娜么[寧*頁]啰(二合)枲那路(引)迦怛啰(二合)野(引)啰他(二合)迦唎啰讫多(二合引)啰尾(二合引)那戍(引)鼻[寧*頁]播(引)怛啰(二合)迦啰铎讫使(二合)[寧*頁]娑普(二合)砧悉体(二合)怛嚩(二合引)进底多么啰贪(二合去)瑟砧(二合)李佉惹曩[寧*頁](慈以反下同)那你底萨帝(知曳反)曩跛啰(二合)曩跛啰(二合)库舞(二合)地晒啰始嚟野萨怛梵帝(知曳反)啰弭焰(二合引)惹闭(去)怛母(二合)[寧*頁]帽(引)你(你夷反)嚩日哩(二合)担抧逻驮淰(二合)素啰哩补婆嚩南跛啰(二合)吠舍野底阿(引)哩野(二合)嚩路(引)抧帝皤悉[亭*夜]底诺僧舍间萨怛多惹播(引)多(半音呼多诺反)曩悉底(二合)萨怛梵(三合引)曩那娜惹孽底紧旨你也(二合)羯底(二合)毗药(二合)壹底娑迦罗播(引)跛曩(引)舍[寧*頁]婆誐嚩底跛耻多么(引)怛啰(二合)悉地迦哩布啰野么努(引)啰贪冥枲娜底曩怛梵(二合)娑么(二合)囕迦室子(二合)多(半音)
　　次说本尊陀罗尼布字法。
　　从顶至足观一一真言字。屈曲分明流出光明。照六道四生轮回有情。深起悲愍施与安乐。用陀罗尼九字。布列于行者身。
　　即成以如来印。八大菩萨所加持身。若作息灾。增益降伏敬爱。随四种法所谓白黄黑赤。成办悉地。
　　即结布字印。二手内相叉。二大指二头指二小指相合即成。
　　想唵< =>字安于顶以大母指触头上。
　　次想两目童人上俱。
　　想者< =>字复以大母指触右左眼上。
　　次想礼< =>字安于颈上用大母指触。
　　次想主< =>字当心以大母指触。
　　次想礼< =>字安左右肩以大母指触。
　　次想准< =>字安脐上以大母指触。
　　次想泥< =>字安右左两髀上以小指触。
　　次想娑嚩二合< =>字安右左两髀上以小指触。
　　次想贺< =>字安右左二足掌用小指触。
　　由想布真言结印加持故。行者身即成准泥佛母身。灭除一切业障。积集无量福德吉祥。其身成金刚不坏体。若能常专注观行。一切悉地皆得见前。速证无上正等菩提。
　　次结根本印。诵根本真言七遍顶上散印。即取菩提子念珠具一百八。依法贯穿。即以涂香涂其珠上。以二手掌中捧珠当心。诵真言七遍加持念珠真言曰。
　　唵尾嚧(引)遮那(引)么罗娑嚩(二合引)贺(引)
　　加持顶戴心口作是愿言。我今欲念诵。唯愿本尊诸佛菩萨加持护念。愿令速得随意所求悉地圆满。然后以左手无名指大指承珠。右手以大指无名指移珠。手如说法相。当于心前持珠念诵。其声不缓不急。心专注不异缘。观自身同本尊身相好具足。又于身前坛中。观想七俱胝佛母与眷属围绕。了了分明对坐。每称娑嚩(二合)贺字同时移一珠。或一百八或一千八为念诵遍数常须限定。若不满一百八。即不充求悉地遍数。念诵毕已蟠珠于掌中。顶戴发愿作是愿言。以我念诵功德。一切众生所修真言。行求上中下悉地速得成就。安珠于箧中。
　　即结定印端身闭目澄心定意。当于胸臆身内炳现圆明如满月皎洁光明。起大精进决定取证。若能不懈怠专功。必当得见本源清净之心。于圆明中想唵字。余八字右旋。于圆明上布列。于定中须见真言字分明。既不散动得定。即与般若波罗蜜相应。即画圆明月轮。
　　次应思惟字母种子义。
　　唵< =>字者是三身义亦是一切法本不生义。
　　者< =>字者一切法不生不灭义。
　　礼< =>字者一切法相无所得义。
　　主< =>字者一切法无生灭义。
　　礼< =>字者一切法无义。
　　准< =>字者一切法无等觉义。
　　泥< =>字者一切法无取舍义。
　　娑嚩二合< =>字者一切法平等无言说义。
　　贺< =>字者一切法无因义。
　　由一切法本不生故即得不生不灭。
　　由不生不灭故即得相无所得。
　　由相无所得故即得无生灭。
　　由无生灭故即得无垢。
　　由无垢故即得无等觉。
　　由无等觉故即得无取舍。
　　由无取舍故即得平等无言说。
　　由平等无言说故即得无因无果般若相应无所得以为方便入胜义实则证法界真如以此为三摩地念诵毕已应结根本印。
　　次结澡浴印。
　　次结五供养印。
　　次诵赞叹献阏伽。
　　次结阿三么拟你(二合)印左转一匝解界。
　　次结宝车辂印以大母指向外拨中指头。奉送圣者还本宫。奉送真言曰。
　　唵者礼主礼准泥孽车孽车婆誐嚩底娑嚩(二合)婆嚩南布娜啰(引)誐么那野娑嚩(二合引)贺
　　次结三部三么耶印。各诵真言一绕。礼佛如前忏悔随喜劝请发愿回向无上菩提。随意经行转读大乘经典花严大般若等经。印塔像浴舍利。右旋绕思六念。以此福聚回向自所求悉地。次说息灾增益敬爱调伏四种法。扇底迦法者。求灭罪转障除灾害。鬼魅疾病。囚闭枷锁疫病国难。水旱不调虫损苗稼。五星凌逼本命。悉皆除灭烦恼解脱。是名息灾法。作此法时。著白衣面向北。交脚竖膝吉祥坐。观本尊白色。供养饮食果子香花灯烛地等。悉皆白色。从月一日至八日。日三时念诵夜作护摩息灾真言曰。
　　唵者礼主礼准泥(令某甲若为他人念诵称彼名字)扇底矩噜娑嚩(二合引)贺
　　布瑟置(二合)迦法者。求延命官荣伏藏富饶聪慧。闻持不忘药法成就。金刚杵等成就。或作师子象马类。以真言加持三相现。随上中下所求获果。如悉地广说。欲求持明仙入阿苏啰窟。及诸八部鬼神窟求入者皆得。及证地位神通。求二种资粮圆满。速成无上菩提。名增益法。作此法时。身著黄衣面向东结跏趺坐。观本尊黄色。所供养香花饮食果子灯烛地等。并皆黄色。从月八日至十五日。日三时念诵夜作护摩真言曰。
　　唵者礼主礼准泥(令某甲)布瑟微(二合)矩噜娑嚩(二合)贺
　　伐施迦啰拏法者。若欲令一切人见者发欢喜心。摄伏钩召若男若女天龙八部药叉女。及摄伏鬼神。有诸怨敌作不饶益事。皆令回心欢喜。诸佛护念加持。是名摄召敬爱法。作此法者。身著赤衣。面向西竖二膝并脚名普贤坐。观本尊及所供养香花饮食果子灯烛地等。并皆赤色。从十六日至二十三日。日三时念诵夜作护摩摄召真言曰。
　　唵者礼主礼准泥(令某甲)嚩试矩噜娑嚩(二合)贺(引)
　　阿毗遮噜迦法者。犯五无间。谤方等大乘。毁灭佛性。背逆君主惑乱正法。于如是之人深起悲愍。应作降伏法。以驴粪或驼粪或烧尸灰。以用涂坛。作此法时。身著黑衣或青衣。面向南左脚押右脚蹲踞坐。观本尊黑色。取臭无香气黑色或青色花供养。所供饮食香花果子灯烛地等。并皆黑色或青色。从月二十三日至月尽日。取午时中夜二时念诵。夜作护摩真言曰。
　　吽者礼主礼准泥(令某甲)跛啰(二合)喃伽多野吽发吒
　　次说准泥佛母画像法。
　　取不截白叠去毛发者。揁于净壁。先应涂坛。以阏伽饮食随力供养。画师应受八戒斋清净画像。其彩色中勿用皮胶。于新器中调色。应画准提佛母像。身黄白色结跏趺坐。坐莲花上。身佩圆光著轻縠。如十波罗蜜菩萨衣。上下皆作白色。复有天衣角络璎珞头冠。臂环皆著螺钏。檀慧著宝环。其像面有三目。十八臂。上二手作说法相。右第二手作施无畏。第三手执剑。第四手持宝鬘。第五手掌俱缘果。第六手持钺斧。第七手执钩。第八手执金刚杵。第九手持念珠。左第二手执如意宝幢。第三手持开敷红莲花。第四手军持。第五手罥索。第六手持轮。第七手商佉。第八手贤瓶。第九手掌般若梵夹。莲花下画水池。池中难陀龙王坞波难陀龙王。拓莲花座。左边画持诵者。手执香炉瞻仰圣者。准提佛母矜愍持诵人。眼下顾视。上画二净居天子。一名俱素陀天子。手持花鬘向下。承空而来供养圣者。画像已。随力僧次请七僧。供养。开光明咒愿赞叹。于像下应书法身缘起偈。将像于精室秘密供养。以帛覆像。念诵时去覆帛。瞻礼供养念诵毕。却以帛覆慎勿令人见。何以故从师受仪轨画像法。若转与人呈像。被魔得便当须秘密。

　　七俱胝佛母所说陀罗尼经


