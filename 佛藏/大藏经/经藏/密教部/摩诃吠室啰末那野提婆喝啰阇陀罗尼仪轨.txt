  摩诃吠室啰末那野提婆喝啰阇陀罗尼仪轨
　　唐 般若斫羯啰译




　　摩诃吠室啰末那野提婆喝啰阇陀罗尼仪轨(一卷)

　　　　般若斫羯啰译

　　画像品第一

　　若有善男子善女人。受持此陀罗尼者。先须画像。其画像时。彩色中辄不得著皮胶。唯用香汁。白月一日请匠清洁澡浴持斋受八戒。出入时须三具衣。若上厕即香汤沐浴。亦莫论手功多少。便取细白叠。若无白叠好细绢亦得。一丈五尺。画天王。身著七宝金刚庄严钾胄。其左手执三叉戟右手托腰(又一本左手捧塔)其脚下踏三夜叉鬼。中央名地天亦名欢喜天。左边名尼蓝婆。右边名毗蓝婆。其天王面作可畏。猛形怒眼满开其右边画五太子及两部夜叉罗刹眷属。左边画五行道天女及妻等眷属。广如大经说。

　　作坛场品第二

　　若欲作坛时。白月初一日起首作。八肘亦六肘八寸此是方坛。即简胜地深掘一丈。出骨瓦石等恶物。别处取净土坚筑平正。干已后便取黄土细攞。和白檀香末泥坛。削刮如镜面即取米粉染五色。画克坛上作三隔院。当中央画一金刚火焰轮又一本云画一火珠光炎上出四角头各各画十字形拔折罗。第二院中央画火珠光焰上出。东南面画三叉钴戟西南面画一君迟。瓶口中著莲华。西北面画一大螺。第三院中东面画师子王。南面画龙王。西面画孔雀王。北面画夜叉王柱杖立地。又坛四角各各著一香水瓶。其瓶口中著杂轻果子及花叶等。然后咒师洗浴著新净衣。于天王像前设种种香花饮食。供养讫咒诃梨勒一百八颗。咒一颗火中烧满。即每日送金一铤。与咒师无所乏少。若得金时。即日尽用供养三宝及贫儿。莫生悭吝心。

　　结界品第三

　　若欲结界时。先念摩诃毗卢遮那佛一百遍。然后结界。即发大愿言。我某甲顶戴五夜叉。脚踏诸罗刹。仰启尽虚空遍法界一切诸佛菩萨。金刚密迹力士一切诸善神王。天神王地神王山林河海日月五星二十八宿。阎罗法王五道将军太山府君司命司录。怨家债主冥官业道行病鬼王毗首羯摩天子。五方药叉大将三天童子七星七宿日月天子。难陀跋难陀和修吉等诸大龙王皆悉证知。我今某甲为欲成就大陀罗尼神验法门。唯愿如上一切贤圣护念加持。速得成就悉令欢喜(三遍启请)。又别请五方龙王四大天王二十八部诸鬼神。又别请五方药叉众。先诵心咒咒曰。
　　婆帝吒(一)摩诃摩诃噜(二)乌呼乌呼(三)罗阿尽吒帝(四)莎诃
　　诵二十一遍即成结界若向人家治病之时。先须谨请五方药叉。东方青帝药叉。身长三丈二尺口吐青气　南方赤帝　西方白帝北方黑帝中央黄帝等。身长亦同青帝吐气依方。吐并请眷属。

　　手印品第四


　　药叉立身印第一

　　以右脚直左脚踏地。相去一肘许。以左手三指直竖。以大指捻小指甲上托腰。三指向前。以右手五指。拓面上作嗔色。结界绕坛右转一。度一咒即说咒曰。
　　唵(一)帝婆药叉(二)盘陀盘陀(三)诃呵诃呵(四)莎诃(五)

　　唤罗刹身印第二

　　两手合掌。二小指相钩。二大指并相著合腕。头指来去。

　　药叉钩印第三

　　准前身印。以右手头指。在中指第三节上。当心上右转行道。一切药叉并诸眷属。皆悉欢喜常为守护事于咒师。

　　药叉火轮印第四

　　左手中拄右头指。右手中指拄左头指。二无名指屈于掌中。二节相背。二大指二小指并直竖头相拄。诵大心咒。

　　药叉身印第五

　　三药叉治一切鬼病。当依身印。与君荼利立身印同。二手两大指屈于掌中。二无名指压二大指甲上。头指中指小指并直竖头拄。翼二肘去乳房五寸诵大身咒。

　　大欢喜王印第六

　　以右手急把左手作棓。即诵咒咒曰。
　　那(上)谟枳唎枳唎(一)俱么唎(二)休溜叉溜莎诃
　　若官事急大人嗔怒之时。诵此咒一七遍即大欢喜。

　　缚大鬼印第七

　　两手二大指直竖。左头指。屈著左大指根。内右头指少。曲二手中指下二。指总屈在掌中。

　　食印第八

　　两手大指屈头向下。二头指直竖。二中指亦竖少许曲。二无名指二小指并屈在掌中。

　　牙印第九

　　两手二大指向上直竖。二中指直竖。左头指竖少许曲。右头指屈当左大指上。二中指竖头相去半寸许。二无名指及二小指并屈掌中。

　　护身品第五

　　若欲护身之时。亦请五方药叉及大轮金刚。即诵大轮金刚陀罗尼二十一遍。并诵天王身咒亦二十一遍。便成护身咒曰。
　　曩谟啰怛曩哆啰夜耶(一)曩谟吠室啰么拏野(二)摩诃啰惹野(三)怛你也他　唵[山*(咒-几+方)]誐赦拏　赦拏　驱努驱努　摩诃啰惹　啰乞洒　[牟*含]　萨冒(上)钵捺啰吠毗药　莎缚诃
　　　诵此咒二十一遍即成护身法。

　　广大启请品第五

　　南谟　薜室啰末拏也　南谟　檀那驮也　檀泥说啰也　阿揭扯　阿钵唎弭哆　檀泥说啰　钵啰么迦留尼迦　萨婆萨埵　呬哆振哆　么么(自称名)檀那末拏　钵唎拽扯　碎阎摩揭扯　莎诃
　　诵此咒七遍已。次诵根本咒。若诵咒时。先当称名敬礼三宝及薜室啰末那天王。能施财物令诸众生所求愿满。悉能成就。与其安乐。
　　又一本云呼召法者先安置于斗柄。前烧安悉香。其作法人中心坐。面向斗门身著黑衣。诵咒七遍称鬼神名字一遍。每诵咒一遍一称鬼神名字。乃至四十九遍。如是七日七夜。从月十五日起首乃至二十九日清净澡浴持斋。于坛上烧安悉香燃七盏灯。外著净水一盆作法。其鬼即现任得共语。各各鬼自说已能。随口抄录名字位次驱使所要。金银七宝等一切财物衣服。及药草海宝山珍天宫龙宫。五岳四渎所有贵物。人间所有奇异果子。又秘藏经论咒术方法。随所乐者皆取送来一无所碍。

　　求使者品第六

　　夫欲驱使鬼神之时。先须别作一位于坛外。著一盏灯一盆净水。一束净草布于地上已。造油饼四十枚。不著油饼四十九枚。散著草上。呼诸鬼神名字施食。然后可得驱使神鬼也。若欲广诵诸藏经论者。即呼诵使者。
　　若欲能论义者。便唤论义使者。
　　若求聪明智惠者。即唤聪明多智使者。
　　若求地中伏宝藏者。即呼伏藏使者。
　　若求入山坐禅及飞炼学仙者。即呼前当法使者。
　　若欲龙宫宝物者。即呼龙宫使者。
　　若求隐形升天宫变化法者。即呼隐形使者。
　　若求禁咒鬼神及踏汤禁火法者。即呼禁咒使者。
　　若求饮食钱财衣服及奇方者。
　　若欲博识者。
　　若欲求胜者。
　　若求兴生求利者。
　　若求种田。多望利者。
　　若求高官位者。
　　若求富贵者。即唤右司命使者。
　　若欲知人死不死者。即唤左司命使者。
　　若求镇宅攘灾压祷回凶成吉者。即呼北斗使者。
　　若欲知地狱文案吉凶者。即呼五官使者。
　　若求长生不死者。即呼太山使者。
　　若欲求移山拔海者。即呼金刚使者。
　　若求知他心及鬼神意者。即呼神通使者。
　　若求水火刀箭毒药不能损者。即呼坐神使者。
　　若求诸人爱乐者。即呼多魅使者。
　　若求作大医王者。即呼神山使者。
　　若求香气遍身薰者。即呼香王使者。
　　若求乘神通飞行十方者。即呼自在使者。
　　若求降伏恶魔者。即呼大力使者。
　　若求伏怨家者。即呼持斋使者。
　　如上所列二十八种使者若呼时。此一咒通呼咒曰。
　　南谟佛陀罗尼　南谟法陀罗尼　南谟僧陀尼　南谟萨婆　摩诃揭罗　诃喝啰阇护助我吽吽[合*牛][合*牛]泮
　　唵(一)吠室啰末那野提婆喝啰阇陀罗尼摄录萨婆摩诃力揭啰诃神喝啰阇护助我吽吽[合*牛][合*牛]泮泮
　　唵(一)阿唎耶婆路枳帝　摄婆啰夜　陀罗尼[合*牛][合*牛][合*牛][合*牛][打-丁+巿][打-丁+巿][打-丁+巿][打-丁+巿]
　　唵(一)摩诃医喝啰阇陀罗尼摄录[合*牛][合*牛][合*牛][合*牛]泮
　　唵(一)提婆喝啰阇陀罗尼摄录[合*牛][合*牛][合*牛][合*牛]泮
　　唵(一)瞿婆那伽神仙揭啰诃喝啰阇人喝啰阇摄录[合*牛][合*牛][合*牛][合*牛]泮泮泮泮
　　唵(一)摩诃力将军陀罗尼摄录[合*牛][合*牛][合*牛]急急
　　唵(一)药叉喝啰阇敕敕敕敕
　　唵(一)罗刹喝啰阇唤唤唤唤
　　唵(一)萨婆摩诃力喝啰诃神喝啰阇护助
　　我使役陀罗尼摄录陀罗尼如迟打头破作七分馺婆诃。
　　如上九道陀罗尼各各诵二十一遍。即彼上二十八种使者无有不来也。其若呼召鬼神之时。要待夜暗。坛外著净草布地上。并一盆净水。油饼四十九枚。无油饼四十九枚。及杂果子等。然后入坛诵咒若见鬼神者。要须作重誓愿。然后与食抄其名字。可得使呼之。

　　说天王真言品第七

　　吠室啰末那野提婆喝啰阇质哆陀罗尼
　　唵(一)三曼哆勃驮喃　吠室啰摩拏耶莎婆诃
　　诵此真言二十一遍所求皆悉成就。又有根本印。以两手右押左手相叉。竖二无名指头相合。屈两头指如钩。若迎请时向身招。若发遣时向外拨。若念诵之时。结印当心诵一七遍已即顶上散然后取念珠。专心诵真言。
　　又一本心真言。
　　唵(一)渐婆罗(二)谢辇陀罗夜(三)莎诃
　　若诵此咒能满一切大愿一切贤圣皆大欢喜。
　　又说天王身真言曰。
　　那谟摩诃室利夜耶(一)娜谟吠室罗末那耶(二)摩诃药揭叉细那耶(三)怛侄他(四)唵(五)湿吠莎嚩诃(六)湿吠莎嚩诃　扇演抹底莎嚩诃　施晚怛利莎嚩诃　若耶拔底利胜莎嚩诃
　　若诵此真言满十万遍已后更加诵三日即成就。又若作法之时。从白月十五日黑月十五日。若于净房露地。天王像面向南。咒师面向北坐。烧薰陆香并供养乳粥。诵此三夜满一千八十遍。天王即现身。所求皆称福报无穷。若诸使者来勿须惊怕。
　　若有人常于天王像前能诵此咒者。四大天王常不离左右。或于梦中共贵人同坐语话。即是天王加其咒师拥护事也。尔时咒师即发大愿于天王像前烧安悉香。诵咒一百八遍。所求一切事无不遂心。
　　使者真言曰。
　　南谟吠室啰拔那耶(一)摩诃药揭叉　细那拔驮耶(二)唵(三)萨缚羯啰那　尾戍达儜(四)莎嚩诃
　　若求贵人忆念。所求一切事皆得遂意者。即诵此咒一千八十遍。梦中天王使者。咒师耳边皆悉分明说。
　　又须结手印。以手竖头指已。下指屈入掌中。以大母指押甲上节。著右耳边诵咒五十四遍。左耳亦然也。
　　又说夜叉女使者真言曰。
　　唵(一)药乞矣　你那罗尾唎(三)莎嚩诃
　　若兼供养此使者。所有要事能得成就。
　　次说多闻天王大心真言曰。
　　阿他呿噜(二合)勃怛啰耶(一二合)毗沙那夜叉(二合)婆摩利耶(二)　婆莎那钵罗(二合)婆诃那耶(三)喜摩泮钵啰(二合)沙耶(四)　怛侄他(五)怛丽(二合)你始丽(二合)　毗沙啰摩那耶(六)　摩诃曷啰阇耶(七)　佉蘖(二合)揭伽哆啰(二合)末叉睹　莎嚩诃(九)
　　若有人持诵此咒者。每日平且嚼杨枝。始念诵作坛供养如前说同。若诵此咒十万遍满天王即现身。若见天王之时。即取坛上饮食供养天王。便随行者所求愿者皆令满足。若行者不见天王时。即虚空中有声告言。汝但勤心诵咒。汝所求者我令满足。或有大风或唯有黑云起。其法亦得成就。若无上件诸验相者。更诵咒一七遍缚得人者其咒法必得成就。
　　又说心真言曰。
　　唵(一)枳尼枳尼(二)萨婆迦哩耶沙达尼(三)徙尼徙尼阿刺叉弥那舍耶(五)提毗室唎(六)薜室拏末拏耶莎诃
　　若有人常诵此咒。所求一切事速能成就。
　　心中心咒曰。
　　唵(一)毗噜迦耶(二)多赖耶(三)牟阇耶(四)萨婆独契瓢(五)萨婆奔诺(六)三婆罗(七)阿毗目枳(八)嗗噜莎呵(九)
　　若有人常诵此咒时天王不离咒师守护之。
　　次说降魔陀罗尼曰。
　　南无阿啼　南无利多　南无达利多　南无勒勒勒勒　谨请四大天王各领八万四千树林神若有恶人恶神恶鬼天魔地魔龙魔恼乱弟子者持勒南无勒鬼　南无首楞三昧为我缚鬼五欲五戒法忍多缚勒多缚勒急急急急如律令　南无佛陀耶　南无达摩耶　南无僧伽耶　怛侄他　唵(一)　应伽利　应伽黎　勒叉叉叉　捉捉捉捉　祢常勒在在在在在缚卢羯啼摄　莎诃
　　诵此咒一百八遍便缚一切恶魔恶鬼无有不得者小事不得用之。

　　求一切利益品第八

　　若求曷啰阇爱乐者。取小赤豆一百八颗。一颗一咒火中烧满一百八遍。即大王遣人。唤咒师如箭急急来。
　　若求大官人敬重者。取白芥子一百八颗。一颗一咒火中烧满一百八颗。即大官敬如佛大欢喜。
　　若求大官家妇人等来恭敬者。取蚁子土和檀香水。作泥丸一百八颗。一颗一咒火中烧满一百八遍。即其家遣人来问咒师。当须何物若有所须必不违。或时自身来恭敬咒师。若未见咒师时心常忆念也。
　　若求一切人家恭敬者。当取苦楝子一百八颗。一颗一咒火中烧满一百八遍。即一切人家皆来。恭敬咒师如亲父母。心所愿求无不称意也。
　　若欲求伏怨家者。取昌蒲根咒一百八遍讫。即摩自身面及口含。其怨家无有不伏者。
　　若有恶人相恼咒师者。心念多闻天王形状。诵咒一遍。未满即彼恶人不能行动。
　　若欲放舍。即作念放舍。彼人还依旧平复。
　　若得怨家共同乡坊住者。取苦练木一百八橛子亦得。一一咒火中烧一百八遍满。即其恶人不能得住。
　　若求诸天大欢喜拥护者。取苏蜜及果子。咒一百八遍火中烧。即一切诸天皆大欢喜。
　　若欲远行时。咒谷木拄杖行。一切难处皆得安无有障碍。
　　若求一切人爱敬者。胡麻一把。咒一百八遍火中烧。一切人尽来恭敬。
　　若欲入山离一切恶禽兽及诸恶贼者。取白芥子一百八颗。一颗一咒火中烧及山中散掷。其一切恶禽兽皆悉隐藏。亦一切恶贱不能举头。
　　若欲求乞雨者。取杏人一百八颗。一颗一咒更都咒二十一遍讫。即著有龙池水中当时雨下。
　　若求止雨时。咒一把梧子火中烧。雨即止。
　　若欲乞食时。先咒钵一百八遍。所到之处自然得一切饮食。
　　若吃余者自然化去。
　　若欲更须食时即至心向钵咒一遍。即一切饮食还依旧满足。
　　若求见功德天女者。当一日一夜不吃食。于佛前烧苏合香。及咒白花一百八遍散于佛前。功德天女现身。其咒师所求一切财宝。及一切事皆得称心。
　　若求避一切鬼神者。取白芥子把及苏。一枚一颗一咒满一百八遍火中烧。一切恶神无不伏也。
　　若有恶人。于三宝所起不善心频频来恼乱者。咒自手二十一遍。称彼恶人名字遥打其身。彼人即发善心必不来恼乱。若欲改者咒师发慈心。向彼恶人前诵一遍还复如故。
　　若欲降伏恶人者。咒苏酪一百八遍火中烧。彼恶人即生恭敬心。
　　若欲求一切人恭敬者。取土咒三七遍散自身上。一切人见者无不敬仰。
　　若欲求自大威德者。咒墨著额上。一切人见者无不敬爱。
　　若求大福德人来恭敬者。当取灰咒二十一遍。涂自身上入大众。一切人见皆欢喜。
　　若求远行不被恶兽伤害者。咒自左手。以四指掘大母指作拳。一无妨碍。
　　若欲知童男童女鬼病所恼者。以泥作夜叉形。于镜前著咒一百八遍。问其惑人病人即自说神鬼名字。
　　若有人著蛊毒者。咒水三七遍其毒虫即自然出来。
　　若有人患鬼病者。咒五色线三七遍作三七结。系病人项上其病即除差。
　　若有患心痛者。取石榴汁咒三七遍与病人饮病即差。或咒石榴枝打其病人亦得差。或黄土涂心上立差。
　　若患野狐病者。咒五色线教童女合绳。咒一百八遍系其项上更咒。杨枝打病人即得差。
　　若患腰及骨节病者。以一碗净水及宾铁刀。加持咒一百八遍。涂其痛处即得差。
　　若求护自身及同伴者。取白芥子灰及水。咒二十一遍散于四方。即护自身及同伴皆得安乐。
　　若欲求治臃肿者。取白檀香咒一百八遍。涂其臃肿上即得差。
　　若头痛或半身痛者。咒苏乌麻油二十一遍。涂其痛处即得除愈。
　　又法若患肿者。于舍利塔前。咒石榴黄及檀香一百八遍。涂其肿上。即得除差。
　　若有患耳风者。咒苏三七遍。与病人食即得差。
　　若有人患头顶者。咒大黄三七遍涂其痛处即得差。
　　若有人患赤眼者。咒大黄二十一遍。涂其额上即得差。
　　若人患气病者。咒青木香末二十一遍。和水服即差。
　　若人患疮疥及癣病者。咒黎芦末三七遍。和油涂其病上即得愈。
　　若人患疫病及疟病者。咒杨枝二十一遍。令其病人把行即得差。
　　若人被蛇咬者。咒毕拨散三七遍。涂其咬处即差。
　　若人被蝎螫者。咒干脯火中热烧拄其病处即除。
　　若有妇人患乳肿者。咒油麻三七遍涂痛处即除。
　　若妇人带下病者。咒香水三七遍服即愈。
　　若人卒患鬼气狂言癫走者。咒水三七遍令其服即得差。
　　若人患心痛者。咒黄土二十一遍。涂其痛处即差。
　　若人患鬼魅病者。咒石榴枝一百八遍打病人即差。
　　若人欲得妇人爱念者。咒土三七遍散自身上。其人每日忆念心心不断绝。
　　若人欲得妇人自来恭敬者。诵咒二十一遍。咒灰散自身上。其妇人即日夜常思前人欲死。若得见面。死不肯去怜人欲死。
　　若欲夫妇各自相离远者。取粳米咒三七遍。散其夫妇身上即时远去不相扰犯。
　　若有夫妇相憎。欲令和会者。即于天王像前作坛。坛内画夫妇二人形。以种种饮食供养天王像。即取白芥子及菖蒲根末作丸。三百二十一。其一丸一咒称其夫妻姓名。即自然和睦更无别心。
　　若欲知山间有阿修罗窟者。当取白芥子和自身血。一咒打满一千八遍。即山窟自开。其修罗女如火然。持种种香花来咒师。若咒师入此窟内。寿命一大劫身力还如阿修罗身。亦如金刚无能损者若欲出时。亦得阿修罗女随从送出。还得到本处。
　　若求隐身者。将此天王像。于舍利塔前以香泥涂地。以种种香花散彼坛内。亦须种种饮食供养天王像讫。取梨木作合子。取安悉香善那石各作末。和秦胶水作丸。盛合子中著坛上。即行者作一对新净衣。洗浴著衣天王像前坐。一日不食诵此咒一千八遍竟。亦不劳三事相现。但诵一千八遍讫。涂眼上亦涂脚掌心胸前两膊上讫。合掌至心。思念自身犹如虚空无有自身。作此想时行者即得隐身。日行千里一切事业皆得成就。
　　若求降伏外道。及自身火不烧者。取自身血鱼血相和。嗔心诵咒三七遍。投火中经一食顷。不被火烧自身。
　　若降伏外道者。结前身印作嗔心。默诵咒一百八遍。一切外道所有法术。皆悉破坏并不成就。
　　若除毗那夜迦等一切鬼病者。烧安悉香作大嗔心。急急诵咒。把石榴子打病人。其一切鬼病天疫龙疫自然消灭。
　　又若未作法时。其病人或歌或笑或坐或走。若大力鬼去后。以铜娑罗中著水和灰面。门外拨泻讫。烧安悉香诵咒一百八遍已。后更不来恼乱。
　　又若以铜娑罗。中盛灰。灰中著白花亦得治病。
　　又若解秽者。当作坛。以牛粪泥坛。方圆各阔狭两肘。取一童子净洁洗浴。著新白净衣坛上蹲坐。童子两手脚及捻娑罗上。以烧安香薰童子身诵咒。即娑罗动。即其童子自撝示有贼处。
　　上来一切作法术中。未说手印法所以今时特说印法。
　　以两手中二小指相钩。二无名指向外直竖。二中指二头指反相叉。二大母指向外直竖。手掌相背。此一色印通用如上所说作法术处也。

　　吠室啰拏末那野经一卷


