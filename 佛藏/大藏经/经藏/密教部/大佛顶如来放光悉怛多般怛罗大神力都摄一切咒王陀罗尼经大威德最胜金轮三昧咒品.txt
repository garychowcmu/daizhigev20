  大佛顶如来放光悉怛多般怛罗大神力都摄一切咒王陀罗尼经大威德最胜金轮三昧咒品
　　




　　　　大佛顶如来放光悉怛多般怛罗大神力都摄一切咒王陀罗尼经大威德最胜金轮三昧咒品第一(又名大佛顶别行法无畏出)

　　如是我闻。一时佛在舍卫国祇树给孤独园。与大阿罗汉五千人俱。摩诃迦叶。优楼频螺迦叶。伽耶迦叶。那提迦叶。舍利弗。大目楗连。难陀。阿[少/兔]楼驮。劫宾那。阿若憍陈如。阿难。罗睺罗等而为上首。复有无量大菩萨摩诃萨众。普贤菩萨。文殊师利菩萨。观世音菩萨。虚空藏菩萨。弥勒菩萨。金刚藏菩萨。而为上首。复有无量咒神。王毗俱知神。何耶吉利婆神。而为上首。复有无量金刚。跋阇罗吒诃娑金刚。而为上首。复有日天子。复有无量药叉王。阿吒薄俱而为上首。复有日天子。月天子。四大天王。忉利天王。释提桓因。大自在天。□大梵天。兜率天。首陀会天。摩醘首罗天。功德天。毗首羯摩天。并及眷属。天龙。鬼神。阿修罗。迦楼罗。乾闼婆。紧那罗。摩睺罗伽。鸠槃荼。布单那等。复有无量人天王。龙王。罗刹王等。比丘。比丘尼。优婆塞。优婆夷等。无量恒河沙俱知那庾多声闻。菩萨。人天大众。龙神八部。前后围绕。供养恭敬。尊重赞叹。以诸花香。而散佛上。各各欢喜。合掌顶礼。绕佛三匝。却坐一面。瞻仰如来。目不暂舍咸。欲愿闻最胜之法。
　　尔时王舍城中。六师外道常行邪见。第一富兰那迦叶。第二摩诃斯迦利弩瞿舍利子。第三散社伊罗胝子。第四阿质多鸡赊迦婆罗。第五伽俱多伽智耶那。第六尼干挞陀若提子。如是等六大外道。将其眷属。来诣佛所。欲与如来共相论议。时彼园中有一枯树。名庵末罗。尔时富兰那迦叶问佛言。瞿昙祢非一切智。若具一切智者。云何此庵末罗树定实死耶。得活耶。时佛世尊默然不答。尔时富兰那迦叶见佛不答。手执白拂。以水噀树还生花叶。扶疏花盛。须臾之间便结果熟。其富兰那迦叶令诸弟子擿果。将与大众。尔时会中。一切凡夫心生疑惑。叹此外道有大异怪。佛不答默然。而实为如来无一切智。不及外道。尔时世尊。知其会众心生狐疑。即入火光三昧。从于顶上放大光明。照于三千大千世界已。佛自作佛顶印。召请十方诸佛菩萨。于虚空中。无量恒河沙诸佛菩萨普皆云集。其十方诸佛亦放光明。身出水火。现大威力。令彼枯树。还即熟杇。摧折凋落。周其外道等烦怨闷乱。互相执手。悲啼号哭。四散奔走。
　　尔时诸天住在空中。散花供养。种种音乐。而赞叹佛神力。具一切智。降伏外道。四众欢喜。皆发阿褥多罗三藐三菩提心。尔时阿难。遍观大众心之所念。即于会中。安详而起。偏袒右肩。合掌向佛。顶礼佛足。而作是言。善哉。奇特大力尊重天人之师。何期今日。降伏外道。令一切众生。归依正法。世尊。我等声闻。真实愚惑。好为多闻。于诸漏心。不求解脱。蒙佛慈诲。得正重修身意。得闻然不能自定(安也)。今欲摄心。云何降伏。唯愿世尊。为我广说。得不退转。令一切众生。普闻法要。尔时世尊。以正遍知力。赞阿难言。善哉善哉。汝能为一切人天大众。而问如来摄心之事。谛听谛受。善思惟之。吾当为汝。先说入三摩地。若有修学之人。求一切智。先持四种律仪皎明也。如来霜自不能生一切枝叶心。三口四生如无量因缘。然后当知十二因缘法。阿难。如是四事十二因缘。若不告遗心。不贪色香味触。一切魔事云何发生。阿难。若有修学之人。不能灭宿习因缘业障罪者。汝教是人。一心忏悔。除灭先身业障。对佛菩萨天龙前。至诚稽首。□命十方诸佛请求哀祐。谦敬仁恕。发愿回向。劝请诸佛。久住在世。转大法轮。度人天众。心无散乱。一向专心。行三昧法。昼夜精勤。心无厌舍。求大涅槃清净胜果。彼尚淫女。无心修行以定力故。爱心永脱。于是阿难。慜诸有情。回彼六趣。没溺苦海。无能觉者。为作依心。重白佛言。世尊。我蒙如来无上悲诲。心已开悟。我今日当修证无学道成。唯念末法之时。初修学者。建立道场。依何教法。而得出离。云何结界能伏众魔。令一切天龙鬼神。而作守护。今佛世尊。清净轨则。于是阿难。以偈问曰。
　　诸佛不思议　　所说法亦尔
　　能信受持者　　福德常随身
　　恒諠修伽陀　　安乐人天众
　　我等愿修业　　云何而建立
　　今佛天龙神　　清净之轨则
　　云何令忏悔　　破灭于业障
　　云何而供养　　降屈诸贤圣
　　云何作归依　　得佛哀加护
　　云何发弘誓　　劝请及回向
　　云何教众生　　彼此俱利益
　　唯愿大慈悲　　怜愍于一切
　　广为我等说　　受持之法要

　　佛告阿难。若未来世人。愿建立道场。先□雪山大力白牛。食其山中肥腻香草。此牛唯饮雪山香清水。其粪微细可取。其粪和合栴檀以泥。其地若其非雪山。其牛粪臭秽。不堪涂地。别于平原。穿去地皮。五尺已下。取其黄土。和上栴檀。沉水。苏合。薰陆。郁金。白胶。青木。零陵。甘松。及鸡舌香。以此十种妙香。梼筛为末。合土成泥。以涂道场场地。方圆一丈六尺。为八角坛。坛中心置一金银铜木所造莲华。莲华中心安钵。钵中先盛八月露水。水中随在所有草木花叶取八。明净圆明镜。各安其方围。绕花钵镜外建立十六莲华。十六香炉间华铺设庄严香炉。纯烧沉水香。无令见火。取白牛乳。置十六器。乳为煎饼及沙□油饼。乳糜。苏合。蜜姜。蜜藕。蜜苏。纯苏。纯蜜及诸果子饮食。蒲桃。石蜜。种种上妙等食。于莲华外。各各十六围绕花外。以奉诸佛及大菩萨。每至食时。若在中夜。取蜜半升。用苏三合。于坛前。别安一小火炉。以兜楼婆香煎。取香水沐浴。其炭然令猛炽。投是苏蜜。于炭炉中烧令烟。尽飨佛菩萨。令其四外遍悬幡盖。于坛室中。四壁张设十方如来及诸菩萨所有形像。应于当阳。张卢舍那。释迦。弥勒。阿閦。弥陀。诸大变化观音形像。兼金刚藏安其左右。帝释。梵王。乌刍瑟摩。并尼蓝婆。军荼利。俱知四天王。及二十八部鬼神大将。并诸天龙。阿修罗王。火头金刚。频那夜迦。张于四门侧。左右安置又取八明镜。覆悬虚空。与坛场中所安之镜。安四方面。相对使其形影重重相涉。于初七日中。至诚顶礼。十方如来。诸大菩萨。阿罗汉。名号。发菩提心。恒于六时。诵咒绕坛。至心行道。一时常行。一百八遍。第二七日中。一向专心。发菩提愿。心无间所。我毗奈耶。先有愿教。第三七日中。于十二时。一向持佛。般怛罗咒。至第四七日中。十方如来一时出现。镜交光处。承佛摩顶。即于道场。修三摩地。能令如是。末世修学。身心明净。犹如琉璃。阿难。若此比丘。本受戒师及同会中十方比丘等。其中有一不清净者。如是道场。多不成就。从三七日以后。端坐安居清净。经一百日。有利根者。不起于座。得须陀洹果。纵其身心。圣果未定。决定自知成佛不谬。汝问道场。建立如是。尔时十方诸佛。各各令菩萨献大神咒。一切金刚示现神变。说咒奉上。乃至天龙。鬼神。药叉。大将。诸仙人等。皆现神变。说咒奉上。皆言。我咒有大威力。能伏毒恶。如是等众。无量无边无数悉皆云集。咸作是言。世尊。我今欲说如是神咒。唯愿听许。
　　尔时世尊。默然纳受。时诸菩萨。天龙鬼神。五通神仙。各于佛前。演说先世所得神咒因缘。其说咒时。各现本咒神形。遍塞虚空中。无有空缺。
　　尔时观世音菩萨。还从会中。安祥而起。偏袒右肩。顶礼佛足。而白世尊。我曾过去世中。于诸佛所。得陀罗尼。我今欲说。愿听许。
　　尔时佛告观世音菩萨言。善哉善哉。汝大慈悲欲说神咒。今正是时。尔时观世音菩萨。即现马头罗刹身。说大神咒。名何耶揭唎婆。放大光明。映蔽一切诸来咒神。皆当降伏。唯显一身。迥然独立。尔时佛告观世音菩萨言。我有佛神咒。名曰佛顶如来放光摩诃悉怛他般多罗摄一切咒王最胜金轮帝殊罗金刚大道场陀罗尼。极大尊重。为利益一切众生。更无有上。唯佛与佛共相传说。汝等应当一心受持。生希有想尔时阿难。于大众中。顶礼佛足。而白佛言。自我出家。恃佛骄奢。爱求多闻故未证。无为遭彼梵天。邪术所惑。已蒙如来神咒冥助。其力得脱苦难。唯愿世尊。垂愍一切。广为宣说。悲念此会。说诸咒者。及当来世现在轮回者。闻佛神咒。获大安乐。于时大地欻然震动。江河涌沸。日无精光。于虚空中。天雨七宝花。缤纷乱下。天诸香花。遍覆大地。天鼓自鸣。一切诸天。妓乐。歌咏。赞叹。遍虚空。香风四起。一切天仙。咸来云集。绕佛百千万匝。顶礼佛足。却住一面。合掌欢喜。生希有心。叹未曾有。瞻仰尊颜。目不暂舍。尔时十方诸佛。各敕一大菩萨。持诸花香。宝幢幡盖。并各将兢伽沙眷属。亦持香花。十方佛告大菩萨言。汝等持香花。于娑婆世界。供养释迦如来。传我教敕问讯起居时。诸菩萨承佛威力。来诣娑婆世界。至王舍大城众会之中。绕佛三匝。顶礼佛足。却住一面。以诸香花。散于虚空。作如是言。彼诸世尊。敕我来此问讯世尊。小病少恼。起居轻利。欲说大法。今正是时。唯愿世尊。为我等及一切众生说。尔时会中。一切声闻。菩萨。人天大众。龙神八部。普皆作礼。异口同音。而白佛言。世尊唯愿哀矜。为我渲说。我等乐闻。如来放光最胜自在力王秘密神咒。尔时世尊。已见十方诸佛菩萨人天请已。即入三昧。寂然不语。从肉髻中。涌出十道百宝光明。于光明中。又涌出千叶莲华。台上有化如来。结跏趺坐。莲华台中。其化佛顶上。复放十道百宝光明。遍照十方世界。一切毛孔。皆放香风。有大金轮在虚空中。转其光明中。皆遍示现无量百千兢伽河俱知那庾多金刚密迹诸大神王力士。擎山持杵。回天轮日。现大神通。衣甲晃耀。露仗刀剑。铁棒轮索。弓箭钓桌。戎器铃铎。螺贝旌节。旗幡幢盖。遍塞空中。或有雷电。震动大声。日月无光。一切天龙。不安其宫。皆宫来云集。一切猛兽背息毒心。普集大会。鬼神战标。互相安慰。大众仰观。怖畏欢喜。各求哀祐。
　　尔时化佛。无见顶相。于其光中。出大梵音。宣说如是。归命警悟群迷。即说偈曰。
　　南谟一切三世诸佛　　南谟一切诸菩萨
　　南谟声闻独觉等　　南无一切诸鬼神
　　各各明听我所敕　　今当宣说大神咒
　　一切闻者当欢喜　　恭敬作礼至心听

　　佛印都有三十二。菩萨印十。金刚一十二。天四十。天日月十九。鬼十一。陀罗尼八十六。
　　大佛顶陀罗尼心咒(亦名一切佛心咒)
　　唵(一)萨婆怛他揭多曼嘌帝(二)钵罗伐帝揭多婆曳(三)唵(四)奢摩演都么么(某甲)写萨婆跛闭瓢(五)莎悉底(二合)婆罗跛都(六)牟支牟支(七)毗牟支毗牟支(八)遮利遮利你(九)揭底(十)婆耶奇啰奶(十一乃解反)步地步地(十二)步陀步陀耶(十三)勃地利勃地利(十四)勃陀临(十五)萨婆怛他揭多颉嘌陀耶(十六)树瑟[齒*來](二合十七竹皆反)莎诃
　　大佛顶大心咒印
　　常作以二中指。苾于无名指后。二大指各捻。头指相拘。二中指于二无名指后。头指相柱。二无名指摘竖。二小指缚中指摘竖。即是不可思议。
　　大佛顶破诸法印(一名金刚威怒契与小佛顶破诸法印。亦大头金刚破诸契同)
　　以右手。作右中指屈。捻大指下文。大指缚中指直竖。头指无名指小指三指摘竖也。
　　大佛顶制一切神力不畏解法印
　　以二中指无名指。无名指小指。相叉于掌内。二大母指屈入掌内。二头指左押。右竖相叉。
　　已上三印用前咒。
　　大佛顶一切佛心咒印
　　一切诸菩萨咒印咒曰。
　　唵(一)跛折啰底(二)跛折啰(三)钵啰(二合)底瑟耻底输提(四)怛他揭多没陀罗(二合)地瑟吒那地瑟耻底莎诃
　　大佛顶大忿怒印
　　二大指直竖。二中指直上。头相柱。二头指小曲头当中指上节侧倚。二无名指小指并相叉。头出向外。
　　大佛顶缚大刀鬼印
　　以二大指直竖。左头指屈头。左大诸根外。右头指小曲二手中指下。三指总屈掌中。
　　大佛顶灌顶咒(又名大佛顶甘露咒)
　　唵(一)牟你牟你伐[口*(隸-木+士)](二)阿毗诜者咩(三)萨[口*栗]婆怛他揭多吽(四)么么(某甲)写萨婆苾地也(二合五)毗晒鸡(六)摩诃跛折罗(七)迦伐遮娆罗(二合八)没嘌(二合)娆地利(二合)底(九)怛他揭多颉利达耶(十)地瑟耻多跛折隶(十一)莎诃
　　大佛顶灌顶印
　　平身并脚。以右手向脾上垂。以左手头指无名指小指大指总屈。中指直立当额眉间。指甲[怡-台+命]之若人作法。
　　根本重罪皆得除灭咒曰。
　　唵(一)阿蜜嘌多筏折[口*(隸-木+士)](二)嚩啰嚩啰(三)钵啰嚩毗输提(四)唅唅泮泮屋屋莎诃
　　大佛顶甘露印。
　　苾右手中指于头指间。头指押大母指上节。大母指押小指甲上。若人作此印诵此咒。一切诸天将甘露灌。此人顶上不可思议。
　　大佛顶结界咒法
　　唵(一)阿密嘌多(二)毗卢羯你揭罗婆浴[剁-几+ㄆ]尼阿羯罗沙尼唅唅泮泮莎诃
　　大佛顶大心印契
　　以二中指相叉于掌内。二小指并竖。二大指并竖。二头指各押大指头。此印能摄一切心印。正法中能摄四种随心印。若作诸法自在无碍。先作此印诵咒四十九遍。然后使用。
　　大佛顶心中心咒
　　唵(一)跋折罗(二)跋罗跋罗(三)印地嘌(二合)耶(四)毗输达你(五)唅唅(六)噌嚧遮隶(七)迦嚧遮[齒*(企-止+米)](八)莎诃
　　若作此印念一切诸佛。一切诸佛至其人前。所有一切咒神卫护此人。是大护身也。并使役一切鬼神。若欲诵咒要。先诵佛心中心咒。护身用小佛顶甲印　以二手无名指小指并叉。于虎口中。出二中指。并竖二大指头指。各押中指背上节文。二大指捻二中指内文。上节侧大甲印。当胸前跷出印。若欲作坛。结此印诵咒。步坛结界。神悉皆自至。若不作此印。诸大鬼神王。破人结界。作法不成。结此甲印。咒四十九遍。以将印胸二膊印膝诰上。一切诸金刚众。皆悉侍卫。见是佛身。一切外道。尽其神力。所不能坏。其跓步准前。唯改二大指捻中指文。亦名大契印。若有恶人。恶兽结此印。诵咒四十九遍。八万四千金刚。百亿诸佛卫护咒师。
　　又要百亿诸佛同心印(一名佛转轮印)。
　　以无名指。二小指相叉于掌内。二大指并竖。二中指并摘竖。二头指各捻于中指背上节文。作此印时。百亿诸佛。百亿菩萨。百亿金刚。四天王神。军众。皆来护念。令证无上正等菩提。一切诸恶。若见持印。皆生慈顺。不起恶心。若王难兵难刀难欲害人者。结此印诵咒。四十九遍。恶贼自被缚。迷问告心。不解终不得觉知。此印甚大威力故。
　　佛顶身印。
　　反叉左右二无名指。二小指在于掌中直竖。二中指头相柱。屈二食指头。压中指上节背。并竖二大指捻中指中节侧。头指来去。即说佛顶心咒曰。
　　那谟萨婆若耶(一)唵(二)多他揭都乌瑟腻(二合)沙(三)阿那婆卢(轻)枳跢(四)谟郁地(二合五)帝殊罗施(六)呜[合*牛](二合)什代罗什代罗(八)驮迦驮迦毗驮迦毗驮迦(十)陀罗陀罗(十一)毗驮罗毗驮罗(十二)嗔陀嗔陀(十三)频陀频陀(十四)呜吽(二合)泮泮(十五)沙呵
　　破魔降伏印咒
　　准前身印。唯改二头指竖头相捻。以二中指各苾头指上节背侧。过头相柱。并屈二大指。入于掌内。先当顶戴。至心恭敬。至心诵咒曰。
　　唵(一)室唎(二合)夜(二)娑醯莎诃
　　奉请印。
　　准前身印。改二头指直竖。相去四寸半。并二大指直竖。去中指八分。诵佛顶心咒。至要第四遍。二头指渐渐屈入掌。咒满十一遍。及手印和南顶礼向内散去。奉请印。请作花光印。莲华捧足。亦名花光印。
　　二小指竖相捻。并二大指自余六指散开直竖。微曲指节。以开花势。咒满七遍。并屈二大指向掌内。即礼拜向内。散去莲华印。其座咒曰。
　　唵迦摩罗莎可(咒七遍)
　　洗净真言(通诸部用。此真言咒水七反)
　　唵跋折攞么尼驮利唅唅泮泮
　　入触处真言。
　　每上厕时用诵七遍。弹指三下。
　　唵矩噜驮难[合*牛]社
　　每吃食时。诵此真言七遍。并辟除毗那夜迦。
　　唵室利呜[合*牛]泮杀莎诃
　　净口真言
　　唵娑帝天神那罗婆帝吒莎诃
　　先每念诵。洗净念七遍。净身咒曰。
　　唵跛折罗么尼达唎吽泮吒泮吒娑诃
　　右从秽处过。诵此七遍。如香汤洗浴。仍灭罪触。
　　护身印咒(出如意轮法)
　　二头指二无名指二小指掌中右押左相叉。二中指屈头于二头背押相著。二大指并申捻二中指甲侧。咒曰。
　　唵勾露陀那虎[合*牛]绰
　　作此印诵。此咒三遍。护身往诸触处及上厕。如常有至一处。持土净手。并嗽口齿。右手大指头指中指。并微屈无名指。小指屈如钩。咒曰。
　　唵睹丽[矢*臣]噜[矢*臣]噜娑婆诃
　　作此印。承咒水七反。嗽口齿。并饮洒扫解一切金刚鬼神。吃两手反合掌背相著。当想嗔怒。诵咒二七遍。已急翻两手。正合掌已。又诵七遍。即以两手。急攉开之。
　　四天王真言曰。
　　那谟剌怛啰[口*室]哩夜耶(一)那谟折睹噜摩诃阇耶(二)鞞毗处吒[矢*臣](三)摩诃阇耶(四)毗卢博刍摩诃阇耶(五)地利阿室睹噜(六)娑陀耶娑陀耶诃底檀诃底檀勃陀婆底(七)菩提萨埵娑耶(八)钵剌底迦(九)勃陀三婆底苏利耶婆底(十)旃陀罗婆底(十一)醯醯底(十二)遮窒底(十三)虎虎摩诃婆底(十四)醯醯摩诃婆底(十五)娑婆斫刍目钳畔陀尼沙诃(十六)
　　结界[捺-示+土]契(出俱胝经是)
　　其契相。以左右二中指二无名指相叉入掌。右押左。左头指屈如钩。右头指直竖。二大指合面相著。即成妙真言曰。
　　唵准你泥枳逻耶莎诃
　　诵一遍。以契大指。触地一回。如草[捺-示+土]势。三度作印。
　　结外火院火界契
　　其契以左手蜜掩。右手背相重直竖。二大指相去二寸许。即成妙言曰。
　　唵阿三么只你[合*牛]莎嚩诃
　　诵三遍。以契右旋三度。即是。
　　唵吉多利吉
　　复次若患癞恶疮。若痛身。咒水七遍。浴身得愈。
　　复次若蜈蚣。蛇蝎。龙兽。虎狼。师子。马猪狗等咬。咒以水一遍洗其处。即灭。
　　复次有法。若被符昼咒诅[病-丙+猒]蛊成病者。咒芥子七粒。以打病人。打即自知厌处。又咒一遍。灌其顶上。得除差。
　　复次有人病。为鬼所作。当敕四天王。守护病人。咒石榴枝一遍打虚空中。令其病人道名字。
　　复次若娄疮病或一日二日发。三日发者。咒灰一把。以用围绕病人。即得除。差复次若有一切法不成验。皆由业障在身。取东流水咒七遍。以灌咒师顶上。即得神验。令彼咒神心生附著。复次咒师身中。若有障难者。取牛黄一分。咒之七遍。涂发际则得无障碍。复次若有毒药之所害者。咒蓝汁或井花水。咒一遍。以灌鼻中。即差。
　　复次井花水一升七遍。日初出时。向日自服之。诸病悉得愈。余水向日散之。天下众生。所有病障。皆悉消灭。
　　复次咒水一遍。及白芥子一粒。咒一遍。水散宅中。咒白芥子七粒。埋宅中。一切鬼神不取入。
　　复次有法。咒水一遍。以用灌顶。及洗面一切口舌官事消灭。人见欢喜。
　　复次有法。若涉大海江河山川旷野。咒水一遍。而去即无畏。
　　复次若山谷中林中空闲处。烧香散花。诵咒。一切诸佛。菩萨。天龙。鬼神。悉来现身。为说妙法。乃至授与神仙之药。
　　复次若患势风。头痛。面目热疼。咒苏酪蜜一遍。涂之即愈。
　　复次若有恶人。欲来相害者。日未出时。至心诵咒三遍。一切口舌恶人。自然消灭。
　　复次有法。欲求索他人财物。诵咒七遍往来皆得。
　　复次于净室中。烧香诵咒。一切天女悉皆现身。作天妓乐。供养咒师。或从求觅。天上饮食悉随意。
　　复次若人相憎嫉者。咒水一遍散彼两门上。俱生喜悦。
　　复次若卖买市易。咒孔雀毛一遍。持之行。得大利益。
　　复次若人卒死。经三日。咒二十一遍。复咒石榴枝。打顶上七下则活。
　　复次有人猝死。被鬼打者。咒水一遍。洒其面上。即得苏息。
　　复次若于塔中。或净室内。取其净土。和合栴檀。用作三级方坛。随其大小。以种种草花。布散坛上。取一琉璃瓶。盛满醍醐。
　　复以舍利七粒。置于瓶内。置坛上。作法之人。于其坛西。敷净席坐。至心胡跪。烧香散花。诵持大咒。不经七遍。尔时舍利。即放光明。照其行者。诵咒之人。至心顶礼发愿。取此醍醐。身自服之。一切障难。悉除灭。又取舍利。作囊盛之以用顶戴。一切诸佛菩萨天龙鬼神恒不远离。围绕守护。视之如佛。一切众生。见者欢喜。恭敬供养。
　　阿难。此法不可思议。福德力能。令众生无诸灾难。果报圆满。
　　复次若一切众生。见恶兽欲食之。诵咒指之。即伏不起。俱得解脱。
　　复次若黑月二十九日夜。向旷野冢间。烧香诵咒。即得毗舍阇鬼。而来顶礼。或将珍宝供养。若欲令使者看事。一切善恶悉知。阿难。我今为汝说大印陀罗尼母能破恶业。以二头指屈入掌中。以二大母指押头指中节文。上以下三指各合掌诵咒。此名佛顶光陀罗尼印。阿难复以右手大母指押中指节甲上。余指申之。名为如来善集陀罗尼印。
　　复次右手大母指。押二小指无名指甲上。余指申之。名为敕语印。如来当用此印。教化天人阿修罗等。佛告阿难。我灭度后。有人能日日诵此神咒七遍。应消一切极大重罪。获大善愿无边功德。譬如有人。以四天下珍宝布施修行檀波罗蜜。如是功德。百千万倍。不如于晨朝。佛像前。至心诵持。是咒七遍。功德福力。比前功德。百分不及。其一分乃至算数譬喻所不能及。是咒能令持者。速证圆满。菩提道场。十方如来。一切赞说叹汝。于来世成佛不谬。身光照曜。一切佛刹。阿难。在在处处。国土众生。随有此咒。天龙欢喜。风雨顺时。五谷丰熟。人民安乐。亦能镇一切恶星。随方变怪。一切灾障。悉皆不起。人无狂死。杻械枷锁。不著其身。尽夜睡眠。常无恶梦。阿难。是娑婆世界。有八万四千灾变恶星。二十八大恶星而为上首。复有八大恶星。以为其主。作种种形。出现于世界。能生众生。种种灾异。有此咒地。悉皆销灭。若能持者。获大安稳。十二由旬。成结界地。诸恶灾祥。永不能入。是故如来。宣说如是。秘密无上陀罗尼神咒。住首楞严三昧。说不能尽。与阎浮提作大依止。贫者之宝。聚病者之良药。盲者之导师。菩提之大道。无复障碍。一切饿鬼。贫穷众生。得大富乐。牢狱禁闭。皆得解脱。阿难若人散乱心。非三摩地。心暂忆持是咒。一切菩萨。金刚。声闻。缘觉。仙人。龙神八部。常来营卫。何况决定。菩提心生。生不生药叉罗刹家。及一切阿修罗家。乃至饿鬼畜生等。有形无形。有想无想。有足无足。蚖蛇蝮蝎。蠢动含灵之类。如是恶处。一经于耳。皆悉不再受。是身若读诵。若书写解说带佩。若藏诸色。供养劫劫。不生贫穷下贱。所生恒识宿命智。富贵自在。当来得诸天宫中生。是故能令破戒之者。戒根清净。不精进者自成精进。无智惠者便成智惠。不净者不斋戒。如是皆悉具足庄严。善男子。未诵咒时。破持咒之后。众破戒罪。无间轻重。一时消灭。纵经饮酒。食啖五辛种种不净。能令一切金刚。诸佛菩萨。天仙鬼神。龙王八部。不将为过设著不净破弊衣服。坐卧净处。及不净处。悉同清净。纵不作坛。不入道场。亦不行道。但诵咒还同入坛。行道功德。无有异也。
　　唤一切菩萨咒。
　　唵婆慎若波多沙诃
　　以左右手。合掌当心上。胡跪坐。以左手中指。屈押右手中指中节背上。二大母指向前。余指合之。若咒师未作坛。但每作此印。向佛前。诵咒七遍。烧香顶礼。即诵。灭八十劫重罪。

　　　　大佛顶如来放光悉怛多钵怛罗诸菩萨万行品第二

　　尔时佛说咒以次说印法。告菩萨大众言。汝等诸天鬼神。一切胡跪合掌。咸作是言。我等今者。愿乐守护。而说咒曰也。
　　唤不空罥索菩萨印咒曰。
　　唵伊醘伊醘萨低耶波多曳莎诃
　　以左右手。小指相叉向。二大指屈在掌中。余指散之。诵前咒七遍。若作坛了。即先作此印。每日诵前咒。供养菩萨。灭破戒罪。
　　唤马鸣菩萨印咒曰。
　　唤马鸣菩萨时须向日。嘘口含水。向日噀之。即诵仰印。
　　唵萨婆毗耶忿流忿流头豆头豆头豆头豆咄力咄力咄力咄力莎诃
　　以左右二掌。十指相叉。合掌当心。诵七遍。顶礼菩萨。求聪明。若每日作此印。供养菩萨。灭愚痴罪业。
　　唤观世音菩萨印咒曰。
　　唵萨婆萨埵毗耶呵毗耶呵莎诃
　　以左右二手。脘相著。十指相去三寸。如莲华开。供养菩萨。若人每日仰印供养。灭八万劫生死之罪。
　　唤文殊师利菩萨印咒曰。
　　唵曼殊室利耶波多曳娑诃
　　以左右二手。无名指在掌。二中指直竖。二大指向前。相去一寸来去。若人每日作此印。供养菩萨。千劫罪。
　　唤龙树菩萨印咒曰。
　　唵萨婆沤波提莎诃
　　以左手掌仰向。右手脘上。右手掌覆。二掌背相背如蛇口。若人遇毒龙蛇伤。作此印向之唤千手手眼菩萨印法咒曰。
　　唵扇泥阿波曳沙诃
　　以左右二手。中指相叉。二无名指相钩在掌中。二大指屈小曲。二头指相交在押右。二小指相交合掌。若人每日。作此印供养。灭千劫之罪。若作法时用此印。唤菩萨。
　　唤虚空藏菩萨印咒曰。
　　唵萨婆多毗耶周流周流莎诃
　　以左手五指。小屈当右手掌中。左手五指直竖。若人每日作此印。供养菩萨。灭二十劫生死之罪。
　　唤地藏菩萨印咒曰。
　　唵噜呵噜呵噜呵莎诃
　　以右手。中指已下屈在掌中。二指直竖。左手五指忿拳两脘相向。若人每日作此印。供养菩萨。灭千劫罪。
　　唤日藏菩萨印咒曰。
　　唵萨婆婆多曳莎诃
　　以左右二手合脘。十指相叉。合掌当心。若人每日作此印。供养菩萨。灭千劫罪。
　　唤龙仙菩萨印咒曰。
　　唵婆提多婆多曳莎诃
　　以左右二中指相叉在掌。二无名指相叉。二小指相钩。二大指柱。二头指合脘。若人每日作此印供养灭千劫之罪。

　　　　大佛顶如来放光悉怛多诸金刚品第三

　　唤金刚藏王金刚军主印(亦唤金刚母同咒曰)。
　　室哩(二合)智缚社罗波尼娑罗驮摩诃肥地耶(二合)罗社婆罗惮多罗摩战荼[月*巳]地也罗社伊呬伊呬皤伽畔尸伽兰
　　若作法安置讫。三回绕坛。作弹舌声。一切金刚。各守本位。一切鬼神。无敢入内。
　　唤央俱尸金刚咒曰。
　　唵嚩社罗央俱尸波多曳沙诃
　　反叉二无名指。二小指在掌中竖。二中指头相柱。二头指苾在二中指背后第三节下。头相柱。并二大指附中上合脘。大指来去。
　　唤吒诃娑金刚咒(亦名大笑金刚)。
　　唵缚社罗吒沙诃娑(引)那摩伊呬伊呬沙诃
　　以二中指各苾在二无名指头相柱。二小指头开直竖。相去一寸许。二大指押二无名指第二节侧文。合脘脘头指屈。头相柱。头指来去。
　　唤大摧碎金刚印咒曰。
　　唵缚社罗缚社利尼瞿致尼槃陀驮遮槃陀驮遮吽泮吒莎呵
　　以二小指苾于二无名指背竖二无名指相柱头。二大指并屈头入中指节头指来去。
　　唤商羯罗金刚咒曰。
　　唵缚社罗适商迦罗诃耶诃耶那槃那槃陀泮吒陀吒陀
　　反叉两手中指无名指小指右押左。二无名指于中指背后相交。二中指直竖。头侧相柱柱。头指钩无名指头。二大指捻二中指头。齐以二中指大指头柱。顶上面作嗔色。
　　唤马头金刚印咒曰。
　　唵波罗毗悉多嚩社罗尼嚩嚩支沙诃
　　咒白芥子。绕坛。两手从中已下三指向外相叉。各缚著手背合掌。二食指直竖。相去五分许。并二大指相著。各屈一节。勿著食指。头指来去。
　　唤尼蓝婆金刚印咒曰(亦名大青面)。
　　唵缚社罗药叉耶啰社吽吽泮吒莎呵
　　以左手中指以下三指屈在掌中。右手亦然。二头指相柱。二大指来去。
　　唤乌枢沙摩金刚印咒曰。
　　唵悉驮室毡茶缚社罗矩噜盘驮盘驮吽吽泮吒
　　以左手叉腰。四指向前。右手作拳。头指直竖。作期克鬼印同。
　　唤火头金刚印咒曰。
　　唵缚社罗波尼驮诃驮诃吽吽泮泮
　　左右二手并仰。二手大指屈押二甲指上节。二大指来去。
　　唤金刚童女印咒曰。
　　吽吽缚社唎尼波多曳莎诃
　　以童子印背之右押左。即是若人每日作此印。吉口舌。
　　唤金刚连锁印咒曰。
　　吽吽缚社罗诃那诃那盘驮诃盘驮诃吒
　　十指各向内急挽。若覆之即为内印。若但作此印。一切鬼自去。
　　唤苏悉地金刚印咒曰。
　　唵苏悉地伽罗伽罗莎呵
　　反叉后二指掌中并竖。二中指头相柱小曲。二头指各在二中指背。头当中指第三节。勿著小许。并二大指头捻中指第二节。头指来去。

　　　　大佛顶如来放光悉怛多诸天品第四

　　唤最胜天王印咒曰。
　　唵健尼迦罗社泮
　　起立地。二脚相离二尺许。脚指并齐。左右手中指屈。中指节在掌中。次并二大指押上。左右头指无名小指头背著。三指侧皆开合腕。以二大指下节。当额上著。头指向上。若作法。怖有恶魔常来。此印绕坛。
　　唤帝释天众印咒曰。
　　唵室利地[月*巳]曳印。驮罗吽泮
　　以二无名指交在掌中。二大指押柱二中指中节。二头指相去三寸。二小指头相柱。二头来去。若作此印。供养帝释。令人贵灭罪。
　　唤东方天王印咒曰。
　　唵提破罗吒波多曳莎诃
　　左右二手并作拳。二大指直竖。右手拳重左手拳上。若人作此法。用此印法结界。天王即来。
　　唤南方天王印咒曰。
　　唵毗噜泽迦[月*巳]地曳沙诃
　　如东方天王印。唯改右手中指直竖。大指屈入掌。若作法时。用此印。天王即来。
　　唤西方天王印咒曰。
　　唵毗噜博叉[月*巳]地也波多曳沙诃
　　此如南分天王印。唯改大指开如虎口也。大指来去。若欲作法时唤龙。
　　唤毗沙门天王印咒曰。
　　唵毗沙门那波多曳莎诃
　　如西方天王印。屈头指入作拳。大指来去。若作法欲召药叉神。先唤毗沙门天供养。然后召药叉。皆重拳为印。相重叠于膝上。
　　唤毗纽天印咒曰。
　　吽吠驮婆曳[月*巳]地耶波多曳沙呵
　　以左手五指把右手五指。以右手大指来去。若作法时。召此天人入界中。
　　唤毗首羯磨天印咒曰。
　　吽吠噜迦吒波多曳沙呵
　　以右手作如来敕印。召六天。以大指捻无名指甲上。并小指甲押上头。中指直竖。指来去。若作法时。以此天当刀。
　　唤梵天印(印同前)咒曰。
　　吽毗噜提婆多曳莎诃
　　若作法用唤此天。供养守香花。
　　唤炎摩天印(印同前)咒曰。
　　吽[月*巳]地炎摩耶婆多曳沙诃
　　若作法时。咒水入坛。用此天当衣(或夜)。
　　唤兜率天(印同前)咒曰。
　　唵釰铠[月*巳]地曳沙呵
　　若作法时。唤此天当花。
　　唤功德天印(印同前)咒曰。
　　唵室唎耶哆[月*巳]地曳沙呵
　　若作法时。唤此天。求供养乞恩福。
　　唤天大辩才天印咒曰。
　　吽吽[月*巳]末利[月*巳]波渠利波多曳沙呵
　　以左右手合掌屈。二中指相叉入掌来去。若人供养此天。令人利口辩才多智惠。召令入坛中。
　　唤母子鬼天印咒曰。
　　唵波波呵利底波耶波多曳沙呵
　　以大辩才天印。同唯改二中指直竖。二无名指相交入掌。二小指小交。二大指来去。若沐浴时。咒水入沐浴。

　　　　大佛顶如来信印召一切小天咒印法品第五

　　召一切小天咒法。以右手中指直竖。余指作拳。左手亦然。二手合腕。去心胸八寸。右手中指小屈押左中指节来去。动勿令急。
　　唤一切星天咒曰。
　　吽他呵梵波多曳莎呵
　　一切日天咒曰。
　　吽驮罗末底波多曳莎呵
　　一切月天咒曰。
　　吽苏摩底波多曳莎呵
　　一切水天咒曰。
　　吽乌驮迦底波多曳莎呵
　　一切火天咒曰。
　　吽阿迦尼波多曳莎呵
　　右以此并用如来信印。各诵咒多各诵咒多如来顶印。召一切龙鬼神品。
　　以前信印不改。唯更以头指如中指交。亦右押左。头指来去。中指不倾动。
　　召阿修罗军众咒曰。
　　唵阿素罗部哆曳沙诃
　　召一切阿修罗王咒。
　　毗摩质多罗阿素罗波哆曳沙呵
　　召一切龙王咒曰。
　　唵沤波难驮波多曳莎呵
　　召一切药叉众咒曰。
　　唵占婆罗药叉波哆曳莎诃
　　召一切罗刹军咒曰。
　　唵什婆罗刹婆莎呵
　　召一切乾闼婆军咒曰。
　　唵萨军干地缚婆哆曳沙呵
　　召一切大黑天军众咒曰。
　　唵摩诃迦罗吽吽莎呵
　　召一切紧那罗军众咒曰。
　　唵萨婆紧那罗波多曳莎诃
　　召一切莫呼洛伽咒曰。
　　唵萨婆莫呼洛伽婆哆曳莎呵
　　召一切迦楼罗咒曰。
　　唵萨婆迦楼罗波哆曳莎呵
　　召一切女药叉咒曰。
　　唵萨婆毗蓝婆波多曳莎呵
　　召一切女军罗刹咒曰。
　　唵萨毗地曳迦波哆曳莎呵
　　召一切龙女军咒曰。
　　唵婆提提哆[月*巳]地耶莎呵
　　召一切木神咒曰。
　　唵毗室支婆哆曳莎呵
　　召一切花果神咒曰。
　　唵吠婆毗支哆曳沙诃
　　右以前鬼神。若作法时。唤供养作徒众。先须自作如来顶印。敕之不尔又人之。

　　如来口印召一切药叉将军品第六

　　以左右二小指交入掌。二无名指二中指相柱头直竖。头指小开相去一寸半许。二大指押二中指节。二大指来去。作此印。召将军护坛。召散指大将咒曰。
　　唵散支迦毗耶呵毗耶呵波多曳沙呵
　　召阿吒婆拘大将咒曰。
　　唵哆[打-丁+聿]哆勃律波罗勃律者缬迷沙呵
　　召摩尼跋陀咒曰。
　　唵摩尼跋陀罗波多曳沙呵
　　召鸠槃荼王咒曰。
　　唵鸠槃荼波多曳沙呵
　　召遮文荼咒曰。
　　唵户噜户噜遮文荼沙呵
　　召尼蜜利咒曰。
　　唵祢蜜唎波多曳沙呵
　　召那吒鸠伐罗天王咒曰。
　　唵那吒俱伐罗可可可可吽波多曳莎呵
　　尔时大自在天。将诸眷属。来诣佛所。白佛言。世尊。我今亦愿守护法坛。令作法。人速令成大验。我今将印奉世尊。愿垂纳受咒曰。
　　吽[月*巳]噜驰吽摩曳沙呵
　　世尊。我神咒。若一切鬼神无有犯者。一切官事休息。一切怨家自然犯解。若欲作法。入坛之时。当呼我。我即如一念项。即至其所。为作守护。以二无名指相柱直竖。二小指二中指二头指并相交入掌中。合腕向前。
　　唤三十二天众印咒曰。
　　唵婆孙驮利驮那陀若波罗波罗多你沙诃
　　合腕二头指反叉。在掌中押左右二中指押侧。大指来去。欲作法时先作此印。印地已然作契借地作坛。若人每明旦平旦。唤一切天施食供养。令人大富来财。
　　尔时佛告大众。当知若我灭后。有依我法中作坛。供养诸天菩萨十方佛者。汝等并同借地。佛言。若欲有作此佛顶坛者。择得地烧香。启告十方诸菩萨。天龙鬼神了。即烧沉水香。设食供养。先尽地契满三日。然后穿去恶生。筑坛借地。如莲花十二叶不须出根。以白粉尽了。以香供养。诵大佛顶二十一遍。每日日末时即诵七遍。又礼四拜。佛言。三日满去土。取净一土。咒土百八遍。了即筛土。筛土了和香。借地契食。槃畔用筑坛。口常诵咒。手须筑土。若土干可煎十种香。汁和土方圆依坛。经上筑了。即以绢方八尺。以咒二十一遍画佛顶敷盖坛上。佛顶契作两莲华无根。作一天如菩萨形。右手执白拂。左手执如意珠。一脚踏一花。上衣并用白衣。璎珞天冠。花槃香盘。佛顶契三日。盖之了。即作天契。亦于绢上。如前法画作十二莲华。并白粉花花上作五色云。直上云中。作金刚八手。各持刀仗走于云。金刚火耸上至头。金环钏花无根无契。金刚先云起。十二叶花各一叶。天契三日。日即去须衣。前绢上画名结契。亦名集契。其契契十二叶莲华无根。花上作一神。如佛面头。有大上耸八手四足。坐在花中。手各执宝杖。当前二手。作召信印印同如来信印。张在坛上。一日一夜。诵咒绕坛。设召天龙鬼神。末须召菩萨佛。
　　或本题云大佛顶如来放光大神力都摄大威德记最胜金刚三昧咒法。

　　大佛顶如来放光法卷第二

　　　(朱)此书似误多以他本可校之
　　　(朱)干时□□三年十二月
　　　　　校了
　　　延久三年十二月十丑□□写了

