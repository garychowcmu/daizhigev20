  诸佛境界摄真实经
　　唐 般若译




　　诸佛境界摄真实经

　　　　罽宾国三藏沙门般若奉　诏译

　　序品第一

　　如是我闻。一时佛薄伽梵。妙善成就金刚威德三摩耶智种种希有最胜功德。已能获得一切如来灌顶宝冠。超过三界。已能证入一切如来妙观察智大瑜伽法。无碍自在。已能成就一切如来微妙智印。于所作事。善巧成就诸有情类种种愿求。随其所乐。皆令满足。大慈毗卢遮那如来。体性常住。无始无终。三业坚固。犹若金刚。十方诸佛。咸共尊重。一切菩萨恭敬赞叹。
　　时薄伽梵。住妙高山顶三十三天帝释宫中摩诃摩尼最胜楼阁。三世诸佛常说法处□□柔软如兜罗绵。白玉所成色莹珂雪。有妙楼阁七宝庄严。宝铎宝铃处处悬列。微风吹动出微妙音。缯盖幢幡华鬘璎珞半满月等而为严饰。光明照曜遍于虚空。无数天仙咸共称赞。与大菩萨摩诃萨众。十六俱胝那庾多百千菩萨眷属俱。其名曰金刚藏菩萨。金刚弓菩萨。金刚善哉菩萨。金刚胎菩萨。金刚威德菩萨。金刚幢菩萨。金刚笑菩萨。金刚眼菩萨。金刚受持菩萨。金刚轮菩萨。金刚语言菩萨。金刚羯磨菩萨。金刚精进菩萨。金刚摧伏菩萨。金刚拳菩萨。如是等十六菩萨摩诃萨。一一各有一亿那庾多百千菩萨。以为眷属。复有四金刚天女。其名曰金刚烧香天女。金刚散花天女。金刚然灯天女。金刚涂香天女。如是等金刚天女。一一各有一千金刚天女。为眷属俱复有四金刚天。其名曰金刚钩天。金刚索天。金刚锁天。金刚铃天。如是等金刚天。一一各有一千金刚天。为眷属俱。复有忉利天主释提桓因。大梵天王。摩醯首罗等诸大天王。及三十三天无数天子。无量俱胝那庾多诸天婇女。种种歌舞一心供养。复有恒河沙数无量无边一切化佛。现阎浮提遍满虚空。一一如来。示现无边广大佛刹。彼佛刹中。一一如来。无量无数海众菩萨贤圣围绕。说此大法。
　　尔时毗卢遮那如来。尽虚空界。常住不变。观察海会。如大象王。入于遍满一切虚空觉悟本性智慧希有金刚三昧。入三昧已。从胸臆中放青色光。照于东方无量世界。如绀琉璃。从其面门乃至足指。一一毛孔发青色光。此等光明合成一色。靡不周遍。下至阿鼻地狱。上至阿迦腻吒天。彼诸世界。无量化佛。一一化佛示现无边广大佛刹。彼诸佛刹中。一一如来。无量无边海会菩萨大众围绕。说此大法。黑闇世界无日月处诸有情等。乃至生盲悉蒙光照。得见毗卢遮那如来一切化佛。永尽众苦受无量乐。
　　尔时如来从定起已。复入一切虚空极微尘数出生金刚威德大宝三昧。入三昧已。从右肩上放金色光。照于南方无量世界。从顶至足。一一毛孔放此光明。如是光明合成一色。照于南方靡不周遍。彼诸世界无量化佛。彼等诸佛示现无边广大佛刹。彼等佛刹一一如来。无量无边海会菩萨大众围绕。说此大法。黑闇世界无日月处一切众生。乃至生盲悉蒙光照。得见毗卢遮那如来及以化佛。众苦皆除受无量乐。尔时如来从定起已。复入一切如来诸法本性清净莲华三昧。入三昧已。从其背上放红莲华色光。照于西方无量世界。乃至一切毛孔放红莲华色光。遍照西方尽虚空界。合成一色靡不周遍。彼等世界无量化佛。彼诸化佛现不可说广大佛刹。彼等佛刹一一如来。无量无边海会菩萨大众围绕。说此大法。黑闇世界无日月处一切众生。乃至生盲悉蒙光照。得见毗卢遮那如来及以诸佛。永灭众苦受无量乐。
　　尔时如来从此定起。复入一切如来摩诃菩提金刚坚牢不空最胜成就种种事业三昧。入三昧已。从左肩上放五色光。照于北方无量世界。一切身分乃至毛孔放五色光。遍满北方尽虚空界。合成一色靡不周遍。彼诸世界无量化佛。彼诸如来示现难思广大佛刹。彼等佛刹。一一如来。无量无边海会菩萨大众围绕。说此大法。黑闇世界无日月处一切众生。乃至生盲悉蒙光照。得见毗卢遮那如来及十方界一切诸佛。是等众生。永离众苦受无量乐。
　　尔时如来从此定起。复入遍满一切极虚空际现诸境智能善调伏尽众生界最胜三昧。入三昧已从于顶上放白色光。照于十方无量世界一切佛刹。靡不周遍。前之所放四种光明。从四方来入此光内。遍满虚空。微尘沙数诸佛菩萨无边诸天众。见是光明叹未曾有。各作是念。以何因缘现此瑞相。
　　尔时佛薄伽梵。无始无终寂静大圣主。护念众生。最胜大仙。拥护世界利益有情。能为父母拔生死苦。有大方便最胜安乐。大慈大悲具他心智。大毗卢遮那如来。观察大众心之所疑。普告一切大会诸菩萨摩诃萨言。谛听谛听善思念之。我今演说摩诃瑜伽诸佛秘密心地法门诸佛境界摄真实经。永断汝等所有疑网。唯修此法得成佛道。此法善能引导一切菩萨摩诃萨。坐菩提树。此法即是诸佛根本。是法能灭一切恶业。是法能满一切所愿。是法能竭一切众生生老病死忧悲苦海。是法能过生死旷野。是法能静生死波涛。此法即是诸佛种子。此法即是建大法幢。此法即是大师子座。此法即是无上法轮。此法即是能照生死长夜黑暗。大智慧炬。此法即是吹大法螺。此法即是击大法鼓。此法即是大师子吼。能摧外道。
　　尔时大会无量无边一切化佛。十六俱胝那庾多诸菩萨摩诃萨。忉利天主释提桓因。娑婆世界主大梵天王。夜摩天子都史多天子。乐变化天子自在天子。及以他方无数世界。百千万亿俱胝那庾多天子。亲对佛前。闻诸佛境界大瑜伽大乘对法诸佛秘密摄真实经名。欢喜踊跃得未曾有。心生爱乐。各各脱身所著天衣。手执衣裓。旋转空中以供养佛。亦以天曼陀罗花摩诃曼陀罗花。曼殊沙花摩诃曼殊法花。供养诸佛及诸大会。复以诸天上妙伎乐百千万种。于虚空中供养诸佛。复雨天上种种妙花。所谓瞻卜迦花。苏摩那花。阿提目多迦花。婆利师迦花等。供养于佛及诸大会。尔时大众闻此经名。无量众生获大利益。恒河沙众生得无生法忍。或有菩萨得欢喜地。或有菩萨得离垢地。或有菩萨得发光地。或有菩萨得焰慧地。或有菩萨得难胜地。或有菩萨得现前地。或有菩萨得远行地。或有菩萨得不动地。或有菩萨得善慧地。或有菩萨得法云地。复有无量无边诸天子等。发菩提心。永不退转于阿耨多罗三藐三菩提。

　　　　诸佛境界摄真实经出生品第二

　　尔时佛薄伽梵大毗卢遮那如来。住普贤心。顶上宝冠现难思事。一切化佛影现其中。是诸如来大观自在。得大法智波罗蜜多。一切如来毗须羯磨不空无碍。能所作事皆得善巧。一切心愿无不满足。依大神力。一切佛体安自心中。庄严法身。
　　是时如来。入一切诸佛普贤菩萨三摩耶出生金刚萨埵广大威德三昧。从定起已。于自心中出生秘密真言曰。
　　
　　尔时毗卢遮那如来。说此诸佛境界真实瑜伽秘密心地法。时十方无量无边诸佛刹土。六种震动。妙高山顶三十三天帝释宫中大摩尼宝最胜楼阁。亦复震动。天雨曼陀罗花摩诃曼陀罗花。曼殊沙花摩诃曼殊沙花。而散佛上及诸大众时诸大众。见此十方无量无数恒河沙等诸佛刹土六种震动。并见妙高山顶帝释宫中大摩尼宝最胜楼阁六变震动。而作是念。今者如来现大神变。以何因缘。而有此瑞。尔时如来。知诸大会心之所念。而告之言。汝等于此莫生疑惑。我今已说是深妙法。三世诸佛心中之心。一切佛法摄入此经。一切佛法从此经出。是法名为一切如来真实境界大乘瑜伽微妙对法。此是一切如来之心。金刚真言最胜秘密。
　　尔时从诸佛心。出是法已。即是时薄伽梵普贤陀罗尼此秘密法。变成无量无数圆满月轮。此满月轮。能令众生大菩提心皆得清净。此等无数圆满月轮。在于一切如来左右。从此月轮。现诸如来无量无数大智金刚。此大智金刚从满月出。复入毗卢遮那如来心中。依金刚萨埵三昧妙坚固力。及一切如来大威德力故。无量无数智慧金刚。合成一聚。量等虚空。现大光鬘。如是光鬘。即得变成一切如来妙身语意坚牢智性五股金刚。从诸佛心出。住于毗卢遮那如来两手掌中。从此金刚。出种种色光金刚相貌无量无数光明。遍满一切世界。平等无碍。此金刚光复从口出。现十方界微尘数等一切如来无碍法身遍法界海。以何因缘遍满法界。谓诸如来。得平等慧及大神通。现能觉悟一切众生。令发无上大菩提心。善能成就普贤难思种种妙行。一切如来因种性力。善能亲近恭敬供养。大菩提树。能灭一切恶魔波旬。证大菩提。自能觉悟能转无上最妙法轮。乃至能护尽虚空界一切众生。能作一切利益安乐。一切如来善能成就大智神通最胜悉地。一切如来善能示现种种神通。依普贤三昧体。及金刚三昧微妙坚牢和合力故。出现普贤大菩萨身。尔时普贤菩萨。立于毗卢遮那如来心中。而说偈言。
　　善哉希有我普贤　　妙体坚固真实性
　　由坚固力无形相　　为利生故现生身

　　尔时普贤大菩萨。从毗卢遮那如来心中出。对诸佛前。坐月轮中。右手执金刚杵。转于掌内。是时毗卢遮那如来。入一切如来金刚不坏智大三摩耶三昧。依是三昧力。为普贤菩萨令得诸佛戒定慧解脱解脱知见蕴微妙大法轮。利益众生。大方便力智大三摩耶。救护一切尽众生界。一切自在主。一切大安乐深心爱乐。乃至一切如来平等性智。最胜神通。大乘对法。最胜悉地。如是等果。是一切如来悉地。金刚为欲授与普贤大菩萨手故。为欲授与一切如来转轮王体故。为欲授与一切如来不可思议佛事业故。为欲授与宝冠白缯灌顶故。毗卢遮那如来。以自两手授与金刚印。时一切如来。与名字灌顶号金刚手。尔时金刚手菩萨摩诃萨。得此金刚已。右手执金刚杵。转于掌中。安置当心。而说偈言。
　　此是一切诸如来　　最胜金刚大悉地
　　诸佛授我以两手　　无相现相为利生

　　　　诸佛境界摄真实经金刚界大道场品第三

　　尔时金刚手菩萨摩诃萨。承佛威神。观察十方无量无边尘数世界一切众生。如观掌中阿摩勒果。为众生故。生大悲心。即从座起。偏袒右肩。右膝著地。而白佛言。世尊一切世间诸有情类。或有贪著财宝。或有贪著饮食。或有贪著五欲憎嫌三宝。或有爱乐歌舞恣情游戏。是等众生。未曾见闻真实妙法。入于邪见外道法中。而不修习诸佛梵行。彼诸众生。广造恶业作地狱因。一切余法不能救度。唯有金刚界大曼陀罗无上大法。善能救护。何以故。若有众生造种种罪。当堕地狱饿鬼畜生。及八难处。唯有此法而能拔济。若有众生希望一切最胜安乐。唯此秘密善能圆满。复有众生爱乐正法。愿求一切如来净戒三昧智慧最胜悉地。此秘密法为方便行。曾多佛所修种种行。求于禅定解脱等果。如是众生易入此曼陀罗。即便证得阿耨多罗三藐三菩提。何况世间福乐果报。今者世尊。发起最胜大慈悲心。为斯等事。今当演说陀罗尼法。
　　尔时佛薄伽梵。告金刚手菩萨言。善哉善哉金刚手。如是如是如汝所说。汝起大悲。为未来世一切众生。示如实道。善男子谛听谛听善思念之。我今为汝。次第广说此曼陀罗大道场法。善男子若有修学诸佛境界此金刚界瑜伽大曼陀罗法著。最初第一作何等事。瑜伽行者最初入道场时。先结灭罪印。以左右大母指头指。更互相叉。以左右中指。直竖。次以二中指头相屈。更互拄著。其左右无名指小指。如大拇指头指。更互相叉。即持真言。如此名为三业秘密真言曰。
　　
　　持一遍已。作如是想。一切诸法本性清净。我及众生亦本性清净。作是想已。
　　复次瑜伽行者。结金刚合掌印。先合二掌。次十指头更互相叉。以右押左。即是金刚合掌印。一切印法皆从此生。持真言曰。
　　
　　持真言已。印身五处。一顶上。二右肩上。三左肩上。四心上。五喉上。于时行者。以此金刚合掌之印。加持五处。即时身上被金刚甲。行者及弟子。身心坚固悉得安稳。一切恶鬼毗那夜迦。不得其便。
　　复次喻伽行者。结金刚缚印。不解其前金刚合掌印。左右十指更互相握。以右五指坚握左手。以左五指坚握右手。如缚著相。持真言曰。
　　
　　最后三字。重持三遍。每习三字一遍。左右中指直竖。弹指一遍。如是至三。于时行者。持真言已作想。我身及诸众生身中所有一切烦恼。悉皆除灭。内外清净犹如虚空。堪为诸佛。菩萨住处。一切毗那夜迦诸鬼神等。悉皆远离。四摄十善十波罗蜜。一切善业皆随圆满。犹如众流入于大海。作是想已。
　　复次瑜伽行者。将入道场。双膝著地合掌礼拜。结觉起印。先结金刚拳。次以左右小指更互相钩。以右钩左。次舒左右头指。其头相拄。而作是想。如今毗卢遮那如来。敕于十方世界微尘沙数诸佛菩萨及贤圣众。令止一切三昧说法等事。来集道场观察行者。同共摄受利益众生。作此观已仰印向外。持真言曰。
　　
　　复次瑜伽行者。结金刚拳印。先以左拳。安心之上。次以右拳。出于外边。次舒左拳头指。又舒右拳头指。向外。持真言曰。
　　
　　持此真言一遍。即作此想。逐我身中并道场内所有。毗那夜迦一切恶鬼神等。行者持此真言时。右拳头指。向外摇动。是驱逐相。即名遣出魔等已。
　　复次瑜伽行者。结金刚钩印。先作金刚缚印。次舒右手头指。少屈。想作钩印。请诸佛菩萨一切圣众。持真言曰。
　　
　　才持此真言。一切诸佛菩萨圣众降临。
　　复次瑜伽行者。作集会印。先以两手结金刚拳。次以左拳安右上。次以右拳。上交臂束心。即作是想。一切如来菩萨圣众。皆悉集会。作此观已。持真言曰。
　　
　　持此真言已。即作是想。诸佛菩萨既集会已。发欢喜心。不摇两臂。唯以左右拇指头指。三遍弹指。尔时如来而说偈言。
　　定慧二翼金刚拳　　交臂束心精进力
　　弹指发声遍法界　　谛观普请诸如来


　　诸佛境界摄真实经卷上



　　诸佛境界摄真实经卷中

　　　　罽宾三藏般若奉　诏译

　　金刚界大道场品之余

　　复次瑜伽行者。作如是想。诸佛菩萨今当降临。示现威德大神通力。作此想已。复应观察释迦如来成道之法。如释迦菩萨。近菩提树一由旬内。修诸苦行。满足六年愿成佛道趣菩提树坐金刚座入金刚定。尔时毗卢遮那如来。观见是已。至菩提树金刚道场。示现无数化佛。遍满虚空犹如微尘。各共同声告菩萨言。善男子云何不求成佛之法。菩萨闻已。虔恭合掌。白佛言。我今未知成佛之法。唯愿慈悲示菩提路。时诸化佛告菩萨言。善男子心是菩提。当求自心。恒沙诸佛异口同音。说法身求心真言曰。
　　
　　尔时菩萨闻是法已。结金刚缚印。二手相叉作拳。安之当心。一心观察真言义趣。白诸佛言。我得是法。时佛问曰。得何等法。菩萨答言。心是菩提。我得是法。诸佛告言。更复微细观察分别。菩萨白言。心意识法。入诸烦恼。共相和合。不可分别。然诸法中。求心心所。悉不可得。五蕴法中。求不可得。十二处中亦不可得。十八界中亦不可得。乃至十八空中亦不可得。蕴处界法一一分别。一切法体无我我所。补特伽罗无我我所。心心所法本来无生。亦无灭处。于诸世间一切心中。亦不可见。内无外无。中间亦无。过去心不可得。现在心不可得。未来心不可得。犹如幻化无有差别。我今自证皆悉如是。世尊如我解者。心心所法本来空寂。依何等法求成佛道。诸佛告言。心心所法和合之时。自觉苦乐。名自悟心。唯自能觉他所不悟。依止此心立菩提心。
　　复次瑜伽行者。如彼菩萨。观察心已。结加趺坐。作金刚缚印。安之当心。闭于两目。谛观自心。口习求心真言。意想秘密之义。尔时世尊而说偈言。
　　行者想月轮　　定中普礼足
　　唯愿诸如来　　示我所行处
　　诸佛同音告　　汝应观自心
　　既闻是语已　　如教而观察
　　久住谛思惟　　不见自心相
　　复想礼佛足　　白言最胜尊
　　我不见自心　　此心为何相
　　诸佛咸告语　　心相难测量
　　授汝心真言　　如理谛观察

　　复次瑜伽行者。结金刚缚印。作菩提心相状之观。并习真言。是诸化佛。告菩萨言善男子应发无上大菩提心。菩萨问言。云何名为大菩提心诸佛告言。无量智慧犹如微尘。三阿僧祇一百劫中。精进修习之所成就。远离一切烦恼过失。成就福智犹如虚空。能生如是最胜妙果。即是无上大菩提心。譬如人身心为第一。大菩提心亦复如是。三千界中最为第一。以何义故名为第一。谓一切佛及诸菩萨。从菩提心而得出生。菩萨问言。大菩提心其相云何。诸佛告言。譬如五十由旬圆满月轮。清凉皎洁无诸云翳。当知此是菩提心相。作是语已。无量诸佛异口同音。说大菩提心真言曰。
　　
　　如彼菩萨观菩提心。瑜伽行者亦复如是。
　　尔时如来而说偈曰。
　　一念见净心　　圆满如秋月
　　复作是思惟　　是心为何物
　　烦恼习种子　　善恶皆由心
　　心为阿赖耶　　与净识为本
　　六度熏习故　　彼心为大心
　　藏识本非染　　清净无瑕秽
　　无始修福智　　犹如净满月
　　无体亦无用　　即月亦非月
　　由具福智故　　满月如自心
　　菩萨心欢喜　　复白诸佛言
　　我已见心相　　清净如月轮
　　离诸烦恼垢　　能执所执等
　　诸佛咸告言　　汝心本如是
　　为客尘所翳　　不悟菩提心
　　汝观净月轮　　念念而观照
　　能令智明显　　得悟菩提心

　　复次瑜伽行者。结金刚缚印。依前观察。并习真言。如前化佛告菩萨言。善男子复有坚固菩提心真言曰。
　　
　　尔时菩萨。依前观照而白佛言。我今已见。佛言云何为见。菩萨答言。见满月中五股金刚。一切烦恼悉皆摧碎。如销黄金其色焕然。如此智慧最为第一。即是诸佛不生不灭金刚之身。如彼菩萨观于月轮。瑜伽行者亦复如是。
　　复次瑜伽行者。自观我身金刚萨埵。并复结印持念百言(金刚萨埵即是毗卢遮那如来变化身)如诸化佛告菩萨言。善男子复有如金刚真言曰。
　　
　　尔时菩萨依前观之。白诸佛言。我今已见佛言云何已见。白言。我身已成金刚萨埵。头上宝冠有五化佛。手执金刚以为法主。利益安乐一切众生。如彼菩萨观金刚萨埵。瑜伽行者亦复如是。闭目端坐而作是想。我身即是金刚萨埵。顶有宝冠。宝冠之中五方化佛结跏趺坐。右手把金刚杵。当右臆下。若举此杵。即能摧破一切众生。及自身中所有一切重障烦恼。作此观已。结金刚缚印持此真言。
　　复次瑜伽行者。次观五方诸佛菩萨。及其眷属入自身中。如诸化佛告菩萨言。善男子有同三世诸佛真言曰。
　　
　　尔时菩萨。依前观之。白言已见。云何见之。答言三世诸佛。及其眷属微尘菩萨无数天龙。从十方界入我身。如五方色。青黄赤白及以杂色。是五方佛入我身中。具三真实总成我体。诸佛所证唯此法身。如彼菩萨观诸佛等入于身中。瑜伽行者亦复如是。闭目端坐结金刚缚印。而作是想。五方诸佛一切菩萨。各各自将无数眷属。及天音乐。入我身中。其诸佛身。第一白色。第二青色。第三金色。第四红色。第五杂色。又作此想。三身妙果并三真实。我身之中皆得圆满。如是念念常观。作此观已习彼真言。复作是念。如斯观门是佛境界。我今始觉知心清净。见身作佛。众相圆满得成菩提。于其定中遍礼诸佛。愿垂加护令证法身。
　　复次瑜伽行者。作报身观。如诸化佛告菩萨言。善男子有报身真言曰。
　　
　　尔时菩萨依前观之白言。我今已见。佛言云何见之。答言法与非法本性清净。譬如莲华虽生泥中。而尘不染。我今观此。即是报身。如彼菩萨作报身观。瑜伽行者亦复如是。安心端坐结金刚缚印。当作此想。法与非法本来清净。犹如莲华虽生泥中。尘不能染。诸佛报身。及我报身亦复如是。虽似受用衣服饮食诸天音乐。心不染著。作是想已习其真言。复次瑜伽行者。作化身观。如诸化佛告菩萨言。善男子有化身真言曰。
　　
　　尔时菩萨依前观之。白诸佛言。我今已见。佛言云何见之。答言种种相状具人圣道。或为一一众生。各变化身。或观一切有情各成一佛。我今观此即是化身。尔时菩萨闻是真言。应时证获三身妙果。如彼菩萨作化身观。瑜伽行者亦复如是。端坐正念结金刚缚印。而作是想。我今自有种种名号种种色相。或从睹史多天降入母胎。或寿命成就六根圆满。或如日月出现。或坐菩提树下。或降四种魔军。或受梵天王请。而转法轮度诸众生。或时论议摧诸外道。或从忉利天宫下三道宝阶。或为降伏魔醯首罗天及诸恶鬼神故。变化金刚怒菩萨胜于三界大曼陀罗。或教化已毕入无等等寂静法界。瑜伽行者亦复如是。应观自身。作是想已持此真言。
　　复次瑜伽行者。结金刚缚印当作此想。譬如十方世界虚空无尽。我观三身及三真实。坚固常住亦复如是。为利益安乐一切众生故。日夜常作如是妙观。作是观已持真言曰。
　　
　　复次瑜伽行者。结圆满印。仰掌以右手大拇指。押小指上。余之三指竖立。以掌盛水。加持七遍。先以一分洒于顶上。次以一分饮之。后以一分散于四方。散已当作是想。我身坚固犹如金刚。一切众生亦获长寿。若以此印真言。加持水洒一切供养等物。悉得吉祥最胜清净。毗那夜迦诸恶鬼神不能污秽。亦不得便其真言曰。
　　
　　瑜伽行者。如是如是日夜观察。得何利益。谓依如是如是观察。速疾得入一切诸佛秘密境界。若瑜伽行者修此观时诸佛菩萨常加卫护。心有诸愿皆得圆满。诸佛菩萨来就。如前弹指告言。善哉善哉。善男子善女人。勤加功力修此法门。一切世间最上胜果不求自得。于当来世速证菩提。
　　复次瑜伽行者。入毗卢遮那三昧。端身正坐勿令动摇。舌拄上腭。系心鼻端。自想顶有五宝天冠。天冠之中有五化佛。结跏趺坐。作此观已。即结坚牢金刚拳印。先以左右大拇指。各入左右手掌内。又以左右余四指。坚握指作拳。即是坚牢金刚拳印。次竖立左头指。其左拳背。安当心上。其掌面转向左边。即以右拳小指。握著左拳头指一节。又以右拳头指之头。拄著右拳拇指一节。亦安心前。是名菩提引导第一智印。亦名能灭无明黑闇印。缘此印加持。诸佛与行者。授无上菩提最胜决定之记。即是毗卢遮那如来大妙智印。瑜伽行者结此印已。运心作想。一切众生同结此印。十方世界无三恶道八难苦果。悉皆受用第一义乐持真言曰。
　　
　　复次瑜伽行者。持此真言。一一观察五字色相。
　　第一结菩提印。入毗卢遮那如来三昧。当观唵字色。及我身十方世界悉皆白色。若瑜伽行者。修此观门之时。自身及与一切众生。所有无明烦恼恶业。自然消灭。行者及一切众生。速得成佛故。
　　第二结破魔印。右手舒五指以按于地。左手五指执持衣角。入东方不动如来三昧。当观吽字色。及我身尽东方界。及以九方无量世界诸佛菩萨。一切众生山川草木咸皆青色。以右手掌面用按于地。此印能令诸魔鬼神一切烦恼。悉皆不动。是名能灭毗那夜迦及诸恶魔鬼神之印。
　　等三结施诸愿印。左手同前。舒右五指仰掌。入南方宝生如来三昧。当观惹字色。及我身尽南方世界。及以九方无量世界诸佛菩萨。一切众生卉木山川皆黄金色。即作是想。从五指间雨如意珠。此如意珠雨天衣服天妙甘露天妙音乐天宝宫殿。乃至众生一切所乐。皆令圆满。是印名为能令圆满一切众生所爱乐印。能满众生一切愿故。
　　第四结除散乱心印。先舒左五指。安脐轮前。次舒右五指。安左掌上。结此印已。入西方无量寿如来三昧。当观翳字色。及我身尽西方界。并与九方无量世界诸佛菩萨。一切众生山川草木悉作红莲华色。能令行者及诸众生。除散乱心入三昧故。
　　第五结无怖畏印。左手如前。次舒右五指。以掌面向外。入北方不空成就如来三昧。当观佐字色。及我身尽北方界。并与九方无量世界诸佛菩萨。一切众生山河大地草木丛林悉皆五色。以何因缘名无怖畏。谓备四义称无怖畏。一者中方毗卢遮那如来。能灭无明黑暗。出生般若波罗蜜等尽虚空界洞达光明。二者东方不动如来。能摧一切频那夜迦恶魔鬼神等。悉令不动。三者南方宝生如来。能除贫乏。施天宫殿天饮食天衣服天音乐。悉皆圆满。四者西方无量寿如来。能与行者三昧大乐。譬如十方虚空无量无尽。亦如众生无量无尽。亦如烦恼无量无尽。如是瑜伽行者三昧大乐。亦复无量无尽。如是四义具足圆满。是故北方不空成就如来。告行者言。善男子善女人。汝勿怖畏。由是义故名无怖畏印。
　　尔时毗卢遮那如来。告金刚手菩萨言。我今已说五佛印契及以真言。
　　次说四波罗蜜天印契及以真言。
　　复次东北角金刚波罗蜜天。属阿閦如来。印契想观皆同阿閦如来。行者结印持真言曰。
　　
　　复次东南角宝波罗蜜天。属宝生如来。印契想观皆如宝生如来。行者结印持真言曰。
　　
　　复次西南角法波罗蜜天。属无量寿如来。印契想观皆如无量寿如来。行者结印持真言曰。
　　
　　复次西北角羯磨波罗蜜天。属不空成就如来。印契想观皆如不空成就如来。行者结印持真言曰。
　　
　　复次金刚手。我今已说内供养法。皆是有相月轮等观。次当演说无相妙观。瑜伽行者端坐正观。谛想月轮。结诸契印。歌舞烧香涂香花鬘。园林城邑聚落河海。雪山黑山日月星宿。国王大臣比丘比丘尼善友眷属。乃至十地菩萨声闻缘觉。四摄十善六波罗蜜。如是等数一切相状。乃至微尘悉皆空寂。若梦中见如是相状。亦勿欢喜。设见十方诸佛菩萨。虽现其前亦勿欢喜。唯自一心求成佛果。无分别观坚立不动如须弥山。远离一切妄想分别。若瑜伽行者。未获悉地。应观三十七尊相状。若证悉地不取相状。安立无上大菩提心。若观菩提心相。犹如月轮水精乳色。此等诸相。皆是凡夫所观之境。若凡夫人修此观门。虽造五逆一阐提等极重恶业。皆悉消灭。应时便获五种三昧。一刹那三昧。二微尘三昧。三白缕三昧。四隐显三昧。五安住三昧。汝金刚手。我今已说五方如来四波罗蜜真言印法。亦各别说金刚萨埵等真言及印。当为汝说坐位次第。

　　　　诸佛境界摄真实经金刚外界品第四

　　尔时金刚手菩萨白佛言。世尊唯愿说之唯愿说之。我深渴仰愿乐欲闻。佛言善男子。然其印法有差别名。五方如来四波罗蜜十六菩萨。皆得印名。余诸契法。虽得印名义有差别。云何差别。谓五方佛四波罗蜜十六菩萨。名为真印。金刚嬉等名影相印。金刚烧香等名亲近印。金刚钩等名为智印。以是义故有差别名。瑜伽行者。以身语意印契真言。供养本尊毗卢遮那如来。诸供养中最为第一。
　　复次从西北角羯磨波罗蜜三昧起。当观东方不动如来四大菩萨。金刚萨埵三昧正观。其名曰金刚萨埵菩萨。金刚王菩萨。金刚爱菩萨。金刚善哉菩萨。其毗卢遮那如来。当中而坐。面向东方。东方不动如来面向西方。四大菩萨亦复如是。
　　复次正观金刚萨埵菩萨。瑜伽行者自观。我身是金刚萨埵。我语是金刚我心是金刚。我身之色。及诸佛菩萨一切众生。十方世界山川河池草木丛林。悉皆青色。作此观已。即以右手作金刚拳。以大拇指入其掌中。以余四指坚握拇指。安置当心。次以左手作金刚拳。安左腰上。此名金刚不退转印。结此手印。作如是想。我今未得成佛已来常不退转。恭敬供养毗卢遮那如来。即是获得金刚不坏不退三昧。结不退转印持真言曰。
　　
　　复次观金刚王菩萨。瑜伽行者自想。我是金刚王。我身之色。及诸佛菩萨一切众生。十方世界山川土地草木河池。皆悉青色。作此观已。次结手印。以其两手作金刚拳。舒二头指。成屈钩状。仰上并立。以其两拳中指及无名指小指。指背相著。立安心上。当作此念。诸佛菩萨以钩引来。是即名为金刚钩王。结此契印持真言曰。
　　
　　复次观金刚爱菩萨。瑜伽行者自想。我是金刚爱。我身之色。及诸佛菩萨一切众生。十方世界山川河池土地草木。皆悉青色。作此观已。次结契印。以其二手作金刚拳。想左拳把弓。右拳执箭。以慈悲眼。射一切魔贪嗔痴等一切烦恼。是印名为灭嗔恚印。以何因缘名金刚爱。谓此菩萨能施行者所爱乐故。结此契印持真言曰。
　　
　　复次观金刚善哉菩萨。行者自想。我是金刚善哉。我身之色。及诸佛菩萨一切众生。十方世界山川河池草木丛林。皆悉青色。作此观已。次结契印。以其两手作金刚拳。先以左拳。安右臆上。后以右拳安左臆上。定慧二法是。金刚拳交臂束心是精进力。即舒左右拇指头指。三遍弹指。是欢喜相。若结此印。即得出离无明城故。结此契印持真言曰。
　　
　　复次从东方金刚善哉菩萨观起。当入南方金刚宝观门。谓观南方宝生如来四大菩萨。其名曰金刚宝菩萨。金刚威德菩萨。金刚幢菩萨。金刚笑菩萨。南方宝生如来。面向北方。四大菩萨亦复如是。行者自想。我是金刚宝。我身之色。及诸佛菩萨一切众生。十方世界山川草木。皆黄金色。作此观已。次结印契。以其两手作金刚拳。以二拳面。安两肩上。复作是想。今者我与诸佛菩萨众生灌顶结此契印持真言曰。
　　
　　复次观金刚威德菩萨。行者自想。我身是日光天子。于刹那顷。悉能灭尽一切众生内外黑闇。我身之色。及诸佛菩萨一切众生。十方世界山川河池草木丛林。皆黄金色。作是想已。次结契印。以其两手作金刚拳。以此两拳并安心上。左右两拳更互轮转。如日右转。如是三转。当成日天光明轮故。结此契印持真言曰。
　　
　　复次观金刚幢菩萨。行者自想。我身是金刚幢。一切众生所爱乐物。雨我身边。我身之色及诸佛菩萨一切众生。十方世界山川草木。皆黄金色。作此观已。次结契印。先以两手作金刚拳。以其拳面。向行者面。左右二拳直立空中。名金刚幢印。一切众生所爱之物能圆满故。结此契印持真言曰。
　　
　　复次观金刚笑菩萨。行者自想。我身是金刚笑。我身之色。及诸佛菩萨一切众生。十方世界山川草木。皆黄金色。作此观已。次结契印。以其两手作金刚拳。安口左右。三遍微笑。先以拳面。安口左右微笑。次以拳背安口左右微笑。后以拳面安口左右微笑。如是能令十方众生。皆获怡悦受大安乐。结此契印持真言曰。
　　
　　复次从南方金刚笑菩萨观门起。当入西方金刚法观门。谓观西方无量寿佛。面向东方。四大菩萨亦复如是。行者自想。我是金刚法(观音菩萨)我身之色。及诸佛菩萨一切众生。十方世界山川草木。皆红莲色。作此想已。次结契印。以其两手。仰金刚拳。先以右拳安左拳上。右转一遍。次以左拳安右拳上。亦转一遍。复以右拳安左拳上。亦转一遍。是金刚莲华印。能令众生厌离世间。出世法入甘露城。持真言曰。
　　
　　复次观金刚利(文殊)菩萨。行者自想。我是真金刚利。我能断除一切众生贪嗔痴等。我身之色。及诸佛菩萨一切众生。十方世界山川河池草木丛林。皆红莲华色。作此观已。舒出右拳即作是想。我今右手执大利剑。能断众生一切烦恼。持真言曰。
　　
　　复次观金刚因菩萨。行者作想。我是金刚因。我是世间醍醐甘露。我是金刚大教法轮。我身之色。及诸佛菩萨一切众生。十方世界山川河池草木丛林。皆红莲色。作此念已。结金刚拳。以二拳面并安心上。两拳中指中节相著。左右更互轮转三遍。即作是想。我今三转金刚法轮于十方界。持真言曰。
　　
　　复次观金刚语言菩萨。行者作想。我是金刚语言。我今能与一切众生苏悉地法。我身之色。及诸佛菩萨一切众生。十方世界山川河池草木丛林。皆红莲色。作此想已。作金刚拳。安口左右。作往来相犹加语言。结于此印。能达一切众生语言。持真言曰。
　　
　　复次从西方金刚语言菩萨观起。当入北方金刚羯磨观门。谓观北方不空成就如来四大菩萨。其名曰金刚羯磨菩萨。金刚护菩萨。金刚药叉菩萨。金刚拳菩萨。行者作想。我是金刚羯磨。我是金刚不空(必定得果是不空义)我是种种事业能成就。我是能到一切处。我是能作种种事。我是能成就妙事业。我身之色。及诸佛菩萨一切众生。十方世界山川河池草木丛林。皆悉五色。作是想已。结金刚拳作舞三遍。是名种种事业印。所以者何。谓能成就种种持真言曰。
　　
　　复次观金刚护菩萨。行者作想。我是金刚护。我是金刚甲。坚实牢固不可破坏。我是金刚精进。我是守护十方无量一切众生。施无怖畏。我身之色。及诸佛菩萨一切众生。十方世界山川泉源草木丛林。悉皆五色。作此想已。结金刚拳。舒两头指安于脐上。分拳两边到于背上。复从背上还到脐轮。两头指端相轮一遍。自作此想是系缚义。次二头指如前当心引到于背。却还至胸。以二指端相轮一遍。自作此想。亦系缚义。次又至颈亦复如是。自作此想亦如系缚持真言曰。
　　
　　复次观金刚药叉菩萨。行者作想。我是金刚药叉。所谓诸佛大方便力神通变化。我口中有金刚利牙。一切见者。怀大恐怖。善能摧灭一切魔怨。我身五色。诸佛菩萨一切众生十方世界。亦皆五色。作此想已。结金刚拳印。左右小指相钩著口。舒二头指安左右颊。是二牙相持真言曰。
　　
　　复次观金刚拳菩萨。行者作想。我是金刚拳。我能示现诸众生前。我是能解脱金刚系缚者。我身之色。诸佛菩萨一切众生。十方世界亦皆五色。作此想已。结真金刚拳印。左右小指更互相钩。合二拳面。坚握莫缓。是真金刚拳印持真言曰。
　　

　　诸佛境界摄真实经卷中



　　诸佛境界摄真实经卷下

　　　　罽宾三藏般若奉　诏译

　　金刚界外供养品第五

　　尔时世尊。告金刚手菩萨摩诃萨言。我今已说五佛如来四波罗蜜四方十六大菩萨观门。二十五契印真言法则。次当演说金刚嬉等十二菩萨外院供养。利益安乐求佛道者。现获悉地当证菩提。
　　复次瑜伽行者。从此北方金刚拳菩萨观门起。入东北角金刚嬉戏菩萨观门。自作此想。我是金刚嬉戏。我今能与十方世界诸佛菩萨众生喜乐。作此想已。仰金刚拳安两膝上。闭目回转。遍礼十方诸佛菩萨。是印名为金刚嬉戏。其真言曰。
　　
　　复次观东南角金刚鬘菩萨。行者作想。我是金刚鬘。我今持此一切花鬘。供养十方诸佛菩萨。作是想已。结金刚拳并著额上。复分两拳引至脑后。两拳更互相轮两遍。每轮一遍作相结想。自作此想。系缚花鬘。是名金刚鬘印。其真言曰。
　　
　　复次观西南角金刚歌菩萨。行者作想。我是金刚歌。我今歌赞十方三世诸佛菩萨。发微妙声从口中出。充满十方无量世界。作此想已。结金刚拳安于口上。渐渐引出。即是歌赞音声印。其真言曰。
　　
　　复次观西北角金刚舞菩萨。行者作想。我是金刚舞。我作金刚舞。供养十方无量世界三世诸佛一切菩萨。作是想已。结金刚拳。两臂作舞。即是金刚舞印。作此舞印。诸佛菩萨即大欢喜。与一切愿护行者身。其真言曰。
　　
　　复次行者。从此金刚舞观门起。入东北角金刚烧香菩萨观门。自作是想。我是金刚烧香云。充满十方无量世界。于虚空中。供养十方诸佛菩萨。作此想已。结金刚拳。相并二拳。拳面向下。舒出两拳。即作是想。无量香云从印上出。即名金刚烧香印。结于此印。即能烧灭内外所有一切烦恼。得清净心。其真言曰。
　　
　　复次入东南角金刚妙华菩萨观门。行者作想。我是金刚花。我今采取十方无量无边世界。所有无主一切妙花。供养十方诸佛菩萨。作是想已。结金刚拳。相并二拳。仰上舒出。是金刚花印。结于此印有何利益。为欲摧灭一切重障。其真言曰。
　　
　　复次观西南角金刚燃灯菩萨。行者作想。我是金刚灯。我今燃无尽灯。充满十方无量世界虚空之中。供养十方不可说不可说无量无边诸佛菩萨。作此想已。结金刚拳相合两拳。近于心前。即名金刚灯印。结此灯印有何利益。现身成就如来五眼。其真言曰。
　　
　　复次观西北角金刚涂香菩萨。行者作想。我是金刚涂香。我今最上白檀涂香。充满十方无量世界太虚空中。犹如大云遍满世界。供养十方诸佛菩萨。作此想已。两金刚拳。摩左右颈乃至胸腹。即作是念。我今持此牛头栴檀最上涂香。涂于十方诸佛菩萨及众生身。其真言曰。
　　
　　复次行者。从此三昧起。入正南方金刚钩菩萨观门。自作此想。我是金刚钩。我是诸佛菩萨方便智慧大金刚钩。作此想已。两手结金刚拳。舒左右头指。少屈相钩。又舒左右小指少屈。其二小指两头相向。三遍钩召一切诸天及鬼神等。令入道场。才结此印。能令行者得大势力。驱使一切诸天神等。营辨众事。持真言曰。
　　
　　复次行者从此三昧起。当观正西方金刚索菩萨观门。自作此想。我是金刚索。在先钩召。一切诸天及鬼神等。其未来者令入道场。我今以此大金刚索。坚嚩不放。作此想已。即以前印。改前金刚钩印。头指中指无名三指。而用作拳。以左右大指。更互相钩。左右小指少屈相向。是名坚缚诸众生印。持真言曰。
　　
　　复次行者。从此三昧起。当观正北方金刚锁菩萨观门。自作此想。我是金刚锁。作此想已。便结手印。先以左右母指头指。更互相钩犹如铁锁。左右余指皆以作拳。是金刚锁印。才结此印。能令行者。善与教习之法。持真言曰。
　　
　　复次行者。从此三昧起。当观正东方金刚铃菩萨观门。自作此想。我是金刚铃。作此想已。当结金刚铃印。以左右指头以右押左。皆各相叉犹如铃状。才结此印。即得诸佛菩萨爱念。持真言曰。
　　
　　尔时毗卢遮那如来。说此三十七尊真实契印秘密法已。告金刚手等诸菩萨言。若有国土城邑聚落。有一净信男子女人。起大悲心。为报四恩。建立道场。修是法者。于其国中。无有七难。国王王子。日夜增长广大福聚。所以者何。是道场地至金刚际。乃至微尘。属国王故。譬如宝珠安于宅中。辟除灾难七宝现前。此妙经典亦复如是。若依法式修此秘密。所在国土安稳丰乐。若有善男子善女人。欲得六神通力。于一念顷。普诣十方无量佛所。来集众中而为上首。劝请诸佛转正法轮。为诸众生作导师者。初夜后夜入道场中。应当系念所归本尊。依法观行。现身必得广大福智。利益众生无有等比。经万亿劫不入恶道。恒遇善友常不退转。弥勒会中得佛授记。速证阿耨多罗三藐三菩提。善男子若有众生。遇此秘法。住于空间如说修行。现身证得极欢喜地。何况世间福德果报。若有菩萨。不修是法证佛果者。必无是处。是法名为顿证菩提真实正路。尔时大会无量天人。听佛所说。悉证道果。大梵天王忉利天王主。证不退转陀罗尼。得受记别。无量百千万亿天人。远尘离垢得法眼净。

　　　　诸佛境界摄真实经修行仪轨品第六

　　尔时金刚手菩萨摩诃萨。承佛广大自在神力。说真实瑜伽甚深秘密。行者应当闭目寂然谛想。真实秘密教主最胜最尊得大自在。大慈大悲毗卢遮那如来。在须弥顶善法堂中。与十六俱胝那庾多等菩萨眷属。具足圆满。顶上天冠五佛端坐。一切璎珞庄严佛身。有五种相。一寂静相。二嗔怒相。三欢喜相。四清凉相。五种种相。五方如来其色各异。第一白色。第二青色。第三金色。第四红色。第五杂色。东方门首帝释坐位。南方琰摩罗王坐位。西方水天坐位。北方毗沙门天王坐位。东北角大自在天坐位。东南角火天坐位。西南角罗刹天坐位。西北角风天坐位。上方大梵天坐位。下方坚牢地神坐位。我今已说坐位次第。后当一一说真言曰。
　　
　　
　　
　　
　　
　　
　　
　　
　　
　　
　　
　　
　　复次瑜伽行者。求道场地。远离冢间沙石瓦砾碱卤荆棘秽浊之地。及以虎狼诸恶难处。如是之地不名吉祥。若有白鹤孔雀鹦鹉舍利凫雁鸳鸯莲花水池。如是等地堪立道场。应以右手中三指小屈。以大拇指。捻头指中节。以小指捻无名指中节。盛水加持。散洒四方。持真言曰。
　　
　　复次行者。加持水已。洒于净地。便立道场。释迦如来说曼荼罗道场仪轨。广狭大小有三千五百。第一道场一千由旬。是金轮圣王持念仪轨。次有五百一百五十一十。如是渐小。乃至掌中爪甲之量。建立道场皆获悉地。若欲建立第一道场。结金刚缚印。次改缚印。立左右中指。少屈。更互相捻二中指端。以真言加持。于一切处皆得通用。或时行者不及洗浴。以此法印加持真言。即得清净。其真言曰。
　　
　　复次瑜伽行者。欲建道场。先立四方界。若多人持念。即用四门。若少人持念。随意所量。门外左右各立一柱。一一柱上安五明镜。如满月轮。左右安置种种璎珞。及以花鬘。七宝香炉金银灯烛。种种庄严。恒烧郁金白檀龙脑沉水等香。勿用麝香。又以白拂孔雀翠羽。各安宝铃分列左右。种种床榻。种种裍褥。种种音声。种种歌舞。种种饮食。至诚供养。于道场中。安毗卢遮那佛像。于其佛前安置舍利。此曼荼罗名金刚界。复次建立既毕。瑜伽行者。当结金刚缚印。五轮著地。每方四拜。第一礼拜西方。第二礼拜北方。第三礼拜东方。第四礼拜南方。礼四方已。却就本位。结金刚合掌印。印身四处。一顶二口三额四心。印四处已。当作此想。我今以身。布施十方三世诸佛诸大菩萨。始从今日。乃至未来。永作僮仆。生生世世常依三宝。终不归依天魔外道等法。我从无始生死以来。所作五逆。及无间罪。今对十方三世诸佛诸菩萨一切贤圣诸众生前。至心恳切发露忏悔。不敢覆藏。未来之罪更不敢造。普愿十方诸佛菩萨。受我忏悔。速令获得最胜悉地。

　　　　诸佛境界摄真实经建立道场发愿品第七

　　尔时金刚手菩萨摩诃萨。告诸大众言。瑜伽行者。作金刚合掌。谛想众圣而作此想。我今建立道场。供养十方一切诸佛菩萨。至诚供养无胜负心。不求作国王。不求名利。不求生天殊胜妙乐。不求自身种种利益。应当至诚发愿。我今随力所建道场。或有见者。或有闻者。或有觉者。或有知者。皆令获得殊胜妙果。一切所愿无不随心。愿我此身生生世世。譬如如意珠能雨众宝。所有爱乐财法二宝。充足一切众生。令无所乏。乃至速证无上菩提。

　　　　诸佛境界摄真实经持念品第八

　　尔时金刚手菩萨摩诃萨。告大会众言。瑜伽行者。欲得成就一切如来三昧。及一切智智。应当修习是曼荼罗成佛之法。修此法时。先作金刚降伏半跏趺坐。端身正念。以右足押左足。持真言时。住心凝寂。口习真言。唯自耳闻。勿令他解。心中观想一一梵字。了了分明无令错谬。持习之时不迟不速。是即名为金刚语言。
　　复次持习之法。虽有多种。今当略说。秘密之门持习之要。有其三种。一数二时三者形像。云何名数。谓习真言。一十一百千万等数。云何名时。所谓七日一月一年。或复一生乃至成佛。云何形像。谓习观行。求放光明。若未放光即不休息。如是三事。随行者意。如其所愿依法修持。
　　复次挍量念珠。五部差别。若持佛部用菩提子。若持金刚部用金刚子。若持宝部用金银颇梨种种诸宝。若持莲花部用莲花子。若持迦噜摩部用种种间错杂色宝珠。
　　复次作佛部持念。以右拇指头指。执持念珠。余指普舒。若金刚部持念。以右拇指中指。持念珠。若宝部持念。以右拇指无名指。执持念珠。若莲花部持念。以大拇指无名指小指。执持念珠。若迦噜摩部持念。用上四种。执持皆得。
　　复次挍量所获功德。若以香木等珠。得一分福。若用鍮石铜铁。得二分福。若用水精真珠。得一俱胝分福。若以莲子金刚子珠。得二俱胝分福。若用间错种种诸宝及菩提子。得无量无边不可说不可说分福。即是过去无量恒河沙诸佛所说。一百八数为念珠量。
　　复次行者结金刚缚印。当于胸前系心鼻端。持真言曰。
　　
　　瑜伽行者。持此真言。自作此想。我心之中有一切智。洞达无碍。
　　复次若行者。贫乏不辨图画本尊形像。但随取一佛像或菩萨像。对佛塔前。系心而住。想念佛像。心不散乱。而常寂然。即贤圣无异。若得系心鼻。为最上品。便同诸圣人定无异。

　　　　诸佛境界摄真实经护摩品第九

　　尔时金刚手菩萨摩诃萨。承佛威神。为修一切瑜伽行者。演说真实内护摩法。永为调伏灭烦恼贼。及一切鬼神故。作如护摩。增长三昧。各观本尊并本方色。若作佛部成就护摩。瑜伽行者谛观毗卢遮那如来。想我即是金刚萨埵。从其身中流出白光。如净琉璃内外明彻。于月轮中结跏趺坐。从我身中光焰涌出。即成圆光。庄严自身最胜第一。一切众生悉皆喜见。想十方诸佛皆悉白色。犹如三千大千世界微尘数量。入我身中。是名寂静护摩之法。
　　复次若作调伏护摩之法。当观东方阿閦如来。从其身中流出青光。众德圆满。坐于东方月轮之中。结跏趺坐。圆光巍巍庄严自身最胜第一十方世界。想一切菩萨作金刚怒。入我身中。摧灭烦恼诸恶鬼神故。若作求财护摩之法。当观南方宝生如来。想一切菩萨。皆悉欢喜入我身中。从自身中流出金色光。莹净圆满。坐于南方月轮之中。结跏趺坐庄严其身。众生喜见。令一切烦恼。不能乱心。一切恶鬼不敢亲近。
　　复次若作爱敬护摩。行者当观西方无量寿佛。从其身中流出红光。莹净圆满。坐于西方月轮之中。结跏趺坐。众生喜见。自作此想。十方世界一切菩萨。如三千世界微尘等数。以百亿宝无数璎珞无量天衣种种宝物。庄严其身。犹如无比天女形状。悉入我身。能令国王大臣一切众生见者悉皆欢喜。
　　复次若作增益护摩法者。当观北方不空成就如来。从其身中流出五色光。莹净圆满。坐于北方月轮之中。结跏趺坐庄严其身。众生喜见。想十方世界诸佛菩萨。如三千大千世界微尘等数。放五色光入我身中。能令一切事业无不通达。
　　如是所说内护摩法。过去诸佛已说。未来诸佛当说。现在十方一切世尊现今演说。若观行者。常作如是护摩之法。三昧善法福德智慧日夜增长。一切诸佛亲近行者。摩顶护念。若瑜伽行者。能作如是内护摩法。现身得见一一佛刹微尘等数诸佛世尊。是诸如来。哀愍行者。令得成就一切悉地。诸天宫殿宝阁金台。诸天甘露盈满宝器。乃至阿修罗宫。皆得随心现行者前。譬如摩尼宝珠悬虚空中。能雨一切众生爱乐之物。此妙瑜伽最胜教主。亦复如是。能令行者。圆满一切世出世愿。瑜伽行者。应常想愿。我从无始已来。所作一切种种善根。悉皆回施十方无量世界一切地狱饿鬼傍生修罗八难受苦众生。所有罪障愿皆消灭。得如意乐。此诸众生所有众罪。应受诸苦。我以此身。愿当代受。一切众生罪业既除。悉当成佛。持真言曰。
　　
< =>
唵(一)

< =>
萨
< =>
噜嚩二合
　　此是回向发愿真言。
　　尔时灌顶阿阇梨。告弟子言。汝若不修此秘法者。破三摩耶。生生世世断灭佛种。设有恶人。杀十方界一切诸佛诸大菩萨佛眼血肉。此罪尚轻。汝罪过彼五逆众生。堕落地狱尚有出期。若人破坏三摩耶法。入于地狱无有出期。云何名为三摩耶法。谓大瑜伽真实教王。云何名为破三摩耶。谓有凡夫。唯有能受不能修行。若求法人。未受五种灌顶法者。不应与授此瑜伽法。若阿阇梨与授灌顶时。先须三月观察其心。然后授与灌顶之法。若有善心深怀惭愧。调柔无疾呼为法子。然后传授。世间父子继嗣一生。今为法子能绍佛种。未成佛来不断慈念。如父爱子如子敬父。如是名为三摩耶法。金刚阿阇梨。即为弟子说真言曰。
　　
　　复次金刚阿阇梨。为于弟子说此真言深义。若人破三摩耶法。由是因缘。其身破坏碎如微尘。彼人福德自然灭尽。犹如朽树不生枝叶。告金刚阿阇梨。欲为弟子受灌顶时。当先教习此真言曰。
　　
　　复次金刚阿阇梨。为彼弟子。说此真言所诠之义。我今以身。施一切佛。为作种种供养事故。金刚阿阇梨。次教弟子习真言曰。
　　
　　复次阿阇梨。为彼弟子。说真言义。愿一切如来加护于我。教我金刚事业。如金刚手菩萨。平等无异。乃至未证大菩提道。于其中间。归依三宝。发此愿已。令著赤衣。绯帛覆眼。击于脑后。时彼弟子结金刚手印以十指头更互相叉。皆内掌中。以右押左。结此印已。金刚阿阇梨。当教弟子习此心中心真言曰。
　　
　　复次阿阇梨教于弟子。令结手印。改前金刚手印。竖左右中指。系于花鬘。引导弟子。到道场门。教习入道场真言曰。
　　
　　持此真言已时。阿阇梨执弟子手。引入道场。入道场已。便当告言。汝今得入一切如来种族之中。我当令汝心中生金刚智。获此智故。证得一切如来法身。何况世间一切悉地。善男子汝为未入道场行者。莫说此法。若说此法。即破三摩耶。
　　如是告已。阿阇梨结金刚萨埵印。舒其两拳。并仰安弟子顶上。告言。此是三摩耶。若汝为未受灌顶人说此法者。金刚萨埵当破汝头。告此语已。结金刚合掌印。秘密真言曰。
　　
　　以此真言加持水已。与弟子顶。为说持念秘密深义。汝愿此水。金刚萨埵入汝身中。复次金刚阿阇梨。告弟子言。从今以往。汝见于我。如金刚手菩萨无异。莫违我言。勿轻慢我。若汝违我。命终之后入阿鼻狱。
　　如是告已。阿阇梨当发愿言。一切如来以无碍力。加护大曼陀啰。能令金刚萨埵。速疾来入弟子身中。发是愿已。习此召入本尊真言曰。
　　
　　持真言已。金刚阿阇梨。速疾结金刚萨埵印。说此偈言。
　　此是金刚三摩耶　　亦名金刚大萨埵
　　于刹那顷证不退　　最胜坚牢智金刚

　　说此偈已。金刚阿阇梨。以先所结金刚萨埵印。左手拳印安弟子顶。作嗔怒眼。视于弟子。作想言入。即习前真言。此是庄严出现大乘对法三摩耶金刚语言。其阿阇梨习此真言。三十七尊于此弟子。昔有缘者。当即降临随。其一尊。入心已讫。当获五通。了知三世。得不退地。作诸难事无有滞碍。刀杖毒药夜叉恶兽。永不能害。一切如来当加护念。一切悉地速疾现前。得未曾有安乐之事。或有弟子得种种三昧。或有获种种陀罗尼门。或有一切所愿皆得圆满。或有当证无上菩提。
　　尔时金刚阿阇梨。去弟子顶上金刚拳。印弟子心上。教弟子言。当愿金刚坚住心中。不动不摇犹如山王。于三世中常不舍我。加护我念心。及以施我一切悉地。作是愿已。习真言曰。
　　
　　持真言已。阿阇梨复教弟子。习真言曰。
　　
　　持真言。已时阿阇梨执弟子手。于道场中。令散诸花。随花落处。即是本尊。捧取此花习真言曰。
　　
　　持真言已。即便系于本尊之顶。以其花鬘。安已。金刚萨埵。当受花鬘速获悉地。
　　复次阿阇梨。习开眼真言曰。
　　
< =>
唵(一)
< =>
嚩去

< =>
日啰二合


< =>
萨


< =>
怛嚩去二合


< =>娑嚩二合

< =>
娑浮呼


< =>

你多
二合



< =>
腻耶

< =>
奢

< =>
吉刍二合


　　持此真言已。即开两眼。告弟子言。金刚萨埵大菩萨摩诃萨。今日自来。与汝开眼。非但开汝肉眼。已开五眼及最大金刚眼。汝善男子。今者道场。是时金刚阿阇梨。一一教示道场中事。便得一切如来加持。应时本尊入于心中。或见种种天上宫殿。或见种种光明。或见种种神通。依诸如来加持力故。金刚手菩萨。现立其前。问所求事。随愿便与。乃至授与大金刚智一切种智及一切智。
　　复次阿阇梨。教诸事已。及阏伽(唐云圆满)瓶水。右手盛之。习灌顶真言。告弟子曰。金刚手菩萨。今日与汝最胜灌顶作此语已。洒水顶上。即时阿阇梨。作金刚合掌印。授与弟子两手。告言。一切如来与灌顶竟。作是语已。阿阇梨于弟子名上。加金刚字呼之。以五股金刚。安两手掌中。告弟子言。此是一切如来大智金刚。我今持以授汝两手。为令成就妙悉地故。是时瑜伽行者。习送诸佛各还本土真言曰。
　
多
　　瑜伽行者习真言已。振金刚铃三遍。
　　即自高声。歌赞十六金刚菩萨一百八名。随力堪能种种供养。
　　尔时行者。歌赞金刚一百八名。至心顶戴金刚缚印。习送诸佛菩萨真言曰。
　　
　　持真言已。即时解印。行者自想。然今此法。大慈毗卢遮那如来。但为利益钝根人故。大智慧海中。略出秘密法。
　　于时行者。作是法已。回向发愿。依此功德。第一国王第二父母第三施主第四法界一切众生。悉皆速证无上菩提。
　　尔时金刚手菩萨摩诃萨。告诸大众言。广大之法。非我境界。是佛境界。我今承佛大威神力。略说诸佛境界瑜伽秘密真实妙法大金刚界道场法已。我曾过去百千劫中。修诸愿海。乃遇大慈毗卢遮那如来。第一会中得闻是法。超第八地证等觉位。此秘密法难得难遇。设使得遇信心难生。汝等大众于无量劫。积功累德今得是法。若遇是法。不久当坐菩提树下金刚宝座。摧诸魔军破无明[穀-禾+卵]。竭烦恼河永断生死。证无等等阿耨多罗三藐三菩提。为诸众生起大悲愿。在在处处广宣流布。利益众生令法久住。引导六趣令证菩提。是时海会一切大众。闻佛所说。皆大欢喜作礼而去。

　　诸佛境界摄真实经卷下

　　灵云校本末云　时贞享三年五月十六日一校了净严(四十八岁)

