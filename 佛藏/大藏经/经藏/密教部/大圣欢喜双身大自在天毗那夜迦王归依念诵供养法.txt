  大圣欢喜双身大自在天毗那夜迦王归依念诵供养法
　　唐 善无畏译




　　大圣欢喜双身大自在天毗那夜迦王归依念诵供养法

　　　　三藏沙门善无畏译
　　大圣自在天。是摩醯首罗大自在天王。乌摩女为妇。所生有三千子。其左千五百。毗那夜迦王为第一。行诸恶事。领十万七千诸毗那夜迦类。右千五百扇那夜迦持善天为第一。修一切善利。领十七万八千诸福伎善持众。此扇那夜迦王。则观音之化身也。为调和彼毗那夜迦王恶行同生一类成兄弟夫妇。示现相抱同体之形。其本因缘具在大明咒贼经。今为诸行者。略说坛法念诵供养等次第。若不知此法之者。于余尊法难得成就。复多障碍。故先可修此道。若有善士善女等。欲供养此天求福利者。取香木树造其形像。夫妇令相抱立之。身长五寸象头人身。身著天衣及腰裳夫鼻[月*戾]下。妇鼻[月*戾]上。四叶为座。造像已了。不得换价。在室房中勿置佛堂。大身咒曰。
　　南无毗那臾迦舍(一)诃室胝谟伽沙(二)怛侄他(三)唵陀曳诃陀曳诃(四)毗那臾诃(五)毗那臾诃(六)陀罗臾诃(七)破哩陀罗臾诃(八)商伽羯室胝(九)商伽羯室多(十)扇胝伽罗(十一)娑婆诃(十二)
　　此大身咒用息灾爱敬之法。
　　心中咒曰。
　　唵枳里虐
　　是咒用增益福聚之法。
　　心中心咒曰。
　　唵虐虐[合*牛]泮吒
　　是咒用降怨调伏之法。
　　身咒印　二手小指无名指内相叉。二中指二头指相重交竖。二大指并直竖。是名根本印。以此印印心额喉顶。成护身法。
　　心中咒印　右小指无名指把。中指头指相重横竖。大母指同直竖　即前身印之片印耳。以此印护净供具并沐浴油。
　　心中心咒印　二手作金刚缚。相双当额。诵咒掷之恶人怨贼等。必凌伏也。
　　第一坛法　作二肘圆坛。以瞿摩夷和黄土泥涂作之。而备二供。所谓遏伽水涂香时花烧香(安悉薰陆)萝葡团丸。清净苏密。时节果子。乳糜肴膳。供具各储二供。置坛左右。别铜鋺贮清胡麻油一升。诵大身咒护净一百八遍。然后暖油。并沐浴尊像。
　　咒水咒曰。
　　唵阿那婆折哩婆隶那诃(诵七遍令沐浴)
　　第二念诵供养法　佛母心印　二手内缚当頞。二大指并各著头指。咒曰。
　　唵时那尔伽娑婆诃(三遍)
　　次莲华母心印　如前佛母。但出右头指来去。咒曰。
　　唵阿噜里伽娑婆诃(三遍)
　　次金刚母心印　印与前同。以左头指来去。咒曰。
　　唵跋折罗地利迦娑婆诃(三遍)
　　次被甲印　左手作拳按腰。右手同拳印五处。额左右肩心喉也。咒曰。
　　唵仆入缚罗吽
　　次护净香水印　用跋折罗印咒。
　　唵枳里枳里跋折罗吽泮吒(七遍)
　　次以片根本印护净坛中供具(诵大身咒三遍)。
　　次对尊像稽首忏悔。随喜劝请。
　　次发念观。此圣尊自在天。即摩诃毗庐遮那如来。为饶益无福众生。权化示现此像。发此念观归依供养之者。必得无量福聚。
　　次结地界　以根本印触地。诵心中咒(三遍迎之)。
　　次结界四方界以前印咒任意。周匝四界即成。
　　次以净土变印咒护净土。七处(七处在末可见之)。
　　次送车辂印　二手内又。即作开掌。二头指直申头相柱。以二大指拨二中指头。咒曰。
　　唵睹噜睹噜吽(三遍)
　　次召请印　如前根本契。但以大指来去。咒曰。
　　唵波伽罗主那泥波多耶(七遍)
　　次作四叶坐　二手合掌。二头指并。二无名指二小指相附。左右中指无名指。各相著竖开。即成四叶坐。咒诵心中咒。即想圣者来坐此座。
　　次结空界　印咒如前以契转上。三匝即成。
　　次结火炎印　以左手密掩右手背。相重直竖二大指。相去二寸许。即成咒曰。
　　唵阿三莽枳尼[合*牛](三遍)
　　次寂心澄念作供养法　金刚合掌诵咒。
　　唵恶娑婆诃(十八遍)
　　次以尊像入著暖油鋺中。自遏伽水始。一一依次第作手印。取擎顶礼供养之。其手印二手作拳相双。其上置供器。以慎诚心作意奉供　遏迦咒曰。
　　唵[合*牛]拏里娘耶夜娑婆诃
　　涂花烧香种种供具等印。皆一同也。咒曰。
　　唵吽纳里娘耶夜娑婆诃(各诵三遍)
　　但献酒印咒献遏伽水。
　　次作摩尼供印　两手金刚合掌。二头指如宝形。竖二大指即成。咒曰。
　　南谟阿莫伽部若摩尼钵头摩婆悉利怛他伽多毗卢吉帝三曼多波罗沙罗[合*牛](三遍)
　　即成遍满法界广大供具。
　　次唱四智赞　金刚合掌。当额并左右。周转印。
　　次唱圣者赞叹咒三遍。印同前。
　　唵伽多波胝扇提娑婆悉胝摩诃伽多波胝娑婆诃
　　次作根本印。诵大身咒七遍。印身五处。礼大毗庐遮那如来(七遍)。
　　次礼伽多钵胝帝婆罗若(七遍)。
　　次念诵。以匙酌油。灌其像身。一日之中七百遍灌之。平旦四百遍。日中三百遍。正灌油之时。至心慎肃勿生他念。每一百八遍终。赞叹供养。数数发愿陈所念之事。若三日乃至七日。一切善愿随意成就一切。恶事悉皆消灭。是自在天处他化自在天。降游下界。风轮之缠沦其身故。用酒药萝卜及油等之物。常持斋故暮时不受供养矣。其所献之食咒师自食。色力福寿共得增益。
　　第三结鼻顿合法　若三日乃至七日。作法供养圣尊。于念愿事无感应者。更烧香发愿启白所念之由。取白线诵大身咒一百八遍。咒其縒线结一百八节。截于二分结二天鼻端。其印用商佉印。二手金刚合掌。左右头指与大指各共相捻即成。结鼻之后。三日夜间。不得行他处及与他人共语。
　　第四调和法　其象头人身瘘。有六辟牙折。丝鼻上。左手把刀。次手把果盘。下手把轮。右上手把棒。次手把索。下手把牙。若有忿怒之时。此像之前作小圆坛。设肴膳饮供酒药萝卜欢喜团等迎请。二手合掌屈二头指。捻大母指头。咒曰。
　　[合*牛][合*牛]遮都卢破罗末陀你曳娑婆诃(七遍)
　　每遍头指来去。即以至诚心礼拜忏悔。以一一供具奉献赞叹。诵大自在天咒满一千八遍。其印相。二小指二无名指叉掌内。竖二中指头相著。二头指各附中指背第一节。咒曰。
　　唵毗多罗萨你破赖摩罗他尼只多尼只多尼毗多尼毗多尼娑婆诃
　　供养已了陈所念事。取出坛中供具初夜之分。外作水坛。以其供等和清水散水坛。及掷洒诸方。咒曰。
　　阿蔼舍伽舍钵车
　　第五成办一切事业法　若求曷阇等爱念者。烧却布罗香。三日夜。设坛供等诵婆伽罗拏咒。日日三时时别千遍。印法。左右小指无名指。相叉入掌内。二中指直竖头相合开莫著。二头二大指押无名指。印七处。谓二膊咽下眉间发际顶头后。咒曰。
　　唵毗那臾伽扇那夜提婆伽罗拏耶娑婆诃
　　若欲降伏恶人者。自脚足下书其名字。一日夜不饮食。作禁缚印。诵阿毗遮咒。时别一千遍。印相二手合掌伏之。二中指直申头相合。以二名指屈。二中指二小指申头相合。以二大指按二中指上。以二头指各屈大指上。大指上其大指头指头各动。用唵伽那波胝阿毗姤卢舍娑婆诃。
　　若欲停口舌者。取井花水。诵大身咒一百遍。咒水散掷彼方。口舌必止。凡诸念求事。皆以身咒心中等三咒随意修念焉。世间事业无不成办是为世法要道也。人伦秘术无功顿法岂过于此哉。我今搜求秘教奥藏传于末后。愿也有心之哲。宜试慎勿妄传矣。

　　大圣欢喜自在天法

　　享和二壬戌年夏五月得洛阳智积院慈顺僧正挍本对挍小池坊宝库之本上木
　　　　　　　　　丰山寓居沙门快道志

