  念诵结护法普通诸部
　　唐 金刚智述




　　念诵结护法普通诸部

　　　　三藏金刚智授与灌顶弟子
　　凡欲念诵。先须护身结界澄想。观察本尊圣者。起慈悲心愍念有情。发大誓愿回向菩提。方可念诵(如经所说初后皆用)。
　　若初入道场　　先结三昧耶
　　安自身顶上　　遍礼十方佛
　　三世大慈尊　　所集诸善根
　　合掌尽随喜

　　唵嚩日罗钵娜么微(入)
　　如是依法结护已。若有阙犯三昧耶。密持苏摩金刚言。忏悔时中诸过咎。
　　曩莫悉哩也地尾迦南萨嚩怛他俄多南阿(引)含(去)尾罗耳尾罗耳摩诃斫羯罗嚩日哩萨哆萨哆莎罗帝莎罗帝怛罗曳怛罗曳尾驮么你三畔惹你怛罗么底悉驮阿讫哩曳窒哩焰莎嚩贺
　　佛部三昧耶契。
　　二羽侧相合　　忍戒檀相拄
　　进力附忍愿　　禅智屈申附
　　当想释迦尊　　分明在其
　　结已顶开散　　诵此密言曰

　　唵怛他蘖都嗢婆嚩耶莎嚩诃
　　念诵已安于顶想。此印成时。即是如来。应正等觉。三十二相。八十种好。具足庄严。处宝莲花。师子之座。令自心眼。分明想见。一切如来。在于顶会。莲花部三昧耶契。
　　檀慧二俱合　　禅智头相拄
　　十度若敷莲　　当如观自在
　　想之居顶右　　应作如是观
　　诵此密言曰

　　唵钵头暮嗢婆嚩耶莎嚩诃
　　念诵已安于顶右。即令心眼想见观自在菩萨。身相圆满。作红赤色。天冠花鬘。众宝璎珞。具足庄严。冠中化佛。坐宝莲花。作说法相。又想诸大菩萨如侍佛侧同侍如来　金刚部三昧耶契。
　　止观背相加　　智檀与禅慧
　　翻覆互相钩　　是名金刚持
　　结已居顶左　　同彼执金刚
　　诵此密言曰

　　唵嚩日路都婆嚩耶莎嚩诃
　　念诵已安于顶左。即令心眼分明想见。执金刚菩萨身色如浅碧玉色。手持跋折罗半跏而坐。又想见。无量金刚种族同侍如来。结三昧耶已。即想自身。全成吽字。此字想成。犹如火色。从字发生。炽然焰。烧身中。三毒烦恼。及随烦恼。一时顿尽。时火亦随灭。唯存吽字。融成皎月。在于心中。作是想时。不宜迟住。速转慧心。令其成就。无动金刚辟除难契。
　　愿力并竖端　　方慧如钩契
　　智度捻如环　　定手亦如是
　　即以忍进度　　穿入慧掌中
　　是名无动剑　　用结方隅界
　　拔刀右绕之　　辟除一切魔

　　曩慕三曼多嚩日罗(二合)[哧*皮][口*皮]罗(二合)战拏(尼皆反)摩诃路沙拏娑破吒耶吽怛罗(二合)吒诃莽
　　诵三遍已或七遍。以印右转三遍。即成结护。左转三遍。名曰辟除。是咒威力能大拥护十方大界。及以护身并净除处所。乃至三界犹能防护。况一方所。作是法随行者心念。咒印所及之处。能令种种异类及难调魍魉之属皆见炽然金刚威怒如大火聚周遍其处。此法功能甚大难说。于多劫中广说功不可尽。是名无动金刚法。此法亦通五部结护(出毗卢遮那经)　一切如来擐甲头契。
　　先诵密言已　　进力互相旋
　　三遍旋绕之　　便言唵砧字
　　进支想唵字　　力支想砧字
　　各想青色索　　如被铠带之
　　一切支节间　　并须旋绕系
　　渐至于顶后　　先从檀慧垂
　　是名金刚甲　　诵此密言曰

　　唵跋日啰迦嚩者跋日啰呴卢折罗嚩日哩那咁(引)
　　如是结已。一切天龙夜叉人非人等皆见行者。是金刚身被金刚甲。执金刚杵住金刚界。诸魔鬼神退散驰走不能为害。是名擐甲头鉾契(出金刚顶经)作是法已。即复虔诚三业。想礼十方一切诸佛及诸菩萨缘觉声闻。一心胡跪。手执香炉。想令净于法界。复想此香云右旋为台。花云妙香处处垂布。无量宝花行列开敷香气氛馥。于一一佛会中而为佛供养。作此想时。诵此明曰。重说偈言。
　　愿此香云遍十方　　歌音妙响空中满
　　供养微尘等诸佛　　并诸菩萨及声闻
　　唯愿三界大慈尊　　赐垂三昧自在力

　　曩莫三曼多母驮喃萨嚩他欠邬蘖帝萨颇罗呬[牟*含]俄俄那釰莎嚩诃
　　诵三遍已入诸三昧。随心所观皆悉成就。作是观者。欲令行人除烦恼障内外清净身故。复诵此陀罗尼心印咒加持之。
　　唵萨嚩婆嚩输驮萨嚩达磨萨嚩婆嚩输度唅
　　作是念已。口称阿字。即以阿字是无生义法本不生。唯独此门能远尘垢。尘垢既净则无因缘。因缘既无则诸法寂静。以诸法寂静故。即亦真如法清净。从初门中具一切义。乃至四十二贤圣皆亦如之　金刚下方三昧耶契。
　　戒忍并竖端　　叉入愿方背
　　即以戒忍度　　入观羽中
　　余度各相捻　　由如三角形
　　诵此密言曰

　　唵枳里枳里跋日啰跋日哩部罗畔驮畔驮吽泮吒(半音)莎诃
　　念诵已想成独股金刚杵。火焰彻下至金刚际。是法能令下方一切大力恶魔之属皆悉退散　金刚四方三昧耶契。
　　如前契不改　　禅智竖开峰
　　绕身三辟之　　名曰金刚界
　　随心想至处　　便成为界方
　　诵此密言曰

　　唵沙罗沙罗跋日啰波罗(引)迦罗吽泮吒莎诃
　　念诵已以契右旋三遍挥之。随心远近成墙界。无量金刚护持此界。能令非类见是猛焰。如大火城四散驰走　金刚上方三昧耶契。
　　如前契不移　　禅捻进文侧　　智力亦如之

　　唵尾悉普罗捺逻乞叉跋日啰半惹罗哞泮吒莎诃
　　念诵已举印顶上旒绕三遍。能令上方一切恶魔鬼神种种异类之属。惶怖远走无敢为障　请一切圣者宝辂契。
　　定慧内和合　　进力建如峰
　　禅捻愿侧文　　智忍亦如是
　　召集诸贤圣　　禅智内三招
　　是名迎请契

　　唵都噜都噜莎婆诃
　　念诵已想。是宝辂往圣者所。于是辂上想有宝室庄严道场。于其室中有宝莲花师子之座。座上有无量众宝。而用庄严坐诸圣者。圣者欢喜一念顷间一时来至　召集一切贤圣契。
　　止观五指交　　以禅在智上
　　对眉仰定慧　　进力状如钩
　　三回弹指声　　是名为召集

　　唵跋日罗三摩阇惹
　　尔时菩萨住虚空中。手执揵椎及跋折罗击之出声。其声远至十方无量世界。一切诸佛数如恒沙。一切菩萨数如微尘。皆来集会住行者前。已决定心至诚无疑。圣者欢喜速来赴本愿故。即持遏迦以上诸佛及诸菩萨缘觉声闻　结佛部三昧耶契。捧遏迦器诵前普净法界明三遍。所以上阏伽者。今以净妙之水净诸尊处。以清净义故　设圣者花座契。
　　如前莲花契　　微屈似开敷
　　心想妙莲花　　随位而敷座

　　曩么三曼多母多南唵钵头么微罗也莎诃
　　念诵已心想秘印出妙莲花。色香鲜洁。随位敷置座。诸圣者白言。圣者由本愿力不舍大悲。降此卑弊之处开无间等思。愿斯微供。愿垂加持满有情愿。次诵妙伽他而用赞叹之　结八方火院契。
　　二羽平舒掌　　慧加定羽上
　　禅智直竖开　　名曰金刚火

　　唵阿三么只你吽
　　念诵已以印右绕三遍。随心远近如大火城。一切魔障退散驰走　结十方天界三魔耶契。
　　定慧内相叉　　忍愿头相捻
　　进力屈附背　　犹如三钴形
　　禅捻进侧文　　智度亦如是

　　唵商羯[口*(隸-木+士)]摩诃三莽焰莎诃
　　念诵已右挥三遍普转八方四维上下。如大净天更无垢秽。密会之中广博严净。是名三昧耶法如是结已。经云假使轮王佛顶。及诸相违余真言者皆不得其便。即以种种香花饮食。奉献本尊及诸圣众。即发愿回向　部母护尊及自身契。
　　定慧三相合　　进力屈如钩
　　捻于忍愿背　　犹如佛眼形
　　禅智并竖开　　附于忍愿侧
　　是名部母契

　　曩莫三曼多母驮喃怛侄他唵噜噜萨普(二合)噜入伐罗底瑟他悉驮路者你娑罗嚩罗他沙达你莎诃
　　念诵三遍已。以契围绕本尊圣者。是名护尊法。复用真言秘契加持自身四所。是名部母三昧耶法。
　　如是结已每日四时如法念诵。所谓晨朝午时黄昏夜半是也。持四种念珠作四种念诵。一者音声念。二者金刚念诵合口动舌默诵是也。三者三摩地念诵心念诵是也。四者真实念诵如字义修行是也。每欲诵先须洗浴依法结护。诵军荼利小心真言。咒水洒散衣服上。旋浴所出不应跪脚想八叶莲花以承其足。次想自身相好同于本尊。欲开户时作一吽声。然入道场礼忏三业。从初三昧耶次第结之。然持本尊真言。全跏半跏随意而坐。二羽当心相去一寸。以珠相捻印成念诵。乃至限满一万。若一千八百四百二百。下至一百八。数减如上不成念诵。于一一时中不得散动及与他人语言。是名怛哩三昧耶念诵法。念诵毕以陈忏悔。重结八供养。随心发愿无不成辨。复结三昧耶契。次第解之。至顶上散。
　　次作结界及火院界。左旋解之。又以辂车召集契。以禅智二度向外拨之。即成拨遣。即结部母护身方可起去。一切诸天皆见此人身。皆同圣者。诸恶鬼神不敢为害。怨家债主奉心敬礼。一切有情日夜利益。是故智者安心。此门秘密为行。常行惠施。悲念苦恼有情。不应起嗔嫌之心。是名三昧耶念诵法。常于食上想有啰字以净于食。复想自身三钴金刚。当诵十力真言八遍。然后方食。
　　真言曰。
　　那莫萨嚩勃陀菩地萨多嚩(二合)南唵皤烟提帝孺磨利你莎嚩诃
　　军荼利真言曰。
　　唵呼噜呼噜底瑟吒底瑟吒盘陀盘陀何那何那阿蜜哩帝吽泮吒莎诃
　　一切如来戏内供养契。
　　止观外相叉　　禅智并端竖　　当心住供养
　　一切诸如来　　供养菩萨印　　随奉所尊者
　　愿速加持　　唵摩诃啰底(丁以反)
　　一切如。
　　来菩提鬘内供养契。
　　以此喜戏印　　向前直申之　　即成菩提鬘
　　愿证如来觉

　　密言曰。
　　唵嚧播戍鞞
　　一切如来金刚咏歌内供养契。
　　前印缩对脐　　渐上口当散　　奉金刚歌咏
　　愿契微妙音

　　密言曰。
　　唵室嚧(二合)多罗燥歌(轻)
　　一切如来金刚舞内供养契。
　　各作金刚拳　　禅支对心仰　　智回散檀慧
　　同旋顶上舒

　　密言曰。
　　唵萨嚩布际(轻)
　　一切如来焚香外供养契。
　　金刚缚下散　　如捻香焚之　　以如来香云
　　遍法界供养

　　密言曰。
　　唵钵罗曷罗尼(上)你
　　一切如来花外供养契。
　　禅智外相叉　　仰面而散之　　以微妙花云
　　普心持供养

　　密言曰。
　　唵颇罗迦迷
　　一切如来灯外供养契。
　　即以金刚缚　　禅智竖逼之　　持如来惠灯
　　普照众事业

　　密言曰。
　　唵素底惹拟哩(二合)
　　一切如来涂香外供养契。
　　金刚缚心上　　散开似涂香　　持此妙栴檀
　　等海云供养

　　密言曰。
　　唵素犍荡(引)霓
　　如是供养赞叹竟。以本尊三昧观。令心不散。瑜伽行者以一切如来身口意金刚差别契加持己身。又想一切随形好。尽庄严其身。即应诵摩诃三摩耶印百字言。令身坚固。便结本尊三昧耶契　毗卢遮那法身三昧耶契。
　　禅智外相叉　　忍愿端竖屈　　进力于背上
　　三节直竖之

　　真言曰(百字明也)。由以摩诃[銜-金+工]百字真言加持故。设犯无间罪。谤一切诸佛及方广经。修真言者以本尊坚住己身故。现世所求悉地。谓最胜悉地金刚萨埵悉地。乃至如来最胜悉地。不改金刚界大印。便诵本尊根本明。
　　唵(一)摩折罗驮都(二)[牟*含]
　　定慧二羽捧珠鬘　　如本真言七遍已
　　捧至顶上复当心　　坚住等引而念诵
　　舌端微动唇齿合　　逆顺循身观相好
　　四时勤修不令间　　千百为限复过是
　　一切神通及福智　　现世同于遍照尊

　　行者念诵分限毕已。捧珠顶上。勤发大愿。然后结三摩地印。入法界体性三昧。修习五字旋陀罗尼。
　　诸法本不生　　自性离言说
　　清净无垢染　　因业等虚空
　　旋复谛思惟　　字字语真实
　　初后虽差别　　所生皆归一
　　不舍是三昧　　兼住无缘悲
　　普愿诸有情　　如我无有异

　　行者从三昧出已。即结根本印。诵本明七遍。复以供养供养诸佛。以妙音词称扬赞叹献阏伽水。以降三世印左旋解界。即结金刚解脱印。奉送诸圣。各还本土。印结前三昧耶印。忍愿承花至顶上散。真言。
　　唵(一)讫哩(二合)妒缚(入声呼)萨怛缚嘌托(二合)(二)悉地捺多曳他努誐(引)(三)蘖瑳特鑁(四)没驮尾洒焰补那罗(引)誐么那(引)也都(五)唵(六)么折罗萨怛缚(二合)穆(七)
　　作此法已。重以三昧耶印诵加持明。以印四处。然后灌顶被金刚甲胄。依前四礼四方佛。忏悔发愿等。然后依闲静处严以香花。依本尊三摩地读诵方广大乘经典。随意经行。
　　若有众生遇此教　　昼夜四时精进修
　　现世证得欢喜地　　后十六生成正觉

　　普通诸部净数珠契。
　　二羽莲花掌　忍愿补开峰　余度尽相著　微以开敷势。
　　唵嚩苏嚩底室哩曳莎波诃
　　结是印已。当取数珠。捧左契中念诵七遍。即名清净通五部执数珠契。念诵之时。若持佛部以进力捻珠。若持金刚部以忍愿捻珠。若持莲花部。以戒方度捻珠。略明三部念诵法要。宝部及羯磨部待后别释。凡念珠法。二羽当心相去一寸。以珠相捻即成念诵。此法于瑜伽中广说。
　　又于阿阇梨授得此法。与前稍殊。唯以慧掌横仰。定羽覆上。以捻珠相捻近。即成十波罗蜜。念诵时。烧香散花献灯涂香供养等。
　　烧香真言曰。
　　唵跋折罗杜鞞阿
　　散花真言曰。
　　唵跋折罗补瑟鞞唵
　　献灯真言曰。
　　唵跋折罗卢计你
　　涂香真言曰。
　　唵跋折罗[口*犍]提伽
　　涂香及花烧香饭食灯明护摩。纵不辨余物。以是六种之物不应阙少。次当运想。此香烟作五色光明云台。流布遍满十方三世一切诸佛国土。作种种伎乐。出妙音声歌呗赞叹。作种种栴檀沉水上妙诸香。作种种肴膳汤药上妙众味。作种种衣服璎珞流泉浴池上妙诸触。作种种禅定智慧清净实相无量法门。悉充满法界以为佛事。供养十方三世诸佛一切三宝。摄受亦熏一切众生。发菩提心。于一一佛前悉见如此身供养等无有异。又愿云一切众生悉入我法界海中。了知如是供养从心想生无有自性。心不取著。此念成已。即便五体投地口自唱言。即当了知身口意业充满法界。

　　三摩地供养次第仪式

　　凡欲念诵。先结三昧耶契安自顶上。此等一一印。先从一切如来大丈夫相庄严身分支节所生。一一如来有无量俱胝百千印。一一印各有无量仆从。我今略说一印生差别印。随众法用一真言生一切真言。若广说如是流布教行。则有无量不假广说。何以故我于余部以广分别竟。于诸三部所说律法及成就印咒。皆任取用。行者不应食一切臭秽。余残宿食皆不应食。若食者不证悉地。乃至供养佛菩萨食。亦不应食之。亦不应食青黑等物。亦不坐佛床法床僧床和上阇梨父母等床。坐卧吃食乃至不得语食共人传器食。如毗那耶教中。我以广分别竟。如是等法略说少耳。若我住劫欲演说不可穷尽。其所食器。纯用赤白铜梡等食。亦不手揩齿。咒者应知。正跏端坐如法默食。不得往死丧家初产生家不净人家旃荼罗家。亦不持残臭宿食供养及自食啖。每日三时自誓归依佛法大菩萨僧。发菩提心净治三业思惟六念。所谓三宝戒施天等。一心梵行清净莫如外道。发长甲铦则洁净。若发长则虮虱所生。随生障咎。梳洗多功。念诵数小。若发长甲铦里停垢秽。拈香烧香便污触。随生障咎。日月蚀时勿观论。亦勿讥谤和上阿阇梨。见有国土无主交乱。特勿住中修法念诵。勿住于神龙护地药叉罗刹常集住地。尸陀林无佛法地。虎狼住地多蚊虻地。无雨方地多饶风地。多贼住地屠杀住地。沽酒住地卖经像地。卖凶具地淫女地及众住地。皆勿住中营法念诵。悉不成就。善分别知。一切念诵品中。此法为广成。小功小成。若请召法时。若念诵时。若作一切求愿法。应断一切善不善语。于念诵处结跏趺坐。想诸妙法成香水河身没澡浴。咒印印身。当观自身为佛菩萨等。涂香遍身。一切念诵不应摇动漫观听察。若有破坐动摇謦欬等。即重轮结浴印印身。持以净水洗手漱口如法念诵广成。小功小成。随上中下定成就故。总有三种所求。一为成就真言故。二为灭罪获福故。三为未来果故。
　　三十七漫荼罗主名号密语　跋折罗驮睹　阿閦鞞　阿罗怛娜三婆颇　嚧计摄伐罗阿罗阇　阿目伽悉地　跋折罗萨埵(普贤菩萨)　跋折罗阿罗伽(摩诃大爱菩萨)　跋折罗阇(不空王菩萨)跋折罗娑度(欢喜王菩萨)　已上四菩萨东方阿閦鞞金刚部　跋折罗阿罗怛那(虚空藏菩萨)　跋折罗帝阇(大威光菩萨)　跋折罗计都(宝憧大菩萨)　跋折罗诃娑(常欢喜笑菩萨)　已上四菩萨南宝生如来部　跋折罗达罗摩(观自在菩萨)　跋折罗底乞瑟那(文殊师利菩萨)　跋折罗计睹(才发心菩萨)　跋折罗婆娑(无言大菩萨)　已上四菩萨西方莲花部阿弥陀如来部　跋折罗羯磨(毗首羯磨大菩萨)　跋折罗阿罗乞叉(斗战胜精进大菩萨)　跋折罗药叉(摧伏一切魔大菩萨)　跋折罗散地(如来拳大菩萨)　已上四菩萨北方不空如来羯磨部　萨埵跋折哩(一切如来金刚波罗蜜三摩地灌顶智)　阿罗怛那跋折哩(一切如来金刚灌顶智)达磨跋折哩(一切如来金刚法波罗蜜三摩地灌顶智)羯磨跋折哩(一切如来羯磨波罗蜜作佛事业灌顶智)。
　　已上四部波罗蜜　跋折罗啰斯(喜戏)　跋折罗摩[口*(隸-木+士)](鬘)　跋折罗只帝(歌咏颂)　跋折罗涅里底(舞羯磨智)　已上四种内供养　跋折罗杜鞞(香)　跋折罗补瑟篦(花)　跋折罗嚧计(灯)　跋折罗健提(涂香)　已上四种外供养　跋折罗俱舍阇(钩召集)　跋折罗跋赊吽(罥索引入)　跋折罗萨普吒梵(钩锁缚)　跋折罗毗赊呼(摄入召一切如来部事者)
　　八曼荼罗道场主名号　谒利(二合)诃钵得茫(引)没哩耶(观世音菩萨)　唵迷诃哩你(弥勒菩萨)　阿迦舍揭婆耶(虚空藏菩萨)　而嚩起哩惹耶(普贤菩萨)　呜鑁摩罗(金刚藏菩萨)　室哩阇阿罗伽(文殊师利菩萨)　娑阿罗嚩(除一切盖障菩萨)　[起-巳+乞]哩阿罗茄(地藏菩萨)吽摩诃尾啰(毗卢遮那佛)
　　梵名十方佛　娜慕婆誐嚩帝阿屈閦鞞(东方)娜慕婆誐嚩帝阿输伽失里(东南方无忧胜)娜慕婆誐嚩帝啰怛曩三婆颇(南方宝生)　娜慕婆誐嚩帝瑟野胝(西南方宝施)　娜慕婆誐嚩帝阿弥陀婆(西方阿弥陀)娜慕婆誐嚩帝苏姑苏密多失里曳(西北方善开敷)娜慕婆誐嚩帝阿目佉悉悌(北方不空成就)娜慕婆誐嚩帝僧姑苏密多(东北方开敷)　娜慕婆誐嚩帝帝儒失里耶(上方光胜)　娜慕婆誐嚩帝吠卢遮那怛他誐多三藐三母驮耶(下方毗卢遮那)
　　梵名十号　怛他誐妒罗干(如来应供)　三藐三母驮(正遍智)尾你耶(明)者罗(行)拏惨半那(足)素誐妒(善逝)路迦尾(世间解无上)娜弩怛啰补噜洒(丈夫)娜弭耶(调)些罗底(丁以反御)舍些跢(师)泥嚩难(天)摩拏史耶南者(人)母度(佛)薄誐鑁(世尊)
　　自在天真言。唵伊舍那耶。
　　天帝释真言。唵因达罗耶。
　　火天神真言。唵阿只那曳。
　　琰魔王真言。唵琰摩耶。
　　罗叉娑真言。唵罗叉娑地婆多曳。
　　诸龙及水神真言。唵婆卢拏耶。
　　诸风神真言。唵婆耶毗。
　　诸药叉众真言。唵药叉苾地耶陀里。
　　又于此方诸鬼神真言。唵比止比止毗舍遮南[功/虫][功/虫]部多南娑婆诃。
　　尔时薄伽梵。从金刚轮建立世界。从金刚刹想有琰字成世界轮。所谓地轮风轮空轮。彼轮界尽皆黑色。复想剑字成金刚围山。纯以杂宝而用庄严。复于虚空轮想有[口*梵]字为毗卢遮那佛。从毗卢遮那佛脐中有普注大悲甘露乳流出。成甘露海满虚空法界轮。于海中复想波罗字。其字变为龟形。甲如金色。其身广大无量由旬。龟背上。复想[口*纈]哩字。其字变为黄色殊妙莲花。赤花鲜好。其花三层有八叶台蕊具足。又于花台上想有般罗吽梵。此三梵字为须弥山。众宝所成而有八面。于其山顶想有五梵字。便为大殿。其殿四方具足四门。左右有吉祥幢。轩楯周环四重阶道。其殿上有五峰楼阁。悬杂缯彩珠网花鬘绞络庄严。又于殿外四角之上及诸门角。以金刚宝间错庄严。殿轩阶。复以种种宝铃磬铎镮佩交映。微风摇拂清响和鸣。宝幡璎珞弥漫空中。微妙香花种种严饰。复于其外有无量劫波树绮错行列。诸天妙乐竞奏歌咏。诸阿修罗摩呼罗伽等主奏妙歌舞。于彼殿内有曼荼罗。八金刚拄以为庄饰　于如来部胜妙轮中有三种梵字。中想罧字。左右想阿字。即此三字变成师子之座。四面庄严。微妙第一。
　　于金刚部中三种梵字。中央想有伽字。左右皆有吽字。以此三字变为象座。四面庄严。微妙第一。
　　于宝部中。并三梵字。中央有娑字。左右想有怛罗字。以此字变成马座。四面七宝庄严。微妙第一。
　　于莲花部中并有三梵字。中央有摩含字。左右皆有[口*纈]里字。以此三字变为孔雀座。四面皆以金刚莲花宝庄严。微妙第一。
　　于羯磨部中并三梵字。中央有剑字。左右皆有阿(短)字。以此三梵字变为迦楼罗座。四面纯以宝庄严。微妙第一。
　　尔时如来坐五种座已。及十六大菩萨并四波罗蜜。四种内供养。四种外供养。及四摄四菩萨等。皆本三摩地。各各想彼差别契记。此等事相皆从毗卢遮那如来身心出现。又观五部座上各有月轮。于月轮中有殊妙莲花。台蕊圆满具足。是诸如来坐此座已。未久之间成等正觉。悉得一切如来普贤之心。复用一切如来虚空所成大摩尼宝。以灌其顶。获得一切如来观自在法智。究竟波罗蜜。功用已毕所有圆满。获一切如来无碍事业功用方便智成就。
　　行者如是观瑜伽故。即得发生金刚智。由此智故。能了过去未来现在所作事业。悉皆解悟。于未曾见闻百千摩诃衍文字句义皆自悟了。

　　求愿观想法

　　若求无分别者当观无分别。
　　无记念。若求无相无色当观文字无文字念。若求不二法门者当观两臂。若求四无量当观四臂。若求六神通者当观六臂。若求八圣道当观八臂。若求十波罗蜜圆满十地应观十臂。若求如来普遍应地者应观十二臂。若求三十二相当观三十二臂。若求八万四千法门者应观八十四臂。如上观念当入一切如来三摩地门甚深方广不思议地。是正念处。是正真如。是正解脱。
　　初起首念诵日。入道场时。若作息灾曼荼罗。于日没时起首作法。若作增益曼荼罗。于日出时起首作法。若作逐法曼荼罗。于日午时起首作法。若作降怨夜半起首作法。
　　然诸曼荼罗。皆于日没之时起首作法。念诵门中此法最胜。若违此时必不成就。但是一切曼荼罗。勿于昼日起首。获大苦恼。勿于中夜作法。违本时故种种难起。自余诸时准此应知。初夜分时诸事寂静作法有验。诸天集会观作法。加被彼人。奉请诸尊即来降赴成所求愿。应作吉祥增益等事。智者应知。
　　然诸曼荼罗皆于日没之时起首作法。明相未动要须拨遣。我今略说三种悉地成就处及成就相。其不成就者。一者恶国王处。二多贼处。三恶友同伴饥馑等处。皆不中住同修法行。
　　复有三时不可作法。谓极寒时。暴雨时。极热时。如是等时不堪作法。又有三时堪可修法。善分别知。从五更至辰时。从午时至未时。从酉时至亥。如是时中大作念诵。皆得圆满其曼荼罗所观行。发愿云。一切释迦如来在净居宫。与诸菩萨集会之位。我今舍身为仆隶供养。一切诸佛唯愿摄受。乞我等作最上成就哀愍故(三称)。唯愿诸佛菩萨一切圣者。与我悉地。令我速出生死淤泥。至求圆满增上悉地(三称)。凡施设道场。先以香花以诸饮食及以缯幡。皆须如法勿使秽触。若使有触令念诵人数被魔得便念诵无验。
　　发愿云　唯愿圣众　各以神力　住受供养　乃待周毕。
　　我今当说一切作曼多罗秘密次第广略大小。都说彼等三千万曼多罗中次之法。总在之经。是故应知。我有密意具诸法相。非是汝等所知境界。是故称云秘密藏大曼多罗教　略说择地等相。日未出时穿地深三尺。当见其物。若如人者咒力能摧山覆海。若如兽者亦吉。若见玉者。其人即初会之人。若得金者。其人因明得大富贵。得刀杖弓箭之类。坛内见咒神。若得药者善能除病。若得铁石。其人不坚固。若得骨即不吉之相。即须忏悔受戒别取净地。穿深三尺去内恶土。别取净土节捣和香末筑之　次说欲成就大法时节法。先正月作法决定无障碍。二月作决定有种种障碍现。三月中作决定有风云。五月十五日起首作法决定有雨。九月作法决定有覢雷电。凡作法有是等现时决定得成。持者应知。或七日或十三日二十三日。如得鬼星日者更甚吉也。或日月蚀时亦为第一。若欲成就安稳法者。用二月三月作富饶法。十月十一月作降怨法。四月五月。我今略示。于大名山圣所居处。或仙神窟或空新室独处林泉。以斯等处一心空寂幽闲胜处。又于寂静处于山顶。或阿练若中或山窟中。或寺中林中或江河或河岸边。或先有圣人住处。速即成就　除灾灭罪坛应圆作(中心作轮)求愿坛应方作(中心作莲)逐法坛应三角作(中心作三股叉)求敬爱坛如莲叶作(中心作吽字)瑜岐行者修三摩地。随佛念诵要记。若念毗卢遮那如来。先观八叶莲花。想有阿字变为师子之座。座上有白莲花。复观鑁字成窣都波变成本尊毗卢遮那身。金色如阎浮坛。项佩光焰挂轻天衣戴五佛冠。光明殊妙照曜人天三界。召集十地菩萨摩诃萨。灌顶故现色身。宝璎珞庄严其身。住在胜妙色三昧。为欲超过诸天色相。住光明轮中。诵密言曰阿尾罗吽欠。
　　一者行人观自身心中有毗卢遮那如来。想一阿字由如满月放白色光。如来于中坐白莲花。身作赤金色。便结本三摩耶契。
　　二羽作金刚拳已。竖进度以观羽执之。由此契故能得诸佛授与三菩提记。复想毗卢遮那在曼多罗中结跏趺坐。相好圆满具大威德。色相鲜白如净满月。一切明光以为其身。宝冠庄严发辫拂肩被服天衣。轻妙缯彩以身语意三业秘密轮现作神变。行者作是思惟。密言曰。
　　唵跋折罗驮都[口*梵]
　　若作观自在菩萨三摩地念诵者。于莲花中想缬哩字。其字光明由如莲花。放种种光变成观自在菩萨。身光辉焰。如红莲花色。顶上髻中有观自在王如来。宝冠璎珞庄严其身。左持青莲花当心上。右手如擗莲花叶。又观三昧门犹莲花不著尘水。不为爱染之所污累。当如是观讫。说本尊观自在三摩地心真言曰。
　　唵跋折罗达摩[口*纈]哩
　　若作文殊师利菩萨念诵。于莲花中观一[牟*含]字。变为猛利金刀。其刀变成文殊师利菩萨。身色如黄金。顶有五髻。禅执青莲智执般若梵筴坐月轮中。金刚杵四面围绕。圣者于中乘杂色宝花放赤色光明。说心地真言曰。
　　唵跋折罗底乞瑟拏淡娑婆诃
　　若念虚空藏菩萨。于莲花台中观怛罗字。变为红颇梨宝。火焰周遍。变成虚空藏菩萨。身如紫金色。顶戴五佛。左施无畏。右持青莲花。花中有红颇梨宝。菩萨于中乘青莲花。坐月轮中。诵真言曰。
　　那么阿迦舍蘖婆耶怛侄他唵阿唎迦么哩母利娑婆诃
　　若念普贤菩萨者。于莲花台中观苏嚩字。变为金刀。成普贤菩萨。身白月色。顶有五佛威光赫奕。由如日轮。菩萨于中乘千叶莲花。放杂色光。坐月轮中。三钴跋折罗周遍围绕。诵真言曰。
　　那么三曼多拔折罗吽
　　若念金刚藏菩萨。莲花台中观一吽字。变为跋折罗。成金刚藏菩萨。身如浅碧玉色。顶戴五佛。禅为金刚拳安置心上。智执拔折罗放火焰光。圣者于中乘宝莲花。三古金刚杵围绕月轮观。诵真言曰。
　　跋折罗萨埵阿娑婆诃
　　若如意轮菩萨念诵。莲花台中观[口*纈]哩字。变为真多摩尼宝。间错殊妙由如日轮放大光明。变为真多菩萨。色如坛金。顶戴无量寿佛。具足六臂成六神通。菩萨应化六道。能令有情满足六度。在补怛罗迦山。思惟三昧(云云)。
　　若多罗菩萨念诵于莲花中观睹弄字。变成青莲花。成多罗菩萨。身肉红色种种庄严。冠上有观自在王如来。左执青莲当心上。右施无畏满诸愿圣者于中乘宝莲花放白色光。能满诸愿。名曰随心。真言曰。
　　唵多利咄多利咄利娑婆诃
　　尔时世尊入于普光明多罗三昧。以三昧力从其面轮右目瞳中放大光明。从光流出妙女形。住殊胜妙色三昧。无价杂宝而为严身。无量诸天前后围绕。先于顶上想有唵字。次于额上想有多字。目瞳中置于咄字。复安喉上想有多字。次以二肩布安利字。想在心上复安咄字。若在脐中又想利字。于两脾中想莎嚩字。又于胫上想有诃字。如是布字周遍于身。方请本尊来就法体。由是义故。先观后请。金刚三昧耶观。行人观心月轮中想有吽字。其吽字变为五古拔折罗。纯金如融真金聚。放赤色光由如火聚。光明赫奕周遍于身。以身口意金刚轮遍生死界。满月量中现作神变。其金刚轮。不定大小称满月轮。或观五古或观三古或观独古随意无碍。从自身毛孔支节间。出现微尘数拔折罗。一一拔折罗中。复能出种种异类身。能令行人随意调伏。皆能成就陀罗尼门三摩地门。雨诸器仗契印分付。其一一印皆从如来大丈夫相庄严支节所生。非是作法。何以故金刚体中本来具足。性自坚固离于分别。成就众生能满诸愿。若现金刚怖畏调伏。若现菩萨具足大悲。若现天身鬼神咸伏。若成就事业示现羯磨金刚。能令行人速得圆满。
　　五方如来置安顶上。满月轮中坐大莲花。如大圆镜内外明彻体无自他。此是行人第一义谛。不空智中念诵义诀。
　　八大菩萨。想布字及本尊色。
　　普贤菩萨。白月色头上五佛观吽。
　　曼殊师利菩萨。金色身五佛观[牟*含]。
　　虚空藏菩萨。紫金色五佛观怛罗。
　　观世音菩萨。红肉色如开敷莲花。五佛观[口*纈]哩。
　　金刚藏菩萨。青色五佛观吽。
　　弥勒菩萨。黄色五佛观昧。
　　除一切盖障菩萨。莲花色五佛观莎。
　　地藏菩萨。金色五佛观乞使。
　　毗卢遮那三摩地瑜伽供养。次第法。
　　归命毗卢遮那佛　　开妙觉目如莲叶
　　我今甄此相应法　　随其诵念次第要
　　愿依凭此速成就　　自利利他远尘垢
　　由是初心所发趣　　悉念方便向菩提
　　诸进趣门虽无量　　无有能过于此者

　　尔时行人得阿阇梨灌顶已。于闲静处庄严道场。香泥涂地种种供养。极令清净。常令三业寂然无乱。起慈悲心。于诸有情总令解脱。以五曼荼罗一心作礼。想诸圣众如在目前。所有众罪诚心忏悔已。即观诸法自性皆空。观诸法空本来清净无所染著。思惟是已。诵密言曰。
　　唵萨嚩婆嚩秫陀萨嚩达摩萨嚩婆嚩秫涂唅(重呼)
　　作法界观。
　　行者次修三摩地　　身口意业遍虚空
　　思惟如来三业门　　金刚一乘甚深教
　　我依瑜伽最胜法　　开示如实真言门
　　即入普贤三昧耶　　体同萨埵金刚故
　　定慧和合金刚缚　　忍愿二度建如幢
　　身处月轮同萨埵
　　真言曰
　　唵(一)三摩耶(二)萨怛梵(三合下同)
　　当观。此身坐净月中。犹敷明镜而坐　安乐悦意三摩耶印。
　　以此妙喜印如来　　忍愿双峰入掌中
　　禅智檀慧俱申直
　　真言曰
　　唵(一)三摩耶护(引)萨罗多(二)萨怛梵(三)
　　由此妙印及真言　　一切圣众皆欢喜
　　次当开心入佛智　　观于乳上怛罗吒
　　金刚缚散拍心门　　二字转枢如启扇

　　真言曰。
　　唵(一)嚩日啰满驮(二)怛罗(二合)吒
　　八叶白莲一肘间　　炳现阿字素光色
　　禅智俱入金刚缚　　召入如来寂静智

　　真言曰。
　　唵(一)么日啰(二)微舍恶(三)
　　次结如来坚固拳　　进力屈拄禅智背
　　由此妙印相应故　　即得坚持诸佛智

　　真言曰。
　　唵么折罗母瑟知(二合)[牟*含]
　　次以威怒降三世　　净除内外所生障
　　二羽交臂金刚拳　　檀慧相钩竖进力
　　行者想身发威焰　　八臂四面竖利牙
　　震吼吽字如雷音　　顶上右旋成结界

　　真言。
　　唵(一)逊婆你逊婆吽(二)纥哩衅拏纥哩衅拏吽(三)纥哩衅拏阿播耶吽(四)阿奈耶护(引)薄伽梵(五)么折罗吽发吒(六)
　　次结莲花部。
　　为令成就三么地　　定慧二羽金刚缚
　　檀慧禅智和合竖　　由此真言密印故
　　修行三摩速现前
　　真言曰
　　唵(一)么折罗钵娜么(二合)(二)三昧耶萨怛梵(三)
　　行者欲入金刚定　　先住妙观察智印
　　定慧二羽仰相叉　　进禅力智各相拄
　　以此妙印修等引　　即得如来不动智

　　行者。次应修澄心宴坐月轮观。先须于一月中调伏身心。令心澄净然后方习外仪。又作是观。一切诸法本来不生。一切皆离能执所执。毕竟清净无所染著。思惟是已。想彼空中一切诸佛相好具足。数如微尘周遍法界。舒金色手弹指而惊告言。善男子应以三摩地。观察自心本性成就。当观自心。一一于诸佛前。五体投地一心归命。诵真言曰。
　　唵(一)质多钵罗底(二)吠邓迦噜弭(三)
　　此名内证无漏清净究竟至极。悟入一切智海同于诸佛。此法秘密不令辄闻。欲入观时。诵此明曰。
　　唵三摩焰萨怛鑁
　　诵密语已。即能具足一切诸佛菩萨清净律仪诸大功德。
　　复观鑁字圆净无相。安心此字。莫像一切有相。自心凝净明朗内外明彻体无自他。欲入观时。诵真言曰。
　　唵(一)菩提质多(二)母怛跛(二合)娜夜弥(三)
　　能令所观心月渐渐广大周遍法界。真言曰。
　　唵底瑟吒么日罗
　　诵真言已。能令所观心月渐令广大周遍法界。尽前后际劫。一一尘毛等皆有诸佛道场众会。如因陀罗网重重无尽。作是观者。便证菩萨甚深智。故真言曰。
　　唵质多钵罗底微能迦路弭
　　能令行者速证无上菩提。具一切诸佛第一义。真如智中流出。非是作法显现。如巧色摩尼能满诸愿。一切诸佛同声共说。思惟之时。唯是明朗不见身之与心。况无一物亦莫作空解。以无念等故说如虚空。法非空故。若久纯熟当自证知。作是观时。诵密言曰。
　　唵嚩日罗(二合)满吒(上)蓝钵啰(二合)避舍迷
　　念此明者。即能证入一切灌顶曼多罗位。于诸菩萨秘密法门随意无碍。作是观时不须延促。务在证入。若能一一与心相应方大成就。一切时处作意。任运相应无所挂碍。一切妄想贪嗔痴等。不假断除自然不起性常清净。此真实法门。是一切众生自性清净心。若为大圆镜智。上从诸佛下至众生。悉皆同等无增减。但为无明妄想所覆。令其法体不得显现。作是观者便证解脱一切智三昧。名为地前三贤位。所有动作任运相应。自然进入初地生大欢喜。所以然者以观月为方便。具有三义。一者自性清净义。离贪欲垢故。二者清凉义。离嗔热恼故。三者光明义。离愚痴闇故。所以取月为喻亦莫作月解。世间月者四大所成毕竟破坏。众生自性清净心无生灭故。此是诸佛菩萨内证非二乘声闻外道所知境界。作此观者。一切佛法恒沙功德不由他悟。此一法摄无量法。刹那刹那悟入诸法中。自在无碍。从地至地渐次升进。学此观者。不得专守无念以为究竟。当须正念进趣方便。然后证入究竟清净法海。
　　唵(一)萨婆怛他蘖多(引)(二)鼻三菩提(三)涅里荼么折罗底瑟姹(四)
　　为令证入佛地故　　当结金刚三摩耶
　　十度圆满外相叉　　忍愿如幢皆正直
　　印心及额与喉顶　　各诵一遍以加持

　　真言曰。
　　唵(一)么折罗(二)萨怛嚩(引二合)地瑟姹萨嚩[牟*含](三)
　　即想一切诸如来　　持宝么尼灌我顶
　　定慧和合金刚缚　　进力禅智如宝形
　　以印额上加持已　　五佛智冠在其顶
　　便分智拳顶后绕　　当绕已系
　　真言曰
　　唵(一)摩日罗罗旦娜(二合)(二)阿避诜者[牟*含](三)萨婆亩捺罗(二合)迷(四)涅里(二合)但呴嚧(五)嚩日罗迦嚩制(六)娜[牟*含]
　　行者。复应作是思惟。我今已成正觉。当于一切众生兴大悲心。于无尽生死中恒被大誓庄严甲胄。为欲净佛国土成就众生。历事一切诸如来等。悉令一切众生。坐菩提树降伏天魔成最正觉故。应被三世如来慈悲甲胄。
　　诵此密言已　　进力互相旋
　　三遍环绕之　　便言唵砧字
　　力支想唵字　　进支想砧字
　　各想青色索　　如被铠带之
　　初胸背脐腰　　亦三相旋系
　　从胁渐至上　　向后复回喉
　　还旋顶后间　　三回来去额
　　既至顶后已　　坛慧等前垂
　　是则金刚甲

　　唵跋折罗迦缚者跋日罗拘卢跋折罗跋日里(引)那咡(引)
　　次应结欢喜印。
　　定慧二羽三相拍　　由以喜印加持故
　　一切圣众皆欢喜
　　真言曰
　　唵(一)嚩日罗睹使解(二)
　　佛说大轮金刚总持陀罗尼神咒经。
　　那莫悉底里也地尾伽南三曼怛他我哆南唵尾罗耳尾罗耳摩诃斫揭啰末驲哩萨哆萨哆沙罗帝沙罗帝哆罗曳哆罗曳尾陀末帝僧闷惹帝多罗末帝枲陀誐哩怛罗琰沙婆诃
　　大唐青龙寺东塔院一切经教本。
　　开成四年正月二十八日写讫。
　　先结五股契。诵宝部百字明。以印加持四处之时。唯明了加五佛种子四字明诵之。是此引入之义也。意谓此五佛等引入我身义也　次结大日尊根本三摩耶印置顶　次结阿閦三摩耶印置额　次结宝生三摩耶印置顶右　次结西方三摩耶契置顶后　次结北方三昧耶印置顶左　各每置印。所谓五佛种子四字。次而后念诵本明。数随意定耳。
　　尊像中台白色。前方赤色。右方赤黑色。左方黄色。后方青色。各左手令持剑。但中左后三尊。右手令持宝。前尊右手令持莲花。右方尊右手令持羯磨轮。
　　久安四年九月二十一日巳刻许书之。同月二十三日奉受了　延宝二年七月二十六日仁和寺尊寿院御本奉书写了　桧尾山龙海　同年八月八日一挍了　净严。
　　天明元年辛丑闰五月二十三日。以宇治慧心院藏本写讫。圆行录云。念诵结护法普通诸部一卷。安然金刚界对受记七云。金刚智念诵结护普通诸部。是苏悉地金刚顶二法合行。正出三部亦通五部　金事抄下。演奥钞五。理趣释秘要抄六等。往往引用此文　智积东武慈忍志　享和改元辛酉年秋八月。请求慈忍和尚挍本。当山慈心院传灯等挍验之。予复再挍以授工印板。
　　　　丰山长谷寺总持院沙门　快道志

