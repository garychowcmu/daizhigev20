  金刚顶经瑜伽观自在王如来修行法
　　唐 金刚智译




　　金刚顶经瑜伽观自在王如来修行法

　　　　唐南天竺国三藏金刚智译
　　我今依金刚顶经。演金刚莲华达摩法要。先须入于灌顶三昧耶曼茶罗。发大菩提心。舍身命财饶益一切。勇猛精进随念相应。慈悲喜舍无有间断。如是之人方应修习。其曼茶罗画像等法。广如余所说。凡入精舍欲顺念时。先以五轮著地。顶礼本尊观自在王如来。次礼北方不空成就如来。乃至无动宝生遍照如来。悉皆依法至诚敬礼。双膝而跪。莲华合掌。忏悔三业一切过咎。
　　我从无量劫　　沦滞生死海
　　今已清净心　　发露而悔过
　　如诸佛所忏　　我今亦如是
　　愿我及众生　　一切皆清净

　　诵此真言曰
　　唵萨嚩(二合)婆嚩秫驮(上声)萨嚩达么萨嚩(二合)婆嚩秫度憾
　　次应随喜过现未来诸佛菩萨所集福智。
　　过现三世佛　　菩萨与众生
　　所集诸善根　　合掌尽随喜

　　次应右膝著地虚心合掌置于顶上。想礼诸佛如来及菩萨足。诵密言曰。
　　唵钵娜么(二合)微
　　礼诸佛已。依座印而坐入定思惟。观无量如来周遍法界。行者己身悉在彼会。然后结秘密三昧耶。以六度头相拄。进力少屈押忍愿上侧文。禅智押进力下文。置于顶上。真言曰。
　　唵怛佗誐睹讷婆嚩耶娑嚩(二合)诃
　　次结莲华部三昧耶陀罗尼印。即以二羽莲华合掌。禅智檀慧相拄头。六度头相去一寸。置于右耳上。诵真言曰。
　　唵钵得么(二合)讷婆嚩耶娑嚩(二合)诃
　　次结金刚部三昧耶陀罗尼及印。即以檀智与禅慧。翻覆互相钩。初结在当心。妙言置左耳。进密语三度。言竟顶轮王散。真言曰。
　　唵嚩日噜(二合)纳婆嚩耶娑嚩(二合)诃
　　次结金刚护身陀罗尼及印。即以戒方檀慧内相叉。忍愿二度建如幢。进力屈于忍愿背。去背三分如钩形。禅智二度当心竖。真言曰。
　　唵嚩日啰(二合)拟你钵啰(二合)捻跋哆耶娑诃
　　次结金刚火焰地界陀罗尼及印。即以忍度入力愿度间。戒度入慧方度间。以愿度。从背上入进忍度间。方便入檀戒度间。檀慧进力禅智各头相拄。覆之向下。禅智拄地如钉橛势。诵真言三遍想如独钴金刚火焰杵。彻金刚际。诵真言曰。
　　唵枳哩枳哩么日啰(二合)么日[口*梨](二合)部律满驮满驮吽泮吒
　　金刚火城飞焰电埏院界真言印。准前地印。豁开禅智右旋八方。诵真言曰。
　　唵萨啰萨啰么日啰(二合)钵啰(二合)迦啰吽泮吒
　　金刚火焰网界真言印。亦准前地印。豁开直竖禅智。顶上覆来去三度。想金刚火焰网。上至有顶。密言曰。
　　唵尾萨普啰捺洛(二合)乞洒(二合)嚩日啰(二合)半惹啰吽泮吒
　　次结金刚焰火界印。以定慧侧相著。禅智直竖相去三寸。顶上右旋。想其墙网。诵密言曰。
　　唵阿三忙拟你(二合)娑嚩(二合)诃
　　此界成已。六欲魔罗及一切毗那夜迦。惶怖遁走无所容窜。
　　次结观音宝车印。以二羽仰相叉转。以智禅招忍愿。向内三拨。诵真言想念本尊随愿至。当以入念密心中幻化浮泡心不已。密言曰。
　　唵睹噜睹噜吽
　　次结八大莲华印。以二羽相叉。进力檀慧头相拄。禅愿智忍各相拄。八叶白莲一肘间想置车上三密语。真言曰。
　　唵剑忙啰娑嚩(二合)诃
　　次结瑜伽秘密三昧耶印。以二手坚固缚。檀慧禅智各相合竖著。以印警觉。诵密言曰。
　　唵嚩日啰(二合)钵娜么(二合)三么耶萨怛梵(三合)
　　次结一切如来安乐欢喜悦意三昧耶印。
　　十度坚固缚　　忍愿中交合
　　檀慧与禅智　　头相合而竖

　　真言曰。
　　唵三摩耶护(引)苏啰哆萨怛鑁(二合)
　　次结开心户。入金刚智字。观于二乳上。右怛啰左吒。如宫室户扇。殊胜金刚缚。三业同时发。指心开两字。
　　真言曰。
　　唵嚩日啰(二合)满驮怛啰(二合)吒(半音)
　　无始熏种子　　所集之尘劳
　　今以召罪印　　集之欲摧碎
　　十度坚固缚　　忍愿申如针
　　进力屈如钩　　心想召诸罪
　　想彼众罪状　　植发裸黑形
　　反印刺于心　　触已诵密言
　　三业相应故　　能召诸罪积
　　诵此召集已　　方作摧碎法

　　密言曰。
　　唵萨嚩婆嚩迦哩洒(二合)拏尾输驮娜三摩耶嚩日啰(二合)吽惹
　　召入于掌已　　方作摧碎法
　　前印两相叉　　称[牟*含]缚　　诸罪
　　忍愿俱申直　　有怛啰吒字
　　想为金刚杵　　相拍如摧山
　　忿钩及怒形　　能尽诸恶趣
　　诵已忍愿拍　　三七随所宜

　　唵跋日啰(二合)播尼尾娑普(二合)吒也萨哆播耶满驮娜你钵啰(二合)母讫洒(二合)也萨婆播耶誐底毗药(二合)萨嚩娑怛蔓(二合)萨嚩怛他檗哆跋日啰(二合)三摩耶吽怛啰(二合)吒
　　慈悲普悉会　　召入诸尘垢
　　相拍摧诸魔　　一切皆以除
　　清净如满月　　当观八叶莲
　　想内于心中　　二羽肘相著
　　仰竖如宝莲　　十度远相离
　　微屈八叶运

　　密言曰。
　　唵剑忙啰娑嚩(二合)诃
　　以此相应门　　先佛方便故
　　三业所积罪　　无量极重障
　　作此摧灭已　　如火焚枯草
　　有情常愚迷　　不知此理趣
　　如来大悲故　　开此秘妙门

　　次当结入印。内如来智字。二羽坚固缚。禅智入于中。以进力二度。相拄如环势。观前八叶莲。其上置娑字。二点严饰故。妙字方召恶。色白珂雪。流散千光明。想以进力度。捻字安心内。三业齐运用。诵此密言曰。
　　唵跋日啰(二合)吠舍恶
　　既想入心中。字想愈光耀。此即法界体。行者应是观。不久悟清净。法本不生故。三世诸如来。金刚身口意。皆以妙方便。持在金刚拳。以此阖心门。智字获坚固。便屈进力度。拄于禅智背。以印触胸已。即诵此妙言。
　　唵嚩日啰(二合)母瑟知(二合)鑁
　　次结一切诸佛金刚闭心门印。即以八度内相叉。初起从右复转左。三度来去转户扇。想闭心门三密语。密言曰。
　　唵钵娜么(二合)度闭恶
　　次结辟除结界印。即以二羽当心合。戒右押左外相叉。忍愿二度建如幢。次以进力勾戒方。禅智慧檀头相捻。密言曰。
　　唵阿密[口*栗](二合)睹纳婆(二合)嚩吽泮吒
　　此法是大悲观世音化为马头明王。加被行人速成佛已。作斯结界左转三遍辟除不善。右旋三遍随意近远为结界。
　　次结加持已　　布字想真容
　　所印置观音　　分明纥哩字
　　此字皆须现　　并在月轮中
　　便出白毫光　　还令而渐敛
　　二羽合于心　　十度内相叉
　　抽禅直竖押　　印顶及额上
　　两眼先从右　　二膊印心脐
　　膝中至左散
　　诵于密言曰
　　唵阿噜力娑嚩诃
　　结此印以布字于身上。即自身犹若大悲观世音如来。三十二相八十种好紫磨金色圆满身光如来加被。作是想已以手契。触顶上布唵字。触额上布阿字。触眼布噜字。右以一一依字次第。乃至两足皆以布之。
　　唵想安头上　　其色白如月
　　放于无量光　　除灭一切障
　　即同佛菩萨　　摩是人顶上
　　阿字安额上　　其色遍金色
　　为照诸愚暗　　能发深慧明
　　噜安两目上　　色如绀琉璃
　　能显诸色相　　渐具如来智
　　力想安两肩　　其色如皎素
　　犹心清净故　　速达菩提路
　　娑嚩安心脐　　其状作赤色
　　常能想是字　　速得转法轮
　　诃字置两足　　其色如满月
　　行者作是想　　速得达圆寂
　　如是本字想念色　　便成大悲胜法门
　　亦各本尊真实相　　能灭诸罪得吉祥
　　犹如金刚坚固聚　　是名大悲胜上法
　　若常修行如是法　　当知是人速悉地

　　诵三遍净契已。自心想观音大悲。千眼口中出大悲妙言文字。放五色光入行者口中自心月中右旋布置即诵本尊真言一遍。以右手无名指捻一珠颗。过周而复始。不急不缓亦不高声。分明称字而令自闻所观本尊及身上布字念诵记数。于一念中并须一时观见。不得有阙使心散乱。如观念疲劳。随心力念诵一百二百三百乃至七百一千限数常定。若有缘事亦必念诵不得减阙。若求解脱出离生死。作三昧瑜伽观行无有遍数。念者即想自心如一满月。湛然清净内外分明。以唵字安月心中以阿噜力娑嚩诃。从前右旋次第周布。轮缘谛观。一一字义与心相应。不得差错。唵字者是流注义。亦是不生灭义。于一切法中为最胜义。阿字者无生义。亦是一切如来法中寂静智。噜字者一切诸法无有行义。亦无起住义。力字者是一切如来无等觉义。亦无取舍义。娑嚩字者一切如来无等亦无言说义。诃字者无因寂静义。亦无住涅槃义。如上所说字义。皆是无所说文字义。既知无有文字。即观义理实无所说。周而复始无记无数。亦不断绝。不断绝者即是流注义不生不灭。由不生灭故即无有行。为无有行是故无相违。无相违故即无起住。为无起住即无等觉。即无取舍为无取舍即是平等。无有言说。为平等言说故即是无因寂静。无住涅槃。为无因寂静无住涅槃。即是不生不灭。一切如来最胜法门。名三摩地念诵。
　　次结三摩地印。二羽仰相叉。进力相背而竖。禅智捻进力头。置于跏趺上。行者次修阿娑颇那伽三昧。端身正坐。身不摇动。舌拄上腭。止出入息。令其微细。谛观诸法。皆由自心。一切烦恼。如焰如化。无有真实。作是观已。唯愿诸佛。示我行处。诵此真言曰。
　　唵三摩耶钵娜迷(二合)缬哩(二合引)
　　正坐之时。一一明了。观虚空中。无量诸佛。一时弹指。警觉行者。而告之言。善哉能作是行。汝想心中。所布恶字。莹彻于心。诵此真言曰。
　　唵质多钵啰(二合)底味能迦路弭
　　当念须见心　　圆满如净月
　　复作是思惟　　是心从何生
　　烦恼习种子　　善恶皆由心
　　心为阿赖耶　　修净以为因
　　为客尘所翳　　不能成菩提

　　即诵此真言
　　唵菩提质多母怛婆(二合)娜耶弭
　　诵此谛观心。极令澄清净。如处大虚空。而无有障碍。即于心中想一莲华。能令心月轮圆满益明。显住菩提坚固。复授心真言。
　　唵底瑟吒(二合)跋折啰(二合)钵头么(二合)
　　想其莲华与月轮。渐渐而引周法界。量同虚空无有碍。即是平等真如门。汝于净月轮。观五智金刚。令普周法界。唯一大金刚。应当知自身。即为金刚界。密言曰。
　　唵萨颇(二合)啰嚩日啰(二合)钵娜么(二合)
　　诵此真言。想莲华中出无量光明。无量光明出无量世界。一一世界妙宝庄严。皆有观自在王如来。与诸圣众前后围绕。以证自心。即获清净。当知自身。还为彼佛。众相具足。便于定中。遍礼诸佛。愿加持坚固。便说金刚心真言曰。
　　唵僧诃啰钵娜么(二合)
　　诵真言次即具萨婆若智。成等正觉。
　　次作加持秘印。忍愿六度外相叉。进力二度拄如莲。禅智并建想如幢。印心及额喉与顶。密言曰。
　　唵嚩日啰(二合)达么缬哩(二合)
　　即想虚空诸如来。持虚空宝灌我顶。定慧和合金刚嚩。进力禅智如宝形。以印额上加持已。即成五佛冠在顶。密言曰。
　　唵钵娜么(二合)啰怛那(二合去声)阿毗诜者(去声)萨嚩(二合)[牟*含]缬哩(二合)怛[口*洛](二合)
　　次结莲华鬘印。准前二羽当心。合禅智屈于本月中。忍愿六度各为拳。如系华鬘势徐徐垂下。密言曰。
　　唵钵娜么(二合)啰怛娜(二合)么隶[牟*含](牟含切)
　　次结一切慈甲印。
　　二慧固当心　　以进力侧交
　　进面想唵字　　力面想砧字

　　放绿色光。光光不绝。如抽藕丝。当心定已。智拳系鬘额后已。便复前垂舒进力。唵砧二度相萦绕。不绝绿光如系甲。心背齐腰两膝上。胸背喉颈顶额后。一一进力三旋绕。散掌前下如天衣。即能普护诸众生。一切天魔不能坏。密言曰。
　　唵阿播耶钵娜么(二合)迦嚩制满驮啰讫洒(二合)[牟*含]吽憾(引)
　　次结如来欢喜印。定慧二羽当心合。进力二度外相叉。禅智二度当心竖。微拍三声启诸圣。真言曰。
　　唵钵娜么(二合)睹使野(二合)护
　　应以成所作智三么地。想于己身前。见无量乳海。出生大莲华王。金刚为茎量周法界。上有宝楼中有师子座。于满月中现妙白莲。观海中缬哩字。变为开敷莲华。复变华为观自在王如来。无数菩萨前后围绕。以成眷属皆集其会。
　　次结金刚王菩萨召集诸圣印。定慧二羽金刚拳。进度如钩独三屈。密言曰。
　　唵钵娜么(二合)按(去声)句舍吽惹(平声)
　　诵此真言三遍已。即以进度三回招。真身菩萨满虚空。应念十方一时至。
　　次结金刚索大印。引入尊身于智体。忍愿六度外相叉。禅进二度头相捻。诵此真言曰。
　　唵钵娜么(二合)阿母伽播舍吽
　　即想菩萨法身。来入画像便为法身。
　　次结金刚钩锁印。能令本尊坚固住。禅进力智相钩结。是名金刚能止印。密言曰。
　　唵钵娜么(二合)塞普(二合)吒[牟*含]
　　诵此法已。圣者本身加持不散。
　　次结金刚妙磬印。作此印已。能令诸圣皆欢喜。禅智屈入金刚缚。进力头屈拄如环。是名金刚喜印。密言曰。
　　唵钵娜么(二合)吠舍护(引)
　　由此真言及印。一切诸佛菩萨。及本圣者皆悉欢喜。
　　次结阏伽水真言及印。以二羽当心。合忍愿六度。仰直舒进力。屈捻禅智甲。密言。
　　唵谛囇(引)囇母驮嚩(二合)诃
　　以此供养一切如来金刚。以甘露灌一切众生顶。灭除无量业障。因此供养阏伽故。浴诸圣众无垢身。以斯福利难可量。当得灌顶法云地。
　　次结一切如来百字密言及印。
　　唵钵娜么(二合)萨怛嚩(二合)三摩耶么努播罗耶钵娜么(二合)萨怛嚩(二合)怛微(二合)努婆底瑟吒(二合)涅哩(二合)擢(茶护切)茗皤嚩苏(上声)睹洒谕(二合)茗皤嚩阿努啰计睹(二合)茗皤嚩苏(上声)报洒谕(二合)茗皤嚩萨婆悉地茗钵啰(二合)也车萨婆羯么苏者茗质多失利(二合)药俱嚧吽诃诃诃诃护(引)薄伽梵萨婆怛他誐多钵娜么(二合)莽茗(去声)闷遮钵娜迷(二合)皤嚩摩诃三摩耶萨怛嚩(二合)恶(引)
　　由此摩诃衍百字密言加持故。设犯五无间罪及谤一切诸佛方等经典。如是等罪悉令消灭。以本尊坚住己身故。速获金刚萨埵位。及获菩萨诸佛位。
　　次结金刚嬉戏印(内四供养)定慧和合金刚拳。禅智二度当心竖。一切嬉戏渐轮升。顶上散之契圣意。作此供养。一切如来。智慧供养。诸佛以此。为游嬉戏。密言曰。
　　唵钵娜么(二合)逻细呼(引)
　　次结金刚华鬘印。不改前印捧引前。想捧宝鬘用严首。密言曰。
　　唵钵娜么(二合)么隶怛啰(二合)吒
　　由此印真言供养。当获灌顶法王位。
　　次结金刚歌咏印。前印从于脐渐上。至口方散。演妙清音。以娱圣会。密言曰。
　　唵钵娜么(二合)拟帝拟(妍以切上同)
　　由此供养金刚歌。不久当具如来辩。
　　次结金刚舞印。观妙妓云普供养。定慧进力各旋舞。左胁右胁复当心。一一进力三旋绕。真言不绝顶上散。
　　唵钵娜么(二合)你哩(二合)帝讫哩(二合)吒
　　由此妙舞供养故。当获如来意生身。
　　次结焚香外供养印。作此普熏佛海会。和合金刚下散掌。想妙香云周法界。密言曰。
　　唵钵娜么(二合)度闭恶
　　由以焚香供养故。即得如来无碍智。普周世界献妙香。获得诸上诸佛智。
　　次结金刚散华印。以此庄严诸世界。缚印上散如华。芬馥华云遍法界。密言曰。
　　唵钵娜么(二合)补瑟闭(二合)
　　由结金刚华供养。速证如来四八相。亦愿有情得成就。同于诸佛三十二。
　　次结金刚灯明印。忍愿六度外相叉。进力屈拄如宝形。禅智二度各双屈。摩尼灯光照法界。
　　密言曰。
　　唵钵娜么(二合)你闭你(平声)
　　作此法者以如来智灯而为供养。能令有情速成如来智慧。以斯供养获得五眼清净。
　　次结金刚涂香印。以用供养诸佛会。散金刚缚如涂香。香气周流十方界。普熏圣众及声闻。密言曰。
　　唵钵娜么(二合)喭提[口*虐]
　　作此法著。以诸如来。智尸罗之香。而为供养。能令有情。速获清净。由斯福故具五分法身。次结根本印。次应谛想自身如同本尊。眷属围绕住于大圆镜智。即以定慧二羽金刚缚。忍愿二度建如幢。即诵观音根本明。身处月轮同萨埵。密言曰。
　　唵路计湿嚩(二合)啰逻惹纥哩(二合)
　　次应歌咏种种赞叹。若赞叹时于晨朝洗洒涂手轮结妙音清雅而歌赞之。每日四时所谓晨朝午时黄昏夜半。念诵数珠各依本部。次献阏伽水。以降三世印左旋解界印。即结金刚解脱印。奉送诸圣。
　　次结发遣印。以根本印。从脐至面。然以散之。合掌于顶上。想观自在王如来还本宫。诵密言曰。
　　唵跋日啰(二合)钵娜么(二合)穆
　　发遣本尊讫随意发愿。复以甲印护身。以马头明王界印。左旋解界。任意经行。严持香华。读诵大乘。四威仪中。常念本尊。无有间断。若有众生。修此教者。现世之中。证欢喜地。过此十六生。成等正觉。

　　金刚顶经瑜伽观自在王如来修行法


