  修习般若波罗蜜菩萨观行念诵仪轨
　　唐 不空译




　　修习般若波罗蜜菩萨观行念诵仪轨一卷

　　　　开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺三藏沙门不空奉　诏译
　　归命般若母　　清净妙法身
　　我今依瑜伽　　演说观行法
　　运心遍法界　　一切佛刹海
　　想身周围绕　　由是得解脱
　　想身绕诸佛　　一一诸佛前
　　菩萨众围绕　　持妙供养具
　　三世诸如来　　及大菩萨众
　　缘觉与声闻　　一切正法藏
　　皆悉尽无余　　遍想于己身
　　一切乃众前　　分明如对目
　　皆从净心生　　广多供养具
　　作无量供养　　无间恒作礼
　　宫殿妙拂盖　　无数众楼阁
　　花鬘末涂香　　种种宝庄严
　　彼诸供养仪　　遍满虚空界
　　殷勤心加持　　奉献诸如来
　　如空刹土尔　　如刹佛亦然
　　如佛法亦然　　如法供养然
　　一切皆无量　　十方无边刹
　　知已作是言　　敬礼诸如来

　　遍礼一切如来真言曰。
　　唵萨嚩怛他(去)蘖多(一)播(引)那满曩(上引)喃迦噜(引)弭(二)
　　种种胜无量　　大乘经所说
　　陀罗尼佛心　　殷勤应称诵
　　当生净信心　　专注于一境
　　为诸有情类　　观察胜菩提
　　即当作偏袒　　右膝而著地
　　诚心合掌住　　应作如是言
　　自作教他作　　或自他随喜
　　由身口意罪　　愿诸佛哀愍
　　今生一亿罪　　乃至无始世
　　及当坐菩提　　不复更违犯
　　如是胜忏悔　　真实观察故
　　以佛愿智火　　焚尽无有余
　　能取及所取　　一切皆唯心
　　佛刹等供养　　能取所取意
　　菩萨住等引　　见心如影像
　　能取想分别　　安住于空性
　　性无性相　　是名为空相
　　无性非无性　　不离于一性
　　能所及供养　　三种离分别
　　由无分别故　　此供养为胜
　　如是胜供养　　及以旋绕法
　　一切重罪咎　　除灭皆无余
　　贪性知无贪　　即入贪性空
　　嗔性知无嗔　　即入嗔性空
　　痴性知无痴　　即入痴性空
　　如是于诸惑　　观察实相理
　　有此智慧者　　由空无分别
　　如莲华处水　　不著诸罪咎

　　修行者作如是观照。净身心已即结三昧耶印。
　　二羽相交合　　当安于心上
　　遍观虚空佛　　诵真言三遍

　　真言曰。
　　唵嚩日[口*朗](一合引)惹礼
　　次结金刚缚。十度外相叉。密缚成印相。金刚缚真言。真言曰。
　　嚩日啰(二合)满驮
　　如前金刚缚　　掣击于心上
　　能灭诸结使　　开显解脱宫

　　即当诵开心真言曰。
　　嚩日啰(二合)满驮怛啰(二合)吒(吒半音呼)
　　次结发智印　　如前金刚缚
　　定慧入于掌　　召入圆寂智
　　召入于种智

　　真言曰。
　　唵嚩日啰(二合引)吠舍恶
　　次结金刚拳　　进力跓禅智
　　金刚身语意　　密合不倾动

　　诵金刚拳真言曰。
　　嚩日啰(二合)亩瑟置(二合)[牟*含]
　　即结三昧耶　　自成普贤故
　　结已竖忍愿　　身处于月轮

　　即诵三昧耶真言曰。
　　唵三么野萨怛鑁(三合)
　　次结大真誓　　忍愿反入缚
　　檀慧定智竖　　二度三触心
　　藏识厌离种　　能除悲增长

　　复当诵真言曰。
　　唵三么野护素啰多萨怛鑁(三合)
　　次应作辟除　　结金刚药叉
　　二羽金刚拳　　檀慧进力屈
　　置于口两颊　　想身同彼尊
　　厉声诵真言　　左右而顾视

　　金刚药叉真言曰。
　　唵嚩日啰(二合)药乞叉(二合)[合*牛]
　　所有诸障者　　悉皆四驰散
　　二目想么吒　　转如日月轮
　　止观金刚拳　　各安于二[膫-(日/小)+(夸-大)]
　　随日作旋视　　以成十方界

　　诵金刚眼真言曰。
　　唵嚩日啰(二合引)涅哩(二合)瑟知(二合)么吒
　　当入三摩地　　缚印相如前
　　仰安结跏上　　端身须正直
　　闭目入正定　　遍观虚空佛
　　尽满如胡麻　　彼一切如来
　　忆昔誓愿故　　异口同音声
　　教授说真言　　专注实相理

　　唵萨嚩喻誐质多没答跛(二合引)那野(引)弭(引)
　　专注实相理　　频诵此真言
　　安心内观察　　渐令周法界
　　一切虚空相　　虚空亦无相
　　虚空瑜伽故　　舒遍于十方

　　行者既入。般若波罗蜜甚深体性三摩地。则于真实性中证大月轮量同法界。光明普照寂然清凉。起大悲愍一切有情三界炽然。如一子想深生拔济。而作是念我今云何。未得度而令得。未解脱者令得解脱。未安慰者令得安慰。未涅槃者令得涅槃。则入本尊瑜伽三摩地。观身为般若波罗蜜佛母。戴五佛冠天衣璎珞。金色光明遍毛孔中。流出无量诸佛。又作是念。我身与般若波罗蜜菩萨无二无别。即以金刚护菩萨加持四处。
　　二羽金刚缚　　进力竖如针
　　印心頞喉顶　　成本尊瑜伽

　　即诵真言曰。
　　嚩日啰(二合)啰乞叉(二合)憾
　　次结五佛冠　　二手金刚缚
　　忍愿形如刀　　进力附上节
　　置顶次四方　　二拳额前绕
　　如鬘顶后系　　垂下势如带

　　一切如来宝冠真言曰。
　　唵部欠
　　次诵金刚部真言曰。
　　嚩日啰(二合)萨怛嚩(二合)
　　次诵宝部真言曰。
　　嚩日啰(二合)啰怛娜(二合)
　　次诵莲华部真言曰。
　　嚩日啰(二合)达啰摩(二合)
　　次诵事业部真言曰。
　　嚩日啰(二合)羯啰磨(二合)
　　次诵金刚鬘灌顶真言曰。
　　唵(一)嚩日啰(二合引)么(引)逻(引)避诜者(二)满(三引)[牟*含]
　　次结甲胄印。二羽金刚印。擐甲及自他。头指相绕结。恒成于大护。即诵甲胄真言曰。
　　唵嚩日啰(二合)迦嚩左嚩日[口*梨](二合)句噜嚩日啰(二合)唅
　　以此甲胄印及诵真言而被甲。即得金刚性身。及获金刚寿命。尽形得大加护。于一切处无能沮坏。被甲已齐。掌拍令欢喜。
　　次诵金刚欢喜真言曰。
　　嚩日啰(二合引一)都使野(二合二)斛(三)
　　由此心真言　　解缚得欢喜
　　获得金刚体　　如金刚萨埵
　　遍入金刚已　　大印如仪则
　　身前应当结　　思惟大萨埵
　　见彼智萨埵　　应观于自身
　　钩召引入缚　　令喜作成就

　　即诵般若波罗蜜遍入真言曰。
　　唵达么嚩日啰(二合)恶
　　次诵般若波罗蜜观念心真言曰。
　　唵达么嚩日[口*(隸-木+士)](二合)涅哩(二合)舍野(二合)弱吽鑁斛
　　此是大萨埵钩召引入缚令心喜悦诵三昧耶萨怛鑁(三合)遍入背后而月轮。于中应观后面萨埵。我三昧耶萨怛鑁(三合)随彼印萨埵。修习观自身。金刚语已成。能成就诸印。行者即于坛中本尊像前。想七宝楼阁而开四门。于其殿中观地字门。成般若波罗蜜佛母。以十波罗蜜围绕。及八供养四门钩锁并八方天众。皆以本种子字观想而成。复想己身在于色界阿迦尼吒天。即当作请印。
　　召集作弹指　　应请一切佛
　　刹那顷诸佛　　并金刚菩萨
　　应满一切坛　　集会曼茶罗
　　即速疾大印　　观金刚萨埵
　　一遍称百八　　由结集印喜
　　如来皆坚固　　金刚萨自成
　　慈友而安住　　诸门一切处
　　钩等而作业　　以大羯磨印

　　召集真言曰。
　　唵嚩日啰(二合引)三么野惹弱
　　次当结四摄　　二羽金刚拳
　　交腕结檀慧　　头指如大钩
　　如索亦如锁　　手背而相逼

　　金刚钩真言曰。
　　嚩日[口*朗](二合)矩势(一)弱
　　金刚索真言曰。
　　嚩日啰(二合引)播势[合*牛](二合)
　　金刚锁真言曰。
　　嚩日啰(二合)饷迦丽(一)[牟*含]
　　金刚铃真言曰。
　　嚩日啰(二合引)巘滞(一)斛
　　由金刚钩召　　能作诸事业
　　由金刚索仪　　能一切引入
　　金刚锁相应　　堪任一切缚
　　由金刚入缚　　能成诸遍入

　　即捧阏伽器。诵百字明而奉献之。
　　唵嚩日啰(二合)萨怛嚩(二合一)三(去)么野摩努(鼻音)播(引)攞野(二)嚩日啰(二合引)萨怛嚩(二合三)底吠(二合)怒跛底(丁以反)瑟吒(二合四)捏哩(二合)浊(荼护反)冥(上)婆(去)嚩(无可反五)苏妒(引)使喻(二合引)铭(上)婆(去)嚩(六)阿(上)弩(鼻)啰(上)讫妒(二合引)铭(上)婆嚩(七)苏报(引)使喻(二合引)铭(上)婆(上)嚩(八)萨嚩悉朕(敌禁反)铭(上)钵啰(二合引)野縒(上九)萨嚩羯摩苏者铭(上十)质跢(上)室唎(二合)药矩噜(十一)吽诃诃诃诃谷婆誐鑁(十二)萨嚩怛他(去引)誐跢(十三)嚩日啰(二合引)莽(引)铭(上)闷(上)者(十四)嚩日哩(二合)婆(上)嚩(上十五)摩诃三(去)么耶萨怛嚩(二合)恶(引入十六)
　　由以百字真言奉阏伽水故。所有愿求速得成就。
　　次诵金刚嬉戏真言曰。
　　系啰底嚩日啰(二合一)尾逻赐你(二)怛啰(二合)吒(半音)
　　次金刚鬘真言曰。
　　系啰底嚩日啰(二合引一)贺细(二)诃诃(三)
　　次金刚歌真言曰。
　　系啰底嚩日啰(二合引一)拟谛谛谛
　　次金刚舞真言曰。
　　系啰底嚩日啰(二合引一)你哩(二合)底曳(二合二)吠波吠波(三)
　　复作外四供养而奉献之。
　　次金刚花鬘真言曰。
　　系(一)嚩日啰(二合引二)啰底(三)
　　次金刚香真言曰。
　　摩诃啰多嚩日哩(二合一)斛(二)
　　次金刚灯真言曰。
　　唵(一)嚩日啰(二合引二)路者宁(三)
　　次金刚涂香真言曰。
　　摩诃室唎(二合一)嚩日哩(二合二)呬(三)
　　修行者才住是八供养菩萨三摩地。即能出生尽十方界一切佛刹广大云海供养仪式。次即结本尊三昧耶印。二羽金刚合掌。以大指各捻二头指侧诵本尊真言七遍。
　　真言曰。
　　娜谟婆(去)誐嚩怛曳(二合引一)钵啰(二合引)枳娘(二合)播(引)啰弭跢(引)曳(二)唵(三)纥唎(二合入引)地(引入)室哩(二合引四)秫噜(二合)底尾惹曳(五)娑嚩(二合引)贺
　　诵真言已顶上散印。
　　次当诵念珠真言曰。
　　唵嚩日啰(二合引)愚呬耶(二合引)惹跛三么曳吽
　　由诵此真言加持念珠七遍故。念诵一遍则成千遍。如是加持毕已。四时三时乃至二时。或一百八遍或一千遍。凡时分遍数一则常定。时诵数满如前顶戴。即入般若波罗蜜三摩地。复于心中想圆满月轮量周法界。于中观地字门。了了分明色如珂雪专注而住。即名为奢摩他。摄诸散动心既定已。即与慧相应。思地字义一切法性相如法界不可得故。即名为毗钵舍那。或与定相应或与慧相应。久已纯熟定慧双运。能观所观平等平等。能取所取悉应远离。常作如是观照。现生得入初地。后十六大生成普贤菩萨。复结本尊印诵百字真言。重结八供养印捧阏伽水。以金刚眼左视解界。即结法波罗蜜印奉送圣众诵金刚解脱真言曰。
　　唵(一)讫哩(二合)睹嚩(入二)萨嚩萨怛嚩(二合引)啰他(二合引)悉地啰娜(二合)多(三)野他(引)弩誐(引四)蘖蹉(引)特鑁(二合五)没驮尾洒焰(六)布曩啰(引)誐(七)么曩野睹(八)唵嚩日啰(二合)渴誐萨怛嚩(二合)穆
　　复以金刚宝印。灌顶被甲礼五方佛。即出道场随意经行读大乘经典。以此殊胜福回向一切有情。速证般若波罗蜜无上正等菩提。次后便说功能颇殊妙矣。
　　般若波罗蜜多根本真言曰。
　　曩谟婆(去)誐嚩戴(引)钵啰(二合)枳娘(二合)播(引)啰弭跢(引)曳唵纥哩(二合入引)地(入引)室哩(二合入引)戍噜(二合)底尾惹曳娑嚩(二合引)诃(引)
　　佛言此陀罗尼印有四种名。一名般若无尽藏。二名般若眼。三名般若根本。四名金刚般若心。此陀罗尼印有大功德。若能至心如法受持。随诵一遍出生一万八千修多罗藏。又彼一一修多罗中。各各出生二万五千修多罗藏。又彼一一修多罗中。出生百万修多罗藏。又彼一一修多罗藏中。出生无量百千万亿那由他阿僧祇修多罗藏。如是乃至展转。出世无量无尽修多罗藏。所出经题名句义味。各各不同而不重出。如是念念出生无尽。是故名为无尽藏陀罗尼印。此陀罗尼印。即是十方三世诸佛宗祖。亦是十方三世诸佛无尽法藏。一切般若波罗蜜母。过现未来诸佛菩萨常所供养恭敬赞叹。若善男子善女人等。以至诚心书写读诵如说修行。是人所有百千万亿恒河沙劫生死重罪。于须臾顷悉灭无余。此陀罗尼印所有功德。我若住于百千万亿阿僧祇劫。叹犹不尽。何况余人叹之能尽。若欲修行般若法者。一食斋戒香汤洗浴。著新净衣入于道场。要当先诵此陀罗尼并作此印满百万遍然后修行余般若法决定成就。是故名为般若根本。此陀罗尼印。悉能照了一切般若波罗蜜法。故名般若波罗蜜眼。此陀罗尼印。悉能摧灭一切障碍。悉能住持一切诸佛菩萨功德。故名金刚般若心也。

　　修习般若波罗蜜菩萨观行念诵仪轨一卷


