  大妙金刚大甘露军拏利焰鬘炽盛佛顶经
　　唐 达磨栖那译




　　大妙金刚大甘露军拏利焰鬘炽盛佛顶经

　　　　达磨栖那译
　　如是我闻。一时婆誐鑁尾噜左曩如来在鸡足山峰。去地九十愈善那。与九十殑誐沙俱胝那愈多十方诸佛同会此处。于是如来以不可数俱胝殑誐沙劫。本所修行积集万行福智之所加持。于虚空法界住大金刚三摩地。生大金刚宝峰楼阁。高无中边。诸大妙宝及妙宝云间错。旋花交络。炽盛无量百千光明盘旋交映。无量宝幢四面行列。无量百千杂妙叶花纷敷严饰。于是如来入妙金刚大甘露军荼利焰鬘炽盛大三摩地。尽虚空法界无有边处。成一甘露焰鬘。又于百千俱胝世界微尘佛刹国土。皆成普遍焰鬘十方诸佛。各入无量百千旋转大妙金刚大乐甘露军拏利焰鬘炽盛大三摩地寂然而住。尔时婆誐鍐尾噜左曩如来。复入甘露百千光聚神通游戏妙顶转轮大金刚甘露军荼利炽盛大三摩地。遍三千大千虚空法界。成大八辐金刚焰轮。尔时世尊不移此处在轮脐中。复于一一辐间。现大八色金刚焰轮。遍照十方右旋而布。尽于上际中际下际。四无边际。出生甘露焰鬘。各各旋转如罥索轮鬘自在旋转。于是大日遍照如来入此三摩地以。从微开二目。
　　尔时十方殑誐沙世界微尘佛刹诸佛在虚空。各以神通游戏。妙师子吼。同声赞大日遍照如来。说四句妙伽陀南曰。
　　曩谟(引)没驮素没度(引一)吠(微洗反)噜左曩素没捺舍你始素没地摩贺(引)愈誐湿嚩(二合)啰楞毗(二合)悉
　　说已。十方诸佛告言。世尊今日欲说何法现如是相貌。我于过去诸佛刹中。未曾见此三摩地。尔时大日遍照如来。便以金刚身语意。舒妙金色臂。双合二掌。屈二头指入掌。以二大指押之(如佛顶形)以此大印安于心前。从印发生无量百千俱胝杂色妙大宝光杂色宝云杂巧叶花。虚空中旋转如大金轮。
　　又从印出现十殑誐沙俱胝佛刹。各放大光遍照十方。雨诸宝轮及妙宝花。出大伞盖钩杵轮剑宝螺。
　　又出极妙音声。远百千亿俱胝等佛刹。
　　又从一一宝轮妙花大伞盖钩杵轮剑螺等。各各现百千俱胝那愈多佛刹微尘。数各出无量妙音。声振十方百亿世界。
　　尔时世尊大日遍照如来。以威猛神通焰鬘光。手于虚空自顶上右旋九匝。如罥索环势。尽摄虚空中诸佛悉入光中。尔时九度旋转光明不绝。出现九殑誐沙俱胝佛刹。各坐白莲华。而自围绕放无量宝光。
　　尔时世尊身现作摄一切佛顶轮王之相。手持八辐金轮处七师子座。身放无量百千光明。彼放火焰顶旋伞盖。上出现一俱胝佛身放大光明。悉旋转坐伞盖中。如是世尊。以印又作八辐金轮。八方八色轮中。现八种花座。持本标帜。各以八殑誐沙俱胝佛身围绕。各放无量杂宝光焰。还于伞盖顶上现一俱胝佛。放大光明一一旋转。即于东方如来面前赤色轮中。现光聚佛顶轮王。手执如来顶印放大光聚坐赤色莲花。于如来右隅黄色轮中。现发生一切佛顶轮王。手持黄莲放黄色光明坐黄色莲华。于如来右边白色轮中。现白伞盖佛顶轮王。手持白伞放白色光坐大白莲。于后右隅中杂巧色轮。现胜顶轮王。手持利剑放杂巧色光明坐杂色莲华。于如来后红色轮中。现除一切盖障佛顶轮王。手持红莲华华上有钩。放红色光明坐红莲华。于后隅青色轮中。现黄色佛顶轮王。手持三股嚩日罗(二合)放青色光坐青莲华。于如来左边绿色轮中。现一字最胜顶轮王。手持八辐金刚轮放绿色光焰坐绿色莲华。于如来前左隅紫色轮中。现无边音声佛顶轮王。手持白螺放紫色光焰坐紫色莲华。如上八方佛顶。各各放本方色光明。各以八殑誐沙俱胝佛围绕。各坐本方色莲华。各以一俱胝佛刹。于顶上盘旋而作盖形。
　　尔时一切佛顶轮王。八方坐位。各现八种佛顶轮王相已。时世尊复现七宝眷属女宝马宝主藏神宝轮宝象宝如意珠宝兵宝等。周匝围绕此大轮四面。尔时世尊。复入钩召三摩地。遍虚空法界。尽为钩召。为欲安立一切有情速至无上菩提道故。为令处生死便证佛身。时十方俱胝诸佛。闻摄一切佛顶轮王钩召。悉于定中出现神通。雨诸宝雨宝花宝鬘宝香宝灯宝缯等。俱到虚空法界大金刚宝峰楼阁。于虚空中而集咸言世尊。轮王何不说十字之法。令一切有情现世速得佛身。
　　尔时摄一切佛顶王。闻是语以为欲显大神通威力故。欲说根本诸佛所证修行故。过去诸佛修行法故。现在诸佛修行法故。未来诸佛修行法故说。令善男子善女人。只于此生不转肉身能成大佛事故。为利益一切有情获得成佛身故。即说金刚炽盛光明佛顶轮王自在十字真言曰。
　　曩谟(引)尾(微闭切引)噜(引)左曩野(一)曩谟(引)婆(去)誐嚩睹(引)瑟尼(二合)洒野(二)婀(入引)没驮没驮没驮没驮没驮没驮没驮没驮没驮怛噜[合*牛](三合三)没驮没驮没驮没驮没驮没驮没驮没驮没驮(二)吒噜[合*牛](三合三)没驮没驮没驮没驮没驮没驮没驮没驮没驮(三)咄噜[合*牛](三合四)没驮没驮没驮没驮没驮没驮没驮没驮没驮(四)讷噜吽(三合五)没驮没驮没驮没驮没驮没驮没驮没驮没驮(六)忽噜[合*牛](三合六)没驮没驮没驮没驮没驮没驮没驮没驮没驮(六)室噜[合*牛](三合七)没驮没驮没驮没驮没驮没驮没驮没驮没驮(七)素噜[合*牛](三合八)没驮没驮没驮没驮没驮没驮没驮没驮没驮(八)勃噜[合*牛](三合九)没驮没驮没驮没驮没驮没驮没驮没驮没驮(九)吽(引十)没驮没驮没驮没驮没驮没驮没驮没驮没驮(十)
　　说此真言已。遍三千大千世界佛刹微尘数诸佛土六种震动。雨诸宝花宝云天如意宝白拂缯盖香花灯明音声歌奏百千种乐供养如来。又有十方俱胝一切诸佛。闻是说已悉皆头面礼足。赞摄一切佛顶轮王如来。作如是密言。
　　炽盛光明无等者　　胜妙吉祥自在智
　　能调伏轮于生死　　速令有情成等觉

　　尔时世尊轮王。复说如是密言。答十方俱胝如来等。
　　我今说此诚实言　　为利有情成等觉
　　十方诸佛速加持　　令彼有情咸证我

　　说此偈已。尔时十方世界诸大菩萨。所谓金刚手菩萨。妙吉祥菩萨。虚空藏菩萨。慈氏尊菩萨。观自在菩萨。地藏菩萨。除盖障菩萨。普贤菩萨。一时咸集至虚空法界宝峰楼阁世尊轮王前。头面礼足咸作是赞叹真言曰。
　　曩莫萨嚩吉娘(二合)野(一)么弩使抳(二)萨嚩惹誐地(三)怒使抳(四)野舍悉尼(二合)宁(五)袍部嚩怒迦(六)晚驮[尾*(尤-尢+曳)](七)萨么(引)萨多(二)尼你也(二合)地波(九)作讫罗摩里宁(十)曩谟(引)悉都(二合)帝怛啰(二合引)多哩作讫啰(二合)嚩喇底(二合)你曩谟(引)悉都(二合)帝
　　说此语已。尔时八大菩萨各各现光明轮各现作八大金刚明王。以如来轮故。尔时金刚手菩萨。现作降三世金刚明王。放青色光明口现二牙。阿吒(入)吒笑声以右手掷五股金刚杵。说八字心真言曰。
　　唵你逊婆(去)嚩日罗(二合)吽泮吒
　　尔时妙吉祥菩萨。现作六臂六头六足金刚明王。放青黑色光明。齿咬下唇竖两目及眉。手持利剑说此三字心真言曰。
　　吽(引)恶吽(引)
　　尔时虚空藏菩萨。现大笑金刚明王。放灰黑色光明。口现大笑形二牙上出。以左手柱一青棒。右手把罥索。说此十字心真言曰。
　　唵嚩日罗(二合)吒贺(引)娑野吽泮吒
　　尔时慈氏尊菩萨。现作大轮金刚明王。遍身黄色放大火。右手持八辐金刚轮。左手柱一独股金刚杵。说是六字心真言曰。
　　唵嚩日罗(二合)作讫啰(二合)吽(引)
　　尔时观自在菩萨。于顶上现作马头金刚明王。碧色放赤色光明。以右手高于顶上。横把一莲华作打势。左手把军持印。说此字心真言曰。
　　唵贺野仡哩(二合)嚩(无帽反)吽泮吒
　　尔时地藏菩萨。现作无能胜金刚明王。遍身黄色放火光焰。以右手掷一金刚杵。左手作拟印向口。说此十三字心真言曰。
　　唵户卢户卢赞拏里(一)么(引)等拟(宜以反)萨嚩(引)贺
　　尔时除一切盖障菩萨。现作不动尊金刚明王。遍身青色放火光焰。以右手执剑。左手把索。左垂一髻。说此十四字心真言曰。
　　唵阿左攞迦拏(一)赞拏娑驰也(二)吽洋吒(半)
　　尔时普贤菩萨。现作步掷金刚明王。以右手把一旋盖。左手把金刚杵。遍身作虚空色放火光焰。说此七字心真言曰。
　　唵纥哩[合*牛](三合)矩噜吽(三合)勃噜[合*牛](三合)素噜[合*牛](三合)惹噜[合*牛](三合)虐
　　尔时八金刚明王佛。即于如来前请受教敕。我当奉行。
　　尔时世尊轮王告金刚明王佛等言。若有善男子善女人。持此十字心真言。汝等常当于昼夜莫离是人。无令不成就。所有三世罪障速令消灭。汝各以神力器杖碎彼三业令得清净。于观行三摩地法。令于现生如我无异。我今更为汝说秘密一字心真言。汝当善听。
　　曩莫三(去)满多没驮南(引)婀(入引)
　　说此心真言心已。金刚手等诸大明王。咸皆作礼言。我于今日当闻此法。常以身分荷负佛轮。愿佛慈悲。更为我宣说修三摩地门。速令一切有情疾证佛身。尔时十方殑誐沙俱胝诸佛。咸作是言。更当为我宣说一字心密印及悉地等法。云何令诸有情速于现生得无上道法。云何得上中下成就密法。云何得神通法。云何修三摩地法。愿世尊慈悲为诸众生广作利益。尔时世尊轮王告诸佛及金刚手佛等言。谛听更为汝广说修三摩地门。速令现生证无上道果。处于生死不入涅槃。令得身常得自在。善男子我今为汝先说根本密印法。以二手虚心合掌。以二头指入掌中。以二大指押之。是名心印一字之法。结此印时。十方诸俱胝数佛。速至彼所加持彼身口心。速获清净。如处中不见身心。而证大人位处。与诸佛同位为未来诸佛之师。亦为现在诸佛之师。亦为过去诸佛传之师。若有善男子修行此法。先于心中观婀(引入)字。白色成大月轮。量遍法界无上中下际。成大八辐金轮。又于一一辐中右旋布八色金刚轮。依前观身为大我。于轮脐中作顶轮王形。即结成就一切事业佛顶诸佛心本三昧耶印。以二手散开十指并二掌根。即以此印指上散安十字真言。一一字上散无量百千杂色宝光。散射十方诸佛刹土。光明炽盛三世无等。即以印手右旋如罥索环势。一旋一佛一轮。九佛九轮八十一亿俱胝数诸佛。如说色相花台亦然。如是本初轮印之时。不令印光断绝光焰。此印名摄一切佛顶轮王本三昧耶发生无边诸佛羯磨之印。不假结护及供养门。速成诸佛大三昧地使成佛身十地菩萨目观不及耳听不闻。乃至同类之佛亦不见自身。何况余菩萨等。若作此法经一百八遍。现证佛身。上根者。得成就若经一千遍者中根必定成就。若经一万八千遍者。下根必获大成就法。
　　尔时世尊轮王。复告十方诸佛及金刚手佛等。我今更说木印法。
　　于檀木上刻一八辐金刚轮。于轮脐中书勃噜吽(三合)字。轮四面放光火焰印。背上刻八叶莲华。花上置月天变形(阿阇梨言伏免是也)作此印已诵婀(急呼)一字心真言。作二十一遍。于清净处以光明砂麝香涂之。以印印心额喉顶两肩上脐下两膝上。诵一字真言。婀字心一印一诵如是万遍。即得神通至十方殑誐沙世界妙乐国土花藏佛刹及龙宫中无想天中。一切三世之内随意自在无有障阂。诸菩萨天龙等无能知见。此名神通法悉地。
　　又修三摩地门。常于自心观恶字。而成佛形量尽虚空无有边际。回然清净得证佛身。无有生死不转肉身得无漏果。常于十方世界教授诸二乘佛及一切有情。随意自在说一切愈誐随机应化。此名修三摩地法悉地。
　　又金刚手佛彼善男子欲成就之时。十方诸佛悉用八辐大轮。掷彼顶上彼当勿怖。为灭除三业极重罪障及法执所知见分别障。此轮从彼心出在彼足下。乘彼佛身彼得如我。常当一心作此成就无令散失。尔时殑誐沙诸佛闻法已。各各赞大日世尊。以诸花香而散佛上。以妙誐他赞已各归本刹。时金刚手佛等闻说已。又复问言。仁者此法与何等人当作成就。尔时世尊大日如来言。此法与质直心人无分别心人。及于无所知见障人必获我身成就决定。时金刚手八大菩萨。佛前而作此法。一须臾间便与佛齐等。八大菩萨佛还以佛花歌咏赞佛欲归本国。时世尊言。汝等虽成佛身未报佛恩。时八大菩萨白佛言。云何是报佛恩。佛言咸得成佛已。须广度有情不得住寂自受寂乐。时佛菩萨等闻是说已。即却变身还成菩萨礼佛双足。佛告金刚手言。汝当以此法广度有情速令成佛。时金刚手等言。我若不将此法不度有情令尽成佛。我誓不取正觉。时世尊复告金刚手言善男子。我当为汝更说一字心中之心密中之密恶(引入)字一字门。若善男子常住此一字门。于生死中不生不灭。不变肉身证得此法。此一字门是过去三世现在三世未来三世诸佛。常住此一字门。若非此法而成就者无有是处。时金刚手闻佛说已。佛顶金轮其轮渐大广无中边。相色俱无寂然法界。时金刚手目睹不及以偈赞。
　　诸佛性无边　　轮形体法界
　　我等悟此法　　当广度众生
　　云何世尊入　　住大寂三昧
　　愿为我出现　　不违本所誓

　　尔时世尊轮王闻金刚手等请已。亦不现身。于虚空法界位有声言金刚手。
　　诸佛性无边　　色相俱自在
　　声色俱真实　　迷者有分别
　　现色而无色　　本来空寂然
　　汝恒持此法　　广度诸有情

　　时金刚手八大菩萨。闻佛说已。欢喜作礼信受奉行。

　　大妙金刚大甘露军拏利焰鬘炽盛佛顶经


