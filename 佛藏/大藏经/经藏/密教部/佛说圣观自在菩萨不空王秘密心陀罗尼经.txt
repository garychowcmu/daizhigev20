  佛说圣观自在菩萨不空王秘密心陀罗尼经
　　宋 施护等译




　　佛说圣观自在菩萨不空王秘密心陀罗尼经

　　　　西天译经三藏朝奉大夫试光禄卿传法大师赐紫臣施护等奉　诏译
　　如是我闻。一时世尊在补陀落迦山圣观自在菩萨宫中。彼有无数大娑罗树。多摩罗树瞻波迦树。阿输迦树阿提目多迦树。如是等种种宝树而为严饰。与大苾刍众一百八十万。菩萨九十俱胝那庾多百千。复有自在大自在等诸梵天子。及无数百千净光天子。如是等众恭敬围绕听受说法。
　　尔时圣观自在菩萨摩诃萨从座而起。偏袒右肩右膝著地。向佛合掌恭敬顶礼。熙怡微笑前白佛言。世尊我有陀罗尼名不空王是秘密心。乃往过去九十一劫之前。我于普观世界观自在王如来所亲从听受。时彼如来为无数百千诸梵天子并净光天子众。教授阿耨多罗三藐三菩提法。我于尔时证得不空智等百千三摩地门。世尊若诸方处有此秘密心陀罗尼宣通流布。当知是处有大自在等一万二千天子密作卫护。是处即同有诸佛塔。应当尊重恭敬供养。又若有人以此不空王秘密心陀罗尼广流布者。当知是人已于无数俱胝那庾多百千佛所深种善根。又若有人暂得闻此陀罗尼者。是人设复谤佛谤法。及谤菩萨声闻缘觉等诸贤圣。广造如是极重罪业。当堕阿鼻地狱者。若能志心于一日中清净不食。依法持诵此陀罗尼。如是等罪皆得销灭。又若有人患诸疟病。若一日二日乃至七日。或复眼痛耳痛鼻痛头痛。或复疥癞疮癣痈疽肿疱。及为一切非人邪鬼。执魅持捉禁缚打掷。咒咀期克邪说惑乱。以要言之。总集一切身病心病。乃至梦中见不祥事者。以此陀罗尼加持力故。悉得销灭无能为害。世尊又复若诸刹帝利婆罗门吠舍首陀。如是等族姓中设有谄诳心者。于此陀罗尼亦许听受书写读诵。乃至一切傍生异类。亦应为彼念此陀罗尼令其得闻。闻已随应皆获利益。况复有诸发生清净信解心者。苾刍苾刍尼优婆塞优婆夷。志心听受此陀罗尼邪。又复有人。若于此陀罗尼秘密章句谛心思念。时应当离诸过失。所谓不谤不赞不生疑惑。起离我心无久近心。无造作心无染污心无高下心。住如是心作念佛观。彼人即于十方各见千佛为现其前。世尊若诸白衣舍中。有是陀罗尼经处。若主若仆见是经已。设生轻易或复戏笑。以我威神力故。令其自然得闻此陀罗尼声。世尊譬如有人取栴檀香。或复龙脑或复麝香。持以敲打或复剉斫。又以咒词而为咒咀。复于粗犷石上而以研磨。用涂身分。或有人言。勿须敲打剉斫咒呾研磨。栴檀等香既涂身已。其香常在。世尊我此不空王秘密心陀罗尼亦复如是。设或有人虽生轻易或复戏笑。乃至无诚实心。但能供养此陀罗尼者。彼人以是供养善根力故。世世所生常得戒定慧等。诸蕴具足妙香芬馥。复次若有苾刍苾刍尼优婆塞优婆夷等。欲受持此不空王秘密心陀罗尼时。应于白月八日依法安布坛场供养。行人当须清净不食。以无缘心诵此秘密心陀罗尼七遍。是人当得二十种功德。一者当于富贵中生。二者生已所有宿世业病速得销灭。三者常得身胑细滑妙好。诸根隐密人所爱乐。四者得大财利。五者所有财宝不为盗取。六者所有财宝不为火焚水溺。七者常得田畴增广。八者其田稼穑不为雷雹损伤。九者其田不为恶雨霖澍。十者色力精神无所损耗。十一者常得一切众生尊重爱乐。十二者不为一切怨对所怖。十三者设有怨对速疾除解。十四者不为一切非人所怖。十五者不为恶病缠缚。十六者不为拏枳你怖。十七者远离一切烦恼等事。十八者不于水火刀兵毒害中死。十九者在处常得诸贤圣等密作卫护。二十者在在所生常得不离慈悲喜舍。如是名为二十种功德。
　　复次世尊若有持诵此陀罗尼者。别得八种善相。一者临命终时我作苾刍相为现其前。二者临命终时目不动乱身心安隐。三者临命终时手不拏空足不蹴地。亦无大小便利秽污狼藉。四者不覆面死。五者临命终时安住正念。六者临命终时不离善友。七者命终已后诸佛刹中随愿往生。八者当生获得无尽辩才。如是名为八种善相。
　　复次世尊。若有人能清净不食。远离五辛一切荤杂。于日三时中念此陀罗尼三遍。一切所求皆得成就。又若有人随应得闻此不空王秘密心陀罗尼正法已。若能断诸悭嫉除去一切垢染。发清净心尊重归命秘密护持者。是人当得堕菩萨数。善为众生作大饶益。毕竟当成佛菩提果。世尊此言菩提者即是正慧。萨埵者即是方便。若得如是慧及方便二法具足。即能为众生作饶益事。
　　尔时圣观自在菩萨摩诃萨复白佛言。世尊我今乐欲于如来前。宣说所有秘密心陀罗尼。普令会中四众得闻利益安乐。及余一切作罪业者亦获善利。
　　佛告圣观自在菩萨摩诃萨言。清净大士汝应善说今正是时。如来今日亦当随喜。乃至后末世中。与修菩萨乘者为善依怙。
　　是时圣观自在菩萨欣然举目瞻仰世尊。前白佛言。此会诸菩萨众。应善谛听复当归命。此解脱轮能与多人利益安乐。悲愍世间善作一切大利乐事。我今宣说此陀罗尼。我先归命过去未来现在三世善住诸佛菩萨。及彼三世一切声闻缘觉。又复归命无量光如来应供正等正觉。归命慈氏等诸菩萨摩诃萨。归命大智舍利子等诸阿罗汉。即说陀罗尼曰。
　　那谟(引)啰怛那(二合)怛啰(二合)夜(引)野(一句)那莫阿(引)哩也(二合引)嚩路吉帝(引)说啰(引)野(二)冒地萨埵(引)野摩贺(引)萨埵(引)野(三)摩贺(引)哥噜尼哥(引)野(四)伊毗逾(二合引)那莫塞讫哩(三合)埵(引五)壹唐阿(引)哩也(二合引)嚩路(引)吉帝(引)说啰目枯(引)捺拟(二合引)兰赧(二合引六)阿谟(引)伽播(引)商那(引)摩纥哩(二合)捺炀(七)怛他(引)誐多三目珂婆(引)始檐(八)摩诃怛波哩沙(二合)那末提(引)阿诃弥那(引)泥(引)摩(引)嚩哩多(二合)曳沙曳(二合九)悉[亭*羊](切身下同)睹弥(引)萨哩嚩(二合)哥(引)哩也(二合引)尼萨哩嚩(二合)婆曳数左弥(引十)荦(力角切下同)叉(引)婆嚩睹(十一)怛[寧*也](切身)他(引十二)唵(引)左啰左啰(十三)唧哩唧哩(十四)祖噜祖噜(十五)摩贺(引)哥(引)噜尼哥(十六)悉哩悉哩(十七)唧哩唧哩(十八)尾哩尾哩(十九)摩贺(引)钵讷摩(二合)诃萨多(二合引)野(二十)葛罗葛罗(二十一)枳里枳里(二十二)酤鲁酤鲁(二十三)摩贺(引)戍驮萨埵(引)野(二十四)没[亭*夜](切身下同)没[亭*夜](二十五)驮(引)嚩驮(引)嚩(二十六)枳尼枳尼(二十七)波啰摩戍驮萨埵(引)野(二十八)葛啰葛啰(二十九)枳哩枳哩(三十)酤噜酤噜(三十一)摩贺(引)塞他(二合)摩钵啰(二合引)钵多(二合引)野(三十二)左罗左罗(三十三)三左罗(三十四)尾左罗(三十五)伊吒吒伊吒吒(三十六)婆啰婆啰(三十七)毗哩毗哩(三十八)部噜部噜(三十九)伊系曳(二合引)呬摩贺(引)哥(引)噜尼哥(四十)摩贺(引)钵输钵底(四十一)尾(引)沙驮啰(四十二)萨啰萨啰(四十三)嚩啰嚩啰(四十四)波啰波啰(四十五)嚩啰嚩啰(四十六)诃啰诃啰(四十七)贺(引)贺(引四十八)系(引)系(引四十九)呼(引)呼(引五十)唵(引)哥(引)啰(五十一)没啰(二合)贺摩(二合)尾沙驮啰(五十二)驮啰驮啰(五十三)提哩提哩(五十四)度噜度噜(五十五)多啰多啰(五十六)萨啰萨啰(五十七)波啰波啰(五十八)嚩啰嚩啰(五十九)啰湿弥(二合)设多萨诃萨啰(二合六十)钵啰(二合)底曼尼多设哩(引)啰(六十一)入嚩(二合)罗入嚩(二合)罗(六十二)多波多波(六十三)婆誐鑁(六十四)苏(引)摩(六十五)阿(引)祢爹(六十六)野摩(六十七)嚩噜拏(六十八)酤尾(引)啰(六十九)没啰(二合)贺摩(二合七十)印捺啰(二合七十一)哩施(七十二)泥(引)嚩誐拏(引)毗野(二合)哩唧(二合)多左啰拏(七十三)苏噜苏噜(七十四)祖噜祖噜(七十五)母噜母噜(七十六)萨那怛酤(二合)摩(引)啰(七十七)噜捺啰(二合)嚩(引)萨嚩(七十八)尾瑟努(二合七十九)达那捺(八十)哩施(八十一)尾那(引)野葛(八十二)末虎尾尾驮尾(引)沙驮啰(八十三)驮啰驮啰(八十四)提哩提哩(八十五)度噜度噜(八十六)伽啰伽啰(八十七)波啰波啰(八十八)罗啰罗啰(八十九)罗虎罗虎(九十)诃啰诃啰(九十一)摩啰摩啰(九十二)嚩啰嚩啰(九十三)嚩啰那(引)野葛(九十四)三曼多(引)嚩路(引)吉多尾路(引)吉多(九十五)路吉说啰摩呬(引)说啰(九十六)母虎母虎(九十七)母噜母噜(九十八)母野母野(九十九)扪左扪左(一百)荦叉荦叉(引)摩摩萨哩嚩(二合)萨埵(引)室左(二合)萨哩嚩(二合)婆曳(引)毗药(二合一百一)萨哩舞(二合引)波捺啰(二合)尾(引)毗药(二合一百二)萨哩舞(二合引)波萨哩诣(二合引一百三)萨哩嚩(二合)誐啰(二合)系(引)毗药(二合一百四)末驮(一百五)曼驮那(一百六)多(引)拏那(一百七)怛啰惹(二合)啰(一百八)啰(引)惹多塞葛(二合)啰(引)屹那逾(三合)捺哥(一百九)尾沙(一百一十)设塞怛啰(三合一百一十一)波哩谟(引)左哥(一百一十二)葛拏葛拏(一百一十三)吉尼吉尼(一百一十四)酤努酤努(一百一十五)左啰左啰(一百一十六)印捺哩(二合)野末罗谟(引)[亭*羊]誐(一百一十七)左睹啰(引)哩野(二合)萨爹三钵啰(二合)哥(引)设哥(一百一十八)怛摩怛摩(一百一十九)捺摩捺摩(一百二十)驮摩驮摩(一百二十一)萨摩萨摩(一百二十二)摩他摩他(一百二十三)萨摩萨摩(一百二十四)摩贺(引)怛谟(引)驮哥(引)啰尾达摩那(一百二十五)沙吒播(二合引)啰弥多(引)波哩布啰葛(一百二十六)弥梨弥梨(一百二十七)吒吒吒吒(一百二十八)陟陟陟陟(一百二十九)姹姹姹姹(一百三十)耻耻耻耻(一百三十一)伊尼(引)野左哩摩(二合)讫哩(二合)怛波哩葛啰(一百三十二)伊系曳(二合引)呬摩贺(引)哥(引)噜尼哥(一百三十三)壹(引)说啰(一百三十四)摩贺(引)部多誐拏畔惹葛(一百三十五)酤噜酤噜(一百三十六)波啰波啰(一百三十七)葛啰葛啰(一百三十八)葛吒葛吒(一百三十九)摩吒摩吒(一百四十)尾戍驮尾沙野嚩(引)悉那(一百四十一)摩贺(引)哥(引)噜尼哥(一百四十二)税(引)怛野倪逾(二合引)波尾(引)怛(一百四十三)啰怛那(二合)摩酤吒摩(引)罗(引)驮啰(一百四十四)萨哩嚩(二合)倪也(二合)施啰悉讫哩(二合)怛(一百四十五)摩酤吒摩诃讷部(二合引)多(一百四十六)葛摩啰讫哩(二合)多葛啰多罗(一百四十七)[亭*夜](切身引)那萨摩(引)提尾谟(引)刹也(二合引)钵啰(二合)绀必也(二合一百四十八)末呼萨埵散怛底波哩播(引)左葛(一百四十九)摩贺(引)哥(引)噜尼哥(一百五十)萨哩嚩(二合)葛哩摩(二合引)嚩啰拏尾输(引)达葛(一百五十一)萨哩嚩(二合)咩(引)提钵啰(二合)谟(引)左葛(一百五十二)阿哥(引)罗没哩(二合)怛逾(二合)钵啰(二合)设摩那(一百五十三)萨哩嚩(二合)萨埵萨摩(引)说(引)萨葛啰(一百五十四)萨哩嚩(二合引)设(引)摩奴(引)啰他波哩布啰葛(一百五十五)那谟(引)窣睹(二合)底莎(引)贺(引一百五十六)
　　大心陀罗尼曰。
　　阿谟(引)伽(引)野莎(引)贺(引一句)
　　小心陀罗尼曰。
　　阿[口*爾](仁唧切下同)多(引)野莎(引)贺(引一句)
　　心中心陀罗尼曰。
　　嚩啰钵啰(二合)捺(引)野莎(引)贺(引一句)
　　器仗陀罗尼曰。
　　阿波啰(引)[口*爾]多(引)野莎(引)贺(引一句)
　　甲胄陀罗尼曰。
　　伊唐葛哩摩(二合)酤噜那谟(引)窣睹(二合)底莎(引)贺(引一句)
　　头顶陀罗尼曰。
　　唵(引)吽(引)惹野莎(引)贺(引一句)
　　髻陀罗尼曰。
　　唵(引)纥哩(引一句)塞怛赖(三合)路(引)吉也(二合)尾惹野(引二)阿谟(引)伽播(引)设(引)野(三)钵啰(二合)底诃多纥哩(二合引)郝吽(引)发吒(半音四)
　　世尊我此陀罗尼。悉能成就一切事业。若常持诵者所作克成。又若有人造五无间业。彼人若能日三时中诵此陀罗尼。是诸业障悉得清净。若欲作结界法者。当以此陀罗尼加持沉水香依法而用。若欲禁止疟病者。当加持灰水。或佉祢啰木作橛依法而用。若欲息除一切病者。当加持酥或油或水涂摩等用。若欲禁止迦枯哩那鬼所持病者。当加持刀依法而用。若欲作诸拥护法者。当加持线依法而用。若欲止腹痛者。加持盐水依法而饮。若欲息除诸恶毒者。当加持土或加持水依法而用。若欲除去眼病者。加持白线随系其耳。若欲除去齿痛者。加持迦啰尾啰木作齿木用。又欲作结界法者。当取五色线加持二十一遍。以佉祢啰木作橛钉四方界。然取其线絣量界分。是即结界成就。又欲作拥护法者。当加持水或冢间灰。或复净线随应当用。若欲解诸执魅者。加持五色线依法而用。又欲除诸疟病者。加持白线依法而用。若欲解除瘰疬及诸疮肿者。加持荜拨与蜜同和涂摩等用。又欲除去眼病者。加持香水或甘草水。或钵罗舍叶浸水而用。若欲息诸斗战诤讼者。加持净水洗涤其面。若欲拥护王之国境。无诸侵挠得强胜者。当择妙好瓶器置洁净处。满盛其水设诸供养。作法者著鲜净衣。读此陀罗尼而为加持。然后取瓶中水随处散洒。即得国界安隐灾难不生。人及傍生悉能卫护。若欲解诸邪印者。当用栴檀香末加持二十一遍。点自心间即得解除。若欲于自住舍作拥护者。当用莲华作护摩法。若欲调伏诸难调者。当用栴檀香作护摩法。
　　复次成就法。当用胜香最胜香。无畏手香帝手香。嚩噜尼香诺俱梨香。那俱梨香毕利炀虞香。多誐览香等。并月王药妙喜乐。轮药大轮药。尾瑟努讫兰多药。
　　如上诸香药取以和合而作一丸。以此陀罗尼加持一百八遍。若有人为诸鬼神执魅怖畏。或带顶上或带臂上即能卫护。若有女人将欲产生。取前香药碎为其末。依法加持同入水中。当用澡浴即得产生。胜福德子安隐无难。诸不祥事皆得销灭。又复生已善作拥护。离诸苦恼恶毒不生。设有所生速疾除遣。若初生童子欲作拥护者。取前香药丸依法加持。带其顶上即能拥护。若欲禁止风云雷雹者。当取嚩噜尼树枝。入净水中依法加持已。次执其枝而用散洒。
　　世尊我此秘密心陀罗尼。能作最上成就。如上所说一切法用悉无不成。设使持诵未精熟者亦得成就。
　　复次宣说本尊成就法。若人欲见我身求成就者。当于白月十五日依法作[巾*(穴/登)]。以上好不杂彩色画我形像。如大自在天相。顶戴宝冠鹿皮为络腋。一切珍宝而为庄严。如是画已依法安布。行人当于彼[巾*(穴/登)]像前。以瞿摩夷作曼拏罗。散诸妙华以八种香安置供养。又复排设六十四种出生饮食。所用清净离诸血肉腥杂秽污。烧沉水香。行人应当昼夜不食。一日三时澡沐身体著新净衣。谛心专注献供养已。于[巾*(穴/登)]像前念此陀罗尼一千八十遍。然后谛想本尊仪相。乃见自身有大炽焰。行人见已心生欢喜。须臾即见我身来现其前。施诸所求悉令圆满。行人尔时当用雌黄。或安膳那药而用点眼。即能隐身亦得腾空。自在证入不空智庄严三摩地门。随诸所欲一切所作皆得圆满。
　　佛说此经已。圣观自在菩萨摩诃萨。及余自在大自在等梵天众。及净光天子并诸菩萨声闻一切大会。闻佛所说皆大欢喜信受奉行。

　　佛说圣观自在菩萨不空王秘密心陀罗尼经


