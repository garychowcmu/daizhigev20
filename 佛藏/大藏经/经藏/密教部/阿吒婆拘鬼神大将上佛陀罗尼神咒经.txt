  阿吒婆拘鬼神大将上佛陀罗尼神咒经
　　失译




　　　　阿吒婆拘鬼神大将上佛陀罗尼神咒经

　　　　失译人名今附梁录
　　如是我闻。一时佛在王舍城迦兰陀竹林中。尔时王舍城内有一比丘。为贼所劫为蛇所螫。为鬼所娆受大苦恼。尔时鬼神大将阿吒婆拘。见是比丘受如是苦心生怜愍。即往佛所至佛所已。头面礼足在一面立。白佛言世尊。以降伏一切极恶诸鬼神等。我今怜愍一切众生故。为降伏一切诸恶鬼神及一切恶人恶毒等故。上佛世尊极严恶咒。以用降伏诸鬼神等。若有读诵是咒之者。其人威德乃至力能降伏梵天。何况余恶。尔时佛告阿吒婆拘鬼神大将。我不须此极严恶咒。傥能伤害诸众生等。尔时阿吒婆拘重白佛言。世尊后恶世之中。恶鬼增盛恶人众多。恶毒虫兽侵害众生。或值诸难所谓王贼水火刀兵。恐畏怨憎恶鬼等难。若佛弟子出家在家。若住寂静乞食道人。冢间树下四部等众。若行旷野山林道中。若在城邑村里巷陌。当为救护不令遇恶。世尊慈矜愿垂纳受。善逝世尊愿垂顾录。尔时世尊闻是语已默然受之。尔时阿吒婆拘。见佛默然心怀喜悦。即于佛前而说咒曰。
　　豆留咩　豆留咩　陀咩　陀咩　豆留咩　豆留咩　豆留咩　豆留咩　豆留弥隶　尼利　尼利　尼利　那罗　那罗　那罗　尼利　尼利　尼利　尼利　那罗[少/兔]富尼利豆留茶泞豆留茶泞　摩诃豆留茶泞　豆留茶泞　究吒泞　究吒泞　摩诃究吒泞　多吒泞　多吒泞　摩诃多吒泞　多吒泞　吒吒　吒吒　吒吒　吒吒　摩诃吒吒　吒吒　阿毗　阿毗　摩诃阿毗　阿毗阿毗利　阿毗利　摩诃阿毗利　阿毗利　阿婆阿毗　阿婆阿毗　阿婆阿毗　阿婆阿毗　律师　律师　摩诃律师　律师　梨泞梨泞　摩诃　梨泞梨泞　首娄　首娄　摩诃首娄　首娄　仇娄　仇娄　摩诃仇娄　仇娄　留仇牟留仇牟　留仇牟留仇牟　仇摩仇摩　仇摩仇摩　唏利唏利　唏利唏利　伊持伊持　伊持伊持　比持比持　比持比持　呵罗呵罗　呵罗呵罗　唏泥唏泥　唏泥唏泥　休泥休泥　休泥　醯泥　醯泥　呵那呵那　呵那呵那　牟尼牟尼　牟尼牟尼　摩诃牟尼牟尼　娑罗娑罗　娑罗娑罗　尸利睱(究那反)路迦遮利蛇　时那时那　时那时那　无沙婆那暮蛇　修迦都多牟尼　迦罗摩　迦罗摩　迦罗摩　阇竭提多蛇　奢摩陀摩　奢摩陀摩　奢摩陀摩　阎摩陀摩　阎摩陀摩　奢摩目多弥提　那婆罗阇那咩　富留沙多摩牟尼　那毗阇那弥　修伽都多牟尼　那毗阇那咩　莎呵
　　世尊此陀罗尼句。为一切众生作护作救。护持是人悉皆令得安隐寂静。令离衰恼灭诸恶毒。离诸苦恼王难贼难怨憎之难。若天龙鬼神罗刹夜叉鸠槃茶复多那阿跋漆罗呿屈陀。如是等所触恼者。所侵损者悉得除灭。又复世间一切诸毒。芳草若木根华果。衣裳饮食世间之物。及虫鸟禽兽诸能为毒恶伤人者。悉令消坏不能为恶。又复虚空日月星辰。旋岚风轮鬼神起风。欲来伤人诸鬼神等。欲来求食吸人精气食人肉血者。令人疫病热病。若一日二日三日四日乃至七日。或令冷病风病湿病寒冷等病。若身内若身外一切众病。若七日若十六日悉令消灭不能为害。是等诸鬼神若以手若以口若以脚。若以舌若以心欲恼人者。及以恶人欲为人作恼害者。先当诵此咒力能噤持。令彼恶人恶鬼噤碎失念不令为恶。世尊我今当更说神咒以守护之。
　　阿车阿车(嗔弥反)　牟尼牟尼　摩诃牟尼牟尼[竺-二+奧](乌力反)　尼休休　摩诃那迦休休　斗伽那知阿呼阿伽那知阿多那知　阿吒阿吒　那吒那吒　留豆　留豆　留豆　休休豆留　唏泥唏泥唏泥唏泥　郁仇摩仇摩　仇摩　仇摩　唏梨唏梨唏梨　唏梨　尼利　尼利　摩诃尼利莎诃
　　此陀罗尼为受持读诵者作护。若有鬼食人精气。若损人资产耗人财物。如是一切众怖怨等悉为结界。今为某国某甲合家无量作大拥护。今当重更说防诸恶咒即说咒曰。
　　留牟　留牟　留牟　留牟　留摩留摩　留摩留摩　唏梨唏梨　唏梨唏梨　唏梨唏梨　仇那仇那　仇那　仇那　仇那　仇[少/兔]仇[少/兔]　仇[少/兔]　仇[少/兔]　仇留仇留　仇留　仇留　休娄　休娄　休娄　休娄　唏梨暮休　暮休　暮休暮休　暮唏梨暮唏梨　暮唏梨暮唏梨　休牟　休牟　休牟休摩休咩提　摩咩思摩阿提迦罗咩兜　莎诃
　　尔时大将重白佛言。世尊此咒极有神力如上所说。莫令持此咒者。有王畏贼畏火畏水畏。风毒刀兵等畏。日月星辰鬼神等畏。或有余恶知识心生忿姤意生恶害。欲相侵恼者。当先诵此咒为其结界。当令彼恶鬼恶人仇怨之人心生侵恶者。令其愚痴迷闷噤碎。自遇众恶不越此界。不能侵犯诵此咒者。世尊若有善男子善女人诵此咒者。一切天龙阿修罗诸恶鬼神人非人等。皆悉随侍拥护不令遇恶。世尊我是鬼神大将。力能降伏一切诸恶鬼。若有诵此咒者。我当将诸鬼神昼夜不离。拥护其人令不见恶。不令恶鬼恶人得其便也。若侵损恼害诵此咒者。我当以千辐轮轹碎其头。令诸鬼神为作衰害。世尊此咒极有神力极有威德。唯愿流布施众安乐。世尊诵此咒者。其人德力唯佛知之。世尊此大神咒应付贤德有智善人。若不能诵者。应以好纸书写盛以彩囊。著种种香常持随身。若有忧怖恐难。常当忆念此咒无不消灭。世尊若有事难忧怖恶鬼神恶梦。欲令消灭者。先当结界使诸恶不起。令彼恶人恶鬼恶贼自受其殃。身体燋枯心意狂乱。欲结界之时。应净洗浴著净衣服好净涂地。安七器浆饮。二器著少血饮。二器著种种浆饮然八灯。烧熏陆香运心供养。我将诸鬼神至其边施其所愿。其人应诵此咒结赤缕然后持行。即能消除一切诸难。
　　尔时佛告阿难。此咒极有大神力。能消除一切诸难并诸时恶。拥护众生多所利益。汝好受持广令流布。若有城邑村落诵此咒者莫不蒙利。若有国王大臣诵此咒者。其人境土无有恶贼怖难。灾横疾疫水旱风霜。若遇恶贼应诵此咒。若系著高幢头。贼见此幢贼寻退散降伏。阿难此咒极有神力。极有大德。应令四众善诵持之。尔时众会闻佛所说欢喜奉行。
　　(此中丹本有注云。牛屎作场外灰缘竖二刀十二只箭。请婆拘法余如前。部诵三遍结缕十二结)。

　　　　阿吒婆拘鬼神大将上佛陀罗尼神咒经


