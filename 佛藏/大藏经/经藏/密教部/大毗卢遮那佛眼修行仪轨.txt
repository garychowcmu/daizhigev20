  大毗卢遮那佛眼修行仪轨
　　唐 一行记




　　大毗卢遮那佛眼修行仪轨

　　　　沙门一行述记
　　尔时不动明王。执持慧刀威猛奋怒。相其所赴方面画作云龙。以大慧刀印而断坏之。彼障即时消散。所以然者。世人于空露地画作漫荼罗时。若遇恶龙降雨即便毁坏。行者于心地中画作大悲漫荼罗。亦复如是。若为三毒恶龙降暴雨流驶水。令不思议染色湮灭湮沦故。用无垢智身作不动明王。威猛大势以慧刀印断坏阴云。则随所向之方无不清廓也。招(引)罗剑是金刚橛。首如一股金刚。而下体铦锐。犹如橛形。若更细小者名金刚针。其相各异。阿阇梨建立漫荼罗。时或勇建菩提心。依金刚橛方便以息风雨。当用佉陀罗木。若无者当用苦楝木乃至镔铁为之。用成办诸事金刚萨埵加持。观自身即同一切金刚。以钉障起方面。则令道场地分一切皆同金刚。是故诸障无能娆害。即结契定慧金刚合掌。屈二头指。以指头向下。二大指各捻头指傍。以印置心诵真言三遍。顶散之。真言曰。
　　曩莫三曼多没驮(引)喃剑
　　次当观威猛大势不动明王住本曼荼罗位中。即是三角漫荼罗周匝炽焰。其中微黑是也。此有二种。或观圣不动尊住本位中。以三昧足蹈彼顶上。或观自身即是不动尊。住本位之中。以三昧足加彼顶上。临以忿怒之威。随彼诸为障者即当退散。若固尔不从教命不速去者。必当自绝其命。是持真言者。当生慈心勿令彼命根断绝也。所以然者。如是净菩提心不动明王。杀害诸众生业烦恼寿命时。即须生彼法性真常之命故。若诸佛令修行者。必定堕于灰断涅槃者。便有杀众生罪故。不应如文坚执。而失如来密意也。
　　次行者应入威怒降三世明王观。净除自我所生障。二羽交臂金刚拳。檀慧相钩。竖进力。是其契法。行者即想身发威焰。八臂四面竖利牙。虎吼吽字如雷音。顶上右旋成结界。真言曰。
　　唵逊(苏唵反下同)婆你逊婆吽(一)吃哩(二合下同)蘖拏吃哩蘖拏吽(二)吃哩蘖拏(三)播耶吽(四)阿难耶斛(五)薄伽梵嚩日罗(二合)吽发吒
　　即入金刚忿怒威光炽盛三世胜三摩地。菩萨有四面皆忿怒。八臂各执器杖。左足蹈大自在天。右足蹈乌摩妃。如丁字势立。遍身火焰洞燃如劫灾火。此即三世胜圣者三摩地观也。修行者应住发菩提心深起悲愍心。灭除内外人天等障。即以印左转三匝辟除障者。便右转三匝。随意大小结为方隅界。即印心额喉顶每处诵一遍。顶上散印。由结此印及诵真言。住此忿怒三摩地。身心所有烦恼等业障。以金刚猛利慧火焚烧悉尽。
　　次结军荼利明王护身契。二羽相叉小指于掌中。以二无名指双屈入掌中。捻于二小指叉上。合腕竖中指头相拄。两头指小屈曲。当中指背上节后勿著之。真言曰。
　　唵(一)户噜户噜(二)底瑟姹(二合)底瑟姹(二合三)盘陀盘陀(四)诃(去引)那诃(去引)那(五)阿(上)蜜哩(二合)帝(六)吽(七)发(八)
　　诵真言七遍已。若有人常欲受持金刚法者。每日平旦洗手澡面已。即以右手掬于净水咒七遍已。向东方散三遍。后即入房内作护身。其护身法者。结印不解口诵真言。印顶。次印右肩。次印左肩。次印心前。次印颈下。次印眉间。次印发际。次印顶上印顶后已。是其契法也。
　　次六足尊明王印。二羽金刚内缚。二中指直竖头相合。舒二头指。小曲初分如三股。加持五处。是其印相也。谓五处者。额两肩心喉是。其二大指。各以右押左。叉入月中。真言曰。
　　唵枳哩(入二合)瑟怛哩(入三合二)毗枳哩(二合)多那曩(二)吽萨嚩遮都噜(二合三)娜舍也萨昙(二合)婆野萨昙(二合)婆野(四)苏婆(二合)吒苏婆(二合)吒吽发吒娑嚩(二合引)贺(引)
　　结此印及诵真言。即是无始无明于一切生死中而得自在。唯是菩提心明王能制伏之。乃至杀彼无常之身。令得常命。余以类推之可解也。
　　次结金刚药叉明王印。定慧金刚内缚。二头指端相拄。其间如眼。以二大指。各竖二头指侧勿相著。各曲初节似牙。二小指各舒。其共少许曲初节。如二牙相向。诵真言加持额两肩心喉。又更开五眼。所谓以印拭右左眉目眉间是也。以印顶散之。真言曰。
　　唵(一)摩诃药乞叉(二)嚩日啰(二合)萨埵嚩(二合三)惹吽(引)鑁斛(引四)罗吠者耶(五)吽(引六)发吒(七)
　　结此印及诵真言。是诸毒药当作障碍者。向形像而用涂之。以如是治故彼六情根。犹如火烧即时退散。
　　次结马头明王印。二手合掌。二头指二无名指屈入掌。各自相背。并二大指。微屈勿著头指。即诵真言。左转三匝辟除障者。右转三匝成为结界。真言曰。
　　唵(一)阿蜜哩妒纳婆(二合)嚩吽(引)发吒娑嚩(二引合)贺(引)
　　结此印及诵真言。辛毒之药。即是无常苦空无我等。苦切对治。譬如病气深入心瞑眩。故之乃可尽其本源。乃至帝释梵王等。自在安乐为世界之尊。如来以此法治之。即悟心身炽然犹如火害。厌怖生死。正顺涅槃。何况余有情耶。
　　次结无能胜明王根本秘密印。二羽虚心合掌。十轮端相拄令密合。是其印相也。
　　真言(在别由极密而暂不注之)。
　　由结此印及诵真言故。诸障尽息。令如来正三昧耶种种教敕。一切无能隐蔽之者。
　　复次以左手掌。仰覆右手掌上。以右手大指。押左大指甲上。以右头指三度弹指。次屈握于左右手头指以下四指。竖大母指。以右手印。左旋三遍为辟除。右旋三遍为结界。次以同印。指于四方四角上下二方。即印身五处。皆诵每处吽字真言加持也。
　　次结一字佛顶明王印。二羽内相叉作拳。竖二中指。屈上节如剑形。并立二大指。屈二头指。捻二大指上节即是。以印加持五处。真言曰。
　　曩莫三漫多没驮(引)喃部噜唵(三合)
　　由结此印及诵真言故。一切恶鬼皆不敢近此咒师。所护自身。所护他人。所呼鬼神。所遣鬼神。所求事业。并用此咒。若持诵咒无有神验。为诵此咒一百八遍。即得成就所得境界。若无效验其神即消灭。
　　次结佛眼明妃。印以二手合掌。屈二头指。各拄中指背。并屈二大母指入掌。以印真言加持五处。真言曰。
　　曩莫三满多没驮喃唵噜噜萨普(二合)噜入嚩(二合)罗底瑟姹(二合)悉驮卢者宁萨嚩[口*賴]他(二合)娑达尼娑嚩(二合引)贺(引)
　　由结此佛眼印及诵真言故。令秘密主触类申而长之。遍于一切法中。以故名为知三密也。即引佛为证。何以故。世尊即一切诸真言三昧耶。所谓住于自种性故。譬如转轮圣王。若住于自种性中。遵修上代转轮治世之法无所增减。则四域之内自然恭顺其命。世尊亦尔。以常安住如来种姓之中无所违越故。一切诸真言王。无不法而行之。以为性平等戒。而不敢犯。复次如刹利婆罗门四姓。若住于自种姓中奉其法。则为世人称举。事有成功。今此本漫荼罗亦尔。平等无动是金刚地。性无生性。寂静圆满是大悲水性离言说性。锋锐照明是慧火性离尘垢性。卷舒成坏是自性风性离因缘性。无相之像是不可行空大空本性。如是本性。三世诸佛为不能作之。何况诸为障者能蔽之。是故真言门修菩萨行诸菩萨。亦当绍如来种性故。效诸尊住本漫荼罗位作诸事业也。若欲作寂灾事业。即当自作本尊身而住圆漫荼罗。若作增益事业。即住方漫荼罗。若作降伏等事业。即住三角漫荼罗。欲作摄召事业。即住半月漫荼罗。若欲出生种种庄严。即住杂色漫荼罗。能令行者成验即同本尊。一切为障者无能映也。
　　次观漫荼罗。八叶莲华台上。观置种种庄严漫荼罗。漫荼罗之上可观三部海会。作是观已。即作金刚合掌颂曰。
　　以我功德力　　如来加持力
　　及以法界力　　普供养诸尊
　　愿生安乐国　　普供养而住

　　次结大轮坛印。左手覆之。横于胸前。右手仰之。累置于左手上。八轮各相叉。即是。真言曰。
　　唵嚩折啰(二合)斫羯啰吽惹吽鑁斛
　　结此印及诵真言。置心前诵真言三遍。即面向下按地。次印曼荼罗。次印上方。次印额。次印喉。但置口。时一度唼印。而如入口之势。而散之。
　　次观界道。先结五股印。二羽合掌二水二风。各外相叉。二地二空。各直竖勿相著。二中指直竖如针。是其印相也。以印当心当观曼荼罗。内院有五色界道。而周匝庄严。作此观已当观啰字白色。即诵罗字一遍。以印自东北角。右绕一匝。次诵囕字赤色。一诵一匝如前。次观迦字黄色。一诵一匝如上。次观么字青色。一诵一匝如上。次观诃字黑色。一诵一匝如上。即诵五字真言曰。
　　曩莫三满多没驮喃啰囕迦么诃
　　次结召请印。二羽内缚。舒右头指微屈如钩。诵真言七遍。真言曰。
　　曩莫三满多没驮喃鑁
　　次献阏伽。二手作合掌。二风二空端相拄。余轮散开微屈。真言曰。
　　曩莫三曼多没驮喃誐誐曩三么(引)三么娑嚩(二合引)贺(引)
　　次结花座印。如前阏伽契。即诵真言三遍。真言曰。
　　曩莫三曼多没驮喃阿(引)
　　由结此印及诵真言故。获得十地满足。
　　次结涂香印。右手五轮直竖。以掌向外。以左手握右腕。诵真言三遍。真言曰。
　　曩莫三满多没驮喃荡疑
　　由结此印及诵真言故。获得如来五分无漏法身具足。
　　次结花印。二羽八轮内缚。开掌仰上。以二头指。侧相拄。诵真言三遍。真言曰。
　　曩莫三漫多没喃你你
　　由结此印及诵真言故。获得如来无碍智具足。
　　次结烧香印。二羽仰掌。舒立地水火。令背相附。二风端相拄。以二空各附风指傍。诵真言三遍。真言曰。
　　曩莫三曼多没驮喃誐弭
　　由结此印及诵真言故。速获如来三十二相八十种好身。
　　次结饮食印。二羽舒掌。右掌仰覆左掌上。诵真言三遍。真言曰。
　　曩莫三曼多没驮喃补而曳(二合)
　　由结此印及诵真言故。获得法喜禅悦食。
　　次结灯明印。左手作拳置腰。右手亦作拳。舒中指直竖。诵真言三遍。真言曰。
　　曩莫三曼多没驮喃仡哩(二合)
　　由结此印及诵真言故。速获得如来清净五眼。
　　次作金刚合掌诵赞。普贤行愿叹扬于本尊。及结前佛眼印。诵明而加持五处。
　　次结加持念珠印。二羽月中入珠。加持七遍。真言曰。
　　唵尾卢舍那么攞娑嚩(二合引)贺(引)
　　次以右手握念珠。置左掌中。即置入合掌中。诵千转真言。加持七遍。真言曰。
　　唵嚩日啰(二合)狱呬耶(二合)惹(引)跛三摩曳(引)吽
　　修行者入三摩地观。闭目运心。专注一缘观于本尊。不远不近。悬念至诚诵本明。不急不缓不高不下。真言字句。令一一分明。若三时若四时。若百八遍若千八十为限。遍数毕。作供养法。然后本尊诸尊奉送于本宫。是则最上深密之法。忘勿传授。真言曰。
　　曩莫三曼多没驮喃穆婆嚩(二合引)贺(引)
　　　已上是金刚手所说。已下是世尊印可言。
　　如是秘密主如汝所说。又秘密主。若说诸圣尊曼荼罗位诸尊形相。当知亦尔。是则先佛所说。后有佛又推广其义。如往所说。诸尊若云黄色者。此是金刚色身。当在因陀罗方轮中。若白色者。是性净慈悲色。当在圆坛中。若赤色者。此是威猛除障色。当在三角中。若黑色者。此是劫灾大风色。当在半月中。若青色者。此是虚空不坏不可降伏色。当是忿怒持明王等。或在三角或在半月中。如色又曼荼罗者。当知形相亦尔。若黄色者。当作胜进法喜之容。若白色者。当作慈悲寂定之容。若赤色者。当作威猛精进之容。若黑色。当作大力奋迅之容。若青色者。当作不可沮坏之容。若黄白色者。是兼增益威猛之容。如是以类推之。乃至种种间杂者。只当随事甄明知其性分。乃至十方三世诸佛。一切秘密藏中设不说者。亦当通用此意以起相应事业。故引先佛为证明。法尔通用同。非我出兴于世独作如是说也。修瑜伽者宜知意行道。若念诵毕。则护身出堂。印佛印塔兼明本尊瑜伽。然后随意经行。

　　大毗卢遮那佛眼修行仪轨


