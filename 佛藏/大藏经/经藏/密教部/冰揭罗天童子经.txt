  冰揭罗天童子经
　　唐 不空译




　　　　冰揭罗天童子经

　　　　特进试鸿胪卿大兴善寺三藏沙门大广智不空奉　诏译
　　若有行者持此明者。或能乞食或专吃乳粥或能自食。当于像前持诵满三十万遍。然后作火法。取玉柔作一千八片。一诵一掷火中烧。每日三时满四日。证云云所求皆遂。
　　又取玉柔和安悉香作丸。从黑月八日起首终十四日。日别三时时别诵一千八遍。以前丸掷火中。其童子或昼或夜。必来现身而为伴侣满一切愿。任意使令无不谐克。
　　又法取安悉香作丸。于七日中每日三时。时别一千八遍。一诵一掷一丸火中。必获邑主无事不果。
　　其行者欲行此法时。先应诵七十万遍。
　　造像法。其像用白檀香木。长六指作童子形状。左手把果右手垂作满愿掌向外。置道场中。作种种饮食乳粥香花供养。取赤色花。每花一诵一掷童子身上。满十万遍其童子必来现身。即得满一切愿。日施千人上妙衣食无所阙乏。
　　又法每日三时。时别取苏合香作一千八丸。于火中满七日已。其童子现身指授伏藏。若能日日受持获大利益示其宝藏。及修罗窟穴亦然。指授必满其愿得大财宝。
　　若人被拘絷时。当诵此明即得解脱。
　　又法欲令一切人见即欢喜。称彼人名诵满十万遍即皆欢喜。
　　又法取无忧木。于高山顶上烧之。和安悉香作一千八丸掷火中。即得安稳成就欲令见即见寿命千岁。
　　陀罗尼真言曰。
　　
　　又一本云。
　　
　　其根本契者。二手虚心合掌。若召请时以禅智三度来去。若发遣时外拨三度。
　　请火天明契　真言曰。
　　
　　发遣明曰。
　　
　　其契相者。右手屈大指于掌中。头指屈如钩。以柱大指背当下节。余并舒之。召请时但以头指三招。若发遣时外拨三度即是。
　　护身契明曰。
　　
　　其契者以右手作拳。竖大指触身五处即未然护。

　　　　冰揭罗天童子经

　　保延三年七月二十三日于仲川之写了一校了
　　承安四年(甲午)十二月二十日以三本交合传受玄证本也

