  曼殊室利焰曼德迦万爱秘术如意法
　　唐 一行撰




　　曼殊室利焰曼德迦万爱秘术如意法

　　　　一行撰译
　　夫真言教源。自护摩法无上也。此之中秘密教爱法也。为求末世众生敬爱。说一印真言。能利众生故。先说像。其身六面六臂六足。乘水牛。所谓六面。顶上三面中面菩萨形柔软也。其面顶有阿弥陀佛。又六臂。所谓左一鉾二轮索三弓。右一剑二宝杖三箭。以彼弓铸势也。又六足。左三足立轮。右三足上彼轮下有木牛。牛四足立花座。复像背有火焰。如虹。又如吠琉璃。其火中当像右足下有寅神。次第十二神但未申对面。复次坛水圆坛。其坛中置轮可修行。增益敬爱息灾调伏。皆可置。其所口传又当身口传。
　　复次说一印口传。咒曰。
　　唵瑟底哩迦罗噜婆吽欠娑呵
　　以是印咒向佛。成普礼及次第观念。
　　复说曼陀罗法。内院明王。明王背有法形文殊。外院东方召请童子。其形如童子。髻上生登以弓矢。东南方计设尼童子如上形。左拳右把三角鉾。左拳置腰。南方救护慧童子如上形。左投轮。右施无畏右足上。西南方乌波计设尼童子如上形。二手花钵。西方光纲童子。左拳置腰。右捧孔雀尾。西北方地慧童子。右手把三[月*古]。如金刚藏王。北方无垢光童子如上形。左拳置腰。右索上。东北方不思议童子。左拳置腰。右剑地上物打势也。一一身五色立轮。轮下一一有师子。如是说法。成就说法。高山顶造净室。四十九日无言。断火如法。百万遍满足。然后法成就获得。
　　复次法成就说符。
　　
　　加法　口传　　　地符
　　
　　天符
　　如是说已。末世众生信受奉行。

　　焰摩德迦万爱法一卷

　　保元二年七月二十三日。于劝修寺西明院住房　一校了。
　　　　　　　　　　　　　　　僧智海

