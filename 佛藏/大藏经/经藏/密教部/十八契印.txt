  十八契印
　　唐 惠果造




　　十八契印

　　从师获灌顶。既蒙印可已不久当成就。弟子具此相方可为传授此。即如意宝。能成就诸事业。如经说处所。山间及流水清净阿兰若随乐之涧谷。离诸厄怖难。随力严供具。行人面于本方拜礼本尊。次礼余方佛。以五轮著地。如教之敬礼。双膝长跪已。合掌虚心住诚心。尽说陈三业一切罪。
　　我从过去世流转于生死。今对大圣尊尽心而忏悔。如先佛所忏我今如亦是。愿垂加持力众生悉清净。以此大愿故自他获无垢。
　　密言曰。
　　唵萨嚩(二合)婆嚩输驮萨嚩达磨萨嚩(二合)婆嚩输度唅
　　次对本尊前。结跏趺坐或半跏趺坐。起大悲心。我修此法为一切众生。速证无上正等菩提。先磨诸香以用涂手。然后结于佛部三昧耶陀罗尼印。以二手虚心合掌。开二头指屈辅二中指上节。二大指屈辅二头指下节。其印成。置印当心想于如来三十二相八十种好。分明如对目前。至心诵真言七遍。真言曰。
　　唵怛他(引)蘖都纳婆(二合)嚩(引)也娑嚩(二合引)诃(引)
　　由结此印及诵真言故。即警觉一切如来。悉当护念加持行者。以光明照触。所有罪障皆得消灭。寿命长远福慧增长。佛部圣众拥护欢喜。生生世世离诸恶趣。莲华化生速证无上正等菩提。
　　次莲华部三昧耶　以二手虚心合掌。散开二头指二中指二无名指。屈如莲华形安于当心。想观自在菩萨相好具足。诵真言七遍于顶右散真言曰。
　　唵跛娜谟(二合)纳婆(二合)嚩(引)也娑嚩(二合引)诃(引)
　　由结此印及诵真言故。即警觉观自在菩萨等持莲华部圣众。悉皆欢喜加持护念。一切菩萨光明照触。所有业障皆得除灭。一切菩萨常为善友。
　　次结金刚部三昧耶印　以左手翻掌向外。以右手掌背安左手背。用左右大指小指。互相钩如金刚杵形。安置于当心想金刚手菩萨。诵真言七遍。顶上左散之。真言曰。
　　唵嚩日卢(二合)纳婆(二合)嚩(引)也娑嚩(二合)诃(引)
　　由结此印及诵真言故。即警觉一切金刚部圣众。加持拥护。所有罪障皆悉除灭。一切病苦痛不著身。当得金刚坚固之体。
　　次结护身三昧耶　以二手内相叉右押左。竖二手中指。屈二头指如钩形。于中指背勿令相著。并二大指押无名指即成。印身五处。所谓额。次右肩。次左肩。次心。次喉。于顶上散。各诵真言一遍。真言曰。
　　唵嚩日罗(二合)银你(二合)钵啰(二合引)捻跛跢(二合引)也娑嚩(二合)诃(引)
　　由结此印及诵真言加持故即成被金刚甲胄。所有毗那夜迦及诸天魔。作障碍者退散驰走。悉是见行者光明被身威德自在。若居山林及在险难皆悉无畏。水火等灾一切厄难。虎狼狮子刀杖枷锁如是等事皆悉消灭。见者欢喜命终已后不堕恶趣。当生诸佛净妙国土。
　　次结地界真言印　右无名指入左无名指小指内。右中指入左中指头指内。左亦如之。余指并头相拄。即想印成火焰金刚杵形。以大指著地掣之。一掣一诵至三便止。随意大小标心。即成坚固地界。真言曰。
　　唵枳里枳里缚日罗(二合引)缚日里(二合)部律(二合半音)满驮满驮吽发吒(半音)
　　由结此印及诵真言加持地界故。下至水际如金刚座。天魔及诸障者不为恼害。少加功力速得成就。
　　次结方隅金刚墙真言印　准前地界印。开二大指竖之侧如墙形。想印如金刚杵形。右绕身三转标心大小。即成金刚坚固之城。诸佛菩萨尚不违越。何况诸余难调伏者。毗那夜迦。及毒虫利牙爪者不能辅近。真言曰。
　　唵萨罗萨罗缚日罗(二合)钵罗(二合)迦(引)罗吽(引)发吒(半音)
　　行者次应想。于坛中八叶大莲华上有狮子座。座上有七宝楼阁。垂诸璎珞缯彩幡盖宝柱行列。垂妙天衣周布香云。普雨杂花奏诸音乐。宝瓶阏伽天妙饮食摩尼为灯作此观已而诵此偈。
　　以我功德力　　如来加持力
　　及以法界力　　普供养而住

　　说此偈已。
　　次结大虚空藏普通供养印　以二手合掌。以二中指外相叉。以二头指相柱。反蹙如宝形。结印成已诵真言四遍。普通供养真言曰。
　　唵誐誐曩三(去)婆(去)
　　由诵此真言加持故。所想供养供具真实无异。一切贤圣众皆得受用。
　　次应结宝车辂印　二手内相叉仰掌。头指横相柱。以二大指各捻头指根下。想七宝车辂金刚驾御宝车。乘空而去至于本尊极乐世界。诵真言三遍。真言曰。
　　唵都噜都噜吽
　　由此真言印加持故。七宝车辂至本尊国土。想本尊及诸圣众眷属围绕乘宝车辂。至于道场虚空而住。
　　次结请车辂印　准前印。以大指向身。拨中指头。诵真言三遍。真言曰。
　　娜么悉底罗野(四合)地尾(二合)迦(引)喃(引)(一)怛他(引)蘖多(引)南(引)(二)唵嚩日朗(二合)银你野(二合引)羯利沙(二合)也娑嚩(二合引)诃(引)
　　由结此真言印加持故。圣众从本土来至道场空中而住。
　　次结请本尊三昧耶降至于道场印。二手内相叉作拳。左大母指入掌。次右大母指向身招之真言曰。
　　唵尔曩尔迦(半音)唵阿卢力迦(半音)唵嚩日罗特勒迦(半音)阿蘖车阿蘖车娑嚩(二合)诃
　　由此真言印加持故。本尊不越本誓故。即赴集于道场。
　　次应辟除诸作障者。结莲华部明王马头观自在菩萨真言印。二手合掌。屈二头指二无名指。于掌内甲相背。竖开二大指。以印左转三匝。心想辟除诸作障者。一切诸魔见此印已。退散驰走。以印右旋三匝。即成坚固火界。真言曰。
　　唵阿蜜里(二合)都纳皤(二合)嚩吽发吒(半音)娑嚩(二合)诃
　　次结上方金刚网印　准前墙印二大指捻二头指下节。诵真言三遍。头上右转三匝便止。真言曰。
　　唵尾娑普(二合)罗捺落(二合)乞叉(二合)嚩日罗(二合)半惹罗吽发吒
　　由此网印真言加持故。即成金刚坚固不坏之网。
　　次结火院密缝印　以左手掩右手背。竖二大指诵真言三遍。右绕身三匝。想金刚墙外火院围绕。真言曰。
　　唵阿三莽拟你(二合)吽发吒
　　次献阏伽香水真言印　二手捧器。想浴圣众足。诵真言三遍。真言曰。
　　曩莫三满多没驮(引)南(引)誐誐曩娑莽(引)娑莽娑嚩(二合引)诃(引)
　　由献阏伽香水故。行者三业清净洗涤烦恼垢。
　　次结献莲华座印　二手虚心合掌。舒开左右无名指中指头指屈如微敷莲华形。在宝楼阁内。想诸圣众及本尊各坐本位。眷属围绕了了分明。诵真言三遍。真言曰。
　　唵迦么攞娑嚩(二合引)诃(引)
　　由结花座印诵真言故。行者当得十地满足。当得金刚之座。
　　次结普供养印　二手合掌。以右押左交指即成。诵真言三遍。想无量无边涂香云海花鬘云海烧香云海饮食灯明等云海。皆成清净广多供养普供养。真言曰。
　　曩莫三满多没驮(引)南萨缚他(引)欠揾娜蘖底娑颇(二合)罗呬[牟*含]誐誐曩(引)剑娑嚩(二合)诃(引)
　　十八契印者。传云惠果和尚制。或云弘法大师作。今按三十帖册子目录云。大圣欢喜天经一卷(不空译末有十八道颈次第)。又云。梵字十八道真言。以此思之。大师据件二本记之乎。
　　十八契印生起略颂(就生起意)。
　　一庄严行者五种　　净佛莲金及被甲
　　二者结界法二种　　一地结二金刚墙
　　三者庄严道场二　　道场虚空普供养
　　四者劝请法三种　　送车请车亦奉请
　　五者结护法三种　　当部明王网火院
　　六者供养法三种　　阏伽花座普供养
　　初二供养别供也　　唯别奉献本尊供
　　后一供养总供也　　献本尊及诸圣众
　　总六别十八轨则　　是名十八契印耳
　　生起次第如何者　　欲入秘密总持门
　　先须调净庄严身　　既身调净庄严者
　　亦应加持净界地　　既界地加持事修者
　　当须庄严于道场　　既亦道场庄严者
　　应请本尊大圣尊　　既得奉请圣尊者
　　勇猛精进结护法　　结护内外无障碍
　　然后当致供养也　　不起于座成悉地

