  加句灵验佛顶尊胜陀罗尼记
　　唐 武彻述




　　加句灵验佛顶尊胜陀罗尼记

　　　　朝议大夫兼侍御史武彻述
　　佛顶尊胜陀罗尼者。一切如来秘密之藏。总持法门。大日如来智印。吉祥善净。破一切恶道。大神力陀罗尼也。昔仪凤年中。佛陀波利所传之本。遍天下幡刹。持诵有多矣。彻自弱岁。则常念持。永泰初。自丧妻之后。倍益精心。求出离法。时有殿中侍御史蒋那者。常持诵此陀罗尼。异日于私室。条然而来曰。今得究竟道。非常难遇。彻敬问之。即尊胜陀罗尼也。命之令诵。而文句全广。音旨颇异。拜而诵之。乃曰。受之于王开士。开士受之于金刚智三藏。大师云。西国亦希有此本。吾将梵本来。故密授焉。坐中叹奇绝之事而罢。未获求本。俄而将刑殁世。常怀遗悔。追悔不及。每遇精士。即求问之。冀其万一。遂遇僧际公。果有此本文。开元中。五台山下。有一精修居士。姓王。有事远出行。去后父亡。回来不见。至心诵尊胜陀罗尼数十万遍。愿知见先考所受生善恶业报。精诚恳愿。殊无觉知。遂欲出山。见一老人。谓居士曰。仁者念持。寔为勤敏。然文句多脱略。我今授示全本文句。居士拜而受之。乃云可诵千遍。殆然经数日。于夜中。忽闻环佩箫管之声。降自庭宇。此时居士惊起视之。见天人数十辈。共围绕一天仙。前谓之曰。汝识吾否。居士答曰不知。天仙曰。我是汝父。比年诵持尊胜陀罗尼。吾得尔之福力。然后数月已来。福倍于积岁。不知汝更得何本。以至于斯。吾今以汝之力故。获为天仙之王。则知汝所持念。功效不可量也。言讫上升。居士欢跃拜送。自尔尤加精进。后日至东京。有一专修学人王少府者。亦波利尊胜之本。诵持积数数万。忽于夜中。梦见一梵僧来。谓小府曰。贤者念诵。殊谓精诚。所叹本误文少。而功薄也。王少府稽首恳请真文。梵僧乃授之以广本文句。句口授讫。送僧出门。光景如昼回至床前。视室中僮仆犹卧。忽觉呼而责之。以明矣。僮仆云。今才夜半。忽然光灭及夕。王少府自异所见。闭目诵之。历历清畅。转益精勤。天宝初五台山人王居士。及王少府。咸在东都。俱不相识。忽然王少府暴亡。经七日而苏。城中好事者。尽问其故。居士乃王开士亦同诣问得再生之由。王少府云。吾初卧。忽见二使来云。追逐相随。行数十里。至一大树下。二使者憩。吾亦憩之。忽忆尊胜。遂即闭目。诵三七遍。举目回视。二使者已不知所之。须臾四人又至。跪而言曰。仁者奚为修行。有此利益。向来追者二使并得生天。王少府曰。吾但诵尊胜陀罗尼。四人曰。唯此功力之故也。请与弟子诵之。救拔苦难。王少府又冥目诵三七遍。开目又不见四人矣。顷刻之际。空中闻戈甲声。有一神人。紫服被戈甲。仪卫侍从甚盛。前跪而言曰。吾是五道冥司。颇称贵位。然终为神道所摄。愿得生天。彼六人者。以师法力之故。各得生天。今请迂(于音曲[這-言+丸])步。至弟子所居诵之。冀沾福荫之余也。乃相随至一陂宅。方圆数十里。皆是罪人枷锁杻械。囚缚决罚。讯问栲椋之所。神令王少府上高座。自于床下。跪而听之。王少府闭目志之。诵满四十九遍。举目四顾。一人不见。唯有断锁破杻弊械空枷而已。王少府惊悚。知所适忽然有四五人至云。王命速发遣。回乱我曹。扄文簿破我冥司。遂驱逐王少府令入一空谷中。便苏息再得生耳。实尊胜陀罗尼不思议之功力也。于是五台王山人及王开士。与王少府。既同业因。各陈其所持本。勘校文句。多少并同。如一本焉。彼此相庆贺。王山人曰。吾本受之于台山圣公。王少府曰。吾本受之于神僧。王开士曰。吾本受之于金刚智三藏。梵夹见存。三人惧然。共勘其本。音旨字数如一。故知众生闻法有时流传教法。亦有时叹真实世间希有。此即是金刚智三藏梵本译出者。令勘佛陀波所利传本。文句大同。多于旧本。九句六十九字。余悉波利。僧惠琳因修大藏目录。收未入藏经六百余卷。并遂略武彻所叙陀罗尼感应神验。亲自勘同。序之卷末。时元和十四年己丑岁。前朝蒋大夫行通事舍人张承福。及百济僧。各受持尊胜陀罗尼有功。曾为冥司所追。以真言威力不可思议。遂不受诸苦。兼济拔受苦群生。有传记。琳于成都府右经藏中得之。时如意二年三月二十三日。佛顶尊胜陀罗尼感应事。
　　开元二十六年冬。有神都张绎长史。自小孝养父母。父母殁后。沉沦恶道。乃虔心报恩。每怀济度。遂即入山。持尊胜陀罗尼。志愿见亡父母。得安乐处。日夜勤诵。声声不绝。朝暮恳诚。六年念之。念中不曾见父母。疑咒无验。欲生退心。忽见一老翁仪容甚异。语云。非是咒无灵验。亦非君不尽心。斯乃去圣时遥。翻译多误。咒词脱略。遂失其征。老人即口授。令抄录一本。依此文句持诵。期满七日。必当见父。即依老人口诀。至心礼拜。举头失老人。不知所在。方贤圣耶。情乃惊愕。倍更虔诚。具依所教文本。专心诵持。始登六日。即亡父母遂来。恩爱未绝。拘头悲喜。幽明感会。情各怆然。口云。堕大地狱中。备遭诸苦。年月已深。乘儿精诚功力。近得生天。今从上界下来。与汝相见。威光稍别。示相由存。具述因缘。宛如平昔。凡是人孝之子。睹此感应。岂不留心圣教耶。但虚肠逼心。纵恣六情。追欢游乐。有何益焉。况目连释子救母之事。具在圣文。长史至诚有此感效也。后有僧传得诵念舍利。境界极多。来至东都。具戴灵事。颇为为人所知。后有好事者。请各流传。即释门弟子。也长庆三年四月中旬。前奉天县尉马扬秋满。移归[卄/補]坂。住东城石子坊旧第。持波利尊胜之本。一十五年。未尝堕慢。及到[卄/補]坂。经数月。忽然梦见一神人被甲。状貌甚异。云汝既精心持此真言。何不诣景福寺东廊坊。一持念僧。有尊胜灵验本。持之功九倍常。言讫惊觉。汗流透衣。明日便专诣寺寻僧。数日方遇。僧法名义[卄/追]。既见问之。此僧果久精心此门。远近依止。僧问曰。有何事相觅。坐讫。乃话所梦之事。[卄/追]曰大奇大奇。畜此本来无人知解。少公今日蒙神人指示。[卄/追]焉敢吝惜。乃命弟子出箧取至。真实教传受。将归。勘旧所持波利本。方知文句脱略。便依法修行新本。其神验颇异。兼更传尊胜瑜伽两卷。乃知圣教分明。作有法度。不可任其凡智也。因录记之。传同志者。

　　佛顶尊胜陀罗尼

　　曩谟(引)婆誐嚩(无可反下同)帝(引一句)怛[口*賴](二引转合古)路(引)枳也(二合)钵罗(二合)底(丁以反)尾始瑟吒(二合引)野(三)没驮(引)野婆(去)誐嚩帝(引四)怛你也(二合)他(去引五)唵(引)尾戍(引)驮野尾戍驮野(六)娑么娑么三(去)满多(去)嚩婆(去引)娑(七)娑颇(二合)罗拏(鼻音)誐底誐贺曩(八)沙嚩(二合)婆(去引)嚩尾秫(请律反)第(九)阿(上)鼻诜(正谨反)左(一本六者)睹[牟*含](莫敢反引)素誐多(十)嚩啰嚩左(隹上)曩(引十一)阿蜜[口*栗](二合转舌)多(去引)鼻晒(所戒反引)罽(居又反引十二)阿(去引)贺啰(十三)阿(去引)庾(羊主反)散驮(引)罗抳(尼敕止反十四)戍(引)驮野戍(引)驮野(十五)誐誐曩尾秫弟(十六)邬瑟抳(二合引)洒尾惹(自攞反)野尾秫弟(十七)娑贺娑罗(二合)罗(罗字声转舌)湿茗(二合)散祖(一本云注)你(左以反下同)帝(十八)萨嚩怛他(去引)誐多(十九)嚩卢羯你(宁硕反二十)娑吒波(二合)啰蜜多(引二十一)波唎布(引)啰抳(二十二)萨婆怛他[(薩-文+(立-一))/木]多缬哩(二合)驮野(引二十三)地瑟吒(二合引)曩(二十四)地瑟耻(二合)多(二十五)摩贺(引)母[怡-台+奈][口*(肄-聿+(企-止+米))](二合转舌引二十六)嚩日啰(二合)迦(引)野(二十七)僧贺多曩尾秫第(二十八)萨嚩(引)嚩啰拏(鼻引二十九)波耶突[口*栗](二合)揭底跛唎秫弟(三十)钵啰(二合)底[寧*頁][革*(卄/(ㄇ@人)/戊)](脱发反转舌)阿多野(去引)欲秫弟(三十一)三(去)么野(引)地瑟耻(二合)帝(三十二)么[寧*頁]摩贺么[寧*頁](三十三)怛闼多(去引)部(引)多(三十四)句(引)知跛哩秫弟(三十五)尾娑普(二合)吒没池秫弟(三十六)惹野尾惹野尾惹野(二合三十)娑么(二合)啰娑么(二合)啰(三十九)萨嚩没驮(引)地瑟耻(二合)多秫弟(四十)嚩曰[口*(肄-聿+(企-止+米))](二合)嚩日啰(二合)[(薩-文+(立-一))/木]陛(引四十一)嚩曰览(二合引)婆(去引)嚩睹么么(自称名姓姓名若缘诸事诵亦称亦称之事)舍唎嚂[口*(薩-文+(立-一))]嚩萨埵南(四十三)者迦耶跛唎秫第(四十四)萨嚩誐底跛哩秫第(四十五)萨嚩怛他(去引)[(薩-文+(立-一))/木]多(去引)室者铭(四十六)三(去)么(引)湿嚩(二合)娑演睹(四十七)萨嚩怛他(去引)[(薩-文+(立-一))/木]多(四十八)三(去)么(鼻引)湿嚩(二合引)娑(引)地瑟耻(二合)帝(四十九)没地野(二合五十)尾冒(引)驮野尾冒(引)驮野(五十一)三满多跛哩秫弟(五十二)萨嚩怛他(去引)[(薩-文+(立-一))/木]多缬哩(二合)驮野(引五十三)地瑟姹(二合引)曩(引)地瑟耻(二合)多摩贺(引)母捺[口*(肄-聿+(企-止+米))](二合转舌引)萨嚩(二)贺(引)

　　加句灵验尊胜陀罗尼记一卷


　　佛顶尊胜陀罗尼加字具足本

　　曩谟(引)婆(去引)誐嚩帝(引)怛[口*賴](二合引)枳也(二合)钵罗(二合)底尾始瑟吒(二合)野没驮(引)野婆(去)誐嚩帝(引)怛你也(二合)他(引)唵尾戍(引)驮野尾戍(引)驮野娑(上)么(鼻)娑么三(去)满跢(去引)嚩婆(去引)娑娑颇(二合)啰拏(鼻)誐底誐贺曩娑嚩(二合)婆(去引)嚩尾秫第阿(上)鼻诜左都[牟*含]素誐跢嚩啰嚩左曩(引)阿蜜[口*栗](二合)哆鼻晒(引)罽(引)摩贺(引)曼怛啰(二合)跛乃(引)阿(去引)贺啰阿(去引)贺啰阿(去引)庾散驮(引)啰抳戍(引)驮野戍(引)驮野誐誐曩尾秫第邬瑟抳(二合)洒尾惹野尾秫第娑贺娑啰(二合)啰湿茗(二合)散祖你帝萨啰嚩(二合)怛他(去引)誐跢嚩路(引)迦[寧*頁]沙(上)吒播(二合引)啰弭哆(去引)跛哩布(引)啰抳萨啰嚩(二合)怛他(去引)誐哆纥哩(二合)娜野(引)地瑟姹(二合)曩(引)地瑟耻(二合)多摩贺(引)母捺哩(二合引)嚩日啰(二合)迦(引)野僧贺多(上)曩尾秫弟萨啰嚩(二合引)嚩啰拏(鼻引)播野讷[(薩-文+(立-一))/木]底跛哩尾秫弟钵啰(二合)底(去引)[寧*頁][革*(卄/(ㄇ@人)/戊)]啰跢(二合)野阿欲秫第三(去)么野(引)地瑟耻(二合)帝么抳么抳摩贺么抳怛闼哆(去引)部多句(引)致跛哩秫弟尾娑普(二合)吒没地秫弟惹野惹野尾惹野尾惹野娑么(二合)啰娑么(二合去)啰萨啰嚩(二合)没驮(引)地瑟耻(二合)多秫弟嚩曰哩(二合引)嚩日啰(二合引)[(薩-文+(立-一))/木]陛嚩曰囕(二合引)婆(去引)嚩睹么么(称名)设哩嚂萨啰嚩(二合)萨怛嚩(二合引)难(上引)左迦(引)野跛哩尾秫第萨啰嚩(二合)誐底跛哩秫弟萨啰嚩(二合)怛他[(薩-文+(立-一))/木]多(去引)室者(二合)铭三(去)么(引)湿嚩(二合引)娑琰睹萨啰嚩(二合)怛他(去引)[(薩-文+(立-一))/木]多三(去)么(鼻引)湿嚩(二合)娑(去引)地瑟耻(二合)帝没地野(二合)没地野(二合)尾没地野(二合)尾没地野(二合)冒驰野冒驮野尾冒驮野尾冒驮野三(去)满跢跛哩秫第萨啰嚩(二合)怛他(去引)[(薩-文+(立-一))/木]哆纥哩(二合)娜野(引)地瑟姹(二合)曩地瑟耻(二合)多摩贺(引)母捺哩(二合)娑嚩(二合)贺
　　
　　此陀罗尼本中天竺三藏善无畏将传此土凡漠地佛陀波毛来流传佛诸本并阙山是故具本译出流行。

