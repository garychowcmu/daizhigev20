  底哩三昧耶不动尊圣者念诵秘密法
　　唐 不空译




　　底哩三昧耶不动尊圣者念诵秘密法卷上

　　　　大兴善寺三藏沙门不空奉　诏译

　　底哩三昧耶不动明王本事神力息障秘要品第一

　　我薄伽梵大日世尊。复为修真言者说除障之因。一切障法虽有无量。以要言之但从心生。又由行者过去世随顺悭法故。今世多有诸障。当知亦是从心因缘生也。当知彼悭贪等是诸障之因。若能除彼因障诸障自息。若能除对治即净菩提心也。若念菩提心故即是能除诸障之因。又一切诸障由分别心生。心思有者即是障。谓心中烦恼随烦恼等。若离诸分别即是净菩提心。由真言行者忆念此心。即离一切诸过。意常思惟无动圣者。即能除一切为障者如前所说。无动明王此是如来法身。以大愿故。无相相中而现是相。护一切真言行者。若能常念能离一切障也。所谓无动者。即是真净菩提之心。为表是义故因事立名。此明王闭一目者亦有深意也。以佛明鉴唯一无二无三。其印下自当说之。
　　秘密主一切恶风。当诵阿字亦有深意。正取阿字为身。以此本无生之字门而作我身也。无我作诃字心诵。涂香点地作七圆点。此风先想诃字。在中加七点而好盖之。方依缚庾以瓦碗盖合之。此瓦碗大众生弥卢思念。时时彼上想阿字并点。作是风大缚继先佛所说。谓造立坛时。或有大风为障。以露地立故当须止之。当想此阿字遍于身分之内。此字作金刚不动色。谓真金色也。如是想已又心诵阿字。于风方(西北方也)用涂香。于地画作一小圆点各如弹丸许大。如数足即用瓦碗盖之。于瓦器上想阿字。以此字为金刚山而镇押之。三千大千诸须弥山合为一体而盖其上。又当时时器上作阿字想。此阿是金刚不动义。加一点是遍一切处。今此金刚不动遍一切处。即是增广之义也。
　　秘密主水障法者。当思啰字遍于身。内作赤色大力焰即是火焰之鬘。从内而出遍于身上如鬘也。作大力可畏恶形。手执大刀印作嗔形已。画地作云像。或作龙蛇之像。用刀印斩断其形云即散灭。以云是诸水之所因依故也。随所起障之方而作之。如雨从东来即于东方作也。或作金刚橛用此止其风。其橛用佉陀罗木作独股金刚杵。以金刚真言加持之。想同一切金刚而以打之。亦随所在方面也。此应自身同于一切金刚然后作之。此橛是三股金刚除去边支即成独股金刚。其最小者名金刚针息除一切障难。复说大威德忿怒不动大力真言法。于本曼荼罗中作住。持诵者于曼荼罗中画作彼形像。左脚蹈彼顶上当除息。死无疑。复更明异方便除一切障也。即前所说不动明王本曼荼罗。即是三角曼荼罗其中黑色是也。持诵者自想己身作不动尊明王之像。又于此中作法有二意。一者想不动尊在圆坛中而蹈彼上也。二者想自身不动尊。即以本真言印而蹈上也。三角中画彼为障者形。然后入中以左脚蹈彼顶上。以大忿怒形加之。彼当应时退散。若彼违戾此教者。主必自断其命根。是故持诵者。当生慈心念言勿令彼断命也。然此中密意不动谓为障者。即是从心所生悭贪等法。能为行人作一切障事。今此无动明王即是一切智智大菩提心。当知此即是大力威猛。能永害一切随眠等过。令彼永断即是死义也。如瑜伽会中佛初成正觉。大集会中一切曼荼罗所摄三界之众。有摩醯首罗者。即是三千世界之主。住三千界之中。心慢故不肯从所召命而作是念。是三界之主。更有谁尊而召我耶。复作是念。彼持明者畏一切秽恶。我今化作一切秽污之物。四面围绕而住其中。彼所施明术何所能为。时无动明王承佛教命召彼天。见其作如此事即化受触金刚(即是不净金刚)令彼取之。尔时不净金刚。须臾悉啖所有诸秽令尽无余。便执彼来至于佛所。彼复言。尔等是夜叉之类。而我是诸天之主。何能受尔所召命耶。寻即逃归。如是七遍。尔时无动明王白佛言世尊。此有情故犯三世诸佛三昧耶法。当何事治之。佛言。即当断彼也。时不动明王。即持彼以左足蹈其顶半月中。右足蹈其妃首半月上。尔时大自在天寻即命终。于尔时闷绝之中证无量法。而得授记生于灰欲世界。作佛号日月胜如来。此皆秘密也。食一切秽恶污。是啖恶业烦恼等垢秽滓浊。谓之为法本命终者。是彼一切心法。永断入无生法性故。于此中得一切佛记非是杀也。尔时诸天等。见三千界天王以不顺诸佛三昧耶故自取命终。一切敬畏自相谓言。天主尚尔。我云何不往。即共来诣佛所。于大曼荼罗中而得法利。时无动明王白佛言。此大自在天。当更云何。佛言。汝应苏之。时无动明王。即说法界生真言。尔时大自在者。即复苏息生大欢喜。白佛言。甚希有也。我初召至己向佛故。此夜叉是何等类。我所不解。佛言。是诸佛之主。我作是念。诸佛一切之尊。云何以此而更为主也。是所不解。今乃知之此大王力故。令我现前得记作佛。当知实是诸佛之尊也。秘密主大自在天三千世界之主。即是众生自心。所谓无明住地于诸惑中得自在。唯除大菩提心无能伏者。断其命已。即于寂然世界作证。所谓生者即是起诸慧门。是故真言行者。应一一思顺诸佛密语也。
　　又。法用芥子及诸毒药。二种相和作彼为障者形像。而用涂之。令彼身如火烧速被中伤故云速被著也。乃至大梵等为障。尚被能著。何况余耶。又凡此法皆是久时持诵大成就解法者。乃能作之。若但闻法。即求得如是用无此理也。其佉陀罗木橛。若无此当用苦练木。乃至用宾铁亦得。事知之也。时金刚手白佛言。如我知佛世尊所说义。我亦是知曼荼罗位住。世尊尊主现威令住彼位。如是如来教敕不敢隐蔽。何以故。此佛三昧耶一切诸真言所师。谓性住者。金刚手白佛言。此大无动明王(即是尊主)能作如是威猛之事能调难调。为传如是秘密之教令使。如本尊是佛部即金轮中若如是作必有灵验。此之现威即效验之语也。令修行者若如是作必令有效。诸生死中普得闻知。不敢隐蔽此之真言主。是故持金刚者。大威猛所不敢隐蔽。谓此尊有灵验故。所作善事皆成。诸为障者不敢隐蔽如来所教敕也。此即是十方三世诸佛三昧耶。我等一切执金刚亦应作此法。所应作者随此三昧耶不敢失坠。何以故。此即是诸执金刚性。是故当住斯法。如四姓等各各有家法。若失家法则不名敬顺先祖父之教。世人名为恶子。今此大雄猛调伏难调宣布难信之教。是我金刚等家姓之法。所谓如来种姓之家也。是等真言门修行诸菩萨等于本中住。一切事业作者。是金刚手以身劝勤而行之言。我等所应作事业亦复如是。若未来世持真言者亦当住此位。所谓如来家法。应以无量门降伏诸障。令如来法无敢隐蔽也。此真言行人亦于诸尊若欲作降伏。即须自身作无动尊住于火轮中。亦名火生三昧也。秘密主若诸彩色画曼荼罗中诸尊色。先佛说者谓本尊各有形色。下当更说之。如上说随本位住而作事业。谓于会中所有诸尊。若见其黄色即应坐金刚中。白色即坐水轮中。赤色即坐火轮中。黑色坐风轮中。次下有色字梵音别名。此是形相也。如是寂然即须坐圆坛等类。应一一依教而画。是故诸佛所说。其道玄同。非我故说欲令众生起决定信也。秘密主未来世。当有众生劣慧不信闻此法。以先无信根故。闻此而不能信。以此众生等钝根少智信不具故。闻此甚深之事不能晓了更增疑网。此即说为障所由也。如是真画色及持诵等。一一皆有深意。画是如来不思议事。如此画色等皆依法不疑。乃能深入法界不思议。唯信者得入。若欲以心数下量。云何得知所以而不疑耶。谓非如来真空无相之法。从自伤也。此色字亦云通达是正义。谓异方便无事不解之义已。彼先此一切说梵音回互。上文已明诸佛。今此下句云先佛。作如是说已。彼此一切说利益。求者彼凡夫不知。说法相空。一切诸法相说常。当住真言业。作善无疑者。此意言。如来具一切智。于诸法中而得自在。以众生劣慧未堪顿说如来自证不思议力用故。作此画色等方便。令诸众生随所作者能满所求而得利益。所以然者。以诸众生未解诸法空相。是故于无相中而作有相方便说之。若人得佛深意者。当住真常之行。诸有所作皆入理体。同于一切智智之心。如是无疑虑者。一切障法无得其便次复说法界生真言曰。
　　曩么三曼多没陀南(一)达磨驮睹(二)萨嚩(二合)婆嚩(二合)句痕
　　秘密曰不动者。是菩提心。大寂定义也。我薄伽梵大日世尊。从最初正觉坐寂灭道场。以大愿故证三世诸佛应正等觉。皆从四秘密三菩提起。应现三身成等正觉。如来成道时。先坐宝菩提树降魔成道者。即是大寂定不动菩提本因三世诸佛皆幻化义。现种种身云。教化调伏诸众生故。因事立号号不动尊。又明尊义也。即是大日世尊差别智身。以大愿故。于无相中而现作相。闭一目有深意。示现极恶丑弊身也。唯佛世尊广大圆满众相具足。我下劣卑弊之身。亦是怖魔之义。头上七种发表七菩提分。左垂一发向下者。是垂慈悲之义。悲念下恶极苦恼众生也。云无动使者即大日如来。如世间王敕教命。令使一人火急追役使人至已。上至王公下及凡庶。无问贵贱更不敢拒逆。皆随使往至彼王所。无问善恶一依教命。无动使义亦复如是。能令真言行者亲见佛故。发广大心灌顶位中为佛长子。佛使愿净佛国土游戏神通。右手执剑者。如世间征战防御。亦皆执利器然始得胜。菩萨亦尔。左手执索者是系缚之义。又如世间密捉一人。如有违逆难伏者。即以绳系缚捉将。诸佛秘索降伏四魔亦复如是。坐盘石上者亦是不动之义。如世山岳亦以石镇押方始不动。又如大海亦以须弥山镇押然始得常安湛然圆满。不动亦尔。其大石性能出生一切宝物。无动坐大盘石者。亦能出生佛功德宝。亦是降伏四魔义。不动亦自身遍出火焰光。即是本尊自住火生三昧。又明火有四义。二种世间。二种出世间。世间火者一是内火。三毒烦恼名之为火。能烧诸众生诸善功德故。二外火。能成就众生长养万物。出世间火者是大智火也。如九十五种外道法中事火为最。如大火龙变出世火。烧损众生亦能焚烧众物此无动智火。先能降伏火龙制诸异道。上至等觉下至众生。皆能烧诸烦恼乃至菩提大智习气。亦烧一切众生无明烦恼黑闇障故。又本尊真言句自有火生义。即摩贺卢沙句是。此智火住阿字一切智门。重重烧诸菩萨广大习气烦恼令尽无余故名火生三昧。又无动义者。执持利剑能断坏生死业爱烦恼故。降伏三世贪嗔痴我慢烦恼故。吃残食者啖一切众生恶业烦恼重障令尽无余。证无生法忍故。三降未来世。断无明烦恼习气见障故。执金刚索引至大菩提路住佛解脱门。绍隆三宝种位不断故名降三世义也。是故本尊住四密门也。所谓阿路唅[牟*含]重重。是怖魔义。亦是种子义。如世间良田堪下善种。诸佛智种亦复如是。能成就大悲曼荼罗。出生一切陀罗尼门三摩地门。拘底支木(槐木是)鸟伽木(嗢勃是)阿弥尸利师木(守宫槐木是)镇头迦木(柿木未详)笃迦木(栗木是)播啰师木(胡桃木是)羊素佉木(甘草)居凌迦木(李子是)舍利般那木(墙微是)。
　　复次或有真言中。有三吽字者能成一切事。所谓护身结界召请供养相助决罚教授等事。若久持一切真言不成就者。持此真言。当成一切真言之法。三吽字真言曰。
　　曩谟喇但曩怛啰夜耶(一)曩莽室战(二合)荼嚩日啰(二合)簸拏曳(二)摩贺药乞叉(二合)细那钵多曳(三)唵(四)苏悉地耶苏悉地耶(五)娑太野(六)苏悉地羯罗(七)吽吽吽(八)泮吒泮吒
　　莲华部明王名贺野羯利婆。为补瑟征迦明王真言。亦名降三世明王。真言曰。
　　曩谟啰怛曩(二合)怛啰(二合)夜耶曩莽室战(二合)荼嚩日啰(二合)簸拏曳摩贺药乞叉(二合)细曩钵多曳唵嗉婆你嗉婆吽[序-予+乞]哩(二合)亹拏(二合)[序-予+乞]哩亹拏(二合)吽[序-予+乞]哩(二合)亹拏(二合)播耶吽阿娜耶护(引)薄伽梵尾你夜嚩日啰(二合)啰阇吽泮吒曩莽
　　莲华部明王心
　　唵微路枳宁莎嚩(二合)诃(引)
　　佛部明王心
　　唵若嚩啰路者宁莎嚩(二合)诃(引)
　　金刚部明王心
　　唵满度哩你异钵帝莎嚩(二合)诃
　　念诵已欲眠之时。作前光庄严印。又以部母护身。再被甲加持所卧处。然后澄净身心。诵明曰。
　　唵吠赊你吽
　　以此加持令无恶梦。若有梦诸恶相者。即诵此明曰。
　　唵嚩日啰(二合)那罗呵那么他盘阇啰拏吽泮吒
　　诵一百八遍。于所眠处如法辟除结界。若欲知善恶相。应用前三部明王心加持檀香水七遍。而饮三掬并以洒身上。若念诵求成就之时。如上作法方取善相。
　　一切众生　　无明所覆　　唯求菩提
　　不能信受　　我今为彼　　非为己身
　　唯愿如来　　成就之时　　还我遍数

　　诵偈既毕。以百字明加持。又以部母护尊及己身。以三昧耶大结护左转其印。以文阇句即成界也。

　　底哩三昧耶不动尊圣者念诵秘密法卷上



　　底哩三昧耶不动尊圣者念诵秘密法卷中

　　　　大兴善寺三藏沙门不空奉　诏译

　　根本真言品第二

　　三昧耶经中。略说出无动明王根本秘要成就一切事业。为欲令诸修行者显发诸佛实智故。三世诸佛应正等觉者。皆由成就陀罗尼门三摩地门。于菩提树下现证最胜三解脱门具一切智。彼释师子由获无比大明咒藏故。能摧伏魔军利乐一切。是故智者安心此门。秘密为行。应当净菩提心修行此法。速得成就一切智故。我薄伽梵大日世尊。复为一切修真言者为除障故。住于火生三昧。说此大摧障真言。此秘密明威势。能除一切有情种种障难。乃至佛道树下。以此真言力故。一切魔军无不散坏。何况世间所有诸障。又明此障略有二种。一者内障。谓从自心而生。其类甚多不可具说。二者外障。而从外而生。其类亦甚多。以要言之。皆能除障也。即说大摧障圣者不动明王威怒明曰。
　　曩么三曼缚日罗(二合)赧(一)怛罗(二合)吒阿谟伽战拏(二)摩贺路洒儜(上三)娑颇(二合)吒野吽(四)怛啰(二合)摩野怛罗摩野(五)吽怛啰(二合)吒唅[牟*含](六)
　　秘密释曰。
　　曩莫三曼哆缚日罗(二合)赧(归命普遍忿怒金刚王也)怛罗(二合)吒(残害破障也)阿谟伽战拏(不空威怒极恶中之极也。示形状暴恶无有过者。乃至啖食一切世间诸障令无有余。恶之中恶也)摩贺路洒儜(此是大怒也。极恶之中更忿怒暴恶也。即是诸佛第一义。威猛残害世间尽其巢穴定入法界归依金刚界)娑颇(二合)吒野(破坏也)吽(恐怖也)怛啰(二合)么野(坚固也)吽怛罗(二合)吒唅[牟*含](种子也)
　　用后二字为种子。诸句义中皆能成事业。初战拏者是死义。入阿字门即本无生死义也。荼是战义。以此无生死大势之王与诸四魔战也。次魔是我义。入阿字门即是无我。亦是空三昧也。卢者有啰字。垢障义为体。有邬声是三昧也。即奢么他为大三昧也。儜是战义。入阿字门即大空三昧也。萨是坚义。颇是沫义。知世间法如聚沫故易破坏也。傍有阿字之点即行也。吒是战义。能敌障怖畏令破也。野是乘义也。吽是大空三昧。如上说怛是如也。啰是无垢也。是作也。谓一切法无作也。唅字上有空点是圆寂义。亦名大空智。入诃字门是行义。又有阿声怖魔障金刚三昧行也。即大空也。以此大空不动之行大怖一切魔障也。[牟*含]字亦名大空智。为么字门是我义。入阿字门无我也。谓一切法本无生灭也。又以此大空无我三昧而怖众魔。以此字亦有阿声及也。阿嚧唅[牟*含]。此四字皆有阿声。即重怖魔极怖畏也。即是破内外二障之义也。结三昧已。即想自身全成嚂字。此字想成犹如火色。从字发炽然猛焰。焚烧身中三毒烦恼及随烦恼。一时顿尽时火亦随灭。唯存嚂字融成皎月在心中。作是观时不宜迟住。速转慧心令其成就。

　　澡浴结护身品第二


　　无动金刚极安稳护身印明第一

　　先以二小指内相叉。于大指虎口中出并竖二中指。二无名指。于中指背相交。以二头指各握无名指。竖二大指。捻中指中节是。明曰。
　　曩么三曼多勃驮喃(一)唵(二)贺罗贺罗(三)摩诃你弭多吽(引)泮吒(半音四)
　　尔时无动圣者。说洗浴法有二种。一者内净。二者外净。内净者。于诸众生起慈悲喜舍心清净无我心。二者外净。以水洗浴或于河中。先结三昧耶印。置安顶上诵明三遍即用杵印明护身泻垢。方可结界净水及土。亦用杵印明。

　　无动金刚洗浴结护八方印明第二

　　禅度入掌握为拳。独竖进度金刚峰三转。右转成结界。左转解界及辟除。明曰。
　　唵唅吽摩诃呬摩畔驮你畔驮吽畔驮嚩日啰(二合)嚩日黎(二合)祢吽泮吒

　　无动金刚洗浴净水印明第三

　　禅智双入定慧掌中。以印搅水除诸障。明曰。
　　曩么三曼哆嚩日啰(二合)赦(一)怛啰(二合)吒阿谟伽战荼(二)摩诃噜洒拏(三)萨颇(二合)吒耶吽(四)怛啰(二合)莎耶怛啰(二合)莎耶吽怛[口*路](二合)吒吽怛[口*路](二合)吒

　　不动金刚著甲印明第四

　　戒方入掌背相著。进力入掌亦如是。六度竖合三钴杵。开腕印身上顶加持五处。顶上散。是名金刚甲。明曰。
　　唵唅吽嚩日啰(二合)三摩曳嚩日啰迦缚制护嚩日罗(二合)吽泮吒(半音)
　　以此明印印五处即成著甲随意洗浴。

　　不动金刚灌顶印明第五

　　戒方檀慧内相叉。忍愿竖合进力附。智捻方背。禅亦然。是名本尊灌顶印。明曰。
　　曩摩悉多罗(三合)也地尾(二合)蘖多(引)南萨罗嚩怛他(引)苏哆南纥唎(二合)萨罗嚩母驮那婢(卑也反)逻波波罗湿摩鼻晒罽婀婢诜(去)者怛谟努递[田*番]逻嚩底(丁以切)尾啰者丽莎嚩(二合)诃
　　修真言者。著甲护身洗浴著衣竟。诵明曰。
　　唵唅吽塞颇吒耶萨醯吽罗迦沙(二合)唅泮吒(轻呼半音)
　　不动金刚杵印真言。一切秽处用。修真言者。欲往一切秽处。先用杵印印五处。所谓两肩心额喉顶是也。用印之时。以明加持至顶上散。诵明曰。
　　唵阿者逻迦拏战荼莎驮耶吽泮吒

　　结护道场品第四


　　无动金刚三昧耶印明第一

　　如是依法洗浴已。即往精舍。以清净心如常合掌。直竖禅智二度。于额上思惟。诸佛菩萨如对目前。放其身心。坦然禅悦入三昧耶。诵明曰。
　　曩摩萨嚩母驮冒地萨怛嚩(二合)喃那莫苏悉地莎达你阿蘖隶(二合)迦噜你嚩罗提怛罗异怛罗异阿皤曳阿底摩[口*(隸-木+士)]那莽素都(二合)帝波罗摩悉地驮也罽鼻喻(二合)摩诃讫哩(二合)闭弊(毗也反)莎嚩诃
　　禅智并合莲华掌　　加持本明安额上
　　思惟诸法本不生

　　不动威怒辟除障难印明第二

　　愿力并竖端　　慧方如钩势
　　智度捻如环　　慧羽亦如是
　　即以忍进剑　　穿入定鞘中
　　是名无动剑　　结护方隅界
　　拔刀左绕之　　辟除一切魔
　　持剑右旋转　　下指金刚橛
　　上结虚空界　　复诵秘密明

　　曩么三曼哆嚩日啰(二合)赧怛罗(二合)吒战荼摩诃路洒拏沙颇(二合)吒耶吽怛罗(二合)吒唅[牟*含]
　　密诵三遍或七遍。以印右旋结护。左转辟除及以上下。是明威力。能大拥护十方大界。及以护身并净除处所。乃至三界犹能防护。况一方所作是法。时随行者心念明印。所及之处。能令种种类及难调魍魉之属。皆见炽然金刚威怒。如大火聚周遍其处。此印功能甚大难说。若人住于世。穷劫说其功能亦不可尽。是名无动金刚剑。此印明亦通五部护身结界用。

　　无动金刚能成就一切事业杵印明第三

　　竖开羽掌　　禅进捻如环
　　各建金刚峰　　是名无动杵
　　复诵密言曰

　　曩么三曼多嚩日啰(二合)赧战拏唵阿者逻迦拏者噜娑驮耶吽泮吒
　　此杵明印能成就一切事业。乃至洗浴明净土。及以护身结界皆用此明印。

　　无动金刚墙印明第四

　　戒方进力屈入掌　　侧竖忍愿并檀慧
　　禅支屈捻进下文　　智捻力支亦如是

　　诵明曰。
　　唵唅吽嚩日啰(二合)曼荼隶畔驮畔驮吽泮吒(轻呼)
　　诵明三遍。以印左转三遍随心远近即成就墙界。

　　无动金刚网印明第五

　　戒方进力内相叉　　六度竖合头相拄
　　开腕顶上右三旋　　即成金刚坚固网

　　诵明曰。
　　唵唅吽嚩日罗(二合)萨啰(二合)步嚩你暮吽泮吒(半音)
　　结此印已诵明三遍。于顶上右旋。三匝即成网界。

　　无动金刚火焰印明第六

　　二羽翻掌背相叉　　即成本尊三昧火
　　金刚墙外三旋绕　　如火猛焰金刚城
　　一切魔军悉驰散　　诵明曰

　　唵唅吽嚩日罗(二合)入嚩(二合)隶吽泮吒
　　结此火焰印。已诵明三遍。于金刚墙外。右旋三匝即成火院。

　　供养品第五


　　无动金刚座印明第一

　　平舒定掌承慧背　　行人想成金刚座
　　座上更安所生印　　一切圣者皆随喜

　　诵明曰。
　　唵唅吽嚩日罗(二合)莎你梵吽泮吒(半音)
　　以此明印加持住处得为金刚不坏地。即于地上想有金刚座。便以如来所生印安置诸佛菩萨于金刚座上。便回此印供养诸圣。

　　一切如来所生印明第二

　　金刚坚固内相叉　　檀慧竖开所生印
　　此印名为功德母　　佛法僧宝住其中
　　请召明王及本尊　　结此秘印皆云集
　　便回此印献诸尊　　即成阏伽供养佛

　　曩么萨嚩母驮冒地萨怛嚩(二合)喃阿(引)摩罗尾迦罗(二合)多帝饵你阿罗逝莎嚩(二合)诃
　　便以此如来所生印想为阏伽。奉献诸佛菩萨诸尊贤圣。常作此法供养。是速得成就。复观不动圣者住本位。用前灌顶印明奉献本尊。即诵根本明一遍。能令圣者欢喜。速得圆满成就故。又持明行者。次结三昧耶印安置顶上(印如前已说)即想自身如本尊乘八叶莲华。手执香炉。即令三业寂然无乱。往诣精舍至道场门。三称吽字惊觉诸圣。入精舍已(已上安于三昧印后)。
　　次应如常礼忏奉献阏伽。应作是念。我今当舍全身供养十方三世常住三宝道场众会。唯愿一切诸佛菩萨。乞与我等作大加持。最上成就。得成金刚萨埵悉地。当摄受故请求加护。如是三白便即云云。又以杵印如前结界加持本尊座。以如来所生印奉献诸佛菩萨。每日三时如法供养。或时忘念阙少法则。即犯三昧耶。先诵大轮金刚明。及结大轮印。用除其咎。谢其过罪。

　　大轮金刚忏悔印明第三

　　如是依法结护已　　皆有阙犯三昧耶
　　密持苏摩金刚明　　忏悔四时诸过咎
　　戒方进力内相钩　　六度竖合金刚轮
　　结此明印安顶上　　右旋三匝谢其过

　　诵明曰。
　　曩么悉底哩耶(四合)地尾迦喃萨缚怛他誐多喃唵尾啰耳尾啰耳摩诃斫迦罗嚩日罗(二合)萨哆萨哆莎啰帝莎啰帝怛啰(二合)曳怛啰(二合)曳尾驮摩你三盘若你怛啰(二合)摩底悉驮阿纥哩曳怛唎(二合)蓝(引)莎嚩(二合)诃
　　持真言者结护了皆有阙犯三昧耶。当结此印安顶上诵明三遍或七遍。右旋三匝忏谢众过。然后念诵本尊明。

　　无动金刚满足印明第四

　　虚心合掌甲相柱　　是名本尊满足印
　　种种供养及涂香　　焚香灯明并饮食
　　上妙供养吉祥事　　俱持此印皆圆满

　　诵明曰。
　　曩么悉底哩也(四合)陀嚩(二合)蘖哆喃萨嚩怛他蘖哆喃喑尾哆哩摩诃嚩日啰(二合)萨怛萨怛莎啰帝莎罗帝莎缚诃
　　复以此明印想水陆珍宝。及宝山等物。海中妙宝摩尼华树王等。悉皆无主所摄以我福德力诸佛加持力。愿此香华云遍满诸佛刹土。供养一切诸佛菩萨满足上愿。

　　涂香供养印明第五

　　印如前诵明曰。
　　曩么悉底哩(三合)也陀嚩(二合)蘖哆喃萨缚怛他蘖哆喃阿三摩彦度怛谜素彦驮嚩底萨颇(二合)罗[口*皿][牟*含]哦哦喃摩呼那曳泥(去)尾萨嚩嘌他(二合)莎驮你莎嚩(二合)诃

　　烧香供养印明第六

　　诵明曰。
　　曩么悉底哩(三合)也陀嚩(二合)蘖哆喃萨嚩怛他蘖哆喃唵阿蘖哩阿蘖哩始弃始弃南萨嚩怛度么始弃莎嚩(二合)诃

　　华供养印明第七

　　诵明曰。
　　曩么悉底哩(三合)也陀嚩蘖哆喃萨嚩怛他蘖哆喃阿嚩路枳哆(二合)摩诃布涩波(二合)嚩底莎嚩(二合)诃

　　饮食供养印明第八

　　诵明曰。
　　曩么悉底哩(三合)也陀嚩蘖哆喃萨嚩怛他蘖哆喃唵阿啰婆阿啰婆迦啰迦啰嚩哩嚩哩嚩邻嚩邻那陀毗摩诃嚩哩莎嚩(二合)诃

　　灯供养印明第九

　　诵明曰。
　　曩么悉底哩(三合)也陀嚩蘖哆喃萨嚩怛他蘖哆喃阿蓝帝尔嚩(二合)蓝帝你波(必也反)儒底始弃莎嚩诃

　　普庄严供养明印第十

　　诵明曰。
　　曩么萨婆母驮菩地萨埵嚩喃萨婆他乌特(二合)伽帝塞破罗呬[牟*含]伽伽那剑莎缚诃
　　持此明力故。能生如意宝供养一切诸佛菩萨众会。由诵此赞叹福德力故。令此供养普遍一切诸佛菩萨众会。赞叹明曰。
　　曩么萨婆母驮菩地萨埵嚩(二合)喃(一)萨婆怛路(二合)僧句素弭哆(二)鼻枳惹(二合)啰始吠(三)那谟素都帝萨嚩(二合)诃(四)
　　复诵无动明王根本明三遍。能令圣者欢喜与愿。速得圆满菩提故。次即忏悔先业。一切罪障愿皆消灭。复作此愿。我今所有一切善业。回施法界众生。令我此愿速得成就无上菩提。具一切种智。复诵此加持明八遍。明曰。
　　曩么萨埵嚩喃那暮素都帝摩诃嚩日罗(二合)萨婆萨埵嚩四路迦罗底瑟他萨婆怛罗[口*(隸-木+士)]吠达罗摩摩拏地瑟他耶莎嚩(二合)诃
　　如上供养加持本尊已。结前灌顶印。而自灌顶。

　　无动金刚虚空部母印第十一

　　结此虚空明印。用护身及护本尊故名部母。亦名虚空眼。
　　进力俱入莲华掌　　即名虚空部母眼
　　以印护身及护尊　　二羽分开捻珠印
　　亦名圣者虚空眼　　明曰

　　曩么悉底哩(二合)也陀嚩(二合)拏蘖帝弊萨嚩怛他蘖帝弊唵哦哦那路者你哦哦那三摩萨嚩都噜蘖哆沙啰三婆吠入嚩(二合)攞那谟阿谟伽喃莎嚩(二合)诃

　　无动金刚法界生印明第十二

　　戒方进力内相叉　　六度竖合头相拄
　　开腕加持左右臂　　举印渐至顶上开
　　真言悉地随此生　　是故名为法生印
　　结印加持诵明曰

　　曩么萨嚩母驮冒地萨怛嚩喃阿萨罗嚩他萨罗缚多啰路计莎嚩(二合)诃
　　法生印者。从一切如来不动菩提心生。从大悲本愿生。从佛口生。从法化生。故名法生印。
　　次诵前虚空部母眼明七遍。即观一切诸佛菩萨如在目前。手执数珠如法念诵。如是广作佛事已。当结本尊根本三昧耶印。先诵金刚百字真言。为令加持不倾动故。

　　捻数珠明印第十三

　　其印准前部母印。二羽分开。即是此印也。诵明曰。
　　曩么嚩日罗(二合)目契弊萨嚩怛他(引)蘖帝毗喻(二合)婆伽梵特缚弊(毕遮反)怛地也(二合)他嘺唎健驮哩战荼唎摩蹬拟滨俄哩怛他(引)伽多吠曳(二合)使怛摩底吽入缚(二合)哩多帝逝伊能迦罗焰句噜莎缚(二合)诃

　　无动金刚根本三昧耶印明第十四(亦名根本身印)

　　六度和合内相叉　　直舒进力头相拄
　　智度屈捻方便背　　禅捻戒背亦如是
　　当诵金刚百字明　　加持自身坚固住
　　复诵本明成悉地
　　真言曰。
　　唵阿三摩阿三摩三曼哆都那哆怛嚩泌底舍那你诃罗诃罗娑摩(二合)啰拏娑么(二合)啰拏尾蘖哆母驮达摩帝萨罗萨罗三摩嚩逻荷罗荷罗苻娑苻娑怛罗耶怛罗耶伽那伽那摩诃嚩啰啰迦沙(二合)你入缚(二合)攞那入嚩(二合)那娑伽[口*(隸-木+士)]莎缚(二合)诃
　　诵百字明加持。复观一切诸佛菩萨在行者前。摄受如前种种供养广大成就。所谓现世所求一切悉地。名最胜悉地。亦名金刚萨埵悉地。复作是愿。愿以此功德。普及于一切。我等与众生。皆共成佛道。每日三时念诵。时别最少一百八遍。已下不成。念诵了。以虚空眼真言及印如持本尊令欢喜与愿。亦令坚固不散。后诵根本印明曰。其手印准前根本三昧耶是。以二手中指已下。并向内相叉便为钩。二头指侧相拄。二大指各捻无名指甲。即成。诵根本明三遍。

　　底哩三昧耶不动尊圣者念诵秘密法卷中



　　底哩三昧耶不动尊圣者念诵秘密法卷下

　　　　大兴善寺三藏沙门不空奉　诏译

　　无动金刚宝山印第一

　　金刚坚固内相叉　　是名宝山身密印
　　种种供养并护身　　加持本明顶上散

　　无动金刚头印第二

　　禅度入掌把为拳　　置安顶上名头印
　　思此全身圣者前　　静坐安心作观照

　　无动金刚髻印第三

　　戒方檀慧内相叉　　忍愿坚合进力附
　　禅智二度背相著　　屈入戒方相叉内
　　与二无名面相著　　举印置安左髻中
　　是名无动金刚髻

　　无动金刚眼印第四

　　准前髻印。翻手倒垂至额前。即名无动金刚眼。

　　无动金刚口印第五

　　檀慧二度内相叉　　戒方双押内叉上
　　忍愿竖合进力附　　禅捻戒背智捻方
　　是名圣者金刚口

　　无动金刚心印第六

　　戒方檀慧内相叉　　忍愿竖合屈进力
　　禅智并捻忍愿文　　是名无动金刚心

　　无动金刚师子奋迅印第七

　　准前无动金刚甲　　唯改进力头相拄
　　起立频伸虎舞势　　绕坛行道辟除魔
　　师子频伸大奋迅　　是名五股金刚印

　　无动金刚火印第八

　　禅捻三度背为拳　　进度独舒指定掌
　　散开五度如猛焰　　是名无动金刚火

　　无动金刚法螺印第九

　　二羽各如无动剑　　掌内钩锁状犹环
　　忍愿竖合头相拄　　进兴忍背重相著
　　力度愿背亦如是　　是名无动法螺印

　　无动金刚索印第十

　　禅捻三度背为拳　　进度直舒观羽握
　　力度屈捻智如环　　是名无动金刚索

　　明曰。
　　曩么三曼哆嚩日啰(二合)赧阿(引)波舍伴阇那吽泮吒(半音)
　　无动金刚剑印明　　能成就一切事业

　　明曰。
　　唵阿者罗迦拏(引)勃驮制吒迦吽吽佉醯佉醯伊能鱼哩(二合)醯摩[牟*含]贺唎尾沙索钵多(二合)恶纥哩(二合)诃吽(引)泮吒阿哩耶(二合)者罗阿(引)蘖车紧至罗夜思伊(引)能迦哩罗耶(二合)句噜耶么莎缚(二合)诃
　　持明行者每常食时。出一分残食供养本尊像。欢喜拥护所求皆得终不空过。复诵无动金刚根本明。

　　无动金刚解界明印第十一

　　持明行者念诵了。即解前所结火界及墙界已。灌顶印竖二小指头相拄是也。当诵灯焰如来解界明。以印左转即成解界。前火院界是也。灯焰如来解界真言曰。
　　曩么悉底哩也(二合)陀嚩拏哦哆喃唵纥哩(二合)
　　诵密语已。重以香花如法供养忏悔三业。即结部母印。护身方可起去。转诵大乘方广理趣。诸善事随修行。
　　持明行者每欲食时。以事业金刚真言。加持自身中种子。加鑁字复诵十力明八遍乃食之明曰。
　　曩么三曼哆鑁
　　十力明曰。
　　曩谟萨嚩母驮冒地萨怛嚩(二合)喃唵么兰捺泥帝(引)孺[怡-台+乇][口*栗]宁莎缚(二合)诃
　　如是先成就本尊讫所余触食以成办诸事心明。供养所应食者。当用不空威怒增加圣者不动尊明。诵一遍。受者欢喜当随行者而护念之。每日如是供养不得断绝。常得本尊护念。诸魔不能为害。施食已。如常礼忏依法念诵。于中夜分欲消息时。即结先庄严印。

　　无动金刚光庄严印明第十二

　　慧手翻掌弯心上　　定掌还来心上合
　　加持本明安顶上　　便开二手顺身摩
　　能除障难得成就　　以护身故名庄严

　　光庄严明曰。
　　曩么悉底哩也(四合)陀嚩(二合)拏伽哆喃萨嚩怛他蘖哆喃摩诃三昧耶伽底伽帝三曼帝三摩蘖罗嚩(二合)摩他萨罗婆多罗(二合)路计达么驮埵底多僧伽帝莎嚩(二合)诃
　　作前法已。应如过去燃灯佛礼拜法。金刚合掌长舒二臂于顶上。面东令面著地。长展二足以心著地。如是礼拜时。观念一切诸佛菩萨。唯愿摄受我等作最上成就。哀愍故。如是三回已后随意消息。心念明相作速成就相。

　　无动金刚事业求愿第七

　　尔时释迦牟尼佛。告执金刚菩萨言。我今为汝说无量神通力无动金刚法。能利益成就一切事业。若修行者菜食长斋或果子等。诵满一万遍已。于月八日或十五日。一日一夜大作供养。于像前取苦练木和苏烧。一咒一烧满一千八遍。作此法已。然后所作一切事法。皆得成就。行者出语令缚即缚。及问事等。能摧折树木堕落飞鸟能令一切泉池枯渴。亦能令人斗诤获胜。得此已亦能团风而为一团。
　　又法于月蚀夜。取未著地牛粪涂曼荼罗。种种香花散于坛上。置大般若经。前取纯色犊子牸牛苏一两。置熟铜碗中。取佉陀罗木为齿木。并搅苏明不限遍数。令种种成就。
　　又山峰顶上不吃食。诵满十万遍。即得见一切伏藏。
　　又用乳作火法诵一千八遍。沃火烧能除疫病。若共一切人论议。即得彼人口噤不论。
　　又法取句泸草和苏乳蜜。加持沃火中烧诵十万遍。能除大疫病。
　　又取莲花和苏酪蜜。诵明沃火中烧诵明十万遍。莲华吉祥天与行者愿。
　　又法于临近海河口。入水至胸诵明三十万遍得尾沙耶。
　　又诵明以华掷火中烧。随华色得衣。烧谷米得谷米。
　　又取尾逻缚木诵明烧十万遍。即得啰阇。
　　又取必哩养隅木诵明烧。能令一切人爱念。明柏木烧。即得无量仆从。明大麦烧。得为大长者。
　　次说画像法。画无动尊。身著赤土色裙衣。左垂辫髻。眼斜视。手执剑索坐宝莲华。颦眉嗔面作怖三世状。如是画已。于流水河海岸上如法安像。行者自身亦著赤色衣。心无染著寂静乞食为活。于像前诵五十万遍毕已。即于夜中以薝卜木火烧。一明一烧掷火中满一万遍。即见无动圣者。现前自身得为如来使者。得三摩地共菩萨同位。
　　又法取尸陀林中帛画无动金刚像。以自身血淡作色。安置像面向西著。行者面向东坐念诵每时三时澡浴著湿衣。对像面前诵明十万遍。即施一切鬼神食。又于黑月八日夜。取摩奴沙。坐其上。诵明一万遍已。彼摩奴沙动身。行者必不得怕。彼口现出大开敷莲华即把取。能令行者身如十五六童子。髻如连环游历天地得大明王。
　　又于像前每日二时。念诵随力供养烧沉水香。如是满足六月。自见得尾沙耶主。
　　又法取旗幡诵明一千遍。执于军阵前能破他阵。
　　又法欲禁他军令不得动者。于旗幡上画无动尊。身作黄肉色四面上下出牙。四臂作怖畏嗔怒状。遍身火焰。作吞他兵势。持法人以旗示彼人。又想圣者以罥索缚彼兵众。彼即无能动也。
　　四面无动金刚明曰。
　　曩么三曼哆嚩日罗(二合)赧始么(二合)舍囊悉体(二合)迦播罗楞讫哩(二合)哆户怛嚩贺姥你[口*爾]嚩(引)路啰驮缚(二合)能瑟吒逻(二合)迦啰逻娜舍曩步惹誐跛哩吠瑟征担舍唎逻底荣捺啰曩野曩迦贺护姥讫哆(二合)吒贺三者咄姥佉尾讫哩(二合)怛噜(引)跛莽贺避沙拏也怛你也(二合)他唵尾讫哩哆尾迦吒尾迦逻摩贺啰[口*犁](二合)哆尾瑟他姥怛罗契驻(尼去反)齿瑟吒贺啰案怛啰莽罗驮罗者咄姥母佉入嚩(二合)逻那比路驮嚩(二合)计奢吽嚩日啰(二合)嚩日[口*(隸-木+士)](二合)蘖罗(二合)吽泮吒莎嚩(二合)诃
　　若欲令他相斗者。取鸟鸽鸱枭羽明烧。即得斗诤。
　　若欲令烧设都噜卒者。取稻糠烧当烧之时。想圣者以索缚彼舍都噜。将向南方困苦吐血。彼等族类皆不得存也。
　　又法欲令设都噜卒取土盐蜡。苦练叶相和捣为泥。捻作彼形状。置地上斫断。即卒。
　　若明稻谷烧。令彼舍都噜即贫穷。
　　若欲令大人爱乐者。以盐作彼形状段段斫之。诵满七日。彼即爱乐。又取俱苏摩花明烧十万遍。得夜叉女来。于三事中所求皆得。
　　又明曼荼罗花。称彼人名即令乱。
　　明盐烧。即得天女来所使随意。
　　明安息香烧者。得阇罗欢喜。
　　又画像法。先画释迦牟尼佛像。画文殊师利童子像。画执金刚菩萨作微笑面。手执金刚杵。于执金刚下。画无动圣者种种庄严。即于彼前诵明五十万遍。然后作一切事皆得称意。
　　若欲令降他兵。即结无动圣者眼印。作嗔怒声称吽字。以心想令魍魉捉彼。乃降。取尸陀林灰加持七遍。与彼人即得爱乐。
　　又法取牛黄加持七遍。点自身额上。能令众人见者爱乐。毗那夜迦不能损害。炽焰成就故。
　　又法于己身上布明梵字。彼罗刹众退散百由旬外又被毒蛇。经半年不差明之即差。
　　又于壁上画剑契。又画句律迦大蛇缠剑上。其剑周围有火焰。即加持千遍。以示病者。病者即下语。加持一百八遍。病者常蒙圣者拥护。每日加持残食。置净处供养圣者。常得如愿。
　　行者嗔怒结心印称吽字。一切恶云退散。
　　又取棘针。和罗视迦油明烧能止大雨。能令行者成结大界。亦成就千种事业。
　　又说无动尊金刚画像法。身著赤土色衣。左垂辫髻斜视童子状。手执金刚杵及宝棒。眼微赤坐石上。嗔怒遍身火焰。于像前结爱乐一切印契。皆得成就。依前法作所乐腾空隐形及所爱法。随意成就纵无画像。独处闲静或在寺中或山窟中离杂闹处。所求者一切皆得成就。
　　加持患疟病者。即自缚下语。
　　加持镜亦得像。现问事皆说。
　　取童子或童女置道场中。召神入令下坛中。问一切事皆得。
　　次欲成就系迦罗法。于月一日日中时著种种香华。供养不歇诵明一百八遍。念坛中一切诸佛菩萨。每日念诵满一月日。如法供养已。用苦练木柴烧火。遏迦木上涂苏。白芥子加持烧火从黄昏。烧火至夜半。乃至日出。系迦攞即来语行者言。使我作何事。行者摄受已后。常随行者所使必得随顺。乃至使往天上取天女。即将来所须饮食齿木水等。皆得给侍。

　　底哩三昧耶无动尊圣者念诵秘密法卷下

　　复次如前建立曼荼罗。应取一千莲华。一华一诵安中台以为奉献。然后引弟子。入告三昧耶言(为诸欲清净誓)羯磨曼荼罗品。
　　复次成就像法。于清净绢[疊*毛]上画观自在菩萨。坚苏弥卢顶八佛围绕白月一日于此像前。
　　延享三丙寅年秋七月。再校了同腊月上旬雕刻成
　　　　　　　　丰山长谷轮下无等志

