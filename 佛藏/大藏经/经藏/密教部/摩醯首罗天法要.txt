  摩醯首罗天法要
　　




　　摩醯首罗天法要

　　尔时摩醯首罗天。于天上与诸天女游戏化乐作诸伎乐。忽然于发中化出一天女。容颜端正伎艺第一。诸天之众无能过者。而说咒曰。
　　曩谟郁尔洒摩毗药(二合)尸佉地毗也(二合)钵啰(二合)钵底(丁以反)野式伽罗者僧(去)林僧(去)林但你也(二合)他湿嚩(二合)诺底兼跋啰么诺哩你吽泮吒(半音)
　　持诵此咒者。不问净与不净。有妻无妻。食五辛酒肉与不食。常诵持者。一切善愿悉得成就。况三业清净人早成悉地。更有何疑。若有人日没之时。诵此咒一百八反。即有效验。
　　次画像法　先画摩醯首罗天像。容颜奇特端正殊妙。从发际化出一天女。端正第一垂妙璎珞。两手络环钏。左手捧天花。与天王相视喜媚之容。右手向下捻裙之势。于左膝上坐摩登伽天。
　　次说手印相。二羽外相叉。左押右成缚。檀惠进力竖禅智申相合禅庾为请召。真言曰。
　　唵尾跢罗娑(上)柅跛罗摩哩驮抳嗔驮抳嗔驮抳频驮尼频驮抳娑嚩(二合)贺
　　若有人日日受持此印真言。供养摩醯首罗天者。种种得验。亦每作是印咒。供养一切诸佛。诸佛生欢喜。兼疗一切诸病有验。
　　若诵满一千反。令妇人生欢喜。若诵二千反。令一切人生欢喜。若诵三千反。得非人爱乐。诵四千反。一切毗那多罗鬼皆欢喜。诵五千反。一切龙女生欢喜心。乃至诵一万反。一切天龙药叉五通神仙皆悉欢喜。若人欲见本身者。取烧死人。残柴诵咒一百八反招之。即得见本身。又法若能降伏怨家者。取赤土画其形。书其姓名。以左脚踏之。诵咒一百八反。不论远近彼人自然来向所降伏。又法若欲令夫妇相爱。画其形书姓名。准前法踏之。即相爱敬。又法若欲欲得国王大臣一切诸人敬爱者。准前法作之。若疗鬼病者。取伽陀木。截作二十一段。咒二十一反。一咒一烧病差。若神病。取阿魏安悉香雄黄青木香苦练叶。各等分捣筛和水为丸。诵咒烧之病即差。若狐媚病。取雄黄安悉香芎藭独头萩[尸@羊]角羝羊尿白马悬蹄驴夜等。各分此八味为朱烧之。薰入鼻孔及涂身上。若欲成结界者。以水咒七反。散洒四方。随意远近如法成结界。

　　摩醯首罗天王法要

　　此法中摩醯首罗者东北伊舍那天也。

