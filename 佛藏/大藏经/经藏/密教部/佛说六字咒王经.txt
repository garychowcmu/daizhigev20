  佛说六字咒王经
　　失译




　　佛说六字咒王经

　　　　失译人名今附东晋录
　　如是我闻。一时佛在舍卫国祇陀林中。尔时有一外道栴陀罗女。厌惑尊者阿难即时如来见阿难恍惚。为说六字咒王经。先佛所说我今亦说。即说咒曰。
　　安陀隶　般陀隶　迦罗知　趐由隶　帝阇婆帝　频头婆帝　陀头隶　陀帝隶　陀究摩帝　修摩帝　安陀逻般陀逻　檀陀罗　提兜罗　阿那延陀慢陀婆帝　阿那阿那夜　摩头摩婆帝迦罗吒　趐由逻　浮登伽弥帝　阇婆帝　频头摩帝　阿罗婆　伽婆帝毗吒毗提腻　至吒毗提腻　悉波呵
　　若有为某甲作恶咒诅。若作已若当作。若天若龙。若夜叉若罗刹。若饿鬼若鸠槃荼。若富多那若毗舍阇。若阿婆摩罗若吉遮。若佉欧陀若毗陀罗。若半毗陀罗若半毗陀罗女。若沙门若婆罗门。若刹利。若毗舍若首陀。若摩登伽若摩登伽女。若栴陀罗若栴陀罗女。若奴若婢。若男若女。若外道出家男女。如是等种种悉能咒诅厌蛊。我今以此六字咒王经。若上向作上向灭之。若下向作下向灭之。若地上作地上灭之。若壁著作壁著灭之。若柱边作柱边灭之。若城内作城内灭之。若城门中作城门中灭之。若宫内作宫内灭之。若宫门中作宫门中灭之。若道中作道中灭之。若四徼道中作四徼道中灭之。若婆罗门作悉皆灭之。若水中作水中灭之。若水边作水边灭之。若河边作河边灭之。若家中作家中灭之。若树边作树边灭之。若树根下作树根下灭之。若火中作火中灭之。若火炉中作火炉中灭之。若井灶边作井灶边灭之。若碓磨边作碓磨边灭之。若冢边作冢边灭之。若床敷间作床敷间灭之。若衣被服饰中作悉皆灭之。若夜作夜灭之。若昼作昼灭之。若昼夜常作悉皆灭之。此咒能断绝帝释咒道。能断绝梵天咒道。能断绝四天咒道。及与一切所有邪鬼咒道方术悉皆能断。若有为某甲作厌蛊咒诅。及与毒药悉皆灭之。若佉欧陀若毗陀罗。若吉遮若富多那所为悉皆灭之。众恶都尽众善补处。愿此咒常吉。以此真实章句。使某甲昼安夜安昼夜常安得寿百岁得见百秋。何以故世间最上无过于佛。人天所敬众鬼敬奉。若有行恶咒道。若作已若当作若中间作。若成就若未成就悉皆灭之。及一切众毒能害人者。此六字咒王经皆消灭之。即说咒曰。
　　佉智　佉注　佉毗智　缄寿缄寿　多智　婆智
　　若为某甲作恶咒诅。若作已若当作。若天若龙。若夜叉若罗刹。及与一切能作恶咒诅者悉皆灭之。若佉欧陀罗若毗陀罗。若富多那所为悉皆灭之。众恶都尽众善补处。愿此咒常吉。以此真实章句使某甲昼安夜安昼夜常安得寿百岁得见百秋。何以故世间上法无过佛法。人天所敬众鬼奉受离欲无著。即说咒曰。
　　佉智　佉注　佉毗智　缄寿缄寿　多智　婆智
　　何以故僧是世间最上福田。人天所敬众鬼守护。即说咒曰。
　　佉智　佉注　佉毗智　缄寿缄寿　多智　婆智　兴帝　阿祢帝　阿周帝
　　若有为某甲作恶咒诅。若和合毒药皆悉灭之。即说咒曰。
　　摩休婆　乌摩帝　乌摩陀　蓰陀祢　佉欧陀　波提蓰陀祢　频头摩提　至帝至多　波提蓰陀祢　阿渒栴陀渒　呵呵遮利　呵呵那弥　呵呵浮摩提　呵呵浮陀尼劬沙　呵呵尼呵陀　佉欧陀　尼毗沙　佉欧陀　伊祢弥祢　陀陀弊莎诃
　　若有人读持此六字大咒王经。假使咒枯树可得还生枝叶。何况人身。使某甲得寿百岁得见百秋。诸佛所说阿难所传。若人读诵通利。悉皆自护众恶不著身。若咒他者能除彼患。诵者断五辛至心鲜洁。然后乃能行之南无观世音菩萨摩诃萨。礼彼大士然后说此神咒。愿此神咒常吉。观世音照我身观我身怜愍我故。即说咒曰。
　　乌呵尼　须呵尼　阿陀尼呵陀阇毗尼　耽毗尼　安陀隶　般陀隶　斯畀提　般陀逻　波斯尼　萨陆头率　吒婆啰豆率　吒质耽　阇婆夜　耽呵夜　须呵夜　尼婆罗夜　耶婆某罗提　那某遮提　卢娄至吒　般陀死　卢娄卢　漏至吒　般陀死　悉波呵　和[酉*益]利知　利收利　摩登耆　栴陀利罗叉罗叉罗耶　悉波呵
　　此咒护一切厄。鲜净无垢解脱。光明观照缚一切贼。迷荒一切恶护身缚贼。虎狼师子狂象及豺悉皆被缚。我某甲及共行同伴。一切咒力所向之处愿当平吉。南无观世音菩萨。愿此咒大吉。用此咒法当持之日。不食五辛净洁洗浴。不得行淫不得饮酒啖肉。以白叠綖手捉诵咒七遍一遍一结。若有官事被言。若斗诤若咒诅。及一切恶皆能灭之。咒讫此綖系著其人衣带头过事主自解之。
　　南无过去未来现在三世诸佛。南无文殊师利普贤弥勒一切诸大菩萨。归依如是等菩萨摩诃萨众。然后说此大神陀罗尼咒。即说咒曰。
　　[酉*益]豆摩帝　耶舍婆帝　婆罗沙天婆帝　乌受婆帝　郁多罗尼　阿叉夜婆帝　阿[少/兔]膻帝目　阇婆罗婆目帝　波罗婆只豆悉波帝迦罗尼伽帝　波毗耶舍首罗婆隶陀提[少/兔]提　散陀波提郁多罗尼　舍陀目佉　舍陀波罗毗舍　膻陀迦梨舍　婆萨那婆伽帝　究舍罗婆娑尼　阿[少/兔]散帝　毗散帝　知帝阿知帝　汤那伽帝　阿汤那伽帝　阿婆娑帝　呵舍波罗祢　婆罗祢目隶　牟罗牟罗婆陀祢　舍尼波罗陆　须利婆帝　殊帝波罗陆　须毗摩隶　庵摩隶
　　此咒除一切闇。如来所持诸天敬爱。众神拥护梵天所解。帝释敬奉护世守护。决了众圣诸仙受持。和合众性解脱诸缚。一切诸天及人。断诸烦恼降诸魔怨。伏诸外道摧伏众论。及诸憍慢过诸法师。不舍大众悦诸学法。守护法藏利益三宝。慈哀一切众生之类。庄严众义有如是利。是名无尽藏陀罗尼非护能护。若有读诵者。得三十三无隶畏难。用此咒法晨起澡手漱口。烧香礼拜三遍。读诵所行之处言语谈说。一切向处无常不胜众人。贵敬见者欢喜怨家降伏。有如是利益。

　　佛说六字咒王经


