  千手千眼观世音菩萨姥陀罗尼身经
　　唐 菩提流志译




　　千手千眼观世音菩萨姥陀罗尼身经

　　　　唐天竺三藏菩提流志译
　　尔时观世音菩萨摩诃萨。合掌恭敬白言世尊应正遍知。是我前身不可思议福德因缘。今蒙世尊与我受记。欲令我身起以大慈悲拔导心。当为利益一切众生。断诸结缚灭八怖畏。今我欲说姥陀罗尼。末世众生蒙是姥陀罗尼威神力故。皆离苦因获安乐果。世尊后五百岁中。随在国土城邑聚落山林树下。有诸苾刍苾刍尼诸善男子善女人等。常能日夜六时依法。读诵受持姥陀罗尼最胜法门者。我以念报如来恩德。恒皆随逐拥护是人而不放舍。不使一切妒憋鬼神竞侵娆害。复令一切宿重业障一时消灭。随得一切陀罗尼神咒坛印种种法门速皆成就。复白佛言世尊。后五百岁众生垢重薄福者。多不能专念。设有持者或被鬼神之所侵害。今我持以佛威神力自在通力。广为饶益一切众生。安乐诸天阿修罗等。谓当说是姥陀罗尼三昧耶门。我于过去无量劫中。已曾亲自供养受持如是陀罗尼法。复见过去未来现在诸佛世尊。亦等皆因此姥陀罗尼三昧耶门。得成阿耨多罗三藐三菩提。有善男子善女人等。能常专念读诵受持此姥陀罗尼最胜法门者。此人现世口说流利。无所质碍慧辩通达。于一切天人大众之。中最为第一。闻者欢喜悉皆稽首。在所生处常得恭侍瞻佛法僧。有所言说人皆信受。当知即是诸佛威神自在之力非我自力。尔时世尊赞观世音菩萨摩诃萨言。善哉善哉汝能如是。利益安乐一切天人阿修罗等及净业道。我今以智印印之。令汝永不退转种种大慈大悲方便等心。是时观世音菩萨摩诃萨重白佛言。世尊我念过去无量劫中。初持此姥陀罗尼法门在补陀落山中。乃逢魔王领诸魔众恼乱我法。令使咒句不得成就。时我即以此姥陀罗尼。降伏众魔悉皆退散。当知此陀罗尼力不可思议。是时观世音菩萨摩诃萨。以大慈悲为当利益安乐。诸天时世人故。即于佛前变说千手千眼姥陀罗尼大身咒曰(用后总摄身印)。
　　娜么萨婆(二合)若(尔那反)耶(一)那谟曷啰(二合)怛娜(二合)哆啰(二合)耶野(二)娜莫阿弭陀婆(重平)耶怛他(上)揭哆耶(三)阿啰诃羝三藐三悖陀耶(四)娜莫阿(上)利(二合)耶嚩(无何反)路枳帝(五)湿嚩(无可反下同二合)啰耶(六)菩提萨埵耶(七)摩诃萨埵耶(八)摩诃迦(居那反下皆同)噜抳迦耶(九)娜么摩诃萨他(上)摩(二合)跛啰(二合)钵哆(二合)耶(十)菩提萨埵耶(十一)摩诃萨埵耶(十二)摩诃迦噜抳迦耶(十三)娜谟毗补罗毗么那(十四)素钵喇(二合)底(丁枳反)瑟耻哆(去十五)僧弃(长)耶(上)素(上引)唎耶(二合)舍哆婆呵萨啰(二合)阿(上)羝唎(引)迦(十六)钵啰(二合)婆(重平)阿(上)嚩婆(重引)悉哆(短)慕(引)[口*栗]怛(二合重引短)曳(十七)摩诃末尼(去)摩矩吒军(去)茶啰(上)陀[口*栗]泥(去十八)薄迦筏底(丁里反)钵头(途邑反)摩(二合)波拏(上去)曳(十九)萨婆(二合)路迦(上)阿(阿字是上迦字上长缘此句内有阿字更不须迦字上引声)播耶(二十去)奢摩那(去长)耶(二十一)毗毗(去)陀素(长呼)佉三摩鞞(去引)舍吠瑟絮(知价反二十二)萨婆萨埵跛哩慕者那(去引)耶(二十三)怛侄他(二十四)唵(引二十五)勃(重)部(长)嚩(伏讹反二十六)摩诃路迦羯啰(上)赧(宁简反二十七)跢(丁舸反)么(二十八)悉底(丁里反二合)弭(短)啰(二十九)钵絮(同上)啰(三十)毗那舍娜(引)伽啰耶(三十一)啰伽坠(二合引)废(无计反)洒(疏价反下同)摩诃暮(引)阿阇(引)啰(三十二)奢么(去)迦(三十三)奢娑迦(三十四)啰叉(楚价反二合)迦(三十五)萨婆跛耶突利偈(二合)底(平三十六)钵啰(二合)舍么迦那羯啰耶(三十七)萨婆怛他揭哆(三十八)三么嚩驮(重引)那羯啰(短三十九)醯醯(重努气云四十)摩诃菩提萨埵嚩啰驮(四十一)钵头(同上)摩(二合)路(引)迦三步(重)陀(四十二)摩诃迦卢抳迦(同上四十三)折(殖列反)絮么矩絮楞(近冷音呼)讫[口*栗](二合)多(四十四)舍唎兰摩尼羯那(上)迦啰阇多跋折啰(二合)伏住哩耶(二合四十五)楞讫[口*栗](二合)多舍唎(引)啰(四十六)阿弭多(引)婆(重)视那(短四十七)迦么啰楞讫[口*栗](二合)多(四十八)钵啰(二合上)皤(去引)啰那罗哩者那摩诃度那娜罗(短)那唎(四十九)舍哆娑诃萨罗(二合)阿(上)毗(重平)攞使多迦耶(五十)摩诃菩提萨埵(五十一)毗驮摩毗驮摩(五十二)毗那舍耶毗娜舍耶(五十三)摩诃演(引)怛啰(二合)讫[口*(隸-木+士)](二合引)奢迦皤(去)吒皤(去)畔驮僧(苏亘反)婆(引)罗遮啰迦(上五十四)钵啰(二合)摩他那(五十五)布嚧洒钵头(同上)摩(五十六二合)布噜洒那(上)伽(五十七)布噜洒娑伽啰(五十八)毗(引)啰毗啰阇耶(五十九)素诞(长)跢(得舸反)素诞哆(六十)钵哩筏哩(二合)哆(六十一)驮摩驮摩(六十二)縒摩縒摩(六十三)度(重)噜度噜(六十四)钵啰(二合)奢(引)萨(短)耶(六十五)钵啰(二合)奢(引)萨耶(六十六)祁(重去)[口*离]祁[口*离](六十七)毗囄毗囄(六十八)只离只离(六十九)姥(母音)噜姥噜(七十)姥庾姥庾(七十一)闷遮闷遮(七十二)度那度那(七十三)毗(近佛音)睹那毗睹那(七十四)度噜度噜(七十五)伽(去引)耶伽耶(七十六)伽(引)驮耶伽驮耶(七十七)喝娑喝娑(七十八)钵啰(二合)诃娑钵啰(二合)诃娑(七十九)毗(去)驮耶(上)驮(八十)羯隶(二合)奢(去八十一)嚩(去引)萨(短)那(八十二)摩摩写(八十三)荷啰荷啰(八十四)僧(司孕反)荷啰僧荷啰(上啰字皆近孕音呼上四字皆同八十五)睹(重)噜征睹噜征(八十六知里反)摩诃漫拏(去短)攞(八十七)迦啰拏(八十八)舍哆钵啰(二合)细(引)迦(八十九)皤婆(重)娑(九十)毗洒(长)那舍么迦(九十一)摩诃菩提萨埵(九十二二合)皤(去)啰驰(九十三)莎嚩(二合)呵(九十四句)
　　尔时观世音菩萨摩诃萨。说此薄伽梵大莲花手严饰宝杖姥陀罗尼时。三千大千世界乃至非想非非想天。皆六返震动。天雨宝花缤纷乱坠。色究竟天摩醯首罗天。战掉不安皆大恐惧。一切诸恶药叉罗刹妒憋鬼神。受大痛恼叫呼求活。四维驰走莫知所趣。是时化身观世音菩萨。语于大众及一切恶鬼神等。若不随顺违我咒者。皆使支节热恼疼痛身分碎裂。汝辈鬼神应知此咒。力能摧破一切诸山干竭大海。亦能摧坏阿修罗军护诸国邑。摧灭一切鬼病神病。药毒虫毒邪恶人等。复能摧伏三十三天悉令顺从。
　　尔时世尊在大金刚欢喜胜殿。及尊胜菩萨无量天龙药叉罗刹紧那罗众住佛法者。一时种种歌咏赞叹观世音菩萨摩诃萨故。于时菩萨重白佛言。世尊是咒亦能摧坏一切有情。广大盖障黑暗山故。当有有情信听读诵。依法受持睹见闻者。彼之人等。所有一切。烦恼黑障悉皆销灭。若复有人每于晨朝生尊重心。若读若诵此姥陀罗尼三七遍者。则常为于观世音菩萨摩诃萨随摄拥护。若人有所思念一切大愿大三摩地门。而欲趣求速成就者。当唯独坐清闲静处。想念观世音菩萨暂勿异缘。每诵此陀罗尼一百八遍者。无愿不果。又得一切众生之所爱乐。当生不坠一切恶秽趣界。若坐行住能常想佛如在顶者。此人已于无量百千俱胝。所生积集诸恶罪业皆得销灭。是人当得具足寿千转轮王广大福蕴。又于生生常与观世音菩萨。同时出生生贵族家。若恒持以满掬香花。先散观世音菩萨像前。乃诵此陀罗尼三七遍者。即得大千功德大悲法性。彼人渐于世间。速得大力成就。若每日三时瞻菩萨面诵此陀罗尼一千八遍者。速得观世音菩萨示微笑相。见已即证离垢初地念佛三昧光照世间。若命终时如入禅定。于所生处得宿命智。所有罪障皆尽消除。若欲受持此陀罗尼者。每以正月五月九月一日至十五日受持。斋戒著白净衣食三。白食于舍利塔前或舍利像前。以白檀香泥涂一四肘方坛。复取种种花香。散于坛内佛前烧香然灯。于佛菩萨所生恭敬心。每诵此陀罗尼一千八遍。至十五日夜。得观世音菩萨而来入是坛内。是人见已。所有一切盖障五逆重罪随尽消灭。身口意业皆得清净。又得随证佛三昧力灌顶地力。波罗蜜地力殊胜智力。世尊若须雨时。诣高望处当仰视天。诵此陀罗尼一千八遍。甘雨应时普洽充足。若视地诵此陀罗尼满一千八遍。能令百谷皆得成熟。若于枯池河泉边。诵此陀罗尼一千八遍水即盈满。若以此陀罗尼咒手七遍。摩扪一切病人身者即得除差。若摄视失念人面身。诵此陀罗尼一百八遍还得正念。若视饥渴人面。诵此陀罗尼一百八遍。所有饥渴恶相悉皆消除。若欲结界入池水中。如法书写此陀罗尼系置幢头。令百由旬无诸衰患。便成结界而拥护之。复有善男子善女人等。能常日日诵此陀罗尼百八遍者。其人福聚说不可尽。能加位渐豪贵自在。又为一切人民爱念恭敬。所求如愿得满足故。若欲降伏众魔怨者。当以姥陀罗尼咒安悉香二十一遍。乃持一咒一烧。满一百八遍则得除灭。若欲一切人类不讥蔑者。每日咒杨枝二十一遍。口中嚼之即得遵敬。欲令自身得大辩才智慧之者。以石菖蒲一十二两。捣为细末溲和酥蜜。以姥陀罗尼咒令现三相。所为暖烟光等。得此相已。日服七丸丸如药丸。并涂心上服满百日。即得解慧辩才无碍。并日日诵姥陀罗尼一百八遍。随结一十二印拥护身故。

　　　　千手千眼观世音菩萨总摄身印第一

　　先起立端身并脚齐立。右脚微曲少许。先以左手舒下。其无名指中指并屈掌中。小指食指大母指散舒。仰掌向上。次以右手亦然。当屈肘臂而与髆齐。掌面向外。若欲降伏魔怨诸辈外道邪见稠林入正道者。当作此印诵姥陀罗尼二十一遍必如所愿。咒曰。
　　那(上)谟曷啰(二合)怛那(二合)跢啰(二合)夜耶(一)那谟阿利耶(二)婆路枳帝摄伐(二合)啰耶(三)菩提萨埵耶(四)摩诃萨埵耶(五)摩诃迦卢抳迦耶(六)怛侄他(七)阿跋陀阿跋陀(八)跋唎跋帝(九)[王*垔]醯夷醯莎诃(十一)

　　　　千手千眼观世音菩萨总持陀罗尼印第二

　　准前身印合掌当心。以中指无名指小指。相叉左押右。以二头指直竖头相拄。其二大母指各竖押头指第一文。令掌少开。若善男子善女人等作此印者。随得灭除无量生死劫来恶业罪障一时消灭。当来往生十方净土。今释迦牟尼佛。往昔初坐菩提树下。为诸魔王之所恼乱。亦作此印获得安乐。

　　　　千手千眼观世音菩萨解脱禅定印第三

　　先偏袒右肩右膝著地合掌顶上。屈二头指以头相拄其二大指押头指第二文上。此印所有过去诸佛。亦尽同修如是法门。皆得禅定解脱三摩地故。若常结此定印而供养者。速见十方一切诸佛禅定。咒曰。
　　哆侄他萨婆陀罗尼(一)曼茶罗耶(二)[王*垔]醯夷醯(三)钵啰(二合)么输驮(四)萨跢跛耶(五)莎嚩(二合)诃(六)

　　　　千手千眼观世音菩萨千眼印咒第四

　　起立并足。先以二中指无名指小指。各以甲背相著。其二头指竖头相拄。其二大母指侧搏。押头指第二文上侧。开腕五寸许置于眉间。若常作此印咒法门者。渐得观见百千万亿世界诸佛净妙国土。一一佛土各得百万四千菩萨。与其行者同为伴侣。若未迳三曼拏攞法门者。必勿见此印法门故。咒曰。
　　唵(一)萨婆斫刍伽罗耶(二)陀啰尼(三)因(去)地(丁涅)唎耶(四)莎诃(五)

　　　　千手千眼观世音菩萨千臂总摄印第五

　　起立并足。先仰右手掌。五指各相附。后以左手掌。仰押右掌上当心著。此印力能摧伏三千大千世界一切魔怨。咒曰。
　　怛侄他(一)婆卢枳帝(二)摄伐啰耶(三)萨婆讷瑟吒(四)乌诃耶弥(五)莎诃(六)

　　　　千手千眼观世音菩萨通达三昧印第六

　　起立以脚跟相跓。先以左手竖五指相搏屈肘向前拆。次以右手亦然。屈肘向内拆之。此印能令通达一切三昧智印。庄严八万四千法门。是诸法门皆因此法明。见三藐三菩提故。用大身咒。

　　　　千手千眼观世音菩萨呼召天龙八部神鬼集会印第七

　　起立并足。合掌当心。各屈二大母指入掌中。次屈二无名指各捻二大指甲上。其二小指二中指直竖头相跓合腕相著。以头指来去。咒曰。
　　唵(一)萨婆提婆那伽(二)阿(上)那唎(三)莎诃(四)

　　　　千手千眼观世音菩萨呼召大梵天王及召憍尸迦来问法印第八

　　准前印开腕。以指侧相拄仰掌。以头指来去。咒曰。
　　唵(一)摩诃梵摩(去)耶(二)[王*垔]醯夷醯(三)莎诃(四)
　　此印咒法。能摄无量无数陀罗尼印。诸有法门悉皆来集。若日月蚀时。咒酥一百八遍。以印印酥食者。令人障灭聪明。于当生身日诵万偈。此印法门日藏如来。授与观世音菩萨摩诃萨故。

　　　　千手千眼观世音菩萨欢喜摩尼随意明珠印第九

　　起立合掌当心。以二大母指双屈入掌中。余四指直竖合掌当心诵前大身咒三七遍。决定当往诸天宫殿。游历十方诸佛国土。百千珍宝随心皆得。供养诸佛菩萨金刚一切圣众。若有欲作是法门者。当每晨朝清净澡嗽作此印法。则令当得面见十方恒河沙数国土诸佛。亦得灭除无量劫来生死恶业重罪。是故赞叹如是功德。

　　　　千手千眼观世音菩萨乞愿随心印第十

　　准前印屈二头指。押二大母指甲上。其头指甲背相著。用前身咒。若人随所求诸愿者皆悉满足。必定不退菩提之道。

　　　　千手千眼观世音菩萨入灭尽定三昧印第十一

　　准前印直竖散头指大母指。开掌。此印我在因地之时。乃有恒河沙诸佛如来。授我此印。令我得证阿耨多罗三藐三菩提之道。用大身咒。

　　　　千手千眼观世音菩萨请佛三昧印第十二

　　准前印合掌当心。头指来去。咒曰。
　　唵(一)萨婆勃陀三摩(去)耶(二)[王*垔]醯夷醯(三)钵啰(二合)摩输陀萨埵(四)莎诃(五)

　　　　千手千眼观世音菩萨画坛法

　　复次白言世尊。是广大神变姥曼拏攞咒印法门。能于后末世时。与诸咒者速得明见一切如来种族咒坛平等无等三昧耶故。其持法人常密秘口。诫诸誂论。片勿妄演是陀罗尼中。种种神通三昧警相。净心进止念无暂乱。眩惑于他贪利求说外示异相。灭斯恶作则得成就。若不以此真净法心。而修习者唐捐其功。虚受众苦永无成办。世尊当知是人应常精进。守持净戒斋法清净。不食五辛酒肉残食。亦不作离间语谄诳语嫉妒语。及盗诸部坛印咒法句故。若犯斯过即为一切诸佛菩萨之所弃舍。我亦弃舍不乐观摄。世尊当知是人。则已破于一切诸佛净戒。毁灭一切三宝正法诸支善相。如此之人常与一切天魔鬼神。及诸外道毗那夜迦。同一界摄同一业住。永无依护圣不救脱。恒为一切诸佛菩萨贤圣天仙共所毁訾。如斯污道匮法之人。虽于昼夜常念此之陀罗尼者。世尊我见是人永无成就。如是不成非我所咎。自是他过。以斯义故不应以此陀罗尼法及诸陀罗尼法。当使是人见闻经卷读诵受持。应与持净梵行心具慈悲怜愍众生。行仪无谄求菩提人。书写读诵如法受持。则得成就姥陀罗尼曼拏攞故。此法乃是观世音菩萨摩诃萨。最尊最上秘密心王。是故咒者应以真实大精进心。尽舍身分支节骨肉。筋髓头目悉施于他。求觅此法常勤修行。何况种种珍宝谷帛。衣服卧具汤药外财。为此解脱姥陀罗尼曼拏攞。印像等法而不舍乎。至常依师求修学耶。何以故此解脱法。能与末世四生有情作大佛事。成于正行正业正精进正见趣分解脱道处。当有持者于此身后。乃至无上正等菩提更不退故。其曼拏攞当于寺内。或向山间或湫泉林边。方圆八肘穿去根木恶土瓦石骨等。然以好土坚筑平治起基一肘。复以瞿摩夷香水和黄土泥。如法涂摩分为四院。其内外院各开四门。当中一院方阔三肘。当于心上。画一方圆二肘一百八辐宝轮。又于宝轮心上。当画一肘三十二叶大开敷七宝莲花。又绕轮外四边。遍画火焰。于院四角。角别各画一开敷莲花。四花台上皆画一如意珠。于四珠上遍画火焰。又于三十二叶大莲华台上。置一白栴檀观世音菩萨摩诃萨像。次分第二院令阔一肘。四面共分八隔。四角隔各画一开敷莲华。又于一一莲花台上。各画一三级宝须弥座。先于东北角座上。画坐大自在天王。次于东南角座上。画坐那罗延天王。次于西南角座上。画坐大梵天王。次于西北角座上。画坐帝释天王。复于四面隔间。共画十六宝花花鬘。次分第三院当阔二肘。唯画青色金绳交道金花庄严。次分第四院亦阔一肘。复于四面共分二十八隔。于一一隔皆画开敷莲花。又次第于一一莲花台上。各各皆画金刚杵印三戟叉印。钺斧印刀印。剑印螺印。伏突印罥索印。棒印槌印。伞盖印如意珠印。阎罗王棒印。毗那夜迦棒印。槊印轮印。及种种手印。是诸印上皆绕遍画火焰。又当南门隔中画焰摩王。次当西门隔中画水天神。次当北门隔中画俱废罗天神。次当东门隔中画俱摩罗天神。次于四角各依本位画四天王神。皆令面目大嗔怒相。并画神仆从。次分第五院亦阔一肘。于其四面。共画一百八个种种果树花树宝树。又于四角各画一宝须弥山。于四门中亦各画四大海水。其坛内外院地皆作青色。坛内外界等阔三寸。遍于界上皆竖头画金刚杵印。头刃相次。复于西门南。皆侧擘开一门咒者出入。复以千手千眼观世音像。当坛中心面东悬置。复以千手千眼经。置于三十二叶莲花上白檀像前。以檀香水一十六碗。种种三白饮食果子共二十五盘。一斗香水瓮二十五个。并于口插诸彩花树。及种种花鬘共二十个。苏灯油灯共二十八盏。涂香末香及诸香等共布十叠。菩萨神幡五色缯幡都共二十五道。如是供养叠器瓮等。皆用金器银器铜器。故如无真者假者亦充。如是等物。都内外院四面如法罗列。悬诸幡花。复以稻谷花白芥子并诸杂花散于坛上。是诸饮食每日清洁。造新好者持列供养。其咒法师每日出入澡浴清净。以香涂身著新衣服食三白食。烧栴檀香沉水香苏合香龙脑等香。日日三时供养千手千眼观世音菩萨像。又于内第三院像前。一时自誓受菩萨三律仪戒。于其昼时夜时。皆于外院西门结加趺坐。共诵姥陀罗尼一千八遍。日常不阙于三七日尽意供养。复于六时从坛西侧门入于坛内。第三院西门住立。结前第一第二第三乃至十二请佛三昧耶印。作前印遍各诵咒七遍。乃至十二印毕。当唯自誓发趣。不退坚固大菩提愿。但常至诚作法呼召一切皆来。应正端坐以决定心。想一切咒神如在眼前。一无隔障不得异境。诵前大身咒满三七日夜。于其像上放大光明。又得观世音菩萨必定现身。若见身来当为化现阿难身相面貌熙怡。来问行者所须何愿。咒者详候乃仰白言圣者。为求无上正等菩提姥陀罗尼三摩地法。复愿一切坛印咒法皆悉成就。一切鬼神悉尽顺伏。得如愿已但自知之。勿泄向人辄妄传说。得是证已。斯人乃可起以大悲治救世间。此一坛法于白[疊*毛]上。或细布上画之亦得。若欲求一切愿者。当作四肘水曼拏攞。心画莲花烧沉水香。诵前身咒一千八遍。作前第十乞愿印。即得一切愿满称心。
　　若欲一切人欢喜者。作前第九欢喜摩尼随意明珠印。诵大身咒咒乌麻二十一遍。又一咒一烧满一千八遍。即得一切欢喜如愿。若欲啰惹欢喜者。当取啰惹园内树枝。咒二十一遍掷置园中。即得欢喜。
　　若欲降伏恶人怨家者。当咒苦练木二十一遍。乃持一咒一烧满一百八遍即得归伏。
　　若有神鬼难调伏者。取安悉香和白芥子咒二十一遍。又一咒一烧满一百八遍者。能使一切鬼神自然臣伏。若有方邑疫病流行。当作四肘水曼拏攞。取好牛酥咒一百八遍。乃持一咒一烧满一千八遍者。即得一切灾疫悉皆消灭。又取酥少分与疫病人食之随即除愈。昔罽宾国乃疫病流行。人有得病不过一二日即以命终。有婆罗门真帝。起以大慈施此法门。救疗一国疫病之者。应时销灭。其行病鬼应时出国当知验耳。
　　若有他国侵扰盗贼逆乱而起来者。作前第一总摄身印咒一百八遍。令诸盗贼自然殄灭。
　　若有男子女人。一切业报命根尽者。作前灭尽定印。日日供养烧沉水香诵咒。一咒一称所为人名字满一千八遍。即得转其业障。昔波罗柰国有一长者。唯有一子寿年只合十六。至年十五。长者夫妻愁忧憔悴面无光泽。有婆罗门巡门乞食。遇见长者问曰。何谓不乐。长者具上说其因缘。婆罗门答言。长者不须愁忧。但取贫道处分法模。子得寿年长远无夭。于时婆罗门作此法门。满七日夜得阎罗王报云。长者其子命根只合十六。今已十五惟有一年。今遇善缘得年八十故来相报。尔时长者夫妻欢喜踊跃。罄舍家资施佛法僧。当知此法不可思议具大神验。先已曾入都会三曼拏攞金刚大道场者。不须作大曼拏攞。唯作水坛结印诵咒。无愿不果速当成佛。
　　若有女人临当产时受大苦恼。当咒苏二十一遍令彼食之。必定保命安乐产生。所生男女具大相好众善庄严。宿植德本众人爱敬。常于人中受胜快乐。
　　若有众生患眼病者。是咒法师结菩萨千眼印咒二十一遍。以印印眼眼即痛愈。以此因缘其人当获无边天眼。彻见诸天受天快乐。若画千手千眼观世音菩萨摩诃萨像变者。当用白[疊*毛]纵广十肘或二十肘。是菩萨身作阎浮檀金色。面有三眼臂有千手。于千手掌各有一眼。首戴宝冠冠有化佛。其正大手有十八臂。先以二手当心合掌。一手把金刚杵一手把三戟叉。一手把梵夹一手执宝印。一手把锡杖一手掌宝珠。一手把宝轮一手把开敷莲花。一手把罥索一手把杨枝。一手把数珠一手把澡罐。一手施出甘露一手施出种种宝雨施之无畏。又以二手当脐右押左仰掌。其余九百八十二手。皆于手中各执种种器仗等印。或单结手印皆各不同如心经说。手腕一一各著环钏。身服著以天妙宝衣咽垂璎珞。其彩色中勿销皮胶。水以相和当用香乳香胶调和。又一本云此土无好白[疊*毛]者。但取一幅白[疊*毛]亦得。图画其菩萨身。当长五尺而有两臂。依前第五千臂印法亦得供养。不要千手千眼此依梵本。唯菩萨额上复安一眼。若欲受持此姥陀罗尼大法门者。先须画像。若画像时。必先如法净饰室内方圆。以白檀香水摩涂其地作曼拏攞。画匠画时出入澡浴。清净洁身著新净衣。每日旦时受八戒斋。如画像讫。若咒法师画匠人等。恐多污触不如法者。又应如法作一四肘随心曼拏攞。以种种幡花饮食三白净食。果子香水种种色花。周遍罗列广设供养。是咒法师画匠人等。应当日别三时像前忏悔过罪满三七日夜。其千手千眼像上乃放大光明。逾日月无量无边。等照十方三千大千佛之世界皆悉大明。其咒法师画匠人等。及诸众生遇斯光者。极大重罪一时消灭咸得清净。世尊作此法者除不至心。我亦曾见过去毗婆尸佛。现斯千手千眼大降魔身。世尊我今复现是千手千眼大降魔身。于千臂中各现化出一转轮王。为同贤劫千代转轮圣王。于千手千眼中各现化出一佛。示同贤劫千佛等出现故。世尊菩萨降魔身中此身为最为上。尔时世尊诰观世音菩萨摩诃萨曰。善哉善哉我以神力尽当来际。加被汝之姥陀罗尼故。尔时观世音菩萨摩诃萨。闻佛赞已欢喜踊跃。合掌瞻佛白言世尊。复有千手千眼姥陀罗尼成就印法。我复欲说。于时世尊诰观世音菩萨摩诃萨曰。我已随喜汝当说之。于时观世音菩萨摩诃萨。即说千手千眼观世音菩萨成就法印故。

　　　　千手千眼观世音菩萨辩才印第十三

　　以两手相背合掌。大母指向前舒。此印能自护护他。当须结界随所游方。持以净水或以净灰各咒七遍。所在住处以水以灰先自洒身。然后向于四方四角。如法散洒即成结界。若有善男子善女人。被诸恶鬼众邪魍魉所惑乱者。取石榴枝柳枝等。阴诵此咒轻打病人。无病不差。咒曰。
　　南无萨婆勃陀达摩僧祇比(二合)耶(一)南无阿利耶嘙卢枳低摄伐罗[口*寫](二)菩提萨多跛写(三)南无跋折啰跛尼写(四)菩提萨多跛写(五)怛地他(六)徒比徙比迦耶徒比(七)娑罗阇婆罗尼(八)馺皤诃(九)
　　此咒印力能降伏一切邪见外道。若有善男子善女人。能常日初出时午时日暮时。各诵二十一遍者。即当种种珍宝花香饮食。供养十亿诸佛无有异也。若命终后永离三涂不受女身。随得往生阿弥陀佛国。如来授手摩顶告语。汝莫怖惧来生我国。现身不被横死。不为鬼神之所得便。

　　　　千手千眼观世音菩萨碎三千大千界灭罪印第十四

　　起立以左手屈肘。向前微磔开。五指直竖掌面外拆。次以右手大母指。横屈掌中。以四指把拳当右耳上。当诵身咒头指来去。有能日别三时结此印诵姥陀罗尼七遍者。能灭五逆四重等罪。又于一切众生之上起慈悲心。即得焚烧。一切罪根。此身灭后复得值佛。于彼佛土得作转轮圣王。复证陀罗尼名曰无尽藏三昧智。复得身具二十八相。现身不患眼舌等痛。乃至身中一切疾病。先业等罪尽皆消灭。若天旱时取乌麻子和稗麻子油。作丸咒一百八遍。掷置湫水即降大雨。若雨多者当取稻谷炒之作花。以蔓菁油和作丸咒一百八遍掷置湫水。其雨即止。

　　　　千手千眼观世音菩萨降伏三千大千魔怨印第十五

　　以五指相叉右押左急把拳。当置顶上诵大身咒。即得一切怨人而自降伏。若作此法二十九日夜。于舍利塔前持以白檀香泥。摩涂其地作二肘坛。于中散杂色花。澡浴清净。著新净衣。手把香炉烧沉水香。面东趺坐。想千手千眼观世音菩萨如在顶上。诵大身咒满一千八遍。此是最上趣证悉地初之功能。又取芥子乌麻。一处和捣为末。以三指撮取少许。一咒一掷火中至满七日日别一千八遍。然后所作皆悉成就。

　　　　千手千眼观世音菩萨广大无畏印第十六

　　起立并足。先以右手仰垂左肘头。左手亦然。若常于舍利像前。诵大身咒一千八遍者。速得无畏施利众生三昧耶门。又取茴香白芥子菖蒲舍多婆利(外国药名)以此等物应于佛前或在坛处。以大身咒一咒一烧满一千八遍。复以香花供养咒经。所为之愿皆悉克果。若诸余咒而无验者。以此咒咒之亦皆成就。若欲乞梦。则诵此咒并结印印眼。令所念事随梦见之。若人无福所向不谐者。日诵一百八遍至满七日。诸有所求一切皆得。于时观世音菩萨摩诃萨。复白佛言世尊。往在娑竭罗龙宫大海法会。见诸龙众受大苦恼。念诸龙等及诸众生欲说此法。令得离苦无诸怨害。时有龙女献我一大如意宝珠。价直娑婆世界。为求此法。我亦为彼广说是姥陀罗尼法离诸苦故。
　　尔时水精菩萨白言世尊。我亦当为利益护持此咒当说护持千眼印咒。

　　水精菩萨印咒第十七

　　毗摩隶(一)摩诃毗摩隶(二)郁呵隶(三)摩诃郁呵隶(四)休摩隶(五)摩诃休摩隶(六)萨诃隶止隶涕(七)馺婆诃(八)
　　世尊若有善男子善女人。在所游方受持此千手千眼菩萨法者。我当常随卫护是人。不令诸魔眷属而作恼乱。若人急难他国相侵盗贼逆乱。当取五色缕以此咒。一咒一结满二十一结系于左臂。又以左手无名指中指头指。把拳大母指押上。展小指指所贼坊。诵咒一百八遍者。悉皆退散不能为害。
　　尔时观世音菩萨。在雪山中说法之时。乃远观见夜叉罗刹及国人民。唯食众生血肉无有善心。菩萨为欲利益方便教化。以神通力寻至彼国。现千手千眼大降魔身。说成就姥陀罗尼印。是时罗刹国王。来至我所求哀顶礼。我以成就印印之。即令得成无上道法。

　　　　千手千眼观世音菩萨成就印第十八

　　起立并足合掌当心。以小指相叉左押右。诵大身咒二十一遍。种种念法速得成就。若救六道苦难众生。当用轮印。以十指头各相拄。开腕开掌。其十指间各相去一寸许。是我常所循环六道。度诸众生种种苦难。皆结此印轮回诸趣。所遇众生悉离苦故。

　　　　千手千眼观世音菩萨成等正觉印第十九

　　结加趺坐。先以左手舒五指仰掌在左膝上。次以右手舒五指。覆手捺右膝上。此印与灭尽印法法同。所有过去未来现在诸佛皆同修持。宗尊此印得佛菩提。是印能除一切业障。若坐禅人修诸三昧不现前者。当七日七夜于阿练若处。诵此陀罗尼并作此印。昼夜至心唯一想佛六时忏悔。即得诸法现前及得大福聚。无量无边不可称计。

　　　　千手千眼观世音菩萨呼召三十三天印第二十

　　先以左手四指把拳。次以右手握左手大母指亦如把拳。令左手大母指。在右手虎口中出头。以右手头指来去。咒曰。
　　唵(一)俱智俱智(二)俱耶利(三)遮利遮利(四)遮犁隶(五)苏婆诃(六)
　　此印咒。若善男子善女人临欲眠时。当结此印诵以此咒。一咒一印心上满一百八遍者。心中所愿于梦寐中悉得知见。若常日日结印诵者。速得除灭一切罪障。不失菩提之心。其人昏夜寐梦。渐渐增广皆得吉祥。乃至梦见如来在菩提树下授记成道。及得释梵诸天常来侍卫。

　　　　千手千眼观世音菩萨呼召天龙八部鬼神印第二十一

　　起立并足。先以左手大母指屈在掌中。四指握上作拳当心上著。次以右手亦如之竖。以右手在右耳边。以头指来去。咒曰。
　　南无尼乾陀(一)南无阿利阇波陀(二)馺婆诃(三)南无阿利阇罗馺婆诃(四)堙醯夷醯(五)馺婆诃(六)
　　此印咒若善男子善女人受持读诵者。速知七世宿命之事。蛇毒药毒不相灾害。刀不能害王不生嗔。永劫不受地狱之苦。若每日日诵此咒时。能令二十八部鬼神。来诣诵咒人边坐听诵咒。若善男子善女人等为鬼魅著。当以白缕一咒一结四十九结。系其咽下即当除差。若有国内疫疠流行国人死亡者多。当取王园池中莲花一千八茎。复以莲花一咒一掷。火烧令尽灾疫即除。

　　　　千手千眼观世音菩萨解脱印第二十二

　　结加趺坐。先以左手中指与大母指。头相捻仰掌向上。余三指散展置于左膝上。次以右手亦如之。覆手置于右膝上。当结此印诵大身咒二十一遍。所愿渐令自悉满足。诸有苦恼皆得解脱。若善男子善女人具造十恶五逆等罪。如以阎浮里地尽以为尘。一一微尘为一大劫。是人具造若干微尘等罪。应堕地狱历劫受苦永无出期。是人能于白月十五日。一日一夜不语不食舍利像前结印诵咒满一千八遍者。如上劫苦悉皆消灭。若不灭者无有是处。世尊此印若受持者。具大功效不可思议。

　　　　千手千眼观世音菩萨自在神足印第二十三

　　起立先以左手握右脚大母指如于把拳。次以右手握左手腕背上。诵大身咒咒印七遍。以印咒力当获神通。住不退地乃至菩提。诵咒之时勿令声出。

　　　　千手千眼观世音菩萨神变自在印第二十四

　　先以左手大母指。捻小指甲上。次以右手亦如之。余三指各散磔竖。合腕相著置于顶上。诵大身咒一百八遍。则同隐行飞仙游行自在。
　　请千眼观音王心印咒此印是第一。
　　根本启请印两手合掌虚于掌内以二头指来去。
　　唵阿噜力帝囇路迦(去夜反)毗社(时贺反)耶萨婆铄都嚧(二合)钵啰么驮那迦啰耶[合*牛]泮莎诃

　　千手千眼观世音菩萨姥陀罗尼身经


