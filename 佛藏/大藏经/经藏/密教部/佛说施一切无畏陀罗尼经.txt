  佛说施一切无畏陀罗尼经
　　宋 施护等译




　　佛说施一切无畏陀罗尼经

　　　　西天译经三藏朝奉大夫试光禄卿传法大师赐紫臣施护等奉　诏译
　　如是我闻。一时世尊。游行到于摩伽陀国庵没罗林。住韦提呬山帝释岩中。
　　尔时帝释天主来诣佛所。前白佛言世尊。我有怖畏谓阿修罗。于长夜中来相娆乱。阿修罗者我之怨敌。惟愿世尊为我宣说拥护法门。
　　尔时世尊告帝释天主言。天主我有陀罗尼。名施一切无畏。此法善能作一切事。能除一切病。复能禁止一切傍生。能解一切怨缚。若有阿修罗及诸罗刹部多一切邪异。乃至一切诸恶鬼神之所执持。谓邪恶所执。天执龙执夜叉执乾闼婆执。紧那罗执频那夜迦执。母鬼等执皆悉消灭。又复若有吸精气者。食华鬘者障产生者。食不净者皆悉除遣。又复若有一切疟疾。及风黄痰癊等诸疾病亦悉消散。一切斗战诤讼阵敌皆悉破坏。我今为汝说此陀罗尼而作拥护。陀罗尼曰。
　　怛[寧*也](切身下同)他(引一句)伊抳(二)弥抳(三)钵啰(二合)弥抳(四)钵啰(二合)弥抳哩(五)吾哩(六)谟(引)里(七)谟(引)瑟耻(二合八)那胝(九)嚩胝(十)珂啰胝(十一)珂啰尼(十二)誐拏尼(十三)誐拏钵啰(二合)誐尼(十四)誐赧誐尼(引十五)谟(引)尼(引十六)钵啰(二合)底谟(引)尼(引十七)哥(引)里(十八)钵啰(二合)哥(引)里(引十九)赞抳(二十)钵啰(二合)底赞抳(二十一)尾诣(引二十二)钵啰(二合)底尾诣(引二十三)阿底尾诣(引二十四)苏(引)那(引二十五)吾(引)拏(引二十六)谟(引)诃(引二十七)钵啰(二合)谟(引)诃(引二十八)谟(引)拏(引二十九)钵啰(二合)谟(引)拏(引三十)那(引)设你(三十一)钵啰(二合)那(引)设你(三十二)驮(引)嚩你(三十三)钵啰(二合)驮(引)嚩你(三十四)嚩洛誐(二合)你(三十五)钵啰(二合)嚩洛誐(二合)你(三十六)涅哩(二合)多你(三十七)钵啰(二合)涅哩(二合)多你(三十八)骨噜(二合)达你(三十九)阿底骨噜(二合引)达你(四十)贺那贺那(四十一)尾贺那尾贺那(四十二)萨哩嚩(二合)讷瑟吒(二合)钵啰(二合)讷瑟吒(二合)那(引)设野(四十三)萨哩嚩(二合)跋野钵啰(二合)那(四十四)荦(力角切下同)叉荦叉[牟*含](引四十五)萨哩嚩(二合)咩(引)提跋野(四十六)讷瑟吒(二合)设咄噜(二合)怛塞哥(二合)啰能瑟吒噜(三合引)波捺啰(二合)吠(引)毗药(二合四十七)萨波哩嚩囕(四十八)诘祢诘祢(四十九)萨哩嚩(二合)萨埵呬帝(引五十)啰帝(引)那莫萨哩嚩(二合)没驮(引)喃(引)莎(引)贺(引五十一)
　　此施一切无畏陀罗尼。若持诵者。当以净线加持四十一遍系于顶上。或加持白芥子或加持牛黄。随诸所用即得成就。
　　又复若以涂香加持一遍涂自身分。即如被甲胄勇猛无畏。不为刀伤不为毒中。又复不为一日二日乃至七日等诸疟疾之所缠缚。不为火焚不为水溺。不为咒害不为鬼魅不为病恼。不于一切夭横中死。
　　又此陀罗尼善能作诸相应事业。一切成就法皆悉和合。作诸成就事无不成就者。他所作法皆能制止。不为他缚能破邪明自法随转。一切魔障皆能除遣。一切执魅悉能解散。若有所执不能除者。头破作七分如阿梨树枝。
　　尔时帝释天主。闻佛所说踊跃欢喜作礼而去。

　　佛说施一切无畏陀罗尼经


