  观自在菩萨随心咒经
　　唐 智通译




　　观自在菩萨随心咒经(亦名多唎心经)

　　　　大唐总持寺沙门释智通奉　制译
　　如是我闻。一时佛在王舍大城耆阇崛山中。与无量大比丘俱。复有无量天龙夜叉揵闼婆阿素罗伽噜茶紧那罗。各并眷属。复有无量无数比丘比丘尼优婆塞优婆夷恭敬围绕。尔时会中有一菩萨。名曰观世音自在。即从座起顶礼佛足。偏袒右肩右膝著地。合掌恭敬而白佛言。世尊我今欲说阿唎多唎心咒根本及印坛法。是咒威力不可思议。安乐世间多所饶益。若有天人受持之者。所有怨对恶障怖畏。皆悉止息。一切外学禁咒。碎散不能为害。随心所愿一切善业皆得成办。四足二足诸众生等。无不恭敬悉皆归伏。惟愿世尊哀垂听许。我以大悲怜愍一切诸众生故。说此根本印咒之法即说慕陀罗尼法。

　　随心印咒第一(亦名身印咒亦名都印咒)

　　二手中指无名指小指三指。向外相叉。合掌右押左。指头总抟掌背。并竖二食指相著。大指亦然。各抟食指。大指来去。即说咒曰。
　　那(上)谟喝啰(上)怛那跢啰(二合)夜耶(一)那(上)谟阿[口*梨]耶(一)婆路(轻呼)枳帝摄婆(二合)罗(上)耶(二)菩提萨埵(去)耶(三)摩诃萨埵(去)耶(四)摩诃迦嚧尼迦(去)耶(五)跢侄他(六)唵(七)哆(去)唎哆利(八)都多(去)唎(九)都都多唎(十)咄唎(上)莎(去)诃(十一)

　　奉请咒第二(用身印诵此咒)

　　哆侄他(一)阿伽(去)车阿伽(去)车(二)婆伽(去)畔(三)阿[口*梨]耶(四)婆路(轻呼)枳帝(五)摄婆(二合)啰(去)耶啰(去)跢那(二合)怛啰(二合)萨帝那(六)莎(去)婆诃(七)
　　用此咒咒安悉香一七遍烧。请菩萨则来。若欲诵前多唎心咒。先诵此咒七遍然后诵之。

　　启请印咒第三(此一印咒通请一切菩萨)

　　以右手向前。把左手腕。于头上以左手四指来去。即说咒曰。
　　唵(一)萨婆菩提萨埵(去)那(二)湮(去)醯(上)湮(去)醯(上三)莎(去)诃(四)

　　华台印咒第四

　　准前印。唯改仰两手掌向上。五指各向上屈少许。咒曰。
　　唵(一)萨婆跛啰(二合)鼻(去)瑟吒(二合二)菩陀(去)那(三)莎(去)诃(四)

　　香华印咒第五

　　以右手大母指。捻无名指甲上。余三指直展。又以左手掌承右手下。咒曰。
　　唵(一)萨婆跛(去)耶(二)布瑟波(二合)伽耶(三)莎(去)诃(四)
　　作此法时。感得天龙八部皆来供养。

　　香水印咒第六

　　以两手中指无名指及少指。各把大母指如拳法。合腕以二头指相跓。咒曰。
　　唵(一)萨婆乌驮(上)迦(去)耶(二)曷啰阇(三)莎(去)诃(四)此印供养恒沙一切诸佛菩萨

　　护身印咒第七

　　先合掌。屈二小指甲相背。二大母指附二食指。余三指合头相跓。掌中开少许。当于顶上头指来去。咒曰。
　　跢侄他(一)阿[口*梨](二)多[口*梨](去三)都多(去)[口*梨](四)都[口*梨](五)醯(上)谰拏(上)夜(弋可反六)揭啰(上)鞞(七)曷啰(上)叉(楚我反)曷啰(上)叉么阇(二合白称已名)萨婆突萨[目*皮]溪弊治(二合九)菩萨跛达啰(上二合)鞞弊治(二合十)莎(去)诃(十一)
　　作此印诵咒漏十万遍。一切诸魔外道等辈。人非人等无敢害者。用此护身。又作此印诵前身咒。于舍利塔前。至心发露忏悔众罪。能灭四重五逆等罪。

　　心印咒第八

　　准前护身印。唯改以二头指捻二大指甲头相跓。当于心上。咒曰。
　　唵(一)萨婆嘻[口*梨](二合)陀(去)耶(二)菩陀(去)耶(三)莎(去)诃(四)
　　作此印已诵心咒时。悉能除灭三业众罪。

　　口印咒第九

　　准前心印。唯改以二大指。屈向二掌中。并二小指节上。咒曰。
　　唵(一)毗婆(重呼上)施伽(去)耶(二)莎(去)诃(三)
　　作此印已。诵口咒时能除口业一切罪障。

　　大忏悔印咒第十

　　先以右手大母指。捻中指甲上。余三指直舒。左手亦尔。以右手大母指。押左手大母指甲上。正当心前。咒曰。
　　唵(一)萨婆菩陀(二)菩提萨埵耶(三)莎(去)诃(四)
　　诵咒忏悔。能除一切业障等罪。

　　召唤一切大力鬼神天龙八部印咒第十一

　　以右手捻左手背上。四指向下相叉。以左手四指来去。咒曰。
　　唵(一)俱噜陀(二)萨婆提婆(去)那(三)莎(去)诃(四)

　　大结界辟毗那夜迦印咒第十二

　　先以右手无名指。叉入左手无名指背上。左手大母指。钩取右手小指。在右手掌中。以左手食指及中指无名指。钩取右手中指。并押右手无名指甲上。以右手头指。与左手小指头相跓。右手大母指。押左手头指中指背上綟左腕。咒曰。
　　唵(一)萨婆药叉(二)啰叉沙那(三)槃陀槃陀(四)莎(去)诃(五)
　　作此印咒时。一切鬼神自然归伏。

　　随心印第十三

　　准前结界印。唯改以右手头指。与左手小指相去开一寸许。此名随心印作此印已诵随心身咒。所愿皆得。

　　为度魔王波旬入道丐慕印第十四

　　先以右手中指无名指。相著屈在掌中。直竖余三指。散舒手掌向胸前。左手亦然。以掌向外托。作此印时。魔王波旬领诸徒众。慕入佛道顶礼而退。诵身咒。

　　降伏外道六师印第十五

　　准前印上。唯改各以大母指。捻无名指及中指甲上。作此印时。外道六师悉皆归伏。诵身咒。

　　救见六道众生令离苦解脱印咒第十六

　　以两手大指二头指相捻。二中指并头相跓。二无名指各押二小指甲上。中间使开。当额上著。咒曰。
　　唵(一)萨婆者刍陀(去)罗(二)伽啰(去)耶(三)莎(去)诃(四)
　　通师本诵身咒。

　　施甘露印第十七

　　以左手头指。与大母指相捻。余三指直竖向外托。又以右手垂臂向下。直舒五指向下垂。作此施甘露法。六道众生悉皆饱满离苦解脱。诵身咒。

　　防难印咒第十八

　　以右手大母指。叉右肋指头向后。余四指把拳。左手亦尔。向前努臂。咒曰。
　　唵(一)萨婆图瑟吒(去二合)那(二)嗔(上)驮嗔(上)驮(三)莎(去)诃(四)
　　作此印咒法时。为伏一切天魔难降伏者。悉皆归伏无敢当者。

　　自在印咒第十九

　　以两手四指反相叉。又以二头指相跓。二大母指相去向上直竖。咒曰。
　　唵(一)萨婆菩陀哆啰(去)耶(二)摩罗耶(三)莎(去)诃(四)

　　三昧印第二十

　　正坐加趺。以左手掌承右手背相押。当心前诵身咒。即入灭尽定。

　　唤阎罗王印咒第二十一

　　以二小指反相钩右押左。屈二中指二无名指。各押二大母指甲上。竖二头指相去五寸许。头指来去。咒曰。
　　唵(一)萨婆焰摩啰阇(二)第毗耶(二合三)莎(去)诃(四)
　　若人欲知地狱罪人数量多少问其姓名。王自将领诸师官从。自来具报行者。

　　唤召四天王印咒第二十二

　　以两手四指反内相叉。二大母指屈入掌中令藏指头。指头来去。咒曰。
　　唵(一)萨婆第婆(二)羯啰(二合)诃(去)那(三)莎(去)诃(四)
　　作此印咒去时。四天大王一时俱来。行者各问四天下事。悉皆报知之。

　　持戒印咒第二十三

　　胡跪右膝著地。举头向上。合掌当心。又以二头指。押中指背上第一节上。二大指各附二头指侧。咒曰。
　　唵(一)萨婆波罗(二合)提慕叉(二)嘻[口*梨](二合)陀(去)耶(三)莎(去)诃
　　作此印诵此咒时。无量诸类众生得清净戒。

　　隐身随形入六道印咒第二十四

　　以右手大母指。押无名指中指甲上。头指及小指直竖。左手亦尔。以右手大母指。从左手下下向上。入左掌中。钩取左手中指无名指。右押左。咒曰。
　　唵(一)俱[口*梨]耶武(二)萨婆迦[口*梨]耶(三)莎(去)诃
　　作此印法时。随意隐没游行自在。一切如愿。

　　唤召五通等仙人印咒第二十五

　　以两手中指无名指小指。各把拳两手相合。二大母指各附中指侧。头指来去。咒曰。
　　唵(一)萨婆讫唎(二合)知耶(二合二)羯摩婆罗(去)那(三)瞿跢曳(四)莎(去)诃(五)
　　作此印法时。一切仙人呼唤并至。问其仙法一一具陈。

　　灌顶清净印咒第二十六

　　准前五通印。上唯改以头指。各押大指头指头相跓。又以二中指直竖头相跓。向顶上著。咒曰。
　　唵(一)提健婆(二)慕跢啰(二合)僧建(三)莎(去)诃(四)
　　行者若作三曼茶罗大道场已。用此法印诵咒灌顶。无边众生皆得清净。

　　水难印咒第二十七

　　先以两手中指无名指。相叉右押左。二头指及二小指直竖头相跓。二大母指屈入掌中。咒曰。
　　唵(一)乌驮(上)伽(二)萨婆弟婆(三)乌驮伽(四上)莎(去)诃(五)
　　作此印法水不能漂。一切水天悉皆归伏。

　　火难印第二十八

　　准前水难印。上唯改二头指二小指。各相去一寸许。用水难咒。
　　作此印法者火不能烧。一切火天悉皆归伏。

　　风难印第二十九

　　先以右手中指无名指。相叉入左手无名指背上。二头指及二小指随入。押左手无名指及中指心上。右手头指及小指。押右手中指无名指背上。出二大母指相去直竖。反掌向外。用水难咒。
　　作此印时。一切风难不能为害。风雨神王悉皆归伏。

　　天难印第三十

　　先以右手大母指头指。捻左手头指第二节。又以左手头指大母指。捻右手大母指第一节。余三指竖头相跓。各相去一寸许。咒用身咒。
　　作此印时。得见三十三天上事。一切天神悉皆归伏。

　　地难印咒第三十一

　　准前天难印。唯改二无名指。平屈头相跓。咒曰。
　　唵(一)伽吒旁(二合)伽(二)贺悉跢(二合)曳(三)莎(去)诃(四)
　　作此印法时。一切地神悉皆归伏。

　　贼难印咒第三十二

　　以右手头指中指无名指及小指。反钩左手四指。二大母指各散直竖。咒曰。
　　唵(一)萨婆图瑟吒(二合二)跛啰(二合)图瑟吒(二合)那(三)嗔陀(去)耶(四)莎诃(五)
　　作此印时。一切贼难皆悉自缚不能为害。

　　王难印咒第三十三

　　准前贼难印。上唯改右手大母指。钩取左手大母指。即说咒曰。
　　唵(一)萨婆曷啰阇(二)图瑟吒(二合)那(三)莎(去)诃(四)
　　作此印法时。一切王难苦具刀杖等不能为害。

　　施无畏印咒第三十四(一名除怖畏印咒)

　　起立以左臂直舒向下。五指亦舒向下。掌背向后。右手亦尔。以掌向前。如施甘露右手印法。咒曰。
　　跢侄他(一)阿(上)[口*梨](二)跢[口*梨](三)都跢[口*梨](四)都[口*梨](五)醯兰拏夜伽啰(上)鞞(二合六)啰(上)叉啰(上)叉么阇(二合七自称名)萨婆突契比冶(二合八)萨婆跢达罗(上二合)鞞比冶(二合九)莎(去)诃(十)
　　诵咒满十万遍。作此印时一切众生有恐怖者皆得无畏(古本阙咒今本中有咒)。

　　防毒难印咒第三十五

　　以两手四指反相叉。二大母指头相跓。反掌向外。咒曰。
　　唵(一)跛啰(二合)伽舍(去)夜延(二)槃陀槃陀(三)莎(去)诃(四)
　　若入山谷作此印咒时。一切毒蛇虎狼师子。诸毒禽兽不能伤害。一切诸毒亦不能害。

　　求聪明印咒第三十六

　　以两手大母指。各捻二无名指甲上。二小指并直竖相搏。以二中指侧头相跓。屈二头指各附二中指侧第二文上。指头相去一寸许。作此印法正当心前诵身咒。若有钝根者。为作此印供养求愿则得如意。钝者七日为之。昔颇梨国有一长者。家虽大富为性钝根。师为七日依法求愿。则得聪明日诵千偈。自余证验更不具说。

　　破地狱印第三十七

　　以两手二中指无名指。各屈在掌中相背。二大母指头指小指。各相去半寸许诵身咒。作此印时。地狱门开受苦众生一时解脱。焰摩罗王心生欢喜。观世音菩萨大慈大悲怜愍众生故说此法。

　　求生净土印第三十八

　　合掌当心。以二大母指并跓心上(诵身咒)作此印法一心诵咒。随欲乐生何佛国土随意往生。

　　救一切病苦众生印第三十九

　　以二头指。与二中指相钩右押左。二大母指各屈在掌中。以二无名指及二小指。押二大母指头。手掌向内(诵身咒)凡一切病苦处。为其病者作此印法。无量众生所有病苦悉皆除差。

　　取地中伏藏印第四十

　　以两手四指。各反相叉在掌中。并二大母指并向下跓。地知有宝处。作此印已。诵身咒一百八遍。其七宝神一时俱至随所问答。

　　求见观世音菩萨印第四十一

　　以二无名指及小指。各反相叉右押左。二中指并直竖头相跓。二头指各屈第二节及第三节。两甲相背。二大母指押二头指节上。诵身咒。
　　作此印已。至心诵身咒专心正念。
　　尔时观世音菩萨克当现身。行者见已忏悔众罪。

　　求见佛印咒第四十二

　　准前印上。唯改以左手中指。屈入右手无名指及头指岐间。右中指押左中指背上。咒曰。
　　跢侄他(一)伊(上)[口*梨](二)哆[口*梨](三)莎(去)诃(四)
　　通师本。若作此印诵此咒。满足十万遍时。十方诸佛来为行者摩顶授记。通师云。通为病经三日乃至七日。志求作印法。亲蒙摩顶授记。后一切法皆得成就。作此印时每有异香烟至。

　　随心成就满足六波罗蜜印咒第四十三

　　以两手反。合掌背相著。綟腕向外。以二大母指正当眉。向下垂。即说咒曰。
　　跢侄他(一)萨婆菩陀(去)耶(二)萨婆跛刺(二合)肾若(若也反)波罗弭陀(去)曳(三)唵(四)贺婆贺婆(五)莎诃(六)跢侄他(七)弭哩弭哩多哩(八)莎(去)诃(九)
　　作此印时。起菩萨心。普观一切众生犹如赤子。作此念已。至心诵咒满十万遍。由是法力。一切众生皆悉具足六波罗蜜。所愿满足。恒河沙等一切世界。诸佛世尊皆悉欢喜。

　　随心具足一切功德印第四十四

　　以左手大母指屈入掌中。余四指把拳。在右腋下著。右手亦然。又向左腋下著。右押左诵身咒。作此印已诵身咒时。一切无量无边众生。皆悉具足一切功德。

　　随心神足印第四十五

　　先以左手中指无名指屈在掌中。又以大母指。押无名指中指甲上。头指小指直申展之。即诵身咒。作此印已。用摩两足日驰千里。作此印时地神每将七宝华台承行者足。凡夫肉眼不见。但生大慈悲救护之心。莫为自求名闻利养。必定感得万神扶助。

　　随心祈愿印第四十六(通师用印)

　　通法师用。并二手掌侧相搏。以二小指直竖向上。头指中指无名指并展相搏。二无名指侧相著。展二大母指来去。诵身咒。作此印时。当起四肘水坛。求一切愿悉皆满足。

　　祈一切愿印第四十七(共前印同)

　　左手大指屈而向掌。又屈头指须离大指头四五分许。中指已下三指总申相搏。以印横侧著于心上。指头向右。诵身咒。
　　此一法印欲求愿时。先作纵广四肘水坛。悬诸幡盖种种庄严。于其坛中著随心像。当其像前列著四碗。其四碗中各盛一味。谓石蜜沙糖乳蜜。如是等物须各盛供养。散种种花烧沉水香供养像已。对像至心发露忏悔。随其所愿仰祈请竟。像前作印。以袈裟覆以净巾覆其印。作法已。至心诵咒满八百遍更莫余缘。诵此咒竟。随心所愿悉得称意。随事大小。一日乃至七日。日三时晨朝日中黄昏。依前法作印。必果所愿除不至心。

　　随心解一切神鬼金刚等法印第四十八

　　两手合掌。掌背相著。当心嗔怒。至心诵前身咒二七遍已。急翻两手正合掌已。又诵七遍。诵七遍已。即以两手急开之。作此印时。能破一切作法之人所作之法。皆悉不成。此印即是观世音菩萨成道降魔印法。同心善知识等请不流传。非其人若妄流传殃及其身。又云未经入三曼茶罗大法坛者慎勿令见。

　　观世音菩萨随心母陀罗尼印第四十九

　　二手合掌。十指皆竖。掌内少令空两腕相著。正当心此印。空心合掌运心。以十方世界中所有一切香华供具。尽用回向供养观世音菩萨等。观世音菩萨心无异。自然遍满广大供养。

　　总摄印咒第五十

　　两手腕仰相叉。右手大母指押左手大母指。两手八指急怒把拳。咒曰。
　　唵(一)萨婆那庾多(二)慕陀啰(二合)耶(三)盘陀盘陀(四)莎(去)诃(五)
　　此总摄印咒。能总摄一切印咒等。若受持此咒者。尽一形不得食五辛酒肉葫荽芸薹。勿淫。清净梵行常念观世音菩萨名号。斋戒一心者。诵此咒满十万遍已。灭八万亿劫生死重罪。若满二十万遍。命终生无量寿国。面见观世音菩萨得四果位。乃至三十万遍已上。功德不可思议不可度量。后身成菩萨道渐进成佛。
　　若每且欲起时。以净水洗手漱口诵咒。咒衣三遍讫著。所行往处坐卧处。不遇祸对。恶神见即远离。恶人百步不敢兴害。
　　若欲食时。咒一切食食者。四百四病并得除差。力生十倍亦辟鬼神。若先被九十五种魔并鬼神等入身内者。或摄人心神不令念佛诵经。令人乐说空。令人贡高自大自赞毁他。论义觅胜欲得利养。欲得作人师法主。轻慢经像。贪嗔愚痴多睡多眠或喜或嗔。咒食咒水饮水。入其腹内。诸魔鬼神等并皆走出。心还清净除差。
　　若欲远行。净洗浴身著净衣服诵咒一遍护自身。二遍护同伴。三遍曼茶罗法界四方皆结。五遍二足四足皆来归敬。六遍堪入尸陀林中恶罗刹鬼中无畏。七遍一切众生见者皆欢喜。若身中毒沉重不能动者。令童女搓綖作绳。诵咒咒绳。一遍作一结至七结。以系手臂及沉重上。即得身轻丰足气力。
　　若中药欲死。咒水散洒其身头面立即得差。
　　又法咒石子四枚。置住处四方结界亦辟一切。欲去即收持行。
　　又法咒四方草。各结草为界亦辟一切。欲去解结。
　　若行处被人陵者。咒白缕索。咒一遍一结乃至二十一结。其人则惛迷不能前进。离此恶人乃至恶贼。远行。咒一遍解去一结。解二十一结讫。其人还复如本。若不能解得罪。若无白缕。衣带草等并得。
　　若有恶人。谤法恶心恶口恶性恶行。取其头发咒掷火中烧。其人被一切人恶眼视之。不解即伤命若。遭恶疮。咒净土和水涂之即差。肿亦准此。
　　又法用白汁木然火。取粳米胡麻二种。和捣取少许。咒之一遍一掷。火中烧之满一千八遍。一日三时作之。自身增加色力。
　　又法日未出时及日没后。以左手撮取粳米细糠咒之。一遍一掷火中烧之。一一称其姓名。如是七夜为之。满一千八遍。随心所念男女皆欢喜爱乐。
　　又法取白芥子一枚。咒一遍一掷火中烧之。如是满一千八遍。则喝啰阇波弭欢喜敬信。诸余妃主亦同准此。一切所求善事皆吉。唯不得生染著心。若起染著心作法不成。
　　又法取君杜噜香(熏陆香是)咒三遍掷一火中烧之。平旦午时向暮一日三时。如是满七日归得种种财宝。
　　又法咒香华三遍掷火中烧之一日三度。如是满七日即得衣裳。
　　又法白月八日持斋在清净地。咒粳米饭一撮。咒一遍一掷火中烧之。如是满一千八遍。则家内五谷常丰无乏。
　　又法咒昌蒲根一百八遍口含之。则一切言论处。及官府申理处。若斗诤处皆悉胜他。
　　又召法取安息香和酥为丸。丸别咒一遍一掷火中烧之。如是满一千八遍。则一切摩诃提婆大鬼王。并所管一切神鬼无不归伏。
　　又法用前树王木柴烧之。馺馺咒雄黄。掷著火中烧之。其火变作金色亦如药色。如是七日大得金用。
　　又云只此药成金也。仍取赤色乳牛犊子赤色者。令童女子构乳。作酪作生酥。投药上安火中冷即段取。此名秘法不可妄传。买此药时一问即取。
　　又云不得还价上下。若依常法高下诤价作法不成。
　　又法咒昌蒲根一千八遍。常系臂上行。则一切恶鬼不能侵损。
　　又法咒昌蒲根一千八遍。持与贵人便得财物。
　　又法欲得求财。取安悉香小颗。咒一遍一掷火中烧之。如是满一千八遍七日为之。
　　又法疫气流行时。城邑四远皆病者。随得一处作坛场。四畔各量一箭地。于夜中作。白日三度散食。夜亦用。白汁柴然火。咒牛乳一遍一掷火中烧之。如是满一千八遍。到疫病者边悉除皆差。若能运心周普使一国界地蒙恩。
　　又法早起随心称力办供养已。但佛像前至心诵咒满十万遍已去。不假更作余法。一切所求但至心诵咒无不称遂。一切外法所有禁咒。以此咒咒之皆破不成矣。
　　又作咒法。有种种障难事起。不及时作取紫橿木。作小木丁子。取阿叉利草子作油。此土大有。须问胡僧涂一枚丁。咒一遍掷著火中烧之。满一千八遍。经三日作之。则毗那夜迦作障难鬼皆远散去。
　　又法蛇脱皮和灰烧。亦得怨家远去。
　　又法咒人头发火中烧之。则令怨家男不能男。亦令女不能女。又令众人恶眼视之。
　　又法若妇人难产。取净油咒三遍。涂产门儿则易生。
　　又法欲得大自在天左右顺已者。取白胶香一片。咒一遍一掷火中烧。至一千八遍所索不违。
　　又法受八戒斋。一日一夜著净衣裳。涂地作坛场以箭量之使方。如前设食。取大麦生苗。满一千八茎咒一千八遍。初生二三叶者是。初生细柳枝。作人形像从头截之。乃至于足满一百八段行诵。勿断一分。更七遍咒之。即掷火中。乃至一百八段。即以左手舒著烟上熏之。掷著火内尽。以所熏手把拳。随意所选。好家欲来顺已者。随所好人。即以己眼观看彼面。已取。解放已拳。便即随顺所索不违。
　　又法道场如前清净澡洗。还取树枝白汁出者为柴。咒之然火。一日三时。以熏陆香掷火中。乃至一千八遍。即得金钱一文。一一时咒一千八遍。乃至七日随意用之。
　　又法道场如前至河岸边。作清净香花。一咒一掷水中。乃至一千八遍。作已。即称意得少多衣服。
　　又法道场作法如前。取茴香子天门冬根白昌蒲白芥子大麦等分。和一处置一净器中。日三时一一时间咒二十一遍。经七七日已后。所有上人皆得随顺自己。
　　又法欲得谷米无尽者。取稻谷一撮白汁木火中烧之。咒至一千八遍即得。
　　又法若为他作功德。随意一切皆须请一切诸佛为护。须得净口诵此咒。咒曰。
　　南无婆帝吒(一)那利帝吒(二)莎诃(三)
　　诵亦三七遍。凡欲诵咒作法者。当用白月八日十四日十五日作之。一切皆悉成就。行此咒法。食大麦乳糜。或以水和大麦麨。或纯果或单乞食或不食。如是七种。唯得食一种不得杂食。一日三时洗浴著白净衣不淫咒法。如是咒一遍护己身。二遍护他身。三遍作界场。四遍随自自想为界场怨恶不入。五遍二足四足悉被咒扑。六遍得入尸陀林。七遍众生爱已不起恶念。
　　又法取青綖。咒一遍一结如是七结。系脐下绕腰[打-丁+親]身。除痔病下痢病。系项除一切病。人得毒药咒之亦差。
　　若死咒水散洒之即起。若被他担。取水一抄咒七遍自服。咒被所担死人即起。若不起者咒十四遍即起。乃至德叉迦龙王毒所害者立差。又取昌蒲咒七遍。系著臂肘。在处即得胜。
　　若妇人乳坚肿者。咒泥七遍涂之即差。咒綖七遍系著臂上。他合毒药与已不能为害。一切见不打。若他被毒亦能去。此多罗咒一切众生皆恭敬之。于净室中安置观世音像。悬以华鬘幡盖烧沉水香。一日一夜行道。诵咒七千遍勿令心乱。若欲灭罪。于像前胡跪静念。以香华供养诵咒千遍。灭万劫生死重罪。诵咒咒一切病人即差。
　　若欲闻持不忘。取昌蒲去皮克记节。先手把。诵咒四十遍讫。置观世音像脚间。行道一匝一遍咒三十遍。即咬取一节讫。即出户不用多语。如是每日一度。如上经四十日。乃至节尽即得闻持。慎之不得见丧孝哭泣。若见即失。
　　若欲见观世音菩萨者。于净室中。用黄土作坛。坛上安一盏灯。其灯用苏然。又取银盏于中著石蜜。及净水上以红华盖之。沐浴清净牢持斋戒。于室中诵一千遍。观世音菩萨即来。必见异相光明。随何等愿皆悉与之。
　　又法咒马鞭及杖。三画地地上水流。
　　君杜噜香(熏陆香是)
　　陀罗尼摄(十一)捉将来缚(五)勒(六)力(六)莎诃
　　此咒随心用摄鬼。此一印通于师三藏玄奘法师边亲受。三藏知此印阙故授与智通师中天竺国长年跋吒那罗延。与罽宾国沙门喝啰那僧伽。同三曼茶罗会受持此法。后因敕召入京。遂有大总持寺僧智通。闻解翻译。与数十大德求及此印法。遂流传翻译。通依作坛经七七日。如法受持愿皆满足。威力既异于常。亦不敢流传于世。亦有数百诵咒师僧。于通边求及此法毕竟不行。纵得者印法不过三。通作此法。观世音菩萨亲自现身。自外不能具述。
　　谨依梵本翻出。总有四十七件。后同行者。请依法遵崇。咒文虽少功德弥多广说穷劫不尽。

　　观自在菩萨随心咒经


