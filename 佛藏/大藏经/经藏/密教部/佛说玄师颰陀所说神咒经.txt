  佛说玄师颰陀所说神咒经
　　东晋 昙无兰译




　　佛说玄师颰陀所说神咒经

　　　　东晋天竺三藏竺昙无兰译
　　闻如是。一时佛游于罗阅只国中鹦鹉树间。是时有一异比丘。于竹园去罗阅只国。适在中间为蛇所啮。复为鬼神所著。复为贼所劫。见佛尔时即往到是比丘所。时玄师颰陀随佛俱往。玄师颰陀即白佛言。我有术甚神今欲为咒。佛言止止颰陀。汝所咒莫令有伤害。颰陀白佛言。后当国国相攻伐。贼贼更相劫。相增者复为相劫。鬼神更劫。毒毒更相害。若有比丘在山中树下坐。被五纳衣若露地坐。四辈弟子当令无有害我者。皆令安隐无有病痛如是。
　　僧深味尼郁遮梨首利拔提　珊于兮披拔陀泥
　　如是咒。断口　语断诸迷断诸病痛。是诸阅叉皆作是迷　须摩菟　摩呵(一)曜沙难　摩诃(二)阅叉梵　摩曜摩诃(三)阅叉　因呵罗　其摩呵(四)阅叉呵只槃摩呵(五)。
　　是诸阅叉在鬼神中尊。我字因偷诸欲病者害人者。我皆使不知人处。障蔽汝眼令不见一切人。皆使不得其便。当尔之时便呼言。
　　来。逻持鬼神摩呵　逻持鬼神来。兜勒　摩诃兜勒　因持兜罗　来梵　摩诃兜罗　摩诃梵摩　兜罗　来阅叉兜罗　诃多　得　兜勒　首罗俱沙　兜勒　摩诃首罗沙兜勒
　　我字因偷诸怨家　相求便者我皆救之覆蔽两不相见。为绳索所缚。锁械所缚。乱意所缚。俱归命佛一切皆解脱。归命佛　时南无佛大吉。

　　佛说玄师颰陀所说神咒经


