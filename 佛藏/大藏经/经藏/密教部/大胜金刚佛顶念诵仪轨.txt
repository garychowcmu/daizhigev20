  大胜金刚佛顶念诵仪轨
　　唐 金刚智译




　　大胜金刚佛顶念诵仪轨

　　　　南天竺三藏金刚智奉　诏译
　　尔时世尊为末世一切众生故。现五种光明。从顶上放火光。照三界所有恶魔鬼神等不信佛教者。同时悉焚烧。金刚手菩萨见是相已。白世尊言。如来智火被烧所有天魔鬼神于众生生害者。悉恐怖不得安乐。欲说何法。唯愿如来演说。尔时大毗卢遮那佛告金刚手菩萨言。有明王名大胜佛顶心咒。诵一遍所求满足。十方诸佛中最胜明王。若有金刚子。诵满五万遍。一切诸佛大菩萨天龙天女众。昼夜共守护令成所愿。尔时如来说明曰。
　　唵么贺缚日罗(二合)瑟抳(二合)洒吽(引)怛路(二合)濑利(二合)恶(入)吽(引)
　　二手内缚忍愿屈如顶。是名根本大印。若有末法转时。有诸众生常结此印持念真言者。一切兵力不能相害。水火不焚漂。不便一切恶魔恶鬼。金刚胎藏圣众坐卧咸来增拥护。
　　复次说画像法。于黑月房宿取清净绢素。画大胜明王。戴五佛冠。出现十二臂。住智拳印。执五[月*古]青莲花宝珠羯磨钩索锁铃利剑轮等印。安住千叶白莲华。身色如白光。遍身成火光。四角画四明王。东南角画不动金刚。西南角马头金刚。西北角六足金刚。东北角药叉金刚。画此四忿怒王。各执器扙。现极猛利势。次画八方天王。各率眷属恭敬围绕。若有真言行者欲供养者。于净室及山林静静处。烧香散时花。念诵真言五十万遍。我及八佛顶无量天菩萨金刚天等。现身常随意奉仕。若有众生每日诵持此真言。于现在生之中。胜一切天人。当未世中。身如遍照尊。持此印真言者。能成就十亿种所愿。复若有行者。作种种降魔及一切阿尾舍法者。我作十千金刚童子。则随意持诵者常住。若悲心莫他相憎。观吽字心上。行住坐卧住本尊三摩地。成就一切愿。有情见者。悉欢喜爱念。此人如遍照尊。无量诸佛常来覆护不舍。真言行者不起贪嗔痴等烦恼。深归命三宝。以善根回向六道者。必速证无上菩提。行者诸秽处用乌瑟抠摩金刚咒印加持五处。以右手四指作拳。直竖弹指。密言曰。
　　唵俱路(二合)驮曩吽弱

　　大胜金刚佛顶念诵仪轨

　　　　　　　　　　　　　　　一校了
　　康元二年二月二十九日
　　　　　　　　　　于觉洞院书写之了
　　　　　　　　　　金刚佛子　亲尊(二十二)

