  大毗卢遮那佛说要略念诵经
　　唐 菩提金刚译




　　大毗卢遮那佛说要略念诵经

　　　　菩提金刚三藏译
　　归命满分净法身　　毗卢遮那遍照智
　　开敷妙觉光明眼　　修广犹若青莲叶
　　我今依经要略说　　自利利他悉地法
　　真言次第方便行　　发起信解胜愿门
　　先令自心离尘垢　　观佛想印及真言
　　深经律藏勤勇尊　　一心随顺恭敬礼
　　有曾灌顶令传授　　知妙真言支分者
　　见是胜人应敬事　　瞻仰犹如世尊师
　　曾经发起殊胜意　　得入大悲曼荼罗
　　对授三昧乃真言　　尔乃应当为宣说
　　摄正真言平等行　　饶益有情心不间
　　三乘梵行勿轻毁　　六和敬法心无舍
　　莫习愚人所行事　　莫生嗔恚败诸根
　　历劫所修功德门　　一念因缘悉焚尽
　　菩提妙心如意宝　　能满诸愿灭尘劳
　　三昧德藏由此生　　是故应当勤守护
　　观念众生根利纯　　慈心饶益现嗔喜
　　勿以少分贪恚痴　　一念相应行娆行
　　不念背恩有情过　　以四无量摄群生
　　若由无力或得时　　心常安住菩提所
　　如来说此具万行　　满足诸度大乘道
　　读诵思惟入正受　　不著根尘修等引
　　远离贪欲如毒火　　远离诸酒如霜雹
　　勿增我慢处高床　　自损损他皆远离
　　复当远离毁犯因　　懈堕忘念习恶仪
　　我已正依三昧道　　住戒慧处略宣说
　　复于佛说修多罗　　广令开解生决定
　　真言妙门三昧法　　随其所应思念之
　　以诸福慧遍庄严　　所有盖障令消尽
　　观察相应成就法　　亲于尊所受其明
　　安住次第奉真言　　即于此生入悉地
　　智者欲修最胜业　　先礼尊者问方便
　　蒙师许已尤胜处　　妙山峰阜岩窟间
　　华池洲渚河岸边　　树林扶疏悦意处
　　祥茅乳木无人地　　复无寒热虫兽灾
　　圣贤往昔所居游　　兰若仙岩塔寺内
　　此胜时处心安住　　三昧相应修悉地
　　设迳疲苦及饥渴　　具足念慧应堪忍
　　随顺如来菩萨教　　有伴无伴坚其意
　　真言妙法常居手　　具净念慧恒观察
　　勇进坚牢无怯弱　　不著世间诸有福
　　于真言门深信解　　成就自他安乐业
　　如是修行名胜伴　　诸天守护增威力

　　次下九种方净除障增益三昧耶门。而为颂曰。
　　虔诚忏诸罪　　归依身供养
　　发心及随喜　　观请回向法
　　如是九种门　　次第相应说
　　彼依念诵处　　日夜作时分
　　寝息及经行　　辟除为障者
　　寂根住念慧　　能除放逸愆
　　常起大悲心　　解脱众生界
　　若浴若不浴　　三业净为本
　　空闲精舍中　　如法安经像
　　思惟十方刹　　诸佛现于前
　　谛想自身心　　分明在其所
　　虔诚作恭敬　　布散妙香华
　　种种胜庄严　　一心而敬礼
　　面随东向坐　　瞻仰本所尊
　　明印修多罗　　五轮投地礼

　　礼一切佛及本尊并诸菩萨真言契印等时。同诵此明曰。
　　唵(一)娜么萨[口*栗]缚(二合)怛他(引)蘖多迦(去引)也(二)嚩讫质(二合)多(平)(三)播舵[口*曼]舵(上)难(四)迦路弭(五)
　　若诵此明而作礼拜。能令遍礼十方诸佛。
　　复次忏悔法。谓亲于佛前。右膝著地合掌思惟。先世已来及以此生。贪嗔痴等覆盖身心。积集烦恼无明增长。不善三业无量无边。于佛正法贤圣师僧父母宗亲善知识。于如是所造极重罪。违善友言沦溺生死。今对十方佛菩萨前。披心忏悔不敢复造。作是言已诵此明曰。
　　唵(一)萨婆播跛(二)窣普(二合)吒舵呵你(三)跋曰啰(二合)耶(四)莎诃
　　诵明三遍。所悔罪一时灭尽决定勿疑。
　　复次归依法。
　　尔时作是思惟。十方三世一切诸佛。及深法藏。成就胜愿诸菩萨众。我心皆悉归依。三诵此明曰。
　　唵(一)萨婆勃驮(二)慕地萨唾嚩(二合)难(三)舍罗[口*赦]蘖车(去)弭(四)跋曰罗(二合)达摩(五)纥哩(二合)(六)
　　复次分身供养。
　　当想自身口意已离诸垢运。散其身过微尘数遍十方刹犹。如云散雨施。化为种种诸供养具用献于佛。诵此明曰。
　　唵(一)萨[口*栗]嚩(二合)怛他(引)蘖多布社(二)钵罗(二合)[口*伐]喇怛(二合)那(去)夜南(三)你里耶(二合引)怛夜弭(四)萨啰嚩(二合)怛他(引)蘖多室柘(二合)地(五)底瑟吒(二合)难(六)萨罗嚩(二合)怛他(引)蘖多喏南(七)谜伽阿(引)微设睹(八)
　　复次发胜菩提心。
　　尔时当观自心犹如宝月空净凝满。复当观察蕴处界等。无始妄执之所缠绕。我今觉此无知所害。是故观察菩提净心。观菩提心诵此明曰。
　　唵(一)[口*慕]地质多(二)没嗒波(二合)舵夜弭
　　诵此明三遍。能令速见菩提之心。菩提心者离一切相。自身平等本不生灭。无有我人能执所执。过去诸佛及诸菩萨发此心故得至道场。我亦如是发菩提心。一切众生归依我者。以诸方便皆令解脱。
　　复次随喜功德。
　　如是思惟十方刹土之中。一切诸佛种种方便功德海云。及诸菩萨最胜福业。我今至心悉皆随喜。诵此明曰。
　　唵(一)萨[口*栗]嚩(二合)怛他(引)蘖多(二)呠你也(二合)喏那(三引)拏慕(引)舵娜(四)布社谜加三母捺啰萨颇啰拏(上)(五)三摩曳(六)吽(七)
　　复次劝请德云。
　　作法已心念口言。我今劝请一切如来诸大菩萨。普于十方兴大法云降大法雨。救世大悲愿随我请。我于此中愿速成就。诵此明曰。
　　唵(一)萨[口*栗]嚩(二合)怛他蘖多(二)地曳(二合)瑟[口*拏](三)布社谜咖三母捺罗(二合)(四)萨颇(二合)啰拏三磨曳(五)吽(六)
　　复次请佛住世。
　　尔时行者心念口言。我今奉请一切如来。为我凡夫住于世间。饶益我等一切众生。我及众生住凡夫地众苦所集。云何得至无垢处。安住清净法界之身。唯愿如来不舍于我。诵此明曰。
　　唵(一)萨[口*栗]嚩(二合)怛他(引)蘖多(去引)娜(二)地曳(二合)洒夜弭(三)萨[口*栗]嚩(二合)萨埵(四)系都(去引)[口*栗]他(二合)也(五)达[口*栗]摩(二合)驮忉(都高反六)悉迫(天以反二合)底[口*栗]婆(二合)伐睹(七)
　　复次回向菩提。应当一心合掌作是念言。我以所修一切众善。生起功德方便。利益诸众生福。并同回向广大菩提。愿令自他速离生死。诵此明曰。
　　唵(一)萨[口*栗]嚩(二合)怛他(引)蘖多(二)你里也(二合)拏慕(引)舵娜(三)布社谜咖三母捺啰(二合四)萨叵(二合)啰拏三摩曳吽
　　如上诸方便。能遍净身心。
　　复为摄自他　　安坐入三昧
　　加持内外地　　供养诸如来
　　密印及真言　　次第相应作

　　而为颂曰。
　　三昧净法身　　金刚轮甲胄
　　法界大护等　　及无动威怒
　　七种结护门　　受持如次第

　　初结秘密三昧耶者。如前回向已。想运身心遍礼诸佛一切贤圣。便即端心结跏趺坐。结三昧印印身五处净除三业。其印相者。以二手如常合掌。[操-品+(丙*丙)]竖二大指即是。三诵此明曰。
　　娜么萨[口*栗]嚩(二合)怛他(引)蘖帝鼻庾(二合)(一)微湿嚩(二合)目契婢也(二合)(二)唵(三)阿(上)三迷[口*底]哩(二合)三迷(四)三磨曳(五)莎嚩(二合)诃
　　五处者谓心额顶二肩。若更有余印欲结之者。亦先结此印已然后结之。此印威力能令佛地显现无障。六波罗蜜具足圆。满三三昧耶速得成就。
　　次结清净法身印者。先以二手四指。各握大指为拳。舒二头指侧相著。即以此印举安额上。即复以印翻手向内从额向下。缘于自身徐徐散之。三诵此明曰。
　　娜磨三漫多勃驮南(一)达[口*栗]磨(二合)驮睹(二合)驮嚩(二合)婆(去)嚩句哏(三怛岸反下同)
　　是名见法界明印也。以此明印旋转于身。即自思惟自性法身亘无尽界。是故速见清净法身。由此明印力故得如是见。常住法体犹如虚空以自加持。
　　复次金刚法轮印。如是当自谛观坚牢法身。即以左右手。交腋背相著。右腕押左腕。从头指已下四指。两两互相及钩。屈右大指于掌中。向下翻手。轮印缘身。令其二手拳结当心。左大指与右大指相合。是名法轮金刚智印。此明印力最胜吉祥。若人暂结同自在者转大法轮。不久成就转宝轮者。三诵此明曰。
　　娜么三漫多跛日罗(二合)赦(一)唵跛日罗(二合)答摩呴哏
　　尔时行者住于法性。谛观此身同执金刚等无异也。一切天魔及诸异类。见此人者是金刚身。决定现世转大法轮勿生疑惑。
　　次结金刚甲胄印者。如是当以明印想成甲胄。擐于自身遍起光焰。恶心魔类四散驰走。纵相近著咸自归伏。如常合掌。以二头指各附中指上节背文。以二大指并竖掌中。诵此明曰(三返)。
　　娜么三漫多嚩日啰(二合)赦(一)唵(二)嚩日啰(二合)却嚩遮(三)吽(四)
　　次想法界清净字者。当想啰字加以空点。圆如髻珠空明彻照。置自顶上白光凝辉净身心界。作是观时百劫重罪一时顿尽。无量福慧皆得圆满。置字明曰。
　　娜么三曼多勃驮南(一)曷览(二合)
　　此法界心诸佛共持。佛加故能净诸垢。善思惟者住不退地。若人游往一切秽处。即想其字放赤焰光。遍于身界秽不能入。随意来往皆无障碍。此字功用其义甚深之色即是法体。是故法体生于慧身。
　　复次诵除障大护明者。为降伏诸魔制恶鬼神。是故当念难忍明王。以作障者无堪忍故。号大护难忍。明曰。
　　娜么萨[口*栗]嚩(二合)怛他蘖帝鼻廋(二合)(一)微湿嚩(二合)目契婢也(二合)(二)萨[口*栗]嚩(二合)他(引)唅堪(三)罗乞叉(二合)摩诃袜礼(四)萨[口*栗]嚩(二合)怛他蘖多(五)呠你也(二合)底(六)啰[口*社](二合)帝(七)吽吽(八)怛罗(二合)吒怛罗吒(九)阿(上)钵啰底呵帝(十)嚩娑(二合)诃
　　若暂忆持此明威力。毗那夜迦及恶罗刹。闻此护故尽皆四散恐惧驰走。威力甚大无能胜者。
　　复次不动威怒法。谓净除处所结护方界。自在无碍严净道场。及一切护皆悉通用。其印相者。各以二手大指。捻无名小指甲为拳。各直展头中二指。以其右手二指入左手握中。相顺而[打-丁+(乖-北+比)]如刀在鞘。想于自身如不动尊。八字邪立作拔刀势。左转擗之右绕结之是名结护。诵此明曰。
　　娜么三曼多嚩日啰(二合)[嗷-方+(〦/卯)]一战拏摩诃路洒拏(二上)馺颇(二合)吒也(三)吽怛利(二合)吒(四)渒(引)满(引)
　　若诸恶鬼神来向人者。以此法逐之自然散灭。此法一切处皆悉通用。随后一一明其功用。
　　已上七门秘密结护法也。可谓圆证定慧炽增福慧。作前结护也。
　　即入三摩地。通心许请总别随观。而为颂曰。
　　啰字净心法　　想立道场法
　　普观及别观　　四门如次第

　　先观啰字净心者。如前结跏趺坐。当于心中谛观字。加其圆点而放光明。如初日晖照于河海。光色凝净澄彻无障。见自心体亦复如是离染无障。由彼客尘不能显现。我今观此法界深心字威力故。心净光垢净心垢已。
　　复次应建道场。即于面前道场中心。谛想字放凝净光临空。流光遍照净除地过。
　　复想沉下过金刚际而住。体同法界无所有性。次于彼界想有唅字。思惟彼字。流布黑光以为风轮。其想字明曰诵一遍。
　　娜么三曼多勃驮难(一)唅
　　次风轮上思惟鑁字。如弯形色如牛乳。流布净光其犹皎月。以成水轮。诵此布字明曰。
　　娜么三曼多勃驮难(一)鑁
　　次水轮上思惟阿(上)字。色如黄金为金刚轮。妙光流布以成金坛。其形方正是名摩奚达罗。诵明曰。
　　娜么三曼多勃驮难(一)阿(上)
　　复次普观庄严。谓观念本尊及诸圣会所居之土。令自心眼了了分明。住于彼前见佛所坐妙白莲华。金刚为茎华大开敷。严八叶具足须蕊。现众宝色放无量光。从大莲华周匝复生千百亿数宝莲华座。观华台上王交宝饰。师柱构成宫殿。于师子之座华台四周有众宝。宝柱间遍垂幢盖。复于座上珠网宝慢交络弥布。宝带垂璎华鬘交连。缤纷绮错严丽殊特。内外室中华云叆叇。上下香云遍满氛馥。于虚空中仙天竞奏无量音乐解脱妙声。贤瓶宝盘周匝布列。百宝树王华果开敷。支叶相次光明交映。重重行列覆以宝网。从于宝网垂妙摩尼。摩尼珠光照佛宫殿及彼世界。如百千日共处虚空。光明过彼不可为喻。有诸婇女从佛智生菩提妙华而为严饰各居华座。如从定起以方便力。出妙音声歌赞佛德。言词清雅句义深远。入是观时见如斯事当作是念。以我至愿蒙佛加持。由如来力及以法界力。今我所观如观而住。尔时行者于三昧中。当念供养一切如来及彼圣众。即便合掌作金刚印。想众妙华从印发生。普散佛会而为供养。诵此明妃以用加持。明曰。
　　娜么萨[口*栗]嚩(二合)怛他(引)蘖帝鼻庾(二合)(一)微湿嚩(二合)目契婢也(二合)(二)萨[口*栗]嚩(二合)他欠(三约带往声)捣捺蘖(二合)帝(四)萨颇(二合)罗呬摩(五)加伽那釰(六)莎诃
　　当以三遍而用加持。随彼所生善愿皆成。是名等虚空力虚空藏明妃也。是名普观佛会竟。
　　复次别观诸圣。谓如前八叶妙华中。观一阿(上)字作是思惟。诸法不生本性寂故此真实义。从字而转成卢舍那。谛观如来结跏趺坐作三昧相。如阎浮檀微妙金色。素叠被身发髻垂肩以为头冠。于圆光内无量佛刹。及诸佛会皆于中现。光明遍照尽众生界。遇斯光者随性开晓。如朝日光触于莲华皆悉开发。如来三轮遍一切处常住不灭。是故无生阿字从心而转成如来身。若于此中乐观释迦牟尼佛者。彼莲华座想一婆(上)字。具一切色起如来身。谛观佛身犹如紫金。三十二相八十种好。被赤袈裟跏趺而坐。千百亿身皆此字转。依卢舍那本体流出。次于北方华座之上。谛观索字光如素月。转成观音大悲圣者。坐白莲华身相亦同。于天冠中现无量寿自在如来。次于卢遮那南方华座。谛观嚩(上)字光如碧玉外放焰光。坐华身相亦复如是。次本华东莲华坐。谛观暗字光色鲜白。一切如来从此字转。其北隅华座之上。谛观我字流光金色。一切佛母从此而转。身相光明及以衣服一切皆白。本华东南莲华座上。谛观迦(上)字白光流布诸佛豪相。大威德尊从此字转。身相及华皆悉白色。本华西南槃石之上。谛观唅字色如黑云。圣者不动从此字转。如童子形猛焰外炽。本华西北莲华座上。谛观诃(上)字放浅碧光。降三世尊从其字转。二身色相各如本字炽焰外发。北方所有观音眷属。左右侍卫皆从此字起。所谓瞻字。多罗菩萨从此字转。字光浅白身相亦然。妙衣鲜白欢喜合掌右边而坐。次此右华谛观勃哩(二合)字。字光凝白起毗俱胝。身相亦然圆光杂。毗俱胝右谛观索字字光黄白得大势至从此字起。身如金色被白衣服次观音左谛观破吽(二合)字。字光身相悉亦白色。是故从此字转于身相。次居其右谛观唅字色如白光。马头圣者从此而转。有二怒牙现于口角。焰光威赫身相亦然。次观南方金刚眷属。左执金刚左右莲华座上谛观一吽字。字光亦赤色。一切金刚同此字起。身相亦然光焰外发。右边圣者。初金刚母。次大刀针。左边圣者名金刚锁。与自眷属瞻仰而住。
　　复次东方白莲华上。谛观摩吽(二合)字放金色光。吉祥童子从此而转。身如郁金圆光普照。左右眷属互相辅翼各依字转。复于南方莲华座上。谛观映(去)字。从此字起名除盖障。左右眷属各依字转而相辅翼。复于北方据宝莲华谛观伊(上)字。地藏菩萨从此字转。身光遍绕如杂宝色。左右眷属各从字转而相辅翼。复于西方宝莲华上谛观伊字。圣者虚空藏从字而起。身如金色被以白衣。众多眷属左右辅翼。一一皆以依字而转。
　　复次东门观嚩(上)字。无畏大护生。左右释梵众月天眷属等南门观[口*(截-隹+韭)]字起金刚无胜。焰魔眷属等左右而行列。
　　北门观跛字。能坏诸怖者身从彼生起。净居诸天众持华于左右西门观索(上)字。最胜降伏者从彼而出身。诸龙及月天左右而常护。
　　东北系舍尼　　东南火神王
　　西南系[口*栗]底　　西北风神王
　　各持本所标　　威严护隅角
　　如是广大众　　皆从字光转
　　佛神力加持　　随愿皆满足
　　如上谛观察　　总别令相应
　　止住三昧中　　欢喜而迎请

　　若欲迎请。先应所备香华灯明。及诸饮食一切供具凝将奉献。当用不动嗔怒明王。以除其过置身之右。复以明印辟除处所。然后迎请。次下迎请法者。可谓成就至愿圆满福慧。都十七门勤之。冀修行者无诸错谬而为颂曰。
　　擗除迎请法　　及示三昧耶
　　上以遏迦水　　奉尊华座法
　　复擗除护身　　转凡成圣法
　　被铠及摧魔　　周结大界法
　　普心恭敬礼　　复上遏迦法
　　别供养香华　　运心普供法
　　正向及歌赞　　愿满自他法
　　随心入念诵　　总别受持法
　　如是诸次第　　智者善应持

　　初擗除迎请者。所谓先擗除后迎请。其擗除者。用不动刀印诵此明曰。
　　娜么三曼多嚩日啰(二合)[口*赦]战拏摩诃卢洒拏(上)(一)馺普(二合)吒也(二)吽怛啰(二合)吒(三)哻满(四)
　　以此明印触诸供物。及左右回转。是名辟除结护。或用降三世明印以为结护。如后当说取彼而用。
　　复次以明印而请本尊。应随一一佛菩萨本明印法。若不能别结本印明者。应都结此请一切诸佛菩萨法。其印相者。以二手十指向内相叉作金刚缚。竖右头指由如钩形。舒屈来去名金刚钩请。诵此明曰。
　　娜么三曼多勃驮[口*難](一)咉(二去)萨[口*栗]缚(三)怛罗钵啰(二合)底喝多(四)怛他蘖当呴势(五)冒地遮哩也(二合)(六)跛哩布啰迦(七)莎诃
　　此明钩印诵明七遍。请一切佛及诸菩萨。十地菩萨及难调伏者诸恶鬼神。皆以此印而追摄之一。
　　第二三昧示尊法。谓诸尊至已。结前所说三昧耶印诵此明曰。
　　娜么三曼多勃驮[口*難](一)阿(上)三谜(二)底哩(二合)三谜三么(三)曳莎诃
　　如是正等示三昧耶。能普遍满有情之愿。能令本尊欢喜施安。奉持法者速满悉地。
　　复次上以遏迦法者。以明如法加持。净妙香水至奉上。浴于本尊及余诸佛一切菩萨。用不动印如遏迦器。诵以此明二十五遍明曰。
　　娜么三漫多勃驮[口*難](一)咖咖那(二)三磨(引)三磨娑婆诃
　　复次奉尊华座法者。谓世尊所坐大莲华台密印加持。先以奉献次第。如法安布诸座。其印相者。先以二手虚心合掌如合莲华。头中名指散令开敷。如欲开华如铃铎形。二大小指两两相合以为华台。先置佛座次及余座。一一诵明而用加持。华座明曰。
　　娜么三曼多勃驮[口*難](一)咉(去引)
　　复次擗除护身者。复当以无动明印辟除其处。前刀印是。明曰。
　　娜么三曼多嚩日啰(二合)[口*赦](一)战拏摩诃露洒拏(上)馺普(二合)吒也(二)吽怛啰(二合)迦(三)旱满
　　此以明印左辟右结。复加自身一切支分。有诸难调恶鬼神等。同见是处有金刚焰。焚烧一切作障碍者。
　　复次转凡成圣法。尔时智者当想自身全成鑁字。转嚩字成执金刚。复以其字遍布支分。布字明曰。
　　娜么三曼多勃驮[口*難](一)鑁
　　深观此字远离诸相无有言说。是即以得金刚之体不可坏身。
　　复以妙印加持是身。先以二手向内相交成金刚缚。抽二中指竖头相合成金刚针。起二头指于中指背。远而令曲成三股杵。二大小指各竖合成五股杵。心前置之诵此明曰。
　　娜么三曼多嚩日罗(二合)赦(一)唵(二)战拏么诃露洒拏(上)(三)吽
　　或以左手作金刚拳。以印印身名圣者加持法。
　　复次被金刚铠者当以明印印身支分各以二手作金刚拳举印从顶徐下至足想为被铠或作前说著甲之印诵其明曰。
　　娜么三曼多嚩日罗(二合)赦(一)嚩日罗(二合)迦伐遮(二)吽(三)
　　是名被甲法。作此法已。便以佉字想置自顶思惟此字犹若虚空深广无边际。诸法深广亦复如是。布字明曰。
　　娜么三曼多勃驮难(一)欠(带佉吽)
　　复次摧散魔军者。诸有恶心极猛利者。明印相应摧伏辟除。共印相者。右手为拳直申头指。与大指相附。举其印手置于额上。以印周回右转挥之。尔时此处起于猛焰。诵此明曰。
　　娜么三曼多勃驮难(一)摩诃嚩罗袜底(二)捺舍嚩罗(三)帝[歹*喬]捺婆(二合)味(四)摩诃昧底哩也(二合)(五)拔庾(二合)捺蘖(二合)帝莎诃
　　才结明印无量魔军。及彼眷属欲为障者。退散驰走不敢正视。
　　复次周结大界者。以降三世秘密明印结于大界。名难忍大护。印者先以二手如常合掌。屈二头指及二小指。令背相著入于掌中。竖二大指押头指侧。竖二中指合头相著。名指[操-品+(丙*丙)]间相去半寸。以印当心诵明一遍。周转三匝诵此明曰。
　　娜么三曼多勃驮难(一)三曼多(引)拏蘖帝(二)畔舵斯满(去三)摩诃三昧耶(四)你[口*栗][口*社](二合)帝(五)驮摩(二合)啰拏阿钵罗(二合)底喝帝(六)达迦达迦(七)遮罗遮罗(八)畔舵畔舵(九)捺舍苫(十)萨缚多他蘖多(引)(十一)弩吽(引)帝(十二)钵罗嚩罗(十三)达[口*栗]摩(二合)腊驮微社曳(十四)薄伽嚩底(十五)微呴哩微呴礼(十六)[口*禮]噜补哩(十七)微呴礼(十八)莎诃
　　若欲略诵应至七遍明曰。
　　娜么三曼多勃驮难(一)礼噜补哩(二)微呴礼莎诃
　　如是二明随诵一明即成结界。此明印力十方三界悉能竖护。故名三世普降护尊。
　　或用无动明印结护方界及以护身。辨一切事亦得无难。不动明曰。
　　娜么三曼多嚩日啰(二合)赧(一)唅
　　用前刀印即成结护。
　　复次观想圣会普心作礼。三诵此明曰。
　　唵娜么萨[口*栗]嚩(二合)怛他蘖多(引)(一)迦也嚩讫质(二合)多[米*番]娜难(二)迦路弭(三)
　　复次复上遏迦者。以不动印持遏迦器。奉献本尊及余圣众。持遏迦明曰。
　　娜么三曼多嚩日罗(二合)[口*赦](一)哏(如上)
　　复诵明三遍上以遏迦。遏迦明曰。
　　娜么三曼多勃驮难(一)咖咖娜三摩三摩莎诃
　　复次别供香华者。谓前拟奉献香华饮食。一一用前无动明印。加持香水遍洒其上。能令光泽。复用其印一一触之。无动明印如上已说。
　　复于其上想布囕字布字明曰。
　　娜么三曼多勃驮难(一)囕
　　复诵自持本尊之明。称名持献余尊亦然。
　　奉涂香明曰。
　　娜么三曼多勃驮难(一)唵(二)微戍舵(三)健窦捺婆嚩(四)莎诃
　　奉华明曰。
　　娜么三曼多勃驮难(一)摩诃昧底哩也(二合)拔庾(二合)捺蘖(二合)帝(四)莎诃
　　奉烧香明曰。
　　娜么三曼多勃驮难(一)唵达[口*栗]摩(二合)驮埵褥蘖帝莎诃
　　奉灯明曰。
　　娜么三曼多勃驮难(一)唵怛他蘖多(二)[口*栗]支(二合)馺颇(二合)啰拏(上)嚩婆(引)萨娜[口*伽]伽揉舵(平引)哩也(二合)莎诃
　　奉食明曰。
　　娜么三曼多勃驮难(一)唵阿啰啰迦啰啰(二)沬邻捺泥(三)摩诃(引)沬履(四)莎诃(当诵三遍)
　　复次运心普供者。以二手相叉。虚心合掌端坐思惟一切佛刹诸佛菩萨。福力所生幢幡绮盖。楼阁宝树香云华台。清净严丽天仙歌咏。珠璎连带光明遍照。满虚空中胜妙庄严。供养诸佛及诸菩萨。诵此明妃曰。
　　娜么萨[口*栗]嚩(二合)怛他蘖帝鼻庾(二合)(一)微湿嚩(二合)目契婢也(二合)(二)萨[口*栗]嚩(二合)他欠(三合)榅捺蘖(二合)帝馺颇(二合)罗呬摩(四)[口*伽][口*伽]娜剑(五)莎诃
　　念诵三遍思惟供养皆悉充满。有所愿者速令成就。复作是念我所思惟如是供养。依于如来诸菩萨众广大海会之所生。起诸佛菩萨神力加持。以我福力依如来力。等如法界所献充足。
　　复次正向者当作是念。我所修集一切功德皆悉回向。至求成就专注相应。除灭身中一切罪障。为利有情祈无上愿。莫念时处不虑吉凶不依仪式。但能正修及正回向。运心供养亦速成就。若求成就世间小福。虽复专勤依于法式修持外相。唯小成就。若修正行。先于一月调伏身心。心中念诵令心澄净。于第二月然于仪式作大悉地。
　　如前修供养　　欲求悉地者
　　当诵金刚赞　　供养佛菩萨
　　是依瑜伽经　　从佛口所生
　　令诸佛欢喜　　当得速成就

　　金刚赞曰。
　　复次愿满自他者。尔时行者于圣会前。作是念言。
　　我今归命大海众　　愿速满我悉地心
　　悲愍一切苦众生　　是故殷勤求悉地
　　一切众生溺诸趣　　愿欲分形遍入中
　　随彼应现多种身　　方便利乐令解脱
　　以我庄严功德力　　微妙法界难思力
　　一切如来常住力　　一切众生善根力
　　自他福慧普庄严　　无尽财法皆圆备

　　作是愿已叉手合掌。诵虚空藏明妃三遍而用加持明曰。
　　娜么萨[口*栗]嚩(二合)怛他蘖帝鼻庾(二合)(一)微湿嚩(二合)目契婢也(二合)(二)蘖[口*栗]嚩(二合)他欠(三)屋捺蘖(二合)帝(四)馺颇(二合)罗呬摩(五)[口*伽][口*伽]娜剑莎诃(六)
　　此明印力速能满足一切上愿。兴决定意勿起疑虑生诽谤心。一切如来所共宣说。是故应当至心谛信。
　　复次随心入念诵总别受持法者。尔时行者于三昧中。运心敬礼一切诸佛及菩萨众。端坐思惟入四禅门令心喜乐。初于现前观本尊相。次观明印。次想自身同于本尊。次观自心犹如满月是名为四。即于心月圆明之中。谛观明字令其了了。次第分明持念数记。随于时分遍数充足。乃至相现随意成就。此中四种。若观自身同于本尊而念诵者。能令少功速得悉地福慧满足。云何作观所谓于本明中。一字心明先置自心。从字而转作本尊形。此有二种谓佛菩萨。如上说谓卢舍那释迦牟尼。
　　复次举类者如文殊。欲令自身同于彼者。当以满字入菩萨之心。置字明曰。
　　娜么三曼多勃驮[口*難](一)满
　　即从此字转成文殊色如郁金。首有五髻跏趺而坐。以左手持青莲茎。于其上竖拔折罗。以其右手作施无畏名施愿手。诵此菩萨根本明曰。
　　娜么三曼多勃驮[口*難](一)嗘嗘呴么罗迦(二)微目吉底(二合)跛(上)悉迫(天以反)多三磨(二合)罗(三)三磨罗钵罗(二合)底吽(四)莎诃
　　其印相者。二手合掌交二中指以右押左。右无名指捻左中头。左无名指捻右中头。屈二头指令背著。押二大指头。其形如剑。以印印于一一支分。然后念诵。若持余佛菩萨明印法者。各各自依本明印法加持念诵。如广经说准此应知。
　　若以不能一一别依本部明印法者。即以此明用代其处。普通佛部心明曰。
　　娜么三曼多勃驮难(一)迦(上)(二)
　　此秘密心诸佛共说当置自心复观其仪一切诸法无造无作从此字转是即真实如理光明此是诸佛加持明心也。
　　复次普通一切诸菩萨法。应结宝印。二手十指以右押左。相叉为拳犹如宝形。当令指头左指岐间。互相竖持使密无缝。勿令指头出于指间。以印当心诵之。一切菩萨等除断障恼。明曰。
　　娜么三曼多勃驮难(一)萨[口*栗]缚(二合)他欠(二)微末底微枳罗拏(上)(三)达[口*栗]摩(二合)驮睹(四)你[口*栗][口*社](二合)多僧僧莎诃
　　是名思惟宝王妙印。随观一一诸菩萨形。皆用此明印。
　　复次随心入念诵者。置其佉字于自顶上放杂色光。加以空点当思如空。复于头内想置暗字加以空点。其光纯白犹如明月。百道光明照于十方。善观察者百法明门此生速证。复于眼中想置览字。其字光色犹如明灯。以此慧明内外照明照于心月。复于月中观于阿字。其字光明犹若净金。光色显密不生不灭。即于尔时了见心住本尊位。光明华轮而自围绕。晖焰清净能竭无明随烦恼垢。作是观时随持本明。布于心月右旋为行。谛了观察。若单与句随意所乐。若诵若思善调气息。令其字句随息出入初末相随。若思其义亦复如是。复次若求成就利自他愿。如理相应方作持诵。数终疲极然可止息。若思义者以其字句布于心月。深净密意思惟其义。
　　复次若修福慧成就善根。澄净意支而作念诵。不恶时处亦无数限。而说偈言。
　　若求上中下　　成就悉地者
　　皆应澄净心　　不求时处等
　　但布支分明　　一心入念诵
　　世尊说是法　　名为真实念
　　时相及记数　　应波二种人
　　得暖及烟焰　　种种诸善相
　　经于一月满　　诵满一洛叉
　　若无如是事　　复依第二月
　　随分奉香华　　依前作念诵
　　随得善相已　　具法作成就
　　如上善观察　　所乐自相应
　　若心念及声　　应愿皆满足

　　复次智者乐持毗卢遮那心地法者。先于自心置一阿(上)字。当起思惟诸法从本无生无灭(如前已说)置字明曰。
　　娜么三曼多勃驮难(一)阿
　　从此字转起如来身。是名身密门也。
　　复于眉间以身密印置白毫相。毫相印者右手为拳。急握大指举置眉间。诵此明曰。
　　娜么三曼多勃驮难(一)映唅阇(上)(二)
　　以此明印加于眉间。即同如来等无异也。
　　便以五字加持身分想置五处。谓身及脐心顶眉间。依是法住即同世尊也。
　　初于身下想置阿(上)字。其形正方如黄金色。置字明曰。
　　娜么三曼多勃驮难(一)阿(上)
　　是名摩系达罗字。从此字转成金刚轮。即如来座也。
　　次想鑁字置自脐轮。如雾含月白色光凝耀。名摩诃皤路拏大悲光也。置字明曰。
　　娜么三曼多勃驮难(一)鑁(二)
　　次想览字置于自心。其字光色犹如晖日名智慧光。从心而转破所知障。置字明曰。
　　娜么三曼多勃驮难(一)览(二初似曷声)
　　次想唅字加于发际。其光黑色如劫灾焰起。有大威勇名自在力。置字明曰。
　　娜么三曼多勃驮难(一)唅(二即所观字也)
　　次想欠(带佉声)字安于顶上加以空点。起一切色杂宝光明遍一切处。名大空智。置字明曰。
　　娜么三曼多勃驮难(一)欠(二)
　　以此五字布于胜身。具大威德智慧光明。永无众难及三恶业。一切魔军自然降伏。难调鬼神无能为障。唯见赫奕金刚之身。
　　又于身中想置阿(上带暗字声)字。于其两眼想置囕字。如前相应当观自身即如来身。以无垢眼照于心月。相应字句若诵若思无令间断。声如铃铎智如映镜。若佛菩萨所说明印。随乐受持速得成就。
　　复次若乐持诵释迦如来明印法者。先于自心置一婆(上)字。是字光明离诸观行作如是思。从此字转起牟尼身。置字明曰。
　　娜么三曼多勃驮难(一)婆(上)
　　秘密加持成佛身已。当持密印及以真言。其印相者二手当脐以右押左。犹如入定是如来钵印。诵此身明曰。
　　娜么三曼多勃驮难(一)萨[口*栗]嚩(二合)吉[口*禮](二合)舍你(二)素捺娜(三)达[口*栗]磨(二合)嚩室多(四)钵罗(二合)跛多(二合)(五)[口*伽][口*伽]娜三摩(引)三摩(引)莎嚩(二合)诃
　　如是受持世尊明印乐成就者。皆依本字相应而转起本尊形。复以字门布身支分。然后持诵(如前已说)。
　　复次若欲修行此法门者。先当求入大迦路拏(此云悲生也)曼荼罗已。复蒙受持阇梨灌顶。乃应具足修行此法。纵得持明余灌顶者所不堪也。若得备此法门者。诸佛菩萨皆悉欢喜。
　　复次若持别明。能依此经所说仪轨。于身支分安布明字。所谓五字等。增加威德离诸过罪。然可即依本尊法则诵持成就。
　　复次随其持诵本尊明印。漫荼罗相随事形色。坐起方便善此。瑜伽疾得悉地。凡有三品谓上中下。随事相应复有三种。所谓寂静除灾增益降伏。随一种中复分四相。所谓圆相白色。方相黄色。莲华相者当作赤色。三角相者即布黑色。是名四相。复次修寂静者。结跏趺坐面向北方。对于圆相一心离缘。作成就法名扇底迦。修增益者。交脚竖膝而向东方。对于方相欢喜而坐。作成就法名布瑟致迦。修相摄法者。当峻两膝如竖坐相。怒貌心喜及称彼名。对莲华相而持诵者。名皤施迦罗拏。修降伏者。空露蹲踞面向南方。对三角相起忿怒智。与法相应名阿毗遮罗迦。如是持诵作成就者。随类香华及以衣服称于本法。攘灾增福延寿降怨。次第相应勿令差失。随意成就。
　　复次所谓明初安唵字。后称所方言莎嚩诃名扇底迦也。明初称唵字后称事名。方称[合*牛]发吒句。名为降伏阿毗遮罗迦也。若明初称娜么句。后称所后言娜么句。是名增益布瑟致迦也。若明初称吽发吒句。后称名事后言吽发吒句。亦名阿毗遮罗迦。若明初称娜么句。后称名事己即言吽发吒句。是名皤施迦罗拏也。或明初云吽发吒句。于名事后云亲舵[舟*賓]舵亲舵[舟*賓]舵[舟*賓]舵。亦名阿毗遮罗迦也。
　　如上明法次第色相。皆依字转成本尊形。各随本法加持自身。若金刚萨埵若佛菩萨皆应思惟。与法相应作成就法。所谓如前佛菩萨众无量功德等。复于无尽有情界分。兴大悲愿作利乐等。诸佛菩萨随辨香华而为供养(如上已说)。
　　复次当作合掌。以金刚赞微妙言辞。称叹如来真实功德。以所修善回向发愿。作如是言。
　　如来所证功德聚　　皆悉回向大菩提
　　我今所修诸福慧　　回向菩提亦如是
　　法界众生溺生死　　轮回六道无归处
　　誓愿咸度至菩提　　自利利他令满足
　　我依如来大智住　　一切众生普愿同
　　常当修集福德集　　永离业障诸烦恼
　　我等愿登第一乐　　悉地无碍得圆成
　　内外清净妙庄严　　具足从身遍流出
　　以是因缘成就故　　众生所愿皆令满

　　作如是回向发愿已。复上遏迦及诸供养(如上说)便即合掌置于顶上。归命礼佛及菩萨众作如是言。
　　敬礼十方佛　　一切诸菩萨
　　唯愿安立我　　最无上道处
　　甚深妙大乘　　速令我开解
　　决定心无等　　断疑令永尽

　　作礼已。复当启白作如是言。
　　现前诸如来　　救世诸菩萨
　　不断大乘教　　到殊胜位者
　　唯愿众圣尊　　决定证知我
　　各当随所安　　后复垂哀道

　　复结前初三昧耶印。至于顶上散之。如前结护法则。次第忆持一一解散。先所请尊各令还宫。若不解除。即为无等誓法遮而不去。如是解送尊已。即后结前所说法界明印加持自身(法如上说之)作是思惟即我此身。与于法界本性同体住菩提心。犹如金刚萨埵。即复想置囕字安自顶上。复以甲胄明印被金刚甲。如是密严即复自性。同于金刚无能坏者。诸有见闻此人身者。即同见佛及诸菩萨。若闻言音或触其身。皆必定于阿耨菩提得不退转。一切功德悉能成就。即与佛身等无有异。如是毕已。复起增胜心修行事业。为诸有情当勤自励无得懈慢。于清净处随分香华严持供养。当观自身如佛菩萨。所起之身若住观音。或住诸佛胜妙之身。随本明印而用加持。以法施心然后读诵。大乘方广甚深经典。歌赞如来无量功德。或以心念请诸天神皆令听受。
　　复次若以观音加持身者。而此菩萨即是如来功德庄严真净法身。若以毗卢舍那加持身者。而此如来一切法王。于诸法中得自在者。是故于此二尊。随依一尊作本性相。而用加持也。
　　复次若以观音性用加持者。想以素字置于心中。置字明曰。
　　娜么三曼多勃驮难(一)素
　　当思素义无染无著。犹如莲华出于淤泥性。如是观音妙形从此字转。即是圣者更无凡状(如前已说)印相者即前华座印也。诵此明曰。
　　娜么三曼多勃驮难(一)萨[口*栗]嚩(二合)怛他蘖多(引二)嚩路吉多(三)迦噜拏(引)么也(四)啰啰吽阇(五)莎嚩诃
　　先以囕字置于顶上。即复用此明印加持自身顶上。然后随力读诵经典。或造制底或漫荼罗。绕塔经行诸善事业。修六和敬初发有情。
　　复次若至食时。为支身故应行乞食。或檀越请或僧中食。所得之食。当离一切鱼肉熏菜。供养本尊诸佛之余。乃至种种残宿不净果木。诸浆可醉人者皆不应受。若得如法清净余食。先以搏食用献本尊。然后随食。食分有余施诸饥乏贫穷乞食者。当作是念我为持身安稳行道。是故受食。不以滋味悦泽增减于心亦如膏车运载诸物不伤败故。作是念已。然后即于所受食中。想置囕字遍净诸食。复想自身全成鑁字。从此字转为羯磨金刚坚固萨埵。想字明曰。
　　娜么三曼多勃驮难(一)唵(二)鑁(三)莎诃
　　此明力故。能令速转得金刚身也。
　　复诵施十力明八遍方乃食之。明曰。
　　娜么萨[口*栗]缚(二合)勃驮冒地萨埵难(一)唵(二)么览舵你(宁一反三)帝[唬-儿+(焉-正)]摩(引)里你(四)莎诃
　　住是本尊瑜伽食讫。所有余食以不动心。持诵一遍施于伴神。此神欢喜常自相随而作拥护。不动明曰。
　　娜么三曼多嚩日啰(二合)赦(一)哆(引)啰(二合)吒(二)阿(上短)慕伽(三)战拏摩诃卢洒拏(上)(四)馺颇(二合)吒也(五)吽怛喇(二合)婆也怛喇(二合)婆也(六)吽怛喇(二合)吒(七)旱满(八)
　　复次食竟暂息。复当如前礼拜。悔过净身读诵经典等。如常作业不应间阙。初中后夜如所应法思惟修习。若暂睡眠即如前说。事业金刚明印字等。转身著甲如金刚身。敬礼一切佛菩萨等。即运心身起香华云而为供养。作悲愍心覆护众生求大菩提。作是念已然可少时安寝。莫为眠睡而生贪著。初应正身威仪。右胁累足如师子卧若支体疲懈随意转侧当思明相作速起心。又复不应坐卧妙好高广床上。起已如初修习念诵。乃至日出法事如上。
　　复次持真言者。常应专勤不应弃舍。三世一切诸佛菩萨皆修此法。疾得如来一切智地。若有智者从凡夫地如法修行。即能此生遍历无边诸佛刹土。
　　复次若依遍数于时相中。专勤修习犹不成就。应自警悟倍加精进。勿生退没起下劣想。而言是法非我所堪。复不应作疏慢之心。尽其身力作决定意必取成就。复作是念。一切诸佛及诸菩萨是我所依。由我依故。无尽有情必希我度。我誓度脱一切众生。如是勤诚不休息故。诸佛菩萨皆知其心。即以威神加持不舍。随其所作即得成就。
　　复次是中二事不应舍离速得成就。一者不舍诸佛及诸菩萨。二者不舍饶益众生。恒依智愿心不倾动。其斯二行随意成就。
　　复次修行此法随意内外。澡浴身心常令清净。此中二法谓内澡浴及外澡浴。内澡浴者谓布明字于身心中名内澡浴也(如上所说)外澡浴者随时盥洗或河流池处。三昧耶安自顶上。以其览字置于水中。以无动明印结护其处。置字明曰。
　　娜么三曼多勃驮难(一)览
　　置于此字能令离垢。
　　复随乐住本尊身相。复当以不动明王。持三聚土用澡浴。不动明曰。
　　娜么三曼多勃驮难(一)捍
　　结前刀印用触土聚。护身结界随意应作。
　　复用三界最胜明心以为结护。心明曰。
　　娜么三曼多嚩日啰(二合)赦(一)壑
　　其密印者如前五股金刚是也。或诵身明曰。
　　娜么三曼多嚩日罗(二合)赦(一)呵微么(二合)萨[口*栗]嚩(二合)(二)怛他蘖多(三)微洒曳三婆嚩(四)带赖(二合)(五)路枳也(二合)(六)微社也吽阇(七)莎诃
　　如是浴已诣一净处若水池中。以印掬水如法濑口。谓以印手沾眼耳鼻口顶喉等散洒身衣。复以结三昧耶置顶上。想礼本尊及诸菩萨。复以二手掬水三奉献尊。以三掬水浴于本尊及三宝已。从浴处出愍念有情。欲令解脱趣诣精室。依前次第而作念诵。
　　复次若依水中作念诵时。水或至顶为上成就。水或至腰为中成就。水若至膝为下成就。如是三相随得一相。于上中下皆能成就。无量重罪一时除尽。一切智句集在其身。
　　复次若以供养一切支分及众方便。次第修行。不离诸相求成就者。是名世间小悉地也。若依无相最胜观察。深心信解求无上果。随所明照运心供养。以真实句置心支分。离妄攀缘修行念诵。得出世间最上成就。依契经说次第方便而说偈言。
　　相无相甚深　　小智不能入
　　依无相说相　　摄彼二种人


　　大毗卢遮那佛说要略念诵经一卷


