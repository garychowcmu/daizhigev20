  白救度佛母赞
　　清 阿旺扎什译



　　

　　白救度佛母赞

　　　　北京净住寺住持阿旺扎什译
　　纳摩至尊圣救度佛母。
　　唵救度输回答(阿)哷母
　　以都(答)答(阿)哷脱八难

　　一切病愆都哷救　　救度母前敬赞礼
　　白净莲华之中间　　其上敷陈月轮座
　　坐现金刚跏趺母　　施愿母前致敬礼
　　面如秋月光明相　　佛母身依皓魄轮
　　一切庄严俱满足　　持优钵花前敬礼
　　体相具圆十六岁　　一切正觉彼之子
　　胜躬持施随欲应　　敬礼救度圣母前
　　皎洁白轮光色白　　八辐条上现八字
　　而有普同旋转相　　向具轮前至敬礼
　　一切刹土皆清净　　多宝花遍布其中
　　诞生三世诸佛母　　是母尊前致敬礼
　　圣母度母救度母　　增益寿母如意轮
　　佛母尊前勇祈祷　　为消我等寿缘魔
　　病及一切苦难中　　仗尔有能祈保护
　　胜及通常诸成就　　为皆赐我尽无余
　　圣母尊前诚敬者　　彼常忆念悉如子
　　尊前我亦致祷祝　　惟祈常持慈悲钩
　　佛母胜身如月色　　窈窕柔善体端严
　　妙相俱著宝庄饰　　而以佳绢为裙裳
　　莲华月轮宝座上　　两足金刚跏趺坐
　　一面二臂具喜颜　　生三世诸佛之母
　　佛母尊前常与跪　　今在尊前以微赞
　　所为我等修道时　　从此以往至菩提
　　消除其中诸逆缘　　愿于顺缘获丰足

　　唵答(阿)哷都(答)答(阿)哷都(哷)嘛嘛阿俞(喇)逋(呐)叶(杂尼鸦阿)纳逋(斯)真沽噜叶娑诃(此咒遵御制大藏全咒校正书之)
　　(此赞系西藏格隆罗卜藏萨木丹祈请二辈达[口*束*頁]喇嘛佛说于别蚌寺内落萨岭堂中)。

　　白救度佛母赞竟


