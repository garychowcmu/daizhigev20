  大威力乌枢瑟摩明王经
　　唐 阿质达霰译




　　大威力乌枢瑟摩明王经卷上

　　　　大唐北天竺国三藏阿质达霰译
　　敬礼一切佛复次诸菩萨。尔时会中无量俱胝明仙之所围绕。摩醯首罗天王大部多主。从座而起头面著地。前礼金刚手菩萨摩诃萨足。作是言菩萨唯愿演说大威力者。不空无碍教令诸。无比力勇健者。金刚菩萨所爱乐者。诸天阿修罗梵王帝释所归仰者。夜叉罗刹毗多拏布单那所怖畏者。降怨敌者。办诸事者。曼荼罗法所秘密者。时彼众会同赞摩醯首罗言。善哉善哉作意善哉善哉大部多主。为我等类决定劝请。
　　尔时金刚手菩萨。逶迤抽掷金刚杵已。便下金刚庄严莲华之座。顾彼众会。即入怖畏金刚大忿怒遍喜三摩地。然后无量百千俱胝所为障有。皆大振慑悉见其身。为乌枢瑟摩所押伏。命将欲尽。如遇劫烧其意迷闷。俱发声言唯愿哀怜施之无畏。
　　尔时金刚手菩萨摩诃萨。从三摩地安详而起。告徒众言。大威德者大光明者大忿怒者如汝所言。如是薄伽梵大威德者大忿怒者大光明者。
　　尔时薄伽梵金刚手菩萨摩诃萨。如师子顾作此瞻视唱如是言。大部多主我今说乌枢瑟摩秘密曼荼罗法。若暂闻者一切事业皆悉成就。不有非时夭横。但诸恶事皆不及身。毗那夜迦伺不得便。一切众生之所爱敬。一切怨敌常皆远离。一切密言皆得成验。诸金刚法任运当成。一切不祥即得解脱。一切吉庆常当加护。若持此明满十千遍。即同登坛具足灌顶。如遇明师之所传授。次复当陈乌枢瑟摩曼荼罗相。先应具受三归八戒。发菩提心慈慧悲愍。其立坛地应当择处。若于山间或在庄居。或于旷野或在寒林。或在净室或河岸侧。或独树下或闲宅祠宇。如法治地建曼荼罗。三肘四肘或复八肘亦十六肘。若降伏法三肘三角。作若寂灾法四肘或八肘。若增益法及为国王十六肘作。用黑月八日。或黑月十四日。以心密言加持清水用洒其地。又以紫檀摩一圆坛。布以祥草上散赤迦啰尼啰花。以涂香众花散于坛上。加持佉驮啰橛一百八遍。钉入大坛四角及中成结地界。乃作根本遍掷印诵密言七遍。取紫檀遍涂地。以五色线拼为界道。四角四门运以黄赤绿黑。乃于坛心画佛。佛左傍画金刚手菩萨。持杵。有诸使者及金刚钩明蛇。捧杵瞻仰菩萨。次右乌枢瑟摩明王。持青难拏(唐言棒)以夜叉及阿修罗众。并诃利帝母及其爱子等为侍从。皆瞻仰明王。于东北角大自在天王执三股叉。并妃。东方天帝释执金刚杵。东南隅火天执了戾棒。南方阎罗王执那拏。西南方宁帝执剑。西方水天执赤索。西北方风天执绯幡。北方毗沙门执伽那。三面画毗舍蛇众。东门内画三股叉守护。以新瓶皆满盛净水及宝物五谷等。以彩色缠项。取一口瓶置佛前。安紫檀杵于口上。余瓶皆以赤花或果木枝塞口。四角四门各置一瓶。佛前置两段衣服充供养。金刚圣众乃至天等亦用衣服。每尊皆置饮食香花。坛外道梵行界道(坛外正方遗灰)其瓶先加持一千八遍乃置之。请诸尊依法。引弟子诵金刚三昧耶密言。才令弟子耳闻。散花所至彼尊有缘如法灌顶。若登此坛即同入一切曼荼罗讫。一切天魔毗那夜迦皆悉顺伏。命终生阿拏迦嚩典宫(毗沙门天王宫)。
　　复次重说无上秘密曼茶罗。以黑月八日或十四日。可称赞地而建立之。四肘四门布以五色。或砖灰末于中画佛。次右观自在菩萨。次右马头明王大忿怒形。佛左金刚手菩萨。次左大威力乌枢瑟么明王大忿怒形。佛前摩么鸡金刚部母。四角置一瓶佛前一瓶。以不截彩覆之名胜瓶。外坛东北隅。大自在天王执三股叉并妃。于余隅画半杵或杵印。以香花饮食供养。如法引弟子灌顶。所用物以心密言加持。
　　复次契相。根本遍掷印。先正立极力引左足顿地。向左亚身。右手握大指成拳。申臂令竖。左手为拳约著心。舒头指如针。眉间颦蹙目当专注。此遍掷印乃能怖畏诸障难者。阿修罗门所有关键亦能摧破。
　　大忿怒印。并双手。中名小指等互以面相著。其大指捻其三指甲。便相握成拳。舒头指合如针。此契能作一切事业。缚扑请召辟除卒忤。又令远离能杀枯瘁护身。
　　普焰印。手背相著指头垂下。名下合掌。乃深交诸指。二小指如针大开掌。二大指互捻头指甲侧。此契能成一切事业。
　　杵印双手内相叉为拳。舒左中及头指。右中头指亦然。二中指相合。微屈头指各近中指傍。大指相并押无名侧。
　　打车捧印右手握大指成拳。
　　剪刀印结次前印。舒头中指如剪刀股。徐动之。
　　大墙院印结前棒印。极开二头指。
　　顶印结次前大墙院。屈右头入掌如余指。
　　头印如大墙院屈左头指入之。
　　甲印准墙院。屈二头指相拄如环。此印有大威力能作一切事业。
　　复次画像法。用[疊*毛]径方两肘。依口酬价。乃以牛粪摩坛。竖绁于内。以赤花饮食供养。因食食良工图如来像。坐师子座手作说法相(以左手大指头指头相捻。并舒中名小三指右手亦然。及以左手仰掌。横约著心。以右手腕著左手名小指等头。以掌向外散其三指也)。
　　如来左画金刚手菩萨。右手执杵左作问法相(并其五指微屈之如仰鏊形。引手向前掌向如来也)。
　　次左画大威力乌刍瑟么明王。大忿怒形。目赤色通身靘黑色。举体焰起而有四臂。右上手执剑。次下罥索。左上打车棒。下三股叉。器仗上并焰起。如来右金刚部母么么鸡。多发美貌通身靘色。胡跪合掌恭敬白佛。部母右行者。胡跪两手执香炉供养。其绁勿经打污。无毛发者。勿用臭色及有命之色。其画匠每日受三归八戒。长斋具大善心新衣清洁(行者亦尔勿离其傍。速成为上。后有画像亦准此也)。
　　复次于此像前。面东诵根本密言。乞食禁语兀如枯木。当印制底。如是相续满六十万。遂即登山建立前秘密曼茶罗。持剑作大坛。用阿伽嚧(沉香也)充柴。郁金华和白檀香烧之昼夜。成持明仙之首得一切悉地。有大威力寿齐日月。命终生阿拏迦啰典宫。
　　若置诃哩多攞(雌黄)或安善那(眼药)或么曩始攞(雄黄)或捧。准前作火坛。功力同剑。若乞食于一月内无间念诵。取白月十五日毕。其日。布像敷阿说他叶(广府有之)于像前加持三金(金银赤铜)娜拏七遍。置上加持持之。焰起劫寿有大威力。一切阿修罗一切夜叉罗刹鬼神诸天皆大顺伏。若三金娜拏一月内加持之日满。准前加持焰起持之。劫寿身等大威力明王。
　　若人以三金杵。代娜拏焰起。身同金刚手菩萨。若以三金轮代杵焰起。身如日辉成明仙中轮王。
　　若又绝食三日。黑月八日布羊踯躅叶。葛塔叶是。于像前补沙铁钩长八指。于叶上右手而加持。焰起执之洞视土地。位同帝释游戏三十三天。天龙鬼神钦伏。
　　若绝食一日。黑月八日或十四日。布阿说他树七叶。于像前置雄黄于上加持。焰起涂之持明仙。烟隐。暖热善行。
　　若于山顶诵十万遍。天大威力乌刍瑟么明王现。甚可怖畏执心勿惧。云须何作白言。薄伽梵成就一切事。但乞一愿持明仙。或降阿修罗或召诸天皆悉随意。
　　若于吉祥门首布像。诵三十万遍讫。阿修罗女自出迎之。可将五百人同入。彼辈作障身便干枯。
　　复次画像法。取两肘绁彩画大威力乌刍瑟么明王。身赤色怒形狗牙露出。密目(如狸眼即是)发黄色上冲。左持杵右娜拏。行者食不食净与否。像前诵三十万遍所作皆办。
　　若于吉祥门首。面北布像。行者面南。苦练薪作火坛。进毒药末芥子己血。满一千八修罗女子身如火烧。献长生及点化药。不受药者。诸女携手同入其宫。先有明者我当王彼。不畏娜罗延业。轮寿多劫。尊贵快乐身有光明。种种神变命终生天。
　　若于吉祥门首布像。作火坛烧绁华子。一千八满三日。乃结根本遍掷印。彼门即开无障而入。
　　若有龙水岸布像。作火坛烧盐满一千八。龙出受命随意驱使。
　　若先绝食三日。置像审铭柴(唐言苟杞)作火坛。芥子油和芥子烧满一千八。能召一切人天。
　　若以盐成悉底哩置像。作火坛片片割进火中。日三时令尽满七日。称名百由旬内至。
　　若以诸天空祠庙中布像。阿说他薪作火坛。苦练叶和芥子油。进其中一千八遍日三时。经七日即有天神来现。云作何事随意驱使。若先绝食三日。以黑月八日或十四日。于大自在天王前石陵伽南。以右手掩上加持。须臾有大声者。三天王现受驱使。不现彼身干枯。若准前先三日绝食。黑月八日或十四日。布像作火坛。进羊踯躅花一千八遍。又执其花加持一遍。掷打夜叉女膝。即相敬。
　　若要长生药眼药金银宝玉等。悉皆从命。若以佉驮罗木作三股叉。绝食三日以日月蚀时。寒林中布像。以香花饮食广以供养。右手持叉加持之。叉焰起止。后于夜分竖叉于地。七宝堂宇现是人前。天女缤纷充满其处。云欲何所作。歌舞音乐种种驱使。将晓去叉如故。若取一尸无[病-丙+盤]痕者。洗浴之置大河侧。首东仰卧。日正午四面各令一丈夫执刀而立。行者尸心上坐。取雄黄内尸口中加持之。药若变热。一切贵敬。烟隐。光升空。
　　若绝食三日。黑月八日或十四日。布像广陈供养。以阿枢迦木合。盛素噜(二合)但(引)战曩药(此是药名带赤黑色。重比金出天竺。末涂目中仰视日能夺其光。见日中有者为真耳)置像前加持之。热贵敬。烟生遁形。焰起持明仙。身光如日圆满可爱寿七千岁。
　　若绝食三日。黑月十四日。寒林中取无[病-丙+盤]痕尸。以香汤洗浴之。以头向东卧著。香花供养。行者裸形被发。尸心上坐。取白净髑髅。满盛白色芥子。置尸口上加持之。芥子尽隐。执髑髅腾隐自在。为一切腾空隐者之首。
　　复次不择净秽食与不食。先诵三十万遍。又以应肘量绁(一肘或二肘或三肘或四五等肘后言应肘量准此)画大威力乌刍瑟么明王。作大怒形。左持杵。右娜拏。左视。龙为璎珞(龙作蛇形)明王左画大寒林及行者。于明王右画山座。以赤花饮食供养。黑月八日于制帝布像。广设供养。作大坛。以乌昙波罗充薪。进赤色未开花。满一千八其日三时。即成验。能作一切事法人天贵敬。
　　若眼药法。取尾避多迦木(毗梨勒木)合子。盛素噜(二合)但(引)战曩。月蚀置像前加持之。得热烟焰生三种验功力同前。若取犬舌以三金鍱裹。月蚀时加持。烟生口含藏形。
　　若口含嚩极(菖蒲根也)持密言。取三种成验。热得一切总持不忘。烟生藏形。焰起作持明仙。若于山顶诵九十万遍。为持明王。
　　若乞食禁语诵四十万遍。绝食一日。黑月十四日于制帝前布像。广设此供养。并作火坛进安悉香丸一千八。其日三时作小持明王。若食乞食安悉香伴紫矿汁进火中满十万遍。见用。
　　若取么户保怛哩迦(唐云天门冬根)进火中一千八遍。迦那至。
　　若水中立至脐诵十万遍。一切伏藏尽现。能开枷锁止业轮。起死人胜冤敌。
　　若月蚀牛粪作坛布像。以赤铜碗盛赤[牛*因]牛苏置中加持。执食之总持不忘。烟生长生。焰起藏形。
　　若以乌昙跛啰薪作火坛。芥子黄芥子么沙(天竺云毒药)以血和之。进火中一千八伏藏自现。结根本遍掷印。又执佉罗木杵向前降之。宝物涌出。
　　若绝食于恒河侧诵三十万。阿修罗门开。若称吽字降山山碎。禁诸江海能令枯竭。
　　若绝食于寒林中诵四十万遍。梵罗刹及诸鬼神作美貌而现受命。若驱使迟违称吽字打地一下。彼当殒绝。称莎嚩贺再生。大自在天王庙中。绝食诵十万遍。大自在天王现以香华供养问讯。从天王乞其一切道术如意成验。若于大自在天王妃前。绝食诵十万遍妃现。随心乞愿。不现彼死或干枯。
　　若依前法诵密言。欲令梵天夜摩兜率及天帝释等一切天王现。并得如意。
　　若取一尸称吽字。以足加尸首。令声足齐下。尸当起大叫。持剑断其首成黄金。不者尸叫。告之有舍睹噜某甲持始罗来如意。
　　若以补沙铁作剑。月蚀时加持。焰起持之身同大自在天王。
　　若补沙铁作斧。月蚀时加持。焰起持之为毗舍者王。
　　若补沙铁作刀子。月蚀加持。焰起持之为明仙王。功用最胜寿命尤多。
　　若以蚁坟土塑成形。行者以足加心上。作坛。白芥子毒药及血置于左手中。以右手捻烧。经七日日一千八。王贵敬族亦尔。
　　若食乞食诵四十万遍。一制帝前布像供养。以密栗嚩薪作火坛。并取其果进一万颗。为持明王。天龙顺伏。
　　若加持华或果七遍赠人贵敬。
　　若一日不食。黑月八日布像。阿说他薪作火坛。进黑油麻一千八。王臣贵敬。
　　若三日绝食。进酥蜜酪白芥子于火中。一日三时二千八满七日。为持明王。
　　若烧酥满一千八。经三日王贵敬。
　　若取舍多华(唐云回香花)酪蜜酥相和。进火中一千八。满七日即得金钱一百　若烧粳米乳粥一千八。日三满月。五谷盈溢用之不竭。
　　若紫檀末加酥。内华于中。进火一百八遍。日三满七日迦那至。
　　若从黑月一日起布像。遏迦薪作火坛。乌麻油和酥。迦摩树华。一内一烧一千八。满七日得金钱八文。
　　若乳和蜜相和以青莲叶。一内一烧满三十万。伏藏尽现。
　　若召人。大寒林中布像。香华供养。紫檀末成彼形。佉驮啰木作火坛。男从右女从左足起。一割一烧令尽。百由旬外一月而至。若大寒林中布像。紫檀摩坛。水和王踪下土一把。塑成形。从右足割进火中令尽。敬重。
　　若寒林中布像。香华饮食供养。进虞么娑于火中。满一千八贵敬。
　　若进阿底目迦多华于火中十万遍贵敬。
　　若大寒林中。尾避多迦木作火坛。进么诃么娑昼夜。一切毗舍遮众梵罗刹等敬重。若舍睹噜。今梵罗刹为病。
　　若悉驮薪作火坛。初生犊子粪和紫檀末。作丸进之日三时。时一千八。满二十七日得牛千头。若截白檀香内杉木脂。进火中日三时。时一千八。满二十一日得大庄五所。
　　若截杉木进摩咄啰火中一千八。满七日得金钱一千文。
　　若食麨及水。布像供养坐吉祥草。十五日念诵勿间。绝食三日。黑月十四日布像供养以白芥子油然灯。乃截黑阿迦嚧(唐云沉香)进钵啰奢薪火中一千八。像形动或目动或作吽声。若形动为持明轮王。若名香和牛酥。进火中一千八。得群羊。牛不走失疫病　若酥蜜相和。又内炒稻谷华于中。进遏迦火中满十万。五谷盈溢。
　　若取红莲叶进河中流入海者。满六个月。次绝食三日。白月八日布像供养。乌麻油和名香。截紫檀木杪进火中昼夜。大吉祥天现。以白檀阏伽供养。天云须何愿。白言持明轮王。天从行者口入无碍。即得如意无有天龙鬼神为怨敌者。
　　若酥蜜酪相和。一内名华。进遏迦火中一千八。妻妾贞洁。
　　若黑月八日酥蜜相和。内炒稻华于中。进火中一千八。日三时满七日得千户大庄。
　　若供养像。黄芥子和郁金。进嚩吒薪火中。一日三时时一千八。满七日国王贵敬。
　　若供养像。阿底目迦多薪作火坛。进其华于中满十万。大臣贵敬。
　　若供养像。进夜合华于火中一千八。妃贵敬。
　　若取众名香蜜和。作迦那形。充七日割进火中。日一千八贵敬。
　　若海盐和芥子油。烧日三时时一千八。经一月族姓人贵敬。
　　若寒林中坐髑髅上。寒林薪作火坛。进血于中昼夜。茶吉现。以血充阏伽供养之。云有何事。随意乞大愿天神贵仰。
　　若大寒林中。黑月十四日取裸形尸。肉进火中。从日入至夜半。梵罗刹作忿怒形而为奉教。后日得衣两事金钱一百文。若取寒林华鬘。进火中一千八首陀贵敬。
　　若以蜡作毗舍遮形。割进火中。毗舍遮众现为奉教。后日得衣服。
　　若截阿枢迦(无忧也)抄愔愚多油。进火中经一月为持明王。
　　若进薰陆香于阿枢迦火中。日三时时一千八。经一月得大庄。
　　若以饮食华供养像。以其华一诵一散像前。满一百万遍。为持明王。
　　若取摩勒迦华饮食供养。散其华十万见用。
　　若常持念此密言者无众诸衰难。
　　若酥乌麻油。一日三时时一千八。进火中满七日得大庄。
　　若加持佉驮罗木橛一百八钉。入怨人家内彼善心相向。
　　若龙华须进佉火中。日一千八经一月迦那至。
　　若酥蜜相和。一内回香华。进阿波末哩迦(唐言牛膝)火中。满十万家内七宝自涌。
　　若酥蜜酪和阿波末迦子。进屈嚩迦薪火中。满十万王贵敬。
　　若黑月一日。阿枢迦树下。庾体迦木敷华。一内酥蜜酪中进火中。满十万得金钱一千文。
　　若制底前布像供养。进俱罗吒迦华于佉驮罗火中。满七日大威力乌刍瑟么现满愿。
　　若进阿杜华于佉驮啰炭火中一千八。七日伏藏现。
　　若进阿伽悉地华于苦练火中一千八。经七日得金钱一文。
　　若以内摩勒地华酥蜜酪中。进瞻卜迦火中。经一年共诵一十万。得金钱十万文。
　　若以泥塑嚩啰呬。紫檀供养持密言尽夜。彼当长喘与行者黄金千斤。
　　若流入海河立。其水至骻用阿迦罗充烧香。以名华一熏进水中满十万。为大持明王人天归命。若截阿说他树枝。一内酥蜜酪中。烧之十万遍为小持明王。
　　若油麻酥蜜酪相和。进火中满十万见用。若截松木进火中十万遍见用。若酥蜜相和。截蜜栗嚩树根。一内一进火中满十万大富。
　　若黑月八日供养像华。和郁金华。进火中一日三时。时一千八满七日大富。
　　若有龙水边。白月日布像。供养龙脑香龙华须。和进火中满十万。其龙贵敬得宝珠十万颗。
　　若黑月八日大自在天王庙中。一内阿底目迦多华于酥蜜酪中。进火中日三时时一千八。满七日得大庄五所。若进讷嚩草(骨路也)若进火中。满十万长寿。
　　若进屈野迦欲敷华于审铭火中满十万王女敬重。
　　若粳米和乌油麻柤。进脂俱吒火中一千八饶奴婢。

　　大威力乌枢瑟摩明王经卷上



　　大威力乌枢瑟摩明王经卷中

　　　　北天竺三藏阿质达霰译
　　若粳米和牛苏。进火中十万遍生有相之子。若杉木脂和酥。进火中十万遍增七宝财。若以饮食香华供养像。像前地上画人或王。行者形心上坐诵十万遍彼并族贵敬。
　　若白芥子郁金华和。进迦赦若火中。日三时时一千八满七日王族贵敬。
　　若么沙末芥子油和。塑为啰形。从初夜割进钵啰奢薪火中令尽。彼贵敬。
　　若乌油麻粳米和煮。又以乌麻油和。进火中日三时时一千八满七日首陀贵敬。
　　若乌麻柤进火中一千八迦那贵敬。
　　若粳米粉成舍睹噜。取脂俱吒枝为橛。加持一千八遍钉口不能语。
　　若寒林炭尽梵罗刹。诵一万令舍睹噜么罗宁。若解彼咒法者。以香华饮食供养像。像面向人对之。芥子毒药血和。进味达迦多薪火中一千八。彼当失验。
　　复次羯磨坛。先对像面东念诵毕。便作此坛。于大河海侧或大寒林中或高山上。如法摩地讫。准前画院。开一门正方八肘。当中画大威力乌刍瑟么明王。于右画若棱多者哩咛明王。怒形斜目。右于左画阿吒吒僧伽明王。入门门右角。内画大自在天王并妃。又于门左角内。画那罗延天王。四臂皆执器杖。又于北方画伽那。一角内金刚杵。西方赤索。一角阿跛逻攞龙王印(画一小阶。阶上画一蛇头。蒙出项以来)南方一口黑色剑。坛内诸尊并坐。以心密言加持灰。于坛外正方作梵界道。以饮食香华供养。凡入坛物皆以心密言加持之。取雄黄以石研成粉。牛乳和为丸。五布阿说他叶于坛中。以药丸置上。行者以忿怒形加持之。焰起取一丸施与诸天。以一丸施与先成持明者。以一丸施给侍者。余丸研涂额上喉及心。成天明仙身生璎珞。其发右旋婉转绀色。异常貌同诸天寿一千岁。若烟生王诸隐形仙。若热能令一切众生喜见柔伏。供给财宝寿年百岁。若三相不现涂额众人贵敬。
　　若以雌黄或牛黄。代雄黄亦得验。
　　若黄丹和己身血。置净髑髅中安前坛上加持。焰起取少涂额。王一切天仙余相准前。
　　若沐浴衣。逻结差啰细曩绁熏香。坛中坐持明。身上焰或起烟生热等功力准前。
　　若取红莲须龙华须末之。酥蜜和之。金碗盛置坛中加持焰起药成甘露。服之成自在天。身寿远劫不复饥渴。烟生藏形。热总持不忘。寿千岁无病一切众生贵敬。
　　若月蚀时立坛。赤铜碗盛羖羊乳加持之。焰起服之王一切天仙寿如日月。焰不起寿一百岁得大胜。
　　若补沙铁作三股叉。或佉驮啰木长十二指作。行者澡浴遍体涂灰禁语。加持叉三十万。候月蚀以置坛中加持。焰起持叉身成大自在天王。面有三目威力亦等。烟生之王诸隐形仙热有大威力。
　　若补沙铁作杵长十六指。以紫檀遍涂之。黑月八日或十四日。月蚀时。立前坛。于道路取少净草布中。置杵于草上。取黄牛酥一加持一浇杵上。满一千八诸鬼神及毗那夜迦。并阿吒吒诃僧见。勿畏。结那拏印持明彼皆退散。然执之加持。焰起持之得帝释位。具足千目王三十三天。阿修罗众皆来顶礼。纳其女子力伏魔王。烟生王隐形仙。热寿百年天龙顺伏。若作三金轮。大寒林中立前坛。准前置轮。浇酥一千八。坛中右手执轮加持。焰起成诸仙轮王。威力倍胜首罗及帝释。神仙归仰命终生阿拏迦嚩典宫。若佉驮啰木作剑。以三金鍱裹三处。山顶布前坛。以右手持之加持之。加持令剑作青色。便住立其地。先布少净灰。以剑头当灰中拄之。一切隐身诸仙并现作礼旋绕而去。取其灰少少分布与人。彼得灰者皆成天仙。
　　若佉驮罗木作伽那。以赤色华鬘挂于伽那上。准前置执加持。焰起成毗沙门天王大力夜叉之主。无量鬼神而为给侍。便往阿拏嚩典宫寿一大劫。若素噜(二合)但(引)战曩末。以么啰(二合)颔铭(二合花及叶掌中和末候乾和捣津又泮满一千遍)和之(又捣为末)以金碗盛之。又以金碗盖之。准前浇酥满千。乃置碗于掌中加持。焰起末涂目中。飞腾自在诸天围绕给侍寿远劫。
　　复次阿毗遮噜迦法。大寒林中立坛。以心密言加持己血。一遍洒其地。候干又洒清水。又以寒林灰涂之。寒林灰界坛院。三角三肘开北门。门外画罗刹发上竖怒形。以人骨庄严之。右手掌一髑髅盛血。作向口饮势。坛心昼娜拏印。焰起。三角各画佉吒望伽及毗舍遮众。以犬肉祀罗刹毗舍遮。前置酒。行者裸形被发以头中无名三指。涂己血于额两肩心喉。大怒心左绕坛行一匝立。称乌刍瑟么名。更洒己血于坛。以华鬘绕坛院一匝。粳米饭和血。置髑髅中安坛中。人骨和发为焚香。又一髑髅满盛血。赤华鬘缠之。又以三髑髅坛前支缠华者煎之。行者蹲踞坐。持人胫骨搅血。仍咬牙啮齿大怒形持密言。血中焰起有无量声喧空。必不损人慎勿怖。其阿吒吒诃僧及诸鬼神。身皆焰起以种种恶形来现。云须何愿随意乞之。若国家有大阵敌。或恶人毁除三宝。令系之皆大丧败。
　　若不择时日。依前作三角坛。唯除华鬘缠髑髅并支者。以建吒迦(唐言棘也)薪作火坛。髑髅末毒药末和血。进火中一千八舍睹噜摩啰宁。
　　复次寒林衣应肘量者。寒林中或路上作坛。以血洒之坛北布之。以己血画之。发上竖怒形四臂。一手掌髑髅。第二手娜拏。第三手人头。第四手杵衣虎皮裈。黑月八日大寒林中布像。以黑饮食赤花供养。行者蹲踞坐。以灰画舍睹噜。血和芥子置一髑髅中。行者于舍睹噜上蹲踞坐。以建吒迦薪棘也作火坛。进血芥子于中昼夜。非支么啰宁。三夜作一家。七夜作七族。一月夜尾晒也。
　　若墓田或殡宫布之。蹲踞坐。进盐和血于建吒迦火中。一千八摩啰宁。
　　若布像。像前以灰或炭或稻糠灰。画彼形。心上坐。进血和灰于寒林残薪火中。昼夜。家摩啰宁惹七夜。
　　若寒林中布像。取其炭末和水。作舍睹噜。佉驮罗木橛长两握涂血。于钉仡哩娜。乃坐橛上持明一千八。日三时满三日摩罗宁。
　　若行者内衣于血中披之。水立至脐。持明血干。披亦然。
　　若寒林中布像。犬肉芥子油和。进火中一千八经十五日摩啰宁。
　　复次扇底迦坛。于净室或河岸作方四肘。准前坛样图之。当中画金刚部母。右画金刚拳明妃。左画金刚锁明妃。部母前一角内。大威力乌刍瑟么明王。一角内金刚手菩萨。四角内及坛心。皆布阿枢迦叶。叶上各安一水瓶。以香花饮食供养。用钵罗奢薪作火坛进酥。称么鸡明满一千八。又进牛乳。每遍称乌刍瑟么莎嚩诃一千八。官事散病愈矣。
　　若准前七日作。国内疫差。若坛前油麻油酪蜜酥和进前火中。日一千八七日病事散。
　　若依前立坛布像。取像内牛乳中。出之又布。进牛酥于前薪火中一千八。瓶盛少香水加持七遍。将瓶就彼病人处以洒彼面。云愿汝即差。其瓶满盛清水置坛中。持一千八令浴之差矣。若乌昙跛罗木作匙。先三诵三策酥。乃进阿说他薪火中。次一诵一进称彼病者名一千八差矣。
　　若加持粳米饭和乳。与食经七日差矣。
　　若依前布坛像。截乌昙跛罗枝一内乳。进审铭薪火中一千八经七日彼差。
　　若布像。取油麻油酥蜜酪和。进审铭薪火中。一日一千八经七日摩啰宁。
　　若进乳于审铭薪火中满万摩啰宁。
　　若内像于乳或酥布之。进乳审铭火中。又加持香水洒彼面差。
　　若酥煎美饼及酪蜜酥乳等供养像。以粳米饭和酪。或酥乳蜜和。进阿说他火中。日三时时一千八满七日致富。
　　若佛殿或神庙中。依前供养像。进龙脑香于谷木火中。日三时时一百八。满七日七宝六畜增长。
　　复次以白檀香木。刻本尊长六指。行者顶戴水中立至项。尽日持密言。家内行疫鬼死。三日作。城内疫差鬼去。七日作。境内鬼去。若以阿说他木。与前坛像作座。以牛粪于路上作坛安像供养。然牛酥灯。像面向西行者面东。坐草团上捧白檀香水以奉请。密言加持七遍。迎本尊降入像中。惹底华(一名苏末那)一内乳中。进火中昼夜。当庄内疫差。七夜作。国内差。
　　复次以郁金画本尊。行者受八戒持斋。顶戴像设幡花烧香供养。引之右绕庄一匝疫差。
　　复次按俱咤木或阿说他木刻本尊。于四衢路以香花饮食供养。人发并骨末之。进按俱咤火中。日三时时一百八遍当庄疫差。
　　复次补沙宿直日(唐云鬼宿)饮食香花供养。阿说他树用取其北引根。牛五净和少清水。持茎草揩洗之。或鬼宿直日市紫檀木依前洗之。日日初摩一方坛。置木及所刻像刀斧等。于中以根本密言加持紫坛木。香水七遍洗之。行者八戒十善。坛西进酥于火中七遍。结根本及娜拏印。令匠于坛中速刻本尊。左手持杵右执娜拏。怒形右视如立势。如立根本印行者在侧持明勿绝。令白月毕。以檀香水浴之。以饮食香花供养。以彩色严之。像额间点赤或黄至来月一日开目立坛。以饮食安悉香花供养三宝。其日于坛像前起首持明十万。乃候月蚀立坛布像。像面西。饮食紫檀香花供养之。烧安悉香结娜拏印加持之。印焰起入行者顶。持明王有声见用。若或河侧供养本像。作佛手一磔量(佛手一磔今人之三磔以二尺四寸准也)制帝十万。诵密言三十万遍。乃以黑月八日或十四日供养加持。焰起为明王。
　　复次黑月八日。依仪供养按俱咤树。取其根本尊。右手舒五指以掌拓心。左手持杵。左足踏毗那夜迦。右足踏娜拏。令娜拏一头押毗那夜迦。取按俱咤花和芥子油。进按俱咤火中。昼夜令满一万遍。夜半作大声现。候至午。佉驮罗木和芥子油中。进按俱咤火中一千八。满七日毗那夜迦死。若进乳于火中一千八寂灾。
　　若以蚁坟土作毗那夜迦形。应肘量。大寒林中立坛。置形于佉驮罗木长十指。和毒药及血。进佉驮罗木火中。满万遍。夜半形作大声得其悉地。后作毗那夜迦法皆成就不被恼乱。
　　复次于应肘量绁上。画大威力明王。左上手掌髑髅。下手竖头指拟势。右上手持那拏。下手执杵。像前画一毗那夜迦胡跪合掌。左足下踏一毗那夜迦。立坛布像。以赤花饮食紫檀香供养。取一内进苦练火。当乃诸恶鬼神以种种形。见作吒诃吒诃声。慎勿惧。毗那夜迦启言。有何事唤我。勿与语。得毗那夜迦悉地。后无畏难。若被毗那夜迦作障难者。像前诵一千八。难止。若水立至项。结娜拏印诵一千八彼众退散。
　　若取五谷及新果并名香。置一瓶中。满盛清水以庵罗叶塞口。牛粪摩坛。置瓶于中加持一百八遍。若毗那夜迦为病。或遭鬼魅。或年十六已下人。诸鬼神所中者。浴差。妇人过月不生。浴之即产。薄福之人浴之罪灭致富。
　　若加持菖蒲根一千八。口含诉讼得理。
　　若进阿钵罗指多花火中。满一万辟兵。若诵密言七遍。以顶上少发作一结辟兵若童女合绁花作七结。系臂不为诸毒所中。
　　若鬼魅所中加持水洒其面。结娜拏印持明差矣。
　　若治毒加持清水洒彼面差。或加持苦练叶七遍扫彼身差。
　　若为诸龙所伤者。加持清水一百八令服之差。
　　若恶疮丁疮加持土七遍。和水涂之差。
　　若遇怨敌结娜拏印明一百八。彼发善心相向。若止恶官亦尔。
　　若为人抵犯者。结娜拏印彼不能语。
　　若恒忆念此密言者。本尊随逐众魔不近。止盗贼水火辟五兵延年。
　　若欲食先加持之七遍服之辟众毒。
　　若人患心狂或为人厌令尔者。结娜拏印彼耳边诵七遍。
　　若疗前狂病。以二瓦碗相合结娜拏印。彼耳边诵七遍扑破其碗差。
　　若疗痃癖。加持乌麻油七遍涂腹差。
　　若加持净水散于十方。一诵一结练线满七系臂自护护他。
　　若自经秽但诵之解矣。
　　若加持右大母指七遍。以其印额诵一遍次右肩次左肩次心次喉成护身。辟师子虎狼及诸怖畏。
　　若晨朝沐浴以华供养本尊。诵一百八辟兵灾横见欢喜。
　　若有官事或怖畏。依前供养持明止矣。
　　若国家大兵敌者。布像内阿波末哩迦(牛膝)子。酥蜜酪中进阿波末哩迦薪火中。满万敌退。
　　若疗药毒牛粪作坛布像。截佉驮罗木二十一枚加持七遍点芥子油进火中。
　　若中鬼魅。加持一瓶清水一百八。令浴差。
　　若被禁系。持密言枷锁解脱。
　　若疗癞。加持紫檀香一千八涂之差。
　　若菖蒲根末和蜜。加持一千八服之疗冷症。
　　若患疟。加持恒山花一千八令顶戴差。
　　若患癞痫或及恶风者。进萎花于佉驮罗木火中一千八差。
　　若令童子沐浴涂紫檀香。衣以新衣璎珞。牛粪涂坛。遍散赤花令头戴赤花鬘。加持赤花七遍令捧而掩目。焚安悉香结娜拏印加持。本尊降问事。
　　若步多鬼中者。素啰娑药和香烧。结娜拏印加持彼。被缚赦之差。
　　若芥子末塑彼形。割进火中。令形支七日摩啰宁。
　　若寒林灰于髑髅上画彼人。寒林柴火炙之。持明火七日内摩罗宁诸术不解。
　　若寒林炭和水塑彼形。或以其炭画之。以钉钉口加持二十一遍或一百八不能语。
　　若依前塑画。口上烧苦练火。心上坐。毒药血盐芥子和进火中一百八同前。
　　若准前塑画。头上坐心上烧火摩罗宁。
　　若依前塑画。钉心脚上坐。浇水于钉上满一百八。水病摩罗宁。若去钉加持乳一百八与之浴复。
　　若加持素尾烂战(此药青色似铁生)末一百八涂目见者贵敬。
　　若加持清水一百八洗面。谒王贵敬。
　　若加持清水一百八洗面。诉讼得理。
　　若蛇皮进苦练根火中。或佉驮啰木火中。日三时亦一千八满七日摩啰宁。
　　若于净室或四衢路中或寒林中。日午截鸦翅进摩诃迦罗火中一千八如鸦飞。
　　若进乳于火中一千八复。
　　若离合三日绝食。午时进蛇肋骨于迦赦惹火中。一千八满七日。
　　若已血毒药。夜半进寒林薪火中一千八。经七夜摩啰宁。
　　若诵部母密言。进酥火中一千八。又诵根本密言。进牛乳于火中一千八。
　　若先三日不食。大自在天王庙中(有名相处)布像。先广设供养。便眠梦本尊告诸。某处有伏藏可取之。
　　若黑月八日夜半。净室或寒林中。血和毒药。一内摩咄啰子。进摩咄啰火中一千八满七夜。乌嗟娜曩若进酥于火中一千八复。
　　复次像前先诵十万遍三日勿食。第四日二时入水中立至喉。结娜拏印或打车棒印。或杵印或罥索印或剑印。持明王至夜半出于岸侧。以莽度迦薪(唐云甘草)充火坛先以莽度迦木刻其印。一内木印于酥蜜中烧之。至止后以印。印山山碎印海海竭。
　　若蛇咬印之彼求哀赦之瘥。
　　若印人彼被缚。
　　若印枷锁即得解脱。
　　若印毒药服之无苦。
　　若欲作一切法以印助之速验。
　　若恶人相向。作嗔心印之。彼吐血或失心。
　　若患鬼魅及风痫。加持黄芥子七遍打面差。
　　若进虎爪火中七遍不被虎伤。
　　若加持苦练根一千八系臂无一切畏。
　　若加持摩诃迦罗根一千八。置门颊上一切鬼病不入。
　　若加持顶上少发作一结。一切处无怖畏。
　　若绝食一日。黑月八日或十四日。制底立坛安像供养。于金刚部母前烧安悉香诵一千八。便敷草根吉凶具告。
　　复次止雨。以紫檀作坛。布像香花饮食供养。持明止矣。
　　若恶雨雪雷雹。结杵或娜拏印。持明止矣。
　　若祈雨黑月十四日。大河侧以蚁坟土塑龙。叶芥子油和遍傅之。以足加龙首。结娜拏印加持之。尽日止雨足。
　　若以牛皮白月五日。寒林炭末和水傅皮。白土作龙笼前一日三时时一千八。进苦练叶于火中。经七日雨足。
　　若前法不验者。寒林中以其炭画作四肘方坛。开南门。于中画大威力明王。前画三五头龙。龙皆首北。次南画一池。池中青莲华。次池南又三五个龙。龙亦首北。四角内各画一池。池内青莲华并三两个。龙门内画一龙。七首首北。以毒药末和血。内绁花子于中。进火中满一千八。诸龙以蛇形而现宛转于地。语令急下雨。加持水七遍洒龙赦去雨足。
　　若诵金刚部母密言一千八。白月七日于制帝布根本像。以饮食香花供养。芥子和酥进火中一千八。罪障清净。
　　若以秽处土和水成彼形。行者每小遗。其上一遗。加持一百八满七日。彼贫贱。若勃哩孕迦花摩勒迦末及清水置瓶中。勃哩孕迦叶塞口。加持一千八今浴复。
　　若加持花或果一千八赠人贵敬。
　　复次应肘量绁。画夜叉女勿用胶美白净色璎珞铛钏天衣严饰。右手施愿左手执阿枢迦叶。布此像于阿枢迦树下。面北立坛。以惹底花或勃哩孕迦花并饮食供养。心密言加持香烧之。行者面南。草团或花叶上坐加持。阿枢迦花一遍。掷像上。满七日。以第七日夜半。于像前一内阿枢迦花酥蜜酪中。进阿枢火中一千八。现献紫檀阏伽如愿(母打额姊妹打喉娄打心)。
　　若一日不食。黑月八日或十四日午时。寒林中芥子末成彼咒师所尊形。遍涂毒药于刀子刃。加持一千八遍。称彼尊名。因截形为两段彼失验。
　　若准前成形。加持乳一千八俗之如故。
　　若寒林中以生酥成彼尊形。加持五钉各一百八。称彼尊名。于额及两肩喉心各钉一钉。彼失验。去钉如故。
　　若瓦碗中以寒林炭画彼形尊形。又以一瓦碗盖之。取黑羊毛线缠碗。加持一千八遍。彼咒师身如被缚失验。
　　若有诸咒师能为大神通者。寒林中寒林炭和毒药末之。进其薪火中一千八遍。称彼名失验。
　　若诵金刚部母密言。进酥于火中一百八。称彼名如故。
　　若先三日不食。寒林中或净室或四衢中。紫檀香青木香末和水。塑迦那。以寒林炭和毒药。充火炙形加持一百八。相亲彼。障患癞。依前加持水瓶令浴差。
　　若旗幡上写密言持之入阵辟兵。
　　若以桦皮写密言置髻中入阵。刀箭及身犹如散花有何患也。
　　若紫矿末和水。一内勃罗得迦子于中。进竹火中一千八诸咒师钦伏。
　　若以人骨代勃罗得迦绁准前行者身安宁。
　　若纸或树皮写密言头戴辟兵。
　　若加持土块一百八。掷于水中然涉之。水性之属不能伤人。
　　若加持绁花线一百八。次诵一结满七系臂。路行辟劫盗。
　　若以木刻金刚杵一千八。先一日不食进火中令尽。一切金刚部法成验。
　　若霹雳木刻作三股杵。有大雪雷雹降。右手持杵降山或他境雪等移往其处。
　　若以摩咄罗茎刻杵。立坛置中。人发供养之。取一树果一千八颗。以其树充薪进果令尽。炬瑟吒。
　　若以猫粪。代进摩咄罗花于麻火中。一千八去白佃风。
　　若卤土酪和置枪。用摩娜那薪火煮之。去枪进粥于枪下火中一千八。留残粥后取少分和食。与之同前。

　　大威力乌枢瑟摩明王经卷中



　　大威力乌枢瑟摩明王经卷下

　　　　大唐北天竺国三藏阿质达霰译

　　心密言事法

　　复次求心密言成验法。行者不拘净秽。食与不食持满十万当得悉地。
　　若取线一加持一结一千八遍。戴之自护护他。若加持黄芥子或灰或水。散十方辟魔。若加持顶上发作髻。所至之处皆获胜利。若加持衣角。七遍作一结诉讼得理。
　　若遭囚闭枷锁。心诵真言即得解脱。若良田土及灰。以蜜和之加持。涂一切疮生肌。
　　若梵罗刹中人至困者。结心印持明差。
　　若旃陀罗家灰满盛钵中。毒药末和水加持。洒灰上置地加持之旋转捕盗。
　　若黑月八日鱼肉及血。祀摩醯首罗右边夜叉面。执人骨橛加持一千八遍称彼名。捣红蓝花汁涂橛。用钉入地乌蹉娜曩。
　　若加持鸦胫骨一百八遍。钉彼门下如鸦飞。
　　若绝食三日。黑月八日或十四日。寒林中以其灰布彼形。佉驮罗木橛五枚。各加持一百八遍。钉额喉心及两肩摩啰宁。不者以一橛钉支节。少。
　　若离合黑月八日日方午或夜半。进寒林灰于苦练树皮火中一千八遍。若夜半蛇脱皮鼠狼肉。一内芥子油中。进摩阿迦罗火中。经七夜尾娜末沙曩。
　　若离合进俱奢得鸡果于勃罗得迦火中。一日三时时一千八遍至满七日。
　　若寒林中或净室中。进勃罗得迦果于冰拏迦火中。一千八遍辟大力鬼神。
　　若勃罗得迦子青木香和油麻油。进勃罗得迦火中一千八遍。至满七日矩瑟吒加持紫檀香一千八遍涂之复。若灰盐毒药末和。进火中一千八遍痃辟。
　　若一日不食。黑月八日寒林灰和鱼胆作人形。割进佉驮罗火中。夜半起贵敬。
　　若三日不食。黑月十四日寒林立坛以香赤华赤饮食供养。以己血于髑髅上画迦那。寒林炭火炙之仍加持一千八遍自至。
　　若夜半进稻谷末于火中。一千八遍乌柘吒曩。
　　若寒林中花鬘蛇皮和。进火中一千八遍入嚩啰。
　　若进胡椒于火中一千八遍悉多哩贵敬。
　　若微迦及摩那果。内芥子油中。黑月八日寒林中进其火中。日以三时时一千八遍。至满七日彼即贵敬。
　　若夜半被发。苦练叶并子和牛尿。进火中一千八遍三遍乌柘吒曩。
　　若黑月八日。寒林灰塑人形。本尊前割。进佉驮啰火中即至。加持果七遍赠之转贵敬矣。
　　若么沙己血和盐。进经用齿木火中一千八遍贵敬。
　　若每晨诵一千八遍常得安宁。
　　若芥子盐血和。进经用齿木火中一千八遍啰拏贵敬。
　　若午时薰胡翅和芥子油。进苦练木火中一千八遍乌柘吒曩。
　　若寒林中禁语。诵十万遍讫。三日不食白月八日或九日。以人左肋骨。用红蓝花汁画彼形。寒林火炙之加持彼自空而来。
　　若净室或寒林。已指甲蛇皮薰胡毛和作香。烧供养跛吒写。诵经七日乌柘吒曩。
　　若水中立至膝或腰。一内薰胡毛于人脂中。日时三千八遍。经一七日乌柘吒曩。
　　若芥子脂遍己身涂之。以芥子末拭取成彼形。寒林中割进其火中。经一七日矩瑟吒。
　　若钵罗奢子及么娜子和。进火中一百八遍矩瑟吒。
　　若得莽啰叶嚩啰伽得嚩称。及咄噜瑟剑(苏合香也)为末。和芥子油。进火中一千八遍令众人贵敬。
　　若于寒林中以紫檀作坛供养。行者坐髑髅上。犬肉和芥子油。进寒林火中一千八遍。毗舍遮众见隐。及长生药一切所索。
　　若寒林灰和犬脂成形。一髑髅中著犬脂置形头上。行者坐髑髅上。进尸发于火中一千八遍摩啰宁。
　　若一切大怖畏逼身。忆念此密言止之。若日诵一千八遍者。辟官事及大力鬼神虎狼师子。
　　若路行日诵一百八遍。免劫盗。若遭官事。诵一万遍枷锁解脱长吏相容。若被囚禁。但诵此密言即得解脱。若疫病以粳米饭和酥。进火中一千八遍止。
　　若加持牛黄一千八遍。涂额见者贵敬。
　　若进安悉香火中十万遍。罗刹贵敬所求皆遂。
　　若安悉香和松胶。进火中十万遍。大圣金刚手菩萨随心所愿。
　　若红莲华须青木香酥蜜和。于独树下进火中满十万遍。大威力明王现其人前随心满愿。
　　若寒林中犬骨和犬脂。进火中一千八遍摩啰宁。
　　若鸦翅薰胡翅和。进火中一千八遍尾娜末沙曩。
　　若摩怛曩子和蛇脂。进火中一千八遍乌蹉娜曩。
　　若供养本尊黄芥子和乌油麻。进火中一日三时时一千八遍。经一七日即贵敬。
　　若盐和芥子。进火中日三时时一千八遍。经一七日国王贵敬。
　　若髑髅末和寒林灰作形。割进火中入嚩啰。
　　若髑髅末薰胡毛和。进火中每日一千八遍。经一七日尾娜末沙曩。
　　若髑髅末郁金香和芥子油。进火中一千八遍入嚩啰。
　　若鸦肉和雌黄。进火中一千八遍乌蹉娜曩。
　　若内钵啰奢子于满拏迦脂。进火中一千八遍矩瑟姹。
　　若独树下。进回香花于乌昙钵啰火中十万遍。得金钱一千文。
　　若以惹底花准前烧。为持明王。
　　若烧萆麻子一千八遍啰拏贵敬。
　　若审铭花和酥蜜酪。进火中一千八遍当家疫散。
　　若勃哩孕迦花和酥蜜。进火中一千八遍当家疫散。
　　若截杉木进火中成扇底迦。
　　若进迦罗尾花于大河水中。满十万遍。候月蚀时布像。以饮食迦罗尾花供养。又进其花于水中月复止。其夜勿睡至晓后。
　　有蛇伤。纵已终者但加持之再生益寿。若令其蛇转伤人不得。
　　若月蚀时于本尊前。加持么沙令焰起。若人中毒。以么沙于病者前。掉三两遍病差延年。
　　若鬼疟时气等。依前掉么沙差。
　　若取众名花和清水置瓶中。加持一千八遍。浴之增福破魔护身。毗那夜迦为障者差。
　　若以紫檀香涂坛。加持童子本尊降问事。若白芥子以身血相和。进火中一日三时时别一千八遍。称彼名贵敬。
　　若以盐作彼形。后右脚稔。进火中一日三时时一千八遍。满一七日王者贵敬。
　　若但称彼名。一日三时时一千八遍满一七日。欲召帝释犹尚得至。
　　若盐和己身血。进火中一日三时时一千八遍遍。称彼名满一七日贵敬。若进油麻于火中。一日三时时一千八遍。遍称彼名满一七日贵敬。
　　尔时薄伽梵金刚手菩萨摩诃萨。告诸众言。我此广大坛法。三世诸佛皆所传说。我今复陈此法。能利益人天及诸有情。若登其坛皆成大验。不择时日任建立之。
　　尔时天龙八部人及非人。咸皆叹言。此坛功力量等虚空。难可筹量无以比喻。唯愿慈悲为我等说。
　　尔时薄伽梵知众乐闻。告言欲立此坛。其阿阇梨相身须清洁柔和质直。具忍辱行深信大乘及陀罗尼。戒珠无缺聪明利智。起慈悲心仍好供养。乃于山林或大海侧。或泉或河大池等侧。牛栏独树或寒林制帝及花林中。若在城隍近东南角或西北隅。如是等处取便而作。以牛五净和洒其地。或用香水又以牛尿和粪摩之。其坛四肘或八十四或二十肘。作四门。西门北门是往来道。阶高四指。四角内画金刚杵皆焰起。坛中首东画佛。当结跏趺处莲花座。两肩及光皆有焰起。左手大指头指把少袈裟。余三指微拳。其掌向外以手近胁。右手扬掌。佛右画大力乌刍瑟么明王。四臂。右手佛。下手执娜拏。左上手并舒五指。侧手近额。微低其头作礼佛势。不手赤索。目赤色。次右金刚手菩萨。次右素婆明王。于菩萨左阿蜜哩多军茶利明王。次金刚剑明妃次金刚锁明妃。于素婆明王左磨么鸡。于金刚手后画明王等心。心即半月也。所谓计里吉攞明王。娜啰尾拏明王。啰迦当伽明王。嚩日啰尾娜啰明王。嚩日啰噜娜啰明王。波啰摩缬哩乃耶明王。摩诃战拏舍者明王。佛左观自在菩萨。次右波拏啰嚩细宁。次后多啰及毗俱胝明妃菩萨。左马头王大怒形。次左大吉祥天女。次左摩诃湿吠帝绕佛住画诸大菩萨。西门里左右各画一忿怒。南边者一手执打棒。北边者一手杵一手娜拏。东门内北边青金刚一手竖拟之。南边阿吒吒诃索笑势。南门内东边惹澜多者噜。西边波娜宁估厕波。北门内东边讷驮啰沙。西边讷惹庾。此门内并是忿怒者。外坛东北角伊舍那天王以伽那众围绕。东方日月天及提头赖吒并帝释等。东南隅火天以苦行仙围绕。南方阎罗王及那罗延。西南隅宁李帝罗刹围绕。西方龙王以诸龙众围绕。西北隅风天以风天众围绕。北方毗沙门天王以药叉众围绕。于佛前置灌顶瓶。阿阇梨洗手讫。三度抄水向口。又以名香涂手。结请佛印并密言。又请诸尊。以饮食香华。供养宁李帝。通用么娑。坛西以乳木作火坛。阿阇梨先请火天。于火炉中安置讫。乃以苏蜜酪和油麻。一加持一进火中。供养二十一遍或一百八遍。心念火天。于火坛侧东南。方坐乃请佛于火炉中坐。进准前物二十一遍或一百八遍。次请佛却归本位。佛部毕。次供养莲华部众。
　　一请尊。次金刚部一一请尊。次大自在天王。次一一诸天依次而请。烧准前物而供养之。又请火天就炉供养。乃请火天归其本位。其行者当先洗沐衣新净衣。受戒忏悔发菩提心。以帛掩目。阿阇梨加持香水洒行者顶。引入西门令结金刚三昧耶印。置华于印上。阿阇梨诵金刚三昧耶密言七遍。令行者耳闻。便使散花。华所至处阿阇梨告言。著某尊。汝与彼尊有缘。阿阇梨法为请行者本尊。就火炉。令行者在阿阇梨跪坐。执其手令以右手。进酥等于火中七遍充供养。阿阇梨奉送本尊归本位。以行者拟授密言。加持灌顶瓶一百八遍。令行者结本尊印。印顶口诵密言。阿阇梨与灌顶告言。灌顶已毕各依本法而作事业。乃示之种种印契及诸法要。阿阇梨乃赞叹诸佛菩萨功德。又以饮食香华供养诸尊。发愿忏悔。次依前先请火天。烧准前物供养。次供养佛部二圣众。次莲华部次金刚部次诸天。乃奉送佛部。次莲华部次金刚部次诸天。阿阇梨举烛。引诸行者照坛内示佛菩萨及天等位。乃泥扫之。凡作坛日未出前毕住。若登此坛即如入一切灌顶坛讫。同功罪灭福生辟诸业轮。降伏人天所作皆验。
　　时薄伽梵说此大威力明尾[馬/衣]多铭坛已。一切大众咸共赞言。善哉善哉威德无过饶益我等故今说斯要。
　　复次薄伽梵金刚手说大威力密言相。大威力根本密言曰。
　　唵(一)吽吽吽(二)颇吒(半音下同)颇吒颇吒(三)邬仡啰(二合)戍攞播宁(四)[合*牛][合*牛][合*牛](五)颇吒颇吒颇吒(六)扰羝宁啰曩(二合一)娜(七)[合*牛][合*牛][合*牛](八)颇吒颇吒颇吒(九)沙嚩(二合引)诃(十)
　　心密言曰。
　　唵(一)[合*牛](二)颇吒(吒字半音与颇字合呼诸准此)颇吒颇吒(吒半音呼三)邬仡啰(二合)戍攞播宁(四)[合*牛][合*牛][合*牛](五)颇吒颇吒颇吒(吒半音呼六)唵(七)优羝宁啰曩(二合)娜(八)[合*牛][合*牛][合*牛](九)颇吒(吒半音呼下同)颇吒颇吒(十)唵唵唵(十一)摩诃么攞(十二)娑嚩(二合引)诃(引十三)
　　此密言凡五唵七[合*牛]九颇吒梵文十七字娑嚩诃不入数。
　　复陈教法能作一切事。以三金作莲华。往山顶加持三十万遍当得悉地。手持其悉地莲华。身成大威力。若作轮或杵或三股叉或加那。准前加持七十万遍。能游四天下。加持一百万遍游三十三天。二百万遍成持明轮王。夜摩兜率及与诸天皆大顺伏。能作一切事法有大威力。
　　复次画像。市绁勿经截割者。不用皮胶。于中画像佛。处师子座手说法相。其右金刚手左持杵。右问法相通身青色。佛左威力一手执拂。其次施愿。于下画行者。右执香炉左持华笼。瞻仰大威力。于此像前每日诵二十一遍。经六个月遂成先行。悉地所愿皆遂。
　　复次薄伽梵金刚手无比勇健前密言相。所谓头顶甲胄顶髻坐等。奉请密言曰。
　　归命三宝及金刚手。
　　唵(一)缚日啰(二合)俱路(二合)驮(二)摩诃战拏(三)诃曩娜诃跛者(四)尾驮望(二合)娑也(五)曀系曳(二合)呬(六若除曀系曳呬安[薜/女]车[薜/女]车成奉送密言)薄伽嚩(引七)诃曩诃曩(八)娜诃娜诃(九)跛者跛者(十)尾驮望(二合)娑也(十一)苨嚩乃殿(睹见反)娜啰(二合十二)布尔多(十三)萨嚩(引)多么(二合)耳多(十四)萨嚩(引)多么(二合)惹(十五)苏(上)噜苏(上)噜(十六)矩噜矩噜(十七)母噜母噜(十八)屈嚩屈嚩(十九)摩诃屈嚩摩诃屈嚩(二十)矩曩知矩曩知(二十一)曩知曩知(二十二)赐你赐你(二十三)吉你吉你(二十四)佉佉(二十五)佉(去)奚佉(去)奚(二十六)区(上)啰区(上)啰(二十七)睹吒睹吒(二十八)诃曩诃曩(二十九)步多跛帝(三十)阿苏(上)啰补啰(三十一)尾驮望(二合)娑曩迦啰(三十二)乌枢瑟么(二合)俱路(二合)驮(三十三)摩诃么攞(三十四)驮么驮么(三十五)迦罗迦罗(三十六)矩噜矩噜(三十七)[合*牛]颇吒(三十八)苏(上)噜苏噜(三十九)[合*牛]颇吒(四十)诃曩诃曩(四十一)[合*牛]颇吒(四十二)娜诃娜诃(四十三)[合*牛]颇吒(四十四)跛者跛者(四十五)[合*牛]颇吒(四十六)缬哩(二合四十七)[合*牛][合*牛][合*牛](四十八)颇吒(四十九)娑嚩(二合引)诃(引五十)
　　心密言曰。
　　归命毕。
　　唵(一)嚩日啰(二合)俱路(二合)驮(二)摩诃么攞(三)诃曩娜诃跛者(四)尾驮望(二合)娑也(五)乌枢瑟么(二合)俱路(二合)驮(六)吽(七)颇吒(八)
　　甲胄密言曰。
　　唵(一)萨望伽髯(二)摩诃帝髯(三)嚩日啰(二合)舍宁(四)嚩日啰(二合)播舍(五)么那钵尾蛇(六)萨嚩弩瑟碱(二合七)娑担(二合)娑担(二合八)婆也婆也(九)[合*牛](十)颇吒(十一)
　　器仗密言曰。
　　唵(一)苏(上)噜苏(上)噜(二)乌枢瑟么(二合)俱路(二合)驮(三)诃曩诃曩(四)吽(五)颇吒(六)
　　顶髻密言曰。
　　唵(一)始哩始啰(二)摩里宁(三)始你(四)始你始你(五)始你(六)[合*牛](七)颇吒(八)
　　顶密言曰。
　　唵(一)入嚩(二合)攞(二)入嚩(二合)攞(三)萨嚩努瑟碱(二合四)婆担(合)波也(五)娑担(二合)婆也(六)努啰柘罗(七)努瑟碱(二合八)宁嚩啰也(九)啰讫叉(二合)啰讫叉(二合十)满(引十一)馺嚩(二合)诃(十二)
　　坐密言曰。
　　归命毕。
　　唵(一)娜难(上)多尾惹也(二)摩诃战拏(三)[合*牛](四)颇吒(五)
　　心中心根本明曰。
　　唵(一)嚩日啰(二合)俱[口*路](二合)驮(二)摩诃摩攞(三)诃曩娜诃跛者(四)尾驮望(二合)娑也(二合五)尾驮望(二合)娑也(二合六)惹智攞滥耄娜啰(七)乌枢瑟么(二合)俱路(二合)驮(八)[合*牛](九)颇吒(十)唵(十一)地哩迦(迦字半音以上三字合呼之十二)
　　复次薄伽梵无量广大力难逾越契相。薄伽梵根本印。先以手背相著乃交指。小指及大指自相合如针。大开掌。根本印二大指双招之。奉送印改请印大指向外弹。剪刀印先并二手。屈小指。以大指押甲上如环。乃二环乃相拘握之。头中指并舒。右中指押左头指侧。如剪刀股形。徐动其股右转三遍。并诵密言成结界。若左转三匝成解界。用大心真言。
　　制止印右手作拳直竖大指。若有忿怒者。诵密言以印降之彼被制止。用大心真言。
　　棒印二手各以大指押中名小甲成环。二环极力相握。舒头指如针用大心真言。
　　头印次前棒印。舒二头指屈中节。乃以头相拄。
　　顶印如前头印。舒开二头指用大心真言。
　　甲印准前顶印。各屈头指用印五处即同被甲。
　　墙院印次前甲印舒二头指。即同以墙院绕。钩印次前墙院印各屈二头指如钩。徐招之。此印能呼召二足类用大心真言。
　　惊怖印如钩印乃舒左中指。一切鬼魅悉皆惊恐用大心真言。
　　顶髻印次前惊怖印二头指相交入掌。二中指微屈第一节头相拄。此印持诵时用之。能除难调伏者用心中心真言。
　　普焰印外交指。以小指相合如针。微屈大指各捻头指甲侧。微举余指如焰形。
　　杵印双手内相交为拳。舒左中指。右头指如针用大心真言。
　　打车棒印右手掘大指为拳。徐步右转以左足顿地。向左亚身忿怒顾视。一切卒忤退散。阿修罗关键开辟用大心真言。
　　重杵印外交指合掌。头名指各为股。散舒大小指如五股重杵形。置顶即同灌顶。亦令贵敬亦能摄召。亦可举印于顶以水灌之。能满一切欲用大心真言。
　　罥索印右手左拳。以大指与头指相捻如环。以左手握右腕。
　　钺斧印舒二手五指。覆左掌仰右掌。以右小指拘左小指。其无名中指亦然。乃转腕向合拳。左大指入右虎口中。以右大指押左大指侧。正立以右足顿地。向右亚身。辟一切卒忤开阿修罗关键。
　　复次画像法。用应肘量绁。画大威力明王。通身黑色焰起忿怒形。左目碧色。发黄色上竖。咬下唇狗牙上出。衣虎皮裈蛇为璎珞。四臂。左上手持杵。下罥索。右上手并屈竖头指拟势。下手施愿。眉间颦蹙其目可怖。置象黑月八日或十四日。以赤华饮食供养。置雄黄等药加持。取三种验功力同前。
　　若于山顶布像诵十万遍。后有业轮称吽字止矣。关锁开解。摧山竭海。
　　若于吉祥门首布像。芥子和己血。进火中一千八遍修罗女出。执行者其宫。
　　若以牛五净洗么沙。月蚀勿看月。口含持明。复止。么沙生牙。后以掷人相敬。不生牙掷人尾娜末沙曩。
　　若黑狗舌捣安悉香和丸。以三金绁裹之。勃罗得迦木(天漆此漆通)合子盛之。黑月八日或十四日。持金刚像前加持一千八遍。药有佉吒声。后口含藏形寿千岁。
　　若油麻素悉多哩形。从左足割进火中令尽贵敬。
　　若盐为彼形。从右脚割进火中贵敬。
　　若加持华或果或香赠人贵敬。
　　若加持眼药一千八遍涂目见者贵敬。
　　若进遏伽华于火中一千八遍。日三时满七日能召夜叉女。
　　复次素皤明王密言门及诸法要密言曰。
　　曩慕啰　怛曩(二合)怛啰(二合)夜也(一)曩慕室战(二合)拏嚩日啰(二合)播拏曳(二)摩诃药乞叉(二合)细曩(引)跛多(上)曳(三)唵(四)素(苏噜反下同)婆(上五)你素婆(上六)仡哩(二合)恨拏(二合七)[合*牛](八)仡哩(二合)恨拏(二合引)播也(九)[合*牛](十)阿曩也(十一)縠(十二)薄誐鑁(十三)尾你也(二合)逻惹(十四)[合*牛](十五)颇吒(十六)娑嚩(二合引)诃(十七)
　　若人于此密言求成验者。依求大威力明悉地法。用功当获成验。
　　若人为鬼神所忤。行者到彼当即自差。
　　若加持灰黄芥子或清水二十一遍可以护身。若取十一块土各加持二十一遍。掷十方余一成护身。路行作此法者盗贼不劫。
　　若加持绁线作结。满二十一带之护身。小男女为鬼魅所中作此法差。
　　若七色种子名香和水。盛瓶中加持一百八遍。浴之增福众人乐见。
　　若疗鬼魅立方坛。以香水洒之。烧安悉香坐病人加持之。又加持水七遍洒彼面。彼大叫彼扑如不语。又洒之语矣。如诳即蚁坟土塑病者形。加持七遍以杵击形首。实说。若言不舍此人。即小五金之类和作刀子。从形脚段段割令尽。空中血下鬼死病差。或进盐于火中一百八遍。称病者名鬼死病差。或苦练木截进火中一百八遍鬼死病愈。或芥子油和芥子。进火中一百八遍鬼族灭。
　　若七色种子和。进火中每日三时时二十五遍加那贵敬。
　　若加持迦罗尾茎七遍。击伏藏七下宝自涌出。
　　若人门上骨或泥作杵。以辟恶及业轮者。准前茎击之杵成微尘。
　　若一切怖畏逼身。诵一千八遍止矣。
　　若遏伽华和酥密酪。进火中每日三时时一百八遍王及大臣贵敬。
　　若进苦练叶于火中一百八遍。尾娜末沙曩。
　　若油麻稻谷华酥蜜酪和。进火中一百八遍贵敬。
　　若除油麻余依前。一切迦那见者贵敬。
　　若大敌来伐此国者。阿噜奚得迦杖。截内酥蜜酪中。进火中一千八遍兵敌退散。若一一依前。称己名夜半起论讼得理。
　　若进么蹉于火中一百八遍。尾娜末沙曩。
　　若进鼠狼薰胡毛于火中。一百八遍离合。
　　若进猴毛于稻谷[禾*會]火中。一百八遍家斗。
　　若鸦毛野猪或鹿毛。和进火中一百八遍美女失容。
　　若三日不食。步多木合子盛白芥子。寒林中掌而加持芥子。涌出土落地者。不涌出别贮之。后以涌者掷打人缚扑。以不涌者击之如故。
　　若进阿啰噜。迦华或灰于火中。一百八遍摩啰宁。若童子合绁线。一加持一结一百八结。缚彼咒师悉地。
　　若依前线作十一结。又一加持称彼名。一截满十一段彼七生不成悉地。
　　若一日不食。旋覆华饷迦华白胡椒和末之。制帝前加持二十一遍。和蜜服之得大聪明利智。
　　若先亡日不食。于制帝供养。乃净室中独坐诵一遍。先亡来现如生。
　　若三日不食。于制帝布金刚手像。诵一百八遍。夜静草上首东而睡。金刚手见种种身满愿众人贵敬。
　　若加持菖蒲根二十一遍。口含论讼得理。若迦罗尾罗末敷华。和酥蜜酪。进火中每日三时时一百八遍。经七日得好婚。
　　若安悉香和酥蜜酪。进火中一百八遍。当家饮食谷麦无竭。
　　若大河中立水至腰。进华于火中象其华色得衣一事。
　　若欲知三世未然。心念而睡。本尊梦中为说。
　　若孕过月加持水一百八遍令服产矣。
　　若蚁坟土塑杵。摩诃么娑二十一脔。脔一加持烧熏杵。乌蹉娜曩。以炒稻谷华酥蜜酪。和进火中一百八遍复。
　　若进寒林灰于火中。称毗那夜迦名一百八遍。夜迦死。
　　若截审铭枝。进火中一百八遍增福得财。
　　若截勃罗得迦枝。进火中一百八遍大富。
　　若患热。进红莲华须于火中一百八遍差。
　　若龙作病以龙华须进火中一百八遍差。
　　若有咒师被夺却悉地者。画彼尊于金刚手像前室中。以香华供养一日夜得本验。
　　若加持华一百八遍。依前供养同上。若遭霜雹雨雪。心念此密言止矣。
　　若加持素噜(二合)但(引)战曩末一百八遍涂目中隐。
　　若月蚀加持酥或剑或雄黄复止。又加持一百八遍贮之忆食即至。
　　若酥蜜酪油麻油相和。内惹底华。进火中每日三时时一百八遍。满七日人天夜叉或阿修罗女呼名即至。
　　若三金杵于山顶加持三十万遍。持之大威力。若六十万遍游四天下。一百万遍游于诸天。二百万遍为持明轮王。六百万遍进本尊宫。
　　若诵此密言。作诸家事法皆验。
　　复次以应肘量绁。画佛像。处师子座手作说法相。以观自在及金刚手为侍者。金刚手通身青色。右持杵左作问法相。对此像前每日三时时诵二十一遍。满六个月得成就。
　　复次乌刍瑟么明王教法。不拘净秽恒示忿怒相。诵满三十万遍得验。
　　若进炒稻谷华于火中。一千八遍王及大臣贵敬。
　　若进芥子于罗惹火中(唐云皂荚)一千八遍彼人贵敬。
　　若将帅足下土。左手持进火中一千八遍。大将大师并军人贵敬。
　　若盐塑彼形。左手持刀割进火中一千八遍人天贵敬。
　　若粳米末捻彼形。割一百八段进火中一切迦那贵敬。
　　若胡椒荜茇末进。寒林火或旃陀罗家火中一千八遍啰拏贵敬。
　　若进妇人萎华鬘火中。一千八遍一切迦那贵敬。
　　若加持牛黄或雄黄一千八遍。涂身恶人贵敬入阵辟兵。
　　若制帝前置素噜但战曩。或牛黄于阿说他叶上。加持一千八遍涂目中。见者贵敬所至胜利。
　　若大麦龙华须。和进火中一千八遍丈夫贵敬。
　　复次不拘净秽诵三十万。乌油麻和酥。进火中一千八遍得验。
　　若盐塑彼形。从右足割进火中。令尽丈夫贵敬。
　　若芥子和其油。进火中一千八遍国王大臣贵敬。
　　若加持华果或香七遍赠人贵敬。
　　若加持眼药涂之见者贵敬。
　　若进苦练叶于火中一千八遍乌柘吒曩。
　　若进油麻于火中一千八遍尾娜末沙曩。若寒林灰伴水。进火中一千八遍乌蹉娜曩。
　　若截俱吒迦和油。进火中一千八遍乌蹉娜曩。
　　若水湿衣披之而日中立。持密言衣干步沙曩。
　　若自在天王庙中以手覆石陵加持明摩啰宁。
　　若于圣金刚手菩萨前持密言。仍弹指勿绝摩啰宁。
　　若怨敌相向。先诵密言乃称吽或颇吒。彼失心或碎首。
　　若芥子毒药及血。进火中一千八遍乌柘吒曩。或尾娜末沙曩。或乌嗟曩。或小曩或摩啰宁。
　　若安悉香末和黑狗舌为丸。三金鍱裹。勃罗得迦木染木是合子盛之。黑月八日或十四日。金刚像前加持一千八遍。药有佉吒佉吒声。口含藏形寿千岁。
　　若于山顶诵十万遍。复有一切枷锁及业轮但称[合*牛]或颇吒皆开止之。亦摧山裂地竭海。
　　若吉祥门首己身血芥子和。进火中一千八遍阿修罗女出。执行者手同入其宫。
　　若加持素噜但战曩一千八遍置瓦碗中。以一瓦碗盖之。进酥于碗上月复止。涂目藏形寿千岁。
　　若诵一万遍彼如僮仆。欲令摩啰宁亦随意。
　　复次密言曰。
　　曩慕啰怛曩(二合)怛啰(二合)夜也(一)唵(二)嚩日啰(二合)俱路(二合)驮(三)摩诃么攞(四)诃曩娜诃跛者(五)尾驮望(二合)娑也(六)乌刍瑟么(二合)俱路(二合)驮(七)[合*牛](八)颇吒(吒半音呼之九)娑嚩(二合)诃(十)
　　复次画像法。用应肘量绁。画大威力明王。通身黑色露出狗牙。发黄上冲。忿怒举身焰起。左持杵右掷拏。黑月八日或十四日布像。以赤华赤食饮供养。加持雄黄新绁披神线(天竺净行以绁线循环合为绳粗如三指名神线络膊之)或木屧杵轮钺斧剑等类。若焰起成就持明仙。烟生藏形。变热当善行。
　　复次大威力明王守护密言曰。
　　曩慕啰怛曩(二合)怛啰(二合)夜也(一)曩慕室战(二合)拏嚩日啰(二合)播拏裔(二)摩诃药乞叉(二合)细曩(引)跛多(上)裔(三)怛你也(二合)他(引四)唵(五)嚩日啰(二合)俱[口*路](二合)驮(六)摩诃么攞(七)诃曩娜诃跛者么他(八)尾吉罗拏尾驮望(二合)娑也(九)乌刍瑟么(二合)俱路(二合)驮(十)[合*牛](十一)[合*牛](十二)[合*牛](十三)颇吒(十四)颇吒(十五)颇吒(十六)馺嚩(二合引)诃(十七)
　　若以净器盛牛乳。加持一华一掷于中满二十一遍成验。
　　复次观门法。以指拄额。想。
　　唵字在中作赤色。次拄心。
　　吽字在中作青色。后拄足。
　　发吒字在中作洁白色。想己身同本尊。诵守护密言二十一遍。随意至处为界。成护持魔众不近。欲眠为之梦想清净。此三字观门亦通诸金刚部念诵时用。

　　大威力乌枢瑟摩明王经卷下


