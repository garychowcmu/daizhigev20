  地藏菩萨仪轨
　　唐 输婆迦罗译




　　地藏菩萨仪轨

　　　　中天竺输婆迦罗奉　诏译
　　尔时释迦牟尼佛。在[彳*去]罗提耶山。与无量诸菩萨十俱胝比丘比丘尼及天龙八部诸鬼神俱无量百千大众围绕而为说法。尔时大众中有一大士名曰地藏。偏袒右肩右膝著地。合掌恭敬白佛言。我说神咒欲利益一切众生。唯愿世尊欲说神咒。慈哀听许。时佛告地藏菩萨言。汝等速说利益一切有情。
　　尔时地藏菩萨腾虚空赞叹归命世尊。在空中亦现无量神通。以神口说咒曰。
　　唵闇摩他[口*闇]摩尔俱苾俱苾三曼多娑婆贺
　　次心咒。
　　唵炎曼他啫娑婆贺
　　次心中心咒。
　　唵礘呬(二合)
　　才说此咒。十地等大菩萨。失本心迷惑。天龙八部药叉鬼神惊走倒地。日月星宿失光隐蔽空。雨宝华缤纷。穷劫说咒力不可说尽。
　　次说画像法。作声闻形像。著袈裟端覆左肩。左手持盈华形。右手施无畏令坐莲华。复居座大士像顶著天冠著袈裟。左手持莲华茶。右手如先令安坐九品莲台(传云九品者九重也亦云八叶中台也)。
　　次说印咒印二羽三补吒。戒方内掌来去。。
　　唵炎摩智利娑婆贺
　　次说普供养印。二羽三补吒。禅智立来去。
　　唵喃惹摩尼娑嚩贺
　　次总说总印。二羽三补吒。进力立来去。咒曰。
　　唵[口*羯]只你耶娑嚩(二合)贺
　　次请赞印。二羽三补吒。进力来去次拨遣以观手禅进弹。
　　复说成就法。若念得大福德。持阿迦木护摩七万遍。若念得五谷成就。以稻实华护摩。若念他人福德。取得其家灶土护摩。若念得高位二德。以比哩华护摩。若念生生世世怨敌伏。以苦练木护摩。若念恶灵邪家伏。以毒味护摩。若念颠狂痾病除愈。莲实草护摩。三万遍。若念灭罪生善身后生极乐以草护摩三万遍。若念恶人咒咀还著本人。以苦草投火中护摩三万遍。若念得无量荣果俸禄。白华鸟草护摩三万遍。若念三昧辨财德者。以骨娄草护摩三万遍。若念化度一切众生令离苦得乐。以白芥子护摩三万遍。若念化度无佛世界众生。以尸迦草护摩三万遍。若念枯田畠五谷生者。加持古蔓菁。加持散。若愁万病者。牛膝草护摩三万遍。若愁三阴四热种种病。以降干门草护摩。若夫妻不和者。比罪草护摩三万遍和合。若恶友善友相违者。藤叶草护摩三万遍。若白月八日十四日。十五日以上法修必得成就。

　　地藏菩萨仪轨


