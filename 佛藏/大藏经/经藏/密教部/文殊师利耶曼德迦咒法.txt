  文殊师利耶曼德迦咒法
　　




　　文殊师利耶曼德迦咒法

　　尔时世尊于王舍城内住竹林间。共文殊师利。论说往昔值燃灯佛得授记因。尔时有大金刚药叉将。于会众中即从座起。偏袒右肩右膝著地。合掌向佛而白佛言。世尊今共文殊师利所说法往昔因中之事。世尊因地多久劫中修嗔怒王咒法。今且略说。于最后得佛名曰善惠。值定光如来授记。号为释迦牟尼佛。却后于娑婆世界出现成佛之时。愿我于此界土现大威力。降伏一切刚强要人故。定光佛即知我意。我今为当来世众生。佛灭度后佛法灭时。大怖畏时恶世时。一切声闻缘觉隐皆不见时。为护佛法故。为世界安住故。为止一切恶人故。治罚坏佛法者。为方便成就众生故。为圆满不思议菩萨行故。为不思议众生业障除故。为后世众生。佛法灭时。若此夜曼德迦嗔怒王咒法。能如法受持者。此人决定即得成就。
　　尔时为治罚恶阿阇罗。为欲治罚不慈悲恶人者。元不为好人。唯治坏法人者。不为思欲向己者。为护佛法故说。
　　尔时金刚说此法时。佛默然入佛变化三昧。时文殊师利童子亦皆默然不言。大地六种震动。一切大众及诸天人悉皆怕怖。龙王陀那鬼神母执鬼等。及一切恶人布单那及者阿阇罗等。悉生怕怖归依法王。惟愿世尊及文殊师利童子救护我等慈愍故。此咒甚大可畏烧煮。困苦迷闷躄地不知东西。尔时文殊师利童子大声告言。汝等天龙八部人及非人。勿生恐怖。我今于此欲立大教。一一依我教迹普行用之者。□大慈心忆念释迦牟尼如来两足之尊化身。耶曼德迦嗔怒王。若入奋迅三昧。十地菩萨上圣神通威光悉皆灭尽。何况汝等诸天龙八部人非人等一切吉祥者。若闻我大嗔怒王说大神咒。恐怖迷闷不知东西。佛所说咒皆忆佛顶咒。及毗卢遮那帝珠罗一字轮咒。社臾揭多毗社臾乌瑟尼沙等咒。观音菩萨咒。毗利俱胝多罗半拏罗婆悉你摩诃税尾多耶输跋底诃耶揭利婆咒王等。是心名咒最为第一。若能诵一字顶轮王咒。如上咒中最为第一。所有天龙八部人非人等。任诵一遍。即耶曼德迦不能恼乱。汝今所说摩摩鸡商伽罗悉佉啰跋折罗俱卢陀母瑟底尼罗禅荼等咒。金刚眷属忆念亦得拥护。常香王菩萨咒普贤菩萨咒等。忆念亦得拥护及不怖畏。摩尼跋陀罗咒。声闻辟支佛亦须忆念供养亦无恐怖。瑟利诃破罗天乃王无色等天离欲心者。忆念亦得无怖。常忆念供养三宝。常信佛法。如是之人终身无病。耶曼德迦不能为害此等诸人。能受持者莫生退心。
　　画像法。若有恶人灭佛法者。不论吉凶日亦不著星宿直。或黑月十四日或八日。取尸陀林中死人衣。或得婆罗门衣更甚良。取血染之。于后更洗晒干。请一画人令画其像。其像自画最为第一。容颜甚迅令人畏惧。于尸陀林中画之。于三日内须画了。黑月十五日取死人脂为灯。咒师面向南像面向北。诵咒结界。咒师坐劫波作法。即于初夜念怨家恶人热闷。第二更著虐心闷不知东西。第三更即毕拯之地。若咒师欢喜回心即得除差。若咒师不回慈悲。向恶人病困之处。其人唯加余人浪论。此人身体枯干死。并宅舍并皆破散。作法如是。其□像六面六手六脚。黑色腰细劫彼璎珞。其面貌嗔怒奋迅。其发直竖如火炎掣其向上。眼赤如血。虎皮缦[膫-(日/小)+(夸-大)]。手执捧及种种器仗。而有三眼。其身烟色或黑云色。作可畏相。身骑水牛。能令一切众怖畏。画此像时。用血和为彩色赤。牛脂人脂内却波顶骨中。调和彩色。取死人发为笔。画像毕以广设供养。以紫檀木摩坛。以用赤花以为供养。取死人脂为灯。死人肉为香。一日三时供养。画像了首[酉*羽]其功直。勿令画人置怨。必须多与财物。于后咒师持咒速得成就毕得圆满。若不如法结果护□身作法持咒者。毕被损杀及六亲等灭门死尽。若得如法作。以即得拥护。常如法持者。然后所欲诸处作法悉得成就。若作法人只为灭佛法者作之。即得消灭无有余残。若为己小事持不可作。现世速招横报。后世招地狱果。欲得烧火法者。安像净处。像面向北。其像前作一地火炉。大小任意。烧干木棘针皂莿柴。诵耶曼德迦咒。请火天用阎罗王印。如是先以及烧满一千八遍。皆须嗔心念恶人名。即得成就作法。第一更男女死。第二更妇死及眷属等皆亦灭尽。第三更彼恶人死。更自身诵咒欲灭怨家著皆得灭门。夜半诵咒国土皆亦灭尽。或天上下火烧其国土。或多雨不晴。或外国他□罚彼国土。或饥饿劫起。或天霹雳杀人。或国疾病起。或阿阇罗身枯干死。或鬼神傍宫室舍日夜恼乱睡眠不安。罗刹夜叉虫狼虎豹终日不息常恒恼乱怕怖非分。大自在天梵王帝释及世间不能作护救得之处。若诵咒师嗔心不息。无不人能救得前头者。若诵咒昼夜不□口常念诵。诵咒不忘灭得阎浮提等人。黑月十四日。安像于尸陀林中。安阿阑若处。或安迥独树下。或安石窟。或安空舍。或安大庙舍中。或安海岸上。或安独住无人。于中安像。安像讫任作法得法不思议。此耶曼德迦嗔怒王咒法亦不思议。成就诵咒者亦不可思议。一切诸菩萨等亦不能护得。耶曼德迦治罚恶人者。何况魔醯首罗等能护者。况一切声闻缘觉亦不能夺□□曼德迦咒治罚恶人。若者咒师若嗔不回无有解脱。若者要须本咒师慈心向之即得离苦。
　　又法取苦练叶白芥子油毒药。人血人肉盐胡[木*(尤-尢+升)]。毕钵干姜芥子[矛/虫]杯作末。酸枣子汁。并酒海盐。那咄根俱舍底计根。卑麻根耶婆叉罗。大麦灰江蓝花摩陀那根。蒜葱波罗舍。如上药皆等分。于像前一咒一烧。满一千八遍。能除怨家及眷属。此药法初夜作之。若到作法国土饥饿疫病起。及夜叉罗刹满世界。火交起雹子下杀国邑村坊皆悉坏尽罚本国种种皆悉不吉。
　　又法取那咄根。一咒一烧满一千八遍。恶人颠诳。又取三辛。还同如上咒一千八遍。即令恶人身心热恼不知为计。又取酸思子。同上咒一千八遍。即令前人身体战寒。或两日或七日七夜。前人即当枯报。欲作火法先作鎙印。
　　又法若人所属天或所属星。取尸陀林炭画作星天神形。脚下书前人名安画像前。咒师以脚踏头嗔怒诵其咒。前人即得种种病。或死若不死其病重。或恶鬼神著及眷属亦然。
　　尔时耶曼德迦金刚于大众中说。以顶礼佛足默然而住。更复为众生利益故。重说诸夜叉女咒法及成就法。为贪欲者为求财宝者说。不能依佛教者。不解观行者。不解生禅者。无始以来轮转生死不能厌离者说。若见法性达道理者不愿此法。即说咒曰。
　　唵(一)以唎瑟帝利(二)摩诃那伽你(三)吽泮(四)莎嚩诃
　　此法咒每夜半以后。常起诵咒不限遍数。满一月日以更不睡眠。至明满一月以后。夜叉罗刹女即到来即为妻。所求即得圆满。日日送二十五枚金钱。亦与长年仙药。
　　尔时无量百千夜叉罗刹夜叉女法悉得成就。但诵耶曼德迦咒。于像前作法。所须见神鬼愿者皆悉集来。索者速得满足。尔时金刚菩萨顶礼佛足。于佛边即说耶曼德迦咒。为治罚恶人调伏众生故。即说咒曰。
　　那牟娑曼多勃驮喃(一)阿婆缚娑缚(二合)婆(去)缚没我多(去)喃(二)那牟钵啰(二合)底伽勃陀(去)哩耶始啰缚迦(去)喃(三)那牟萨嚩菩提萨埵(去)喃(四)陀舍菩迷钵啰(二合)布瑟耶帝舍啰菩提萨埵(去)喃(五)摩诃菩提萨埵(去)喃怛地他(七)唵(八)佉佉(九)佉佉醯醯突瑟吒(二合)萨埵陀摩迦(十一)阿私姥娑罗(十二)钵罗(二)输波舍诃娑哆遮(十三)睹卢菩阇(十四)遮睹嚧姥佉(十五)杀者啰拏(十六)伽伽伽车车(十七)摩诃比近那迦诃迦德毗讫唎哆那娜(十八)萨婆菩哆婆孕迦啰(十九)阿吒吒诃娑那地你(二十)毗耶迦罗(二十一)摩摩你摩娑那部多(二十二)俱噜俱噜(二十三)萨婆竭摩吽(二合二十四)嗔陀嗔陀(二十五)萨婆曼怛啰吽(二合二十六)频陀频陀频陀(二十七)钵啰(二合)姥驮啰吽(二合二十八)阿迦哩沙耶阿哩迦沙耶(二十九)萨婆菩陀吽(三十)你唎么陀你唎么陀(三十一)萨婆突瑟吒(三十二)萨怛鑁(三十三)钵啰鞞舍耶(三十四)曼荼罗末第(三十五)陪以缚娑哆饵尾且哆羯啰(三十六)俱噜俱噜(三十七)么么迦哩近(三十八)陀呵陀陀呵陀(三十九)跋者跋者(四十)摩尾览婆摩尾览婆(四十一)娑么耶(四十二)么怒娑么啰(四十三)吽吽(四十四)娑娑泮吒(四十四)娑普吒耶娑普吒耶(四十六)萨婆舍幡唎布啰迦(四十七)翳呬曳醯(四十八)婆伽畔(四十九)紧者啰夜私么么(五十)萨末嘌摊娑(去)陀耶(五十一)沙诃
　　尔时大金刚告诸天言。此嗔怒王耶曼德迦咒王。能摄阎罗王种种治罚调伏。亦能摄一切咒及诸天仙咒。及咒恶人非道理者。亦能摄十地菩萨咒世间咒神。尔时无量功力此夜曼德迦嗔怒王一切咒法所说功能成就。持此嗔怒王人但诵此咒。亦能使得余一切咒神等。此耶曼德迦嗔怒王咒但专诵念即得成就。
　　那牟萨婆勃陀步地娑哆嚩喃(一)阿钵啰帝诃多舍娑那喃(二)唵(三)迦罗迦罗(四)俱噜俱噜(五)么么地里焰(二合六)嗫婆嗫婆(七)萨婆尾佉那(八)诺诃诺诃(九)萨婆拔折啰(二合十)毗那夜迦吽(十一)冒啰驮吒迦贰尾咀哆迦罗(十二)摩诃微讫哩(二合)哆噜比那(十三)跋者跋者(十四)萨婆突瑟吒吽(二合十五)摩诃伽那钵底(十六)视尾且哆羯啰(十七)畔驮畔驮(十八)萨婆揭啰恨(十九)沙木佉(二十)沙步遮(二十一)沙者拏(二十二)噜啰那忙那野(二十三)[方*耳]瑟弩忙那野(二十四)末啰呵莽泥延泥缚那曩野(二十五)么尾览婆么尾览婆(二十六)啰呼啰呼(二十七)曼荼啰末地(二十八)钵啰毗社耶(二十九)娑么耶(三十)么怒娑么啰(三十一)吽吽吽吽吽吽(三十二)娑泮吒娑泮吒(三十三)莎缚诃
　　(文殊师利根本咒此法中常须用结界护身)。
　　尔时大嗔怒金刚四面顾视。观其大众更欲说嗔怒法告言。汝等诸天众及所有鬼神等依止法界住者。欲作法时。先作鎙印护身速成证验。即作火法。令一切鬼神魔等悉皆降伏不敢为害。作法之时。先取嗔怒画像。于自在天庙中安置。取毒药赤芥子脂血。和之苦练叶供养画像。取死人肠肚横向。咒师自身取死人劫波。咒师诵咒时。左手拓前件劫波。右手头奚刻自在天。咒师嗔怒想前件恶人欺陵己身及他人者。或富贵高心恶朋党者。可畏者足财宝者。大臣宰贵等人。即作前件法闭门露形坐之。若俗人师披头左脚踏自在天。能诵咒自在天身自然两段。空中及出雄吼声。咒师嗔勿怕之。牢自安心。即当日罗阇等被虎鬼著。或恶鬼罗刹等著。更诵咒乃至恶人皆悉舍命。若夜诵咒。家内眷属等悉皆。
　　又法尽日向自在天庙处。一夜不食。黑月十四日取尸陀林木燃火。取赤芥子和血及毒药等。一咒一烧即空中有大声出。时一切饿鬼悉集现咒师前。必不得畏惧。咒师报前件饿鬼言。为我灭怨家恶人。鬼等报咒师言。必为如愿即隐不现。恶人百千里不訜。远近一切怨家等鬼皆悉为灭尽。一念顷悉皆得除差。及种族皆悉离散。如是等法无量作者皆悉成就。
　　又法空宅舍清净之处。著净衣服。于中取白叠子。一咒一烧满一千八遍。两手掬取前件叠子灰。即净衣中裹。取两瓦碗。各合一团灰著。即诵咒作法护身。即将两裹灰向死陀林中。黑月八日或十四日。咒师面向南。安两瓦碗灰。安前头著。咒师赤体披头露形足嗔怒。诵咒一万遍即得成就。其中鬼神索前头灰者。必不得与之。若鬼神强夺灰者。即忆念耶曼德迦一字咒。咒曰。
　　吽
　　作是声。鬼神悉皆散灭。一切障碍悉皆净尽。若把其灰即记左右。必不得迷忘。皆题记左右。咒师勿得放逸。诵咒必须护身。到天明日出。即洗浴著净衣。即还归舍。到舍以然后右手所把药以将护身。一切鬼人及四足者。一切众生天龙药叉等。即将此灰散于天龙鬼神人等上即得降伏。左手所把灰散上丈夫妇人即得降伏。右手所把灰前件人。即令前人阴萎不起。由如黄门。若散人阴上。即不能行欲事。若散女人产门上。不能共丈夫行其欲事。产门闭塞。如本夫主行欲。其产门自开。余者不可须开。尔时丈夫行事亦然。共人问自许夫妇即得。若将此灰散一切男女无问贵贱者。此灰者皆得降伏随意所作。若妇人著此灰者。其产门以开降伏随意所作。若妇人著此灰而强行欲者。其妇人产门中蛆出。产门烂臭如死人气。其妇人一月即便舍化。丈夫阴根还同妇人受苦一种。于后舍化。又此灰咒师心生爱乐□得。若咒师随方所有恶人及所求处。即将此灰随其风道以手散灰。即得如意。若自作遣人亦得。若坐卧之处。床敷机上一切庄严具。衣被毡褥。所有一切。及屏障舍屋四壁等。咒师将灰散著此上。一切怨家皆得恶病。或身上虱出极啮人。或壁虱出咬人身。洪烂不得安稳。数日受苦。于后即到死地。一切医师及天下药不能疗得此人苦痛。一切诸天咒力亦不能除。除我咒者余皆不可救。若咒师回心欲故。草麻青莲花白檀香。捣以为末细。研以冷水。和涂药前病人从头至足。用文殊师利根本咒印即得除愈。
　　又法若心中思惟前无用女妇。以前件灰随风散之。即得恶病。产门及以奶房悉皆洪烂落尽。丈夫亦然□阴根发须及以奶房烂尽。如是等法即无量能作恶事。若咒师自作前得使。又亦得。若爱怜者不应作此法。若心不怜者即作此法。勿令人知。咒师心思著如是病即得此病。若触头头痛。触口口即生疮。触心心痛。触脚脚痛。痛及气疼。乃至遣死瘦损坏。及摄来向前遣调伏。若远者亦摄来调伏。若险难处行心怖畏处。即将灰逐风散之。又以两手把灰散于城墙门楼此及人家墙皆悉崩倒。或火起烧之。及以兵长等逢此灰亦皆星散灭。或恶痛疫起。或城中人开门自逃散出。或他逼切罪。将灰逐风散彼其军得大势病。或得虐等。其法能作种种恶起心所作悉得如意。自家即得拥护。及同伴等亦得拥护。如上所说法欲除之者。即取夜曼德迦嗔怒画像安坛中。取乳粥一碗。一咒一烧满一千八遍。一切怨家等还复依旧无痛。以次即是所夜叉女罗刹女陵行之人。又耶曼德迦金刚大嗔怒王说心咒法。
　　唵(一)仡里(二合)瑟窒哩(二合)[方*耳]讫里哆那娜(二)萨么设咄噜那舍耶(三)萨担婆耶(四)泮泮泮(五)莎诃
　　是心咒常诵勿令断绝。每日发愿言。令突瑟吒种种作害者。即令彼破□坏散灭无余(同前用稍印)。
　　又小心咒曰。
　　唵窒哩(二合)迦罗噜波(二)吽(三)欠莎诃
　　是小心咒亦同前鎙印。复令时别诵一千八十遍即得法成。
　　又说最上一字心咒曰。
　　是一字心咒亦用前鎙印。是咒能令诸佛所赞。亦能除一切恶邪见人等。复能调伏一切鬼神□□成就一切善事。每日常诵是咒一千八十遍即速成就。是耶曼德迦咒不论时。即但有难事即作之。凡作皆用黑月作之。或午时半夜作之。并得随意
　　又说心咒曰。
　　唵帝利路迦嚧波吽欠莎诃(此咒大威力有能成一切事)
　　耶曼德迦金刚以说印部诸印及护身缚一切印。
　　先以左手无名指自向虎口出。右手亦然。以二小指相叉向名指孔中。拾虎口外竖二中指头相跓。二头指屈著中指上节文。二大指直竖中指中节文。是缚一切印。
　　召印。准前印。二头指点下。是名召印。
　　大叉印。准前印开二头指直竖去中指半寸。是名大叉印。
　　供养印。以左手中指苾于名指后。以大指捻名指上文头指少指少曲。右手头指钓左头指。右中指钓左小指。右无名指头指曲入掌中。大指押少指甲上。是名香炉印。
　　互相陵印。二手相叉。五指屈在掌中。竖右大指左大指押无名指□节。是名互相陵触印。
　　鎙印。准前互相陵印。唯竖二中指相著。是名鎙印。
　　调伏一切恶人印。准前右大指屈入掌中。是名调伏一切恶人印。
　　捧印。准前改二大母指直竖。是名捧印。
　　铁箭印。治罚一切怨家用。准前捧印。二大指少开。是名铁箭印。
　　牙印。又二手相合五指直竖。屈二无名指掌中。以著大母指第二节。中指头各近二小指一然。
　　掷依印。又二手掌并合。五指直竖。当于胸前陵回此印。向右边作势。向左□掣之。

　　文殊师利耶曼德迦法


