  宝藏天女陀罗尼法
　　




　　宝藏天女陀罗尼法

　　尔时三十三天主摩醯首罗天王。共诸天女众赞宝藏天王名吒罗佉。有大威德色力无比能于世间行殊胜事。回天动地倾山覆海。兵戈胜负志意而成。财帛金宝积如山岳。世间受用。即说咒曰。
　　唵吒罗佉吒罗佉毗多罗你莎嚩诃
　　若欲受持此法。先画一天女形。泥檀法五月五日前七日。吃希粥长斋。意欲去处须净洁也。凡行此法天女不唤自来。然须思存用表至诚。此法必须五月五日夜受持即果成就。五月五日夜。注想思存换换诵咒一千八遍。不得急。至三更即心昏似睡。天女使诸女来令相试弄。必莫共语。至第二遍。其天女吒罗佉自来相见。其作法人不得赴。便胡跪合掌顶礼两拜。即相问之有何所须。其作法人随口答之。乞好药长生不死通灵。世间万事之情。终身奉事。天女意生欲为夫妻。天女闻已甚大欢喜。当夜便与交诸愿如意。若欲作姊妹。于事必须分明勿生狐疑。其坛法二肘半量用牛粪泥地。更以香泥涂地。五色彩画又五色彩各二尺一寸。在坛内安天女座。酥密乳等果子各一盘。五色花饼各五枚。已杂栗麦烧花随意供养。其画像法天女身长二尺五寸。头作花冠所点花极妙端正。身著紫袍金带乌靴。右手把莲花。左手把如意宝珠。其天女端正光明。世间画师无能画者。必须好手不得论价。应时通灵心神自在。财帛盈溢官位高迁。中一切祸福了达。贵贱男女皆悉欢喜。凡有所动一切鬼神皆来迎待如敬天官。悚惧瞻仰便得无碍。乃至世间好妙艺随意而成。有恶来相害者。便呼贼各皆得自缚自打。言放即放世间走失死亡如验。目前万病举意持之皆差。又八真言各须清净沐浴著新净衣。于佛前形像前各诵三七遍。然后作法。
　　第一真言
　　唵兴婆罗帝吒急急娑嚩(二合)贺
　　第二真言
　　唵拔罗帝吒唎摩那罗娑嚩贺
　　第三真言
　　唵勒叉那帝吒娑吒娑嚩(二合)贺
　　第四真言
　　唵婆婆隶若帝吒娑嚩(二合)贺
　　第五真言
　　唵勃惹罗帝吒娑嚩(二合)贺
　　第六真言
　　唵药叉药叉底那婆娑嚩(二合)贺
　　第七真言
　　唵遮帝毗折曳吽泮吒娑嚩(二合)贺
　　第八真言
　　唵折勒那耶利婆帝吒娑嚩(二合)贺
　　以中指无名指屈。以大母指押二指甲。舒头指及小指安心上。右手把数珠念真言。此名玉环印。

　　宝藏天女法竟


