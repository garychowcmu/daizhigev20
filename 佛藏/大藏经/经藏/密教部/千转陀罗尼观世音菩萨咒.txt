  千转陀罗尼观世音菩萨咒
　　唐 智通译




　　千转陀罗尼观世音菩萨咒

　　　　大唐总持寺沙门智通译
　　娜谟曷啰(上)跢娜怛啰耶(余何反)夜(弋可反一)娜么(莫我)阿唎耶跋卢枳羝铄(上)筏啰夜(二)菩提(徒你反)萨跢婆夜(三)莫诃萨跢婆夜(四)莫诃迦噜奶(奴绮反)迦夜(五)跢侄他(六)阇(上)曳阇曳(七)阇(上)夜婆醯(上)你(八)阇(上)榆跢唎(上九)迦(上)罗迦(上)罗(十)么罗么罗(十一)者罗者罗(上十二)绮拏(上)绮拏(十三)萨啰(上)皤(符可反)羯啰(上)摩跋啰(上)拏你迷(十四)薄伽跋底(都你反)娑(上)诃萨啰(平)薄羯羝(十五)萨啰(上)皤菩(上)陀跋卢枳羝(十六)者刍(上眼十七)输(上)噜怛啰(上耳十八)揭啰(上)拏(上鼻十九)是诃(上)皤(舌二十)迦夜(身二十一)末弩(心二十二)毗(上)输达你(二十三)素(上)啰(上)素(上)啰(上二十四)钵啰(上)素啰钵啰(上)素啰(上二十五)萨啰(上)皤菩(上)陀阿(上)提(徒你反)瑟絺(上)羝娑婆诃(二十六)达啰(上)么陀睹揭啰(上)鞞娑(上)婆诃(二十七)阿(上)婆皤(二十八)娑(上)皤婆皤(二十九)达啰(上)摩皤(三十)蒱驮(上)尼(奴移反)曳(三十一)娑婆诃(三十二)
　　千转印与观世音心印同(唯足不同)头指以去四指反叉。向内相捺。左大指屈入头指中。右大指舒直。向内勿曲。两腕相合。两脚作丁字形。乃右脚直立左膝曲在外。弩跨身屈向左边。以心印当右乳前勿著乳。面作笑颜头向右(手印与观世音心印同唯身脚法用别)每月十五日洗浴于净室。手作心印诵咒。灭四重五逆(此印是阿地多崛多师译出)。
　　千转云。诵此咒已恶业消灭。至七遍五逆罪灭。若满十遍已罪无不灭。十万遍面见观音种种庄严者。七日之中初作法时。惟得食乳糜苏酪白饼粳米饭。不得食盐酱菜。最后一日勿食。十五日夜空腹。佛前馺馺诵咒无定数。见像动摇。出声唱言善哉。放光明曜。复以真珠宝物安咒师顶上。即知成验。面见观音已。得满一切善愿。又于睡眠中梦见观音种种庄严者。一切善事成就。一切恶业消灭。直转读者亦得灭罪。欲东西行时。先咒手七遍以摩拭面。所至之处无诸灾横若能清净如法常诵不废。得第一地。若有女人能诵持者后成男子。更不重受如是女形。先作坛安置供养备讫。然始诵咒其坛四面各长十六肘。四重作规。院相皆外白色内四色。各一重如似壁势。即是八重也。合五方色四面开门。东西南北相当。正中一重不须开门。大瓦罐八枚瓮子四枚。满盛水插柏及树枝。安水罐瓮中。作白饼粳米饭乳酪苏蜜香果子等供养。然十六枝灯。四门外各插十六只未经用箭。挂五彩线于箭上。取佉陀罗木(紫檀木是)四枝。二长五指二长六指。钉坛四角。散种种时非时花于坛上。又取颇伽木(拘无子少者是)一千八百枚。各长一尺。若一瓦钵若铜钵。和苏乳涂此木枝。咒一枝一遍即掷火中。无佉陀罗木时(赤枣木代亦得)须画一白色观音圣者像。随力大小作。又先翻法云。千劫聚集业障。一时诵念悉皆灭尽。得千佛聚集善根。得背千劫流转生老病死边际。舍此身已即见千转轮圣王。恒持十善。若欲生诸佛净土者。昼夜各三时诵二十一遍。满三七日如其所欲。即于梦中或见佛金色形像及菩萨形像(此是先相即知当生净土)。
　　上件咒及功能。并是通师总持寺翻梵本出。其印法者崛多师译出。
　　别译本云。受持法。取突婆香并苗五斤。楮木一千个长一尺。并苏总咒一千遍。临欲烧之。以苏涂木茎及香上。各咒一遍烧之。豫五月六月取牛粪阴干。突婆香水和作泥作场身。二肘圆作场。场上安种种花香。冬月无花刻花安之。然薰陆香。咒师面向东。坐诵满一千遍法成。未咒之时用此咒水二十一遍。或七遍服之。咒水解污净室道场佛堂洗身咒柳枝打病咒水治病并得。各二十一遍。若能一生日别三时时别诵二十一遍。灭罪不可思议通一切用。

　　千转陀罗尼观世音菩萨咒


