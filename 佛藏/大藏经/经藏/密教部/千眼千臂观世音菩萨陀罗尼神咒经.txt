  千眼千臂观世音菩萨陀罗尼神咒经
　　唐 智通译




　　千眼千臂观世音菩萨陀罗尼神咒经序

　　惟夫圣力难准灵心罕究。六神通之妙业。八自在之玄功。持恭实而纳崇山。析毫端而容大海。岂止分身百亿。现影三千而已也。千手千眼菩萨者。即观世音之变现。伏魔怨之神迹也。自唐武德之岁。中天竺婆罗门僧瞿多提婆。于细[疊*毛]上图画形质。及结坛手印经本至京进上。太武见而不珍。其僧悒而旋辔。至贞观年中。复有北天竺僧。赍千臂千眼陀罗尼梵本奉进。文武圣帝敕令大总持寺法师智通。共梵僧翻出咒经并手印等。智通法师三覆既了。即祈心恳切伫流征应。于是感庆喜尊者之俯降形仪。通悲喜惊嗟投身顶谒。蒙存慰喻问欲何求。通曰捣昧庸心辄此详译。不审情诣稍符圣旨以否。默而印许。窃表深衷。便录本进上。帝委问由绪。通具以事述感惬帝心。于是赍藁本出内将示。弘福大德玄暮法师一见此文嗟称不已。有人云敕未流行何因忽兹漏泄。其本遂寝不复弘扬。又有西来梵僧。持一经夹以示智通。通还翻出。诸余不殊旧本。唯阙身咒一科。有常州正勤寺主慧琳法师。功德为务定慧是崇。深入总持周穷艺术。历游京邑迁迟实际伽蓝。思广异闻希诚脱简。爰有北天竺婆罗门僧名苏伽施。常持此法结坛手印朝夕虔祈。琳罄折咨询每致叹阻。后同之洛下渐示津途。即请一清信士李太一。其人博学梵书玄儒亦究。纡令笔削润色成章。备书梵音身咒具至。神功年中有一仁者自京都至。将通师所翻后本。有上下两卷惟阙身咒。琳参入其中。事若一家婉而备足。又佛授记寺有婆罗门僧达摩战陀。乌伐那国人也。善明悉陀罗尼咒句。常每奉
　　制翻译。于妙[疊*毛]上画一千臂菩萨像并本经咒进上　神皇令宫女绣成或使匠人画出。流布天下不坠灵姿。波仑又于婆罗门。真谛律师。闻此僧由来。云有大力鬼神毗那翼迦。能障一切善法不使成就。一切恶业必令增长。虽有妙力通心无能制伏。观音菩萨现作千臂千眼之形以伏彼神。及有咒印用光不朽。将来好事者伫无惑焉。

　　千眼千臂观世音菩萨陀罗尼神咒经卷上

　　　　大唐总持寺沙门智通译
　　尔时观世音菩萨摩诃萨。白佛言世尊。是我前身不可思议福德因缘。今蒙世尊与我授记。欲令利益一切众生起大悲心。能断一切系缚。能灭一切怖畏。一切众生蒙此威神。悉皆离苦因。获安乐果。若有善男子善女人。于我灭后后五百岁中。能于日夜六时。依法受持此陀罗尼神咒法门者。一切业障悉皆消灭。一切陀罗尼神咒法门悉皆成就。今我念报世尊恩德。随在何等乃至村城国邑聚落。或在山野或在林间。我当常随拥护是人。不令一切鬼神之所娆害。
　　尔时观世音菩萨。又白佛言。世尊。后五百岁中众生。垢重薄福者多。不能专念。设有受者。或被鬼神之所侵害。今我以佛威神之力。广为饶益一切众生。安乐天人阿修罗等。为说陀罗尼法。我于过去无量劫中。以曾亲近供养如是陀罗尼法。乃至过去未来现在诸佛。皆因此陀罗尼法门。得阿耨多罗三藐三菩提。若有善男子善女人等。专念受持此陀罗尼法门者。此人现世口说流利。无所质碍慧辩通达。于一切天人大众中最为第一。闻者欢喜皆悉稽首。在所生处常得见佛法僧。有所言说人皆信受。当知此是诸佛威神之力。非我自力。
　　尔时世尊赞叹观世音菩萨言。善哉善哉汝能如是。利益安乐天人阿修罗等及净业道。我今以智印印之。令汝永不退转。
　　尔时观世音菩萨。又白佛言。世尊。我念过去无量劫中。持此陀罗尼法门。在布怛罗山中。乃逢魔王领诸魔众。恼乱我法令使咒句不成。尔时我以此陀罗尼法。降伏是魔悉皆退散。当知此陀罗尼力不可思议。
　　尔时观世音菩萨。慈悲故利益故安乐天人故。即说姥陀罗尼法。

　　　　千眼千臂观世音菩萨大身咒第一(用后总摄身印)

　　娜摩萨罗婆(二合)若(尔耶反)耶(一)娜谟喝啰怛那(二合)多啰(二合)夜(引)也(二)娜谟阿弥陀婆(重平)耶怛他揭多耶(三)阿罗诃羝三藐三菩陀耶(四)娜谟阿利耶(二合)跋路枳帝(五)湿缚(二合)啰耶(六)菩提萨埵耶(七)摩诃萨埵耶(八)摩诃迦噜尼迦耶(去九)娜谟摩诃萨他摩(二合)波罗(二合)钵多(二合)耶(十)菩提萨埵耶(十一)摩诃萨埵耶(十二)摩诃迦噜尼迦耶(凡迦皆鸠娜反十三)娜谟毗补罗毗么耶(十四)素(上)钵唎(二合)底(丁枳反)瑟耶(二合)多(去十五)僧弃耶(上)素(引)唎耶(二合)舍多娑诃萨啰(二合)阿羝唎(引)迦(十六)钵罗(二合)婆(重平)阿缚(皆肥么反)婆(重平)悉多(短)慕(引)[口*栗]怛(重音短二合)曳(十七)摩诃末尼(去)摩矩吒军(去)茶罗陀[口*栗]泥(去十八)薄伽伐底(丁里)钵头摩(二合)波拿(上十九)曳萨罗婆(二合)路迦阿(阿字是上迦字上声缘此句内有阿字更不须迦引声)跛(长去)耶(二十)奢(去)摩那(去长)耶(二十一)毗毗(去)陀毒(长)佉三摩鞞(去引)舍吠瑟吒(二合二十二)萨婆萨埵跛哩慕者那(去引)耶(二十三)怛侄他(二十四)唵(二十五)勃(重)部(长)皤(伏讹反二十六)摩诃路迦羯啰舸赧(二十七)那跢摩(二十八)悉底(丁里反二合)弭啰(二十九)钵吒啰(三十)毗那舍娜(引)伽罗耶(三十一)啰伽坠(二合引)废洒摩诃暮(引)诃阇(引)啰(三十二)奢摩(去)迦(三十三)奢娑迦(三十四)啰讫叉迦(三十五)萨婆波耶突唎揭(二合)底(平三十六)钵啰(二合)舍么迦那羯啰耶(三十七)萨婆怛他揭多(三十八)三摩缚驮(三十九)那羯啰(短)醯醯(重努气道四十)摩诃菩提萨埵缚啰驮(四十一)钵头摩(二合)路(引)迦三步(重)陀(四十二)摩诃迦卢尼迦(四十三)折(殖列反)吒(上)么矩吒(长上)楞(近冷音)讫栗(二合)多(四十四)舍唎兰摩尼羯那(上)迦啰阇多跋折啰(二合)吠住唎耶(二合四十五)楞讫唎(引二合)多舍唎啰(四十六)阿弭多(引)婆视那(短四十七上)迦摩罗楞讫[口*栗](二合)多(四十八)钵啰(二合引)皤啰那啰那啰那哩者那摩　诃　社　那　娜　啰(短)那(长)唎(四十九)舍多娑诃萨啰(二合)阿毗(重平)罗使多迦耶(五十)摩诃菩提萨埵(五十一)毗驮摩毗驮摩(五十二)毗那舍耶毗那舍耶(五十三)摩诃(引)演睹噜(二合)讫隶(二合)奢迦皤(去)吒皤(去)畔哆僧娑(引)罗遮啰迦(上短音五十四)波罗迦啰(二合)摩地那(五十五)布嚧沙钵头摩(二合五十六)布嚧沙那伽(五十七)布噜沙娑伽啰(五十八)毗(引)啰毗罗吠唎阇耶(五十九)素诞(长)跢(得可反)素诞跢(六十)钵哩筏哩(二合)多(六十一)驮摩驮摩(六十二)縒么縒么(六十三)睹(重)嚧睹嚧(六十四)钵罗(二合)奢(引)萨(短)耶(六十五)钵罗(二合)奢(引)萨耶(六十六)只(重去)囄只囄(六十七)婢梨婢梨(六十八)只离只离(六十九)姥(母音)卢姥卢(七十)姥庾姥庾(七十一)闷遮闷遮(七十二)睹那睹那(七十三)婢杜那婢杜那(七十四)睹噜睹噜(七十五)伽(去引)耶伽耶(七十六)伽(去引)驮耶伽(引)驮耶(七十七)喝娑喝娑(七十八)钵罗(二合)诃娑钵啰(二合)诃娑(七十九)毗驮毗驮(八十)羯隶(二合)奢(去八十一)嚩萨(短)那(八十二)摩摩写(某甲八十三)荷罗(去)荷罗(八十四)僧(司孕反)荷啰僧荷啰(八十五引)睹(重)噜征(知起反)睹(重)噜胝(八十六)摩诃曼茶(去短)罗(八十七)睹噜征(知起反)迦啰拏(八十八)舍哆钵罗(二合)细(引)迦(八十九)皤婆(重)娑(九十)毗娑那(长)舍么迦(九十一)么诃菩提萨埵(九十二)皤啰驮(九十三)莎诃(九十四)
　　尔时观世音菩萨摩诃萨。说此陀罗尼名薄伽梵莲花手严饰宝杖。世尊于大金刚欢喜殿说。为尊胜菩萨及无量天龙紧那罗之所赞叹。为摧坏广大业障山故。若有得闻者。若读若诵此陀罗尼者。彼人所有一切烦恼业障悉得消灭。若有人于晨朝时生尊重心。诵此陀罗尼者。常为观世音菩萨。恒常随逐拥护是人。所思念事皆得成就。若有求愿使得成就者。当独坐静处。心念观世音菩萨更无余缘。诵此陀罗尼七遍无愿不果。又得一切众生之所爱乐。不堕一切诸恶之趣。若坐若行若住。常念佛如对目前者。是人于无量百千俱胝生。所有积集诸恶罪业皆得消灭。是人当得具足千转轮王之福。生生常得与观世音菩萨。同时出生生贵姓家。若以满一掬香花散于观世音菩萨前。诵此陀罗尼七遍者。得大千功德大悲法性。彼人于世间得大力成就。若看菩萨面诵此陀罗尼咒者。即得见观世音菩萨微笑相。见已即得离垢地。能照耀世间。即于此生当得见佛慈念摄授。临命终之时如入禅定。生生之处得宿命智。所有罪障皆悉消灭。若欲受持此陀罗尼者。当于白月十五日。受持八戒斋著白净衣。于有舍利佛塔及有舍利佛前。并得作之。用白檀作泥涂坛(其白檀于石上摩取粖用涂地)以种种花散彼坛内。佛前烧香然灯。即于佛前生恭敬心。观世音菩萨而来入是坛内。当诵此陀罗尼一百八遍。是人所有一切罪障。五逆重罪悉皆消灭。身口意业皆得清净。得佛三昧力灌顶力。波罗蜜地力殊胜智力悉皆成就。若须雨时。当视天诵此陀罗尼。甘雨应时即下。若视地诵此陀罗尼者。能令百谷皆得成熟。若于枯池河泉边。诵此陀罗尼者。即得水还盈满。若一切病患。当诵此陀罗尼。以手摩之即得除差。于失念者边。诵此陀罗尼。还得正念。若于饥渴人边。当视其面诵此陀罗尼。所有饥渴悉皆消灭。若欲结界。当入池水中。写此陀罗尼系著幢上。一百由旬内无诸衰患。即成结界拥护成就。

　　　　千眼千臂观世音菩萨总摄身印第一

　　先起立端身并脚齐立。右脚微曲少许。先以左手舒下。以中指无名指并屈著掌中。小指食指大母指散舒。仰掌向上。次以右手亦然。屈肘与髆脐。掌向前。此是总摄身印。若欲降伏魔怨。及诸外道邪见稠林令入正道者。当作此印诵陀罗尼二十一遍。必如所愿。咒曰。
　　那(上)谟曷啰(二合)怛那(二合)怛罗(二合)夜耶(一)那谟阿利耶(二)波路吉帝摄伐(二合)啰耶(三)菩提萨埵耶(四)摩诃萨哆跛耶(五)摩诃迦噜尼迦耶(六)怛侄他(七)阿(去)跋陀阿跋陀(八)跋唎跋帝(九)[王*垔]醯夷醯(十)莎(去)诃(十一)

　　　　千眼千臂观世音菩萨总持陀罗尼印第二

　　准前身印上。合掌当心。以五指相叉左押右。以二头指直竖头相拄。其大母指附头指。押第一文上。掌少开。此印名总持陀罗尼法。作此印者。能灭除无量生死劫来恶业。罪障一时消灭。当来往生十方净土。往昔释迦牟尼如来。临欲成道为魔王所恼。作此总持陀罗尼印获得安乐禅定。咒曰。
　　跢侄他(一)萨婆陀罗尼(二)曼茶罗耶(三)[王*垔]醯曳醯(四)钵啰(二合)摩输驮(五)萨跢跛耶(六)莎诃(七)

　　　　千眼千臂观世音菩萨解脱禅定印第三

　　先偏袒右肩右膝著地合掌顶上。屈二头指以头相拄。二大指附头指第二文上。此印法名解脱禅定印。过去诸佛同修此法。得禅定解脱神通。每以此法供养。得见十方诸佛了然目前。同前咒。

　　　　千眼千臂观世音菩萨千眼印咒第四

　　起立并足。先以二中指无名小指。各以甲背相著。其二头指竖头相拄。其二大母指侧搏附头指第二文上侧。腕开五寸许置于眉间。此名千眼印。作此印咒法门者。即得观见百千万亿世界佛刹净妙国土。一一佛国各得百万四千菩萨。与行者同为伴侣。若未经三曼茶罗者。必不得见此印法门咒印。令人得罪(通作此法印亲验菩萨受法与智通凡有所愿悉皆满足)咒曰。
　　唵(一)萨婆斫刍(二合)伽罗耶(二)陀啰尼(三)因(去)地唎耶(四)莎诃(五)

　　　　千眼千臂观世音菩萨千臂总摄印第五

　　起立并足。先仰右手掌。五指各相附。后以左手掌。仰押右掌上当心著。此名总摄千臂印。此印能伏三千大千世界魔怨。咒曰。
　　怛侄他(一)婆卢枳帝(二)摄伐啰耶(三)萨婆咄(徒讷反)瑟吒(四二合)乌诃弥耶(五)莎诃(六)

　　　　千眼千臂观世音菩萨通达三昧成印第六

　　起立以脚跟相跓。先以左手竖五指相搏屈肘向前托。次以右手亦然。屈肘向内托。此名通达三昧印。此印能令通达一切三昧智印。庄严方便八万四千法门。皆因此法得阿耨多罗三藐三菩提。用前大身咒。

　　　　千眼千臂观世音菩萨呼召天龙八部神鬼集会印第七

　　起立并足。先以左手无名指。捻大母指甲上。次以右手亦如是作。二小指及中指。直竖头相跓。合腕相附著。以头指来去。咒曰。
　　唵(一)萨婆提婆那伽(二)阿(去)那唎(三)莎诃(四)

　　　　千眼千臂观世音菩萨呼召大梵天王及憍尸迦来问法印第八

　　准前印上。开腕以手侧相拄。仰掌以头指来去。咒曰。
　　唵(一)摩诃梵摩(去)耶(二)[王*垔]醯夷醯(三)莎诃(四)
　　此印咒法。能摄无量无数陀罗尼印法门皆悉来集。若日月蚀时。咒酥二十一遍。以印印酥食者。令人聪明日诵万偈。此印法门。日藏如来授与观世音菩萨。

　　　　千眼千臂观世音菩萨欢喜摩尼随意明珠印第九

　　起立合掌当心。以二大母指双屈入掌中。余四指直竖合掌当心。诵前大身咒二十一遍。决定得入诸天宫殿。游历十方诸佛国土。百千万珍宝随意所须。皆得供养诸佛菩萨金刚一切圣众。若有人能作此法门者。晨朝早起清净澡漱。作此印法。面见十方恒河沙佛。灭除无量劫来生死恶业重罪。是故赞叹如是功德。

　　　　千眼千臂观世音菩萨乞愿随心印第十

　　准前印。屈二头指押二大母指甲上。其头指甲背相著。用前身咒。若人随所求愿皆悉满足。必定不退菩提之道。

　　　　千眼千臂观世音菩萨入灭尽定三昧印第十一

　　准前印。直竖散头指大母指。开掌。此印我在因地时。乃有恒河沙诸佛受我此法。令我得证菩提之道。诵大身咒。

　　　　千眼千臂观世音菩萨请佛三昧印第十二

　　准前印合掌当心。头指来去。咒曰。
　　唵(一)萨婆勃陀三摩(去)耶(二)[王*垔]醯夷醯(三)钵啰(二合)摩输陀萨埵(四)莎诃(五)

　　　　千眼千臂观世音菩萨置十肘曼拏罗坛法

　　次说坛法。凡作一切曼荼罗法门时。谨案梵本云。此国土无有作曼荼罗地。如彼天竺皆取上胜福德之地以为坛场。婆罗门国别有择地方法。不能广说。且论此汉地第一山居闲静之处。在山顶上有形势处。掘地去其石砾及瓦器恶土物等。然始平治。以瞿摩夷和香涂地。纵广一丈六尺。起基十二指乃至十六指。一肘以为胜上。第一取白栴檀香。于其石上磨。取粖涂曼荼罗上。以五色粉摸界。其坛开四门。
　　东方门安提头赖吒天王。
　　南方门安毗楼勒叉天王。
　　西方门安毗楼博叉天王。
　　北方门安毗沙门天王。
　　次第安天王。左右及眷属各居本位。其曼茶罗中心。安千眼千臂观世音菩萨像。像前置案。案上置咒法。烧种种香安种种饮食。散种种花以为供养。唯除杂物薰辛酒肉。自外日别造新香鲜者花树果子。于像前著三白食乳酪酥蜜。烧檀香沉香酥合香龙脑香。每日三时洗浴受三律仪。至心诵咒供养千眼观世音菩萨。晨朝午时日暮供养。日别不阙。如是乃至三七日。尽意供养毕来见咒师。作坛背地作法。呼召一切皆上图画像形。今案梵本无如此事。但知其咒师面向东方诵咒。作前第一第二第三乃至十二。请佛三昧印何劳假设印。作前印一遍各诵咒七遍。乃至第十二印毕。当自发不退坚固。但作法呼召一切皆来。令发菩提决定心。端坐想一切咒神在其眼前。一无障难不得毕竟。诵前大身咒满一千八十遍。
　　尔时观世音菩萨。当化现作阿难身相貌。来问行者所须何法求何愿耶(此语智通亲自供养蒙作此问以此录之)。
　　行者白言为求无上菩提陀罗尼法。若蒙受记之时。唯愿发殷勤心无求名利。所愿须救一切众生观同一子。又愿一切鬼神悉皆顺伏。得如愿已但自知耳。不得向人传说。
　　(通翻此法与玄暮一本玄暮受学)若欲得求一切愿者。当作四肘水曼茶罗法。烧沉水香诵前身咒一百八遍。作前第十乞愿印。即得一切如愿满足讫。即焚却此一本。自外更无如此供养。一切陀罗尼法门悉皆成就。又法若欲得一切欢喜者。作前第九摩尼随意明珠印诵身咒。咒乌麻二十一遍火中烧之。即得如意。若欲令喝罗(二合)阇欢喜者。当取喝罗(二合)阇园内树枝。咒二十一遍掷置园中。即得欢喜。若欲降伏恶人怨家者。当咒苦练木二十一遍火中烧之。即得归伏。又法若有神鬼难调伏者。取安悉香及白芥子。咒二十一遍掷火中烧。一切神鬼病者自然臣伏。记有疫病流行。当作四肘水曼茶罗。取好牛酥咒一百八遍火中烧之。一切灾疫悉皆消灭。又取酥少分。与疫病人食之立即除愈。昔有罽宾国疫疾流行。人得病者不过一二日并死。有婆罗门真帝将此法行。疫病应时即得消灭。行病鬼王出离国境知有验矣。又法他国侵绕盗贼逆乱起来。作前第一总摄身印咒一百八遍。一切盗贼自然殄灭。若一切业报众生命根尽者。作前灭尽定印日日供养。烧况水香诵咒满一千八十遍。即当转其业障。昔波罗奈国有一长者。唯有一子寿年合得十六。至年十五有一婆罗门巡门乞食。见其长者愁忧不乐。夫妻憔悴面无光泽。婆罗门问曰。长者何为不乐。长者说向因缘。婆罗门答言。长者不须愁忧。但取贫道处分子得寿年长远。于时婆罗门作此法门一日一夜。得阎罗王报云。长者其子命根只合十六。今已十五唯有一年。今遇善因缘得年八十故来相报。尔时长者夫妻欢喜踊跃。罄舍家资次施佛法众僧。当知此法不可思议具大神验。已曾入大都会三曼荼罗金刚大道场者。不须作曼荼罗。唯须结印诵咒。无愿不果速当成佛。若有女人临当产时受大苦恼。咒酥二十一遍令彼食之。必定安乐。所生男女具大相好。众善庄严宿殖德本令人爱敬。常于人中受胜快乐。若有众生有眼痛者。咒师以菩萨千眼印咒二十一遍。以印印眼眼即除愈。以此大因缘其人获得天眼。光明彻见上界。种种天人受胜快乐处。
　　次说画像法。谨案梵本。造像皆用白叠。广十肘此土一丈六尺。长二十肘此土三丈二尺。菩萨身作檀金色。面有三眼一千臂。一一掌中各有一眼。彩色中不得著胶。以香乳和彩色。菩萨头著七宝天冠身垂璎珞。又一本云。此土无好白叠大者。但取一幅白绢。菩萨身长五尺作两臂。依前第五千臂印法亦得供养。不要千眼千臂。此法亦依梵本。唯菩萨额上更安一眼即得。若欲供养此法门者。先须画像。其画像法必须作曼荼罗如法。令匠者受八戒斋。出入一上厕一洗浴。其像作成时。其画匠及咒师恐多不如法。对像忏悔罪过。即安置坛中。即须作法设广供养满足三七日。千臂千眼观世音菩萨像。必放大光明过于日月。除不至心者。其千眼千臂观世音菩萨像法。武德年中中天竺婆罗门瞿陀提婆。将此像本来进。入内即不出。通案梵本。只言千眼千臂更无释名。又案梵本。菩萨过去毗婆尸佛。亦现作降伏魔身。千眼中各出一佛。以为贤劫千佛也。千臂各各化出一转轮圣王。此菩萨降魔身中最为第一。尔时世尊告观世音菩萨等。我以佛神力穷劫广说不能得尽。

　　千眼千臂观世音菩萨陀罗尼神咒经卷上



　　千眼千臂观世音菩萨陀罗尼神咒经卷下

　　　　大唐总持寺沙门智通译
　　尔时观世音菩萨。说是咒时三千大千世界。乃至非想非非想天六反震动。色究竟天魔醯首罗不安其处皆大恐惧。一切恶鬼皆大叫唤受大苦恼。东西散走莫知所趣。尔时化身语诸大众及诸恶鬼神等。若不随顺我咒者违逆者。头破粉碎。此咒能摧破诸山干竭大海。此咒能摧阿修罗军护诸国土。此咒能摧伏一切诸恶鬼神。一切诸宿一切恶毒。一切诸病一切恶人。此咒能摧破三十三天皆令降伏。若有善男子。有能诵持此咒者。其人威力说不可尽。此咒能令诵持之者豪贵自在。亦能令国王终身爱念。称意所求悉皆满足。若欲降伏魔怨者。当烧分求罗香诵我身咒二十一遍。若欲令一切人爱己者。咒杨枝二十一遍。口中嚼之即得爱敬。若欲令自身辩才智慧者。咒昌蒲一千八遍。涂其心上即得辩才无碍。作姥陀罗尼心咒印。

　　　　千眼千臂观世音菩萨辩才无碍印第十三

　　以两手相背合掌。大母指向前舒。此印能自护护他。当须结界随所游方。或咒净水或咒净灰各咒七遍。所在住处以手掬水掬灰先洒自身。然后向于四方四角如法散洒。若有善男子善女人。被诸恶鬼众邪魍魉之所或乱者。取石榴枝及柳枝。阴诵此咒轻打病人无病不差。咒曰。
　　南无萨婆勃陀达摩僧祇比耶(二合)南无阿利耶婆卢吉低摄伐罗写菩提萨多波写南无拔折罗(二合)波尼写菩提萨多波写跢侄他徒比徒比迦耶徒比娑罗阇婆罗尼馺皤(二合)诃
　　此咒印能降伏诸邪见外道。若有善男子善女人。于晨朝午时日没三时。一时诵一遍者。即与种种供养十亿诸佛无有异也。永不受女身。命终之后永离三涂。即得往生阿弥陀佛国。如来授手摩顶。汝莫怖惧来生我国。现身不被横死。不为鬼神之所得便。

　　菩萨破大千世界灭罪印第十四

　　起立以左手向前展臂。五指向前散拓竖五指。次以右手大母指屈在掌中。以四指把拳当右耳上。当诵身咒头指来去。此印日别须三时。一时诵七遍。能灭五逆四重罪。于一切众生生慈悲心。即能烧一切罪根。此身灭后即得值佛。于彼佛土得作转轮圣王。复得陀罗尼名曰无量无尽藏。复得三昧名智等。复得身中二十八种相。现身不患眼舌耳鼻等痛。乃至身中一切疾病悉能消灭。若有先业罪者亦得消灭。若见天旱时。取乌麻子和稗麻子脂。捻作丸咒一百八遍。掷著湫水中即得雨。若雨过多。取稻谷烧作灰。取蔓菁子脂和作丸。咒之一百八遍。掷著湫水中雨即止也。

　　菩萨降伏三千大千世界魔怨印第十五

　　以五指相叉。左押右急把拳。当顶上著。诵身咒即得降伏。若作此法向舍利塔前二十九日夜。取白檀香作末。涂地作曼荼罗。其中散种种花。澡浴清净著新净衣。手把香炉烧沉水香。面向东坐咒一千八遍。此是最初功能。又取芥子乌麻。著一处捣为末。以三指撮取少许。咒之一遍掷著火中。如是七日日别一百八遍。然后所作悉皆成就。

　　菩萨广大无畏印第十六

　　起立并足。先以右手仰承左肘头。左手亦如之。于舍利像前。诵身咒一百八遍。即得无畏施于众生。又取茴香白芥子昌蒲舍多婆利(外国药名)以此等物。内火中烧之。烧火之时应于佛前或在净处。诵咒三十二遍。以香花供养。咒法悉皆成就。所为之者皆悉克果。若余咒无验。以此咒咒之亦皆成就。若欲乞梦。诵此咒并作印印眼。即有梦随所欲见皆得见之。若人无福所向不谐者。日诵三遍咒满七日。诸有所求一切皆得。
　　尔时菩萨在娑竭罗龙宫海会说法。见诸龙众受大苦恼。愍诸龙众为度苦恼众生。悉得离苦无诸怨害。
　　尔时龙女献一宝珠。价直娑婆世界。为求法故吾为广说离诸苦难。
　　尔时水精菩萨。为欲利益护持此咒。而说咒曰。

　　水精菩萨护持千眼印咒第十七

　　毗摩隶摩诃毗摩隶郁呵隶摩诃郁呵隶休摩隶摩诃休摩隶萨诃隶止隶涕馺婆诃
　　若有善男子善女人。在所游方受持此千眼千臂菩萨法者。我当常随卫护。乃至诸魔眷属无恼乱者。若人急难他国相侵盗贼逆乱。当用五色缕。结诵咒二十一遍。一咒一结系于左臂。又以左手无名指中指头指。把拳大母指甲上。展小母指。指所贼方诵咒七遍。悉皆退散不能为害。
　　尔时菩萨在雪山中说法。观见夜叉罗刹国中人民。唯食众生血肉无有善心。菩萨为欲利益方便教化。以神通力寻至彼国。现千眼千臂降伏魔身。设成就结姥陀罗尼印。
　　尔时罗刹国王。来至我所求哀顶礼。我以成就印印之。即得成无上道。

　　菩萨成就印第十八

　　起立并足。合掌当心。以小指相叉左押右。诵身咒二十一遍。种种皆得成就。若救六道苦恼众生。当用轮印以十指头各相拄。开腕开掌中使开。其十指间各相去一寸许。即是菩萨在六道循还度诸苦难。以此印转回悉皆得离苦(此印法拔吒那罗延长年师绕翻便即归国并将所翻之本智通毕竟寻逐不得遇于一僧边得梵本译出在外无本)。

　　菩萨成等正觉印第十九

　　结加趺坐。先以左手舒五指。仰掌在左膝上。次以右手舒五指。覆手捺右膝上。此与灭尽印法同。过去未来现在诸佛。皆同此印得佛菩提。此印能除一切业障。若坐禅诸法不现前者。当七日七夜于阿练若处。诵此陀罗尼并此印法。至心念佛昼夜六时忏悔。即得诸法现前。及所得福无量无边不可称计。

　　菩萨呼召三十三天印第二十

　　先以左手四指把拳。次以右手握左手大母指。亦如把拳。令左手大母指。在右手虎口中出头。以右手头指来去。咒曰。
　　唵(一)俱智俱智(二)俱耶利(三)遮利遮利(四)遮梨隶(五)苏婆(二合)诃(六)
　　此陀罗尼印咒不可思议。若善男子善女人临欲眠时。诵此咒一百八遍。心中所愿于梦寐中悉得知见。若能日日诵此咒者。亦能灭一切罪发菩提心。其人昏夜寐梦。渐渐增广皆得吉祥。乃至梦见如来在菩提树下受记成道。乃至释梵诸天常来侍卫。

　　菩萨呼召天龙八部鬼神印第二十一

　　起立并足。先以左手大母指屈在掌中。四指把拳当心上著。次以右手亦如之。以右手在右耳边。以头指来去。咒曰。
　　南无尼乾陀(一)南无阿利阇波陀(二)馺婆诃(三)南无阿利阇罗馺婆诃(四)[王*垔]醯夷醯馺婆诃(五)
　　此咒印若善男子善女人受持读诵者。知七世宿命。毒蛇不敢螫。毒药自然除。刀不能害王亦不能嗔。永劫不受地狱苦。若诵此咒时。二十八部鬼神来诣。持诵咒人边坐听诵咒。若有善男子善女人。为鬼魅所著。以白缕为咒索。一遍一结如是四十九结。系其咽下其病即除。若国中灾疫流行国人死亡多者。当取国王园池中莲花一百八茎。一花各咒一遍掷置火中。烧令荡尽灾疫即除。

　　菩萨解脱印第二十二

　　结加趺坐。先以左手中指。与大母指头相捻。仰掌向上。余三指散舒置于左膝上。次以右手亦如之。覆手置于右膝上。诵身咒二十一遍。所愿悉皆满足。诸有苦恼悉皆解脱。
　　若善男子善女人。具造十恶五逆等罪。如阎浮提履地微尘。一一微尘成于一劫。是人造若干等罪。应堕地狱历劫受苦永无出期。是善男子善女人。能于舍利像前。白月十五日一日一夜不食。结印诵咒诵满一百八遍。如上诸罪悉皆消灭。若不消灭者无有是处(此印智通本上先无智通于源州逢一婆罗门僧有此梵本遇会勘之更有此印自得受持大有功效不可思议)。

　　菩萨自在神足印第二十三

　　起立先以左手握左脚大母指如把拳。次以右手握左手腕背上。诵身咒七遍。欲进千里不以为难诵咒之时勿令声出。

　　菩萨神变自在印第二十四

　　先以左手大母指捻小指甲上。次以右手亦如之。余三指各散竖。合腕相著置于顶上。诵身咒二十一遍。皆得游行自在(昔有罽宾国僧阇提于北天竺求得此梵本未曾翻译自得受持威力广大不敢流传智通于此僧弟婆伽边得本依法受持功效不少唯不流行于世此本绝无后同学得者愿同功德)。

　　请千臂观音菩萨心王印咒第二十五

　　两手合掌虚掌内合腕。二头指来去咒曰(此印是第一根本启请印)。
　　唵阿噜力帝丽路迦(去夜)毗社(时贺)耶萨婆铄睹嚧(二合)钵罗(二合)么驮那迦罗耶[合*牛]泮莎诃
　　尔时观世音菩萨。闻佛说已欢喜信受作礼而退。

　　千眼千臂观世音菩萨陀罗尼神咒经卷下
< =  >

