  转法轮菩萨摧魔怨敌法
　　唐 不空译




　　转法轮菩萨摧魔怨敌法

　　　　大兴善寺三藏沙门大广智不空奉　诏译
　　尔时摧魔怨菩萨。白佛言世尊。诸菩萨等各各已说秘密真言教法。世尊我今为欲未来末法之时。护持国王及护国界诸有情故。说秘蜜秘胜最密中秘密摧魔怨敌法。唯愿世尊哀愍听许。佛言便说。世尊若有邻国扰侵国界。或自国内军众寡少。或复怯弱。或有不臣起恶叛逆。即应取苦拣木而作一幢。长十二指周圆八指削令极圆。如世尊所敕。一切天龙八部。令护诸国护诸国王。及护国界一切有情。为除灾祸令得安乐。若难起时。皆图画彼护国土神于幢上。
　　如此大唐护国土者。所谓毗首羯磨药叉。劫比罗药叉。法护药叉。肩目药叉。广目药叉。护军药叉。珠贤药叉。满贤药叉。持明药叉。阿吒缚俱药叉(已上十大药叉)嚩苏枳龙王。苏摩那龙王。补沙毗摩大龙王(已上三大龙王)诃利帝大天后。翳啰嚩蹉大天后。双目大天后(已上三大天后)各有五千神将以为眷属。
　　所应画者皆画本形。执持幖帜图于幢上。又于幢顶上书无碍王十字佛顶真言。末后吒字在轮脐中。所有怨敌叛逆主帅。当书彼名于轮辐间。于幢底图画一轮。具足八辐。如上吒字置轮脐中。若灾难起时。应请一解法之人。于此教中曾禀受者。于其中夜一方坛。于方坛上重画三角坛。立于此幢在坛中央。于坛四面著种种食饮并二阏伽。烧安悉香及然酥灯。其解法者面南而坐。
　　即结一切如来钩印　以二手内相叉作拳。以右头指为钩。及诵真言称名。请召十六大护及其眷属大威德诸神将等坛中供养。
　　如来钩真言曰。
　　
　　行者次当入三世胜金刚忿怒三摩地。观威德炽盛四面八臂。左蹈坞摩天后。右脚蹈摩醯首罗天。
　　则结三世胜印　以二手金刚拳。檀慧互相钩。直竖于进力。成已诵真言三五或七遍。真言曰。
　　
　　复次即结上方诸天教敕印　以二手各作金刚拳。二头指互相旋绕。结印成已而教敕言。汝等十六大护大药叉将等。受佛付嘱护持国王。及护国界一切有情。令得安乐辟除灾祸。今我国境有某难事。汝等大护助我军阵摧破怨敌。汝等当令彼军被缚迷闷。令某荒乱。使我军兵强盛得胜。作是敕已即诵真言三遍曰(已下召请诸天并同此结本印)。
　　
　　复次当结游虚空诸天教敕印　以二手金刚缚。屈二头指以甲相背。并竖二空押于二风。结印成已。一依前文而教。敕已。即三遍诵真言曰。
　　
　　复次当结住虚空诸天教敕印　如降三世印。二食相绕。以印安于顶上即是结印已。一依前文而教敕言。即诵真言三遍曰。
　　
　　复次当结地居诸天教敕印　以二手金刚缚。舒二风头相合。如金刚护菩萨印即是。结印已。一依前文而教敕言。即三遍诵真言曰。
　　
　　次结地底诸天教敕印　以二手各展令掌向外。二空头相捻。二风相钩。二火以头相拄。以印安于眉间。一依前文而教敕言。即三遍诵真言曰。
　　
　　既启告已。则结慧手作金刚拳。按于幢上诵十字佛顶真言一百八遍。
　　欲诵此十字佛顶真言。先应结印诵之七遍　印以二手内相叉为拳。二空入于掌中。二风各屈拄二空背即是。诵真言曰。
　　
　　念诵已即更焚香献花。即捧阏伽奉。为帝王并及百姓。发广大利益安乐殊胜之愿。即结金刚缚竖合二火。即成。诵金刚解脱真言三遍。送圣众各还本宫。真言曰。
　　
　　法事已讫。则收幢于净函或箧安置。供养食饮等。依法送往河流之中。

　　摧魔怨菩萨破他陈敌法

　　　　　　　　发军时节依宿曜日量
　　贞享三年九月十九日一校正了
　　　　　　河南延命沙门净严(四十有八)

