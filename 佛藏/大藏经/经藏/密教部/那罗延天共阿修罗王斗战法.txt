  那罗延天共阿修罗王斗战法
　　唐 宝思惟译




　　那罗延天共阿修罗王斗战法

　　　　宝思惟三藏译
　　尔时那罗延天在于须弥山顶上。集诸天大众梵天王及大自在天王天帝释等。亦有无量天龙夜叉乾闼婆紧那罗摩呼罗伽人非人等。亦有无数鬼神等。共会说法。其甘露妙药及和合安置瓶中。尔时阿修罗王变形入其瓶中。食其甘露妙药。于是那罗延天见阿修罗王入其瓶中。以其金轮就于瓶中侧之。其阿修罗王半身遂断。阿修罗作病者。取白芥子安悉香胡麻苏蜜相和。取佉陀罗木长□指。一百八段。一咒一烧。称彼□人名字。即得除愈。
　　次说印法。
　　护身印。二小指相叉。于掌中二无名指押小指上。又二中指直竖。二头指捻二中指上。二大指捻中指中节。右转三匝即名护身。然后作一切法事。无有障碍。
　　刀印。左手小指名指□上节。大母指押小指无名指节上。中指头指直竖向上。
　　轮印。定手风空相捻圆如轮状。上掷三度向所障处打□□一切阿修罗皆悉断。
　　次火印。定手作金刚拳。右手直舒五指微动。以左头指柱右手心能烧一切设睹噜心烂以印大焰向彼指之。想火烧彼如是并护摩必使母陀也。

　　那罗延法一卷

　　　　　咸通五年七月五日比丘禅□□

