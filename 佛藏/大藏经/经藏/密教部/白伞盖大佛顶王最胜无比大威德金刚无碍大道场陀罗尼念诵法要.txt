  白伞盖大佛顶王最胜无比大威德金刚无碍大道场陀罗尼念诵法要
　　




　　白伞盖大佛顶王最胜无比大威德金刚无碍大道场陀罗尼念诵法要

　　归命遍法界　　尘刹诸如来
　　化相奇特尊　　最胜佛顶族
　　敬礼大悲者　　持莲菩萨众
　　净除业障垢　　广利诸有情
　　归依秘密主　　金刚手藏王
　　从佛受坚牢　　护持于一切
　　明尊大仙众　　声闻缘觉支
　　天龙苏药叉　　日夜常恭敬
　　是大白伞盖　　遍覆于大千
　　神变难思议　　虚空无障碍
　　诸佛咸称赞　　名大佛顶王
　　因此证菩提　　能转无上法
　　众圣同游学　　我亦随顺修
　　略撮秘要仪　　咸愿垂加护
　　初吽入道场　　观瞻一切佛
　　先以净三业　　悟本性无垢
　　身器悉清净　　体同诸如来
　　遍满于虚空　　运心普敬礼
　　忏悔无边罪　　同归法性空
　　劝请诸如来　　常住世不灭
　　随喜人天福　　广利益群生
　　回向以一心　　俱登萨婆若

　　发愿此世与当来　　常得广行菩萨道

　　净器界真言曰。
　　曩莫萨缚没驮冒(引)地萨怛缚(二合)唵秫(入)殿努戍(引)驮曩野娑缚(二合)贺
　　此大清净明。通用如来部。先以作澡洒。即结念诵室。由诵七遍已。身口意三业。乃至遍法界。一切悉清净。
　　次当普礼一切如来。真言曰。
　　唵萨缚怛他(去引)蘖多播(引)娜满曩(引)南迦卢弭
　　由三诵真言。运心同法界。遍满微尘刹。礼事悉圆满。
　　次忏无始罪障真言曰。
　　唵萨缚播波娜贺曩嚩日罗(二合)野娑缚(二合)贺
　　由三诵真言。忏悔一切咎。无间罪如草。焚灭尽无余。
　　尔时释迦牟尼佛告一切菩萨大众善男子汝等应一切如来出生三摩地无比力超胜一切如来住真言身一切如来族真实大印真言。无比威光神通。缘无边奇特大威神。能生一切菩萨。能摧一切俱低魔众。摄伏一切难调之人。起于慈心悉能成办一切事业利益成就。今说大印。
　　次对本尊结跏趺坐。涂香涂手结诸佛菩萨金刚部三昧耶印。手内叉拳禅智并申竖。随句诵真言。以印安于顶。此一切如来心大印。
　　次屈智入掌中。是持莲密印。随句诵真言。移安顶右。次屈禅入掌。却申竖智度。一切金刚族。所持之密印。随诵真言句。移印安顶左。一切同一明。三部悉具足。
　　真言曰。
　　曩莫萨缚没驮冒(引)地萨怛缚(二合)南阿(去)尾罗吽(引)欠(平)
　　由结一切如来等大印。以大勤勇心真言一切如来真实法加持故。悉能解脱地狱傍生焰摩恶趣。能令一切有情作如来事。摄召一切菩萨圣众。能召诸天梵王帝释夜摩水天俱尾罗等。十地菩萨大自在者。尚能请召何况余。
　　次结金刚甲胄护身印。
　　二羽结钩拳。左横仰脐下。右钩掼五处。心额肩喉顶。随诵真言曰。
　　曩莫三(去)满多没驮南唵部(入引)入缚(二合)攞帝惹吽
　　以此甲胄明。修行者应用。悉印于遍身。即成大加护。一切佛顶中。是印大威德。诸魔不陵逼。被甲犹如王。能成一切事。速疾得悉地。
　　次应大轮印。金刚轮。
　　次结无能胜大印。明王辟除魔障印。应跪右膝竖左膝。左手向后作搭势。右拳竖进当于心。陵身向前期克状。
　　真言曰。
　　曩莫三(去)满多没驮南唵户噜户噜战拏里摩镫只(研以切)娑缚贺
　　无能胜大明。是佛之所说。能摧一切魔。能辟除诸障者。大力欲自在。世间魔军王。波旬亦自在。世天大威德。无量俱低魔。若欲作障难。现作种种状。魔军恐怖形。由结印诵明。故自然悉退散。当用作加持。成就佛顶者。于大障碍处。常得大加护。
　　次结迎请印。
　　二羽内叉拳。忍愿竖申合。上节屈如钩。来去成迎请。
　　普通奉请一切佛顶王真言曰。结印已。先于印上置香花。掷于坛内然诵真言。
　　曩莫(引)婆(去)誐缚都邬瑟抳(二合)涩野翳醯曳呬婆(去)誐鑁(二)达摩罗惹钵罗(二合)底磋曩摩罗伽(二合四)巘补涩波(二合)度波末邻(上)左[牟*含]者擗(七)罗乞洒(二合引)钵罗(二合)底贺多(十)么罗跛罗(二合)讫罗(二合)么也娑缚(二合)贺(引)
　　结印三诵明。警觉一切佛。迎请诸如来。悉皆而降赴。
　　次结光聚印。檀惠并申竖。戒方屈跓头(上节)忍愿倒相合。禅智申并直。进力屈相跓。以押禅智头。旋转成结界。真言诵七遍。
　　曩莫三(去)满多没驮南阿钵罗(二合)底贺哆舍娑曩南唵(引)怛他(引)蘖妒(引)瑟腻沙阿曩缚路枳多暮[口*栗](二合)驮曩帝儒(引)罗施吽入缚(二合)攞入缚(二合)攞驮迦驮迦尾迦尾驮迦捺罗(二合)捺罗尾驮罗(二合)尾驮罗嚫(去)娜嚫娜频娜频娜吽吽泮吒泮吒娑缚(二合)贺
　　若用护身。即三股金刚杵印是。若请召本尊即以杵印。股二头指为钩来去钩之即是。此大佛顶王。号曰光明聚。猛焰炽流布。如劫火洞然。威力难思议。能摧坏一切。天魔外道众。魔醯湿缚罗。大力那罗延。并诸余天类。所有种神通力。丧灭尽无余。持明大菩萨。马头明王等。闻诵此真言。威光如聚。于大佛顶部。灭除诸难。十二由旬内。成大结界地次结办事印。二羽内叉拳。忍愿申屈合。能成办一切。左旋三匝成。辟除真言曰。
　　曩莫三满多没驮南吒噜吽(三合)满驮满驮吽泮吒娑缚(二合)贺
　　此办事真言。一切佛顶心。由才忆念故。水陆诸障者。所有欲损害。悉皆禁其口。结印当于心。加持于五处。次结莲华印。如敷八叶莲。诸佛如来座。至心而奉献。真言诵七遍。
　　曩莫萨缚没驮冒(引)地萨怛缚(二合引)南唵吽迦摩攞野娑缚(二合)贺
　　由此奉献故。诸佛受其座。当来克获得。胜妙金刚座。次结奉阏伽。广大真实供。泛以香白花。诚心而奉献。即以金刚拳。忍愿竖头合。进力屈背后。禅智捻进根。
　　真言曰。
　　曩莫(引)婆(去)誐缚睹瑟抳(二合)洒野(一)翳[牟*含]巘谈(三)补涩波(补其反四)度喯(五)末览(六)你半者(七)钵罗(二合)底(末)瑳(八)贺罗贺罗(九)萨缚没驮(十)地瑟耻(二合)帝(十一)达磨罗(引)惹(十二)钵啰(二合)底(丁以反)贺哆野(十三)娑缚(二合)贺(引)
　　由诵此真言。奉献如来故。遍于微尘刹。成就众妙供。次结佛眼印。一切佛顶中。应用此大印。清净而受持。最胜灭诸罪。于诸佛顶王。常结于此契。决定得悉地。不久必成就。一切佛顶法。设积百劫福。若得此印明。其福与彼等。此佛眼真言。能成一切业。从十俱胝佛。如来所受持。由才忆念明。一切圣天现。一切真言教。法皆得成就。暴恶嗔怒前。应诵得欢喜。难调恶鬼神。降伏皆随顺。斗战诤讼处。一切得寝净。先后诵七遍。速疾成证验。
　　次结金轮佛顶一字王印。
　　二羽内叉拳。忍愿并申合。屈上第三节。开屈进力头。平等禅智申。七遍真言曰。
　　
　　恒河沙数量。如来之所说。现在佛今说。未来佛当说。此印名大印。说为顶轮王。此印即是佛。利益诸有情。由明大威德。制伏诸贤圣。于五由旬内。令他尊不降。十地诸菩萨。迷闷失本心。何况余少类。而能现神力。智者成就人。若此结印处。诸恶魔障地。是处不敢住。于百俱胝劫。设于千恒沙。如是沙数量。亦不能说尽。功德及福利。称扬威德力。智者若受持。常不被沮坏。如来大师说。而不能赞叹。于修佛顶者。速疾得成就。
　　次结普通一切佛顶成就印。
　　二羽内叉拳。忍愿申而竖。以上节。普通一切用。真言诵七遍。印于顶上散。
　　曩莫三(去)满多没驮南唵拏噜唵(三合)满驮娑缚(二合引)贺(引)
　　由此印。如观睹请佛。难调诸药叉。龙及苏罗众。一切恶罗刹。并及诸魔罗。由此明威德。惊怖悉消融。若得此印契。能获诸安乐。国王世间等。于彼常利益。欲求法利者。决定而获得。普通真言王。成就果报故。
　　次结一切佛覆大千身不见其边际白伞盖佛顶王大印或结百亿诸佛同心印。诵大真言七遍。
　　次结白伞盖。根本之大印。二手虚心合。戒方屈入掌。以其禅智面。并押戒方甲。进力屈令圆。是佛伞盖印。真言诵七遍。则于顶上散。真言曰。
　　曩莫三(去)满多母驮南阿钵罗(二合)底贺哆舍娑曩(引)南唵怛他(引)蘖睹瑟抳(二合)沙阿曩缚路吉多母[口*栗]驮(二合)斫讫罗(二合)缚罗(二合)底唵摩摩吽(引)[目*匿](你义反引)
　　此大佛顶王。殊胜无与等。是佛大悲力。师子吼流出。一切佛加持。大悲照忧暗。甚深知无垢。令作诸吉祥。菩萨及诸天。而不能沮坏。获得不退转。一切悉安乐。众毒不能伤。天龙不敢近。书写及诵持。速疾证悉地。
　　次持念珠。加持七遍。捧之顶戴。然为念诵。百八或千八。收珠置本处。复结本尊印。住于三摩地。赞叹佛功德。供养如前献。
　　复结三昧耶护身礼佛而退。捻珠印。以左右二手。以禅智。各捻戒方甲。伸忍愿申进力。屈于忍愿后。捻珠而念诵。若欲住佛仪。而作勇健坐。端身结跏趺。结讫底印。左仰掌跏上。右外竖掌。以禅而押戒甲。以进屈忍背后。真言诵七遍。然入三摩地。真言曰。
　　曩莫三满多没驮南尾惹曳摩贺铄讫底(二合)讷驮哩吽泮吒尾惹以你吽泮吒莽誐梨吽泮吒娑缚(二合)贺
　　若结此印者。不夺其威力。今世及他世。获得如来力。若诵此真言。诸佛皆加护。修持佛顶王。三时常忆念。速疾得成就。三界中无碍。是大佛顶王。密印法无量。今为修行者。略集少秘要。若乐大法者。从师求灌顶。得授三昧耶。应当广咨学。大白伞盖大佛顶念诵法。
　　此法秘密。未入灌顶人不得辄闻。其修行者取成就。若拟自求悉地兼为本尊者。辄亦不得传授与人密印。大三昧耶严密。真言曰。
　　唵商(上)羯哩摩贺(引)三昧盐满驮满驮娑缚(二合)贺
　　加持念珠真言曰。
　　曩莫婆(去)誐缚帝素弟娑驮野悉驮罗挮(去二合)娑缚(二合)贺
　　净念珠真言合掌捧珠。
　　唵阿娜步(二合)帝尾惹曳悉地悉驮罗梯(二合)

　　白伞盖佛顶瑜伽秘要略念诵一卷

　　时延享元星舍阏逢困敦暮秋十日仇校之寿梓焉大和长谷轮下
　　　　　　　　　　　　　　　　　无等志

