  胜军不动明王四十八使者秘密成就仪轨
　　唐 遍智集




　　胜军不动明王四十八使者秘密成就仪轨一卷

　　　　大兴善寺三藏沙门大广智不空天竺国婆罗门僧遍智奉　诏集
　　尔时般若菩萨入三摩地。名金刚等至。炽盛炎焰。其炎普照一切佛土。周遍焚烧三千大千世界。其中所有一切魔罗作难者。一切尾曩也迦罗刹娑等。被是大火焚烧疫楚遍入。支体苦痛绞结缠身。心迷闷绝咸皆高声。世人遇大苦逼唱言密密。其声满三千大千世界。所有一切众生闻此声者。皆悉恐怖奔走。投佛咸作是言。世尊我等今归命三宝。时持金刚手菩萨。从三昧起告文殊师利言。云何见诸天帝释等来至于此。文殊师利菩萨语金刚手言。我不能知。唯如来了。作是语已。二大士便无言说。时金刚手又告文殊师利。威怒王名圣者胜军不动明王。我今说是心及秘密印。故一切大众金刚萨埵菩萨。善男子谛听。无边功力勇健。无边如来事是无动大威怒王。又有八万亿恒河沙俱胝如来。皆蒙教敕事得成无上菩提。复有无量天龙八部等。常恒供养恭敬承事。若才忆念是威怒王。能令一切障难者皆悉断坏。一切障难者不敢亲近。常当远离。是修行者所住之处。无有魔事及诸鬼难等。时金刚萨埵菩萨。从三摩地惊觉。召集一切声闻辟支佛一切天龙药叉干挞缚阿修罗蘖鲁拏紧那罗摩护罗誐人及非人等。一切群生类皆来集会者。又抽撮彼群生众差别之心。令同一体等住三摩地。多俱胝世界焚火灭。唯成一大火聚。如七日光照大马口等。众流但[泳-永+(券-刀+禾)]吞纳无余尽成猛焰。说是大威怒王胜军不动明王微妙心。亦大马口吞啖一切有情。一切众生若干业烦恼心因等。成大火炎世界。尔时般若菩萨白佛言。我一切如来一切菩萨声闻缘觉辟支佛。乃至天龙八部一切有情众生界。为欲怜愍化度利益。胜军明王现忿身。从摩诃尾卢遮那心五明王出生。一切诸佛如此。是大日五明王五波罗蜜门。又出生其分身。一明王名曰胜军不动。三千大千界中现自在炎明威德身。即自性轮身般若菩萨。为折伏摄受随类众生。为执金刚弟子杖。为加持眷属摧破一切障故。如不驮大力开示忿怒金刚体。即住火生三昧。说摧大障者真言。此真言大威势能除一切。摧真行者障难。从发菩提心守护增长。千全至成佛果。终不退失不堕在非道中。乃至在佛道速疾证果。明王四弘愿云。
　　见我身者　　发菩提心　　闻我名者
　　断恶修善　　闻我说者　　得大智慧
　　知我心者　　即身成佛

　　一持秘密咒。生生而加护。持念我者不可至疑心。何况世间诸障哉。唯有二种。一者内障。谓从自心生。其类甚多不可说。二者外障。从外事生。其类亦多。此真言皆能摧灭辟除。令身无垢清净。依说即身成佛。是深秘之中极密教也。云何四种因缘。一者断食。二者服气食。三者菜食。四者节食。随力所办自约身已。诵根本陀罗尼。一洛叉乃至三洛叉已即已。一日一夜水不饮。广大供养庄严道场。于画像前烧苦练木。如大指长十二指。两头揾著苏蜜。诵咒一遍烧一枝木。满一千八遍烧了。即少少世间事便如愿满。复次诵数满已。入江河海。深至颈处面向东。每日念诵数满三洛叉已。心中所受福田皆满愿。其水令致蛇龟之处。况咒力未成为他所损常须结界。若常加功持诵不动根本真言。现身随力能缚一切鬼神。亦能摧斫一切树木。亦令空中飞鸟行者前堕坠。亦能执干竭龙淀。若欲论议及破外道返恶人等。皆能降伏者。复次先候月欲食时。令诵咒满数先饮。一日一夜不食。取牛粪。以未落地者。以器承取莫令至地。二者亦落地时尘土未污。取上令不著地。将坛取种种华散以供养。取大般若经安置中心著。取同色老犊牛乳作酪施。次取苏与熟铜楾盛。以可里罗木作篦搅苏。于月初饮即念诵。乃至见三种相。所谓焰等。暖相者服之差一切病。得烟相者以将涂己身可隐蔽。不令恶人得见也。得火炎相者服之神通身能飞行。所谓身通也。老犊牛乳者。犊生经年已上犊大如母。而犹孤食乳。其犊毛色须与母同。如是牛乳湛作苏用。复次行人山高顶之处。断谷不食。更诵一洛叉。心心相续更莫异缘。天之伏藏自然出现。凡伏藏有天有神有人。人所埋藏名人藏。鬼神所守名曰神伏藏。且名地伏藏。诸天等护者为天伏藏。尚能得见。悦地藏守人藏乎。应作福事随意更用。复次一烧咒满一千遍。能除国中大疫疾也。护摩法者。地作炉者著火令炽。杓子法者以坚木克之。头如杓可受鸡子黄已下乳。其炳端其长二尺许。别以净器盛乳。以此杓子酌而咒之。而国疫疗。或以家一持达。相染著皆死尽。令吴蜀岭南有事作能除。复次取向草华和苏蜜。一咒一烧所求衣服如此华色。皆得称意。若求绯者当烧赤华。余皆准此。精不思议神力满行人愿。可量分约事。而二札则无有志。若非分妄取神亦慢人。虽得不贵。若烧蜜罗缚一洛叉。烧二咒得国中第一官位。严所作者求之必遂。蜜罗缚外圆果子也。复次烧毕养鱼藏华。得一切人爱乐。烧松木以三物点烧。万一遍得无量眷属。松木长七寸大如母指烧之。大麦咒之得大丈夫富贵。其大麦乌麦有皮是也。
　　画像法推伏。若欲作法应对像前。心有所缘应缘感。于好绢上画不动明王。著赤色衣斜彼腰。裈子赤色。左边一发下垂至耳。左眼微斜看。左手把罥索。右手把剑直竖。剑首如莲华叶状。剑靴钿。于宝石上曲眉嗔。自身赤黄色怒状。令一切众生皆怕惧相。画此像已于海岸上清净阿兰若或净屋中。行者清净身著赤色衣。心想自身皆作赤色。不得散乱默然乞食。诵五洛叉满已。五寸刊之一万茎。三物于此像前至心烧诵。胜军不动明王自现身。令行人见。见已即得如来三摩地心。与诸菩萨当得一处。复次于此画像前。每日三时念诵本咒。经六个月随力供养一华香饮食。求种种愿皆得满足。若有贼来者。行人手执一种。诵一千遍。立若来处彼怨贼等自然退走。怕逻而散。若值园佛法怨家恶人。以盐土和作其形像。心上书其姓名。形长一肘诵咒之。一遍割取一枚烧之。乃至烧咒。一诵恶人名字。烧尽彼人。不降伏寻即必死。又取曼陀叶烧。一咒一称恶人名字烧之。满一千遍。前人必定失心。取牛乳烧一千遍还令平复。若烧盐称名。一咒一烧满一千遍。千里之内受人皆至。烧安悉香。三时常不断绝。得圆满中上品位。右已上前法皆于此画像下。用之成就。道场观坛中有须弥。上有赤莲华。莲华上有楼阁。其中有瑟石。瑟石中有憾字。字变即成胜军不动尊。是转法轮菩萨变身忿怒身也。胜军者自在义也。不动者大寂定菩提义。尊者大日差别智身。不动者本佛毗卢遮那佛化身。一持秘密咒后。生生加护世间之人。世习未断。虽千度触犯种种世业。童子者皆许其忏悔。前后不即舍离。左垂一发向下者垂慈悲也。右手执剑者是义。左手执索者是系缚义坐盘上者是不动义。自身出炎焰是住大火智火生三昧。无边如来奉事。是尊天龙八部恭敬承事。若才忆念此威怒王。一切障者皆悉断坏。世间出世所求悉地皆令成就。
　　印相。二羽内相叉。轮轮各如环。二空住水侧。火峰住空面。二风和合竖。真言曰。
　　曩莫三曼驮缚日罗(二合)赦怛罗(二合)吒阿慕伽赞拏摩诃[卄/絡]沙拏娑婆吒也吽怛罗(二合)摩也怛罗摩也吽怛罗(二合)吒憾[牟*含]
　　行者每日。此真言持念。一切所求悉地成就。
　　次圣无动尊略布字法。唵(顶其色如虚空)缚(眉间其色如火)日罗(二合两肩其色如火)阿左(二合心上其色如乳圆目眸安于明咽喉如肩法月色如黄金)已上五处布立修行人身上。于中有阿字遍含五字。此中布已遍体。故不动金刚身观。布已即诵一字真言。用一切事。
　　曩莫三曼多缚日罗(二合)赦憾(引)
　　次护身结界。以左手中指以下拄右手中指已下三指。各以两手大指。捻无名指。相拄讫直竖右手头指。屈左手头指。捻右手头指第二节文安口上。诵根本咒七遍。于顶上右旋三匝随心远近法界即成无能犯者。
　　次入佛三摩耶印。二羽吝转。合掌并远于二大。以印当额右左肩心喉。真言曰。
　　曩莫三满多没驮南阿三迷怛哩三迷三摩曳娑婆贺
　　次法界生印。二手作金刚拳背相合。申二风头相拄。以印向心。三遍。
　　曩莫三满多没驮喃达摩驮暏萨缚(二合)婆婆句含
　　次转法轮。二手相背。地水火风相叉。以二空入掌中头相合。即配心三遍举之。真言曰。
　　曩莫三满多缚日罗(二合)赦缚日罗(二合)怛摩(二合)句含
　　次无堪忍印。虚心合掌二火相叉。二水二风各各立之。逆顺三遍印天地。印身五处即顶散之。并四方结界。真言。
　　唵洒鲁补哩尾履尾隶娑婆贺
　　总摄不动慈救真言
　　曩莫三曼多缚日罗(二合)赦战拏摩贺路洒儜娑破(二合)吒也吽怛罗(二合)吒悍[牟*含](引)
　　次阏伽印。二手并仰。二大指入掌。以二头指加二大指中节上。是尚佉印也。真言曰。
　　曩莫三满多没驮喃誐誐那三摩三摩娑婆贺
　　次奉华座印。十轮开敷。以是当三所奉之。
　　次涂香印真言。
　　曩莫三满多没驮喃尾输驮献度纳婆(二合)缚娑缚(二合)贺
　　次华鬘印。以前涂香印二空拄风侧中节之下际。名华供养印。真言曰。
　　曩莫三满多没驮喃(引)摩诃妹底哩夜毗庾(二合)娜蘖帝娑缚(二合)贺
　　次烧香印。二羽三补吒。仰竖地水火。二风屈拄上节。真言曰。
　　曩莫三满多没驮喃达么驮怛缚弩蘖帝娑缚(二合)贺
　　次饮食印。二手虚心合掌定慧入内。真言曰。
　　曩莫三满多没驮喃(引一)阿罗罗迦罗罗末邻捺娜弥沫邻捺祢摩诃沫历娑婆(二合)贺
　　次灯明印。
　　曩莫三满多没驮喃怛他蘖多罗脂娑叵(二合)罗儜缚婆娑曩誐誐[橾-品+弟]娜里野娑缚(二合)贺(引)
　　次虚空普供养印真言。
　　唵誐誐那三缚婆娑罗解
　　次不动尊赞。
　　稽首圣无动　　摩诃威怒王
　　极大慈悲心　　愍念有情者
　　本体卢舍那　　入远成正觉
　　法身遍法界　　智慧同虚空
　　无声而有声　　声闻尘刹土
　　为护持佛法　　为利乐群生
　　无边相好海　　方便现此身
　　变现嗔怒相　　故我稽首礼
　　慈眼视众生　　平等如一子
　　方便垂一发　　表示第一义
　　故我稽首礼　　金刚智能断
　　难断诸烦恼　　由此执利剑
　　一断无余习　　故我稽首礼
　　金刚定能缚　　难缚诸结业
　　执持金罥索　　一缚无能动
　　究竟能啖尽　　烦恼毒龙子
　　现迦楼罗炎　　故我稽首礼
　　焚烧业障海　　能护菩提心
　　令行者坚住　　安住般石座
　　故我稽首礼　　假使满三界
　　大力诸药叉　　明王降伏尽
　　故我稽首礼　　假使遍三界
　　魔来娆行者　　令入解脱道
　　故我稽首礼　　一持秘密咒
　　生生而加护　　令证大菩提
　　故我稽首礼　　昼夜随逐身
　　明王不暂离　　必升华藏界
　　念念持明王　　世世不忘失
　　故我稽首礼　　以此三业礼
　　明王功德善　　平等施群生
　　同证不动尊　　以我功德力
　　明王加持力　　及以法界力
　　同体不动地　　唯愿遍法界
　　金刚秘密咒　　加持我三密
　　稽首明王力　　令我悉地满
　　稽首明王力　　令法久住世
　　自界及他界　　无边世界海
　　满中诸含识　　同证无上觉

　　第一俱哩迦罗龙王不动明王变身吞剑形也。立盘石上。真言曰。
　　唵俱哩迦耶迦罗惹铭伽扇曳娑婆贺
　　第二健达药叉王。是阿閦佛所变身(右手执独古。左手押腰。眼忿怒。牙上下出。色青色。若人欲得求官位呼使者)。
　　第三尸弃大梵王。是华开佛所变身(右手执鉾。左押腰。天王形赤色也。若人欲得求富贵者呼使者)。
　　第四七天五母夜叉王。西方弥陀所变身(右左持钵。恭敬形也。赤色形也。若人欲求得敬爱者呼使者)。
　　第五初禅若干大梵王。北方不空所变身(右手持箭。左持弓。立石上。黑色形也。眼嗔怒形也。若人欲得求解脱智慧者呼使者)。
　　第六二三四禅大明王。是普贤菩萨所变身(右持杖左押腰。赤色发竖形。若人欲得求一切意愿者是呼使者)。
　　第七三十三天各各天王。是文殊所变身(右手用大刀左手押腰。黑色形也。若人欲得大智者是呼使者)。
　　第八阿迦尼多天王。是观音所变身(右手用锡杖左押腰。赤色形也。若人欲得国王大臣爱念者是呼使者)。
　　第九央俱将迦罗王。是弥勒所变身(右用索左拳押腰。赤色形也。若人欲得王后采女者是呼使者)。
　　第十修罗金缚王。是呴楼孙佛所变身(黑色右执刀左押腰。若人欲得大臣公卿爱者此呼使者)。
　　第十一大钵沙罗王。是呴那含牟尼佛所变身(右手用枚左押腰。狗打形赤色形也。若人欲得大福官者此呼使者)。
　　第十二拔苦婆多罗王。是毗婆支佛所变身(右手用轮左押腰。黑色形。若人欲得胜人者是呼使者)。
　　第十三多罗迦王。是发沙佛所变身(左右手合掌。赤色形。若人欲得遂一切所望世间者呼使者)。
　　第十四牛头密咒王。是迦叶佛所变身(右手持经左手剑印押腰。赤色形。若人欲得示化人大灵验者是呼使者)。
　　第十五光火炎摩王是观音所变身(左手押腰右手持宝珠。掌心居。黑色形。若人欲得验利此呼使者)。
　　第十六五天人散罗王。是毗沙门天所变身(右手持金刚杵左手押腰。赤色形也。若人欲得一切人爱念者是呼使者)。
　　第十七神母大小诸王是延命菩萨所变身(左持缚沙罗右押腰。赤色形也。若人欲得胜论议者是呼使者)。
　　第十八捶钟迦罗大王。是准提观音所变身(右手持三古左押腰。赤色形。若人欲得恶人降伏者此呼使者)。
　　第十九迦毗罗修法王。是千手观音所变身(右持莲华左押腰。赤色形。若人欲得止热病者此呼使者)。
　　第二十药叉诸天王。是妙见菩萨所变身(右持大刀左押腰。赤色形也。若人欲得止疫病者是。呼使者)。
　　第二十一三界授天大王。是药王菩萨所变身(右持塔左持大刀。赤色衣形也。若人欲得官位者此呼使者)。
　　第二十二俱多迁化天王。是药上菩萨所变身(右持弓左持加利摩多。赤色形。若欲得成一切法师王者此呼使者)。
　　第二十三火罗诸天王。是地藏菩萨所变身(右持绳缚沙罗左押腰。赤色形。若欲得诸富人者此呼使者)。
　　第二十四皆摄持天王。是龙树菩萨所变身(左右手金刚合掌印。忿怒形。二目嗔怒面赤状黑色形。若欲得天狐结縳者此呼使者。已上左使者二十四人也是发心修行义。右二十四人使者。烈呵立形也。是修果成佛义)。
　　第一金刚修罗王。是势至菩萨所变身(左胁独古用右左合掌印。黑色形也。欲得恶灵邪气结縳者是呼使者)。
　　第二神王引摄大士王。是吉祥天女所变身(右持杖左押腰。赤色形也。欲得除灭一切鬼神縳碍者是呼使者)。
　　第三二十八宿诸大王。是观音所变身(右手持莲华左押腰。白色形也。或赤色形。欲得诸人决定业障除灭者是呼使者)。
　　第四一切诸法受用王。是尾卢舍那所变身(左持铃右执剑。黑色形也。欲得诸小儿短命央寿消除者是呼使者)。
　　第五迦叶大咒大士王。是无尽意菩萨所变身(右手用锡杖左持袈裟。形欲得一切女人难产生者是呼使者)。
　　第六一一各有大士王。是妙音菩萨所变身(右手持杖逆左押腰。赤色形也。欲得止一切恶魔鬼神颠狂者是呼使者)。
　　第七护持诸法王。是陀罗尼菩萨所变身(右持经卷左手持念珠。赤色形也。若欲得一切人财物者是呼使者)。
　　第八吽发多罗王。是虚空藏菩萨所变身(右执塔左执大刀。赤色形也。欲得高贵妇人者是呼使者)。
　　第九苏小拔苦王。是茶吉尼所变身(右执髑髅左手拳押腰。眼嗔怒形也。黑色形。欲得返恶人咒咀者此呼使者)。
　　第十急急大小神天王。是奉教宫所变身(右左手金刚合掌印。赤色形也。欲得止一切灾难者此呼使者)。
　　第十一那缚迦罗王。是月天所变身(欲得胜军陈者此呼使者)。
　　第十二悉底地大士王。是暗夜天所变身(右持独古左拳押腰。黑色也。欲得除病流行灾者此呼使者)。
　　第十三神王眷属大智王。是焰魔罗王所变身(右持杖左押腰。赤色形也。欲得极乐往生上品上生者是呼使者)。
　　第十四摩登迦罗天人王。是那罗延天所变身(右用三古杵左持索。黑色形。欲得其七世父母者观一切众生地狱苦者是呼使者)。
　　第十五天地受用大明王。是广目天所变身(右持剑左押腰。赤色形。欲得夫妇爱相者是呼使者)。
　　第十六诸神皆得大王。是水天所变身(右执独古左押腰。黑色形。欲得止一切聋哑病者是呼使者)。
　　第十七一一东西南北王。是辨才天所变身(右持念珠左押腰。白色形。欲得令夫妇相离恶是呼使者)。
　　第十八密咒受持王。是罗刹天所变身(右执如意珠左押腰。赤色形。欲得一切物者是呼使者)。
　　第十九迦叶大王。是阿修罗王所变身(右执大刀左手执索押腰。赤色。五须如天王。欲得除盗人难者是呼使者)。
　　第二十沙罗仙大神王。是满意天所变身(右手持镜左押腰。白色。欲得从者他所返者是呼使者)。
　　第二十一莫咒大咒大明王。是大日所变身(右手执剑左持索。眼嗔怒黑色形。欲得牛马逃游者是呼使者)。
　　第二十二会集神王。是遍音天所变身(右持鉾左押腰。赤色形。欲得田畠返者此呼使者)。
　　第二十三太一德王。是普世天所变身(右持三古杵左作剑印押腰。黑色形。欲得师长爱敬者是呼使者)。
　　第二十四一切诸神王。是火天所变身(右执五古铃左押腰。赤色衣。眼嗔怒形。欲得一切诸佛爱护者是呼使者必成就)。
　　四十八人使者。不动明王守护持法行者故。四十八入诸鬼王身也。一切如来一切菩萨天等。为佛法护持以权身。明王持念行者成种种鬼王身。昼夜守护也。是诸佛菩萨天等方便身也。尔时般若菩萨。告一切诸鬼王言。若三千大千世界魔王。不顺一切如来敕命能令降伏。善道我住三昧地。而令无惊畏。云何不住即其诸佛所。于大曼陀罗中而得法利。时胜军大动明王白佛言。此大自在天当苏云何。佛言汝应苏之时。不动明王即说法界生真言。尔时大自在者即复苏息生大欢善白佛言。甚希有也。我初各至已问佛。此夜叉是何等类。我所不解。佛言是诸佛之主我作是念。诸佛一切之尊。云何以此而更为主耶。是所不解。今乃知之。由此大王力故。令我现前得记作佛。当知是诸佛之尊也。所以然者。大自在天三千世界之主。即是众生自心。所谓无始无明住地。于诸惑中而得自在。唯除大菩提心无能伏者。断其命已即是于寂然世界作证。所谓生者即是起佛慧门。是故真言行者。应一一思惟诸佛密语也。
　　若有凶宅恐惧之处或有事逼恼者。当一心诵根本咒。亦可书咒钉于庭中。令地中万姓不敢动作。亦钉此慈救咒。亦清净室中结界护身。系心不动使者。专念不绝。多日诵弥往乃至十洛叉。每食出一分。恭敬供养不动使者。自想过去诸佛。为化度利益一切众生。现一切鬼王大身忿怒王。一切魔王为结缚一切鬼王。现大身皆令入佛果。似各各形状。以形为彼降伏故示现身心也。魔者是菩萨义。鬼者涅槃义。王者自在通义。是一切世间成就义。此法报应三身。以三如来魔王身可云魔王。如来是大事因缘善知识也。一切众生所得三种忏悔也。贪嗔痴是一切众生根本也。成佛是忏悔不尽。又成佛后为化度一切众生。贪嗔痴是根本忏悔也。念念勤勤莫间。此最根本真言诵。诵速得成就验功。我为持念行者无余念。行住坐卧致念诵不散乱。心为法成就故。所誓愿也。懈怠之弟子。不信之故法不成就。依之发邪执。自知莫向人说。一洛叉十万遍也。胜军明王法略要尽此。信受奉行(二种印口传可闻者)。

　　胜军不动秘密仪轨一卷

　　西院宏教律师。甫文抄九。不动记云。胜军仪轨中云。一持秘密咒生生加护。求觅其本然不得既久。今岁夏六月。幸得此轨小池坊宝库。是信恕僧正传持之本也。享和改元辛酉冬。共二三之同志。挍点之命工寿[打-丁+辛]。弘明王及四十八使者之威德。
　　　　　　　　　　丰山总持院快道志
　　(墨笔)
　　此轨未得他本。不得对校以故。披阅使者法等数部。稍加笔削耳。重得校本可决乌焉也。享和癸亥四月二十一日正午。
　　　　　　　　　　　　　　　　慈顺
　　(朱笔)
　　文化元年甲子七月十日。以高山寺写本遂一校毕。　　　　　　　　　　慈顺

