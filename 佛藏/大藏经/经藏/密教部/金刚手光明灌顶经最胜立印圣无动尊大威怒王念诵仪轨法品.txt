  金刚手光明灌顶经最胜立印圣无动尊大威怒王念诵仪轨法品
　　唐 不空译




　　金刚手光明灌顶经最胜立印圣无动尊大威怒王念诵仪轨法品一卷

　　　　开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺三藏沙门不空奉　诏译
　　尔时金刚手菩萨入三磨地。名金刚等至炽盛光焰。其光普照一切佛土。周遍焚烧三界。其中所有一切魔啰作障难者。一切尾曩也迦啰刹娑等。皆被是大火焚烧。[酉*交]楚遍入支体。苦痛绞结缠身。心迷闷绝。咸皆高声大叫。譬如世人遇大苦逼唱言密密。其声遍满三千大千世界。所有一切众生闻此声者。皆悉惶怖奔走。投佛咸作是言。世尊我等今并归命三宝。时金刚手菩萨从三昧起。告文殊师利言。汝云何见诸天帝释等来至于此。文殊师利菩萨语金刚手言。我不能知唯如来了。作是语已二大士便无言说。
　　时金刚手菩萨复告文殊师利言。有大威怒王名圣者无动。我今说是心及立印故。一切大众咸来至此。时金刚手菩萨复告文殊师利言。善男子谛听无边功力勇健无边如来。奉事是不动尊大威怒王。复有六十万恒河沙俱胝如来皆蒙教示得成无上正等菩提。复有无量天龙八部等。恒常供养恭敬承事。若才忆念是威怒王。能令一切作障难者。皆悉断坏。一切障者不敢亲近。常当远离。是修行者所住之处。无有魔事及诸鬼神等。时金刚手菩萨从三摩地。警觉召集一切声闻辟支佛。一切天龙药叉乾闼婆阿素啰蘖噜拏紧那啰么护啰誐人及非人一切群生等。皆来集会。复抽撮彼群生众差别之心。合同一体等住三么地。名俱胝焚烧世界大威。唯成一大火聚。如七日光照。大马口等众流俱凑。吞纳无余尽成猛焰。说是大威怒王圣无动尊微妙心。亦如大马口吞啖一切众生若干种心。等成大火光界。
　　曩莫萨嚩怛佗(引下同)孽帝毗药(二合下同)萨嚩目契毗药萨嚩佗(引下同)怛啰(二合)吒(半音)赞拏摩诃(引下同)[口*路]洒拏欠佉(引下同)呬佉(引)呬萨嚩尾觐南(二合引)吽怛啰(二合下同)吒(半音)憾(引下同)[牟*含](引下同)
　　才说妙真言。才一切众身如剑挥断。一时躄地犹如利刃断芭蕉林。亦如大暴恶旋岚猛风飘众树叶。吹掷大众置于轮围山间。唯除十地大菩萨等。一切佛国土三千大千世界。咸被大忿怒王威光焚烧。同一体相成大火聚。苏弥卢山摩诃苏弥卢山。铁围山大铁围山。一切大海皆悉枯涸。干烧成就灰烬。大众咸见。
　　欲作诸事业　　先结三么耶
　　二羽齐轮合　　并建于二空
　　由是加持故　　身即同如来

　　三么耶真言曰。
　　曩莫三漫跢没驮南(引下同)婀三谜底哩(二合)三谜三么曳莎嚩(二合下同)诃(引下同)
　　次结法界印。
　　以二金刚拳　　二风侧相拄

　　真言曰。
　　曩莫三漫跢嚩日啰(二合引)赧(引)达么驮(引)妒(引)娑嚩(二合下同)婆(引)嚩句谽(归命同前)
　　结转法轮印
　　二羽反相叉　　二空峰相合
　　加身分五处　　身同执金刚

　　真言曰。
　　曩莫三漫多嚩日啰(二合)赧嚩日啰(二合)怛么(二合)句谽
　　次结大精进慧剑秘密印。
　　二手三补吒　　风屈初节合
　　峰拄空上节　　由结是印故
　　结使皆断坏

　　真言曰。
　　曩谟三漫跢没驮南(归命)摩诃渴誐尾惹也达么散捺啰(二合下同)舍曩娑诃惹娑得迦(二合)也你哩(二合)砌娜迦多佗蘖多地目讫底(二合)你啰惹跢尾啰(引)誐达么你乞厕(二合)跢吽
　　剑印改二空　　出于风火间
　　是名法螺印

　　真言曰。
　　曩莫三漫多没驮南暗
　　复次献华座　　名金刚莲华
　　定慧芙蓉合　　水火俱散开
　　犹如莲华叶　　二风屈附火
　　初节之侧住　　奉诸佛菩萨

　　真言曰。
　　曩莫三漫多没驮南(引)阿(引)
　　二羽忿怒缚　　二风屈如钩
　　是名钩密印　　能办摄召事

　　真言曰。
　　曩莫三满多母驮南阿(引)萨嚩怛嚩(二合)钵啰(二合引)底诃跢怛佗(引)蘖党(引)矩舍冒地左里也(引)跛哩布啰迦娑嚩(二合)诃
　　次奉献阏伽。
　　以前商佉印　　诵是秘密言

　　曩莫三满多母默(引)南誐誐曩(引)三么三么娑嚩(二合)诃
　　涂香供养印　　二羽芙蓉合
　　风各如弹指　　空并押风轮

　　真言曰。
　　娜莫三满多母驮(引)南尾秫驮巘度纳婆(二合)嚩娑嚩(二合)诃
　　以前涂香印　　二空住风侧
　　中节之下际　　名华供养印

　　真言曰。
　　娜莫三满多母驮(引)南么诃昧底哩夜(三合)毗庾(二合)娜誐(二合)帝娑嚩(二合引)诃(引)
　　二手三补吒　　地竖住水下
　　二火屈上节　　和合少下水
　　二风屈中节　　峰跓住空头
　　名焚香供养

　　真言曰(亦有归命)。
　　达么驮怛嚩(二合下同)弩誐帝娑嚩(二合引)诃(引)
　　饮食供养印　　二手虚心合
　　定慧空入掌

　　真言曰(有归命)。
　　婀啰啰迦啰啰么邻(上)娜弭摩邻(上)娜泥摩诃么里娑嚩(二合引)诃(引)
　　以前饮食印　　唯改二空轮
　　并建离满月　　名灯明供养

　　真言曰(有归命)。
　　怛佗孽跢啰止(二合)娑颇(二合)啰弩嚩婆(引)娑曩誐誐怒(奴奥反)那(引)哩曳娑嚩(二合引)诃(引已上真言一切同用剑真言归命)
　　次结无动尊　　根本秘密印
　　二羽内相叉　　轮轮各如环
　　二空住水侧　　火峰住空面
　　二空和合竖　　次宝山印相
　　定慧内相叉　　二空入满月
　　以二金刚拳　　定置慧拳上
　　名头秘密印　　以印置于头
　　二羽内相叉　　二空入满月
　　风轮和合竖　　印眼及眉间
　　是名眼密印　　次结口密印
　　地轮内相叉　　水押地叉间
　　二火并伸直　　空各加水甲
　　二风加火甲　　以印置于口
　　复次密印相　　二羽三补吒
　　风空如弹指　　是名心密印
　　复次三补吒　　二火建如幢
　　风住火初节　　二水如宝形
　　二地及二空　　各各而建立
　　印心及两肩　　喉位顶上散
　　次作恶叉波　　名师子奋迅
　　不改前密印　　开竖慧风轮
　　次结火焰印　　以慧手空轮
　　加于水火甲　　风竖拄定掌
　　右旋成界方　　左转名解散
　　火焰轮止印　　定慧各为拳
　　空出火风间　　二拳背相合
　　能制止诸火　　次商佉密印
　　定空加地水　　慧羽亦如之
　　二火甲如针　　观风附火节
　　止风开竖之　　不动渴诚印
　　止空加地水　　风火并伸直
　　是名三昧鞘　　慧手亦如之
　　观风火轮入　　定空水地环
　　轮面与月合　　即釰住定鞘
　　抽出办诸事　　断结辟护等
　　次结罥索印　　慧空加水火
　　及地等三轮　　风建入定月
　　止地水火拳　　空风拄如环
　　是名索幖帜　　三钴金刚印
　　观空加风甲　　三轮如金刚
　　所有诸供具　　散洒作净除
　　密印已说竟　　圣者无动尊
　　说一切真言　　用前金刚印
　　当诵是真言

　　曩莫三漫跢嚩日啰(二合引)赧(引下同此归命)吽尾讫哩(二合下同)跢尾迦吒尾羯啰(引)路啰特嚩(二合引)计舍吽嚩日啰(二合引)仡啰(二合引)仡啰吽发吒(吒半音呼下同)
　　此一真言用金刚印。能为成办一切事业。
　　复次真言曰　用渴诚印。
　　曩莫三漫跢嚩日啰(二合引)赧唵婀左攞迦(引)拏没驮际吒迦吽吽佉(引)呬佉呬伊南(上)仡哩(二合上下同)啰怛曩(三合)[牟*含]贺(引)攞贺攞尾沙索(入)跛哆(二合)恶纥哩(引入)郝贺(引)发吒(吒半音)阿(引)哩夜(二合)左攞(引)孽縒紧止啰(引)也徒伊南(上)迦(引)哩养(二合)矩噜娑嚩(二合引)诃(引)
　　以此真言用前剑印。一切事业皆能成办次一真言用前索印。
　　曩莫三满多嚩日啰(二合)喃暗播舍盆(去)若曩吽发吒(吒半音呼)
　　真言用索印　　能成一切事
　　复次心真言　　用金刚密印

　　曩莫三满多嚩日啰(二合引)喃婀左攞迦拏赞拏娑(引)驮也吽发吒(吒字半音)
　　此之真言　　用金刚印　　能为成办
　　一切事业　　次说不空　　圣者无动

　　威怒真言
　　曩莫三满多嚩日啰(二合引)喃怛啰(二合)吒(半音)阿慕伽赞拏摩诃路沙拏娑颇(二合引)吒也吽怛啰(二合)么也怛啰(二合)么也吽怛啰(二合)吒(半音)憾[牟*含]
　　行者每食讫　　以是真言加
　　残余置净处　　奉献无动尊
　　次说圣无动　　大威怒之王

　　一字心真言
　　曩莫三满多缚日啰(二合引)喃憾(引已上诸真言归命同上)
　　用是一字心　　真言能成办
　　一切事业作　　通用一切印
　　复次圣无动　　布字秘密法
　　从顶乃至足　　一一安布之
　　顶上安长欠　　而成于顶相
　　顶相真言曰

　　曩莫萨嚩怛他孽帝毗药(二合下同)萨嚩目契毗药(二合)萨嚩他(引)唵婀左攞赞拏欠(引)
　　企孕安头上　　成就尸佉髻
　　头髻真言曰
　　曩莫萨嚩怛他孽帝毗药(二合)萨嚩目契毗药(二合)萨嚩他唵阿左罗企孕(二合)企孕(二合引归命如顶明)
　　弃布于头左　　成一发索垂
　　垂发真言曰

　　曩莫萨嚩怛他孽帝毗药(二合)萨嚩目契毗药(二合)萨嚩他(引)唵赞拏(已下真言首皆安之)弃
　　长憾安于额　　成啰啰吒相
　　毫相真言曰

　　憾(引)
　　长呬布两耳　　成就金刚耳
　　耳相真言曰

　　呬
　　左眼布怛啰　　其字戴长声
　　吒置于左眼　　半义不应全
　　眼相真言曰

　　怛啰(引)吒(半音)
　　长吽布两鼻　　布诵是真言

　　吽
　　贺字第九转　　名护安于口
　　诵是口真言

　　护(引)
　　贺短加空点　　名憾布舌端
　　成金刚舌相　　诵是舌真言

　　憾
　　长莽布两肩　　诵是肩真言

　　莽
　　莽短加空点　　名[牟*含]布于喉
　　诵是喉真言

　　[牟*含]
　　短跢安空点　　名瞻布两乳
　　布诵是真言

　　瞻
　　短么安空点　　名满安于心
　　诵是心真言

　　满
　　短吒并空点　　布于脐轮中
　　大空严饰故　　而成就咤暗
　　诵是脐真言

　　咤暗(二合)
　　咤字第九转　　顶戴大空点
　　安布于两胁　　诵是胁真言

　　咤唵(二合引)
　　最初声吒字　　当用置于腰
　　布诵是真言

　　咤
　　贺字十二转　　名郝布两髀
　　诵是髀真言

　　郝
　　贺第十一转　　名憾布两膝
　　布诵是真言

　　憾
　　贺字第二转　　并以大空点
　　名憾布两足　　诵足印真言

　　憾(引归命同前)
　　是圣无动尊　　摩诃威怒王
　　布字秘密法　　十九种真言
　　并布诸支分　　修真言菩萨
　　作是布置已　　自身成圣尊
　　一切天素啰　　及十地菩萨
　　不复能摇动　　一切天及龙
　　八部诸鬼神　　于是等众中
　　为自在啰惹

　　复次圣无动尊大威怒王。说大身真言曰。
　　曩莫三漫跢嚩日啰(二合)赧阿慕伽曀呬婀钵啰(二合)底贺跢曀呬婀左攞际吒婀难跢迦(引)曩底瑟吒(二合下同)底瑟吒(二合同上)左(引)拏左(引)拏跢抳怛吒乌(二合)尾勒南(二合引)伽(引)哆也莽啰也佉(引)娜也萨跢单左茗婀拏满驮婀讫娘(二合引)矩噜婀娑荷驮曩(引)仡啰(二合)羯吒羯吒莽吒莽吒憾憾婀底么攞曀呬摩诃愚拏避洒拏捺吒捺吒婀尾舍(引)婀尾舍婀左攞制吒萨嚩怛啰(引)努跢[口*束*頁]迦际吒跢吒跢吒娜么娜么发吒(半音)发吒(吒半音)憾[牟*含](引)
　　圣者无动尊大威怒王。复说三。三么耶摄召真言曰。
　　曩莫三漫跢(引)莫伽(引)钵啰(二合)底贺跢嚩日啰(二合引)赧婀钵啰(二合)底贺党(引)矩施婀曩也
　　吽婀慕伽摩诃么朗(引)矩施婀(引)曩也吽(引)摩诃底哩(二合)三么养矩施吽(引)怛啰(二合引)吒(半音下同)怛啰(二合)吒(半音)嚩日礼(二合)啰吒啰吒嚩日[口*禮](二合)迦吒迦吒嚩日礼(二合)曩吒曩吒嚩日礼跢呬跢呬党矩噜三么也嚩日啰(二合引)么诃么攞尾羯啰(二合引)茗婀(引)曩也施(引)伽囕(二合)娑佗(二合)跛也萨鑁(引)满驮也娑(引)[口*禮]么哩粖里你慕止计慕左也满荡(引)婀难跢么么底你婀三茗底哩(二合)三么也么诃么朗(引)矩施婀娑荷婀娑忙嚚你(二合)吽荷啰荷啰婀三茗怛啰(二合)呬么诃么朗(引)矩施吽婀羯洒也婀三忙嚚你(二合)娑嚩(二合引)诃(引一切皆同)
　　圣者无动大威怒王。复说护身结界三磨耶真言曰。
　　曩莫三漫跢嚩日啰(二合引)赧怛啰(二合引)吒(半音)婀慕伽赞拏么诃路洒拏娑破(二合)吒也婀(引)曩也婀娑荷婀三忙嚚你(二合)吽吽尾觐喃吽怛啰(二合)吒(半音)
　　圣者无动尊大威怒王。复说加护所住处真言曰。
　　曩莫三漫跢嚩日啰(二合引)赧怛啰(二合引)吒(半音)阿慕伽赞拏摩诃路洒拏娑颇(二合)吒也萨嚩尾觐南(二合引)么么娑嚩(二合引)娑底(二合)扇(引)底始鑁茗婀左攞党(引)矩噜怛啰(二合)么也怛啰(二合引)吒(半音呼)憾[牟*含]
　　复说无比力　　圣者无动心
　　能成办一切　　事业之法门
　　菜食作念诵　　数满十万遍
　　断食一昼夜　　方设大供养
　　作护摩事业　　应以苦练木
　　两头揾酥烧　　八千枚为限
　　已成初行满　　心所愿求者
　　皆悉得成就　　发言咸随意
　　所摄召即至　　欲验法成者
　　能摧折树枝　　能堕落飞鸟
　　河水能令谒　　陂池使枯涸
　　能使水逆流　　能移山及动
　　制止诸外道　　咒术力不行
　　复次成就法　　候月蚀之时
　　断食一日夜　　应以未至地
　　黄牛瞿摩夷　　涂拭曼茶罗
　　置大般若经　　以诸妙华香
　　布散于坛上　　应取黄牛酥
　　犊母同色者　　酥数满一两
　　置于赤铜器　　以佉陀罗木
　　搅酥作加持　　令现三种相
　　暖能成敬爱　　烟相变颜色
　　令寿命增长　　火光相出现
　　足践于虚空　　得成就大仙
　　复次于山顶　　不食而念诵
　　满一洛叉遍　　能见诸伏藏
　　取与皆自在　　次除死灾法
　　以乳作护摩　　一千遍为限
　　能除死灾难　　又除大死法
　　以骨泸草揾　　酥乳蜜护摩
　　满一千万遍　　能除大死难
　　所谓国人民　　疾疫行夭折
　　故名大死难　　复次成就法　　以酥酪蜜等
　　莲华揾护摩　　满一洛叉遍
　　莲华大吉祥　　天女而现前
　　满修行者愿　　复次成就法
　　入赴海河水　　深至于肩处
　　于中作念诵　　满三洛叉遍
　　得一大聚落　　随所护摩物
　　得如是色衣　　若以稻谷护
　　获得无尽谷
　　又一护摩法　　以蜜攞嚩果
　　护摩十万遍　　当获得惹位
　　复次护摩法　　以比哩孕愚
　　华护摩十万　　成就敬爱事
　　又法以松木　　护摩十万遍
　　得众人归敬　　又法以大麦
　　护摩十万遍　　得成大长者
　　次说无动尊　　画像仪法则
　　于袈裟上画　　圣者无动尊
　　右垂一索发　　左目而现眇
　　右手操锐剑　　左手执罥索
　　安坐宝盘山　　现叱咤喑鸣
　　作怖三界相　　其身遍青色
　　上言袈裟画　　或赤或乾陀
　　褐色等缯彩　　是名为袈裟
　　画像作成就　　置赴海河边
　　修行者衣服　　所差色如像
　　屏舍诸世务　　断诸异言说
　　乞食作念诵　　满五洛叉遍
　　数毕便断食　　满一日一夜
　　应以战娜迦　　其形似毕豆
　　和酥作护摩　　一万数为极
　　无动尊现身　　奉事修行者
　　犹如婆誐鑁　　得三摩地成
　　与诸大菩萨　　得同共止住
　　复次画像法　　取死人衣服
　　画圣无动尊　　相貌如前说
　　刺取自身血　　画无动像眼
　　安像面于西　　真言行菩萨
　　面东对像坐　　三时皆澡浴
　　著所浴湿衣　　断语作持诵
　　满一十万遍　　以诸杂饮食
　　施一切鬼神　　黑月分八日
　　断食一日夜　　取一未坏尸
　　遍身者瘢痕　　诸根皆全具
　　少年好丈夫　　得如是死尸
　　当坐于心上　　念诵一万遍
　　其尸即动摇　　明者不应怖
　　尸口出妙莲　　便即须割取
　　执之便腾空　　成就持明仙
　　身状如梵天　　得为仙中王
　　若对像三时　　念诵满六月
　　随力办供养　　烧悼沉水香
　　得成就惹位　　又法加幢幡
　　一千遍满足　　能降伏他军
　　若止诸冤敌　　画黄色大身
　　四面手亦四　　口出现利牙
　　作大暴恶形　　遍身成火焰
　　作吞他力相　　所有战阵时
　　置像于军前　　犹如以罥索
　　作摄缚彼相　　令使他归降
　　若欲成敬爱　　以盐作彼形
　　称名而片割　　护摩七日内
　　设有大威德　　咸来伏从之　　又一成就法　　若底花护摩
　　满一十万遍　　得药厕抳来
　　伏从持明者　　复次护摩法
　　以旋风所飘　　叶作护摩事
　　得彼著颠狂　　又摄召护摩
　　盐作护摩事　　能摄诸天女
　　及召仙女等　　又法安悉香　　作护摩事业　　得为国大臣　　又法画释迦　　牟尼如来像
　　右边画文殊　　童子之形像
　　左画金刚手　　菩萨微笑形
　　于下画无动　　大威怒金刚
　　著种种璎珞　　严饰身支分
　　画毕于像前　　念诵五十万
　　一切皆成办　　打贼用眼印
　　诵吽字真言　　所有诸冤敌
　　能使著颠狂　　真言者不舍
　　乃至置殒灭　　复次成敬爱
　　以烧死尸灰　　加持一七遍
　　散于彼身上　　即敬爱成就　　又法以牛黄　　加持一七遍
　　点置于眉间　　一切皆伏从
　　无复违拒者　　复次观自身
　　成本尊形状　　以真言文字
　　布身诸支分　　一百由旬内
　　所有难调御　　鬼神所持者
　　皆悉能散坏　　又正报尽者
　　能延六月住　　又法壁画剑
　　以俱哩迦龙　　缠交于剑上
　　加持一千遍　　剑中观婀字
　　发生威焰光　　令病者看之
　　便即阿尾舍　　问者皆实说
　　若能于每日　　诵一百八遍
　　无动尊常逐　　修真言菩萨
　　每食余残者　　以置于净处
　　奉献无动使　　随心获悉地
　　又法于分怒　　诵吽字真言
　　能止云雨等　　又法以刺木
　　作护摩事业　　能止大风雨
　　复能成众事　　复次画像法
　　于袈裟上画　　应作青黑色
　　发向左边垂　　作童真形状
　　手操烁讫底　　或执嚩日啰
　　眼睛色微赤　　威焰光赫奕
　　坐于盘山上　　其山色赤黄
　　著青色衣服　　作孩子相貌
　　对此画像形　　结一切密印
　　皆悉得成就　　先所思念事
　　若旧若新等　　皆悉得成就
　　所有隐形法　　轮剑飞空药
　　若无是画像　　但于寂静处
　　念诵皆成就　　又法或以镜
　　中看一切事　　或辟画像上
　　问看诸事等　　皆得随意应
　　又法以无病　　童男或童女
　　作阿尾舍法　　问三世诸事
　　皆悉得成办　　复次说使者
　　成就之法门　　起黑月一日
　　对像三时念　　各一百八遍
　　至白十五日　　月轮圆满时
　　如前所演说　　最初承事法
　　以苦练木柴　　及以白芥子
　　从黄昏起首　　护摩至夜半
　　使者即来赴　　不来尽一夜
　　决定来出现　　来问持明者
　　求乞进止等　　随意而处分
　　皆悉依奉行　　若欲往天宫
　　使者戴接往　　使取天帝释
　　妃后婇女等　　亦皆能将来　　若所须宫观　　皆悉能成办
　　若齿木净水　　涂扫等事业
　　悉皆能为作　　所使令作者
　　一切能成办　　如圣者所须
　　皆使成办之　　若一夜护摩
　　使者不出现　　彼即决定死
　　圣者无动使　　法门说已竟


　　金刚手光明灌顶经最胜立印圣无动尊大威怒王念诵仪轨法品一卷


