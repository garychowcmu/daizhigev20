  佛说一切如来名号陀罗尼经
　　宋 法贤译




　　佛说一切如来名号陀罗尼经

　　　　西天译经三藏朝散大夫试光禄卿明教大师臣法贤奉　诏译
　　如是我闻。一时佛在摩伽陀国法野大菩提道场。初成正觉。与诸菩萨摩诃萨众八万人俱。复有八万四千大梵天子亦在道场。悉皆围绕瞻仰世尊。
　　尔时会中有菩萨摩诃萨名观自在。从座而起偏袒右肩。右膝著地合掌向佛。而白佛言世尊。有一切如来名号陀罗尼。彼一切如来名号陀罗尼。乃是庄严劫贤劫星宿劫中。诸佛如来已说当说。我今承佛威力。亦为利益安乐诸众生故乐欲宣说。唯愿世尊加哀覆护。
　　尔时世尊赞观自在菩萨摩诃萨言。善哉善哉观自在。汝能为利益一切众生发大悲心。如意宣说。时观自在菩萨蒙佛许已。复白佛言世尊。若人欲诵彼陀罗尼。先当至诚诵诸佛如来名号。所谓宝师子自在如来宝云如来。宝庄严藏如来师子大云如来。云师子如来须弥如来。师子吼如来师子利如来。梵音如来善爱如来。莲华上如来燃灯如来。莲华生如来逊那啰如来。持花如来持宝如来。法生如来日光如来。日照如来月光如来。无量藏如来无量庄严藏如来。无量光如来莲华藏如来。天妙音如来拘枳罗音如来。如是等诸佛如来名号。若人得闻为他宣说。是人六十千劫不闻恶趣之名。何况堕于阿鼻地狱。时观自在菩萨。说是诸佛如来名号已。即说陀罗尼曰。
　　怛[寧*也](切身下同)他(引一)拶睹啰(引)尸(引)帝逾(引)惹(仁左切下同)那设多萨贺萨啰(二合引)尼(二)惹咤(引)婆(引)啰末酤吒(引)朗讫哩(二合)多(引三)驮(引)啰尼莎(引)贺(引四)萨哩嚩(二合)怛他(引)誐多母哩底(二合)多(五)驮(引)啰尼(引)莎(引)贺(引六)阿嚩路吉帝(引)说啰(引)野莎(引)贺(引七)萨哩嚩(二合)怛他(引)誐都(引)乌瑟腻(二合)沙(引八)驮(引)啰尼莎(引)贺(引九)萨哩嚩(二合)怛他(引)誐多婆(引)始多(十)达哩摩(二合)塞建(二合)驮(十一)驮(引)啰尼(引)莎(引)贺(引十二)萨哩嚩(二合)怛他(引)誐多婆(引)始多(十三)飒钵多(二合)驮(引)啰尼莎(引)贺(引十四)钵讷摩(二合)阿婆你哥野莎(引)贺(引十五)阿瑟吒(二合)摩贺(引)跋野驮(引)啰尼莎(引)贺(引十六)税(引)多嚩兰拏(二合引)野莎(引)贺(引十七)萨哩嚩(二合)怛他(引)誐多那(引)摩驮(引)啰尼莎(引)贺(引十八)阿尸(引)帝钵讷摩(二合引)设你哥(引)野怛他(引)誐多驮(引)啰尼莎(引)贺(引十九)钵讷摩(二合)贺悉多(二合引)野莎(引)贺(引二十)萨哩嚩(二合)满怛啰(二合)驮(引)啰尼(引)莎(引)贺(引二十一)
　　尔时观自在菩萨。说是陀罗尼已。复白佛言世尊。此一切如来名号陀罗尼。若有善男子善女人。受持读诵思惟记念。为他人说。是人所有五无间业悉得消除。命终之后生天为王。寿八十四百千俱胝劫数。然后得转轮王位寿六十中劫。过是劫已当得成佛。名曰莲华藏如来应供正等正觉。
　　尔时世尊说是经已。八万菩萨摩诃萨众。及八万四千大梵天子。闻佛所说皆大欢喜信受奉行。

　　佛说一切如来名号陀罗尼经


