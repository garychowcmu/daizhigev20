  佛说大摩里支菩萨经
　　宋 天息灾译




　　佛说大摩里支菩萨经卷第一

　　　　西天译经三藏朝散大夫试鸿胪少卿明教大师臣天息灾奉　诏译
　　如是我闻。一时佛在舍卫国祇树给孤独园。与大苾刍众千二百五十人俱。并诸菩萨摩诃萨。
　　尔时世尊告苾刍众言。有一菩萨名摩里支。而彼菩萨恒行日月之前。彼之日月不能得见菩萨。今此菩萨而不能见。亦不能捉不能禁缚。火不能烧水不能漂。离诸怖畏无敢轻慢。诸恶冤家皆不得便。汝诸苾刍我昔知彼摩里支菩萨摩诃萨名号。亦不能见不能捉不能禁缚。火不能烧水不能漂。离诸怖畏无敢轻慢。一切冤家皆不能侵。若有苾刍知彼菩萨名号。如上诸恶不能得便亦复如是。即说陀罗尼曰。
　　怛你也(二合)他(引)唵(引)播那(引)讫啰(二合)摩细乌那野摩细乃(引)啰摩细阿里迦(二合)摩细摩里迦(二合)摩细乌里摩(二合)摩细嚩曩摩细虞罗摩(二合)摩细支嚩啰摩细摩贺(引)支嚩啰摩细桉多里驮(二合引)曩摩细娑嚩(二合引)贺
　　复说摩里支菩萨陀罗尼。能令有情在道路中隐身。非道路中隐身。众人中隐。身王难时隐身。水火盗贼一切诸难皆能隐身不令得便。又复有烦恼者非烦恼者为作拥护。有迷闷者非迷闷者亦皆拥护。乃至象王师子龙虎之难。一切时中常作拥护。即说陀罗尼曰。
　　怛你也(二合)他阿路(引)多路(引)迦(引)路(引)娑蹉路(引)三摩母里驮(二合)致啰乞叉(二合)[牟*含](引)萨波里嚩(引)览萨里嚩(二合)萨怛鑁(二合引)室左(二合)萨里嚩(二合)婆喻(引)波捺啰(二合)吠(引)毗药(二合)娑嚩(二合引)贺曩谟(引)啰怛曩(二合)怛啰(二引)夜(引)野摩里支祢(引)嚩多(引)夜贺里(二合)乃野摩(引)嚩里多(二合)以瑟也(二合引)弥怛你也(二合)他(引)唵(引)晚多(引)隶嚩那(引)隶嚩啰(引)隶嚩啰(引)贺目契萨里嚩(二合)努瑟吒(二合)钵啰(二合)努瑟吒(二合引)喃(引)满驮满驮目欠婆嚩(二合引)贺　唵(引)摩(引)里支(引)娑嚩(二合)贺唵(引)嚩啰隶嚩那隶嚩啰(引)贺目契萨里嚩(二合)努瑟吒(二合)钵啰努瑟吒(二合引)喃(引)满驮满驮娑嚩(二合)贺
　　尔时世尊说此陀罗尼已。会中苾刍之众并诸菩萨。天人阿修罗乾闼婆等。一切大众闻佛所说欢喜信受。
　　复次佛言。若有众生依此广大仪则。结大毗卢遮那印。观想日月光明。如是日月成摩里支菩萨。而彼菩萨手执针线。缝恶冤家口之与眼令不为害。佛言彼摩里支菩萨。恒行日月之前。彼之日月虽复光明。而不见彼菩萨。是故我今说大三宝真言曰。
　　唵(引)播那(引)讫啰(二合)摩细波啰(引)讫啰(二合)摩细乌那野摩细嚩那摩细乃(引)啰摩细桉多里驮(二合)曩摩细娑嚩(二合引)贺　怛你也(二合)他(引)阿(引)隶(引)酥迦(引)隶(引)母隶三摩母里驮(二合)致啰乞叉(二合)[牟*含]萨里嚩(二合)婆曳(引)数娑嚩(二合引)贺　唵(引)晚多隶(引)嚩那隶嚩啰(引)隶嚩啰(引)贺目契萨里嚩(二合)努瑟吒(二合)曩满驮满驮娑嚩(二合)贺
　　今此真言若人持诵之时。凡有所求须称自名。即时摩里支菩萨。以慈悲力为彼众生。于道路中拥护。非道路中拥护。众人中拥护水难时拥护。火难时拥护。乃至一切之处悉皆拥护。令得增长一切吉祥之事。
　　今有成就之法。用好彩帛及板木等。于其上画无忧树。于此树下画摩里支菩萨。身如黄金色作童女相。挂青天衣手执莲华。顶戴宝塔庄严。如是画已于此[巾*(穴/登)]前。诵最上心真言八千遍。所求之事决定成就。其真言曰。
　　唵(引)摩(引)里支(引)娑嚩(二合引)贺
　　今此真言亦能消除一切病苦。若人于其摩里支菩萨[巾*(穴/登)]前作护摩者。而能增益象马财谷富乐之事。其作护摩者。若用酪酥蜜努里嚩草。作护摩一千遍。得人爱重无病安乐获财宝等。若以酪稻谷粆糖。作护摩一千能降夜叉女。若以芥子油[寧*心](切身)摩木。作护摩一千。能生冤家病。若以自身血。芥子油作护摩一千。能杀彼冤家。若要却息除冤家灾。以乳汁作护摩一千。若要消除诸毒及降拏枳你鬼。逐日诵摩里支心真言八百遍。复得聪明其真言曰。
　　唵(引)嚩啰隶(引)嚩那隶嚩啰(引)隶嚩啰(引)贺目契萨里嚩(二合)努瑟站(二合引)满驮满驮娑嚩(二合引)贺
　　摩里支菩萨六字最上心真言
　　唵(引)摩(引)里支(引)娑嚩(二合引)贺
　　此心真言印。以二手合掌。十指微曲如花开敷。却以二大指屈。捻二中指如拳相。结跏趺坐。安印相于脐轮上。今此心印能成就最上一切事。若求最上胜法而得用之。若中下之事不许用之。此之心印速能成就广大清净吉祥福德。速能消除一切障碍罪业。一切处常得众人恭敬。
　　摩里支菩萨一百八名真言。若人持诵恒作拥护。其真言曰。
　　怛你也(二合)他(引)阿里迦(二合)摩细摩里迦(二合)乌那野摩细乃(引)啰摩细嚩曩摩细虞罗摩(二合)摩细支嚩啰摩细摩贺支嚩啰摩细桉多里驮(二合)曩摩细娑嚩(二合引)贺曩谟(引)啰怛曩(二合)怛啰(二合)夜(引)野怛你也(二合)他(引)唵(引)晚多(引)隶嚩那隶嚩啰(引)隶嚩啰(引)贺目契萨里嚩(二合)努瑟吒(二合)钵啰(二合)努瑟吒(二合)喃满驮满驮目欠娑嚩(二合)贺
　　此仪法出持明天品中。次别明成就法。令彼行人先作观想。想彼摩里支菩萨坐。金色猪身之上身。著白衣顶戴宝塔。左手执无忧树花枝。复有群猪围绕。作此观已。若远出道路。如有贼等大难。以手执自身衣角。念心真言七遍加持衣角。复结彼衣角。冤贼等难不能侵害。复有成就之法。先令行人入三摩地。想月轮之上有一桉字。复更思惟一切法中都无有我。次观自身遍虚空中。如毗卢遮那佛相。于金刚莲华藏师子座上结跏趺坐。身真金色发髻头冠。结毗卢印善相端严。忆念[牟*含]字时。月轮出光普遍照曜。成摩里支菩萨。复诵此真言。
　　唵(引)摩里支(引)娑嚩(二合引)贺
　　是时菩萨手持针线身现金色。缝彼恶者口之与眼令不侵害。复有成就法。令童女合线二十一条。断者勿用。诵根本真言一百八遍。加持其线真言曰。
　　曩谟(引)啰怛曩(二合)怛啰(二合)夜(引)野摩里支祢(引)嚩多(引)夜(引)贺里(二合)乃野摩嚩多以瑟也(二合引)弥怛你也(二合)他(引)唵(引)晚底隶晚底隶晚多(引)隶嚩啰(引)隶嚩啰贺目契萨里嚩(二合)努瑟吒(二合)钵啰(二合)努瑟吒(二合引)曩作刍里目(二合)欠满驮(引)你娑嚩(二合引)贺
　　复念此真言一百八遍真言曰。
　　曩谟(引)摩里支(引)祢(引)嚩多(引)曳(引)怛你也(二合)他(引)唵(引)晚多隶嚩那(引)隶嚩啰(引)隶嚩啰(引)贺目契萨里嚩(二合)努瑟吒(二合引)誐啰(二合)砌满驮(引)弥娑嚩(二合)贺
　　如是念诵加持已。若自拥护。以彼线结。其七结随结。念摩里支菩萨一声。然后将线戴在颈上。如在道路有急难之处。复念摩里支菩萨真言。自身及彼同行之者俱得解脱。
　　若于自住处如前作法。白日对日夜分对月。诵此真言七遍。决定获得成就真言曰。
　　曩谟萨里嚩(二合)没驮冒地萨怛吠(二合引)毗药(二合)怛你也(二合)他(引)阿(引)隶(引)酥迦(引)隶母隶三摩母里驮(二合)致啰乞叉(二合)啰乞叉(二合)[牟*含]萨里嚩(二合)婆曳毗药(二合)娑嚩(二合)贺(此下真言并皆通用)
　　唵(引)嚩啰隶(引)嚩那隶(引)嚩啰　贺目契萨里嚩(二合引)努瑟吒(二合引)满驮满驮娑嚩(二合引)贺
　　唵(引)摩里支(引)娑嚩(二合引)贺
　　唵(引)嚩啰隶(引)嚩那隶(引)嚩啰(引)隶嚩啰　贺目契萨里嚩(二合)努瑟吒(二合)钵啰(二合)努瑟吒(二合引)喃(引)满驮满驮娑嚩(二合)贺
　　唵(引)摩(引)里支娑嚩(二合引)贺乌里摩(二合)摩细嚩曩摩细虞罗摩(二合)摩细支嚩啰摩细摩贺(引)支嚩啰摩细桉多里驮(二合引)曩摩细
　　曩谟(引)啰怛曩(二合)怛啰(二合)夜(引)野怛你也(二合)他(引)唵(引)晚多(引)隶嚩那隶嚩啰(引)隶嚩啰(引)贺目契萨里嚩(二合)满驮满驮娑嚩(二合引)贺
　　唵(引)摩里支(引)娑嚩(二合引)贺
　　唵(引)晚多隶晚多隶晚多隶嚩啰(引)隶嚩啰(引)贺目契萨里嚩(二合)努瑟吒(二合引)喃(引)满驮满驮娑嚩(二合引)贺
　　唵(引)摩里支(引)娑嚩(二合引)贺
　　唵(引)晚多(引)隶嚩啰(引)隶嚩啰(引)贺目契萨里嚩(二合)努瑟吒(二合)钵啰(二合)努瑟吒(二合引)喃作刍目欠满驮(引)弥娑嚩(二合)贺
　　唵(引)晚多隶嚩那(引)隶嚩啰(引)隶嚩啰贺目契萨里嚩(二合)努瑟吒(二合)钵啰(二合)努瑟吒(二合)喃(引)誐啰(二合)体满驮弥娑嚩(二合)贺
　　唵(引)阿里迦(二合)摩细娑嚩(二合引)贺
　　唵(引)摩里迦(二合)摩细娑嚩(二合引)贺
　　唵(引)桉多里驮(二合引)曩摩细娑嚩(二合引)贺
　　唵(引)帝祖摩细娑嚩(二合)贺
　　唵(引)乌那野摩细娑嚩(二合)贺
　　唵(引)虞罗摩(二合)摩细娑嚩(二合)贺
　　唵(引)嚩曩摩细娑嚩(二合)贺
　　唵(引)支嚩啰摩细娑嚩(二合)贺
　　唵(引)摩贺(引)支嚩啰摩细娑嚩(二合)贺
　　如是等真言。与前仪则同用。所求之事皆得成就。复有成就法诵此最上心真言。
　　唵(引)摩里支(引)娑嚩(二合引)贺
　　所为息灾增益调伏敬爱作法同用。必获成就。又持诵者如为降伏。须作观想。思惟彼人坐风轮之上。以自手执罥索及钩。以贺里字吽字。安在他人心中。作观想已。召请可一百由旬外。或男或女俱来集会。皆悉降伏而无不顺所求成就。
　　复有成就法。初出时令一童女洗浴清净。以白花栴檀涂身。著白衣服住。衢摩夷作者。曼拏罗中烧安悉香。用燕脂染手大指。令念此真言一百遍。真言曰。
　　唵(引)唧里唧里目娑嚩(二合引)贺
　　复诵真言八百遍加持其油。将此油亦涂大指上。涂已指面明照。能现天人等像。复诵唵[牟*含]真言加持灯八百遍。其童女能见过去事如对目前。及能调伏一切母鬼之众复能更念唵(引)晚多隶(引)[牟*含](引)目真言阿喻多数。决定能知一切善恶之事。
　　复有成就法。能令冤家生其病苦为害不成。用烧却人灰土及骨粖。复取冤家脚下土。同和一处为泥作冤家形。复用毒药芥子乳阿里迦木。同合书冤家名。及真言书在尸衣之上。其真言曰。
　　唵(引)摩(引)里支(引)阿母剑入嚩(二合)里拏誐里(二合)恨拏(二合)誐里(二合)恨拏(二合)波野吽[口*癹]吒娑嚩(二合引)贺
　　复诵此真言八百遍。藏冤家舍下令彼生病。或用一髑髅。以前毒药乳等。于髑髅上书冤家名。及书一[牟*含]字。于[牟*含]字周回书四个啰字。以佉祢啰木火炙其髑髅。彼髑髅作恶相。藏在冤家舍中决定生病。若欲杀冤家命。亦用毒药盐芥子自身血合为墨。以人骨为笔。亦于髑髅上书冤家名。并书吽[口*癹]二字。念真言八千遍。彼决定死。真言曰。
　　唵(引)摩(引)里支(引)吽阿母剑摩(引)啰野吽[口*癹]吒娑嚩(二合引)贺
　　诵此真言已。
　　若将髑髅埋在尸多林中。第三日命坏。若欲令冤家心乱。以乌翅一只念真言八千遍。加持其翅藏冤家舍中。经一刹那间速令心乱。真言曰。
　　唵(引)摩(引)里支(引)左罗钵啰(二合)左罗尸伽啰(二合)誐(引)弥你阿母迦梦左(引)吒野吽[口*癹]吒娑嚩(二合引)贺
　　或观想冤家乘驼。亦一刹那中令得心乱。
　　若欲令冤家憎爱斗诤。用烧尸灰河两岸土及冤家足下土。同和为泥作冤家形。倒安其面。以水牛及马毛为索。缚冤家身。用毒药芥子并油涂彼身上。用水牛血马血及[寧*心](切身)摩木。于尸衣上书冤家名。书四个[口*癹]字。中间书一吽字。周回书[牟*含]字围之。内于冤家心中安置。口诵真言。及想冤家乘水牛及马。互相持杀。彼冤家即互相憎嫉。真言曰。
　　唵(引)摩(引)里支(引)吽阿母剑尾祢吠(二合引)沙野吽[口*癹]娑嚩(二合引)贺
　　或作贺啰及努里誐二天形。埋在尸多林中。念前真言亦得憎嫉。或用水牛角马骨。作冤家形。以毒药芥子水牛血马血。书冤家名。在冤家身上。以佉祢啰木火炙。复念前真言。一刹那间彼互憎嫉。其所作形亦藏冤家舍中。
　　我今复说大摩里支降伏冤兵之法。若有国土。被邻国冤兵来侵境土。时大国王若欲破坏调伏。于此成就之法深生信重。先请益阿阇梨如法供养。然叙所求之事。时阿阇梨为一切众生。发慈愍心入三摩地。彼曼拏罗中一切供献使用之物。并须周足。及同作法事之者不得阙少。于摩里支菩萨[巾*(穴/登)]前。用白檀作曼拏罗。献白花烧香涂香并花鬘等。以酪乳粆糖作供养食。念献食等真言各七遍。真言曰。
　　唵(引)摩(引)里支(引)博讫旦(二合)钵啰(二合)帝蹉娑嚩(二引)贺
　　诵涂香真言七遍。
　　唵(引)摩(引)里支(引)巘驮钵啰(二合)帝蹉娑嚩(二合引)贺
　　诵花真言七遍。
　　唵(引)摩(引)里支(引)补瑟波(二合)钵啰(二合)帝蹉娑嚩(二合引)贺
　　诵灯真言七遍。
　　唵(引)摩(引)里支(引)祢波钵啰(二合)帝蹉婆嚩(二合引)贺
　　诵烧香真言七遍。
　　唵(引)摩(引)里支(引)度波钵啰(二合)帝蹉娑嚩(二合引)贺
　　诵此真言已。阿阇梨发欢喜心。回施供养菩萨。然观想自身作大勇猛相。诵禁冤兵真言三阿喻多。真言曰。
　　唵(引)晚多(引)隶嚩那隶嚩啰(引)嚩啰(引)贺目契萨里嚩(二合)努瑟吒(二合)里布赛(引)你焰(二合)娑旦(二合)婆野吽[口*癹]吒娑嚩(二合引)贺
　　诵此真言清净斋戒。必见善恶祥瑞。然即作于护摩法。先作护摩炉。用波罗舍木菩提树木优昙钵树木新湿者为柴。各长十二指。用乳酪粆糖揾柴两头。以努里嚩草同作护摩八千。诵前禁冤兵真言亦八千。即一切所求之事皆能成就复次用桦皮及匹帛上。以供俱摩香牛黄同书真言。先书冤人名。次书[牟*含]字围绕。次书室止二字围之。复书末多隶菩萨真言。围绕周回如花鬘相。复书[牟*含]字围绕于[牟*含]字外书暗(引)[牟*含](引)探(引)[牟*含]四字围绕。四方作四门。及四维上下逐方写金刚器仗。令国王宰臣等。或颈上或臂上。各戴一道。能与一切军众作大拥护。入阵之时刀剑等器不能伤害。获大胜捷。复用冤兵。伤死人衣或尸多林尸衣。用黄姜及雌黄。书此真言在上。又取河两岸上及十字道中土烧人灰。同和作冤兵主形。用前书者真言。安置在冤兵主心中。又取土或米面并黄姜。合和作一猪。将前冤兵主。安在猪口中。复用碗二只合其猪身。将诣冤兵之界。地下安置。以佉你嚩木橛长八指钉彼心上。以辛味酒肉等祭之。令阿阇梨乘象或乘车马。面向阵前列幢旗上。安摩里支菩萨[巾*(穴/登)]像。身作黄色。阿阇梨头戴金冠身著黄衣。手执铃杵发大勇猛之心。复想猪车车乘。诵此禁冤兵真言八千作忿怒相。冤兵自败速得降伏。真言曰。
　　唵(引)晚多(引)隶嚩那(引)隶嚩啰(引)隶嚩啰(引)贺目契萨里嚩(二合)里布赛(引)你焰(二合)娑旦(二合)婆野吽[口*癹]吒娑嚩(二合引)贺
　　此成就法。降伏冤军无复疑惑。
　　复有成就法。能降他冤拥护自众。于尸多林寂静之处。安摩里支菩萨[巾*(穴/登)]。于彼[巾*(穴/登)]前以衢摩夷作曼拏罗。献五种供养。随其自力。阿阇梨身著皂衣。顶戴皂冠手执铃杵。发勇猛心观想摩里支菩萨。作忿怒相有三面。面有三目一作猪面利牙外出。舌如闪电为大恶相。身出光焰周遍照耀。等十二个月光。体著青衣偏袒青天衣。光如大青宝等。身黄金色种种庄严。臂有其八。右手持金刚杵金刚钩。左手持弓无忧树枝罥索。顶戴宝塔。立月转内。右足如舞踏势。左足踏冤家身。阿阇梨念诵真言作忿怒相。复取河两岸土人骨粖烧尸灰。同和作冤家形。复用苦辣者毒药盐芥子及曼陀罗汁。同和于尸衣上。书冤家名及真言。亦入在冤家心中。真言。
　　唵(引)晚多(引)隶嚩那(引)隶嚩啰(引)隶嚩啰(引)贺目契吽阿母剑摩(引)啰野吽[口*癹]吒娑嚩(二合引)贺
　　复用干尸肉及安悉香。同和作丸。以人脂揾药。取烧尸残柴为火与芥子油。作护摩八千。每一护摩称冤兵师王名。作此法已。欲要禁缚即得禁缚。欲要杀害即可杀害。或阿阇梨面向冤阵。用人骨粖及人脂芥子油作于护摩。口诵真言一刹那中冤军自降。复有成就法。能息畜类灾难。若欲作法。用白檀供俱摩牛黄同和。书真言于白幢上。安置畜厩门楼之内复纸上书真言。令牧放者顶戴。复于畜类头上亦戴一本。即书暗(引)[牟*含](引)探(引)[牟*含](引)此四字真言。次书缚字周回。复书[牟*含]字周围一匝。如是书写。复用佉祢啰木作橛长八指。以五色线缠之。诵真言一百遍。钉其橛真言曰。
　　唵(引)摩(引)里支(引)吽萨里嚩(二合)尾近曩(二合引)乌酥那野吽[口*癹]吒娑嚩(二合引)贺
　　此真言加持橛。及发遣魔通用皆得。然后于彼厩中严饰清净。面东安置摩(引)里支菩萨[巾*(穴/登)]像。于菩萨前作护摩炉。四方掘深一肘。以香水洒净。炉四角安四阏伽瓶。入五谷香水满中。以白檀涂瓶四面。复用五种树枝。尼俱陀树菩提树忧昙钵树阿没罗树阿里迦树。诵真言八百遍。安彼树枝在瓶口之内。各用素帛二幅盖瓶。然用前加持者佉祢啰木橛。钉护摩炉四角中。复用衢摩夷涂曼拏罗位次。以五色纷纷坛。用俱酥摩花忧钵罗花白莲华妙香花。以有味白檀薰彼花。散在坛上。用乳酪粆糖粳米饭。满钵献供养。燃酥灯周回严饰。排立幢幡。幢上悬素帛二幡。书前真言烧安悉香。如是供养。菩萨作大欢喜所求成就次下别明护摩法。

　　大摩里支菩萨经卷第一



　　佛说大摩里支菩萨经卷第二

　　　　西天译经三藏朝散大夫试鸿胪少卿明教大师臣天息灾奉　诏译
　　复次别明护摩之法。于摩里支菩萨前。掘护摩炉深一肘。作四方相。唇缘阔四指。上作金刚杵。一周如莲华。相炉中安金刚杖。阿阇梨即以衢摩夷涂坛。散花供养。复自洗浴著白衣。戴冠及诸庄严。手持铃杵发勇猛心。加持护摩炉。若遣诸摩。用佉祢啰木橛四个。钉炉四角。于炉四边布吉祥草。阿阇梨东边面西坐吉祥草座。结印诵真言一百遍。加持使用之物。安置右边。用净水碗安在左边。当前安阏伽钵。以香水杂花安在钵中。用蜜酪揾尼俱律陀树木忧昙钵树木为柴。入于炉中。即钻木出火作于护摩。观想炉中生一阿字。阿字化成月轮。轮上复有火天。即诵真言召请火天。真言曰。
　　唵(引)[目*壹]呬也(二合引)呬摩贺(引)部多祢(引)嚩乙里(二合)史尾惹散多摩誐里(二合)呬怛缚(二合)阿(引)护帝摩(引)贺啰摩始[牟*含](二合)散你贺睹(引)婆嚩唵(引)阿誐曩(二合)曳祢波也(二合)祢波也(二合引)尾舍摩贺(引)室里(二合)曳贺尾也(二合)迦尾也(二合)嚩(引)贺曩(引)野娑嚩(二合引)贺
　　诵真言已。复想火天坐月轮上。四臂三眼三面。光明如火清净如月。身出甘露手执器仗。及军持数珠莲华鬘。左手作施愿。即献阏伽水及献五种供养。即作护摩三遍。以水洒净。
　　次作息灾法。复观想摩里支菩萨亦月轮中坐身如秋月之色。面圆如月作童女相。眼如白优钵罗花。身著白衣种种庄严。善相圆满光焰如火。为息灾故持甘露瓶。常流甘露为热恼众生以甘露济度。作此观已。即于摩里支菩萨前献护摩。以牛骨及毛并努里嚩草。用乳酪蜜揾。作护摩八千。即出一切鬼神等食。作五种供养。所献之食用乳酪蜜乳粥脂麻粆糖。同作团食献鬼神。用乳汁献龙神。用酪献阿修罗。乳粥献天人。用酥献诸魔。用酥煎食献毗舍左。用菉豆粥献部多。用酒肉食献夜叉。各以真言加持七遍。真言曰。
　　唵(引)佉佉(引)佉(引)呬佉(引)呬誐里(二合)恨曩(二合)誐里(二合)恨曩(二合)誐里(二合)恨曩(二合引)努萨里嚩(二合)部帝迦(引)末陵娑嚩(二合)贺
　　诵此真言已。入贤圣堂诵菩萨心真言八百遍。以阏伽瓶水向安牛马处。洒净所有畜类及家宅之难。皆得止息。如是一日三时诵真言。及作护摩至七日满。决定灾息。菩萨心真言曰。
　　唵(引)摩(引)里支娑嚩(二合引)贺
　　诵此真言已。复结心印。以二手作合掌。拳其中指。令大指入中指间。结跏趺坐作此印法。最上微妙能成一切事。所有象马牛羊等。及其人口皆得息灾安乐长寿。
　　复次说护摩炉相。若息灾炉作圆相。如莲花中间。作四方界道。上作金刚鬘。如是作已。用波罗阇木尼俱律陀树木及马鞭草酪。同作护摩。复观想灭罪火天其灾自息。
　　复次增益炉者。其炉作四方相。界道四指阔。上以金刚鬘庄严。中间作莲花。上安轮宝。四角安纽摩杵器仗。用阿里迦木优昙钵木。及俱没那花优钵罗花白莲华。以蜜酪酥揾过作护摩。复观想火天如黄金色身相圆满。复次敬爱炉者。作三角如菩提树叶。于炉中安莲花。亦如菩提叶上。安三股金刚杵周回界道。以金刚钩鬘庄饰。用菩提树木脂麻盐芥子。染赤檀色。其诸花鬘等及阿阇梨僧衣。并作红色。观想火天如曼度迦花色。此花红色名迦目迦火天。
　　复次降伏炉者作半月相。周回界道亦金刚鬘庄严。炉中安忿怒金刚杵。用烧尸残柴人肉人骨粖。以人脂揾过。用屠家火同作护摩。观想火天身著皂衣。面恶口出利牙作大恶相。如劫火洞燃名忿怒火天。如是之法是大摩里支说。依法而作决定成就。
　　复次大曼拏罗成就法行。毗卢遮那及一切佛同所宣说。若最上曼拏罗作四方相。每方作一门楼。皆以璎珞庄饰。安置八柱。于曼拏罗角。安金刚杵宝。如其明月。中间安八角轮。轮上安金刚杵。绕轮安金刚鬘。光焰如月。复于八方安八宝瓶。入五大药五谷五宝令满。各以素帛二幅盖瓶上。用白檀涂瓶。以花鬘庄饰。献种种食燃灯供养。其第一瓶入五大药五谷五宝。以白赤黄绿青五色绢盖之。于曼拏罗上以幔幕严饰。罗列幢幡及诸花香。令弟子入曼拏罗中。以衣盖头面。用白檀涂身即受灌顶。临受灌顶时。头戴天冠种种庄严。而为得法弟子。前一切使用之物。先以此真言加持。
　　唵(引)摩(引)里支(引)娑嚩(二合引)贺
　　于曼拏罗中间。安摩里支菩萨。深黄色亦如赤金色。身光如日顶戴宝塔。体著青衣偏袒青天衣种种庄严。身有六臂三面三眼乘猪。左手执弓。无忧树枝及线。右手执金刚杵针箭。
　　东方安阿里迦(二合)摩细菩萨诵此真言。
　　唵(引)阿里迦(二合)摩细娑嚩(二合引)贺
　　此菩萨作童女相。二臂一切庄严。身如日初出之色。偏袒青天衣。手执针线缝冤家口眼。
　　南方安摩里迦(二合)摩细菩萨诵此真言。
　　唵(引)摩里迦(二合)摩细娑嚩(二合引)贺
　　此菩萨亦童女相。二臂一切庄严。身作金色亦著青天衣。攀无忧树枝一手执针线。
　　西方安桉多里驮(二合引)曩摩细菩萨诵此真言。
　　唵(引)桉多哩驮(二合引)曩摩细娑嚩(二合引)贺
　　此菩萨亦现童女相。二臂一切庄严。身有炽焰亦著青天衣乘猪。手执罥索及无忧树枝。
　　北方安帝祖摩细菩萨。诵此真言。
　　唵(引)帝祖摩细娑嚩(二合引)贺
　　此菩萨亦现童女相。二臂一切庄严。亦著青天衣手执弓箭。
　　东南方安乌那野摩细菩萨诵此真言。
　　唵(引)乌那野摩细娑嚩(二合引)贺
　　西南方安虞罗摩(二合)摩细菩萨诵此真言。
　　唵(引)虞罗摩(二合)摩细娑嚩(二合引)贺
　　西北方安嚩曩摩细菩萨诵此真言。
　　唵(引)嚩曩摩细娑嚩(二合引)贺
　　东北方安支嚩啰摩细菩萨诵此真言。
　　唵(引)支嚩啰摩细娑嚩(二合引)贺
　　如是菩萨各有三面三目内一猪面。皆现童女相具大势力。各有群猪随往。若阿阇梨粉坛画[巾*(穴/登)]及作观想。并依此仪。能灭一切罪增长富贵吉祥。若恒持诵一切所求无不成就。
　　复有成就法所谓息灾增益敬爱降伏。此四种法通用最上心真言。
　　唵(引)摩(引)里支(引)娑嚩(二合引)贺
　　复有真言即唵(引)[牟*含]二字。此二道真言。于前四种法皆得通用。
　　又降伏法者。用前心真言等及贺里(二合)吽字。阿阇梨作观想。安此三字真言在降伏人心上。复想彼人坐风轮上。以自手执罥索钩钩牵彼人。如是观已可一百由旬。内或男或女为冤之者皆来降伏。
　　若欲降伏逆命等者。用盐作彼人形入火作护摩。一日三时作至七日内。必见灵验即得降伏。
　　若欲息灾。用马鞭草揾酥作护摩。不唯灾息兼得长寿。
　　若欲大人敬爱。用乌昙钵木菩提树木尼俱陀树木钵罗舍木。湿用以三甜食揾无忧树花。同作护摩百千。即得国王等敬爱。七日之内复用灵验殊胜之事。
　　复有成就法。用多年烂黄牛角及猪左耳血。同合眼药。遇月蚀之日诵此真言加持其药。真言曰。
　　唵(引)摩(引)里支(引)桉多里驮(二合引)曩摩细娑嚩(二合引)贺
　　至月蚀退时住诵真言。药法即成。以药点眼得隐身通。或用黑猫身上垢腻。名为清净眼药。复用三金同作丸。如遇月蚀之日。以药含在口中。诵前真言至月蚀退时即止。以药咒之力亦得隐身通。众人不能见不能捉。不能禁缚不能劫盗。亦不惊怖不被火烧。一切冤家不得其便。复诵此真言。
　　唵(引)摩(引)里支(引)桉多里驮(二合)曩摩细娑嚩(二合引)贺
　　此真言通一切处用皆得成就。
　　复说护摩炉相。炉高一肘量。四方界道阔四指。金刚鬘安缘道。炉中间安莲花。于莲花上安金刚杵如莲花相。于炉四边布吉祥草。右边安一切使用之物。左边安净水瓶钵。诵此真言加持净水。真言曰。
　　唵(引)摩(引)里支(引)[口*癹]吒娑嚩(二合引)贺
　　加持水已用水洒净。发遣一切诸魔。即时召请火天诵此真言。
　　唵(引)[目*壹]呬也(二合引)呬摩贺(引)部多祢(引)嚩乙里(二合)史尾惹散多摩誐哩(二合)呬怛嚩(二合引)阿护帝摩(引)贺(引)啰摩室弥(二合)散你呬睹(引)婆嚩唵(引)阿誐曩(二合)曳(引)祢波也(二合)祢波也(二合引)尾娑摩贺(引)室里(二合)曳(引)贺尾也(二合)迦尾也(二合)嚩(引)贺曩(引)野娑嚩(二合引)贺
　　诵此真言。召请火天入护摩炉。火天在日轮上。三眼四臂手作施愿。持净瓶莲花鬘杖数珠。身黄赤色发竖立。炽焰如一聚火。掷护摩三遍献火天。能灭一切罪。然后阿阇梨。观想啰字成日。观想阿字成月。皆有炽焰如彼火聚。于彼日上安摩里支菩萨想已。即作护摩三遍。献于菩萨。若求息灾须自洗浴著白衣。若求增益著黄衣。若欲敬爱降伏著赤檀衣。如是阿阇梨觉悟依法。
　　若以酪蜜酥揾莲华。作护摩一落叉。求尊贵之位决定得成。或于菩萨[巾*(穴/登)]前。以莲华作护摩一落叉。得见摩里支菩萨本相。得大富贵成就最上快乐。或以俱母那花优钵罗花作护摩一落叉。亦得见彼菩萨所求成就。
　　复有成就法诵此真言。
　　唵(引)晚多隶嚩那(引)隶嚩啰(引)隶嚩啰(引)贺目契萨里嚩(二合)努瑟吒(二合引)喃(引)目佉作刍满驮弥娑嚩(二合引)贺
　　诵真言七遍加持衣服。复作佉祢啰木橛长四指。戴在耳上。于路行时若见贼寇恶难。禁缚彼等令心迷惑不为侵害。或以雌黄黄姜赤土合为颜色。于铜器中画恶人形相。复于羯摩杵下书彼名。安置水中必见灵验。于路上往来所有恶人。必自禁止不能为恶。
　　复有成就法。用牛黄及自身血。于铜器中画人形相。复于心上书心真言及彼人名。即以铜器安置水中。诵心真言仍观想彼人坐风轮上。以罥索钩牵彼人。虽在一千由旬之外。其人或男或女而速自来即得降伏。
　　复有成就法。若有曾受灌顶孝敬阿阇梨。于真言行得成就者。作其观想。想彼暗[牟*含](引)探(引)[牟*含]四字安在四方。渐次化成四大山。其山各广一千由旬。色如大青宝。山中间有一月轮。轮上有一[牟*含]字。其字变成自身如摩里支形相。于月轮中乘猪车而立。身作金色六臂殊妙。三面各三眼一面作猪相。顶戴宝塔著黑衣及青天衣。右手持金刚杵。有大光明及箭针。左手持弓线及无忧树枝。若夜作观想月轮。昼作观想日轮诵此真言。
　　桉多里驮(二合引)曩摩细娑嚩(二合引)贺
　　诵已言曰。众生不能见我。于其后时登涉道路。而得众人不见。不能捉不能禁缚。不能劫盗不被轻欺。无其惊怖火不可烧。一切冤家皆不得便。
　　复有成就法。用石黄药酥鲁多药多誐啰比根。采此药根时。阿阇梨须裸形露头。遇月蚀时或日蚀时修合为丸。然后想此药如同日月。即含口中默然而住。昼夜不见隐身第一。
　　复有成就法。恒诵唵(引)[牟*含]二字。此真言妙中极妙密中深密。于诸真言殊胜第一。若恒持诵所欲皆得。如来菩提即得成佛。
　　复有成就法。观想月轮之中有摩里支菩萨。坐身紫金色放金色光。著青衣及青天衣种种庄严。六臂三面各有三眼。顶戴宝塔。正面黄金色微笑。左面黑色出舌颦眉。作大丑恶相令人怕怖。右面如同秋月圆满清净。左手执弓线及无忧树枝。右手执箭针金刚杵。若能如是观想。佛言所作不虚。一切所欲无不成就。
　　复有大曼拏罗成就法。以五色粉粉大曼拏罗。于曼拏罗外作四方安四门楼。复于门上以花鬘璎珞庄严。各燃八灯。坛四方四遇各安一阏伽瓶。各以青帛二幅盖之。周回用白檀花鬘。上以幔幕庄饰。于曼拏罗中间安八叶莲华。于莲华中间安[牟*含]字及摩里支菩萨。即诵此真言。
　　唵(引)摩(引)里支(引)娑嚩(二合引)贺
　　东方安阿里迦(二合)摩细菩萨诵此真言。
　　唵(引)摩里迦(二合)摩细娑嚩(二合引)贺
　　南方安摩里迦(二合)摩细菩萨诵此真言。
　　唵(引)摩里迦(二合)摩细娑嚩(二合引)贺
　　西方安桉多里驮(二合引)曩摩细菩萨诵此真言曰。
　　唵(引)桉多里驮(二合引)曩摩细娑嚩(二合引)贺
　　北方安帝祖摩细菩萨诵此真言。
　　唵(引)帝祖摩细娑嚩(二合引)贺
　　东南方安波那讫啰摩细菩萨诵此真言。
　　唵(引)波那(引)讫啰(二合)摩细娑嚩(二合引)贺
　　西南方安乌那野摩细菩萨诵此真言。
　　唵(引)乌那野摩细娑嚩(二合引)贺
　　西北方安嚩曩摩细菩萨诵此真言。
　　唵(引)嚩曩摩细娑嚩(二合引)贺
　　东北方安支嚩啰摩细菩萨诵此真言。
　　唵(引)支嚩啰摩细娑嚩(二合引)贺
　　上方安摩贺支嚩啰摩细菩萨诵此真言。
　　唵(引)摩贺(引)支嚩啰摩细娑嚩(二合引)贺
　　下方安波啰讫啰摩细菩萨诵此真言。
　　唵(引)波啰(引)讫啰(二合)摩细娑嚩(二合引)贺
　　如是曼拏罗中。依位安排贤圣。献种种供养。能施一切所欲之事。若有受此曼拏罗灌顶。弟子如前法则。画此[巾*(穴/登)]像持诵供养。彼人不久速得成就。
　　复有成就法。观想虚空中日。于日中有宝塔。塔内有一[牟*含]字。[牟*含]字变成自身作童女相。身色如金光。似初出之日亦如聚火。唇如曼度迦花色。偏袒赤天衣。以腕钏耳镮及宝带等种种庄严。顶戴毗卢遮那佛。及戴无忧花鬘。八臂三面各三眼。左手持索弓无忧树枝线。右手执金刚杵针箭钩。正面善相微笑作黄白色。眼目修广清净端正作大勇猛相。左为猪面容作嗔怒亦甚丑恶。色如大青宝光如十二日轮。颦眉出舌令人怕怖。右面深赤色。如最上莲华宝。炽焰如火。于日宫后面出无忧树。树枝有花。于此树下有毗卢遮那佛。四菩萨围绕。彼佛顶戴宝冠。善相圆满作黄金色。结毗卢大印乘猪车。立如舞势亦作童女相。足下有风轮。轮上有贺字。变成罗睺大曜。如蚀日月相。昼想日夜想月。作前观想复诵真言曰。
　　唵(引)摩(引)里支(引)娑嚩(二合引)贺
　　此真言于其正面。变成大力菩萨。四臂猪面著赤天衣一切庄严。以大力钩牵。拽冤家而降伏之。复诵真言曰。
　　唵(引)晚多(引)隶嚩那(引)隶嚩啰(引)隶嚩啰(引)贺目契娑嚩(二合引)贺
　　此真言菩萨乘其风轮。或男或女随意所欲皆能降伏。安彼东方复诵真言曰。
　　唵(引)晚多(引)隶嚩那(引)隶嚩啰(引)贺目契萨里嚩(二合)努瑟吒(二合)钵啰(二合)努瑟吒(二合)喃(引)目欠满驮(引)弥娑嚩(二合引)贺
　　此真言菩萨四臂金色著赤天衣。手持无忧花针线缝冤家口眼。安彼南方真言曰。
　　唵(引)晚多(引)隶嚩那(引)隶嚩啰(引)隶嚩啰(引)贺目契萨里嚩(二合)努瑟吒(二合)钵啰(二合)努瑟吒(二合)喃(引)娑旦(二合)婆野娑嚩(二合引)贺
　　此真言菩萨四臂童女相著赤天衣。手执金刚索无忧树枝及针。顶戴无忧花鬘降伏冤家。安西方真言曰。
　　唵(引)晚多(引)隶嚩那(引)隶嚩啰(引)隶嚩啰(引)贺目契萨里嚩(二合)萨怛鑁(二合引)弥(引)嚩舍摩(引)曩野娑嚩(二合引)贺
　　此真言菩萨四臂著赤天衣种种庄严。如初出日色炽焰如迦摩那火。左手执弓无忧树枝。右手执箭金刚杵。身有无畏大力如劫火相。敬爱一切众生。安彼北方。次下明起坛之法。

　　佛说大摩里支菩萨经卷第二



　　佛说大摩里支菩萨经卷第三

　　　　西天译经三藏朝散大夫试鸿胪少卿明教大师臣天息灾奉　诏译
　　复次起坛持诵之时。先须献斋食供养圣众。即求信重佛法能持斋戒。画像之人于寂静之处。用妙好绢帛等。画摩里支菩萨供养。其比丘及比丘尼童女等。即诣河边海岸山林。或尸多林或尼俱陀树下。或园林或寺舍堂殿之内。或舍利塔前。如此之处即作曼拏罗。安前菩萨[巾*(穴/登)]像献五种供养。诵前最上心等真言一洛叉。至第三日能灭一切罪。至第四日梦见过海及上高山。或见童女。时作法者自然了知众罪皆灭。至第五日灯焰增长光明及闻妙香。至第六日得见佛及菩萨。至第七日决定得见摩里支菩萨。持诵者发菩提心必得不退。若见不祥之事。或蛇虺猕猴野猫驴马象牛。互相斗竞及侵害人。但诵心真言二洛叉。即见菩萨本身。增益吉祥所求成就。复有真言曰。
　　唵(引)摩(引)里支(引)娑嚩(二合引)贺
　　此真言诵八百遍得大聪敏。日诵千遍得长寿无病。增长大力众人敬爱。诵阿喻多数得成就法。诵一俱胝设先造五逆罪亦得成就。若欲成就隐身点眼药。革屣圣剑含丸药。得神通得大人敬爱。降伏冤家破坏冤家。降伏兵众降伏夜叉女。破坏拏吉你鬼。制彼药毒。除隔四日疟病。令诸天入悟。失财却获。如是一切所欲所求之事。诵此真言王。发勇猛心如摩里支菩萨。一切能作无不成就。
　　复有降伏成就法。于无人寂静之处。用白檀或衢摩夷。涂曼拏罗安摩里支[巾*(穴/登)]。于其[巾*(穴/登)]前。用无忧树花燕脂赤檀牛黄。画彼人形及书真言并彼人名。安在心中自作观想。想彼裸形深红色垂发。以左手捏彼身如作礼相惊怖惶悚。作是想已诵真言称彼人名。三日内彼即降伏兼生敬爱。
　　复有成就法。用河两岸土及冤家足下土。同合作彼人形。如前所说药物等。于尸衣上或桦皮上。书彼人名及真言置彼心中。用无忧树木作橛长八指。钉彼形心诵真言称彼名。三日之内设是圣人须见降伏。何况凡夫之类。
　　复有成就法。用黄蜡作彼人形。以黄丹庄画。如前所说药物等。于桦皮书彼人名及真言。置彼心中。亦用无忧树木钉彼形心。复用佉你罗木火炙彼形。亦得降伏。若用芥子涂彼身。三日之内设是天女亦可降之。岂况人间女人耶。
　　复有成就法。用烧尸灰白蚁运出者土。瓦轮上土彼人足下土。同作彼人形。用赤檀牛黄。于桦皮上书真言。及彼名置彼心中。以佉祢啰木火炙之。于菩萨[巾*(穴/登)]前一日三时持诵。七日之内设是国王亦自降伏。何况常人。
　　复有降伏夜叉女法。就鬼宿直吉日。于尸多林中。以尼俱陀树木作夜叉女形长一肘。作少年相身貌端严。具诸色相微屈右足。左手攀尼俱陀树枝。用如前所说药。书其名并真言。就寂静无人处。于夜分中以白檀涂曼拏罗。上安摩里支[巾*(穴/登)]。即散花燃灯烧安悉香。称夜叉女名及诵真言。于第一日得夜叉女来现其祥瑞。至第七日即得夜叉女。持诵者当须默然。至六个月得法成就。或母或妹等而欲施愿。时诵人曰与我为妻。夜叉女从已为妻。即将诵人归本住处。诵人得延寿一劫随心自在。若有障碍不得为妻。亦得大财主得广大富贵。于来生中得生夜叉界。
　　复有成就法。令彼国王爱敬。用尼俱陀树根作彼王形分明端严。然用牛黄燕脂供俱摩。书彼王名及真言。安在心中作观想。以索钩牵拽。如是想已即诵真言。令彼国王尽心敬爱承事供养。
　　复有成就法。就鬼宿直吉日。用无忧树木作形长一肘量。复就鬼宿直日画摩里支菩萨。三面各三眼。顶戴宝塔及无忧树。花鬘金环璎珞宝带。腕钏指环种种庄严。身作紫金色光如万日。著红衣赤天衣。左手执索无忧树枝线。右手执金刚杵箭针钩。正面有大光明。眼相清净圆满适悦。唇如摩尼珊瑚亦如曼度迦花及你摩果。左面丑恶颦眉出舌作嗔怒相。如大青宝色人见怕怖。右面作猪相如莲华宝色。顶戴宝塔内安舍利。光如日月乘猪车立如舞蹈相。于其车下有风轮。轮上有贺字。变成罗睺大曜如蚀日月。若[巾*(穴/登)]画毕。志心斋童女随力献五供养。若阿阇梨依此[巾*(穴/登)]法。白日对日作。夜分对月作其观想。复将此菩萨[巾*(穴/登)]。于寂静之处安置于彼[巾*(穴/登)]前。以白檀或衢摩夷。作曼拏罗诵真言。散花献璎珞幡盖花鬘。燃灯烧安悉香。及种种饮食供养。或用阏伽钵或螺杯或金银铜铁等器供养。次结毗卢大印安自身上诵本真言请召摩里支菩萨真言曰。
　　唵(引)摩(引)里支(引)曀呬曳(二合引)呬
　　请召已作观想。如观[巾*(穴/登)]像而无有异。时即献五种供养真言曰。
　　唵(引)摩(引)里支(引)祢(引)嚩多(引)曳(引)阿怛啰(二合)散你呬多(引)弥(引)婆嚩阿努啰讫多(二合引)弥(引)婆嚩酥睹(引)瑟也(二合引)弥(引)婆嚩酥布(引)瑟也(二合引)弥(引)婆嚩萨里嚩(二合)悉(切身)左弥(引)钵啰(二合)野蹉
　　献供养已。用白檀涂花鬘。严饰阏伽瓶。以手捧擎诵真言八百遍。献阏佉瓶。如菩萨与自灌顶。即作是言愿我于今速成真言法。发勇猛心如摩里支菩萨。复作观想诵真言一洛叉得见祥瑞或[巾*(穴/登)]像震动或灯焰增明。或闻妙香或见炽火。或见青烟或见光焰。如不见祥瑞。复诵真言一倍至三倍必有祥瑞。乃至一俱胝必见成就。得菩萨现本相施彼所愿。令得所求成就。或是圣剑眼药革屣牛黄隐身丸药圣药神通等。皆得殊胜最上。若圣剑得成就者。手执圣剑即得一切持明天主。与诸天女长受娱乐。此名圣剑成就。若眼药得成就者。以药点眼。所有一切世间天人阿修罗等以眼视之。彼等有情皆大欢喜深生敬爱。此名眼药成就。若革屣得成就者。著此革屣经一日中。行一千由旬复还本处。此名革屣成就。若牛黄得成就者。以此牛黄点于额上。令身能变种种形相。众人见之皆生敬爱。此名牛黄成就。若丸药得成就者。以药含口中。令自身如大药叉。变现形相能行大地。此名丸药成就。若圣药得成就者。所有一切物。以药点之皆成黄金。亦能成就金刚之体。此名圣药成就。而圣药之力亦能得长寿神通天身。除一切病苦变种种身相。如摩里支菩萨神通无异。如是之法一一须于摩里支菩萨[巾*(穴/登)]像之前。持诵作观想。结志坚心方获成就。此等成就之法。皆是毗卢遮那佛说。
　　复有成就法。亦令国王生其敬爱。用赤檀牛黄恭俱摩。于摩里支菩萨[巾*(穴/登)]像足下。书彼王名。持诵者自著绯衣。献赤色花烧安悉香供养菩萨。即作观想。手持钩索牵彼人来。令彼礼拜心怀惊怕。如是想已以真言王大力。于三日之内自来供养。
　　复有成就法。持诵者于菩萨[巾*(穴/登)]像前。出自身血和合牛黄供俱摩。书彼人名复书摩字围绕。于摩字外复书四个悉怛哩(三合引)字围绕(悉怛哩是三合字梵字是一个今四个字即十二个华字也)。于此四个字外。复书制字围绕。烧安悉香诵真言八百遍。作观想彼人在风轮上坐。以手持于钩索牵彼而来。作观想已。彼人虽在一千由旬外。亦来降伏。
　　复有成就法。用一男一女死尸。同烧为灰。取此灰及熟迦卑他果子为粖。萨惹啰娑香水马汗佛舍利少许。就鬼宿直日同合为丸。观想此药如在日月火中。对摩里支菩萨前。诵真言加持。含药口中即得药叉神力。能变身相行世间中。
　　复有成就法。用黑猫儿身上垢汗及眼内黑睛。老乌眼黑猪左耳血佛舍利少许。于鬼宿直日同合为丸。亦观想此药如在日月火中。对摩里支菩萨前。诵真言加持。含在口中能得欲天快乐。
　　复有成就法。用黑土枭眼老乌眼獯狐眼黑俱计罗鸟眼佛舍利少许。取嚩日哩木内汁。就鬼宿直日同合为丸。亦观想此药如在日月火中。对摩里支菩萨前。诵真言加持。即含口中而得隐身。人不能见不能擒捉。不能禁制不能劫盗。火不能烧冤家不得其便。若志心持诵真言加持此药。得隐身最妙。
　　复有成就法。能令童男童女入悟。了知过去未来之事。或童男或童女年十二岁者。身貌端正眼相端直。就无人寂静之处。洗浴洁净身著白衣。以白檀涂身花鬘严饰及令烧香。阿阇梨以衢摩夷涂曼拏罗。安彼童男童女坛中。诵真言八百遍而作加持。诵真言已复作观想法。想彼童男等心中有一月轮。轮中有一[牟*含]字。深红色如火。作此观想已。发勇猛心如摩里支菩萨。手执铃杵烧安悉香。经一刹那间即得入悟。自然通一切之事本真言曰。
　　唵(引)摩(引)里支(引)阿(引)吠舍野阿(引)吠舍野度曩度曩剑波剑波剑波(引)波野剑波(引)波野钵怛览(二合)誐里(二合)怛曩(二合)誐里(二合)怛曩(二合)吽摩(引)里支(引)娑嚩(二合引)贺
　　复有成就法降伏恶龙。若国土大旱必有恶龙。制伏云雨侵损苗稼。今此经中有最上真言三摩地。名曰大雨。若人持诵即得大雨。滋益一切苗稼及草木等皆令增长真言曰。
　　唵(引)摩(引)里支(引)尾布罗钵啰(二合)嚩里曩(引)诣(引)曩(引)誐贺里(二合)乃焰(引)里帝(二合引)入嚩(二合)罗入嚩(二合)罗萨里嚩(二合)曩(引)誐(引)贺里(二合)乃野枳隶枳隶曩(引)誐俱罗尾持鑁(二合)娑你萨里嚩(二合)努瑟吒(二合)曩(引)誐贺里(二合)乃野(引)你那贺那贺萨里嚩(二合)努瑟吒(二合)曩誐婆嚩曩钵左钵左钵(引)左野钵左野萨里嚩(二合)努瑟吒(二合)曩(引)誐(引)阿(引)讫啰(二合)摩阿讫啰(二合)摩萨里嚩(二合)三母捺啰(二合)娑(引)誐啰尾摩隶(引)尾托啰(二合)摩摩贺(引)曩(引)誐帝惹嚩里娑嚩(二合引)贺
　　此真言名普光闪电龙心陀罗尼。若志心持诵必降甘雨。复有陀罗尼名曰正道。若能持诵亦降甘雨。真言曰。
　　怛你也(二合)他(引)唵(引)摩(引)里支(引)左吒左吒尾左吒尾左吒秫攞(二合)他秫攞(二合)他舍嚩里唧致娑嚩(二合引)贺
　　诵此真言用白芥子一百八个于龙。池内而作护摩即得大雨。
　　复有成就法。用萨惹啰娑香药及蜜。诵前真言二十一遍。烧香以献龙王。次作曼拏罗周回画龙。开四门每门安七食钵。置种种饮食及诸花果一一供养。复安四阏伽瓶四出生钵。四香炉烧安悉香燃八盏灯。阿阇梨于曼拏罗东门作护摩法。用白芥子盐同合和。以迦罗尾罗柴火。作护摩八百遍。南阎浮提一切龙神。皆发善心降于甘雨。
　　复有成就法。用白芥子油蜜迦罗尾罗花龙花。合和为丸。诵真言八百。药一千丸送入龙池。一切龙神皆生欢喜即时降雨。若不降雨彼一切龙速得头痛。受大苦恼不久破坏。
　　复有成就法。取灰三五升。用醋和泥作丸一千。诵真言六十遍。送入龙池之内。一切诸龙皆大惊怕。即时降雨普滋草木。如不降雨身速生病及坏眼目。
　　复有成就法。用莲花优钵罗花雌黄铜粖白芥子钵罗阇火粆糖水。合和为丸如枣核子大。诵真言八十遍加持。如天旱时送药七丸。入龙池之内即降甘雨。经七昼夜而不暂歇。如不降雨一切龙池其水涸竭。令彼诸龙心生热恼。或就龙池边用药一丸。安竹竿上或安幢上。以青线系缚。复书真言亦安其上。即降大雨昼夜不住。若欲雨止即去其药。
　　复有成就法诵此真言。
　　唵(引)摩(引)里支(引)酥没啰(二合)帝(引)嚩日啰(二合)冻尼弥隶弥隶娑嚩(二合引)贺
　　诵此真言以泥作龙。身长八指具有九头。以朱砂装画。于龙项之上系其彩幡。即作曼拏罗。四方之位散花焚香献白食供养。以石榴枝拂拭龙身二十一遍。次诵真言一千八遍已。称彼龙名复诵真言。以石榴枝拂拭龙身。其龙不乐本宫而来降伏。若不速降雨令得命终。
　　复有成就法。用白芥子诵真言一千八遍。加持芥子掷击龙身亦一千八遍。其龙自然举头而行。复以石榴枝击彼龙身。龙即方住口出二舌。至其夜分龙现本形。及一切龙悉皆降伏。时持诵者一切所欲之事。龙即随顺不敢有违。
　　复有成就法。亦令龙王降雨。用乳及白芥子。逐日加持真言一百八遍。即周回散白芥子。其真言曰。
　　怛你也(二合)他(引)唵(引)摩(引)里支(引)左吒左吒尾左吒尾左吒秫拏(二合)他秫拏(二合)他舍嚩里唧致娑嚩(二合)贺
　　如阿阇梨依前法持诵供养。若阎浮提内一切龙神。不为养育众生降其甘雨。即别诵三昧正道陀罗尼一七遍。复用白芥子一百八诵前陀罗尼。咒彼龙池即作护摩。时一切龙宫眷属。皆得热恼锁骨零落。陀罗尼曰。
　　曩谟舍(引)吉也(二合)母曩曳(引)怛他(引)誐哆(引)野怛你也(二合)他部祭(引)部祭(引)怛怛嚩(二合)部祭钵啰(二合)嚩啰部祭(引)三满哆(引)迦(引)啰部祭(引)睹啰娑嚩(二合引)贺三摩野散祖(引)那你(引)娑嚩(二合引)贺曩誐啰散祖(引)那你(引)娑嚩(二合引)贺
　　若天旱至极久不降雨。用阿里迦木白芥子酥酪迦罗尾罗花。诵前真言作护摩一千八百遍。或就龙池或就井边作法皆得。一切龙神必降大雨息除灾害。

　　佛说大摩里支菩萨经卷第三



　　佛说大摩里支菩萨经卷第四

　　　　西天译经三藏朝散大夫试鸿胪少卿明教大师臣天息灾奉　诏译
　　复有成就法即说颂曰。
　　今此大菩萨　　身遍于法界
　　清净若虚空　　慈光照世间
　　明等百千日　　能发智慧焰
　　烧退烦恼魔　　永断贪嗔痴
　　长抛生死海　　是故持诵者
　　依法而修学　　澄心作观想

　　如是阿阇梨净志虔诚。想彼月轮之内有一[牟*含]字。变此[牟*含]字而成自身。如八岁童女相。经须臾之间身如阎浮檀金色。光明闪烁等百千日。八臂二足三面各三眼。左右二面作猪相。黑色忿怒颦眉挂青天衣。耳环指环腕钏脚钏环珞铃铎等出微妙音。如是复有种种诸龙庄严身上有黄龙王于其顶中。放摩尼光周回照曜。又此菩萨戴无忧花发髻竖立。于其髻上复戴宝塔。又于塔中出无忧树其花开敷。复于树下有白莲华。毗卢如来坐彼莲华。顶戴宝冠庄严发髻。面目端严身真金色。结跏趺坐执毗卢印。不动不摇如在定相。身有光焰明照世间。安固不动如无风之火。而复变起云中诸佛。左手执弓有无边德。牵其弓箭弦可至耳。第二手持嚩酥枳龙。口出二舌身如其线。第三手持德叉迦龙并无忧花。第四手作期克印。并持羯里俱吒迦龙及索。右手持俱隶迦龙。第二手持钵纳摩龙并牵弓。第三手持大钵纳摩龙。亦出二舌并针线。第四手持商佉钵罗龙。以吉祥草缠龙手。彼诸龙王皆出二舌。牙齿锋利眼有视毒。顶有摩尼光普照十方。若彼第一龙王。正面作深黄色有微笑相。光明闪烁如日初出。唇如曼度迦花面貌圆满端正。眉如初月鼻如截筒眼如青莲花叶。右面清净如秋满月。放白色光如炽焰相。左面青色形相丑恶。作大忿怒口出利牙令众怕怖。光明照曜如聚千日。炽焰赫然相如劫火。是诸龙众不敢顾视。若见颦眉眨眼惊怖倒地。众皆仆面若吐水降雨。经刹那间水满大地高至日际。如是龙王住佛手内。于佛四边复有四大菩萨而自围绕。
　　于佛东边安播那讫啰摩细菩萨。诵此真言曰。
　　唵(引)播那(引)讫啰(二合)摩细娑嚩(二合引)贺
　　今此菩萨四臂三眼作猪面。身著黄天衣乘黄猪。身如大青宝色。颦眉贬眼口出利牙目顾龙王。以左手执金刚杵并针线钩。
　　于佛南边安虞罗摩摩细菩萨。诵此真言。
　　唵(引)虞罗摩(二合)摩细娑嚩(二合引)贺
　　今此菩萨如童女相。面有三眼身作黄色。乘黑猪著青天衣一切庄严。左手作期克印。持无忧花并索。右手执针并钩。
　　于佛西边安嚩曩摩细菩萨。诵此真言。
　　唵(引)嚩曩摩细娑嚩(二合引)贺
　　今此菩萨三面。一面作猪相身淡赤色。著青天衣一切庄严。执弓箭无忧树枝并锁。
　　于佛北边安桉多里驮曩摩细菩萨。诵此真言。
　　唵(引)桉多里驮(二合)曩摩细娑嚩(二合引)贺
　　今此菩萨三面四臂。一面作猪相腰缠蛇。身如大绿宝色著红天衣。执铃杵线并钩。如是各戴宝塔。
　　复有八大龙王亦皆围绕。东方安阿难多大龙王。色如黑水有七头。二手合掌执持莲华。胡跪而坐瞻仰菩萨。恒与怛里部诣龙女同住。此八大龙王皆戴宝冠。及有摩尼光明破一切黑暗。种种庄严。复各有蛇头吐水降雨。次于南方安嚩酥枳龙王。身作深黄色。西方安德叉迦龙王。身作白色。北方安迦里俱吒迦龙王身作赤色。东南方安商佉波罗龙王。西南方安大钵纳摩龙王。西北方安钵纳摩龙王。东北方安俱隶迦龙王。如是仪则令有信心画人。受持斋戒。就吉祥鬼宿直日。于寂静处用好新匹帛。画此[巾*(穴/登)]法。画毕然后斋苾刍尼及童女。于彼[巾*(穴/登)]前献五供养而庆赞之。若时天旱。阿阇梨至心洗浴清净持戒。以乳酪为食身著黑衣。复命能者同作法事。欲作其法须就龙神居处。或于海岸或是河边。或近井泉或临池沼等。如是之处。用衢摩夷作曼拏罗安前[巾*(穴/登)]像。又于仰幔之上或幢幡之上。复书真言。然以白芥子粳米作粖。粉四方坛仍置四门。于四门外安莲华位。莲华上安风轮。于风轮中安宫殿。复于殿中安八叶莲华。炽焰如火。莲华上安降三世明王。又取河入海处两岸土及白蚁运出土。捏作龙王。亦安在八叶莲华上龙王眷属。各各围绕。左右龙女手执莲华。于龙心中安一吽字。龙颈上安朋子。其龙亦有蛇头及摩尼珠光。复用白檀涂其龙身。真珠璎珞花鬘严饰。复以俱母那花忧钵罗花白莲花粖隶迦花。散龙王前。安八阏伽瓶满盛香水。然灯八盏。献八乳钵满盛香乳。所献饮食皆用酥酪蜜乳糖粳米为食。及稻谷花白芥子。然依方位诵真言安八大龙王。
　　东方安阿难多龙王诵此真言。
　　唵(引)曩莫娑嚩(二合引)贺
　　南方安嚩酥枳龙王诵此真言。
　　唵佉(入)娑嚩(二合引)贺
　　西方安德叉迦龙王诵此真言。
　　唵(引)吽[口*弱]娑嚩(二合引)贺
　　北方安羯里俱吒迦龙王诵此真言。
　　唵(引)速娑嚩(二合引)贺
　　东南方安商佉钵罗龙王诵此真言。
　　唵(引)嚩(入)莫娑嚩(二合引)贺
　　西南方安钵纳摩龙王诵此真言。
　　唵(引)颇吒娑嚩(二合引)贺
　　西北方安大莲华龙王诵此真言。
　　唵(引)驮迦驮迦悉礼娑嚩(二合引)贺
　　东北方安俱隶迦龙王诵此真言。
　　唵(引)嚩(入)娑嚩(二合引)贺
　　如是诵真言时。结一切龙王心印。以二手仰平。小指相并如针。二无名指相交押二中指第三节。二头指附中指下文。二大指磔开各微屈少许。次结焰曼德迦明王真言印。以二手合掌。用二大指按二中指。屈第三节。即诵真言。
　　唵(引)焰曼(引)德迦吽
　　用此真言印。请召龙王及供献香花等。供献已。阿阇梨持一乳钵。发勇猛心入于水中。水至于颈处住。诵前真言即咒其龙。咒已出水志心虔诚。入贤圣堂于曼拏罗东门内。如前仪则即作护摩。用芥子盐迦罗尾罗花。以芥子油揾过作护摩八千。其龙即降甘雨。
　　复有成就法。时持诵者作观想。想虚空中[牟*含]字变成摩里支菩萨。作童女相身黄金色。著青天衣种种庄严。六臂面容微笑。唇如曼努迦花色。眼如忧钵罗花叶。圆光如月顶戴宝塔。于宝塔上出无忧树。其树有花开敷殊胜。彼摩里支乘金色猪。有群猪随后。如是诵人作此观相已。仍结摩里支印诵最上心真言。若在道路遇冤家军兵。不能见不能侵陵不能劫盗等。
　　复有成就法诵此真言。
　　唵(引)挽多(引)隶嚩那隶嚩啰(引)隶嚩啰(引)贺目契萨里嚩(二合)努瑟吒(二合)钵啰(二合)努瑟吒(二合)喃目欠作刍史满驮满驮娑嚩(二合引)贺
　　此真言通一切处用。所求皆就。若持诵者先调停气息。专注身心。牙齿相咬。舌拄上腭。令鼻中气息紧慢得所。经须臾间即诵前真言二十一遍。加持衣服角。诵真言已即结衣角。观想摩里支菩萨。若行道路。所有盗贼冤家。皆不能见不能为害而得安乐。
　　复有成就法。就鬼宿直日令童女合线。线不令断断者不用。其线或三股至二十股者。以猪血染过及牛黄同染。即诵前真言。及称彼冤家名二十一遍。即随声结线作二十一结。如贯花鬘相。以其线结或系手臂上或衣服上。复用猪牙安自耳上。所有险难自然得脱。亦不能禁缚不敢轻欺无诸惊怖等。
　　复有成就法。用猪耳药并根花叶及牛黄。就鬼宿直日。以猪牙研碎作丸。阴干已后。以药点在额头。如国王见者决定敬爱。
　　复有药法。用惹演帝子白诣里迦尼子牛黄。就鬼宿直日以猪牙研碎。亦点额上。如见国王决定欢喜。若入军阵亦得胜彼。及一切所求皆得成就。
　　复有药法。用补怛览惹里药及惹致迦药鲁难帝药难努怛钵罗药。但以诸血和合。阴干捣为粖。亦点额上见者敬爱。
　　复有药法。用惹致迦药讫阑多药室啰挽帝药。或以诸血或水合和。阴干捣末如前点之。亦得国王等。敬爱。
　　复有药法。用讫阑多药尾瑟努讫阑多药室啰挽帝药鲁难帝药惹致迦药讫里惹隶药部多计尸药鲁帝药难努怛钵罗药。同和合如前点之亦得敬爱。
　　复有药法。用阿里迦木根茜草根家雀儿及木香诵人自身血。和合点之。三界人天俱得敬爱。
　　复有药法。用白啰摩心药并汁你惹药子。就鬼宿直日合和。如前点之得修行人敬爱。
　　复有药法。用啰摩你喻帝药鲁难帝药足乳者诵人自身汗合和。此名佉祢啰丸。密人于饮食内食之。乃至大自在天亦生敬爱。
　　复有药法。用白马鞭草及绿色马鞭草牛黄。同以合和。如前点之亦得帝王敬爱。
　　复有药法。用曩誐计娑啰花莲花计娑啰花俱母努花忧钵罗花赤檀雄黄雌黄牛黄嚩啰贺讫阑多药尾瑟努讫阑多药。用猪血合和为丸。诵摩里支菩萨真言。以药点额顶颈心二臂脐二足。点已变相如夜叉。能行于大地。亦不能见不能侵逼。不能禁缚不能劫盗不惊不怖。一切冤家不得其便。
　　复有药法。用水牛穿鼻索。以曼陀罗柴烧其索。女人尸上腕钏烧尸灰。用曼陀罗树汁及诵人汗和合。如前点之。刹那之间如天女等亦生敬爱。
　　复有药法。用金翅鸟轮药天主密药尸罗鲁药左曩药雌黄。修合点额。亦得一切敬爱。
　　复有药法。用金翅鸟轮药天主密药惹致迦药鲁难帝药。用水合和以点额上。经刹那之间。得国王大臣并及眷属恒生敬爱。
　　复有药法。用新妇所戴花。死尸所戴花。曼度迦花。如是之花用供养那罗延天。并取男女同烧者。灰用前花同合和为药。如无信心女人。以此药密系其身。于其佛法恒生敬爱。
　　复有药法。用尾瑟努讫阑多药天主密药罗刹拏药鲁难帝药难那枳吒药。用水合和以点其额。亦得一切之人敬爱。乃至帝释天女等恒所归敬。
　　复有印相成就法。用二手合掌。令十指头磔开。却屈二大指附二中指。头如环相。结跏趺坐以印安于脐轮上。至心专注。此印最上若作最上胜法即用此印。中下之法不得用之。作印宜速得一切圣人。于一切处常生恭敬。获得清净大福吉祥。亦能速灭一切重罪。
　　复有观想成就法。净志虔诚而作观想。思惟摩里支菩萨坐金色猪。复有群猪围绕。或随菩萨之后。菩萨身金色著白天衣顶戴宝塔。三面各三眼。六臂左手执无忧树花枝。如是观想成就。复想自身亦如摩里支菩萨。若遇大难作前观想。手执衣角诵真言句。加持七遍即结衣角。能禁冤家口眼。真言曰。
　　曩谟(引)啰怛曩(二合)怛啰(二合)夜(引)野曩谟(引)摩(引)里支(引)祢(引)嚩多(引)曳(引)贺里(二合)那野摩(引)嚩里多(二合)曳沙也(二合引)弥怛你也(二合)他(引)唵(引)挽帝罗挽帝罗挽多(引)隶嚩那(引)隶嚩啰(引)隶嚩啰(引)贺目契萨里嚩(二合)努瑟吒(二合)钵啰(二合)努瑟吒(二合)喃(引)目欠满驮(引)弥娑嚩(二合引)贺
　　复有真言。能缚冤家身令不自在。真言曰。
　　曩谟(引)摩(引)里支(引)祢(引)嚩多(引)曳(引)怛你也(二合)他(引)唵(引)挽多(引)隶嚩那(引)隶嚩啰(引)隶嚩啰(引)贺目契萨里嚩(二合)努瑟吒(二合)钵啰(二合)努瑟吒(二合)喃(引)誐啰(二合)新满驮(引)弥娑嚩(二合)贺
　　若诵此真言加持衣角。不唯单已更有多人。随从结衣同行道路。所有诸难俱不能侵。
　　复有成就法。此是摩里支菩萨智海之法。令持诵者先观诸法一切皆空。作此观已而自至心。观自心间生一阿字。想此阿字变成月轮。于月轮上生微妙字。其字金色光明普照。其光广大如降伏三界相。经须臾间想微妙字化成摩里支菩萨。坐月轮莲华之上。身相端严著种种衣。三面八臂作勇猛相。作此观想已。结根本印诵心真言一洛叉。随其坛法作护摩一千或那由他。作此法时。宜在三长月十五日。先献大供养诵真言八千。然求成就作前仪法。无不成就所欲之事。
　　复有成就法。以摩里支根本真言。及八菩萨明王名。同书作法。能度一切恶难。真言曰。
　　怛你也(二合)他(引)阿里迦(二合)摩细摩里迦(二合)摩细乌里摩(二合)摩细虞罗摩(二合)摩细嚩曩摩细唧嚩啰摩细摩贺(引)唧嚩啰摩细桉多里驮(二合引)曩摩细曩谟(引)啰怛曩(二合)怛啰(二合)夜(引)野曩谟(引)摩里支(引)祢(引)嚩多(引)曳(引)怛你也(二合)他唵(引)挽多(引)隶缚那(引)隶嚩啰(引)隶嚩啰贺目契萨里嚩(二合)努瑟吒(二合)钵啰(二合)努瑟吒(二合)喃(引)挽摩喃(引)俱鲁娑嚩(二合引)贺(引)
　　用好匹帛或纸或桦皮。上以供俱摩香。先书微妙梵字及所降伏人名。于其梵字及名周围。书八菩萨明王名及根本真言三匝。以真言头先从裹面书至外。第三匝终。如写随求之法。若为男以供俱摩香书。若为女用牛黄书。于头上或臂上戴之。作大拥护能度一切恶难。乃至天龙阿修罗等不敢惊怖。
　　复有成就法。善能禁缚一切冤家令不为害。用碗二只。以一只碗盛细灰八分已来。于灰上中心。先书微妙梵字及彼人名。次书八菩萨明王名及根本真言三匝。更用一碗盖合。于隐密处藏之。能系缚冤家不能为害。
　　复有成就法。能杀彼冤家。于死尸衣上。如前书微妙梵字及真言等。书已将往尸多林内藏之。令彼冤家速得命终。
　　复有隐身成就法。令持诵者志意虔诚。观想微妙梵字。渐次变成自身。作其青色放青色光明。充满虚空界。作此观想已。诵前根本真言一洛叉。如是诵已。自身于一切处。不可系缚众人不见。
　　复有成就法。能禁凶恶。以微妙梵字及自名与根本真言。同书桦皮上。书已作观想。想前微妙梵字等出青赤光明。献香花供养如是出观。后将前梵字等。藏在隐密处。即诵根本真言八千遍。所行之处如遇凶恶。彼自迷乱眼不见物。
　　复有成就法。以微妙梵字书为八辐轮。于轮中间。书明王名及娑嚩贺真言降伏人名。复想微妙梵字等。出黄色光明。普照虚空一切世界。如是想已献黄色花。次诵真言八千遍。亦能禁缚于凶恶。乃至军阵器仗刀剑之类无所伤害。火不能烧水不能漂。乃至师子虎狼蛇蝎诸毒皆不能害。
　　复有成就法。作八辐轮。于轮中心书娑嚩(二合)贺字微妙梵字及降伏人名。于轮辋上书八菩萨真言根本真言一切成就真言。轮辐之上亦书真言。如是书已。若作息灾增益敬爱降伏。杀禁冤家令彼互相憎嫉。及种种成就法则皆得通用。随愿所求无不成就。亦名摩里支如意宝轮。

　　佛说大摩里支菩萨经卷第四



　　佛说大摩里支菩萨经卷第五

　　　　西天译经三藏朝散大夫试鸿胪少卿明教大师臣天息灾奉　诏译
　　一切持诵者　　志心归命礼
　　摩里支菩萨　　分别如意轮
　　八辐秘密相　　能断诸烦恼
　　若人依法行　　一切皆成就

　　此成就法。于素帛上或桦皮上。画八辐轮。于其轮心书微妙梵字。以轮八辐即为八方位。先于轮东辐画第五菩萨。南辐画第六菩萨。西辐画第十二菩萨。北辐画第三菩萨。东南辐画第四菩萨。西南辐画第九菩萨。西北辐画第八菩萨。东北辐画第十菩萨。于诸辐上书本尊真言一切成就真言。俱从裹面写真言头。次于轮辋周围。书嚩啰罗菩萨根本真言挽多隶菩萨真言摩里支菩萨真言摩细菩萨等真言。此名一切成就如意宝轮。若起首作法先求清净地位。得已即入随意乐处。结跏趺坐。所求福德智慧速获圆满。既安坐已结期克印。安心上额上顶上。即念吽[口*癹]吒三字真言。诵真言已却出外。捧前所说仪则[巾*(穴/登)]像安置地位献香水。诵辟除真言洒净饮食等。而作观想。想自心中有阿盎二字。变此阿字成其月轮。变其盎字成其日轮。于日轮上有迦茶(去声呼)二字。于其二字有日月之光如炼金色。复出种种光明。而此光明变成天人师。如是想已即自作礼。而诵真言以申供养。真言曰。
　　唵(引)摩(引)里支(引)婆讫旦(二合)钵啰(二合)底蹉
　　此名献食真言。
　　唵(引)摩(引)里支(引)补瑟半(二合)钵啰(二合)底蹉
　　此名花供养真言。
　　唵(引)摩(引)里支(引)度半钵啰(二合)底蹉
　　此名香供养真言。
　　唵(引)摩(引)里支(引)祢半钵啰(二合)底蹉
　　此名灯供养真言。
　　唵(引)摩(引)里支(引)巘毯钵啰(二合)底蹉
　　此名涂香供养真言。
　　唵(引)摩(引)里支(引)娑嚩(二合引)贺
　　诵此真言献阏伽水。献已安置左边。有力者具办供养。无力者但作观想供养。既供养已归命三宝。我今归依佛归依法归依僧。所有诸功德我今尽随喜。所有一切罪悉皆得消灭。我今发此最上菩提心自利利他愿。我成佛广度一切众生。如是三发大愿已。入于三昧观想。一切诸法无我性空。即诵无我真言。
　　唵(引)舜你也(二合)多惹拏(二合)曩嚩日啰(二合)娑嚩(二合)婆(引)嚩(引)怛摩(二合)俱憾
　　诵已复作观想。想彼真言如镜中像如水中影。乃至三界之相其义亦然。即诵净三业真言。
　　唵(引)娑嚩(二合)婆(引)嚩秫驮(引)萨里嚩(二合)达里摩(二合)娑嚩(二合)婆(引)嚩秫度(引)阿憾
　　如是诵已。复想月轮之内有一唵字。变成吉祥毗卢遮那佛。于金刚莲华藏师子座。上结跏趺坐。身色如金。手结毗卢印入三摩地。顶戴宝冠一切庄严善相圆满。彼佛心中生其月轮。有微妙梵字作深黄色。其字变成无优花树。于其树上复有月轮。生一[牟*含]字放大光明。拥护所居作法地位。
　　复次成就法能去除冤家。先于十方钉橛。从东方起首钉橛。诵此真言。
　　唵(引)阿里迦(二合)摩细吽[口*癹]吒娑嚩(二合引)贺
　　诵真言已。观想十方菩萨为大恶相。面如明王有其猪头。口出利牙种种光焰。身有四臂右手执金刚杵钩针。左手亦执金刚杵罥索线。及一切菩萨手臂。色相幖帜具足现之。能令一切魔王隐没不现。复诵东方真言菩萨。
　　唵(引)摩里迦(引)摩细娑嚩(二合引)贺
　　南方真言菩萨
　　唵(引)桉多里驮(二合引)曩摩细娑嚩(二合引)贺
　　西方真言菩萨
　　唵(引)帝(引)祖(引)摩细娑嚩(二合引)贺
　　北方真言菩萨
　　唵(引)波那(引)羯啰(二合)摩细娑嚩(二合引)贺
　　东南方真言菩萨
　　唵(引)乌那野摩细娑嚩(二合引)贺
　　西南方真言菩萨
　　唵(引)嚩曩摩细娑嚩(二合引)贺
　　西北方真言菩萨
　　唵(引)唧嚩啰摩细娑嚩(二合引)贺
　　东北方真言菩萨
　　唵(引)摩贺唧嚩啰摩细娑嚩(二合引)贺
　　上方真言菩萨
　　唵(引)波啰(引)羯啰(二合)摩细娑嚩(二合引)贺
　　下方真言菩萨
　　唵(引)摩(引)里支吽萨里嚩(二合)尾近曩(二合引)努槎(引)那野吽[口*癹]吒
　　若钉下方橛时。即诵下方真言即作观想。上从地面下至水轮。所有众魔皆悉禁缚。又观橛顶生其日轮。日有暗字变成火焰。相如劫火光明照曜等俱胝日。钉十方橛仪则皆同。复想自心出一月轮。被橛顶暗字光照月轮。变自身成摩里支菩萨相。身如阎浮檀金光明如日。顶戴宝塔著红天衣。腕钏耳环宝带璎珞。及诸杂花种种庄严。八臂三面三眼光明照曜。唇如曼度迦花。于顶上宝塔中有毗卢遮那佛。戴无忧树花鬘。左手执罥索弓无优树枝及线。右手执金刚杵针钩箭。正面善相微笑。深黄色开目。唇如朱色勇猛自在。左面作猪相。丑恶忿怒口出利牙。貌如大青宝色。光明等十二日。颦眉吐舌见者惊怖。右面作深红色。如莲华宝有大光明。又于摩里支殿上有大无优树。树下复有毗卢遮那佛。顶戴宝冠身如金色。善相圆满结毗卢大印。乘猪车立如舞踏。端正怡颜如童女相。复想摩里支菩萨下有风轮。轮有憾字变成罗睺大曜如月蚀相。若作观想法。昼则对日夜则对月。此法得成。常宜修习一切所求无不成就。
　　复次曼拏罗中有四菩萨围绕。东方菩萨真言曰。
　　唵(引)摩(引)里支(引)挽多(引)隶嚩那(引)隶嚩啰(引)贺目契阿母迦悉地摩(引)迦里沙(二合)野[口*弱]娑嚩(二合)贺
　　如是菩萨身作红色。一猪面三眼四臂。左手执罥索钩右手执针金刚杵。著红天衣随意降伏无不成就。南方菩萨真言曰。
　　唵(引)摩(引)里支(引)嚩多(引)隶嚩那(引)隶嚩啰(引)贺目契萨里嚩(二合)努瑟吒(二合引)喃(引)目欠满驮满驮吽娑嚩(二合引)贺
　　如是菩萨身作黄色著黄天衣。左手执罥索金刚杵。右手持无优树枝及针。缝恶者口眼。西方菩萨真言曰。
　　唵(引)摩(引)里支(引)嚩多(引)隶嚩那(引)隶嚩啰(引)隶嚩啰(引)贺目契萨里嚩(二合)努瑟吒(二合)喃(引)娑旦(二合)娑野鑁娑嚩(二合)贺
　　如是菩萨亦作黄色著黄天衣。右手执金刚杵针。左手执罥索无优树枝。能禁止一切恶者。北方菩萨真言曰。
　　唵(引)摩(引)里支(引)嚩多(引)隶嚩那(引)隶嚩啰(引)隶嚩啰(引)贺目契萨里嚩(二合)萨怛嚩(二合引)弥(引)嚩舍摩(引)曩野斛(引)娑嚩(二合引)贺
　　如是菩萨衣服庄严色相如前。身光照曜如日初出。右手执箭金刚杵。左手执无优树枝弓。爱敬一切众生。持诵者依此仪则而作观想。复结金刚钩印诵真言请召。此印以二头指背钩二小指。交臂竖手。真言曰。
　　[口*弱]吽挽斛(引)钵啰(二合)嚩里多(二合)野
　　既请召已。复作观智三昧以除恶魔。
　　即献阏伽水供养诵此真言。
　　唵(引)摩(引)里支(引)阿里伽(二合)钵啰(二合)底蹉娑嚩(二合引)贺
　　次献音乐诵此真言。
　　唵(引)摩(引)里支(引)摩(引)你焰(二合)钵啰(二合)底娑嚩(二合引)贺
　　次请召菩萨眷属。即结摩里支印诵此真言。
　　唵(引)摩(引)里支(引)曀呬曳(二合)呬尾迦悉多仡里(二合引)拏(引)迦里沙(二合)曳(引)
　　其摩里支印。以二手合掌。令指头微开。屈二大指附于中指如环相。结跏趺坐安印于脐中。即成请召法。此印于一切事皆得通用。复想口中有一[牟*含]字变成金刚杵。此名法印。复诵真言。
　　唵(引)摩(引)里支(引)阿怛啰(二合)散你呬多(引)祢(引)婆嚩阿努啰讫妒(二合)弥(引)婆嚩酥睹(引)瑟喻(二合引)弥(引)婆嚩酥补瑟喻(二合引)弥(引)婆嚩萨里嚩(二合)悉[亭*心](切身)弥(引)钵啰(二合)野蹉
　　诵此真言时。即移前脐上印。安心上颈上额上顶上。如受灌顶。复结大印。作金刚合掌。以二大指屈入掌中。安在头上心想毗卢遮那佛身相金色。亦结毗卢印。即诵此真言。
　　唵(引)仆欠
　　诵真言已。以大印竖二中指作金刚缚。名金刚波罗蜜印。安在额上。心想阿閦佛身相黑色。以印触地复诵真言。
　　唵(引)嚩日啰(二合)萨怛嚩(二合)吽
　　诵真言已。移中指作如宝形。名宝波罗蜜印。安右耳上。心想宝生如来。身浅黄色手作施愿相。诵此真言。
　　唵(引)嚩日啰(二合)啰怛曩(二合)怛览(二合引)
　　诵真言已。以前印中指作莲华形。名法波罗蜜印。安顶后。心想无量光佛。身红色作入定相。诵此真言。
　　唵(引)嚩日啰(二合)达里摩(二合)呬里(二合)
　　诵真言已。复以二手合掌。十指相叉。二中指头相对。名羯摩波罗蜜印。安左耳上。心想不空成就佛。身绿色结无畏印。诵此真言。
　　唵(引)嚩日啰(二合)羯里摩(二合)恶阿鼻诜左[牟*含]
　　诵真言已作忿怒相。以手各作金刚拳。如同被甲为自拥护。以金刚拳二手相并。安心上颈上。复于心上颈上额上如系花鬘相。复以二手左右弹指欢喜。诵此真言。
　　唵(引)嚩日啰(二合)睹洒斛
　　诵真言已。想心上有一阿字变成月轮。轮上生一恶字。变此恶字成羯摩金刚杵。结羯摩印诵此真言。
　　唵(引)嚩日啰(二合)萨怛嚩(二合)僧誐啰(二合)贺嚩日啰(二合)啰怛曩(二合)摩努多啰嚩日啰(二合)达里摩(二合)誐(引)野乃(引)嚩日啰(二合)羯里摩(二合)迦噜婆嚩
　　诵真言已。以二手作金刚拳心。想金刚嬉戏菩萨。复诵此真言。
　　唵(引)嚩日啰(二合)罗(引)细(引)
　　诵金刚鬘真言。
　　唵(引)嚩日啰(二合)摩(引)隶(引)
　　诵金刚歌真言。
　　唵(引)嚩日啰(二合)诣(引)帝(引)
　　诵金刚舞真言。
　　唵(引)嚩日啰(二合)涅里(二合)怛曳(二合引)
　　诵金刚花真言。
　　唵(引)嚩日啰(二合)补瑟闭(二合引)
　　诵金刚香真言。
　　唵(引)嚩日啰(二合)度闭(引)
　　诵金刚灯真言。
　　唵(引)嚩日啰(二合)祢闭(引)
　　诵金刚涂香真言。
　　唵(引)嚩日啰(二合)巘弟
　　诵内外供养真言。
　　唵(引)阿迦(引)鲁(引)目欠萨里嚩(二合)达里摩(二合)赧(引)阿(引)你也(二合)努怛半(二合)怛嚩
　　如是一切普同供养生大欢喜。即自随心而作观想。如身心困倦作观未成。即却持诵须不急不慢。文字分明言音和雅无令漏失。求见一切贤圣。所欲成就勿生疑惑。
　　次献阏伽水及饮食等供养。手持铃杵诵此真言。
　　唵(引)嚩日啰(二合)建致(引)啰拏多钵啰(二合引)啰拏多三钵啰(二合引)啰拏多没驮刹(引)怛啰(二合)钵啰(二合)左(引)隶你(引)钵啰(二合)惹拏(二合)播(引)啰弥多(引)曩那娑嚩(二合)婆(引)吠(引)驮啰纥里(二合)那野嚩睹(引)沙尼吽吽吽
　　诵真言已。即掷金刚杵诵此真言。
　　唵(引)萨里嚩(二合)怛他(引)誐多悉地嚩日啰(二合)三摩野底瑟姹(二合)曀钐怛鑁(二合引)驮(引)啰野弥呬(入声)呬呬呬呬吽
　　诵真言已。即赞叹佛诵此真言。
　　阿刍(引)毗也(二合)嚩日啰(二合)摩贺(引)惹拏(二合)曩嚩日啰(二合)驮睹摩贺(引)没驮怛里(二合)曼拏罗怛里(二合)嚩日啰(二合)誐啰(二合)具(引)沙嚩日啰(二合)曩谟(引)娑睹(二合)帝
　　吠(引)鲁(引)左曩摩贺(引)秫驮嚩日啰(二合)扇(引)多摩贺(引)啰帝钵啰(二合)讫里(二合)底钵啰(二合)婆(引)娑嚩(二合)览(引)达里[牟*含](二合)祢(引)舍嚩日啰(二合)曩谟(引)娑睹(二合)帝
　　啰怛曩(二合)啰惹酥俨鼻哩也(二合)佉缚日啰(二合)迦(引)舍苏你里摩(二合)罗娑嚩(二合)婆(引)嚩秫驮你里隶(二合引)波婆(引)沙玉呬也(二合)曩谟娑睹(二合)帝
　　嚩日啰(二合)阿弥多摩贺(引)啰(引)惹你里嚩(二合)羯啰波(二合)佉嚩日啰(二合)达里(二合)迦啰(引)誐波(引)啰弥多(引)钵啰(二合引)钵多(二合)沙嚩日啰(二合)曩谟(引)娑睹(二合)帝
　　阿目(引)伽嚩日啰(二合)僧没驮萨里嚩(二合引)舍波里布啰迦秫驮娑嚩(二合)婆(引)嚩三部多嚩日啰(二合)萨怛嚩(二合)曩谟(引)娑睹(二合)帝
　　如是诵已。传法阿阇梨即得吃食。乃至行住坐卧洗浴经行一切之事。须依本尊部仪则方得成就。若降伏息灾。须一日三时诵真言。献诸供养及作观想。敬爱之法其义亦然。自所作善随意回向。所求之事决定成就。

　　佛说大摩里支菩萨经卷第五



　　佛说大摩里支菩萨经卷第六

　　　　西天译经三藏朝散大夫试鸿胪少卿明教大师臣天息灾奉　诏译
　　复次发遣贤圣诵此真言。
　　唵(引)讫里(二合)睹(引)嚩(入)萨里嚩(二合)萨怛嚩(二合引)啰他(二合)悉地那怛嚩(二合引)野他(引)努誐(引)誐蹉特嚩(二合)没驮尾沙焰布曩啰(引)誐摩曩(引)野左
　　诵此真言时。作发遣根本印。以二手于顶上。作散印相及诵此真言。
　　唵(引)摩(引)里支(引)目
　　诵真言已。阿阇梨即随意而行。复诵百字真言。为自拥护身口意业真言曰。
　　唵(引)嚩日啰(二合)萨怛嚩(二合)三摩野摩努播(引)罗野嚩日啰(二合)萨怛嚩(二合)怛吠(二合)努波底瑟姹(二合)涅里(二合)跓(引)弥(引)婆嚩酥睹(引)瑟喻(二合)弥(引)婆嚩阿努啰讫睹(二合)弥(引)婆嚩酥布瑟喻(二合引)弥(引)婆嚩萨里嚩(二合)悉[亭*心](切身)弥(引)钵啰(二合)野蹉萨里嚩(二合)羯里摩(二合)酥左弥(引)唧多室里(二合引)焰俱鲁吽贺贺贺贺斛(引)婆誐鑁萨里嚩(二合)怛他(引)誐多嚩日啰(二合)摩(引)弥(引)扪左嚩日里(二合)婆嚩摩贺(引)三摩野萨怛嚩(二合)恶
　　依如是仪轨。志诚持诵。如见祥瑞即别作其法。如为息灾用桦皮或匹帛。书前所说如意宝轮。阿阇梨须自了知真言仪轨轮内四门。若为女用牛黄书。若为男用供俱摩香书。轮法既成。复想轮上诸位贤圣。满手持甘露瓶与自灌顶。各本贤圣真言诵阿喻多。如是自他俱得灾息。若女人欲求子者。于前如意宝轮上。与真言同书此女人名。阿阇梨结根本印。想妙吉祥入女人身中。即得灭罪。感福相子而来受生。无诸患难。
　　复次增益法者。用供俱摩香。于桦皮上书如意宝轮真言及自己名。即自顶戴。然后面北。想自心中有贤圣众。深黄色俱执宝瓶。满盛珍宝降入道场即加持中指而得增益为大财。主若作敬爱。法亦用此轮以赤檀牛黄燕脂无优树花无名药。用血相和书敬爱真言于桦皮上。用黄蜡作彼人形。以桦皮轮安彼人心中。用酥蜜红花供养。复作观想。想箭如无优树花攒射彼心。面向水天位诵本真言阿喻多数。至夜半加持无名指。即得敬爱成就。
　　若作降伏法。仪则如前。于轮上书降伏真言。即自观想真言轮仰面。降伏彼人以罥索钩牵。作观想已即诵真言。所欲降者皆来降伏。
　　复次五逆之人欲令调伏法。用毒药芥子阿里迦木汁合和。于日中时面南。以人骨为笔于死尸衣上。书前如意轮真言。及书前敬爱真言。更添乌字[口*癹]字加持头指。复用人骨粖烧人灰净土五逆人足下土。同合和为彼人形。以真言轮置彼形心中。用佉祢啰木火炙其形。诵前降伏真言阿喻多数。彼人即得重病。若以彼形藏在神庙中及尸多林内。复得热病等。此法依用调伏最上。
　　复次令彼互相憎嫉法。用水牛血马血[寧*心](切身)摩木猫儿血鼠血合和。于死尸衣上书前真言轮。复取烧人灰河两岸土及彼人足下土合和。各作彼人之形。其面西向。以真言轮置在心中。然用水牛毛马毛紧缚彼形。复以三种毒药涂之。作法者想彼二人。一乘水牛一乘马互相驰杀。如是想已。用佉祢啰木火炙彼形。诵真言阿喻多数。以彼形藏在舍下或尸多林中。即彼二人互为冤酬。用此仪法欲界天等。尚得如斯何况凡人。
　　复次禁缚凶恶之法。用毒药芥子雌黄黄姜汁赤土同和。于桦皮上书禁缚真言轮。以轮安一碗中。用灰覆满。复用一碗盖之藏在密处。诵真言阿喻多数。彼人即得禁缚。
　　复次发遣冤家法。用赤色毒药[寧*心](切身)摩木汁。合和为墨。以乌翅为笔。于死尸衣上或波罗舍木叶等。书发遣真言作如意轮。即自诵真言阿喻多数。以轮系乌项上。于西北方放之。或南方亦得。经刹那中间冤家自退。
　　复次破坏冤家法。用毒药盐芥子及自指上血。合和一处以人骨为笔。于死尸衣上或髑髅上书真言轮。复用烧人灰及骨粖净土冤家足下土并毒药。合和为泥作冤家形。以真言轮置彼形心中。就日中时。用佉祢啰木火炙其形。即自面南想。头指上有三猪头黑色。仍诵真言阿喻多数。复想冤形于自面前破碎无数。有百千鹫鸟及乌鸱等食彼冤家。如是想已以形。藏冤家舍下或尸多林中。于三日内冤家命终。
　　复次求降雨之法。如前仪则先观想毗卢遮那佛。次想如意宝轮上一切贤圣。手持甘露瓶如奉师敕。尽日咒龙。即入三昧龙即降雨。
　　复次求降雨法。用供俱摩香白檀青黛。于桦皮上书真言轮。复取打瓦轮上土作龙形。以青线系真言轮于龙项上。用乳汁一碗安龙在内。复用一碗合之。以金刚印印彼。仍诵真言阿喻多数。即送龙于龙堂内其雨大降。
　　复次求降雨法。用毒药等。于死尸衣上或破瓦瓶上。书真言轮。于轮心书[口*癹]吒二字。轮东辐上画阿难多大龙王。南辐上画嚩酥枳龙王。西辐上画德叉迦龙王。北辐上画羯句吒迦龙王。东南辐上画商佉罗龙王。西南辐上画大莲华龙王西北辐上画莲华龙王。东北辐上画俱里迦龙王。于轮辋上画一切降雨龙。及书降雨真言。如是复作观想。想佉祢啰木火中有摩里支菩萨。作忿怒相。想已即诵真言阿喻多数。速降大雨。若雨不止。用金粖雌黄及黄姜合和。于瓦碗上书真言。以灰满覆其碗。用黄线系于碗上。以黄花供养。即诵真言阿喻多数。其雨速止。
　　复次禁冤家法。用毒药等于死尸衣上。书摩细菩萨真言及根本真言。藏在密处。即诵真言阿喻多数。随意经行。一切冤家自然禁止。
　　复次禁止冤兵不令侵境法。若国王信重佛法恭敬阿阇梨。作此坛法决定不侵。用雌黄黄姜汁。于死尸衣上。书摩细菩萨真言及逆主名。为如意宝轮。取河两岸土十字道中土或山上土烧人灰。同和为泥作冤兵主形。用真言轮置彼形心中。复用泥作一猪形。猪口之内含冤兵主足。身体半垂。都安在一碗中。复用一碗合之。将往冤兵之界地内埋藏以佉祢啰木橛长八指。钉冤形之上。用饮食酒肉出生祭祀。时阿阇梨悬摩里支[巾*(穴/登)]像。于[巾*(穴/登)]后面随意书真言。安在幢幡上。发忿怒相如金刚明王。即诵真言阿喻多数。乘象车往彼军前。冤兵如索系手足。无所施勇怖而自退。
　　复次息灾法。先随意出生食一切处供养。然自心作观想。想前如意宝轮一切贤圣拥护世人。即依法请召已。用甘露水供养。即诵此真言。
　　唵(引)佉佉佉呬佉呬誐里(二合)恨曩(二合)誐里(二合)恨赧(二合)睹萨里嚩(二合)部帝迦嚩隶摩摩扇帝孕(二合)俱里嚩(二合)睹娑嚩(二合引)贺
　　诵此真言已。自他俱得息灾。
　　复次久雨不止祈晴之法。令持诵者而作观想。想摩里支菩萨作黑烟色。腹大面恶忿怒瞻顾。复想真言轮在菩萨。心间。如大劫火树木干枯。如是想已即出舌舐食。眴息之间天自晴朗。
　　复次禁缚法。用雌黄黄姜汁赤土。和合一处。于铜器内画彼人形。复于心上书禁缚真言轮。于隐密之处安置水中。以黄色花而为供养即诵真言。所有来者往者冤恶之人皆能禁缚。
　　复次令冤家心得迷乱法。如前如意轮上。书迷乱真言等。用人小便处土及蔓多罗木汁和合。为冤家形。以真言轮置彼形心中。用尸多林火炙彼形。诵真言阿喻多数。即藏彼形于冤家舍下。速得迷乱。或以蔓多罗子入于肉内。安在水中浸七日。取出与冤家吃。或将和酒或用烧香俱得迷乱。若要却除迷乱。用乳汁洗浴自身。诵真言阿喻多数。即得息灾还复如故。
　　复次若有女人夫所耽著。欲令嫌弃法。用[寧*心](切身)摩花汁。如无此花汁用毒药自指头上血。同合和。于死尸衣上书真言及其夫名如前作。轮用悉祖木汁揾。过以枣木火。炙即诵真言阿喻多数。以真言轮埋于门下。其夫即生憎嫌而无耽著。
　　复次女人欲令人爱敬法。用牛黄吉祥树叶汁及人血。于桦皮上同书真言轮及书自名。诵真言阿喻多数。加持彼轮戴在颈上。即得人所敬爱。
　　如是摩里支菩萨真言等。若阿阇梨依法受持。恒时持诵所求之事无不成就。所谓圣剑眼药革屣丸药。降伏夜叉女天女龙女。阿修罗女紧曩罗女等。悉皆随顺敬爱和合。彼持明者以真言威德。如摩里支菩萨神通威力。所有天龙夜叉乾闼婆。羯吒布单曩毗舍左。罗叉母鬼拏枳你鬼。乌娑多啰迦饿鬼身鬼。迷鬼大曜吠多拏唧左迦。及仆从诸恶鬼等怀恶心者。彼持明者影尚不能侵。何况害其身。是故持明阿阇利。能获清净大福。能增长广大吉祥。能消除一切重罪。能成就本尊三昧。当证毗卢法身。摩里支经汝等宜应信受读诵。
　　复次息灾增益等法。起首之时各有时分。作息灾之法用早辰。增益之法亦用早辰。降伏之法用日中。敬爱之法用夜半。如是四法色相各异。息灾之法所用器物及持明者衣服并用白色。增益之法所用器物及阿阇利衣服并用黄色。敬爱之法所用器物及阿阇利衣服并用红色。降伏之法所用器物及阿阇利衣服并用黑色。如前所说如意宝轮书写真言应用作法。有二十二种。求一切事皆悉真实无不成就。彼阿阇利依此轨仪通达秘密。此真言王殊胜第一。
　　正心归命礼　　摩里支菩萨
　　毗卢遮那佛　　所说成就法
　　依此胜轨仪　　慈悲复为说
　　我等如得闻　　永离诸险难

　　复次若有于曼拏罗。得受灌顶弟子。乘自师敕持本三昧。发清净心求无上道。救度一切众生者。而作是法先诵此真言。
　　唵(引)吽[口*癹]吒
　　诵真言已。手作忿怒拳。安心上颈上额上顶上。即以水漱口入贤圣堂展摩里支菩萨[巾*(穴/登)]。诵辟魔真言加持香水。真言曰。
　　唵(引)摩(引)里支(引)吽萨里嚩(二合)尾近喃(二合引)努蹉(引)那野娑嚩(二合引)贺
　　诵真言已即作观想。想自心中有阿字变成月轮。有盎字变成日轮。其日月相如融金之色。复出羯磨光明其光变成正等正觉天人师。即自作礼献诸供养而诵真言。
　　唵(引)摩(引)里支(引)婆讫旦(二合)钵啰(二合)底蹉娑嚩(二合引)贺(引)
　　诵此真言献佛饮食。
　　唵(引)摩(引)里支(引)补瑟半(二合)钵啰(二合)底蹉娑嚩(二合引)贺
　　诵此真言献华佛。
　　唵(引)摩(引)里支(引)度半钵啰(二合)底蹉娑嚩(二合引)贺(引)
　　诵此真言献佛香。
　　唵(引)摩(引)里支(引)祢半钵啰(二合)底蹉娑嚩(二合引)贺(引)
　　诵此真言献佛灯。
　　唵(引)摩(引)里支(引)巘驮钵啰(二合)底蹉娑嚩(二合引)贺(引)
　　诵此真言献佛涂香。
　　唵(引)摩(引)里支(引)娑嚩(二合引)贺(引)
　　诵此真言加持阏伽水。如是一一供献。若无力办此饮食等供养者。即观想饮食等一一供献。如是归依佛法僧三宝真净福田。悔忏一切罪障已。所有随喜诸善功德发愿回向曰。
　　我发菩提心　　所作诸功德
　　回向于真如　　周遍于法界
　　一切诸众生　　同沾于利乐
　　普发无上心　　俱成正等觉

　　如是诵偈三遍已。即入三昧思惟。一切诸法而无有我。作是观已即诵无我真言。
　　唵(引)输你也(二合)多(引)惹拏(二合)曩嚩日啰(二合引)娑嚩(二合)婆(引)嚩(引)怛摩(二合)俱憾
　　诵真言已复入三昧。观微妙字如幻如化无其实性。次观三界六道九有四生。色等五尘内外四大。唯从缘生都无实体。一切性空不离识故。如是观已所有过现业障悉皆除灭。即诵三业清净真言。
　　唵(引)娑嚩(二合)婆(引)嚩秫驮(引)萨里嚩(二合)达里摩(二合)娑嚩(二合)婆(引)嚩秫度(引)憾
　　诵此真言三遍。即入三昧。复想如意宝轮上唵字。变成毗卢遮那佛。于莲华藏师子座上。作金刚结跏趺坐。身作金色结毗卢印为入定相。发髻头冠具一切庄严。彼佛心上有其月轮。轮有第五第六微妙梵字。具第一第二音体如法界。复于微妙字上。有其日月如檀金色。一切如来受持此字。复能变化成五股金刚杵。名如来族。彼金刚杵以神通力。入毗卢遮那身中。而自宣说曼拏罗法。此坛四方作四门。楼下有八柱。真珠璎珞以为庄严。于坛四角安其宝月。月有半金刚。曼拏罗中安八重金刚杵。一一殊妙。复以金刚周围一匝。放大光明如天秋月。即诵安菩萨真言。
　　唵(引)阿里迦(二合)摩细娑嚩(二合引)贺
　　于东方安此菩萨。身作红色如童女相。著青天衣一切庄严。手持针线缝冤家口眼。复诵安菩萨真言。
　　唵(引)摩里迦(二合)摩细娑嚩(二合引)贺(引)
　　于南方安此菩萨。身作金色如童女相。著青天衣一切庄严。左手持无忧树枝。右手持针线。复诵安菩萨真言。
　　唵(引)桉多里驮(二合引)曩摩细娑嚩(二合引)贺
　　于西方安此菩萨。身作黄色如童女相。著青天衣一切庄严。右手持无忧树枝。左手执罥索。复诵安菩萨真言。
　　唵(引)帝(引)祖摩细娑嚩(二合引)贺
　　于北方安此菩萨。身如日初出之色如童女相著青天衣一切庄严。手执弓箭。此四菩萨如是安住。

　　佛说大摩里支菩萨经卷第六



　　佛说大摩里支菩萨经卷第七

　　　　西天译经三藏朝散大夫试鸿胪少卿明教大师臣天息灾奉　诏译
　　复次于曼拏罗四角。安四菩萨。
　　东南角安唵(引)乌那野摩细娑嚩(二合引)贺菩萨。
　　西南角安唵(引)虞罗摩(二合)摩细娑嚩(二合引)贺菩萨。
　　西北角安唵(引)嚩曩摩细娑嚩(二合引)贺菩萨。
　　东北角安唵(引)支嚩啰摩细娑嚩(二合引)贺菩萨。
　　如是菩萨各有三面。一是猪面各乘其猪。色相庄严所执幖帜而无有别。
　　复于外曼拏罗有四门。每门有一菩萨。彼四菩萨真言曰。
　　唵(引)阿(引)路(引)娑嚩(二合引)贺
　　此是东门菩萨身白色。
　　唵(引)多(引)路(引)娑嚩(二合引)贺
　　此是南门菩萨身黄色。
　　唵(引)迦(引)路(引)娑嚩(二合引)贺
　　此是西门菩萨身赤色。
　　唵(引)萨槎路(引)三摩母里驮(二合)致娑嚩(二合引)贺
　　此是北门菩萨身绿色各有二臂守护曼拏罗。又于四角亦有四菩萨。东南角安金刚钩菩萨真言。
　　唵(引)嚩多(引)隶娑嚩(二合引)贺
　　此菩萨如童女相。作红色一切庄严。亦有一猪面三目手持针线。西南角安金刚索菩萨真言曰。
　　唵(引)嚩那(引)隶娑嚩(二合引)贺
　　此菩萨亦如童女相。身金色一切庄严。左手持无忧树枝。右手持针线。能断一切恶者。西北角安金刚锁菩萨真言曰。
　　唵(引)嚩啰(引)隶娑缚(二合引)贺
　　此菩萨亦童女相。身白色一切庄严。右手持无忧树枝。左手持罥索。能成就一切事。东北角安金刚铃菩萨真言曰。
　　唵(引)嚩啰(引)贺目契娑嚩(二合引)贺
　　此菩萨亦童女相。身红色一切庄严。手持弓箭能作一切众生敬爱。此等菩萨各具三面。一是猪面各具三眼。乘猪而立如舞蹈相。复次外曼拏罗四方四隅。各有一菩萨而守护之。东方菩萨真言曰。
　　唵(引)摩贺支嚩啰摩细娑嚩(二合引)贺
　　如是菩萨如童女相。身色如云乘猪。有三面各三目一作猪面二臂。右手持金刚钩。左手持金刚索。口出利牙见者恐怖。东南方菩萨真言曰。
　　唵(引)嚩啰贺目契
　　如是菩萨色相幖帜。悉同东方菩萨。南方菩萨真言曰。
　　唵(引)播那(引)讫啰(二合)摩细娑嚩(二合引)贺
　　如是菩萨亦如童女相。身黄色一切庄严。三面各三目。一猪面二臂。左手持金刚杵。右手持无忧树枝。西南方菩萨真言曰。
　　唵(引)嚩啰罗娑嚩(二合引)贺
　　如是菩萨身相幖帜。悉同南方菩萨。西方菩萨真言曰。
　　唵(引)摩波啰讫啰(二合)摩细娑嚩(二合引)贺
　　如是菩萨亦如童女相。身黄色三面。一猪面二臂。手持弓箭。西北方菩萨真言曰。
　　唵(引)嚩那罗娑嚩(二合引)贺
　　如是菩萨身相幖帜。悉同西方菩萨。北方菩萨真言曰。
　　唵(引)乌里摩(二合)摩细娑嚩(二合引)贺
　　如是菩萨亦如童女相。身绿色一切庄严。著青天衣手持针线。东北方菩萨真言曰。
　　唵(引)嚩啰(引)隶娑嚩(二合引)贺
　　如是菩萨身相幖帜。悉同北方菩萨。此八大菩萨各有一猪面。群猪围绕身相相似。具大势力拥护曼拏罗。能施成就法。若持诵者依仪作观。而欲所求皆得圆满。复想曼拏罗出一切光明。其光微妙入金刚杵内。变成摩里支菩萨。身如阎浮檀金色。放大光明著青天衣。顶戴宝塔足乘大猪。六臂三面。正面金色端严微笑。左面猪相黑色丑恶。口现利牙出舌颦眉。作大忿怒见者怕怖。右面白色如天秋月。左手持弓线无忧树枝。右手持箭针金刚杵。如是想已。曼拏罗中一切贤圣依位拥护。禁缚恶者不令得便。安住众生皆获快乐。即时阿阇梨结金刚钩印。诵真言请召贤圣。此印以二头指背相钩。二小指亦背相钩。手背紧相著竖印当胸。诵此真言。
　　[口*弱]吽鑁斛(引)钵啰(二合)嚩里多(二合)野
　　请召贤圣已献阏伽。水以手捧碗即诵此真言。
　　唵(引)摩(引)里支(引)阿里建(二合)钵啰(二合)底蹉娑嚩(二合引)贺
　　次诵动乐真言。
　　唵(引)摩(引)里支(引)嚩你焰(二合)钵啰(二合)底蹉娑嚩(二合引)贺
　　复结摩里支印诵此真言。
　　唵(引)摩(引)里支(引)曀呬曳(二合引)呬尾迦悉多(引)誐里(二合引)拏(引)迦里沙(二合)曳(引)
　　诵此真言已。即结曼拏罗三昧印。以二手合掌。指头少开。以二大指捻中指如环相。结跏趺坐安印脐上诵此真言。
　　唵(引)摩(引)里支(引)阿怛啰(二合)散你呬睹弥(引)婆嚩阿努啰讫多(二合引)弥婆嚩酥睹(引)瑟喻(二合)弥(引)婆嚩酥布瑟喻(二合)弥(引)婆嚩萨里嚩(二合)悉地弥(引)钵啰(二合)野蹉
　　诵此真言时。以前印复安心上颈上额上顶上。即时受灌顶。用结此印。以二大指屈入掌中。指头相对。以二中指按其上。余指如金刚。合掌安自顶上。观想毗卢遮那佛身真金色。结毗卢印知在顶上。诵此真言。
　　唵(引)仆欠阿鼻诜左[牟*含](引)
　　复以二手作金刚缚。以二中指相合竖直。此名金刚波罗蜜印。诵此真言。
　　唵(引)嚩日啰(引)萨怛嚩(二合)吽
　　复以二中指微曲如宝形。此名宝波罗蜜印。诵此真言。
　　唵(引)嚩日啰(二合)啰怛曩(二合)怛览(二合)
　　复以二中指作如莲华叶相。此名法波罗蜜印。诵此真言。
　　唵(引)嚩日啰(二合)达里摩(二合)呬里(二合)
　　复以二中指相缠二大指亦尔。此名羯磨波罗蜜印。诵此真言。
　　唵(引)嚩日啰(二合)羯里摩(二合)恶
　　诵此真言已。阿阇梨言我今灌顶。如是以印安额上顶后右耳左耳。次诵阿阏佛真言作触地印。宝生佛真言作施愿印。无量光佛真言作入定印。不空成就佛真言作无畏印。复诵忿怒真言。
　　唵(引)捺啰(二合)
　　以二手各作金刚拳。令头指少屈。安心上项上复胸上额上。如系华鬘以为拥护。复用二手两边弹指。即指掌作欢喜相。诵此欢喜真言。
　　唵(二合)嚩日啰(二合)睹瑟也(二合)斛
　　复想阿字变成月轮。轮有恶字变成羯磨金刚杵。即结羯磨印诵此真言。
　　唵(引)嚩日啰(二合)萨怛嚩(二合)僧誐啰(二合)贺嚩日啰(二合)啰怛曩(二合)摩努多览嚩日啰(二合)达里摩(二合)誐野乃嚩日啰(二合)羯里摩(二合)迦鲁婆嚩
　　以二手作金刚拳。诵金刚嬉戏真言。
　　唵(引)嚩日啰(二合)罗(引)细(引)吽唵(引)嚩日啰(二合)摩(引)罗吽
　　唵(引)嚩日啰(二合)诣帝(引)吽唵嚩日啰(二合)涅里(二合)帝曳(二合)吽
　　唵(引)嚩日啰(二合)补瑟闭(二合引)吽唵嚩日啰(二合)度闭(引)吽
　　唵(引)嚩日啰(二合)祢闭吽唵(引)嚩日啰(二合)巘弟(引)吽
　　复诵内外供养真言。
　　唵(引)阿迦(引)鲁(引)目欠萨里嚩(二合)达里摩(二合引)拏(引)阿(引)你也(二合引)努怛半(二合)曩怛嚩(二合引)
　　复作观想。想自心上出一月轮。轮上有真言如华鬘相。各有光明如轮内然灯。及曼拏罗一切贤圣皆有光明如是想已即作持诵。献阏伽水诵阏伽真言。献饮食等五种供养诵本真言。如是讫已左手执铃。诵铃真言。
　　唵(引)嚩日啰(二合)建致啰拏多钵啰(二合)拏多三钵啰(二合引)啰拏多没驮刹怛啰(二合)钵啰(二合)左(引)里你(引)钵啰(二合)惹拏(二合)播(引)啰弥多曩(引)那婆嚩(二合)婆(引)吠(引)嚩日啰(二合)驮啰讫里(二合)那野(引)嚩睹(引)洒尼吽吽吽
　　诵此真言已。复用右手掷金刚杵。诵此真言。
　　唵(引)萨里嚩(二合)怛他(引)誐多悉地嚩日啰(二合)三摩野底瑟姹(二合)曀沙怛鑁(二合)驮(引)啰野(引)弥底呬呬呬呬吽
　　复诵赞叹五如来真言曰。
　　阿刍毗也(二合)嚩日啰(二合)摩贺(引)惹拏(二合)曩嚩日啰(引)驮睹摩贺(引)没驮怛里(二合)曼拏罗怛里(二合)嚩日啰(二合)誐啰也(三合)具(引)沙嚩日啰(二合)曩谟(引)娑睹(二合)帝
　　吠鲁左曩摩贺(引)秫驮嚩日啰(二合)扇(引)多摩贺啰帝(引)钵啰(二合)讫里(二合)底钵啰(二合)婆(引)娑嚩(二合)啰达里摩(二合引)祢(引)舍嚩日啰(二合)曩谟娑睹(二合)帝啰怛曩(二合)啰(引)惹酥俨鼻里也(二合)佉嚩日啰(二合引)迦舍酥你里摩(二合)罗娑嚩(二合)婆(引)嚩秫驮你里隶(二合引)波婆(引)沙玉呬也(二合)曩谟(引)娑睹(二合)帝
　　嚩日啰(二合)弥多摩贺(引)啰(引)惹你里嚩(二合)羯罗波(二合)佉嚩日里(二合)尼啰(引)誐播(引)啰弥多(引)钵啰(二合)钵多(二合)婆沙嚩日啰(二合)曩谟(引)娑睹(二合)帝
　　阿目佉嚩日啰(二合)僧没驮萨里嚩(二合引)舍(引)波里布啰迦秫驮娑嚩(二合)婆(引)嚩三部多嚩日啰(二合)萨怛嚩(二合)曩谟(引)娑睹(二合)帝
　　诵赞佛已。其阿阇梨发勇猛心如彼本尊。所有饮食洗浴坐具卧具。及于经行一切之事。皆依本尊秘密修习。从早辰日中日没。如是三时持诵。并结印相作供养已。复作观想。至第四时亦如是供养。即以此善所作功德。回向实际及众生界。随意所求无不成就。即诵发遣真言。
　　唵(引)讫里(二合)睹(引)嚩萨里嚩(二合)萨怛嚩(二合引)啰他(二合)悉地那怛嚩(二合引)野他(引)努誐(引)誐蹉特鑁(二合)没驮尾沙焰布曩(引)啰(引)誐摩曩(引)野左
　　作发遣印。于自顶上散其印。复诵此真言。
　　唵(引)摩(引)里支(引)目
　　次诵百字真言。作自拥护身口意。真言曰。
　　唵(引)嚩日啰(二合)萨怛嚩(二合)三摩野摩努波(引)罗野嚩日啰(二合)萨怛嚩(二合)怛吠(二合引)努波底瑟姹(二合)涅里(二合)跓(引)弥(引)婆嚩酥睹瑟喻(二合引)弥(引)婆嚩阿努啰讫睹(二合引)弥(引)婆嚩酥布(引)瑟喻(二合引)弥(引)婆嚩萨里嚩(二合)悉地弥钵啰(二合)野蹉萨里嚩(二合)羯里摩(二合)酥左弥(引)唧多室里(二合)焰俱鲁吽贺贺贺贺斛(引)婆誐鑁萨里嚩(二合)怛他(引)誐多嚩日啰(二合)摩(引)弥(引)门左嚩日里(二合)婆嚩摩贺(引)三摩野萨怛嚩(二合)恶
　　如是持诵依法轨仪。所欲所求一切成就。
　　复有成就法。依前[巾*(穴/登)]像仪则。一一观想已。复想自心之上有一月轮。轮上有第十二微妙梵字。于字头上有日月二曜。出种种光明。其光变成天人师。即献供养。复想一切之法而无有我。诵此真言。
　　唵(引)娑嚩(二合)婆(引)嚩秫弟
　　诵真言已复入三昧。唯有清净实性真空之如。心境冥合离诸分别。复观前梵字变成无忧树。于此树上有甘露瓶。瓶有[牟*含]字化成摩里支菩萨。依此相仪观想自身。亦成摩里支菩萨。深黄色亦如阎浮檀金色。或如日初出之色。顶戴宝塔著红天衣。耳环腕钏宝带璎珞种种庄严。八臂三面三目。唇如曼度迦花色放大光明。于宝塔内有毗卢遮那佛。戴无忧华鬘。左手持罥索弓无忧树花枝及线。右手持金刚杵针钩箭。正面善相微笑。深黄色或檀金色。眼相修长唇如朱色作大勇猛相。左面猪容忿怒丑恶。利牙外现出舌颦眉令人怕怖。右面深红如莲华宝色。出最上光明慈颜和悦如童女相。手作毗卢印乘彼猪车。立如舞蹈势。菩萨下复有风轮。轮有贺字。此字变成罗睺大曜如日月蚀。作观想时昼对日夜对月。彼毗卢佛有四菩萨四方围绕。东方菩萨真言曰。
　　唵(引)摩(引)里支(引)嚩多(引)隶嚩那(引)隶嚩啰(引)隶嚩啰(引)贺(引)贺目契阿迦里沙(二合)野[口*弱]娑嚩(二合)贺
　　如是此菩萨红色著红天衣。三面一猪。面各三目四臂。左手持罥索无忧树枝。右手持针金刚钩。意欲降伏皆得成就。南方菩萨真言曰。
　　唵(引)摩(引)里支(引)嚩多(引)隶嚩那(引)隶嚩啰(引)隶嚩啰(引)贺目契萨里嚩(二合)努瑟吒(二合)喃(引)目欠满驮满驮吽娑嚩(二合引)贺
　　如是此菩萨身作黄色著黄天衣。左手持罥索金刚杵。右手持无忧树枝及针。缝恶者口眼。西方菩萨真言曰。
　　唵(引)摩(引)里支(引)嚩多(引)隶嚩那(引)隶嚩啰(引)贺目契萨里嚩(二合)努瑟吒(二合)喃(引)娑旦(二合)婆野鑁娑嚩(二合引)贺
　　如是此菩萨衣服身色如前不异。右手持金刚杵及针。左手持无忧树枝及罥索。能禁缚一切恶者。北方菩萨真言曰。
　　唵(引)摩(引)里支(引)嚩多(引)隶嚩那(引)隶嚩啰(引)隶嚩啰(引)贺目契萨里嚩(二合)萨怛鑁(二合引)弥(引)嚩舍摩(引)曩野斛(引)娑嚩(二合引)贺
　　如是此菩萨衣色如先。身如初日之色。右手持箭及金刚杵。左手持无忧树枝及弓。敬爱一切众生。彼阿阇梨应如是观想。彼四大菩萨智慧神力难可度量。于曼拏罗请召时。用金刚钩印及本真言。如前仪则。诸持诵阿阇梨。若依摩里支成就法行。精进修习勇猛不退无缺犯。如是众生令得菩萨清净大智。

　　佛说大摩里支菩萨经卷第七


