  速疾立验魔醯首罗天说阿尾奢法
　　唐 不空译




　　速疾立验魔醯首罗天说阿尾奢法一卷

　　　　开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺三藏沙门不空奉　诏译
　　尔时那罗延天。在于香醉山顶。请魔醯首罗于自在宫中。供养头面礼足。白魔醯首罗言。我所乘迦楼罗使者。能成办世间所求事要。且不能速疾。唯愿大天为未来有情。说速疾立验阿尾奢法。
　　时魔醯首罗告那罗延言。汝当谛听。我为汝宣说速疾成办使者之法。能作息灾增益降伏敬爱。亦能于夜摩界往来使役。能知未来善恶吉凶成败。旱涝不调邻国侵扰。恶人叛乱种种灾祥。若欲知未来事者。当简择四五童男或童女。可年七八岁。身上无瘢痕[病-丙+猒]记。聪慧灵利。先令一七日服素食或三日食。凡欲作法。要须吉日或鬼宿或岁宿直。甘露直直日最胜。沐浴遍身涂香。著净衣口含龙脑豆蔻。持诵者面向东坐。身前以白檀香涂一小坛。可一肘量。令童女等立于坛上。散花于童女前。置一阏伽炉取安息香。以大印真言加持七遍。烧令童女熏手。又取赤花加持七遍。安童女掌中。便以手掩面。则持诵者结大印。二手合掌外相交。左押右虚其掌即成。以此印加持自身五处。所谓额右肩左肩心喉。顶上散印即诵真言曰。
　　曩谟婆誐嚩底摩贺(引)母捺嶷(二合)迦吒攞施弃底哩(二合)施嶷底哩(二合)路左你伊舍(引)你跛输跛帝娑嚩(二合引)贺(引)
　　则以此印按其童女顶。则想于头上。三角赤色炽盛火轮。光诵真言七遍。火轮真言曰。
　　唵阿拟你(二合)施弃娑嚩(二合引)贺
　　则以此印按童女口上。于彼口中想水轮。白色半月形。诵真言七遍。真言曰。
　　唵惹攞祖哩(二合)拏(引)摩抳娑嚩(二合引)贺
　　次应移印按彼心中。想地轮形方黄色。诵七遍真言曰。
　　唵摩贺么攞跛啰讫啰(二合)摩娑嚩(二合引)贺
　　次应移印按彼脐中。想风轮其形圆黑色。诵七遍真言曰。
　　唵尾曩多(引)句攞曩那娑嚩(二合引)贺(引)
　　次应以大印加持彼两脚。想迦楼罗诵真言曰。
　　唵跛乞史(二合)啰(引)惹跛那娑嚩(二合引)贺(引)
　　次应以大印诵甲胄真言。加持童女遍身旋转。真言曰。
　　唵迦嚩左摩部(引)多(引)地跛帝娑嚩(二合引)贺
　　行者次应自身为魔醯首罗天。三目头冠璎珞庄严。头冠上有佛半月。项上青。十八臂。手持种种器仗。以龙为绅线。角络系。又彼涂血写及。须臾顷观自身已。次应以大印护彼童女一百八命节。真言曰。
　　唵(一)蜜哩(二合)体尾野(二合)吒多(二)惹缚(引)揄啰迦苫
　　结其大印及诵真言。遍身旋绕加持。则护一百八种命节。
　　次又以大印。真言加持花香及阏伽等。
　　次又以大印真言结十方界。则应对此童女前。诵魔醯首罗使者真言曰。
　　唎跻吒迦(一)么多那(引)誐(二)尾洒娜跛拏(三)萨摩那誐啰(四)尾讫啰(二合)摩(五)尾罗(引)萨誐底(六)[口*梨]济吒迦(七)布啰(二合)哩跛(引)担囕(二合八)左罗左罗(九)左里左里(十)跛拏跛拏(十一)跛尼跛尼(十二)伴(上)尔伴尔(十三)羯耻羯耻(十四)阿尾舍阿尾舍(十五)[口*梨]跻吒迦(十六)噜奴噌(二合)抧娘(二合)跋野底娑嚩(二合引)贺(十七引)
　　此真言应诵七遍。则彼童女战动。当知圣者入身。则更弹指诵真言。若无现验。次诵摧迫使者真言曰。
　　[口*梨][口*梨]耶(一)摩鲁呬多(二引)素啰素啰(三引)布尔多贺那贺那(四)波啰(二合)憾么(二合引)那尼(五)那睹噜(二合)尼都噜(二合)尼(六)谟尼谟尼(七)伴(上)尔伴(上)尔(八)羯耻羯耻(九)阿尾舍阿尾舍(十)[口*梨]跻吒迦(十一)噜奴噌(二合)枳娘(二合)跛野帝(十二)娑嚩(二合引)诃(十三引)
　　诵此真言必速应验。问未来善恶一切灾祥。若不语或语迟。则结棒印。
　　二手合掌。二无名指外支。二中指并立。二头指各钩无名指头。二大指各令押中交。诵真言曰。
　　唵(一)母那誐(二合)啰(二)都噜都噜(三)娑嚩(二合引)贺(引四)
　　结此棒印。则语问种种事已。以大印真言加持阏伽。三洒童女面。即结解。此使者真言先应诵一万遍则法成。则见身来。须献阏伽乞愿。愿圣者一切处一切时使用皆办。则隐不现。已后欲使。涂一小坛著香花饮食。诵真言一百八遍。则现身。则言龙宫中取长年药如意宝珠。或使夜摩王处。延命增益寿命。或使上取妙甘露。或使他国问其善恶。亦能助军阵摧破他敌。种种使用悉能成办。此法一切迦楼罗法中最殊胜。秘密难得。汝当拣择法器堪传授者而传与。非人器人即损他。已后此法不成。是故应极秘密勿妄传受之。大自在天迦楼罗陀罗尼曰。
　　那谟婆伽嚩底(一)噜驮啰野(二)嗔那劫波啰野(三)萨嚩微那延迦啰野(四)萨嚩羯摩莎驮那野(五)萨嚩嚩尸迦罗拏野(六)萨嚩设睹噜(二合)尾那舍那野(七)唵(八)迦波罗质担嗔那迦波罗部担(九)噜讷噜(二合)枳娘(二合)跛野帝(十)娑嚩(二合引)贺
　　此陀罗尼。调伏人取赤芭蕉叶画彼人。心上书名字。诵陀罗尼一百八遍。即埋牛粪中即调伏。欲令竖子对相憎。多罗叶画彼男女形。书名相背。取线缠。取鼠狼毛山鸡毛蛇退皮烧熏。诵陀罗尼一百八遍。安劫波罗中。即于尸林中埋著。便相憎。除却依旧。若令相怜者。还于多罗叶上画彼夫形。书名相合。取白线系。取雀儿毛蛇皮烧熏。诵陀罗尼一百八遍。即相怜。
　　又法欲令人相打。于大虫皮或于牛皮。画二人相把头髻。书名著。取线缠著。于火上重。埋碓臼下。即得日日相打。除劫止。
　　又法若欲调伏人者。取贝多叶上画人形。书名诵陀罗尼一百八遍。即于床下埋。即得调伏。
　　又法令尿血者。取多罗叶画彼人。书姓名。取钉诵陀罗尼一百八遍。钉上七七日。即得除去。
　　次说眼药法。若调伏竖子者。取蛇头竭罗安善那青木香写甲蜂二介。于黑月十四日捣作抹。和肉点眼角。一切竖子随逐。天上亦来非但人间也。

　　速疾立验魔醯首罗天说迦娄罗阿尾奢法一卷


