  摩诃毗卢遮那如来定惠均等入三昧耶身双身大圣欢喜天菩萨修行秘密法仪轨
　　唐 不空译




　　摩诃毗卢遮那如来定惠均等入三昧耶身双身大圣欢喜天菩萨修行秘密法仪轨

　　　　鸿卢卿大广智不空三藏奉　敕译
　　若有佛弟子。比丘比丘尼优婆塞优婆夷四种弟子。若善男子善女人等。欲得修行此圣天菩萨法。令成就所求所愿随心如意者。先须尽珍宝入劳传法师并阿阇梨。为令得欢喜心。百味饮食。资具资财。衣服座具。随身之资具。供养劳令得欢喜心后。其微细秘密甚悉旨宗趣。问求具习觉。应修行秘密法。要道成就法奇舍身求道。尽珍宝入劳。谓资身衣服也。续命饮食。所以自身可被著衣服之料。自可食饮食之料。供养传法师知法阿阇梨。供养此尽珍宝入劳。谓先须以火一升胡麻油温。炭瓫火网白铜多罗加持。大真言百八返。且温且加持。但印三股鉾也。
　　根本大真言曰　身咒。
　　曩谟尾那翼迦(二合)泻贺悉底(二合)母佉泻怛你也(二合引)他唵娜(去声下同)翼迦(二合)娜翼迦(二合)尾娜翼迦(二合)尾娜翼迦(二合)怛啰(二合)翼迦(二合)簸哩(二合)怛啰(二合)翼迦(二合)饷(引)佉贺悉底(二合)饷(引生反)佉迦只多扇(上)底迦啰(二合)娑嚩(二合引)贺(引)
　　灌沐日中三返。平日旦四返。灌沐限七日为期。乞得成就悉地。以少心咒加持供物。其供物数萝福根欢喜团饼时果子等。唯现身贤圣供养奉。七日之内必验得。少心咒曰。
　　唵只里虐娑婆贺(引二合)
　　每供养奉毕。诵赞叹颂曰。
　　唵誐娜婆底洲底娑婆悉底摩诃誐驮转底洲底迦罗耶娑婆贺(引二合)
　　成就所求所愿如意圆满具足故。可令传法阿阇梨欢喜。然后一七日可修行。得四种成就悉地。息增爱调。此谓四种成就悉地法也。毗那夜经说。谓此圣天菩萨供养奉。有三种果报。上品供养奉。令得国王威德。中品供养奉者。令具七宝富饶令得下品供养奉。衣食不乏饱满具足自然也。上品供养奉者。令得传法人欢喜之心。秘密甚深□旨被教授。如法供养奉。中品供养奉者仪轨可见不悟具次第要道略供养奉。下品供养奉者。不灌沐油。只别殿令坐。所得每初分供养奉。此名为下品。像末佛弟子。自之心怀悭贪我慢爱惜之心。不成得传法知道阿阇梨得欢喜悦贺之心。委曲要深趣不问悟。亦自得疏略供养修行。诽谤深秘胜道。招取贫穷无福种子。天台智者阿阇梨止观心要记云。谓有福无智。此愚人不殊龙身鬼(云云)有智无福。此横惑者。非贤圣之心。世间甚自无福能无胜者。世中操者福德自庄严无过哉。谓所以此圣天菩萨供养奉　修行时。必令圆满福智也。定者福也。惠均等三摩身者。谓此法初终有两时。一者平旦。二者日中。此两时此平旦增益时也。日中吉祥时也。所以此圣天供养奉人者。福智圆满具足耳。亦毗尼宗有□所权教人者。百世无平等(云云)此法以酒供养附子。此毒物服医师得之除病安身药。和合人合得悦贺。酒此欢喜水妙药也。田夫令悦。此酒也。能饮人药成。恶饮人毒成。此天菩萨人心令得欢喜故。以酒供养此名欢喜水耳。现生国王贵君。如供养奉时。必获得灵验。所供遗咒师服无咎。饮法所制也。此法无制。像末佛弟子发诚心信念。至心殷勤供养奉。不可生起疑心。传法知法者问求具习悟信受奉行。不可疏略。次第法阿阇梨含受具不载。仪轨文能次第法受习觉悟供养修行信受奉行皆大欢喜。

　　双身大圣天菩萨修行秘密法仪轨

　　永历元年十月八日书了
　　东寺之本也　　　　　　　俊乘记之
　　建久四年四月廿九日书之了
　　　　　　　　　　　　　　　宽　俊
　　　　　　　　　　　　　　　一交了

