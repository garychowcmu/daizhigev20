  佛说大乘圣吉祥持世陀罗尼经
　　宋 法天译




　　佛说大乘圣吉祥持世陀罗尼经

　　　　西天中印度摩揭陀国那烂陀寺传教大师三藏赐紫沙门臣法天奉　诏译
　　如是我闻。一时世尊。在憍睒弥国大棘林中。与大比丘众四百五十人俱。皆是众所知识大阿罗汉。并诸菩萨摩诃萨。诸佛法众悉来集会。恭敬围绕听佛说法。
　　是时会中有一长者名曰妙月。于憍睒弥大城中住。如是长者有大智慧方便善巧。男女众多奴婢仆从眷属圆满。皆具善根发大善心。是时妙月长者。往觐世尊到佛所已。恭敬合掌顶礼佛足。而复旋绕经百千匝。退坐一面安详坐已。妙月长者而白佛言。世尊我于今日。欲问如来应正等觉。我今心中而有疑事。唯愿世尊大慈无量为我。说法开我疑结。
　　尔时释迦牟尼世尊。告妙月长者言。我今恣汝所问心所疑事。如汝所疑不应怀蕴于自心中。妙月长者闻佛所说。复白佛言世尊。若善男子善女人。多受贫穷。云何而得不受贫苦。多疾病人。云何而得不受病恼。
　　尔时世尊具一切智者。告妙月长者言。汝今何故唯为贫穷。心怀疑惑而作是问。妙月长者白世尊言。我今贫穷世尊我今贫穷善逝。为多眷属男女婢仆居家充满。今为我说。世尊依我所问而为说法。贫穷众生以何方便令离贫苦。多病众生以何方便令无病恼。资生财宝粟麦等物。云何而得仓库充满。云何而得见所爱乐。金银摩尼真珠琉璃。螺贝璧玉珊瑚砗磲。金刚宝等库藏盈溢。令我施之无有穷尽。云何而得居家眷属。男女大小尊贵自在。妙月长者作如是言白世尊已。是时。
　　佛复告妙月长者言。往昔过去无数劫中。于彼世时有佛出世。名持金刚海大音声如来应供正遍知明行足善逝世间解无上士调御丈夫天人师佛世尊。我当于彼世尊之处。闻陀罗尼名吉祥持世。闻是法已我常受持读诵至诚供养。而复为他广说是陀罗尼。善男子我今为汝说此陀罗尼拥护于汝。人不能为害非人亦不能为害。药叉不能为害啰刹娑不能为害。毕隶(二合)多不能为害步多不能为害。比舍遮不能为害。矩伴拏不能为害。邬娑多(二合)啰迦(去)不能为害布单曩(引)不能为害。揭吒布单曩(引)不能为害。食大便者不能为害。食小便者不能为害。食种种净不净物者亦不能为害。妙月长者此吉祥持世陀罗尼。若有善男子善女人。得此陀罗尼经在于自己舍宅之中。或在手中恭敬供养。或心思惟是经法者。或得听闻是经法者。便乃受持读诵供养。或广为他解说义趣。此善男子善女人。昼夜常得卫护安隐快乐。饮食丰足获大福德。此吉祥持世陀罗尼经。若能至心供养之者。则是供养过去现在未来之世一切如来应正等觉。若能依法常于中夜。课念此陀罗尼四遍。此人便得诸天而来卫护欢喜爱乐。复为此人亲自来下降。雨上妙甘美饮食。诸天众等于诸如来心怀欢喜。于诸佛法心怀欢喜。于佛无相智心怀欢喜。于和合众心怀欢喜。于说法师心怀欢喜。佛复告妙月长者言。我今为汝及未来世一切众生。令得广大利益安乐。说是吉祥持世陀罗尼曰。
　　曩谟(去引一)啰怛曩(二合)怛啰(二合)夜(引)野(二)曩谟(去引三)婆(去)誐嚩(无可反)帝(引四)嚩(准上)日啰(二合)驮啰(五)娑(引)誐啰(六)[寧*吉](宁吉反下同)[口*栗]喖(苦姑反二合引)洒(引)野(七)怛他(去引)誐跢(引)野(引八)[口*栗]贺(二合)帝(引九)三(去)藐讫三(二合)没驮(引)野(十)怛你也(二合引)他(去引十一)素噜(引)闭(引十二)素嚩(准上)娜[寧*頁](引十三)婆(去)奈黎(二合引十四)素婆(去)捺嚟(二合引十五)婆(去)捺啰(二合)嚩(准上)底(十六)赞捺啰(二合)嚩(准上)底(丁壹反下同十七)懵誐[口*(隸-木+士)](引)懵誐[口*(隸-木+士)](引十八)素懵誐隶(引十九)懵誐攞嚩(无鏺反)底(上同二十)阿(上)[口*(隸-木+士)](引二十一)阿(上)左[口*(隸-木+士)](引二十二)阿(上)左播[口*(隸-木+士)](二十三)嗢耨伽(二合引)哆[寧*吉](宁逸反二十四)嗢你庾(二合)怛[寧*吉](二十五)嗢耨避(二合引)娜[寧*吉](同前二十六)邬砌(引)那[寧*吉](二十七)萨写嚩(上同)底(二十八)驮曩嚩(同前)底(二十九)驮(引)宁也(二合)嚩(准上)底(三十)室哩(二合引)沫底(三十一)钵啰(二合)婆(引去)沫底(三十二)阿(上)么[口*(隸-木+士)](引三十三)尾么[口*(隸-木+士)](引三十四)[寧*吉][口*栗]么(二合)[口*(隸-木+士)](引三十五)噜噜(三十六)噜噜(三十七)噜噜嚩(同前)底(三十八)素噜(引)闭(引三十九)拶跛[口*(隸-木+士)](引四十)懵誐[口*(隸-木+士)](引四十一)阿(去引)[口*栗]半(二合)曩悉帝(二合引四十二)尾怛曩悉帝(二合引四十三)遏尾曩悉帝(二合引四十四)遏怛曩悉帝(二合引四十五)遏尾哆曩悉帝(二合引四十六)遏驮曩悉帝(二合引四十七)唧怛啰(二合)曩悉帝(二合引四十八)尾湿嚩(二合)计(引)始[寧*吉](四十九)尾湿嚩(二合)噜(引)錍(音卑五十)尾秫曩始(五十一)尾舜驮施[口*(隸-木+士)](引五十二)尾麌抳[寧*頁](引)[口*(尤-尢+曳)](引五十三)阿(上)努(鼻音)哆(重呼)嚟(引五十四)盎(乌亘反)矩嚟(五十五)懵矩嚟(引五十六)钵啰(二合)庞(去)矩嚟(引五十七)尾啰铭(引五十八)尾驮铭(引五十九)度铭(引六十)度度铭(引六十一)哩哩铭(引六十二)佉佉[口*(隸-木+士)](引六十三)企企铭(引六十四)喖喖铭(引六十五)怛怛黎(引六十六)多啰多啰(六十七)怛怛啰怛怛啰(引六十八)哆(引)啰野哆(引)啰野(六十九)嚩日嚟(二合引)嚩日嚟(二合引七十)嚩日噜(二合引)钵铭(引七十一)吒计(引)吒计(引七十二)姹计(引)姹啰计(引七十三)邬计(七十四)[口*武]计(引七十五)溥计(引七十六)捺计(引七十七)达计(引七十八)达啰计(引七十九)阿(引)嚩(无鏺反)[口*栗]跢(二合)[寧*吉](八十)钵啰(二合)嚩(无鏺反)[口*栗]跢(二合)[寧*吉](八十一)嚩[口*栗]洒(二合)抳嚩(同上)[口*栗]洒(二合)抳(八十二)[寧*吉]瑟播(二合引)捺[寧*吉](八十三)嚩日啰(二合)驮啰(八十四)娑(引)誐啰(八十五)[寧*吉][口*栗]龋(二合引)洒怛他(引)誐哆(八十六)沫努(鼻音)娑么(二合)啰(八十七)萨[口*栗]嚩(二合)怛他(引)蘖哆(八十八)萨底也(二合反)么努(鼻音)娑么(二合)啰(八十九)达[口*栗]么(二合)萨底也(三合反九十)么努娑么(二合)啰(九十一)僧(去)伽萨底也(二合反九十二)么努(鼻音)娑么(二合)啰(九十三)怛吒怛吒(九十四)布啰野布啰野(九十五)布啰抳布啰抳(九十六)萨[口*栗]嚩(二合引)[口*商](引九十七)萨[口*栗]嚩(二合)萨怛嚩(二合引)难(上引)左(九十八)婆(去)啰婆(去)啰(九十九)懵誐[口*(隸-木+士)](引一百)扇(引)哆沫底(一百一)秫婆沫底(一百二)么贺(引)么底(一百三)懵誐攞么底(一百四)钵啰(二合)婆(引)嚩底(一百五)婆(去)捺啰(二合)嚩底(一百六)素赞捺啰(二合)么底(一百七)阿(引)誐蹉阿(引)誐蹉(一百八)三(去)么野么努三么(二合)啰(一百九)娑嚩(二合引)贺(引一百一十)阿(引)嚩(无可反)啰拏(鼻音引乎)么努(鼻音)娑么(二合)啰(一百一十一)娑嚩(二合引)贺(引一百一十二)阿(引)驮(引)啰么努娑么(二合)啰(一百一十三)娑嚩(二合引)贺(引一百一十四)钵啰(二合)婆(引去)嚩么努娑么(二合)啰(一百一十五)娑嚩(二合引)贺(引一百一十六)娑嚩(二合)婆(去引)嚩(同上)么努娑么(二合)啰(一百一十七)娑嚩(二合引)贺(引一百一十八)地哩(二合)底么努娑么(二合)啰(一百一十九)娑嚩(二合引)贺(引一百二十)谛(引)惹么努娑么(二合)啰(一百二十一)娑嚩(二合引)贺(引一百二十二)惹野么努娑么(二合)啰(一百二十三)娑嚩(二合引)贺(引一百二十四)尾惹野么努娑么(二合)啰(一百二十五)娑嚩(二合引)贺(引一百二十六)纥哩(二合)娜野么努娑么(二合)啰(一百二十七)娑嚩(二合引)贺(引一百二十八)萨[口*栗]嚩(二合)萨怛嚩(二合)么努娑么(二合)啰(一百二十九)娑嚩(二合引)贺(引一百三十句)
　　复说吉祥持世根本明曰。
　　曩谟(去引一)啰怛曩(二合)怛啰(二合)夜(引)野(二)唵(引三)嚩(同上)素驮(引)嚟(引四)娑嚩(二合引)贺(引五)唵(引六)室哩(二合引)嚩(上同)素母[寧*吉](七)娑嚩(二合引)贺(引八)
　　心明曰。
　　曩谟(去引一)啰怛曩(二合)怛啰(二合)夜(引)野(二)唵(引三)嚩(上同)素室哩(二合)[口*(尤-尢+曳)](引四)娑缚(二合引)贺(引五)唵(引六)室哩(二合引七)嚩(准上)素么底(八)室里(二合引)[口*(尤-尢+曳)](引九)娑嚩(二合引)贺(引十)唵(引十一)嚩(无鏺反)素(十二)娑嚩(二合引)贺(引十三)唵(引十四)[口*洛]乞刍弭(三合引)喷(引)哆[口*洛][寧*吉](十五)嚩(引)悉宁(引)[口*(尤-尢+曳)](引十六)娑嚩(二合引)贺(引十七)曩谟(去引十八)嚩日啰(二合)播(引)拏[口*(尤-尢+曳)](引十九)室哩(二合引)[口*(尤-尢+曳)](引)室哩(二合引)迦哩(二十)驮曩迦哩(二十一)驮(引)[寧*也](二合反)迦哩(二十二)娑嚩(二合引)贺(引二十三)
　　佛复告妙月长者言。此吉祥持世陀罗尼有大威德。汝等若能随时持。诵所有一切疾病饥馑夭寿之难皆不能侵。若复有人于自舍宅或他人舍随所在处。供养持金刚海大音声如来应正等觉。至心持念此吉祥持世陀罗尼。满于六月种种供养。如是随其所愿增益之事皆得成就。若复有人依法拣择清净之处或仓库中以白檀香建立四方曼拏攞毕请召供养持金刚海大音声如来。及一切佛观自在菩萨诸菩萨等圣众。常于夜分志心念是吉祥持世陀罗尼。令无间断乃至成就。此善男子善女人。即获有大威德之人为降福祐。随其所愿令得满足。一切财物粟麦金银珍宝。一切恐怖妨乱之事皆得消除。妙月长者汝等若能精进受持。念此吉祥持世陀罗尼。而能广为他人解说。能令汝得长夜人间天上利益安乐。妙月长者赞言善哉世尊善说。妙月长者于世尊所。听闻得是吉祥持世陀罗尼已。心生爱乐欢喜踊跃。面色怡然顶礼佛足。而白佛言世尊。此吉祥持世陀罗尼。我从今后永无忘失。忆念受持读诵。解说其义供养恭敬。兼为他人广说是法。妙月长者所居家中。当于是时弹指之顷。忽然而有种种金银珍宝。谷麦财物仓库充满。是时妙月长者瞻仰世尊目未曾舍。而复旋绕经百千匝。顶礼佛足礼竟而退。
　　尔时世尊告阿难陀言。汝于今日往彼妙月长者所居家中。看其所有一切财物粟麦金银珍宝。种种广大仓禀库藏充满其中。是时阿难陀闻佛教已。速疾往诣憍睒弥大城妙月长者所居家宅。到已入里见其所有一切财物。粟麦斛硕金银珍宝。种种广大仓库之中悉皆充满。时阿难陀忽然见其如是之事。内怀惊异面貌微笑。心生爱乐欢喜踊跃。时阿难陀奉佛教已。却往佛所到已头面。礼世尊足而白佛言。妙月长者以何因缘。而得如是广大福德广大富贵。广大仓库种种财物。粟麦金银珍宝积集充满。善哉世尊唯愿为我宣说是事。
　　佛告阿难陀言。此妙月长者有大智慧。为能发心忆持永无忘失。受持读诵供养恭敬。思惟妙理发大慈悲。为他众生解说是法。能令汝得不可思议殊胜功德。于无量世常为诸天及世间人演说是法。阿难陀此陀罗尼实未曾有。一切天魔大梵天王。沙门婆罗门众天人阿素啰等。于此吉祥持世陀罗尼。常应发心尊重恭敬。不应起于轻慢破坏之心。阿难陀此吉祥持世陀罗尼。诸咒不能破灭。若无善根众生薄福众生。耳不能得暂时听闻。何况能知此陀罗尼。于是经中岂能得在。心所忆念口所宣说受持读诵。何故如是。为此吉祥持世陀罗尼一切如来共所宣说。一切如来之所加持。一切如来同所印可。解释供养尊重赞叹。最胜微妙甚深难解之法。一切如来。各各心无有异以一音声宣斯妙法。令诸众生皆得易解。我今为诸众生多受贫匮。疾病所苦诸恶恐怖。一切妨恼非可爱事。受是之人令得丰足安隐快乐。是时阿难陀。闻佛说此吉祥持世陀罗尼已。发忆念心受持读诵。思惟解了尊重供养。阿难陀从座而起偏袒右肩。右膝著地合掌向佛是。时阿难陀敬礼佛已发。至诚心说是誐他而赞叹曰。
　　不可思议佛世尊　　佛所说法不思议
　　不思议发欢喜心　　顺现受报不思议
　　天人师智一切智　　到彼岸故离生死
　　证无上果成法王　　我今称赞佛无畏

　　是时阿难陀说是赞已。欢喜踊跃而白佛言。世尊经名云何。令我云何受持。世尊告阿难陀言。如汝前问。妙月长者所。得一切财宝库藏受持之法经。名依一切如来所说。名吉祥持世陀罗尼经。汝等应当如是受持。
　　佛说是经已。阿难陀及诸比丘菩萨摩诃萨。一切世间天人阿素啰彦达嚩等。皆大欢喜信受奉行作礼而退。

　　佛说大乘圣吉祥持世陀罗尼经


