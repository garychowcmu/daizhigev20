  佛说金刚手菩萨降伏一切部多大教王经
　　宋 法天译




　　佛说金刚手菩萨降伏一切部多大教王经卷上

　　　　西天译经三藏朝散大夫试鸿胪卿传教大师臣法天奉　诏译
　　真实变化大势身　　大身坚牢能破他
　　如日坏劫大炽燃　　菩萨圆光亦如是
　　功德清净大宝海　　善能安住佛刹中
　　时我一心归命礼　　降伏部多最上王

　　尔时佛告三界主金刚手菩萨。说降伏一切部多大教王成就之法。时金刚手菩萨言。若有持诵之者。求成就法。于二河岸或尸陀林中。或大树下或贤圣宫观。或金刚手菩萨宫殿之内。如是等处所作之法必得成就。若诸部多经刹那间不令成就。我即往彼破坏部多。尔时大自在天合掌向前。头面礼足白菩萨言。为我说此大金刚手忿怒主杀诸部多秘密神咒。
　　尔时金刚手菩萨赞言。善哉善哉汝能请我。说彼降伏一切部多秘密之法。我今说之真言曰。
　　唵(引)嚩日罗入嚩(二合引)隶(去)贺曩贺曩萨哩嚩(二合)部旦(引)吽发吒(半音)
　　尔时金刚手菩萨说此真言已。于身毛孔中出无数金刚炽焰。出彼焰时一切部多及诸眷属。于其身分悉皆干枯而得命终。所有一切天人帝释梵王那罗延等亦复命终。一切如来悉皆惊怪。俱发声言善哉善哉大吉祥金刚手三界主。于如来法末之时。善能调伏一切部多及诸眷属。
　　尔时金刚手菩萨。复说甘露秘密真言。令诸部多速得还命真言曰。
　　唵(引)嚩日罗(二合引)喻试娑啰娑啰湿弥(二合)
　　时金刚手菩萨说此真言。于自手臂出大甘露风。入一切部多及彼眷属身中。即得还命从地而起惊怖颤掉。见大菩萨威德炽盛。告言菩萨救我。
　　尔时大部多主无能胜。亦起合掌头面礼足。告菩萨言。愿垂慈愍救护我等。菩萨告言汝等部多及其眷属。依我法教利益一切众生。我即救汝。所有四大洲界。阎浮提内一切众生。作法持诵悉令成就。所求圣药圣宝。或金银真珠琉璃钵讷摩啰誐宝。酥哩也建底宝。赞捺啰建底宝。及最上饮食衣服好香华等悉令充足。部多答言如是作法持诵之者。如上珍宝我令充足。亦复亲近承事供养。菩萨告言若持此一切如来教法。所须香华衣服及诸珍宝悉得受用。部多复言所有王怖冤敌怖。乃至虎狼师子等怖。悉令解脱无诸障碍。菩萨复言无能胜大部多主汝等谛听。于末世中所有懈怠有情。破戒之人作恶业人大妄语人等。如所作法悉令成就。若不成就汝部多女天女。龙女夜叉女。阿修罗女紧那罗女。摩睺罗伽女迦楼那女。毗舍遮女乾闼婆女等。我令不空大金刚破碎头目。速得命终堕八大地狱。尔时一切如来赞言。善哉善哉金刚手。为未来世一切众生作大利益。善说大菩萨不空成就精进大威力。善转一切法轮除一切苦。种种广大仪则。印咒[巾*(穴/登)]像成就之法。尔时金刚手菩萨复说还命真言曰。
　　唵(引)羯茶羯茶羯啰羯啰蜜哩(二合)旦[口*爾](去)嚩(引)波野纥哩(二合)
　　说此真言。已一切天人迷闷躄地。大怖颤动从地起已。时大自在天白菩萨救我。尔时金刚手菩萨。安慰彼言。莫怖莫怖。我为汝等降伏部多主故。令一切天人敬爱故。尔时一切诸天天女亦作是言。金刚手大忿怒主救我救我。菩萨告言汝等天女。若后有人受持我法速令成就。当为承事及与金银琉璃真珠珍宝。钵讷摩啰誐宝等一切财物。时诸天女天童女夜叉女等俱发声言。于未来世若有受持菩萨法者。我等当为承事。所求财宝一切给与。若违教旨不为给事。令我种族悉皆破坏。菩萨复言若违我教则谤一切如来。汝等及一切部多头目破坏。即得命终堕八大地狱。
　　尔时金刚手大忿怒主赞言。善哉善哉汝诸女等。于后末法之时。若有受持之者。亲自护卫承事供养。尔时复有无能胜大部多主及彼眷属。皆从座起合掌向前。礼彼金刚手大忿怒主足。说自本心真言曰。
　　唵(引)室哩(二合)摩贺(引)部多俱罗逊捺哩吽
　　唵(引)室哩(二合)尾惹野逊那哩纥哩(二合引)
　　唵(引)室哩(二合引)尾摩攞逊那哩阿(引)
　　唵(引)室哩(二合引)啰底逊那哩嚩(引)
　　唵(引)室哩(二合引)摩努贺啰逊那哩尾(引)
　　唵(引)室哩(二合引)驮嚩攞逊那哩莽
　　唵(引)室哩(二合引)作乞刍(二合)满曩逊那哩帝(引)
　　此真言摄如是大部多主。能施持诵之人富贵吉祥。尔时复说紧那罗女成就之法。若人持诵须臾之间速得成就。复诵金刚手菩萨名号。一切部多及彼眷属。皆来承事如为婢从。菩萨复言。若汝等眷属不依我三昧者。汝等眷属皆令破坏。时无能胜大部多主白菩萨言。自今我等皆依菩萨三昧而住。所有世间一切持诵之者悉获成就。若为障碍所作不成。我等种族速得破坏。复获背一切如来三昧大罪。令忿怒金刚破碎我头。命终之后堕八大地狱。
　　尔时金刚手菩萨。复说八大部多主最上成就处所。或河岸上或尸陀林。或金刚手菩萨宫殿内。于此作法。一切部多女等决定俱来。令得成就无复疑惑。复说成就印法。左手作坚固拳舒出中指。此印用召请及供养。令最上部多速与成就。以二手合拳舒头指。此印能令持三昧者。部多女速与成就。以左手作坚固拳竖小指。此印能令一切部多现前与作成就。复舒左手头指如钩捺大母指。此印能降伏一切部多。以左手头指及无名指舒展。能钩一切部多及除一切魔。以左手作拳竖大母指。此印能现前一切部多女。以右手作拳竖小指。此是部多女三昧印。能作一切事。以二手各舒。用右手安腰侧。左手安右肩上。此是最上根本心一切部多女大印。结印之间得一切部多女速来现前。若不速来身分干枯不久命终。尔时金刚手忿怒主复言。若有部多女不依我三昧者。以此忿怒真言。与前真言同诵。真言曰。
　　唵(引)羯荼阿(引)羯荼窣[口*籠](二合)纥哩(二合引)
　　诵已称部多女名复诵此咒。
　　吽[口*癹]吒(半音)
　　如是诵八百遍。诸部多女悉皆速来。若彼不来眼目头面。破坏干枯不久命终。若作法之处于二河岸上。用白檀香涂曼拏罗。即散香华烧安悉香。诵此真言八千遍必得成就。若于夜分诵此真言一千遍决定速来。随意所求悉皆充足。至旦却回复留黄金百两。
　　复次于河岸上。用白檀香涂曼拏罗。用酪饭出生加持八百遍。如是七日之内彼决定来。用阏伽水净手令彼欢喜。彼女告言子呼我何作。持诵者言。我要求官衣食丰足世所崇重。部多女言汝愿我从。复次往金刚手菩萨殿内。用迦啰尾啰华散上。烧安悉香诵真言八千遍。必得成就。复次于夜分寂静之处。加持一千遍。部多女速来。即献华座问讯彼女。汝今善来与我为妻。女即随意及与最上圣药圣物等。能除一切冤家。女即背负其夫诣诸天宫。获其寿命满一万岁。复次往彼河岸。用白华白香乳香焚烧。诵真言八千遍即得成就。
　　复次于夜分。诵真言一千遍彼女定来。即以香华水净手然。后告言与我为妹。女即为妹复与圣药圣物等。所有千由旬内所要。女人即时取来。复于贤圣空闲殿内。依法出生志心供养。诵真言八千遍速得成就。或诵一千遍彼女定来。即以为妻日与千钱。后背负于夫往诣远处。夫得一切自在获寿五千岁。命终之后得生王宫。
　　复次往二河合流之岸献酒肉食。散迦啰尾啰华烧安悉香。诵真言八千遍速得成就。
　　复次夜分中作广大供养。复燃酥灯诵真言一千遍。时部多女五女从来。持诵者曰与我为妻。彼女默然许之。若彼不允即得破坏。日日背负于夫往诣诸天。令得自在寿五千岁。命终之后得生王宫。复次成就法于河岸上。用恭俱摩香作曼拏罗。烧沉香依法出生。诵真言八千遍所作成就。
　　复次作广大供养。诵真言一千遍。彼部多女放大光明。四远照曜而来现前。以白檀香水洒净女即欢喜。而自问言呼我何作。持诵者曰为我作母。女遂许之如法养育。日赡五百人供给所须。获寿一万岁命终之后生婆罗门家。
　　复次成就之法。于二河合流之岸作广大供养。燃于酥灯于夜分诵真言八千遍。时部多女放大光明而来现前。问言呼我何作。持诵者曰我欲自在受于快乐。彼女即允。日与金钱十万获寿一万岁。命终之后生为人主。此是八大部多女主成就之法。
　　尔时住尸陀林部多女。从座而起五体投地。礼金刚手菩萨是。恭敬合掌说自根本真言曰。
　　唵(引)讫哩(二合)吽贺(入)
　　复说住尸陀林部多女句召真言曰。
　　唵(引)吽羯茶羯茶萨哩嚩(二合)部(引)多(引)喃萨摩野摩耨波(引)罗野贺啰贺啰满驮满驮阿(引)讫啰(二合)摩诃(引)迦哩沙(二合)野普摩贺(引)唠捺哩(二合)尾湿摩(引)舍(引)曩嚩(引)悉你阿(引)誐蹉尸伽朗(二合)度咙发吒(半音)
　　复说一切部多女三昧真言曰。
　　唵(引)度曩度曩左罗左罗左(引)罗野左罗野钵啰(二合)尾舍钵啰(二合)尾舍贺啰贺啰底瑟吒(二合)底瑟吒(二合)三摩野摩耨波(引)罗野部湿摩(二合)舍(引)曩钵啰(二合)吠(去)始你吽吽[口*癹]吒(半音)[口*癹]吒(半音)娑嚩(二合引)贺(引)
　　复说难瑟吒啰(二合引)羯啰(引)梨部多女真言曰。
　　唵(引)左罗左罗达迦达迦摩贺(引)部底你(去)娑(引)达迦(引)喃必哩(二合)夜(引)拽娑啰娑啰尾娑啰尾娑啰羯茶羯茶惹(仁左反)罗播(二合)波野惹罗播(二合)波野伴惹伴惹览誐览誐仡哩(二合)恨拏(二合)仡哩恨拏(二合)吽吽[口*癹]吒[口*癹]吒(半音)纥哩(二合)娑嚩(二合)贺(引)
　　复说具啰目契部多女真言曰。
　　唵(引)具啰目契湿摩(二合)舍(引)曩嚩(引)始你(引)娑达迦(引)耨俱隶(去)阿钵啰(二合)底贺多唵(引)拏曩莫(入)娑嚩(二合引)贺(引)
　　复说部多女真言曰。
　　唵(引)惹哩惹(二合)啰目契尾啰尾啰尾啰唧多(引)哩唧(二合)多萨哩嚩(二合)设咄噜(二合)婆演迦哩(去)贺曩贺曩捺贺捺贺钵左钵左摩(引)啰野摩(引)啰野阿迦(引)罗蜜哩(二合)怛逾(二合)婆演迦哩萨哩嚩(二合)曩(引)誐婆演迦哩(引)阿吒吒贺西你(引)萨哩嚩(二合)部帝湿嚩(二合)哩他(引)他(引)他(引)他(引)驮(引)驮(引)驮(引)驮(引)唵(引)唵(引)唵(引)唵(引)娑嚩(二合引)贺(引)唵(引)迦摩罗路左你
　　如是真言。若人志心依法持诵此部多女悉能爱护一切众生令离苦恼。彼持诵者。若以酒食鱼肉及种种美馔出生供养。即得欢喜。亲近承事如婢从等。日与持诵者衣服一对金钱一文。乃至百由旬内所须女人。即时将至承事供给。直至命终彼方舍离。如是金刚手大教王降伏毗舍遮女成就之法。
　　尔时赞拏迦怛也野你大恶部多女。于大会中即从座起五体投地。礼金刚手大忿怒主足。合掌恭敬说自根本心真言曰。
　　唵(引)骨咙(二合)吽发吒(半音)
　　复说酥啰迦怛也(二合引)野你部多女真言曰。
　　唵(引)吽入嚩(二合)罗吽[口*癹]吒(半音)
　　复说摩贺迦怛也(二合引)野你部多女真言曰。
　　唵(引)讫哩(二合引)纥哩(二合引)吽吽呬(引)呬(引)发吒(半音)发吒(半音)娑嚩(二合)贺(引)
　　复说唠捺罗迦怛也(二合引)野你部多女真言曰。
　　唵(引)噜捺啰(二合)婆演迦哩(去)阿吒吒贺(引)西你(引)娑(引)驮迦必哩曳摩贺(引)尾进怛啰(二合)噜闭啰怛曩(二合引)誐哩(引)酥嚩啰拏(二合)贺悉底(二合)野摩你纥哩(二合)多你萨哩嚩(二合)耨佉钵啰(二合)舍摩你唵(引)唵(引)唵(引)吽吽吽尸伽罗(二合)悉地钵啰(二合)野蹉纥哩(二合引)[口*弱](入)娑嚩(二合引)贺(引)
　　复说赞拏迦怛也(二合引)野你部多女真言曰。
　　摩贺(引)部帝(引)湿嚩(二合)哩(引)唵(引)野摩你仡哩(二合)旦你阿迦(引)罗蜜哩(二合)怛逾(二合)你嚩(引)罗尼(引)朅(切身)捺誐(二合)输罗贺悉帝(二合)尸伽览(二合)悉地孕(二合)那那(引)睹旦娑(引)达迦摩(引)倪也(二合引)波野底纥哩(二合引)娑嚩(二合)贺(引)
　　复说噜捺啰迦怛也(二合引)野你部多女真言曰。
　　唵(引)呬(引)摩军拏梨尾驮迦尾驮迦入嚩(二合)罗入嚩(二合)罗祢么也(二合)军拏罗部始帝啰(引)嚩拏摩他你(引)婆誐鑁曩(引)倪也(二合)波野底娑嚩(二合)贺(引)
　　复说军拏罗迦怛也(二合)野你部多女真言曰。
　　勃哩(二合)俱胝目契(引)羯吒羯吒驮(引)嚩驮(引)嚩入嚩(二合)罗入嚩(二合)罗虎多(引)设曩目契誐蹉誐蹉吠多(引)拏乌怛他(二合引)波你(引)阿(引)尾舍阿(引)尾舍吽吽吽发吒(半音)婆誐鑁(引)曩(引)波野底纥哩(二合)娑嚩(二合)贺(引)
　　复说惹野目契迦怛也(二合)野你部多女真言曰。
　　唵(引)必底哩(二合)摩他你迦贺迦贺惹野萨哩嚩(二合引)酥啰布[口*爾]帝吽贺(入)娑嚩(二合)贺(引)
　　复说戍婆迦怛也(二合引)野你部多女真言曰。
　　唵(引)输婆必哩(二合)曳祢么也(二合)路(引)左祢(二)迦(引)弥(引)湿嚩(二合)哩惹誐谟贺你酥婆拟建(引)左曩摩(引)罗尾部沙尼耨布啰娑没提(二合)阿(引)尾舍阿(引)尾舍嚩西嚩西布啰娑(引)驮迦必哩(二合)曳纥哩(二合)娑嚩(二合)贺(引)
　　此是八大迦怛也(二合)野你部多女真言。若人依法持诵必得成就。
　　复次金刚手大秘密主降伏部多大教王。说八大迦怛也(二合)野你部多女印相法。以二手作拳。以小指相交。舒头指复钩此是迦怛也(二合)野你部多女印。复用二手合交。令头指如钩。此是摩贺迦怛也(二合)野你部多女印。用前印以中指相捻。内入小指。此是破坏一切不信法者部多女印。信者令生敬爱。以前印各舒二头指。此是跋捺罗迦怛也(二合)野你部多女印。用香华涂香供养。复用酒食鱼肉出生。刹那之间一切部多皆令成就。复用二手作坚固拳。以二头指相交。此是赞拏迦怛也(二合)野你部多女印。此印同用能禁缚一切部多。复舒左手头指。能降伏一切部多女。复用二手作拳。以二小指相交。舒二头指复如钩。此印能钩召三界诸天。乃至大自在天大梵王等。悉皆降伏速得成就。如是金刚手大忿怒主大教王说。八大迦怛也(二合引)野你部多女印相之法。
　　复次金刚手大忿怒主。说迦怛也(二合引)野你部多女成就法。于尸陀林中。诵前真言八百遍。至三日内令部多女速来。即用人髑髅满盛其血以为阏伽。彼即欢喜而问之言。呼我何作。持诵者曰愿为我母。女即许之如法养育。一切所须皆得圆满。寿五百岁命终之后生为人王。
　　复次往金刚手菩萨宫殿内。于夜分中诵真言八千遍。时部多女速来现身如天女相。所求之事一切成就。
　　复次于夜分中。往大自在天宫殿中。诵真言一千遍。第一日闻铃铎声。第二日部多女现天女相。第三日彼女言曰汝欲何求。持诵者曰要汝承事。女即承事尽彼命寿。时背负持诵者。往须弥山大海上。至毗沙门天王宫。取其财宝供给充足。如是阎浮提内端正童女。须者与之令作欢娱。寿五百岁。命终之后得生王宫。
　　复次往二河合流之岸。于夜分中诵真言八千遍。得最上部多女及彼眷属。速来现前永为妻子。日与金钱五文名衣一对。令其受用。
　　复次于夜分中往于园林之内。诵真言八百遍。诵至第三日闻铃铎声。第四日遥见彼女。第五日来至面前。第六日与金钱五文。第七日于自卧床头边。作曼拏罗烧安悉香。诵真言八百遍。复有最上部多女速来亲近。同作欢乐当结为妻。复与最上真珠璎珞留于床上。日与金钱二十五文名衣一对。能除一切冤家获寿五千岁。命终之后生于王宫。
　　复次往空闲贤圣宫殿。于夜分中诵真言八百遍。如是至三日后。时部多女与八百眷属同来彼处。用白檀香水献阏伽。彼即欢喜寻与为妻。复给衣服饮食。供赡八百眷属及圣药等。获寿五千岁。命终之后往生王宫。
　　复次于王舍城内。诵真言八百遍。已得精熟后更五夜。用迦啰尾啰木为柴。及摩罗帝华用作护摩八百遍。时大部多女与五百眷属。庄严其身速来彼处。即用华水献阏伽令其欢喜。或求为母或求为姊妹或求为妻。随持诵者意。若彼为妻现童女相。若彼为母如亲子想。能满诵人一切所愿。寿一万岁。命终之后生于王宫。
　　复次十五日。于夜分中往诸宫观。诵真言一万遍。即献广大供养。至明旦时彼女即来。用血为阏伽令得欢喜。即为婢从日给金钱五文。及上味饮食。寿命五百岁。如是八大迦怛也(二合引)野你部多女成就之法。
　　复次金刚手大教王降伏一切部多仆从成就之法真言曰。
　　唵(引)啰(引)虎啰(引)虎摩贺(引)唧吒迦(引)喃捺哩捺啰(二合)赦呬多(引)啰他(二合引)野唵(引)虎虎虎虎虎仡哩(二合)恨拏(二合)曼娑悉地孕(二合)弥钵啰(二合)野蹉娑嚩(二合引)贺(引)
　　持诵者于夜分时。将黑羖羊肉八两往尸陀林中。诵真言八百遍加持于肉。然后以眼视四方。高声唱言我今卖肉。即时尸陀林住部多女。变身为婆罗门。告诵者曰。汝大丈夫卖肉欲要何物。持诵者曰我要黄金。女与金八两。即收金与肉。女不授肉违金刚手敕。女即命终。
　　尔时有大自在天。与无数俱胝天人围绕。复有无数天女龙神紧曩罗摩睺罗伽等在大会中。尔时大自在天。即从座起五体投地。礼金刚手大忿怒主足。右绕三匝白菩萨言。复为我说调伏三界一切部多。及天龙药叉天人众等。令生大怖除诸魔障。能杀一切星曜及吠多拏布怛曩。成就秘密曼拏啰法。尔时文殊师利菩萨赞言。善哉善哉大自在天。汝能利益未来法末之时。阎浮提内一切众生。能问菩萨调伏三界诸恶部多。天龙夜叉紧那罗等。成就秘密大曼拏罗法。时金刚手菩萨。即为说此曼拏罗成就法。作四方曼拏罗。四方作于四门。上置楼阁具足十六分。外置金刚界。中安大忿怒明王。身有圆光遍体炽焰作大青色。四臂右第一手掷金刚杵。左第一手竖头指禁伏一切部多。以二手结本印。面大恶相利牙。髑髅为冠。以八大龙王庄严其身。作降伏三界相。足踏无能胜部多王。立如舞踏势。或时大笑大吼。光明焰赫如一俱胝日。为三界主。以二手作印。二无名指相交。令二头指如钩。小指中指以大母指压之。此名最上秘密富贵印。能降三界印。
　　复于明王前。安大自在天明王。右边安那罗延天明王。后安大梵天明王。左边安迦哩帝迦天。东北隅安频那野迦。东南隅安日天放千光明。西南隅安罗睺。西北隅安难祢计湿嚩(二合)啰曼拏罗第二重供养一切贤圣身色如金。一切庄严作欢喜相顾视忿怒主明王。左边复安乌摩女天。明王前安福女天。以手执华。明王右边安底路怛摩女天。手执香炉一切庄严。明王后面安月女天。手执灯庄严最上耳珰环钏。东南隅安宝庄严女天。手执涂香一切庄严。西南隅安辩才女天。有无数音乐种种歌舞。西北隅安夜叉女主。手执宝鬘名酥啰逊那哩。是一切夜叉主。东北隅安部多女。名阿虎底你。是一切部多。身相端正广目少年。庄严具足头髻如大青色。敬爱修行者。复于曼拏罗第三重。东方安帝释天。东南隅安火天。南方安阎魔王。西南隅安罗刹主西方安水天。西北隅安风天。北方安毗沙门。东北隅安月天。如是曼拏罗各安本位仪则已。时阿阇梨顶戴青冠身著青衣。以右手掷金刚杵发是愿言。我为利益一切众生故。刹那之间速得成就。此是金刚大忿怒主。依三昧位住诸贤圣。时阿阇梨结大忿怒印。即入曼拏罗诵此请召真言曰。
　　唵(引)嚩日啰(二合)发吒(半音)
　　复诵安住三昧真言曰。
　　唵(引)底瑟吒(二合)悉地孕(二合)吽
　　诵此真言已。引弟子入曼拏啰。用青帛盖于头面。时阿阇梨结忿怒明王印。安弟子顶上。即诵觉悟真言曰。
　　唵(引)钵啰(二合)尾舍骨噜(二合)驮吽吽恶(入)
　　此真言持诵之时。能令须弥山震动海水倾摇。彼弟子能知三世之事。知已能说。即时与去盖头。散华供养得见本尊。此名灌顶学法供养降伏一切部多曼拏罗仪轨已。

　　佛说金刚手菩萨降伏一切部多大教王经卷上



　　佛说金刚手菩萨降伏一切部多大教王经卷中

　　　　西天译经三藏朝散大夫试鸿胪卿传教大师臣法天奉　诏译
　　尔时金刚手菩萨。说降伏诸部多观想成就之法。于十五日月圆之时。想彼月中有一吽字。字有光明圆满照曜。即诵真言曰。
　　唵(引)悉驮嚩日啰(二合)吽
　　此真言灭一切罪业。复想啰字如彼日轮光遍炽盛。作此观时即诵此真言曰。
　　唵(引)贺那尾特网(二合)娑野曩(引)舍野播(引)半吽发吒(半音)
　　诵此真言已。复作空观。然后想一净帛。如军那华如颇胝迦。复想吽字变成八叶莲华光明遍满。即诵动静觉悟明王真言曰。
　　唵(引)骨噜(二合引)驮(引)吠(引)舍吽吽吽恶
　　复结觉悟明王印。诵此真言曰。
　　唵(引)嚩日啰(二合)吠舍阿(引)吠舍播(引)多曳(引)吽
　　诵此真言已。复想本尊形像印。结忿怒明王印。安自身分诵六字真言曰。
　　唵(引)贺曩嚩日啰(二合)吽
　　想此真言安于头上。
　　唵(引)那贺嚩日啰(二合)吽
　　想此真言安于顶上。
　　唵(引)祢(引)钵多(二合)嚩日啰(二合)吽
　　想此真言安于眼上。
　　唵(引)嚩日啰(二合)噜沙吽
　　想此真言安于心上。
　　唵(引)捺哩(二合)茶嚩日啰(二合)吽
　　想此真言为铠甲作拥护。
　　唵(引)贺曩那贺跛左骨噜(二合)驮嚩日啰(二合)萨哩嚩(二合)讷瑟吒(二合引)摩啰野吽发吒(半音)
　　想此真言为器仗。如是大忿怒明王六分观想真言作此观已。请召曼拏罗中大贤圣。即以二手相交。舒二头指复曲如钩。诵此真言曰。
　　唵(引)嚩日啰(二合)驮啰摩贺(引)骨噜(二合)驮三摩野摩努播罗野尸伽览(二合)阿(引)誐蹉纥哩(二合)[口*弱]吽发吒(半音)娑嚩(二合)贺(引)
　　诵此真言。普请一切贤圣已。复别诵此真言曰。
　　唵(引)萨哩嚩(二合)祢嚩多(引)钵啰(二合)细那吽
　　诵此真言献阏伽水已。复诵此真言。
　　唵(引)曩(引)舍野讷瑟吒(二合引)那贺跛左婆悉弭(二合)俱噜吽吽发吒(半音)发吒
　　诵此真言时作忿怒相。复诵此真言曰。
　　唵(引)嚩日啰(二合)骨噜(二合)驮摩贺(引)室赞(二合)拏满驮满驮那舍祢舍(引)吽发吒(半音)
　　诵此真言令作结界。复诵请召诸天真言。今说大自在天真言曰。
　　唵(引)部哩普(二合)嚩娑嚩(二合引)贺(引)
　　那罗延天真言曰。
　　唵(引)阿室哩(二合)嚩日啰(二合)播拏曳(引)娑嚩(二合)贺(引)
　　大梵天真言曰。
　　唵(引)祢(引)嚩虞噜祢(引)嚩(引)驮啰(引)野娑嚩(二合引)贺
　　迦哩帝计野天真言曰。
　　唵(引)纥哩(二合)骨噜(二合引)左舍吉底(二合)驮哩尼发吒(半音)娑嚩(二合引)贺
　　频那夜迦天真言曰。
　　唵(引)兀[口*籠](二合)誐拏钵多曳(引)娑嚩(二合引)贺(引)
　　日天真言曰。
　　唵(引)室哩(二合)萨贺娑啰枳啰尼娑嚩(二合引)贺(引)
　　罗睺真言曰。
　　唵(引)赞捺啰(二合)野设讫啰(二合)波啰(引)讫啰(二合)摩(引)野吽发吒(半音)
　　曩致湿嚩啰天真言曰。
　　唵(引)曩致(引)湿嚩(二合)啰(引)野曩吒纥哩(二合)娑嚩(二合引)贺(引)
　　复说天女根本心真言。底路怛摩天女真言曰。
　　唵(引)塞蜜哩(二合)布曩莫(入)室哩(二合)祢么也(二合)唵(引)室哩(二合)曩莫(入)
　　月天女真言曰。
　　唵(引)室哩(二合引)倪也(二合)曩莫(入)
　　蓝婆女天真言曰。
　　唵(引)室哩(二合)莎曩莫(入)
　　辩才女天真言曰。
　　唵(引)娑啰莎帝曳(二合引)誐(引)野怛哩(二合)萨哩[金*(穴/(犮-乂+又))](二合)娑嚩(二合)贺(引)
　　酥啰逊那哩夜叉女真言曰。
　　唵(引)药翅湿嚩(二合)哩翅孕(二合)娑嚩(二合)贺(引)
　　大部多女真言曰。
　　唵(引)阿部底纥哩(二合)
　　复说八部多女守门真言曰。
　　唵(引)恶室哩(二合)嚩(引)摩娑嚩(二合)贺(引)
　　余七真言如前所说。如是部多女根本心真言。能降伏一切部多曼拏罗成就仪轨已。
　　尔时金刚手。复说降伏诸部多大教王印相法。以二手相交。竖二头指如针。此印能除一切业障。复用二手。作合拳。以二头指相交。此是忿怒明王觉悟印。于刹那间悉能觉悟三界众生。复以二手作合拳。以二中指直竖。此是前想六字身分印。复用二手作合拳。以二中指直竖。此是前安头上真言印。复用二头指竖如针。此是前安顶上真言印。复用大母指捻头指节。以右手印安字右眼上。左手印安字左眼上。复以二手作合拳。以二小指相交。二头指直竖安于心上。复用二手各作拳。以左头指安左臂上。右大母指捏小指甲。余指并舒安右臂上。此是前结界真言印。
　　复说诸天印相。以二手平仰。以二头指二无名指。并屈入掌中。此是大自在天最上真言印。复用二手平仰。以二头指相交复如钩。此是那罗天真言印。
　　复用二手相交作拳。舒二小指。此是大梵天真言印。复用左手作拳。舒中指。此是迦哩底迦天真言印。复用左手作拳。舒头指中指。以中指复屈一节。此是频那夜迦印。复用二手平仰。大母指捻头指。此是日天印。复用右手舒头指及无名指。复屈指节。此是罗睺印。复用右手作金刚拳作舞势。复用左手作拳。舒头指中指。以大母指捏无名指及小指。此是那致湿嚩啰印。复用二手作平掌安自顶上。此是乌摩女天印。复用二手作合掌。向虚空掷散。此是吉祥女天印。复用二手合拳。小指与头指相交。此是月女天印。复用二手合拳。舒二头指。以二头指相捻如宝形。安在额上。此是宝庄严夜叉女印。复用二手各各作拳。以二小指相捻。此是月天印。诵此月天真言曰。
　　唵(引)罗怛曩(二合)室哩(二合)娑嚩(二合引)贺(引)
　　复说辩才女天印。以二手相交。舒二头指安口上。复用二手右旋舞安顶上。此是底路怛摩女天印。复用二手平安心上。此是蓝婆女天印。
　　尔时复说外曼拏罗中。安贤圣位真言曰。
　　唵(引)设讫啰(二合引)野娑嚩(二合引)贺(引)
　　此是帝释真言。安东方。
　　唵(引)阿誐曩(二合)曳(引)娑嚩(二合引)贺(引)
　　此是火天真言。安东南隅。
　　唵(引)野摩(引)娑嚩(二合)贺(引)
　　此是夜摩天真言。安南方。
　　唵(引)啰(引)叉娑(引)地波多曳惹野娑嚩(二合引)贺(引)
　　此是罗叉主真言。安西南隅。
　　唵(引)嚩噜拏曩(引)誐地波多曳贺曩贺曩娑嚩(二合引)贺(引)
　　此是水天龙主真言。安西方。
　　唵(引)嚩(引)野吠也(二合)左罗左罗娑嚩(二合引)贺
　　此是风天真言。安西北隅。
　　唵(引)俱吠(引)啰(引)野药叉地波多曳(引)娑嚩(二合引)贺(引)
　　此是毗沙门天王真言。安北方。
　　唵(引)赞捺啰(二合)野娑嚩(二合引)贺(引)
　　此是月天真言。安东北隅。
　　尔时金刚手菩萨。复说诸夜叉女主印相。用二手合掌小指如环。此是酥啰逊那哩印。复用二手合拳。以二小指相交。头指亦如环。此是一切部多女主印。复用二手作拳。以二头指相交。此是八守门部多女印。复说曼拏罗贤圣位印。以右手平仰。以大母指捏小指甲。余指各相离。此是帝释印。以左手平仰微动。此是火天印。用右手作拳舒头指。此是夜摩印。用右手作拳。舒头指中指。此罗刹主印。用左手作拳。舒头指复如环。此是水天印。用左手作拳。舒头指中指。此是风天印。用右手作拳。舒大母指。此是毗沙门天王印。用二手各作拳。以二头指相捻。此是月天印。用左手作拳。以大母指捻小指甲。余指并舒。此是三叉印。用二手作合拳。此是圆满印真言曰。
　　唵(引)悉地嚩日啰(二合)布啰野布啰野吽(引)
　　复用二手作拳。以二小指相交。头指如环。此是句召印。即诵此句召成就真言曰。
　　唵(引)嚩日啰(二合)噜沙摩贺(引)骨噜(二合)驮悉驮迦哩沙(二合)野吽[口*弱](入)悉驮(引)迦哩沙(二合)拏满怛啰(二合)骨噜(二合)驮悉地摩贺啰(引)惹悉地三摩野娑(引)誐啰悉驮睹怛娑(二合)祢(引)嚩多尸伽啰(二合)悉地满努多啰(引)
　　诵此真言时掷金刚杵。复说部多献座印相。用左手平仰。竖立母指。复拳右手执左母指。竖立右母指。此无能胜部多主。在金刚手菩萨双足下。捧足而坐。是名献座诵此真言曰。
　　唵(引)惹野惹野摩贺(引)骨噜(二合)驮(引)地波底骨噜(二合引)驮啰(引)惹伊难部多(引)娑喃捺哩舍(二合)野啰叉野娑嚩(二合引)贺(引)
　　复说贤圣座印。用二手作合掌。复离开十指。此是莲华座印诵此真言曰。
　　唵(引)钵讷谟(二合引)讷婆(二合)鑁你始(引)捺萨哩嚩(二合)祢嚩旦(引)娑嚩(二合)贺(引)
　　诵此真言已。以前莲华印。复摇动二母指。此是发送贤圣印。即诵此真言曰。
　　唵(引)娑啰娑啰誐蹉誐蹉萨哩嚩(二合)你(引)嚩旦(引)室哩(二合)嚩日啰(二合)驮啰萨摩(引)倪也(二合)波野帝娑嚩(二合)贺(引)
　　诵此真言已。即诵此偈曰。
　　一切成就大忿怒　　令得成就最上乐
　　我今已得成就法　　唯愿圣众归真寂

　　尔时金刚手菩萨大忿怒主。说如是言。若复有人于此曼拏罗。得见随喜。是人不久成就三界之主。若复有人。于此金刚手大教王。受持供养。是人不久与金刚手菩萨。神通威力悉皆齐等。设不齐等。即得受于转轮王领四天下。若复有人。持诵金刚手菩萨之名。能令一切部多。来为仆从承事供给。若诵忿怒明王真言。一切天龙夜叉罗刹诸恶鬼神皆令命终。一切天人恐怖避走。
　　尔时金刚手菩萨。复说成就法。先于净处精习法事。然后诵真言一洛叉。作自身拥护。复于每月一日。诵真言一千遍。至十五日随力供养。结忿怒印竟。夜持诵至明旦时。大地震动印现光明炽盛照曜。于刹那间与金刚手菩萨威力齐等。如天人相不老不死。
　　复次金刚手菩萨。说作天女成就法。先作天女形像。持诵者用左足踏天女像。即诵真言一阿庾多。时彼天女即来现身。与持诵者种种圣药及地藏珍宝等。复与持诵者为其妻子。彼女不为成就。即用猪血涂天女像。复用左足踏之。诵此忿怒真言曰。
　　唵(引)贺曩嚩日啰(二合)摩(引)啰野阿母剑吽发吒(半音)
　　诵此真言八千遍。即时天女头面破裂干枯命终。此真言亦能杀一切部多及诸冤结。
　　复次吉祥天女成就法。如前作天女像。时持诵者以左足踏之。亦诵真言一阿庾多。彼女速来即献华座。告言善来善来与我为妻。女即随意无所违碍。
　　复次持诵者用左足。踏陪啰嚩天女像。诵真言一阿庾多。彼女即来。一切所求无不成就。如前作法持诵。令七摩底哩天女。彼亦速来所求成就。如是名为降伏部多成就之法。
　　复次金刚手菩萨调伏最上难调大恶成就之法。持诵者往大自在天祠宫殿之内。以足踏自在天身。诵前真言八千遍。至七日内彼天即来。若不到来即令命终。如是那罗延亦以足踏之。诵真言八千遍。至七日内彼即速来。降伏承事如仆从等。降伏梵王亦以足踏梵王身。诵真言八千遍。彼即速来承事供给亦如仆从。降伏帝释亦以足踏帝释身。诵真言八千遍。速来承事。若彼不来头面破裂作于百分。及彼眷属皆悉命终。
　　降伏迦哩帝计野天。亦以足踏之。诵真言八百遍。至七日内与诸眷属。速来供给亦如仆从。复次若彼持诵之者。欲杀部多如前作法称彼名字。复令还命亦称彼名即得成就。
　　复次如前作法持诵之者。亦以足踏频那夜迦身。诵真言八千遍。彼频那夜迦并诸眷属。速来给侍如仆从等。若彼不来即得命终。
　　复次持诵者。亦以足踏日天身。诵真言八千遍。至七日内能令持诵者。所作自在。
　　复次持诵者。亦以足踏月天身。诵真言八千遍。至七日后彼即速来。日留金一两。
　　复次持诵者。亦以足踏陪啰嚩天身。诵真言八千遍。然后作广大供养。即献人肉食燃人脂灯。烧人肉为香。时陪啰嚩天于夜分中。作大恶声而复大笑。告持诵者言我今食汝。若闻此声不得惊怖。如心怯惧但诵吽字即得无怖。时陪啰嚩天而自降伏。令彼行人为三界主。此之吽字若人持诵。一切世间人非人等皆生恐怖。
　　复次持诵者。以自足踏曩致湿嚩啰天身。诵真言八千遍。至七日内速来降伏。供给承事如仆从等。复次如前作法。足踏大黑神。诵真言八千遍。并诸眷属速来现前供给承事。若不来时即得命终。
　　复次往自在天祠四门殿内。亦以足踏自在天身。诵真言一阿庾多。至七日内。时自在天与其眷属即来现前。凡有所须悉皆供给。即负背行人往诣诸天。复令乌哩摩尸天女承事供养。及与种种圣药。如是金刚手菩萨降伏诸部多仆从成就之法。
　　尔时三界无量无边。一切天人等皆悉归命。是时金刚手菩萨。为利益一切诸众生故。说彼一切懈怠不信。及造恶业种种有情。亦得成就之法。令诸部多随意承事利乐众生。
　　时持诵之人。先于净室持法精熟。即得求于最上成就之法。或求持明天地下宝藏如意宝珠。及贤瓶璎珞等皆得成就。若为利益一切众生故。时阿阇梨依一切贤圣本尊持诵真言。所有一切部多女。夜叉女龙女紧曩啰女。乃至一切诸恶鬼等。刹那中间速来成就。
　　时金刚手菩萨言。若后末世。或有破戒众生不信佛法众生。造诸恶业众生乃至毁谤三宝。如是之人若欲依法持诵。亦得成就一切所求皆得满愿。若复有人于金刚阿阇梨而行毁谤。所求之法定不成就。
　　尔时金刚手菩萨。复说降伏部多最上秘密真言曰。
　　唵(引)纥哩(二合)羯茶羯茶阿目剑吽吽吽[口*弱](入)
　　若持此真言八百遍。一切部多及其眷属速来成就。或彼不来。令彼部多及其眷属悉皆破坏不久命终。复次持诵者用牛黄。画彼部多女及饿鬼女形像。以自左足踏彼画像。诵真言八千遍。刹那之间彼女即来。作大怖之声告言。我欲命终我欲命终。持诵者汝呼我何作。持诵者言。我要汝等为其仆从。即时彼女承事供给以尽百年。复次用牛黄于桦皮上。画前部多等形。持诵者以左足踏之。诵真言一千遍。刹那之间彼女速来。如不速来。用白芥子加持打彼像口。时部多女高声啼哭身生恶病。四体干枯即得命终。复用酥蜜加持打彼像口。速得还命平复如故。承事行人如仆从等。日给饮食衣服可赡三人有余。复次逐日于寺门内。夜分中持真言八千遍。时部多女名军惹嚩帝速现人前。彼女言曰呼我何作。持诵者言与我为母。女即允之如子养育至尽形寿。
　　复次金刚手大明王。说彼降伏诸部多利益一切贫穷有情成就之法。有八大部多女。一名部底二名尾沙尼。三名星呬你四名诃悉你。五名曩胝六名啰帝。七名迦弥湿嚩(二合)哩八名祢吠。此八部多女。能为持诵之者作成就故。若有行人于夜分中往其树下。持诵真言至第三日满八千遍。然后作大供养烧安悉香。复诵真言至中夜时。尾部沙尼部多女即现人前。用白檀香水献阏伽。令彼欢喜。若欲为母。彼即为母如子养育。日给衣服饮食可赡百人。若欲为妻忻悦和合。日给金钱一千。若为姊妹百由旬内。所有端正女人即为将来。及与圣药宝藏等悉充足。复次于夜分中。往尸陀林中诵真言一阿庾多。时军拏罗贺哩尼部多女即现人前。用血献阏伽令彼欢喜。时持诵者求彼为母。女即允之如子养育。一切所须悉令丰足。
　　复次往空闲宫观之内。诵真言一阿庾多。时贺哩尼部多女即来现身。与彼为妻同作欢乐。日给金钱二十五文名衣百件。持诵人等一十二人丰足有余。
　　复次往大自在天宫观之内。诵真言一阿庾多。时星呬你部多女即来现前。女云呼我何作。持诵者曰求汝为妻。女即相允日给金钱八文。名衣一对及种种圣药等。
　　复次于金刚手菩萨前。画部多女像。散迦啰尾啰花供养。诵真言至中夜。时诃悉你部多女即来现身。以白檀香水献阏伽。令彼欢喜。女曰呼我何作。行人言曰要为仆从。女即听允。衣服饮食须者给足。若畜积不使女不复与。
　　复次曩致部多女仆从成就法。不作持诵不作护摩。亦不在先精熟法事。但念金刚手菩萨名号。一切所用皆悉成就。
　　复次持诵者夜分中于本舍门前。持诵真言至三日内。彼啰帝部多女即来现前。一切承事而为仆从。乃至修补房舍及耕种等常自营办。
　　复次持诵者往寂静之处。于夜分用酒肉食而复出生。诵真言一千遍至第七日。彼迦弥湿嚩哩部多女即现人前。以血献阏伽。告言呼我何作。持诵者言汝为我妻。女即允之满一切愿令得自在。
　　复次往诣宫观之内安置宿卧。用白檀香惹帝花等作供养烧安悉香。彼部多女即来现身。作童女相金色一切庄严。即为妻子同作欢乐。日给金钱八文。名衣一对及上味饮食等。又此部多女往毗沙门天王宫内。取彼珍宝而以与之。如是金刚手说降伏八部多女成就之法已。
　　归命金刚手　　忿怒大威力
　　说此秘密言　　调此难调者

　　尔时金刚手菩萨。复说杀一切天龙夜叉诸部多等真言曰。
　　唵(引)贺曩贺曩萨哩嚩(二合)摩(引)啰野嚩日啰(二合)入嚩(二合引)隶(引)吽发吒(半音)
　　尔时菩萨说此真言之时。变为金刚炽焰。遍满三千大千世界。复说此真言曰。
　　吽贺曩发吒(半音)
　　说此法时。所有梵天那罗延天大自在天。及无数持明天龙神夜叉。必隶多必舍左。巘驮哩嚩紧曩啰。摩护啰誐誐噜拏。及一切天人。悉皆破坏俱获命终。
　　尔时文殊师利菩萨摩诃萨。睹斯神力怪未曾有。而唱是言善哉善哉金刚手大秘密主。能为末法众生作大利益。降伏一切天龙鬼等。令于有情广行饶益。尔时会中彼诸天女即从座起。头面礼金刚手足。各各说自根本心真言曰。
　　唵(引)室哩(二合引)舍始祢(引)么也(二合引)
　　唵(引)室哩(二合引)底路(引)多摩(引)
　　唵(引)室哩(二合引)建(引)左曩摩(引)攞(引)
　　唵(引)室哩(二合引)纥哩(二合引)军拏攞贺(引)哩(引)
　　唵(引)吽啰怛曩(二合)摩(引)攞(引)
　　唵(引)酥噜(二合)乌哩嚩(二合)细(引)
　　唵(引)鑁(引)悉哩(二合引)部沙尼(引)
　　复说天女成就法时。持诵者往山顶上结跏趺坐。诵真言一洛叉必得成就。复次于十五日。随力作供养及燃酥灯。竟夜持诵至明旦时。彼女即来而现本身。用白檀香水献阏伽女。即问云欲何所作。行人言曰要汝为妻。女即听允。复与圣物圣药等。食此药者获寿千岁。
　　复次持诵者食白檀香并乳。然后诵真言一阿庾多。至第七日作广大供养。时底路怛摩天女即来现身所求成就。复次于初八日。往山顶上跏趺而坐。竟夜持诵至明旦时。彼女现端严相于面前立。与持诵者默作欢乐。复负行人往诣诸天所为自在。
　　复次持诵者。往二河合流之岸。诵真言八千遍。至第七日作广大供养烧安悉香。复持诵竟夜至旦。彼建左曩摩攞天女。即来现前所求成就。
　　复次持诵者不择日月星辰。亦不持斋戒。即往山顶上诵真言一阿庾多。复诵真言至中夜时。彼军拏攞贺哩尼天女即现人前。与彼为妻日给金钱十万。复负行人诣四大洲。及与圣药圣物等所须满愿。
　　复次持诵之者往宫观内。诵真言八千遍至一月。月尽日复诵至中夜。时啰怛曩摩攞天女即来现身。作铃铎声即献华座。持诵者曰善来天女。彼女言曰呼我何作。持诵者曰我要为妻。女即听允尽心承事。所求皆得获寿一千岁。
　　复次持诵者于月一日。往寂静处作供养。用白檀香作曼拏罗烧安悉香。日日三时诵真言八千遍。至十五日作大供养。时嚂婆天女至明旦时现身而来。即得为妻同作欢乐。复与种种圣药等。若彼不来即得命终。复令行人寿命一万岁。命终之后生于王宫。
　　复次持诵者往宫观内。烧白檀香诵真言一阿庾多。至一月尽日随力作供养。复诵真言夜至明旦。彼乌哩嚩尸天女。即现人前与献华座。告言善来。女言呼我何作。持诵者曰要汝为妻。女即允之及与种种圣药等寿命一千岁。复次于洁净处。用桦皮上以恭俱摩香。画彼部沙尼天女形像。烧白檀香诵真言一月。至月尽日作广大供养。复诵真言至中夜。时彼天女即现人前用作欢乐。复与金银真珠及种种圣药等。日给上妙饮食令其安隐。如是金刚手菩萨说八天女成就之法。
　　尔时金刚手菩萨复说是言。若诸天女不为行人成就所求。诵此忿怒明王真言曰。
　　唵(引)纥哩(二合引)阿(引)羯茶阿母剑吽[口*弱](入)发吒(半音)
　　诵此真言之时。彼诸天女皆令破坏身为百分。复诵此真言曰。
　　唵(引)满驮满驮贺贺吽发吒(半音)
　　唵(引)左攞左攞嚩舍摩(引)曩野吽发吒(半音)
　　诵此真言令诸天女深生敬爱。
　　尔时金刚手菩萨为利益众生故。复说八天女成就之法。若复有人于此法教。信重三宝受持读诵。得最上快乐所求成就。彼部多女等。或为母或为姊妹。或为妻子仆从等皆现本身。令彼有情悉获利乐。复说印相法。以二手作拳。以二手作旋舞。以二中指如针。此时八天女印。能除一切苦恼。复用二手如执剑。此印降伏一切天女。句召现前成就一切事。复用二手作莲华旋舞。此印能降一切天女令作仆从等。真言曰。
　　唵(引)萨哩嚩(二合引)钵蹉(二合)啰娑(引)誐蹉吽[口*弱](入)[口*弱](入)
　　用此真言句召天女。复诵此真言曰。
　　唵(引)萨哩嚩(二合)萨哩嚩(二合)悉提部拟湿嚩(二合)哩(引)娑嚩(二合引)贺(引)
　　此亦名句召真言。复说真言曰。
　　唵(引)迦(引)摩必哩(二合)夜(引)曳(引)娑嚩(二合引)贺(引)
　　诵此真言能令天女速得现前。复说真言曰。
　　唵(引)鑁(引)暗(引)吽(引)吽(引)[口*弱](引)[口*弱](入)
　　诵此真言能降伏一切天女作种种事。持诵之者必得成就。
　　尔时会中一切夜叉女。即从座起五体投地。礼金刚手菩萨足。各各说自根本真言曰。
　　唵(引)阿(引)誐蹉酥啰逊那哩(引)娑嚩(二合引)贺(引)
　　此是羯诺羯嚩帝夜叉女真言。复说迦弥湿嚩(二合)哩夜叉女真言曰。
　　唵(引)阿(引)誐蹉迦(引)弥湿嚩(二合)哩(引)娑嚩(二合)贺(引)
　　复说啰底夜叉女真言曰。
　　唵(引)啰底必哩(二合)曳(引)娑嚩(二合引)贺(引)
　　复说钵讷弥你夜叉女真言曰。
　　唵(引)钵讷弥(二合)你(引)娑嚩(二合引)贺(引)
　　复说曩致夜叉女真言曰。
　　唵(引)曩致(引)摩贺(引)曩致(引)酥噜波曩致(引)娑嚩(二合引)贺(引)
　　复说阿努啰拟你夜叉女真言曰。
　　唵(引)努啰(引)拟抳(引)每(引)度曩钵哩(二合)曳(引)娑嚩(二合引)贺(引)
　　是名夜叉女真言秘密之法。
　　复说八大夜叉女成就法。持诵之人往金刚手菩萨宫殿之内烧安悉香。每日三时诵真言三千遍。至一月内彼夜叉女即来现身。用白檀香水献阏伽。时夜叉女或为母或为姊妹。或为妻子等随行人之意。若令为妻不得别行邪欲。彼即欢喜日给金钱十万。及与种种圣药所作自在。若为姊妹亦与种种圣药及圣物等。复取最上天女令其承事。又彼姊妹所有过去未来现在之事一一宣说。令彼行人获得种种快乐之事。

　　佛说金刚手菩萨降伏一切部多大教王经卷中



　　佛说金刚手菩萨降伏一切部多大教王经卷下

　　　　西天译经三藏朝散大夫试鸿胪卿传教大师臣法天奉　诏译
　　复次持诵者往于河岸。用白檀香作曼拏罗。献广大供养。时诵真言一阿庾多。至第七日复作广大供养。至夜半彼摩拏贺哩尼夜叉女。即来现身甚大苦恼。女言呼我何作。持诵者言汝为我婢女。即听允日给金钱一百。赡彼行人等八人丰足使尽复与。若不使尽不复与之。
　　复次持诵者往彼尼拘陀树下。以自饮酒肉食已不洁净盥漱。持诵真言一千遍。至第七日复诵真言。至中夜已来。彼羯诺羯嚩帝夜叉女庄严具足。与其仆从八百人俱悉现本身。与彼行人同作欢乐。即结为妻。给与衣服饮食及金钱八文。赡彼行人等一十二人悉得丰足。
　　复次持诵者。于桦皮上用牛黄。画彼迦弥湿嚩(二合)哩夜叉女形像。于寂静处置一卧床。于此床上诵真言一千遍。于月尽日作广大供养燃以酥灯。时诵者默然。彼女即来随行人意而为妻子。于卧床上留最上庄严。至明旦时却还本处。持诵之者不得邪欲。若有所犯即令破坏。
　　复次持诵者于其[巾*(穴/登)]上。画彼女像。身作金色一切庄严。手执优钵罗华如童女相。用惹底华作供养。烧安悉香诵真言八千遍。至月尽日随力供养。燃以酥灯。复诵真言至中夜时。彼啰帝夜叉女即来现身。同作欢乐即为妻子。日给金钱二十五文及圣药等。赡彼行人及其徒众悉令丰足。
　　复次持诵之者。于自本舍卧床头边。用白檀香作曼拏罗。烧安悉香诵真言至一月。于十五日夜随力献供养。复诵真言至中夜。彼钵讷弥你夜叉女。即来现身随诵者意。以结为妻。即与种种圣药及圣物等。
　　复次持诵者往无忧树下。食于酒肉已。用涂香好华作供养已。诵真言一千遍。彼曩致夜叉女即来现身。或为母或为姊妹或为妻子。若得为妻日给金钱八文及种种圣药等。若得为母供给衣食及金百两。若为姊妹于千由旬内。所须女人即为取来。及供给饮食衣服种种圣药等。
　　复次持诵者。于桦皮上用恭俱摩香。画彼阿努啰拟尼夜叉女形。于月初一日。以香华灯及涂香等。作供养一日三时。持诵真言至十五日。燃以酥灯随力作供养。持诵夜至明旦。彼夜叉女即来现身。随行人意即为彼妻。日给金钱一千及与种种圣药寿命一千岁。如是名为所说降伏诸部多大教王夜叉女成就之法。
　　尔时金刚手菩萨大秘密主言。若有夜叉女不依我三昧住者。诵此忿怒明王真言决定破坏。真言曰。
　　唵(引)度[口*籠](二合)羯茶羯茶阿目迦药乞叱(二合)尼(引)纥哩(二合引)惹[口*弱](入)吽发吒(半音)
　　诵此真言一千遍。彼女速来。若不速来头目俱破。刹那命终堕八大地狱。复说印相法。以二手作拳。二小指相交。此大不空忿怒钩印能钩三界。
　　复说夜叉女印。以二手平掌。二中指颠倒。以无名指出外。头指与小指相捻。此是一切夜叉女最上根本印。结此印时彼夜叉女速来现身。复用此印。以右手母指作钩召。复诵此真言曰。
　　唵(引)纥哩(二合引)阿(引)誐蹉
　　诵此真言。能钩召一切夜叉女。复用前印。以左手母指作发送。诵此真言曰。
　　唵(引)纥哩(二合引)誐蹉誐蹉药乞叱(二合)尼(引)尸伽啰(二合)补曩啰(引)誐摩曩(引)野娑嚩(二合引)贺(引)
　　复说印相。以二手作拳舒二中指。此印能令一切夜叉女速来现前。诵此真言曰。
　　唵(引)摩贺(引)药乞叱(二合)尼(引)昧上曩必哩(二合)曳(引)娑嚩(二合引)贺(引)
　　复用二手作拳舒二小指。此印能令一切夜叉女速来亲近。真言曰。
　　唵(引)迦(引)摩菩疑湿嚩(二合)哩娑嚩(二合引)贺(引)
　　复用二手如执刀剑势。此是一切夜叉女心印。诵此一字真言曰。
　　翅(入引)
　　复用二手作拳。舒于头指中指。此是一切夜叉女香华灯涂供养印。诵此真言曰。
　　唵(引)萨哩嚩(二合)摩努贺(引)哩尼(引)娑嚩(二合引)贺(引)
　　如是说此降伏诸部多大教王夜叉女成就法已。
　　尔时会中有龙女主。即从座起五体投地。礼金刚手菩萨足。各各说自根本心真言曰。
　　普(入)唵(引)普(入)阿难多目契
　　普(入)悉哩(二合引)普(入)嚩(引)酥吉目契(引)
　　普(入)伊普(入)钵讷弥(二合)你
　　普(入)阿普(入)摩贺(引)钵讷弥(二合)你
　　普(入)尾普(入)羯哩俱(二合)吒迦目契(引)
　　普(入)摩普(入)设始你野
　　普(入)染普(入)入嚩(二合引)攞目契(引)
　　普(入)骨噜(二合)普度摩(入)目契
　　复说八大龙女主成就之法。
　　时持诵之者先于龙堂之内。持诵真言一洛叉令法精熟。得一切龙女心大欢喜。然后于月初五日。往龙堂内入于龙池。用香华涂香及乳汁。依法作供养。即诵八大龙女主真言一千遍。时彼龙女速来池内。用乳汁白檀香水献阏伽已。持诵者言善来与我为妻。女即听允日给金钱八文。或令杀冤或令救护随意无违。
　　复次持诵之者。往二河合流之岸。用酥乳为食。诵真言八千遍。时彼龙女即来现身。以其好华戴彼顶上。告言汝为我妻。龙女即允日给金钱五文及上妙饮食等。复次持诵者往龙堂内。诵真言一千遍。刹那中间令其龙女患于头痛。速来言曰呼我何作。行人告言与我为母。龙女即允供给衣服饮食。可赡诵者徒众五人俱足。
　　复次持诵者往莲池岸上。诵真言八千遍。龙女速来同作欢乐。即得与妻日给金钱八文使尽复与若畜之不用更不与之。
　　复次持诵者。往二河合流之岸。于夜分时诵真言八千遍。时彼龙女即来现身。行人言曰善来与我为妻。龙女即允日给黄金一两。
　　复次持诵者往大海岸。于夜分时诵真言八千遍。时彼龙女即来现身。行人言曰汝为姊妹。女即允之日给金钱一文及衣服等。
　　复次持诵者往彼龙堂。复入龙池水至脐轮。即诵真言八千遍。时彼龙女即来现身。以其好华戴彼顶上。告曰汝为我妻。龙女即允日给金钱八文及上味饮食等。
　　复次持诵者往彼龙堂内。于夜分中诵真言至明旦。时彼龙女庄严其身即现人前。用华水献阏伽。告言善来汝为我妻。龙女即允。与持诵者种种圣药圣物等。能满一切愿。
　　复次持诵者往彼龙堂。诵真言一阿庾多。龙女即来同作欢乐。诵者言曰汝为我妻。龙女即允日给金钱五文及上味饮食衣服等。
　　复次持诵者于夜分中。近彼龙堂诵真言八千遍。龙女即来。以龙华戴彼顶上。持诵者曰与我为妻。龙女即允及与彼诵者最上庄严等。
　　复说龙女三昧真言句召真言曰。
　　唵(引)普阿誐蹉曩(引)拟你(引)普
　　复说涂香真言曰。
　　驮囕(二合)伊普
　　复说香真言曰。
　　唵(引)普恶
　　复说一切龙女三昧真言曰。
　　阿普憾(引)普鑁普
　　复说发送真言曰。
　　普誐蹉誐蹉尸(引)伽囕(二合)布曩啰(引)誐么曩(引)野
　　复说印相法。以二手仰合掌。复合如头髻内入二头指。以二母指相捻。此是龙女三昧印能作一切事。亦是外三昧印。及发送供养此印同用。复次以左手作拳。母指舒。左右手头指竖立。余指并舒。复用小指母指捏指甲。余指并舒。此亦是龙女三昧印。如是所说降伏诸部多大教王龙女成就之法。
　　尔时金刚手大秘密主。作大忿怒相掷金刚杵。说此真言曰。
　　唵(引)鼻(引)沙拏嚩日啰(二合)吽阿目枳(引)曩(引)拟你(引)阿(引)羯哩沙(二合)野吽吽发吒(半音)发吒(半音)
　　尔时金刚手菩萨。说此真言之时。一切龙女迷闷倒地。头顶疼痛命欲将终。菩萨复言汝等龙女。若不依我三昧得大过失。速令命终堕八大地狱。如是金刚手说此降伏诸部多大教王龙女成就法已。
　　尔时会中有紧曩啰女主。即从座起五体投地。礼金刚手菩萨足。各说根本心真言曰。
　　唵(引)摩努贺哩(引)娑嚩(二合引)贺(引)
　　唵(引)酥婆拟(引)娑嚩(二合引)贺(引)
　　唵(引)尾舍(引)攞你(引)怛哩(二合引)娑嚩(二合引)贺(引)
　　唵(引)酥啰多必哩(二合)曳(引)娑嚩(二合引)贺(引)
　　唵(引)阿湿嚩(二合)目契(引)娑嚩(二合引)贺(引)
　　唵(引)尾迦(引)啰目契(引)娑嚩(二合引)贺(引)
　　复说六紧曩啰女主成就法。持诵者往山顶上。诵真言八千遍作大供养。用牛肉及安悉香同烧。诵真言至中夜。彼紧曩啰女即来现身。持诵者不得怖畏。彼女告曰呼我何作。持诵者言与我为妻。女即听允背负行人诣诸天界。与上味饮食等。
　　复次持诵者往于山下清斋。诵真言一阿庾多。彼紧曩啰女即来现身。捧行人足种种承事。即为妻子日给八文金钱及衣服等。
　　复次持诵者往彼河岸。诵真言一阿庾多。竟夜至明旦。时彼紧曩啰女即来现身。结为妻子日给金钱五文。
　　复次于夜分。往二河合流之岸。诵真言八千遍。彼紧曩啰女即来现身。第一日舍施。第二日面前住立而发言语。第三日同作欢乐。即为妻子供给承事。日与金钱八文及衣服等。
　　复次持诵者往于山顶上。食酒肉已诵真言一阿庾多。彼紧曩啰女即来现身。如天女像面前而住。默作欢乐即得为妻。日给金钱八文及上味饮食等。如是说此降伏诸部多大教王紧曩啰女成就之法。
　　尔时金刚手大秘密主。告大自在天言。汝今谛听我已降伏三界诸天如仆从等。所有大恶诸天我亦降伏。时大自在天白菩萨言。唯愿说此降伏三界大恶诸天真言印相。及[巾*(穴/登)]像等成就之法。时会大众赞大自在天言。善哉善哉能问菩萨降伏三界大恶诸天成就之法。
　　时金刚手菩萨。即说大忿怒曼拏罗成就之法。先作四方曼拏罗开于四门。门安楼阁具足十六分。外作金刚界。内安忿怒明王。遍身炽焰如彼劫火。身大青色髑髅庄严。作大笑大恶相。能怖畏三界有情。于忿怒明王右边。安大自在天。身白如月亦如真珠色白乳色。三目四臂。手执三叉及拂。明王左边安圆满那罗延天。手执轮宝杖拂螺。明王后安帝释天主。明王面前安大梵天。六面手执宝幢身白如雪。亦如军那花及月色。复次帝释前安龟座。或安月色。如真珠及乳。或安迦哩底计野天。作赤色以手执拂。帝释天黄色。身有千目一切庄严。以手执拂。大自在天乘牛。那罗延天乘金翅鸟。帝释天乘象。迦哩底计野天乘孔雀。外第二重曼拏罗安八部多女。其名曰。
　　钵讷摩(二合)嚩怛也(二合引)摩贺(引)钵讷摩(二合)尾部沙尼酥啰贺(引)哩尼(引)嚩啰贺(引)哩(引)摩贺(引)啰帝(引)部沙尼(引)惹誐怛波(二合引)隶你(引)
　　此八部多女。即为大富钵讷摩嚩怛也(二合引)及摩贺(引)钵讷摩。此二部多女身作白色。尾部沙尼及酥啰贺(引)哩尼(引)此二部多女身作赤色。余四部多女身皆金色。
　　复次金刚阿阇梨身著青衣。顶戴青冠及戴青华。如前仪轨诵忿怒明王真言。为一切众生作大利益故。刹那中间决定成就。
　　复说一切天人真言曰。
　　吽嚩日啰(二合)发吒(半音)
　　持诵之间一切天人皆来成就。
　　复次作忿怒相。立如舞踏势。即掷金刚杵诵真言曰。
　　吽
　　此一吽字持诵之时。能破一切天人。尔时一切天女龙女夜叉女及部多女等。依金刚手菩萨言。刹那中间皆来成就。复诵此真言曰。
　　唵(引)嚩日啰(二合)祢(引)钵多(二合)摩贺(引)骨噜(二合)驮贺曩捺贺钵左摩(引)啰野吽吽发吒(半音)
　　复次杀一切天魔及降伏彼等真言曰。
　　吽吽发吒(半音)发吒(半音)
　　如是真言决定破坏一切魔。先用忿怒明王印并真言作于拥护。然令弟子入曼拏罗。诵此觉悟真言曰。
　　唵(引)钵啰(二合)尾舍钵啰(二合)尾舍骨噜(二合引)驮吽吽恶(入)入嚩(二合引)攞(引)摩(引)攞(引)俱攞(引)鼻(引)沙拏嚩日啰(二合)恶(入)
　　诵此真言。能句召降伏紧曩啰女等。
　　复次说降伏诸部多大教王忿怒曼拏罗仪轨真言曰。
　　唵(引)普室哩(二合引)星贺(引)特嚩(二)惹驮(引)哩尼(引)纥哩(二合引)
　　诵此真言。安钵讷摩(二合)嚩怛也(二合引)部多女。手执师子幢在忿怒明王东边。
　　唵(引)吽部[口*籠](二合)摩贺(引)钵讷摩(二合)摩底达弩哩驮(二合引)哩尼(引)吽
　　诵此真言。安摩贺(引)钵讷摩部多女。手执弓箭在忿怒明王西边。
　　唵(引)吽尾部(引)底盎俱舍驮(引)哩尼(引)吽[口*弱](入)
　　诵此真言。安尾部沙尼部多女。手执金刚钩在忿怒明王南边。
　　唵(引)吽部[口*籠](二合引)酥啰贺(引)哩尼(引)进多摩尼特嚩(二合)惹驮(引)哩尼(引)
　　诵此真言。安酥啰贺(引)哩尼(引)部多女。手执如意宝幢在忿怒明王北边。
　　唵(引)室哩(二合引)嚩啰贺(引)哩尼(引)希瑟波(二合)贺悉帝(二合引)吽
　　诵此真言。安嚩啰贺(引)哩尼(引)部多女。手执华在忿怒明王东北隅。
　　唵(合)室哩(二合引)啰怛泥(二合引)湿嚩(二合)哩度波吽
　　诵此真言。安摩贺(引)啰帝(引)部多女。手执香炉在忿怒明王东南隅。
　　唵(引)室哩(二合引)普(引)沙尼(引)巘驮贺悉帝(二合引)吽
　　诵此真言。安部沙尼(引)部多女。手执涂香在忿怒明王西南隅。
　　唵(引)室哩(二合引)惹誐怛波(二合引)隶泥(引)恶(入)
　　诵此真言。安惹誐怛波(二合引)隶你部多女。手执灯在忿怒明王西北隅。
　　复次说八大部多女印相。用二手作拳。舒二头指。此名摩竭金刚印。复用此印安腰侧。亦名弓箭印。
　　复用右手作拳。舒头指复如钩。此名钩印。复用左手作拳舒中指。此名如意宝幢印。复用二手仰合掌。以二头指如钩。此名华印。复用指互相交舒二头指。此名香印。复用二手并舒各安臂上。此名涂香印。复用右手作拳竖之舒中指。此名灯印。
　　复次忿怒明王说降伏诸部多曼拏啰仪轨已。复说此八部多成就法真言。无能胜部多真言曰。
　　唵(引)纥哩(二合引)[口*弱](入)
　　阿[口*爾]多部多真言曰。
　　唵(引)吽[口*弱](入)
　　布啰拏部多真言曰。
　　唵(引)纥哩(二合引)[口*弱](入)
　　阿布啰部多真言曰。
　　唵(引)部[口*籠](二合)[口*弱](入)
　　尸陀林住部多真言曰。
　　唵(引)室[口*籠](二合)[口*弱](入)
　　俱隶(引)湿嚩(二合)啰部多真言曰。
　　唵(引)噜[口*弱](入)
　　阿部帝(引)湿嚩(二合)啰真言曰。
　　唵(引)贺啰(二合)[口*弱](入)
　　紧羯噜怛莫部多真言曰。
　　唵(引)阿[口*弱](入)
　　复次持诵者于金刚手前。诵前真言一洛叉令法精熟。于十五日用酥酪糖乳为饮食。作广大供养烧安悉香。竟夜持诵至明旦时。彼无能胜部多决定速来。若彼不来刹那命终。彼若来时告言呼我何作。持诵者曰为我仆从。时彼部多即便承事。复令行人即为持明。能降帝释及设始天女。复负行人诣诸天上。居帝释位寿命七劫。复次持诵者往诣舍利塔前。于夜分中诵真言八千遍。至第七日献种种饮食。烧安悉香复诵真言。时彼部多即来人前。告言呼我何作。行人言曰为我仆从。部多即允背负行人往四大洲。所欲自在寿命千岁。
　　复次持诵者往金刚手菩萨宫殿内。诵真言八千遍。至第七日作广大供养。用素食乳酪等依法出生。复诵真言至中夜时。布啰拏部多现身而来。即献阏伽令彼欢喜。即为仆从尽生承事。能满一切愿。亦能作于吉凶随行人意。获寿一千岁。
　　复次持诵者往舍利塔前。诵真言一阿庾多。以为精熟。然后于十五日随力作供养。诵真言至中夜。时布啰拏部多速来人前。告言呼我何作。行人言曰为我仆从。部多即允。复令天女给侍承奉。亦与现一切伏藏。日给金钱五文及饮食衣服等。寿命五百岁。
　　复次持诵者往尸陀林。于夜分中诵真言八千遍。至第七日。用酒肉鱼酥酪糖蜜乳粥。及果子等依法出生。烧安悉香诵真言。至中夜时有大恶声。行人若闻不得惊怖。即时部多与自徒众围绕而来。出生供养彼即欢喜。得一切部多皆为仆从。能杀一切冤家。日给金钱与彼行人。获寿一千岁。
　　复次持诵者往宫观内。用红色华供养烧安悉香。诵真言一阿庾多令法精熟。复于二十九日夜分中。用鱼肉及种种饮食依法出生。诵真言至中夜。彼俱隶(引)湿嚩(二合)啰部多即现人前。炽焰遍身作大恶相。不得怖之。部多言曰呼我何作。行人言曰为我仆从。部多即允尽生承事。每日三时给金钱五文及上味饮食。获寿五百岁。
　　复次持诵者往大自在天祠宫殿之中。于夜分时只以自身用红色肉食。用安悉香及蜜同烧。诵真言八千遍。于第一日梦见。第二日现本身。第三日面前住立。告言呼我何作。持诵者曰为我仆从。部多即允。复往诸天取无尽宝藏。与彼行人及衣服饮食等。复为行人说三世之事。寿命二千岁。
　　复次持诵者往金刚手菩萨殿内。于二十九日起首。诵真言一阿庾多。至七日令法精熟。然后持诵者用白檀香作曼拏罗。烧安悉香。用白食酥酪乳粥等以为自食。燃以酥灯坐吉祥草。于初夜分持诵至中夜。时彼部多即现人前。用白檀水献阏伽。部多言曰呼我何作。持诵者言为我仆从。部多即允复与上味饮食种种圣药及伏藏等。背负行者往诣诸天。所欲自在寿命五千岁。如是降伏诸部多大教王仆从成就法已。
　　复次阿阇梨为利益故。降伏一切部多仆从。如佛所说此法难作。若凡夫人懈怠人作恶业人。妄语人愚痴人。贫病人短寿人。及身心不定人等。于此仪轨皆不得作作之不成。若阿阇梨仪轨具足无彼缺犯。依法持诵必得成就。若求富贵种种圣药帝释天主。三种之坛无不成就。何况人王及伏藏等。所有一切天女刹那之间俱来成就。所有边地懈怠一切众生皆得快乐此中四字大秘密能作一切成就。
　　复次说降伏八部多印相法。以二手指相交。竖中指如针。此是无能胜部多印。复用前印以中指入内。舒二头指复如钩。此是阿[口*爾]多部多印。复用前印以二头指如环。二小指各舒。此是布啰拏部多印。复用十指相交。此是阿布啰拏部多印。复用前印二小指竖如针。此是尸陀林住部多印。复用前印各舒八指。此是阿部帝湿嚩啰印。复用前印母指入内。舒二小指。此是俱隶(引)湿嚩啰部多印。复以二手合掌。二头指如钩。此是紧羯噜怛摩部多最上印。如是说降伏大教王八大部多印。
　　尔时金刚手菩萨复说金刚阿阇梨为利益故。令吉祥大部多女。心生欢喜承事成就法。复次持诵者于金刚手菩萨前。诵真言一洛叉令法精熟。然后十五日随力作供养。烧安悉香诵真言竟夜至旦。彼部多女即现人前。用白檀香水献阏伽。告言善来。部多女言呼我何作。行人言曰与我为妻。女即允之给与种种圣药圣物及宝藏等。此名顺善成就。
　　复次说成就法。持诵者用恭俱摩香于桦皮上。画吉祥大部多女像。于夜分中独自裸形。往金刚手菩萨前诵真言八千遍。彼部多女速现人前。行人作欢喜相令女欢喜。背负行人往诸天宫与帝释位。亦能养育一国人民。获寿一万岁。若不为成就头目破坏。身体干枯刹那命终。
　　复次说杀一切部多女仪轨。如前作曼拏罗。画忿怒杀相。刹那中间能杀诸部多女。此忿怒明王亲说时。持诵者用恭俱摩香画彼形像。以左足踏。手掷金刚杵。口诵吽字至七遍已。刹那中间杀彼命终。说此降伏诸部多大教王成就法已。复说发遣贤圣仪轨。持诵者依法赞叹恭敬礼拜。诵此发遣真言曰。
　　野他(引)野他(引)摩贺(引)部睹(引)唠捺啰(二合)娑他(二合引)喃钵啰(二合)闷左睹娑嚩(二合引)贺(引)
　　复次承事贤圣及发遣部多仪轨。用红色饮食香华等出生。用帛盖。于生盘。诵咒生真言三遍已。如前依法赞叹恭敬作礼。即发遣诸部多各还本处。或住尸陀林宫观庙宇。或树下河岸四衢道路。及自在天祠等速令还位。依我三昧各自守护。若不还位我以大金刚杵破汝头顶。刹那命终堕大地狱。复诵此真言曰。
　　野他(引)莎娑他(二合)曩誐蹉睹野他(引)酥欠娑嚩(二合)贺(引)
　　如是发遣部多及大自在天时。亦用音乐。此是第二发遣仪轨已。复说发遣仪轨。所有住尸陀林宫观内。山顶上四衢道路诸部多等。各令还位之时。与彼出生诵此发遣真言曰。
　　三摩野底瑟姹(二合)睹部多(引)喃(引)三摩野满怛囕(二合)播(引)攞曩骨噜(二合)达惹(引)闭(引)萨摩(引)倪也(二合)钵也(二合)唠捺啰(二合)娑他(二合)曩钵啰(二合)闷左睹娑嚩(二合引)贺(引)唵(引)阿谟伽嚩日囕(二合)俱舍羯啰羯啰羯茶羯茶吽[口*弱](入)
　　诵此真言时。结此金刚钩印。舒二头指即为发遣贤圣印。此是降伏诸部多大教王第三发遣贤圣仪轨竟。

　　佛说金刚手菩萨降伏一切部多大教王经卷下


