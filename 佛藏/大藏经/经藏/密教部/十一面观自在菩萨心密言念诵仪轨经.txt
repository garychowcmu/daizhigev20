  十一面观自在菩萨心密言念诵仪轨经
　　唐 不空译




　　十一面观自在菩萨心密言念诵仪轨经卷上

　　　　开府议同三司特进试鸿胪卿肃国公食邑三千户赐紫赠司空谥大鉴正号大广智大兴善寺三藏沙门不空奉　诏译
　　如是我闻。一时薄伽梵住补陀落山大圣观自在宫殿中。其山无量娑罗。多么罗。瞻卜。无忧阿底目。多迦种种花树庄严。与大苾刍众八千人俱。复有九十九俱胝那庾多百千菩萨俱。无量百千净居天众。自在大自在梵王天子而为上首。前后围绕而为说法。时观自在菩萨与无量持明仙围绕。往诣世尊所至佛所已。头面礼足右绕世尊三匝。退坐一面白佛言。世尊我有心密语名十一面。十一俱胝如来同共宣说。我今说之。利益安乐一切有情。能除一切疾病。止诸不吉祥恶梦。及制非命。不净信者令净信。能除一切障尾曩夜迦。心所希望皆称遂故。我不见于天世魔世梵世及沙门婆罗门众。以此心密语加护救济摄受。息灾吉祥免治罚。离刀杖毒药故。若有能违越者无有是处。唯除宿业不决定心受持此密语一切如来称赞护念。一切如来随喜世尊我念过去。殑伽沙等数劫过后。有如来名百莲花眼髻无障碍无染力光王如来。我于尔时为大仙人。从彼如来受此心密语。才受得已十方一切如来现前。得见一切如来故便获得无生法忍。此密语有如是大功德藏。若有善男子善女人。以净信心殷重心。忆念作意。现世得十种胜利。何等为十。一者离诸疾病。二者一切如来摄受。三者任运获得金银财宝诸谷麦等。四者一切怨敌不能沮坏。五者国王王子在于王宫先言慰问。六者不被毒药蛊毒。寒热等病皆不著身。七者一切刀杖所不能害。八者水不能溺。九者火不能烧。十者不非命中夭。又获四种功德。一者临命终时得见如来。二者不生于恶趣。三者不非命终。四者从此世界得生极乐国土。世尊我念过去。十殑伽沙劫过后。有佛名曼陀罗香如来。我于是时为长者。从彼如来受此心密言。超四十万劫生死弃舍。我由此密言昼夜念诵作意。得一切佛住大悲智藏菩萨解脱法门。所有系缚临当刑戮。水火风贼蛊毒厌祷。人非人等种种苦难。由此我于一切有情。能作归依救护安慰。洲渚室宅胜趣。以此密言力。收摄一切暴恶药叉罗刹等先令发起慈心哀愍。然后安置立于阿耨多罗三藐三菩提。世尊我此密言。有如是大威德。由诵一遍灭除四重皆得清净。及犯五无间罪蠲除悉皆无余。何况诸罪而不除灭。彼人获得一切无量俱胝那庾多佛积集善根。若闻此心密言若诵若持。一切意愿皆得满足。若族姓男族姓女苾刍苾刍尼近仕男近仕女婆罗门刹利毗舍首陀及余类。于白月十四日或十五日。为我不食一日一夜。清斋念诵。超四万劫生死。一切有情才称念我名。超称百千俱胝那庾多如来名号。皆得不退转。离一切病患。免一切夭死灾横。远离身口意不善行。若能依教相应。作意观行。佛菩提如在掌中。时婆伽梵赞观自在菩萨言。善哉善哉佛子。汝于一切有情起大悲愍。汝能以此方便。安立一切有情于无上正等菩提。我以授记深生随喜。汝当说之。
　　尔时观自在菩萨摩诃萨。从座而起整理衣服。偏袒右肩顶礼佛足。说自根本密言。
　　曩谟啰怛曩(二合下同)怛啰(二合下同)夜(引)也曩莫阿(引下同)哩夜(二合下同)枳穰(二合引)曩娑(引)誐啰吠[口*路]者曩尾喻(二合)诃啰惹(引)也怛他(引下同)蘖多(引)夜啰诃(二合下同)帝三藐三没驮(引)也曩莫萨嚩怛他蘖帝毗庾(二合)啰诃(二合)毗药(二合下同)三藐三没驮(引)毗药(二合)曩莫阿(引)哩夜(二合)嚩路枳帝湿嚩(二合下同)啰也冒地萨怛嚩(二合引下同)也摩诃萨怛嚩(二合)也摩诃迦(引下同)噜抳迦(引下同)也怛你也(二合下同)他(引下同)啰娜啰娜啰地哩地哩度噜度噜壹知(陟爰反下同)嚩知者隶者隶钵啰(二合)者隶矩苏铭矩苏摩嚩[口*(隸-木+上)]壹里弭里止里止致惹(引)罗么跛曩也跛罗么秫驮萨怛嚩(二合)摩诃迦(引)噜尼迦(引)娑嚩(二合引下同)诃(引下同)
　　次说澡浴灌洒净衣密言。
　　曩谟啰怛曩(二合)怛啰(二合)夜(引)也曩莫阿(引)哩夜(二合)嚩路枳帝湿嚩(二合)啰也冒地萨怛嚩(二合)也摩诃萨怛嚩(二合)也摩诃迦噜抳迦(引)也怛你也(二合)他诃诃诃诃壹里弭里止里尾里企隶徙隶娑嚩(二合)诃
　　以此密言加持水。沐浴灌洒洁身净服等。应诵七遍。
　　时观自在菩萨复说献焚香密言曰。
　　怛你也(二合)他拄(陟古反下同)噜拄噜诃诃诃诃娑嚩(二合引)诃(引)
　　以此密言加持香烧奉献。
　　时观自在大菩萨复说献花密言曰。
　　怛你也(二合引)他悉哩悉哩地里地里悉哩地哩娑嚩(二合引)诃(引)
　　以此密言加持花及灯奉献当诵七遍。
　　时观自在菩萨复说奉献饮食密言曰。
　　怛你也(二合)他娑(引下同)黎娑黎悉哩悉哩素噜素噜娑嚩(二合引)诃(引)
　　以此密言加持饮食等奉献当诵二十一遍。
　　复次观自在菩萨说护摩密言曰。
　　怛你也(二合)他诃徙么达徙者隶虎噜虎噜祖噜祖噜苏(上)噜苏(上)噜母噜母噜娑嚩(二合引)诃(引)
　　以此密言加持惹底木燃火。以惹底木揾酥蜜酪。揾两头掷火中烧。昼夜不食。二十一遍投火供养。然后求成就事。
　　时观自在菩萨复说结方隅界密言曰。
　　怛你也(二合)他伊里弭里止里弭里底里呬里娑嚩(二合引)诃(引)
　　以此密言加持水白芥子或灰应用结界当诵七遍。
　　时观自在菩萨复说奉送圣众还宫密言曰。
　　怛你也(二合)他弭致睹致止致孽縒孽縒婆誐挽(引)曩哩夜(二合)嚩路枳帝湿嚩(二合)啰娑嚩(二合)婆(引)嚩南娑嚩(二合引)诃(引)
　　诵此密言想奉送圣者归本宫殿。
　　我今说念诵福利。先不修持能成一切事业。若有人患寒热病。若一日一发或二日三日四日一发。若著鬼神弥怛拏毗舍遮。癫痫瘰疬白癞。及蛊毒毒虫等。加持土芥子和白檀香一七遍涂即愈。一切业障皆得清净。若患邪风加持油。涂即愈。若患耳痛以青木香油。和桦皮煎渧耳中。其痛即止。亦能治半头痛。一切病患处。才诵加持无不除愈。才诵即成就。
　　若欲成就者。以坚好无隙白檀香。雕观自在菩萨身。长一尺三寸。作十一头．四臂。右边第一手把念珠。第二手施无畏。左第一手持莲花。第二手执君持。其十一面当前三面作寂静相。左三面威怒相。右三面利牙出现相。后一面作笑怒容。最上一面作如来相。头冠中各有化佛。观自在菩萨身种种璎珞庄严。像成已于有佛舍利处安置。持诵者身著净衣。若在家者持八戒。三时供养无限数念诵。从白月一日乃至八日后于净处置此观自在菩萨形像。面西吃乳或穬麦。烧沉香苏合檀香。随力。乃至十三日其日食三白食。广大供养。取菩提树木燃火。更别取菩提树木。长十指截。以苏合香油揾两头。一千八遍投护摩炉中。地即震动其像亦动。闻从像最上面口中出声赞修行者言。善哉善哉佛子汝能勤苦求愿。我皆令汝意愿满足。赐汝成就腾空隐形。持明仙转轮法王。乃至与我无异。汝必现获如是等成就。
　　复次第二仪则。从白月十五日。于舍利塔中安像。昼夜不食。以一百八枚惹底花(苏末那花广府有)诵密言一遍一掷击像。即于像当前面。出大吼声。行者不应怖畏。则大地震动。念诵不应间断。即求请愿言。愿我能与一切无主无依众生。作大依怙。能满一切有情一切意愿。皆令满足得无障碍。
　　复次密言者。于月蚀时取酥一两置于银器。对像前诵密言七遍。自吃及与他。一切疾病皆得除愈。况能从初蚀乃至月复盈满。念诵不获悉地。
　　复次密言者。先澡浴清净洁服。取雄黄或牛黄。对像前诵心密言一千八遍。三种相现。然后点额得三种成就。随其功效上中下等。若以和水灌沐其身。除一切障难。远离一切恶梦不祥。获得吉祥荣盛一切。疾疫皆得除愈。
　　复次法以香花奉献圣观自在。取烟脂加持一百八遍。涂左微忿怒面额。降伏一切他敌军阵。
　　复次法若人疫牛疫及余畜疫。对观自在菩萨。取苦练木揾芥子油。应作护摩。以绯缕右槎作线。粗如铜箸。为两条。诵一遍作一结乃至七结。系于患者颈下或头髻。则疫病除息解脱。
　　复次法被拏枳尔等诸魅所持者。取白线如前加持。系于寂静面经宿。然后取结二十一结。诵密言一遍一结。系病者颈下即得除愈。
　　复次法若有他敌及疾疫灾祸。不令入国界欲结方隅界者。烧薰陆香作护摩。取五色线加持。系于寂静面。即成坚固大威德方隅界。
　　复次密言者欲共怨敌异论。欲得胜者。应供养观自在菩萨。以嚩舍迦木烧芸台子。加持白线一百八遍。系于忿怒面。一切斗诤言讼皆悉得胜除息。若系于寂静面。能除一切障难。
　　复次以众香和水。浴观自在菩萨。又加持浴观自在水。一百八遍浴毗那夜迦像。一切障难皆悉殄灭。

　　十一面观自在菩萨心密言念诵仪轨经卷上
< =  >


　　十一面观自在菩萨心念诵仪轨经卷中

　　　　开府仪三司特进试鸿胪卿肃国公食邑三千户赐紫赠司空谥大鉴正号大广智大兴善寺三藏沙门不空奉　诏译
　　此仪轨通莲花部一切尊念诵。
　　我今说修行仪轨。通一切观自在法。结护迎请供养等。修行者先应澡浴洁身净服。于清净处对尊像。当结本部三么耶印。二手合莲花掌。散余六指如开敷莲花。观自在本部三么耶密言曰。
　　唵钵纳谟(二合)纳婆(二合)缚(引)也娑嚩(二合引)诃(引)
　　次应加持水澡浴。或于河池或于浴室。加持水密言曰。
　　曩谟啰怛曩(二合)怛啰(二合)夜也曩莫阿(引)哩夜(二合下同)嚩路枳帝湿嚩(二合下同)啰也冒地萨怛嚩(二合)也摩诃萨怛嚩(二合)也唵三摩曳扫铭曳(二合)扇帝难(去)帝萨嚩三么夜努钵啰(二合下同)尾瑟致(二合下同)怒啰(引)努倪娑嚩(二合)诃(引)
　　然后入池。或取水澡浴。结莲华部办事湿嚩嚩诃印　二手右押左。内相叉作拳。中指相合微屈初节。屈二头指附中指上节勿著。如金刚形密言曰。
　　曩谟摩诃室哩(二合)夜曳唵铄讨曳(二合)三摩曳扫(去)铭曳(二合)悉地悉地娑(引)驮也始吠帝商羯哩始鑁铭曳阿(引)嚩诃也萨嚩(引)啰他(二合)娑驮你娑嚩(二合)诃(引)
　　以此印护身。辟除毗那夜迦。及香花饮食等。除秽令光显。次结甘露军荼利印。密言相应。澡浴时应用思惟。以二小指内相叉。双屈无名指。押叉间。竖合中指。屈二头指附中指上节背。不著如金刚。大指并竖博中指侧。密言曰。
　　曩谟啰怛曩(二合)怛啰(二合)夜(引)也曩么室战(二合下同)拏嚩日啰(二合)播拏曳摩诃药乞叉(二合下同)细曩(引)跛多曳曩谟嚩日啰(二合)俱[口*路](二合)驮(引)也唵虎鲁虎鲁底瑟咤(二合)底瑟咤(二合)满驮满驮诃曩诃曩阿密哩(二合)帝吽发
　　次结加持土印右手四指握大指为拳。以印按土上。其土分作三分澡浴。以此密言加持。密言曰。
　　唵步(引入)入嚩(二合)攞吽
　　入一切触秽处。加护自身。用触身忿怒乌刍沙摩印。以右手作拳。翘大指印五处。所谓额右左肩心喉各诵一遍。顶上散密言曰。
　　唵俱[口*路](二合)驮曩吽弱
　　洗手漱口已讫。应作洁净印。仰右手掌。屈无名指在掌中。大指头指根相著。以此印承水三饮。两度拭唇。次印二目两鼻两耳两肩心脐。洒两足。又取水洒身。密言曰。
　　唵跬跬隶矩噜娑嚩(二合)诃(引下并同)
　　则于浴室或河池侧。分土等作三聚。用一聚洗从脚至腰。第二聚从腰至项。第三聚从项至头。澡浴已了。
　　则运想佛法僧及本尊观自在菩萨。以印掬水。运心沐浴圣众。仰二手掌。以中指已下六指背合显指甲二头指。欲相拄二大指侧此印通一切观自在菩萨澡浴密言曰。
　　曩谟啰怛曩(二合)怛啰(二合)夜(引)也曩莫阿哩也(二合)嚩路枳帝湿嚩(二合)啰也冒地萨怛嚩(引二合)也摩诃萨怛嚩(二合)也怛你也(二合)他惹隶摩诃惹隶娑啰跛底娑嚩(二合)诃(引)
　　次结阏伽印。仰二手掌二大指各捻头指。掬水献阏伽密言曰。
　　唵帝啰[口*(隸-木+士)]没驮娑嚩(二合)诃
　　然后以印掬水自灌顶。观想观自在菩萨持甘露贤瓶。身出光明众圣围绕。诸天奏妙音乐。想观自在菩萨以甘露灌注密言者身。军荼利印。二头指各住中指上节。背二大指。附头指侧密言曰。
　　曩谟摩诃室哩(二合)夜曳唵诃啰诃啰摩诃尾你曳(二合)度那度那跛么跛曩也咄瑟讫哩(二合)担睹噜睹噜尾持缝(二合)娑野攞。乞厕泯(二合)你比也(二合)你比帝(二合)诃曩诃曩尾觐曩尾曩(引)也建么他攞具么他攞具萨嚩迦里迦鲁数跛多(引)半(引)曩室哩(二合)曳秫陛秫明(去)霓秫(上)婆惹曩你止哩弭哩抳铄枳曳(二合)惹曩你戍驮也娑嚩(二合)诃
　　燥浴既了。则取净衣。以此如来衣密言加持。所著衣服皆成如来衣密言曰。
　　唵啰乞叉(二合)啰乞叉(二合)萨嚩没驮(引)地瑟耻(二合)多(引)答莽(二合)止(引)嚩
啰娑嚩(二合)诃
　　当诵七遍。著衣已。从澡浴处出。往净室时。离贪嗔痴。不顾视秽恶杂物旃陀罗等弊恶人。当观自身胸臆间有满月轮。即此月轮是自性光明所成。菩提心圆满洁白如净月轮。又于月轮面观纥唎(二合引)字。如红颇梨色。放光照曜十方世界。于光明中自身成观自在菩萨。等无差别。左手金刚拳置左[膫-(日/小)+(夸-大)]持莲花。右手当自心。如开敷莲花势。观一切法自性清净。不染诸烦恼尘垢。犹若莲花。身背圆光。冠有无量寿如来。身被众宝璎珞。步践八叶莲花。至于精室门外。灌洒如前。
　　则应加持顶。以右手作拳。以大指头指相捻。即印顶诵多罗菩萨心密言曰。
　　唵矩噜矩隶娑嚩(二合)诃(引)
　　则入精舍。心念一切贤圣。殷勤五体投地作礼右膝著地。遍观十方一切如来诸大菩萨。一切贤圣如对目前。发露忏悔随喜劝请发愿回向无上菩提。则结跏趺坐。即结本部三么耶(亦通诸观自在菩萨念诵)先应用多罗菩萨护身。毗俱胝菩萨亦殊胜。或诵余四明王大威德者亦通。圣多罗菩萨印契者。二手内相叉作拳。竖合头指。如未敷青莲花密言曰(归命同上加持水密言)。
　　唵多(引)[口*(隸-木+士)]咄多(引)[口*(隸-木+士)]咄[口*(隸-木+士)]娑嚩(二合)诃
　　次说毗俱胝菩萨印。如上多罗印。少弯屈青莲华。密言曰(归命如上)。
　　唵娑啰娑啰惹曳娑嚩(二合)诃
　　次说四明王印。即以二手内相叉。印项顶密言曰。
　　唵婆嚩阿(引)塞普(二合)啰
　　又平二手掌掩自口。口印密言曰。
　　恶(引)
　　次结莲花印。如上开敷莲花印。置于脐脐。印密言曰。
　　唵跛娜谟(二合)跛娜谟(二合)摩诃跛娜谟(二合)钵纳么(二合)驮逻孽啰(二合)播抳誐多(引)也娑嚩(二合)诃(引)
　　次结马头明王印。先金刚合掌。竖合二中指。以二头指各钩无名指头。头指各押中指上节。小指并竖入掌中。二大指并竖与小指聚。密言曰。
　　唵阿密哩(二合)姤纳婆(二合下同)舞纳婆(二合)嚩吽发
　　以此印密言辟除已。次结地界及曼荼罗界。以二大指相钩。散开竖诸指。扬掌如鹰翅。结方隅界。密言曰。
　　曩莫啰怛曩(二合)怛啰(二合)夜(引)也曩谟枳穰(二合引)曩娑(引)誐啰吠[口*路]左曩尾喻(二合下同)贺啰惹也怛他孽多(引)夜啰贺(二合下同)帝三藐三没驮(引)也曩莫萨嚩怛他(引)誐．帝毗喻(二合下同)啰贺(二合)毗药(二合下同)三藐三没第毗药(二合)曩莫阿哩夜(二合)嚩路枳帝湿嚩(二合)啰也冒地萨怛嚩(二合)也摩诃萨怛嚩(二合)也摩诃迦噜抳迦野．怛你也(二合)他伊里弭里企里弭里毗里呬里娑嚩(二合)诃(引下并同)
　　以此密言加持香水。诵一遍结方隅界。次结曼荼罗界。以二手内相叉。开掌竖合头指。二大指极下垂相合。密言曰。
　　阿(引)路力
　　以此印密言结曼荼罗界应用。又结辟除用密言曰。
　　唵尔尔尔南(引)誐毗哩(二合)婆也陛你宁娑嚩(二合)诃
　　次说净空界密言曰。
　　唵钵纳冥(二合下同)你婆誐嚩底慕贺也慕贺也惹孽慕贺你娑嚩(二合引)诃
　　以此密言加持香炉。向上旋转诵七遍。先办阏伽器。商佉或金银。熟铜及净叶。瓦与木器等。称赞如是类。阏伽器中盛满香水及花。随求四种事。并置四色花于坛前。当观曼荼罗为大乳海。诵此密言曰。
　　唵尾么路捺地吽
　　以二手内相叉仰掌旋转。即成甘露大海。
　　复于大海中观苏弥卢山。其山四宝所成。无量众宝间错庄严。以二手内相叉作拳。诵此密言曰。
　　唵阿者攞吽
　　结此印诵密言。思惟从大海中出生宝山已。复于山上想宝楼阁。其殿无量众宝所成。处处悬列珠鬘璎珞。铃铎缯幡微风摇激。出和雅音。间错种种摩尼半满月等而校饰之。复有无量诸供养具遍满楼中。于其殿内观大曼荼罗。作是观时以十指右押左初分相交。诵后普供养密言。即送七宝车辂。送往圣者所。其印以二手内相叉。仰掌竖二头指。侧相拄。大指各附头指侧密言曰。
　　唵睹噜睹噜吽
　　次结军荼利印。印相如前说密言曰。
　　唵阿蜜哩(二合)帝吽发
　　行者观想。军荼利金刚驾御七宝车辂。至于极乐世界想请无量寿如来升七宝车。中央无量寿如来坐。左大势至右边观自在。想阿弥陀佛前本尊坐。则结奉请印。二手内相叉作拳。左大指入掌。右大指竖屈向身招来去。奉送向外拨。用莲华部观自在菩萨心密言曰(归命同余观自在密言)。
　　怛你也(二合)他钵娜么(二合)钵纳么(二合)钵纳么(二合)播抳娑啰娑啰噎系曳(二合)呬婆誐刎阿(引)哩也(二合)嚩[口*路]枳帝湿嚩(二合)啰噎迦(引)那舍目佉莽(引)嚩贺也(此加句若请诸观自在随称彼名)阿(引)[口*路]力
　　则诵自本所尊密言。献阏伽。先想净室宝楼阁。奉请圣众入中。然后献座。以前莲花印诸指微相近。密言曰。
　　唵钵纳么(二合)尾啰也娑嚩(二合)诃
　　次诵此偈敬谢圣众伽陀曰。
　　娑嚩(二合)誐担婆誐挽宁呬钵啰(二合)娑那失那(去)写多(引)弭诃仡哩(二合)诃拏布惹么娑么(二合)多(引)钵罗(二合)娑(引)难者地夜矩噜
　　此颂同真言。应诵三遍或七遍。应结部尊印警觉。以密言相应诵三遍。则成加护本尊。部尊印密言先以说。马头观自在是也。
　　次结部母白衣观自在菩萨印。印相如多罗菩萨。圆屈头指。结此印亦护本尊亦护自身。念诵速疾成就密言曰。
　　唵湿吠(二合)帝若致你半拏啰嚩(引)悉你惹吒么矩吒驮(引)哩抳娑嚩(二合引)诃
　　则结墙界印。二手内相叉。竖合二头指微屈。密言曰。
　　纥唎(二合引)度矩度矩钵啰(二合)吉(引)啰拏(二合)嚩日啰(二合)俱致罗句致入嚩(二合下同)攞嚩啰嚩日啰(二合)驮啰吽发
　　下方界先以说用之。则结大界印。遍结护。次应奉献香等。彼印结上方界。此结大护二手内相叉。并竖中指如针。头指各附中指上节下不著。二大指各附头指侧密言曰。
　　曩谟婆誐嚩帝阿钵啰(二合)底诃妒瑟腻(二合)沙(引)也唵商羯[口*隸]摩诃三么焰娑嚩(二合)诃
　　由此大三么耶护故。邻近顶轮王尚不能侵凌。况诸魔等。
　　又以二手内相叉。竖合二头指。二大指极下垂相合。结上方界密言曰。
　　唵尔尔尔能(引)誐苾[口*陵](二合)婆也陛你宁娑嚩(二合)诃
　　次说涂香。以青木香两分多誐罗等分比哩孕愚四分苏合香八分。细捣筛。和水再研。通一切莲花部涂香。通四种法。花烧香饮食灯明差别随类应知。献时各以密言加持。随所求事心请如上。五种供养。二手捧当置于额。各以供养印而奉献。
　　普通供养印。二手合掌。诸指初分互相交。二头指各安中指上节。诵真言五遍密言曰。
　　曩谟萨嚩没驮(引)冒地萨怛嚩(二合)南(引)萨嚩兔那誐(二合下同)帝娑颇(二合)罗系[牟*含]誐誐曩剑娑嚩(二合)诃
　　则诵秘密赞王。歌咏赞叹本尊赞曰。
　　唵钵纳么(二合)啰誐涅(宁逸反)么揽迦(引)么啰誐母答[牟*含](二合)卢迦曩他满驮铭萨嚩秫驮悉地者
　　诵赞叹已。随意发广大愿。发露忏悔发菩提心。先诵本部母然后诵部尊。由诵部母及部尊加护。则一切罪障皆得消灭。智者诵七遍或三七遍。若见不祥恶梦诵一百八遍则得除灭。加持臂钏及茅环。皆用部母密言。如上所说。部尊密言曰。
　　日哩(二合)阿(引)[口*路]力
　　莲花部念珠用莲花子或摩尼宝。童女槎线。以此密言穿贯密言曰。
　　唵阿密哩(二合)党誐冥室哩(二合)曳室唎(二合)摩(引)里你娑嚩(二合引)诃
　　次结十一面观自在根本印。以二手右押左外相叉合掌以印置顶上。即成本尊身。诵根本密言七遍然后取念珠念诵。欲念诵取珠蟠安手中。便芙蓉合掌当心。诵加持珠密言。又便顶戴密言曰。
　　唵嚩苏么底室哩(二合)曳娑嚩(二合)诃
　　以二手聚五指捻珠。是名念珠印。以此印念诵不缓不急。乃至不疲懈。念诵时心不异缘。观念本尊坐茅荐或瑜伽床子。以密言文字实理相应。或千或百数限毕已。又芙蓉合掌顶戴念珠。瞻观本尊殷勤心礼。复陈供养赞叹并如前法。奉献阏伽。即结阿三[口*(莽-廾+卉)]拟你印。解方隅界。以二手内相叉。二中小指并竖合。以二头指各安中指甲密言曰。
　　唵纥唎(二合)阿三莽拟你(引)吽
　　即以此印护身。又结本部三摩耶印。礼佛回向等已。方出道场。于一净处读转摩诃般若波罗蜜。积集福德聚回向无上菩提随意经行。复结无能胜印。一切时处加护。二手内相叉作拳。竖合二中指。名无能胜印。密言曰。
　　曩莫萨嚩没驮南唵虎鲁虎鲁赞拏里莽(引)蹬拟娑嚩(二合)诃
　　修行者每朝嚼齿木洗漱已讫。结净灌洒。以右手掬水诵此密言七遍加饮。或六月先行成就法。所有触秽不祥业障皆得清净密言曰。
　　唵秫第讷输驮曩也娑嚩(二合引)诃

　　十一面观自在菩萨念诵仪轨经卷中



　　十一面观自在菩萨秘密心经语建立道场仪轨卷下

　　　　开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺三藏沙门不空奉　诏译
　　我今说成就处。依教择得地。吉日吉宿吉曜。净其地离诸过患。晨朝欢喜心摄受地作辟除法。应作是言。所有于此地方障碍者。应远离。午时面南应作辟除法。烧佉陀罗木。以芥子油投白芥子护摩。用甘露军荼利。
　　金刚心密言曰。
　　唵阿(引)密哩(二合)帝吽发
　　复以湿嚩嚩诃密言。加持水七遍洒地。夜应作息灾护摩。面北用心中心密言一百八遍。及用湿嚩嚩诃密言。以右手按地。诵净地密言一百八遍。密言曰。
　　唵步(引)欠(平)
　　取地随意大小。或九肘十三肘或十六肘。深掘齐膝。除其地中过患。平治地分为九分。于中央置七宝五谷药等。好时日以印密言加持。则应结十方界二手内相叉。二大指头指小指各申相合。旋转十方密言曰。
　　唵入嚩(二合)里多路者你吽
　　以佉陀罗木作橛。加持一百八遍钉四角。佉陀罗木橛密言曰。
　　唵虎鲁唵虎鲁吽泮
　　以波啰舍木燃火。以本尊密言和三甜。护摩一百八遍。则于道场中全身舍利塔东面。安本尊像。像面向西。应习先行法。念诵以了欲出道场。加持处所。以右手作金刚拳。竖头指旋转十方。则成坚固精室。

　　护摩仪轨品

　　我今说护摩　　密言诸仪则
　　普通令欢喜　　去念诵处所
　　不近亦不远　　对彼道场前
　　护摩如契经　　先应献部尊
　　次供养本尊　　供养火天已
　　然后依所求　　息灾作圆炉
　　增益应为方　　降伏应三角
　　敬爱如莲叶　　炉中应安置
　　轮金刚独古　　第四金刚钩　　次第而建立

　　观自在菩萨通增益法护摩之时。迎观自在大势至义成就大威德者。安置于炉东边。并持明仙一切药叉及吉祥天。应置炉南边。又于炉北边安佛并诸不退转菩萨梵王并诃利底母。求增益成就者。应当供养。次应迎观自在密言曰。
　　唵吠那勿(微一反)娑嚩(二合引)诃
　　次大势至密言曰。
　　唵底瑟咤(二合)底瑟咤(二合下同)摩诃娑佗(二合引)么吠誐三么也么努娑么(二合)啰吽泮娑嚩(二合)诃(引)
　　次义成就密言曰。
　　唵悉[亭*夜]贺悉[亭*夜]娑(引)驮也娑嚩(二合引)诃(引)
　　持明仙密言曰。
　　唵讫哩(二合下同)拏尾讫哩(二合)拏尾讫哩(二合)尼多(引)也娑嚩(二合引)诃(引)
　　药叉众密言曰。
　　药乞叉多(入)
　　一切吉祥心密言曰。
　　曩谟摩诃室哩(二合)夜(引)也唵止哩弭里腻曳娑嚩(二合引)诃
　　梵王密言曰。
　　唵钵纳么(二合)喻曩曳娑嚩(二合引)诃(引)
　　一切佛菩萨密言曰。
　　曩莫萨嚩没驮冒地萨怛嚩(二合引)南(引)阿(引)尾(引)啰吽欠(平)
　　西边应置白衣观自在密言曰。
　　唵湿吠(二合)帝湿吠(二合)帝半拏啰嚩(引)悉你娑嚩(二合引)诃(引)
　　诃唎底母密言曰。
　　唵努努摩(引)里迦呬帝娑嚩(二合引)诃(引)
　　如上建立名为增益仪轨。
　　息灾面向北　　南边应置槊　　西安嚩素枳　　北置金刚印
　　炉东边应置　　三戟叉大印
　　各以本密言　　呼召及发遣

　　召三戟叉密言。各以大指押小指甲。散余三指如叉。便相合之。
　　曩谟啰怛曩(二合)怛啰(二合)夜也曩莫室战(二合)拏嚩日啰(二合)播拏曳摩诃药乞叉(二合)细曩跛多曳．曀系曳呬摩诃药乞叉(二合)噜捺啰(二合下同)婆孕羯罗三么焰钵罗(二合)底播(引)攞也阿(引)蘖縒噜捺罗(二合)么么曼拏礼嚩日啰(二合)三么也历努播攞也伊只枳弭里枳弭里娑嚩(二引引)诃
　　发遣密言曰。
　　蘖縒蘖縒噜捺啰(二合)娑嚩(二合)娑嚩(二合)南补曩啰誐莽曩(引)夜(引)啰他(二合)悉驮曳止里枳娑嚩(二合引)诃
　　召嚩苏枳龙王。密言曰如常拳。大指头指相捻如环。
　　密言曰。
　　嚩(引)苏枳曩(引)誐啰惹嚩日啰(二合)三么也么努娑么(二合)啰阿(引)蘖縒答多嚩(引)鲁迦(引)婆也避多么曼荼览势典虎鲁虎鲁阿(引)蘖縒娑嚩(二合引)诃(引)
　　发遣密言曰。
　　孽縒孽縒娑嚩(二合引)婆嚩南曩(引)誐啰惹枳孕(二合)迦哩么么迦(引)么(引)娑密哩(二合)[亭*夜]睹娑嚩(二合引)诃(引)
　　请金刚杵密言。二手内相叉。竖二中指相合。竖二大指二小指屈。二头指各附二中指背。不相著。
　　阿演嚩日啰(二合)么诃具啰萨嚩咄瑟咤(二合)娑夜跛赦阿嚩地也(二合)萨嚩泥嚩(引)南(引)嚩日啰(二合)诃娑多(二合)婆孕羯啰阿(引)孽縒施仡囕(二合)么么迦(引)哩焰娑蜜哩(三合)[亭*夜]睹印捺啰(二合)娑诃(二合)娑啰(二合引)乞叉(二合)睹鲁睹鲁阿(引)孽縒娑嚩(二合引)诃(引)
　　发遣金刚杵密言曰。
　　孽縒孽縒娑嚩(二合)婆嚩南嚩日啰(二合)诃娑多(二合)摩诃么罗阿钵啰(二合)地哩(二合)沙夜(二合)阿素(上)囕孽萨嚩(引)曩尾近曩(二合)睹娑那(引)婆嚩(引)跛啰尔你娑嚩(二合引)诃(引)
　　请梵天密言。二手虚心合掌。开屈头中名等六指。如莲叶。
　　比多(引)摩诃嚩览剑么攞嚩曩你嚩(引)徙阿孽縒嚩日啰(二合)曼拏攞三么也么努播攞也钵纳弭(二合)你那钵纳么(二合)嚩悉你(二合)娑嚩(二合引)诃(引)
　　次用请毗纽天密言。加持茅为环。安炉右。发遣时应解请毗纽天密言。以二手反相叉。二大指头相拄。安右掌中。
　　吠(微爱反)湿嚩(二合)泥嚩摩贺钵啰(二合)讫穰(二合)摩诃尾哩也(二合)跛啰讫啰(二合)么阿孽縒孽噜拏莽(引)噜呬也(二合)斫讫[口*隸](二合)拏三么也曼拏览三么也么努播攞也娑嚩(二合引)诃(引)
　　行者坐处右边。应置护摩支分。酪苏香花等。一器中满置。种子应安右边。以此水天密言加持水。散洒。密言曰。
　　阿演嚩噜拏乌(二合)曩(引)誐跛哩嚩(引)[口*路]曩(引)誐么攞三么你庾(二合)底(入)冥你你(引宁反引)信者也娑吠(二合)底萨嚩乌那迦目佉(引)尾近曩(二合)莽(引)婆挽睹
　　次取茅草密言曰。
　　伊冥矩铄(引)你尾夜(二合)室者(二合)布多(引)室者(二合)没啰(二合)纥莽(二合)跛尾底[口*隸](二合)拏没驮达磨僧伽啰多(引)北哩体(丁以反)尾散惹(引)多孽婆(引)莽(引)尾延南(二合)扇(引)蹉阿尾近南(二合)君(入)挽睹娑嚩(二合引)诃(引)
　　顺敷吉祥茅　　东方为先首
　　南西最后北　　当以梢压根
　　勿以根压梢　　散布诸名花
　　遍严于茅上　　应用毗俱胝

　　印密言加持曰。
　　曩莫萨嚩怛他孽帝毗庾(二合)啰贺(二合)毗药(二合)三藐三没第毗药(二合)唵婆也曩(引)舍你怛啰(二合)娑你怛啰(二合)细怛啰(二合)娑也毗[口*呂](二合)矩致多致吠多致吠多致湿吠(二合)帝惹致你(二合)娑嚩(二合引)诃(引)
　　印如前说。以办事密言洒火。应然木依教然火密言曰。
　　唵入嚩(二合)攞吽
　　或用湿嚩(二合)嚩诃密言。
　　洒火。或用军荼利。依护摩仪则。初中应用湿嚩嚩诃及军荼利印密言。先以说。以本明密言加持花。观想投于炉中。如教应思惟。先投三茎木。先应请火天以本印。然后作护摩。以右手作施无畏。微屈头指招召。大指屈右掌中密言曰。
　　三满多入嚩(二引合)攞摩诃入嚩(二合引)攞阿(引)你底也(二合)三么钵啰(二合)婆娑惹(引)多吠那迦比罗慕(引)啰多曳阿孽縒曼拏览没度步佉者啰三娑嚩(二合引)诃(引)
　　请已先以大杓三沃火。然后旋洒。与火天漱口次洒净。则应以小杓供养本尊。次以木两头揾酥投火中献。次油麻次酪乳蜜等。以后随意。及诸香药应烧。此中以油麻粳米和酥烧为胜。如上众缘不具。但烧酥密言后安娑嚩诃。亦得一切成就。护摩已了。火以水[瀟-肅+即]洒。令圣众漱口。为令圣众欢喜故。用本部心加持阏伽而献之。定心合掌殷重心求悉地。以阏伽奉送依法以水洒火用办事密言。所有护摩残物随意乐供养外诸天。
　　以前请火天印。头指大指相捻。发遣火天密言曰。
　　孽縒入嚩(二合引)攞娑那唠捺啰(二合)阿钵啰(二合)地唱(二合)史也(二合)苏啰苏啰孽縒娑嚩娑嚩南入嚩(二合引)攞三莽扇(引)井婆嚩底娑那(引)底你枳抳唠你哩(二合)抳娑嚩(二合引)诃(引)
　　献阏伽奉送圣众。以前大护印密言左旋解界。及宝辂印密言奉送圣众。
　　我今次第说　　护摩焰色相
　　密语者由知　　速疾获悉地　　如虹霓白色　　珊瑚光庄严
　　右旋妙滋润　　焕烂若虹霓
　　映赤吠琉璃　　如护摩杓形
　　三叉杵吉子　　商佉莲拂形
　　幢盖羯啰舍　　娑嚩悉底迦
　　其声如笛鼓　　妙香极悦意
　　若见如是焰　　无垢离诸障
　　行者应殷重　　应当求成就
　　焰若一峰胜　　二峰为中相
　　三峰下成就　　求成者应察
　　次说不成相　　弊恶障严饰
　　左旋极臭气　　尸臭驴鸣声
　　数吐焰断绝　　烟聚令怖声
　　粪器形干湿　　焰散舐掠形
　　若见护摩相　　智者应审知
　　密言者速疾　　辨事军荼利
　　以水应数洒　　能除不吉祥
　　是故一切时　　应用甘露尊

　　尔时观自在菩萨摩诃萨说此法已。一切大众咸共赞言善哉善哉大士。乃能为欲利益安乐诸有情故。说此密语。我等随喜亦愿受持。尔时大众欢喜踊跃绕佛三匝作礼而去。

　　十一面观自在菩萨心密言经建立道场仪轨卷下


