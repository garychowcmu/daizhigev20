  佛说大威德金轮佛顶炽盛光如来消除一切灾难陀罗尼经
　　失译




　　佛说大威德金轮佛顶炽盛光如来消除一切灾难陀罗尼经

　　　　唐代失译
　　尔时释迦牟尼佛。住净居天宫。告文殊师利菩萨摩诃萨。及诸四众八部游空大天九执七曜十二宫神二十八星日月诸宿。我昔于过去娑罗树王佛所。受此大威德金轮佛顶炽盛光如来消除一切灾难陀罗尼法。于未来世中若有国界。日月五星罗睺计都彗孛妖怪恶星。照临所属本命宫宿及诸星位。或临帝座于国于家并分野处。陵逼之时或进或入作诸灾难者。应于清净处置立道场。志心持是陀罗尼经一百八遍或一千八十遍。若一日二日乃至七日。依法修治坛场受持读诵。一切灾难自然消灭不能为害。若大白火星入于南斗。于国于家及分野处作灾难者。应于一忿怒尊像前。画彼设睹噜形。念此真言加持。其灾即散移于不顺王命悖逆人身上。即说陀罗尼真言曰。
　　喃无(去)三满哆没驮喃阿钵啰(二合)底(丁以反)贺哆舍萨曩喃(引)唵(引)佉佉佉呬佉呬吽(半音)吽入嚩(二合)啰入嚩(二合)啰钵啰(二合)入嚩(二合)啰钵啰(二合)入嚩(二合)啰底瑟吒(二合)底瑟吒(二合)瑟致(二合)哩瑟致(二合)哩萨发(二合)吒萨发(二合)吒扇底迦室哩(二合)曳娑嚩(二合)贺
　　佛言若国界分野及男子女人。被诸天星辰所临身形。但书写此经志心受持读诵。常须护净。此陀罗尼一切如来同共宣说。能成就八万种大吉祥事。复能灭除八万种大不吉祥事。若有国王大臣及诸眷属一切庶民。或被五星罗睺计都彗孛怪恶诸宿。陵逼帝座于国于家并分野处所属宫宿。灾难竞起。或土星侵陵或进或退。及宿世怨家欲相谋害。诸恶横事口舌厌祷咒诅符书以为灾难。令诸众生依法受持。一切灾祸不能为害。变灾为福皆得吉祥。我说此真言不可思议功德无比。秘密受持勿妄宣传。佛告大众若有国界不安灾难起时。及男子女人灾详变祸。但请僧众如法建立道场安置佛像洁戒护持。香花灯烛随分供养。令诸众生获福无量其灾即除。
　　尔时如来复告大众。若人行年被金木水火土五星。及罗睺计都日月诸宿临身。灾难竞起。我有大吉祥真言名破宿曜。若能受持志心忆念。其灾自灭变祸为福。即说真言曰。
　　唵(引)萨嚩诺刹咀啰(二合)糁摩曳室哩曳扇底迦呴嚧萨婆诃
　　尔时如来说是经时。文殊师利菩萨摩诃萨。及诸四众游空大天诸星辰等一切圣众。咸依佛敕顶礼奉持各还本宫。天龙八部等闻佛所说。皆大欢喜信受奉行。

　　佛说炽盛光消灾经

　　九曜真言曰。
　　金
　　曩谟三满跢没驮喃唵(引)摩贺咸尾(微一反)野娑嚩(二合)贺(引)
　　木
　　曩谟三满跢没驮喃唵(引)印(上)奈啰(二合)野娑嚩(二合)贺(引)
　　水
　　曩谟三满跢没驮喃唵(引)嚩(无可反)噜拏(上)野娑嚩(二合)贺(引)
　　火
　　曩谟三满跢没驮喃唵(引)阿(上)仡曩(上)曳娑嚩(二合)贺(引)
　　土
　　曩谟三满跢没驮喃唵(引)钵啰(二合)替(上)曳娑嚩(二合)贺(引)
　　罗睺　曩谟三满跢没驮喃唵(引)罗(平)户(上)曩(上)阿(上)素啰(平)啰(上)惹野吽娑嚩(二合)贺(引)
　　计都　曩谟三满跢没驮喃唵(引)嚩日啰(二合)计都诺乞察(二合)怛啰(二合)啰惹野吽娑嚩(二合)贺(引)
　　日天
　　曩谟三满跢没驮喃唵(引)阿(去)你(入)底也(二合)娑嚩(二合)贺(引)
　　月天
　　曩谟三满跢没驮喃唵(引)苏(上)摩野娑嚩(二合)贺(引)

