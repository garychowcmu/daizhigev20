  施八方天仪则
　　




　　施八方天仪则一卷

　　　　大兴善寺翻经院灌顶阿阇梨述
　　凡施八方天先办所施饮食。五味杂粥稠煮勿令稀。五味者粳米菉豆油麻牛乳苏。各量多少。以意令其有味。著少许盐切须护净。盛于瓷盆。小蜡烛十二枚磨白檀香。时华清水于所施处。八方各各涂一小坛。小坛上先置净碗。其粥香华各各令人擎随念诵人后。念诵人先当至心启请八方天王并其眷属令赴道场各依本位先东方诵帝释真言。先洗清水少许即下涂香。次下时华次下粥次蜡烛插于粥上次以烧香三度奉献。口诵真言兼求拥护。乞天王欢喜道场主福祐。次东南方火天方亦尔。各诵本天真言次第而施。次南方焰魔天。次西南方罗刹天。次西方水天。次西北方风天。次北方多闻天。次东北方伊舍那天末后留少许。余粥多著清水。于粥中著少饼子果子涂香时华。总著了。诵甘露真言。以手印加持。令人擎送净处泻于地上施与诸恶鬼神。愿拥护施主欢喜。更莫回顾便须往还。
　　东方帝释天真言
　　真言总须加归命。
　　
　　东南方火天真言
　　
　　南方焰摩天真言
　　
　　西南方罗刹天真言
　　
　　西方水天真言
　　
　　西北方风天真言
　　
　　北方多闻天真言
　　
　　东北方伊舍那天真言
　　
　　一一位各诵本真言。分明记下物次第。先水次涂香次华次粥次烛次烧香诸位遍已。即诵须弥王真言。加持三七五七遍。真言曰。
　　
　　总了然后洗手。又施道场中发遣奉送圣众。收却供养物。然后涂坛。
　　上方梵天真言(如归命)
　　
　　下方地天真言
　　
　　水等六物各令一人手擎随施者后。施了者令于未施位处立。如是次第切须取之。烛须在意。未施遍已来不得令灭矣。
　　日天真言
　　
　　月天真言
　　
　　甘露真言
　　
　　施饮食真言
　　
　　若人求一切吉祥之事。所建道场修毕之日初夜分。皆须先施八方天王及梵天地天诸宿曜鬼神等。然后发遣圣众。始废道场如是依法作者。一切圣贤尽皆欢喜令得福祐。所获吉祥。

　　施八方天仪则(唐院本无此题)


