  大方等大云经请雨品第六十四
　　北周 阇那耶舍译




　　大方等大云经请雨品第六十四

　　　　周宇文氏天竺三藏阇那耶舍译
　　如是我闻。一时佛在难陀优波难陀龙王宫中大威德摩尼宝藏云轮辇上。与大比丘及诸菩萨摩诃萨众。复有大龙王等。其名曰难陀龙王优波难陀龙王。娑伽罗龙王阿耨达多龙王。摩那斯龙王婆楼那龙王。德叉迦龙王提头赖吒龙王。婆修羁龙王目真邻陀龙王。伊罗跋那龙王分陀罗龙王。威光龙王善威龙王。电冠龙王大摩尼宝髻龙王。摩尼珠髻龙王光顶龙王。帝释峰仗龙王帝释幢龙王。帝释仗龙王阎浮幢龙王。善和龙王大轮龙王。大蛇龙王火光味龙王。月曜龙王慧威龙王。善现龙王善见龙王。善住龙王摩尼璎龙王。兴云龙王持雨龙王。大忿吒声龙王小忿吒声龙王。奋迅龙王大顶龙王。深声龙王。大声龙王。大雄猛龙王优波罗龙王。大步龙王螺发龙王。质多罗仙龙王持大索龙王。伊罗树叶龙王先发言龙王。驴耳龙王商佉龙王。达陀罗龙王优婆达陀罗龙王。和静龙王安静龙王。毒蛇龙王大毒蛇龙王。大力龙王呼律龙王。阿波罗罗龙王灆佛龙王。金弥赊龙王乌色龙王。因陀罗仙龙王那茶龙王。优波那茶龙王金复罗龙王。陀毗茶龙王端正龙王。象耳龙王猛利龙王。黄目龙王电光龙王。大电光龙王天力龙王。金婆罗龙王妙盖龙王。甘露龙王得道泉龙王。琉璃光龙王金发龙王。金光龙王月光相龙王。日光龙王始兴龙王。牛头龙王白相龙王。黑相龙王耶摩龙王。沙弥龙王门筹迦龙王。僧伽茶龙王尼民陀罗龙王。持地龙王千头龙王。摩尼顶龙王满愿龙王。细雨龙王须弥那龙王。瞿波罗龙王仁德龙王。善行龙王宿德龙王。蛟龙王蛟头龙王。持毒龙王蛇身龙王。莲华龙王大尾龙王。腾转龙王可畏龙王。善光龙王五头龙王。婆利罗龙王妙车龙王。优多罗龙王长尾龙王。大头龙王宾比迦龙王。丑相龙王马形龙王。三头龙王龙仙龙王。大威龙王火德龙王。恐人龙王炎光龙王。七头龙王现大身龙王。爱现龙王大恶龙王。净威龙王妙眼龙王。大毒龙王炎肩龙王。火害龙王急德龙王。宝云龙王大云龙王。帝释光龙王波陀波龙王。月云龙王海云龙王。大香华龙王华出龙王。赤目龙王大相幢龙王。大云藏龙王降雪龙王。威德藏龙王云戟龙王。持夜龙王降雨龙王。云雨龙王大雨龙王。火光龙王云王龙王。无嗔龙王鸠鸠婆龙王。那伽首罗龙王阇邻提龙王。云盖龙王应祁罗目佉龙王。威德龙王云生龙王。无尽步龙王妙相龙王。大身龙王大腹龙王。安审龙王丈夫龙王。歌歌那龙王郁头罗龙王。猛毒龙王妙声龙王。甘露坚龙王大散雨龙王。砾声龙王雷相击声龙王。鼓震声龙王注甘露龙王。天帝鼓龙王霹雳音龙王。首罗仙龙王那罗延龙王。涸水龙王毗迦吒龙王。如是等一切大龙王众而为上首。复有八万四千百千亿那由他诸龙。皆来会坐。
　　时彼一切诸龙王等从座而起。各整衣服右膝著地。向佛合掌。以无量无边阿僧祇种种微妙华香。涂香末香华冠衣服宝幢幡盖。龙华宝贯真珠璎珞宝华缯彩。真珠罗网覆如来上。作众妓乐击掌歌赞。起大殷重奇特之心。绕百千匝却住一面。住一面已咸发愿言。愿一切世界海微尘等身海。一切诸佛菩萨众海。过一切世界海。已过所有一切地水火风微尘等。所有一切色明微尘数海。已过无量不思议无等不可说阿僧祇数诸身海。一一身中。化作无量阿僧祇诸手海云。遍满十方一一微尘分中一切供养海云。遍满十方供养一切诸佛菩萨众海。恒不断绝。如是无量不可思议无等不可说阿僧祇普贤行身海云。遍满虚空住持不绝。如菩萨身海云。一切轮相海云。一切宝冠海云。一切大明宝藏辇海云。一切末香树藏海云。一切香烟现诸色海云。一切音乐声海云。一切香树海云。如是无量不可思议无等无数。不可说阿僧祇一切供养海云。遍满虚空住持不绝。供养恭敬尊重承事一切诸佛菩萨众海。一切庄严境界电光藏摩尼王海云。遍满虚空住持不绝。供养恭敬尊重承事一切诸佛菩萨众海。一切普明宝雨庄严摩尼王海云。一切宝光炎顺佛音声摩尼王海云。一切佛法音声遍满摩尼宝王海云。一切普门光明宝化佛海云。一切众光明庄严显现不绝摩尼宝王海云。一切光炎顺佛圣行摩尼宝王海云。一切显现如来不可思议佛刹殿光明摩尼王海云。一切妙宝色明彻三世佛身摩尼王海云。如是一切诸宝光色。遍满虚空住持不绝。供养恭敬尊重承事一切诸佛菩萨众海。一切不坏妙宝香华辇海云。一切无边色摩尼宝王庄严辇海云。一切宝灯香炎辇海云。一切真珠妙色辇海云。一切华台辇海云。一切宝冠庄严辇海云。一切十方光炎遍满庄严不绝宝藏辇海云。一切无边显现胜宝庄严辇海云。一切遍满妙庄严辇海云。一切门栏华铃罗网辇海云。如是等遍满虚空住持不绝。供养恭敬尊重承事一切诸佛菩萨众海。
　　一切妙金宝璎珞藏师子座海云。一切华明妙色藏师子座海云。一切绀摩尼阎浮檀妙色莲华藏师子座海云。一切摩尼灯莲华藏师子座海云。一切摩尼宝幢火色妙花藏师子座海云。一切宝庄严妙色莲华藏师子座海云。一切乐见因陀罗莲华光藏师子座海云。一切乐见无尽炎光莲华藏师子座海云。一切宝光普照莲华藏师子座海云。一切佛音声莲华光藏师子座海云。如是等遍满虚空住持不绝。供养恭敬尊重承事一切诸佛菩萨众海。
　　复出一切妙香摩尼树海云。一切叶周匝合掌出香气树海云。一切庄严现无边明色树海云。一切华云出宝树海云。一切出无边庄严藏树海云。一切宝轮炎电树海云。一切示现菩萨半身出栴檀末树海云。一切不可思识无边树神庄严菩萨道场树海云。一切宝衣藏日电光明树海云。一切遍出真妙音声喜见树海云。有如是等遍满虚空住持不绝。供养恭敬尊重承事一切诸佛菩萨众海。复出一切无边宝色莲华藏师子座海云。一切周匝摩尼王电藏师子座海云。一切璎珞庄严藏师子座海云。一切妙宝冠灯炎藏师子座海云。一切圆音出宝雨藏师子座海云。一切华冠香华宝藏师子座海云。一切佛座现庄严摩尼王藏师子座海云。一切栏楯垂璎珞庄严藏师子座海云。一切摩尼宝树枝叶末香藏师子座海云。一切妙香宝铃罗网普庄严日电藏师子座海云。有如是等遍满虚空住持不绝。供养恭敬尊重承事一切诸佛菩萨众海。
　　复出一切如意摩尼宝王帐海云。一切因陀罗宝华台诸华庄严帐海云。一切香摩尼帐海云。一切宝灯炎相帐海云。一切佛神力出声摩尼宝王帐海云。一切显现摩尼妙衣诸光庄严帐海云。一切华光炎宝帐海云。一切罗网妙铃出声遍满帐海云。一切无尽妙色摩尼珠台莲华罗网帐海云。一切金花台火光宝幢帐海云。一切不可思议庄严诸光璎珞帐海云。如是等遍满虚空住持不绝。供养恭敬尊重承事一切诸佛菩萨众海。
　　复出一切杂妙摩尼宝盖海云。一切无量光明庄严华盖海云。一切无边色真珠藏盖海云。一切佛菩萨慈门音摩尼王盖海云。一切妙色宝炎华冠盖海云。一切宝光明庄严垂铃罗网盖海云。一切摩尼树枝璎珞盖海云。一切日照明彻炎摩尼王诸香烟盖海云。一切栴檀末藏普熏盖海云。一切极佛境界电光。炎庄严普遍盖海云。如是等遍满虚空住持不绝。供养恭敬尊重承事一切诸佛菩萨众海。
　　复出一切宝明轮海云。一切宝炎相光轮海云。一切华云炎光轮海云。一切佛化宝光明轮海云。一切佛刹现入光轮海云。一切佛境界普门音宝枝光轮海云。一切琉璃宝性摩尼王炎光轮海云。一切众生念时现色相光轮海云。一切佛妙愿生大震声光轮海云。一切化众生众会音摩尼王光轮海云。如是等遍满虚空住持不绝。供养恭敬尊重承事一切诸佛菩萨众海。
　　复出一切摩尼藏炎海云。一切佛色声香味触炎海云。一切宝炎海云。一切佛法振声遍满炎海云。一切佛刹庄严电炎海云。一切华辇炎海云。一切宝光炎海云。一切劫数佛出音声化众生炎海云。一切无尽宝华鬘现诸众生炎海云。一切座现庄严炎海云。如是等遍满虚空住持不绝。供养恭敬尊重承事一切诸佛菩萨众海。
　　复出一切无边色宝光海云。一切摩尼宝王普光海云。一切极佛刹土庄严电光海云。一切香光海云。一切庄严光海云。一切佛化光海云。一切杂宝树华光海云。一切衣光海云。一切无边菩萨行音摩尼王光海云。一切真珠灯光海云。如是等遍满虚空住持不绝。供养恭敬尊重承事一切诸佛菩萨众海。
　　复出一切不思议杂香华海云。一切宝炎莲华罗网海云。一切无量色摩尼宝光轮海云。一切真珠宝色藏海云。一切宝栴檀末香海云。一切宝盖海云。一切净妙音声摩尼王海云。一切日照摩尼贯轮海云。一切无边宝藏海云。如是等一切普贤身海云。遍满虚空住持不绝。供养恭敬尊重承事一切诸佛菩萨众海。
　　时彼一切龙王。作如是等回向事已。绕佛三匝接足顶礼。承佛威神各复本座。
　　尔时众中有一龙王。名无边庄严海云威德轮盖。于三千大千世界龙王之中。最为胜大得不退转。本愿力故受此龙身。为欲供养恭敬礼拜如来听受正法故。来至此阎浮提内。时彼龙王从座而起。整理衣服偏袒右肩。右膝著地合掌向佛。而作是言。世尊我今有疑。欲问如来至真等正觉。若佛听许我乃敢问。作是语已。尔时世尊。告无边庄严海云威德轮盖龙王言。龙王若有疑者恣听汝问。吾当为汝分别解说令汝欢喜。作是语已。时无边庄严海云威德轮盖龙王。即白佛言。世尊云何使诸龙王灭一切苦得受安乐。受安乐已。于此阎浮提内时降甘雨。生长一切树木丛林。药草苗稼皆出滋味。使阎浮提中一切人等悉受快乐。作是语已。
　　尔时世尊告无边庄严海云威德轮盖龙王言。善哉善哉。汝今为彼诸众生等作利益故。能问如来如是等事。龙王汝于今者。谛听谛听善思念之。吾当为汝分别解说。龙王有一法。汝等若能具足行者。令一切龙除灭诸苦具足安乐。何者一法。谓行大慈。龙王若有天人行大慈者。火不能烧水不能溺。毒不能害刃不能伤。他方怨贼不能侵掠。若睡若悟皆得安隐。行大慈力有大威德。诸天世等不能扰恼。形貌端严众所爱敬。所行之处一切无碍。诸苦灭除心得欢喜。诸乐具足大慈力故。命终之后得生梵天龙王若有天人行大慈者。获如是等无量利益。是故龙王身口意业常应须行彼大慈行。
　　复次龙王有陀罗尼。名与一切安乐。汝等常须读诵受持。能灭一切诸龙苦恼与其安乐。于阎浮提中雨泽以时。能令一切树木丛林。药草苗稼皆出滋味。龙王何者是与一切安乐陀罗尼。今为汝说。
　　多(上)绖(地也)他陀罗尼陀罗尼优多罗尼三波罗胝师郗(摅履反)毗阇耶跋兰那罗底耶(余架反)波罗胝若娑罗呵若那跋底优多波陀尼　毗那呵尼　阿毗蓰移遮尼　阿毗毗耶呵逻　输婆跋鞮　阿时摩多[口*醫]咥(显利反)婆罗毗婆呵　呵罗鸡犁舍　头那波波　输陀耶摩勒伽　尼梨呵　歌达摩多输(书橘反)陀卢歌　毗胝眉罗　罗阇娑独佉赊摩那　萨婆佛陀婆卢歌那　阿地师(瑟)耻底(羝)波罗若那鞞莎婆呵
　　龙王此是与一切安乐陀罗尼。诸佛所持汝等当须受持读诵。吉事成就得入法门获安隐乐。
　　复次龙王有大云所生威神庄严功德智相云轮水藏化金色光。毗卢遮那一毛孔中。出于同性诸如来名号。汝等亦须忆念受持彼诸如来名号。能灭一切所有诸龙种性。一切龙王眷属徒众。并诸龙女生龙宫者所有苦恼。与其安乐。是故龙王应当称彼一切如来名号。
　　南无毗卢遮那藏大云如来
　　南无性现出云如来　南无持雨云如来
　　南无威德云如来　南无大兴云如来
　　南无大散风云如来　南无大睒电云如来
　　南无大勇步云如来　南无善云如来
　　南无大密云如来　南无大云轮如来
　　南无光云如来
　　南无大师子座云如来
　　南无大盖云如来　南无大善现云如来
　　南无覆云如来
　　南无光轮普遍十方雷鼓震声起云如来
　　南无大寒结战噤雷深声云如来
　　南无布云如来　南无虚空雨云如来
　　南无疾行云如来　南无乘云如来
　　南无现云如来　南无广云如来
　　南无沫云如来　南无雷云如来
　　南无际云如来　南无等衣云如来
　　南无润生稼云如来　南无乘上云如来
　　南无飞云如来　南无低云如来
　　南无散云如来
　　南无大优波罗云如来
　　南无大香体云如来　南无大踊云如来
　　南无大自在云如来　南无大光明云如来
　　南无大威德云如来
　　南无得大摩尼宝云如来
　　南无降伏云如来　南无根本云如来
　　南无忻喜云如来
　　南无散非时雹云如来
　　南无大空高响云如来
　　南无大发声云如来　南无大降雨云如来
　　南无施色力云如来
　　南无大雨六味云如来
　　南无大力雨云如来　南无能满海云如来
　　南无旱时注雨云如来
　　南无无边色云如来
　　南无一切大云示现阎浮飞云威德明云光一切诸如来至真等正觉
　　龙王汝等若能称彼佛名。一切诸龙所有苦厄。皆悉解脱普获安乐。得安乐已。于此阎浮提内风雨随时。令诸药草树木丛林悉皆生长。
　　尔时无边庄严海云威德轮盖龙王。复白佛言。世尊惟愿如来为我说此陀罗尼章句。使阎浮提末世之中旱时降雨。饥馑恶世多饶病死。非法乱行人民恐怖。妖星变怪灾厉相续。有如是等无量苦恼。以佛力故悉得灭除。世尊大慈愍诸众生。住持说此所有陀罗尼章句。告诸龙知能使诸天欢喜踊跃。能破散一切诸魔一切众生身中所有苦难。并及恶星变怪灾障除灭。又复如来曾说五种雨障。亦皆消灭。彼障除已。使此阎浮提内雨泽以时。惟愿如来为我等说。作是语已。佛赞无边庄严海云威德轮盖龙王言。善哉善哉龙王。汝今为诸众生利益安乐。能请如来说此神咒。龙王谛听谛受善思念之。我为汝说。有陀罗尼名大慈所生云声震吼奋迅健相。一切诸佛已曾宣说。住持随喜为诸众生利益安乐。旱时降雨雨时能止。饥馑疾疫悉能灭除。普告诸龙令使得知。复令诸天欢喜踊跃。散一切魔安隐众生。
　　多(上)　侄他摩诃若那婆婆　娑腻　尸梨低殊落叉咩(音弭下同)　提梨茶毗迦罗摩　跋阇罗僧伽多腻　波罗摩毗罗阇泥摩罗求那鸡(经岐反)兜修梨耶波罗鞞毗摩楞　伽耶师致　婆罗婆罗　三婆罗三婆罗至贉(徒感反)鞞　呵那(上)呵那(上)摩(上)诃波罗薜(蒲闭反)毗颈多摸诃塞陀迦隶波兰若迦逻首第　波梨富楼那迷夷　低隶迷夷多罗啼罗　摩那娑揵啼　迷夷多罗浮驮兮利　社罗社罗社罗社罗　社逻浮驮兮利　蒱挺伽俱薮咩　陀赊婆利遮(上)兜鞞赊何罗提　阿沙吒陀赊鞞尼迦佛陀达咩输婆摩帝　分若罗拖叔迦逻达摩娑摩泥鞞帝　钳毗兮利毗罗社肆鸡(经岐反)毗富茶　毗施沙波罗钵帝尸罗娑罗婆达弥　萨婆卢迦匙沙吒施离沙吒婆罗波罗婆兮利　阿耨多兮利阿僧祇陀啰陀啰　提唎提唎杜噜杜噜　赊塞多摩帝　赊塞多波阇遮(上)遮(上)逻(上)遮逻(上)遮(上)逻(上)旨利旨利　主鲁主鲁波逻遮佛陀奴摩帝　摩诃般利若波罗蜜帝　莎婆呵
　　南无智海毗卢遮那藏如来。
　　南无一切诸佛菩萨。
　　一切诸佛菩萨实力故。敕一切诸龙。于此阎浮提内降注大雨。除灭五种雨之障碍。
　　多侄他娑(上)啰(上)娑(上)啰(上)徙唎徙唎素(上)[口*路]素(上)[口*路]那伽南(去)阇婆(上)阇婆(上)时毗时毗　树附树附
　　佛实力故。大龙王等速来于此阎浮提中。降注大雨。
　　遮(上)罗(上)遮(上)罗(上)只利只利朱(上)路(上)朱(上)路
　　诸佛如来实力故。咄诸龙王于此阎浮提中。降注大雨。
　　婆(上)罗(上)婆(上)罗(上)毗(菩弭反)利毗利浮漏浮漏
　　一切诸佛菩萨威神之力。大乘真实行力故。诸龙王等速来至此。各各忆念诸佛佛法及菩萨行。起于慈心悲心喜心及以舍心。
　　[(口*皮)/女]啰[(口*皮)/女](蒲贺反)啰(转舌言之余同)毗(上)[口*梨](上)毗(上)梨(上)菩噜菩(上)噜
　　大音(丹本意)气龙王。慈心正念妙密佛法。持大云雨速来至此。
　　伽(上)茶(上)伽(上)茶(上)祁(上)墀(上)祁(上)墀(上)瞿厨瞿(上)厨(上)
　　一切诸佛实力故。大健嗔者大疾行者睒电舌者。治诸恶毒来起慈心。于阎浮提降注大雨。莎波呵。
　　多(上)吒(上)多(上)吒(上)底致底致斗昼斗昼
　　金刚密迹实力故。头戴大摩尼天冠蛇相身者念三宝力。于此阎浮提中降注大雨。莎波呵。
　　迦(上)逻(上)迦(上)逻(上)枳(惊矢反)利枳利炬鲁炬鲁
　　如来实力故。令金刚密迹敕。彼住大水者乘大云者起慈悲心。速来于阎浮提中降注大雨。
　　荷啰罗(上)荷啰罗(上)兮利唎(上)兮利唎(上)候陋娄侯陋娄
　　三世诸佛实力故。令一切诸龙舍于睡眠。
　　伽(上)摩(上)伽(上)摩(上)耆(上)弭耆弭求谋求谋沙婆呵
　　我敕一切诸龙王等。起大慈心为菩提本。
　　那罗那罗　尼梨尼梨　呶娄呶娄　莎波呵
　　咄咄龙等种种异形千头可畏。赤眼大力大蛇身者。我今敕汝。忆念最上慈悲威神功德。灭烦恼者一切如来名字。
　　伽(上)茶(上)伽(上)茶(上)耆(上)迟(上)耆(上)迟(上)瞿(上)厨(上)瞿(上)厨(上)莎波呵
　　无碍大力夺人色力者。于此阎浮提中降注大雨。
　　舍啰舍啰(上)尸梨尸利输(上)嚧(上)输(上)嚧(上)莎波呵
　　一切诸天实力故。咄咄诸大龙念自种性。速来于此阎浮提中降注大雨。莎波呵。
　　大梵天王实行力故。令诸龙王于阎浮提降注大雨。莎波呵。
　　天主帝释实行力故。令诸龙王于阎浮提降注大雨。莎波呵。
　　四大天王实行力故。令诸龙王于阎浮提降注大雨。莎波呵。
　　八人实行力故。令诸龙王于阎浮提降注大雨。莎波呵。
　　须陀洹实行力故。令诸龙王于阎浮提降注大雨。莎波呵。
　　斯陀含实行力故。令诸龙王于阎浮提降注大雨。莎波呵。
　　阿那含实行力故。令诸龙王于阎浮提降注大雨。莎波呵。
　　阿罗汉实行力故。令诸龙王于阎浮提降注大雨。莎波呵。
　　辟支佛实行力故。令诸龙王于阎浮提降注大雨。莎波呵。
　　菩萨实行力故。令诸龙王于阎浮提降注大雨。莎波呵。
　　诸佛实行力故。令诸龙王于阎浮提降注大雨。莎波呵。
　　一切诸天实行力故。能速灭除一切灾障苦恼。莎波呵。
　　一切诸龙实行力故。能速降雨润此大地。莎波呵。
　　一切夜叉实行力故。能速覆护一切众生。莎波呵。
　　一切揵闼婆实行力故。能速灭除一切众生所有忧恼。莎波呵。
　　一切阿修罗实行力故。能速回转恶星变怪。莎波呵。
　　一切迦楼罗实行力故。于诸龙边起大慈悲。令使于阎浮提内降注大雨。莎波呵。
　　一切紧那罗实行力故。速能灭除一切众生诸重罪业。令起踊跃。莎波呵。
　　一切摩睺罗伽实行力故。能降大雨普使充足。灭除五种雨之障碍。莎波呵。
　　一切善男子善女人实行力故。能覆护一切众生。莎波呵。
　　歌何啰歌何啰　枳利枳利　句陋句陋　陀(上)啰(上)陀(上)啰(上)地(上)唎地唎　杜噜杜噜那(上)吒(上)那吒　腻致腻致　怒昼怒昼
　　持大云雨疾行之者乘云行者。著云衣者生云中者。能作云者云雷响者。住云中者云天冠者。云华冠者云庄严者。乘大云者云中隐者。云中藏者被云发者。耀云光者云围绕者。处大云者云璎珞者。能夺五谷精气之者。住在深山丛林中者。尊者龙母名分陀罗大云威德喜乐尊大龙王。身体清凉持大风轮。诸佛实力故放六味雨。莎波呵。
　　伽(上)逻(上)伽逻岐(上)利(上)岐利具(上)鲁具鲁其利尼其利尼　求魔求魔求魔求魔求魔求魔求魔求魔求魔
　　九头龙母敕告。首冠大云睒电华冠者。持一切龙者著云衣服者。摄诸境界有毒气者乘云庄严者。雷声远震。能告龙众者大云围绕者。诸佛实力故。令阎浮提降雨勿停。莎波呵。
　　野逻野逻　逸利逸利　喻屡喻屡　树屡树屡　市利市利　社逻社逻　社罗社逻　求茶求茶　求求茶　伽茶伽茶　耆迟耆迟呵逻呵逻醯　利醯利　牟楼牟楼　多罗多罗低　利低利　兜陋兜陋　呵那呵那　陀呵陀呵　波遮波遮　奇利醯那　奇利醯那　末利陀　末利陀　钵罗末利陀
　　弥勒菩萨告敕除一切雨障莎波呵　佛提佛提　浮佛提　浮佛提
　　令诸众生持佛功德。除一切障业重罪陀罗尼。
　　驮离　输婆摩(上)低求那伽罗波　罗波泥摩(上)诃若奴卢枳　软歌罗达弥萨吒波罗底若　摩诃耶那殊使低卢歌蛇使知(上)婆伽婆底佛陀弥帝隶阿不逻耶萨婆差多罗尼　输迦离　陀卑当婆离　般茶罗婆私腻头头隶头头陋　赊摩　赊摩　膻多摩那赐　除一切雨障莎波呵
　　三世诸佛实力故。慈心故正行精进心故。敕召一切诸大龙王。
　　我敕持无边海庄严威德轮盖大龙王。于阎浮提降澍大雨。莎波呵。
　　我敕难陀优波难陀龙王。于阎浮提降澍大雨。莎波呵。
　　我敕娑伽龙王于阎浮提降澍大雨莎波呵。
　　我敕阿耨达多龙王于阎浮提降注大雨莎波呵。
　　我敕摩那斯龙王于阎浮提降注大雨莎波呵。
　　我敕婆娄那龙王于阎浮提降注大雨莎呵。
　　我敕德叉迦龙王于阎浮提降注大雨莎呵。
　　我敕提头赖吒龙王于阎浮提降注大雨莎呵。
　　我敕婆修羁龙王于阎浮提降注大雨莎呵。
　　我敕目真邻陀龙王于阎浮提降注大雨莎呵。
　　我敕伊罗跋那龙王于阎浮提降注大雨莎呵。
　　我敕分荼罗龙王于阎浮提降注大雨莎呵。
　　我敕大威光龙王于阎浮提降注大雨莎呵。
　　我敕威贤龙王于阎浮提降注大雨莎呵。
　　我敕电冠龙王于阎浮提降注大雨莎呵。
　　我敕大摩尼髻龙王于阎浮提降注大雨莎呵。
　　我敕戴摩尼髻龙王于阎浮提降注大雨莎呵。
　　我敕光髻龙王于阎浮提降注大雨莎呵。
　　我敕如是等一切龙王于阎浮提降注大雨莎呵。
　　那只那只　摩诃那只　瞿罗摩那赐那伽[起-巳+喜](喜梨反)梨陀移　头摩鸠隶　优伽罗路蓰　波罗旃陀低致　毗数只隶　阿尸毗蓰　阿[起-巳+喜]瞿隶　颉梨师那冰伽(上)隶旃遮隶　卢罗嗜[起-巳+喜]避　摩诃颇那佉[起-巳+喜]呿罗波施　劳陀罗波尸尼　头冲避　婆罗婆罗　庇利庇利　富鲁富鲁　毗私哹(方不反)娄阇尼　浮鲁浮鲁　摩诃蒲只　摩尼陀隶　匹利匹利　副陋副陋　破罗破罗　婆利沙婆利沙　阇蓝浮陀隶　睒浮睒浮　婆罗诃翅　那(上)吒(上)那吒株中脾忡忡忡忡脾　弥伽波罗脾　弥伽婆[起-巳+喜]尼　茶呿茶呿茶呿　茶沈脾伽(上)那伽那　弃尸弃尸歌那歌那伽(上)那(上)伽那　摩(上)诃那　伽(上)伽(上)那尼罗多罗糅波阇罗得歌利　摩诃那伽[起-巳+喜]　梨陀耶　瞿摩瞿摩瞿摩波耶　阿私鞮歌承伽利　浮承伽弥　毗歌吒　僧歌吒瞿隶　毗私孚卢阇泥　毗[口*闍]婆诃泥
　　我召集一切诸龙等。于阎浮提降注大雨。一切诸佛力故。三世诸佛实力故慈心故莎呵。
　　尔时世尊说此咒已告龙王言。若天旱时欲请雨者。须于露地实净土上。除去沙砾无诸棘草。方十二步以为道场。场中起坛辟方十步坛高一尺。用[牛*秦]牛粪取新净者周匝泥之。于坛中央施一高座。座上敷新青蓐张新青帐。从高座东量三肘外。用牛粪汁画作龙王一身三头。龙王左右画作种种诸龙围绕。高座南方去五肘外。画作龙王一身五头。亦画诸龙左右围绕。高座西方去七肘外。画作龙王一身七头。亦画诸龙左右围绕。高座北方去九肘外。画作龙王一身九头。亦画诸龙左右围绕。其坛四角安四华瓶。各容三升。以金精若青黛等和水令清。悉使满瓶。种种草木华蕊插置瓶内。道场四门各施一大香炉。烧种种香熏陆沉水苏合栴檀及安息等。四面各悬青幡七枚。合二十八幡。幡长一丈。然苏油灯亦随幡数。诸杂果苏酪乳糜。安置四面。诸龙王前散华烧香不令断绝其果饮食及瓶水。日日须新不得用古。恒以陵晨日初出时施设供具。读经之人若比丘比丘尼。必须戒行清净。若在俗人日日受持八禁斋戒。一日三时香汤澡浴。著新青衣持斋静思。比丘亦尔。唯得食苏酪乳糜粳米果菜。大小便竟必须澡浴。升高座时先礼十方一切诸佛。烧香散华请十方一切诸佛诸大菩萨。及以一切诸天龙王。为众生故恒起慈心不生恶念。以此礼佛及诸功德。回施一切诸天龙王。并及含识有形之类。升法座时高声读经昼夜不绝。若一七日若二七日。乃至三七日中必降甘雨。佛告龙王。海水潮来尚有盈缩。此言真实决定不虚。时诸龙王蒙佛教已。欢喜踊跃顶礼奉行。

　　大方等大云经请雨品第六十四


