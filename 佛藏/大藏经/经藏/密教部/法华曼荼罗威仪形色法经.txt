  法华曼荼罗威仪形色法经
　　唐 不空译




　　法华曼荼罗威仪形色法经

　　证成妙法自莲华经王八叶莲华上涌出宝塔中两足婆誐鑁八大菩萨等及三重方坛三摩耶眷属妙威仪形色满愿会方位幖帜曼荼罗八平等大会成就法花三昧现世入初地决定证菩提法经(从青流自)。
　　　　中京大兴善寺大广智不空奉　诏译
　　尔时毗卢遮那婆誐鑁。告持金刚秘密手菩萨言。佛子志心听说证成妙法大曼荼罗相及诸尊等满愿会方位乃至威仪形色法。所谓内心曼荼罗。彼身地即是法界自性。真言密印加持而加持之。本性清净。四大金刚所护持故。净除一切尘垢。我人众生寿者意生儒童株杌过患。绀琉璃地黄金界场。微妙莲华普散其上。方坛面门西向通达周旋界道。内现意生八叶花王。柚茎敷蕊。综绚端妙。鲜白如雪。放素皓光。色超世间。葩间三鍸。其花胎上。涌出七宝大率都婆宝塔。高妙五百由旬维广正等。各三百五十由旬。其楼阁上。住如意珠。焰鬘围绕。张金刚锁。普悬宝铎。种种杂珍严饰之。五千栏楯。千万龛室。悬无数幡。七宝璎珞。五宝铎铃处垂烈。四面皆出多摩罗跋旃檀之香。遍大千界。天雨宝花。缤纷供养。尔时塔中师子座上。释迦多宝两足圣尊。半跏半座。而各同坐。八叶花上。八大菩萨。一切世间最尊特身。超身语意。至于心地违得殊胜□逮意之里。于八叶从东北隅为首右旋布列。安置八大菩萨。初弥勒菩萨。次文殊师利菩萨。药王菩萨。妙音菩萨。常精进菩萨。无尽意菩萨。观世音菩萨。普贤菩萨。于此内院四隅角内。初东北隅摩诃迦叶。东南须菩提。西南舍利弗。西北大目犍连。次于第二院。于其东门置金刚锁菩萨。南门置金刚铃菩萨。当塔前金刚钩菩萨。北门金刚索菩萨。东门北置得大势菩萨。门南置宝手菩萨。次于南门东置宝幢菩萨。门西置星宿王菩萨。次于西门南置宝月菩萨。北置满月菩萨。次于北门西置勇施菩萨。东置一切仪成就菩萨。又于东北隅角内置供养花菩萨。东南隅供养灯菩萨。西南隅置涂香菩萨。西北隅供养烧香菩萨。次于第三重院。东门置持国天王。南门置毗楼勒叉天王。西门置毗楼博叉天王。北门置大梵天王。门南置天帝释。于南门东置大自在天。门西置难陀龙王。于西门南置妙法竖那罗王。门北置乐音乾闼婆王。于北门西置罗喉阿修罗王。门东置如意伽楼罗王。于东北隅圣乌刍沙摩金刚。东南方隅置圣军吒利金刚。西南方隅置圣不动尊金刚。西北隅置圣除三世金刚。于坛四面。画饮食界道。又画四门。于其坛上。张设天盖。四面悬幡二十四口。又于四角。各竖幢幡四智贤瓶底黑者。盛满香水。于瓶口内。插鲜妙花。其坛四门两边。各置二阏伽器。盛满香水。中著郁金。泛诸时花。极香洁之。又于四门。置四香炉。烧五味香。以用供养。又其四隅。各置铜灯台。苏油为明。于四角外。钉佉陀木橛。如无此木。铸铜作橛代之亦得。具现成就妙法莲华经王瑜伽观智仪轨。是一法说威仪形色及一印方位。既说曼荼罗中仪式及一层宝塔庄严相已。今说塔中二体圣尊威仪形色。
　　多宝如来
　　乌瑟绀发冠　　眉间索毫光
　　普照于一切　　身相黄金色
　　定惠智拳印　　跏趺右押左
　　垂下左辐轮　　身被袈裟衣
　　安住大莲花　　常游满月轮
　　光明靡不遍　　涌现宝塔中
　　证成妙法轮　　常令不断绝
　　广度众生类

　　释迦如来
　　腻沙绀青髺　　眉间白毫光
　　照东方八万　　身相黄金色
　　左定结拳印　　右惠开外方
　　屈无明小指　　叙中头大指
　　跏趺左押右　　垂下右辐轮
　　被服袈裟衣　　安住白莲华
　　恒游月轮中　　光明赫赫辉
　　为令教流布　　住彼而说法
　　三昧众围绕　　各□经持者

　　既说二体如来色相。今说八大菩萨相好。其八叶花王从东北隅葩右旋。以弥勒为首。
　　第一弥勒菩萨
　　顶上妙宝冠　　绀髺垂两肩
　　身相亦肉色　　左定紫莲华
　　其上有铎持　　右惠按摩膝
　　跏趺右押左　　大慈大悲相
　　身被袈裟衣　　珠鬘宝璎珞
　　镮钏为臂玉　　千色妙天衣
　　细软以要中　　妙裳赤朱色
　　庄严相好身　　具相三十二
　　月光商佉色　　其光无不遍
　　最花以为座　　住大月轮中

　　第二文殊师利菩萨
　　顶上五发冠　　绀发以垂眉
　　身相黄金色　　左定青莲华
　　其上有三釰　　跏趺右押左
　　慈悲引接相　　身被袈裟衣
　　花鬘妙璎珞　　镮钏为臂玉
　　微妙宝天衣　　彩绫以腰中
　　著裳赤光色　　严饰上妙身
　　身光如秋虹　　宝花以为座
　　安住月轮中

　　第三药王菩萨
　　顶上妙宝冠　　绀发垂耳侧
　　身相朝日色　　左定拳著膝
　　右惠云上日　　跏趺右押左
　　大悲救世相　　身被妙花鬘
　　天衣及璎珞　　镮钏为臂玉
　　细锦以腰中　　赤绫为妙裳
　　庄严相妙身　　身光遍晖曜
　　宝莲以为座　　安住月轮海

　　第四妙音菩萨
　　顶上大宝冠　　绀发垂耳下
　　身相赤黄色　　左定未开莲
　　右惠拳押膝　　跏趺右押左
　　哀愍救世相　　花发及璎珞
　　袈裟妙天衣　　玉环为臂饰
　　万色为腰布　　著裳频婆色
　　庄严万德身　　身光遍一切
　　莲华以为座　　安住满月轮

　　第五常精进菩萨
　　顶上妙宝冠　　绀发垂两耳
　　身相白肉色　　左定摩膝相
　　右惠摩尼宝　　跏趺右押左
　　怜愍一切相　　珠鬘及天衣
　　袈裟妙璎珞　　臂玉甚希有
　　绫罗为腰巾　　著裳深赤色
　　严身百福身　　圆光如炽蟙
　　宝莲以为座　　安住月轮殿

　　第六无尽意菩萨
　　妙冠严五发　　绀发垂两肩
　　身相赤肉色　　左定莲花鬘
　　右惠拳押膝　　跏趺右押左
　　大慈大悲相　　宝鬘及天衣
　　袈裟妙璎珞　　镮钏为臂玉
　　百福为腰巾　　妙裳朱光色
　　圆光周遍体　　宝莲以为座
　　安住月轮中

　　第七观世音菩萨
　　宝冠严顶上　　中现无量寿
　　绀发垂两肩　　十度开敷莲
　　镮钏为臂玉　　细绫为腰巾
　　服裳深赤色　　庄严慈悲体
　　圆光遍世间　　宝花承两足
　　安住月轮殿

　　第八普贤菩萨
　　妙冠严髺发　　绀发垂耳侧
　　身相浅紫色　　左定莲上剑
　　右惠拳押膝　　大悲怜愍相
　　珠鬘及袈裟　　天衣妙璎珞
　　镮鈌为臂玉　　千色为腰巾
　　妙裳赤光色　　身光如虹色
　　宝莲以为座　　安住月轮海

　　既说八大菩萨色相。今说四大声闻像。其八叶外内院四隅(始从东北)。
　　第一摩诃迦叶。第二东南须菩提。第三西南舍利弗。第四西北大目犍连(四大声闻各白肉色比丘形)。
　　既说四大声闻色相。今说第二院十六菩萨威仪形色。
　　第二重院东门金刚锁菩萨
　　顶上妙宝冠　　身相白肉色
　　左定结拳印　　右惠金刚锁
　　身被鬘璎珞　　跏趺右押左

　　南门金刚铃菩萨
　　顶上妙宝冠　　身相大青色
　　左定结拳印　　右惠金刚铃

　　西门金刚钩菩萨
　　顶上妙宝冠　　身相大黑色
　　左定结拳印　　右惠金刚钩

　　北门金刚索菩萨
　　顶上妙宝冠　　身相白黄色
　　左定金刚索　　右惠拳押膝

　　东北隅供养花菩萨
　　顶上妙宝冠　　身相白黄色
　　空惠持鲜花　　跏趺右押左

　　西南涂香供养菩萨
　　顶上妙宝冠　　身相大青色
　　定惠涂香器　　以及身如上说

　　东南供养灯菩萨
　　顶上妙宝冠　　身相大黑色
　　定惠烧香器　　严身同弥勒
　　以及如上说

　　西北烧香供养菩萨
　　顶上妙宝冠　　身相大黑色
　　定惠烧香器　　以及如上说

　　东门北得大势菩萨
　　顶上五发冠　　冠中住鍕持
　　身定白莲华　　滋茂而未敷
　　围绕以圆光　　右惠说法印
　　以及身如普贤

　　南宝手菩萨
　　顶上五发冠　　身相白肉色
　　左定说法印　　右惠大莲华
　　其上跋折罗　　达宝珠焰鬘

　　南门东宝幢菩萨
　　顶上五髻冠　　身相白肉色
　　左定大莲华　　其上有幢幡
　　右惠持宝珠　　焰鬘以围绕
　　百千种璎珞　　以及身如普贤

　　西星宿菩萨
　　顶上五髻冠　　身相赤黄色
　　左定拳押膝　　右惠莲上钵

　　西门南宝月菩萨
　　顶上五髻冠　　身相茂黄色
　　左定缚日罗　　右惠拳押膝

　　北满月菩萨
　　顶上五髻冠　　身相深黄色
　　左上青云月　　古惠施无畏

　　北门东一切仪成就菩萨
　　顶上五髻冠　　身相黄金色
　　左定掘金轮　　右惠持莲华

　　西勇施菩萨
　　顶上五髻冠　　身相白肉色
　　左定莲上经　　右惠拳押膝

　　以上十六菩萨。严身如弥勒。
　　既说十六大菩萨各各威仪严身。今说第三重院仪式。
　　第三院东门持国天王
　　宝冠严发髻　　面门青肉色
　　左定执利鉾　　身妙散璎珞
　　袈裟及天衣　　金刚宝甲专
　　右惠著腰相　　嗔怒威德相
　　跏趺右押左　　莲叶以为严

　　南门毗楼勒叉天王
　　顶冠严发髻　　面门赤肉色
　　左定拳押膝　　右惠金刚釰

　　西门毗楼博叉天
　　宝冠严发髻　　面门白黄色
　　左定捧宝塔　　右惠持宝釰

　　以上四大天王威仪严身同持国天王。
　　东门南天帝释
　　宝冠严顶上　　戴持三钴杵
　　面门白黄色　　左定结拳印
　　右惠持一钴　　百千种璎珞
　　袈裟天飞衣　　定住妙高座

　　北大梵天王
　　四面发髻冠　　面门白肉色
　　每面三目相　　四手惠持花
　　次惠持数珠　　定上执铎持
　　定下手侧掌　　屈风余甲直
　　身散妙璎珞　　袈裟及天衣
　　圆光遁宝身　　国持七我车

　　南门东大自在天
　　顶上妙天冠　　面门紫莲华
　　定惠把利鉾　　垂大黑牛水
　　上妙宝璎珞　　天衣及飞衣
　　严身微妙色　　安住月轮海

　　西难陀龙王
　　顶上九头龙　　身相白肉色
　　左定结拳印　　右惠持罥索
　　嗔怒降伏相　　莲华以为座

　　西门南妙法紧那罗王
　　獐鹿马头面　　身相赤肉色
　　执持音声器　　又身裸形相

　　北乐乾闼婆王
　　顶上以角冠　　身相赤肉色
　　身如大牛王　　左定执箫笛
　　右惠持宝釰　　具大威力相

　　北门东如意迦楼罗王
　　顶上如意珠　　鸟头觜二翼
　　身相青黑色　　口吹螺呗笛

　　西罗睺阿修罗王
　　顶上发髻冠　　身相青黑色
　　右修罗智印　　面门忿怒相
　　左定金刚水　　风绞空轮上

　　东北乌刍沙摩
　　发髻绕自地　　身相大青色
　　金刚宝璎珞　　甚大忿怒相
　　左定执罥索　　右理宝数珠
　　右惠执三[肆-聿+叉]　　右智满愿印
　　以惠方愿屈　　智力直加哺
　　以兽皮为衣　　右有两赤蛇
　　蟠绞垂胸臆　　令胆本尊面
　　亦四臂两膊白　　有一蛇绕之
　　其色甚青白　　住宝池莲上

　　东南圣军荼利
　　发髻髑髅冠　　雷电玄云色
　　三目怖畏相　　八臂操器拭
　　左定掘金轮　　左理持战销
　　左定金刚钩　　右惠执三釰
　　右智拳押胁　　先作金刚拳
　　直竖戒风轮　　当右胁之下
　　右惠施无畏　　定惠大愿印
　　先以右惠腕　　押左定腕睡
　　各作金刚拳　　定惠戒风轮
　　各直竖当胸　　金刚宝璎珞
　　左八臂八蛇　　绕八臂为珠
　　二蛇绕二膞　　二蛇绕二耳
　　兽王皮为衣　　白莲承两足
　　威怒耳焰鬘

　　东南圣不动尊
　　髻上八叶莲　　顶髻垂左肩
　　一目而谛观　　面门水波相
　　大忿怒白牙　　左定掘罥索
　　金刚宝璎珞　　一切宝严饰
　　威怒身大鬘　　住七宝[艋-子+羊]右

　　西北圣降三世
　　髑髅大髻冠　　夏时雨云色
　　三面三三目　　呵吒吒微笑
　　极大忿怒相　　左定执干销
　　左理把宝弓　　左定金刚索
　　右惠跋折罗　　右智持宝箭
　　理智救世印　　先以左定腕
　　押右惠腕上　　以右禅地轮
　　叉左禅地轮　　犹如悬连钩
　　左定进水轮　　及以忍火轮
　　相屈入掌中　　亦以戒风轮
　　檀惠轮直竖　　各各相附头
　　臂如鸟两觜　　右惠亦如定
　　金刚宝璎珞　　庄严上妙身
　　身光[雨/臂]雳电　　焰鬘靡不商
　　摩醯及何妃　　两身以为座

　　既说三重方坛。诸尊等方位。及威仪形色。已说坛形。次内院地色绀琉璃色。第二院地赤真珠色。三院浅赤色。从内院至二院间吠琉璃地。五釰文。从二院至三门紫磨莲华金地。三釰文。从三院至莲华门赤黄金地。独釰文。
　　次四方莲华门(白肉色)四隅金刚木橛十字跋折罗也。又云乾陀木橛。四方四隅青莲华围绕。
　　时婆誐鑁说是经已。平等大会一乘曼荼攞满愿会一切诸菩萨金刚手等。闻佛所说。心大欢喜。信受奉行。

　　法花曼荼攞威仪形色法经

　　　　　交了　　　　　　　　空契本
　　

