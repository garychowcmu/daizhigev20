  般若守护十六善神王形体
　　唐 金刚智译




　　般若守护十六善神王形体

　　　　金刚智三藏译
　　提头攞宅善神　绿青色。开口现忿怒相貌。被甲胄著赤衣。右手持大刀。左手捧鉾。发紫色也。
　　毗卢勒叉善神　赤紫色。忿怒相现闭唇之形。右拔折啰。左押腰。被甲胄著白青色衣。鬓发绀色。
　　摧伏毒害善神　鬓耸立弭也。赤肉色。右手持大刀。左手向外当胸。被甲胄著白色衣服余如常。
　　增益善神　赤肉色。四臂容怒鬼。右第一手持大刀。第二手把剑轮。左第一手持杨枝。第二手捧半月。著袈裟其色绿色。裳红悬颈璎珞。
　　欢喜善神　绿色。顶上有孔雀。其色金色。右手持一股钩。左手押腰。被甲胄著赤衣。鬓发丹色。面体忿怒也。
　　除一切障难善神　黄色。作嗔怒相。六臂被鲜白衣服。右手持三戟叉。次手持经典。次手捧舍利宝塔。左手持红莲华。次手持宝钩。次手把宝螺。戴宝冠著袈裟。吹天衣风。璎珞环钏如常。
　　拔除罪垢善神　裸形被赤绿色袈裟。发毛耸立。赤黄色相也。右手持棒。其棒有五叉。左手作拳置顶上。嗔眼开口。利牙出上下。甚怖畏也。
　　能忍善神　空色。右手持大刀。左手持槊。被顶巾。其色白下至腂才见胄端。鬓发紫也(已上右方立之)。
　　吠室罗摩拏善神　青黑色。现嗔王相。作闭唇相。右手持金刚棓。左手捧全身舍利宝塔。被甲胄著赤衣。鬓发紫色也。
　　毗卢博叉善神　肉色。悬黑丝臂。以笔作书写之势。被甲胄著绿色衣服。鬓发赤色。微笑之形也。
　　离一切怖畏神　形体如帝释天。但顶上有髑髅。髑髅上有三股形。
　　救护一切善神　青白色。相貌如毗沙门天。左右手合掌。十指端有红色微敷莲华。衣服赤黄色。
　　摄伏诸魔善神　发毛耸立。黑肉色。相貌以璎珞为庄严。右手持剑。左手下掌向外。衣服黄色。
　　能救诸有善神　白绿色颜貌玉相也。二手虚心合掌屈二头指。附中指背第一文。胄上被白色袈裟。裳赤色也。
　　师子威猛善神　肉色戴师子宝冠。右第一持斧。第二手持剑。左第一手持梵夹。第二手持三叉戟。被袈裟其色绀色也。著小服虎皮。极恶忿怒也。
　　勇猛心地善神　被甲胄绿色。如能救诸有。二手外缚当胸。微笑之相也(已上左方立之)。
　　本奥云。又陀罗尼集经第三卷说十六善神名字并总咒。又如空比丘梦感自塔院律师之(已上)。
　　谷响集八云。世有金刚智所译般若守护十六善神一卷三纸。读之明知非是金刚智笔语。缀文甚拙。想先达依金刚智图画录之。而假金智名矣。不自揣之甚。今谓于翻译席设译语笔授证义缀文等职。翻梵为汉。必不译主之一手。而有再治有未治。唯以义通为其长。岂以文饰为。今岁得一本于智积院方丈。挍小池坊藏本而印行。时享和二壬戌年仲夏月。
　　　　　丰山长谷轮下沙门　快道　志
　　　　　　　　　　　　一校了　慈顺
　　　文政三年庚辰仲秋晦日。右以秀阳阇梨令密荣挍之本亦　一校了。　龙肝

