  啰嚩拏说救疗小儿疾病经
　　宋 法贤译




　　啰嚩拏说救疗小儿疾病经

　　　　西天译经三藏朝散大夫试光禄卿明教大师臣法贤奉　诏译
　　尔时啰嚩拏。观于世间一切小儿。从其初生至十二岁。并在幼稚痴騃之位。神气未足鬼魅得便。有十二曜母鬼游行世间。于昼夜分常伺其便。或因眠睡或独行坐。于此之际现作种种差异之相。惊怖小儿令其失常。噏取精气。因成疾病遂至殇夭。我见是事深所哀愍。我今为说十二曜母鬼。执魅小儿年月时分所患疾状。及说大明救疗之法。乃至作法出生祭祀仪则。若复有人闻我所说。有疾患者时持明人。依于我法而作救疗发至诚者。定获轻[廆-((白-日)/田)+(美-大)]安乐吉祥。十二曜母鬼名者所谓摩怛哩难那(一)苏难那(二)哩嚩帝(三)目佉曼尼迦(四)尾拏隶(五)设俱你(六)布多曩(七)输瑟迦(八)阿哩也迦(九)染婆迦(十)必隶冰砌迦(十一)塞健驮(十二)。
　　如是等十二曜母鬼。执魅小儿为求祭祀。我今各各说其执魅相状。若复小儿于初生日初生月初生年被执魅者。是摩怛哩难那母鬼所执。其小儿先患寒热。身体瘦弱渐渐干枯。心神荒乱身常颤掉。啼哭不食者。持明人于二河岸取土。作患小儿像。于四方曼拏罗内。面西安小儿像。复于曼拏罗设种种香华。及白色饮食乃至酒肉等。复设七座幢燃七盏灯。复用白芥子野狐粪猫儿粪安悉香蛇皮。以如是等药用黄牛酥。同和为香烧薰小儿。复用蓖麻油麻荆子。或用叶及荜茇罗树叶嚩啰迦药。如是五药以水煎之沐浴小儿。即诵大明。加持如上曼拏罗中祭食及种种物。诵大明曰。
　　唵(引)曩谟啰(引)嚩拏(引)野(一)怛赖(二合)路枳也(二合)尾捺啰(二合引)钵拏(引)野(二)贺曩嚩日哩(二合引)拏(三)没啰(二合)憾摩(二合)难你曩(四)摩(引)哩迦(二合)噜闭拏(五)摩(引)怛哩(二合)难那(引六)嚩啰嚩啰(七)输瑟迦(二合)输瑟迦(二合八)扪左扪左(九)俱摩(引)啰岗娑嚩(二合引)贺(引十)
　　如是诵大明加持已出于城外。以日中时面东。祭摩怛哩难那母鬼。所有祭食香华等物随处弃掷。所患小儿速得除瘥。
　　复次小儿于初生后。第二日第二月第二年得患者。是苏难那母鬼所执。其小儿先患寒热作荒乱相。合眼不食手足畜搦腹内疼痛吐逆喘息者。持明人当用米粉一斗。作病小儿像面西。安曼拏罗中。复于曼拏罗设种种上妙香华饮食及酒肉等。复用白色幢四座燃灯四盏。复用安悉香蒜蛇皮白芥子猫儿粪酥。同和为香烧薰小儿。又同前用五药水沐浴小儿。即诵大明。加持如上曼拏罗中祭食及种种物即说大明曰。
　　唵(引)曩谟啰(引)嚩拏(引)野(一)怛赖(二合)路枳也(二合)尾捺啰(二合引)波拏(引)野(二)赞捺啰(二合)贺(引)娑驮哩尼(三)入嚩(二合)[口*(隸-木+士)]多贺娑多(二合引)野(四)贺曩贺曩(五)那贺那贺(六)怛哩(二合)输隶曩努瑟吒(二合)屹啰(二合)贺(引七)你讫哩(二合)多野你讫哩多野(八)祖沙野祖沙野(九)贺曩贺曩(十)苏难那扪左扪左(十一)俱摩(引)啰岗娑嚩(二合引)贺(引十二)
　　如是诵大明加持已出于城外。以戌时面西。祭苏难那母鬼。所有祭食香华等物随处弃之。所患小儿速得除瘥。
　　复次小儿于初生后。第三日第三月第三年得患者。是哩嚩帝母鬼所执。其小儿忽然惊悸。叫呼啼哭身体疼痛。寒热无恒头面颤动。顾视自身渐渐羸弱。不思饮食以至枯瘦者。持明人当用种种上味肉食及生肉生鱼酒等。设红色憧八座燃灯八盏。复用尾螺树叶安息香蛇皮蒜猫儿粪白芥子等。用酥同和烧薰小儿。及同前五药煎以水。沐浴小儿即诵大明。加持如上曼拏罗中祭食及种种物。即说大明曰。
　　唵(引)曩谟啰(引)嚩拏(引)野(一)捺舍嚩那曩(二)赞捺啰(二合)贺(引)娑(引)野(三)钵啰(二合)入嚩(二合)[口*(隸-木+士)]多贺娑多(二合引)野(四)贺曩贺曩(五)那贺那贺(六)摩哩那(二合)野摩哩那(二合)野(七)努瑟吒(二合)屹啰(二合)[亢*欠](八)谟吒野谟吒野娑嚩(二合引)贺(引九)
　　如是诵大明加持已出于城外。以戌时面向北。祭哩嚩帝母鬼。所有祭食种种物等随处弃之。所患小儿速得除瘥。
　　复次小儿于初生后。第四日第四月第四年得患者。是目佉曼尼迦母鬼所执。其小儿先患寒热。欬嗽吐逆身颤垂头。啼哭手搔两目顾视人面。不思饮食饶大小便者。持明人当于河两岸取土。作病小儿像。面西安曼拏罗内。复设种种香华。及生熟肉食并酒果等。又用红色幢四座燃四盏灯。复用兜罗子蛇皮猫儿粪牛角虎爪白芥子等。同和为香烧薰小儿。复用同前五药水沐浴小儿。即诵大明。加持如上曼拏罗中祭食及种种物。即说大明曰。
　　唵(引)曩谟(一)没啰(二合)憾摩(二合引)尾钵努(二合)摩呬湿嚩(二合)啰(二)塞刚(二合)那虎多(引)设曩(三)目佉曼尼迦(引四)贺曩贺曩(五)摩哩那(二合)野摩哩那(二合)野(六)你讫哩(二合)多野(七)你讫哩(二合)多野(八)佉(引)呬佉(引)呬(九)婆誐嚩帝(十)目佉曼尼迦(引)娑嚩(二合引)贺(引十一)
　　如是诵大明加持已出于城外。用戌时面向南。祭目佉曼尼迦母鬼。所有祭食种种物等随处弃之。所患小儿速得除瘥。
　　复次小儿初生后。第五日第五月第五年得患者。是尾拏[口*(隸-木+士)]迦母鬼所执。其小儿先患心神恍惚。多发嗔怒。寒热不恒欬嗽吐逆。身忽生疮如水泡相。眼视虚空不思饮食。渐渐羸瘦腹陷不现者。持明之人当造白色饮食及酒肉等。设白色幢五座燃灯五盏并种种香华等。复用安息香蒜蛇皮猫儿粪白芥子等。用酥同和。为香烧熏小儿。复用同前五药水沐浴小儿。即诵大明。加持如上曼拏罗中祭食及种种物。即说大明曰。
　　唵(引)曩谟啰(引)嚩拏(引)野(一)怛赖(二合)路迦也(二合)尾捺啰(二合引)波拏(引)野(二)尾拏(引)[口*(隸-木+士)]迦(引)尾拏(引)[口*(隸-木+士)]迦(引)谟乞叉(二合)野(三)谟乞叉(二合)野(四)贺曩贺曩(五)赞捺啰(二合)贺(引)细曩(六)扪左扪左(七)尾拏(引)[口*(隸-木+士)]迦(引)娑嚩(二合引)贺(引八)
　　如是诵大明加持已出城外。于日中时面西。祭尾拏[口*(隸-木+士)]迦母鬼。所有祭食种种等物随处弃之。所患小儿速得除瘥。
　　复次小儿初生后。第六日第六月第六年得患者。是设俱你母鬼所执。其小儿先患寒热或笑或啼。身体颤动而有秽气。不思饮食渐渐羸瘦者。持明人用米粉一斗。作病小儿像。面西安曼拏罗中。复设种种香华饮食酒肉及乳粥等。复设白色幢四座燃灯四盏。复用安息香蒜蛇皮猫儿粪白芥子酥。同和为香烧熏小儿。复用同前五药水沐浴小儿。即诵大明。加持如上曼拏罗中祭食及种种物。即说大明曰。
　　唵(引)曩谟婆誐嚩帝(一)啰(引)嚩拏(引)野(二)朗俱湿嚩(二合)啰(引)野(三)必哩(二合)多尾捺啰(二合)钵拏野(四)嚩日哩(二合)拏贺曩贺曩(五)设俱你扪左扪左(六)俱摩(引)啰岗娑嚩(二合引)贺(引七)
　　如是诵大明加持已出于城外。于戌时面向南。祭设俱你母鬼。所有祭食种种物等随处弃之。所患小儿速得除瘥。
　　复次小儿初生后。第七日第七月第七年得患者。是布多那母鬼所执。其小儿先患寒热身体疼痛。多大小便常拳二手。不思饮食渐渐羸瘦者。持明人用吉祥草作病小儿像。面西安曼拏罗中。复用种种红色华及造红色饮食酒肉等。复设白色幢八座燃灯八盏。复用安息香蛇皮尸发虎爪[寧*頁]摩树叶猫儿粪白芥子酥。同和为香烧熏小儿。复同前用五药水沐浴小儿。即诵大明。加持如上曼拏罗中祭食及种种物。即说大明曰。
　　唵(引)曩谟婆誐嚩帝(一)啰(引)嚩拏(引)野(二)朗俱湿嚩(二合)啰(引)野(三)必哩(二合)多尾捺啰(二合引)钵拏(引)野(四)俱摩(引)啰屹啰(二合)贺(五)你讫哩(二合)睹(六)贺曩贺曩(七)祖兰拏(二合)祖兰拏(二合)娑嚩(二合引)贺(引八)
　　如是诵大明加持已出于城外。以戌时面向西方。祭布多那母鬼。所有祭食种种物等随处弃之。所患小儿速得除瘥。
　　复次小儿初生后。第八日第八月第八年得患者。是输瑟迦母鬼所执。其小儿先患寒热。作荒乱相身体疼痛。眼不见物垂头无力。身出秽气不思饮食者。时持明人用米粉一斗。作黑羖羊一头。以头向西安曼拏罗内。复用香华乳粥上味饮食及酒肉等。复设白色幢五座燃灯五盏。复用安息香娑惹啰娑蛇皮蒜白芥子猫儿粪酥等。同和为香烧熏小儿。复用同前五药水沐浴小儿。即诵大明。加持如上曼拏罗中祭食及种种物。即说大明曰。
　　唵(引)曩谟啰(引)嚩拏(引)野(一)怛赖(二合)路迦也(二合)尾捺啰(二合引)钵拏(引)野(二)入嚩(二合)罗入嚩(二合)罗(三)钵啰(二合)入啰(二合)罗钵啰(二合)入嚩(二合)罗(四)贺曩贺曩(五)吽癹吒(半音)娑嚩(二合引)贺(引六)
　　如是诵大明加持已出于城外。于戌时面向南方。祭输瑟迦母鬼。所有祭食种种物等随处弃之。所患小儿速得除瘥。
　　复次小儿初生后。第九日第九月第九年得患者。是阿哩也迦母鬼所执。其小儿先患寒热。身颤啼哭遍身疼痛。口吐涎沫吐逆不止。或垂头颈或目返视。不思饮食者。持明人用米粉一斗。作白色羖羊一头。用白色香涂羊。以头向西安曼拏罗内。复设种种香华上味饮食酒肉等。复设白色幢四座燃灯四盏。复用蛇皮为香烧熏小儿。复用同前五药水沐浴小儿。即诵大明。加持如上曼拏罗中祭食及种种物。即说大明曰。
　　唵(引)曩谟朗迦(引)地钵多曳(一)朗罽湿嚩(二合)啰(引)野(二)贺曩贺曩(三)钵左钵左(四)吽吽(五)癹吒(半音)娑嚩(二合引)贺(引六)
　　如是诵大明加持已出于城外。以戌时面向北方。祭阿哩也迦母鬼。所有祭食种种物等随处弃之。所患小儿速得除瘥。
　　复次小儿初生后。第十日第十月第十年得患者。是染婆迦母鬼所执。其小儿先患寒热。忽作恶声吐逆不止。多大小便。饶患眼目及患牙齿。不思饮食者。时持明人取河两岸土作小儿像。用牛黄涂像。面西安曼拏罗中。复设种种香华及上味饮食酒肉等。复用安息香鸡翅牛角蛇皮人骨猫儿粪白芥子酥。同和为香烧熏小儿。复用同前五药水沐浴小儿。即诵大明。加持如上曼拏罗中祭食及种种物。即说大明曰。
　　唵(引)曩谟婆誐嚩帝(一)嚩酥你嚩(引)野(二)啰摩拏毗摩噜播野(三)贺曩贺曩(四)牛癹吒(半音)娑嚩(二合引)贺(引五)
　　如是诵大明加持已出于城外。以戌时面向南方。祭染婆迦母鬼。所有祭食种种物等随处弃之。所患小儿速得除瘥。
　　复次小儿初生后。第十一日第十一月第十一年得患者。是冰砌迦母鬼所执。其小儿先患寒热。身体颤动指节疼痛。啼哭吐逆不思饮食。仰视虚空渐渐羸瘦者。时持明人当用黑豆粉一斗作患小儿像。用赤檀香涂已面西安曼拏罗内。复以种种香华饮食及酒肉等。布作二十五分。设二十五幢烧二十五灯。复用鸽粪鸽鸰翅人发羖羊角猫儿粪白芥子以酥。同和为香烧熏小儿。复用同前五药水沐浴小儿。即诵大明。加持如上曼拏罗中祭食及种种物。即说大明曰。
　　唵(引)曩谟婆誐嚩帝(一)啰嚩拏(引)野(二)赞捺啰(二合)贺(引)娑(三)嚩也(二合)屹啰(二合)贺娑多(二合)野(四)入嚩(一合)罗入嚩(二合)罗(五)钵啰(二合)入嚩(二合)罗钵啰(二合)入嚩(二合)罗(六)贺曩贺曩(七)努瑟吒(二合)屹哩(二合)贺娑嚩(二合引)贺(引八)
　　如是诵大明加持已出于城外。以戌时面向西方。祭冰砌迦母鬼。所有祭食种种物等随处弃之。所患小儿速得除瘥。
　　复次小儿初生后。第十二日第十二月第十二年得患者。是塞健驮母鬼所执。其小儿先患寒热。嗔目视人又如期克人相畜搦手足及畜腹肚。渐渐羸瘦。不思饮食者。持明人用大麦面作小儿像。面西安曼拏罗内。复以种种香华及上味饮食酒肉等。并设红色幢八座燃灯四盏。复用牛角白芥子安息香蒜蛇皮猫儿粪酥等。同和为香烧熏小儿。复用同前五药水沐浴小儿。即诵大明。加持如上曼拏罗中祭食及种种物。即说大明曰。
　　唵(引)曩谟啰(引)嚩拏(引)野(一)怛哩(二合)布啰(二)尾曩(引)舍曩(引)野(三)能瑟吒啰(三合引)怛迦(二合)啰罗(四)婆(引)酥啰(引)野(五)赞捺啰(二合)贺细曩(六)贺曩贺曩(七)摩哩那(二合)摩哩那(二合八)难尼曩(九)尾捺啰(二合引)钵野(十)尾捺啰(二合)钵野(十一)塞健(二合)驮(十二)扪左扪左(十三)俱摩啰岗(十四)吽吽(十五)癹吒(半音)癹吒(半音)娑嚩(二合引)贺(引十六)
　　如是诵大明加持已出于城外。以戌时从于东方旋转四方。祭塞健驮母鬼。所有祭食及种种物等随处弃之。所患小儿速得除瘥。
　　尔时罗嚩拏。说是救疗小儿疾病经已。欢喜而退。

　　啰嚩拏说救疗小儿疾病经


