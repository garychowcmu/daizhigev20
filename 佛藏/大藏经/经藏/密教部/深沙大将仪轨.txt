  深沙大将仪轨
　　唐 不空译




　　深沙大将仪轨

　　　　大兴善寺三藏沙门大广智不空奉　诏译
　　尔时观世音菩萨。在大众会座中而起。五体投地礼佛双足。而白佛言。我有一真言一印三使者真言广大成就之法。愿为利益安乐阎浮提诸善男子善女人故。惟愿世尊哀愍听许我今说之。真言曰。
　　那谟啰怛那(一)跢啰夜耶(二)那谟阿利耶婆嚧枳帝(三)跢侄他(四)阇曳阇曳(二合)阇夜(五)婆醯你阇榆跢唎(六)迦啰迦啰么啰么啰者罗器拏(八)萨婆羯摩跢罗拏你(九)迷婆底沙诃
　　诵此咒已恶业消灭。诵至七遍五逆罪灭。若满千遍已罪无不灭。满十万遍面见观音种种庄严者。七日之中初作法时。唯得食乳糜酥。最后一日勿食。十五日夜佛前念诵无定限数。见像捊出声唱言。善哉善哉放光明曜。复以真珠宝物安咒师顶上。即知成验。面见观音已。得满一切善愿。又于睡眠中梦见观音种种庄严者。一切善事成就。一切恶业消灭。真转转者得灭罪。
　　次说一印亦名利益众生。以一印三十二及种种成办。二手交背相。以二母指押二头指为剑。以印使向虚空为天盖。境界十方天上随处成结界。向本尊为普供养。作法为普礼。后时为回向。又为救发遣若欲降伏恶人者。作手印无二以嗔心诵一百八遍。一切外道所作灭　若人心病者加持黄土涂于心除差。
　　若人患头病。土火。
　　若人患眼者。加持杏子之油涂除差。
　　若人患肿者。[米/曰]夫加持一百八遍涂除愈。
　　若人欲令远去魔事。加持若木八遍其人远去。
　　次使者三师二十八部总摄。
　　左手掌平向天上。以大指来去。
　　天上使者。费迦罗亦名净满。密语曰。
　　费迦罗翳醯[口*皿]娑嚩呵
　　二手合二地来去虚空使者。大仙亦名嚩斯密语曰。
　　悉你也娑婆呵
　　二手向虚空。以二大来去下地使者。水火雷自在亦名大罗惹。密语曰。
　　唵阇曳阇曳娑嚩呵
　　此三种使者。能灭三灾能灭三种执。能灭生生世世业障。生生世世。悉地成就。
　　又此三种使者无相争。力顿生灭转钵结缚木合空钵。
　　若人满咒功者。乘空界为仙人。召集天龙药叉鬼神等。任心发遣尤法力也。
　　阿迦陀密
　　一印千类千转三使者成就法一卷

　　深沙大将菩萨仪轨要一首

　　运录云。摩醯首罗法一卷　睿录云。摩醯首罗天化生咒法一卷(无人名。三纸。策子说爱法降伏怨法病法又不论净不净)。

