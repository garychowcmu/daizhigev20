  佛说常瞿利毒女陀罗尼咒经
　　唐 瞿多译




　　　　佛说常瞿利毒女陀罗尼咒经(并行法)

　　　　瞿多三藏译
　　如是我闻。一时佛在舍卫国祇树给孤独园。与大苾刍众千二百五十人俱。及诸天龙药叉健闼婆阿修罗迦楼罗紧那罗摩呼罗伽人非人等共会说法。普为众生开总持门。观如来诸众生等。于后恶世。三灾竞起。诸恶毒蛇毒龙行吐毒气。飞行虫毒杀害众生。蚖蛇蝮蝎蜈蚣之类。蟒蛇毒蛇诸恶毒物。或在山润。或在坑水底。悉能放毒侵达众生。
　　尔时世尊普告大众言。我于一时在雪山北侧香山中。于其山中见一童女。百福相好庄严其身。鹿皮为衣。将诸毒蛇而为璎珞。蟒蛇蝮蝎诸毒虫而为伴戏。饥餐毒果。渴饮毒浆。彼女见我共相为。仁者应须听。我常瞿利法门能灭一切世间诸毒。即说咒曰。
　　怛侄他伊哩弥帝帝哩弥帝伊哩底(丁以反)里弥底软迷软摩唎曳讷泚讷瑳唎曳吒羯啰拏缚羯啰拏迦湿弥里迦湿弥罗穆吉帝恶只你恶伽你恶伽那伽你伊哩曳恶伽曳恶波曳湿废帝湿废多顿拏阿那怒洛叉锁诃
　　尔时常瞿利说此咒已。其雪山中有五千毒恶龙蛇。闻此咒声悉闷绝。一时头破。鳞甲四散。毒蛇牙落。头皮星散。破破血流。悉皆自缚不能动止。
　　尔时世尊观此含识被咒毒故。便说心咒解前毒。咒曰。
　　怛侄他壹哩弥哩哦啰弥哩斫俱卢斫俱仑哦啰弥弥俱吒曳俱吒曳帝素普吒曳帝素普吒曳帝那我黎那迦斫迦兰底黎一车尾洒鸡怛吒怛吒悉怛吒悉怛吒悉怛吒锁诃
　　尔时世尊说此咒已。一切毒龙□蝮蝎悉皆得活四散驰走□□□□毒不能行。是故吾今告汝□□□□子。汝持此常瞿利毒女身咒。不□高声。于龙蛇前诵。其龙蛇闻必死。佛告四众。诸善男子。若救世界众生毒者。尔时常瞿利童子神咒悉能治之。此常瞿利虽现女身。实非女也。善男子。诸佛菩萨智惠神通能为众生现种种身。摄化诸毒。不令诸恶毒龙蛇侵绕众生。若人闻常瞿利大明身咒。却后七年不被毒所伤害。亦能摧灭身中毒恶。
　　尔时世尊复告降怨鸟王。汝等同力眷属大力群强。于吾灭后末法之中。亦须收摄群毒□鸟□□□鸟王九万众尽须追唤十千□□悉须菅掘。闻吾常瞿利大明咒。皆须随顺资助使役方便救护不得违逆。
　　尔时佛告四众。善男子。此常瞿利毒女身咒能治一切世间万种之毒。蛇蛱蝎[口*哲]恶疮疡疮癕疽丁疮山源溪毒生金毒药及诸蛊毒。但咒水服及水咝唅咒水。若咒毒三遍。每念七遍。一切诸毒根本自出。毒不能害。若患溪毒。咒水洗身并服咒水。一切溪毒尽皆消灭。若能志心供养恭敬受持神咒。得无量福。
　　尔时世尊普告四众。若有善男子能行救护。当须画常瞿利形作一童女。百福相好庄严其身。皮为衣。著娇奢耶衣。大神车轮髻。右手执降毒釰。左手把管毒木印。遍身璎珞毒蛇相缚环钏。毒蛇面前画一青衣童子。把水碗及香案百种毒果子及诸毒浆。普在常瞿利面前。遍四面各画山。山两边画虎狼师子蚖蛇毒龙蝮蝎诸恶毒蛇四面周围。若作坛。随心一肘二肘。坛上安形像。诵咒供养。其坛用牛粪和香泥。泥□下五盘食鸟头汤供养了弃净处。烧蔓睹萝作香供养。诵咒七千遍。上功中功三万遍。下功七万遍。能救世治毒。但咒水服治一切毒。
　　略说法要。
　　(［印用霹雳枣木方一寸七分、用朱砂印毒兼印纸上、与患者吞之治一切病大验］)。
　　(［印用白檀木一寸三分、同前印纸并印毒□及吞］)。
　　　幡　　　　　幡
　　形像(食食食食)　　(花树花树)　釰坛
　　　幡　　　　　幡
　　尔时世尊说此咒已。会中无量咒仙及诸药叉阿苏罗迦楼罗紧那罗人非人等。闻佛所说治毒神咒。皆大欢喜。尽诸印可顶戴受持作礼而去。
　　　　　　此符用墨书毒上咒七遍甚验。
　　
　　田[(仁-二)*?*中]
　　日日日
　　(［朱书吞之治□□］)
　　口口，口　　　　日日日　日日日　日日日
　　常瞿利加持印　　常瞿　　利治　　百毒
　　口，口口　　　　日日日　日日日　日日日
　　日日日　日日日　日日日　日日日
　　杀缚　　禁缚　　天摄　　锁诃
　　日日日　日日日　日日日　日日日
　　(［用朱书纸上封了带之、除诸鬼气］)。
　　已上符用朱书纸上吞之。除腹中诸病痛。大须敬重勿触污之。
　　
　　　　　　承□咒神
　　或说云左无名指第二节□□也。
　　右无名指第二节恶贼目。
　　又云。左大指中节同无名指第二节鬼目(云云)。
　　
　　凡念诵人若出入触处。应用触护陀罗尼。
　　唵末日罗俱嚧驮吽惹
　　仁平二年八月三日于劝修寺书写之

