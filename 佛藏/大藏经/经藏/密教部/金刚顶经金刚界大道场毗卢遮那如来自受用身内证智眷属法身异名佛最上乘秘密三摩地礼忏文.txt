  金刚顶经金刚界大道场毗卢遮那如来自受用身内证智眷属法身异名佛最上乘秘密三摩地礼忏文
　　唐 不空译




　　金刚顶经金刚界大道场毗卢遮那如来自受用身内证智眷属法身异名佛最上乘秘密三摩地礼忏文

　　　　开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺三藏沙门不空奉　诏译
　　初礼请佛梵叹依常。
　　南谟常住三世净妙法身金刚界大悲毗卢遮那佛。
　　南谟金刚坚固自性身阿閦佛。
　　南谟福德庄严聚身宝生佛。
　　南谟受用智慧身阿弥陀佛。
　　南谟作变化身不空成就佛。
　　南谟大圆镜智金刚波罗蜜出生。尽虚空遍法界尘刹波罗蜜等一切诸佛。
　　南谟平等性智宝波罗蜜出生。尽虚空遍法界尘刹波罗蜜等一切诸佛。
　　南谟妙观察智法波罗蜜出生。尽虚空遍法界尘刹波罗蜜等一切诸佛。
　　南谟成所作智羯磨波罗蜜出生。尽虚空遍法界尘刹波罗蜜等一切诸佛。
　　南谟一切如来菩提心金刚萨埵等。尽虚空遍法界同一体性金刚界生身一切诸佛。
　　南谟一切如来菩提心金刚王等。尽虚空遍法界同一体性金刚界生身一切诸佛。
　　南谟一切如来菩提心金刚爱等。尽虚空遍法界同一体性金刚界生身一切诸佛。
　　南谟一切如来菩提心金刚喜等。尽虚空遍法界同一体性金刚界生身一切诸佛。
　　南谟一切如来福德聚金刚宝等。尽虚空遍法界同一体性金刚界生身一切诸佛。
　　南谟一切如来福德聚金刚光等。尽虚空遍法界同一体性金刚界生身一切诸佛。
　　南谟一切如来福德聚金刚幢等。尽虚空遍法界同一体性金刚界生身一切诸佛。
　　南谟一切如来福德聚金刚笑等。尽虚空遍法界同一体性金刚界生身一切诸佛。
　　南谟一切如来智慧门金刚法等。尽虚空遍法界同一体性金刚界生身一切诸佛。
　　南谟一切如来智慧门金刚利等。尽虚空遍法界同一体性金刚界生身一切诸佛。
　　南谟一切如来智慧门金刚因等。尽虚空遍法界同一体性金刚界生身一切诸佛。
　　南谟一切如来智慧门金刚语等。尽虚空遍法界同一体性金刚生身一切诸佛。
　　南谟一切如来大精进金刚业等。尽虚空遍法界同一体性金刚生身一切诸佛。
　　南谟一切如来大精进金刚护等。尽虚空遍法界同一体性金刚生身一切诸佛。
　　南谟一切如来大精进金刚牙等。尽虚空遍法界同一体性金刚生身一切诸佛。
　　南谟一切如来大精进金刚拳等。尽虚空遍法界同一体性金刚生身一切诸佛。
　　南谟一切如来适悦心金刚嬉戏等。尽虚空遍法界一切供养云海菩萨摩诃萨。
　　南谟一切如来大觉分金刚鬘等。尽虚空遍法界一切供养云海菩萨摩诃萨。
　　南谟一切如来妙法音金刚歌等。尽虚空遍法界一切供养云海菩萨摩诃萨。
　　南谟一切如来神通业金刚舞等。尽虚空遍法界一切供养云海菩萨摩诃萨。
　　南谟一切如来真如熏金刚焚香等。尽虚空遍法界一切供养云海菩萨摩诃萨。
　　南谟一切如来胜庄严金刚花等。尽虚空遍法界一切供养云海菩萨摩诃萨等。
　　南谟一切如来常普照金刚灯等。尽虚空遍法界一切供养云海菩萨摩诃萨等。
　　南谟一切如来常供养金刚涂香等。尽虚空遍法界一切供养云海菩萨摩诃萨等。
　　南谟一切如来四摄智金刚钩菩萨等。尽虚空遍法界一切成办菩萨摩诃萨。
　　南谟一切如来善巧智金刚索菩萨等。尽虚空遍法界一切奉教菩萨摩诃萨。
　　南谟一切如来坚固智金刚锁菩萨等。尽虚空遍法界一切使者菩萨摩诃萨。
　　南谟一切如来欢乐智金刚铃菩萨等。尽虚空遍法界一切随顺菩萨摩诃萨。
　　如上金刚界大曼茶罗三十七尊。并是法佛现证菩提内眷属。毗卢遮那互体。
　　南谟尽十方莲花藏世界海不可说不可说微尘刹土海会中。常住三世平等一切三宝。普为五类诸天世主九际出世父母诸善知识道场施主。尽无余界有情并愿断除诸障归命忏悔　至心忏悔。
　　无始轮回诸有中　　身口意业所生罪
　　如佛菩萨所忏悔　　我今陈忏亦如是

　　忏悔已至心归命顶礼大悲毗卢遮那佛　至心随喜。
　　又应深发欢喜心　　随喜一切福智聚
　　诸佛菩萨行愿中　　金刚三业所生福
　　缘觉声闻及有情　　所集善根尽随喜

　　随喜已至心归命顶礼大悲卢遮那佛　至心劝请。
　　复观诸佛坐道树　　己身各请转法轮
　　一切世灯坐道场　　觉眼开敷照三有
　　所有如来三界主　　临般无余涅槃者
　　我皆劝请令久住　　不舍悲愿救世间

　　劝请已至心归命顶礼大悲毗卢遮那佛　至心回向。
　　忏悔随喜劝请福　　愿我不失菩提心
　　诸佛菩萨妙众中　　常为善友不厌舍
　　远离八难生无难　　宿命住智相严身
　　远离愚迷具悲智　　悉能满足波罗蜜
　　富乐丰饶生胜族　　眷属广多恒炽盛
　　四无碍辩十自在　　六通诸禅悉圆满
　　如金刚幢及普贤　　愿赞回向亦如是

　　回向发愿已至心归命顶礼大悲毗卢遮那佛。
　　已下次第如常。
　　白众等各念此时清净偈。
　　诸法如影像　　清净无瑕秽
　　取说不可得　　皆从因业生

　　金刚顶经金刚界大道场毗卢遮那如来自受用身内证智眷属法身异名佛最上乘秘密三摩地礼忏文

　　亦名三十七尊礼忏文。

