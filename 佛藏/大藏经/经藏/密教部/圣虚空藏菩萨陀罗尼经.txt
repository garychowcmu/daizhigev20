  圣虚空藏菩萨陀罗尼经
　　宋 法天译




　　圣虚空藏菩萨陀罗尼经

　　　　西天中印度摩伽陀国那烂陀寺三藏传教大师赐紫沙门臣法天奉　诏译
　　如是我闻。一时世尊在喜乐山顶天宫不远仙人住处。与大比丘众五百人俱。复有菩萨摩诃萨众。此诸菩萨皆是一生得成无上正等菩提。其名曰。
　　慈氏菩萨摩诃萨。普贤菩萨摩诃萨。无边华菩萨摩诃萨。普遍华菩萨摩诃萨。虚空藏菩萨摩诃萨。如是等菩萨摩诃萨五百人俱。
　　尔时世尊及诸菩萨。见彼山下河边林中。有二比丘裸形舒手叫唤啼泣是时虚空藏菩萨摩诃萨。即从座起偏袒右肩。右膝著地合掌恭敬。白佛言世尊。殑伽河边彼二比丘。何因何缘裸形舒手叫唤啼泣。
　　尔时世尊告虚空藏菩萨摩诃萨言。彼二比丘疾病所缠部多所执是故裸形叫唤啼泣。
　　是时虚空藏菩萨摩诃萨。白佛言世尊如是疾病云何消除。如是部多云何除遣。
　　尔时世尊以神通力召集诸佛。时虚空中现六如来。为欲证明第七世尊释迦牟尼如来法故。
　　尔时尾钵尸如来。为欲利益一切众生。消除疾病祛遣部多。随喜宣说陀罗尼曰。
　　曩谟(引)没驮(引)野(一)曩谟(引)达哩么(二合引)野(二)曩谟僧伽(引)野(三)唵(四引)左罗左罗(五)呬[口*(隸-木+士)]呬[口*(隸-木+士)](六)呬罗野(七)曩谟昝(仁敢反)谟(八)左曩(引)野(九)曩谟(引)曩莫(十)娑嚩(二合引)贺(引)
　　是时尾钵尸如来说是明已。告虚空藏菩萨摩诃萨言。若有受持读诵供养此陀罗尼者。当知是人无疾病苦器杖不伤。水不能漂毒不能害。亦无中夭饮食无患。获得闻持寿命长远。一切时中诸佛护念。若复耳聋咒油七遍。滴油耳中自然消散。
　　尔时尸企如来。为欲利益一切众生。消除疾病祛遣部多。随喜宣说陀罗尼曰。
　　曩谟(引)没驮(引)野(一)曩谟(引)达哩么(二合)野(二)曩莫僧伽(引)野(三)唵(引四)波左波左(五)波左波左(引)野(六)萨哩嚩　(二合)部多(引)喃(引七)嚫你枳[口*(隸-木+士)]野(八)波罗尾你野(二合)喃(引九)娑嚩(二合引)贺(引十)
　　是时尸企如来说是明已。告虚空藏菩萨摩诃萨言。我此心印大陀罗尼。百千俱胝无数诸佛同共宣说。若有众生昼夜六时忆持我此心陀罗尼。病疾消除鬼魅远离恶梦除遣永离中夭。患难不侵毒不能害。梦见如来入佛境界。
　　若复风癀童子鬼病。结青线索咒苏摩那身上带持耳边诵咒。一切时中愿皆除灭。
　　尔时毗舍浮如来。为欲利益一切众生消除疾病祛遣部多。随喜宣说陀罗尼曰。
　　曩谟(引)没驮(引)野(一)曩谟(引)达哩么(二合引)野(二)曩莫(引)僧伽(引)野(三)唵(引)迦罗迦罗(四)迦罗迦罗(五)矩路(引)娑那曩　矩噜(六)萨哩嚩(二合)誐啰(二合)贺(引)赦(七)娑嚩(二合引)贺(引八)
　　是时毗舍浮如来说是明已。告虚空藏菩萨摩诃萨言。汝今谛听此陀罗尼。贤劫如来三世诸佛同共宣说若有受持读诵供养此陀罗尼者。当知彼人器杖不伤毒不能害。无诸疾病水不能漂。亦无中夭宿业消除。
　　若有比丘比丘尼优婆塞优婆夷。先当洗浴住世尊前。诵持此明满八百遍一切疾病一切娆恼不能侵害。获得长命尽诸烦恼。当得库藏财谷甚多。
　　若恶众生一切怖畏。思惟念诵此陀罗尼怖畏消除获得爱乐。
　　若有一切斗诤论义。白线作结诵陀罗尼一切和合。
　　若患眼痛乳树作线。诵陀罗尼系于颈上即得除愈。
　　若复见有军阵相向。取蜜酪酥阿波摩誐。一诵一掷火中护摩。满八千遍。一切军众互相收阵寿命长远。
　　王及大臣为求安隐。酪蜜稻花火中护摩满八千遍。于一切处身心快乐。若为自身及诸众生。消除蕴恶灾难罪障不吉祥相。白乳树柴咒胡麻子。火中护摩满八千遍。一切灾难即得消除。若复有人自为成就一切明咒。当取百华曩罗那必哩焰牛头栴檀世礼多枳恭句摩母娑怛迦印捺啰嚩噜拏珊瑚惹底此药一处盛贤瓶中。菩提树枝苏摩那叶。插贤瓶口安世尊前。白月十五日一日一夜于世尊前诵陀罗尼。满八百遍悉地成就。
　　尔时羯矩忖那如来。为欲利益一切众生。消除疾病祛遣部多。随喜宣说陀罗尼曰。
　　曩谟(引)没驮(引)野(一)曩谟(引)达哩么(二合引)野(二)曩莫(引)僧伽(引)野(三)曩莫羯啰(二合)矩忖那(引)野(四)怛他(引)誐哆(引)野(引五)啰贺(二合)谛(引六)三弭野(二合)三没驮(引)野(七)唵(引八)迦吒迦吒(九)迦吒迦吒(十)枳致枳致(十一)枳致枳致(十二)曩谟萨哩嚩(二合十三)怛他(引)誐谛(引)毗喻(二合引十四)啰贺(二合)帝毗药(二合十五)三弭野(二合)三没地(引)毗喻(二合引十六)娑嚩(二合引)贺(引十七)
　　是时羯矩忖那如来说是明已。告虚空藏菩萨摩诃萨言。汝今谛听。我此心印大陀罗尼。殑伽沙等诸佛世尊同共宣说。若有受持供养听闻随喜此陀罗尼者。当知是人获得闻持远离疾病饮食无患系缚解脱。后时后分若有比丘比丘尼优婆塞优婆夷。香华涂香供养三宝。沐浴世尊发心念诵此陀罗尼。满八百遍得宿命通。七生天上作诸天子。下生人间为转轮王。若不依法随缘念诵。常生人中。人中命终生安乐刹。若得种种饮食加持七遍。一切疾病悉皆远离。若为息除一切鬼魅八千障难。当先澡浴念诵此明满一七遍。若患恶疮咒疮七遍。若患痈肿加持铜针。念咒下针即得除愈。一切斗诤念诵此明。满一七遍即得除散。一切系缚念诵此明。满一七遍便得解脱财宝增长。念陀罗尼恒无间断。尾曩野迦一切障难。诵陀罗尼满一七遍即得远离。若人要知心之所求事。于清净处若佛塔前。严结坛场烧沉水香。诵念此明满八千遍。头东欹卧梦见如来。寿命修短好恶胜劣彼一切见。
　　尔时羯曩迦牟尼如来。为欲利益一切众生。消除疾病祛遣部多。随喜宣说陀罗尼曰。
　　曩谟(引)没驮(引)野(一)曩谟(引)达哩么(二合引)野(二)曩莫僧　伽(引)野(三)曩莫迦曩迦母曩曳(引四)怛他(引)誐哆野(引五)啰贺(二合)谛(引六)三弭野(二合)三没驮(引)野(七)唵(引八)娑啰娑啰(九)娑啰娑啰(十)悉哩悉哩(十一)悉哩悉哩(十二)悉啰(引)野(十三)驮摩驮摩(十四)驮摩驮摩(十五)度母度母(十六)度母度母(十七)度摩(引)野(十八)曩谟(引)曩莫(十九)迦曩迦母曩曳(引二十)怛他(引)誐哆(引)野(引)啰贺(二合)谛(引二十一)三弭野(二合)三没驮(引)野(二十二)娑嚩(二合引)贺(引二十三)
　　是时羯曩迦牟尼如来说是明已。告虚空藏菩萨摩诃萨言。若有受持读诵。恒常供养此陀罗尼者。当知是人一切刀杖水火。怖畏邪法咒术诸毒不能侵害亦不中夭。先世所造一切业障。三时诵念皆得消除。又复疥癞症癖恶肿。用菖蒱作末蜜和为丸。火中护摩满八千遍。又复疟病一日二日三日四日。加持惹底苏摩那华身上带持。若复耳聋耳边诵咒。若复风痫羯吒鬼病。加持佛华身上带持。如是诸病愿皆消除。富贵长寿恒见如来。一切时中诸佛护念。
　　尔时迦叶波如来。为欲利益一切众生。消除疾病祛遣部多。随喜宣说陀罗尼曰。
　　曩谟(引)没驮(引)野(一)曩谟(引)达哩么(二合引)野(二)曩莫僧伽(引)野(三)唵(引四)贺啰贺啰(五)贺啰贺啰(六)贺贺(七)曩莫迦设野(二合)波野(八)怛他(引)誐哆(引)野(九引)啰贺(二合)谛(引十)三弭野(二合)三没驮(引)野(十一)悉殿睹(十二)满怛罗(二合)波那(十三)娑嚩(二合引)贺(引十四)
　　尔时迦叶波如来应正等觉说是明已。告虚空藏菩萨摩诃萨言。若有受持读诵供养此陀罗尼者。当知是人一切业障悉皆消除一切时中诸佛摄受。远离恶法安住善法。
　　若复有人患白癞病。加持佛华满八千遍。若常热病加持佛华满八千遍。若病初得加持佛华。满八千遍身上带持。一切时中愿皆除灭。
　　若复女人怀孕难生。加持佛华油煎涂用。若皮风疮加持佛华酥煎涂上。若复痈肿及诸痔瘘。加持佛华好蜜一处用涂疮上。
　　若复疟病一日二日三日四日。食香食华一切鬼病。或复癫痫加持佛华身上带持。如是等病明力加持。一切时中愿皆除灭。
　　尔时释迦牟尼如来。为欲利益一切众生。消除疾病祛遣部多。说此心印陀罗尼曰。
　　曩谟(引)没驮(引)野(一)曩谟(引)达哩么(二合)野(二)曩莫僧伽(引)野(三)怛你野(二合)他(引四)唵(引五)具弭具弭(六)摩贺(引)具弭(七)底[口*(隸-木+士)]底[口*(隸-木+士)](八)摩贺(引)底[口*(隸-木+士)](九)左[口*(隸-木+士)]左[口*(隸-木+士)](十)摩贺(引)左[口*(隸-木+士)](十一)驮啰驮啰(十二)摩贺(引)驮啰(十三)鼻哩鼻哩(十四)摩贺(引)鼻哩(十五)枳[口*(隸-木+士)]枳[口*(隸-木+士)](十六)摩贺(引)枳[口*(隸-木+士)](十七)[口*祖]噜[口*祖]噜(十八)摩贺(引)[口*祖]噜(十九)弭[口*(隸-木+士)]弭[口*(隸-木+士)](二十)摩贺(引)弭[口*(隸-木+士)](二十一)底[口*(隸-木+士)]底[口*(隸-木+士)](二十二)摩贺(引)底[口*(隸-木+士)](二十三)度弭度弭(二十四)摩贺(引)度弭(二十五)左[口*(隸-木+士)]左[口*(隸-木+士)](二十六)摩贺(引)左[口*(隸-木+士)](二十七)企哩企哩(二十八)摩贺(引)企哩(二十九)唧[口*(隸-木+士)]唧[口*(隸-木+士)](三十)摩贺(引)唧[口*(隸-木+士)](三十一)娑嚩(二合引)贺(引三十二)
　　尔时世尊释迦牟尼如来说是明已。告虚空藏菩萨摩诃萨言。虚空藏若有受持读诵供养陀罗尼者。当知彼人身无疾病。刀杖不伤水不漂溺。不受苦恼亦不中夭。虚空藏汝今当知此陀罗尼有大威力。能除疾病能除诸毒。能除不祥及诸怖畏。若彼部多彼部多众不能侵害。若布怛曩布怛曩众不能侵害。如是等众各起慈心。一切时中令彼安隐。
　　是时虚空藏菩萨摩诃萨白佛言。世尊如来已说利益众生成就安隐大陀罗尼。我今亦说利益众生法界清净成就安隐陀罗尼曰。
　　怛你野(二合)他(引)左[口*(隸-木+士)]左[口*(隸-木+士)]摩贺(引)左[口*(隸-木+士)]睹噜睹噜摩贺(引)睹噜入嚩(二合)嚩入嚩(二合)[口*(隸-木+士)]摩贺(引)入嚩(二合)[口*(隸-木+士)]呬[口*(隸-木+士)]呬[口*(隸-木+士)]摩贺(引)呬[口*(隸-木+士)]娑嚩(二合引)贺
　　是时虚空藏菩萨摩诃萨。说是明已复作是言。若欲成就出世间殊胜功德。应当受持此陀罗尼。世间所有刀杖系缚。疾病若患黑云障碍。尾啰蔓毒不能侵害。若复迦驱那切那你阿底没里瑟吒啰病。明力护持愿皆除灭。
　　尔时世尊说是法已。虚空藏菩萨摩诃萨等。一切大众闻佛所说。一心受持欢喜奉行。

　　圣虚空藏菩萨陀罗尼经


