  诸佛心陀罗尼经
　　唐 玄奘译




　　诸佛心陀罗尼经

　　　　大唐三藏法师玄奘奉　诏译
　　如是我闻一时薄伽梵住如来境众宝道场。诸佛所都诸佛所乐。智无疑滞菩萨妙宫。具诸微妙种种严饰常演法音大功德殿。与无央数大菩萨俱。皆是如来法身真子。从诸佛土而来集会。无量天人阿素洛等。应真大众前后围绕。
　　尔时世尊告诸菩萨摩诃萨言。善男子有陀罗尼名诸佛心。殑伽沙等诸佛同说。能遍饶益诸怖畏者。若有至心受持读诵。超百千劫生死剧苦。定于无上正等菩提。能速修行永无退转。乃至无上正等菩提。终不枉生无佛世界。恒善悟解诸陀罗尼。常见如来亲近供养。恒忆宿命深信因果。能使现世人非人等怨害皆除。疾病不侵无有中夭。诸恶魔事皆悉殄灭。所有恶业无不消除。一切魔军惊怖退散。善男子此陀罗尼文字章句。是一切佛共所称扬。即是诸佛文字章句。汝应谛听陀罗尼曰。
　　佛睇　苏佛睇　莫诃佛睇　壹底佛睇　呾呾啰佛睇　佛睇佛睇　三摩佛睇　頞鞞佛睇　没栗度佛睇　佛陀　末底　佛睇　莫诃佛陀末底佛睇　萨缚佛陀　頞奴末帝　萨缚佛陀　頞奴若帝　佛陀佛陀佛陀佛陀佛陀佛陀佛陀佛陀佛陀佛陀　阿难都　佛陀毗沙耶　阿难多　达摩提舍耶　医建多　末捺斯迦洛　僧泣多　达摩婆筏那　医多你　萨缚佛睇毗　陀喇尼　三般罗迦始多　頞奴剑　波邪萨埵南　萨缚达　摩喃母达逻尼　呾侄他　黍睇苏黍睇　输达泥　僧输达泥　涅末丽　末罗罯波揭帝　揭底三末底羯烂帝　羯腊谜　羯腊摩裟揭丽　娑揭[口*洛]末底　输计毗输计　戌迦摄末泥　扇帝邬波扇帝　般刺扇多頞缚婆(去声)细萨缚奔若般唎宾稚帝　萨缚达摩般喇底曼稚帝　喝[口*洛]喝[口*洛]　末蓝喝[口*洛]　折[口*洛]折[口*洛]　珊折[口*洛]　折罗　折罗　珊折罗　呾罗　呾罗　珊呾罗　三摩呾罗　你囇你囇　苏你囇　缬履那末底　路迦达囇　路迦陀刺尼　达[口*洛]达[口*洛]　侘[口*洛]侘[口*洛]　鹘鲁陀　鹘鲁陀　莫诃毗阇耶婆呬尼　喝那喝那　萨缚佛睇　四闭囇史多　萨筏若般替　萨　筏若波罗弭帝　莫诃般刺底婆(去声)那珊半泥三缦多路计　佛陀毗沙曳　佛陀般赖底曼稚帝　薄伽筏底　萨[口*洛]萨[口*洛]　般赖萨[口*洛]　般赖萨[口*洛]　毗萨[口*洛]毗萨[口*洛]　萨缚度沙阿波揭帝　莎诃
　　佛说如是一切佛心具大威德陀罗尼已。即时三千大千世界大地大海。妙高山王一切同时十八震动。诸天宫殿皆悉倾摇。凶悖魔军威光失灭。相顾惶恐战惧怀忧。时三千界所应度者。惊睹此相俱三失声。唯诸天众信三宝者。欢喜踊跃。各捧天华遥散佛上。兼劝众魔归依佛法。
　　尔时世尊告诸菩萨。吾今愍念一切有情说陀罗尼令脱苦难。宜正忆念宣布世间。皆令受持获胜利乐。时诸菩萨及余众会。皆大欢喜信受奉行。

　　诸佛心陀罗尼经


