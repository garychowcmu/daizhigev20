  宗睿僧正于唐国师所口受
　　




　　宗睿僧正于唐国师所口受


　　大随求根本印第一

　　二手内相叉。二中指合竖。二头指于中指后微屈如钩。二小指二大指合竖微屈即成。
　　梵云嚩日罗(二合)　唐云五股金刚杵

　　一切如来心真言第二

　　二手左覆右仰背相著。中指互相背钩竖如斧形即成。
　　梵云跛罗戌　唐云钺斧(安云二手背立中指相钩)

　　一切如来心印真言第三

　　二手内相叉二中指头相跓屈令圆即成。
　　梵云跛罗播舍　唐云索

　　一切如来金刚被甲真言印第四

　　二手合掌。二头指屈中节令平偃。头相跓即成。
　　梵云渴誐　唐云剑

　　一切如来灌顶真言印(第五欤)

　　二手外相叉。二无名指合竖。二小指竖交即成。
　　梵云斫羯罗(引)　唐云轮

　　一切如来结界真言印(第六欤)

　　二大指捻二小指甲上。余指竖合如三戟叉形即成。
　　梵云底哩戌罗　唐云三股叉

　　一切如来心中心真言印(第七欤)

　　二手外相叉。二头指相跓蹴如宝形。二大指并竖即成。
　　梵云进跢(引)么尼　唐云宝

　　一切如来随心真言印(第八欤)

　　以左手仰于当心展五指。以右手覆于左上相合令平即成。
　　梵云摩诃尾你也(二合)驮罗抳(异)　唐云大明总持

　　慈觉大师大随求印

　　内缚五股印是也。

　　尊胜佛顶印

　　虚心合掌。屈二风甲相对。以二空捻二风侧如弹指势也(本轨文)。

　　文殊根本印

　　虚心合掌。二火覆。捻二水而头相拄屈二风横捻二空上　又说内缚二地合竖屈二风横二空上。

　　满足句印

　　二地合针。二水内钩。二火如宝。二风屈捻二空上。真言曰。
　　阿尾罗吽欠
　　　贞观十九年三月二十二日传

