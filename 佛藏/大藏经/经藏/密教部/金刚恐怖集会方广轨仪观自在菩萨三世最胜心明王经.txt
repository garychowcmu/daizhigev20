  金刚恐怖集会方广轨仪观自在菩萨三世最胜心明王经
　　唐 不空译




　　金刚恐怖集会方广轨仪观自在菩萨三世最胜心明王经

　　　　开府仪同三司特进试鸿胪卿肃国公食邑三千户赐紫增司空谥大鉴正号大广智大兴善寺三藏沙门不空奉　诏译

　　序品第一

　　如是我闻。一时佛在宝峰大山宝间错峰宫殿之中。其处百千宝盖种种行树。悦意香华布散严饰。诸大阿罗汉大目乾连舍利弗阿难等。千二百五十人前后围绕。复与无量菩萨金刚手菩萨曼殊室利菩萨宝幢菩萨等为上首俱。复有毗沙门。满贤。半旨迦。梵王帝释那罗延天龙药叉。罗刹。必哩多。毗舍遮。紧那罗摩呼罗伽等百千眷属。周匝而住恭敬供养。
　　尔时如来坐于杂宝间错大师子座。为观自在菩萨等。说菩提萨埵行门法要。
　　时观自在菩萨摩诃萨大悲者。绕佛三匝偏袒右肩。右膝著地合掌恭敬。而白佛言世尊我由一法生爱乐欢喜。大悲勤勇心生利益安乐。加护有情。所谓自心明王之王。名三世最胜。我今欲说是法。佛言摩诃萨埵汝今说之。时观自在菩萨承佛教旨。即说自心真言曰。
　　曩谟啰　怛曩(二合)怛啰(二合)夜也(一)曩莫婀(引)哩夜(二合)嚩路枳帝湿嚩(二合)啰(引)也(二)冒地萨怛嚩(二合引)也摩诃(引)萨怛嚩(二合引)也(三)摩诃迦(引)噜抳迦(引)也(四)怛你也(二合)他(五引)跛纳么(二合三称)播抳(六)娑啰娑啰(七)曀系曳(二合)呬(八)婆誐鑁(九)曩(引)哩夜(二合)嚩路枳帝湿嚩(二合)啰婀(引)噜力
　　复说头真言曰。
　　曩谟啰怛曩(二合)怛啰(二合)夜也(一)曩莫婀(引)哩夜(二合)嚩路枳帝湿嚩(二合)啰(引)也(二)唵恶(引)
　　顶真言曰。
　　唵恶(引)吽
　　眼真言曰。
　　唵恶(引)入嚩(二合)攞
　　心真言曰。
　　唵恶(引)发吒(半音)
　　甲胄真言曰。
　　唵恶(引)满驮
　　剑真言曰。
　　唵恶(引)怛啰(二合引)娑
　　排真言曰。
　　唵恶(引)尾塞普(二合)啰
　　箭真言曰。
　　唵恶(引)贺曩
　　网真言曰。
　　唵恶(引)娜贺
　　墙真言曰。
　　唵恶(引)捺啰(二合)乞叉(二合)
　　最上心真言曰。
　　唵恶(引)纥哩(二合)娜庾(引)跢啰
　　警觉心真言曰。
　　唵恶(引)纥哩(二合)娜庾(一)袒(引)娜南
　　心发生真言曰。
　　唵恶(引)纥哩(二合)娜庾纳婆(二合)嚩(入)
　　轮真言曰。
　　唵恶(引)钵啰(二合)塞颇(二合)啰
　　观自在菩萨才说三世胜等大心真言。三千大千世界六种震动。诸天从空雨微妙华。一切寒水地狱。皆得温适。乃至阿鼻地狱诸热地狱皆得清凉。光明照曜上至阿迦尼吒天。在于空中百千音乐不鼓自鸣。天龙药叉紧那罗等。咸皆赞叹如来及观自在菩萨。诸魔障者毗那夜迦等战掉号哭。诸天同音以伽他赞扬曰。
　　善哉善哉大悲身　　善哉利益拔苦者
　　善哉善哉大萨埵　　善哉成就一切义

　　尔时观自在菩萨说是明王已。白佛言世尊此心真言。能息诸疾患能成就一切义利。能调伏能增益。能利乐能安住无相三昧。能令行于空义能开伏藏。能除一切蛊毒蜘蛛蛇蝎等毒。令一切有情敬念。能令已死者更生。能护师子虎狼熊罴贼难。能破厌祷咒诅。能成就如意珠贤瓶。雨宝轮剑。神线莲华鬘。澡罐念珠。能竭大海江河。能成办天诸饮食。能示现诸天宫殿恣其受用。能震动须弥山王。能招召一切树木。但心欲作随意皆成。我往昔宝鬘宝幢弥勒劫中已说之法。及未说者皆能成办。

　　成就事品第二

　　尔时观自在菩萨。白佛言世尊若有善男子善女人。若持若诵此心真言。虽未加功。于一切怖畏之中即能卫护。一切疾病皆不著身。所出言诃令人信受。令一切众生皆生敬念。一切天及鬼神药叉罗刹必里多毗舍遮乾闼婆摩呼啰伽等不敢侵犯。终无非命夭寿等事。不堕诸恶道中。一切时仓库盈溢。得大总持能除一切疾病。命终之后。当生有佛国土成就色相。我先所说马头观自在法门。皆以此真言成就。世尊修行者欲得悉地。先以五净净其身蕴。及涂饰处所。从师口授真言法则。且对佛像唯食于乳。以香花灯鬘饮食供养。乃至七日无限念诵。从此之后当画本尊。方圆一肘离诸毛发。画人应受八戒。新器调色勿用皮胶。中画阿弥陀如来。坐白莲华。右手住于施愿。右画观自在菩萨。身相白色虎皮为裙。白玻璃宝以为腰绦以黑鹿皮角络而披。住白莲花。左手持白莲华右手施愿。无璎珞臂钏。左画金刚手菩萨。身赤白色著种种宝璎珞。手持白拂作拂如来势。佛菩萨等皆顾视行人。行人于佛下画。右膝著地手执香炉。瞻仰圣者。像成已。若是在家行人具持八戒。三时澡浴三时换衣。应著清净白衣。从月一日起首。以白花供养佛像。于像前以香泥作一千窣堵波。于此窣堵波前作先行成就法。
　　若诵一洛叉。一切天梵王摩醯首罗那罗延俱摩罗七母天及迦楼罗等皆大踊跃。则当入一切曼荼罗三昧耶。一切真言皆得成就。诵二洛叉。毗沙门王等一切药叉皆大欢喜。诵三洛叉。一切金刚部中真言皆得成就。诵四洛叉。一切如来部族真言皆得成就。行者先承事法已。对于像前诵一洛叉。第二于山间诵二洛叉。第三河岸边诵三洛叉。第四于窣堵波前诵四洛叉已。即受八戒。三日对于像前无限念诵。然后三日三夜不食。设广大供养。取莲华揾三甜。烧满一千。即从画像佛身之中。当出光明绕于行人。其光便入观自在顶。道场灯焰炽盛增长。于虚空中闻诸音乐。地便震动四方明显。行人当知真言悉地。即于此时求三种愿。所谓持明仙。无相三昧。斫羯啰靺栗底惹等。若得持明仙愿。为明仙中轮惹。身相美白发绀青色。便成二八童子之形。瞬目之间能往百千由旬。还来本处寿五百千岁。命终生安乐国。若得无相愿。一切无相三昧大中为首。意有所往。能疾一千由旬。
　　复归常所。若得第三愿成。威德自在寿五千岁。又欲成就莲华。以紫檀刻一莲花纵广六指。日月蚀时。于七重白莲花上置之。安于像前。如法念诵至三相现。得暖相。为斫羯啰啰惹。力如千象寿百千岁。烟相。得无相三昧。于一切无相中成钵啰惹。于他财六分之中。得恣用一分不成盗罪。寿千岁。焰相。便证空义为持明仙钵啰惹。身如二八重子发绀青色。力如六千象。身光威德如百千日。寿千劫。命终生极乐世界。如是等澡罐神线念珠仙杖。花鬘轮剑棒没逊尼。镵钺斧槊牛黄衣。雌黄革屣印契金刚杵。佛顶钵盂袈裟伏突之类。皆如成就莲花得三种悉地。

　　成就如意宝品第三

　　欲成就如意宝。诵心真言五洛叉。即为先行成就。然后取一颇黎宝。如前成就莲花仪轨。于日月蚀时安于一莲花上。念诵乃至焰现。已后心有所求皆得满足。
　　又莲花揾三甜。护十夜雨金。
　　又欲成就贤瓶。如前法成之。
　　又法欲得药叉敬服。苏末那花揾三甜。护十万即现其身(是悉底理也)。
　　又法一切病者。若见若触此行人。皆得除愈。
　　又欲除头痛。想己身为我。以手摩彼头。自患自摩。乃至眼耳心胁等痛法亦如是。
　　又有患。服药加持七遍服之即愈。
　　又婴儿为鬼魅所中。加持俱那卫花二十一遍散。卧处即安。
　　又人癞。以吉里么罗长十指。截两头揾三甜护七日。取是灰和水。遍涂彼身即愈。七日总万遍烧万段木(苦练亦得)。
　　又欲曩哦悉底利嚩施迦啰拏。以沉水香揾三甜护十万遍。即来与为兄弟。日送五百两金(师云木四指截)。
　　又于我像前一诵一献白莲花。至十万枚一切病除。
　　又欲药叉悉底利。如前长四指截白檀木。乃至十万。即七个来围绕行人作是言。欲我何所为。若以子事日供千人食。
　　又欲天悉底利嚩试迦啰拏。安悉香揾三甜护十万。即来子事之。日供天食天衣服。
　　又莲花揾三甜护三十万。一切伏藏皆现。得已给施一切众生。

　　疗一切病品第四

　　先像前持一洛叉。然取莲花揾三甜护一万遍。次白芥子和三甜护十万遍。一切疾患乃至决定业病皆除。
　　又鬼魅所持者。以四瓶盛满香水。各加持万遍。从顶淋之便用澡浴即除。
　　又寒热一日二日乃至四日等病。盐和三甜护万遍。然取此灰加持七遍。点病人额上即愈。但一切病皆如是作。
　　又若有鬼魅乃至毗舍遮荼吉尼等所持者。心诵顾视即除。
　　又加持右头指百八遍。挥被鬼魅所持者。便说所缘。心所欲皆能令作。
　　又欲问三世事。取童男或童女。依法澡浴。涂一小坛。遍彼身以白檀龙脑香涂之。以末利花为鬘。系于头上。诵真言百八遍。即去地一肘说所问事(广州有此花香白而甘白色香甘或银钱苏末那等代之亦得)。
　　又欲我梦中说三世事。莲华揾三甜护十万遍。又有为蛇所啮乃至诸病魅病等。随行人心所欲加持皆除。

　　一切有情敬念品第五

　　像前诵三洛叉。成先行法。然以香泥作窣堵波十万区。于前以苏末那花。揾三甜护万遍。即得悉地。已后一切时诵念便得丰饶。
　　又欲啰惹敬爱。安悉香榅三甜护万遍。即兼诸眷属如僮仆敬事。
　　又令宰官如上。回香子揾三甜护万遍。
　　又令一聚落有情如上。安悉香回香子相和。护一洛叉随意。
　　由彼青莲华揾三甜护十万。一城所敬爱。
　　由彼青莲华护万遍。一切城邑欢喜。
　　由涂眼故见皆悦。百八加持安善那。
　　由百八加牛黄故点额。所向皆敬爱。
　　由诵真言二十一。加持菖蒲青木香。论议诤讼获胜。教命言辞人皆信受。
　　由加衣鬘食果等。随所与人皆悦喜。
　　由加安善那洛叉一切伏藏。涂眼见猿猴师子虎狼熊罴鼠狼野猫蛇鼠等。结索七结加持故。如是恐怖皆远离。

　　义利成就品第六

　　诵四洛叉。即先行成就。方以白色香华。榅三甜护洛叉。即得悉地。
　　由沉香或龙脑香护洛叉。日获千金钱。
　　由郁金香护。行人便得无尽衣。
　　大麦油麻菉豆稻和。护万遍得无尽食。
　　由阿失嚩噜么十万护。得阿失嚩群。
　　牛乳洛叉得群遇(引)。
　　凡所欲物护彼类。求男女以油麻护。求大聪明菖蒲护。松木护金百叵攞。如上三皆洛叉数。千手千眼中有法。皆以此明成就之。

　　成就轨仪品第七

　　像前诵。五洛叉即成先行。
　　沉香然火白莲护。洛叉多闻天王现。眷属同至行人前。至于财宝皆丰足。
　　莲子揾三甜护三洛叉。吉祥天现为作丰饶吉祥事。杉木三甜护三洛叉。一切药叉现白言。今欲我何所。随行人求无不得。
　　龙花蕊揾三甜护。三洛叉龙来伏从。青莲花揾三甜护。三洛叉现金刚藏。明仙无相与轮惹。此三及余求皆得。莲花揾彼三甜护。梵天像前三洛叉。梵王现与上三愿。
　　摩诃迦罗天像前。苏末那揾三甜护三洛叉已。现为使方为成办于一切(大黑天也披象皮横把一枪一头穿人头一头穿羊)但于一切天像前。以彼所敬爱之花。护洛叉。皆来为使者。

　　普通成就品第八

　　尔时观自在菩萨。白佛言世尊我今说此明王诸族甚深微细轨仪法则。行人应先于一切有情起大悲心。孝顺父母尊长。愍念苦趣众生。净信于三宝。乐供养诸佛。远离饮酒放逸淫欲杀生妄语等事。成此真言。应当如是。先于白月五日加持五净百八遍。饮之。每一饮得半月清净(五净牛粪及尿各少分和酥乳酪银铜器随取一盛之加持白月五日者月生五日也)。
　　加持五净真言曰。
　　怛你也(二合)他(引)唵(一)也秫第(二)娑嚩(二合引)贺(归命同多利心真言)
　　即于好宿莲子百八枚。于精室中面东坐。一一莲子加持七遍穿之。加持真言曰。
　　唵(一)阿没哩(二合)党誐冥(二)室利(二合)莽(引)里你(三)娑嚩(二合)贺(归命如加五净)
　　加持已。每至念诵时。常先二手捧珠加持七遍。真言曰。
　　唵(一)素(上)么底室唎(二合)曳(二)娑嚩(二合)贺
　　念诵毕。又如此加持然安置之。念诵室遍以赤土泥饰。行人每于便痢处。忆念秽身真言曰。
　　唵(一)嚩日啰(二合)俱[口*路](二合)驮(二)摩贺么攞贺曩娜贺(三)跛左末他尾枳啰拏(四)尾特缝(二合)娑也惹致攞蓝谟娜[口*路]粗涩么俱[口*路](二合)驮吽发吒
　　此真言于秽所成护。便利毕。即以甲胄真言被甲。真言曰。
　　唵(一)度比度比迦(引)也度比钵啰(二合)入嚩(二合)里你婆嚩(二合)贺
　　又以军吒利真言。净内外诸障真言曰。
　　曩谟啰怛曩(二合)怛啰(二合)夜也(一)曩莽室战(二合)拏嚩日啰(二合)播拏曳(二)摩贺药乞叉(二合)细曩(引)跛多曳(三)曩谟嚩日啰(二合)俱[口*路](二合)驮也你底也(二合)钵啰(二合)入嚩(二合)里多(四)俱[口*路](二合)驮(引)喻(引)孽啰(二合)能(去)瑟吒路(三合)得迦(二合)吒辈啰嚩(引)也阿斯母娑攞跛啰输播舍贺娑跢(二合引)也唵阿没哩(二合)多军拏里佉佉佉(引)呬佉(引)呬底瑟咤(二合)满驮满驮贺曩贺曩娜荷娜荷跛左跛左蘖惹蘖惹尾塞怖(二合)吒也尾塞怖(二合)吒也萨嚩尾近曩(二合)尾曩(引)也建摩贺誐拏跛底贰(引)尾旦(引)跢迦啰(引)也娑嚩(二合)贺
　　诵已即加持土。洗净。加持真言曰。
　　唵嚩日啰(二合)驮啰吽
　　洗净已。然于河津或浴室中。如法澡浴讫。以三掬水献本尊。献水真言曰。
　　唵枳里枳里吽泮吒
　　次结顶发真言曰。
　　唵素悉地迦啰啰乞叉(二合)啰乞叉(二合)[牟*含]娑嚩(二合)贺
　　出浴所已。洗手漱口洒诸身分。真言曰。
　　唵秫噜(二合)底娑没哩(三合)底(三)娑啰娑嚩(二合)底驮(引)啰抳吽鹤(引四)
　　如前品所说。心及诸器仗真言。应分明观于我身。即先诵莲华部三昧耶真言曰。
　　唵曩莫萨嚩怛佗(引)誐哆(引)喃(引)跛纳谟纳婆嚩(引)也娑嚩(二合)贺(引三)
　　又说观自在菩萨念珠真言曰。
　　唵(一)钵啰(二合)塞普(二合)啰讫[口*呂](二合)播览嚩曩满怛啰(二合引)怛磨(二合)迦吽发吒
　　又说观自在菩萨杖真言曰。
　　唵娜难(引)多难(上)拏吽发吒(二)
　　又说观自在菩萨澡罐真言曰。
　　唵(一)萨怛嚩(二合)没哩(二合)多(二)钵啰(二合)娜始鑁迦罗也(三)娑嚩(二合)贺
　　又说马头观自在菩萨真言曰。
　　唵(一)阿没里(二合)都纳婆(二合)嚩吽发吒
　　又说白衣观自在菩萨真言曰。
　　唵(一)迦致(知曳反下同)尾迦致迦吒孕(二合)迦致(二)娑嚩(二合引)贺
　　又说名称慧观自在菩萨真言曰。
　　唵始吠扇(引)底迦哩吽迦啰致(准上)也势也戍么底娑嚩(二合)贺
　　又说月身观自在菩萨真言曰。
　　唵赞捺啰(二合)赞捺啰(二合)么底素么底(三)悉哩(二合)曳具抳具抳攞攞攞攞布帝布多宁悉弟悉驮跛啰(引)讫啰(二合)冥娑嚩(二合引)贺阿弭多(引)婆素多娑嚩(二合)贺萨吠衫(引)阿(引)哩夜(二合)嚩路枳帝湿嚩(二合)啰娑嚩(二合)贺(引)
　　又说勇健观自在菩萨真言曰。
　　唵(一)尾啰尾啰么底(二)素么底(三)捺舍也悉弟(四)娑(去引)驮也(五)唵(六)贺你谟荷你染婆你塞担(二合)婆你(七)娑嚩(二合)贺
　　即以下真言结本三昧耶契真言曰(师云以示圣者)。
　　唵(一)商迦[口*禮]三么曳(二)扫冥曳(二合)萨嚩三么夜努钵啰(二合)尾瑟致(二合)娑嚩(二合引)贺
　　诵讫。即随意诵心真言已。然往于精室。在路中间不应嗔怒。一心念佛及观本尊。每日三时浴。皆应如是。别换衣。勿为争论。至精室门更洗足。诵辩才天女真言以加持水。漱口散洒然入于中。
　　又结甘露军吒利契。兼诵真言。即以两手掬水。又诵辟除毗那夜迦真言。散洒十方真言曰。
　　唵吽荷囊度囊么他尾特缝(二合)娑庾(二合)娑啰也吽发吒
　　次作地界结护真言曰。
　　唵枳里枳里嚩日啰(二合)嚩日哩(二合)勃(引)满驮满驮吽发吒
　　又金刚橛真言曰。
　　唵嚩日啰(二合)枳(引)攞吽发
　　以此真言净地及摄受地。
　　次悦喜圣者真言曰。
　　唵嚩日啰(二合)枳里枳里吽发
　　又以白衣观自在菩萨真言。加持神线臂钏等。真言曰。
　　曩谟啰怛曩(二合)怛啰(二合)夜也曩莫婀(引)哩夜(二合)嚩路吉帝湿嚩(二合)啰(引)也冒地萨怛嚩(二合引)也摩贺萨怛嚩(引)也摩贺迦(引)噜抳迦(引)也(一切观音真言同此归命)怛你也(引)他(引)唵捺舍曩(引)毗焰(二合)嚩(引)室啰(二合)嚩拏娑么(二合)啰抳曳(二合)曩嚩(引)写(引)摩唅萨嚩萨怛嚩(二合引)南萨嚩尾夜地止枳怛娑(二合)脚怛你也(二合)他迦致尾迦致迦吒孕(二合)迦致尾迦致(知曳反余准此)婆誐嚩底尾惹曳娑嚩贺
　　迎请真言曰(即最初者是未加娑嚩(二合)贺)。
　　次献遏迦真言曰。
　　曀呬婆誐鑁你呬遏钳左三钵啰(二合)底(引)砌南布染(引)再嚩钵啰(二合)斯那冥娑嚩(二合)贺
　　迎请真言曰。
　　娑嚩(二合)誐担婆誐挽(无满反)寗呬钵罗(二合)娑(引)那(引)那(引)写多(引)弭荷仡哩(二合)荷拏(二合)布惹(引)么娑么多(入)钵啰(二合)娑(引)难左地夜矩噜娑嚩(二合)贺
　　请已献本三昧耶。即兴心供养涂香等。
　　涂香真言曰。
　　伊冥巘铎(引)输婆你尾琰(二合引)输左药输左庾曩药么庾(引)你吠弥姤薄底夜(二合)钵啰(二合)底(引)仡哩(二合)呬也(二合)钵啰(二合)四那冥(三)阿(引下同)贺啰阿贺啰(四)萨嚩尾你夜(二合)驮啰布尔帝(五)娑嚩(二合)贺
　　献华真言曰。
　　伊冥苏末曩素你尾药(引)输左庾(引)曩药摩庾(引)你吠你妒薄底夜(二合)钵啰底仡哩(二合)呬也(二合)钵啰(二合)四那冥阿(引)贺啰阿(引)贺啰萨嚩尾你夜(二合)驮啰布尔帝娑嚩贺
　　献烧香真言曰。
　　阿衍嚩曩娑跛(二合)底啰素你尾喻(二合)巘驮(引)柱(引)度(引)跛乌多[牟*含]么夜你吠你妒薄底夜钵啰(二合)底仡哩(二合)呬也(二合)钵啰(二合)四那冥阿(引)贺啰阿(引)贺啰萨嚩尾你夜(二合)驮啰布尔帝娑嚩(二合)贺
　　献饮食诸药物瓜果等真言曰。
　　奥沙地(引)曩(引)啰素呬也(二合)你也(二合)曀沙满怛啰(二合引)始怒荷微翼(二合)么夜你吠你妒薄底夜(二合)粖里[口*禮]沙钵啰(二合)仡哩呬也(二合)担(引)阿(引)贺啰阿贺啰萨嚩尾你夜(二合)驮啰布尔帝娑嚩(二合)贺
　　献灯真言曰。
　　[口*洛]乞刍(二合)伽曩(二合)室左(二合)多暮尾驮么诺输薄么药你吠你姤薄底夜(二合)你(引)报焰钵啰(二合)底仡哩(二合)呬也(二合)担(引)阿(引)路迦也阿(引)路迦也萨嚩尾你夜(二合)驮啰布尔帝娑嚩(二合)贺
　　若无如上香花食等。即结契诵下真言。便成广大供养真言曰。
　　曩谟三(引)曼多没驮南唵萨嚩他(引)欠嗢誐帝娑颇(二合)啰呬(引)[牟*含]誐誐曩剑娑嚩贺
　　次诵赞云海真言曰。
　　曩谟萨嚩没驮冒地萨怛嚩(引)南(引)萨嚩怛啰(二合)僧(恩孕反)句苏弭多(引)毗穰啰(引)始你曩谟塞睹(二合)帝娑嚩(二合)贺
　　行人应去本尊四肘。坐以茅草。先观己身为军茶利金刚然观想本尊。即以种种赞叹。赞扬佛及我次金刚手菩萨。发露忏悔。次取念珠以前真言加持。捧而加持。即一心观我心心相续。或观真言文字轮环行列(凡文字随息增敬降怀等变色之)随意念诵限数毕已。其真言即诵部母真言献授之(师云想从自口出入部母口中作金色发愿云唯愿圣者授此真言加护勿令功用散失一切得妙)即又加持念珠安置本所。次应护摩。为令本尊炽盛威力故。精室门外应作军荼。四方为之。中作莲华。安悉香和酥。或回香子和三甜。
　　护摩。请火天真言曰。
　　曀系曳(二合)呬摩贺步多泥嚩哩史(二合)你尾(二合)惹娑跢么仡哩(二合)呬(引)怛嚩(二合引)户底么(引)贺啰么塞泯(二合)塞呬妒婆嚩阿讫曩(二合)曳娑嚩(二合)贺
　　火天入军荼已。献满三杓酥。即火威德炽盛。献真言曰。
　　唵阿(引)讫曩(二合)曳贺尾也(二合)迦尾也(二合)嚩(引)贺曩(引)也你(引)比也(二合)跛娑嚩(二合引)贺
　　行人应于茅团上作吉祥坐(师云竖两膝以右脚加左脚交之)面东或北。炉四向敷茅。安护摩事物。应烧献之具。置之坐右。遏伽器及洒散炉上。与火天本尊漱口等二器。置于坐左。散洒洗漱已。即以三七大杓药酥。献火天真言曰。
　　唵阿讫曩(二合)曳娑嚩(二合引)贺
　　献已又三洒水。又与火天漱口。应以文殊师利真言洒漱口水。真言曰。
　　唵嚩啰娜嚩日啰(二合)昙(师云旋绕是漱口直溅是净火)
　　即以本心真言。用回香子和三甜。护摩一千八遍。复三洒散。又以火天真言三投酥。然诵发遣真言曰。
　　布尔妒四磨夜薄乞叉也(三合引)蘖縒阿拟你(二合)娑嚩(二合)婆嚩南补曩啰比夜(二合)誐么曩(引)曳娑嚩(二合)贺
　　次以香花灯明饮食。献本尊已而奉送之。然出道场。印塔及读诵大乘经。供养苾刍等。涂拭曼荼罗。每日三时作斯业。穬麦菜乳以为常食。夜寝茅荐。真言加持。用郁金色或红色线。一诵一结至百八结。持以系腰真言曰。
　　唵洛乞怆(二合引)矩噜拟抳娑嚩(二合)贺
　　结已又诵部母真言。加持七遍系之。然随意寝息。若近悉地。本尊摄受即梦善相。所谓见广大僧众。或见女人著诸璎珞。或见林木花果茂盛。或见象马牛及犎牛。或得念珠花鬘澡罐白花及代花供养粳米雌雄黄等。或见我于余部所说吉梦。当知此相去成就近。即应加行倍复精进。若失成就。梦旃陀罗毗舍遮鬼恶形状者。或见人身著垢弊衣。或见真言文句阙少。或见不具足人。若有如是之梦。应诵部之真言一百八遍。一切不祥之事皆得消灭。不久当得悉地。如此经中所说成就之法。除行淫欲及损害众生之人。余皆决定悉地。依此仪轨法则。犯五无间者尚得成就。况修行菩萨行人。

　　成就心真言品第九

　　我又说仪轨先行成就法。诵此真言。一一字满一洛叉(师云三十五万)然后画像。应令童女于清净处织[疊*毛]绢等。以帛覆口三时洗浴身著白衣。供给织者饮食等人亦须清净。织以白线机杼应新。诸难调伏信根不具足人。是恶流辈皆勿令见。于织处布散时花。转读大集经令会画人当受八戒。缘像所市一依所索。勿与画者有争竞心。其绢[疊*毛]等香水浸渍。蓝青雌黄及与紫矿。此中彩色是等皆除。白色应用白檀乌始罗龙脑香等。黄色应用苜蓿香萨计抳耶(百合代)龙等。赤色应用郁金香紫檀等。黑色应用多迦罗花青莲花酥合香等。身分及乳皆不应用。画者护持禁戒常思六念。先中央画菩提树。树下画阿弥陀如来。坐师子座以二莲承。身金色右手施无畏。佛左圣得大势至菩萨。佛右圣观自在菩萨。右手住安慰(即以风空头相捻竖余指作引手势)左手持莲花。身如秋箭色(白也)观自在下画多罗菩萨。上画四净居天子。作音乐供养。应画梵天手持曼陀罗花。画已安精室中依法供养。即于像前以莲花揾三甜。护一洛叉。然作一切事业。结根本印诵心真言。入城邑聚落。一切见者深生贵重。于像前供养莲花一洛叉(一诵一置于前)即见一切伏藏。欲掘取宝物。结白衣观自在根本印诵心真言。一切伏藏自然放光恣意受用。
　　又山中采长年药。结一切惊怖诸鬼神印。即禁一切药露。诵心真言。必得延年药法成就。
　　由马头印故应时山在空。
　　由月身印故彼河等半流。
　　由袈裟印故而河水竭涸。
　　由六臂观自在印。阿修罗门开。
　　由十二臂印。降伏舍[口*者*見]噜。
　　由千臂印故。摄彼啰惹。
　　由四面观音印。而随顺宰官。
　　由白衣母印。钩召悉底唎。
　　由护摩盐故。那哦皆敬伏。一切鬼魅病见触皆自除(已上并诵心真言)世尊此心真言犹如意珠。一切真言明王中尊。随意所念皆得成就。
　　尔时观自在菩萨。复白佛言世尊。我今说最胜明王印契相。
　　内缚火如针。风各屈火前如环。根本印。身真言曰。
　　唵跛纳么帝[口*(隸-木+士)](二合)路枳也(二合)尾讫谰(二合)帝婆誐嚩底(三)吽吽发吒
　　由结此印离诸罪。
　　如前根本印力召是为请。进屈申奉迎(请用初真言曰)。
　　唵纥唎(入)
　　由结此印警觉。心真言即为应验。
　　如前申二风。搏著二火背。是头印真言曰。
　　唵恶(引)
　　如头移力度。申搏忍度背。是顶印真言曰。
　　唵恶(引)吽
　　如头移二风。首相拄如环。是眼印真言曰。
　　唵恶入嚩(二合)攞
　　如眼风申开。是甲印真言曰。
　　唵恶满驮
　　如甲隐二风。是剑印真言曰。
　　唵恶怛啰(引)索
　　禅拳空押风。是排印真言曰。
　　唵恶尾塞普(二合)啰
　　智羽如常拳。空火各申直。是箭印真言曰。
　　唵恶荷诺
　　十度内相叉如网。上右旋。是上方网界真言曰。
　　唵恶那臛
　　内缚出二风。申开上右旋。是墙印真言曰。
　　唵恶捺啰(二合)乞叉钵啰(二合)迦啰
　　如墙屈二风。首相拄如环。是最胜心印真言曰。
　　唵恶(引)讫哩(二合)那庾多啰
　　不易申合风。是警觉心印真言曰。
　　唵恶纥哩那庾租那南
　　不易以二风屈中节相跓。是心发生印真言曰。
　　唵恶纥哩那庾(引)纳婆(二合)嚩(入)
　　十度外相叉。轮形磔开掌。是轮印真言曰。
　　唵恶钵啰塞普(二合)啰
　　世尊如上等印三世胜明王之王。自支分生。兼真言加持已支分。即行人与我无异(师云如心即安心上余例可知)世尊行人每日三时。为除众罪故。结十波罗蜜契。结是等契。各诵本心真言一遍。则百千生所有诸罪悉灭。况现生罪而不灭耶。
　　次即说十波罗蜜印相。
　　智掌仰申垂。空捻水度甲。是檀波罗蜜印真言曰。
　　唵波誐嚩底难(上引)曩(引)地跛帝吽尾徙[口*呂]惹布啰也么(引)南娑嚩(二合)诃
　　由此印故。一切怖畏之中皆得加护。檀波罗蜜圆满。
　　内缚空如针。是戒波罗蜜印真言曰。
　　唵施罗驮(引)啰抳婆誐嚩底吽臛
　　由此印设令破戒者。即成具戒清净之人。
　　如戒风申合。风空相去离。是羼提波罗蜜印真言曰。
　　唵婆誐嚩底迦乞羼(二合引)底哩吽发
　　由此印故。一切怖畏之中无有能损害。即得忍辱波罗蜜圆满。
　　如忍风开直。是精进波罗蜜印真言曰。
　　唵尾哩也(二合)迦哩吽尾(引)哩曳(二合)尾(引)哩曳(二合)娑嚩(二合)贺
　　由此印故。得精进波罗蜜圆满。
　　结莲华坐已(结跏也)禅仰舒加上。智亦尔。
　　加禅是禅波罗蜜印真言曰。
　　唵婆誐嚩帝萨嚩播跛贺哩摩贺奈帝曳吽吽臛发
　　由此印故能除一切罪得禅波罗蜜圆满。
　　二羽背相著。二火反相钩。二风申如针。是慈无量心印真言曰。
　　唵昧底[口*禮](二合)昧怛啰(二合)只帝娑嚩(二合)贺
　　由此印故慈无量心圆满。
　　智住施无畏。是悲无量心印真言曰。
　　唵迦噜抳曳(二合)迦噜抳曳(二合)唵荷荷参
　　由此印故悲无量心圆满。
　　地水内缚之。余六申合簇是喜无量心印真言曰。
　　唵母你母你帝吽荷荷吽弱
　　由此印故喜无量心圆满。
　　空地如连销内缚。风如针。是舍无量心印真言曰。
　　唵验(引)验(引)娑嚩怛嚩(引)曩冥鑁唵吽发
　　由此印故舍无量心圆满。
　　如舍火申之微开。屈二风首相柱如环。是智波罗蜜印真言曰。
　　唵么么讫穰(二合引)曩迦哩吽娑嚩(二合)贺
　　由此印故智波罗蜜圆满。
　　内缚风如针。是一切波罗蜜心印真言曰。
　　唵吽纥唎(二合)吽臛
　　世尊由结此十波罗蜜印。当得十地满足。行者每晨朝结之。一切宿业罪障皆得消灭。一切众生见行人者。深生恭敬之心(如上心印于十二臂观音法中广说)。
　　复白佛言。世尊我今说普通莲花部中印。虚空合掌已。散开水火风是。莲花部真言曰。
　　唵曩谟萨嚩怛他(引)誐多(引)南(引)跛纳谟纳婆嚩(引)也娑嚩(二合)贺
　　智羽扬掌已。空捻于水甲是念珠印真言如上。
　　(准重呼)钵啰塞普(二合)啰
　　禅拳直竖空是观自在杖印　禅拳竖空火。是观自在澡罐印　内缚竖二空。稍屈其上节。是马头印(上三印真言如前说)。
　　内缚风申合。二空亦并竖。是第二心印。
　　不易第二心。
　　风相跓如环。是白衣观自在印真言曰。
　　唵迦致尾迦致迦吒[口*孕]迦致娑嚩(二合)贺
　　内缚千眼印。
　　世尊如是等印。成办一切义利。我于别法之中亦已宣说。亦能成就千手千眼法门。
　　又白佛言世尊修行者成就真言法。为除诸障及加护本明故。应于精室壁上。画一方曼荼罗。所画之人受八斋戒。调诸彩色勿用皮胶。于中画一百叶开敷莲花。具足胎蕊。于胎中位书此真言真言曰。
　　唵跛纳谟纳婆嚩(引)也娑嚩(二合)贺
　　于花右边画念珠。左边澡罐。华之上方画神线。下方画杖。以香花供养。于此坛前结一切印。由作如是法故。一切事业一切契印皆得成就。世尊我说此大力大勇健之法。若欲具说经。无量劫亦不可尽。是法往昔金刚藏菩萨已曾宣说。我部族真言金刚部族真言。皆依此法而得悉地。所有世天梵王那罗延大自在俱摩罗天母众天金翅鸟诸鬼神等真言。亦依此法而得悉地。由对此才诵。则成入一切曼荼罗。一切众生皆当敬念。一切五无间罪皆得消灭。临命终时。观自在菩萨即当现身前而为说法。命终之后生兜率天宫。不堕于三恶道。或有众生不信三宝。多诸悭吝。暂闻此经乃至读诵。彼等不久亦当成就。况于三宝净信之人。尔时如来赞观自在菩萨言。
　　善哉善哉大萨埵　　大悲住大萨埵位
　　汝今说大真言王　　利乐净信众生故

　　观自在菩萨说此经已。诸大菩萨及阿罗汉。诸天龙药叉紧那罗摩呼啰伽等。皆大欢喜信受奉行。

　　金刚恐怖集会方广轨仪观自在菩萨三世最胜心明王经一卷


