  佛说大七宝陀罗尼经
　　失译




　　佛说大七宝陀罗尼经

　　　　失译人名今附梁录
　　如是我闻。一时佛在祇树给孤穷精舍。佛告阿难。汝受持此大七宝陀罗尼咒。尔时世尊即便说之。
　　写地也贷昙　坻阇律提　波罗若　波罗　式叉仇拏　比茶
　　阿难若有受持读诵修行此陀罗尼咒。尽其形命一切怨仇能令欢喜。火不能烧刀不能伤水不能溺。无方道鬼魅所持。若天龙阿修罗乾闼婆乃至人非人等。阿难此七宝咒。若至水火中若怨贼中。若食毒若方道毒。应念此咒。若怖畏毛竖等悉得解脱。以毗婆尸佛威德尸弃神力。比尸婆智慧拘娄孙佛力。迦那牟尼戒。迦叶功德。释迦牟尼精进。令一切众生悉除怖畏。令得安吉。尔时阿难闻佛所说欢喜奉行。

　　佛说大七宝陀罗尼经


