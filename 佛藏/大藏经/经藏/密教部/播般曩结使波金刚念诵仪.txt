  播般曩结使波金刚念诵仪
　　




　　播般曩结使波(唐云步掷)金刚念诵仪

　　归命金刚手　　诸佛所依者
　　具普贤众行　　住是本有身
　　无始无终寂　　妙用施诸愿
　　摩王顺三毒　　改劫故调柔
　　拯救诸有情　　从凡入佛地
　　现世皆成就　　今演念诵义

　　次若有比丘比丘尼优婆塞优婆夷。乐修步掷明王心真言者。当如法治地建立道场。修先行门面东而坐。所须供养饮食香华。随力当陈务令清洁。入道场已遍礼诸佛。一心归依愿登正觉。然后结跏趺坐或复半跏。以香泥涂手备诸印契。次明三部及护身。知诸教仪此略不抄。
　　次乃端身正坐息诸缘虑。当观己身皆由先世之因。成此四大五蕴。于一一求实不得无常败坏。速起速灭即色即空。如是了了决定信解已。其能观之不可泯灭。成真实智。廓周法界。量等虚空。以大悲故从真起用。乃想己身形如本尊威仪亦等不一不异。
　　复结前三昧金刚杵契。以印于心诵心真言曰。
　　唵(一)缬哩(二合)儒[口*臨](二合三)
　　由此契及真言加持。行者心如本尊。
　　及举契印头诵真言。
　　唵(一)部[口*臨](二合二)
　　由此契及真言加持故。犹同本尊。
　　亦以契印额右肩左肩及心喉。皆诵被甲胄真言。
　　唵(一)儒[口*臨](二合二)
　　由此契及真言加持故。即成被金刚甲胄无能娆害。由如前观行及诵真言加持故。行者之身与本尊无异。诸佛受记龙天归仰。决定成无上正等菩提。
　　金刚橛契
　　契相以右无名指入左无名指小指间。中指入左中指头指间。左亦如之。余指并头相拄。想成火焰金刚杵形。以大指著地。卓而掣。掣一诵至三而止。随意大小标心。即成金刚坚固地界。真言曰。
　　唵(一)枳里枳里嚩日罗(二合二)嚩日里部罗(三)满驮满驮(四)[合*牛]泮吒
　　由此结契及真言加持故。下至金刚际悉如金刚座。天魔及诸障者不为恼害。
　　次方隅金刚墙界。
　　契相准前地界。开二大指竖之。侧如墙形。右绕身三转。标心大小即成金刚坚固之城。诸佛菩萨尚不违越。何况诸余难调伏者。悉不能近。真言曰。
　　唵(一)沙罗沙罗(二)嚩日啰钵啰迦(引)逻(三)吽泮吒
　　行者次当想于坛中有八叶莲华。上有师子之座。座上有七宝楼阁。垂诸璎珞缯彩幡盖。宝柱行列垂妙天衣。周布香云。普雨杂花奏诸音乐。宝瓶阏伽天妙饮食摩尼为灯。作是观已。
　　结大虚空藏契。契相合掌当心。蹙二头指如宝形。并舒二大指押头指根。二中指右押左外相交。互著手皆契成。诵真言曰。
　　唵(一)伽伽那三婆嚩嚩日啰斛
　　由结此契及诵真言加持故。所想供养等物。真实无异圣众受用。
　　宝车辂契
　　契相二手内相叉仰掌。头指横相拄。以二大指各捻头指根下。想成七宝车辂。金刚贺御乘空而去。至于本尊之宫。诵真言三遍。真言曰。
　　唵(一)都噜都噜(二)吽
　　由结此印及真言加持故。七宝车辂至尊宫殿。想大圣本尊及诸眷属升辂车。
　　请车辂契
　　契相准前契。互以大指向身拨中指。诵真言三遍。真言曰。
　　那莫悉底哩野地尾迦南萨嚩怛他蘖多南(二)唵(二)嚩日唧拟那野(引)迦啰沙野曀呬裔呬(若奉送除来句加去句)薄伽晚(六)馺嚩诃(七)
　　由结此契诵真言加持故。圣众从本宫来。赴于道场依空而住。
　　本尊三昧耶降道场契。契相二手内相叉作拳。右大指入。掌左大指向身招之。真言曰。
　　唵(一)嚩日啰地哩迦(二)曀呬裔呬(三若奉送除[目*壹]呬裔呬加伽车)薄伽梵(四)嚩日啰地哩迦(五)
　　由此真言契加持故。本尊不违本誓。集于道场。
　　步掷契
　　契相先正立。举右足向左断空。逐日右转使顿地。又移左足就右如初立。乃举左足向右断空。因向左顿地屈膝。乃举左手头指已下成拳。以大指押头指侧。想执三股杵极力展臂向左拟势。右手大指入掌。以中名指握之。头指及小指皆舒之。极力垂臂手背向外。死出现嗔目左顾想。余臂悉如本尊执持。亦菩萨等。每想器拭之手。皆诵器拭真言曰。
　　唵虐
　　又想举身三威焰由如劫烧。彻至十方一切世界。广作佛事照触言悟。一切如来初成道者愿速转法轮。度众生者破其小器。临涅槃者劝请久住。次当劝发菩萨之众愿。皆速证无上菩提。于其中间慎无退屈。复当启发二乘之人。除其小儿令具大乘甚深空慧。凡夫之界威光所及。樊藏识中杂染种子。永离三途具普贤行。傍生饿鬼尽此一形不复更受。亦想樊诸地狱。坏灭无余罪人。解脱发菩提心诸恶魔等。遇者摧伏辟除退散。如是量久利益既毕。想收威焰集于身中。然后出定。次复如如初依法。而坐。
　　上方金刚网契
　　契相准前墙契二大指捻头指下节。诵真言三币。头上右转三二币。真言曰。
　　唵(一)尾塞普罗(二)娜[口*落]乞叉嚩日啰半惹啰(三)[合*牛]泮吒
　　由此网契真言加持故。当成金刚坚固之网。
　　火院密缝旋契。契相左手掩右手背竖二大指。诵真言三遍。右绕身三匝。想金刚墙外。火焰围绕。真言曰。
　　唵(一)阿娑莽拟你(二)[合*牛]泮吒
　　次捧阏伽器近额想浴圣众之足。
　　普供养契
　　契相二手合掌右押左交。指初分即成。诵真言三遍。谛想无量无边涂香云海末香云海烧香云海花鬘云海灯明云海饮食云海衣服云海。及一切供养等物皆成清净广多供养普供养真言曰。
　　那莫萨嚩怛他蘖帝弥逾(二合一)尾湿嚩暮契藐(二)萨嚩他欠(三)邬娜伽帝(四)娑颇罗系儚(五)誐誐曩剑(六)馺嚩诃
　　本尊心真言曰。
　　唵(一)缬[口*臨](二合二)尾[口*臨](二合三)部[口*臨](二合四)素[口*臨](二合五)儒[口*臨](二合六)虐
　　次复思惟己身与本尊无异。持金刚子珠。诵次前心真言。正念诵时观本尊形像。或观真言所有文字。或观本尊心上有真言字。或寂静心相应念诵。不急不缓亦不太小。课限毕己心欲除息际。仍须良久住本尊观。复献阏伽亦结普供养运心供养诵本真言。次结火院密缝契。头上左转一匝即成。解界次结降道场契向外拨之。想圣众归宫。次结护身契。准前印五处。各诵本真言。
　　次诵大轮金刚真言二十一遍真言(此略不写抄如余本所谓一种取用)由诵此真言故。所有违犯轨则之愆。悉灭无余功不虚弃。其息灾增益降伏三事法。广如苏悉地经中所陈。任作成就当知福祐画像法。用应肘量[統-儿+木]如仪清净。图画本尊遍身青色。右顾舒右足屈左膝。右上手垂下。屈大指入掌。中名指握之。舒余二指手背向外。次手持桃垂下。次下舒掌向下。掌中有火焰。次手铁斧。次玉环次竖拟指。指上有轮。次拳大指押头指侧。次罥索。次舒五指。甲长而利仰掌。末手持弓。右近上手三股杵。舒臂向上。次剑。次握圆石。次短柄槌槌如重轮。次两只箭。次杖。次独股杵。次舒掌。掌仰头指大指相捻势。次宝棒棒上粗近把处渐细末。舒掌向下。掌有焰鬘。皆散竖。亦色以龙为冠鬘璎珞。手足钏及要绦等。频眉猛视利牙出现。赤色方裙赤色伞盖。魔王波旬俯伏在地。而四臂通身青色。回面向上求哀请命。舒右手五指侧近额作归命势。左手拈地下。二手有一龙。自肘后缚之。发赤色而散。如有大恐怖之状。头近大圣右足。本尊左右有一金刚童子。并通身赤色形体光硕。右傍者。右手持桃。左执剑向下斫魔王势。发向后垂而作赤色。左傍者左挽弓射魔王头势。发髻似赤纱色。之右字却是左。左字却是右。为隐。

　　步掷金刚修行仪轨一卷


