  佛说圣最胜陀罗尼经
　　宋 施护译




　　佛说圣最胜陀罗尼经

　　　　西天译经三藏朝散大夫试鸿胪卿传法大师臣施护奉　诏译
　　如是我闻。一时佛在波啰钵多国星左大城虞弥曩精舍。过是夏已至九月二十日。有一苾刍名嚩野佉曩。时彼苾刍出星左大城。往支那城相去四由旬。于其路中见一大人。身长三丈面长四尺。知是文殊师利菩萨即时礼足长跪合掌白菩萨言。云何现身而来至此。必有因缘。菩萨答言如是如是。苾刍此阎浮提内诸众生等。当有病苦。阿修罗迦楼罗等住须弥山王一面。与诸天人互相交战。是故虚空中日月无光星辰不现。天人败已修罗获胜。时诸鬼神因斯得便。化女人形恼乱众生生诸疾病。或头痛腹痛眼耳鼻痛。或生痈疖瘰疬痔漏疥癞疮癣。或复疟病。其疟发时或隔一日二日三日四日。乃至风癀痰癊一切恶病。又阎浮提内降大风雨。或寒或热或涝或旱。五谷不丰人民饥俭悉皆中夭。复现虎狼师子藐拏等兽。侵损有情夺人精气。如是众难竞来逼恼。
　　尔时大人说是事已告苾刍言。我有圣最胜陀罗尼。增长善根能除诸恶。若复有人发清净心。以香华等供养三宝及诸贤圣。于七昼夜洁净斋戒诵此陀罗尼是诸众难即得消除。陀罗尼曰。
　　曩谟婆誐嚩睹尾摩攞没地俨鼻啰誐。哩[口*爾](二合)多啰(引)惹写怛他誐多写怛你也(二合)他尾摩罗誐哩[口*爾](二合)帝尾摩罗逾你始(引)阿攞誐帝阿罗誐帝娑嚩(二合引)贺曩摩娑哩嚩(二合)你嚩啰拏尾瑟剑(二合)毗曩萨怛(二合)他(引)誐多写怛你也(二合)他(引)呬摩呬摩贺(引)摩呬娑嚩(二合引)贺(引)曩谟虞拏迦啰写怛他(引)誐多写怛你也(二合)他(引)誐誐曩(引)迦哩誐誐曩三婆吠誐誐曩枳哩底(二合)帝(引)娑嚩(二合引)贺(引)曩谟三满多巘度多摩写怛他(引)誐多写怛你也(二合)他(引)三摩曳(引)娑嚩(二合引)贺(引)曩谟阿波啰(引)[口*爾]多誐(引)弥曩娑怛(二合)他(引)誐多写怛你也(二合)他(引)阿摩(引)摩呬(引)娑嚩(二合引)贺(引)曩谟摩曩娑担(二合)婆写怛他(引)誐多写怛你也(二合)他(引)摩曩尾戍弟钵讷弥(二合)湿嚩(二合)哩钵讷摩(二合)三婆吠紧迦哩呬旦迦哩曳(引)娑嚩(二合引)贺(引)曩谟萨哩嚩(二合)没驮冒地萨怛嚩(二合引)喃(引)曩谟阿哩也(二合)曼祖室哩(二合)野怛你也(二合)他(引)惹曳(引)惹曳(引)罗么地(二合)呬(引)摩呬(引)摩贺(引)摩呬(引)娑嚩(二合引)贺(引)曩谟阿哩也(二合引)嚩路枳帝(引)湿嚩(二合)啰写冒地萨怛嚩(二合)写怛你也(二合)他(引)誐誐曩(引)茶曳(二合)誐誐曩三婆吠(引)誐誐曩摩特曳(二合)誐誐曩尾讫兰(二合)帝(引)曀贺曳(二合)呬娑嚩(二合)贺(引)曩谟阿哩也(二合)三满多跋捺啰(二合)写怛他(引)誐多写怛你也(二合)他(引)呬跋捺哩(二合)摩贺(引)跋捺哩(二合)阿蜜哩(二合)多跋捺哩(二合)尾誐多啰惹细摩贺(引)尾誐多啰惹细娑嚩(二合引)贺(引)曩莫(入)阿哩也(二合)尾摩罗枳哩底(二合)怛写怛他(引)誐多写阿你枳哩底(二合)多萨哩嚩(二合)[口*爾]你(去)毗嚩日罗(二合)三婆吠嚩日罗(二合)鼻捺迦哩娑嚩(二合引)贺(引)曩莫萨哩嚩(二合)没驮冒地萨怛嚩(二合引)喃(引)怛你也(二合)他(引)契多迦啰鼻入嚩(二合)罗你曳娑嚩(二合引)贺(引)惹敢(切)婆你娑担(二合)婆你谟贺你奔拏哩迦(引)野娑嚩(二合引)贺(引)谟贺难帝难婆你曳(引)娑嚩(二合引)贺(引)努啰尾努哩曳迦(引)罗尾讫哩(二合)帝娑嚩(二合引)贺散(引)帝(引)娑尾(二合)你哩嚩(二合)波你曳(引)娑嚩(二合引)贺(引)努啰尾努哩曳娑嚩(二合引)贺(引)览摩祖拏(引)野娑嚩(二合引)贺(引)路枳迦路俱多啰(引)野娑嚩(二合引)贺(引)阿倪也(二合)曩尾轮达你曳(引)娑嚩(二合引)贺(引)驮(引)睹迦哩曳(引)娑嚩(二合引)贺(引)弥(引)伽娑普(二合)吒曩(引)野娑嚩(二合引)贺(引)没啰(二合)憾弭(二合)誐啰(二合)贺(引)野娑嚩(二合引)贺(引)萨哩嚩(二合)迦哩摩(二合)毗始讫多(二合引)野娑嚩(二合引)贺(引)萨哩嚩(二合)没驮毗僧娑讫哩(三合)多(引)野娑嚩(二合引)贺(引)曀迦室凌(二合)誐(引)野娑嚩(二合引)贺部多(引)野娑嚩(二合引)贺(引)阿部多(引)野娑嚩(二合引)贺(引)萨哩嚩(二合引)讷契波舍摩(引)野娑嚩(二合引)贺(引)
　　尔时文殊师利菩萨。说此圣最胜陀罗尼已告苾刍言。汝等依此正法仪则。每日志诚发清净心。供七比丘供养三宝及诸贤圣。于初夜分作护摩然火。能除灾患速得消散。若有善男子善女人。于此正法受持读诵广为人说。一切诸病皆得除愈。
　　复次文殊师利菩萨告苾刍言。汝今谛听。此圣最胜陀罗尼。有大明力广利众生。于阎浮提所有国界城邑聚落处处流转。令诸众生听闻受持。若善男子善女人。能于此经读诵一遍。自身病苦速得除愈。若读两遍。妻子男女所有病苦悉得除愈。若读三遍。一切眷属所有病苦悉得除愈。若读四遍。一国人民所有病苦悉得除愈。若读五遍。王之封境诸小国土一切人民。皆获安乐无诸疾病。
　　复次文殊师利菩萨言。今此正法利益广大甚为希有。速为流传令诸有情获上功德。若于此经心生轻慢。不为受持读诵。不为人演说流传。国界之内一切众生。如不得听闻者。彼人获过如五逆罪。是故苾刍于圣最胜陀罗尼。信敬受持无令忘失。彼须弥山王一面住者。天及阿修罗乾闼婆等。我自调伏使阎浮提众生获大安乐。时文殊师利说是法已忽然不现。嚩野佉曩苾刍闻其所说。心大欢喜信受奉行。

　　佛说圣最胜陀罗尼经


