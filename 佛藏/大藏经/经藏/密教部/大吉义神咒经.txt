  大吉义神咒经
　　元魏 昙曜译




　　大吉义神咒经卷第一

　　　　元魏昭玄统沙门释昙曜译
　　南无诸佛众生真济于一切法得自在者。七佛真济毗婆尸。尸弃。比[賒-示+米]婆阜。讫啰迦孙陀。迦那迦牟尼。迦叶。释师子两足之尊有大名称。弥勒在兜率天上与大众围绕。我至心念过去一切诸佛。未来一切诸佛。现在一切诸佛无上法王。如是一切三世诸佛。我皆归命我悉归依。归依于法而此法者一切所敬。归依僧众。此众僧者名胜福田。若少布施获大果报。是诸如来及诸声闻今皆归依。又复归命住色究竟摩醯首罗。归命首陀会天诸阿那含天。归命梵天王世间之祖。归命他化自在天王。归命化乐天王。归命兜率陀天王。归命须耶门天王。归命天帝释。归命四方护世大王。归命诸依地者一切鬼神。归命一切龙乾闼婆。欲界中诸王因陀楼。炎罗婆楼[少/兔]那素摩波罗堕阇仙波阇波提。如此等今皆归命。二仙那啰达钵婆力。今说一切义吉成咒。结甘露不死界。能作五百事。能使一切所为事吉。能断一切蛊道恶咒。能拥护一切世间。能令一切诸恶鬼神皆令退散。一切侵害人者尽能除灭。能令一切所作悉皆吉善。能使恶者怀于怖惧。
　　诸欲诵咒者当诚心。以妙香华鬘涂香末香宝盖幢幡。作倡妓乐微妙之音。供养于彼灭结世尊如来。清净断诸烦恼。[僉*殳]心在定不曾驰散。行四弘誓救护一切。出妙梵音雷声远震。如迦陵频伽人所乐闻。唯愿受我最上供养。南无过去未来现在一切诸佛。南无毗婆尸佛。尸弃佛。毗舍婆佛。迦罗那迦孙陀佛。迦那含牟尼佛。迦叶佛释迦师子。弥勒上首十方世界如恒沙数。多陀阿伽度阿罗呵三藐三佛陀。为诸众生作大救护。若有灾患能使善吉。审如是者我今至诚运香供养。愿此香气至诸佛所。即说咒曰。
　　达迟　陀迟　阿迟　阿迟　寐迟　阿迟　那迟　弥迟
　　说是咒已烧诸名香苏合香等。供养三世一切诸佛人中师子。常当忆念福祐于我。
　　复次至心烧众名香萨阇赖阇香等。运心供养摩醯首罗天王。愿此香气至彼天宫。即说咒曰。
　　那那　那那　那那　啰啰　啰啰　啰啰　呵梨　阿梨　帝[口*梨]　俟罗帝　[口*梨]帝　斯帝
　　复次诚心烧众名香逼佉香等。运心供养欲界魔王有大势力欲界之主。愿此香气达彼王所。即说咒曰。
　　豆豆　豆豆　豆豆　豆尼　豆尼　豆尼　披那　诃[口*兮]　呵尼　陀迟　摩尼　[口*梨]帝
　　复次诚心烧众名香弗迦香等运心供养化乐天王并化乐诸天。愿此香气达彼王所。若不忆念我当头破作七分。即说咒曰。
　　尼梨　尼黎　尼[利/(尒-小+(恭-共))]　寐黎　寐黎　寐黎　脂隶　脂隶　弥脂隶　弥脂隶
　　复次诚心烧众名香。运心供养他化天王。愿此香气达彼王所。当忆念我即说咒曰。
　　迦隶　婆隶　那隶　呵隶　毗那隶　毗舍隶　诃罗弥帝莎呵
　　复次我今诚心烧众名香。运心供养兜率陀天王。愿此香气达彼王所。当受我供。即说咒曰。
　　摩私　摩私　摩私　摩摩私　娑罗摩私　摩那私　呵罗尼　呵富呵　波罗尼　贺梨　寐帝　干途　婆贺罗　莎呵
　　复次我今烧众名香。运心供养须耶门天王辅相将从。愿此香气达彼王所。即说咒曰。
　　佉咃　佉尼咃　佉稚毗尼　萨旨迟　萨持迟地茶　婆婆利　干头　婆贺罗　莎呵
　　复次烧众名香。运心供养帝释三十三天王。愿此香气达彼王所。即说咒曰。
　　贺罗　贺罗　摩黎尼　遮罗私利　毗罗私利
　　复次烧众名香。运心供养东方提头赖吒天王辅相眷属。愿此香气达彼王所。即说咒曰。
　　阿夷　婆夷　那稚夷　那耶尼　那那那　波帝　尼波帝　波罗尼　莎呵
　　复次烧众名香。运心供养南方毗留勒叉天王辅相眷属。愿此香气达彼王所。即说咒曰。
　　毗利私　毗利私　旨利私　寐利私　寐尼利私
　　复次烧众名香。运心供养西方毗留博又天王辅相眷属。愿此香气达彼王所。即说咒曰。
　　豆嚁　鼻豆嚁　鼻[口*兮]　[口*兮]寐　呵[口*兮]寐寐　寐利　至寐利　至寐利帝　呵罗帝　莎呵
　　复次烧众名香。运心供养北方毗沙门天王辅相眷属。愿此香气达彼王所。即说咒曰。
　　佉稚　佉稚　佉佉稚　佉佉稚　摩稚　摩稚私　摩茶　呵梨腻
　　复次烧众名香。运心供养大海渚中楞伽城内罗刹之主毗沙拏。愿此香气达于彼所。即说咒曰。
　　遮利　遮利　周利　周利　帝利　帝利　婆罗尼利　婆罗呵帝尼　呵罗蜜帝　莎呵
　　复次烧众名香。运心供养毗摩质多罗阿修罗王居在海边。愿此香气达彼王所。即说咒曰。
　　伊支　毗支　毗遮支　遮吒隶　摩吒隶摩摩吒　阿罗蜜帝　莎呵
　　复次烧众名香。运心供养伽罗龙王居在海中。愿此香气达龙王所。即说咒曰。
　　迦　迦　迦利　迦罗尼利　迦罗婆梨尼　毗黎私利　呵罗蜜帝　莎婆呵
　　复次烧众名香。运心供养地神。愿此香气达于彼所。即说咒曰。
　　毗陈地[口*梨]　毗婆陈提[口*梨]　遮邻提梨　舍啰摩[口*梨]迟　摩摩啰啰迟　阿罗弥帝　莎呵
　　若不信我咒。心裂作七分血从面门出。若不听佛所说善法。终无吉利为病所杀。身坏命终当堕地狱天阿修罗共相斗战。是时帝释军败退还。既入城已即作是念。我今当诣婆伽婆所求索拥护。于天人中佛为最胜。慈悲救济一切众生。不害一切常为拥护。
　　尔时世尊在忧波难陀山常所乐处。与大比丘众五百人俱。菩萨千那由他。月十五日布萨之时。时两足尊人天中上。四众围绕如世明灯。释提桓因与其将从百千那由他三十三天。来诣佛所顶礼佛足却坐一面一心合掌。而说偈曰。
　　大圣世雄天人尊　　常以慈心愍一切
　　善哉一切智导师　　世间黑闇作照明
　　一切诸天所不达　　唯有瞿昙独知之
　　今我归命大慈悲　　唯愿为我作拥护

　　尔时世尊闻此偈已告帝释言。天帝我佛法中有结咒界法。能为人天作大拥护。若有闻是结咒界法。若自持若教人持。至心读诵如说修行。以咒力故刀不能伤。毒火不害能却怨敌百由旬内无诸灾患。天阿修罗一切鬼神。无能越此咒界而作衰害。是故天帝应当受持是结咒法。至心读诵不得忘失。即说咒曰。
　　阇隶　阇梨尼　摩阇隶　摩呵阇隶　摩何阇罗婆帝　阿阇利　阿者利　阇罗者利　阇[口*兮]隶　摩隶　[口*兮]摩摩隶　阇啰帝　遮啰婆啰帝　者罗帝　者啰阇啰帝　那啰帝　婆罗阇隶　伊[口*梨]伊啰婆帝　寐[口*梨]　寐罗婆帝　合鞞唎合鞞[口*梨]　毗唎　合子　翅由唎　摩呵翅由啰　婆帝　摩佉唎　摩呵　摩佉唎　呵罗私唎　婆阇梨　婆伽逾唎　鍮啰婆利　婆啰婆私唎　毗私唎　私利　私唎　私唎腻
　　以此实咒拥护帝主众患都除。我今慈彼提头赖吒龙王。禋啰婆尼龙王。毗留博叉黑瞿昙龙王。如意珠龙王。婆修翅龙王檀茶波陀龙王。满贤龙王。难陀龙王。名色威力身体俱大住须弥山。天阿修罗斗时。常佐帝释而为拥护。阿那婆达多龙王。阿楼泥龙王。般阇摩翅龙王。得叉迦龙王。阿难提那龙王。婆蓃翅龙王。阿婆啰阇等龙王。大自在意龙王。自在意龙王。那茶黔龙王。阿波罗罗龙王。等沙弥勒迦龙王。酪首龙王。复有如意龙王。分陀利龙王。方主龙王。迦驹吒翅龙王。[口*黔]婆罗龙王。阿尸婆多罗龙王。如是龙王等我皆生慈心。婆翅罗龙王。[口*黔]毗罗龙王。毛针龙王。忧啰伽羯那龙王。牛王龙王。如是等龙王我亦皆生慈心。奋耳龙王。车龙王。聚积龙王。善欢喜龙王。犊子龙王。伊罗钵龙王。禋滥拔唎龙王。如是龙王我皆生慈心。如是一头二头龙等。我于彼所都生慈心。一切世界有足无足二足四足多足。皆于彼所生于慈心。尔无足二足四足多足诸龙夜叉。及诸依地动以不动并根生者。皆莫害我。以诸佛力。及正法威势阿罗汉。使我吉安。即说咒曰。
　　都企　目企摩企　摩呵摩企　郁佉摩佉婆啰帝　婆啰婆帝　地唎　地啰　婆帝　守婆地唎　守婆那[口*梨]　那啰婆唎那啰地毗提利叔呵般茶唎　迦茶翅　迦茶脾　迦啰茶脾翅由唎　收啰婆豉　收罗婆豉　婆那豉　婆啰婆那豉　阿施　阿赊施　阿那啰脾　婆啰婆啰泥　者罗　者梨尼　毗者罗涅唎　婆陀地　阿婆陀地　伊吒陀地　阿吒吒唎　阿那吒啰哋　吒[齒*齊]　伊吒[齒*齊]　者[齒*齊]　毗茶脾　毗啰婆啰陀　摩呵啰涅唎　婆啰陀唎　波罗陀唎波伽陀利　跛那跛那　尼吒唎尼寐
　　说是大咒王时。而此大地周遍俱时六返震动。一切鬼神阿修罗等。皆大惊怖自相谓言。怪哉瞿昙大名称者。为诸天众说是神咒。而使诸天得于自在。尔时佛告释提桓因言。假使咒师诵持是咒。结于咒界遍满三界。动不动等无能越者。四道天王有大威力。名曰摩醯首罗。处在阿那含圣果。若有不顺越此咒界。无有是处。大梵天王有大威德。千世界主有自在力。若能不顺越此咒界亦无是处。魔王波旬欲界之主。欲越咒界亦无是处。他化自在天王化乐天王。欲越此咒界亦无是处。僧兜率天王炎摩天王。欲越此咒界亦无是处。帝释千眼舍脂之夫。欲越此咒界亦无是处。护世四天王驹毗罗提头赖吒。毗留博叉毗留勒等。欲越此咒界亦无是处。复有四王威力炽盛。鸠那罗伽兰茶毗勒驹摇诃竺。欲越此咒界亦无是处。复有四王于欲界中最得自在。帝释阎罗王拔留那兑罗阇波阇波提。欲过此咒界亦无是处。复有四王有大威力。[竺-二+奧]尼毗呵咒帝婆留阇提呵娑帝奢。欲过此咒界亦无是处。有八龙王住于大海有大威德。阿那婆达多龙王。拔留那龙王。毗留勒龙王。修钵啰龙王。[打-丁+致]絺都龙王。难陀龙王。优波难陀龙王。娑伽罗龙王等。有大神变。如是等龙王欲越此咒界亦无是处。有八阿修罗王。毗摩质多啰阿修罗王。修质多罗阿修罗王。逻花阿修罗王。苫波唎阿修罗王。钵罗度阿修罗王。茂至连达啰那阿修罗王。缠豆嚧那曜阿修罗王等。若能不顺此咒欲过此咒界亦无是处。有乾闼婆王。质多罗斯那那厨罗阇捺阇捺沙婆毗毗尸婆塞多罗尸骞迟提婆婆屯头摩啅啰般者尸企乾闼婆钵浮喽守梵达啰迦摩势絺栴檀那提乾闼婆等有大神力。颜貌端正兼有名闻。欲越咒界亦无是处。佛告天帝此咒何故有是威力。此咒乃是八十四亿那由他百千恒河沙数诸佛神口之所共说。我今现在亦复宣说如是咒王。
　　复告天帝谛听谛听善思念之。此咒之力能为众生作大拥护。遮诸鬼神不令娆近。所以拥护。此诸人道者人道之中。能为生天作其种子。能出一切诸天胜报。此处出佛此处出生声闻弟子。此处出生诸大德仙。此处出于沙门及婆罗门。此处能出鬼神。若有恼乱于众生者。能遮恶鬼不令加害。故出此咒。即说咒曰。
　　阿啰池　毗啰池　婆啰池　婆那池　婆啰毗啰毗　昙脾　昙脾一智　毗吒智毗啰吒智　首慧首慧　首呵曼茶唎　迦罗池　翅由唎　紧头摩帝　陀啰　陀唎　陀啰啰迟　陀陀婆毗　达陀曷帝　啰娑阿竭啰婆帝　频头伽唎　啰多那阇梨
　　说此咒时大地大海悉皆六返震动。诸鬼神等咸发大取唱曰苦哉。诸罗刹等亦复如是。共相谓言今者说咒。我等大苦欲无生路。如是猛咒诸佛所说。尔时世尊复告天帝言。汝今应当护此咒界。由我护念此咒缘故。一切人天无能越者。复告四道面天王有大名称。住净居天阿那含处。名摩醯首罗。及其眷属辅相大臣。汝等宜应拥护此咒。五阿那含天神通威德。色身名称悉皆具足。汝等眷属亦应拥护如是明咒。尔时大梵天王从莲花生娑婆界主。眷属辅相。汝等亦当拥护此咒。四禅诸天乃至梵身。神通色貌名闻具足。及其眷属辅相大臣。亦应拥护如是神咒。欲界之主魔王波旬眷属辅相。应护斯咒。他化自在天王及其眷属辅相大臣应护此咒。化乐天王及其眷属辅相大臣应护斯咒。炎魔天王眷属辅相应护此咒。兜率天王眷属辅相应护此咒。帝释千眼舍脂之夫眷属辅相应护斯咒。

　　大吉义神咒经卷第一



　　大吉义神咒经卷第二

　　　　元魏昭玄统沙门释昙曜译
　　护世四王典领四方。提头赖吒领乾闼婆众。有九十一子皆名曰帝。姿貌端正有大威力。眷属辅相应护此咒。毗留博叉领究槃茶众。九十一子皆名曰帝。姿貌端正亦有威力。眷属辅相应护斯咒。毗留勒王领诸龙众。九十一子皆名曰帝。眷属辅相应护此咒。毗沙门王领夜叉众。九十一子同名曰帝。眷属辅相应护斯咒。此四天王合三百六十四子能护十方。复有天帝名因达罗。次名滥罗婆喽那苏摩婆罗沓婆阇波阇波提夜叉鬼众。汝等皆应拥护斯咒。有八龙王。阿那婆达多龙王拔留那龙王。毗留勒龙王修钵罗龙王。[打-丁+致]絺都龙王难陀龙王。忧钵难陀龙王娑伽罗龙王等。眷属辅相应护此咒。有八阿修罗王。毗摩质多啰阿修罗王修质多罗阿修罗王。罗睺阿修罗王苫婆利阿修罗王。钵罗度阿修罗王茂至连达啰阿修罗王。那缠豆嚧阿修罗王那茶阿修罗王等。眷属辅相应护此咒。有释提桓因典领四维。大梵天王典领上方。质多啰斯那乾闼婆王等。昼夜殷勤无有懈惓拥护咒界。夜叉主将摩尼跋达啰。弗那跋达啰。长臂长发旷野鬼。善意财富般阇迦。与法护法酪首般。至于舍罗卢摩。及大面等阇尼沙迦。如是诸鬼神通色力。名称具足眷属辅相。咸皆拥护持咒之人。即说咒曰。
　　阇罗毗翅　摩诃娑他咩　首婆岐钵罗拔唎絺帝　涅阇私帝　阿三弥　叔只　阿霜只　啖弥比不隶
　　说是咒时大地震动。鬼神之众唱言苦哉。诸罗刹等咸作是唱。各相谓言今此咒力。破坏我等将无活路。如此猛咒三佛陀说。若在村落若在城邑。若在田野诸鬼神等。皆无住处况复得食。佛告帝释。过去无量无数阿僧祇劫。我于尔时初发菩提心。当于尔时北方有香山。我于彼山在南面住。作世俗仙名善音。我于尔时已得离欲获得五通。当于尔时结此神咒。朝结此咒终日安隐。若复夕结竟夜安泰。尔时彼仙往至他所。由不结咒有百千夜叉罗刹鸠槃茶富单那毗舍阇等。又有一罗刹。身体长大满千由旬。面广百由旬牙长五十由旬。眼二十由旬吐舌满十由旬。身如黑云犹如大山。一出入息伤害数百千人。唯为残杀都无慈心。遥见仙人修于苦行。啖食菜根阇葍罗果而饮泉水。不食余食清净行意。欲往加害断其命根。然彼仙人有大威德。胆勇成就寻忆此咒。而彼罗刹不敢加害。佛告阿难欲知彼时仙人。岂异人乎。我身是也。佛告帝释汝应受持是神咒王读诵忆念。若有沙门婆罗门。若天若魔若梵。一切世间为咒所护。而有众怨来侵扰者无有是处。若天若龙若乾闼婆。阿修罗鬼神鸠槃茶。紧那罗迦楼罗饿鬼夜叉。罗刹金肩狂颠鬼。阿钵私摩罗富单那臂舍支摩楼多。日月星灾热病极热病。如是诸恶欲伺其便求其过患。欲侵害者无有是处。若被系闭应死之者。诵读此咒降伏谪罚。自此已下乃至鞭杖嗔责。由诵咒故尽有差降。佛告释提桓因以是之故。应自拥护若护于他。应当受持如是神咒。即说咒曰。
　　三曼尼[口*梨]　摩呵脾只　摩呵嚧只　摩呵他弥　摩呵者咩　阿周离　阿周啰者咩　阿周浮那陀啰散尼
　　说是猛勇咒已。鬼神夜叉众皆出大声。咸作是言怪哉大苦。罗刹亦然。我等之众将无生路。诸鬼神等尚不得住。况复饮食。
　　毗婆尸佛在无忧树下。尸弃佛在分陀利树下。毗舍菩佛在娑罗树下。迦罗迦孙佛在尸利沙树下。迦那迦牟尼佛在郁昙婆树下。迦叶佛在尼居陀树下。释迦世雄在毗钵罗树下。是诸如来依此诸树成等正觉。七佛世尊有大神力。长夜拥护是持咒者使常安吉。于迳常日并诸宿会。都无凶患等同于吉。一切诸佛有大威德。一切罗汉皆尽诸漏不受后有。如是诸圣我今归依。以此实语拥护帝主延祚无穷。即说咒曰。
　　阇摩泥　阇摩泥　摩尼咩　摩尼咩　质致唎尼蜜利　蜜唎　尼离　摩罗质致唎　摩罗伽唎[口*兮]　离[口*兮]离　蜜离　蜜离　蜜梨斯　寐寐　梨祢　呵讫罗　摩泥　摩讫罗泥　悉地　悉[口*梨]　悉[口*梨]　呵呵[口*梨]　者岐　者岐尼　呵私呵唎　私尤咩　尤咩　北迦尤咩　北迦尤弥离弥离　陀啰弥离　陀啰拏陀唎　毗质泥　质多罗摩离摩指祢　频头摩支　那支那支离　多多祢　毗摩祢摩罗摩罗陀　舍曷啰企　合罗者离者啰摩罗支
　　说是咒已大地震动　依地诸鬼悉皆骇怖。一切诸龙一切乾闼婆。及放逸天持华鬘天。曲脚天宫殿天。四大天王三十三天。及帝释焰摩天兜率陀天。化乐天他化自在天。梵音天梵净天。净居天果实天。不烦天不热天。善见天善现天色究竟天悉皆震动。首陀会天亦皆震动。摩醯首罗有大威德。共五净居阿那含天。俱至佛所头面礼足。却住一面而说偈言。
　　归命佛世雄　　正觉两足尊
　　瞿昙所知见　　诸天所不达

　　如来善说结咒之界犹如甘露。我今亦乐助佛说咒。我所说咒威猛极恶。拥护一切世间众生。柔伏一切诸恶鬼等。我今顶礼于世尊足。唯愿导师慈愍于我。哀受我咒世间之灾。能作种种无量众形。能作怖畏能作种种众多恐怖。能使世人心意倒错亦使颠狂。使诸男女惊怖惶悸噏其精气。我今为欲制此诸恶故。说此咒谪罚夜叉及诸鬼神诸恶徒众使不害人。即说咒曰。
　　涅唎泥　涅[口*梨]拏波帝　尼婆唎　那[口*兮]呵唎私　婆者唎私　者啰婆罗私　毗唎毗　唎毗迦　毗啰　迦啰　迦啰婆迦迦卑罗　忧[少/兔]啰　郁多啰泥　忧钵啰泥　忧[少/兔]啰尼　忧[少/兔]莎唎　优企伽咩　郁负达唎　忧啰婆唎　忧啰者唎　阿[少/兔]赖斯　忧罗婆唎　忧娑支　忧负提　忧尤离　忧陀地　忧伽池　忧娄斯　忧罗岐　忧呵泥　忧输唎　负负唎　忧[少/兔]负唎　毗啰娑唎　尸啰那斯　尸啰婆啰私腻　忧尤离　牟侯离　者罗斯　毗者罗　斯那　斯毗那斯　者伽尼　伽啰婆尼　伽啰涅唎伽那娑　那私唎　私罗婆唎拏
　　当说是咒时三千大千世界六种震动。一切鬼神亦皆骇怖。尽生厌恶咸出大声。称言怪哉苦哉。罗刹亦尔。夜叉夜叉女紧那罗建陀罗摩陀颠狂鬼。阿修罗摩留陀龙。并诸一切能害物者悉皆惊动。鬼众悉坏咸作是言。摩醯首罗说是恶咒。使于我等无有生路。若持是咒所在城邑聚落一切恶鬼。悉皆舍走出百由旬外。能为帝主作大拥护。禳诸灾患众善盈集。应于四十里中结作咒界。人天鬼神无能越者。此咒亦是诸佛所说。越此咒者必获衰恼。当有沸血从面门出。心当燋热而得重病遂至于死。身坏命终堕阿鼻地狱。由违咒故。此咒真实无有虚妄。尔时有梵众梵中尊。与色界万七千梵围绕。来至佛所礼佛足已在一面坐。而说偈言。
　　我今归依赞大智　　能证最胜甘露法
　　灭结最上大正觉　　如是瞿昙我今礼
　　善说此经三佛陀　　功德具足护一切
　　广济众苦与安乐　　一切鬼神皆摧伏
　　我于世间为宗主　　我最能灭诸鬼神
　　我于众生为其父　　于千世界得自在
　　我今助佛欲说咒　　诸天世间共印封
　　我今印封无能越　　正觉垂矜忆念我

　　即说咒曰。
　　忧佛禘　毗佛禘　佛禘利　佛禘利　负罗移　毗负啰移　那也囄　那啰也囄　那摩也　摩囄摩离摩摩泥　摩罗斯　南茂斯　南无呵泥　那者[口*梨]　摩那者[口*梨]　摩呵也[口*梨]　摩啰婆[口*梨]　摩耽地唎泥　问地[口*梨]　尸[口*梨]摸阿尼[口*梨]　毗无呵尼囄　毗达罗　斯毗曷达啰斯　槃陀囄　婆啰达帝　达啰尼　摸呵尼　勿达啰呵尼　毗勿地唎尼　佛呵娑[口*梨]　娑罗娑囄　钵罗娑离波啰拏娑离　啰娑伽啰娑帝　弗[口*梨]尼囄　弗唎弗[口*梨]　尼离錍尼啰錍　舍啰罗脾　罗毗囄　毗啰毗梨毗啰利　毗呵那唎　旃达啰　尼唎　尼啰罗陛　罗婆[口*梨]　那啰地　那啰捺地　那罗斯
　　说是咒已三千世界六返震动。夜叉罗刹乾闼婆须拔拏那竭富单那毗舍阇饿鬼建达罗阿修罗摩楼多紧那罗究槃茶等。阿跋摩罗之所为灾恐怖之事。此诸鬼神扬声大叫作是唱言。今闻此咒鬼神之众即自散坏。是诸人等皆以梵王印印此住处。大梵天显发此咒。此咒住处诸鬼神等悉不得住。一切人身犹如金刚。此咒经者名为梵天所说。诸鬼闻已于诸方面各自散走。此咒若于所在城邑官府住处。诸恶鬼等皆不得住。不得伺求得其便也。况复加害。以此咒力愿令帝主获大拥护。使得无上安善利吉。以此咒界若一由旬二三四五由旬。一十二十五十一百至千由旬。随于日月所照之处。久近时节结于咒界。随所住处周匝十方。若有能越此咒界者。头破作七分心自劈裂。我等诸梵所作咒界今已讫竟。第六魔王波旬将无数魔天。往至佛所顶礼佛足。在一面坐众坐以定。合掌向佛而说偈言。
　　我今归命大道首　　两足之尊最胜觉
　　诸寂灭中为第一　　是故我今稽首礼

　　说是偈已即白佛言。世尊诸梵佐佛说咒界经。我今亦欲助佛说咒。为欲饶益一切世界。拥护人天故说斯咒。若闻于我说是咒者。夜叉罗刹悉皆远走百由旬外。我于昔来初未曾更以清净心至于佛边。我今为礼人中师子说结界经故至佛所。我于欲界行住动中。并及人天。为自在主。其余众生住欲界者。及余鬼神种种别类夜叉罗刹。今一切驱使远避。我今以白胡芥子掷著火中。能使鬼神都如火然。当说此咒极为大验。即说咒曰。
　　什婆利　什婆利都是婆利　钵罗什婆利　什婆罗　什婆罗　什婆罗私唎　什婆罗尼利离　呵什婆罗尼　郁婆头婆离　阿那婆沙婆离　什婆离帝　什婆离尼尼　什婆离帝　什婆罗帝　摩什婆黎尼　忧利肌　忧梨迦达唎　郁六迦目企　什婆罗目企　什波罗舍婆唎　阇罗腻阿其尼罗　左唎　什婆唎　檀茶波离　左弥离　什婆离　什婆罗　什婆啰离　那罗离　什婆梨尼　什婆啰罗斯　子史[齒*齊]　什婆隶那史[齒*齊]　什婆卢　迦罗婆什婆离　输迦什婆离　郁豆娑迦罗什婆离　摩离什婆摩离摩诃什婆离　那摩什婆梨私
　　说是咒时夜叉罗刹皆大火然。一切鬼神咸皆火然。各出大声唱言苦哉。举声号哭。此诸鬼等于十方面。悉皆逃走。尽受大苦犹堕地狱。诸鬼神等咸作是言。今说是咒断灭我等。尔时魔王语诸鬼言速出我界。汝若出界身体安乐无诸患苦。若有此咒处。若城邑聚落及诸官府皆不得住。若越此界身即火然。此魔所说咒结界经。欲说咒时当言魔所说咒。以结于界结此咒界。乃至日月都尽此界乃尽。于十方面各结咒界。随所结处鬼神罗刹身尽火然。今为帝主为作大救护。为作守视得无上安隐。诸有日月之灾诸天之灾。夜叉罗刹诸鬼等灾尽使除去。
　　尔时化乐自在天。与诸天眷属。来至佛所顶礼佛足。却坐一面说偈赞佛。
　　归命上丈夫　　具足大智尊
　　解脱诸烦恼　　怜愍众生故
　　说甘露咒界　　摧伏诸鬼神
　　拥护有命者　　我亦欲助佛
　　宣说大猛咒　　唯愿三佛陀
　　哀愍忆念我

　　即说咒曰。
　　私囄　毗私离　毗私罗　婆尼卑离　弥离　槃茶啰婆帝　婆啰罗帝　啰罗私　毗罗私　那罗那私　那罗阇摩离呵罗唎那啰离毗啰离　阇罗尼离呼　罗那离　波罗赐　波[少/兔]多卑　多卑尼　毗婆罗离　大尼大尼陀罗婆地唎婆啰　赐那罗赐　多那利卑　多呵呵唎尼　唎致唎致　伊到伊弥咮　罗弥致　伊罗呵致　吒吒　吒唎尼
　　说是咒时大地震动。夜叉罗刹诸鬼神等。出大音声唱言大苦。时他化自在天而作是言咒之住处若城邑聚落。以此咒势汝等鬼神。皆不得住况其饮食。此大猛咒能断汝等。又是一切鬼神所牢闭处。能灭一切诸为患者。若违此咒汝等便为堕于地狱。以此咒力拥护帝主使得善利。能遮刀杖解诸灾患。日月将蚀而得解脱。复有他化天王将无数诸天来至佛所。顶礼佛足在一面坐。合掌向佛而说偈言。
　　我今归命赞　　坚实大精进
　　最胜不思议　　是故今敬礼

　　佛已说是结界大咒经已。饶益世间及诸天人。我今亦欲助佛赞说结界咒经。决定炽盛勇猛可畏。为拥护一切诸众生故。摧伏一切诸恶鬼故。诸鬼神等闻是咒已。不复能害于诸众生。即说咒曰。
　　呵[口*梨]呵[口*梨]呵[口*梨]　毗[口*梨]毗[口*梨]　毗那赐　呵呵呵　尤尤　呼呼[口*梨]　者[口*梨]者[口*梨]　者罗尼　呵那泥　毗离尼离　毗拔池　迦池迦池　迦茶脾　迦荼迦荼脾　毗茶茶　脾大大囄　伽离　旧唎　摩摩茂唎　毗尼拔提　婆罗　赖提陀陀啰婆啰婆罗　那唎呼唎　毗阇毗视　拔唎　婆罗　拔帝赖毗比赖私　毗那罗私　毗脂　者至尼阿那支婆那支尼　优婆利尼迦利　摩利　摩尼　摩梨　摩诃呵唎　摩那呵唎尼　实伽利　迦卑利卑利
　　说是咒已大地震动。夜叉罗刹众拘槃茶富单那等亦皆狂颠。死建大遮神龙。及金翅阿修罗等出大音声。时他化天而作是言。若诸城邑聚落。并及官府咒所集处。一切鬼神皆不得住。而复不得有所侵恼于诸众生。若有侵恼诸众生者。为咒所缚受诸衰恼。若有违失此神咒者。血从面门出苦恼而死堕于地狱。善兜率陀天王有大名称。及其眷属一切诸天往至佛所。顶礼佛足退坐一面。合掌向佛而说偈言。
　　归命赞叹世所供　　归命无上世大师
　　归命断结世勇猛　　能拔一切诸毒箭
　　最胜寂灭解脱尊　　能解一切诸缠缚

　　世尊说是最上咒界。我今亦欲助佛说咒。佛说咒界人天之中无与等者。亿数诸天闻说是咒者各皆随喜。威光炽盛故说斯咒。若闻于我说是咒者。夜叉罗刹悉皆避走百由旬外。咒所住处若城邑聚落国土方面夜叉罗刹鬼神之众。不能恼害彼持咒者。无能伺求令得其便。先所忆经我今欲说。决定必能拥护一切。即说咒曰。
　　遮囄　啁唎　茂唎　茂唎　毗唎　毗呼唎　呼唎　呼唎　呼唎　卑唎　卑唎　旧卑唎　旧卑唎　旧喽　旧喽　尤喽　尤喽　波帝　波帝　那帝　那帝　尼唎　尼利　伽唎　伽唎　旧利　旧利　者旨　者旨　者利　者利　尸唎　尸唎　摩帝　摩帝　尤喽　尤喽　娄娄　娄娄　负娄　负娄　他利　他利　输利输利　颇唎　颇唎　颇唎　颇唎　副副　唎尼　也帝　也帝　那絺　那絺　私唎　私唎　婆唎　婆唎　伊[山*齊]　伊[山*齊]　蜜[齕-乙+(有-月+目)]　蜜[齕-乙+(有-月+目)]　毗[齕-乙+(有-月+目)]　毗[齕-乙+(有-月+目)]　吒唎　吒唎　吒[齕-乙+(有-月+目)]　吒[齕-乙+(有-月+目)]　咮咩　咮咩　毗[齕-乙+(有-月+目)]　毗[齕-乙+(有-月+目)]　负味负味　那啰　那罗　罗斯　罗斯　卑唎　卑唎　其[齕-乙+(有-月+目)]　其[齒*齊]　不[齕-乙+(有-月+目)]　不[齕-乙+(有-月+目)]　尼企　尼企　企尼　企尼　毗企　毗企　啰视啰视　婆唎尼
　　说此咒已大地震动。百千夜叉出大音声。一切鬼神依树依地。及城郭中。闻是威猛咒已。极大恐怖举声号哭各自散走。结此咒界处若城邑聚落。尚不得住况复饮食。闻此灭结之咒。设有违者得于逆罪。以此咒力能护帝主。为作归依除其衰患。

　　大吉义神咒经卷第二



　　大吉义神咒经卷第三

　　　　元魏昭玄统沙门释昙曜译
　　尔时焰摩天王及其眷属。往至佛所顶礼佛足。在一面坐合掌向佛即说偈言。
　　归命于大智　　坚实功德聚
　　牟尼天人尊　　无上法中王
　　瞿昙世大师　　故我今敬礼

　　三佛陀说。能与持咒之人作大利益。我今亦欲说是神咒。唯愿世尊忆念于我。为欲拥护一切众生。柔伏一切诸鬼神等即说咒曰。
　　者利斯　毗者利斯　婆那斯　毗那斯　波波梨　波波斯　那那[口*梨]　那那斯　毗者支　者罗支　摩摩支　摩罗支　摩大支　陀者囄　目呵囄　毗呵囄　呵啰囄　毗啰囄　毗婆离　多罗离　多罗斯　毗多离　多利尼　[口*兮]唎[口*兮]　旨唎[口*兮]　寐唎寐　波罗寐　唎私唎　呵那唎　呵那唎　波罗婆迟　婆啰光迟　婆啰者唎　婆啰拏私　婆啰呵私　毗离尼唎　毗离旨旨　婆啰舍施　婆罗拏施
　　说是咒时大地震动神鬼之众皆大惊怖。出声大叫皆言大苦甚可厌恶。若城邑聚落国土有此咒处。一切鬼神尚不得住况复饮食。此大猛咒是焰摩天王之所宣说。如此咒典诸佛世尊之所显说。此结咒经所住之处。都无鬼神能为衰害作大拥护。百由旬内除诸怖畏。及以斗诤口舌讥嫌。乃至两阵共战之时交刃相向。由此咒力使不害身。一切怖畏悉得消灭如佛世尊永离怖畏帝主亦尔。以咒力故离诸恐惧。
　　尔时帝释为三十三天作自在主。与其眷属往诣佛所即整衣服为佛作礼。合掌向佛而说偈言。
　　我今归命圣实尊　　法王智光照世间
　　能以正法导一切　　大慈大悲救三界
　　济度一切诸众生　　大圣瞿昙我今礼

　　善说此经。而此经者是诸正觉之所显现。我今亦欲助佛说咒。唯愿世尊忆念于我。我所说咒能遮诸鬼。我当禁制诸鬼神等。使不恼害一切世人。咒所住处使诸鬼等不得其便。即说咒曰。
　　毗迟毗　毗迟毗　那茶毗　那荼毗　毗利迟　毗利迟　婆那迟　婆那迟　呵呵呵呵　[口*兮][口*兮][口*兮][口*兮]　尤尤尤尤　尤喽尤喽　尤啰脾　毗啰脾　婆啰啰尼　啰啰啰尼　啰者支　婆离　那陀罗尼　陀啰池　啰啰池　毗颇利私　婆陀利私　寐利私利　婆啰迦斯　那啰婆囄　尤寐离　跛啰呵囄　跛陀呵离　毗陀呵离　毗婆呵囄喽喽吒囄　负喽吒囄　婆啰吒囄吒囄　那啰茶离　那那茶囄　投投荼囄　喽细茶囄　阿那茶囄　尤喽茶囄　茶拏啰地　毗舍罗池　者摩啰茶离
　　说是咒时大地震动。巨海波荡出大恶风。日月星辰凝住不行兴云注雨。鬼神之众皆大惊怖逃走四散。闻此咒者一切鬼神皆无活路　诸鬼神等自相谓言。释提桓因说是明咒章句。若国邑聚落我等都无住处。诸鬼至处身皆火然。其作到处受大苦恼譬如地狱若有越是天王咒者。身坏命终当堕阿鼻。若越此咒而不随顺如违佛语等无有异。如佛离欲能越此咒。而此神咒是过去诸佛之所显现。拥护帝主利益安隐。诸衰灾患悉皆除灭。若有灾害闻是咒名。皆生惊怖百由旬内消灭无余。日所行处所有鬼神。皆不能得侵害世人。
　　尔时毗沙门天王与诸鬼众前后围绕往至佛所头面礼已右绕而坐合掌说偈。
　　归命大圣智光明　　离诸三有正导师
　　分别诸有及涅槃　　是故归命真实尊
　　我今亦欲助佛说　　愿当怜愍忆念我

　　有诸夜叉罗刹鬼等作种种形。师子象虎鹿马牛驴驼羊等形。或作大头其身瘦小。或作青形或时腹赤。一头两面或有三面或时四面。粗毛竖发如师子毛。或复二头或复剪头。或时一目锯齿长出粗唇下垂。或复嵃鼻或复耽耳或复耸项。以此异形为世作畏。或持矛戟并三奇叉。或时捉剑或捉铁椎或捉刀杖。扬声大叫甚可怖惧。力能动地旷野鬼神如是之等百千种形。阿罗迦夜叉在彼国住为彼国王。是故名为旷野之主。于彼旷野国中有善化处。凡有二十夜叉鬼母。彼诸子夜叉等身形姝大甚有大力。能令见者生大惊惧普皆怖畏。又复能使见者错乱迷醉失守。猖狂放逸饮人精气。为诸人民作此患者。今当说彼鬼母名字。
　　[跳-兆+犬]达那　跋达啰婆帝　那多　阿喽那婆喽那　难陀婆头摩　婆头摩婆帝　蛇赊呵帝耶赊　婆娑婆　但那达多　婆达啰　达多婆私多　婆私目企　那多　婆那多　郁那多　啰娑　那迟啰　那轴富佉罗。
　　说是名已彼鬼母等来至佛所。毗沙门王白佛言。世尊。是鬼神等是我眷属皆礼瞿昙。是等夜叉以此咒力。谪罚禁制使不恼害。即说咒曰。
　　佛呵逻逻那　尤尤喽他　阿斯　摩迦斯那那囄　婆啰　伽泥　婆罗　伽泥　伽罗泥　伽罗呵囄　伽疋离疋罗　摩只　摩摩伽罗　摩摩啰罗囄　呵那啰　佉泥　丘喽[少/兔]喽　婆吒求囄　伽那罗斯絺毗　絺毗　摩呵　娑啰剃　优喽剃　毗喽剃　旃茶利　达啰毗　头那啰那　舍囄　罗私利　[(炙-火+孑)*ㄆ]啰啰私利　呵利私唎　婆陀牟唎　大啰那罗帝婆那赊罗那利　啰啰　喽喽　唎唎　啰啰　囄囄　多喽　多喽　帝帝帝帝　摩摩摩摩　寐寐寐寐　某喽　某喽　某喽　某喽　者者者者　旨旨旨旨　摩帝摩帝　佉佉佉佉　弃弃弃弃　丘丘丘丘　佛利　佛利佛唎
　　说是咒已大地震动。时诸夜叉鬼神之众。悉皆惊动自相谓言。今说此咒我等鬼神将无活路。由毗沙门说是明咒。所住之处国邑聚落百由旬内。一切鬼神不得其便。以此咒力拥护帝主。使诸灾患皆自消灭。天神之灾人非人灾悉得解脱。
　　尔时提头赖吒天王有大名称。与九十亿那由他乾闼婆眷属围绕。来诣佛所头面礼已。右绕而坐以偈赞曰。
　　寂灭无为最上尊　　调伏诸根悉清净
　　自得解脱亦脱彼　　解脱一切生死轮
　　己自得度亦度他　　能度生老及病死
　　最上调伏诸外道　　今礼二足天人尊

　　时诸天世界梵世界。乾闼婆世界人世界。动不动世界。如是诸界一切无能与佛等者。能说如是大咒界经。安乐利益一切世间。我亦随喜亦欲说咒。使诸夜叉罗刹鬼等。咸皆远走百由旬外。今当助佛说此咒经。拥护一切摧伏一切诸恶鬼神。唯愿世尊忆念于我。即说咒曰。
　　罗池　罗罗池　摩摩迟毗　离毗　黎尼　毗啰毗　毗尼那地　[珊*寸][珊*寸]　兰地　佉势　摩佉势　摩摩佉势　佉那地　那茶企　摩佉池　摩呵摩佉池　佉私唎　佉那　私利　尼毗　婆啰毗　唎毗　毗利匹匹匹　唎利匹那唎　跂啰婆池　遮佉池　吒佉[齒*齊]吒佉吒罗　佉罗毗　辛视利　视利　喽受　喽阇　毗阇　那阇啰泥　阇摩那是　婆阇啰婆阇　呵唎呵阇　那阇婆阇唎
　　说是咒已三千大千世界。犹振宝器相触作声。一切鬼神乾闼婆罗刹。日月五星一切世间。能为灾者皆大战恐。诸大天王咸言怪哉大咒之王。结无上咒为最上咒。咒所住处城邑聚落官府之处。百由旬内都无衰患。诸恶徒众尽不得住。而此咒经即是四大天王之所供养。能为人天作大拥护。又为帝主能作无上大获吉利。
　　尔时毗留勒天王。领诸究槃茶。与九十二那由他究槃茶众眷属围绕来至佛所。礼人中尊右绕而坐。合掌向佛而说偈言。
　　救济一切世间苦　　能与无量众生乐
　　今礼如是灭结尊　　能归佛者得无畏
　　归命世雄能度世　　我今敬礼人中尊
　　鬼神之众究槃茶　　一切世人及非人
　　诸能恼害如是众　　今为禁制愿佛念
　　诸非人等皆应听　　今我为世作拥护

　　即说咒曰。
　　迦滞婆地　阿罗只　毗罗只　阿遮罗契阿遮建提　婆阇莲兮　阿罗伽泥　婆罗伽泥　伊帝弥智细　阿逻　婆罗赊泥　波帝皮帝　弥知帝　皮知弥细　阿遮伽隶　阿遮伽隶　波遮伽隶　阿斯目稚　阿斯目地　阿牟罗细　遮茶　娑黎泥　遮遮支隶
　　说是咒已大地震动。百千夜叉出大音声。而作是言怪哉善说。大咒诸咒中上。善能和合结此咒界。摧伏诸鬼护诸众生。此咒住处若国邑聚落官府之处。诸恶鬼等无能恼害。亦无伺求得其便者。是故应当受持读诵。此咒为拥护故。应当秘藏世间及天。应当结界百千由旬内。此大咒王若有鬼神越此界者。其心破裂当为七分。此鬼面门当沸血出。身坏命终堕阿鼻狱。
　　尔时毗留博叉诸龙之王有大力势。与八十那由他龙。来诣佛所礼佛足已。在一面坐合掌说偈。
　　归命于佛善说者　　如来善导诸众生
　　能与一切众眼目　　灭结大师我今礼
　　善说此经度众苦　　无上法王众中尊
　　能护一切诸世间　　能遮一切诸恶鬼
　　我今亦欲助说咒　　唯愿世尊忆念我

　　即说咒曰。
　　阿斯　阿婆斯　陀斯　陀婆斯隐　阿那斯　阿众隶　婆罗罗细　遮罗遮　旃陀罗那　那支隶　那那支隶　遮罗罗遮　那遮泥　那那遮泥　毗赊遮隶　毗婆遮隶　陀罗尼　遮罗泥婆隶　婆那那婆隶　婆那那隶　呵罗细　毗罗细　陀细　摩细　那栖隶　私呵　栖隶　遮遮罗遮罗　那罗那
　　说是咒时大地震动巨海波荡。周遍俱时六种震动。一切鬼神咸皆惊怖失声大叫。闻此事已天王欢喜。一切诸鬼皆从座起。而作是言呜呼大咒。遍千世界结是大咒。诸天鬼神无能越者。
　　尔时毗浮沙罗刹王。与九十那由他罗刹。眷属围绕来诣佛所。此罗刹面如大云五色斑驳。其发强硬如师子尾。粗唇促鼻牙齿参差。如是丑恶极大可畏。其眼正黄如似猿猴。耳长如驴。复有。耽耳发大音声哮吼可畏。齐声唱叫能动大地。各各皆能于须臾顷残害百人。但食人髓噏其精气。如是恶众共至佛所。即礼佛足合掌说偈。
　　世尊大慈拔毒箭　　如是最胜我今礼
　　能导世间诸众生　　法王妙法如甘露
　　善说此经护一切　　今我归命赞世雄
　　我亦助佛欲说咒　　唯愿世尊忆念我

　　巨海边际有大住处。名曰善化。多有金银真珠马瑙水精琉璃。并有颇梨及毗琉璃。我等所居有此好宝。而于彼处有六十罗刹。长发黑发极恶大音。无畏人天不惊于外。速得能得愿佛念我。其名曰。
　　颇阇拔阇　波头摩　那阇那罗阇　难途耽摩　难提腻　钵摩波地　难提罗娑　拔达那　难提拔达那　尼沙　尼沙翅沙　卢陀罗婆帝　富那罗　阿提尼沙　难徒多罗　遮延地　遮阎钵　毗那沙　毗阇延大　毗罗娑　悉陀泰　修钵罗提摩　修罗多　须多　娑罗多　贺罗多那逻毗罗阇毗兰陀罗　旃陀罗曰　阿楼婆那　婆娄那　婆逻　优婆逻　伽地　那茶罗　罗阇罗　婆逻罗阇　栴陀罗娑　优罗娑　修罗　修罗提陛　优娑提[月*坒]　娑罗罗阇　修罗提[月*坒]　提毗罗　郁伽罗罗　郁伽黎罗　郁伽罗牟逻　娑罗大　娑罗婆帝　庵[少/兔]大　阿[少/兔]那大　阿罗陀聚　阿车逻　阿婆逻　阿那阇
　　是等罗刹一一各有一亿夜叉以为眷属。皆有自然饮食。天人阿修罗不及彼鬼所有之女。我有如是眷属今礼于佛。我当禁制恶众勇猛进止。与其谪罚使不害人。即说咒曰。
　　呵呵呵呵　拔罗　拔罗　拔罗　多多多多　那那那那　吃吃吃吃　弥弥隶　弊隶弥隶　目帝毗目帝　阿地那地　优尤隶　牟尤隶求烋隶　弊弊隶　颇罗惫　颇那罗细　娑婆隶　毗呵娑隶　娑删陀干地　迦罗那逻
　　那那逻　婆罗婆罗　啰啰啰啰啰啰啰啰羽卢　羽卢　羽卢　羽卢捎　羽卢那　娄泥　羽卢罗细　羽卢　羽卢　羽卢　羽卢细　羽敷隶　于摩隶　拘地　拘地　颇佉[(口*(擊-手))/手]　伽罗惫　伽罗　阿伽惫　阿啰惫　摩罗伽惫　摩那伽伽隶　摩那　伽[(口*(擊-手))/手]摩摩伽[(口*(擊-手))/手]　施囄弥隶
　　说是咒已一切罗刹。皆大惊怖发大音声咸作是言。我等于今为此神咒。禁制所持都不得动。不得自在无有住处。我罗刹王今者遣诸罗刹之众皆使速去。诸方鬼神皆悉不得侵恼世人。
　　尔时毗摩质多罗阿修罗王有大威力。与六十六亿阿修罗等而自围绕至于佛所。礼人中尊合掌说偈。
　　稽首大精进　　世间之真济
　　能放智光明　　照于世间闇
　　阿修罗不了　　如来悉通达
　　亦欲助佛说　　唯愿忆念我
　　为护诸众生　　力能禁制鬼

　　即说咒曰。
　　摩帝　摩帝　摩摩帝　地帝　陀多　阿那陀隶摩[臊-品+世]脾　居帝　那帝　究多帝　毗帝　娑罗罗　那罗婆尼　婆罗婆泥　阿帝　罗帝隶　罗浮差泥　尤迷尤迷　休休迷　豆迷　豆迷　头头迷　谭[月*坒]　谭婆伽惫　遮弥　遮弥遮弥　摩摩罗岐毗细　丘细　河泥　河那细　毗佉泥　毗罗泥　质多　罗波帝　摩那罗差　呵遮赐　遮遮罗睇
　　说是咒时大地震动。诸鬼神等悉皆惊怖。失声大叫而作是言。怪哉大苦怪哉大苦阿修罗摩娄多鬼神夜叉诸星富单那等亦尔。此经所住之处。若国邑聚落诸恶鬼神。不得中住不得饮食。无有能得伺求其便。百由旬内无诸衰患毗摩质多说是明咒。

　　大吉义神咒经卷第三



　　大吉义神咒经卷第四

　　　　元魏昭玄统沙门释昙曜译
　　时娑伽罗龙王与九十一子及诸龙围绕。往诣佛所头面礼足。瞻仰尊颜一心合掌以偈赞曰。
　　归命世所赞　　最上无与等
　　三界大导师　　能示正道者
　　成就大威德　　永灭烦恼结
　　人中之胜龙　　一切众生父
　　于无量劫中　　具真实功德
　　力能摧众魔　　魔军悉退散
　　所证无上道　　难可得思议
　　能转妙法轮　　显现四真谛
　　演斯真要法　　解脱众苦缚
　　说大结界经　　利益诸天人
　　诸恶鬼神等　　闻佛说咒经
　　悉皆远逃避　　至百由旬外

　　说是偈已复白佛言。世尊我今亦欲助佛说咒。摧伏鬼神除诸灾患。即说咒曰。
　　那地　那地　那地婆隶　波罗罗地　质多罗赐　鼻多罗赐　毗那栖隶　栴陀隶　阇驶　摩登只瞿利　乾陀利　婆尸利　摩诃婆尸利　婆尸罗陀　陀罗婆尸　陀那狸隶　阿帝　阿吃帝　吒吒吒吒　妒妒妒妒　智智智智　毗知智叱掘弥　弥掘弥　弥智弥智　羽黎羽黎　毗羽黎　那罗那雉　那陀陀隶　陀陀隶
　　说是咒已大地诸山。三千世界六种震动。一切诸天皆悉欢喜。三佛陀显现此经。城邑聚落官府诸处。此经所在百由旬内不得中住。如此猛咒过去诸佛之所显现。使为帝主作大拥护。无诸灾害作一切吉祥。一切众患悉皆消除。
　　尔时地神往至佛所。顶礼佛足说偈赞曰。
　　我今归命大悲愍　　能尽一切诸苦际
　　能救众生令解脱　　能与一切诸安乐
　　谁得闻此善妙说　　而当不生欢喜心

　　是深妙说。为天阿修罗之所供养。我今亦当助佛说是明咒。勇猛必行即说咒曰。
　　度弥度弥　度度弥　度弥　护弥护弥　呼呼呼呼弥　呵罗娑隶　呵达茶　呵呵逻娑陀那娑逻　支陀陀隶　质埵婆罗泥　婆涕婆他婆帝　婆泥　婆婆婆泥呵罗婆帝　遮钵罗赐　钵罗卑赐　奴罗　[少/兔]娄赐毗陀婆帝　陀婆尼迦娄卑尼　摩陀泥　摩诃摩陀尼　斯斯细奇细
　　说是咒已大地诸山并及大海悉皆震动。夜叉鬼神众号呼失声唱言。呜呼呜呼怪哉怪哉。罗刹亦尔。此经所在国邑聚落。官府诸处百由旬内。我等不得住在其中。结咒界周匝千由旬内。尔时佛放眉间光明光名感悟。大光遍照三千大千世界。一切众生睹斯光者。尽皆感悟如来所说。诸园苑神诸井泉潢池神根神果神。地神龙神阿修罗神。放逸天持华鬘天曲脚天。乘空夜叉乾闼婆罗刹鬼神。究槃茶毗舍阇富单那。饿鬼紧那罗。陆生龙旷野神揵陀神。颠鬼狂鬼痫鬼。日月星辰护世四天王三十三天。焰摩天兜率天化乐天他化自在天魔天魔眷属天。梵辅天大梵天。少光天。无量光天。光音天。少净天。遍净天。无量净天。不广身天不热天善现天。色究竟天摩醯首罗天。此等诸天遇斯光已。皆自见身尽被五缚。以佛神力令诸天众。一切同时飞来向佛。礼世尊足在一面坐。如来尔时即变大地化成金刚。一切世间无能坏者。复化十方悉皆火起。尔时世尊即以佛眼。观此三千大千世界谁有不来集在会者。谛观察已。见此世界无有一人而不来者。即说咒曰。
　　阇隶　摩隶　阇罗摩隶　摩隶泥　伊隶　[口*雞]隶　呵[口*雞]　摩[口*雞]　那[口*雞]　那罗那[口*雞]　那[口*雞]隶　[口*雞]婆隶　敷罗鞞隶　鞞鞞隶　鞞黎　渒那　俾泥　俾那娑伽隶　娑伽隶　卑泥颇栖　颇罗颇栖　颇求迷　颇罗颇罗颇求迷求渒隶　颇隶鞞　颇罗地　贺罗罗地苏罗帝毗　苏罗地优浮地　涅浮地　浮黎浮地　娑罗泥隶　泥黎罗弥隶　摩诃罗隶　摩诃那隶　喝罗阇泥隶　泥泥罗隶　牟隶目帝　阿罗罗惫　毗罗惫　罗罗惫　罗阇罗惫　罗阇颇隶
　　说此咒已天龙阿修罗夜叉罗刹皆大惊怖。生于厌患身毛皆竖。不乐听是结大咒界。欲陷形去地如金刚不得陷入。周匝火然犹如地狱。此诸天众皆住空中一心听咒。即说咒曰。
　　郁去　目去　那去那去　去那去那佉去　驱弥隶　驱弥细　驱驱弥细　驱步　驱步路　步佉　步佉步　佉那佉步　佉雷　驱罗细　丘摩摩泥　驱驱摩泥跂跂摩隶　歧歧隶　佉罗佉　跂隶　佉那佉泥隶　佉婆婆佉梨泥　毗佉地佉陀婆惫　婆婆嗘　婆那佉腻　嗘泥隶　嗘栖隶　嗘嗘栖隶　脾嗘嗘栖隶
　　说是咒已而此大地。动遍动等遍动。摇遍摇等遍摇。六返震动。诸鬼神等见是事已。皆失声大唤唱言呜呼怪哉。自相谓言是等天王共说此咒。我等今者无有生路。断绝一切诸鬼神等。
　　尔时摩醯首罗白佛言。世尊如来所说结咒界经。若自能持若教人持。若有读者一切皆应离于淫欲修于梵行。不食五物一黑石蜜二油三蜜四鱼五肉终身不食。若诵是咒诸夜叉罗刹。恒伺其便为作恼害。或时轻蔑为遮鬼故。于五种味断而不食。若有外道邪见之人。不信此咒诈伪诵读者必损其寿。如来为欲护四众故。说是咒经。我今亦欲助佛说咒。即说咒曰。
　　卢头娑细　卢头娑帝　卢呵隶　罗婆婆罗泥　卢遮隶　卢陀遮隶　呜呵罗地　卢细　卢栖泥　卢卢栖泥　卢陀罗呵泥　卢陀罗呵隶　卢卢呵泥　卢卢呵隶　卢多郅　住卢　注路注路　牟那注路　牟贺呵郅　牟陀遮隶　遮遮隶　余利　余利　遮遮隶　毗遮帝
　　说是咒已空中诸天其心调伏还下在地寂然听法。尔时世尊为诸天众。说诸法要示教利喜。闻是经时无量那由他众生。远尘离垢得法眼净。诸有夜叉罗刹究槃茶毗舍阇。于佛法中不生信者。为惊动故。如来尔时即出右臂示大地狱。见地狱中烧炙煮烂而命不绝。诸此罪人恶业未尽命则不断。佛告大众如斯地狱楚毒无量。是以汝等不应作恶。诸鬼神等见大地狱。心生惊怖身毛皆竖。五体投地而白佛言。世尊我等从今已往当受五戒。复白佛言。佛涅槃后正法灭时。若持如此结咒界经。夜叉罗刹来轻蔑者当使其心劈裂七分。有大沸血从面门出。命终当堕无间地狱不可救济。佛告阿难汝当受持诵读是结咒界经恭敬礼拜。汝等天人当知过去诸佛亦说是咒。未来诸佛亦说是咒。现在十方诸佛亦说是咒界经。我今复说是大结界神咒之经。即说咒曰。
　　奚奚迷　奚奚迷　弥梨迷　弥梨迷　摩诃弥梨迷呵罗隶呵罗隶呵罗隶　槃遮炎　隶波遮罗遮　啰啰　奚罗遮　遮罗遮罗摩遮吒罗　摩吒罗那　摩诃因陀罗牟罗那牟罗那逻　遮陀娑逻　娑逻那　阇大啰驮阿迦细　那迦细　那细　那罗那　细毗娑　那细　奚[黍-禾+利]速隶　毗陀隶
　　说是咒已十方火焰悉皆变灭。一切大地还伏如故。诸天大众皆悉右绕礼佛而退佛说经已诸比丘比丘尼。及大菩萨阿难等欢喜顶受。
　　佛告阿难若有读诵此经者。当常食乳净自洗浴著鲜洁衣。于一切人不生嫌心。于诸众生当生慈心。于佛像前作诸天龙王像及余鬼神。皆图形像。以牛粪涂地作七重界。界场中央著诸华鬘。烧百一种香。为佛烧苏合香。萨阇赖阇香与摩醯首罗天。咄迦香与梵天。遮迦香与魔王。多迦罗香与化乐天。阿具娄香与他化自在天。婆罗娑香与兜率陀天。修富娄香与焰摩天。牛王香与帝释。胶香与四天王。零陵香与伽罗龙王。熏陆香与毗摩质多阿修罗王。那赖娑香与毗浮沙罗刹王。多利娑香与地神。甲香与地夜叉神。毗罗贰香与放逸天。那赖陀香与十方鬼神。
　　如是等烧百一种香。各各于彼天像前烧。诵此咒者右膝著地。一百八遍烧香于天前。各涂地作七处咒场。在此场上发大誓愿。舍自己身与三世佛。有夜叉罗刹不信于佛。欲害咒者灭结界经。为遮恶故应当舍身与佛。愿诸如来忆念于我。当令咒者身如金刚。一切世间无能坏者。五体投地顶礼佛已应诵是咒。应向四方散胡麻子。当诵此咒一百八遍。当诵咒时净居善现天。当现身在其人前。身真金色。彼天安慰诵咒之人。彼诵咒人应当惊悚。彼诸天等各入已形像之中。慰喻咒人而告之言。善哉善哉汝之所诵结咒界经。今得吉成。我等为汝随汝所作。汝于我前不应惊怖。以金色身立咒者前。安慰之言善哉善哉能诵此咒。我等今者为汝仆使为汝所役。此是结界劝成就相。诵此咒时应以月十五日及月满时。夜诵令利随意所乐。若园苑若宫殿。若大池若河边。若有饮食若乘骑。衣服华鬘诸香等物。皆毗首羯摩天之所化作。在诵咒人前。若求雨时烧藿香供养娑伽罗龙王。咒四枚石。有龙住处咒石掷中。天即降雨。若族姓子族姓女。随其所须雨之时节久近能称其意。若有欲得如意宝珠。应于佛前向娑伽罗龙王像。应诣生藕华池河所。烧香供养龙王。七遍诵是结咒界经。应于池所咒场之中佛形像前。作五种音乐而为庄严。
　　尔时娑伽罗王即于佛前与如意珠。得此珠已能雨珍宝。尔时四方应有火起。尔时应以苏和娑利沙子。置于火中应诵魔王咒。若欲斗战求胜敌者。应七遍烧香。以七色綖结为七结。七遍诵咒。当应以此结系幢头。设有刀箭欲来向身。自然堕落终不伤害。欲结界者诸天王所烧香供养。在香烟上七遍诵咒。复烧香以十色綖结作七结。以娑利沙掷置火中。诸夜叉罗刹咸自见身自然火然。界内有树以此咒线系于树上。若复欲使日月住者。此咒神力亦能住之。终不能得越此咒界。若欲得象乘马乘骆驼乘。应于冢间作诸咒具。应以胶香供养毗沙门诵此咒经。尔时便得种种随意所乘。若欲使夜叉罗刹。于月二十九日。在冢间著白净衣。以香烟供养四大天王。若欲动地。应著白净衣不嫌恨意。于一切众生心生平等。应上车轮上以多利婆香供养地神。诵此咒经大地震动。若欲使火不横起。把箭诵咒诵咒已竟。即以此箭向四方所射火即不起。若为毒箭所中。应诵此咒咒水。以所咒水饮之洗浴毒即消除。若欲隐形应以香供养摩醯首罗天王。以七色线系作七结。七遍诵咒以结系头。置之顶上即得隐形。若欲飞行应百遍诵此结咒界经。咒娑罗几子以置顶上。烧香供养念佛地功德。若此神咒实是恒沙诸佛之所说者。愿我飞行。即能飞行。诸佛忆念护持力故。若欲使诸王大臣沙门婆罗门欢喜忆念得自在者。应烧香供养四大天王当咒于油。以此油涂四王像口。一切见者皆生欢喜而得自在。若欲见一切鬼神夜叉提婆利沙。油涂已眼烧香供养四大天王。日日诵念此结界经。以四色线结作四结。系著顶上得如意见。若往到处处天所。与诸天等相娱乐者。应自洗浴以香涂身。著白净衣上车轮上。于诸众生无嫌恨意。烧一切香读诵此经。欲界天王自来现身在其人前。即将其人诣诸天前。以天庄严之具而庄严之。以天音乐而娱乐之。若为一切鬼神所著所捉者。噏人精气者。应以十色线七过烧种种香七遍。诵经系线作七结。摩醯首罗天王梵众之主。释提桓因四大天王。还益其精气　除造逆罪及谤正法谤毁贤圣者。若彼恶鬼毁诵咒者。当堕无间泥犁。受苦一劫不可救济。若欲入火火不烧者。应七遍烧香烧一切香。七遍诵此咒经。以五色线系作百结。以此咒缕系著咽下。入大火中火不能烧。欲得断除厌道魅蛊及毗陀罗咒。应以香供养魔王诵此咒经。以酥娑利沙烧掷火中诵魔王咒。一切厌蛊蛊道毗陀罗咒消灭如灰。令彼诸恶无有力势。咒咀之患自然不行。欲止恶风暴雨者。当驱乌令去烧乌巢窟。以香供养毗浮沙罗刹王。诵此咒经止恶风雨。一切鬼神夜叉罗刹。究槃茶金翅鸟毗舍阇。若欲禁制遮一切恶立一切善。当诵读是大结咒界经。以赤线系作百结。以香供养诸天。诸天等当集在一处为其说法。佛言我涅槃后诸天集会诵此咒。能使鬼神皆受五戒。若诵持此经者。于诸众生应慈心平等不害一切。恒修实语终不虚诳。见此结咒界经。一切诸天世间皆应恭敬礼拜。不生疑惑归依供养。佛告阿难汝于此经咒界。不应生疑。此经如实终无虚妄。若怀疑者当堕无间地狱。受苦一劫不可救济。所以者何此结咒界经。是一切诸佛之所宣说。阿难若有受持读诵此经者。以曾供养诸佛殖诸善根。诸佛护故此经自然来在手中。此人即是受经真器。持此经者天人世间。皆应礼拜供养恭敬。此持经者即是天人世间塔寺。阿难若为菩提族姓男女。于此经中能读一四句偈。受持读诵若教他说。如弹指顷心生随喜。当知此人必定当得菩提之道。若求辟支佛若求声闻乘能信解者。于现在世得止诸漏。若在家于三乘未有决定。得此经者得于决定。若有能持是经典者。当知供养过去诸佛深种善根。无量世中当作转轮圣王。若求帝释无量世中当得帝释若求梵王无量世中当得梵王。我以决定记上四种人。若有读诵经人所。于弹指顷生恶念者。此愚痴人名为远离一切诸佛。于三乘中即无种子。此人当堕地狱。阿难若有善男子善女人。信解是咒界经。使他读诵作此经器者。此人即成就梵福。若不信此经者诸天即隐此经。何以故此人必生不信疑惑之心。当生恶道堕地狱中。首陀会天当夺此经。礼拜香华供养。若能供养此经。即为供养恒沙诸佛。阿难汝以是故。应当受持此经。为于安乐利益拥护四众。阿难及诸弟子闻佛所说欢喜奉行。

　　大吉义神咒经卷第四


