  大轮金刚修行悉地成就及供养法
　　




　　大轮金刚修行悉地成就及供养法

　　我依金刚顶经略述大轮持念次第。先当持一净室。严饰道场起曼荼罗。华幡幢盖烧香散华。先应从师得受灌顶竟。然后亲受持念教法乃可修习。每日三时时别一千八十遍。更不移易遍数满三洛叉即获成就。每欲入道场时。先心中想吽字。观字化一大金刚。便去入道场中至本尊前。端身正立合掌至心忏悔思惟。从无始已来。流转生死不悟真理常处三界。我今忏悔所有罪障并愿消灭。即念忏悔除罪真言曰。
　　唵(引)萨嚩(转舌呼)幡(引)跛尾(入)娑普(二合)吒娜贺娜嚩日啰(二合)野(引)娑嚩(二合)贺(引)
　　由诵此真言加持力故。获得三业清净三昧。
　　次当顶上合掌。诵普礼一切佛及圣众真言。曰。
　　唵(引)萨嚩怛他(引)檗哆迦(引)翼嚩(二合)讫唧(二合)哆跛娜曩迦(引)噜弭
　　南无十方等正觉　　三世一切具三身
　　南无一切大乘法　　南无不退菩萨众
　　南无诸明真实言　　南无一切诸密印
　　唯愿慈悲护念我　　拔我出于生死泥
　　我之肉眼不见知　　道眼普见我归命

　　归命真言曰。
　　曩谟(引)祢舍南(二合)没陀俱胝南(上)唵(引)户卢户卢悉驮路佐你萨缚啰他(二合)娑驮你娑嚩(二合)贺
　　我从过去世　　流转生死中
　　恣身口意业　　及嫉妒悭吝
　　邪见覆心故　　违越三昧耶
　　今对大圣尊　　尽心而忏悔
　　如先佛所忏　　我今亦如是
　　愿乘加持力　　众生悉清净
　　二羽虚心合　　想身如琉璃
　　内外极明彻　　以三密金刚
　　加持成本尊　　次以净三业
　　印转于五处　　成清净澡浴

　　真言曰。
　　唵(引)萨嚩(二合)婆嚩秫(诗律反)驮(一切法清净)萨嚩达么(上)娑嚩(二合)婆嚩秫度憾
　　金刚掌置顶　　运心遍法界
　　亲对十方佛　　菩萨金刚众
　　舍身委地礼
　　我净此身离诸垢　　及与三世身口意
　　过于大海刹尘数　　奉献一切诸如来

　　密言曰。
　　唵(引)萨嚩怛他檗哆布惹钵罗(二合)嚩(转舌)哆曩夜阿答么南涅哩(二合)野多夜弭萨嚩怛他檗多室者地底瑟姹(二合)曩萨嚩怛他檗多若难谜阿味设都
　　端坐澄身心　　政念观本尊
　　先结三昧耶　　定慧虚心合
　　进力附忍愿　　押背初节文
　　禅智附进力　　各捻下节文
　　谛观诸如来　　相好见分明

　　佛部三昧耶真言曰。
　　唵(引)怛他(引)檗都纳婆(二合)嚩(引)野(引)娑嚩(二合)贺
　　七遍顶上散　　由此能警觉
　　诸佛来护念　　得身业清净
　　次陈莲华部　　如前二羽合
　　散舒余六度　　微屈八叶莲
　　密想观自在　　相好极端严
　　并无量俱胝　　莲华族圣众
　　围绕其加持　　获得语业净

　　真言曰。
　　唵(引)跛娜么(二合)纳婆(二合)嚩野娑嚩(二合)贺(引)
　　金刚三昧耶　　左覆仰右羽
　　令指背相著　　檀智并禅慧
　　各各反相叉　　余如三股杵
　　当想金刚藏　　忿怒光赫奕
　　应察金刚族　　眷属自围绕
　　由此加持故　　获意业清净

　　真言曰。
　　唵(引)嚩日嚧(二合)纳婆(二合)嚩野娑嚩(二合)贺(引)
　　次当被甲胄　　福智内相叉
　　忍愿竖相合　　进力屈如钩
　　禅智押戒方　　印五处成甲
　　遍缘诸有情　　速令离障难
　　诸魔及恶人　　无能得其便

　　真言曰。
　　唵(引)嚩日啰(二合)拟你(二合)钵罗(二合)捻波跢(二合)野娑嚩(二合)贺
　　次结地界印　　以戒忍二度
　　置于愿方间　　各缴入掌中
　　檀慧进力度　　禅智各相合
　　相如金刚杵　　禅智按于地
　　印明加持故　　下至金刚轮
　　即成坚固界　　金刚不坏座
　　天魔不能动　　秽恶成清净

　　真言曰。
　　唵(引)枳里枳里嚩日罗部律(二合)满驮满驮吽发吒(半音)
　　次结金刚墙　　准前地界印
　　开掌竖禅智　　从印流炽焰
　　右旋绕三匝　　即成坚固界

　　真言曰。
　　唵(引)萨啰萨啰嚩日罗(二合)钵罗(二合)贺罗吽泮吒
　　次结才发意　　转法轮密印
　　各作金刚拳　　进力檀慧钩
　　以此加持故　　身器成清净
　　成法曼荼罗　　以印触坛上
　　即成金刚部　　调伏曼荼罗
　　印触本尊像　　及置虚空中
　　皆成曼荼罗　　行者设越法
　　误破三昧耶　　真言加持力
　　戒品净圆满
　　真言曰。
　　唵(引)嚩日啰(二合)斫讫罗(二合)吽(引)若(入)吽鑁斛(引)
　　次结虚空藏　　广大供养印
　　当合定慧手　　忍愿外相叉
　　进力么抳宝　　印流诸供养
　　衣服饮食云　　宫殿楼阁等
　　及香华音乐　　种种宝幢幡
　　云海遍十方　　真实成供养
　　一如极乐界　　坛中地哩力(二合成)字
　　放于大光明　　如红颇梨色
　　遍照十方刹　　遇斯光明者
　　业障尽消除　　以我功德力
　　如来加持力　　及以法界力
　　普供养而住
　　真言曰。
　　唵(引)誐誐曩参婆嚩嚩日罗(二合)斛(引)
　　次结车辂印　　二羽仰相叉
　　各以禅智度　　捻进力下节
　　七宝车辂成　　往彼金刚宫
　　请尊及眷属　　乘此宝车辂

　　送车辂真言曰。
　　唵(引)都(引)噜都噜吽(引)
　　不散前印相　　当以禅智度
　　向身拨进力　　便成请车辂

　　真言曰。
　　曩莫悉底哩也(四合)地尾(二合)迦南怛他檗哆喃(引)唵(引)嚩日朗拟娘(上)阿迦罗洒(二合)野(若送时除阿迦罗洒野加以尾蘖野)娑嚩(二合)贺
　　车辂住虚空　　当迎诸圣众
　　福智内缚拳　　智度如钩形
　　向身三请召　　本尊并眷属
　　不舍于本誓　　赴请降道场

　　真言曰。
　　唵(引)嚩日啰(二合)地叻(二合)摩贺(引)作讫啰(二合)嚩日[口*(隸-木+士)](二合)曀呬曳(二合)呬娑嚩(二合)贺
　　次结降三世　　忿怒金刚印
　　二手金刚拳　　檀慧反相钩(右押左)
　　进力当心竖　　心想成本尊
　　右足踏大天　　左踏乌魔妃
　　遍身燃猛焰　　印心额喉顶
　　左旋成辟除　　右转坚营界
　　四面皆忿怒　　八臂执器杖
　　立如丁字势　　入此三摩地
　　应住菩提心　　深起于悲愍
　　灭除内外障
　　真言曰。
　　唵(引)逊婆(去)[寧*頁]逊婆(去)[寧*頁]吽(短呼下同)疙哩(二合)衅拏(二合)疙哩(二合)衅拏吽(准上)疙哩(二合)衅拏(二合)跛野吽阿曩野斛(引)婆誐鑁嚩日啰(二合)吽发吒(半音)
　　上方金刚网　　即前地界印
　　禅智捻进力(下文)　　顶上三旋绕
　　金刚坚固网
　　真言曰。
　　唵(引)尾娑普(二合)啰捺罗(二合)乞叉(二合)嚩日啰(二合)半惹(日罗反)啰吽(引)吽(引)泮吒
　　金刚火院界　　左掩右羽背
　　搩竖禅智度　　想火焰炽盛
　　从印流光明　　右旋于墙外
　　三重火焰围　　诸佛菩萨众
　　犹尚不违越　　何况诸天魔
　　而能娆近者
　　真言曰。
　　唵(引)阿三(去)莽(去)拟宁贺(引)罗吽(引)发吒
　　次献阏伽印　　想浴圣众足
　　当令修行者　　获得三业净

　　真言曰。
　　曩谟三满多没驮(上)喃誐誐曩三(去)么(上)糁么娑嚩(二合)贺
　　复献莲华座　　合掌舒戒方
　　及忍愿进力　　圆如八叶莲
　　想从印流出　　无量金刚华
　　奉献诸圣尊
　　真言曰。
　　唵(引)
　　广大不空王　　摩抳供养印
　　当合金刚掌　　进力蹙如宝
　　才诵秘密明　　遍于十方界
　　普雨大供养　　涂香华鬘云
　　烧香衣服云　　么尼光明灯
　　幢幡宝帐云　　种种天音乐
　　普遍诸佛土　　真实成供养
　　获无量福聚　　如虚空无边
　　常生诸佛会　　拔济诸有情

　　真言曰。
　　唵(引)阿谟(引)佉布惹么抳钵娜么(二合)嚩日哩(二合)怛他蘖多尾路(引)枳帝三满多钵啰(二合)娑啰吽(引)
　　专注观本尊　　分明如目前
　　慈悲忿怒相　　眷属自围绕
　　念念生仰慕　　现前获三昧
　　虔诚金刚赞　　赞曰

　　么贺作讫啰(二合)野战拏野尾你也(二合)啰(引)惹野娑(引)驮吠(微闭反)讷难(平)多那么(上)迦夜(引)野曩么悉帝(引)嚩日罗(二合)跛拏曳
　　众圣皆欢喜　　观想本尊顶
　　上有金刚轮　　空中而旋转
　　座下二金轮　　次金刚部母
　　次大轮金刚　　根本忏悔印
　　戒方进力内相叉　　檀慧忍愿智相合
　　如轮三角光明焰　　禅智在顶乞欢喜
　　我今依法结护已　　皆有阙犯三昧耶
　　密持苏摩金刚明　　忏悔四时诸过失
　　大轮金刚真言曰

　　曩莫悉底哩也(四合)地尾(二合)迦(引)喃萨嚩怛他(引)蘖哆喃唵(引)尾啰尔(兹以反)尾啰尔摩贺(引)作讫啰(二合)嚩日哩(二合)娑哆娑哆娑(引)啰底(丁以反)娑啰底(准上)怛啰(二合)以怛罗(二合)以尾驮么你三(去)畔若你怛啰(二合)摩悉驮(引)拟哩(二合)曳怛囕(二合)娑嚩(二合)贺(引)
　　次拍金刚掌　　令圣众欢喜

　　真言曰。
　　唵(引)嚩日啰(二合)都使野斛
　　二手捧念珠　　至顶置于心

　　真言曰。
　　唵(引)嚩日啰(二合)玉呬野(二合)惹跛三么曳吽(引)
　　持珠真言曰。
　　唵(引)枳里枳里勃知里(二合)底娑嚩(二合)贺
　　观妙菩提心　　圆明净月轮
　　秘密暗字门　　紫磨金色光
　　行住及坐卧　　常令现其前
　　身心不动摇　　轻慢观诸事
　　小声自耳闻　　不缓亦不急
　　如念诵于时　　切缘出道场
　　当安诸圣众　　偈曰
　　奉请来降三摩地　　不违本愿满世间
　　不空事业暂令安　　唯愿圣众归圆寂

　　当振金刚铃。
　　真言曰。
　　唵(引)嚩日啰(二合)健吒恶(入引)
　　安祥徐步出　　入称吽字明
　　念毕欲发遗　　再结普供养
　　次陈部母明　　分付真言句
　　我今为一切　　至求菩提果
　　唯愿大圣尊　　成就我遍数
　　常结部母印　　百字明加持
　　令本尊欢喜　　火院左旋转
　　即成解大印

　　诵偈曰。
　　现世诸如来　　救世诸菩萨
　　不断大乘教　　到殊胜智地
　　唯愿圣天众　　决定证知我
　　各当随所安　　后复垂哀赴

　　次诵发遣偈。
　　已作如是胜上利　　施与一切众生竟
　　愿诸圣者归本土　　振铃不违弘誓愿
　　当陈车辂奉送印
　　次开发发愿　　次三部护身
　　礼忏依常仪　　随意任经行


　　大轮金刚修行悉地成就及供养法

　　时宽延二岁次己巳七月谷旦

