  佛说普贤曼拏罗经
　　宋 施护译




　　佛说普贤曼拏罗经

　　　　西天译经三藏朝散大夫试鸿胪少卿传法大师臣施护奉　诏译
　　如是我闻。一时佛在王舍城鹫峰山中。与大比丘众五十百千人俱。
　　复有诸大菩萨摩诃萨。皆是一切白法具足。得无量智善巧方便能师子吼。其名曰。
　　普贤菩萨摩诃萨。宝印手菩萨摩诃萨。嬉戏菩萨摩诃萨。功德庄严菩萨摩诃萨。福德音声菩萨摩诃萨。大意菩萨摩诃萨。德严菩萨摩诃萨。如是等菩萨摩诃萨众皆来集会。
　　尔时世尊以大慈大悲。普为现在未来诸修行人。欲修金刚萨埵秘密相应法。速疾成就者。宣说金刚界大曼拏罗法。
　　佛言若有善男子。欲入金刚界大曼拏罗。修习普贤金刚萨埵相应秘密法。速疾成就者。先当发起勇猛坚固殊胜之心。求彼世间清净胜师。请受灌顶已。于彼师处传受秘密相应印契仪法。一一不谬专注记忆勿令忘误。然后随欲于清净胜处。修习是法以求悉地。得胜处已。先当澡浴清净严洁身心。便于彼处先结界护身。然后依法以香泥涂曼拏罗极令如法。涂毕便于此曼拏罗中。烧香散华种种供养。向此曼拏罗作观想。想彼曼拏罗中有本尊如来。得现前已不起于座。即取涂香涂手。结印及念密言。次结净三业印。二手金刚掌三诵本密言。
　　唵(引)娑嚩(二合)婆(引)嚩秫驮(引)萨哩嚩(二合)达哩摩(二合)婆嚩(二合)婆(引)嚩秫度憾
　　诵此密言已散印。复言我今自无始已来。所有一切粗重身口意业。今已清净。既清净已。愿今所作一切事业。则为入彼金刚法因。然更作意观于本尊如来。愿我所作事业皆得成就便归命赞叹。即诵密言曰。
　　唵(引)萨哩嚩(二合)怛他誐多(引)迦(引)野嚩枳唧(二合)多钵啰(二合)拏昧嚩日啰(二合)满那喃迦(引)噜弭
　　诵此密言已。即以四种礼礼曼拏罗中本尊如来。礼已长跪。作金刚合掌而说是言。我今发无上菩提心。惟愿应正等觉三世之师方便摄受。令我正得三种学戒。为诸众生以金刚坚固力。住持三宝利乐众生。我今于如来金刚界金刚萨埵真如相应秘密法中。从阿阇梨受大金刚族。于六时修习行四种施法。于大宝族受平等相应法。于大莲华族受三乘微妙秘密法。于大事业族受具足一切供养事业。从清净真如生大菩提法。我发无上菩提心。受如是法已当依法修习。为一切众生而作饶益。所有一切众生无主宰者为作主宰。未解脱者令得解脱。未安乐者令得安乐。未到彼岸者令到彼岸。行者发愿已。即诵金刚视密言。
　　摩吒于两目　　应观为日月
　　二手金刚拳　　各安于腰侧
　　曼拏与香华　　及余供养具
　　因此目瞻视　　去垢成清净

　　金刚视密言曰。
　　唵(引)嚩日啰(二合)捺哩(二合)瑟致(二合)摩吒
　　二手金刚缚。能解诸结使。净第八识中。一切杂染种。金刚缚密言曰。
　　唵(引)嚩日啰(二合)满驮(三说)
　　以此印诵密言故。当得自身无始已来一切结使之缚悉皆解脱。当令修习一切功德圆满。次即以缚印于当心磔开。复诵密言曰。
　　唵(引)嚩日啰(二合)满驮怛啰(二合)吒(半音)
　　以此印及诵密言。当得自性金刚智慧顿显发故。即以金刚铃三振已。即次观自身中。有恶字轮显发。有大威德。以是之故当使一切魔障不能恼乱。复得金刚坚固心不退转。得一切成就。次诵心密言曰。
　　贺贺贺贺斛
　　诵心密言已。即入金刚萨埵坚固智。观想尽虚空界一切性悉皆平等。同彼十六音声。次观想自心成圆月轮。于月轮中想迦字。得字了了分明现已复想月轮外有一迦字。如星旋绕得现前已。复想迦字。心月轮中生一金刚莲华。又于此莲华中心出莲华印。于此印上观一憾字。得字了了分明现已。复观自身等同金刚萨埵无异无别不动不摇。即掷金刚杵作如是言。我今不易此身。从金刚法生为金刚萨埵。次又想自身成大三摩耶萨埵。即结金刚大三摩耶印。诵密言曰。
　　唵(引)三摩喻憾摩贺(引)三摩喻憾
　　即以前三摩耶印。印心额喉顶。次结世尊大印诵密言曰。
　　唵(引)三摩耶萨怛嚩(二合)阿地底瑟姹(二合)娑嚩(二合)[牟*含]
　　复诵密言曰。
　　唵(引)嚩日啰(二合)达哩摩(二合)呬哩(二合)
　　由此印密言故令我身口意成金刚三业。次结成就大印诵密言曰。
　　唵(引)三摩耶恶
　　次想前心月轮中。金刚法恶字轮及莲华。乃至莲华中憾字。一一皆是我金刚法自性身中所显发故。如是想已。即结金刚钩印。以二手作金刚拳。以二小指反相钩。二头指屈如钩。诵密言曰。
　　唵(引)嚩日啰(二合)俱舍[口*弱]
　　次结金刚索印。不改前印。即以二头指反相钩。是名索印。即诵密言曰。
　　唵(引)嚩日啰(二合)播(引)舍吽
　　次结金刚锁印。以二手内相叉。是名金刚锁。即诵密言曰。
　　唵(引)嚩日啰(二合)娑普(二合)吒鑁
　　次结金刚铃印。二手金刚缚。三振如振铃。是名金刚铃。即诵密言曰。
　　唵(引)嚩日啰(二合)吠舍恶
　　次观自身同金刚萨埵智身。得见前已。即诵密言曰。
　　[口*弱]吽鑁斛
　　次结三昧耶印。即诵密言曰。
　　唵(引)三昧耶娑怛鑁(三合)
　　诵此密言已。即复观自心成圆月轮。想自身入此月轮。成大金刚萨埵。即诵密言曰。
　　唵(引)摩诃三昧耶娑怛鑁(三合)
　　次诵金刚法密言曰。
　　唵(引)嚩日啰(二合)达哩摩(二合)呬哩(二合)
　　诵此密言已。复观前心月轮变成赤色。中有本尊如来相好殊异。目如莲叶作微笑容。慈悲欢喜安详而住。如是观已。次结四如来三昧耶密印。各以本真言而用加持身。先结金刚萨埵印。二手作金刚缚。二中指竖如针。名金刚萨埵印。此印安于心。即诵密言曰。
　　唵(引)萨哩嚩(二合)嚩日哩(二合)阿地底瑟姹(二合)娑嚩(二合)[牟*含]
　　不改前印相。以二中指屈如宝。是名金刚宝。此印印于额。即诵密言曰。
　　唵(引)啰怛曩(二合)嚩日哩(二合)阿地底瑟姹(二合)娑嚩(二合)[牟*含]
　　不改前印相。以二中指如莲叶。名金刚莲华印。此印安于喉。即诵密言曰。
　　唵(引)达哩摩(二合)嚩日哩(二合)阿地底瑟姹(二合)娑嚩(二合)[牟*含]
　　不改前印相。以二中指相交竖。名为羯磨印。此印安于顶。即诵密言曰。
　　唵(引)羯哩摩(二合)嚩日哩(二合)阿地底瑟姹(二合)娑嚩(二合)[牟*含]
　　次复观想前赤色月轮中本尊如来。即结弹指请召印。交臂作金刚弹指。乃至召请一切佛平等亦同。左手弹指得一切善事速疾成就。若右手弹指得速疾集会。弹指密言曰。
　　唵(引)嚩日啰(二合)三摩惹[口*弱]
　　次称一百八名颂曰。
　　金刚生大士　　金刚诸如来
　　金刚乘普贤　　金刚手顶礼
　　金刚王妙觉　　金刚钩如来
　　坚固不空王　　金刚仗顶礼
　　金刚爱大乐　　金刚箭降伏
　　金刚大魔欲　　金刚弓顶礼
　　金刚意妙峰　　金刚寂大爱
　　金刚欢喜王　　金刚喜顶礼
　　金刚宝妙利　　金刚空大宝
　　金刚虚空藏　　金刚藏顶礼
　　金刚光大焰　　金刚光佛日
　　金刚焰大照　　金刚光顶礼
　　金刚幢妙利　　金刚旗妙喜
　　金刚大宝幢　　坚固[改-己+亭]顶礼
　　金刚笑大喜　　金刚思大希
　　金刚爱欢喜　　金刚爱顶礼
　　金刚法妙利　　金刚莲妙净
　　妙眼观自在　　金刚眼顶礼
　　金刚利大乘　　金刚钩大胄
　　妙吉祥甚深　　金刚智顶礼
　　金刚因大刹　　金刚轮大乘
　　金刚妙慧转　　金刚刹顶礼
　　金刚言妙明　　金刚念妙成
　　金刚成无言　　金刚言顶礼
　　金刚业妙智　　金刚事一切
　　金刚空大力　　金刚业顶礼
　　金刚护大进　　金刚胄大牢
　　忿怒妙精进　　坚精进顶礼
　　坚食大善巧　　金刚牙大怖
　　金刚峰破魔　　坚威怒顶礼
　　金刚拳妙意　　金刚缚解脱
　　金刚拳平等　　坚固拳顶礼

　　由称念此一百八名最上句故。是得一切最初灌顶故。若有于此名能尊重赞叹者。是受持大金刚故。若常歌讽此名句者。是得持金刚誉。是故我已先说观想。本尊如来得见前已。即结金刚钩印事业印召请。得降临已。即结三昧耶印。复诵密言曰。
　　唵(引)嚩日啰(二合)达哩摩(二合)[口*弱]吽鑁斛三昧耶萨怛鑁(三合)摩憾
　　复诵金刚法密言曰。
　　唵(引)嚩日啰(二合)达哩摩(二合)呬哩(二合)
　　次以二头指相拄。屈如莲华叶。名金刚法三昧耶印。次大羯摩印世尊大印次灌顶印。次献五供养已。即持念本所修习密言。数满足已。结印诵八供养明。供养佛贤圣等。即以二手作金刚拳相应。安腰侧向左小低头。此名嬉戏印。即诵密言曰。
　　唵(引)嚩日啰(二合)罗细
　　次以二手作金刚拳。以二头指向额。及脑后如系鬘势。此名曰鬘印。即诵密言曰。
　　唵(引)嚩日啰(二合)么隶
　　次以二手如金刚掌反。展开五指如捧华势。此名曰歌印。即诵密言曰。
　　唵(引)嚩日啰(二合)拟帝
　　次以二手作金刚拳。先虚心合掌后如舞势。此名曰舞印。即诵密言曰。
　　唵(引)嚩日啰(二合)涅里(二合)帝也(二合)
　　次以二手作金刚缚。然后下散。此名献香印。即诵密言曰。
　　唵(引)嚩日啰(二合)度闭
　　次以八指作金刚内缚。于心前仰开如捧华势。此名献华印。即诵密言曰。
　　唵(引)嚩日啰(二合)补瑟闭(二合)
　　次以二手作金刚缚。竖开二头指此名献灯印。即诵密言曰。
　　唵(引)嚩日啰(二合)路计
　　次以二手作金刚缚。当自心上开涂。是献涂香印。即诵密言曰。
　　唵(引)嚩日啰(二合)巘第
　　如是诸密言印契有大威力。当须运心利益自他。又复自住三昧耶相应。观想心中有唵字轮现。得字现已。复想唵字中。流出宝盖宝幢宝幡腕钏耳镮璎珞衣冠等宝庄严具。乃至百味饮食七宝等云。一一运心。遍于佛菩萨前虔恭奉献以伸供养。即作金刚合掌印。散漫想献十方一切佛菩萨等。如是供养已。即将持诵或所作善事回向发愿已。即依法发遣奉送贤圣。
　　尔时世尊说是法已。在会诸大菩萨摩诃萨。及一切大苾刍众等。闻佛所说欢喜信受礼佛而退。

　　佛说普贤曼拏罗经


