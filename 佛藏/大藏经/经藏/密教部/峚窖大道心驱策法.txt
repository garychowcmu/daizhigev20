  峚窖大道心驱策法
　　

　　尔时如来在灵鹫山薄伽树下师子座坐。有百千万亿那由他众。皆是灌顶转不退。名称高远逾于须弥。于佛四面绕百千匝。默然而坐。是时菩萨游行诸国教化众生。到毗富罗山下。至高提长者家。其长者家内被诸恶鬼夺其精气。其家有五百人。并皆闷绝而不觉悟。经于旬日时。地藏菩萨见是事已。即作是念言。实可苦哉实可痛哉。世间有如是等不可说事。我愍此众生而作救济。说此语时。即腾身而往灵鹫山至如来所。头面礼足百千匝。却住一面而白佛言。世尊我适游行诸国教化众生。至毗富罗山下。见彼高提长者家。有五百余人。皆恶鬼脱其精气。闷绝在地。已经数日。我见是已生怜愍心生爱护心。唯愿世尊许我说此救济之法。令诸恶鬼除伏于人。令诸行者随意驱使。复令长者还得如故。尔时世尊从于顶上毫放光万寻。照地藏菩萨身。菩萨尔时知如来意听许宣。是时大会之众各相谓曰。今日如来放光照菩萨身。此菩萨必成大法教化众生。时地藏菩萨即从座起。至于佛前而白佛言。世尊我从昔来蒙佛教授。今日复于如来前说是少法。令诸众生离五盖缠。复于世间而得安稳无诸衰患。世尊我今有一神咒。能去邪心。复能驱使诸恶鬼等。令一切众生悉皆通达。若修行人被诸魔恼者。当作我此法不违。一切鬼神若欲驱使。随意所须一一当办。若诵此咒及此法者。三日三夜令得成就。世尊若有人发意驱役除去灾祸。欲知未来事者。及通宿命智自然智。具此三。又令未合者令合。未安者令安。世尊此法能具无量智。能具无量力。若修行人在家出家。随所住处作此法无不成也。世尊我于过去无量无边久远有佛。号曰灯光王。其佛十号具足。亦以三乘法教化众生。彼佛灭后。于像法中我住凡夫地。有一仙人。在俱特罗山。善解道术。我见众生被诸恶鬼所恼。如彼长者家无异也。我于尔时作是誓言。愿遇知识当教降伏之法。说此语已。即往俱特罗访彼仙。见我心生欢喜。即便咨问彼仙方法。尔时仙人于三日间令我开解。须知万里消息善恶。又一切恶鬼并集我所。依师法教调伏其心令发道意。复诵此咒。于须臾间一切地狱受苦众生各莲华。诸苦停息。尔时仙人见我得如是神力。与我授记而作是言。汝于无量无边世。佛与授记。名曰地藏。于五浊难世中人天。地藏常化身救度众生令出交难。彼仙与我授记。心更精进修行此法。今见长者如本无异。若修行人作此法者。随意咨受。我到其所为其集录。诸鬼一时尽现。随意所使。如我作法等无有异。尔时地藏菩萨说是语已。即于佛前而说咒曰。
　　南谟那罗三婆陀耶俱留婆摩糁都满(三)娑婆诃(四)
　　说此咒已而白佛言。世尊凡欲作法。先取五种妙香。第一白檀(一两)第二乳头(一两)第三丁香(一两)第四青木(一两)第五百和合(一两)。取上件五种妙香。细捣白蜜和之。其香一一白不得向鼻。残秽去令香。曰念我名字。合香讫。即于自房中。或于晓野处。或在高原。但随行人所乐处即住。作法取净布七尺乳粥七盏。行净布之上。取白磁香炉。此香召诸鬼。名曰那逻速那逻速。重道此语。称唤三召讫。即诵咒三百遍。未作法前。不得漫诵一番。三召诵三百遍毕。次复诵咒二百遍。依前三召。复次又诵一百遍亦当三召。至三度三日。每日夜皆然。余时但念地藏名字。世尊其法者一日有一相。第一日有异色云。从顶上起及有异香。第二日有百宝莲华。空中现及如意宝现。第三日大风及空中有铃声。行人若见是相。必有诸天借助威力。于时世间一切诸鬼神等。并皆云集侧塞虚空。行人自知诸鬼神来诣。未得明见。若欲见时。依三前诵咒一二百遍。即微现身亦未明现。
　　尔时菩萨即作见鬼无畏法。世尊其修行此法人。集得鬼已欲令现者。取清水向鬼噀之。即作都摄印。先左足微举右足直立。屈左手大母指。掌头指押下节文上。右手作拳垂下。即召前名三呼之。其鬼并来现身。令人怕惧。当现时即诵前咒。一遍指其鬼。并坐默然无言。若鬼神见身令无怖畏者。当作随心救摄印。准前微屈左脚。以左右手相叉掌合。即无畏怖。作法已欲共鬼语。叩齿三五。下开口大声作是言。咄咄。汝是何人至此。我有神咒能除恶鬼。若不除降伏。须臾即死。咄咄。作是语时。其鬼仆面怕惧。一心正念各舍邪心。三称是语。鬼称死罪。世尊彼鬼神生怖畏。降伏已后即须令欢喜。作无畏印。并两足右手垂下。左手屈向上当心。屈小母指无名指向掌中。以大母指押其节上。依前召名三呼之。其鬼即赴近行人作是言。大士我是鬼身。受报极重恒相恼乱一切众。伺求人短。常啖众生血。未曾暂停。蒙大士以此威力摄我至此令发道心。我将此身碎为微尘。大士恩亦难得尽。唯愿大士为我说灭罪之法转此恶身。行人随意为佛法令得悟解。其鬼闻法生欢喜心。即共行人语世间事教化众生。随意满愿。行人须臾即语。汝等诸鬼慎勿。我共汝常为善友救众生。随一切众生心之所乐。我等共汝施与。复言。若有众生求种种智种种法术。我等共汝往彼教授。随意咨问悉令充足。若有众生受种种苦厄身。若有众生被王官刑戮其身。若有众生被水火所灾。成有恶禽兽毒龙怨贼窃盗。如是等事我当共汝往救令得解脱。所须之物随喜施与令得安乐。世尊若行人欲使促鬼。当朱沙书此苻。后三印吞。然后作法使鬼迅速处处使促。。世尊若使鬼令知多少年岁日月在何处灭度。知未来事者。召鬼问须臾即报皆知也。世尊若行人使鬼令知三世事。召鬼问须臾即报好恶。世尊若行人被恶人所侵毁者。召鬼与语。所当人官及共害者。皆差非人病。世尊持法人被恶禽兽所绕欲害身者。召鬼与语。恶兽等头破七分。世尊若行人入大海采宝。诸恶毒龙恶兽鼋鼍等欲来害者。召鬼与语。诸恶兽等并没泥下不更复出。世尊行人被他咒咀压镇收。□□□字于五道所指天告地誓愿者。召鬼与语。须臾其恶人等及缚禁口。眼目血出耳出大蛇。脚手自屈。亦有大蛇缠之。有如是苦。世尊欲令解者。召鬼与语令放即作是言。速□噜利。作此语已即当解。世尊若持法人怨贼伺求者。召鬼与语。即日反缚来行人所。欲放召鬼与语即解脱。世尊若行人于饥馑世召鬼与语。其鬼能于方世界取食与行人吃。世尊若行人于疫病时鬼。人人并无修短。如毫。世尊若行人于劫火烧身世。召鬼与语。而得清凉火不能害。世尊若修行人水所漂。召鬼与语。从地踊出百宝莲华。持修法人于他方世界避水难。世人患鬼气□□□人召鬼往病人所。诵前咒七遍即差。世尊若行人疗伏连病者。召鬼问之。若可治者取棑枝一把。煎之取一合。诵咒七遍与服立差。世尊若行人治诸多种风病。召鬼问之。咒水与。世尊若行人治诸多鬼问之。咒□与服立差。世尊若行人治眼。种种盲闇有目无目。召鬼问之。知可治者取诃梨勒一颗。碎取儿乳汁。和之点眼中。咒二七遍。三日当差。世尊若行人治患鬼魅病者。召鬼问之。咒遍即差。世尊若陈其。穷劫难尽。但行人意治者。先召鬼然后治之。一一皆验。又行人随一切众生病。重校量审当目问。万无死法。世尊□我今旦问行。若人作此法下有效。世尊凡欲修法无染污者。先带之处处作之□□□□。世尊若作法之时。随意勿择净与不净。但随心所作。或于本坐卧房中。或于别处房舍。或于佛塔中。或于旷野间。或于洁净山中。如是等种种随意力办切急中作之。其□□□法即速成就。或时人多处时人少处。或独自一身。或有妻子。如是种种皆无所妨。但心生励莫苦役自身。于三日夜即自成就。即须念地藏菩萨名字。世尊但行人修此法。我常不离其人。所指示道路不令告径。又□□鬼神役使疾得气力。令玄灵表。知死。其所行法速离世间。世尊凡欲诵咒作诸方法者。点诵咒及呼唤鬼神。并须闇密作之。勿令出声。当作使唤时。忆得随心召呼之勿执住。若执住即须长长净。□□即须为行嗔恚愚痴。有如是障道。不得令行人修之。世尊其法于秽国众生习之即得。清净国众生修之。即染尘垢落于三涂。世尊是事不离四句。但生深修无不成也。世尊又其诵咒所著衣服无间杂。身所著即得。除皮裘毡衣等。不是作法数。余者悉得。世尊又作法人或多或少。无问明造别造。各任修法人。所作即成。鬼现与行人语必得成就。令修法人远道问方。知宿世现种事业。总皆预向人道□其姓名役使迅速行人开解。世尊修法人知万岁未来事者。及见苦病患及厄难者。书苻使飞千里报酬死。经一日书苻心上者便得还活。若作法时即于年初日书之无不成也。于其日书千枚□□枚须书。足一年行用也。其至此日作之大验。其初年日不等。西国三月一日为初年。东次毗汉国正月为初年。各依本国法作。若过此日者其苻失度。世尊此已上四十道苻上二十道修神苻能除一切衰患。修法人疗治众生病苦。书一□□□书之□吞带所有恶病恶疮朱沙书苻向之即差。世尊众生所有身病无问种类差别轻重。已苻书之即效。若无效者。我于如来前舍菩萨身代众生苦。但修法人依此法行人无□□也。世尊次下二十道苻能除□□□旬衰患。若修法人已朱书之带四十一日。具大神通。得四无碍智。超过生死出于淤泥。诸佛称扬菩萨护念。乃至百日已来外亲近五族并得悟无生法忍。各腾身而去。又修法人带至小指并放光明。其身自然如净琉璃内外明彻。行人所居之国。国王王子大臣人民皆悉归伏。及诸虫兽飞行居地四足。皆持香华而来供养。诸天散华作大法乐音声。远彻十方世界。其获阿阿上妙饮食供养语已。即严种种饮食。往灵鹫山。头面作礼绕百千匝。却住一面而白佛言。世尊我等令家从昔已来恒修十善何故今日死复更重见如来。愿为解说除我疑惑。尔时如来为此因缘。是长者等闻法欢喜。久得罗汉腾身而去。尔时四众身处空。空中顶礼佛足欢喜奉行。

　　大道驱策轨

　　傅法师庆有阿阇梨首楞严院书之
　　宽治元年七月二十五日未时书了
　　亨保三年秋以梅尾山藏本令武亲字然藏本蠹损硕难见读得善本校正耳

