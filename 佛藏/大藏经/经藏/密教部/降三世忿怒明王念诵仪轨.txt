  降三世忿怒明王念诵仪轨
　　唐 不空译




　　降三世忿怒明王念诵仪轨

　　　　特进试鸿胪乡大兴善寺三藏沙门大广智不空奉　诏译
　　尔时诸佛菩萨一切贤圣现世间。利益一切有情。时为非顺正法相。损坏国土众生魔等。阿閦普贤大弘誓甚深故示现忿怒形相。白佛言。我在真言。于世间甚所希有。诸如来被听宣说真言。我等当守护诸佛教法饶益一切有情。尔时佛告言。善哉善哉忿怒王。汝听说降伏真言。则时示现四面八臂极恶大忿怒形相。说真言句颂。真言曰。
　　唵苏(苏吽反)婆你苏婆吽(短呼下同)蘖哩(二合)诃拏(二合)蘖哩(二合)诃拏(二合)吽蘖哩(二合)诃拏(二合)波耶吽阿那野斛(引)婆誐[口*梵]嚩日罗(二合)吽[口*半]吒
　　尔时普贤大士等。说此真言时。三千大千世界六种震动。所有天魔鬼界。于众生生损害者。皆悉恐怖非得安乐。各走集白忿怒尊言。唯愿愍念令我无恐惧。尔时忿怒王。皆令得安稳。则尚右足下踏大自在魔王。左足下踏魔妇人。于国土有情。皆令得快乐。诵此真言一遍。则无量无边魔界。各苦恼热病故。于行者生障碍者无得便者。变成行者仆从乃到妨难。行者　宜须护三业内外。此亦可辟除结界印身五处。作契仪则。可见金刚顶瑜伽教中。更不翻译。复不须作诸契法印。但威验皆在此真言。亦无有别咒。若欲修此真言者面东。像前忿怒坐。想我身则为不异本尊威怒王。则净三业。所谓吽字三遍。亦安法界。则二手坚固缚捧额上。左右三转亦成辟除结界。次至心合掌。礼拜忿怒尊诸圣众。
　　若欲降伏一切恶人。作三角炉。坛向南。取恶木一遍一烧。满三百二十四遍。恶人自降伏生归依。
　　又欲令恶人病疾者。作调伏坛诵根本真言。一千八十遍。烧赤黑二种芥子。一千八十粒一遍一烧。真言句中诵姓名。则洗长病而无死灭。
　　若欲除病者。作息灾坛向东。烧白米一千粒一咒一烧真言句中。安除病宇则息病。归伏佛法。无有异心如此枝木。
　　若欲顿灭恶人。炉中安恶人姓名形。以恶心诵咒一百八遍。以砂打恶人烧之。则死。若欲急苏。对忿怒王。以慈悲心诵一百八遍。不过时苏复无损坏。
　　若欲胜军阵者。取香花木一百八枚。诵真言烧之。即虽魔敌军即时得胜。亦须五谷五香。若无者随在。莫恼不得。
　　若欲入山林不遭恶禽兽毒虫者。二手掌内把随节之石咒二七遍。打投行道前。虽禽兽毒虫皆降伏。敢无有害损心。
　　若欲被敬爱国王大臣者。作敬爱坛炉烧菊根一百八枚。一咒一烧一则敬爱自来。
　　若欲济助重病人者。对像前咒香水一百八遍。急撮入病者腹怀内。则醒起。
　　若欲留癫[病-丙+狂]病者。取龙水则咒一百八遍。洗二眼口舌等。自然消灭无有他病。
　　若欲缚男女令问显一辞。取柘榴木一丈二尺加持一万遍。然后别处。以枝一咒一打。打人二七处。即万事随问皆显语。即想意计被解缚。
　　若行者修此法时。七七日间。须断五谷味盐一心无余境满真言十万遍。尔时本尊现形。作大恶怖魔体。试谦行者心。是时慎勿生散发则法成就。
　　尔时忿怒王说此真言时。一切天魔恶鬼等。皆大降伏。而信受归依佛道。各作将护行者。
　　次解结界。礼佛出堂场。任意读般若等之经。

　　降三世忿怒明王念诵仪轨


