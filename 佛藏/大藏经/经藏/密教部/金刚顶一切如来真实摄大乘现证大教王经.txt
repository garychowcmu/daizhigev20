  金刚顶一切如来真实摄大乘现证大教王经
　　唐 不空译




　　金刚顶一切如来真实摄大乘现证大教王经卷上

　　　　开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺三藏沙门不空奉　诏译

　　金刚界大曼荼罗广大仪轨品之一

　　如是我闻。一时婆伽梵。成就一切如来金刚加持殊胜三昧耶智。得一切如来宝冠三界法王灌顶。证一切如来一切智智瑜伽自在。能作一切如来一切印平等种种事业。于无尽无余一切有情界。一切意愿作业皆悉成就大悲毗卢遮那。常恒住三世。一切身口心金刚如来。一切如来游戏处。住阿迦尼吒天王宫中大摩尼殿。种种间错。铃铎缯幡微风摇激。珠鬘璎珞半满月等。而为庄严。与九十俱胝菩萨众俱。所谓。金刚手菩萨摩诃萨。圣观自在菩萨摩诃萨。曼殊室利童真菩萨摩诃萨。虚空藏菩萨摩诃萨。金刚拳菩萨摩诃萨。才发心转法轮菩萨摩诃萨。虚空库菩萨摩诃萨。摧一切魔力菩萨摩诃萨。如是等菩萨。而为上首。与恒河沙等数如来。犹如胡麻示现。满于阎浮提。于阿迦尼吒天亦复如是。彼无量数如来身。从一一身。现无量阿僧祇佛刹。于彼佛刹。还说此法理趣。时婆伽梵大毗卢遮那如来。常住一切虚空。一切如来身口心金刚。一切如来互相涉入。一切金刚界觉悟智萨埵。一切虚空界微尘金刚。加持所生智藏。一切如来无边故。大金刚智灌顶宝。一切虚空舒遍真如智。为现证三菩提。一切如来自身。性清净故。自性清净一切法。遍一切虚空。能现一切色智。尽无余。调伏有情界行最胜。一切如来不空。作教令故。一切平等无上巧智。一切如来大菩提坚固萨埵。一切如来钩召三昧耶。一切如来随染智自在。一切如来善哉。一切如来灌顶宝。一切如来日轮圆光。一切如来思惟王摩尼宝幢。一切如来大笑。一切如来大清净法。一切如来般若智。一切如来轮。一切如来秘密语。一切如来不空种种事业。一切如来大精进妙坚固甲胄。一切如来遍守护金刚药叉。一切如来身口心金刚印智。
　　普贤妙不空　　摩罗极喜主
　　空藏大妙光　　宝幢大微笑
　　能观大自在　　曼殊一切坛
　　无言种种业　　精进怒坚持
　　金刚钩箭喜　　宝日幢幡笑
　　莲剑妙轮语　　羯磨甲怖持
　　无始无终寂　　暴怒大安忍
　　药叉罗刹勇　　威猛大富贵
　　邬摩天世主　　毗纽胜大寂
　　世护虚空地　　三世及三界
　　大种善人益　　诸设缚祖父
　　流转涅槃常　　正流转大觉
　　觉清净大乘　　三有常恒者
　　降三世食乐　　主宰诸能调
　　坚主妙地胜　　智彼岸理趣
　　解脱觉有情　　行一切如来
　　觉利益佛心　　诸菩提无上
　　遍照最胜王　　自然总持念
　　大萨埵大印　　等持佛作业
　　一切佛为身　　萨埵常益觉
　　大根本大黑　　大染欲大乐
　　大方便大胜　　诸胜宫自在

　　婆伽梵大菩提心普贤大菩萨。住一切如来心。时一切如来。满此佛世界。犹如胡麻。
　　尔时一切如来云集。于一切义成就菩萨摩诃萨坐菩提场。往诣示现受用身。咸作是言。善男子云何证无上正等觉菩提。不知一切如来真实忍诸苦行。时一切义成就菩萨摩诃萨。由一切如来警觉。即从阿娑颇娜伽三摩地起。礼一切如来。白言。世尊如来教示我。云何修行。云何是真实。如是说已。一切如来异口同音。告彼菩萨言。善男子当住观察自三摩地。以自性成就真言。自恣而诵。
　　唵质多钵啰(二合)底(丁以反)微腾迦噜弭
　　时菩萨。白一切如来言。世尊如来我遍知已。我见自心形如月轮。一切如来咸告言。善男子心自性光明。犹如遍修功用。随作随获。亦如素衣染色。随染随成。时一切如来。为令自性光明心智丰盛故。复敕彼菩萨言。
　　唵菩提质多亩怛波娜夜弭
　　以此性成就真言。令发菩提心。时彼菩萨。复从一切如来承旨。发菩提心已。作是言。如彼月轮形。我亦如月轮形见。一切如来告言。汝已发一切如来普贤心。获得齐等金刚坚固善住此一切如来普贤发心。于自心月轮。思惟金刚形。以此真言。
　　唵底瑟姹(二合)嚩日啰(二合)
　　菩萨白言。世尊如来我见月轮中金刚。一切如来咸告言。令坚固一切如来普贤心金刚。以此真言。
　　唵嚩日罗(二合)怛么(二合)句唅
　　所有遍满一切虚空界。一切如来身口心金刚界。以一切如来加持。悉入于萨埵金刚。则一切如来。于一切义成就菩萨摩诃萨。以金刚名。号金刚界。金刚界灌顶。时金刚界菩萨摩诃萨。白彼一切如来言。世尊如来我见一切如来为自身一切如来复告言。是故摩诃萨。一切萨埵金刚。具一切形成就。观自身佛形。以此自性成就真言。随意而诵。
　　唵也他萨婆怛他誐多萨怛(二合)他唅
　　作是言已。金刚界菩萨摩诃萨。现证自身如来。尽礼一切如来已。白言。唯愿世尊诸如来。加持于我。令此现证菩提坚固。作是语已。一切如来入金刚界如来彼萨埵金刚中。时世尊金刚界如来。当彼刹那顷。现证等觉一切如来平等智。入一切如来平等智三昧耶。证一切如来法平等智自性清净。则成一切如来平等自性光明智藏如来。应供正遍知。时一切如来。复从一切如来萨埵金刚出。以虚空藏大摩尼宝。灌顶。发生观自在法智。安立一切如来毗首羯磨。由此往诣须弥卢顶金刚摩尼宝峰楼阁。至已。金刚界如来。以一切如来加持。于一切如来师子座。一切面安立。时不动如来。宝生如来。观自在王如来。不空成就如来一切如来。以一切如来。加持自身。婆伽梵释迦牟尼如来。一切平等。善通达故。一切方平等。观察四方而坐。
　　尔时世尊毗卢遮那如来。不久现说等觉一切如来普贤心。获得一切如来虚空发生大摩尼宝灌顶。得一切如来观自在法智彼岸。一切如来毗首羯磨不空无碍教。圆满事业。圆满意乐。一切如来性。于自身加持。即入一切如来普贤摩诃菩提萨埵三昧耶。出生萨埵加持金刚三摩地。一切如来大乘现证三昧耶。名一切如来心。从自心出。
　　嚩日罗(二合)萨怛嚩(二合下同)
　　才出一切如来心。即彼婆伽梵普贤。为众多月轮。普净一切有情大菩提心。于诸佛所。周围而住。从彼众多月轮。出一切如来智金刚。即入婆伽梵毗卢遮那如来心。由普贤坚牢故。从金刚萨埵三摩地。由一切如来加持。合为一体。量尽虚空。遍满成五峰光明。一切如来身口心。出生金刚形。从一切如来心出。住佛掌中。复从金刚。出金刚形种种色相。舒遍照曜一切世界。从彼金刚光明门。出一切世界微尘等如来身。遍周法界。究竟一切虚空。遍一切世界云海。遍证一切如来平等智神境通。发一切如来大菩提心。成办普贤种种行。承事一切如来。往诣大菩提场。摧诸魔军。证成一切如来平等大菩提。转正法轮。乃至拔济一切。利益安乐尽无余有情界。成就一切如来智最胜神境通悉地等。示现一切如来神通游戏普贤故。金刚萨埵三摩地。妙坚牢故。聚为一体。生普贤摩诃菩提萨埵身。住世尊毗卢遮那佛心。而说嗢陀南。
　　奇哉我普贤　　坚萨埵自然
　　从坚固无身　　获得萨埵身

　　时普贤大菩提萨埵身。从世尊心下。一切如来前。依月轮而住。复请教令。时婆伽梵。入一切如来智三昧耶。名金刚三摩地。受用一切如来戒定慧解脱解脱知见。转正法轮。利益有情大方便力。精进大智三昧耶。无尽无余拔济有情界。一切主宰。安乐悦意故。乃至得一切如来平等智。神境通。无上大乘现证。最胜悉地果故。一切如来成就金刚。授与彼普贤摩诃菩提萨埵。一切如来转轮王灌顶。以一切佛身宝冠缯彩。灌顶已。授与双手。则一切如来。以金刚名。号金刚手。金刚手灌顶时。金刚手菩萨摩诃萨。左慢右舞。弄跋折罗。则彼金刚安自心。持增进势。说此嗢陀南。
　　此是一切佛　　成金刚无上
　　授与我手掌　　金刚加金刚

　　尔时世尊。复入不空王大菩萨三昧耶。所生萨埵加持。名金刚三摩地。名一切如来钩召三昧耶一切如来心。从自心出。
　　嚩日啰(二合)逻(引)惹
　　从一切如来心。才出已。则彼婆伽梵金刚手。为一切如来大钩。出已。入世尊毗卢遮那心。聚为一体。生金刚大钩形。住佛掌中。从金刚大钩形。出现一切世界微尘等如来身。召请一切如来等。作一切佛神通游戏。妙不空王故。金刚萨埵三摩地极坚牢故。聚为一体。生不空王大菩萨身。住毗卢遮那佛心。说此嗢陀南。
　　奇哉不空王　　金刚所生钩
　　由遍一切佛　　为成就钩召

　　时不空王大菩萨身。从佛心下。依一切如来右月轮而住。复请教令。时婆伽梵。入一切如来钩召三昧耶。名金刚三摩地。受一切如来钩召三昧耶。尽无余有情界。一切钩召。一切安乐。悦意故。乃至一切如来集会加持。最胜悉地故。则彼金刚钩。授与不空王大菩萨双手。一切如来以金刚名。号金刚钩召。金刚钩召灌顶时。金刚钩召菩萨摩诃萨。以金刚钩。钩召一切如来。说此嗢陀南。
　　此是一切佛　　无上金刚智
　　成诸佛利益　　最上能钩召

　　尔时婆伽梵。复入摩罗大菩萨三昧耶。出生萨埵加持。名金刚三摩地。一切如来随染三昧耶。名一切如来心。从自心出。
　　嚩日啰(二合)逻哦
　　从一切如来心。才出已。即彼婆伽梵持金刚。为一切如来花器仗。出已。入世尊毗卢遮那佛心。聚为一体。生大金刚箭形。住佛掌中。从彼金刚箭形。出一切世界微尘等如来身。作一切如来随染等。作一切佛神通游戏极杀故。金刚萨埵三摩地。极坚牢故。聚为一体。生摩罗大菩萨身。住世尊毗卢遮那佛心。说此嗢陀南。
　　奇哉自性净　　随染欲自然
　　离欲清净故　　以染而调伏

　　时彼摩罗大菩萨身。从世尊心下。依一切如来左月轮而住。复请教令。时世尊。入一切如来随染加持。名金刚三摩地。受一切如来能杀三昧耶。尽无余有情界。随一切。安乐悦意故。乃至得一切如来摩罗业最胜悉地果故。则彼金刚箭。授与摩罗大菩萨双手。则一切如来。以金刚名。号金刚弓。金刚弓灌顶时。金刚弓菩萨摩诃萨。以金刚箭。杀一切如来。说此嗢陀南。
　　此是一切佛　　染智无瑕秽
　　以染害厌离　　能施诸安乐

　　尔时婆伽梵。复入极喜王大菩萨三昧耶。所生萨埵加持。名金刚三摩地。一切如来极喜三昧耶。名一切如来心。从自心出。
　　嚩日啰(二合)娑度
　　从一切如来心。才出已。则彼婆伽梵持金刚。为一切如来善哉相。入世尊毗卢遮那佛心。聚为一体。生大欢喜形。住佛掌中。从彼欢喜形。出一切世界微尘等如来身。作一切如来善哉相。作一切佛神通游戏极喜故。金刚萨埵三摩地。极坚牢故。聚为一体。生欢喜王大菩萨身。住世尊毗卢遮那佛心。说此嗢陀南。
　　奇哉我善哉　　诸一切胜智
　　所离分别者　　能生究竟喜

　　时欢喜王大菩萨身。从世尊心下。依一切如来后月轮而住。复请教令。时世尊入一切如来等喜加持。名金刚三摩地。已受一切如来等喜一切安乐悦意故。乃至得一切如来无等喜一切安乐悦意故乃至得一切如来无上喜味最胜悉地果故。则彼金刚喜。授彼欢喜王大菩萨摩诃萨双手。则一切如来。以金刚名。号金刚喜。金刚喜灌顶时。金刚喜菩萨摩诃萨。以金刚喜善哉相。欢悦一切如来。说此嗢陀南。
　　此是一切佛　　能转善哉相
　　作诸喜金刚　　妙喜令增长

　　大菩提心。一切如来钩召三昧耶。一切如来随染智。大欢喜。如是。一切如来大三昧耶萨埵。
　　尔时婆伽梵。复入虚空藏大菩萨三昧耶。所生宝加持。名金刚三摩地。一切如来灌顶三昧耶。名一切如来心。从自心出。
　　嚩日啰(二合)啰怛那(二合)
　　从一切如来心。才出已。一切虚空平等性智善通达故。金刚萨埵三摩地。极坚牢故。聚为一体。则彼婆伽梵持金刚。为一切虚空光明。出已。以一切虚空光明。照耀一切有情界。成一切虚空界。以一切如来加持。一切虚空界。入世尊毗卢遮那佛心。善修习故。金刚萨埵三摩地。一切虚空界胎藏所成。一切世界遍满等量。出生大金刚宝形。住佛掌中。从彼金刚宝形。出一切世界微尘等如来身。出生已。作一切如来灌顶等。于一切世界。作一切如来神通游戏。虚空界胎藏。妙出生故。金刚萨埵三摩地。极坚牢故。聚为一体。生虚空藏大菩萨身。住世尊毗卢遮那佛心。说此嗢陀南。
　　奇哉妙灌顶　　无上金刚宝
　　由佛无所著　　名为三界主

　　时彼虚空藏大菩萨身。从世尊心下。依一切如来前月轮而住。复请教令。时世尊入一切如来大摩尼宝。名金刚三摩地。受一切如来圆满意乐三昧耶。尽无余有情界。获一切义利。受一切安乐悦意故。乃至得一切如来利益最胜荣盛悉地故。受彼金刚摩尼。与彼虚空藏大菩萨摩诃萨金刚宝转轮王。授与金刚宝形灌顶。安于双手。则一切如来。以金刚名。号金刚藏。金刚藏灌顶时。金刚藏菩萨摩诃萨。以金刚摩尼。安自灌顶处。说此嗢陀南。
　　此是一切佛　　灌顶有情界
　　授与我手掌　　宝安于宝中

　　尔时婆伽梵。复入大威光大菩萨三昧耶。出生宝加持。名金刚三摩地。一切如来光三昧耶。名一切如来心。从自心出。
　　嚩日啰(二合)帝惹
　　从一切如来心。才出已。即彼婆伽梵金刚手。为众多大日轮。出已。入世尊毗卢遮那佛心。聚为一体。生大金刚日形。住佛掌中。从彼金刚日轮。出一切世界微尘等如来身。放一切如来光明等。作一切佛神通游戏。极大威光故。金刚萨埵三摩地。极坚牢故。聚为一体。生大威光菩萨摩诃萨身。住世尊毗卢遮那佛心。说此嗢陀南。
　　奇哉无比光　　照耀有情界
　　能净清净者　　诸佛救世者

　　时彼无垢大威光菩萨身。从世尊心下。依一切如来右月轮而住。复请教令。时世尊入一切如来圆光加持。名金刚三摩地。受一切如来光三昧耶。尽无余有情界。无比光。一切安乐悦意故。乃至得一切如来自光明最胜悉地故。金刚日授与大威光菩萨摩诃萨双手。则一切如来。以金刚名。号金刚光。金刚光灌顶时。金刚光菩萨摩诃萨以彼金刚日。照曜一切如来。说此嗢陀南。
　　此是一切佛　　能坏无智暗
　　设微尘数日　　此光超于彼

　　尔时婆伽梵。复入宝幢大菩萨三昧耶。出生宝加持。名金刚三摩地。一切如来满意愿三昧耶。名一切如来心。从自心出。
　　嚩日啰(二合)计都
　　从一切如来心。才出已。即彼婆伽梵持金刚。为种种色幢幡庄严形。出已。入世尊毗卢遮那佛心聚为一体生金刚幢形。住佛掌中。从彼金刚幢形。出一切世界微尘等如来身。建一切如来宝幢等。作一切佛神通游戏。大宝幢故。金刚萨埵三摩地。极坚牢故。聚为一体生宝幢大菩萨身。住世尊毗卢遮那佛心。说此嗢陀南。
　　奇哉无比幢　　一切益成就
　　一切意满者　　令满一切愿

　　时彼宝幢大菩萨身。从世尊心下。依一切如来左月轮而住。复请教令。时世尊入一切如来建立加持。名金刚三摩地。受一切如来思惟王摩尼幢。能建三昧耶。尽无余有情界。令一切意愿圆满。一切安乐悦意故。乃至得一切如来大利益最胜悉地果故。则彼金刚幢。授彼宝幢菩萨摩诃萨双手。则一切如来。以金刚名。号金刚幢。金刚幢灌顶时。彼金刚幢菩萨摩诃萨。以金刚幢。安立一切如来于檀波罗蜜。说此嗢陀南。
　　此是一切佛　　能满诸意欲
　　名思惟宝幢　　是檀度理趣

　　尔时婆伽梵。复入常喜悦大菩萨三昧耶。出生宝加持。名金刚三摩地。一切如来喜悦三昧耶。名一切如来心。从自心出。
　　嚩日啰(二合)贺娑
　　从一切如来心。才出已。即彼婆伽梵持金刚。为一切如来微笑。出已。入世尊毗卢遮那佛心。聚为一体。生金刚笑形。住佛掌中。从彼金刚笑形。出一切世界微尘等如来身。作一切如来奇特等。作一切佛神通游戏。常喜悦根故。金刚萨埵三摩地。极坚牢故。聚为一体。生常喜悦根大菩萨身。住世尊毗卢遮那佛心。说此嗢陀南。
　　奇哉我大笑　　诸胜大奇特
　　安立佛利益　　常住妙等引

　　时彼常喜悦根大菩萨身。从世尊心下。依一切如来后月轮而住。复请教令。时世尊入一切如来奇特加持。名金刚三摩地。受一切如来出现三昧耶。尽无余有情界。一切根无上安乐悦意故。乃至得一切如来根清净智神境通果故。则彼金刚微笑。授与彼常喜悦根大菩萨摩诃萨双手。则一切如来以金刚名。号金刚喜。金刚喜灌顶时。金刚喜菩萨摩诃萨。以金刚微笑。悦一切如来。说此嗢陀南。
　　此是一切佛　　奇哉示出现
　　能作大喜悦　　他师不能知

　　大灌顶寻圆光。有情大利。大笑。如是一切如来大灌顶萨埵。
　　尔时婆伽梵。复入观自在大菩萨三昧耶。出生法加持。名金刚三摩地。一切如来法三昧耶。名一切如来心。从自心出。
　　嚩日啰(二合)达摩
　　从一切如来心。才出已。即彼婆伽梵持金刚。自性清净一切法平等智善通达故。金刚萨埵三摩地。为正法光明。出已以彼正法光明。照曜一切世界。成为法界。尽法界。入世尊毗卢遮那佛心。聚为一体。量遍虚空法界。生大莲华形。住佛掌中。从彼金刚莲华形。出一切世界微尘等如来身。一切如来三摩地智神境通等。作一切神通游戏。于一切世界。妙观自在故。金刚萨埵三摩地。极坚牢故。聚为一体。生观自在大菩萨身。住世尊毗卢遮那佛心。说此嗢陀南。
　　奇哉我胜义　　本清净自然
　　诸法如筏喻　　清净而可得

　　时彼观自在大菩萨身。从世尊心下。依一切如来前月轮而住。复请教令。时世尊入一切如来三摩地智。三昧耶出生。名金刚三摩地。能净一切如来。尽无余有情界。我清净。一切安乐悦意故。乃至得一切如来法智神境通果故。则彼金刚莲花。授与观自在菩萨摩诃萨正法转轮王。授与一切如来法身灌顶。灌于双手。则一切如来。以金刚名。号金刚眼。金刚眼灌顶时。金刚眼菩萨摩诃萨。则彼金刚莲花。如开敷莲花势。观察贪染清净无染著自性。观已。说此嗢陀南。
　　此是一切佛　　觉悟欲真实
　　授与我手掌　　法安立于法

　　尔时婆伽梵。复入曼殊室利大菩萨三昧耶。出生法加持。名金刚三摩地。一切如来大智慧三昧耶。名一切如来心。从自心出。
　　嚩日啰(二合)底乞洒拏(三合)
　　从一切如来心。才出已。即彼婆伽梵持金刚。为众多慧剑。出已。入世尊毗卢遮那佛心。聚为一体。生金刚釰形。住佛掌中。则从彼金刚剑形。出一切世界微尘等如来身。一切如来智慧等。作一切佛神通游戏。妙吉祥故。金刚萨埵三摩地。极坚牢故。聚为一体生曼殊室利大菩萨身。住世尊毗卢遮那佛心。说此嗢陀南。
　　奇哉一切佛　　我名微妙音
　　由慧无色故　　音声而可得

　　时彼曼殊室利大菩萨身。从世尊心下。依一切如来右月轮而住。复请教令。时世尊入一切如来智慧三昧耶。名金刚三摩地。断一切如来结使三昧耶。尽无余有情界。断一切苦。受一切安乐悦意故。乃至得一切如来随顺音声慧圆满成就故。则彼金刚剑。授与曼殊室利大菩萨摩诃萨双手。则一切如来。以金刚名。号金刚慧金刚慧灌顶时。金刚慧菩萨摩诃萨。以金刚剑。挥斫。说此嗢陀南。
　　此是一切佛　　智慧度理趣
　　能断诸怨敌　　除诸罪最胜

　　尔时婆伽梵。复入才发心转法轮菩萨摩诃萨三昧耶。出生法加持。名金刚三摩地。一切如来轮三昧耶。名一切如来心。从自心出。
　　嚩日啰(二合)系都
　　从一切如来心。才出已。即彼婆伽梵持金刚。成金刚界大曼荼罗。为一切如来大漫荼罗出已。入世尊毗卢遮那佛心。聚为一体。生金刚轮形。住佛掌中。从彼金刚轮形。出一切世界微尘等如来身。才发心转法轮故。金刚萨埵三摩地。极坚牢故。聚为一体。生才发心转法轮菩萨摩诃萨身。住世尊毗卢遮那佛心。说此嗢陀南。
　　奇哉金刚轮　　我金刚胜持
　　由才发心故　　能转妙法轮

　　时彼才发心转法轮大菩萨身。从世尊心下。依一切如来左月轮而住。复请教令。时世尊入一切如来轮。名金刚三摩地。一切如来大漫荼罗三昧耶。尽无余有情界。令入得不退转法轮。受一切安乐悦意故。乃至转一切如来正法轮最胜悉地故。则彼金刚轮。授与才发心转法轮大菩萨摩诃萨双手。则一切如来。以金刚名。号金刚场。金刚场灌顶时。彼金刚场菩萨摩诃萨。以彼金刚轮。令一切如来。安立不退转。说此嗢陀南。
　　此是一切佛　　能净一切法
　　是则不退转　　亦名菩提场

　　尔时婆伽梵复入无言大菩萨摩诃萨三昧耶。出生法加持。名金刚三摩地。一切如来念诵三昧耶。名一切如来心。从自心出。
　　嚩日啰(二合)婆沙
　　从一切如来心。才出已。即彼婆伽梵。金刚手。为一切如来法文字。出已。入世尊毗卢遮那佛心。聚为一体。生金刚念诵形。住佛掌中。从彼金刚念诵形。出一切世界微尘等如来身。一切如来法性等。作一切佛神通游戏。妙语言故。金刚萨埵三摩地。极坚牢故。聚为一体。生无言大菩萨身。住世尊毗卢遮那佛心。说此嗢陀南。
　　奇哉自然密　　我名秘密语
　　所说微妙法　　远离诸戏论

　　时彼无言大菩萨身。从世尊心下。依一切如来后月轮而住。复请教令。时世尊入一切如来秘密语名金刚三摩地一切如来语智三昧耶。尽无余有情界。令语成就。受一切安乐悦意故。乃至得一切如来语秘密体性最胜悉地故。则彼金刚念诵。授与无言大菩萨摩诃萨双手。则一切如来。以金刚名。号金刚语。金刚语灌顶时。金刚语菩萨摩诃萨。以彼金刚念诵。共一切如来谈论。说此嗢陀南。
　　此是一切佛　　名金刚念诵
　　于一切如来　　真言速成就

　　金刚法智性。一切如来智慧。大转轮智。一切如来语。轮转戏论智。此是一切如来大智萨埵。

　　金刚顶一切如来真实摄大乘现证大教王经卷上



　　金刚顶一切如来真实摄大乘现证大教王经卷中

　　　　开府仪同三司特进试鸿胪卿肃国公食邑三千户赐紫赠司空谥大监正号大广智大兴善寺三藏沙门不空奉　诏译

　　大曼荼罗广大仪轨品之二

　　尔时婆伽梵。复入一切如来毗首羯磨大菩萨三昧耶。出生羯磨加持。名金刚三摩地。一切如来羯磨三昧耶。名一切如来心。从自心出。
　　嚩日啰(二合)羯磨
　　从一切如来心。才出已。一切如来羯磨平等智。善通达故。金刚萨埵三摩地。即从婆伽梵持金刚。为一切如来羯磨光明。出已。以彼一切如来羯磨光明。照耀一切有情界。为一切如来羯磨界。其尽一切如来羯磨界。入世尊毗卢遮那佛心。聚为一体。量遍一切虚空界。则一切如来羯磨界故。生羯磨金刚形。住佛掌中。则从羯磨金刚形。出一切世界微尘等如来身。于一切世界。一切如来羯磨等。作一切佛神通游戏。作一切如来无边事业故。金刚萨埵三摩地。极坚牢故。聚为一体。生一切如来毗首羯磨大菩萨摩诃萨身。住世尊毗卢遮那佛心。说此嗢陀南。
　　奇哉佛不空　　我一切业多
　　无功作佛益　　能转金刚业

　　尔时毗首羯磨大菩萨身。从世尊心下。依一切如来前月轮而住。复请教令。时世尊入一切如来不空金刚三昧耶。名金刚三摩地。转一切供养等。无量不空。一切业轨仪广大三昧耶。尽无余有情界。作一切悉地。受一切安乐悦意故。乃至成就一切如来金刚羯磨性智神境通果故。则彼羯磨金刚。授与一切如来金刚羯磨大菩萨。为一切如来羯磨转轮王。以一切如来灌顶。授与双手。则一切如来。以金刚名。号金刚毗首。金刚毗首灌顶时。彼金刚毗首菩萨摩诃萨。则安立羯磨金刚于自心。令安一切如来羯磨平等处。说此嗢陀南。
　　此是一切佛　　作种种胜业
　　授与我掌中　　以业安于业

　　尔时婆伽梵。复入难敌精进大菩萨摩诃萨三昧耶。出生羯磨加持。名金刚三摩地。一切如来守护三昧耶。名一切如来心。从自心出。
　　嚩日啰(二合)路乞沙(二合)
　　从一切如来心。才出已。即彼婆伽梵金刚手。为众多坚固甲胄。出已。入世尊毗卢遮那佛心。聚为一体。生大金刚甲胄形。住佛掌中。从彼金刚甲胄形。出一切世界微尘等如来身。一切如来守护仪轨广大事业等。作一切佛神通游戏。难敌精进故。金刚萨埵三摩地。极坚牢故。聚为一体。生难敌精进大菩萨身。住世尊毗卢遮那佛心。说此嗢陀南。
　　奇哉精进甲　　我固坚固者
　　由坚固无身　　作金刚胜身

　　时彼难敌精进大菩萨身。从世尊心下。依一切如来右月轮而住。复请教令。时世尊入一切如来坚固名金刚三摩地。一切如来精进波罗蜜三昧耶。救护尽无余有情界。受一切安乐悦意故。乃至得一切如来金刚身成就果故。则金刚甲胄。授与难敌精进大菩萨双手。则一切如来。以金刚名。号金刚慈友。金刚慈友灌顶时。彼金刚慈友菩萨摩诃萨。以金刚甲胄。被一切如来。说此嗢陀南。
　　此是一切佛　　最胜慈甲胄
　　坚精进大护　　名为大慈友

　　尔时婆伽梵。复入摧一切魔大菩萨摩诃萨三昧耶。出生羯磨加持。名金刚三摩地。一切如来方便三昧耶。名一切如来心。从自心出。
　　嚩日啰(二合)药乞洒(二合)
　　从一切如来心。才出已。即彼婆伽梵持金刚。为众多大牙器仗。出已。入世尊毗卢遮那佛心。聚为一体。生金刚牙形。住佛掌中。从彼金刚牙形。出一切世界微尘等如来身。作一切降伏暴怒等。为一切佛神通游戏。一切魔善摧伏故。金刚萨埵三摩地。极坚牢故。聚为一体。生摧一切魔大菩萨身。住世尊毗卢遮那佛心。说此嗢陀南。
　　奇哉大方便　　诸佛之慈愍
　　由有形寂静　　示作暴怒形

　　时彼摧一切魔大菩萨身。从世尊心下。依一切如来左月轮而住。复请教令。时世尊入一切如来极怒金刚三摩地。一切如来调伏难调。尽无余有情界。施无畏。受一切安乐悦意故。乃至得一切如来大方便智神境通最胜悉地果故。则彼金刚牙器仗。授与彼摧一切魔大菩萨双手。则一切如来。以金刚名。号金刚暴怒。金刚暴怒灌顶时。彼金刚暴怒菩萨摩诃萨。以彼金刚牙器仗。安自口中。恐怖一切如来。说此嗢陀南。
　　此是一切佛　　调伏诸难调
　　金刚牙器仗　　方便愍慈者

　　尔时婆伽梵。复入一切如来拳大菩萨摩诃萨三昧耶。出生羯磨加持。名金刚三摩地。一切如来身口心金刚缚三昧耶。名一切如来心。从自心出。
　　嚩日啰(二合)散地
　　从一切如来心。才出已。即彼婆伽梵持金刚。为一切如来一切印缚。出已。入世尊毗卢遮那佛心。聚为一体。生金刚缚形住佛掌中。从彼金刚缚形。出一切世界微尘等如来身。出已。于一切世界。一切如来印缚智等。作一切佛神通游戏。一切如来拳善缚故。金刚萨埵三摩地。极坚牢故。聚为一体。生一切如来拳大菩萨身。住世尊毗卢遮那佛心。说此嗢陀南。
　　奇哉妙坚缚　　我坚三昧耶
　　成诸意乐故　　解脱者为缚

　　时彼一切如来拳大菩萨身。从世尊心下。依一切如来后月轮而住。复请教令。时世尊入一切如来三昧耶。名金刚三摩地。一切如来印三昧耶。尽无余有情界。令一切如来圣天。现验一切悉地。受一切安乐悦意故。乃至得一切如来一切智智印。主宰最胜悉地果故。则彼金刚缚。授与一切如来金刚拳大菩萨摩诃萨双手。则彼一切如来。以金刚名。号金刚拳。金刚拳灌顶时。彼金刚拳菩萨摩诃萨。以彼金刚缚。缚一切如来。说此嗢陀南。
　　此是一切佛　　印缚大坚固
　　速成诸印故　　不越三昧耶

　　一切如来供养广大仪轨业。一切如来大精进坚固甲胄。一切如来大方便。一切如来一切印缚智。如是一切如来大羯磨萨埵。
　　尔时不动如来。成就世尊毗卢遮那一切如来智已。印一切如来智故。入金刚波罗蜜三昧耶。所生金刚加持。名金刚三摩地。一切如来金刚三昧耶。名一切如来印。从自心出。
　　萨怛嚩嚩日离
　　从一切如来心。才出已。出金刚光明。从彼金刚光明门。即彼婆伽梵持金刚。为一切世界微尘等如来身。印一切如来智。复聚为一体。等一切世界量。生大金刚形。依世尊毗卢遮那佛前月轮而住。说此嗢陀南。
　　奇哉一切佛　　萨埵金刚坚
　　由坚无身故　　获得金刚身

　　尔时世尊宝生如来。印世尊毗卢遮那一切如来智故。入宝波罗蜜三昧耶。所生宝金刚加持。名金刚三摩地。金刚三昧耶。名自印。从自心出。
　　啰怛那嚩日离(二合)
　　从一切如来心。才出已。出宝光明。从彼宝光明。即彼婆伽梵持金刚。为一切世界微尘等如来身。印一切如来智。复聚为一体。等一切世界量。生大金刚宝形。依世尊毗卢遮那佛右月轮而住。说此嗢陀南。
　　奇哉一切佛　　我名宝金刚
　　于一切印众　　坚灌顶理趣

　　尔时世尊观自在王如来。印世尊毗卢遮那一切如来智故。入法波罗蜜三昧耶。所生法金刚加持。名金刚三摩地。法三昧耶。名自印。从自心出。
　　达摩嚩日离(二合)
　　从一切如来心。才出已。出莲花光明。从彼莲华光明。即彼婆伽梵持金刚。为一切世界微尘等如来身。印一切如来智。复聚为一体。等一切世界量。生大金刚莲花形。依世尊毗卢遮那佛后月轮而住。说此嗢陀南。
　　奇哉一切佛　　法金刚我净
　　由自性清净　　令贪染无垢

　　尔时世尊不空成就如来。印毗卢遮那一切如来智故。入一切波罗蜜三昧耶。所生金刚加持。名金刚三摩地。一切三昧耶。名自印。从自心出。
　　羯磨嚩日离(二合)
　　从一切如来心。才出已。出一切羯磨光明。从彼一切如来羯磨光明。即彼婆伽梵持金刚。为一切世界微尘等如来身。遍印一切如来智。复聚为一体。等一切世界量。面向一切处。生大羯磨金刚形。依世尊毗卢遮那佛左月轮而住。说此嗢陀南。
　　奇哉一切佛　　我名业金刚
　　由一成一切　　佛界善作业

　　一切如来智三昧耶大灌顶。金刚法性。一切供养。如是一切如来大波罗蜜。
　　尔时世尊毗卢遮那佛。复入一切如来适悦供养三昧耶。所生名金刚三摩地。一切如来族大天女。从自心出。
　　嚩日啰(二合)逻西
　　从一切如来心。才出已。出金刚印。从彼金刚印门。则彼婆伽梵持金刚。为一切世界微尘等如来身。复聚为一体。为金刚嬉戏大天女。如金刚萨埵。一切身性种种形色威仪一切庄严具。摄一切如来族金刚萨埵女。依世尊不动如来曼荼罗左边月轮而住。说此嗢陀南。
　　奇哉无有比　　诸佛中供养
　　由贪染供养　　能转诸供养

　　尔时世尊毗卢遮那。复入一切如来宝鬘灌顶三昧耶。所生名金刚三摩地。一切如来族大天女。从自心出。
　　嚩日啰(二合)摩犁
　　从一切如来心。才出已。出大宝印。从彼大宝印。则彼婆伽梵持金刚。为一切世界微尘等如来身。复聚为一体。为金刚鬘大天女。依世尊宝生如来曼荼罗左边月轮而住。说此嗢陀南。
　　奇哉我无比　　称为宝供养
　　于三界王胜　　教敕受供养

　　尔时世尊毗卢遮那。复入一切如来歌咏供养三昧耶。所生名金刚三摩地。一切如来族大天女。从自心出。
　　嚩日啰(二合)霓(愚以反)帝
　　从一切如来心。才出已。出一切如来法印。从彼一切如来法印。彼婆伽梵持金刚。为一切世界微尘等如来身。复聚为一体。为金刚歌咏大天女。依世尊观自在王如来左边月轮而住。说此嗢陀南。
　　奇哉成歌咏　　我供诸见者
　　由此供养故　　诸法如响应

　　尔时世尊毗卢遮那。复入一切如来舞供养。所生名金刚三摩地。一切如来族大天女。从自心出。
　　嚩日啰(二合)你哩(二合)帝曳
　　从一切如来心。才出已。出一切如来舞广大仪。从彼出一切如来舞供养仪。则彼婆伽梵持金刚。为一切世界微尘等如来身。复聚为一体。为金刚舞大天女。依世尊不空成就如来左边月轮而住。说此嗢陀南。
　　奇哉广供养　　作诸供养故
　　由金刚舞仪　　安立佛供养

　　一切如来无上安乐悦意三昧耶。
　　一切如来鬘。一切如来讽咏。一切如来无上。作供养业。如是一切如来秘密供养。
　　尔时世尊不动如来。奉答毗卢遮那如来供养故。入一切如来能悦泽三昧耶。所生名金刚三摩地。一切如来婢使。从自心出。
　　嚩日啰(二合)杜闭
　　从一切如来心。才出已。则彼婆伽梵持金刚。为种种仪烧香供养云严饰。舒遍一切金刚界。出已。从彼烧香供养云海出一切世界微尘等如来身。复聚为一体。为金刚烧香天女身。依世尊金刚摩尼宝峰楼阁隅左边月轮而住。说此嗢陀南。
　　奇哉大供养　　悦泽具端严
　　由萨埵遍入　　速疾证菩提

　　尔时世尊宝生如来。奉答毗卢遮那如来供养故。入宝庄严供养三昧耶。所生名金刚三摩地。一切如来承旨大天女。从自心出。
　　嚩日啰(二合)补涩闭(二合)
　　从一切如来心。才出已。即彼婆伽梵持金刚。为一切花供养严饰。舒遍一切虚空界。出已。从彼一切花供养严饰。出一切世界微尘等如来身。出已。复聚为一体。为金刚花天女形。依如来金刚摩尼宝峰楼阁隅左边月轮而住。说此嗢陀南。
　　奇哉花供养　　能作诸庄严
　　由如来宝性　　速疾获供养

　　尔时世尊观自在王如来。奉答世尊毗卢遮那供养故。入一切如来光明供养三昧耶。所生名金刚三摩地。一切如来女使。从自心出。
　　嚩日啰(二合)路计
　　从一切如来心。才出已。即彼婆伽梵持金刚。出一切光明界供养严饰。舒遍尽法界。从彼一切光明界庄严具。出一切世界微尘等如来身。出已。复聚为一体。为金刚光明天女身。依世尊金刚摩尼宝峰楼阁隅左边月轮而住。说此嗢陀南。
　　奇哉我广大　　供养灯端严
　　由速具光明　　获一切佛眼

　　尔时世尊不空成就如来。奉答毗卢遮那如来供养故。入一切如来涂香供养三昧耶。所生名金刚三摩地。一切如来婢使。从自心出。
　　嚩日啰(二合)巘题
　　从一切如来心。才出已。则彼婆伽梵持金刚。出一切涂香供养严饰。舒遍一切法界。从彼一切涂香供养严饰。出一切世界微尘等如来身。出已。复聚为一体。为金刚涂香天女身。依世尊金刚摩尼宝峰楼阁隅左边月轮而住。说此嗢陀南。
　　奇哉香供养　　我微妙悦意
　　由如来香故　　授与一切身

　　一切如来智遍入。大菩提支分三昧耶。一切如来光明。戒定慧解脱解脱知见涂香。如是一切如来受教令女。
　　尔时世尊毗卢遮那如来。复入一切如来三昧耶钩三昧耶。所生萨埵。名金刚三摩地。一切如来一切印众主。从自心出。
　　嚩日啰(二合)矩赊
　　从一切如来心。才出已。则彼婆伽梵持金刚。出一切如来一切印众。从彼一切如来一切印众。出一切世界微尘等如来身。复聚为一体。为金刚钩大菩萨身。依世尊金刚摩尼宝峰楼阁金刚门中月轮而住。钩召一切如来三昧耶。说此嗢陀南。
　　奇哉一切佛　　钩誓我坚固
　　由我遍钩召　　集诸曼荼罗

　　尔时世尊复入一切如来三昧耶。引入摩诃萨埵三昧耶。所生名金刚三摩地。一切如来印入承旨。从自心出。
　　嚩日啰(二合)播赊
　　从一切如来心。才出已。则彼婆伽梵持金刚。出一切如来三昧耶引入印众。从彼一切如来三昧耶引入印众。出一切世界微尘等如来身。复聚为一体。为金刚索大菩萨身。依世尊金刚摩尼宝峰楼阁宝门间月轮而住。引入一切如来。说此嗢陀南。
　　奇哉一切佛　　我坚金刚索
　　设入诸微尘　　我复引入此

　　尔时世尊复入一切如来三昧耶。锁大萨埵三昧耶。所生名金刚三摩地。一切如来三昧耶。缚一切如来使。从自心出。
　　嚩日啰(二合)萨普(二合)吒
　　从一切如来心。才出已。则彼婆伽梵持金刚。出一切如来三昧耶缚。为印众。从彼一切如来三昧耶缚印众。出已。出一切世界微尘等如来身。复聚为一体。为金刚锁大菩萨身。依世尊金刚摩尼宝峰楼阁法门中月轮而住。说此嗢陀南。
　　奇哉一切佛　　大坚金刚锁
　　令诸缚脱者　　有情利故缚

　　尔时世尊复入一切如来遍入大菩萨三昧耶。所生名金刚三摩地。一切如来一切印僮仆。从自心出。
　　嚩日啰(二合)吠舍
　　从一切如来心。才出已。则彼婆伽梵持金刚。为一切如来印主。出已。从彼一切如来印主。出一切世界微尘等如来身。复聚为一体。为金刚遍入大菩萨身。依世尊金刚摩尼宝峰楼阁羯磨门中月轮而住。说此嗢陀南。
　　奇哉一切佛　　我坚金刚入
　　为一切主宰　　亦即为僮仆

　　一切如来三昧耶钩召。引入缚调伏。如是一切如来教令。
　　尔时世尊为一切如来召集故。作金刚弹指相。说此一切如来召集加持心。
　　嚩日啰(二合)三摩惹
　　由刹那攞嚩须臾顷。一切如来弹指相警觉已。遍一切世界云海中。一切世界微尘等如来并菩萨。集会曼荼罗。集已。往诣金刚摩尼宝峰楼阁世尊毗卢遮那如来所。至已。说礼一切如来足心。
　　唵萨嚩。(二合)怛他孽多。播那满娜曩迦噜弥
　　由此性成就真言随意念诵。礼一切如来已。说此嗢陀南。
　　奇哉大普贤　　菩萨之敬仪
　　是如来轮坛　　影现于如来

　　时十方一切世界集会如来。说已。由一切如来加持。一切菩萨。集会曼荼罗。入毗卢遮那佛心。从彼一切如来心。各各自菩萨众曼荼罗。出已。依世尊毗卢遮那佛金刚摩尼宝峰楼阁周围作坛三摩地而住。说此嗢陀南。
　　奇哉一切佛　　广大无始生
　　由一切尘数　　获得佛一性

　　尔时婆伽梵一切如来。复作集会。令金刚界大曼荼罗加持故。得尽无余有情界。拔济一切利益安乐故。乃至一切如来平等智。神境通三菩提。最胜成就故。奉请婆伽梵一切如来主宰金刚萨埵无始无终大持金刚。以此一百八赞而请。
　　金刚勇大心　　金刚诸如来
　　普贤金刚初　　我礼金刚手
　　金刚王妙觉　　金刚钩如来
　　不空王金刚　　我礼金刚召
　　金刚染大乐　　金刚箭能伏
　　魔欲大金刚　　我礼金刚弓
　　金刚善萨埵　　金刚戏大适
　　欢喜王金刚　　我礼金刚喜
　　金刚宝金刚　　金刚空大宝
　　宝藏金刚峰　　我礼金刚藏
　　真刚威大炎　　金刚日佛光
　　金刚光大威　　我礼金刚光
　　金刚幢善利　　金刚幡妙喜
　　宝幢大金刚　　我礼金刚刹
　　金刚笑大笑　　金刚笑大奇
　　爱喜金刚胜　　我礼金刚爱
　　金刚法善利　　金刚莲妙净
　　世贵金刚眼　　我礼金刚眼
　　金刚利大乘　　金刚剑仗器
　　妙吉金刚染　　我礼金刚慧
　　金刚因大场　　金刚轮理趣
　　能转金刚起　　我礼金刚场
　　金刚说妙明　　金刚诵妙成
　　无言金刚成　　我礼金刚语
　　金刚业教令　　金刚广不空
　　业金刚遍行　　我礼金刚巧
　　金刚护大勇　　金刚甲大坚
　　难敌妙精进　　我礼金刚勤
　　金刚尽方便　　金刚牙大怖
　　摧魔金刚峻　　我礼金刚忿
　　金刚令威严　　金刚能缚解
　　金刚拳胜誓　　我礼金刚拳
　　若有持此名　　百八寂静赞
　　金刚名灌顶　　彼亦获如是
　　若有以此名　　赞大持金刚
　　正意歌咏者　　彼如持金刚
　　我等以此名　　一百八名赞
　　愿大乘现证　　遍流大理趣
　　我等赞汝尊　　愿说最胜仪
　　一切佛大轮　　胜大曼荼罗

　　尔时婆伽梵大持金刚。闻一切如来请语。入一切如来三昧耶所生加持金刚三摩地。说金刚界大曼荼罗。
　　次当我遍说　　胜大曼荼罗
　　由如金刚界　　名为金刚界
　　如教应安坐　　于曼荼罗中
　　大萨埵大印　　思惟应加持
　　住印则当起　　顾视于诸方
　　倨傲而按行　　诵金刚萨埵
　　以新线善合　　应量以端严
　　以线智应抨　　随力曼荼罗
　　四方应四门　　四刹而严饰
　　四线而交络　　缯彩鬘庄严
　　隅分一切处　　门户于合处
　　钿饰金刚宝　　应抨外轮坛
　　彼中如轮形　　应入于中宫
　　金刚线遍抨　　八柱而庄严
　　于金刚胜柱　　应饰五轮坛
　　于中曼荼罗　　安立佛形像
　　佛一切周围　　曼荼罗于中
　　四胜三昧耶　　次第而图画
　　金刚进而步　　于四曼荼罗
　　阿閦毗等四　　安立一切佛
　　应作不动坛　　剂金刚持等
　　金刚藏等满　　宝生曼荼罗
　　金刚眼净业　　无量寿轮坛
　　应画不空成　　金刚巧等坛
　　安立于轮隅　　应画金刚女
　　外坛于隅角　　应画佛供养
　　门中一切处　　守护门四众
　　安立于外坛　　应画摩诃萨
　　即胜三昧耶　　结印如仪则
　　金刚师入已　　摧印而遍入
　　此诸遍入心
　　恶请敕如本教　　自身加持等
　　作已称自名　　应以金刚成
　　萨埵金刚钩　　金刚师则结
　　召集作弹指　　应请一切佛
　　刹那顷诸佛　　并金刚萨埵
　　应满一切坛　　集会曼荼罗
　　则速疾大印　　观金刚萨埵
　　一遍称百八　　由结集则喜
　　如来皆坚固　　金刚萨自成
　　慈友而安住　　诸门一切处
　　钩等而作业　　以大羯磨印
　　安住三昧耶　　以印三昧耶
　　萨埵金刚等　　应成大萨埵
　　诵弱吽鑁斛　　则不等一切
　　召集大萨埵　　钩召引入已
　　缚已令调伏　　则以密供养
　　令喜大威德　　应自有情利
　　愿作一切成　　如是诸坛中
　　金刚师事业


　　金刚顶一切如来真实摄大乘现证大教王经卷中



　　金刚顶一切如来真实摄大乘现证大教王经卷下

　　　　开府仪同三司特进试鸿胪卿肃国公食邑三千户赐紫赠司空谥大监正号大广智大兴善寺三藏沙门不空奉　诏译

　　大曼荼罗广大仪轨品之三

　　次当广说金刚弟子。入金刚大曼荼罗仪轨。于中我先说令入尽无余有情界。拔济利益安乐。最胜悉地因果故。入此大曼荼罗。是器非器不应简择。何以故。世尊或有有情作大罪者。彼入此金刚界大曼荼罗。见已入已。离一切恶趣。世尊或有有情。诸利饮食贪欲染著。憎恶三昧耶。为先行等。如是等类。随意爱乐入已。则得满一切意愿。世尊或有有情。爱乐歌舞嬉戏饮食玩具。由不晓晤一切如来大乘现证法性故。入余天族曼荼罗。于满一切意愿。摄受无上。能生爱乐欢喜。一切如来族曼荼罗禁戒。怖畏不入。为彼入恶趣坛路门。应入此金刚界大漫荼罗。为令一切适悦最胜悉地。安乐悦意受用故。能转一切恶趣现前道故。世尊复有住正法有情。为一切众生。求一切如来戒定慧最胜悉地方便佛菩提故。久修禅定解脱地等。劳倦彼等。入此金刚界大曼荼罗。才入已。一切如来果尚不难。何况余悉地类。
　　次当且先以四礼。礼一切如来。全身舒臂。金刚合掌。以心臆著地。礼东方真言曰。
　　唵萨嚩怛他蘖多布儒(开口角唇呼)跛萨他(三合)哪耶怛么(二合)南你[口*栗](二合)耶多夜弥萨嚩怛他蘖多嚩日罗(二合)萨怛嚩(二合)地瑟姹(二合)萨嚩[牟*含]
　　即前金刚合掌住心。以额礼南方真言曰。
　　唵萨嚩怛他蘖多布惹(引)毗晒迦耶怛么(二合)南涅哩(二合)夜多夜弥萨嚩怛他蘖多嚩日罗(二合)啰怛那(二合)毗诜遮[牟*含]
　　即前金刚合掌。安于头。以口著地。礼西方真言曰。
　　唵萨嚩怛他蘖多布惹钵罗(二合)靺[口*栗](二合)多那夜怛么南涅哩夜多夜弭萨嚩怛他蘖多嚩日啰达摩钵啰靺[口*栗]多(二合)夜[牟*含]
　　即前金刚合掌当心。以顶著地礼北方真言曰。
　　唵萨嚩怛他蘖多布惹羯磨尼(轻呼)阿怛么南涅哩夜多夜弭萨嚩怛他蘖多嚩日啰羯磨句[口*路][牟*含]
　　则以绯缯角络披以绯帛覆面。令弟子结萨埵金刚印以此心。
　　三摩耶萨怛鑁(二合)
　　则以二中指。令持花鬘。以此心真言。令入三摩耶吽。入已作是言。
　　阿你也(二合)萨怛鑁(二合)萨婆怛他蘖多句犁钵啰尾瑟吒(二合)萨多(二合)娜悍谛嚩日啰枳若(二合)那母怛跛(二合)那以使也(二合)弭曳那枳娘(二合)泥那怛鑁萨婆怛他蘖多悉地啰比避啰(二合)钵旦(二合)嘶金(吉溪反)布那啰惹悉驮药啰惹那遮怛嚩耶涅哩瑟吒摩诃曼茶罗写也(二合)嚩羯哆(二合)尾阎(二合)么提三摩渝尾也(二合)他你渧(丁翼反)
　　金刚阿阇黎。自应结萨埵金刚印。反安弟子顶。作是言。此是三昧耶金刚。摧汝顶不应说。加持誓水一遍。令弟子饮誓水真言曰。
　　嚩日啰萨埵萨嚩延谛你耶(二合)纥唎那曳娑摩嚩悉体(汀以反)哆捏(尼逸反)避你也(二合)萨怛乞叉(二合)喃夜耶你也(二合)你没噜(二合)耶你难那(去)阎嚩日[口*路]娜迦坼
　　则告弟子。自今已后。汝观娑跢我。如金刚手。我所应言。汝当如是作。汝不应轻慢于我。勿令汝招灾祸。死已。当堕地狱。作如是语已。唯愿一切如来加持。愿金刚萨埵遍入。金刚阿阇梨。应结萨埵金刚印。作是言。
　　阿衍怛三摩欲(开口呼)缚日嚂(二合)嚩日啰萨怛嚩弭底(丁以反)萨密哩(二合)耽阿尾舍野都谛曳嚩(二合)嚩日啰枳娘那摩弩怛嚂嚩日啰(引)吠奢恶
　　则结忿怒拳摧萨埵金刚印。随意金刚语。诵大乘现证百字真言。则阿尾舍。才阿尾舍已。则发生微妙智。由此知他心。悟他心。于一切事知三世。其心则得坚固。于一切如来教中。悉除一切苦恼。离一切诸恶趣。于一切有情。无沮坏。一切如来加持。一切悉地现前得未曾有。生喜悦安乐悦意。由此安乐等。或成就三摩地。或陀罗尼门。或一切意愿。皆得满足。乃至成就一切如来体性。
　　则结彼印。以解于弟子心。诵此心真言。
　　底瑟姹(二合)嚩日啰涅哩浊咩婆嚩舍湿。嚩(二合)都咩婆嚩纥唎娜阎咩地底瑟姹萨嚩悉朕(亭淫反上)遮咩钵啰(二合)也车吽呵呵呵呵斛(引)
　　则以其花鬘。令弟子掷于大曼荼罗。以此心真言。
　　钵啰底车嚩日啰斛(引)
　　随花落处。则彼尊成就则取彼花鬘。系弟子头上。以此心真言。
　　唵钵啰底仡哩纥拏怛嚩弭[牟*含]
　　萨怛嚩摩诃么攞
　　由此则大萨埵摄受。速得成就。成入已则解面。以此心真言。
　　唵嚩日啰萨埵萨嚩延帝你耶(二合)灼乞刍(二合引)娜伽姹曩怛钵(二合)啰乌那伽咤野底(丁以反)萨嚩乞[口*芻]嚩日啰(二合)灼乞[口*芻]啰弩多嚂
　　则诵见真言。
　　系嚩日啰波舍
　　则令弟子。次第而视大曼荼罗。才见已。一切如来加持护念。则金刚萨埵。住彼弟子心。则见种种光相游戏神通。由见曼荼罗。由如来加持故。或见婆伽梵大持金刚。示现本形。或见如来。从此已后。一切义利一切意所乐事。一切悉地。乃至获得持金刚及如来。示大曼荼罗已。
　　则以金刚。加持香水瓶。灌弟子顶。以此心真言。
　　嚩日啰毗诜遮
　　则随以一印系。鬘以自幖。帜安于二手掌。中诵心真言。
　　阿你也(二合)毗色羯多(二合)萨怛嚩(二合)么斯没代嚩日啰毗筛羯哆伊难帝萨嚩勃驮怛鑁(二合)吃哩纥拏(二合)嚩日啰苏悉驮曳吽嚩日啰地波底怛嚩(二合)么毗诜遮弥底瑟姹(二合)嚩日罗三摩耶萨怛鑁(二合)
　　则以金刚名。灌以此心真言。
　　唵嚩日罗萨怛嚩(二合)左摩毗诜遮弭嚩日啰那摩毗筛羯哆你嚩日罗(二合)么么
　　金刚某甲若与弟子受名号。应加系用呼之已。广说入一切曼荼罗仪。则问弟子言。汝爱乐出生悉地智耶。神通悉地智耶。持明悉地智耶。乃至一切如来智最胜悉地智耶。随彼所乐应说之则教义利悉地成办印智。
　　金刚形住藏　　当于心中观
　　观已住于地　　则当见伏藏
　　金刚形观已　　空中而遍观
　　若见随堕处　　彼则是伏藏
　　金刚形于舌　　智者应是观
　　自言此处有　　语已成真实
　　金刚形一切　　应当观自身
　　遍入落于彼　　其处是伏藏

　　彼等心真言。
　　嚩日啰你地啰怛娜你地达摩你地羯摩你地
　　次应教金刚悉地成办印智。
　　金刚入生已　　水成金刚形
　　由观速成就　　于水上游行
　　复生金刚入　　身色如自形
　　修习于如是　　自然如佛形
　　遍入于自身　　自身观如空
　　随乐修习已　　则得安达怛
　　金刚入自己　　观自如金刚
　　乃至踊上升　　则得虚空行

　　如是等真言曰。
　　嚩日啰喏攞嚩日啰噜波嚩日啰迦奢嚩日罗么[牟*含]
　　次则教金刚持明悉地成办印智。
　　应观月形像　　上踊于虚空
　　手攀于金刚　　得金刚持明
　　升于月轮上　　应观金刚宝
　　净身者随欲　　刹那成腾空
　　升于月轮已　　手持金刚莲
　　应观金刚眼　　则得持明位
　　住于月轮中　　应观业金刚
　　速获金刚巧　　则得诸持明

　　如是等心真言曰。
　　嚩日罗达攞啰怛娜达攞播娜磨达攞羯么达攞
　　次则教一切如来最胜悉地成办印智。
　　住诸金刚定　　思于虚空界
　　随乐金刚身　　刹那成腾空
　　住诸净等持　　修习于最胜
　　获得五神通　　速疾智成就
　　观金刚萨埵　　遍于一切空
　　速念坚固已　　则为持金刚
　　一切成佛形　　观想于虚空
　　由诸佛等持　　则得成正觉

　　如是等真言曰。
　　嚩日啰嚩日啰述驮述驮萨怛缚萨怛缚没驮没驮
　　如上是一切悉地智成办。
　　次当令弟子。持秘密堪忍法。初旦诵誓心真言曰。
　　唵嚩日啰萨怛嚩(二合)萨嚩延谛你耶(二合)吃唎那曳(平)萨摩嚩萨体(汀以反)哆捏(尼逸反)避你也(二合)怛乞叉(二合)南夜耶你也(二合)你没噜(二合)耶你难那(去)阎
　　则告如是言汝不应越此誓心真言勿令汝招灾祸夭寿。以此身堕地狱。则应教秘密印智。
　　生金刚入已等引而手拍微细金刚掌山石尚敬爱。
　　次是金刚拍印。
　　入金刚仪已　　金刚缚掌击
　　以微细掌法　　山石尚遍入
　　以如上入仪　　金刚缚舒展
　　胜拍应等摧　　刹那坏百族
　　微细遍入仪　　诸指以等引
　　金刚缚而解　　能夺胜诸苦

　　次当说秘密成就于婆伽入身女人或丈夫一切想入已彼身令遍舒。
　　如是等心真言曰。
　　嚩日啰　缚笘嚩日啰尾舍嚩日啰诃那嚩日啰诃啰
　　即应授与心真言已。教自本尊四智印。以此仪则。告弟子言。汝慎于余人。未知此印一切。不应指示。何以故彼有情。不见大曼荼罗。辄结彼等。皆不成就。则生疑惑。招灾祸。速死堕于无间大地狱。堕于恶趣。
　　次当说一切如来萨埵成就大印智。
　　从心智应发　　应观金刚日
　　观自为佛形　　应诵金刚界
　　由此才成就　　获智寿力年
　　得一切遍行　　佛体尚不难

　　此是一切如来现证菩提印。
　　次当说结金刚萨埵成就大印。
　　倨傲抽掷杵　　等持金刚慢
　　身口心金刚　　成金刚萨埵
　　由此遍行印　　诸欲生安乐
　　通寿力胜色　　如金刚萨埵
　　以三金刚仪　　如画顺修习
　　幖帜印相应　　成就大萨埵
　　我今说诸教　　能成及所成
　　成就者大业　　我今次第说
　　每日先依时　　及自加持等
　　作已成如初　　然后应随意

　　次当广说大印成就仪则。
　　遍入金刚已　　大印如仪则
　　身前应当结　　思惟大萨埵
　　见彼智萨埵　　应观于自身
　　钩召引入缚　　令喜作成就

　　如是等真言曰。
　　嚩日啰萨怛嚩(二合)恶
　　此是金刚遍入心。
　　嚩日罗萨怛嚩涅哩(二合)舍野
　　此是大萨埵观念心。
　　弱吽鑁斛(引)
　　此是大萨埵。钩召引入缚令喜心。
　　诵三昧耶萨怛鑁(二合)　　遍入背后而月轮
　　于中应观而萨埵　　我三昧耶萨怛鑁

　　随彼萨埵印　　修习观自身
　　金刚语以成　　能成就诸印
　　诵弱吽鑁斛　　身中入诸佛
　　应作善思惟　　令大印成就
　　我今说事业　　金刚业无上
　　由观佛成就　　速获佛自性
　　成萨埵金刚　　为诸佛主宰
　　由结宝金刚　　为诸宝主宰
　　成就法金刚　　则能持佛法
　　由业金刚印　　则为金刚业
　　成金刚萨埵　　由结萨埵印
　　能召持金刚　　金刚召相应
　　金刚染大印　　能染一切佛
　　令喜一切佛　　由金刚善哉
　　奉施佛灌顶　　由宝印仪则
　　速为金刚光　　由金刚光仪
　　持习金刚幢　　则满一切愿
　　由金刚笑仪　　共诸佛戏笑
　　持金刚法已　　由金刚法仪
　　得诸佛胜慧　　由金刚利仪
　　持习金刚轮　　则能转法轮
　　成就佛语言　　由金刚语仪
　　速获金刚业　　由作金刚业
　　擐服金刚甲　　获得金刚身
　　成金刚药叉　　如金刚药叉
　　一切印成就　　由结金刚拳
　　以金刚嬉戏　　获大金刚悦
　　由结金刚鬘　　从佛获灌顶
　　金刚歌相应　　获得金刚歌
　　由结金刚舞　　则供养诸佛
　　悦泽皆一切　　由金刚烧香
　　金刚花相应　　令敬诸群品
　　由金刚灯印　　供养故获眼
　　能除一切苦　　由金刚香仪
　　由金刚钩召　　能作诸胜业
　　能一切引入　　由金刚索仪
　　金刚锁相应　　堪任一切缚
　　由金刚入仪　　能成诸遍入

　　次当说一切如来金刚三昧耶智印。
　　坚固结合掌　　诸指互交结
　　名为金刚掌　　极结金刚缚
　　诸三昧耶印　　皆生金刚缚
　　我今说结仪　　金刚结无上
　　坚萨埵金刚　　中指竖如牙
　　大中如宝形　　中指而反屈
　　移指如莲叶　　中指于交合
　　头指附中指　　名为第五佛

　　我今遍说如来族三昧耶胜印。
　　由结作成就　　二手如月形
　　中指如金刚　　余指面不著
　　金刚萨埵印　　头钩胜指交
　　由如弹指势　　金刚萨埵四
　　此为众印等　　宝金刚头指
　　面合而反屈　　中无名小指
　　舒展旋当心　　无名指如幢
　　及与小指合　　复住于笑处
　　则名彼等印　　竖齐二大指
　　头指屈如莲　　则彼金刚剑
　　中合屈上节　　则彼齐无名
　　小指交如轮　　则解大指缚
　　舒展从口起　　小大指面合
　　集会业金刚　　则彼齐头指
　　住心而舒展　　曲头指如牙
　　小指亦复然　　大指小指间
　　头指屈其上　　于心齐大指
　　展臂名为鬘　　腾掌从口散
　　作舞顶上合　　金刚缚下施
　　自掌而上献　　齐头指相逼
　　舒展如涂势　　由一头指屈
　　二头指结缚　　大头端如锁
　　如金刚拳合　　我今说能成
　　金刚成最胜　　自印住于心
　　萨埵金刚定　　次说作事业
　　金刚业无上　　金刚界等印
　　由集会如来　　坛师于弟子
　　刹那成加持　　结萨埵金刚
　　则成持金刚　　才结金刚钩
　　能召一切佛　　欲金刚仪故
　　尚染等觉者　　由金刚欢喜
　　善哉声皆喜　　由结宝金刚
　　从佛获灌顶　　由结金刚日
　　如佛得圆光　　持金刚幢已
　　则满一切愿　　金刚笑仪故
　　共诸佛等笑　　持法金刚印
　　等同法金刚　　遍持金刚剑
　　得慧救世者　　持习金刚轮
　　则能转法轮　　由金刚语故
　　金刚语成就　　遍持业金刚
　　等同金刚业　　坚作金刚护
　　成身如金刚　　金刚牙胜印
　　能摧诸恶魔　　坚结金刚拳
　　顺伏诸契印　　由戏得喜悦
　　由鬘得庄严　　由语语威肃
　　得供由舞故　　焚香滋泽世
　　由花色端严　　由灯世清净
　　由香获妙香　　金刚钩召得
　　金刚索得入　　金刚锁能缚
　　金刚铃遍入　　我今说法印

　　嚩日罗惹南通佛　　能作坚固金刚界　　次复我今当遍说　　法印胜契如本仪　　诵三昧耶萨怛鑁(二合)　　一切印契为主宰　　诵阿娜耶萨缚已　　即能钩召一切佛　　阿斛(引)苏佉称诵已　　染爱一切诸佛等　　娑度娑度是语已　　皆以善哉令欢喜　　苏摩诃怛鑁(二合)诵已　　则获一切佛灌顶　　噜褒你庾(二合)多语已
　　则获正法威德光
　　诵遏他钵罗(二合)波底(丁口反)　　能满一切殊胜愿　　呵呵吽壑作是笑　　获得如来微妙笑　　萨嚩迦哩是诵已　　能净非法皆清净　　[卄/耨]佉掣(之曳反)那诵持已　　能断一切苦受业　　勃驮冒地是言已　　于曼荼罗为主宰　　钵罗底摄娜诵已　　共预诸佛谈语论　　苏嚩始怛鑁(二合)诵已　　遍行一切而自在　　你(尼逸反)婆(去)也怛鑁(二合)语已
　　刹那则得无所畏　　诵舍怛噜(二合)薄乞叉　　能啖一切怨敌者　　萨嚩悉地是诵已　　获得一切妙悉地　　摩诃啰底得适悦　　噜波输陛亦复然　　室噜怛罗燥佉得乐　　萨婆布誓得供养　　钵啰诃罗你你悦　　颇攞哦弭获得果　　苏帝惹仡哩得光　　素巘荡拟得妙香　　阿夜呬弱成钩召　　阿呬吽吽能引入　　系萨普吒鑁大得　　健吒恶恶令震动

　　我今说法印　　成就令清净
　　于舌观金刚　　能作诸事业
　　次说羯磨印　　应结金刚拳
　　等引而两分　　成二金刚印
　　次则说结缚　　持作金刚指
　　右手安于左　　此印名觉胜
　　能与佛菩提　　不动佛触地
　　宝生施愿印　　无量寿胜定
　　不空施无畏　　次今当遍说
　　羯磨印次第　　金刚萨埵等
　　能转金刚业　　左慢右抽掷
　　安住持钩势　　相应如射法
　　善哉于心住　　灌顶二金刚
　　于心示日形　　右肘住左拳
　　二掌及于口　　左莲右开势
　　左心剑杀害　　旋转如火轮
　　金刚二口散　　金刚舞旋转
　　两颊住于顶　　甲胄小指牙
　　二拳而相合　　应以金刚慢
　　顶礼意战悚　　系鬘口下写
　　旋转金刚舞　　以金刚拳仪
　　应献烧香等　　一切佛供养
　　分别供养印　　小指互相钩
　　头指如上钩　　如索二如锁
　　手背而相逼　　我今说成就
　　金刚业作等　　应羯磨金刚
　　于心而修习　　次说羯磨印
　　金刚业种种　　由结智拳故
　　能遍入佛智　　由结阿閦毗
　　获得无倾动　　由结宝生印
　　能摄受于他　　由结法轮印
　　则能转法轮　　由无畏胜速
　　施有情无畏　　坚作金刚鬘
　　金刚萨埵乐　　由金刚钩召
　　刹那集诸佛　　金刚箭令染
　　尚能金刚妻　　金刚喜诸佛
　　咸施善哉声　　结大金刚宝
　　从师受灌顶　　遍持金刚日
　　得如金刚日　　竖金刚幢幡
　　则得雨宝雨　　遍持金刚笑
　　速佛平等笑　　遍持金刚花
　　则见金刚法　　坚结金刚剑
　　能断一切苦　　遍持金刚轮
　　能转于法轮　　所有诸佛语
　　成以金刚语　　金刚舞供养
　　尚令佛顺伏　　由披金刚甲
　　获金刚坚实　　遍持金刚牙
　　尚能坏金刚　　金刚拳能夺
　　获得印成就　　金刚喜得悦
　　金刚鬘妙色　　金刚歌妙语
　　金刚舞令顺　　以香意悦泽
　　以花夺一切　　灯供火炽盛
　　金刚香妙香　　金刚钩能召
　　金刚索能引　　金刚锁令缚
　　金刚磬令动

　　我今广说一切印都结仪则。
　　先当金刚缚。摧拍自心。诵心真言曰。
　　嚩日啰满驮怛罗吒
　　则一切印缚。于自身口心金刚。得自在。即结金刚遍入三昧耶印。诵此心真言。
　　恶
　　则成遍阿尾舍。如亲友加持。则三昧耶印。想念大萨埵。诵此心金刚真言。
　　摩诃三昧耶萨怛无(无毛反)唅
　　由此真言。一切印皆得成就。此是一切印。成就广仪则我说都广仪则。
　　初结自印。结已。自印萨埵。观自身以此心真言。
　　三摩庾唅
　　则自印萨埵。观自身已。以此真言加持。
　　三摩耶萨怛嚩(二合)地瑟姹(二合)萨嚩(二合)[牟*含]
　　则然后应成就。此是成就仪则。
　　次说初欲求义利成就以此真言。
　　遏他悉地
　　由此真言。随意得金刚成就。
　　次说金刚悉地成就。以此心真言。
　　嚩日啰悉地
　　次说持明成就。以此心真言。
　　嚩日啰尾你耶(二合)达啰
　　由此随意即得持明成就。欲求最胜成就。以自印真言。当求成就。
　　我今说一切都自身口心金刚中。令作如金刚仪轨若印加持缓慢。若意欲解。则以此心真言。令作坚固真言曰。
　　唵嚩日罗(二合)萨怛嚩三摩耶么努波(引)攞耶嚩日罗萨怛嚩怛尾怒波底瑟姹捏哩浊寐婆嚩苏都使庾寐婆嚩阿努啰羯都寐婆嚩苏布使庾寐婆嚩萨嚩悉朕寐钵啰也车萨嚩羯摩素者寐质多室哩药矩噜吽呵呵呵呵斛(引)婆伽梵萨嚩怛他蘖多嚩日啰摩弭闷遮嚩日哩婆嚩摩诃三摩耶萨怛嚩恶(引)
　　由此真言。设作无间罪。谤一切如来。及方广大乘正法。一切恶作。尚得成就。一切如来印者。由金刚萨埵坚固体故。现生速疾。随乐得一切最胜成就。乃至获得如来最胜悉地。婆伽梵一切如来金刚萨埵。作如是说　我今都说一切印解脱仪则。
　　从彼彼出生。所有一切印。于彼彼当解。由此真言心　嚩日啰穆。
　　从自心。起金刚宝印。安于灌顶处。以胜指自灌顶。分手缠头系鬘。
　　次结甲胄以此心真言。
　　唵嚩日啰啰怛那毗诜者[牟*含]萨嚩母捺罗(二合)咩捺哩(二合)摨矩噜嚩啰迦嚩制那鑁
　　被甲已。以齐掌。拍令欢喜以此心真言。
　　嚩日啰睹使耶斛(引)
　　由此心真言　　解缚得欢喜
　　获得金刚体　　如金刚萨埵
　　一遍诵金刚萨埵　　随意爱乐住安乐
　　谗诵皆得速成就　　如金刚手之所说

　　婆伽梵普贤作如是说。
　　金刚萨埵等萨埵　　一切成就作事业
　　随意念诵于此中　　于诸事业皆成就
　　真言心印及诸明　　随乐修习诸理趣
　　于教所说及自作　　皆得成就遍一切

　　次说四种秘密供养。应作以此金刚歌咏真言。
　　唵嚩日啰(二合)萨怛嚩僧蘖啰贺嚩日啰啰怛那么努怛嚂嚩日啰达摩誐耶奈(引)嚩日啰羯磨迦噜婆嚩
　　于曼荼罗中。以此金刚赞咏而歌。以金刚舞。以二手掌及供养花。等作供养。于外曼荼罗金刚香等。供养已。安于本处。一切随力而供养。启白一切如来。随意香等供养已。已入曼荼罗者。随力已献大曼荼罗。一切滋味饮食安乐等一切资具。令充足受用。应受与一切如来成就金刚禁戒。
　　此是一切佛体性　　住于金刚萨埵手
　　汝今应当而受持　　金刚萨埵坚固禁

　　唵萨嚩怛他蘖多悉地嚩日啰三摩耶底瑟姹(二合)翳沙怛鑁(二合)驮啰夜弭嚩日啰萨怛缚(二合)呬呬呬呬吽
　　则各各复告言。勿得说于余人。则诵誓心真言。先已入者。启白一切。如来结萨埵金刚印。从下向上解。以此真言心。
　　唵(引)吃哩(二合)都嚩萨嚩萨怛嚩(二合)[口*栗]他(二合)悉地捺多也他努誐蘖他车驮[口*梵](二合)勃驮微洒阎补那啰誐么那也都嚩日啰(二合)萨怛嚩(二合)穆
　　如是于一切曼荼罗三昧耶胜印。而作解。

　　金刚顶一切如来真实摄大乘现证大教王经卷下


