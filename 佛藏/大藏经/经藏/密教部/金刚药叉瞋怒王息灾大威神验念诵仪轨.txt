  金刚药叉嗔怒王息灾大威神验念诵仪轨
　　唐 金刚智译




　　金刚药叉嗔怒王息灾大威神验念诵仪轨

　　　　南天竺三藏金刚智奉　诏译
　　尔时金刚手虚空库菩萨摩诃萨。观察天宫诸大菩萨天龙等八部。而从座起偏袒右肩。白释迦牟尼佛言。乃往古昔无量俱胝大劫。为求法故。流转器世间。多有波旬王等令我多退佛法。唯愿薄伽梵。听示现权身说大威神验真言。佛言欲现何权身。答曰愿现大圣药叉金刚形。过去佛已现。现在佛今现。未来佛当现。我今非过去非现在非未来。现我自心三昧忿怒。而守护佛法愍念有情。佛言善哉大圣欲护持佛法愍念有情。仁者善可现权说大灵验真言。我与仁加持护念。俱共说真言慈护持者。即时未起座。现三面六臂大威忿怒为毒形。以七珍璎珞庄身。其身长大无量遍身火焰燃。如劫焰烟威猛。顾视四方如兽王象勇猛。诵真言先持行者。捧止羽为铃拳当乳上。以观羽作剑缚置膝上。以止羽共第一恶字反拳缩引。共第二鑁恶返观羽。羽即二手如凤威粕米势。共第三恶下止上观拍节出声。共第四感引二羽磨转。共五发吒互止观上下三返以拳缠身。置顶左三转成辟除。右三转成结界。后以印各押四合。嗔目怒口。甚怖畏体诵明真言曰。
　　曩莫三满多没驮南(引一)阿冒迦(引)也(二)尾曩(引)也(三)恶(入四)毗只迦(引)也缚日罗庵(平引五)设咄嚧(二合)鑁恶(引六)达磨萨嚩(引)吒迦尔(若以反)尾伽哩咛(引)尾伽哩咛(引七)设咄嚧(二合)吽(引平)恶(入八)讫哩(二合)讫哩(二合九)伽[寧*頁](八)伽[寧*頁](入引九)伽伽[寧*頁](引十)感(入十一)呜祖(主于反)摩罗[寧*頁](引)设咄嚧吽(引十三)跋折罗跋折罗(十三)多伽[寧*頁](引)也(十四)多伽[寧*頁](引)也(十五)娑发吒(二合十六)娑发吒(二合十七)吽发吒(引二合十八)
　　尔时佛说此真言。三千大千世界六种震动。摩醯首罗等大自在力王众所居宫殿。皆悉散动不得安稳。悉云集来顶戴药叉金刚。唯愿大力尊哀愍。令得我无畏安乐威德。药叉王白佛言。此等魔王等。所忧恼如何愿何为。佛言犹暂令可愍此等得乐。即许此等已。即时魔王白忿怒王言。我俱共加神力守护佛法各退散。若有恶人怨结于善人起扰恼。法师应当画神验忿怒王像随意大少。作三角坛向人所居方。作恶心诵上大灵验真言。每日三时二十一遍。满三日已。恶人死亡眷属无残留。若欲苏生取莲花根捣末。以大悲三昧真言一日一夜不饮食。满一百八遍。即恶人及眷属苏。于佛法起归敬。二羽合拳屈进力。作谷口拨之。心起大悲。真言曰。
　　曩莫三曼多没驮南(引)伽[口*尾]婆罗(二合)设咄嚧呜[合*牛](引平)莎嚩(二合)贺
　　欲得佛法大灵验。先像前作四肘方坛。坛中安白铜大器。盛满香水。从月一日迄十五日。烧香散花致诚礼敬。诵大灵验真言。昼夜无间不尝睡眠。全坚固精进。且不安居不安立留。十五日间无断绝。而满十万遍。药叉王自现身加持持诵者。即念怜愍有情故。示现妙形像。二世菩提何非成就。即随喜怖畏被此忿怒尊加持。时设诸恶人恶魔恶禽兽。乃至厌祷蛊术魑魅魍魉恶鬼神等。起恶心欲恼害行人。远近来向行人住处。则路中自所杀害。此神验卅里外围绕。令无诸障碍。又金刚药叉为施调伏故。说大威怒王根本大心真言(是咒印甚秘密故。非表仪轨。即在别卷。亲近阿阇梨。承事可习学。甚密故)诵此咒时。一切魔王鬼众。不得安稳怖惧之事。如大灵验真言无异。咒印别。若欲行此咒。如圣不动尊念诵仪轨。而作法先右膝著地。至心归命一切佛菩萨。忏悔无始生死罪障。随喜一切诸佛菩萨所集善根。劝请一切如来圣众。发菩提心供养诸佛即劝请真言曰。
　　唵(一)嚩日啰(二合)药叉(二合)也多多那伽梨那(二)尾[卄/補]吒(引)吽吽莎嚩(二合)贺(引)
　　澡像真言曰。
　　唵吽娑婆噜你也(二合)唅
　　阏伽真言曰。
　　唵阿颇罗(二合)底[寧*頁](引)吽
　　奉座真言曰。
　　唵尾迦尼左罗尼(二)恶(入)
　　著衣璎珞真言曰。
　　唵矩尼矩尼萨矩尼(引)也伊(牟)
　　献香花灯涂真言曰。
　　唵摩尼(引)娜伽伽娜三摩三摩矩囐提恶莎嚩(二合)贺
　　赞叹药叉金刚曰。
　　嚩日啰(二合)嗳咄罗药乞叉嚩日啰(二合)底哩[寧*頁]尾[卄/補]梨(二合)贺[寧*頁](引上)嚩日啰(二合)摩诃药乞叉(上)药乞叉(上)婆[寧*頁]伽[寧*頁]也(引平)恶(短)
　　生欢喜悦意。可诵此赞叹偈。
　　善哉善哉恶药叉　　怜愍有情我等类
　　无伦比像化含灵　　何者宁为何恼法

　　加持数珠真言曰。
　　唵缚日啰竖尼
　　奉送真言曰。
　　唵尾讫(二合)耶吽恶(入)
　　上所说十种供养赞叹等真言。皆持用三股金刚杵。二羽中受钴当心诵一一真言。各应想流出威德。执持金刚钴。真言曰。
　　唵(一)参瞂缚日罗(二合)醯[寧*頁]尾吠缚日罗(二合)恶
　　若欲一切障难解脱。合丸药二两。各把左右掌。踞著者而诵大灵验真言七遍。加持著者涂背后。一时解脱一切障难一切口舌横死短命等。若又欲急杀恶人。画人像姓名置调伏坛。最初角削竹钉穿立腹中。诵大灵验真言。以嚗恶卒怒心。一百八遍。一遍一打便毙。又欲急缚恶人令归佛道。以恶心诵大咒三遍。取黑石共后发吒。羽内回之自然被缚。又欲解免者。诵大慈三昧明三遍。便得本心即言。自今已后归依佛道。更不生起邪见不善心。又欲好女自得及令他得。松皮书好女姓名。系像前诵大慈三昧真言。七遍启白威怒王。如是每日三时系念。白启威怒王慈愍故。自乘好女意。不令生他心自从宫宅出跉来。爱著夫人。更无他念。宁他妻非他夫。夫厌妻妻厌夫。一心一向归后夫妇妻。俱常发菩提心。恒教化夫人矣。又欲得官位。像前至心烧香。设种种供养。三日三夜乃至七日七夜间。可诵大慈三昧。真言祈愿。所愿无一不成。则作增益法。自成就唯修行法时。随念向望方。细示方如护摩坛作法已。欲出道场诵此真言。发遣圣众。真言曰。
　　唵嚩日啰(二合)药乞叉(二合)底那底他也(二合)毗吽吽恶
　　说此等种杂威德嗔怒法时。一切魔怨调伏加卫护。愿护持佛法。是故行者修习时。慎莫起恶心数损他。有智人善悟是秘道。辄乱不得诵咒。唯除耎和忍辱人。年满四十而得自顺顺他。智者若幼稚人行好习诵时不得解脱道。随自损损他深过。行者多应有慈悲利益一切有情界。出堂任意而转读大乘。住不退转地。

　　金刚药叉念诵仪轨


