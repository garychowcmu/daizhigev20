  摩利支菩萨略念诵法
　　唐 不空译




　　摩利支菩萨略念诵法

　　　　大兴善寺三藏沙门大广智不空奉　诏译
　　先应结毗卢遮那佛印。
　　次印相者。二手内相叉。并竖二大指即成。诵真言七遍顶上散。真言曰。
　　曩莫三满多没驮南阿尾罗吽欠
　　次结摩利支菩萨根本真言印。
　　次印相者。以二手内相叉。竖合二头指。二中指各纠持二头指令相捻。二大指并竖合即成。诵真言加持身五处。印额次右肩次左肩。
　　次心次喉上。以各诵一遍。真言曰。
　　曩谟(引)啰怛曩(二合)怛啰(二合)夜耶(一)怛你也(二合)他(引二)遏迦沫思(三)沫迦沫思遏度(引)沫思(四)旨跛啰沫思(五)摩贺(引)旨跛啰沫思(六)按怛驮娜沫思(七)摩哩制野沫思(八)曩谟萨都(二合)帝(九)[口*落]乞叉(二合)[口*落]乞叉(二合)[牟*含](引十)萨嚩萨怛嚩(二合)难(引)者(十一)萨嚩怛啰(二合)萨嚩波庾(引十二)跛捺啰(二合)吠毗药(二合)娑嚩(二合)诃(引十三)
　　次结摩利支菩萨心印。真言曰。
　　曩莫三满多没驮(引)南(引)唵摩(引)利哩制曳沙嚩(二合)诃
　　次结心真言印相者。以左手虚作拳。头指大母指相捻如环。想自身入左手拳中。以右手覆左拳上。即想此印为摩利支菩萨形。想自身在摩利支菩萨心中不断绝。诵身真言应时获得殊胜加持。不被一切恶人为障碍者所见。一切灾祸皆不著身。一切口舌皆得除灭。虫狼虎豹水火盗则贼皆不能侵害。所求世间果报皆得谐偶。若修出世间法。即得禅定现前。智慧增盛获得闻持。不忘失菩提心法。诵真言时深起悲愍。为一切有情拔除苦恼。皆获无障解脱速证无上菩提道。应须秘密勿妄传授。

　　摩利支菩萨略念诵法


