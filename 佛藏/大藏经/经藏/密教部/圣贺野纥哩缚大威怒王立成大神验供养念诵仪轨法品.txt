  圣贺野纥哩缚大威怒王立成大神验供养念诵仪轨法品
　　唐 不空译




　　圣贺野纥哩缚大威怒王立成大神验供养念诵仪轨法品上卷

　　　　特进试鸿胪卿大兴善寺三藏沙门大广智不空奉　诏译
　　归命金刚手　　密主大菩萨
　　能说最上乘　　令速证菩提
　　贺野纥哩缚　　能摧诸魔障
　　以慈悲方便　　现大忿怒形
　　成大威日轮　　照曜无边界
　　修行者暗暝　　速得悉地故
　　流沃甘露水　　洗涤藏识中
　　熏习杂种子　　速集福智聚
　　获圆净法身　　故我稽首礼
　　我今依密言　　微妙理趣教
　　说最密仪轨　　阿阇梨先择
　　修密言弟子　　净信三宝者
　　爱敬于大乘　　渴仰瑜伽教
　　好修菩萨行　　其心不怯弱
　　求学相应门　　舍身命及财
　　无厌倦吝惜　　族姓具诸根
　　多闻护正法　　爱乐六度行
　　愍念诸有情　　常被大誓甲
　　尽度无边界　　一切有情类
　　令疾证菩提　　阿阇梨若见
　　如是法器人　　方便而劝诱
　　先当为演说　　微妙菩提道
　　善巧般若理　　速疾菩提路
　　然与受三归　　令发菩提心
　　次授与三世　　无碍三种戒
　　菩萨之律仪　　方引入轮坛
　　受与本所尊　　持明护灌顶
　　应示曼荼罗　　告令三昧耶
　　从今至成佛　　勿舍菩提心
　　恭敬阿阇梨　　等同一切佛
　　犹如执金刚　　于诸同学处
　　深敬不轻慢　　从师受金刚
　　及受金刚磬　　为求悉地故
　　乃至菩提场　　常持不应舍
　　亲对灌顶师　　具受本尊教
　　决定无疑谬　　然后勇进修

　　修瑜伽者。从师受得本尊仪轨已。当于闲处。或于山林幽谷诸教所说胜上之处建立净室。或于精舍治其地。以瞿摩夷涂拭。又白檀泥涂道场。周匝悬播上施天盖。于坛西安本尊像。瑜伽者于坛东对像。敷茅荐为座。或坐被脚小床上。分布漫荼罗列诸圣位。置二阏伽满盛香水。安四贤瓶于坛四角。每日取种种时花散坛上。烧香涂香灯明饮食及果子。加持分布四边供养。随力所办陈设庄严。每入道场虔诚作礼。发露忏悔随喜劝请回向发愿。尔时金刚手菩萨告文殊师利言。有大威怒王圣马头尊。我今说是心及妙印故。一切大众咸来至此。时金刚手菩萨。复告文殊师利言。善男子谛听无边功力勇健无边如来。奉事是大威怒王。复过去阿僧祇俱胝如来。皆蒙教示得成无上正等菩提。有无量天龙八部等。恒常供养恭敬承事。若才忆念是威怒王。能令一切作障难者皆悉断坏。一切障者不敢亲近。常当远离。是修行者所住之处四十里内。无有魔事及诸鬼神等。与诸大菩萨共同得止住。时金刚手菩萨从三摩地。警觉召集一切声闻辟支佛。一切天龙药叉乾闼。婆阿素罗迦噜罗紧那罗摩睺罗誐人及非人一切群生等。皆来集会。复抽撮彼群生。众生差别之心。令同一体等住三摩地。各俱胝焚烧世界火灭。唯成一大火聚。如七日光照。大马口等众流俱凑吞纳。无余尽成猛焰。说是大威怒王圣者马头尊微妙心。亦如大马口吞啖。焚烧一切众生藏识中若于熏习杂种心等。说最胜根本真言曰。
　　曩莫三曼多嚩日啰(二合)赧(一)跢侄他(二)主噜主噜(三)毗主噜毗主噜(四)伽跢药叉(五)摩诃婆啰(六)萨嚩毗底娜(二合)毗那夜迦(七)皤陀匝谟枳底(二合八)没跢野吽发吒(九)
　　才诵此妙真言。三千大千世界六种震动。一切佛刹土咸被大威怒王火光焚烧。同一体相成大火聚。苏弥卢山摩诃苏弥卢山。铁围山大铁围山。一切大海皆悉枯涸。干烧成就灰烬。圣者马头尊大威怒王妙心三摩地如是。行者常应住大菩提心深起悲愍。即运心观想遍满虚空一切如来。具诸相好皆入法界定。又观自身住佛海会中。即结警觉一切如来印。二手各作金刚拳。檀慧相钩。直舒进力二度侧相拄。诵真言曰。
　　唵嚩日噜(二合)底瑟姹(二合)吽
　　由结此印诵警觉真言。一切如来皆从定出。瑜伽者应作是思惟启告诸佛。我身少慧少福没于苦海。伏乞诸佛威神之力。唯愿不舍大悲本愿。慈悲矜愍观察护念拔济于我。彼一切如来各以神力。加持护念修瑜伽者。获无量福聚身心自在。
　　次应礼四方如来请求加护。先礼东方阿閦如来等一切如来。瑜伽者即以全身委地。二手金刚合掌长舒顶上。以心著地至诚敬礼。
　　真言曰。
　　唵萨嚩怛他(引去)檗多(一)布(引)儒(镞固反引)跛婆他(二合引)曩(引)夜(引)多么(二合引)南(二)[寧*頁]哩野(二合引)多夜(引)铭(引三)萨嚩怛他(去引)蘖多(四)嚩日啰(二合)萨怛嚩(二合)地瑟姹(二合)娑嚩(二合)[牟*含](引五)吽
　　由结舍身印及诵真言奉献供养礼敬。瑜伽者由作此礼。乃至成佛。常得金刚萨埵加持。令菩提心圆满。
　　次礼南方宝生如来等一切如来。如前展身委地。金刚合掌下当心。以额著地至诚礼敬。
　　真言曰。
　　唵萨嚩怛他(去引)蘖多(一)布(引)惹(引)鼻晒(引)迦(引)夜(引)多么(二合)南(二)[寧*頁]哩野(二合引)多(上)夜(引)铭(三)萨嚩多他(去引)蘖多(四)嚩日啰(二合)啰怛曩(二合)鼻诜(去)左[牟*含](引五)怛罗(二合引)
　　由结舍身印及诵真言奉献供养敬礼故。乃至成佛。地地中常得虚空藏菩受与灌顶。福德圆满具诸相好。当为三界法王。
　　次礼西方无量寿如来等一切如来。如前展身金刚合掌置于顶上。以口著地至诚敬礼。
　　真言曰。
　　唵萨嚩怛他(去引)蘖多(一)布(引)惹(引)钵罗(二合)[革*(卄/(ㄇ@人)/戊)]怛曩(引)夜(引)多么(二合引)南(二)[寧*頁]哩野(二合引)多(上)夜(引)铭(三)萨嚩怛他(去引)蘖多(四)嚩日啰(二合)达磨钵罗(二合)[革*(卄/(ㄇ@人)/戊)]怛野[牟*含](五引)纥哩
　　由结舍身印及诵真言奉献供养礼敬故。乃至成佛。常得观自在菩萨加持。智慧圆满转妙法轮。
　　次礼北方不空成就如来等一切如来。展身如前金刚合掌置于当心。以顶著地至诚礼敬。
　　真言曰。
　　唵萨嚩怛他(去引)蘖多(一)布(引)惹(引)羯么抳阿(去引)多么(二合引)南(二)[寧*頁]哩野(二合)多(上)夜(引)铭(三)萨嚩怛他(去引)蘖多(四)嚩日啰(二合)羯磨矩噜[牟*含](引五)阿
　　由结舍身印及诵真言奉献供养礼敬故。乃至成佛。常得金刚业菩萨加持。以一切佛世界成就广大供养业。瑜伽者即结跏趺坐。端身正念不动支节。闭目静寂入四无量心观。即结定印。初入慈无量心定。以愍清心。遍缘六道四生一切有情。皆具如来藏。备三种身口意金刚。以我修三密功德力故。愿一切有情等同普贤菩萨。如是观已。即诵大慈三摩地真言曰。
　　唵摩贺(引)昧(引)怛啰(二合)夜娑颇(二合)罗
　　次应入悲无量心三摩地智。以悲愍心遍缘。六道四生一切有情。沉溺生死苦海不悟自心。妄生分别起种种烦恼随烦恼。是故不达真如平等如虚空超恒沙功德。以我修三密加持力故。愿一切有情等同虚空藏菩萨。如是观已。即诵大悲三摩地真言曰。
　　唵摩贺(引)迦噜拏(上)夜(引)娑颇(二合)罗
　　次应入喜无量心三摩地智。以清净心遍缘。六道四生一切有情。本来清净。由如莲花不染客尘自性清净。以我修三密功德力故。愿一切有情等同观自在菩萨。如是观已。即诵大喜三摩地真言。
　　唵秫(诗笔反)驮钵罗(二合)谟(引)娜娑颇(二合)罗
　　次应入舍无量心三摩地智。以平等心遍缘。六道四生一切有情。皆离我我所离蕴处界。及离能取所取。于法平等。心本不生性相空故。以我修三密功德力故。愿一切有情等同虚空库菩萨。如是观已。即诵大舍三摩地真言曰。
　　唵摩护(引)闭乞洒(二合引)娑颇(二合)罗
　　瑜伽者由修习四无量心定诵四无量心真言。于未来所有人天种种魔业障难悉皆除灭。身中顿集无量福聚。心得调柔堪任自在。修瑜伽者不应执著外清净。常以胜义自性清净法水洗涤身心。如理相应诵清净真言三遍。真言曰。
　　唵娑嚩(二合)婆(引)嚩秫驮(引)萨嚩达莫(引)娑嚩(二合引)婆嚩秫度憾
　　如金刚顶瑜伽经中说。身口意金刚菩提心为先。净心为澡浴。利乐修瑜伽者。即取涂香涂。二手合掌当心。即结如来部三摩耶契。如未敷莲合掌。即以进力附忍愿上节。禅智各附进力侧。结成印已。诵真言入瑜伽作意观。一切如来遍满虚空。愿加持我。又想从印流出无量光明。照触尽无余一切有情。速证平等真如。以此佛三昧耶契速证瑜伽。愿一切有情证得究竟大菩提。即诵真言曰。
　　曩莫三曼多没驮南(引)唵怛他(引)蘖妒纳婆(二合)嚩野娑嚩(二合引)贺
　　由诵此真言及结印作意。等同一切如来。当获具相卅二无见顶相三身圆满。以此印安于顶上。随便解散。
　　次结莲花部三摩耶印。又芙蓉合掌当自心前。檀慧禅智并竖。余六度散开屈如八叶莲花。结印已诵真言。入甚深大悲瑜伽三摩地观。满虚空界观自在菩萨与无量持莲花者。愿加持我。复起此观。从印流出无量光明。照触六趣有情根本藏识中杂染种子。获得自他平等无缘大悲。速得如幻三摩地。随类六趣示现种种身。四无碍解脱具六十四种梵音。顿应一切有情以成佛道。真言曰。
　　曩莫剑摩攞播拏曳唵钵纳摩(二合)纳婆(二合)嚩(引)也娑嚩(二合引)诃
　　由结此印及诵真言加持故。等同观自在菩萨。当获十地十自在三种意生身。以此印于自口上解散。
　　次结金刚部三昧耶印。二手相背檀慧禅智互相叉。结印成已诵真言。入菩提心三摩地观。遍满虚空界金刚手菩萨。与马头无量忿怒众集会。愿加持我。复想从印流出无量光明。照触一切有情不定趣异生趣向二乘。速成大菩提。真言曰。
　　曩莫三满跢嚩日啰(二合)赧(引)唵嚩日噜(二合引)纳婆(二合)嚩(引)也婆嚩(二合引)诃
　　由诵此真言及结印作意。不久当得金刚萨埵身口意金刚。能说密教教令轮。以作尽无余有情上中下悉地。速疾顿证悉地。因便以此印。当自心前解散。
　　复作是念。尽无余世界中。有无量无边有情。虽发无上菩提之心。虽积集福德智慧资粮。阙瑜伽智慧方便加持妙法。退失善根诸魔得便。云何为彼引入解脱轮。为一一有情。说三密瑜伽微妙大乘。速疾顿获世间出世间殊胜悉地果报。发如是心。则成被大誓庄严甲胄。
　　次应结金刚明王最胜印。
　　二手内缚忍愿并申。以进力二度屈如钩。当忍愿初节背。如三股金刚杵形。禅智并申。直附忍愿侧。
　　真言曰。
　　曩莫三曼多没驮南(引)唵嚩日啰(二合)银你(二合)钵啰(二合)捻(引)跛跢(二合引)也娑嚩(二合引)贺
　　以此印印额左右肩心喉等五处顶上散。由结此印及诵真言作意。即成被金刚甲胄。同金刚明王威光赫奕。无量无边金刚族使者侍卫。一切障难及不善心有情无能侵害。上于虚空界乃至下风轮际。所有空行地居。下毗那夜迦等类。皆起慈心不能为障碍修真言行菩萨。
　　次应结金刚轮菩萨印诵真言。以入曼荼罗者。受得三世无障碍三种菩萨律仪。由入曼荼罗身心备十佛微尘刹世界微尘三摩耶无作禁戒。因屈伸俯仰发言吐气起心动念。废忘菩提之心退失善根。以此印契真言殊胜方便诵持作意。能除违犯愆咎。三昧耶如故倍加光显。能净身口意故。则成入一切曼荼罗得灌顶三摩耶。则应结契。二手内相叉。进力并申直。忍愿缠进力初节前。各以峰相跓。禅智并申直。当心诵真言七遍。真言曰。
　　曩莫悉底哩也(四合)地尾(二合)迦(引)南(引)怛他(引)蘖跢(引)南(引)闇尾啰尔尾啰尔摩诃斫羯罗嚩日啰(二合)娑跢娑跢娑罗帝娑罗帝怛罗(二合)以怛罗(二合)以尾驮么尔三畔惹你怛啰(二合)么底悉驮(引)拟(二合)怛囕(二合引)娑嚩(二合)贺
　　诵此真言时作是观念。尽虚空界遍法界三界生死六趣有情。速得入金刚界大曼荼罗。等同金刚萨埵大菩萨。
　　次结金刚合掌印。二手十度。右押左互相交合即成。真言曰。
　　唵嚩日朗(二合引)惹哩
　　由结金刚合掌印。速得满足十波罗蜜。得十自在。
　　次结金刚缚印。以前印十度外相叉作拳即成。真言曰。
　　唵嚩日啰(二合)满驮
　　由结金刚缚印。瑜伽者速得十地满足。
　　次结摧十种障金刚缚印。如前金刚缚。以印三度掣拍心上即成。真言曰。
　　唵嚩日啰(二合)满驮怛啰(二合)吒
　　由结此印能摧灭心中十种惑障。则显现发挥身口意金刚。
　　次结金刚遍入印。如前金刚缚印。禅智屈入掌。各捻戒方置于心上。真言曰。
　　唵嚩日啰(二合引)吠(微闭反)舍恶
　　由结此印。瑜伽者。身中三密金刚。皆得顺伏加持不散。
　　次结金刚拳三昧耶印。如前金刚缚遍入印。进力屈跓禅智背即成。真言曰。
　　唵嚩日啰(二合)母瑟置(二合)鑁
　　由结金刚拳三摩耶印。身口意金刚合为一体。修瑜伽者速得一切成就。
　　次结三摩耶印。如前金刚缚。直竖忍愿相合即成。诵真言一遍。真言曰。
　　唵三(去)么野娑怛鑁(二合)
　　则观自身等同金刚萨埵处在月轮。又观金刚萨埵。在身前如镜中像。与身相对等无有异。由结此印诵真言观念相应故。即得于一切印为主宰。
　　次结大三摩耶真实印。二手金刚缚。忍愿屈入掌面相合。檀慧禅智直竖相合。以忍愿头触心上。真言曰。
　　唵三(去)摩野斛(引)素啰多娑怛鑁(三合)
　　由结此印。警觉瑜伽者身中金刚萨埵。以威神力加持行者。速得成就普贤菩萨身。
　　次结莲花三昧耶印。如前金刚缚。檀慧禅智竖相合置于口上。诵真言曰。
　　唵嚩日啰(二合)跛娜么(二合)三(去)么野娑怛鑁(三合)
　　瑜伽者作是思惟。我今此身等同观自在菩萨。想左手当心执莲花。右手作开敷花势。住圆满月轮中了了分明。由结此印诵真言加持故。一切三摩地一切方便般若波罗蜜多。速得成就。
　　次结召罪印。二手金刚缚。忍愿申如针。进力屈如钩。起大悲愍心来去而观想。召诸有情罪自身三恶趣众罪召于掌。黑色如云雾。众多诸鬼形。真言曰。
　　唵萨嚩播波迦哩洒拏尾戍驮曩嚩日啰(二合)萨怛嚩(二合)三摩耶吽发吒
　　次结摧罪印。八度内相叉。忍愿如前竖。应观独钴杵。当心观自相变成降三世。励声诵真言。内起慈悲。忍愿应三拍。摧诸有情罪。三恶趣皆辟除。真言曰。
　　唵嚩日啰(二合)满驮怛啰(二合)吒
　　由结此印。能摧灭心中十种惑障。则显现发挥身口意金刚。
　　次结三摩地印。如前金刚缚仰安跏趺上。进力屈中节竖相背。禅智横相拄于进力上。即诵真言曰。
　　唵三(去)么地跛娜铭(二合)纥哩(二合引入)
　　次结定中礼佛印。即先五轮著地作礼。则两手莲花合掌。复想自身遍礼一切如来及菩萨足。真言曰。
　　唵萨嚩怛他(引)蘖多播(引)娜满娜迦路弭
　　由此真言加持故。能令瑜伽者不起于座遍至十方。真实敬礼一切尘刹海会诸佛如来。瑜伽者端身正坐俨然不动。想自身在一切如来海会。观一一佛身微细由如胡麻。相好具足了了分明。即入观自在菩萨智作是思惟。一切法本来清净。我亦清净。于世间贪爱清净故。则嗔恚清净。于世间尘垢清净故。则一切罪清净。于世间一切法清净故。则一切有情清净。于世间般若波罗蜜多清净故。则萨婆若清净。瑜伽者作是观已。身心豁然清净。即诵通达心真言曰。
　　唵唧多(上)钵啰(二合)底吠邓迦噜(引)弭
　　瑜伽者诵无限数。当证二无我显现如来藏证圆满菩提心。即诵菩提心真言曰。
　　唵冒(引)地唧多(上)母多跛(二合)娜夜(引)弭
　　即闭目澄心观。自身中正当胸间。有圆满清凉洁白满月。一心专注更不易缘。于圆明上想有八叶莲花。胎中观纥哩(二合)字如红颇梨色。即诵加持莲花真言曰。
　　唵底瑟姹(二合)跛娜么(二合)
　　想其莲花渐大。乃至遍满小千世界及中千世界大千世界。其花具大光明照曜六道众生灭除一切苦恼。彼等获得安乐悦喜。即诵引莲花真言曰。
　　唵娑颇(二合)罗跛娜么(二合)
　　复想是莲花渐敛渐小量等己身。即诵敛莲花真言曰。
　　唵僧(去)贺罗跛娜么(二合)
　　又想空中一切如来。悉皆入此莲花中合为一体。其莲花变成观自在菩萨。身红颇梨色坐莲花台上。首戴宝冠。冠中有化佛了了分明。以决定心如是观已。而即诵自身成本尊瑜伽真言曰。
　　唵嚩日啰(二合)达谟(引)唅
　　由诵此真言加持故。瑜伽者自身与本尊无有异也。
　　次结加持印。如前金刚缚。进力合竖屈如莲叶。禅智并竖即成。以印加持四处。所谓心额喉顶各诵一遍。真言曰。
　　唵嚩日啰(二合)达磨(引)地瑟姹(二合)娑嚩(二合)[牟*含](引)
　　由结此印加持故。修行者威德自在离诸障难。本尊瑜伽速得成就。
　　次结佛宝冠灌顶印。如前金刚缚忍愿直竖。进力相跓如莲叶。安于额上诵真言三遍。真言曰。
　　唵怛他(去引)蘖多达么吽(引)
　　由结此印及诵真言。则获得无量寿如来宝冠灌顶。
　　次结莲花鬘印。二手各作莲花拳。当额如系鬘。相绕三匝。即分顶。复亦绕三匝。两边徐徐下如垂带势。从檀慧度次第舒散十度。诵真言曰。
　　唵跛娜么(二合)么(上)梨达摩纥哩(二合引)[牟*含]
　　由结莲花鬘印。当得为莲花部中法王。
　　次结金刚甲胄印。二手各作金刚拳直舒进力。于二度端想唵砧(谪赞反)二字。即诵被甲真言曰。
　　唵嚩日啰(二合)迦嚩左嚩日哩(二合引)矩噜嚩日啰(二合)嚩日啰(二合)唅
　　随诵真言。以进力二度。初于心上相绕三匝。分至背后亦相绕。还却至心前。次绕右肩。次绕左肩。次至喉后至额。又至额前复至脑后。每处皆相绕三匝。如前徐徐两边下如垂带势。从檀慧度次第舒散十度。便以二手旋转如舞。当心三度拍掌。即诵拍掌真言曰。
　　唵跛娜么(二合)睹史野(二合)斛
　　由结金刚甲胄印。乃至成佛。于一切处一切生。常被大慈金刚甲胄庄严身心。求世出世间悉地速疾成就。内外诸障毗那夜迦不能侵娆。由诵真言金刚拍掌故。一切圣众皆欢喜。
　　次应身前想。于下界风轮想憾字。黑色渐引。形如半月遍相称如风轮。当思真实句。所谓一切法离因缘。次应于风轮上想鑁字。白色光明渐引。圆满大小如本水轮。当思真实句。所谓诸法自性离言说。又于水轮上。想钵啰(二合)字门。变成金龟。放金色光明渐引。广大无量由旬。当思真实义。所谓一切法胜义不可得以为方便。又于空中想欠字门。变成毗卢遮那如来。当思真实义。所谓一切法如虚空。佛身色如素月光。首戴金刚宝冠。璎珞严饰。身被天妙轻衣。结菩提胜印。深起悲愍。一切有情被贪嗔痴烦恼火焚烧。积集无量不善极恶之业。想毗卢遮那遍身。流注甘露八功德水。色如珂雪。淋漓六趣一切有情烦恼之火。盈满金轮龟背。为成大香乳海故。当结成就海印。十度内缚仰右旋。诵此真言曰。
　　唵尾么路(引)捺地吽
　　为成就变化莲花故。当观囕字门流散赤焰而成火轮。其形三角渐引量同水轮。忽然之闲从金龟背。涌出八叶大莲花。金刚为茎广大无量由旬。于花台中观阿字门。当思真实义。所谓一切法本不生。从阿字门法界等流。涌出苏弥卢山王。为成就妙高山故。当结成就宝山王印。十度内相交。为拳相合竖。真言曰。
　　唵阿者攞吽
　　由此印密言三摩地故。便成苏弥卢山王。四宝所成。七重金山周匝围绕。山闲有八功德水。山王傍出四跳。四天王等天。各住本方。无量眷属卫护金刚峰宝楼阁。其山纵广八万四千由旬。其地平正。为令坚密牢固如金刚下至空际。于其楼阁中观阿字。次于东方观吽字。又于南方观怛洛字。又于西方观纥哩字。次于北方观恶字。变成五佛所居宫殿。即应结金刚橛印。戒从慧方背闲入掌。忍入愿力闲亦然。方愿峰从檀戒进忍闲向外出。余度各以峰相跓结成印。以真言相印金刚橛。流散无量威猛火焰。以大指向地钉之。一诵一钉至三遍便止。即成坚固地界。真言曰。
　　唵枳哩枳哩嚩日哩(二合)勃律(二合)满驮满驮吽发吒(半音)
　　由此印真言加持故。设于念诵处道场地中。不依法除一切过患不祥感招障难。由此印加持故。成金刚座。天魔及诸障者不为恼害。少用功力速疾获大成就。随心大小称坛场地应知。
　　次结方隅界金刚墙印。准前橛印用禅智竖之。侧如墙形。应观印成金刚杵。从印流出无量炽盛金刚火焰。右旋印绕身三转称坛大小。即成金刚坚固之城。真言曰。
　　唵萨罗萨罗嚩日啰(二合)钵罗(二合)迦(引)罗吽发吽(半音)
　　由结此印及诵真言作意加持故。一切诸佛尚不违越。何况诸余难调者。毗那夜迦及毒虫利牙爪者而能侵凌。瑜伽者又应于须弥山顶观大宝殿。其殿无价摩尼所成。四方正等具足四门。其门左右有吉祥幢。轩楯周环遍垂珠鬘。璎珞铃铎缯幡种种闲错。而为庄严旋布殿中。微风摇激出和雅音。复于殿外四角及诸门角。以半满月等金刚宝而饰之。宝柱行列垂妙天衣。周布香云普雨杂花。复于其外有无量供具劫树行列。诸天竞奏众妙音乐。宝瓶阏伽妙天妙饮食摩尼为灯。作此观已而诵此偈。
　　以我功德力　　如来加持力
　　及以法界力　　普供养而住

　　说此偈已。即结大虚空库藏印。十度金刚缚。进力蹙如宝。禅智并申逼忍愿。檀慧戒方合如幢。结定印诵真言。想从印流出如上供具楼阁等。真言曰。
　　唵誐誐曩三婆嚩嚩日啰(二合)谷(引)
　　以此真言印加持故。纵观不成皆成真实广大供养。由此法尔所成故。
　　又观楼阁中有莲花。于莲花胎中想纥哩字。流出大光明。遍照无边佛世界。所有受苦众生。遇光照触皆得解脱。从此大光明中。涌出马头大威怒王。有四面皆忿怒。虎牙上下出现。八臂各执器杖。安坐宝盘石上莲花台上。中面顶上有碧马头。发如螺焰。身色赫奕如日轮。遍身火焰炯燃逾劫灾火。焚烧内外人天业障。无量忿怒众及十波罗蜜菩萨。周匝围绕作侍卫。八供养菩萨各住本位。楼阁四隅有婆罗跢么婆罗遮那一髻罗刹阿婆罗底等四大童子。各与无量眷属前后围绕。又八大龙王等。与无量龙王众俱八方围绕。又十二大天王重四边围绕。余诸天八部以为眷属。如是观想无量圣众及本尊。极须分明勿令忘失次第。即结才发意转法轮菩萨印。二手各作金刚拳。进力檀慧相钩结。即诵真言曰。
　　唵嚩日啰(二合)斫羯啰(二合)吽弱吽鑁斛(引)
　　即以印置于身前坛上。即成莲花部母调伏大曼荼罗。以印安于心上。即自成大曼荼罗。以印触本尊像。彼像或画或铜或素。皆成大曼荼罗。以印置身前空中。即满虚空界成大曼荼罗。修行者设有越法误失三业破三摩耶戒。由结此印诵真言加持故。能除诸过皆得圆满。
　　次结普请警觉一切圣众印。如前金刚缚直竖忍愿。进力屈如钩即成。瑜伽者应以清和雅音。诵警觉圣众真言三遍。警觉本尊并十波罗蜜菩萨莲花部圣众真言曰。
　　唵(去引)夜(引)呬(磬异反)试伽囕(二合转舌呼)素蘖跢(引)枳让(二合)吠(微闭反)誐多(入声)钵啰(二合)拏(上)弭旦(得安反)帝嚩啰萨怛嚩(二合)尾讫啰(二合)么(入声引二)迦噜(引)呬萨鑁嚩啰娜(引)摩贺(引)摩攞(引入声三)阿(上)赞拏迦(引)萨怛嚩(二合)尾秫(诗笔反)地迦(引)啰迦(引入四)怛怛隶(二合)难底(丁以反后同)啰阎底(上同)啰阎(五)尾啰阎尾啰阎(六)阿啰啰讫哩(二合)播(引)么野(七)娑嚩(二合)贺(引)
　　便结普召集佛菩萨印。即分前印。胸前交臂右押左。以忍愿禅智弹指。即想左手拓金刚干槌。右手执独股金刚杵。摇击声彻十方世界。诸佛菩萨一切圣众闻已。皆悉集会于曼荼罗上空中。瑜伽者即住观自在菩萨三摩地。即诵莲花部一百八名赞。普礼一切圣众。诵赞叹曰。
　　惹(自攞反)野睹没哩(二合鼻声)拏(上引)罗饷佉惹(准上)吒计舍迦罗(引)跂驮囕(一)钵娜么(二合)嚩[口*朗](引)誐拽瑟置(二合)怛罗(二合)野寗(引)怛罗(二合)娑贺娑罗(二合)步簪(自含反二)娑怛多那莫娑讫哩(三合)妒(引)枇尾你野(二合引)驮啰祢(引)嚩誐喃(三)阿贺么(上)嚩路(引)枳帝(引)湿嚩(二合)啰麌囕娑多(上)簟钵啰(二合)拏多(入声四)跛娜么(二合)啰(引)誐[寧*頁](宁逸反)摩(上)灆(五)迦(引)么(上)啰(引)誐母答[牟*含](六)路(引)迦曩他曼驮铭(引七)萨嚩秫(诗笔反)驮
　　次结马头尊钩印　二手金刚缚。进力屈如钩。向身招之。诵真言三遍。真言曰。
　　唵贺野疙哩(二合引)嚩(一)摩贺(引)跛娜莽(二合)矩舍(引二)羯啰洒(二合)野誐(引)伽囕(二合三)萨嚩跛娜么(二合)矩攞三(去)么琰(引四)跛娜莽(二合引)矩舍驮啰(五)吽(引)弱(六)
　　由结此印请召。一切圣众皆来集会。
　　次结不空罥索菩萨印　二手莲花合掌。进力禅智金刚缚。右手禅度入左手虎口中。即诵言曰。
　　唵阿(上)谟(引)伽(去)跛娜么(二合)播(引)舍(一)矩噜(二合引)驮(引)羯啰洒(二合)野(二)钵啰(二合)吠(微闭反引)舍野(三)么贺(引)跛输(上)跛底(丁以反四)焰么嚩噜拏(上)矩吠(同前音引)啰(五)没啰(二合)憾么(二合)吠(引)洒驮啰(六)跛娜么(二合)矩攞三(去)么琰(引七)吽(引)吽(引)吽(引)吽(引八)
　　由结此印。一切圣众皆咸引入大曼荼罗。
　　次结莲花锁菩萨印　二手莲花合掌。进力禅智金刚缚。各相捻如环。即诵真言曰。
　　唵跛娜么(二合)娑怖(二合引)吒满驮(一)萨嚩跛娜么(二合)矩攞(二)三(去)么夜(引)炽(引)伽囕(三合三)吽(引)鑁(四)
　　由结此印。一切圣众以大悲本誓。于道场中各依本位。坚住不散。
　　次结莲花俱摩罗印　二手莲花合掌。禅智屈入掌。各置檀慧戒方度间。即诵真言曰。
　　唵杀穆佉(一)娑曩得矩(二合)么(引)罗(二)吠(引准前音)洒驮罗(三)跛娜么(二合)吽吒夜(引)吠(引)舍野(四)萨嚩跛娜么(二合)矩攞三(去)摩琰(引五)萨嚩母捺囕(二合引)满驮野(六)萨嚩悉驮喻(引)铭(引)钵啰(二合)拽磋(七)跛娜么(二合引)吠(引)舍恶吠(引)舍恶(八)
　　由结此印诵真言三遍。一切圣众皆大欢喜。
　　次应辟除诸魔作障难者。当用降三世威怒印真言。于两目童人上观纥哩字。变为日轮。流出无量威光。于一一光道上有种种金刚火焰猛利杵。颦眉怒目右旋顾视菩萨大众。由此金刚威怒眼顾视。诸魔隐在大众中者皆悉退散。以此瞻睹。本尊及圣众咸皆欢喜。即结印二手各作金刚拳。加右左手腕上。檀慧反相钩。直竖进力。安印当心诵真言三遍。真言曰。
　　唵逊婆(去引)[寧*頁]逊婆(去引)吽(短声后同一)仡哩(二合)衅拏(二合)仡哩(二合)衅拏(二合引)跛野吽(三)阿(去引)曩野斛(引四)婆(去)誐鑁嚩日啰(二合引)吽发吒
　　由结此印诵真言住此忿怒三摩地。身心所有烦恼业障。以金刚猛利慧火焚烧尽。即以印左转三匝。辟除障者。便右转三匝。随意大小结为方隅界。即印心额喉顶各诵一遍。顶上散印。
　　次结上方金刚网印。准前墙印。以禅智各捻进力下节。结印成已为金刚杵。又从印流出无量金刚杵。金刚杵皆流出无边威焰。相续成网。顶上右旋印三匝。即诵真言曰。
　　唵尾塞普(二合)攞捺啰(二合)乞洒嚩日啰(二合)[口*半]惹攞吽发吒(半音)
　　由此网印诵真言加持故。即成坚固不坏之网。
　　次结火院密缝印　以左手掩右手背。竖禅智。结印成已当作此观。从印流出金刚炽盛火焰。诵真言三遍。右绕身三匝。想于金刚墙外火焰围绕。即诵真言曰。
　　唵阿三磨银你(二合)吽发吒(半音)
　　次结真实大三昧耶印　十度内相叉为拳。并竖忍愿。屈进力如钩。在忍愿两边如三股杵形。以禅智附进力侧。右旋印三匝。诵真言三遍。护于火院界外。即诵真言曰。
　　唵赏羯礼摩诃三摩琰娑嚩(二合引)贺(引)
　　由此印真言加持故。如金轮王等佛顶经说。若有人诵持顶轮王等佛顶。五百由旬内修余部真言者。请本所尊念诵。圣者不降赴亦不与悉地。由一字顶轮王威德摄故。若结此大界。设邻近持诵轮王人。不能沮碍不夺威力。所持余真言皆速得成就。
　　次献阏伽水。二手捧阏伽器。当额献诵真言七遍。想浴一切圣众双足。真言曰。
　　娜莫三(去)满多母驮(引)南(引一)唵誐誐曩(二)三(去)么(去引)掺(去)么(三)娑嚩(二合引)贺(引)
　　瑜伽者献阏伽时。心中所希望事。举即发愿启白。圣者我所求悉地愿速成就。
　　次结献花座印　二手芙蓉合掌。如未敷莲花势当心。禅智各捻檀慧甲为台。其余度如金刚印成已。观印为金刚莲花。又想从印流出无量金刚莲花座。奉献本尊及圣众等。诵真言曰。
　　唵嚩日啰(二合)迦么罗娑嚩(二合引)贺(引)
　　由结此印诵真言故。本尊及营从。则真实各受得座已。
　　次结莲花喜戏菩萨印　二手莲花合掌。禅智并竖微开。安于心上即成。瑜伽者观想自身等喜戏菩萨。想从心中流出无量喜戏菩萨。供养本尊及一切圣众。莲花喜戏真言。
　　唵破娜么(二合)逻(引)细罗(引)誐野(一)摩贺(引)祢(引)尾(二)啰(引)誐布(引)惹(引)三(去)摩野吽(引三)
　　由结此印诵真言供养故。不久获得如来地。住法圆满现法乐住。证成无上菩提。
　　次结莲花鬘菩萨印　即以前印舒臂向前。与自额齐。运想从额流出无量莲花鬘菩萨。供养本尊及一切圣众。莲花鬘真言曰。
　　唵跛娜么(二合)么黎(一)鼻诜(去)左(引)鼻晒(引)迦(二)布(引)惹(引)三(去)摩野吽(引三)
　　由结此印诵真言供养故。获得相好具足。当为三界法王。
　　次结莲花歌赞菩萨印　即以前印下至当齐。莲花合掌徐徐渐上至口。以印从口向前下泻。想从口流出无量莲花歌赞菩萨。供养本尊及一切圣众。莲花歌赞真言曰。
　　唵跛娜么(二合)拟(霓以反)帝(一)誐(引)娜拟(准前引)多(二)布(引)惹(引)三么曳(引)吽(引三)
　　由结此印诵真言供养故。不久当具六十四种梵音四无碍辩。能于无量世界转大法轮。
　　次结莲花舞菩萨印　二手各作莲花拳。先于胸右互相旋转如舞。次于胸左亦互相旋转如舞势。次于颊右次于颊左如前旋转。诵真言不闲断。末后莲花合掌置于顶上。想从顶流出无量莲花舞菩萨。供养本尊及一切圣众。莲花舞真言曰。
　　唵跛娜么(二合)[寧*頁][口*栗](二合)底曳(二合一)萨嚩布(引)惹(引二)钵啰(二合)袜多曩三(去)么曳吽(引三)
　　由结此印诵真言供养故。当得三种迅疾意成身。刹那顷于无量世界作神通游戏。利乐有情。广作佛事。
　　次结莲花焚香菩萨印。二手莲花合掌。覆二手向下散。想从印流出妙香云海遍周法界。普供养一切如来海会。莲花焚香真言曰。
　　唵跛娜么(二合)度(上引)跛布(引)惹(引)三(去)么曳(一)钵罗(二合)贺啰(二合引)娜野(二)跛娜么(二合)矩罗娜以帝(三)摩诃誐抳计(四)跛娜么(二合)啰底吽(引五)
　　由结此印诵真言供养故。获得如来无碍金刚解脱智。
　　次结莲花花供养菩萨印　二手莲花合掌。向上如散花势。运想从印流出种种天妙花。普供养一切如来海会。莲花花供养真言曰。
　　唵补涩跛(二合)布(引)惹(引)三(去)么曳(一)跛娜么(二合)嚩(引)悉[寧*頁](二)摩诃(引)室哩(二合)曳(三)跛娜么(二合)矩罗钵啰(二合)底贺哩(四)萨嚩(引)罗摊(二合引)娑(去引)驮野吽(引五)
　　由结此印诵真言供养故。获得百福庄严无边受用身。
　　次结莲花灯烛菩萨印　二手莲花合掌禅智竖相合运想。从印流出无量摩尼灯光。普照一切佛刹。莲花灯烛真言曰。
　　唵你(引)跛布(引)惹(引)三(去)么曳(一)跛娜么(二合)矩罗逊娜哩(二)摩诃努(引)底野(二合引)路(引)揵散惹曩野(三)跛娜么(二合)萨啰娑嚩(二合)底吽(四短声)
　　由结此印诵真言供养故。获得如来清净五眼。
　　次结莲花涂香菩萨印　二手莲花合掌当胸上。分散如涂香势。想从印中流出涂香云海。普供养一切如来海会。即诵莲花涂香真言曰。
　　唵献驮布(引)惹(引)三(去)么曳(一)摩贺(引)跛娜么(二合)矩罗(二)际致矩噜(三)萨嚩羯么(引)抳迷(四)跛娜么(二合)悉地吽(引五)
　　由结此印诵真言供养故。获得戒定慧解脱解脱智见五分法身。
　　次结普供养印供养本尊及圣众。二手十度初分相交。结印成已诵真言思惟。从印流出种种供养云海。天妙妓乐歌舞嬉戏等。天妙衣服饮食灯明。阏伽贤瓶劫树宝幢幡盖诸宝等类。一切人天所有受用之物。众多差别供养具。如大乘契经所说供养之具。周遍一切世界尽虚空遍法界。一切微尘刹土诸佛海会一一圣众前。皆有真实供养。诵真言曰。
　　曩莫萨嚩没驮冒地萨怛嚩(二合引)南(引)萨嚩他(引)欠嗢娜誐(二合)帝娑颇罗呬[牟*含]誐誐曩剑(平)娑嚩(二合引)贺(引)
　　次诵本尊赞叹曰。
　　唵嚩日啰(二合)达摩苏娑怛嚩(二合引)啰他(一)嚩日啰(二合)钵娜么(二合)苏输(引)驮迦(二)路(引)计湿嚩(二合)罗苏嚩日啰(二合引)乞叉(二合三)嚩日啰(二合)宁(上引)怛罗(二合)曩谟(引)萨都(二合)谛

　　圣贺野纥哩缚念诵轨上卷



　　圣贺野纥哩缚大威怒王立成大神验供养念诵仪轨法品下卷

　　　　特进试鸿胪卿大兴善寺三藏沙门大广智不空奉　诏译
　　次结檀波罗蜜菩萨印　右手仰掌。屈忍度与禅度相捻。余度皆舒。即诵真言曰。
　　唵婆(去)誐嚩(舞可反)底(丁以反)那(引)曩(引)地跛帝尾娑[口*栗](二合)惹(引)布(引)罗驮野娜(引)娑嚩(二合引)贺(引)
　　由结此印诵真言三遍。即灭无量劫悭吝业种。获得三种施福。所谓资生施无畏施法施。即檀波罗蜜圆满。现生获得富饶资缘具足。心得自在。寿命长远。
　　次结戒波罗蜜菩萨印　二手内相叉禅智直竖。诵真言曰。
　　唵试(引)攞驮(引)哩抳婆(去)誐嚩底吽(引)郝
　　由结此印诵真言三遍。即灭无量劫破戒业种。获得三种戒功德。所谓摄律仪戒摄善法戒饶益有情戒。即戒波罗蜜圆满。常以戒品庄严身口意业。所有违犯四重禁。苾刍尼犯八他胜罪。悉皆清净。当来获得随愿往生。
　　次结忍辱波罗蜜菩萨印。准前戒波罗蜜印。以进力相合如针。禅智并立。即诵真言曰。
　　唵婆(去)誐嚩底乞铲(二合引)底驮(引)哩抳吽发吒
　　由结此印诵真言三遍。则灭无量劫嗔恚业种。获得三种忍功德。所谓害怨耐忍安受苦忍谛察法忍。则忍辱波罗蜜圆满。仪容端严令人乐见。不相憎嫉皆来亲附。胜解尤深随念变化。
　　次结精进波罗蜜菩萨印　准前忍波罗蜜印。进力折开即成。真言曰。
　　唵尾(引)哩野(二合)迦哩吽尾(引)哩囊(二合)娑嚩(二合)贺
　　由结此印诵真言三遍。即灭无量劫懈怠懒惰业种。获得三种精进。所谓被甲精进摄善法精进利乐有情精进。即精进波罗蜜圆满。身心安乐离诸疾病无有苦恼。彼出世福智愿。皆得成办。
　　次结禅波罗蜜菩萨印　即结跏趺坐。左手仰掌于跏趺上。以右手仰于左手上。以禅智二度甲相跓。即诵真言曰。
　　唵婆誐嚩底(一)萨嚩播(引)跛贺(引)哩抳(二)摩贺(引)奈(引)底曳(二合引三)吽(引)吽吽吽(五)发吒
　　由结此印诵真言三遍。即灭无量劫散乱业种。获得三种静虑。所谓安住静虑引发静虑办事静虑。即禅波罗蜜圆满。身心轻利。所修神通速得成就。诸魔不能侵扰。一切业障。悉皆消灭。
　　次结般若波罗蜜菩萨印　左手平舒五指。仰置心下。以右手覆于左手上。即诵真言曰。
　　唵地(引)室哩(二合)输噜(二合)多尾惹曳娑嚩(二合)贺
　　由结此印诵真言三遍。即灭无量劫愚痴业种。获得三种慧。所谓人空无分别慧法空无分别慧俱空无分别慧。则般若波罗蜜圆满。获得聪明智慧。悟解世间出世间法。博达五明甚深义理。
　　次结方便波罗蜜菩萨印　左手慧方握智度。右手檀戒握禅度。二手相博。忍愿相背直竖如针。进力平舒相跓。即诵真言曰。
　　唵摩贺(引)每怛罗(二合)唧帝娑嚩(二合)贺
　　由结此印诵真言三遍。即灭无量劫无善巧方便业种。获得二种方便善巧。所谓回向方便善巧拔济有情方便善巧。即方便波罗蜜圆满。修持世间六波罗蜜。由此印真言瑜伽相应。少施功业福德广多。疾得成就。皆究竟最胜无上菩提资粮。
　　次结愿波罗蜜菩萨印　左手直竖五度。以掌向外作施无畏势。即诵真言曰。
　　唵迦噜抳(尼直反)贺贺糁
　　由结此印诵真言三遍。即灭无量劫恶愿业种。获得二种胜愿。所谓求无上菩提愿利乐有情。愿波罗蜜圆满。从初发心乃至成佛。于其中间。所求世间殊胜上愿皆得圆满。
　　次结力波罗蜜菩萨印　准前戒波罗蜜印。禅智进力忍愿皆竖头相合。诵真言曰。
　　唵娜么[寧*頁]母休帝吽(引)贺贺贺吽(引)弱
　　由结此印诵真言三遍。即灭无量劫世出世劣意业种。获得二种力。所谓思择力修习力。于诸对治法。伏诸烦恼断诸惑障。修道时决定胜解。一切天魔恶友不能移易。获得不退转。
　　次结智波罗蜜菩萨印　二手外相叉作拳。檀慧直竖互交少分。屈进力头跓令圆。忍愿直竖头相合。即诵真言曰。
　　唵么么么枳娘(二合引)囊迦哩吽(引)娑嚩(二合)贺
　　由结此印诵真言三遍。即灭无量劫俱生我执种俱生法执种。获得二种受用智。所谓受执用法乐智。成就有情智。断二种障。所谓烦恼障所知障。证得一切法如幻如阳焰如梦如影像如谷响如光影如水月如变化如因陀罗网如虚空。不久满足十地住法云地。为大法师。
　　次结婆罗跢罗童子印　二手内相叉。作拳竖进力头相跓令圆禅智并竖真言曰。
　　跢侄他(二)勃地勃地(二)素勃地(三)因达梨(二合)勃地(四)么迷输(上音)迦蓝(上音二合五)婆罗谋者都(二合)娑嚩(二合)贺
　　由结此印诵真言三遍故。诸毗那夜迦不得其便。若有恶人无辜作留难者。想彼恶人在行者足下。诵真言二十一遍。所有留难者悉皆消散。起慈心相向不能障碍。又能助本尊力。
　　次结婆罗遮那童子印　二手内相叉。进力二度合竖微开。禅智并竖即成。真言曰。
　　跢侄他(一)萨罗波罗(二合)萨啰(二)社耶毗社耶(三)拔折罗(二合)句罗三婆(去音四)皤娑跛那(五)迦车日都死(六)娑嚩(二合)贺
　　由结此印诵真言三遍故。能降伏辟除一切恶魔。又一切贼难不能害。能助本尊。
　　次结一髻罗刹童子印　准前婆罗遮那印。进力头相合如针即成。真言曰。
　　跢侄他(一)唵(二)湿闭(二合)多夜(三)湿闭(二合)多善阇(去音)夜(四)[目*壹](去音)醯[目*壹]醯(五)钵罗魔输驮(六)萨埵(七)摩诃迦嚧腻迦(八)娑嚩(二合)贺
　　由结此印诵真言三遍故。辟除四方所有一切魔鬼神等。能助本尊力。
　　次结阿婆罗底童子印　准前一髻罗刹印。进力微屈如莲叶即成。真言曰。
　　唵(一)唎悉底哩(二合)卢迦毗社夜(二)阿谟伽波舍(三)摩诃鸠嚧驮(四)啰阇夜(五)唎陀(去音)夜(六)阿波罗底诃跢(七)吽吽发(八)娑嚩(二合)贺
　　由结此印诵真言三遍故。能辟除天上虚空所有一切诸魔恶鬼神等。成诸事业无有妨难。能助本尊力。一切悉地。行者随心成就。
　　次结难陀龙王印　两大指并竖合。捻二小指头。两手并竖相著。二头指相捻。在二大指小指上。无名指亦尔。二中指在上。头少不相到。掌下相著头指来去。真言曰。
　　唵摩诃室唎(二合)曳娑嚩(二合)贺
　　次结婆索难龙王印　头指以下四指反叉。向内相捻。左大指屈入头指中闲。右大指舒直向内勿曲。两腕相合。以右大指来去。真言曰。
　　唵(一)摩诃税(去音)羝(二)娑嚩(二合)贺
　　次结德叉迦龙王印　合腕。二食指二中指二无名指。并屈头相拄。与本节合平。二大指并竖相著。捻食指头侧。二小指竖头相著。大指来去。真言曰。
　　唵(一)赐但(上音)卢但卢(二)毗阇(去)曳(三)娑嚩(二合)贺(引)
　　次结羯固吒龙王印　合腕。二大指二小指直竖头合。余指不相著直竖。真言曰。
　　唵(一)菩底(都尔反下同二)菩陀钵底(三)输达(上音)你(四)娑嚩(二合)贺
　　次结般摩龙王印　二手中指无名小等三指向外相叉。合掌右押左。指头博掌背。并二食指相著。大指亦然。各博食指。大指来去。真言曰。
　　唵(一)鸟特(二合)伽(上音)底(二)息普(二合)噜(三)娑嚩(二合)贺
　　次结摩诃般摩龙王印　左手大指屈而向掌又屈头离大指头四五分许。中指以下三指。捻甲相博。以印横侧著心上。指头向右。真言曰。
　　唵(一)湿闭(二合)羝(二)阇你(三)娑嚩(二合)贺
　　次结商佉婆罗龙王印　左右无名指。各别在中指背上。竖二中指头相著合竖。二小指二大指并著。屈二食指头相拄。各押大指头。其食指齐第二节合平。食指来去。真言曰。
　　唵(一)毗[口*梨](二合)俱(上音)底号(二合二)婆罗提(三)伽罗波(四)娑嚩(二合)贺
　　次结鸠利迦龙王印　屈二无名指在掌右押左。二小指二中指各竖相著。屈二食指。各附中指第一节下。以二大指屈。博食指下节侧。真言曰。
　　唵(一)婆伽婆底号(二合二)毗唎(二合)俱(上音)底号(二合下同三)钵罗(二合)那你号(四)钵罗(二合)婆皤底(五)娑嚩(二合)贺
　　由结此八大龙王印及诵真言各三遍。与无量龙众俱围绕助本尊力。修瑜伽者成诸事业威德自在。
　　次结自在天印　右手作拳安右腰。左手五指直竖相著。地水二指屈中节。火风空三指各少相去即成。印向外立之。真言曰。
　　囊莫三曼跢勃驮南唵伊(去)舍曩(去)曳娑嚩(二合)贺
　　次结帝释天印　右手同前。左手五指直竖相著。地水二指屈中节以风著火背。空屈中节。真言曰。
　　唵因捺啰野娑嚩(二合)贺
　　次结火天印　左手作拳安腰。右手五指直竖相著。屈空纳掌中。风屈中节。真言曰。
　　唵阿誐那曳娑嚩(二合)诃
　　次结焰魔天印　先合掌二地屈中节背相著。二风亦屈背著。以二大指各押风中节即成。真言曰。
　　唵焰摩耶娑嚩(二合)贺
　　次结罗刹天印　右手作拳安腰。左手五指直竖相著。屈地水中节。以空端押地水甲即成。真言曰。
　　唵地哩底曳娑嚩(二合)贺
　　次结水天印　右手如前。左手握拳空勿入掌中。风直竖。中节少屈即成。真言曰。
　　唵嚩噜拏野娑嚩(二合)诃
　　次风天印　右手如前。左手五指直竖著。地水屈中节即成。真言曰。
　　唵嚩耶吠(微佶反)娑嚩(二合)诃
　　次结毗沙门天印　先合掌十指内相叉。二水竖头相拄。二风竖微屈。左空入右掌中押左火甲。右空越左空背入左掌中。押右火甲。真言曰。
　　唵吠室啰(二合)嚩拏野娑嚩(二合)贺
　　次结梵天印　右手作拳安腰。左手五指著竖之少屈。其高少许过肩即成莲华想。真言曰。
　　唵没罗含么宁娑嚩(二合)贺
　　次结地天印　先合掌风以下四指头相跓。前方大开。二空各著风侧。真言曰。
　　唵毕哩体(地以反)微曳娑嚩(二合)诃
　　次结日天印　不异前地天印。但以二空头。各拄水下节。真言曰。
　　唵阿(去)你怛也(二合)野娑婆诃
　　次结月天印　如前梵天印。但作拳中有月洁白相。真言曰。
　　唵战(散反)　捺啰(去)也娑婆诃
　　由结十二天王印及诵真言故。修瑜伽者作诸事业。威德自在。
　　复次圣者马头尊威怒王。说大护身结界印及真言。两手从中指以下三指向外相叉。各博著手背合掌。二食指直竖相去五分许。并二大指相著。各屈一节勿著食指。头指来去。真言曰。
　　唵(一)钵啰毗迦悉跢(二)拔折罗涉筏(二合)啰(上音)罗支(四)娑嚩贺(引)
　　圣者马头尊大威怒王复说大法身印真言。
　　两手食指。以下三指向外相叉。指头各博著手背合掌。以二小指并竖相合。并二大指相著屈怒。大指来去。真言曰。
　　曩莫三曼多没驮南唵(一)社那社那(二)摩他摩他(三)可驮可驮(四)诃野纥哩嚩(五)吽发吒(六)娑嚩(二合)贺
　　圣者马头尊大威怒王。复说大法心印真言。
　　以二手食指以下四指向外相叉。指头各博著手背合掌。并二大指相著。各屈一节勿著食指大指来去。真言曰。
　　曩莫三曼多没驮南(一)阿密唎(二合)都纳婆(二合)嚩吽发吒(半音)娑嚩(二合)贺
　　圣者马头尊威怒王。复说大法头印真言曰。
　　准前护身印。唯改二食指头相拄。各屈出二大节。小尖头。真言曰。
　　曩莫三曼多没驮南(一)跢侄他(二)斫迦唎怖(三)斫迦罗(去)叉唎怖(四)斫迦罗跛昙摩叉唎怖(五)阿谟伽(去)写始罗(去)枳微(上音二合六)跛啰舍纳伽车(上音)都(七)娑嚩(二合引)贺(引)
　　圣者马头尊大威怒王。复说大法顶印真言。
　　准前头印。唯改竖二食指头相著。列二中指在食指前头相拄。真言曰。
　　曩莫三曼多没驮南(一)室唎(二合)罗[口*剎]至(二)吽发吒(三)娑嚩(二合)贺
　　圣者马头尊大威怒王。复说法口印真言曰。
　　复反叉二指于掌中。直竖二中指头相拄。并竖二大指。以右头指捻右大指头。左头指竖少曲。在中指边。真言曰。
　　曩莫三曼多没驮南(一)唵(二)体(他以反)噜嚧(三)鸠噜驮耶(四)娑嚩(二合)贺
　　圣者马头尊大威怒王。复说大法牙印真言。
　　准前印。唯改二中指直竖头相著。二大指并竖博中指。先以左小指握右无名指背后。以右小指握左小指背。真言曰。
　　南(上)谟(上)啰(上)多那(二合)跢怛啰(二合)夜(引)耶(一)南谟阿利耶(二)婆卢吉帝(三)摄婆(二合)啰(上)耶(四)菩提萨埵婆(上)耶(五)摩诃萨埵婆(上)耶(六)摩贺迦嚧尼迦耶(七)跢侄他(八)跢啰(上二合)吒(九)跢啰(二合)吒(十)末吒末吒(十一)嗔陀嗔陀(十二)频陀频陀(十三)吽吽(十四)发吒发吒(十五)娑嚩(二合)贺
　　圣者马头尊大威怒王。复说诸障啖食印真言　左手各竖五指。将右手下向。以中指无名指大指头各相拄。真言曰。
　　曩莫三曼多没驮南唅吽佉那野畔惹萨叵(二合)吒野娑嚩(二合)贺(引)
　　圣者马头尊大威怒王。复说禁断诸障锐刀印真言。以定慧二手。皆作金刚拳。正直舒火风。虚空持地水。三昧手为鞘。般若以为刀。慧刀入住出。皆在三昧鞘。是即马头尊禁断诸障密印威仪。定手住其心。慧手普旋转。应知所触物。即为去垢。以此左旋即成辟除。若结方隅界。皆令随右转。所余众事业。灭恶净诸障。亦当如是作。随类而相应。真言曰。
　　曩莫三曼多没驮南(一)跢侄他(二)诃(去)哩哩哩(三)无诃唎勿诃唎(四)萨嚩突瑟担(二合五)瞻婆夜弭(上六)夜跋竭烂(二合)地(七)那文社弭(上八)娑婆(二合)贺
　　圣者马头尊大威怒王。复说最胜根本印。
　　二手合掌屈二头指无名指。于掌内甲相背。竖开二大指即成也。才结此印诵真言者。从印放光明。从口出化佛。所有诸天魔外道障难不善心者。见此印退散驰走。上于虚空界乃至下风轮际。所有空行地居下毗那夜迦等类无能侵害。皆起慈心不能为障碍。修真言行菩萨。离诸障难威德自在。由结印诵真言故。其人等同大威怒王身。专无有异。
　　圣者马头尊大威怒王。复说大真言曰。
　　南(上)谟(上下同)啰(上)怛那(二合)跢啰(二合)夜耶(一)那谟阿[口*梨]耶婆卢枳帝摄筏罗(去二合)耶(二)菩提萨埵婆(去)耶(三)摩诃萨埵婆(去)耶(四)摩贺迦嚧尼迦(去)耶(五)那么萨婆萨埵毗耶(二合)娑婆(上)那迦帝你(六)那谟萨嚩萨埵婆耶目叉迦啰(二合)耶(七)那谟毗知耶(二合)阿迟迦陀谟陀(去)曳(八)么诃(引)瑜(去)迦瑜(去)枳尼(九)跢悉泯(二合)那么悉揭(二合)哩埵(十)翳担阿哩耶嚩嚧枳帝摄筏(二合)啰(十一)谟枯知(二合)枳(去)唎南(上音十二)跋折罗句啰娑婆(上)厌(上十三)贺野纥哩(二合)嚩那(去)摩(十四)婆啰末(平)跢厌(上十五)摩跢摩跢帝钦弭(上十六)阿娑(上)演萨嚩都跢(去)难(上十七)药叉难(去)阇毗那阇迦阇(二合十八)阿谟(去)干萨嚩迦哩夜难(上十九)毗赊难(去)阇尼皤啰(去二合)难(上二十)毗赊难(去)阇毗那舍难(上二十一)跢侄他(廿二)唵(二十三)陀噜啰陀噜啰(二十四)毗噜啰毗噜啰(二十五)萨婆毗沙佉(平)跢迦(二十六)时皤里陀(二十七)毗悉普(二合)楞迦陀贺(去)婆(二十八)鸡娑罗啅(去)婆(二十九)跋啰(二合)伐哩(二合)陀鞞(去)迦(三十)跛折罗(二合)屈(去)啰(三十一)眤迦陀(上)南(上三十二)阇里陀婆苏陀哆啰(三十三)尼尸皤(二合)死陀贺死陀(卅四)摩噜都(去)涩(二合)陀(卅五)婆啰鞞陀菩陀加(去)拏(三十六)僧刍(去数反)盘那迦(上)罗(三十七)婆罗毗知耶(二合)薄叉那迦(上)啰(三十八)波罗摩赊案(去二合)知迦(上)啰(三十九)部知耶(二合)部知耶(二合上四十)婆伽梵(四十一)贺野纥哩嚩(四十二)可(去)陀可(去)陀(四十三)婆罗曼陀啰案(去四十四)啰(上)叉啰叉(四十五)阿(去)知摩(二合)曼陀罗案(去四十六)死殿梅陀哩(二合)舍耶(四十七)阿比舍阿比舍(四十八)具啰毗舍(去)阇(四十九)萨嚩迦哩(二合)醯(上)涩皤(二合五十)阿波啰提贺徒跛(去)嚩(五十一)皤啰跋折罗(二合)邓瑟吒(二合)罗(五十二)紧只罗夜西(五十三)翳昙突瑟吒(二合)揭罗(上)汉(五十四)突瑟吒(二合)毗舍(去)阇案(五十五二合)突瑟吒(二合)路缠(上五十六)突瑟吒(二合)时皤(上二合)蓝(上五十七)突瑟吒(二合)比产(五十八)阿度耶阿度耶(五十九)毗度那毗度那(六十)么他么他(六十一)波罗么他波罗么他(六十二)跢他伽(去)陀(六十三)阿枳让(上二合)皤罗(轻呼上)耶(六十四)菩陀达么僧伽奴知若(去二合)坛(六十五)羯么迷试揭案(二合六十六)句噜句噜(六十七)贺野纥哩缚耶发吒(六十八)跋折罗柘罗(上)耶发吒(六十九)跋折罗邓瑟吒罗(三合)耶发吒(七十)跋折啰邓瑟吒噜(三合)知迦(二合)吒颇耶婆(重)夷罗么(去)夜发吒(七十一)波罗曼陀罗那舍那(去)耶发吒(七十二)萨婆羯呼瑳陀那迦啰那发吒(七十三)萨婆揭奚(上)瑟婆(二合)阿跛啰(上二合)提何(上)途婆摩(去)耶发吒(七十四)波罗(二合)比知耶(二合)婆史(二合)那迦罗(去)耶发吒(七十五)萨婆比沙眤迦陀那耶发吒(七十六)萨婆揭罗(上)诃毗舍阇迷皤赊摩那耶发吒(七十七)皤吒皤目佉耶发吒(七十八)野缚途么么(自称名字七十九)阿醯弟史那(二合)悉打(长引)萨迸(长引八十)皤吒皤目契(八十一)尾揭谰(二合)吒耶(八十二)发吒发吒(八十三)那谟啰(上)跢那(二合)怛啰(二合)夜耶(八十四)那谟阿哩耶(二合)婆噜枳帝摄筏(二合)罗耶(八十五)菩提萨埵婆(去)耶(八十六)摩诃(引)萨埵婆(去)耶(八十七)摩诃(引)迦噜尼迦(去)耶(八十八)阿比舍阿比舍(八十九)贺野纥哩嚩(九十)乌(长引)枳若(二合)婆夜提(九十一去)娑嚩(二合)贺
　　此妙真言者波帝吒悉陀波泮底。虽不受持坛供养法随诵成验。
　　次加持念珠真言曰。
　　唵尾卢(引)左曩(引)摩攞娑嚩(二合)贺
　　次千转真言曰。
　　唵嚩日啰(二合)狱呬野(二合)惹(引)跛三(引)摩曳(引)吽(引)
　　次莲华部百字真言曰。
　　唵跛娜么(二合)萨埵嚩(二合引一)三(去)么野么努(鼻)播(引)播野(二)跛娜么(二合)萨怛嚩(二合三)怛吠(二合引)努(引)跛底瑟吒(二合四)涅哩(二合)濯(重声引)铭婆(去)嚩(引)素妒(引)数[口*愈](二合引)铭婆(去)嚩(六)阿努(鼻)啰讫妒(二合引)铭婆(去)嚩(七)素报(引)数(引)铭婆(去)嚩(八)萨嚩悉地淫(二合上声)铭钵啰(二合)拽磋(九)萨嚩羯么素左铭(十)唧多(上)室哩(二合)药矩噜(十一)吽(引)贺贺贺贺斛(引)婆(引)誐鑁(十二)萨嚩怛他(去引)蘖多(十三)跛娜么(二合)么(上引)铭门(上声)左(十四)跛娜弭(二合引)婆(去)嚩(十五)摩贺(引)三(去)么野萨怛嚩(二合)恶(入引十六)纥哩
　　由诵百字真言加持故。能令本尊三摩地坚任。身中设曾犯五无间罪。谤方广大乘经。一切罪垢悉皆消灭。现生所求殊胜悉地皆得圆满。
　　次结发遣印　如前金刚缚。忍愿直竖相跓如莲叶。即以一素啰毗布瑟波。[打-丁+(乖-北+比)]于印端捻之。诵发遣真言。投打像上七遍。诸圣众及本尊即归去。
　　圣者马头尊。复说无比不思议力圣者马头尊妙心。能成办一切诸事业之法门。
　　菜食作念诵。数满十万遍。不食一日一夜。方设大供养。作护摩事业。以苦练木。两头榅苏。烧八千枚为限已成。初行满心中所有望求。悉获得成就。又法以蜜攞嚩果护摩满三十万遍。当获得位。若欲得大灵验。当马头像前肘方坛。坛中安白铜大器盛满香水。从月一日迄十五日。烧香散华致诚礼敬作念诵。昼夜不间不尝眠睡。全坚固精进。且居安不立留。十五日间无断绝。而满五落叉遍。大威怒王现妙身加持行者。当得大神通即通达三世事。又能悉受持是世间经书。又能通达一切外道法术围陀典籍。又欲成大验者。三千大千世界内。山河石壁四大海水能令涌沸。苏弥卢山及铁围山能令摇动。又碎如微尘。其中所有一切有情照触。大威怒王威光。悉离诸苦恼得大安乐。又法若欲得咩古来者。取苏摩那华。大威怒王像前加持二十一遍。散像脚竟。右手取华所行之处随爱咩古从后。加持华七遍方散即来。又若彼此俱有心者。取果子加持二十一遍。使人送食时。迷乱极相爱念更无他意。又法若欲论议者。取牛黄麝香龙脑香三昧。和研加持一百八遍。点著顶上及二膊上心喉眉间发际脑后。又取白芥子加持三七遍。以右手把。至论议所门边散之。仍左手中留少许分。正论议时。以右手把左手芥子。向论议人和蜜散已。便即弹指。即皆得胜他。不被天难地难及病难。当得大成就。又法若一切人患头痛者。取其名字。即诵真言加持水。作吽字声已。即以此水打其头上印其痛处。其痛即愈。风病热病头病脚病。四百四病万恼皆悉消除断尽。乃至世间所有八万四千种鬼病。皆悉治之无不差者皆得成就。又法破灭诸法。欲令余人所作咒法不成办者。当作四肘三色粉坛。南北西三面尽莲华座。于其座上尽著牙形。东面华座上尽作跋折罗印。燃十二灯。百味异食办备八盘。其食日别换著新者。新新供养满于七日。日别仍须加持白芥子一百八遍。一咒一投火中烧之。一切诸人作法。皆破不能成办。若十地菩萨。闻大威怒王咒不随顺教法者。尚能销融。犹等正觉者不顺教令轮者悉能销融。何况余诸天龙八部作障难者。诵妙真言满一万遍。则能种种猛利调伏法。由此大威怒王威势故。五百由旬内。不得诸尊悉地。即修行者蒙大威怒王加持得威德自在。又法对马头尊像前。先取俊木长八指截烧火。焰出取安悉香作百八丸。一丸一咒一投火中烧之。乃至香尽。毗那夜迦即自被缚。又法若有恶人怨家。于善人起恶意相危害者。应当铸作一金钢威怒王像。随意大小。其像形现四面八臂。每四口上下利牙出现。八手把金刚器杖。正面顶上现一碧马头。头发如螺焰。大暴恶形乘青水牛。其牛背有莲华形。其华形上而蹲坐。遍身火焰炯然逾劫灾焰。大威怒王降伏三世设都嚧妙形如是。当对此像前作三角坛。坛底画彼恶人形。或书姓名。像面向北。若向恶人所居方。持诵者身著黑衣。面向像坐。起大恶心忿怒。励声三日三夜三时念诵。即三日已。其恶人死亡。眷属无残留。若欲苏生深起慈愍心。取莲华根捣末。以大悲三昧耶真言。一日一夜不饮食。满一百八遍。即恶人及眷属苏。于佛法起归敬。二羽合掌。屈进力作谷拨之。心起大慈悲。真言曰。
　　曩莫三曼多没驮南(引)伽尾波啰(二合)咄嚧呜[合*牛](平引)莎嚩(二合)贺
　　又法若欲打西若者。马头尊像前作三角坛。念诵一十万遍。三日三夜断食。香摩坛上种种香华。以净饮食乳粥果子等种种供养。捣娑阇啰娑香。以白蜜和为八千丸。咒一一丸香一遍已。投火中烧之。如是乃至香尽。彼西若众。寻即初见变为马头。更经少时转为贺野纥哩嚩头。持诵者奇上向彼众。时一切西若悉皆散灭。又法若种种灾难起国土乱。他国怨敌数来侵扰。百姓不安大臣谋叛。疾流行水旱不调日月失度。如是灾难起时。是土国王身心精进请取持明者。大威怒王像前作念诵。以滑泸草揾苏乳蜜。护摩数满十万遍。外国怨敌即自降伏。各还政治国土。通洞慈心相向王子。百官皆行忠。亦妃后婇女孝敬向王。诸龙鬼神拥护其国。雨泽顺时果实丰饶人民欢乐。又法若家内遇大恶病。百怪竞起。鬼神邪魔[打-丁+毛]乱。其家恶人横造口舌以相谋害。室家大小内外不知者。向马头像前作念诵。数满一万遍。诸恶事悉皆消灭。又法若为王官收录。身系囹圄禁闭杻械枷锁。忆念大威怒王者。官自开思泽放还。上从王宫至于下囹处不行此法者。专莫有此处。又法先以大麦与牛吃已。取粪中麦洗干。拭捣煮为乳麋。从白月一日食此乳麋至十三日。每食加持余残置清净处。奉献马头尊使者。即断不食。大圣像前以涂香涂地。散种种花烧诸名香。种种饮食供养毕已。取迦比阇香捣为细末。水和为丸数满八千丸。取迦陀罗木为柴然火。取一香丸一咒一投于火中烧之。如是乃至八千丸尽。其炭变为苏跛那金。重百千两。又法若欲吃他咒者。取己身中少许血已。和白芥子为八千丸。黑月十四日一不食。取佉陀罗木炉中然火取前白芥子丸。一咒一丸投火中烧之。如是乃至芥子丸尽一切诸咒悉皆吃尽。又法但诵真言。行于旷野处及诸沙碛所须饮食。自然而离去。又法若人夜失不净。取于白线先用上咒加持一百八遍。后作咒索。一咒一结为二十一结。即用系腰更不漏失。又法日月蚀时。取净牛苏一两。新瓦钵盛。即把此钵仰看日月。咒钵中苏。乃至苏暖或烟火出。当尔时即饮此苏。服此苏已随欲诣处举意即至。若常诵此咒者。一切怖畏得无所畏。所有障难悉解脱。又法若患路陀疮及诸毒蛇之所者。或患健毗吒鸡疮。此等诸疮咒黄土涂满一千遍。涂其疮上即得除差。一切怖畏心念即除灭。又法若人忽逢一切水难。心念即得不被沉溺。如是等法不可广说。随意即成就。若造大曼荼罗者。不得行欲。
　　次复说贺野纥哩嚩像法。更有画像法。取净白絷不得截割。请一画师最功能者勿还其价。香汤洗浴著新净衣。与授八戒日日如是。于清净处作一水坛。纵广四肘。持诵者护身结界毕已。与彼护身。于其坛中烧种种香散种种华供养已讫。于此坛内画作大威怒王像。总有四面皆忿怒。每四口狗牙上下出现。头发微竖如火焰。四面顶上各戴天冠及著耳珰。其天冠上有化佛结跏趺坐。中面顶上作碧马头。顶下著诸宝璎珞。身色赫奕如日轮。遍身火焰逾劫灾火。有八手。左右二手结根本马口蜜印。右方一手执锐剑。左方一手执金刚棒。右方一手执金刚钺[金*斧]。左方一手执金刚宝轮。右方一手作旋无畏。左方一手执念珠。安坐宝盘石上青莲华台。其盘石山色赤黄青色。每八手腕上各皆作宝钏。身分庄严如余处说。作此像。从白月十四日起首。食大麦乳麋。后十三日十四日十五日。三日三夜断绝不食。断言语念诵。取娑迦毗遮香乾陀那句利华。咒此二物一咒一投。当前面上至八千遍。其面口中放出光明。其光围绕行者身已还入像口。于其口中出如意珠即当收。取此珠已。即得十四千岁寿活。寻得七宝转轮圣王。命终以后生安乐国。从马头尊足下而生。又法当乞食吃大麦乳麋。作念诵满七落叉遍。一落叉遍时。毗那夜迦即得被缚。二落叉遍咒法成就。三落叉遍即得安善那摩那炽罗药法成就。三日三夜不食作法。手把其药正咒药时。药中若现三种相者即知药成。言三相者谓暖烟焰。即得成就安陀罗陀那升空而去。即得成就持咒仙人。自在得入阿修罗宫。四落叉遍。离地四指而行自在。五落叉遍即得随意升空而行。六落叉遍即得千岁活。则持得现身往诣十方诸佛国土。持明者成就咒仙。随其所作任运皆成就。一切所呼唤者皆来。七落叉遍。行者即得头发变作螺发。成就随其所须应念即至。亲近承事大威怒王。即知三世一切众生死此死彼即得成就。若有沙门若波罗门诸善男子善女人等。意欲受持大威怒王法。准前应作四肘坛法。当觅胜地清净之所扫洒清净。复以香水牛粪泥土地。悬种种杂色幡盖宝铃佩镜并诸金银。种种间错严饰道场。其道场中立五色坛。纵广四肘先下白色。次黄次赤次青次黑而作四门。其坛中心作莲华座安置马头尊像。正当东门作两莲华座。安波罗多摩波罗遮那等二童子。正当北门作二莲华座。安一发罗刹阿婆罗底等二童子。其坛南方外。余者种种供养。更无华座。作八大龙王。此八大龙王唯以税米乳麋乳麋供养。以外余者种种供养亦得。燃四十五灯。唤八个龙王。其坛西门南畔安一火炉。以胡麻稻谷华等苏蜜相和竟。诵大威怒王心真言。加持前和物一遍。咒已投火中烧。一一如是。乃至一千八遍已。一日一夜不食。如不忍饥唯得食苏香汤。洗浴著新净衣。入道场中而作供养。或一七日或二七日或三七日。或三十五日或四十九日或九十日。若六时若四时若三时若二时若一时。如上护摩作念诵莫限遍数。则能施功速获得五种成就事。所谓息灾增益降伏敬爱钩召等也。所有希望世间出世间果报皆悉成就。本教中所不说成就法者。用莲华部中法对此像前作必获成就。我又于一切诸尊法中皆有大灵验。常忆念大威怒王故。灭无量罪得无量福。命终以后生安乐国。从马头尊右胁而生。
　　又法若欲论议。当作前四肘坛而供养者皆得胜上。不被他难及病难。作此坛已病无不差。若被毒药虫虎等之所伤者。当诵前根本真言者无有不差。用苏木佉子捣以为末极令微细。用酪汁和如麨法。用大威怒王心真言二十一遍加持。与其病人空腹服之。腹内所有一切毒虫悉皆吐出。为一切病恼。我医王治之。不差者无有此处。是我大慈大悲马口本愿深重故。化一切众生专胜诸尊。由大慈故不著生死。由大悲故不住涅槃。常住无明诸境界中。断尽种种诸恶趣。灭尽六道四生生老病死之苦。又能啖食灭尽取事近喻。如羸饥马食草更无他念。此本愿力故十方刹土无不现身。瑜伽者深起菩提心。每日诵一百八遍。大威怒王现身奉事修瑜伽者。喻如奴婢。恭敬犹如婆誐鑁。二世菩提何非成。忆念大威怒王者。不堕三恶道。决定往生诸佛国土。被此威怒尊加持时。设诸恶人恶魔恶禽兽。乃至厌魅蛊术魑魅魍魉恶鬼神等。起恶心欲恼害行人。远近来向行人住处。则路中自所杀害。此神验四十里外围绕。令无诸障碍。又常加持诸持明者。令菩提心不退转。
　　复说使者四大童子像法。此四大童子一双同体无异。其形甚大暴恶大有强力。身色青赤索发分垂左右。各各身著赤袈裟。前后腰背[膫-(日/小)+(夸-大)]间绕虎皮。以为刀布二手腕上。各有宝钏。唯婆罗多摩者。左右二手执一利鉾。婆罗遮那者。左右二手执钺[金*斧]。一发罗刹者。右方手执金刚棒。左方手执罗索。阿婆罗底者。右方手执利剑。左方执拔折罗。此四大使者王各威德自在。各守护威怒王。各跪坐瑟磬石上。遍身有大火焰。炽盛照曜如照日光。大暴恶形。能降伏诸外道及天魔诸恶夜叉恶鬼神等。悉皆令归依佛法。忆念大威怒尊故。四大童子常随守护。不离其侧如不离身景。如护眼精如护己命。守使者故。即能通达三世之事。若有人未诵真言。才忆念威怒王者。守护二使者诵持真言者。四大童子昼夜守护不离侧边。
　　又当说八大龙王像法。此八大龙王者同体无异。龙头蛇身遍身皆有火焰。若雷电霹雳。降大雹澍大雨时。当唤八个等龙王名号。能制止诸雷电即得消散。若又大地悉震列摇动。山河石壁碎破。暴恶岚忽吹来。诸大树摧折。如是诸恶难起时。诸众生恐怖不安者。当唤彼八个等龙王名号。则能止制诸地动及恶风。五谷丰饶万姓安乐。随顺风雨时节国土安隐。更无有灾难。何况行者身上。若有灾难者莫有此处。魔不得其便。速证得大菩提。不久当成佛。圣者马头尊大威怒王使者法门说已毕。

　　圣贺野纥哩嚩大威怒王供养念诵仪轨下卷


