  金刚顶经观自在王如来修行法
　　唐 不空译




　　金刚顶经观自在王如来修行法一卷

　　　　开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺三藏沙门不空奉　诏译
　　我今依金刚顶经。演金刚莲花达摩法要。先须入于灌顶三昧耶曼茶罗。发大菩提心。舍身命财饶益一切。勇猛精进随念相应。慈悲喜舍无有间断。如是之人方应修习。其曼茶罗画像等法广如余经所说。凡入精舍欲念诵时。先以五轮著地。顶礼本尊观自在王如来。次礼北方不空成就如来乃至无动宝生遍照如来。悉皆依法至诚敬礼。双膝而跪莲花合掌。忏悔三业一切过咎。
　　我从无量劫　　沦滞生死海
　　今以清净心　　发露而悔过
　　如诸佛所忏　　我今亦如是
　　愿我及众生　　一切皆清净

　　密言曰。
　　唵(一)馺嚩(二合)婆(去)嚩秝(入)陀(二)萨嚩达摩(三)馺嚩(二合)婆(去)嚩(四)秝(入)度澸(五)
　　次应随喜过现未来诸佛菩萨所集福智。
　　过去三世佛　　菩萨与众生
　　所集诸善根　　合掌尽随喜

　　次应右膝著地。虚心合掌置于顶上。想礼诸佛如来及菩萨足。诵密言曰。
　　唵钵纳摩(二合上)尾多(多字半音与尾字合呼)
　　礼诸佛已。依座印而坐入定思惟。观无量如来周遍法界。行者己身悉在彼会。然后结秘密三昧耶印。坚固缚以檀慧禅智。相合而竖。以此惊觉圣众。诵密言曰。
　　唵(一)嚩日啰(二合二)跛娜莽(二合三)三昧耶(四)萨怛梵(三合五)
　　次应结一切如来欢喜悦意三昧耶印。准前印唯以忍愿入掌中。密言曰。
　　唵(一)三莽耶呼(引二)苏(去)啰多(三)萨怛梵(三合四)
　　次结开心印。观二乳上有怛啰(二合)吒字。以金刚缚。三拍开之。密言曰。
　　唵(一)嚩日啰(二合二)满驮(三)怛啰(二合)吒(四)
　　次结入智字印。于己面前。观一红莲华上有娑字。以坚固缚禅智入中。进力相拄。想捻其字内于心中。诵密言曰。
　　唵(一)嚩日啰(二合引)吠舍(二)恶(三)
　　次结阖智字印。不易前印。进力拄禅智背。想阖心门。密言曰。
　　唵(一)嚩日啰(二合二)母瑟致(二合三)[牟*含](四)
　　次结辟除结界印。戒方右押左外相交。忍愿相拄。以进力钩戒方。禅智捻檀慧头。密言曰。
　　唵(一)阿密栗(二合)睹娜婆(二合)嚩(二)吽(三)泮吒(吒半音呼之四)
　　以此印左转三匝。辟除不善。右旋三匝。随意远近以为结界。
　　次结三摩地印。二羽仰叉。进力相背而竖。禅智捻进力头。置于跏上。诵密言曰。
　　唵(一)三么(引)地(二)钵娜名(二合三)颉哩(二合引)
　　其出入息一一明了。观虚空中无量诸佛。一时弹指警觉行者而告之言。汝今云何成无上觉。不知诸佛实相法要。行者尔时闻警觉已。白佛言云何名真实。唯愿如来为我解说。尔时诸佛告行者言。善哉善哉能作是问。汝想心中所内恶字莹彻于心。诵密言曰。
　　唵(一)唧多钵啰(二合)底(二)味邓迦[口*路]弭(三)
　　当默诵一遍。便想为月轮。如在轻雾。
　　为欲令其月轮得清净故。诵此密言曰。
　　唵(一)冒地唧多母怛跛(二二)娜夜弭
　　诵已谛观心月极令清净。如处大虚廓无瑕翳。复于心月想一莲华。诵密言曰。
　　唵(一)底瑟吒(二合二)嚩日啰(二合三)钵娜么(二合四)
　　想其莲花与月。渐渐而引周遍法界。量等虚空。诵密言曰。
　　唵(一)萨颇(二合)啰(二)嚩日啰(二合三)钵娜么(二合四)
　　其引莲华中放无量光。随光流出无量无边际极乐世界。一一世界妙宝庄严。皆有观自在王如来。与圣众前后围绕。如是观已渐敛其莲华。诵密言曰。
　　唵(一)僧贺啰(二合二)钵娜么(二合三)
　　如是一切世界诸佛如来。随华而敛量等本身。即变己身为无量寿佛身。红颇梨色放大光明。结三么地印金刚莲华座。想行者己身为如来已。复恐散乱而有退失。次作加持印而加持之。坚固缚以进力屈如莲叶。禅智并竖印心额喉顶随所印。想颉哩(二合)字。诵密言曰。
　　唵(一)嚩日啰(二合二)达么(三)颉哩(二合)
　　次结灌顶印。莲华合掌进力相蹙如宝。檀慧竖相远。置于额上。密言曰。
　　唵(一)钵娜么(二合二)啰怛那(二合引三)毗诜遮(四)萨嚩[牟*含](五)颉哩(二合六)怛[口*路](二合七)
　　次结莲华鬘印。以前印从额分手。绕至顶后。结莲华拳。如系华鬘势。徐徐前下散诵密言曰。
　　唵(一)钵娜么(二合二)啰怛那(二合三)么(引)隶(四)[牟*含](牟含反五)
　　次结甲胄印。结莲华拳。前后绕身如擐甲法。诵密言曰。
　　唵(一)阿婆耶(二)钵娜么(二合三)迦嚩制(四)满驮(五)啰乞洒(二合)[牟*含](六)吽(七)憾(八)
　　次结欢喜印。莲华合掌微拍三声。诵密言曰。
　　唵(一)钵娜么(二合二)睹使野(二合)护(引三)
　　复于面前。观安乐世界。琉璃为地功德乳海。于其海中观颉哩(二合)字。变为微妙开敷莲华。即变其华为观自在王如来。色相庄严如前身观。
　　次结莲华钩印。莲华合掌进力如钩。诵密言曰。
　　唵(一)钵娜懵(二合引二)句舍(三)吽(四)若(五)
　　次结莲华索印。即以前印进力如环。诵密言曰。
　　唵(一)钵娜么(二合引二)母伽播舍(三)吽(四)
　　次结莲华锁印。芙蓉合掌进禅相捻。力智亦尔。相钩成锁。诵密言曰。
　　唵(一)钵娜么(二合二)塞怖(二合)吒(三)[牟*含](四)
　　次结莲华铃印。以莲华合掌。禅智入中进力如环。诵密言曰。
　　唵(一)钵娜么(二合引二)吠舍恶(三)
　　次结莲华部百字密言。捧阏伽器。以郁金龙脑相和香水。而为供养。诵百字密言曰。
　　唵(一)钵娜么(二合二)萨怛嚩(二合三)三么耶(四)么弩播攞耶(五)钵那么(二合六)萨怛嚩(二合七)帝尾(二合)弩波底瑟姹(二合八)涅哩(二合)擢(茶护反)茗皤嚩(九)苏睹洒谕(二合)茗皤嚩(十)阿弩啰讫睹(二合)茗皤嚩(十一)苏报洒谕(二合)茗皤嚩(十二)萨嚩悉簟寐钵啰(二合)也瑳(十三)萨婆羯么苏者茗(十四)唧多失唎(二合)药(十五)句嚧(十六)吽(十七)诃(十八)诃(十九)诃(二十)诃(二十一)护(二十二)薄伽梵(二十三)萨婆怛他孽多(二十四)钵娜么(二合二十五)莽茗闷遮(二十六)钵娜茗(二合)皤嚩(二十七)么诃三么野(二十八)萨怛嚩(二合二十九)恶(引三十)
　　次结莲华内四供养嬉戏印。芙蓉合掌禅智并竖诵。密言曰。
　　唵(一)钵娜么(二合二)逻细(三)呼(四引)
　　次结莲华鬘印。即以前印。二臂俱申。诵密言曰。
　　唵(一)钵娜么(二合二)么隶(三)怛啰(二合)吒(半音轻呼)
　　次结莲华歌印。以芙蓉合掌。屈拄诸度。从脐而上。至口方散。诵密言曰。
　　唵(一)钵娜么(二合二)拟(妍以反)帝(三)拟(同上音四)
　　次结莲华舞印。以芙蓉合掌。左右而旋。于顶上散。诵密言曰。
　　唵(一)钵娜么(二合二)你哩(二合)谛(三)讫哩(二合)吒(半声四)
　　次结莲华外四供养烧香印。莲华合掌下散。犹如焚香。诵密言曰。
　　唵(一)钵娜么(二合二)度闭(二合三)恶(四)
　　次结莲华散华印。莲华合掌前上散。犹如散华势。诵密言曰。
　　唵(一)钵娜么(二合二)补瑟闭(二合三)唵(四)
　　次结莲华灯印。莲华合掌禅智竖相逼。诵密言曰。
　　唵(一)钵娜么(二合二)你(引)闭(三)你(四)
　　次结莲华涂香印。十度作莲华合掌。当心分散。如涂香势。诵密言曰。
　　唵(一)钵娜么(二合二)囐提(三)虐(四)
　　次结根本印。坚固缚以忍愿相拄。如莲叶形。诵密言曰。
　　唵(一)路计什嚩(二合)啰(二)啰(引)惹(三)颉哩(二合四)
　　结根本印。诵明七遍已。然后执莲子珠。相应念诵。于四时中随力而作。若欲止时。重结根本印复诵七遍根本陀罗尼。次结八供养印。然后发遣本尊。
　　发遣印。以前根本印。从脐至面方散。合掌于顶上。想观自在王如来复还本宫。诵密言曰。
　　唵(一)嚩日啰(二合二)钵娜么(二合三)穆(四)
　　发遣本尊已。随意发愿。复以甲印护身。以马头明王结界印。左旋解界。随意经行往诸净处。读大乘大般若经华严涅槃及楞伽等经。行住坐卧常念本尊无令间断。

　　金刚顶经观自在王如来修行法


