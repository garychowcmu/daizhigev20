  圣八千颂般若波罗蜜多一百八名真实圆义陀罗尼经
　　宋 施护等译




　　　　圣八千颂般若波罗蜜多一百八名真实圆义陀罗尼经

　　　　西天译经三藏朝奉大夫试光禄卿传法大师赐紫臣施护等奉　诏译
　　归命最胜诸佛母，　　般若波罗蜜多法，
　　过去未来及现在，　　一切诸佛从是生。
　　善生诸佛为佛母，　　无性自性我清净，
　　佛为须菩提广说，　　如其所说今略集。

　　般若波罗蜜多有一百八名：一者最胜般若波罗蜜多，二、一切智，三、一切相智，四、实际，五、真如，六、无坏真如，七、无异真如，八、实性，九、如实生，十、不颠倒，十一、空无相无愿，十二、无性，十三、自性，十四、无性自性，十五、法性，十六、法界，十七、法定，十八、法住，十九、法无我，二十、法相，二十一、非众生，二十二、非寿命，二十三、非长养，二十四、非士夫，二十五、非补特伽罗，二十六、非语言，二十七、非语言道，二十八、离心意识，二十九、无等，三十、无等等，三十一、无憍，三十二、无我，三十三、无戏论，三十四、离戏论，三十五、过诸戏论，三十六、一切佛母，三十七、出生一切菩萨，三十八、出生一切声闻缘觉，三十九、长养摄持一切世间，四十、无尽福行具足，四十一、运用智慧，四十二、起作神通，四十三、作净天眼，四十四、作净天耳，四十五、作他心智，四十六、作宿命智，四十七、作漏尽智，四十八、圣清净，四十九、吉祥，五十、安住四念处，五十一、具四正断，五十二、运四神足，五十三、诸根清净，五十四、诸力具足，五十五、严七觉支，五十六、示八圣道，五十七、施七圣财，五十八、圆满九次第定，五十九、具十自在，六十、安住十地，六十一、圆满十力，六十二、十遍处庄严，六十三、运用十智，六十四、善作调伏十种胜怨，六十五、出生诸禅定，六十六、超过三界，六十七、妙住一切正遍知觉，六十八、具一切智智，六十九、内空，七十、外空，七十一、内外空，七十二、空空，七十三、大空，七十四、胜义空，七十五、有为空，七十六、无为空，七十七、毕竟空，七十八、无际空，七十九、散空，八十、无变异空，八十一、共相空，八十二、自相空，八十三、不可得空，八十四、无性空，八十五、自性空，八十六、无性自性空，八十七、无起作，八十八、不生，八十九、不灭，九十、不断，九十一、不常，九十二、非一义，九十三、非多义，九十四、非来，九十五、非去，九十六、善观缘起，九十七、非寻伺，九十八、无摄藏，九十九、无所有，一百、本来无所作，一百一、无二，一百二、非无二，一百三、寂静慧无所趣，一百四、无系无染与虚空等，一百五、离十相语，一百六、诸法自性犹如幻梦，一百七、如陶家轮，一百八、一切法同一味。
　　如是般若波罗蜜多一百八名，若常持诵者，销灭一切罪，一切诸佛所共称赞。一切菩萨及诸贤圣，于长时中常所卫护。即说般若波罗蜜多真实圆义陀罗尼曰：
　　怛[寧*也](切身)他(引)(一句)　唵(引)钵啰(二合)倪(引)钵啰(二合)倪(引)(二)　摩贺(引)钵啰(二合)倪也(二合、引)婆(引)西(引)(三)　钵啰(二合)倪也(二合、引)路(引)葛葛哩(四)　阿倪也(二合、引)那尾驮摩泥(五)　悉提(引)(六)　苏悉提(引)(七)　悉奠睹弥(引)婆誐嚩底(八)　萨哩嚩(二合)三钵怛野(九)　萨哩网(二合)誐孙奈哩(十)　薄讫底(二合)嚩蹉梨(引)(十一)　钵啰(二合)萨(引)哩多诃萨底(二合、引)(十二)　摩(引)说(引)萨那葛哩(十三)　底瑟姹(二合)底瑟姹(二合)(十四)　绀波绀波(十五)　左罗左罗(十六)　誐嚩誐嚩(十七)　誐哩惹(二合)誐哩惹(二合)(十八)　阿(引)誐蹉阿(引)誐蹉(十九)　婆誐嚩底摩(引)尾蓝摩莎(引)贺(引)(二十)　提(引)(二十一)　纥凌(二合、引)(二十二)　室凌(二合、引)(二十三)　率噜(二合、引)底(二十四)　三蜜哩(三合)底(二十五)　尾惹曳(引)莎(引)贺(引)(二十六)
　　此陀罗尼秘密章句，若常忆念受持读诵者，所获功德不可称计。

　　　　圣八千颂般若波罗蜜多一百八名真实圆义陀罗尼经


