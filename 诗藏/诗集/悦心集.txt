卷一
乐志论
录汉书疏广传一则
归去来辞
桃花源记
答人
与顾章书
言志书
答冯子华书
摄生咪
游滗湖山寺诗
冰壶诫
山中与裴迪书
春日行
九曲词
画松
平都观记
池上篇
冷泉亭记
郡中西园
燕诗示刘叟
对酒二首
负冬日
盘铭石
悯农
答白居易
陋室铭
郊居即事
咏走马灯诗
寻张逸人山居
垂训诗
传心偈
水中睹影口占
六言
牧童
苏没遮
浪淘沙
绝句
中秋对月
十五夜望月
天台山桐柏观序
题文川村居
答人诗
山中僧
题岩诗录四首
题壁诗录三首
法语
南山曲
小重山
春光好
锦缠道
闲仙
答白云之句三首
更漏子
庭莎记
门铭
五不欺
省心录五则
省事吟
仁
何处是仙乡
冬至二首
为善吟
十分吟
乐乐
尧夫何所有
思山吟
推诚吟
观易吟
安乐窝中自贻
仁者吟
年老逢春
天听吟
至诚吟
清夜吟
身太平
安乐窝申
四喜
太平吟
可秘吟
安乐吟
瓮牖吟
无妄吟
尧夫饮酒吟
招友为真率会
酬华严真师
乐
洛阳耆寓会序
独乐园记
嵩山寺法堂门壁
君子贵慎独

卷二
谢判官幽谷种花
学书为乐
归田录一则
题临皋亭
江郊有序
述怀调行香子
书黄鲁粥灶氏传后
论诗
鉴空阁
题西林壁
赠东林总长老
资福白长老小照赞
点绛唇杭州
梅竹石赞
书兰芳亭
书赠韩琼秀才
记居钟山
黄州竹楼记
高斋
赏春亭
秦州玩芳亭记
张无尽见雪窦教以惜福之说二则
喜迁莺
南溪自咏
敬恕斋铭
敬斋铭
与张伯信书
与邵叔谊书
与李信仲书
论语说
本仁说
论琴
寄陆子静先生
咏春
纪先训
范公泉
烟艇记
梅花
鹊桥仙
和豫快适
无伪
记赵忭逸事
论归田赋
插秧
梅品
丰年谣
小楼连苑
黄河清
水调歌头题舫斋
苕溪渔隐
湖山记
柳枝词
山居述事
方寸地说
记王梅溪真西山二诗
菜说
黄绵袄
道不在语言文字
勤有三益
水调歌头喜雪
西山
送陈随隐游庐山
渔父词二首
涧泉自记
鹧坞天
书张道者屋壁
记谦禅师法语
禅本草
论仁字
书感应篇后
长沙劝耕
陈尚书宗召均赡宗族真迹
四留铭
山间明月楼记
卉冈堂记
……
卷三
卷四
卷五


御制悦心集序

朕生平淡泊为怀。恬静自好。乐天知命。随境养和。前居藩邸时。虽身处繁华。而寤寐之中自觉清远闲旷。超然尘俗之外。然不好放逸身心。披阅经史之余。旁及百家小集。其有寄兴萧闲寓怀超脱者。佳章好句散见简编。或如皓月当空。或如凉风解暑。或如时花照眼。或如好鸟鸣林、或如泉响空山。或如钟清午夜。均足以消除结滞。浣涤烦嚣。令人心旷神怡。天机畅适。因随意采录若干则。置诸几案间。以备观览。自总理万几以来。宵旰不逞。求如囊时之怡情悦目不可复得。然宁静之宰不口(因)物动。恬澹之致口口(岂为)境移。此乃可以自信者。爰口口口口(取向所采)录。汇为一书。名之曰。悦心集。夫心者。人之神明。所以为万化之源。万事之本。而劳之则苦。扰之则烦。蔽之则昏。窒之则滞。故圣贤方。存心。洗心之明训。佛祖有。明心。寂心之缄言。无非涵养一心之冲虚灵妙。使无所累。与天地太和元气浑然流行。无入而不自得也。如孔门之春风沂水。仙家之吸露飨霞。如来之慧雨香花。以及先儒之霁月光风。天根月窟。其理同。其旨趣何弗同予。是编所录。有庄语。有逸语。有清语。有趣语。有浅近语。不名一体。人有仕。有隐。有儒。有释。有高名。有无名。亦不专一家。总之。或口口(贪。祛)妄。屏虑。释思。寄清净心。游欢喜地。言近指远。辞简味长。俯仰之间。随时可会。然而喧寂在境。而不喧不寂者自在心。往往迹寄清廓之乡。而神思萦绕。身处尘氛之地。而志气安舒。则见道未见道之分也。昔朗禅师以书招永嘉禅师山居。师答曰。未识道而先居山者。但见其山不见其道。未居山而先识道者。但见其道必忘其山。见道志山者。人间亦寂也。见山忘道者。山中乃喧也。旨哉斯言。知此义者。始可与读悦心集
雍正四年丙午正月初三日御笔

卷一

乐志论 仲长统 
使居有良田广宅。背山临流。沟池环市。竹木周布。场圃筑前。果园树后。舟车足以代步涉之难。使令足以息四体之役。养亲有兼珍之膳。妻孥无苦身之劳。良朋萃止。则陈酒肴以娱之。嘉时吉日。则烹羔豚以奉之。蹰躇畦苑。游戏平林。濯清水。追凉风。钓游鲤。弋高鸿。风于舞雩之下。咏归高堂之上。安神闺房。思老氏之元虚。呼吸精神。求至人之仿佛。与达者数子。论道讲书。俯仰二仪。错综人物。弹南风之雅操。发清商之妙曲。逍遥一世之上。睥睨天地之间。不受当时之责。永保性命之期。如此则可以陵霄汉。出宇宙之外矣。岂羡夫入帝王之门哉。
仲长统。字理公。东汉末山阳高平人。人少好学。赡文辞。

录汉书疏广传一则 
广既归乡里。日令家共具设酒食。请族人故旧宾客。与相娱乐。数问其家金余尚有几。趣卖以共具。居岁余。子孙窃谓其昆弟老人广所爱信者。劝说君宜买田宅。广曰。吾岂老誖不念子孙哉。顾自有旧田庐。令子孙勤力其中。足以供衣食。今复增益之以为赢余。但教子孙怠惰耳。贤而多财。则损其志。愚而多财。则益其过。且夫富者。众之怨也。吾既亡以教化子孙。不欲益其过而生怨。又此金者。圣主所以惠养老臣也。故乐与乡党宗族共飨其赐。以尽吾余日。不亦可乎。
按汉书。疏广。字仲翁。东海兰陵人也。汉地节中为太子太傅。兄子受为少傅。朝廷以为荣。广谓受曰。吾闻知不足辱。知止不殆。功遂身退。天之道也。遂上疏乞归。许之。赐黄金二十斤。既归乡里云云。

归去来兮辞 陶潜 
归去来兮。田园将芜。胡不归。既自以心为形役。奚惆怅而独悲。悟已往之不谏。知来者之可追。实迷途其未远。觉今是而昨非。舟摇摇以轻飏。风飘飘而吹衣。问征夫以前路。恨晨光之熹微。乃瞻衡宇。载欣载奔。僮仆欢迎。稚子候门。三径就荒。松菊犹存。携幼入室。有酒盈樽。引壶觞以自酌。眄庭柯以怡颜。倚南窗以寄傲。审容膝之易安。园日涉以成趣。门虽设而常关。策扶老以流憩。时矫首而游观。云无心以出岫。鸟倦飞而知还。景翳翳以将入。抚孤松而盘桓。归去来兮。请息交以绝游。世与我而相违。复驾言兮焉求。悦亲戚之情话。乐琴书以消忧。农人告余以春及。将有事于西畴。或命巾车。或棹孤舟。既窈窕以寻壑。亦崎岖而经丘。木欣欣以向荣。泉涓涓而始流。善万物之得时。感吾生之行休。已矣乎。寓形宇内复几时。曷不委心任去留。胡为乎遑遑欲何之。富贵非吾愿。帝乡不可期。怀良辰以孤往。或植杖而耘耔。登东皋以舒啸。临清流而赋诗。聊乘化以归尽。乐夫天命复奚疑。
陶潜。字渊明。或云子字符亮。晋大司马侃会孙。浔阳柴桑人也。宅边有五柳树。因以为号。着五柳先生传。以自况。尝为彭泽令。屈与上官。曰。吾不能为五斗米折腰。遂解组归。赋去来辞。

桃花源记 陶潜 
晋太元中。武陵人。捕鱼为业。缘溪行。忘路之远近。忽逢桃花林。夹岸数百步。中无杂树。芳草鲜美。落英缤纷。渔人甚异之。复前行。欲穷其林。林尽水源。便得一山。山有小口。仿佛若有光。便舍船从口入。初极狭。才通人。复行数十步。豁然开朗。土地平旷。屋舍俨然。有良田、美池、桑竹之属。阡陌交通。鸡犬相闻。其中往来种作。男女衣者。悉如外人。黄发垂髫。并怡然自乐。见渔人。乃大惊。问所从来。具答之。便要还家。设酒杀鸡作食。村中闻有此人。咸来讯问。自云先世避秦时乱。率妻子邑人来此绝境。不复出焉。遂与外人间隔。问今是何世。乃不知有汉。无论魏晋。此人一一为具言所闻。皆叹惋。余人各复延至其家。皆出酒食。停数日。辞去。此中人语云。不足为外人道也。既出。得其船。便扶向路。处处志之。及郡下。诣太守。说如此。太守即遣人随其往。寻向所志。遂迷不复得路。南阳刘子骥。高尚士也。闻之。欣然规往。未果。寻病终。后遂无问津者。

答人 陶弘景 
山中何所有。岭上多白云。
只可自怡悦。不堪持赠君。
陶弘景。字通明。丹阳秣陵人。博学好养生。仕齐为奉朝请。挂冠隐居茅山。性爱山水。每经涧谷。必吟咏盘桓。梁武帝既早与之游。及即位。以手敕诏之。不出。然国家每有大事。必先咨之。时谓山中宰相。年逾八十而有壮容。

与顾章书 吴均 
仆去月谢病。还觅薜萝。梅溪之西。有石门山者。森壁争霞。孤峰限日。幽岫含云。深溪蓄翠。蝉吟鹤唳。水响猿啼。英英相杂。绵绵成韵。既素重幽居。遂葺宇其上。幸富菊花。偏饶竹实。山谷所资。于斯已办。仁智所乐。岂徒语哉。
吴均。字叔庠。吴兴人。梁奉朝请。

言志书 萧大圜 
北山之北。南山之南。面修原而带流水。倚郊甸而枕平皋。筑蜗舍于严林。构环堵于幽薄。近瞻烟雾。远睇风云。藉织草以阴长松。拔幽兰而援芳桂。仰翔禽于百仞。俯泳鳞于千寻。果树在后。开窗以临花草；蔬圃居前。坐篬而看灌甽。二顷以供饍粥。十亩以给丝麻。侍儿五三。可充纴织。家童数四。足代耕耘。沽酪牧羊。协潘生之志；畜鸡种黍。应庄叟之言。获菽寻汜氏之书。露葵征尹君之录。烹羔豚而介春酒。迎伏腊而俟岁时。披良书。探至赜。可以娱神。可以散虑。有朋自远。扬搉古今。田畯相过。剧谈稼穑。斯亦足矣。
萧大圜。字人显。兰陵人。隋开府仪同三司。

答冯子华书 王绩 
吾河渚间有先世田十五六顷。奴婢数人。足以应役。用天之道。分地之利。耕耘穮蓘。黍秫而巳。多养凫雁。广牧鸡豚。黄精白朮枸杞薯蓣。朝夕采掇。以供服饵。床头素书数帙。庄老及易而巳。每遇天气晴朗。咏谢康乐诗。渺然尽陂泽山林之思。觉瀛洲方丈。森然在目前。或时与舟子渔人方潭并钓。俯仰极乐。戴星而归。歌咏以会意为工。不必与悠悠闲人相倡和也。烟霞山水。性之所适。暮春三月。登于北山。松柏群吟。藤萝翳景。意甚乐之。赏洽兴阑。还归河渚。蓬室瓮牖。弹琴诵书。优哉游哉。聊以永岁。足下谓何如也。
王绩。字无功。文中子之弟。

摄生咏 孙思邈 
怒甚偏伤气。思多太损神。
神虚心易役。气弱病相因。
勿使悲欢极。当令饮食均。
再三防夜醉。第一戒晨嗔。
夜寝鸣雷鼓。晨兴漱玉津。
妖神难犯己。精气自全身。
若欲无百病。常当节五辛。
安神宜悦乐。惜气保和纯。
寿夭休言命。修行本在人。
时时遵此理。平地可朝真。
孙真人思邈。京兆华源人。隐太白山。通百家阴阳推步医药。隋文帝以国子博士召不就。唐太宗召诣京师。欲官之。不受。高宗上元初还山。

游灉湖山寺诗 张说 
空山寂寞道心生。虚谷迢遥野鸟声。
禅室从来尘外赏。香台岂是世中情。
云间东岭千寻出。树里南湖一片明。
若使巢由知此意。不将萝薜易簪缨。
张说。字道济。一字说之。洛阳人。武后策贤良方正。说对第一。擢凤阁舍人。旋谪钦州。中宗召还。累迁兵部侍郎。睿宗朝为中书侍郎知政事。开元初。进中书令。封燕国公。谥文贞。朝廷大述作多出其手。与许公苏颋齐名。号燕许大手笔。

冰壶诫 姚崇 
玉本无瑕。冰亦至洁。方圆相映。表裹皆澈。喻彼贞廉。能守其节。凡今之人。就列称臣。当官以害剥为务。在上以财贿为亲。岂异夫象之有齿。以焚其身；鱼之贪。饵。必曝其鳞。故君子让荣不忧。辞满为珍。以备其德。以全其真。与其浊富。宁比清贫。吴隐酌泉。庞参致水。席皮洗帻。缦袍空里。虽清畏人知。而所知远矣。嗟尔在位。禄厚官尊。固当耸廉勤之节。塞贪竞之门。冰壶是对。炯诫犹存。以此清白。遗其子孙。
姚崇。字符之。陕州人。唐同平章事。

山中与裴秀才迪书 王维 
近景气和畅。旧山殊可。过憩感配寺。与山僧饭讫而去。北渡洒川。清月映郭。夜登华子冈。辋水沦涟。与月上下。寒山远火。明昧林外。村墟夜舂。复与疏钟相闲。此时独坐。僮仆静默。多思曩昔携手赋诗。步仄径。临清流也。当待草木蔓发。春山可望。轻鯈出水。白鸥娇翼。露湿青皋。麦陇朝雊。斯去不远。倘能从我游乎。非子天机清妙。岂能以此相邀。然是中有深趣矣。
王维。字摩诘。唐天宝间人。官尚书右丞。工画。

春日行 张籍 
春日融融池上暖。竹牙出土兰心短。草堂晨起酒半醒。
家童报我园花满。头上皮冠未曾整。直入花间不寻径。
树树殷勤尽绕行。举枝未遍春日暝。不用积金着青天。
不用服药求神仙。但愿园里花长好。一生饮酒花前老。
张籍。字文昌。吴人。唐国子司业。

九曲词 高适 
万骑争歌杨柳春。千场对舞绣骐驎。
到处尽适欢洽事。相看总是太平人。
高适。字达夫。唐刑部侍郎。散骑常侍。封渤海县侯。

画松 景云 
画松一似真松树。且待寻思记得无。
曾在天台山上见。石桥南畔第三株。
景云。唐时僧。与岑参同时。

平都观记 段文昌 
平都山最高顶。即汉时王、阴二真人蝉蜕之所也。峭壁千仞。下临湍波。老柏万株。上插峰岭。灵花彩羽。皆非图志中所载者。昏旦万状。信非人境。贞元十五年。余西游岷蜀。停舟江岸。振衣虔洁。诣诸洞所。石岩灵窦。苍焉相次。苔龛古书。依稀可辨。时与道侣数人坐于下。须臾。天籁不起。万窍风息。山光耀于耳目。烟霞拂于襟褒。相顾神竦。若在紫府元圃矣。
段文昌。字墨卿。唐四川节度使。

池上篇 白居易 
十亩之宅。五亩之园。有水一池。有竹千竿。勿谓土狭。勿谓地偏。足以容膝。足以息肩。有堂有庭。有桥有船。有书有酒。有歌有弦。有叟在中。白须飘然。识分知足。外无求焉。如鸟择木。姑务巢安。如鱼居沼。不知海宽。仙鹤怪石。紫菱白莲。皆吾所好。尽在吾前。时饮一杯。或吟一篇。妻孥熙熙。鸡犬闲闲。优哉游哉。吾将终老乎其间。
白居易。字乐天。下邦人。唐直元中进士。元和初。对制策入等。历年穆宗文宗。官至刑部尚书。谧曰文。自号醉吟先生亦称香山居士。诗与元微之齐名。时号元白体。

冷泉亭记 白居易 
东南山水。余杭郡为最。就郡言。灵隐寺为尤。由寺观。冷泉亭为甲。亭在山下水中央。寺西南隅高不倍寻。广不累丈。而撮奇得要地。搜胜槩物无遁形。春之日。吾爱其草熏熏。木欣欣。可以导和纳粹。畅人血气。夏之夜。吾爱其泉停停。风冷冷。可以镯烦析醒。起人心情。山树为盖。岩石为屏。云从洞生。水与阶平。坐而翫之者。可着濯足于床下。卧而胛之者。可垂钓于枕上。蚓又潺湲洁澈。粹冷柔滑。若俗士。若道人。眼耳之尘。心舌之垢。不待盥涤。见辄除去。潜利阴益。可胜言哉。斯所以最余杭而甲灵隐也。杭自郡城抵西封。丛山复湖。易为形胜。先是领郡者。有相里尹造作处白亭。有韩仆射口作候仙亭。有裴庶子棠棣作观风亭。有卢给事元补作建山亭。及右司郎中河南元藇最后作此亭。于是五亭相望。如指之列。可谓佳境殚矣。能事毕矣。后来者虽有敏心巧目。无所加焉。故吾继之。述而不作。

郡中西园 白居易 
闲园多芳草。春夏香靡靡。
深树足佳禽。旦暮鸣不已。
院门闭松竹。庭径穿兰芷。
爱彼池上桥。独来聊徙倚。
鱼依藻长乐。鸥见人暂起。
有时舟随风。尽日莲照水。
谁知郡府内。景物闲如此。
始悟谊静缘。何尝系远迩。

燕诗示刘叟 白居易 
梁上有双燕。翩翩雄与雌。衔泥两椽间。一巢生四儿。
四儿日夜长。索食声孜孜。青虫不易捕。黄口无饱期。
觜爪虽欲敝。心力不知疲。须臾十来往。犹恐巢中饥。
辛勤三十日。母瘦雏渐肥。喃喃教言语。一一刷毛衣。
一旦羽翼成。引上庭树枝。举翅不回顾。随风四散飞。
雌雄空中鸣。声尽呼不归。却入空巢里。啁啾终夜悲。
燕燕尔勿悲。尔当返自思。思尔为雏日。高飞背母时。
当时父母念。今日尔应知。

对酒二首 白居易 
蜗牛角上争何事。
石火光中寄此身。
随富随贫且随喜,。
不开口笑是痴人。

百岁无多时壮健。
一春能几日晴明。
相逢且莫推辞醉。
听唱阳关第四声。

负冬日 白居易 
杲杲冬日出。照我屋南隅。
负暄闭目坐。和气生肌肤。
初似饮醇醪。又如蛰者苏。
外融百骸畅。中适一念无。
旷然忘所在。心与虚空俱。

盘铭石 白居易
客从山来。遗我磐石。
圆平腻滑。广亵六尺。
质凝云白。文拆烟碧。
毒苔有斑。麋鹿其迹。
置之竹下。风扫露滴。
坐待禅僧。眠留醉客。
清泠可爱。支体甚适。
便是白家。夏天床席。

悯农 李绅 
锄禾日当午。
汗滴禾下土。
谁知盘中餐。
粒粒皆辛苦。
李绅。字公垂。无锡人。唐武宗时检校右仆射平章事。封赵郡公。

答白居易 释道林 
元和中白居易出守杭州。入山礼谒。问如何是佛法大意。师曰。诸恶莫作众善奉行。白曰。三岁孩儿也解恁么道。师曰。三岁孩儿道得。八十老人行不得。

陋室铭 刘禹锡 
山不在高。有仙则名。水不在深。有龙则灵。斯是陋室。惟吾德馨。苔痕上阶绿。草色入帘青。谈笑有鸿儒。往来无白丁。可以调素琴。阅金经。无丝竹之乱耳。无案牍之劳形。南阳诸葛庐。西蜀子云亭。孔子云。何陋之有。
刘禹锡。字梦得。彭城人。贞元九年擢进士第。登博学宏词科。从事淮南幕府。入为监察御史。以王叔文党贬朗州司马。居十年。召还。复出刺播州。裴度以母老为言。改连州。再征复黜。度仍荐为礼部郎中。集贤直学士。白居易尝称其诗在处有神物护持。为名流所推重。会昌时加检校礼部尚书。

郊居即事 司空曙 
钓罢归来不系船。
江村月满正堪眠。
纵然一夜风吹去。
只在芦花浅水边。
司空曙。字文明。一作初。广平人。登进士第。从韦皋剑南。贞元中。为水部郎中。调虞部郎中。诗格清华。为大历十才子之一。

咏走马灯诗 僧无际 
团团游了又来游。
无个明人指路头。
除却心中三昧火。
鎗刀人马一齐休。
无际石头希迁禅师。端州高要陈氏子。唐贞元中人。落发于曹溪。得法于青原。住南岳寺。

寻张逸人山居 刘长卿 
危石才通鸟道。
空山更有人家。
桃源定在深处。
涧水浮来落花。
刘长卿。唐大历间人。工诗。时称五言长城。

垂训诗 元真 
行藏虚实自家知。祸福因由更问谁。
善恶到头终有报。只争来早与来迟。
闲中检点平生事。静坐思量日所为。
常把一心行正道。自然天地不相亏。
元真。洪州上蓝令超禅师。唐大顺中人。住瑞州上蓝山。

传心偈 裴休 
心不可传。以契为传。心不可见。以无为见。
契亦无契。无亦无无。化城不住。迷额有珠。
珠是强名。城岂有形。即心即佛。佛即无生。
直下便是。勿求勿营。使佛觅佛。倍费功程。
随法生解。即落魔界。凡圣不分。乃离见闻。
无心似镜。与物无竞。无念似空。无物不容。
三乘外法。历劫希逢。若能如是。是出世雄。
裴休字公美。相唐宣宗。得法黄蘗禅师。

水中睹影口占 释良价 
切莫从他觅。
迢迢与我疏。
我今独自往。
处处得逢伊。
渠今正是我。
我今不是渠。
应须恁么会。
方得契如如。
良价。唐咸通时会格人。姓俞氏。得法云岩住洞山。

六言 吕岩 
春暖华花半开。
逍遥石上裴回。
逢人莫话他事。
笑指白云去来。
吕岩。字洞宾。河中人。唐咸通中遇钟离权得道。

牧童 吕岩 
草饰横野六七里。
笛弄晚风三四声。
归来饱饭黄昏后。
不脱蓑衣卧月明。

苏幕遮 吕岩 
天至高。地至大。惟有真心。物物俱含载。不用之时。全体在。用即拈来。万象周世界。
虚无中。尘色内。尽是还丹。历历堪收采。这筒鼎炉解不解。养就灵乌。飞出光明海。

浪淘沙 吕岩 
我有屋三椽。住在灵源。无遮四壁任萧然。万象森罗为斗拱。瓦盖青天。
无漏得多年。结就因缘。修成功行满三千。降得火龙伏得虎。陆路神仙。

截句 吕岩 
天涯海角人求我。行到天涯不见人。
忠孝义慈行方便。不须求我自然真。

莫道幽人一事无。闲中尽有静工夫。
闭门清画读书罢。扫地焚香到日晡。

中秋对月 曹松 
无云世界秋三五。
共看蟾盘上海涯。
直到天头天尽处。
不曾私照一人家。
曹松。字梦征。舒州人。唐秘书省正字。

十五夜望月 王建 
中庭地白树栖鸦。
冷露无声湿桂花。
今夜月明人尽望。
不知秋思在谁家。
王建。字仲初。颖川人。大历十年进士。工乐府与张籍齐名。宫词百首。尤传诵人口。

天台山桐佰观序 崔尚 
桐柏山高万八千丈。周旋八百里。其山八重。四面如一。中有洞天号金庭宫。即王子晋之所处也。景云中作桐柏观。高居群峰之上。俯临千仞之余。连山峨峨。四野皆碧。茂树郁郁。四时恒青。大岩之前。横岭之上。双峰如阙。中天豁开。长涧南泻。诸泉合漱。一道瀑布。百丈洒流。望之雪霏。听之风起。石梁翠屏可倚。琪树珠条可攀。仙花仙草。春秋互发。清乌清猿。东西合响。信足赏也。
崔尚。唐代人。爵里莫考。

题文川村居 滕白 
种茶岩接红霞坞。
灌稻泉生白石根。
皤腹老翁眉似雪。
海棠花下戏儿孙。
滕白。唐工部郎中。字无考。

答人诗 太上隐者 
偶来松树下。
高枕石头眠。
山中无历日。
寒尽不知年。
按古今诗话云。太上隐者。人莫知其本末。好事者从问其姓名。不答。留诗一绝云。

山中僧 陆龟蒙 
手关一室翠微里。
日暮白云栖半间。
白云朝出天际去。
若比老僧犹未闲。
陆龟蒙。字鲁望。苏州人。唐光化中赠右补阙。

题岩诗录四首 寒山 
二仪既开辟。
人乃居其中。
迷汝即吐雾。
醒汝即吹风。
惜汝即富贵。
夺汝即贫穷。
碌碌群汉子。
万事由天公。

吾心似秋月。
碧潭清皎洁。
无物堪化伦。
教我如何说。

闲游华顶上。
天朗月光辉。
四顾晴室裹。
白云同鹤飞。

众星罗列夜深明。
岩点孤烛月未沈。
圆满光华不磨莹。
挂在青天是我心。
寒山。唐天台山僧。丰干云。寒山文殊也。

题壁诗录三 拾得
从来是拾得。
不是偶然称。
别无亲眷属。
寒山是我兄。
两人心相似。
谁能徇俗情。
若问年多少。
黄河几度清。

无去无来本湛然。
不居内外及中间。
一颗水精绝瑕翳。
光明透满出入天。

若见月光明。
照烛四天下。
圆晖挂太虚。
茔净能潇洒。
人道有亏盈。
我见无衰谢。
状如摩尼珠。
光明无昼夜。
抬得与寒山同时。丰干云。拾得普贤也。

法语 释令遵 
出家人须会佛意始得。若会佛意。不在僧俗男女贵贱。但随家丰俭安乐便得。
令遵。唐诗僧。

南山曲 冯延己 
铜壶久滴宵漏。高阁初鸣曙钟。催启五门金锁。犹垂三殿帘栊。阶前御柳摇绿。仗下宫花散红。鸳瓦千行晓日。鸾旗百尺春风。侍臣舞蹈重拜。圣寿南山永同。
冯延己。字正中。彭城人。南唐中书侍郎。

小重山 和凝 
春满神京万木芳。莺语滑。蝶飞狂。晓花擎露沥霞浆。红日永。风和百花香。
烟锁柳丝长。御沟澄碧水。转池塘。时时微雨洗风光。天衢远。到处引笙篁。
和凝。字成绩。郑州人。晋天福中同平章事。

+++

山居幽趣
明?郑瑄
山深幽境,真趣颇多。当残春初夏之时,步入林峦,松竹交映。遐观远眺,曲径通幽。野花隐隐生香,而气味恬澹,非若檀麝之浓。山禽关关弄舌,而清韵闲雅,非若笙簧之巧。此皆造化机缄,娱目悦心,静赏无厌。时抱焦桐,向松阴石上,抚一二雅调。萧然景会,此身即是画中人物。远听山邨茅屋傍午鸡鸣,伐木丁丁,樵歌相答。经邱寻壑,更出世外几层。此景无竞无争,足力所到,何地非我庐哉!

道不在语言文字
宋?罗大经
绘雪者不能绘其清，
绘月者不能绘其明，
绘花者不能绘其馨，
绘泉者不能绘其声，
绘人者不能绘其情，
然则言语文字固不足以尽道也。

多少箴
无名氏
少饮酒，多饭粥。多茹菜，少食肉。
少开口，多闭目。多梳头，少洗浴。
少群居，多独宿。多收书，少积玉。
少取名，多忍辱。多行善，少干禄。

春夏秋冬四季
无名氏
春风花草香游赏过池塘踏花归去马蹄忙
邀嘉客醉壶觞一曲满庭芳
初夏正清和鱼戏动新荷西湖十里好烟波
银浪里掷金梭人唱采莲歌
秋景入郊墟简编可卷舒十年读尽五车书
出白屋步云衢潭潭府中居
冬岭秀孤松六出舞迴风乌鹊争栖飞上桐
梅影瘦月朦胧人在广寒宫

四留铭
宋?王伯大
留有余不尽之巧，以还造化；留有余不尽之禄，以还朝廷；
留有余不尽之财，以还百姓；留有余不尽之福，以还子孙。
因自号为留耕道人。

喜迁莺
宋?周邦彦
梅雨霁，暑风和，高柳咽蝉多；
小园台榭遶池波，鱼戏动新荷。
薄纱幮，轻羽扇，枕冷簟凉深院；
此时情绪此时天，无事小神仙。

杂录格言
凡亲友有欲言不言之意，此必有不得已事欲求我而难于启齿者，便当揣其意而先问之，力所能为，不可推诿。
见人有得意事，便当生欢喜心；见人有失意事，便当生怜悯心。忌人之成，乐人之败，何损于人，何益于己。徒自坏心术耳！
进一步想，有此则失彼，缺东而补西，时刻过去不得。退一步想，只喫这碗饭，只穿这件衣，俯仰宽然有馀。一时劝人以口，百世劝人以书。盖口之劝人有尽，书之劝人无尽，此立言所以不朽也。
处富贵之地，要知贫贱的痛痒；当少壮之时，须念衰老的辛酸。
知足便足，待足何时足；偷闲便闲，求闲何日闲。
以爱妻子之心事亲则孝；以保富贵之心事君则忠；以责人之心责己则寡过；以恕己之心恕人责全交。

警世通语
陈继儒
一生都是命安排，求什么！今日不知明日事，愁什么！
不礼爹娘礼鬼神，敬什么！弟兄姊妹皆同气，争什么！
儿孙自有儿孙福，忧什么！奴僕也是父娘生，凌什么！
当官若不行方便，做什么！公门裡面好修行，凶什么！
刀笔杀人终自杀，刁什么！举头三尺有神明，欺什么！
文章自古无凭据，夸什么！荣华富贵眼前花，傲什么！
他家富贵前生定，妒什么！前世不修今受苦，怨什么！
岂可人无得运时，急什么！人世难逢开口笑，苦什么！
补破遮寒煖即休，摆什么！纔过三寸成何物，馋什么！
死后一文装不去，悭什么！前人田地后人收，占什么！
得便宜处失便宜，贪什么！聪明反被聪明误，巧什么！
虚言折尽平生福，讲什么！是非到底自分明，辩什么！
暗里催君骨髓枯，淫什么！嫖赌之人没下梢，耍什么！
治家勤俭胜求人，奢什么！人争闲气一场空，恼什么！
恶人自有恶人磨，憎什么！冤冤相报几时休，结什么！
人生何处不相逢，狠什么！世事真如一局棋，算什么！
谁人保得常无事，诮什么！穴在人心不在山，谋什么！
欺人是祸饶人福，卜什么！一旦无常万事休，忙什么！

醒世歌
无名氏(或一说为志公禅师)
南来北往走西东 看见浮生总是空
天也空 地也空 人生杳杳在其中
日也空 月也空 来来往往有何功
田也空 地也空 换了多少主人翁
金也空 银也空 死后何曾在手中
妻也空 子也空 黄泉路上不相逢
大藏经中空是色 般若经中色是空
朝走西来暮走东 人生恰似採花蜂
採得百花成蜜后 到头辛苦一场空
深夜听得三更鼓 翻身不觉五更钟
从头仔细思量看 便是南柯一梦中

述怀(调行香子)
苏轼
清夜无尘月色如银酒斟时须满十分
浮名浮利休苦劳神
似隙中驹石中火梦中身
虽抱文章开口谁亲
且陶陶乐取天真几时归去
做个闲人背一张琴一壶酒一溪云

岩栖幽事
陈继儒
香令人幽；石令人隽；琴令人寂；茶令人爽；竹令人冷；月令人清；
棋令人闲；杖令人轻；水令人澹；雪令人旷；剑令人壮；蒲团令人静；
花令人韵；金石鼎彝令人古。

书屏语
明?王道焜
人于一日间,或闻一善言,见一善行,行一善事，此日方不虚过。人一日不知非,则一日安于自是。日日知非,日日改过。则此身为义理再造之身,可以立命。气象要高旷,不可疏狂；心思要缜密,不可琐屑；趣味要冲澹,不可枯寂；操守要严明,不可激烈。读书不独能变化气质,且能养人精神,盖义理收摄故也。收拾身心,渐令向里,处世酬物,自然安稳。

桃花歌
唐寅
桃花坞里桃花庵，桃花庵里桃花仙；桃花仙人种桃树，笑折花枝当酒钱。
酒醒常在花边坐，酒醉还来花下眠；半醒半醉日复日，花开花落年复年。
但愿老死花酒边，不愿鞠躬车马前；车尘马足贵者趣，酒盏花枝贫者缘。
若将贵者比贫人，一在平地一在天。若将车马比花酒，他得驰驱我得闲。
他人笑我忒风颠，我笑他人看不穿。不见五陵豪杰墓，无酒无花锄作田。

冰壶诫
姚崇
玉本无瑕,冰亦至洁。方员相映,表里皆澈。
喻彼贞廉,能守其节。吴隐酌泉,庞恭致水。
虽清畏人知,而所知远矣!
告尔在位,禄厚官尊,固当耸廉勤之节,塞贪竞之门。
冰壶是对,炯戒犹存。以此清白,遗其子孙。

书赠韩琼秀才
黄庭坚
读书欲精不欲博，用心欲纯不欲杂。
读书务博，常不尽意；用心不纯，讫无全功。
治经之法，不独玩其文章，谈说义理而已。
一言一句，皆以养心冶性。
事亲、从政、取友、接物、得失、忧乐，
一考之于书，然后尝古人之糟粕而知味矣。

座右铭
张敬堂
多事为读书第一病。
多愁为养生第一病。
多言为处世第一病。
多智为立心第一病。
多费为作家第一病。

唐元真禅师「垂训诗」：
行藏虚实自家知，祸福因由更问谁。
善恶到头终有报，只争来早与来迟。
闲中检点平生事，静坐思量日所为。
常把一心行正道，自然天地不相亏。

吕岩为唐吕洞宾，其「截句」：
天涯海角人求我，行到天涯不见人。
忠孝义慈行方便，不须求我自然真。
莫道幽人一事无，扫地焚香到日晡。

宋黄洽之「五不欺」：
予有五不欺：居家不欺亲；仕不欺君；仰不欺天；俯不欺人；幽不欺鬼神。

邵雍之「至诚吟」：
不多求故得，不杂学故明。
欲得心常明，无过用至诚。

苏轼《点绛唇》：
闲倚胡床，庚公楼外峰千朵，与谁同坐，明月清风我。别乘一来，有唱应须和。还知么，自从添个，风月平分破。

咏走马灯诗
团团游了又来游，无个明人指路头。除却心中三昧火，枪刀人马一齐休。


布袋和尚呵呵笑
你道我终日里笑呵呵，笑得是谁？我也不笑那过去的骷髅，我也不笑那眼前的蝼蚁，第一笑那牛头的伏羲，你画什么卦，惹是招非，把一个个囫囵囵的太极儿弄得粉花碎。我笑那吃草的神农，你尝什么药，无事寻事，把那千万病根儿都提起。我笑那尧与舜，你让天子。我笑那汤与武，你夺天子。你道没有个旁人儿，觑觑破了这意儿，也不过十字街头小经纪。还有什么龙逢比干伊和吕，也有什么巢父许由夷与齐，只这般唧唧哝哝的我也，那里工夫笑着你。我笑那李老聃，五千言的道德，我笑那释迦佛，五千卷的文字，干惹得那些道士们去打云锣，和尚们去敲，木鱼，生出无穷活计。又笑那孔子得老头儿，你絮絮叨叨，说什么道学文章也，平白地把好些活人都弄死。往往往，还有一笑。我笑那天上的玉皇，地下的阎王，与那古往今来的万岁，你戴着天平冠，穿着衮龙袍，这俗套儿生出什么好意思。你自去想一想，苦也么苦，痴也么痴，著什么来由，干碌碌大家喧嚷嚷的无休息。去去去，这一笑，笑得那天也愁，地也愁，神也愁，鬼也愁。那管他灯笼儿缺了半边的嘴。呵呵呵，这一笑，你道是毕竟的笑着谁。罢罢罢，说明了，我也不笑那张三李四，我也不笑那七东八西。呀！笑杀了他的咱，却原来就是我的。
布袋和尚，未详氏族，常寓明州奉化县之岳林寺，蹙眉皤腹，以杖荷一布囊，反供有具悉贮囊钟，常雪中卧雪不沾身。天将雨即著湿草履疾走，天晴即曳高木屐竖膝而眠。人以此验天时，梁贞明三年丙子三月，说偈曰：“弥勒真弥勒，分身千百亿，时时示时人，时人自不识。”坐石而化，后复现于他州，矣负布袋。四众竞图其象，此词或云寓言，或云即布袋和尚所作，皆无可据。

布袋和尚笑笑歌
和尚不痴又不颠，恁地裹这般好笑。莫不是笑太虚氤氲，万古徒纷扰。莫不是笑日月来往，驱驰弄昏晓。莫不是笑人生贤愚贵贱同是一般老，莫不是笑著书地将卮言杂语呈罗唣，莫不是笑儒生学者残唇剥舌费精神千腾万倒，莫不是笑坐禅入定地哪里晓得本来面目这般好，莫不是笑炼药烧丹的费尽工夫向炉灶，莫不是笑茫茫宇宙总机关，多少英雄磨灭了，真可笑。和尚原来识孔窍，且住笑，且住笑，我也借君笑一笑。你朝不歇，夜不歇，笑口笑开三尺阔，世间笑事总然多，何苦劳君笑不竭。越好笑，越好笑，君若笑时我也笑，不须说，不须说，说破机关笑欲歇。万事堪共笑一场，纷纷说话皆饶舌。


秋潭月藻
圆明居士缉

十方三际，不动道场，穷诸元辩，若一毫置于太虚，竭世枢机，似一滴投于巨壑。失其旨，甘露乃蒺藜之园，得之心，伊兰作旃檀之料。六尘皆是真宗，万法无非真相。云雾净时天体现，识情尽处本心明。青青修竹尽佛身，点点苍苔皆般若。春至花开，秋来落叶，千江有水千江月，万里无云万里天。入本住之道场，证无为之妙智。冲开碧落松千尺，截断红尘水一溪。海阔从鱼跃，天空任鸟飞。得初而即得末，尤圆珠无闲阁之方；了一而遍了余，似海滴总江湖之味。寒则普天寒，热则普天热。嫩柳条条绿，桃花树树红。如随色之牟尼，似应声之虚谷。揽草无非妙叶，执砾尽成真金。似鸟飞空，何东何西而不空；如鱼在水，何顺何逆而非水。惺惺不昧，了了无亏。廓彻虚空，谁分彼此。圆通法界，岂别纤毫。一雨无私，群木自分甘苦；太虚绝量，众器各现方圆。大地无偏，荣枯自异。犀因玩月纹生角，象被雷惊花入牙。毫毛之端，现出金身；琉璃之内，含纳宝月。柳絮随风，葵花向日。松排山面千重翠，月点波心一颗珠。心偏一切处，一切处偏心。理因事显，事假理融。无边而不中，无小而不大。一轮明月照，万影碧潭空。东涧水流西涧水，南山云起北山云。前台花发后台见，上届钟声下届闻。万别千差，靡非清虚之性，尊卑高下，难出平等之津。俱号昆仑遮那，同居常寂光土。截琼脂寸寸是玉。折旃檀片片皆香。证了唯心，空有双泯，不坏空而常有；染净之法，宛然不碍，有而常空。一真之道如尔。风为花笑语，云作石衣裳。水底七星十四点，江心孤雁一双飞。竹影扫阶尘不起，月穿潭底水无痕。白鹭下田千点雪，黄鹂上树一枝花。杜鹃枝上杜鹃啼，蝴蝶梦中蝴蝶舞。菡萏花开菩萨面，芭蕉叶现夜叉身。东谷笑言西谷响，上方云雨下方晴。类秋江万影交罗，状寒室千灯互映。自心转变不动，而远近俄分；一念包容无碍，而大小相入。若了虚空，方达真实。外无可知，内无可守。莫向言中取则，直须句下明宗。若朗月之观众星，若妙高之超群岫。心行处灭，言语道泯。悟寂无寂，真知无知。以知技不二之一心，契空有双融之中道。一堂风冷淡，千古月分明。大湖三万六千顷，月在波心说向谁？雪覆孤峰峰不白，雨滴石笋笋不生。空界影中空界月，再三捞掳始应知。藏身处里没踪迹，没踪迹处莫藏身。来从何处来，去向何方去？来来实无方，来雁过长天；去去实无处，去影沉寒水。始从芳草去，又逐落花回。须将大海来，注取大海去。无情水任方圆器，不系舟随去住风。梦宅虚无，化源寂灭。太虚作室，夜月为灯。无明树头，觉华顿发；入苦海内，一味恒清。以虚空心，现真实相，住忘忧馆，成快活人。闲为水竹云山主，静得风花雪月权。一池荷叶衣无尽，满地松花食有余。梧叶落、已知秋到，葭灰飞、便觉春回。雁字排空，写出一天秋思；莺梭穿柳，织成三月春光。柳窥白日，堤边翠影满娑；梅笑清风，云外暗香浮动。花开碧岫山妆面，月映寒潭水画眉。非异非同，盈刹而坦然平现；不大不小，遍空而法尔圆成。草木有真香，轩牕无俗韵。高阁清香生静境，夜堂疏磬发禅心。月到上方诸品静，心持半偈万缘空。引泉通绝涧，放鹤入孤云。晨香常自在，夜磬满山闻。山钟夜渡空江水，汀月寒生古石楼。月明两岸芦花白，古渡无人不系船。卷帘见天地之心，对水得江湖之性。一纵一横，彻见万家春象，一收一放，悉彰大地风光。眼空海岳尘中小，心与乾坤分外宽。情田除蔓草，心月印澄江。是非一以遣，动静百无妨。智慧之果，秋结无漏之林；静妙之花，春发总持之苑。水鸟时时谈妙义，山花处处演真常。听风柯而正念成，饱香饭而三昧显。庭前古柏穿云秀，溪后泉声入海流。分明宣祖意，何处有凡心。无边刹海，自他不隔于毫端；十世古今，终始不离于当念。常照常现，偏界偏空，无作无为，非石非木。但寻芳草绿，莫问白云深。当下无心，立彻本法。虚空有相，法性无身。结水为冰，释冰成水。如流依水，如火传薪。续续无知，新新不滞。乾坤大聚落，今古小朝昏。十方世界，擎在掌中。四海波澜，摄归毛孔。只手接四天之雨，藕丝悬须弥之山。一尘起而翳天，一芥堕而覆地。空中生树，火里栽莲。解则十方一心中，迷则方寸千里外。故知演广非多，标略非一。口藏空传十二部，心台照耀百千灯。若是将心比心，何异以指喻指。无旨外之文可执，无文外之旨可尊。前灯后灯，谁起谁作。观指非知月，忘筌是得鱼。营求岂了义，执着背真宗。一片白云横谷口，几多归鸟尽迷巢。若有证有知，则慧日沉沦于有地；若无照无悟，则昏云掩蔽于空门。诸佛不证，涅槃门悟时无得；异生非堕，三涂地迷处全空。不见一法可断，无解脱所出之门；不见一法可成，无菩提能入之地。分外不加毫末事，意中常满十分春。更随流水去，每趁白云飞。云起动兼静，水流忙更闲。野色更无山隔断，天光之与水相通。性至圆融，事理交彻。空华三界，如风卷烟；幻影六尘，犹汤沃雪。须知诸相皆非相，若住无余却有余。满室清光满几月，一溪流水一溪云。天共白云晓，水和明月流。万绿丛中藏不得，清风影里露全身。示真宝珠，倾袐密藏，藏非藏，珠非珠。无云生岭上，有月落波心。念念证真，尘尘合体。一心法界，法界一心。被大乘衣而坐正觉床，饮菩提浆而餐甘露味。但显金色之世界，唯开薝卜之园林。不生心内心外之歧思，不起有情无情之忘解。今夜一轮满，清光何处无。荫法云于六合，扬慧日于九天。舒卷太清之云，浮沉秋潭之月。了生灭之因缘，破自他之缘本。戒珠心地印，云霞体上衣。如上数句非数句，莫道无言与有言。不作野千鸣，岂为师子吼。若然若然，如是如是。

闲咏
苑柳千条拂地垂，红尘飞不到轩墀。
炷余古鼎睛烟袅，题罢长笺昼漏移。
松影参差摩诘画，禽声上下浩然诗。
遥空喜见浓云合，恰是吾民望雨时。

月夜听泉声得句
逶迤洲渚薜萝幽，苑静偏宜秉独游。
万树林梢看月上，三峰岩畔听泉流。
溅衣珠洒晴疑雨，戛玉湍鸣夏似秋。
风激潺湲声不断，夜深恋赏未回舟。

月
宝镜奁开升自东，星疏云净正秋中。
从看圆洁今宵满，即此晶辉万古同。
奕奕荣光蟾吐彩，溶溶澄景水明空。
当筵坐爱团圞好，时得香飘桂子风。

仲秋月夜感怀
碧天皓魄印长空，嘹呖初闻度塞鸿。
榴子结成崖石畔，桂香飘入渚烟中。
溪环松老重添翠，岩映枫疏半缀红。
追忆昔年秋夜宴，不禁此际感西风。

平湖秋月
树杪暮烟收，晴光逐水流。
浅沙闲立鹭，轻浪稳眠鸥。
心月双圆镜，湖天一色秋。
恍疑星汉里，缥渺玉京游。

夜静
星汉斜临避暑宫，石栏干曲绿阴笼。
风回岩畔泉声咽，夜静人闲月镜空。
绕砌兰薰香馥郁，满壶冰洁玉玲珑。
隔帘漏断天如洗，新句吟成一枕中。

松月吟
香飘桂子月初盈，凉泛松涛溪共鸣。
丛桂影中和月影，万松声里听溪声。

清闲
世间何处觅清闲，祇在朝堂城市间； 
即此是非名利客，何殊野衲闭禅关。

偶成
长空万里碧天秋，绝点纯清亦不收； 
但得如如妙中妙，尘尘剎剎任悠悠。

何处是仙乡
何处是仙乡，仙乡不离房； 
眼前无冗长，心下有清凉； 
静处乾坤大，闲中日月长； 
若能安得分，都胜别思量。

咏春
日日看山不厌山，白云吞吐翠微间； 
静明光里无穷乐，祇是教人下语难。

垂训诗
唐代元真禅师
行藏虚实自家知，祸福因由更问谁； 
善恶到头终有报，祇争来早与来迟； 
闲中检点平生事，静坐思量日所为； 
常把一心行正道，自然天地不相亏。

悔过铭  
古之君子，有过则改。
不远而复，乃可无悔。
既悔而复，亦犹未害。
悔而复悔，岌乎危殆。
频复之厉，大易有戒。
思昔颜子，有过不二。
有一不善，未尝复行。
知复一善，拳拳服膺。
才知差失，便不更然。
歉于己者，不再作焉。
悔心之生，良心之萌。
当悔之余，惟新是图。
知悔之时，不图改之。
是乃自弃，小人之堕。  

咏走马灯诗 石头襌师    
团团游了又来游　无个明人指路头
除却心中三昧火　鎗刀人马一齐休

省事吟 邵雍
虑少梦自少　言稀过亦稀
帘垂知日永　柳静觉风微
但见花开谢　不闻人是非
何须寻洞府　度岁也应迟

乐乐 卲雍
吾常好乐乐　所乐无害义
乐天四时好　乐地百物备
乐人有善行　乐己能乐事
此数乐之外　惟乐常如是

无妄吟 卲雍
耳无妄听　目无妄顾
口无妄言 心无妄虑
四者不妄　圣贤之具
予何人哉！敢不希慕？

西山 刘克庄
极顶遥知有隐君　餐芝种朮鹿为群
多应午竃茶烟起　山下看来是白云

长沙劝耕 真德秀
田家挵取一春忙　男力菑畲女课桑
陇上黄云机上雪　暂时辛苦乐时长

仿康节先生诗 无名氏
每日清晨一炷香　谢天谢地谢三光
所求处处田禾熟　惟愿人人寿命长
国有贤臣安社稷　家无逆子恼爹娘
四方平静干戈息　我若贫时也不妨

五言绝句 无名氏
身安茅屋稳 性定菜根香
世事静方见 人情淡始长

一世歌
唐寅
人生七十古来稀，前除幼年后除老。
中间光景不多时，又有严霜与烦恼。
过了中秋月不明，过了清明花不好。
花前月下且高歌，急须满把金樽倒。
世间钱多赚不尽，朝里官多做不了。
官大钱多心转忧，落得自家头白早。
春夏秋冬弹指间，钟送昔昏鸡报晓。
请君细点眼前人，一年一度埋荒草。
草里高低多少坟，一年一半无人扫。
