南州集存　　（明）徐庸 着

徐庸，字用理，吴郡人。采辑永乐至正统四代之诗，为《湖海耆英集》一十二卷、《南州集存》五卷（小辋川乌丝栏钞本）、《高太史大全集十八卷》等。
 

　　●目录 

　　序 
　　卷之一　　古乐府 
　　卷之二　　五言古 
　　卷之三　　七言古　长短句体 
　　卷之四　　五言律　五言排律 
　　卷之五　　七言排律 
　　卷之四　　七言绝句 
　　卷之五　　五言绝句 

　　●序 

　　南州诗集序 

　　南州诗集一十二卷凡千有余篇吾乡徐公用理之所作也公在弱冠时已有能诗声至今年余八十犹吟哦不绝予尝观公平昔之所著作其为篇者不下数千而此集所载仅若此者盖为陈君士英之所选定者也乡之好义君子虑公之诗久而湮没不传于世争相出赀命工以镂诸版公属予为之序予非知言者何足以序公之诗哉然念自幼见其连篇累什平易而不陈腐也新奇而不险怪也訇轰乎其有余音也固已知其为可爱矣及考其所自当永乐宣德间有以文学重于蘓城者二人曰梦庵张先生继孟检讨陈先生嗣初公于斯时往来二先生之门闻其绪论故其诗得张之俊逸陈之清婉张巳矣公之诗遂与醒庵陈公孟贤东原杜公用嘉三人岿然为郡城之巨擘远近之人慕公之名而来求者无虚日公不问其贤愚悉随其人而与之无所吝矧其行立坐卧笑谈戏谑忧愁无聊感叹不平之际莫不成诗其作之之富较之昔人诚为之载考公之学业非由父兄之所教诏师传之所督责乃其天分高立志大蚤知脱略凡近卒以诗名家为其一时吟坛之将宜乎乡人之不忍其日就于湮没而不传也予又何敢拒而不为之序乎遂原其所以俾后之人而读是集者并得以槩见生平焉公名庸字用理南州其自号云成化九年癸巳冬至后一日河南开封府阳武县儒学训导致仕长洲陈颀永之序 

　　徐先生诗集叙评 

　　徐先生用理以诗鸣于吴者五十余年今八十五矣吴自邦侯邑长以及寓公迁客才人学士皆爱诵先生之诗其诗古乐府脱畧旧题别出机轴虽不屑屑乎讽谏观劝惩而清畅婉曲如园林春日和风妍丽奇葩异卉骈然鬪色何其美也其五七言古诗萧散平易可配白乐天如长江远水一望无际而沙鸥汀鹭点缀空阔何其妙也其五七言律优柔谆切继以雅驯极其所至真逼皮陆如晴壑生云变态靡定层蒸迭涌光景流动又何其宏且肆也盖先生天分至高辅以学力遂能成一家言如此以此而垂后其贤于富贵赫奕无所于传一转首而渐尽者远矣余故评其诗以重之 
　　成化九年冬十有二月既望赐进士出身勑提督广东粮储布政使司左参政前秘阁编纂官郡人刘昌书 

　　●南州集卷之一 

　　吴门徐庸用理着 

　　古乐府 

　　◆古乐府 

　　君马黄 
　　巫山高 
　　上之回 
　　将进酒 
　　神仙曲 
　　明妃曲 
　　杨白花 
　　华山畿 
　　神弦曲 
　　上留田 
　　爱妾换马 
　　新弦曲 
　　陇头水 
　　五杂组二首 
　　邯郸才人嫁飬厮妇 
　　猛虎行 
　　采莲曲 
　　宝剑篇 
　　子夜吴歌四首 
　　玉阶怨 
　　大堤曲 
　　罗敷行 
　　襄阳曲 
　　长干行 
　　贾客行 
　　丁都护歌 
　　白马篇 
　　长相思 
　　门有车马客 
　　独不见 
　　白纻辞 
　　妾薄命 
　　少年行 
　　怨歌行 
　　鸿门会用吕廷器韵 
　　系儿词 
　　唐姬饮酒歌 
　　当垆曲 
　　湘中弦 
　　关山月 
　　李夫人歌 
　　应转词二首 
　　公无渡河 
　　梁家守帑奴 
　　冯家女 
　　紫芝曲 
　　吴钩行 
　　来日大难 
　　绿珠篇 
　　碧玉词 
　　行路难 
　　嗟来行 
　　长安道 
　　来日苦短 
　　空城雀 
　　艾如张 
　　楚妃叹 
　　竹枝歌 
　　柳枝词 
　　洞房曲 
　　横塘曲 
　　莫愁曲 
　　子夜曲 
　　寿周巽发 
　　送卢廷佐还金陵得印字 

　　○君马黄 

　　君马黄我马赤君马紫丝缰我马黄金勒两马驰骋长安陌相逄宛若曾相识公子王孙天上客玉鞭指点分南北善和坊里多青楼不知今夜谁家留 

　　○巫山高 

　　巫山高哉十二峯朵朵削出金芙蓉襄王当时梦神女朝行云兮暮行雨词臣赋后今几年是耶非耶山依然 

　　○上之回 

　　上之回廵尧封万灵随群官从霓旌舞双凤銮驾纡六龙祥风卫先后瑞日开曈昽愿效华嵩祝千龄居九重 

　　○将进酒 

　　将进酒意气豪割麟脯烹羊羔玉壶金■〈角戋〉春滟滟凤笙龙管声嘈嘈牙筹日执徒自劳酒星夜照青天高良辰美景能几遭镜中又看生二毛人间万事如浮泡不若醉乡深处逃 

　　○神仙曲 

　　吾闻古神仙不与凡人同或游昆仑西或寓蓬莱东汗漫不计日往还长御风九节长岩下三花开洞中恨乏双羽翼无由得相从不如师圣贤实德存吾躬 

　　○明妃曲 

　　明妃生长巫山村雨露未沐椒房恩写图召幸在当日不赂畵工君不识一朝远嫁辞冕旒重瞳相见难相留法刀虽斩毛延寿倾城倾国宁再有至今青冢草离离琵琶尚传哀怨词 

　　○杨白花 

　　杨白花如雪色有心向江南无意还江北宫中美人望汝归鱼雁不来音信稀化为流萍何所依坐令庭树无光辉杨白花一再歌青春暮兮其奈何 

　　○华山畿 

　　华山畿停犊车生前奇遇卖酒家棺开棺开慎勿乖与郎去来事始谐 

　　○神弦曲 

　　白羊赤鲤陈畵筵争琶韵杂鹍鸡弦再吹鸾笙击鼍鼓腥血酒入髑髅舞女巫草檄焚纸钱神灵欲降风凄然鉴汝诚兮锡汝福无害无灾年复年 

　　○上留田 

　　国风咏歌棠棣诗上留田偏其反而尔未思上留田有弟有弟亲所遗上留田其为兄者乃若斯上留田可怜殁后葬路岐上留田邻人讽之哀些词上留田白杨树底风凄其上留田 

　　○爱妾换马 

　　佳人燕赵出良马渥洼生所爱俱无价相看各有情何曾念离别　志在功名玉筯双垂后金鞭取次行 

　　○新弦曲 

　　蛮工擘蠒氷丝香旧弦未断新弦张移宫换征再三按金鴈钿蝉光历乱怜新弃旧非偶然始终那得长周旋他日还当系裙带世情如此君休怪 

　　○陇头水 

　　陇头水日夜流空含鸣咽声不涤今古愁汉家征戍防逐州曾来饮马不饮牛照形影生怨尤鲤鱼无往来音书有沉浮安能洗兵甲太平千万秋 

　　○五杂组二首 

　　五杂组织锦图往复还东西乌不获已年岁徂 
　　五杂组霞映波往复还织锦梭不获已戍交河 

　　○邯郸才人嫁飬厮妇 

　　邯郸富家女妙选入王门已接阳台梦还沾戚里恩凤衾秋后冷鸾镜晓来昏末路嫁飬厮升沉抵用论 

　　○猛虎行 

　　猛虎何狰狞猛虎莫敢撄攘臂许冯妇善抟留其名深林邃谷无不有咆哮一声百兽走傍山人家时近有犬羊惟恐落其口渡江渡河闻昔时汝虽肆暴亦有知 

　　○采莲曲 

　　二八娉婷采莲女采莲爱采双头蘂绿波摇动落红衣两两鸳鸯各飞起舴艋舟行小如梭星眸两点横秋波房中有菂心中苦未许人知奈若何 

　　○宝剑篇 

　　双龙宝剑千金直芙蓉光芒雪花白横行曾斩月支头腥血尚凝今几秋晴虹入夜贯牛斗虎豹遁逃魑魅走我欲赠人人莫疑他年挂树将奚为 

　　○子夜吴歌四首 

　　曲词歌子夜歌内有商音蛩响月当户鸟鸣风满林征衣未曾寄边塞又秋深 
　　越来溪左右两岸种荷花六月吴姬采分明似若耶鸳鸯随畵舫日暮始还家 
　　泽国芙蓉吐林园络纬鸣十分涵夜色一片起秋声处处催刀尺偏教懒妇惊 
　　草露三秋冷苹风午夜凉屏开云母白衣试郁金香塞北无来信相思几断肠 

　　○玉阶怨 

　　宫院生秋草流萤入夜飞玉阶零白露凉沁越罗衣 

　　○大堤曲 

　　汉水遶大堤襄阳古城郭青楼多美妓纤手调弦索暖雾散香尘春风动帘箔安得多情人寻常共游乐 

　　○罗敷行 

　　罗敷采桑女何曾施粉脂四月蚕事忙所重在蠒丝置酒登高台君王偶来窥昔自□首笄曾歌摽梅诗伉俪既已谐始终无改移蹇修毋再言结好从此辞 

　　○襄阳曲 

　　烟草至今绿露花依旧红习家池尚在无复醉山公 
　　岘首秋云白襄阳夕照红看碑人堕没千载重羊公 

　　○长干行 

　　五月南风凉十月西风寒自从发杨子不见回长干楚尾吴头渺烟水潇湘洞庭几千里良人重利轻风波黄金不多心未己听鹊喜占灯花年少未愁双鬂华 

　　○贾客行 

　　贾客不曾居本乡贩贱卖贵多囊箱奇货可居吕不韦官塩满载商弘羊兼金上秤珠量斗江北江南不停走营妓楼中肎吝钱水神庙下长浇酒相期永世莫种田种田食力多忧煎 

　　○丁都护歌 

　　彭城千里遥云阳相接连客旅互往来车轮声骈阗一唱都护歌悲风起回旋死者无复生含哀归九泉他人不忍闻何况是所天 

　　○白马篇 

　　白马真龙媒惯乘豪侠子朝游长安道暮入新豊巾腰佩吕虔刀手把韩嫣弹闻鸡随处乐抟虎何曾惮酒酣两耳热万里临边陲功勋未能就归来双鬂丝从兹老丘壑末路空嗟■〈口咨〉 

　　○长相思 

　　长相思思未央路无辀川无梁春葩秋萼更代香玉琴怕弹孤凤凰金针懒彩双鸳鸯鲤鱼绝往来鸿鴈徒翱翔音书竟何托令人空断肠 

　　○门有车马客 

　　门有车马客云是故乡士别去三十年归来数千里相逄叙旧情历历询平生交游几存没道路何经营问答未及终儿女出樽酒往昔各青春于今俱白首叹息复叹息彷徨更彷徨视彼土馒头终焉归北邙 

　　○独不见 

　　车轮日夜转马蹄朝暮忙春蕙纔吐馥秋叶俄陨黄织乌东西飞关河露为霜忆与君别时双蛾鬪清扬于今舞鸾镜明月埋辉光相思独不见愁萦九回肠 

　　○白纻辞 

　　吴丝织成霜雪香玉纤裁剪缝衣裳馆娃宫中春夜长歌舞杂沓娱君王百杯进酒乐未央启明又见星煌煌镜鸾忽掩明月光捧心人去风凄凉 

　　○妾薄命 

　　妾薄命自古然人心多改移终始难保全金屋启春朝长门闭秋夕虽能买词赋于事竟何益请君囊中琴弹我白头吟宁辞十指劳但欲感君心 

　　○少年行 

　　青丝络马黄金鞭长安游侠多少年胭脂坡上频留连樗蒲一掷轻万钱越罗蜀锦成堆积明珠撒去何曾惜但为歌舞筵中主不作纵横门下客结袜子击筑人许心以来不顾身 

　　○怨歌行 

　　怨歌复怨歌怨歌声如何妾自少小日徧身穿绮罗妙选归掖庭君王恩爱多晨妆对明镜黛眉扫青螺春去秋又来光阴容易过譬彼桃李花不久辞枝柯行云断遗迹逝水无回波前欢竟难续抆泪弹云和 

　　○鸿门会用吕廷器韵 

　　鸿门会张玳筵烹龙庖凤供肥鲜肉如山酒如泉壮士却啖生彘肩将军舞剑不得前谋臣用计心空悬要知真主命在天炎刘启运四百年重瞳耻渡乌江船 

　　○系儿词 

　　五胡纷扰中原土天子衮衣谁可补酷怜逃难晋室臣抱侄弃儿何不仁朝晨去兮暮复至由是系之道傍树时人浪说天无知灭绝伦理真自为 

　　○唐姬饮酒歌 

　　千里草青歌未歇宫中置酒伤离别唐姬起舞漫悲辛当时何不樽前决主忧臣辱自古云结发况是椒房亲九原此去秋复春末路要思虞美人 

　　○当垆曲 

　　青帘卖酒肆居傍锦城陬涤器何曾耻当垆不觧羞桃花红映面杨叶翠侵眸多谢来沽客寻常醉即休 

　　○湘中弦 

　　苹花含露荻含风霄汉无云水接空二十五弦今夜拨沅湘江上月明中 

　　○关山月 

　　将士年年老姮娥夜夜愁一轮天际月万里塞边秋丹桂知谁种清光每自流安能分鉴影来照大刀头 

　　○李夫人歌 

　　未央宫殿秋宵永返魂香爇黄金鼎少翁传报夫人来是耶非耶空疑猜君王恍然见颜色不语不言增叹息银河影转月未沉彩云一散无由寻 

　　○应转词二首 

　　疏树疏树黄叶乱飘江路西风吹鬂飕飕景色浑如去秋秋去秋去塞外远人归未 
　　秋梦秋梦梦觉笛声三弄空堂蟋蟀频鸣正是窓前月明明月明月曾见几番圆缺 

　　○公无渡河 

　　黄河东入海昼夜流不息高风忽然来烟浪迷天色公乎嗜饮狂以痴提壶便欲径渡之妻随止之不可得竟以溺死堪伤悲堪伤悲恨无已弹罢箜篌还赴水可怜遗调至今传尚有哀声惨人耳 

　　○梁家守帑奴 

　　梁家守帑奴孙家在堂母教唆盗金珠无处诉冤苦五十万钱数未周兄兄弟弟俱监收赀财藉没入官府宅第空虚风雨秋六君七贵三公主荣显峥嵘古无比豪奢难保万千年一时又逐东流水孙家母梁家奴春花秋叶分荣枯当　之人如鉴此胜败不异呼枭卢 

　　○冯家女 

　　冯家有女颜如花二八纳入将军家专房宠爱日屡加岂料众妾怀奸邪一朝绞死称缢死毒手欺凌乃如此至君听信不得志抱恨长为厕中鬼 

　　○紫芝曲 

　　灵芝生甪里烨烨光凝紫采之可疗饥当年有黄绮啇颜非旧隐安汉孰能起真假罔可辩计出留侯耳高风杳莫追千古传歌词至今岩谷中踪迹令人疑 

　　○吴钩行 

　　吴人杀二子以血衅吴钩吴钩虽有灵吴王何用求父子恩既断君臣义难保不如佩仁义防身到终老 

　　○来日大难 

　　来日大难不可辞碌碌何苦尘中羁百年三万六千日日日欢娱能几时东乌西兔急飞走青鬂斯湏成白首鼎内休夸不老丹杯中可醉长生酒有从名处无别离黄金万亿将奚为 

　　○绿珠篇 

　　洛阳园圃称金谷艳杏秾桃照人目一花独占畵楼春价高换得珠三斛回风流雪多婵娟鸳迹不留香　绵仙娥娘辈总遮莫红牙板按鹍鸡弦戚畹来求那肯与奇祸一朝从此起阑干十二逼高寒有身先向君前死 

　　○碧玉词 

　　夺妾诚无奈蒙恩敢爱身有心投井水不愧坠楼人 

　　○行路难 

　　君不见李将军万里出师难策勋君不见田千秋一言悟主因封侯丈夫出处那料测莫谓来春同去秋瓮牗绳枢何足耻高车大马应非喜千镒黄金百顷田消磨易逐东流水人生在世安可期困翮亦有冲天时 

　　○嗟来行 

　　齐饥谷不熟民庶俱有灾黔敖富家翁设粥呼嗟来有士贸贸行听此以为耻谢之复不食终焉至乎死淮阴昔在陈漂母哀王孙丈夫贵立功小故何足论 

　　○长安道 

　　长安道上平如砥马足车轮声聒耳富贵门通卫霍家豪华户接金张里明堆珠翠兼象犀贡献况复来蛮夷软红尘涨日几尺南北东西随处迷不同宰相沙堤筑五云中对黄金屋八达名康九达庄寰??区四海称为独 

　　○来日苦短 

　　来日何苦短挥戈无鲁阳人生在世间欢乐能几场昨日花始开今朝花遽落江河流水急霄汉浮云薄叹息复叹息哀哉复哀哉长生岂能得终焉归夜台 

　　○空城雀 

　　空城雀不自扬低栖有蓬蒿饱啄无稻梁年年生雏惜黄口啁唧声中乐相守屋宇寻常不觧穿网罗惊怖何曾受底湏羡彼珍羽禽翡翠价高人动心 

　　○艾如张 

　　艾如张张网罗网罗张四方禽鸟何其多成汤见之心有恻去其三面存其一云无命者乃投入仁之所就朝侯伯伊昔庶民勤飬生为人安可无经营戈鸟射雁亦其事国风诗里歌鸡鸣艾如张兮歌一再行 

　　○楚妃叹 

　　章华台上居婵娟蛾眉争妬仍争妍倾城丽质生自天众中独数樊姬贤君王好猎多麋鹿平生不食园中肉寻常曾把逆鳞批两耳何曾听齿录连宵火照千山红銮舆尚未还宫中 

　　○竹枝歌 

　　银钗女儿脂粉香竹枝歌里唱悠扬数声传去郎听得惹起相思空断肠 
　　九疑山下暮云深二女祠前竹满林稚子虽然翻锦箨要知节节有虚心 

　　○柳枝词 

　　章台一种异随堤带雨含烟万树齐不惜赠郎扳拆去任随征旆走东西 
　　学画修眉两叶长美人晓起鬪清扬花飞如雪随风舞江北江南搃断肠 

　　○洞房曲 

　　珍珠帘逗银蟾光葳蕤绣帐垂兰堂阿侬不似青楼娼也学搊筝来奉郎弦声未和频促柱更启樱唇歌白苎琼筵酒荐鲤鱼尾洞房夜烧灯焰紫翠被迭床春薿薿骨醉锦鸳娇不起花梢香露扑派纱一任井阑啼曙鸦 

　　○横塘曲 

　　妾家住向横塘曲鸳鸯彩绣红罗谷当炉酒压蒲卜绿玉纤满捧劝客甞醉欢懵腾请留宿银缸夜然兰房深牵云曳雨入锦衾良宵一刻直千金 

　　○莫愁曲 

　　兰膏捧鬂乌云稠石榴裙露金莲钩蛾眉八字山抹晓星眸两点波横秋阿姬娇小声幽咽团扇掩面深藏羞少年芳心休乱投妙曲为君歌莫愁着人粉香腻不流乐乡占断春温柔 

　　○子夜曲 

　　蘓台新柳金婆娑西山塞蘸西江波台端女儿春思多镜中巧蹙双青蛾凤衾香残鸳梦促瘦损腰肢无一束花开花落向琐派芳春速去多怱忙郎归不功果何似肠断飞来双燕子 

　　○寿周巽发 

　　濂溪本一水分派来吴门汪洋千载间鼻祖又耳孙多君振先烈诗书久燖温上??架孔孟心下究性理根文章一挥洒日露先吐吞清风忽播扬声名满乾坤兹登古稀年体健目不昏仲春遇华诞设燕开酒樽淑景致和气馨香送兰荪宾朋共称贺词正道谊存人生岂偶然总沐上帝恩期颐享遐筭仁寿见鲁论 

　　○送卢廷佐还金陵得印字 

　　君家出陈留乃是啇??勺令父祖寓京华于时正髫齓为儿喜不凡读书负英俊群经与诸史宰割若芒刃百炼求至精久磨能不磷一朝献文章四海声名振金榜虽未题留心特登进祖茔在吴山桧栢清以润拜扫独来远归帆趁风顺移孝可为忠方今似尧舜鲸飞演澥阔鱼化风雷迅春满杏园花期看时题印 

　　南州集卷之一 

　　●南州集卷之二 

　　吴门徐庸用理着 

　　五言古 

　　◆五言古 

　　恬澹斋 
　　梦萱堂 
　　画为蔡景本作 
　　画为蔡友琴赋 
　　退一步为吴思德题 
　　采菱图为华守芳作 
　　云隐 
　　云松 
　　爱日堂 
　　十尾神龟寿人 
　　畵 
　　慎节 
　　渡浙江 
　　经七里龙 
　　兰江道中 
　　龙游道中 
　　云樵为陈季昭作 
　　兰溪道中 
　　金华渔者 
　　橡枓 
　　那叱石 
　　丁阑祠 
　　四皓图 
　　晓发盘门阻雨泊村上 
　　过夹浦循转河至同里 
　　游天竺日暮至山家 
　　游玉泉 
　　送雍大尹 
　　绛山书院图 
　　乐清 
　　兰溪县 
　　秋林书屋为沈武功作 
　　拙逸诗为萧孟正题 
　　陈至恭病中 
　　梦云卷 
　　至感堂 
　　寿得洞字 
　　止轩为人赋 
　　题丘以望赠李户侯三香图 
　　题闲斋对雨图次韵 
　　题奚彦礼所藏竹林七贤图 
　　刘约之进士却金图 
　　竹石 

　　○恬澹斋 

　　锦绣徒适体膏粱徒适口荣禄岂长恃金玉岂长守达人贵恬澹恬澹乃悠久赵君宋宗室德义抱深厚为斋扁其名乐然真可取行之能不渝圣贤可为友仁心不外此于焉致眉寿 

　　○梦萱堂 

　　春萱茂花叶挹之有馨香秋露一朝至忘忧忧不忘昔者既蕃衍母也乐且康今者既凋瘁母也嗟云亡见萱如见母三复增悲伤悲伤牵梦寐觉来屡惊惶难将一寸心可以酬春阳孝子存孝思揭名向高堂昊天思罔极岁月其久长 

　　○画为蔡景本作 

　　群山界深涧草堂临涧阿派扉蔽松竹门墙牵薜萝孤花落晚风禽鸟声谐和有客慰岑寂日夕恒相过讨论到经史雄辩倾江河红尘事既远仙源又如何借琴未能来阳春先自歌 

　　○画为蔡友琴赋 

　　江花淡又浓江水晴且深棹□木兰艇远渡江之阴江上多好山山中饶树林有石平若砥拂拭尘不侵潜名两高士谈笑俄盍簪欲别情不忍载皷熏风琴冷冷山水趣谁道无知音幽鸟寂不喧暮霭凝徽金披图写新句惭作郢中吟 

　　○退一步为吴思德题 

　　哲人知进退斯理能独任进乃事之常退则道　深大易贵谦德自古传至今契合若符节不渝诚可钦猗欤延陵孙嗣续扬徽音所行退一步声价崇南金一命固易取下士低华簪斯名足无愧何必求规箴 

　　○采菱图为华守芳作 

　　兰艇小如梭红妆映绿波争先遡涛浪齐唱采菱歌采菱劳玉纤菱角尖还嫩菱叶不藏羞菱丝偏惹恨夫君怅别离分镜自当时从此菱花影伤心不忍窥姊妹无相妬贪多到深处惊散锦鸳鸯双双并飞去 

　　○云隐 

　　白云山前来不作山前雨却度梵王宫来作高僧侣高僧本空虚白云亦容与澹然成隐名日夕能相处变化忘去住眷恋自寒暑无心幸托渠善幻亦从汝荫覆惟如来空门久称许 

　　○云松 

　　白云日变化青松岁峥嵘爱彼云与松托此成隐名天边恒悠悠岩际还落落无心却有阴何幸自盘薄从龙肯浪传化龙亦有年君是云松俦我歌云松篇 

　　○爱日堂 

　　日轮出沧海职司在义和六龙为之驾寒暑容易过人生百岁间迅速如飞梭青镜照形影鬂发忽已皤鬂发既若此父母其奈何所以爱日者爱之叹蹉跎朝看花开初暮看花落多李白欲系绳鲁阳思借戈今君追古人孝行无偏颇载味杨子言百世名不摩 

　　○十尾神龟寿人 

　　为四灵一玉色体抱玄甲类寔推长十尾逾千年禹昔治洪水嘉运启自天洛水负书出阴阳备其传至宝数存九神功孰敢先至今衍生息质同金石坚王君遇初度捧献登华筵愿言致永寿侑之以诗篇 

　　○畵 

　　芳树乱莺啼春流绿满堤风光殊可爱浑似若耶溪溪上孤亭小曲曲朱阑遶中有看山人笑指峯峦好飞梁跨涧浔童子抱来琴欲奏南风调知君足赏音 

　　○慎节 

　　人禀天地气生质无不宜问学既己辅大节期勿亏勿亏实伊何五伦日孜孜造次惟克念战竞能自持斯乃谓慎节圣贤无越兹勉旃其惓惓味之以声诗 

　　○渡浙江 

　　维冬候小雪月满潮信高吴胥辖神　助此风与涛我行为名利乘此江上艘轻生不自戒性命如鸿毛薄暮抵富阳心悸神己劳呼童具有果旋复倾酒醪一举三叹息焉能至酕醄贫若在家乐何必长慒慒 

　　○经七里龙 

　　长溪若银汉界此千万山曲折非禹凿自成天地间飞奔入沧海东流杳无还怒势逐滩转一程凡几湾石角尽齿齿水声复潺潺舟行毛发竦易伤游子颜客途孰云乐视此知险艰 

　　○兰江道中 

　　群山青连延乱石白琐碎断岸自为滩深潭或成汇鱼虾清易数崖磴高可畏客子一经过愁心恍如醉 

　　○龙游道中 

　　长溪由天成兹来岁年久舟向石间行人从水中走牵拖惟用力呼唤但凭口惆怅一经过瞿塘亦何有 

　　○云樵为陈季昭作 

　　吴山有云樵樵采乐事多秋金铸为斧若木求作柯斩伐声丁丁云中闻唱歌畧杓横涧溪负薪出烟萝胸次饱丘壑足迹经岩阿太白称文人会稽羡翁子在昔维读书于今兼畵史圣皇梦良弼求访心未已待君写其形平步拾青紫何必老山林孜孜日劳已 

　　○兰溪道中 

　　清滩势峩峩长船走其下乱石高低象奔流快如马行迟空屈指侯浅纔及踝客路多崄?欠巇忧怀讵堪写 

　　○金华渔者 

　　烟波老渔叟小舟如浮槎捕鱼无网罟惟用水老鸦飞鸣向孤蓬出没循浅沙潜鳞任小大衔取不待乂一家老与幼视此为生涯岂曰禽鸟性驯狎自可嘉固知杜陵老千载犹矜夸 

　　○橡枓 

　　山果何琐碎其名曰橡枓比榛肉逾洁似栗壳仍厚团圆虽媚目酸苦难入口土风无兼　藉此侑樽酒 

　　○那叱石 

　　江心那叱矶乱石白琐碎界此东流水险固真可畏蕲岩啮波涛吞吐几千岁舟行或辏浅胶滞不可退俗云神使然斯理未能会经过一翘首惊悸心若醉 

　　○丁阑祠 

　　春江绿如染微风动涟??欹路入和尚港始见丁阑祠丁阑古贤人孝行称无亏刻木为亲像奉飬犹生时姓名着简编至今四海知我来拜祠下高风杳难追回首望吴云遽起严亲思 

　　○四皓图 

　　嬴氏乖世道四海焚诗书生民履涂炭有若沸鼎鱼繄昔黄绮俦避时能保躯啇岩遂隐遁足迹辝郊墟独夫既失鹿炎精日光辉山河百二间帝德称无虚云何蔽情欲易子由爱姬良臣岂无诛回天力难施而翁亦何人足能安汉储辅相成羽翼去来从卷舒乾坤几秋风吹老山中芝遗踪不可求披图起遐思 

　　○晓发盘门阻雨泊村上 

　　楼船屇晓发风雨何留人溪流暗添涨林花冷含春世道今不右吾生曰忧贫所以事奇嬴岁时推苦辛兹焉傍村落咫尺无相亲吴天未开霁鹁鸠啼又频新愁正郁积凭仗酒有神 

　　○过夹浦循转河至同里 

　　江流走西东断岸分夹浦石梁毁何年涛浪自今古下有无底渊神龙久为府舟人罢撑篙渔子但摇橹我船得风便过此喜无阻前临要津路列栅连水浒虽云备盗贼寔乃妨商贾缘溪更寻汇水浅隘沙土空将百尺牵长年足辛苦斜日到人家腥风起鱼鼓 

　　○游天竺日暮至山家 

　　苍山何年分磵道转深邃清风响松杉寒影拂衣袂禅关表金剎名著天竺字故人期我游日午行始至虚谷闻(磬)[声]高林霭香气普门虽已越老衲喜能事见客遽迎迓观玩出宝器谁知觧后间真率见情意舆夫催我还预恐夕阳坠乘兴过山家林花鸟声碎 

　　○游玉泉 

　　石池无半亩中有大小鱼水清见鳞鬛玉壶湛空虚我来　观玩况是春雨余抚掌源复动涌泉出湏臾分流向下方冷冷响沟渠傍有高低田稼穑蒙沾濡造化存妙理昼夜无停机尘缨未能洗一酌情自怡因思漆园吏濠梁兴何如 

　　○送雍大尹 

　　雍侯生间气世家出名族早年入黉官万卷书曾读献策来长安名载登科录小试纔视篆庶事多练　阳春本无私群物俱照烛兹当朝会年报政趍黄屋云霄高九重雨露期沾沐黼黻赞嘉谋庙廊寄芳躅光华信难掩比并潘玙玉功业讵偶然董狐题污竹 

　　○绛山书院图 

　　绛山高峩峩绛水流汤汤山水出雄固城池建封疆万家烟树迷屋宇连垣墙鸡犬自鸣吠风俗多淳良爰有读书院轮奂居中央青衿日济济探讨攻文章岂惟惜一余亦乃明五常规模似邹鲁时世逄虞唐学成致登用高步纡岩廊而君昔此游别来岁己长丹青写其图以慰心遑遑怀土众所同伟哉重义方作诗为赞美攸久期播扬 

　　○乐清 

　　人生天地间所乐各不同诗书乐在心德义乐在躬羡君独乐清乐清世稀有千古方何人夷齐可为友松梅遶其居芝兰满阶除红尘绝来往白云长卷舒钩帘明月生披襟好风入最爱九皋禽徘徊自翔集 

　　○兰溪县 

　　群山瞰兰江临流见城郭薄暮乱啼鸦远近舟舟?元泊鸡大日相闻风土殊不恶县邑无苛政居民亦云乐我来未遍游登岸且盘薄买得瓮头春还舟慰寥落 

　　○秋林书屋为沈武功作 

　　枫叶霜前丹桂叶霜后青西风扫残暑金粟浮香馨嗟哉隐侯孙茅茨构林埛身踰始仕年有志穷遗经日夕诵读间吾伊声可听自言吾何人而敢求安宁古贤虽在贫映雪仍囊萤方今圣明时夔龙登大廷长策拟陈献高步凌苍冥愿为卿相月勿作处士星 

　　○拙逸诗为萧孟正题 

　　萧君　气生瑞凤祥麟姿联翩兄弟中卿尝称白眉少日游远方囊橐携重赀北行抵燕蓟狐裘霜雪披慷慨吊陈迹远近靡失遗挟匕怀荆轲击筑伤渐离南征遡闽广沧海渺无涯长鲸骈巨鳌掉尾还扬鬐虽云传见闻复恐撄　危自兹返故乡侍奉　亲容尝慕无极翁拙赋中有辞涵泳得其味取号不外斯惟人生世间巧拙恒相随巧者心最通拙者事颇迟所以巧拙内劳劳逸成　多君抱才能理义无不知何乃掩其光辞尊而处卑往者未得询今者窃自窥愚鲁出大贤　讷称仲尼乞巧柳宗元送穷韩退之寓意匪嬉戏著述归毛锥躁进或颠蹶处钝堪飬颐兹旨倘如是服膺慎勿疑书之当座右孰云匪箴规 

　　○陈至恭病中 

　　圣贤着经史所重在五伦五伦不废弛斯可能为人羡君笃于孝日夕惟奉亲父子主天理爱生于一仁仁者必有寿载之在鲁论夫何遘微疾倏焉经几春食饮谨制度药饵明君臣避喧乐峭峭慎言戒谆谆至要喜怒间以兹飬心身我尝屡相过虽数不厌频求我赋声诗吟咏娱其神天道信好回久屈而后伸何况有德者稀世犹凤麟兹当履康徤野服逍逄巾寿域次第登讴歌尧舜民馨香拟兰蕙坚久期松椿吾言可采取当勉书诸绅 

　　○梦云卷 

　　白云如白衣入我思亲梦长洲之锡峯不待天风送悠扬向高堂恍惚椿萱傍斯湏变五色又若斑斓裳惟云固无心东西去难定谁知无心中油然出天性天性能已复孝思从是生阅此梦云卷不愧前贤名 

　　○至感堂 

　　人心上方寸万事属所司乃于百年间至感谁能思多君紫阳后有堂扁其辞扁之匪空言晨夕惟孜孜天地存覆载大哉允无私雨露有深恩寒暑不异时圣君握水土生物随所宜种植苟得理豊稔诚可期父母生劬劳罔极恩在斯罔极恩未报徒悲蓼莪诗况复有难弟历官际雍熙龙章下里门光彩相参差至感搃由此永怀应自知知感乃为德污简声名垂 

　　○寿得洞字 

　　顾君人中英为瑞若麟凤早年隐丘樊读书　登用乡闾推右族名拟泰山重　赋董万石才望久服　晚节志弥坚确处不妄动襟悰碧海阔心境玉壶冻　霜　满颠一任羲车送初辰值良月宾友献歌颂高堂启琼筵绿酒泻银瓮从兹冀求寿得与钱铿共游戏八龙间未许还仙洞 

　　○止轩为人赋 

　　躁进莫若止知止即知足食味止适口玩色止阅目小隐止茅舍粗暖止布服言止罔造次行止谢欺覆心常以止乐分不以止辱多君止名庵止徤大人独 

　　○题丘以望赠李户侯三香图 

　　盈盈洛水仙凌波送微步姑射严霜华樊姬澹风度岁晚同结香相亲表心素 

　　○题闲斋对雨图次韵 

　　高斋掩芳树霏霏雨崇朝凉阴度虚幌嫩绿生柔条方以物情畅况乃尘虑消景仰千载前令人想风飙 

　　○题奚彦礼所藏竹林七贤图 

　　时世属典午清谈人所任高风推七贤游玩来竹林阮藉与阮咸声诗同吟咏刘伶泊王戎盘薄遂散襟秀岂不觧棋康亦善鼓琴山公非俗流昂然戴华簪我来观畵图颜貌殊可钦何当尚圣道名誉垂古今 

　　○刘约之进士却金图 

　　刘君抱奇志凤鸟无凡翮五色上着文千仞下览德少年登进士金闺喜通籍琼林醉春酒花压帽檐侧一朝捧丹诏列群布恩泽公馆屡却金方寸不图得黄堂写图畵吟坛侑诗什江右传高声　名感扬溢而翁少詹事传家守清白吴下与　中方驾锺前迹 

　　○竹石 

　　竹边烟水流竹下云根立凤凰声未举翡翠毛初湿清影扫苔花秋风晚来急 

　　南州集卷之二 

　　●南州集卷之三 

　　吴门徐庸用理着 

　　七言古 
　　长短句体 

　　◆七言古 

　　祝周彛斋寿 
　　风雪蓝关图 
　　渔乐图 
　　续榴子诗为钱未参相公题 
　　杨湖草堂为王彦赐题 
　　竹 
　　庆韩克美母寿 
　　慎轩诗为魏伯广作 
　　三香图为邓师德作 
　　蔷薇黄头鸟图为陆伯川作 
　　梅轩 
　　半派风雨图为顾叔明作 
　　满林风雨竹 
　　海舟为吴思德作 
　　毛公丹井寿徐宗文 
　　玉桂晴云 
　　庆魏伯广寿 
　　双松图为吴思政作 
　　畵松 
　　题西岩风雨图为葛彦章作 
　　木奴主者为吴思复作 
　　畵松为金廷用赋 
　　题郑文康女弟贞烈事 
　　橘堂 
　　白云上人三香图 
　　悼倪母陈氏 
　　代寿诗得韭字 
　　竹为包山法华昺上人作 
　　梅雪轩为陈廷璧作 
　　题高廷用扇 
　　赠盛文序先生 
　　畵 
　　和逃虚子三香诗 
　　二马图 
　　赋匡庐迭翠送德辉游武昌 
　　夏太卿写竹林书屋 
　　赠陈德隆栽菊诗 
　　题陈子敬义士传卷 
　　赠隐峯道人 
　　寿梅图 
　　溪山书屋为钱惟常作 
　　梦笔图 
　　赠文化萼长老 
　　捕鱼图 
　　畵 
　　谢张启阳 
　　徐璞轩九清图 
　　鱼蟹图 
　　姚公远草屋诗 
　　庆张忠宣母寿 
　　林屋读书为愈德芳作 
　　韩克赞求存一道人诗 
　　虎图 
　　赋南山为黄抚军寿 
　　如意花诗为杜东原赋 
　　女仙图庆韩伯尚母安人寿 
　　吴淞秋色图为沈汝祯题 
　　屏山老人诗为曹林桂作 
　　徂徕雅趣为龚廷臣作 
　　雪景禁体为吴德明作 
　　送盛仲规之魏慎轩馆 
　　题陆宗谧梅花卷 
　　惜木诗为卞季深作 
　　存德堂为包山徐以同赋 
　　听琴为华守诚题 
　　致乐堂诗为陈汝中作 
　　雪派兰竹石为怿上人题 
　　题畵 
　　赠龟师龚先生 
　　刘阮天台图 
　　怡亲堂为吴叔载作 
　　题顾叔明所藏湘江雨霁竹图 
　　七清图 
　　梅竹双清为上洋何仲阳作 
　　梅鹤为邹仲和作 
　　水仙怪石 
　　橘隐谢钱伯康 
　　赠叶君 
　　送徐光永还包山 
　　为陈时彦赋女仙图庆寿 
　　题倪均瑞畵 
　　鼓潭书屋 
　　晴竹 
　　送宋彦撝 
　　红竹双清为李主事题 
　　题薛宗载扇面二首 
　　陶渊明归社图 
　　竹鹤图 
　　寿得玉字 
　　松坡许原望 
　　送友还云南 
　　烟雨万竿 
　　题陆昌所藏杜用嘉畵 
　　虎图 
　　龙图 
　　梅花双喜图 
　　陶渊明帰去图 
　　畵松次陈士英韵 
　　庆张澹庵宗理 
　　诗号梅坞 
　　题周景玉杏林思　卷 
　　天顺改元诗和陈士英韵 
　　红梅 
　　代送王都司还浙江 
　　谢医士韩克赞 
　　题畵 
　　庆张惟东任阴阳正术 
　　次华竹友所寄诗韵 
　　孤云诗为玉殿赋 
　　代作家庆图 
　　乐樵为张叔高作 
　　庆周宗学先生七十 
　　庆寿分得如字 
　　翠云　假山名为华以　作 
　　澹庵诗 
　　送张景和游湖湘 
　　翠微书舍为卞庭阑作 
　　送徐以慱游武昌次陈孟英先生韵 
　　清逸斋为卞秀深题 
　　送徐以源游武昌 
　　贺翁总戎生子 
　　广仁堂为张用宜作 
　　张廷瑞画竹为陈体方 
　　友竹为华守诚作 
　　杏林图 
　　题梅 
　　寿诗 
　　洞天春晓庆寿 
　　题薛淡园竹和李琏韵 
　　仕女图 
　　送郑德新任吉安掌教 
　　为王孟南题吕副都把尽瓶中梅 
　　庆翁戎骈生子 
　　席上赠小妓周满娇 

　　○祝周彛斋寿 

　　彛斋周君不老仙宗派远自濂溪传古貌古心复古行恺悌一念人称贤顾山山下广宅第甍栋轮奂相新鲜四时花木互掩映桥梓蕃衍松篁妍布谷啼春阅耕种疆场翼翼俱良田及时修事乃不废云子秋熟成豊年千仓万箱任积聚歌咏鼓腹欢无边乃者元阳忽焉沴日色如火尘如烟禾苗尽槁空赤土万木落脱枯井泉乡民啼饥及老幼岂但里闬增忧煎君能恻隐为赈济出粟后先凡几千斯时活人不可计若兔脱网鱼逃筌郡邑封章奏君义玉勑究颁徭役蠲高风从此播寰宇名逐古哲相骈肩岁曰蒙旃月入卯生申诞屇开琼筵畵堂罗列尽名士共祝寿筭侔彭　余亦题诗远称庆珍重愿效冈陵篇 

　　○风雪蓝关图 

　　昌黎先生非世人蓬莱殿里文章臣封章曾进佛骨表逆鳞谁谓君王嗔潮阳恩遣八千里瘴海迢滞多黄尘蓝关晓度遇风雪回首秦山空一身孤忠自古世不合道在要知当守贫鳄鱼从化世稀有景仰高风思凤麟 

　　○渔乐图 

　　清江一片清无底上下相涵天在水荻芦花间蓼花开渔舟寄在烟波里渔郎钓鱼春复秋钓竿长日垂中流朝晨出去薄暮返自有清兴无关愁西岩岩下多杨柳杨柳阴中停泊久熏风几阵向南来歌罢沧浪拍铜斗独醒独醉知者稀白鸥识我能忘机何如蓬底且高卧曾随蝴蝶东西飞 

　　○续榴子诗为钱未参相公题 

　　安石榴花开如火众绿参差红一朵祝融长飬殊有功不日累垂已成果压枝珍重天与殷玳瑁壳小凝斓斑南风一吹露文彩明珠万颗藏中间海山种类无若此子多偏能致多子古人喻物理斯在彩毫写入青编里昆湖钱君武肃孙遥遥华冑为清门岁年峥嵘逼强仕万事未足同谁论去年取赠吟诗祝果得掌珠为嗣续今年又产麒麟儿贺以臞仙图一幅老生复尔题长篇篇中有词非偶然积善衮衮生英贤子孙孙子传绵延 

　　○杨湖草堂为王彦赐题 

　　杨湖湖上数椽屋不日经营劳卜筑牵以薛萝覆以茅只此藏修心已足堂中所畜书与琴签垂白玉徽黄金闲时读诵更弹琴今时传出当时音湖波微茫景奇绝渚鸥　鹭盟初结疏帘织就纬萧机香冷芦花半林月耕夫钓叟时相过尘事竟少乐事多壶觞醉后忘尔我院花物色应如何慱山香袅烟霏动怅亸梨云楮衾重清风一枕黑甜余舻声不惊游仙梦 

　　○竹 

　　春风花卉时易过风雨一夕随流波独怜此君不摇落数竿深喜成婆娑淇园渭川望不远沅湘洞庭深处多黄陵庙前雨初霁九疑横黛■〈山差〉峩湘灵鼓瑟曲未了飞裙度空鸣佩珂碧云不动暮寒悄翠袖倦倚愁双蛾珠宫门掩浸明月欲归未归其奈何银钗女儿斗颜色一声梦觉闻清歌 

　　○庆韩克美母寿 

　　韩母安人出名族心如寒氷貌如玉娥眉鹤发老逾徤能全四德臻五福传家有子医有神昔曾应召趍枫宸圣朝以孝治天下恩赐还家从侍亲年逄甲子寿七秩长生节至开瑶席龙脑香清兽鼎燃驼峯味美鸾刀劈春云裁衣五色斑登堂戏舞欢慈颜瑶池阿母献珍果三千岁熟蟠桃殷凤笙龙管声相续白雪歌传郢中曲萱草花前日正长题诗好效冈陵祝 

　　○慎轩诗为魏伯广作 

　　海虞魏君富经史古貌古心一高士藏修有轩劳经营以慎为名得深旨??贞文所载见传记意义无他惟谨尔揭扁于楣匪徒玩勉旃力行在修已朝焉惓惓暮惕惕进退出入兼动止达乎诚敬知隐微崇礼以义及廉耻不登于高不临深顷步之间敢忘耳慎之又慎功斯到从容自然合规矩高明博厚本天地俯仰无惭古人似传家清白志所同百世真堪遗孙子 

　　○三香图为邓师德作 

　　吴天簌簌严霜飞朔风卷林林叶稀江郊岁晚断行客茅屋处处扃柴扉乾坤造化出太极生物有意随春辉罗浮美人玉为骨洛浦仙子云作衣樊姬亦是楚宫女风度脉脉情依依月明觧后喜相遇佩带绾结垂珠玑娉婷谁兄复谁弟涪翁诗句夸精微东方欲白大星没相与一笑浑忘归 

　　○蔷薇黄头鸟图为陆伯川作 

　　东飞西走忙乌兔节序相催等闲度牡丹开后到蔷薇九十春光看已暮蔷薇花开好颜色袅袅枝条带清露倾城倾国疑觧语朵朵含娇逞豪富美人约伴来寻芳目转秋波重相顾玉纤欲折愁剌多顿使金莲驻微步黄头小鸟最有情頳色鲜明烂毛羽秾纤多处共飞来似惜繁华幸遭遇声音虽微亦可怜几度频听隔雾烟才夸善鬪着雄徤性洁竟无应土污及时饮啄亦自足何必翱翔九霄路古人适兴在花鸟往往挥毫着词赋传世文章五色辉名重斗山起兴慕今时何人称畵师能觧写真入缣素微香雅韵惊彷佛玩物黾勉题新句句成一笑抛残书风动芸派落苍蠹 

　　○梅轩 

　　澄江江上梅千树千树梅花最深处构得轩居数十楹明月清风自来去月生疏影风传香香影无边春意长珠宫贝阙疑彷佛毛骨莹洁心清凉杨州东阁题诗句水部文章辉月露一从子美重称扬千古高风夸独步孤山秀出西湖边看花携鹤怜逋仙踏雪归来草堂下暮寒剪剪欺青毡高枝拂檐垂斗柄云母虚明小派映东阁西湖迹已陈只有君家可相并葳蕤斗帐梦里惊何处光蛟吹笛声纷飞不管香瓣落青青子熟期调羹 

　　○半派风雨图为顾叔明作 

　　夏君仲昭生名邦人品卓绝世少双青年姓氏题虎榜文思浩荡流清江凤凰池上膺宠遇手握巨笔如长杠吴门叔明最莫逆相过往往开酒缸对床谈笑到深夜琅玕写赠挑银釭乾坤模糊势挥霍风雨忽惊来半窻关山铁骑走高下戈戟戞击声春撞洞庭何处动金奏碧落一时飞翠幢湘灵鼓瑟调莫续阿香送车怒未降余墨淋漓歇不洒似憩寂静仍纷咙效颦多士虽用意声价正同珉与矼斯图披玩豁老眼手足舞蹈心已愯咏题安得有李杜勉成鄙语真为憃 

　　○满林风雨竹 

　　玉堂仙客居金台凤凰池上时徘徊丝纶执掌几年岁调羹共待为塩梅文章不独世所重篔筜更有胸中材紫宸朝散日未午琼佩响自花间回平生心志好清玩喜有绿竹当庭栽觧衣盘薄小派下正值满林风雨来高枝乱叶写此态云气惚恍连尘埃风声号怒雨声急电母激电雷公雷乾坤上下互明晦势转澎湃惊童孩深根摇撼不自把彩鸾羽湿空毰毸湘川涛浪接渭水千里便觉相喧豗阴山铁骑走苍莽散乱不用宵衔枚湏臾既罢若晴霁似履夷坦忘崔嵬乃知神妙夺造化方驾古昔无疑猜人间一纸不易得重比瑚琏轻玫瑰菊派先生新得此披对令我襟怀开墨花点点渍龙尾援笔笑把新诗裁 

　　○海舟为吴思德作 

　　百川所纳海为大放舟于海舟如芥何人不畏路险艰一幅云帆自高驾延陵吴君人中豪胸次宽广吞波涛乘流放舟随所往舟尾巨舵能持操天吴?贝厂??贝带海若出没惚恍惊跳跃掉尾长鲸展翅鹏鼓舞风云真一噱弱流不隔路几千举酒便欲邀神仙十洲三岛咫尺是仰看红日当青天 

　　○毛公丹井寿徐宗文 

　　洞天林屋非凡境芙蓉削翠成峰岭白云深处无人到中有毛公千尺井么诚异人出晋代骨相棱棱眸烱烱平生学道慕超世探讨参同明内景金丹欲炼遂凿此一派清泉出顽矿秋色纔分玉瓮凉露华欲下银床冷阴为寒水火为阳晨夕自供龙虎鼎辘轳声转响铜瓶鉴影分明湛天影神于物外妙莫测绿毛遍体生俄顷偓佺觧后或谈笑蓬莱迢逓时邀请蘓躭种橘阴可爱露花雨叶垂枝梗何如仙踪自长在乌兔奔忙任驰骋徐君宗文遇初度仁以修身日三省分题赋诗意有任不异汲古仗修绠旨哉至上而有吉大易彖象贵心领用之不竭寿可微源远流长岁年永 

　　○玉桂晴云 

　　具区波涛振寰宇中涌一峯名玉桂云根有云生其巅流丽晴光不为雨如车如盖还如衣无心偶出无心归林泉栖息抱隐志天上何必从龙飞绝壑深岩迷近远洞天深处闻鸡犬夜月光华不掩岁春风态度能舒卷五采五色真奇哉朝暮氤氲频去来汉武封中徒叆叇滕王阁上空徘徊畵堂初度开瑶席戏彩儿孙献琼液樽前莫为艳歌停好向蓬莱载仙客 

　　○庆魏伯广寿 

　　中吴山水多清淑峯峦涌翠波浮绿虞山琴川尤出奇种秀山川有名族魏君伯广号慎轩古貌古心异流俗襟怀夷坦绝崖岸德能润身富润屋有田千顷阅人耕有书五车教子读稻禾■〈禾巴〉稏连三区云子岁收仓廪足礼贤下士存恭敬恤匮赒穷罄金玉声誉馨香比蕙兰岁寒操守侔松竹筑堤捍水功尤大郡侯赞美诗盈轴高风如此追古贤青史无惭为褒录年推甲子月仲冬蓂留五荚清传馥畵堂开宴庆生申洞天正喜蟠桃熟九迭光浮翡翠屏连枝绣展芙蓉褥碧落行云遏不飞朱唇皓齿歌新曲兽　清燃龙脑香鵉刀细切驼峯肉高人硕士搃称贤衣冠济济来相续臞樵先生仙之徒丘壑峥嵘饱胷腹蓬莱阆苑入挥洒万里扶桑连若木金银宫阙驻群仙半衣氷绡半霞縠瑞鸟珍禽鸣古涧紫芝瑶草蕃深谷莲叶长巢不老龙琪花乱点长生鹿丹青神妙夺造化意匠经营成大辐玉堂学士松雪翁伟世高名得追逐图成装潢为持献按图邀我题诗祝我闻老子出关图千载传夸人刮目古今虽异事乃同若合符节犹式谷紫霞杯香进春酒膝前戏舞斑斓服八千寿筭比庄椿徤步从容跻百福 

　　○双松图为吴思政作 

　　双松嵘峥不计春拾子并种经先秦大成合抱占厚地高出众类凌秋旻枝柯如玉又如铁香叶自老苍皮皴虬龙势走翠阴重不剪不伐卫有神脂为茯苓変琥珀济物共夸稀世珍摘花酿酒殊有味满饮入口存天真荣封岂独大夫贵腹上梦生闻古人十八三公着青史千载一见犹凤麟氷霜何妨历已久雨露却喜沾来新庙堂梁栋虽待用长生凖拟同庄椿 

　　○畵松 

　　古来画松夸绝代毕□韦偃名犹在近时曾见虎头孙落笔纵横有奇态佑根屈铁蟠苍虬老干凌云撑斗牛太阴雷雨动萧瑟人间六月疑清秋几回展卷晴派底恍若置身岩壑里空翠纷纷落满前龙吟鹤唳天风起 

　　○题西岩风雨图为葛彦章作 

　　葛君彦章以西岩自号盖有慕于隐者也玉峰舍人夏公又写西岩风雨墨竹赠之请余赋诗其上然古人以竹比君子之德取其不変于岁寒也夏公之意其在斯乎因赋长句以复其请云 
　　西岩托名隐为乐不向林泉向城郭闲时惟诵小山词几度淮南桂花落玉堂仙客居玉峯托交屯君情倍侬长梢写作风雨态神妙不测生心胷风声萧萧雨声急坐听风雨湘灵泣深掩重门草自青凤毛零落谁同拾春云岂似秋云孤九疑天远连模糊良宵何妨警蝴蝶薄暮任教啼鹧鸪鹧鸪啼彻清尘俗萧然恍若篔筜谷东坡先生有至言人生不可居无竹 

　　○木奴主者为吴思复作 

　　湖上仙山有林屋两峯青浸湖波绿居人遶舍多田园尽栽橘柚无他木于中吴君季子后逍遥野服迂襟袖飬高自号木奴主深处数椽劳结构乱叶繁枝影交错黄柑子熟霜初落藏修自得巴卭趣适意不减啇山乐我思斯人谁与拟托迹应同古君子洞庭春色醉陶然幽鸟一声呼不起 

　　○畵松为金廷用赋 

　　松堂先生业儒者畵松不在韦偃下兴来放笔如有神岂学经营事图写金生廷用吴之英丰度萧散襟怀清座中出纸为求写两株屹立分峥嵘苍皮溜雨岁年久合抱悬知世稀有风外依稀金玉鸣月中彷佛蛟龙走岁寒历遍心不移凤鵉哕哕鸣高枝长材莫使老林壑栋梁大用应堪期 

　　○题郑文康女弟贞烈事 

　　郑女名庆宜君字生长儒门禀清气首笄既簪择所归嫁得良人姓彭氏调和琴瑟逾岁年良人抱疾俄沉绵始期百岁为伉俪岂料一朝成弃捐哀号六日声不息魄散魂消痛尤剧誓于人世不复生怀内孤儿竟抛掷金塘水碧涵清秋明珠入渊非暗投零落芙蓉抱香死凤凰惊散鸳鸯愁此身虽死犹不死贞烈他年照青史高名奚独杞良妻清风又见巴陵女 

　　○橘堂 

　　施氏仲行年几五十双亲在堂堂下种橘名其堂曰橘堂盖取古人陆续怀橘奉亲之意谒余请赋诗勉成此以复其请云 
　　奉亲堂前何所有佳橘栽培岁年久叶如翡翠柯如铁清影阴森护□牗花开白玉向雨前子熟黄金待霜后木奴趣味秋可爱摘来颗颗香粘手筐蓝收置多戢戢酒渴思甞堪一剖缅思当时达孝者袖里怀来为遗母洞庭春色名久着最宜酿作长生酒玉壶倾泻到芙蓉要祝双亲万千寿 

　　○白云上人三香图 

　　春风三种清相并玉骨氷姿试妆靓弟是山樊梅是兄山谷老人曾赋咏鱼龙寂寂江沄沄明月正中清夜分珠宫酒醒不成寐起踏浪波如踏云缟袂飘摇隔烟峯仙游肯逐阳台雨断肠三弄入瑶琴破梦一声惊翠羽盈盈小白无纤埃楚腰一把春徘徊樱桃未点樊素口索笑含情娇满腮白云讲师爱之溺浑同古人有诗癖从兹移入清凈地雅称无香又无色 

　　○悼倪母陈氏 

　　倪母陈氏溺水而卒其子哭之恸余重其哀作诗以悼之 
　　倪氏之母贞且良良人云没凡几霜只今年岁逾六秩心在力家家已昌堂前三子能奉飬况复此身已无恙所居临水临尺咫一溺谁知竟徂丧星昏婺女天为愁白璧遽沉非自捉冯夷河伯共惆怅肠断烟浪无情流精卫衔石填海水子心亦欲效如此吁天扣地杳不闻哭声直致渊宫里悲风惨惨云茫茫即之不及空彷徨百年抱恨恨罔极招魂谩诵兰台章 

　　○代寿诗得韭字 

　　邵伯甘棠世稀有侯寔雪仍继其后一官不忝旧声华百里今称贤父母治民民乐去苛政恺悌从容德弥厚平生忠悃萃诸心到处歌谣出于口芳春此日遇生申玳瑁筵开会僚友东风吹影动炉香南极分光照杯酒松椿祝寿拟无筭竹帛垂名期不朽他时黼黻上虞廷康宁为服尧时韭 

　　○竹为包山法华昺上人作 

　　翠华影堕潇湘渚二女情多泪如水秋风挥洒渍琅玕日暮相思渺千里九嶷山前江上村积雨不洗斑斓痕黄陵祠宇至今在啼彻鹧鸪人断魂氷弦五十弹愁绝古调一声天欲裂惊起冯夷夜不眠手把珊瑚频击节 

　　○梅雪轩为陈廷璧作 

　　罗浮山中堪种玉万顷白云耕白玉羊雍得玉与师雍求得始仙嫁滕六象梳压鬂金步摇眉黛闭绿含春娇六龙驾车从群鹤照以明月随清颷瑶台十二朱阑绕么凤啼残夜寒悄雾绡衣薄奈愁何归得人间春未老太丘孙子稀世人相邀相疑情相亲琼浆满饮不成醉五出六出俱精神纸帐葳蕤纸派白残梦初回见踪迹车轮马足门外过清水黄尘两相隔 

　　○题高廷用扇 

　　绿树生阴昼萧爽雨晴一派流泉响飞梁架石路逶迱朝暮幽人自来往乱山深处扃涧户野鸟嘤嘤啼一两车轮马足岁不到芝草瑶花日应长逃名已遂平生志却笑纷纷堕尘网今君慕此能相从啸傲烟霞时抚掌 

　　○赠盛文序先生 

　　中吴人物非他所首出东南自今古泰伯遗风风俗敦望族联翩旧存谱兼金拱璧名誉驰文章翰墨崇当时思之可以济天下不为良相为良医良医世称医国手盛氏传来最为久乔木森森几百年竟夸父祖栽培厚只今文序学更雄灵枢素难无不通辨形察脉治疾疚有诸其外存诸中去年家室疾在已气息厌厌将不起体质尫嬴荣卫虚寒热怔忡兼表里多君用药殊其它人参附子频增加从兹六脉渐平复譬若枯草回萌芽动劳来往非一度日夕惓惓重清顾始知恺悌济物心君子以此为先务世其业也精其术又有　　不相失载之鲁论记史传三者之间事为一于三有一犹可称况乃接踵能同升古云积德致攸远子孙百世期相承嗟我居贫岁年久家惟悬磬无他有聊赋诗章为陈谢登堂再拜颜逾厚 

　　○畵 

　　桂叶青青枫叶赤岸花红紫汀花白孤蓬泛泛下清江乃是烟波钓鳌客钓鳌纔罢情悠悠紫篁拈得吹清秋一声两声山石裂东流之水俄西流冯夷宫殿腥风起老蛟出舞飞寒雨断鴈忙忙入断云薄暮芙蓉落芳渚 

　　○和逃虚子三香诗 

　　罗浮仙子肤如霜洛妃樊姬年正芳瑶台宴集偶相会欲笑未笑清浮香缟袂飘飘舞春雪凌波浅印双钩月梨云帐底梦初惊玉笛楼头声未绝仙山琪花伴瑶草物外青青自能保细看风韵不相亚一咏一吟消热恼高标莫使俗士知摩娑老眼心怡怡逃虚老人有珠玉珍重不减涪翁诗 

　　○二马图 

　　古来畵马称何人独数曹霸能逼真贵在畵骨不畵肉形相往往多入神弟子韩干得其化声价与之畧相亚杜陵诗史为品题今古传闻作佳话伟哉二马今有图追逐霸干??尤规模青騘五花鬪风彩日夕饮秣凭奚奴伯乐一顾空冀北骥不称力称其德千金买骏诚可致按图索骏终难得以斯言之无不同意匠所至俱能工收藏勿以爱马癖持献好上蓬莱宫 

　　○赋匡庐迭翠送德辉游武昌 

　　大江西来三百里匡庐山高世无比香炉紫盖拥后先一一灵峯矗天起衒奇献异无不妍积翠万迭痕相连金屏妆点展图畵玉宇皎洁消云烟浓淡光铺九秋凈古今种秀洿形胜彭蠡涵虚不动澜影浸芙蓉入青镜吾宗徐君以马迁江湖游览人称贤饯行赋诗效先招欧公有赠刘同年兹行逸兴更不浅玩景好为停楼船 

　　○夏太卿写竹林书屋 

　　太卿手把如椽笔写竹完同萧协律淇园彷佛带湘川万本琅玕出胸臆绿云深处藏数楹一方斸破莓苔碧牙签五色影撩乱千卷经书此中积堆床充栋间青黄要把工夫分寸惜金刀有待斫长竿去作沧溟钓鳌客 

　　○赠陈德隆栽菊诗 

　　元方家住桃花坞懒辟桃蹊营菊圃手栽佳本四十余一一品题俱按谱吴天九月生嫩寒沆瀣露滴秋漙漙瓮头泼醅酒新熟玩赏设席招衣冠黄如兼金白如玉并蒂重台看不足牡丹芍药称富贵倾国倾城搃粗俗渊明觧绶归园田紫叶五亩饶风烟高名传播有往昔逸驾追扳无后先白头我是南州叟龙钟托在交亲友樽前也学少年狂鬂插芳枝笑开口 

　　○题陈子敬义士传卷 

　　陈君裔出陈太丘家传诗礼才优游废举生财日有道所得什一不妄求心存恺悌乐拖与肯事计筭劳牙筹中吴胜槩广名剎万僧房宇千佛楼峯峦紫翠堕回禄金银世界生薪槱一桥梁地坏涛浪隔道路败毁尘沙累累饿莩相枕藉收葬有谁遗麦舟纵横盗贼肆强暴刼夺到处横戈矛行人一遭物俱尽性命失保思填沟乡闾亲戚既窘廹所厚视若风马牛死丧相继致停柩仓卒苦无元振谋君能一一为脤恤饥则得食寒得裘吁嗟君义乃如此宜尔述作扬芳休方今天下文明时朝野直笔多儒流短章大篇吐光焰如玉出璞无雕锼吾诗鄙野何足云覌风自古来名州浇漓从此变淳朴永远冀传千万秋 

　　○赠隐峯道人 

　　隐峯道者儒仙流胜览久向江湖游六经诸史饱胸腹气吐虹霓冲斗牛异人遭遇传其道法本先天属祈祷元神感格在结旛纵有凶荒悉安好往昔荆襄旱暵年万亿农民愁井田禾苗多少种赤土云霓望断空青天斯时两度焚符篆鬼骇神惊走雷电甘澍倾盆满四郊黄童白叟俱欢忭即今吴越连岁间旱魃作灾非等闲府卫致词恳相请沛泽应祷从天颁济物以来凡几度一片灵台甚清素兔走乌飞二十秋半点尘埃不曾污古称公远与守贞月鼎元初沈野云汗青书里载名字方驾前人惟有君况君伦理敦乡俗孝亲友弟家和睦兰芽桂子倍荣昌棣萼荆花更芬馥老生八十加二春结交来往情相亲勉成长句托子墨空言岂敢徒谆谆  

　　○寿梅图 

　　南城吴本和号松石乐交大夫士梅谷上人因其诞日写梅为寿因作长句以发其意云 
　　梅谷上人居白莲畵梅早得花光传彩毫神妙夺造化三昧悟来玄又玄纤埃不到清幽所俯仰乾坤傲今古千葩万萼湏臾成宁学良工心独苦翠苔干缀鲛人珠依稀蝶翅粘蜂须罗浮醉酒旧相像汉郊觧佩心何如梨云作阵光明减玉龙唤起嫦娥月岁寒照见铁心肠未肯纷纭落香雪延陵吴君季子孙传家百世为清门寸心不使俗尘掩氷壶莹彻无纤痕社里结为方外交西兔东乌几飞走生辰赠此祝遐龄要比三花岁年久三花比况讵偶然美人自是瑶台仙人间寒暑虽易返春光长在南城边青青子熟真俄顷会见调羹入金鼎核中自存一点仁何必形容咏香影 

　　○溪山书屋为钱惟常作 

　　梁鸿踪迹名千载千载溪山长不改五噫歌咏汉文章景仰令人想风采地灵境胜乡玉殊磅礴清淑相扶舆钱君所种　间气结屋其中多积书黄卷青编逾万轴勤渠每下工夫读春风送暖散芸香秋风生凉对银烛六经义理圣贤心远自古昔传于今分阴寸　不虚度后生宜尔躬追寻况君年少绪华冑武肃蝉联族居右胸怀抱负经济才功业文章易成就方今丹诏求贤才戋戋东帛东南来圣王图治正侧席五云深处金门开金门一登喜平步鹓鹭致身沾雨露思亲回首望飞云便忆家山读书处 

　　○梦笔图 

　　霅川张士衒氏寓吴门者有年矣艺精于笔众莫能及之其子克承壻李克柔比温润如玉可谓有后人矣尝持梦笔 
　　蒙恬制笔从先秦往昔至今千万春六经群书自兹写翰墨一出俱通神昌黎称为管城子中书君题传文里祖龙虽暴不相弃荣贵谁能得如此江淹梦入良宵中光华五色腾晴空惊人才调一时进宇宙共传天与功谪仙又见生花朵雨露沾滋开婀娜玉堂金马遂登庸百世声名无不可张君绝艺人共尊衒奇□肆居吴门丹青图畵慕先哲经营意象犹生存清风比况无殊异帧上诗章我题句佳倩贤郎愿宝藏十砻重封期勿替人生在世百岁期到七十者犹稀奇美君寿筭喜登此　　　　　　　　　世家即华族门第阴森种乔木珠玑错　吐谈论仁义从容饱胸腹重光岁阳　　春三花九节迎生辰东吴吟咏动词客 
　　难兄难弟兼宾友赓酬满泛长生酒龙笙凤管竞娱心熊掌猩唇俱可口慢亭良会夸神仙即今与昔相比肩瑶池青鸟信再传蟠桃一熟三千年 

　　○赠文化萼长老 

　　芙蓉缥缈摩苍穹洞天林屋居其中神仙敢独占斯境金碧涌出如来宫鼋头绝顶幽奇处锡杖曾分一方地宝殿香台属化成青松翠竹添佳致开山老祖非常伦得道能令龙虎驯三乘说讲万人听近远处处扬清尘后来弟子相继续孙　又见温如玉法雨慈云任卷舒清泉白石消尘俗我来吟玩喜逃禅兜率谁知别有天匡庐旧诧东林胜结社何妨拟白莲 

　　○捕鱼图 

　　具区流水清如靛水底鱼虾皆不见渔翁共有得鱼心两两扁舟去如箭沧浪汹涌涵苍冥朝宗入海无暂停峯峦四面畵图展七十二朵芙蓉青歌声响落蛟龙窟赤鲤惊忙时出没湏臾捕得不胜喜还家且贳杯中物西岩此去路无多痛饮底湏呼浪婆醉藉绿蓑随分卧人间名利又如何 

　　○畵 

　　高人筑卜包山里派内峯峦门外水卜萄蔓挂苍龙须琅玕枝袅青鵉尾四时风景无不宜写堪畵图吟堪诗闲来盘薄到湖上闲数落花清昼迟绿毛仙子何曾老便拟相期拾瑶草神丹倘许驻容仪西兔东乌任昏晓 

　　○谢张启阳 

　　清河水木久流芳托始为宗自汴梁北宋国思防御宅东吴世德太医堂一门博济行仁厚八叶蝉联积庆长觉究轩坡明表里法循朱李按阴阳连城赵璧起时价照乘随珠出夜光宾友士叨青眼顾弟兄人数白眉良叹余衰　仍居外仲子扶持每待傍三月采薪游缥缈一朝伏枕病膏盲口干舌燥那能退身热头疼不可当难进半匙盘内食不殊百沸鼎中汤发余大汗形全瘦泛起虚阳面若妆泡约有生真恍惚沉绵无措竟彷徨君过西麓神其治我到南坡道所　风雨远途来诊视参苓大剂复分将殷勤服役君臣效慈爱全来父子昌岂但百年延嗣续纔逾半月已安康宋清焚劵河东传思藐千思海上方自古乾坤生俊杰即今名誉并昭彰董狐奚独称先圣司马还能表太仓兹赋都祠酬万一只同栽杏到门墙 

　　○徐璞轩九清图 

　　东溪隐者居鸿山草堂构向烟萝间平生心志爱挥洒花光子固共同班前年买棹游林屋识得徐君面如玉春风笔染剡溪藤赠此九清图一幅□徕松叶攒青针岁晚不妨霜雪侵后凋独喜圣人许书传载述来于今沅湘竹枝翠鸾尾挺挺高摽类君子仙坛石畔不胜秋细扫苔花风正起横斜老干西湖滨月下弄珠同美人夜寒宁畏缟衣薄天然颜色逾精神洛川罗袜凌波步水上轻盈逞丰度回风流雪在湏臾千古陈王有词赋唐昌覌里雪香　小白浓香枝叶间玲珑只许女冠赏寻常肯与凡人扳葳蕤帐底清风动犹记当年曾入梦深林隐迹巳多年不独谢庭偏可种小囊簇簇缝紫罗婆娑叶上盛香多瑶池仙子堪佩带飞琼未见来相过灵根最得春光早紫芽一出欺群草暖芸香艾敢同论金鼎焚烧香袅袅东风剪剪吹香腮姑射仙帰方始开出墙雅爱一枝好碎锦坊中谁拆来斯图赠君非偶尔以物喻人有深旨褁封一袭欲宝藏清白相传到孙子 

　　○鱼蟹图 

　　渺渺清溪急去流败荷残苇连汀洲西风几夜起苹末分明畵出江南秋吴天况复清露落万物有成人意乐一群游出见鲜鳞八足行来跨郭索鱼尾自珎鱼尾红诗人吟咏何其工左手持　右持酒世间乐土谁能同病眼覌图三叹息经营意象今犹昔江虫??海错可相侔老饕赋载东坡笔 

　　○姚公远草屋诗 

　　姚公系出姚武功关中衍派来吴中读书积学不求仕清门千载传儒风阖闾城西营草屋曲径幽蹊绕花竹六尺疏帘卷纬萧宝炉况水腾芬馥绰楔旌褒节义家白头老祖擅声华乘龙壻得人如玉祝寿仙　枣似瓜居安只此心恒乐诗酒赓歌恣盘薄三寿频跻定有期从容莫道今非昨 

　　○庆张忠宣母寿 

　　张母　氏清且贫乾坤秀气锺其身年当午达择伉俪婉娩好逑惟席珍自帰望族几年岁宜室宜家无比伦良人早拜二千石不异龚黄先代臣圣朝封赠作命妇生子出奇犹凤麟岁荒纳粟受冠带口碑传颂多吴民旨甘荣飬豊五鼎冬去夏来秋复春堂前戏舞五彩服甲子忽周今六旬婺星光芒照霄汉蜡月望后逄生辰□罳影转翡翠洁醽醁香泛葡萄新梅花索笑岂无意萱草忘忧知有因肴充翠釜玉脂泣庆贺络绎来佳宾紫阳华裔献图畵旧缔胶漆今婚姻侑以文章及诗句诚意悃悃言谆谆愿焉寿筭致永远拟看碧海飞黄尘 

　　○林屋读书为愈德芳作 

　　阊阖城西万株木一番春雨繁新绿红尘不到最深处中有高人结茅屋高人结屋将何如不惜黄金多积书牙签五色插满架短檠灯火幽派虚暖芸生香长辟蠹薛萝垂叶清风度万虑消来目下勤三冬足后胸中富嗟君勉力非少年五十学易宁徒然青云途路纵无梦黄卷尚宜亲圣贤岁年莫畏青毡冷日夕孜孜要深省道统相承不妄传由来洙泗源流永 

　　○韩克赞求存一道人诗 

　　韩君魏公之子孙世家久矣为清门传珪袭组来有自九天雨露蒙深恩阖闾城西寄踪迹万殊虽多号存一纤微私欲讵能蔽方寸昭然湛虚白居除务外惟执中诚敬守持多厥功良相良医念先德平生志在蘓疲癃肯分贫寠并豪富邀请人来随即赴橘叶浪称庭内井杏花空满门前路乌飞兔走春又秋不二价闻追相休汗青他日立佳传董狐直笔文章优 

　　○虎图 

　　泰山猛虎居　深爪牙如戟须如针咆哮一声动岩壑百兽落胆人寒心前峯后岗日来往空谷阴深子频飬血腥洒地啼伥魂鹊噪悲风惨林莽渡江渡河闻昔时仁心一至能驱除三殇曾起仲尼叹人间苛政将何如古来真假势同恶将军欲射弓矢落负嵎独立谁敢撄冯妇相看定相抟 

　　○赋南山为黄抚军寿 

　　南山面离名独尊大气凝结从乾坤齐鲁诸山莫相并肯下玄圃并昆仑半空形势耸霄汉众岫环遶同儿孙高岩灵草孕奇叶绝顶古树蟠深根登临下望九州岛小青烟几点浮朝昏神仙隐处不可问洞府霞彩蒸春温天台迥隔几千里避地疑有桃花村弥高仰之在积累黄君厚重名德存祥凤满堂遇初度瑶席正开罗酒樽冈陵有诗旧所祝仁者　寿称鲁论 

　　○如意花诗为杜东原赋 

　　少陵孙子余朋游高堂有母非凡俦苍颜皓首登七袠此心皎洁氷壶秋玉盆种花花迥异开从夏至逾冬至母心愉悦花正繁锡以佳名号如意青枝翠叶相低昂风霜不摧雨露香盈盈笑脸致和气金芝瑶草徒为祥诗人赋咏能征美忘忧一种真堪拟以今视昔后视今百世相传自兹始晨昏宝飬心无违爱彼贞洁能芳菲世家种德非一载百年愿报三春辉 

　　○女仙图庆韩伯尚母安人寿 

　　瑶池阿母神仙媪道气自然不知老蝉鬂轻非翠钿餙蛾眉淡谢青螺扫西方莅位名独尊岂若十洲与三岛青烟茫茫九州岛路下望人间玉山小缤纷绛节来万从摇曳金辗彩云遶嫩寒不到六铢衣乾坤几度扶桑晓韩母安人禀仙骨玉洁氷清世之宝兹逄良月初度辰庆寿重来先青鸟堂前无树并芝兰海上珊瑚间瑶草千龄不独献蟠桃金盘更有如 

　　○吴淞秋色图为沈汝祯题 

　　有元高士张可观二十八宿胸中蟠平生畵墨乃余事适兴往往凭毫端鹅溪绢素霜雪白却向松陵写秋色中秋院落桂花黄九月岩崖枫叶赤旅雁初来客燕帰渚莼香美鲈鱼肥轻舟短棹玩风景鸂鸟鸳鸯相间飞阑干跨水桥梁小白板平铺度昏晓何处渔家晒网来斜阳未没烟云杳时际重熙世太平一时人物劳经营隐侯孙子求诗声老我载披双眼明 

　　○屏山老人诗为曹林桂作 

　　香山五老唐时贤睢阳九老同神仙屏山老人乃其类世代虽殊无后先老人家住山之麓声价如金貌如玉古稀年过七旬余天与康宁多寿福麒麟凤凰蕃子孙锺间气者登天门官居粉署濡雨露鸳鸯行中朝至尊五花织锦回鵉诰会看指日褒封到乌帽笼纱荷宠嘉白银横带增光耀葵花重午菊重阳乐事骈臻流庆长旨甘富贵出五鼎兴　堂开罗绮香玉桃花对金光草分明便是蓬莱岛此中无夜亦无秋乌兔自飞人不老 

　　○徂徕雅趣为龚廷臣作 

　　徂徕夜裂山中石恍见蜿蜒龙起蛰头角峥嵘鳞甲粗直上云霄几千尺欲飞未飞劳屈蟠左撄右拏风雨寒饱经霜霰陈入骨须鬛自老灵湫干松形如龙龙如松不由天工由畵工虎头孙子得雅趣神妙尽出毛锥锋毕先韦偃称往昔追逐声名継踪迹少陵去后歌者谁今我对此三叹息 

　　○雪景禁体为吴德明作 

　　晓寒暮寒楮衾薄同云密布萁灰落乾坤上下氷壶里莹洁一尘浑不着柴门深掩茅屋静屐齿无人到山郭千林叶尽少生意只有花魁绽葩萼毫奢输与富家子此际追欢正为乐销金帐暖拥珠翠酒泛羊羔恣酣酌红炉兽炭腾春雾门外从教朔风恶岂知途路有羁旅行李萧然罄囊橐天涯岁晚滞帰去十载星霜笑漂泊豊年宜瑞独不宜况复空江涛浪作伎■〈亻离〉沙际招度人济川有舟直可托人生出处自有定世上那得扬州鹤氷髯捻断呵冻手玩图赋诗思横槊 

　　○送盛仲规之魏慎轩馆 

　　盛君仲规出名族经史百氏无不读一朝披腹呈琅玕姓名已入登科录南宫会试辞儒官少年肯畏青毡寒虹蜺之气不轻吐思济苍生如谢安韦编三绝摩挲久箪瓢陋巷帰来守虞山高士近相延礼意交并世稀有秋风袅袅吹去航素琴孤剑随行囊青衿济济远迎候文星此夜明鳣堂乘时化雨多沾溉万里青云远相待春风杨叶重穿时要作塩梅登鼎鼐 

　　○题陆宗谧梅花卷 

　　陆君爱梅如爱竹旧种梅花锡山麓数株香雪万玉英一色梨花照人目岁寒时节林木枯天地冻合犹氷壶东君何处见消息南枝北枝春意　琼须绛蒂多奇绝迹断尘氛最高洁赏无檀板共金樽吟有清风并皓月宝炉沉水烟初浮朱帘半卷珊瑚钩白鹤影边夜寥寂翠禽声内寒萧飕更催漏箭兴未已山城睥睨啼鸦起封题小简寄化光移入生绡畵图里日来持卷求我歌我嗟我去才无多广平词赋骇神思千载声名今不磨 

　　○惜木诗为卞季深作 

　　徂徕有松新甫栢坚久根枝同铁石山川种秀遂生此不为氷霜改颜色凌云落落真伟哉登用定充梁栋材工师匠石肯虚负清庙明堂从是开卞家原出簪缨族扈从南来思卜筑先公择地得昆陵始辟田园仍架屋广栽树木堂宇前森列不下数十千传芳自昔到今日屈指忽经三百年天书一旦来常群欲作蒙瞳通海运军夫旁午持斧斤斫伐纷纭宁许靳八龄童子名如兰以首触吏频遮栏生成念是先世物哀号那忍多伤残贤哉县宰陈斯道为赋诗章感怀抱岂惟才量等神童方寸昭然见仁孝我覌珠玉旧如新世上贻谋能几人好入董狐佳传里何惭千古播清尘 

　　○存德堂为包山徐以同赋 

　　巨区湖上包山阳四皓昔曾居此乡南州高士旧家世经营甲第崇门墙静轩令子当年少桥梓阴森全克肖炎刘宰相重传经大易家人称跨灶富堪润屋德润身存德扁堂资日新金庭玉柱形胜地比屋自兹风俗淳即名取义孰云偶要铭诸心味诸口修省无过慎始终光华肯使生尘垢五常天赋无烦偏不待外求皆自然爱亲敬兄信朋友学者固当希圣贤舜日尧天　致治斯世斯民幸遭际铁划银钩好玩辞后世存存期勿替 

　　○听琴为华守诚题 

　　峄阳梧桐稀世材高冈昔日曾培栽生成合抱矗霄汉凤凰两两长飞来何人借到吴罡??斧一挥斫下老蛟股半空影落神鬼惊霹雳声摧藓苔古苍皮剥落脂流香肤缕莹洁同雪霜工师遂尔按绳墨亚??削上圆并下方斯琴制　诚难得自古到今岁千百龙池　腹倍清润玉轸金徽更光泽锡山华君能赏音收买不惜囊中金风清月明自弹弄雅调洗涤尘凡心一声两声儿女语落絮浮云行复止三声四声愈可听碧涧琅琅泻流水五声六声声渐高梅花三弄鹤九皋金壶断续滴更漏玉佩丁东趍早朝曲终香冷天将曙乌鸟惊飞起庭树缄封华卷到东溪征我长吟听琴句伯牙绝艺称当时善听亦有锺子期　师精妙犹入悟昌黎韩子酬声诗多君独步超前后藉甚佳名播人口漫挥彩笔赋歌章老去无才搔白首 

　　○致乐堂诗为陈汝中作 

　　陈为　姓成周始五玉诸侯事天子世家蕃衍多子孙水木本源传不已六出奇计扶炎刘庙堂黼黻多谋猷平生功业照青史不下子房能运筹太丘名节超凡士德行尊崇服乡里是非一辨即能平何必纷纷费唇齿元方季方相后先难兄难弟人称贤五星夜聚颖川曲光彩烨烨明中天伯玉文章自天赋六代以来夸独步五言感寓追古人岂但联翩工月露后山先生才最优伟器早被南豊收自云知已不易得适兴往往成歌讴衮衮流光时易改兔走乌飞几千载前人虽往后人継吴苑一支今独在仲礼陈君诚善人譬犹凤凰与麒麟高堂构得扁致乐子孙孙子循天伦堂前椿萱总蕃茂堂下埙箎日相奏和气雍雍萃一门四时　若春时候致乐之道何必推能致斯乐由天为况君修为振先烈庆泽可为能无亏聿修厥德光厥祖世无古今今即古乃知致乐乐有自请看君家旧宗谱 

　　○雪派兰竹石为怿上人题 

　　雪派上人说空者畵墨经营趣潇洒闲将兔颖试龙香满袖清香动兰若澧浦灵根雨露青灵均载入离骚经深林幽谷自萌茁楚楚不惟生谢庭淇园直节浮光彩几历氷霜心不改谁能斫取钓鳌竿直拂珊瑚向东海太湖老璞多嶙峋渊宫采取多没人青莲朵朵类奇宝爱护只恐冯夷嗔美人丈人伴君子当时影落生绡里西游只履未帰来月华冷浸秋潭水 

　　○题畵 

　　参差树木高低岭金壁楼台超绝顶数峯撑月倚高寒十丈莲花开玉井巨灵劈石石欲崩铁索挂影垂长藤氷霜剥落太古色鸟道险恶人难登骑驴有客寻真去洞府幽深几时遇食罍高挑一小童东风路入花深处白鹤自鸣猿自啼板桥流水通清溪白云杳杳望不尽空翠纷纷行欲迷此地安能来卜筑便拟牵萝葺茅屋千年苍鹿使耕田不种紫芝惟□玉 

　　○赠龟师龚先生 

　　元龟隆隆法天地玄服被体色无二甲虫三百寔为长江海鼋鼍总凡类两仪成象始开辟神应玄武乃定位子孙蕃衍累千万藏匿变化各奇异下潜松根致悠久上巢莲叶亦容易深居俯仰足导引长生往往能服气五总六眸古共称生成十尾得千岁夏禹治水存厥功洛书一出数乃备洪范九畴载大经至宝相传有文字成周金縢主穆卜家国可以决大事伟哉宣尼让文仲鲁论居蔡固非智圣贤功业仁义心藻节藏室亦徒治迨乎炎刘継兴日太史作传系评议孰云世远不可及古人今人同一揆中吴龚君德尚占传自父祖畅灵秘名扬四方不虚有老自耆艾幼童稚水沉香霭浮湘帘座拥皋比广开肆红炉炽炭融春阳炉鋳金鸟器尤利七十二钻兆不穷五乡六爻分次第摩肩接踵问凶吉应口随答合诚意嗟余亦甞就君占是非进退待指示毫厘不敢相参差庶乃完好无乖戾岁月骎骎若流水廿年遂尔成交契金兰岂独多绸缪世上人人重高艺兼金拱璧愧乏酬勉赋新诗表心志 

　　○刘阮天台图 

　　白云苍霭迷行路水复山重不知处行过涧谷有人家忽见东风万桃树芳香艳态娱青春花开得遇娉婷人五铢衣薄卷烟雾笑语便觉情相亲神仙虽遇终离别千古佳名自传说天台山水至今存桃源望断空明月 

　　○怡亲堂为吴叔载作 

　　三才既判乃有人实赖父母生其身乾坤奇耦法天地在世所重惟彛伦彛伦攸叙厚人道老我欲见嗟无因延陵孙子字叔载衣冠萧洒多精神圣经贤传日披览崇重儒硕交缙绅肯堂肯构致轮奂心在乎孝能怡亲机丝织就五色彩并刀剪制衣裳新承颜往往悦亲意日夕戏舞宁辞频金卮潋滟进佳酝翠釜络绎供奇珍蛾眉鹤发笑开口四时景物俱阳春缅思怡亲有古贤老莱等辈难具陈姓名扬播在青史绝代稀见犹凤麟而君独能为景仰驭驾自可追逸轮云霄行见爱日永乡里坐使浇风淳荆州虽云旧所识倾盖何幸瞻清尘尔来索我怡亲诗辞语鄙拙意甚真覌风有待后人采会见斯世生斯民 

　　○题顾叔明所藏湘江雨霁竹图 

　　一雨鸣秋声断续雨声都在萧萧竹谁言此夜送凄凉称我西派剪吟烛晓风吹散云糊模火轮照见青珊瑚珠宫掉尾舞龙子丹穴振翎来凤雏任公笑看无尘土斫竹欲借吴刚斧远向沧江钓六鳌不管湘娥心独苦 

　　○七清图 

　　三槐后裔人中英水木百世传家声生平有癖爱图畵堂上畵图图七清乔松元是徂徕种灵□萧萧阴菶菶五株曾作大夫官千古秦封藉荣宠渭川君子非凡材惯历氷雪超尘埃枝头结实细如粟凤凰飞下毛毰毸梨云不飞寒悄悄倒挂切闻绿衣鸟师雄梦里美人来残醉欲醒天未晓山矾清吐小白花玉蕋灿烂真奇葩唐昌观里旧多种品题尚记前人夸洛川风淡波纹滑佩带金钿响交戞瞥然一去若惊鸿只许陈王见罗袜幽兰九畹澧水湄深谷隐迹何人知国香珍重可比德楚骚载诵成遐思蕙花娟娟露华冷琼砌瑶阶月留影总使深宫玉漏迟夜香不上黄金鼎弟兄姊妹心相同彩笔天然成化工愿君十袭自贻爱子孙孙子传无穷  

　　○梅竹双清为上洋何仲阳作 

　　梅花皎皎类美人竹枝楚楚若君子美人君子世所重尽入君家畵堂里先春第一天与奇千朵万朵蕃高枝梨云几片入幽梦江南江北遥相思红尘飞断开三径碧山参差喜相并露华冷浸月明时仪凤声来最堪听疏帘半卷清夜闲斗柄未回更未残多情翠羽声啾唧身在暗香浓淡间卫诗载咏盘桓久别泻郫筒一杯酒醉来欲呼湘女歌翠袖娉婷世稀有 

　　○梅鹤为邹仲和作 

　　染溪溪上梅千树千树海花最深处花下高人事隐沦布袜青鞋自来去花开早占天下春纷纷香雪沾衣巾东阁郎官觧吟咏西湖处士同清真飬驯老鹤长为伴每玩花时亦陪看几番飞舞入花中梨云白云影相乱九皋一唳林月明岂比翠禽啁唧声莫教惊堕万葩萼枝头青子期调羹 

　　○水仙怪石 

　　东溪先生美耒度胸次宽宏才学富平生能畵又能诗写向人间夸独步金壶墨汁倒水麝旋出溪藤胜缣素太湖丈夫偶独立洛浦灵妃又相顾五铢衣薄莹如水一点纤尘谢沾污梅兄矾弟别来久脉脉心情向谁诉当时只许陈王见流雪回风在词赋渚宫深处月明多环佩帰来不迷误 

　　○橘隐谢钱伯康 

　　种橘不向巴卭村君家有地连吴门传来岂独自三世羡彼密叶并深根上池神水旧沾润宜雨宜露宜晴暾托名为隐有大小中隐留司蒙圣恩秋风实缀万千颗济物不曾忙子孙慕君阀阅正相抗交币肯异朱陈婚兹因幼子疾求治良药屡用劳朝昏回生之后伸报谢墨洒水麝凝秋痕畵图写成侑诗句清比琬琰香兰荪橘隐之名自斯着平生未负恒心存董狐倘修入佳传扬播永远弥乾坤蘓躭往昔来为罕仁者有后古所论 

　　○赠叶君 

　　金庭玉柱东西峯两山拥出青芙蓉湖波环绕三万顷磅礴扶舆人所锺叶君家世传诗礼乔木当门阴薿薿平生有志希圣贤朝习群经暮诸史学成不负出类才五更三老人相推兹来林屋为王事相逄一笑襟怀开麒麟凤凰世稀有岂可倘佯在林薮九重天上正求贤何当召作夔龙友 

　　○送徐光永还包山 

　　东海徐君禀清淑世家住向包山麓丰姿俊秀弱冠年清似寒氷温如玉尔来郡邑闻声名一朝举作黉宫生檄书旁午下乡请礼意交重原非轻湖波远渡来陈诉满纸情词□心素可怜一已在伶仃况复双亲及衰暮黄堂凖理无他艰忧抱顿开回笑颜兰舟买得载春酒宾朋饯送离阊关我忝师生重恩义赠言赋就新诗句五亩从今乐飬高彩衣好向堂前戏 

　　○为陈时彦赋女仙图庆寿 

　　麻姑原是神仙女二八娉婷貌无比瑶台深处巧梳妆鬂躲绿云飞不起纤如皎月轻回风沉鱼落鴈还惊鸿清扬欲拟雪霜白秾华不藉胭脂红彩笺芳信传青鸟宝婺星光烛春晓骖鵉驾凤到吴门蟠桃五色頳霞绕阿母方开玳瑁筵罘罳宛转浮香烟玉津细永匏犀齿食来一颗三千年 

　　○题倪均瑞畵 

　　徂徕山高知几重青青削出金芙蓉琪花瑶草长岩壑挺拔更有千年松扶疏香叶遮数亩藓苔蚀遍苍皮厚半空灵籁几曾停六月凉飙长自有神仙爱此境界清云根石上铺秋秤两奁黑白子交下方寸心里藏输嬴南风吹响相剥啄直上稍头惊睡鹤玄裳丹顶栖难稳顷刻飞腾向寥廓烂柯樵夫今不来洞中依旧三花开局终拂衣共帰去任他沧海生黄埃 

　　○鼓潭书屋 

　　鼓潭积水如沧浪白石突起潭之傍每逄风雨石即吼以斯得名年长久多君爱此来卜筑不日经营架茅屋黄金不惜买诗书充栋堆床五千轴剑锋三尺琴五弦墨迹畵图先世传风清月朗或披玩一道虹蜺光烛天红尘难渍乌皮几宝鸭烟霏爇沉水纬箫帘卷客罢来盘薄于中心独喜平生识得南州孙华翰寄托来吴门殷勤求我赋诗句展读倩意生春温荆州未识神交久籍甚声名在人口龙钟那得远相过勉作长歌搔白首 

　　○晴竹 

　　白露漙漙楚天碧凤凰叫起金乌日晴阳有影在竹枝枝上鹧鸪啼不得江云初定江风静江水无波若明镜照见灵妃一片心隔岸清歌有谁听翠华不来春欲杳泪痕渍血愁中老锦瑟空弹五十弦九疑数点烟中小 

　　○送宋彦撝 

　　五伦之道传悠久父子君臣及朋友人生所学忠孝先忠孝能全世稀有羡君华冑吴世家从亲医国居京华箕裘绍业喜跨灶种杏报德春多花畵堂肯构扁积德别着青编崇世泽虹光万丈冲斗牛珍重何曾论金璧君名早着学古人一息岂敢忘君亲故山丘垄隔千里引领东望频沾巾春风买棹回吴苑途路奔驰宁惮远纔扫松楸奠酒浆又寻耆旧评诗卷　　　　　　　吴门烟月谩多　王孙草绿生离忧来往此门诚有道丈夫有志存忠孝唐虞时世喜逄遭班马文章登显要驿高酒香歌或微江东渭北情依依凤凰台畔栖隐处他时有约寻 

　　○红竹双清为李主事题 

　　何年血雨潇湘渚尽渍琅玕枝叶里翠华廵狩不帰来泪满红氷愁二女胭脂界破芳容老绛节霓旌谩纷绕楚魂啼罢黯消魂望入霞光九疑小丹山凤鸟飞无数不□裙底凌波步珊瑚击碎如意钩桃花零落仙游处 

　　○题薛宗载扇面二首 

　　春江绿涨桃花水日夜东流几千里买得门前舴艋舟青笠绿蓑烟雨里一面红颜双鬂白老去　为钓鳌客鱼竿随处拂珊瑚酒盏有时倾琥珀歌试沧浪尘不染天际夕阳霞闪闪西塞山前便是家帰时肯畏风波险红楼十二阑干曲有意凭高旷心目前山风景尽堪覌不似飞泉声漱玉香炉峰头瀑布流水帘洞口悬清秋谪仙赋咏□千古南华一出诗庄周溪藤一幅写斯景意匠经营在俄顷薛君持之求我题石阑点笔苍苔冷 

　　○陶渊明归社图 

　　典午山河将欲晚为米折腰贤士懒伤哉侍中衣?山富贵　　蔑如事闲散先生晋代名臣孙遥遥华冑为清门虽官彭泽绾印绶岂若栗里娱琴尊归去来辞写胸臆便买兰舟寻旧宅五株绿柳摇春光三径黄花艳秋色鸣鸡吠犬开柴扉林风 

　　○竹鹤图 

　　昔闻王猷曾爱竹竹有清标断尘俗移居随处旋添种珍重不殊金与玉又闻卫公曾爱鹤往往重　轻食禄宠之致使鹤乘轩驯飬尚言心未足竹与鹤兮何处无老眼见此竹鹤图娟娟翠琅玕梃梃青珊瑚风生声琮琤月来影扶疏长竿未肯帰钓徒九苞屡集丹凤雏夷齐有德德不孤至今高节留江湖毰毸双胎仙生长由青田乘风若骐骥驾驭从神仙玄裳丹顶性最洁九皋一唳声闻天浮丘载入相经内形模変化踰千年竹岂凡木同鹤非凡鸟比卫武诗不咏薛稷兴无已人间至清物披对心欣喜挥毫勉赋竹鹤歌歌　不入词人耳 

　　○寿得玉字 

　　梅舍顾君诚右族六旬享有康宁福堂前甘旨　敬奉庭下芝兰吐芬馥碧落初生老人见瑶池又报蟠桃熟驾鹤仙来祝寿龄尊前一笑颜如玉 

　　○松坡许原望 

　　古松移自徂徕嶂种向君家玉坡上频年飬成合抱材高拂云霄势相望花飘金粉满地香扫花酿酒为琼浆长镵　荼不可计石火夜煮充饥肠清风萧萧四时起灵籁入帘和绿绮水纹簟席眠不得两耳尘埃一时洗庄椿八千多寿龄傲吏载入南华经大夫荣封独此树颜色不改长青青 

　　○送友还云南 

　　刘君派出西江水父祖宦游千万里即今寄籍居溟南不尚豪华尚诗礼青年风采玉雪肤江山览遍来姑蘓衒奇岂　宝奇货贳酒何曾交酒徒吴趋坊里南州老龙钟日把蓬门扫家僮忽报车马来荆州识后心倾倒月　煮坐留片时袖出巨卷求声诗江山清趣富题咏浅薄愧乏琼瑶词多君清淑种来久瑞凤祥麟世稀有男儿自古志四方传得香名满人口天风猎猎吹彩旌剑佩三尺苍龙精才高莫継子长述献策好去登蓬瀛 

　　○烟雨万竿 

　　湘云晓度湘江曲烟雨沾濡万竿玉丹山彩凤寂无声只有鹧鸪啼未足箨龙自蛰春自寒九疑望入空漫漫灵妃一去几千载泪血至今犹未干清歌罢听银钗女薄暮娉婷又难倚羲皇制瑟五十弦翠袖笼香谁复理晴阳有待生光华寅宾唤取羲和车愿开三径扫苍雪借看凖拟来君家 

　　○题陆昌所藏杜用嘉畵 

　　姓氏去天纔尺五东原老人绪老甫何年西蜀来吴门水木流芳有家谱老人工诗又工畵珠玉丹青绝高古即今此幅尤得意野树村桥接江浒杖藜人去　孤云踏破苍苔入深坞坤干造化力能夺图写经营心独苦継昌爱畵素有癖几度相求上门户装演成轴恣披玩种菊派前倍清楚兴来我亦为题诗栢子香消日当午 

　　○虎图 

　　猛虎三子一子豹山中穴居人不老咆哮欲出腥风生树木动摇鹊频噪畵师畵此何所取乃曰重重来报喜高堂展挂心胆惊冯妇下车看未已食余野兽身最肥窝弓好避虞人机汉家将军真可拟万里沙漠能扬威 

　　○龙图 

　　乾坤上下云模糊潜龙忽起从江湖头角峥嵘目如镜百尺袅袅垂长须四灵之一为最灵変化恍惚驱雷霆水晶宫殿在渊底古今不许凡人扃频年旱灾损禾黍处处家家望霖雨愿回枯槁作豊盈莫置此身图畵里 

　　○梅花双喜图 

　　梅花莹白山茶红夹叶重台开数丛绿衣小鸟自啁唧灵鹊双双毛羽同羲和送日日杲杲南国雪消春意好人间万物遂生成不独多情到花鸟深闺美人娇一团斗帐睡起愁春寒看花听鸟感物态罗袖不卷凭阑干南枝欲寄征路遥报喜不负千金宵天孙良会亦待尔飞去银河横作桥 

　　○陶渊明帰去图 

　　满目山河非典午为米折腰何独苦便从彭泽赋帰来买得兰舟到江浒家中长物虽长在黄菊可携松可抚五株杨柳万条烟依旧清阴上门户逍遥九日坐篱下那得香醪具尊俎故人忽使白衣送不畏山村暮冲虎今宵倾倒期尽醉己觉故乡皆乐土丹青写入图畵中峻节高风照千古 

　　○畵松次陈士英韵 

　　蛰雷震起鳞甲龙一飞直上徂徕峯不入云霄入屏障意正妙绝非凡松金壶墨干泣老兔苍翠错教分淡浓世称梁栋籍广庇覆盖岂惟清庙镛秦王褒赠自往昔千古大夫超俗容梦去已无丁固兆抚来欲継陶潜踪坚贞蝼蚁讵敢穴岁寒历尽苔花封茯苓琥珀根下取服食延生心愿从太丘题咏拟珠玉险韵笑赓宁愧侬 

　　○庆张澹庵宗理 

　　君家远祖封留侯赤松有道曾从游神仙一得遂高举乌兔来往三千秋东吴衍派见孙子古心古貌追前修庵居小结趣雅淡荣辱两忘无外求吴天万里照南极蒖草丁叶庭前抽蟠桃开宴庆初度　节翠旗来十洲辟尘有迟辟寒玉光彩绚　珊瑚钩别有仙翁　白兔不惟老子骑青牛金盘献果服饵后稳驾玄鹤骖苍虬青松化石石不烂沧海生尘尘自浮麻姑订约几时到分付老人重下筹 

　　○诗号梅坞 

　　具区山水神仙所缥缈峯前种梅坞南丹老人真伟人烱烱方瞳貌奇古千锺厚禄心不慕月向东华踏尘土暗香深处卷帘拢白云堆里开门户过庭诗礼有三子玉色凤鹞九色羽旨甘奉飬能无违日着莱衣上堂舞孤南星现遇华诞仙乐铿锵间鼍鼓银瓮方倾曲米春金盘正进麒麟脯玉津细永喜鲜嫩世上侯鲭俱不数青鸟传书入玳筵又报瑶池来阿母 

　　○题周景玉杏林思　卷 

　　匡庐山下春风动杏树成林夸董奉吴门杏树异匡山白发仙人手亲种仙人自是濂溪孙皎皎清心玉壶冻红尘车马不追逐只把诗书日歌诵每逄二月花盛时携酒游覌步频纵绛雪香中或醉眠一朝遽作邯郸梦仙人有子能跨灶自覩遗芳独哀痛星霜回首几清日况复羲车急奔送栖迟未作千里驹老大空为九苞凤至今抚事即凄然那得承欢开蚁瓮深恩罔极宁可报求赋诗章亦何用白　虽废已多年共教相传最为重因君起我孝思情掩卷悲伤一长恸 

　　○天顺改元诗和陈士英韵 

　　东风淡荡吹纬萧轻暖迎簇　　朝草堂无人慰岑寂坐看碧云横九霄玉京使者乘传至金鸡放赦天恩饶黄童白叟尽欢贺官路蹴踏重尘飘郡城文武走迎候宝鞍金勒青騘骄圣明天子再当朝图治垂衣犹舜尧万亿黔黎歌颂作百二山河氛祲销将军武勇烽火息宰相燮理阴阳调从兹林野无遗贤桂花浪笑淮山招嗟余年老何足云但好赋诗诗满瓢笔耕虽微可糊口经营抵用谋渔樵藏修有意在守拙避俗无心为觧嘲百年身享太平世古道可行谁谓遥此乡盘薄搃乐土于壤试和康衢谣 

　　○红梅 

　　牡丹自古能倾国魏紫姚黄鬪颜色歌锺对赏庭院夸一种不及罗浮花灵砂九转丹炉底服后姿容妙无比骚人题诗笔如刀认桃疑杏才非高石家金谷珊瑚拆醉酒谩夸双耳热玩芳今有奇男子胆瓶插向东风里 

　　○代送王都司还浙江 

　　自古将门应有将虎头燕额封侯相功名载入凌烟编姿颜写作云台像多君任子传世勋平生攻武还攻文三千门下麟凤客百万阃外貔貅军犬羊梗化黔黎苦奉命总戎居督府钱塘江上晓吹笳天目山前秋击鼓金兰契有陈元龙荆州旧幕今喜逄从容未久又分别表章要进蓬莱宫一麾东返承恩宠南壮风霜王事重赠行欲表岁寒情折得梅花向高陇梅花折得舍　先雪香乱飘溪上船绿衣小鸟啼不歇美人忽去心悬悬老我龙钟头已白无才敢拟平原客勉赋新诗荐祖筵一笑樽前醉欢伯 

　　○谢医士韩克赞 

　　混沌既判成两仪三才始分人在斯失于调摄乃疾病药本旋生功周施天生神农辨百草气味品甞甘苦知口?父咀修合间汤液难经素问来轩岐著书立言起后辈济生往往何神奇医和医缓及扁鹊长桑君过演上池张刘攻击虽可重朱李补助同称宜曾闻先哲禀大老不为良相为良医兹言百世不冺灭景仰高风追者谁宋韩魏公伯休裔流芳水木蕃宗支云孙医国得家学年虽未老名先驰城南识人谢以德子患寒疾多阽危众医阁手不能救气息欲绝犹蚕丝多君疗治独容易秘剤一投疾乃夷经旬伏枕忽能起元气渐复回雍熙斯湏室人复遘疾疾势况当弥留时感君此际心不易刀圭起死仍无辞今当报谢乏琼玖过我蓬室求声诗嗟哉恒心古　　宋清传作河东词今人即古古即今善行所及皆可师况君父祖仕圣代九天雨露恩沾滋清门遥遥衍华冑金兰玉树荣新枝匡山绝胜董仙宅杏林花暖东风吹 

　　○题畵 

　　山茶水仙春满堂梅花如雪凝清香沉深院落绣帘卷日色淡　明青阳名门儿女爱物色两两嬉戏阶庭傍畵屏六曲暖生色蹙金小帽斑衣裳雄雌锦鸡成一双三五引雏雏作行相呼啄食最有义警戒千古传诗章斯图本出汉臣笔意匠妙绝无比方清河主人旧收得转赠史君期宝藏我思作畵如作诗兴到便能追汉唐　品神品着変化明珠岂能生夜光史君年壮未有子喻物可以知弄璋燕山窦氏昔载　五枝丹桂同芬芳 

　　○庆张惟东任阴阳正术 

　　日月五星为七政经纬守恒时乃定唐尧之世今再逄法则古先有神圣璇玑玉衡系程度主宰周流即溪径隅夷昧谷宅所司东作西成循一命多君精选复精历谈论义理求必胜一朝领荐趍帝乡锦服乌纱照车乘东还此日到乡邑眉寿拜亲增喜庆光风又入绮罗筵白雪阳春听歌咏 

　　○次华竹友所寄诗韵 

　　水晶宫殿居河伯紫蟹供来手亲擘溪山屯乐考盘歌干禄无心问龟策镜中白发种种多龙钟尚自游江河乌飞兔走朝复暮要得鲁阳重借戈羡君才高世稀得善写梅花趋没骨春游广陌露纔晞夜宴高楼月初直娉婷二八脂粉香宝钗金钏声铿锵十分琥珀泻春色三尺■〈辟鸟〉鹈浮剑光献书未上金鵉殿旧物收藏遗祖砚百年鲍叔不移心千古韩荆重识面识面以来情最亲怀抱几多思一陈凤凰有雏世之瑞江海鸥鹭空成群仙才不异金门使天上五城楼十二剪裁锦绣是新诗春水鱼笺劳寄示 

　　○孤云诗为玉殿赋 

　　石立中庭形坎坷肤寸渐生云一朵如车如盖白纷纷六曲屏前长伴我清风吹动最宜玩赤日遮来亦堪坐轻连香篆作悠扬半倚竹枝随婀娜红尘迥□市廛路炼药派扉籍封锁有时変化为甘霖泽及苗禾又花果从龙无意远飞去隐豹有心宁不可仙衣欲制劳剪裁熨贴湏教到平妥休笼月殿致生嫌自扫星坛宁敢惰夜深要礼玉宸君氤氲气接沉檀火 

　　○代作家庆图 

　　唐虞时世无烽火九州岛四海皆安妥中吴自昔到如今俗厚风淳民庶伙君家水木传流芳仁义广布名昭彰绵延庆泽天所赐桥梓挺秀芝兰香水天新构　轮奂学礼学诗童与冠晨昏又戏老莱衣六曲屏前影撩乱太丘孙子亲义孚即景　作丹青图儒林歌咏妙声调连珠迭玉光华敷我与陈君交最久别赋长诗为呈丑人间此乐非偶然庆贺登堂劝春酒 

　　○乐樵为张叔高作 

　　原田每每连清湖荷?执竿耕钓徒平生自谓得所乐所乐虽　非樵夫梁鸿山深路行曲留侯之孙驾茅屋屋头流水泻来清石砺斧斤樵树木天风飒飒两鬂寒绿萝制衣班竹冠芒鞋不踏尘土径清风直入秋云端披星出门带酒倾施担或时亲汗简践蛇冲虎只寻常五十功名心却懒青松不采独采花松花酿酒倾流霞钓徒耕叟喜相道醉乡乐嘉生春华识鸟东西朝复暮眼底光阴肯虚度幸逄宇宙息干戈况有儿孙应门户多君此乐乐最宜此乐自知人不知广寒老刚莫相笑我欲与汝同襟期 

　　○庆周宗学先生七十 

　　巽庵先生年七秩古之隐士今诗伯神完貌伟徤且康泉石逍遥寄踪迹朝经暮史心侣侣布衣坐享升平时口谈周孔化乡俗月旦有评风化移炉中艾艹?神腾香暮阶前蓂荚迎初度神药分来玉杵霜绿醅泻出金盘露濂溪溪上绮席开衣冠济济佳宾来诗清肯籍月斧亚?斤曲艳似将云锦裁水清玉润夸氷玉天公报喜应多福一仁致寿寿绵延何湏再诵冈陵祝 

　　○庆寿分得如字 

　　蓬莱山高凌大虚金银楼阁仙人居仙人佩带摇琼琚绛节翠峯风卷舒丹丘玄圃相索纡红杏种成邻白榆自去得道心怡愉彩鵉近送麻姑书氷蟾吐水香墨濡紫阳华裔风骨殊长留节节当春余飞游不用踏鲤鱼凌空自有飙轮车玉桃旧种蟠根株采实捧献趋庭除松花酒□浮五蛆一饮便觉心神娱醉乡天地非华胥寿筭永白三光如 

　　○翠云　假山名为华以　作 

　　天星夜落梁溪边突兀恍若峯头莲白云不涌鬼魅惊怪仙人怜君家移植广庭内神运不假秦王鞭重峦迭嶂忽幻出胜景别是壶中天岩阿萧萧动灵籁涧曲洒洒流清泉平波侧岸带林莽小朵欲分仍接连欝林羿送笑畴昔艮缶品题思往先塞上徒为猛虎踞山中浪作群羊眠钩帘几度看不厌六曲尽屏空自妍琅玕树长引丹凤春阴远蔽高堂前石阑点笔赋新句鲛人泪滴明珠圆眉山老儒真老仙木作三峯峯伟然东吴西蜀或千里今古古今相比肩翠云不飞上霄汉无心笑傲为时贤碧桃花开倘一醉酒醒又是三千年 

　　○澹庵诗 

　　越来溪上艾荆榛隐居辑得庵居新宜堂间构但求淡不饰不雕惟任真飬真孰谓足傲世藏修固知能远尘诗书长慕上古圣踪迹拟学先天民景幽正比颜子乐道在任教原宪贫汗樽杯饮得所　大羹玄酒求其淳稀音至味娱乐岁纸帐竹床留好春披星亦有赤藤杖褁雪讵无乌角巾姚黄魏紫何曾种黑秬　粇堪食用云子子佃客输　月团时喜山僧送腥唇熊掌奚谁嗜笋脯菜根聊自奉兴同浮蚁久忘情心与盟鸥频积梦小篆蝇头字八分断纹焦尾琴三弄一披一玩下青藜再鼓再弹来白凤唐虞时世幸遭际陶柳诗文称歌诵清风从此迈古今海内纷纷竟难共 

　　○送张景和游湖湘 

　　男儿自古志四方况此时世逄虞唐有金买得剑三尺牛羊夜夜腾虹光牙樯锦缆副彩鹢酒满舥楼书满箱长江万里欲飞度如意扣舷歌慨慷吴头楚尾寄历览三国六朝存渺茫千年往事悦一梦只有山水无兴亡凤凰台上露花满鹦鹉洲边烟草长谪仙狂客不可见污简光彩留文章多君到处宜吊古珠玉貹成投锦囊纪行辑就逾云首大阴所在声浪浪清秋将近宜返旆严亲白发堆吴霜莱衣拜舞　称寿老人星宿明高堂 

　　○送徐以慱游武昌次陈孟英先生韵 

　　群山皱绿峯峦起秋雨纔过凈如洗或浓或淡有无间一幅天然赵千里飞岚拂酒吴姬觞红荳蔻传心字香几回语别别未得愁入锦纹丝缕长璧月茫茫云杳杳醉来仰望吴天小黄鹤楼头仙不回青鵉镜里人难老江湖胜槩　　　　去烦君重吊古荻芽初长拟东还河豚又荐西施乳 

　　○翠微书舍为卞庭阑作 

　　华盖香炉连五老别有芙蓉峯穷小何年移得到君家半空突兀烟霞绕浮岚滴露空翠飞世纷断处开岩扉经书万卷喜充栋朝探暮讨求精微桂花香冷芸香暖碧纱派下韩檠短未容豪饮进螺杯且备清吟挥象管风光满眼乐泰和草色一庭生意多圣贤心事静中得不使寸阴容易过邺侯收积频年月昌黎赋咏曾称说满嬴何必重黄金珍藏只此传贻厥 

　　○清逸斋为卞秀深题 

　　赤栏桥跨清溪水好雨频将紫苔洗轮蹄不到小斋前飬高人在氷壶里满庭芳草见生意五色牙签尽经史纬箫帘卷日初长心契圣贤求妙理金徽玉轸旧纹断三尺短琴横绿绮有时弹弄太古音明月清风涤尘耳读书鼓琴慕往昔往昔虽远道则迩许由巢父皆隐人伯夷叔齐亦君子况君家世出右族逸驾不同流俗比长歌几度望南山数点峯峦落派几吾宗本出徐??廛王家世自昔居南方遥遥华冑几千载至今水木多流芳君家得派最蕃衍宅第别构神仙乡青松翠竹氷雪操紫芝瑶草烟霞香闲门深掩坐清昼肯待鬂发生秋霜两京胜槩旧历览治装又复之湖湘阊门杨柳啼早鸦吴姬压酒唤客甞云帆高挂竟西上万斛舟稳风扬扬三江五湖一飞渡醉倚舵楼歌慨慷平生胆气一雄壮手拔长剑享穹苍虹光直贯牛斗畔魍魉魑魅俱潜藏方今天下正太平讴歌击壤如虞唐人生何幸遇斯世千载一日无低昂织鸟东西时易迈一百五日来青阳姑蘓台下拟相候倾倒珠玉开锦囊纪行几首句清徤声调不减刘文房 【 送徐宗曜游武昌号介轩】 

　　○送徐以源游武昌 

　　柔丝细出楸塘藕织绮金梭弄纤手并刀裁作远游衣彩线密缝劳阿母长江万里流惊湍九月不知风路寒鲜鳞切鲙若飞雪鲸饮一吸金壶干酒花熏人两耳热丈夫自古轻离别侠气曾酬司马志剑心已副庄生烈说武昌门香尘飞问君此去何时帰记行诗就锦囊富月霞夜夜生光辉 

　　○贺翁总戎生子 

　　春色鲜明花袅娜畵堂烟暖沉香火半痕新月照悬孤掌上明珠生两颗明珠两颗殊凤麟得此足为稀世珍祖宗积庆信有　簪笏相传多后人香罗十字制成髻红染茜花光彩异金杯潋滟贮兰汤玉果犀钱　次第徐卿往昔夸两儿浣花老翁曾赋诗登筵我岂汤饼客庆贺一笑倾金卮 

　　○广仁堂为张用宜作 

　　本心全德今古稀颜子三月能不违唐虞尧舜犹有病博施济众其庶几君家构堂最高爽杏花深处通来往不求名利只探医孜孜方寸为仁广世传　药如宋清参芩附术收来精囊中积劵焚已欠炉内飬砂功已成刀圭入内沉疴释百年庆泽由君积谁云卢扁独超群会看青史书奇绩 

　　○张廷瑞画竹为陈体方 

　　古时张旭善草书草书名重人难如不攻草书攻墨竹有孙今向虞山居醉吟先生醉乡客清风两腋生衣□溪藤求写作便面形影半弯堪卷舒白云孤飞洒苍雪墨汁忽吐金蟾除相灵何处报琴瑟九疑一望连郊墟琅玕不碎铁如意翡翠却胜红芙蕖秋声彷佛动毫末风吹仙梦游华胥先生爱我旧莫逆珍重示我过茅庐蔷薇露香为沐手老眼披玩尘消除　飙满座惬清兴抵用金杯浮玉蛆纷纷花草空自媚此君敬慕心长虚愿留高枝款栖鳯莫取长竿供钓鱼人生踪迹类萍水日月安可延居诸平生共保岁寒节白发满头情有余 

　　○友竹为华守诚作 

　　纷纷世上多交友黄金不多交不久朝为胶漆暮参啇正以雨云番覆手人心不古可奈何只有此君情最多霜余永保颜色在风前又觉声音　钓帘坐对怡双目标格萧然美如玉羊仲仇仲招不来迹断红尘清可掬忘年既久各任真碧筒酒满沽青春醉中击节咏淇澳彷佛潇湘逄故人 

　　○杏林图 

　　种杏成林万树齐董仙家住郡城西彩霞影里门长掩绛雪香中路不迷换谷子成驯虎守出墙枝好乱莺啼匡山茂芤闻芳誉报德何妨一品题 

　　○题梅 

　　洞天林屋多岩壑清比西湖与东阁闲居长隐一仙人手种梅花艳葩萼仙人系出徐偃王古貌古心甘澹泊絮雪欲寒或乘兴梨云香暖时行乐银屏六曲尘迥断沉水注香烟漠漠乾坤消色含自然春在生成殊不觉南枝昨夜挂南极斗柄横斜映廖廓调羹三子渐累累根本千年欣可托瑶池阿母青鸟使又报蟠桃来度索畵堂一笑寿筵同玉酒正传金凿落 

　　○寿诗 

　　金宫绛阙高巍巍东夸阆苑西瑶池瑶池阆苑有仙子柔荑手弄珊瑚枝珊瑚枝新拂瑶草洞天日月金丸小丹霞遥逐彩云飞迹断尘埃不知老笑骑白鹿随苍虬青烟茫茫横九州岛山中石□虽可食蟠桃子热　　秋南州后人饱文学华诞初逄意逾乐飞游此日一降临玉酒淋漓恣酣酌人间甲子休计年沧溟几见为桑田长生设宴不可极重来更约麻姑仙 
　　蓬莱山高凌紫烟金银宫阙山之巅弱流不隔三万里御风来往由飞仙仙人飘飘貌愉悦服以彩霞佩明月人间虽闻却老方物外尚秘长生诀白榆花开春又秋九州岛胜景湏臾游古今阿谁脱凡骨暂来倏去难为俦长州彦士南州后华诞初逄会宾友相携偓佺忽降临劝以长生一杯酒笑翻舞袖歌新词击节更有珊瑚枝年年此日愿来庆无疆寿筭堪为期 

　　○洞天春晓庆寿 

　　洞天林屋神仙住白玉为京楼十二彩霞苍蔼互萦回路隔桃花几千树天鸡喔喔催晓暾珍珠影动开重门晴阳有德不私照混沌彷佛分乾坤金波摇荡动瀛海羲和　　至今在灵椿叶老浮沆瀣若木枝高见光彩南州高士华诞辰初筵秩秩来佳宾承欢二子九苞凤冈陵歌咏诗重陈蒲萄酒熟凉州换妙舞娇歌再三按青松化石不知年何妨笑举方□看 

　　○题薛淡园竹和李琏韵 

　　薛君仕作府中倅黄卷时时圣贤对夜寒踏雪过南村两目有光心不昧红炉炽炭写君子八法俱全固宜爱李唐独数萧协律有元惟许丹丘配金壶墨汁呼酒饮兴尽不比剡中戴自从湖上话离别寄赠殊方无杂佩空追往昔赋形影物是人非发深慨鼠须小楷字蝇头两度　歌不嫌再秋云无定忽飞去如意到手琅玕碎一朝合浦见珠还多　太丘能举废烟稍露叶枝袅袅彷佛横斜旧时能独嗟诸老半沦亡却喜风流阮　在珍藏十　期永远三寿屡登见鲐背 

　　○仕女图 

　　五绒彩剌罗襦绣膏滑蟠龙玉钗溜柳腰花脸畵蛾眉练裙六幅湘波皱金莲钩小不动尘海棠含露娇芳春雪肌铅华香欲透无限伤春愁杀人萧郎不见空懊恼镜中只恐朱颜老 

　　○送郑德新任吉安掌教 

　　阖闾城西岁云暮梅花开遍江村路暗香深处祖筵开饯送衣冠皆旧故多君早年富文学献艺词场称独步一官掌教赵州城坐拥寒毡守清素诸生济济遂乐育法阐蘓湖旧程度光浮五彩笔生花高折桂枝惊老兔西江此行喜升秩身沐恩荣沾雨露玉堂金马后为期接踵夔龙筵鹭 

　　○为王孟南题吕副都把尽瓶中梅 

　　玄都观里无尘处不种夭桃种梅树并刀分影到君家一掬清泉胆瓶注雪香封□苔封遮相思梦遶玲珑花天然绛蒂含绿萼索笑脉脉生春华苍虬骨瘦蝶须短低垂斗柄珠玑满翠禽呼月上金屏黄鹤叫云来玉管人间宝玩宁敢符如意枉击红珊瑚青瞳两点看不厌徤笔赋诗追老逋纯阳羽士神仙客壶中天地谁云窄多情有学陇头人凭仗东君寄消息 

　　○庆翁戎骈生子 

　　天朝即是唐虞世君圣臣贤遂图治梯山■〈舟冘〉海多远人烽火萧然乐兵士江左翁公不世才总戎几载居蘓台豼貅十万拥麾下镇守逓激清尘埃往岁生男符　梦孔子释氏亲抱送今年鸑鹫又骈生文章不异河东凤将门有将自古夸公侯衮衮来名家蟠桃再结千岁实若木已吐三春花充闾佳气人争羡犀钱玉果开芳燕竚看任子立功勋恩荣锡自金銮殿 

　　○席上赠小妓周满娇 

　　红裙翠袖娼家女未觧行云与行雨笑捻花枝背锦筝可怜花发春无主东飞紫燕西飞蝶九转柔肠断难接彩笺一幅不尽情为渠写作伤春行 

　　◆长短句体 

　　松云 
　　松石为华克谋作 

　　○松云 

　　吴山有松树托迹岩之阿下根长茯苓上枝缠女萝白云一片生无心随风远来松树林朝焉暮焉不飞去五亩遂尔繁清阴世称后凋惟古松古松盘屈犹苍龙阴阳气物自能感云兮龙兮自相从日轮皎皎晴吴天江河水□无深渊田畴禾稻枯欲死莱尔为雨成豊年 

　　○松石为华克谋作 

　　乔松何苍苍出自鳌山颠奇石何齿齿生从太湖边鳌山太湖路非远一朝移置君庭前政如大夫与丈人屹立相向争清妍美哉此乔松珍重异凡木香叶细若针苍皮润如玉岁寒自有竹梅侣妖冶竟无桃李俗风清每作琴瑟韵月朗或留鸾凤宿美哉此奇石匼匝苔痕清豹质疑隐雾龙纹犹落星氷霜剥尽尘土色风雨凈去波涛腥能言曾载左氏传煮食又见神农经秦王恩未忘宁戚歌自　古今虽云远千载事如昨旧闻松枝能化石松石坚贞可相托寿比松石　不老此盘薄峥嵘君重岁寒操吟哦我惭赋诗恶 

　　南州集卷之三 

　　●南州集卷之四 

　　吴门徐庸用理着 

　　五言律 
　　五言排律 

　　◆五言律 

　　洗心泉 
　　畵为张用宜作 
　　憨叟 
　　僧 
　　唐贤妇 
　　秦淮书舍 
　　环筠 
　　吴孝春大尹游灵岩和韵 
　　竹 
　　和杜东原怀女兄 
　　和杜东原 
　　坦斋 
　　送赵士瑛会试 
　　和夏醉庵昆陵夜泊 

　　○洗心泉 

　　绝顶清泉出涓涓觧洗心发源从往昔题品见于今岁月何曾竭尘埃不敢侵山僧长抱瓮汲向白云深 

　　○畵为张用宜作 

　　泉落青山顶桥横曲涧隈茅堂何处隐高士抱琴来径草和烟发岩花带露开此中风景异浑若小蓬莱 
　　花竹连三亩经营即数椽入帘无野马插架有青编座上延宾友派前对圣贤功名他日事期上九重天 

　　○憨叟 

　　隐迹林泉下名憨即楚狂愚同宁武子颠若米元章未肯登云路惟甘入醉乡乾坤无所碍随处一倘徉 

　　○僧 

　　名林早出家踪迹寄烟霞石鼎香焚篆山厨饭熟麻清风翻贝叶白日照昙花已绝红尘事随缘度岁华 

　　○唐贤妇 

　　列女书青史于今岂曰无自闻贤妇行能与古人符不妬能留妾宜家每相夫高风生邑里扬播满中吴 

　　○秦淮书舍 

　　秦淮烟树里书舍数间幽医道思卢扁儒家学孔周雨香芸叶晓月白桂花秋几户教诗句光华射斗牛 

　　○环筠 

　　苍筠??土遶屋排立几千竿不畏三冬雪能生五月寒炎州多翡翠碧海茂琅玕我欲扶藜杖敲门一借看 

　　○吴孝春大尹游灵岩和韵 

　　不辞行路远访旧到吴门徤步登临惬知心道谊存风回林影动雨霁磵声喧更觅栖禅老三生石上论 
　　路转青山近桥横碧磵临鸟啼真有意云出自无心麦熟致秋爽树蕃生午阴胜游多雅兴都付短长吟 

　　○竹 

　　择地栽修竹森森绿满林相看辞俗态爱慕得虚心昼影分瑶簟秋声和玉琴氷霜长不改能保岁年深 

　　○和杜东原怀女兄 

　　白发同胞姊吟诗屡问安一贤今见少多寿古称难椿树生清荫萱花吐合欢儿孙隆盛日百岁享团栾 
　　羡尔东原老停云寄早春门楣惟有姊亲爱更无人梦寐相思久词章月露新贤甥俱似舅歌咏日频频 
　　慈亲早岁嫠籍姊为扶持自昔同无父于今各有儿方当康徤日又际太平时彩服蹁跹舞高堂称飬颐 
　　姊弟形虽异天伦义自同论亲为骨肉传信托鳞鸿竹叶浮春绿灯花落夜红新阳生喜庆称贺到城东 

　　○和杜东原 

　　阿姊连年病今年病始安已无身痛苦惟有步行难冬门?台红炉暖春庭彩服欢夫君同寿考百岁喜团栾 
　　一从嫔魏氏俄到古希春夫妇相将老儿孙有十人平时清德在此日白头新小弟　　　何妨煮粥频 
　　大母保孤姿慈节苦　持膝前七岁女怀裹未　儿谁道有今日都言胜昔时每回论往事悲喜泪交颐 
　　五十年来事浑如昨日同传方由孟母配德遇梁鸿兰芷烟光绿桑榆日影红少郎新领职分教浙江东 

　　○坦斋 

　　多君吴下彦坦坦在斋居足　无颠退心夷得晏如大行从屈曲蜀道自崎岖心地　平稳从兹乐有余 

　　○送赵士瑛会试 

　　故里多佳士云塘　远行一樽开祖道匹马上神京书剑随征旆关山促去程知君有长策早为答皇明 

　　○和夏醉庵昆陵夜泊 

　　萍踪　旧雨人物吊遗风彩笔书初就青樽酒未穷中年双鬂短小港一舟通正是相思处孤村远寺钟 

　　◆五言排律 

　　游吴山和韵 

　　○游吴山和韵 

　　约客游灵壤轻云弄薄阴熏风自南起红日未西沉会合宁无意盘桓夙有心舍舟登古岸乘轿入高岑观览消尘梦赓歌畏鸟吟世途忘坎坷精舍觅幽深绿见琅玕树香闻薝卜林兴来缘涧曲倦后坐溪浔次第思归路酕醄欲散襟帽沾松下粉衣挽棘梢针蓬岛何湏问桃源抵用寻良辰今不负鬂雪任教侵 

　　南州集卷之四 

　　●南州集卷之五 

　　吴门徐庸用理着 

　　七言排律 

　　◆七言排律 

　　庆陈士英母寿 
　　祝郡侯母夫人寿 
　　水崖万仞 
　　竹石轩 
　　题徐宗朝所藏畵 
　　陈醒寿 
　　庆杜东原寿 
　　庆钱侍御公 
　　挽钱贞庵 
　　庆张至和冠带 
　　挽王朴庵 
　　竹泉为黄叔康赋 
　　寿李主簿 
　　苓轩为徐彦敬医师作 
　　万木堂为卞公礼作 

　　○庆陈士英母寿 

　　迟迟阊阖启清晨纳纳乾坤媚早春南极一星明寿域东风正月遇生辰元方喜悦寛孤抱仇氏康强到七旬绮席重开喧地分彩衣频舞乐天伦生绡图畵烟霞灿妙笔诗章月露新玄圃丹丘移顷刻金声玉彩鬪精神忘忧萱草香恒在不老梅花色自真烟霭喷炉焚艾蒳玉脂凝釜荐麒麟楼居罨畵中无地屏转罘罳外隔尘盛世遭逄恒履泰遐龄绵远定归仁三从己喜归贤母四德何曾愧古人石烂海枯堪等待永期长在此生身 

　　○祝郡侯母夫人寿 

　　族出名家配旧家闺门柔淑秀天葩母仪妇道于今见四德三从自昔夸琴瑟鼓来谐曲调凤鵉分后屏铅华秋霜洒鬂朝缝线春雨惊心夜葺麻皎皎清氷原有莹温温白玉竟无瑕枫宸圣主恩图治栢府贤郎荷宠嘉简任黄堂荣皂盖颁封紫诰织金花年逄七秩兴居健节值初辰寿福加　写蓬莱光绚日杯倾琥珀气凝霞愿焉岁岁开瑶席长进安期枣似瓜 

　　○水崖万仞 

　　水崖万仞出昆仑势压西方地位尊名自古先书简策生来开辟在乾坤高凌宇宙如天柱深锁烟霞有洞门巨木坚贞饶桧栢众山罗列比儿孙冬欺太白峯头雪曙拂扶桑叶上暾云涧岂惟长苹藻露岩还可种兰荪寒威凛冽成清节大气扶舆肇本根林际不沾尘点点石中曾产玉温温词臣墨客多留咏阿母宜人得共论罨畵堂开华诞日赋诗称祝献金樽 

　　○竹石轩 

　　轩居閴寂似仙坛露叶云根近畵栏得地数竿饶挺拔补天五色剩余残看时彩笔应堪赋拂处瑶琴正可弹思笋自忻供去易休粮谁道服来难王猷爱癖何曾改米芾狂情亦未闲淇澳至今存节操太湖依旧漱波澜秋声断续劳频听古色摩挲发永叹君子文人最珍重岁寒相托拟金兰 

　　○题徐宗朝所藏畵 

　　良工捉笔写丹青不异声诗月露形峯嶂迭成天莫造烟云斡出地多灵枫明赤叶高无焰菊吐黄花淡有馨勾引玩游双旆出留连物色小车停银丝斫绘来湘水绿蚁浮柑出洞庭盘薄正宜从绿野淋漓便可泻银瓶塞边失马何湏问林外鸣禽亦可听为乐有心当及早人生莫待鬓星星 

　　○陈醒寿 

　　庐岳峯高压蟃亭鄱湖水门?舌带沧溟山川胜槩由天造人物英豪属地灵本自西培曾摇谱派　　下　侍经先公德政帰民社内翰文章在帝廷渥水旧闻骐骥足丹山今见凤凰翎仲秋朔日逄华旦南极中宵出寿星玳瑁筵开燃畵烛蒲萄酒熟泻银瓶三枝窦桂皆成瑞一叶尧蓂正吐馨绛节御风来窈窕锦茵踏月舞娉婷　　　　　　　　　　　　汗青石鼎炷香焚艾蒳竹炉燃火煮参苓兔鸟任使频年岁只把松椿比寿龄 

　　○庆杜东原寿 

　　甲子纔周古鹤清浣花重见草堂成吴门结社无惭德杜曲传家有盛名林下　冠长笑　　中　　惯经营东山不为苍生起南极多缘隐士明日月光华开寿域文章声价动神京百篇　　　兰友满　歌钟　　生玉洞桃花和霞采青田芝草带云耕得来共是延年物却老从容徤步行 

　　○庆钱侍御公 

　　尔祖文魁圣代初百年乔木荫门闾摅忠报国名无忝积德传家庆有余绿野恩光承宠渥乌台荣显沐封除玄真浦溆寻渔艇白社林泉引鹭车少女风经春昼永老人星灿夜天虚仙都甲子纔周历寿域期颐久按书珠履接连皆上客金钗排列总名姝绮罗丛里笙歌满不问酕醄醉引裾 

　　○挽钱贞庵 

　　海虞山水古今清人物生成属地灵刘汉宗支曾按谱相君事业早传经应时润泽同甘雨文节昭明拟列星名向世间崇闻望　于乡里作仪刑惟将籴米资凶岁不逐纶音入内廷吟咏性情居宅第逍遥　　在林　花边曙墅开棋局竹底藏钩醉绿　争羡寸心恒坦荡不堪双鬂渐凋零黄金鼎在宜修炼白玉楼　赴杳冥千里竟闲骐骥足九苞还振凤凰翎董狐有待今为传郭飬无惭旧述名白鹤不归华表柱漆灯光冷夜台扃 

　　○庆张至和冠带 

　　旱潦为灾属岁饥天书一纸下彤扉仓箱粟米分民社忠义声名满帝畿五十年余荣昼锦九重天上正宵衣林泉际遇风云会门第沾濡雨露私三世传家隆庆泽半生医业验精微园参叶长香风度林杏花繁绛雪飞慱济　人功不细刀圭生物世应稀花桥槐市城南路碧草生香马正肥 

　　○挽王朴庵 

　　秋云飞影入高冥薄暮遥遮处士星物华遽换人辞世诗礼空悲子过庭蒿里凄凄魂莫返朴庵寂寂户深扃谩期奋志登三殿安得留心醉六经夜雨落花千点泪春风芳草一番青群城名在赒穷久里巷声沉砧杵停条渚己闲鸥鹭伴丹山惟见鳯凰翎舟过剡曲方成感笛起山阳不可听石匣带虹埋宝剑漆灯和月照银屏青骡去后宁无信白鹤来时亦有灵郭泰立碑沧海上词臣应不愧题名 

　　○竹泉为黄叔康赋 

　　种竹成林岁又年只同淇澳与湘川根深满占千弓地衍派遥分一派原广庇岂惟阴漠漠长流还喜韵涓涓卫公拟德称乡国蒙叟题名入简编曳杖借看无俗士炼丹分汲有神仙笋生龙角休教斸茶采金芽却藉煎彩凤仪留供宿息白鸥盟在任飞骞篔筜继本非徒尔江汉朝宗不偶然律吕声音谐郢曲豊盈沾溉想吴田万竿引我纡闲步隐逸于君得比肩清簟展余当夏日尘缨濯后傍凉天衰迟倘许频相过载咏诗章笔如椽 

　　○寿李主簿 

　　李侯阀阅西江族锺秀乾坤间气生舜日尧天欣际遇圣经贤传总研精岂惟出类超乡社又复观光上帝京禁阙从容通拜谒琴堂赞佐沐恩荣下车名姓如山重率物襟怀似水清　　已迎先达意咨嗟还感下民情日逄华诞延寮寀节屇新阳乐太平玳瑁设铺添喜庆冈陵颂祝载酬赓酒波潋滟开银瓮曲调参差按玉笙卿月满轮频照烛寿星一点倍光明庙廊登进诚容易铜狄摩挲在老成乌兔自忙身永健谋猷黼黻到公卿 

　　○苓轩为徐彦敬医师作 

　　贞松生长泰山巅移种南洲旧宅前翠叶高低浓似黛香脂凝结大于拳托形变化神功秘为物收藏岁气全刀出昆吾修益利器成陶冶煮相便涧泉屡汲鱼翻目石火频烧鹤避烟精洁可供三岛客声名不下九疑仙加飡岂独求康健分惠还能济大颠白雪满头期换黑清风两腋谢参玄金芝瑶草难充腹黑黍胡麻敢并肩铜狄再摩容易事姿颜不老遂长年 

　　○万木堂为卞公礼作 

　　桥梓梗楠及豫章先公亲手种成行倡条冶叶青连碧错节蟠根紫又苍蕃衍预期存永世经营深喜建高堂四檐黛色临书愰三径清阴护石床晚节桂花金炫彩岁寒梅蘂玉生香苍虬骨瘦烟霞古白兔毫新月露光若木至坚同梃柭灵椿难老并芬芳金桃缀实留鹦鹉绿竹成竿引鳯凰南日正迟多耸翠西风虽早不飞黄侵来碧落云千朵隔断红尘地一方问字客寻杨子宅赋诗人在杜陵庄百年灌溉劳心力几度登临念雨霜仙鹤影沉秋杳杳乳乌声断夜茫茫肯教剪伐伤遗泽献入明堂作栋梁 

　　南州集卷之五 

　　●南州集卷之四 

　　吴门徐庸用理着 

　　七言绝句 

　　◆七言绝句 

　　题黄初起寻初平便面 
　　梅花 
　　畵 
　　题觉上人黄菊 
　　题珂玉堂上人梅 
　　关山行役图 
　　放白鹇图 
　　海棠群鸟 
　　题畵送周文叙之融县丞 
　　王孟端竹为吴德明作 
　　倪云林竹为前人作 
　　题石上菖蒲庆寿 
　　?为陈训道立之作 
　　棠梨鸠鸟 
　　梧桐仕女 
　　水仙 
　　三香 
　　花竹群鸟图为杨仲文作 
　　题 
　　陈醒庵丧妾 
　　二乔观书 
　　畵 
　　题矫以明所赠陈医师墨竹 
　　和钱未斋所寄续赋榴子诗 
　　倦绣图 
　　题竹寿朱竹泉 
　　和靖观梅便面为吴德明作 
　　寿星 
　　云壑 
　　题竹 
　　题瓶中红梅 
　　题畵送　九方 
　　送九方次聂大年韵 
　　梅竹 
　　文会图 
　　杂畵 
　　公余八景 
　　上人竹兰石 
　　松竹 
　　九清图 
　　又畵 
　　木渎八景 
　　月梅 
　　题钱廷丽畵次东原韵 
　　题严廷用扇 
　　题严廷器扇 
　　为陈叔庄题画次韵 
　　三笑图 
　　墨菊二首 
　　题王梦熊竹 
　　用嘉所赠惟善畵 
　　菊次韵二首 
　　故友王梦熊竹 
　　题徐以源扇 
　　题畵 
　　畵竹为僧人题 
　　红梅纸帐 
　　修竹仕女 
　　竹 
　　题奚彦礼所藏畵 
　　扇面 
　　畵二首 
　　画 
　　题汤汝鸣所藏葵丘 
　　石榴鹦鹆 
　　桃花白头 
　　金桃畵眉 
　　松阴书舍为顾廷尚题 
　　林禽山鹊 
　　僧畵 
　　花鸟 
　　长房图 
　　二乔图 
　　题沈如美雪中谒友图 
　　题张用宜梅卷 
　　畵 
　　畵鸦 
　　影梅 
　　棠梨竹枝锦鸠 
　　右军临池图 
　　和门字韵呈娱 
　　红梅 
　　题淡庵畵梅扇 
　　题夏先生竹 
　　赠医士 
　　和曾大尹去思十咏 
　　耕隐 
　　送卞以和 
　　题王文恭畵 
　　凭栏 
　　自题畵 
　　题胡斯韫赠陆宗德扇 
　　题杜进士公余清玩畵卷八绝 
　　题畵 
　　题钱从事畵六首 
　　题陈绣衣交山竹 
　　义井 
　　义舟 
　　义桥 
　　义槥 
　　畵 
　　题陈宗理御史所赠杨仲举竹 
　　畵二首 
　　题骆则民所寄尉伯庶畵扇 
　　题扇 
　　醉图为南坡王时勉 
　　题畵二绝 
　　题璞玉田水仙二幅 
　　题盛子昭仙山图 

　　○题黄初起寻初平便面 

　　自入金华岁月长学仙能使石成羊如何独有惊人得不与难兄一较量 

　　○梅花 

　　孤月照烟风满汀碧溪流水声冷冷玉龙夜半睡清浅啼杀翠禽呼不醒 

　　○畵 

　　白鸟飞飞映彩虹半竿斜日鲤鱼风采菱浦口无人渡闲却沧浪一钓蓬 

　　○题觉上人黄菊 

　　东篱佳卉傲风霜色带秋金别样黄疑是渊明当日种一枝分到远公房 

　　○题珂玉堂上人梅 【 上人居石湖治平寺】 

　　清香漠漠影疏疏千古诗工说老逋姑射仙人留幻质石湖今即是西湖 

　　○关山行役图 

　　不将足迹践天涯五十余年只在家莫说关山行役苦看图犹自起咨嗟 

　　○放白鹇图 

　　双双闲客羽毰毸久闭雕笼始放开一举九霄欺众鸟飬驯能使去还来 

　　○海棠群鸟 

　　翠羽参差映彩翎百般调舌最堪听海棠日暖酣春睡莫向东风一唤醒 

　　○题畵送周文叙之融县丞 

　　花封几载棘栖鸾纔得相逄未尽欢明日又从江上别客途山水画中看 

　　○王孟端竹为吴德明作 

　　薇省仙郎写翠筠墨花香暖凤池春庙堂元老留题咏珠玉琅玕世共珍 

　　○倪云林竹为前人作 

　　清閟阁中高竹枝秋云飞动墨淋漓咏歌　有名公笔凛凛高风万古驰 

　　○题石上菖蒲庆寿 

　　石窦幽深小洞天烟霞长护九疑仙灵根服后身康徤不负神经载引年 

　　○?为陈训道立之作 

　　碧叶参差引蔓长秋风子熟满园香味甘能觧行人渴欲试金刀放玉浆 

　　○棠梨鸠鸟 

　　锦翼鸣鸠弄好音朝来休唤雨沉沉若教一洗东阑雪人掩重门思不禁 

　　○梧桐仕女 

　　深院无人易得愁玉阶行遍思悠悠日斜立尽梧桐影不道梧桐不耐秋 

　　○水仙 

　　青女添妆淡粉痕凌波风韵至今存当时只引陈王赋不似姑仙入梦魂 
　　翠带参差乱叶长托根南国异群芳月寒露冷东风里一点贞心只自香 
　　东风袅袅月流光一种仙姿出众芳几度晓寒霜有晕只疑青女为添妆 
　　东风袅袅月粼粼绰约仙姿见早春尽说陈王能作赋不妨毛颖为传神 
　　兔颖分香淡又浓春风随意写游龙展图共惜婵娟态不是崔徽镜里容 
　　金盏银台贮玉浆满江风月夜浮香素娥青女俱无分只许东君试一甞 
　　云为标度月为神贝阙珠宫独占春一自陈王赋成后世人谁觧浥清尘 
　　初试宫妆粉未干江风袅袅露漙漙恣游一任铢衣薄自有黄金为辟寒 
　　仙姿如玉莹无瑕金盏银台贮露华景仰高风为相赠一枝全胜早梅花 
　　月华星彩照娉婷杨播清香似德馨得水为仙今不老岁寒从此致修龄 

　　○三香 

　　东风三种寂无言共秉清贞谢世喧云雨梦消氷雪冷仙踪谁说武陵源 
　　仙姿曾占百花魁小白惊鸿又作陪十二瑶台春宴罢共乘明月夜深回 
　　绰约仙姿貌十分弟兄标格更超群风流自有东君爱不去阳台作雨云 
　　玉蕋参差间玉葩银台擎出水仙家清容不醉人间酒只向东风吸露华 
　　缟袂绡裳细剪裁满身香露夜徘徊洛川流雪罗浮月尽入唐昌观里来 

　　○花竹群鸟图为杨仲文作 

　　绛桃花满压枝低群鸟飞来取次啼争似一竿君子竹月明能引鳯凰栖 

　　○题 

　　松叶流香露似珠呼童收取竟何如长生不炼神仙药要点羲皇一卷书 
　　月满瑶台夜未央满身风露拂衣凉步虚欲待飞仙到一曲云和一炷香 

　　○陈醒庵丧妾 

　　春水流花别浦长东风一日九回肠多情燕子虽营垒那得衔来入画堂 
　　小凤衾寒斗帐开彩云飞去最堪哀东君定有相思意不似高唐入梦来 

　　○二乔观书 

　　宫妆初试凭阑干玉女阴符取次看教得孙周多妙策东风一炬走曹瞒 

　　○畵 

　　一片飞云带水流碧山深处小亭幽晚风自起岩前树不见人来坐听秋 
　　白石层层覆落花薜垣萝屋隐沦家扁舟有客清江上问路来寻不惮赊 
　　幽亭构得倚沧洲水国凉多五月秋面面曲栏尘不到藕花香里看眠鸥 

　　○题矫以明所赠陈医师墨竹 

　　德星堂下种成林奕叶相传几世阴岁岁锦绷添稚子生成全藉此君心 

　　○和钱未斋所寄续赋榴子诗 

　　大钧生物有奇功润泽吹嘘雨又风榴子桂花今古事一枝要比五枝红 

　　○倦绣图 

　　并蔕春花绣未成一回思想一伤情停针不语支颐久人在龙沙万里行 
　　东风庭院柳花香每到春来怕日长彩线未拈肠已断可堪教绣并鸳鸯 

　　○题竹寿朱竹泉 

　　爱竹王猷未足夸一枝今出紫阳家岁寒不改青青色相映蟠桃洞里花 
　　湘水淇园路自赊一枝今出紫阳家岁寒永保青青节相映蟠桃海上花 

　　○和靖观梅便面为吴德明作 

　　湖上观梅白玉英与花曾结岁寒盟花边要把琴三弄琴里声非笛里声 

　　○寿星 

　　烱烱方瞳两点青位高南极老人星三光有象名长在相与乾坤等寿龄 

　　○云壑 

　　白云满壑隐人居闲傍青山自卷舒霄汉无心不飞去清阴长护案头书 

　　○题竹 

　　九重天上被恩荣冠带归来物外情闲向碧琅玕底坐月明吹彻凤凰笙 

　　○题瓶中红梅 

　　山瓶小小寄先春玄酒虽清亦醉人啼彻翠禽浑未醒莫忘姑射是前身 

　　○题畵送　九方 

　　绿蓑青笠着来轻负荷轮竿又远行自说溪河鱼懒钓沧溟深处有长鲸 

　　○送九方次聂大年韵 

　　观光初入五云游月殿香飘桂子秋自古长才当大用高名无添占鳌头 

　　○梅竹 

　　姑射湘娥搃是仙半封寒雪半笼烟曾吹玉笛生哀怨瑶瑟休弹五十弦 

　　畵檐花影 
　　入座山光 
　　芙蓉 
　　菡蓞芳塘 
　　南风琴韵 
　　夜月壶觞 
　　梅边听鹤 
　　竹下围碁 

　　畵檐花影 

　　东风亭馆散香埃秾杏夭桃几树开丽日转高花有影分明移上畵帘来 
　　右畵檐花影 

　　入座山光 

　　缃帘一幅卷秋晴数点峯峦入座清浓淡自然分远近天然图畵在围屏 
　　右入座山光 

　　芙蓉 

　　万朵芙蓉绿渚滨露香清照水粼粼锦云深处鸳鸯宿秋色浑如富贵春 
　　右芙蓉 

　　菡蓞芳塘 

　　彩云千片护芳塘玩赏时来泛酒觞醉唤美人歌一曲数茎折取玉纤长 
　　右菡蓞芳塘 

　　南风琴韵 

　　处世长希太古心南风一曲五弦琴红尘消昼清如水林下何人为赏音 
　　右南风琴韵 

　　夜月壶觞 

　　丹桂花开几度新壶觞对月倒青春醉来欲劝嫦娥饮愿乞玄霜济世人 
　　右夜月壶觞 

　　梅边听鹤 

　　声透梨云彻九天古梅花底置胎仙清风彷佛孤山下处士诗成夜未眠 
　　右梅边听鹤 

　　竹下围碁 

　　清风凉入芰荷衣竹下围碁苦用机剥啄几声敲不已彩鸾惊起出林飞 
　　右竹下围碁 

　　○文会图 

　　佳宾良会在秋林诗句赓歌酒重斟人世五伦今不废百年同德不同心 

　　○杂畵 

　　竹色兰香一雨过两竿斜日照江波钓徒岂是忘归去家在西岩路不多 
　　苍松曾受大夫官风起波涛五月寒欹枕几回听不厌竟无清梦到槐安 
　　蜜叶高枝倚碧天半擎霜雪半云烟峥嵘未作蛟龙去要待青青化石年 
　　桐江无意恋羊裘别向江湖买钓舟捕得鲜鳞堪换酒不知人世利名愁 

　　○公余八景 

　　一庭草色 
　　三径苔痕 
　　暑雨鸣荷 
　　清风动竹 
　　月林清影 
　　菊圃幽香 
　　岁寒黄栢 
　　雪霁寒梅 

　　一庭草色 

　　茸茸生意悦春华绿藻闲庭衬落花几度生金风偃处官居浑似隐人家 
　　右一庭草色 

　　三径苔痕 

　　三径莓苔雨后青制来双屐不曾经寻常只许胎仙踏□迹俱成隶篆形 
　　右三径苔痕 

　　暑雨鸣荷 

　　荷叶满池鸣夏雨珠玑乱撒翠盘中郎官侧耳成清听声比芭蕉竟不同 
　　右暑雨鸣荷 

　　清风动竹 

　　广寒畴昔扳丹桂茂苑于今种翠筠长日清风能觧愠新凉分及往来人 
　　右清风动竹 

　　月林清影 

　　秋风袅袅露漙漙月在疏林影在阑我玩清光坐良夜嫦娥应恐不禁寒 
　　右月林清影 

　　菊圃幽香 

　　黄花菊放晚香幽万朵金钱买断秋留取落英供服饵不教白发上人头 
　　右菊圃幽香 

　　岁寒黄栢 

　　两株黄栢种庭前六叶离离照简编任使　天霜与雪岁寒颜色自怡然 
　　右岁寒黄栢 

　　雪霁寒梅 

　　绛苇青枝　倚墙六花　　早封香共知结就累累实鼎鼐调羮入庙廊 
　　右雪霁寒梅 

　　○上人竹兰石 

　　挺挺琅玕傍石坡丈人君子一尘无国香亦是清高物结佩曾供楚大夫 

　　○松竹 

　　白点清霜翠点烟老枝香叶寄林泉长材不献明堂用要待峥嵘化石年 
　　老干新稍翠叶齐龙光传派自曹溪清风十八滩头景却忆坡仙旧品题 

　　○九清图 

　　清姿九种惬清欢松竹梅矾杏蕙兰翠叶紫囊香小小仙游不怯早春寒 

　　○又畵 

　　山雨初晴虎迹多渡头倚日奈愁何急呼渔艇求相济彼岸无遥亦易过 

　　○木渎八景 

　　灵岩岚翠 
　　澄湖秋月 
　　香径春游 
　　虹桥晚眺 
　　姜潭渔集 
　　山市樵歌 
　　锦峯霁雪 
　　胥浦澄霞 

　　灵岩岚翠 

　　行殿销沉换化城千岩万壑翠岚生天风不散空蒙影一路丹青畵不成 
　　右灵岩岚翠 

　　澄湖秋月 

　　澄湖浸月水天同万倾金波五夜风丹桂白莲秋最好水晶宫似广寒宫 
　　右澄湖秋月 

　　香径春游 

　　椒兰采罢馆娃倾香径惟存旧日名游客春来吊遗迹野花芳草不胜情 
　　右香径春游 

　　虹桥晚眺 

　　飞梁甃石架空虚湖水通流自具区莫谓晚来闲眺望正宜题柱继相如 
　　右虹桥晚眺 

　　姜潭渔集 

　　姜潭潭上钓船归几树垂杨带落晖笑斫锦鳞沽酒饮醉敲铜斗舞蓑衣 
　　右姜潭渔集 

　　山市樵歌 

　　红尘不上薜萝衣一曲清歌与世违斜日偶从山市过几家鸡犬莫惊飞 
　　右山市樵歌 

　　锦峯霁雪 

　　锦峯重迭雪交加散尽白云见日华策杖莫辞山路远试穿林麓探梅花 
　　右锦峯霁雪 

　　胥浦澄霞 

　　胥浦红霞照碧流夕阳影里衬渔舟望来不异天孙锦一幅鲜明晚未收 
　　右胥浦澄霞 

　　○月梅 

　　梨云影里月团团姑射新妆午夜寒约得素娥离内阙瑶台高处倚阑干 

　　○题钱廷丽畵次东原韵 

　　薜雨萝烟屋数间春风门外鸟关关平生志在经书里人世功名始是闲 

　　○题严廷用扇 

　　溪雨初过作晚凉一罾牵处藕花香得鱼归去还沽酒凖拟今宵入醉乡 

　　○题严廷器扇 

　　胜日寻芳踏软泥蹇馿牵过石桥西天台迥异人间世开遍桃花路欲迷 

　　○为陈叔庄题画次韵 

　　青山尽处树边头一片闲云学水流爱此紫薇村上景欲书招隐寄同游 
　　金带横腰幆裹头荣华迅速等川流高人独占林泉乐一片闲心物外游 

　　○三笑图 

　　社里东林远送行虎溪三笑世留名远公陶陆非朝士千载何人识此情 

　　○墨菊二首 

　　不带东篱正色黄却将标格染玄霜明朝相见休惊讶文彩犹存月露光 
　　占断清秋胜早春清容别是一花神月华星彩虽多意不似陈玄为写真 

　　○题王梦熊竹 

　　蓬岛仙游几岁华此君相见影交加开尊忽忆西派夜坐听秋声剪烛花 

　　○用嘉所赠惟善畵 

　　丽泽坊中水木清浣花堂上畵图成名公珠玉褒文献虹贯青霄午夜明 

　　○菊次韵二首 

　　秋风采采傍疏篱开遇重阳尚未迟晚节有香谁爱惜只应陶令是心知 
　　啼过空庭络纬娘一枝纔见倚新妆南阳传谱非佳说直到于今水尚香 

　　○故友王梦熊竹 

　　王猷宅里旧曾栽又见新稍影过苔丹穴彩鸾飞去后辽东白鹤未归来 

　　○题徐以源扇 

　　尘虑浑无半点侵今人心似古人心好将山水平生趣付与秋风一曲琴 

　　○题畵 

　　欲鼓杨春白雪歌却教游子借云和行行何事归来晚自料溪山路不多 
　　金风玉露属清秋物外乾坤事事幽高士抱琴何处去只疑身在广寒游 

　　○畵竹为僧人题 

　　性质孤高绝点埃法华山上久培栽中虚不异龙光出曾带曹溪衍派来 
　　仙石坛边景最清写成相赠见多情岁寒不改心长在枝叶从来一本生 
　　霜雪难欺久抱坚出尘标格凈娟娟移根今向花宫里中有虚心即是禅 

　　○红梅纸帐 

　　葳蕤帐躲剡溪藤谁道梅花冷似氷梦入罗浮最深处一团春色暖霞蒸 

　　○修竹仕女 

　　碧玉琅玕最可依清风时透五铢衣拈来尘尾频频拂不使青蝇侧翅飞 

　　○竹 

　　嫩叶柔稍雨露多两竿潇洒更婆娑卫诗千古风吟咏君子名称自不磨 

　　○题奚彦礼所藏畵 

　　凤凰 
　　天鹅 
　　孔雀 
　　白鹤 

　　凤凰 

　　双凤■〈口雝〉■〈口雝〉向日鸣羽毛五色着文明盛时一出为祥瑞四海从今永太平 
　　右凤凰 

　　天鹅 

　　菡蓞花开照绿波香红影里浴驾鹅飞鸣来去随情性不向平原畏网罗 
　　右天鹅 

　　孔雀 

　　牡丹香吐正春深何处飞来孔雀禽倾国倾城颜色好徘徊似有惜花心 
　　右孔雀 

　　白鹤 

　　缟衣朱顶立亭亭千岁形模　　经啄食定思何处物玉田芝草正青青 
　　右白鹤 

　　○扇面 

　　远来相访故人家花落东风日易斜布袜青鞋行巳惯不访途路有三叉 

　　○畵二首 

　　瞿昙一学便超群十载辞家住白云占断洞天林屋地青山不许世人分 
　　石路崎岖近却遥抱琴将赴隐人招茅堂只在云深处骑马看山过野桥 

　　○画 

　　泉落高峯别样清奔流无异玉河□□将绿绮弹秋水相呼潺溪一派声 
　　朔风吹雪洒渔蓑水泛鱼鳞钓不多薄暮收纶归去远昔年重唱濯缨歌 
　　松花频饮饮中仙半带微酣不醉眠两腋清风箕踞坐还将白眼望青山 

　　○题汤汝鸣所藏葵丘 

　　一枕春酣起较迟落花啼鸟掩芳茨涧边南去无多路有客相过竟不知 

　　○石榴鹦鹆 

　　石榴枝袅夏风凉鹦鹆双双闹日阳啄取锦囊红子破甘浆流出带清香 

　　○桃花白头 

　　青枝翠叶弄光晖一雨初晴万颗肥彷佛王孙金弹子幽禽何事不飞惊 

　　○金桃畵眉 

　　陇山鹦鹉啄金桃空翠霏霏湿羽毛若得畵眉枝上立金衣一色更清高 

　　○松阴书舍为顾廷尚题 

　　松树生阴草舍孤右披经史左披图长材莫向清时老正好登庸作大夫 

　　○林禽山鹊 

　　仙露如珠泻碧空名园珍果熟秋风林擒味好来山鹊啄破枝头数点红 

　　○僧畵 

　　无声图畵有声诗留向禅房几岁时白鹤未归华表柱一回披诵一相思 

　　○花鸟 

　　满树梨花白雪香枝间啼鸟弄春阳畵眉人在深闺里几度听来欲断肠 

　　○长房图 

　　长房学业己多时中道还家到葛陂竹杖得来随弃去不知原是化龙枝 

　　○二乔图 

　　倾城倾国嫁孙周两朵芙蓉并蒂秋玉女阴符曾遍读铜台安得锁春愁 
　　临婚谁说愧英雄日事兵书最有功不学分香歌舞态西陵遥望泣春风 

　　○题沈如美雪中谒友图 

　　客途冲雪肯回舟远过沙溪访太丘金帐羊羔谈笑处风情不减晋风流 

　　○题张用宜梅卷 

　　孤山山下水边村铁石枝条碧藓痕一夜东风吹碇蕋香和月倚黄昏 

　　○畵 

　　寻仙又复到天台山上桃花依旧开流水石桥春最好如何不挈阮郎来 
　　小结茅茨涧上村抱琴高士日临门酒舡亦在清江曲今夜同来罄一樽 

　　○畵鸦 

　　秋水茫茫浅鹭沙古槐疏柳带栖鸦啼来彷佛琴中夜一抹炊烟数点霞 

　　○影梅 

　　薄薄轻云淡淡烟雪香深处隐姑仙清容未肯全相露为恐炎凉有弃捐 

　　○棠梨竹枝锦鸠 

　　棠梨花朵压枝低两两锦鸠来上啼更有青青君子竹如何不见凤凰栖 

　　○右军临池图 

　　鼠须微纸写蝇头一幅千金不易求往事偶传图畵里至今犹想晋风流 

　　○和门字韵呈娱 

　　荣辱升沉岂足论自穷经史在朝昏老夫肯负平生学献策定登金马门 

　　○红梅 

　　仙姿绰约世间稀宴罢瑶台倚醉归几度东风吹未醒酒香熏透六铢衣 

　　○题淡庵畵梅扇 

　　月里玄霜兔捣成姑仙一得便长生刀圭又寄力?田侯眼颜色于今分外清 

　　○题夏先生竹 

　　沧洲西去玉峯高明远楼中写鳯毛一片清风林下起海天何处看秋毫 

　　○赠医士 

　　杏林春在凤城西绛雪香中一鸟啼污简古方传道要青囊神药用心机 

　　○和曾大尹去思十咏 

　　嵇山甘棠 
　　越台柳色 
　　耶溪 
　　镜水凭楼 
　　天柱兴怀 
　　云门驻目 
　　玉笋笼烟 
　　禹穴瞻云 
　　石帆杨月 
　　娥江听雨 

　　嵇山甘棠 

　　甘棠阴接会嵇山歌颂声传百里间仁政不湏夸召伯清风千古得追攀 
　　右嵇山甘棠 

　　越台柳色 

　　东风吹暖越台春杨柳依依嫩曲尘雨露有恩原不细枝条全被发生仁 
　　右越台柳色 

　　耶溪 

　　耶溪水似别情深倚棹中流照寸心款乃一声歌未了又来吴渚起清音 
　　右耶溪 

　　镜水凭楼 

　　卧辙扶辕不可留思君重上夕阳楼镜湖有水过天阔澄彻同为一片秋 
　　右镜水凭楼 

　　天柱兴怀 

　　晴峯万仞插青　日照芙蓉宿翳消判笔不摇真可拟至今民　想高标 
　　右天柱兴怀 

　　云门驻目 

　　山绕云门古寺开郎官祈祷昔曾来诗成走笔题岩石不下当年老杜才 
　　右云门驻目 

　　玉笋笼烟 

　　天然漠漠有依依散作寒光锁翠微斜日晚来休拄笏帝庭看傍衮龙飞 
　　右玉笋笼烟 

　　禹穴瞻云 

　　云出青山禹穴空天南飞处逐清风贮看移向金銮上便入氤氲五色中 
　　右禹穴瞻云 

　　石帆杨月 

　　月样黄金作浪纹白莲浮影夜初分流辉立下钱清渡踪迹当追旧使君 
　　右石帆杨月 

　　娥江听雨 

　　布谷声中送雨声劝农时节看农耕推蓬正在娥江上沛泽均沾万物生 
　　右娥江听雨 

　　○耕隐 

　　喔喔鸡声晓梦醒心关农事起披星曾闻伊尹劳三聘又信倪宽带一经 

　　○送卞以和 

　　直笔躬操已有年修书纔就便东旋如何不慰苍生望又理蓑衣踏钓船 

　　○题王文恭畵 

　　风度湘云学水流　床　影　如秋　情最爱银钗女一曲清歌唱未休 

　　○凭栏 

　　岸芷汀兰远近香水边亭馆夏风凉凭栏吟望天无际几　春山在夕阳 

　　○自题畵 

　　江湖落魄鬂毛皤老大归来理钓莎闲而小舟吹短笛一声声是太平歌 

　　○题胡斯韫赠陆宗德扇 

　　修竹萧萧间早梅沧江千里六花堆一舟访旧能相过不似王猷兴尽回 

　　○题杜进士公余清玩畵卷八绝 

　　琼林赐宴醉仙乡退食披图忆草堂拟待老年当谢事午桥庄上一徜徉 
　　东风吹起白鸥波五粒松枝带女萝昼省归来休暇日听莺时节正春和 
　　云外峰峦十里余青松翠竹护幽居家僮报有相过客定向芸派借看书 
　　锦服乌纱称宦游闲同寮寀步芳洲浮图高涌香台外彷佛灵岩共虎丘 
　　剪水成花薄暮飘寒山一色换琼瑶分明畵出人间瑞好报端年入圣朝 
　　山畔闲亭水畔楼登高何必望长洲清风一叚无声畵红叶黄花占断秋 
　　芝草瑶花覆玉坡御沟流水是恩波钓鳌凭杖经纶手笑杀衰翁理旧蓑 
　　通籍金门辅圣君江南江北路途分亲庭彷佛吴山下身在青云望白云 

　　○题畵 

　　岸草园花远近香倍江亭馆夏风凉凭虚一望天连水几个飞鸿带夕阳 

　　○题钱从事畵六首 

　　寂寂岩扉不扫苔高人何事出山来玉蛆香泛林头酒辜负黄花九日开 
　　荻花溪上水漫漫一片苔矶一钓竿非是此心能傲世白鸥盟在不教寒 
　　衔呢紫燕上雕梁酿蜜黄蜂过粉墙庭院日长春似海东风人在午桥庄 
　　杖藜行过水西桥欲访山家近却遥茅舍竹篱无限景红蔷薇对绿芭蕉 
　　高人卜筑厌尘氛买断溪山不许分啼鸟落花春昼永半帘空翠半帘云 
　　积水成池磊石山庭花红白野花殷小楼深院神仙住移得蓬莱在世间 

　　○题陈绣衣交山竹 

　　金粉吹香拂绣衣都门南去彩鸾飞君家只在长洲苑带得云霄雨露归 

　　○义井 

　　石泉浮壁影沉沉通海能开数十寻修绠辘轳朝暮没济人心在此中深 

　　○义舟 

　　巨舟平压水中天一挂风帆稳济川沧海自深入自渡不教来往费青钱 

　　○义桥 

　　神鞭驱石用功多螮蝀垂形跨海波老我笑非题柱客高车驷马看人过 

　　○义槥 

　　慱济存心久不违松函顾与载全归麦舟事往无人継此日多君得庶几 

　　○畵 

　　伐木丁丁响翠微苍松不拟白云飞石桥西去人家近花落闲庭昼掩扉 
　　看山亭上晚凉多曲曲朱栏瞰玉河一派响泉云外落长流不息似恩波 

　　○题陈宗理御史所赠杨仲举竹 

　　乌台御史似王猷种得琅玕几度秋香墨写成鸾凤尾赠君携取到长洲 

　　○畵二首 

　　五老峯前瀑布流望湖亭上谪仙游若为更把瑶琴弄并作乾坤一片秋 
　　罢钓归来未夕阳瓮头新酒绿生香饮余只向船头坐杨柳风清水面凉 

　　○题骆则民所寄尉伯庶畵扇 

　　扇底清风畵里云江东渭北思纷纷缄封远寄情何厚人在沧波白鸟群 

　　○题扇 

　　铁梗棠开嫩叶青伯劳偷眼观蜻蜓生成莫使充馋咽爱物存心物有灵 

　　○醉图为南坡王时勉 

　　罢钓归来不系舟便沽村酒醉乡游梦魂只在鸥群里明月芦花一片秋 

　　○题畵二绝 

　　三尺吴钩两石弓东还　　驾天风当年擒虏寻常事要继云台旧日功 
　　白苹风起去帆轻旌旆还过海上城儒将有名今不忝只谈诗句不谈兵 

　　○题璞玉田水仙二幅 

　　凌波罗袜曙尘生洛浦神仙入化成水月仙人谁可供银台金盏露华清 
　　清风袅袅露漙漙佩带黄金自辟寒花漏欲残　定起又分香影到蒲团 

　　○题盛子昭仙山图 

　　仙花三树屋边开九节香蒲石上栽一片彩云迷境界此中疑是小蓬莱 

　　南州集卷之四 

　　●南州集卷之五 

　　吴门徐庸用理着 

　　五言绝句 

　　◆五言绝句 

　　张用宜丹房十咏 
　　五亩园十八题为姚举人作 
　　一松径 
　　流红涧 
　　滴翠岩 
　　鱼乐亭 
　　鹿圃堂 
　　水云桥 
　　书畵舫 
　　醉香馆 
　　放鹤坡 
　　一角轩 
　　环堵室 
　　洗砚池 
　　围棋墅 
　　竹下厨 
　　梅边屋 
　　玩站台 
　　横琴室 

　　○张用宜丹房十咏 

　　着方 
　　洗药 
　　晒药 
　　焙药 
　　捣药 
　　丸药 
　　贮药 
　　丹灶 
　　药瓢 
　　焚胜 

　　着方 

　　察脉随着方品剂重新定难将古人药可治今人病 
　　右着方 

　　洗药 

　　灵根再三洗香散溪水浑鱼龙倘婴病此际正宜吞 
　　右洗药 

　　晒药 

　　采来灵壤内爆向广庭前修制成良剂为□到十全 
　　右晒药 

　　焙药 

　　药室散清香熏笼腾火气助我活人心补泻随宜制 
　　右焙药 

　　捣药 

　　频敲玉杵臼香雪昼漫漫却笑霜毛兔丁东在广寒 
　　右捣药 

　　丸药 

　　纤指捻团团明珠下玉盘啼莺若偷眼莫作弹丸看 
　　右丸药 

　　贮药 

　　岁月频收积丹房药品多三枝并九节物物起沉疴 
　　右贮药 

　　丹灶 

　　炼就芙蓉丹满灶春如海我欲到君家分来驻颜彩 
　　右丹灶 

　　药瓢 

　　满腹盛何物累累尽药圆惟将派下挂不向杖头悬 
　　右药瓢 

　　焚胜 

　　积胜非无用焚来表寸心宋清佳传在往昔到于今 
　　右焚胜 

　　○五亩园十八题为姚举人作 

　　芳园带草堂深广踰千步花木四时春云霄多雨露 

　　○一松径 

　　苍松遮一径原是栋梁材月朗风清夜分明入梦来 

　　○流红涧 

　　涧水流红叶浑同二月花武陵多错认深处有人家 

　　○滴翠岩 

　　初日照岚霏一岩云草飞班班千万点都上越罗衣 

　　○鱼乐亭 

　　红亭瞰碧流鱼戏日沉浮玩此心同乐方知得自由 

　　○鹿圃堂 

　　白鹿飬来驯春闲卧芳圃满地落花红东风夜来雨 

　　○水云桥 

　　一丝生白石片影落沧波晓座金鏊背何曾碍客过 

　　○书畵舫 

　　君家书畵舫长压镜中天泛泛清溪上人疑海岳仙 

　　○醉香馆 

　　花卉四时春壶觞千日酒枕籍满身香醉入无何有 

　　○放鹤坡 

　　放去逾三岛归来下九天绿坡春草细彷佛似青田 

　　○一角轩 

　　轩居只数椽一角横池水城中车马尘那得来派几 

　　○环堵室 

　　萧萧环堵室绝似野人居作此藏修　晨昏称读书 

　　○洗砚池 

　　片石　清流光生即墨侯临池今有兴正好试银钩 

　　○围棋墅 

　　小墅列楸枰铮铮落子声多君无敌手曾点得先名 

　　○竹下厨 

　　竹下开庖所延宾得所宜寻鸡供黍馔不使负幽期 

　　○梅边屋 

　　满室暗香浮梅边列经史调羹自有时待结枝头子 

　　○玩站台 

　　玉露滴广庭登台玩明月白凤忽飞来修　夜翻雪 

　　○横琴室 

　　三尺云根石七弦焦尾琴清风生指下弹出古人心 

　　南州集卷之五 

附录： 

徐庸字用理呉人尝辑湖海耆英集（四库全书集部总集类御选宋金元明四朝诗__御选明诗姓名爵里二） 

徐庸湖海耆英集十二卷字用理呉人録永乐至正统四朝人诗（四库全书史部目录类经籍之属千顷堂书目卷三十一）











南州集存　　（明）徐庸 着 

　　●目录 

　　序 
　　卷之一　　古乐府 
　　卷之二　　五言古 
　　卷之三　　七言古　长短句体 
　　卷之四　　五言律　五言排律 
　　卷之五　　七言排律 
　　卷之四　　七言绝句 
　　卷之五　　五言绝句 

　　●序 

　　南州诗集序 

　　南州诗集一十二卷凡千有余篇吾乡徐公用理之所作也公在弱冠时已有能诗声至今年余八十犹吟哦不绝予尝观公平昔之所著作其为篇者不下数千而此集所载仅若此者盖为陈君士英之所选定者也乡之好义君子虑公之诗久而湮没不传于世争相出赀命工以镂诸版公属予为之序予非知言者何足以序公之诗哉然念自幼见其连篇累什平易而不陈腐也新奇而不险怪也訇轰乎其有余音也固已知其为可爱矣及考其所自当永乐宣德间有以文学重于蘓城者二人曰梦庵张先生继孟检讨陈先生嗣初公于斯时往来二先生之门闻其绪论故其诗得张之俊逸陈之清婉张巳矣公之诗遂与醒庵陈公孟贤东原杜公用嘉三人岿然为郡城之巨擘远近之人慕公之名而来求者无虚日公不问其贤愚悉随其人而与之无所吝矧其行立坐卧笑谈戏谑忧愁无聊感叹不平之际莫不成诗其作之之富较之昔人诚为之载考公之学业非由父兄之所教诏师传之所督责乃其天分高立志大蚤知脱略凡近卒以诗名家为其一时吟坛之将宜乎乡人之不忍其日就于湮没而不传也予又何敢拒而不为之序乎遂原其所以俾后之人而读是集者并得以槩见生平焉公名庸字用理南州其自号云成化九年癸巳冬至后一日河南开封府阳武县儒学训导致仕长洲陈颀永之序 

　　徐先生诗集叙评 

　　徐先生用理以诗鸣于吴者五十余年今八十五矣吴自邦侯邑长以及寓公迁客才人学士皆爱诵先生之诗其诗古乐府脱畧旧题别出机轴虽不屑屑乎讽谏观劝惩而清畅婉曲如园林春日和风妍丽奇葩异卉骈然鬪色何其美也其五七言古诗萧散平易可配白乐天如长江远水一望无际而沙鸥汀鹭点缀空阔何其妙也其五七言律优柔谆切继以雅驯极其所至真逼皮陆如晴壑生云变态靡定层蒸迭涌光景流动又何其宏且肆也盖先生天分至高辅以学力遂能成一家言如此以此而垂后其贤于富贵赫奕无所于传一转首而渐尽者远矣余故评其诗以重之 
　　成化九年冬十有二月既望赐进士出身勑提督广东粮储布政使司左参政前秘阁编纂官郡人刘昌书 

　　●南州集卷之一 

　　吴门徐庸用理着 

　　古乐府 

　　◆古乐府 

　　君马黄 
　　巫山高 
　　上之回 
　　将进酒 
　　神仙曲 
　　明妃曲 
　　杨白花 
　　华山畿 
　　神弦曲 
　　上留田 
　　爱妾换马 
　　新弦曲 
　　陇头水 
　　五杂组二首 
　　邯郸才人嫁飬厮妇 
　　猛虎行 
　　采莲曲 
　　宝剑篇 
　　子夜吴歌四首 
　　玉阶怨 
　　大堤曲 
　　罗敷行 
　　襄阳曲 
　　长干行 
　　贾客行 
　　丁都护歌 
　　白马篇 
　　长相思 
　　门有车马客 
　　独不见 
　　白纻辞 
　　妾薄命 
　　少年行 
　　怨歌行 
　　鸿门会用吕廷器韵 
　　系儿词 
　　唐姬饮酒歌 
　　当垆曲 
　　湘中弦 
　　关山月 
　　李夫人歌 
　　应转词二首 
　　公无渡河 
　　梁家守帑奴 
　　冯家女 
　　紫芝曲 
　　吴钩行 
　　来日大难 
　　绿珠篇 
　　碧玉词 
　　行路难 
　　嗟来行 
　　长安道 
　　来日苦短 
　　空城雀 
　　艾如张 
　　楚妃叹 
　　竹枝歌 
　　柳枝词 
　　洞房曲 
　　横塘曲 
　　莫愁曲 
　　子夜曲 
　　寿周巽发 
　　送卢廷佐还金陵得印字 

　　○君马黄 

　　君马黄我马赤君马紫丝缰我马黄金勒两马驰骋长安陌相逄宛若曾相识公子王孙天上客玉鞭指点分南北善和坊里多青楼不知今夜谁家留 

　　○巫山高 

　　巫山高哉十二峯朵朵削出金芙蓉襄王当时梦神女朝行云兮暮行雨词臣赋后今几年是耶非耶山依然 

　　○上之回 

　　上之回廵尧封万灵随群官从霓旌舞双凤銮驾纡六龙祥风卫先后瑞日开曈昽愿效华嵩祝千龄居九重 

　　○将进酒 

　　将进酒意气豪割麟脯烹羊羔玉壶金■〈角戋〉春滟滟凤笙龙管声嘈嘈牙筹日执徒自劳酒星夜照青天高良辰美景能几遭镜中又看生二毛人间万事如浮泡不若醉乡深处逃 

　　○神仙曲 

　　吾闻古神仙不与凡人同或游昆仑西或寓蓬莱东汗漫不计日往还长御风九节长岩下三花开洞中恨乏双羽翼无由得相从不如师圣贤实德存吾躬 

　　○明妃曲 

　　明妃生长巫山村雨露未沐椒房恩写图召幸在当日不赂畵工君不识一朝远嫁辞冕旒重瞳相见难相留法刀虽斩毛延寿倾城倾国宁再有至今青冢草离离琵琶尚传哀怨词 

　　○杨白花 

　　杨白花如雪色有心向江南无意还江北宫中美人望汝归鱼雁不来音信稀化为流萍何所依坐令庭树无光辉杨白花一再歌青春暮兮其奈何 

　　○华山畿 

　　华山畿停犊车生前奇遇卖酒家棺开棺开慎勿乖与郎去来事始谐 

　　○神弦曲 

　　白羊赤鲤陈畵筵争琶韵杂鹍鸡弦再吹鸾笙击鼍鼓腥血酒入髑髅舞女巫草檄焚纸钱神灵欲降风凄然鉴汝诚兮锡汝福无害无灾年复年 

　　○上留田 

　　国风咏歌棠棣诗上留田偏其反而尔未思上留田有弟有弟亲所遗上留田其为兄者乃若斯上留田可怜殁后葬路岐上留田邻人讽之哀些词上留田白杨树底风凄其上留田 

　　○爱妾换马 

　　佳人燕赵出良马渥洼生所爱俱无价相看各有情何曾念离别　志在功名玉筯双垂后金鞭取次行 

　　○新弦曲 

　　蛮工擘蠒氷丝香旧弦未断新弦张移宫换征再三按金鴈钿蝉光历乱怜新弃旧非偶然始终那得长周旋他日还当系裙带世情如此君休怪 

　　○陇头水 

　　陇头水日夜流空含鸣咽声不涤今古愁汉家征戍防逐州曾来饮马不饮牛照形影生怨尤鲤鱼无往来音书有沉浮安能洗兵甲太平千万秋 

　　○五杂组二首 

　　五杂组织锦图往复还东西乌不获已年岁徂 
　　五杂组霞映波往复还织锦梭不获已戍交河 

　　○邯郸才人嫁飬厮妇 

　　邯郸富家女妙选入王门已接阳台梦还沾戚里恩凤衾秋后冷鸾镜晓来昏末路嫁飬厮升沉抵用论 

　　○猛虎行 

　　猛虎何狰狞猛虎莫敢撄攘臂许冯妇善抟留其名深林邃谷无不有咆哮一声百兽走傍山人家时近有犬羊惟恐落其口渡江渡河闻昔时汝虽肆暴亦有知 

　　○采莲曲 

　　二八娉婷采莲女采莲爱采双头蘂绿波摇动落红衣两两鸳鸯各飞起舴艋舟行小如梭星眸两点横秋波房中有菂心中苦未许人知奈若何 

　　○宝剑篇 

　　双龙宝剑千金直芙蓉光芒雪花白横行曾斩月支头腥血尚凝今几秋晴虹入夜贯牛斗虎豹遁逃魑魅走我欲赠人人莫疑他年挂树将奚为 

　　○子夜吴歌四首 

　　曲词歌子夜歌内有商音蛩响月当户鸟鸣风满林征衣未曾寄边塞又秋深 
　　越来溪左右两岸种荷花六月吴姬采分明似若耶鸳鸯随畵舫日暮始还家 
　　泽国芙蓉吐林园络纬鸣十分涵夜色一片起秋声处处催刀尺偏教懒妇惊 
　　草露三秋冷苹风午夜凉屏开云母白衣试郁金香塞北无来信相思几断肠 

　　○玉阶怨 

　　宫院生秋草流萤入夜飞玉阶零白露凉沁越罗衣 

　　○大堤曲 

　　汉水遶大堤襄阳古城郭青楼多美妓纤手调弦索暖雾散香尘春风动帘箔安得多情人寻常共游乐 

　　○罗敷行 

　　罗敷采桑女何曾施粉脂四月蚕事忙所重在蠒丝置酒登高台君王偶来窥昔自□首笄曾歌摽梅诗伉俪既已谐始终无改移蹇修毋再言结好从此辞 

　　○襄阳曲 

　　烟草至今绿露花依旧红习家池尚在无复醉山公 
　　岘首秋云白襄阳夕照红看碑人堕没千载重羊公 

　　○长干行 

　　五月南风凉十月西风寒自从发杨子不见回长干楚尾吴头渺烟水潇湘洞庭几千里良人重利轻风波黄金不多心未己听鹊喜占灯花年少未愁双鬂华 

　　○贾客行 

　　贾客不曾居本乡贩贱卖贵多囊箱奇货可居吕不韦官塩满载商弘羊兼金上秤珠量斗江北江南不停走营妓楼中肎吝钱水神庙下长浇酒相期永世莫种田种田食力多忧煎 

　　○丁都护歌 

　　彭城千里遥云阳相接连客旅互往来车轮声骈阗一唱都护歌悲风起回旋死者无复生含哀归九泉他人不忍闻何况是所天 

　　○白马篇 

　　白马真龙媒惯乘豪侠子朝游长安道暮入新豊巾腰佩吕虔刀手把韩嫣弹闻鸡随处乐抟虎何曾惮酒酣两耳热万里临边陲功勋未能就归来双鬂丝从兹老丘壑末路空嗟■〈口咨〉 

　　○长相思 

　　长相思思未央路无辀川无梁春葩秋萼更代香玉琴怕弹孤凤凰金针懒彩双鸳鸯鲤鱼绝往来鸿鴈徒翱翔音书竟何托令人空断肠 

　　○门有车马客 

　　门有车马客云是故乡士别去三十年归来数千里相逄叙旧情历历询平生交游几存没道路何经营问答未及终儿女出樽酒往昔各青春于今俱白首叹息复叹息彷徨更彷徨视彼土馒头终焉归北邙 

　　○独不见 

　　车轮日夜转马蹄朝暮忙春蕙纔吐馥秋叶俄陨黄织乌东西飞关河露为霜忆与君别时双蛾鬪清扬于今舞鸾镜明月埋辉光相思独不见愁萦九回肠 

　　○白纻辞 

　　吴丝织成霜雪香玉纤裁剪缝衣裳馆娃宫中春夜长歌舞杂沓娱君王百杯进酒乐未央启明又见星煌煌镜鸾忽掩明月光捧心人去风凄凉 

　　○妾薄命 

　　妾薄命自古然人心多改移终始难保全金屋启春朝长门闭秋夕虽能买词赋于事竟何益请君囊中琴弹我白头吟宁辞十指劳但欲感君心 

　　○少年行 

　　青丝络马黄金鞭长安游侠多少年胭脂坡上频留连樗蒲一掷轻万钱越罗蜀锦成堆积明珠撒去何曾惜但为歌舞筵中主不作纵横门下客结袜子击筑人许心以来不顾身 

　　○怨歌行 

　　怨歌复怨歌怨歌声如何妾自少小日徧身穿绮罗妙选归掖庭君王恩爱多晨妆对明镜黛眉扫青螺春去秋又来光阴容易过譬彼桃李花不久辞枝柯行云断遗迹逝水无回波前欢竟难续抆泪弹云和 

　　○鸿门会用吕廷器韵 

　　鸿门会张玳筵烹龙庖凤供肥鲜肉如山酒如泉壮士却啖生彘肩将军舞剑不得前谋臣用计心空悬要知真主命在天炎刘启运四百年重瞳耻渡乌江船 

　　○系儿词 

　　五胡纷扰中原土天子衮衣谁可补酷怜逃难晋室臣抱侄弃儿何不仁朝晨去兮暮复至由是系之道傍树时人浪说天无知灭绝伦理真自为 

　　○唐姬饮酒歌 

　　千里草青歌未歇宫中置酒伤离别唐姬起舞漫悲辛当时何不樽前决主忧臣辱自古云结发况是椒房亲九原此去秋复春末路要思虞美人 

　　○当垆曲 

　　青帘卖酒肆居傍锦城陬涤器何曾耻当垆不觧羞桃花红映面杨叶翠侵眸多谢来沽客寻常醉即休 

　　○湘中弦 

　　苹花含露荻含风霄汉无云水接空二十五弦今夜拨沅湘江上月明中 

　　○关山月 

　　将士年年老姮娥夜夜愁一轮天际月万里塞边秋丹桂知谁种清光每自流安能分鉴影来照大刀头 

　　○李夫人歌 

　　未央宫殿秋宵永返魂香爇黄金鼎少翁传报夫人来是耶非耶空疑猜君王恍然见颜色不语不言增叹息银河影转月未沉彩云一散无由寻 

　　○应转词二首 

　　疏树疏树黄叶乱飘江路西风吹鬂飕飕景色浑如去秋秋去秋去塞外远人归未 
　　秋梦秋梦梦觉笛声三弄空堂蟋蟀频鸣正是窓前月明明月明月曾见几番圆缺 

　　○公无渡河 

　　黄河东入海昼夜流不息高风忽然来烟浪迷天色公乎嗜饮狂以痴提壶便欲径渡之妻随止之不可得竟以溺死堪伤悲堪伤悲恨无已弹罢箜篌还赴水可怜遗调至今传尚有哀声惨人耳 

　　○梁家守帑奴 

　　梁家守帑奴孙家在堂母教唆盗金珠无处诉冤苦五十万钱数未周兄兄弟弟俱监收赀财藉没入官府宅第空虚风雨秋六君七贵三公主荣显峥嵘古无比豪奢难保万千年一时又逐东流水孙家母梁家奴春花秋叶分荣枯当　之人如鉴此胜败不异呼枭卢 

　　○冯家女 

　　冯家有女颜如花二八纳入将军家专房宠爱日屡加岂料众妾怀奸邪一朝绞死称缢死毒手欺凌乃如此至君听信不得志抱恨长为厕中鬼 

　　○紫芝曲 

　　灵芝生甪里烨烨光凝紫采之可疗饥当年有黄绮啇颜非旧隐安汉孰能起真假罔可辩计出留侯耳高风杳莫追千古传歌词至今岩谷中踪迹令人疑 

　　○吴钩行 

　　吴人杀二子以血衅吴钩吴钩虽有灵吴王何用求父子恩既断君臣义难保不如佩仁义防身到终老 

　　○来日大难 

　　来日大难不可辞碌碌何苦尘中羁百年三万六千日日日欢娱能几时东乌西兔急飞走青鬂斯湏成白首鼎内休夸不老丹杯中可醉长生酒有从名处无别离黄金万亿将奚为 

　　○绿珠篇 

　　洛阳园圃称金谷艳杏秾桃照人目一花独占畵楼春价高换得珠三斛回风流雪多婵娟鸳迹不留香　绵仙娥娘辈总遮莫红牙板按鹍鸡弦戚畹来求那肯与奇祸一朝从此起阑干十二逼高寒有身先向君前死 

　　○碧玉词 

　　夺妾诚无奈蒙恩敢爱身有心投井水不愧坠楼人 

　　○行路难 

　　君不见李将军万里出师难策勋君不见田千秋一言悟主因封侯丈夫出处那料测莫谓来春同去秋瓮牗绳枢何足耻高车大马应非喜千镒黄金百顷田消磨易逐东流水人生在世安可期困翮亦有冲天时 

　　○嗟来行 

　　齐饥谷不熟民庶俱有灾黔敖富家翁设粥呼嗟来有士贸贸行听此以为耻谢之复不食终焉至乎死淮阴昔在陈漂母哀王孙丈夫贵立功小故何足论 

　　○长安道 

　　长安道上平如砥马足车轮声聒耳富贵门通卫霍家豪华户接金张里明堆珠翠兼象犀贡献况复来蛮夷软红尘涨日几尺南北东西随处迷不同宰相沙堤筑五云中对黄金屋八达名康九达庄寰??区四海称为独 

　　○来日苦短 

　　来日何苦短挥戈无鲁阳人生在世间欢乐能几场昨日花始开今朝花遽落江河流水急霄汉浮云薄叹息复叹息哀哉复哀哉长生岂能得终焉归夜台 

　　○空城雀 

　　空城雀不自扬低栖有蓬蒿饱啄无稻梁年年生雏惜黄口啁唧声中乐相守屋宇寻常不觧穿网罗惊怖何曾受底湏羡彼珍羽禽翡翠价高人动心 

　　○艾如张 

　　艾如张张网罗网罗张四方禽鸟何其多成汤见之心有恻去其三面存其一云无命者乃投入仁之所就朝侯伯伊昔庶民勤飬生为人安可无经营戈鸟射雁亦其事国风诗里歌鸡鸣艾如张兮歌一再行 

　　○楚妃叹 

　　章华台上居婵娟蛾眉争妬仍争妍倾城丽质生自天众中独数樊姬贤君王好猎多麋鹿平生不食园中肉寻常曾把逆鳞批两耳何曾听齿录连宵火照千山红銮舆尚未还宫中 

　　○竹枝歌 

　　银钗女儿脂粉香竹枝歌里唱悠扬数声传去郎听得惹起相思空断肠 
　　九疑山下暮云深二女祠前竹满林稚子虽然翻锦箨要知节节有虚心 

　　○柳枝词 

　　章台一种异随堤带雨含烟万树齐不惜赠郎扳拆去任随征旆走东西 
　　学画修眉两叶长美人晓起鬪清扬花飞如雪随风舞江北江南搃断肠 

　　○洞房曲 

　　珍珠帘逗银蟾光葳蕤绣帐垂兰堂阿侬不似青楼娼也学搊筝来奉郎弦声未和频促柱更启樱唇歌白苎琼筵酒荐鲤鱼尾洞房夜烧灯焰紫翠被迭床春薿薿骨醉锦鸳娇不起花梢香露扑派纱一任井阑啼曙鸦 

　　○横塘曲 

　　妾家住向横塘曲鸳鸯彩绣红罗谷当炉酒压蒲卜绿玉纤满捧劝客甞醉欢懵腾请留宿银缸夜然兰房深牵云曳雨入锦衾良宵一刻直千金 

　　○莫愁曲 

　　兰膏捧鬂乌云稠石榴裙露金莲钩蛾眉八字山抹晓星眸两点波横秋阿姬娇小声幽咽团扇掩面深藏羞少年芳心休乱投妙曲为君歌莫愁着人粉香腻不流乐乡占断春温柔 

　　○子夜曲 

　　蘓台新柳金婆娑西山塞蘸西江波台端女儿春思多镜中巧蹙双青蛾凤衾香残鸳梦促瘦损腰肢无一束花开花落向琐派芳春速去多怱忙郎归不功果何似肠断飞来双燕子 

　　○寿周巽发 

　　濂溪本一水分派来吴门汪洋千载间鼻祖又耳孙多君振先烈诗书久燖温上??架孔孟心下究性理根文章一挥洒日露先吐吞清风忽播扬声名满乾坤兹登古稀年体健目不昏仲春遇华诞设燕开酒樽淑景致和气馨香送兰荪宾朋共称贺词正道谊存人生岂偶然总沐上帝恩期颐享遐筭仁寿见鲁论 

　　○送卢廷佐还金陵得印字 

　　君家出陈留乃是啇??勺令父祖寓京华于时正髫齓为儿喜不凡读书负英俊群经与诸史宰割若芒刃百炼求至精久磨能不磷一朝献文章四海声名振金榜虽未题留心特登进祖茔在吴山桧栢清以润拜扫独来远归帆趁风顺移孝可为忠方今似尧舜鲸飞演澥阔鱼化风雷迅春满杏园花期看时题印 

　　南州集卷之一 

　　●南州集卷之二 

　　吴门徐庸用理着 

　　五言古 

　　◆五言古 

　　恬澹斋 
　　梦萱堂 
　　画为蔡景本作 
　　画为蔡友琴赋 
　　退一步为吴思德题 
　　采菱图为华守芳作 
　　云隐 
　　云松 
　　爱日堂 
　　十尾神龟寿人 
　　畵 
　　慎节 
　　渡浙江 
　　经七里龙 
　　兰江道中 
　　龙游道中 
　　云樵为陈季昭作 
　　兰溪道中 
　　金华渔者 
　　橡枓 
　　那叱石 
　　丁阑祠 
　　四皓图 
　　晓发盘门阻雨泊村上 
　　过夹浦循转河至同里 
　　游天竺日暮至山家 
　　游玉泉 
　　送雍大尹 
　　绛山书院图 
　　乐清 
　　兰溪县 
　　秋林书屋为沈武功作 
　　拙逸诗为萧孟正题 
　　陈至恭病中 
　　梦云卷 
　　至感堂 
　　寿得洞字 
　　止轩为人赋 
　　题丘以望赠李户侯三香图 
　　题闲斋对雨图次韵 
　　题奚彦礼所藏竹林七贤图 
　　刘约之进士却金图 
　　竹石 

　　○恬澹斋 

　　锦绣徒适体膏粱徒适口荣禄岂长恃金玉岂长守达人贵恬澹恬澹乃悠久赵君宋宗室德义抱深厚为斋扁其名乐然真可取行之能不渝圣贤可为友仁心不外此于焉致眉寿 

　　○梦萱堂 

　　春萱茂花叶挹之有馨香秋露一朝至忘忧忧不忘昔者既蕃衍母也乐且康今者既凋瘁母也嗟云亡见萱如见母三复增悲伤悲伤牵梦寐觉来屡惊惶难将一寸心可以酬春阳孝子存孝思揭名向高堂昊天思罔极岁月其久长 

　　○画为蔡景本作 

　　群山界深涧草堂临涧阿派扉蔽松竹门墙牵薜萝孤花落晚风禽鸟声谐和有客慰岑寂日夕恒相过讨论到经史雄辩倾江河红尘事既远仙源又如何借琴未能来阳春先自歌 

　　○画为蔡友琴赋 

　　江花淡又浓江水晴且深棹□木兰艇远渡江之阴江上多好山山中饶树林有石平若砥拂拭尘不侵潜名两高士谈笑俄盍簪欲别情不忍载皷熏风琴冷冷山水趣谁道无知音幽鸟寂不喧暮霭凝徽金披图写新句惭作郢中吟 

　　○退一步为吴思德题 

　　哲人知进退斯理能独任进乃事之常退则道　深大易贵谦德自古传至今契合若符节不渝诚可钦猗欤延陵孙嗣续扬徽音所行退一步声价崇南金一命固易取下士低华簪斯名足无愧何必求规箴 

　　○采菱图为华守芳作 

　　兰艇小如梭红妆映绿波争先遡涛浪齐唱采菱歌采菱劳玉纤菱角尖还嫩菱叶不藏羞菱丝偏惹恨夫君怅别离分镜自当时从此菱花影伤心不忍窥姊妹无相妬贪多到深处惊散锦鸳鸯双双并飞去 

　　○云隐 

　　白云山前来不作山前雨却度梵王宫来作高僧侣高僧本空虚白云亦容与澹然成隐名日夕能相处变化忘去住眷恋自寒暑无心幸托渠善幻亦从汝荫覆惟如来空门久称许 

　　○云松 

　　白云日变化青松岁峥嵘爱彼云与松托此成隐名天边恒悠悠岩际还落落无心却有阴何幸自盘薄从龙肯浪传化龙亦有年君是云松俦我歌云松篇 

　　○爱日堂 

　　日轮出沧海职司在义和六龙为之驾寒暑容易过人生百岁间迅速如飞梭青镜照形影鬂发忽已皤鬂发既若此父母其奈何所以爱日者爱之叹蹉跎朝看花开初暮看花落多李白欲系绳鲁阳思借戈今君追古人孝行无偏颇载味杨子言百世名不摩 

　　○十尾神龟寿人 

　　为四灵一玉色体抱玄甲类寔推长十尾逾千年禹昔治洪水嘉运启自天洛水负书出阴阳备其传至宝数存九神功孰敢先至今衍生息质同金石坚王君遇初度捧献登华筵愿言致永寿侑之以诗篇 

　　○畵 

　　芳树乱莺啼春流绿满堤风光殊可爱浑似若耶溪溪上孤亭小曲曲朱阑遶中有看山人笑指峯峦好飞梁跨涧浔童子抱来琴欲奏南风调知君足赏音 

　　○慎节 

　　人禀天地气生质无不宜问学既己辅大节期勿亏勿亏实伊何五伦日孜孜造次惟克念战竞能自持斯乃谓慎节圣贤无越兹勉旃其惓惓味之以声诗 

　　○渡浙江 

　　维冬候小雪月满潮信高吴胥辖神　助此风与涛我行为名利乘此江上艘轻生不自戒性命如鸿毛薄暮抵富阳心悸神己劳呼童具有果旋复倾酒醪一举三叹息焉能至酕醄贫若在家乐何必长慒慒 

　　○经七里龙 

　　长溪若银汉界此千万山曲折非禹凿自成天地间飞奔入沧海东流杳无还怒势逐滩转一程凡几湾石角尽齿齿水声复潺潺舟行毛发竦易伤游子颜客途孰云乐视此知险艰 

　　○兰江道中 

　　群山青连延乱石白琐碎断岸自为滩深潭或成汇鱼虾清易数崖磴高可畏客子一经过愁心恍如醉 

　　○龙游道中 

　　长溪由天成兹来岁年久舟向石间行人从水中走牵拖惟用力呼唤但凭口惆怅一经过瞿塘亦何有 

　　○云樵为陈季昭作 

　　吴山有云樵樵采乐事多秋金铸为斧若木求作柯斩伐声丁丁云中闻唱歌畧杓横涧溪负薪出烟萝胸次饱丘壑足迹经岩阿太白称文人会稽羡翁子在昔维读书于今兼畵史圣皇梦良弼求访心未已待君写其形平步拾青紫何必老山林孜孜日劳已 

　　○兰溪道中 

　　清滩势峩峩长船走其下乱石高低象奔流快如马行迟空屈指侯浅纔及踝客路多崄?欠巇忧怀讵堪写 

　　○金华渔者 

　　烟波老渔叟小舟如浮槎捕鱼无网罟惟用水老鸦飞鸣向孤蓬出没循浅沙潜鳞任小大衔取不待乂一家老与幼视此为生涯岂曰禽鸟性驯狎自可嘉固知杜陵老千载犹矜夸 

　　○橡枓 

　　山果何琐碎其名曰橡枓比榛肉逾洁似栗壳仍厚团圆虽媚目酸苦难入口土风无兼　藉此侑樽酒 

　　○那叱石 

　　江心那叱矶乱石白琐碎界此东流水险固真可畏蕲岩啮波涛吞吐几千岁舟行或辏浅胶滞不可退俗云神使然斯理未能会经过一翘首惊悸心若醉 

　　○丁阑祠 

　　春江绿如染微风动涟??欹路入和尚港始见丁阑祠丁阑古贤人孝行称无亏刻木为亲像奉飬犹生时姓名着简编至今四海知我来拜祠下高风杳难追回首望吴云遽起严亲思 

　　○四皓图 

　　嬴氏乖世道四海焚诗书生民履涂炭有若沸鼎鱼繄昔黄绮俦避时能保躯啇岩遂隐遁足迹辝郊墟独夫既失鹿炎精日光辉山河百二间帝德称无虚云何蔽情欲易子由爱姬良臣岂无诛回天力难施而翁亦何人足能安汉储辅相成羽翼去来从卷舒乾坤几秋风吹老山中芝遗踪不可求披图起遐思 

　　○晓发盘门阻雨泊村上 

　　楼船屇晓发风雨何留人溪流暗添涨林花冷含春世道今不右吾生曰忧贫所以事奇嬴岁时推苦辛兹焉傍村落咫尺无相亲吴天未开霁鹁鸠啼又频新愁正郁积凭仗酒有神 

　　○过夹浦循转河至同里 

　　江流走西东断岸分夹浦石梁毁何年涛浪自今古下有无底渊神龙久为府舟人罢撑篙渔子但摇橹我船得风便过此喜无阻前临要津路列栅连水浒虽云备盗贼寔乃妨商贾缘溪更寻汇水浅隘沙土空将百尺牵长年足辛苦斜日到人家腥风起鱼鼓 

　　○游天竺日暮至山家 

　　苍山何年分磵道转深邃清风响松杉寒影拂衣袂禅关表金剎名著天竺字故人期我游日午行始至虚谷闻(磬)[声]高林霭香气普门虽已越老衲喜能事见客遽迎迓观玩出宝器谁知觧后间真率见情意舆夫催我还预恐夕阳坠乘兴过山家林花鸟声碎 

　　○游玉泉 

　　石池无半亩中有大小鱼水清见鳞鬛玉壶湛空虚我来　观玩况是春雨余抚掌源复动涌泉出湏臾分流向下方冷冷响沟渠傍有高低田稼穑蒙沾濡造化存妙理昼夜无停机尘缨未能洗一酌情自怡因思漆园吏濠梁兴何如 

　　○送雍大尹 

　　雍侯生间气世家出名族早年入黉官万卷书曾读献策来长安名载登科录小试纔视篆庶事多练　阳春本无私群物俱照烛兹当朝会年报政趍黄屋云霄高九重雨露期沾沐黼黻赞嘉谋庙廊寄芳躅光华信难掩比并潘玙玉功业讵偶然董狐题污竹 

　　○绛山书院图 

　　绛山高峩峩绛水流汤汤山水出雄固城池建封疆万家烟树迷屋宇连垣墙鸡犬自鸣吠风俗多淳良爰有读书院轮奂居中央青衿日济济探讨攻文章岂惟惜一余亦乃明五常规模似邹鲁时世逄虞唐学成致登用高步纡岩廊而君昔此游别来岁己长丹青写其图以慰心遑遑怀土众所同伟哉重义方作诗为赞美攸久期播扬 

　　○乐清 

　　人生天地间所乐各不同诗书乐在心德义乐在躬羡君独乐清乐清世稀有千古方何人夷齐可为友松梅遶其居芝兰满阶除红尘绝来往白云长卷舒钩帘明月生披襟好风入最爱九皋禽徘徊自翔集 

　　○兰溪县 

　　群山瞰兰江临流见城郭薄暮乱啼鸦远近舟舟?元泊鸡大日相闻风土殊不恶县邑无苛政居民亦云乐我来未遍游登岸且盘薄买得瓮头春还舟慰寥落 

　　○秋林书屋为沈武功作 

　　枫叶霜前丹桂叶霜后青西风扫残暑金粟浮香馨嗟哉隐侯孙茅茨构林埛身踰始仕年有志穷遗经日夕诵读间吾伊声可听自言吾何人而敢求安宁古贤虽在贫映雪仍囊萤方今圣明时夔龙登大廷长策拟陈献高步凌苍冥愿为卿相月勿作处士星 

　　○拙逸诗为萧孟正题 

　　萧君　气生瑞凤祥麟姿联翩兄弟中卿尝称白眉少日游远方囊橐携重赀北行抵燕蓟狐裘霜雪披慷慨吊陈迹远近靡失遗挟匕怀荆轲击筑伤渐离南征遡闽广沧海渺无涯长鲸骈巨鳌掉尾还扬鬐虽云传见闻复恐撄　危自兹返故乡侍奉　亲容尝慕无极翁拙赋中有辞涵泳得其味取号不外斯惟人生世间巧拙恒相随巧者心最通拙者事颇迟所以巧拙内劳劳逸成　多君抱才能理义无不知何乃掩其光辞尊而处卑往者未得询今者窃自窥愚鲁出大贤　讷称仲尼乞巧柳宗元送穷韩退之寓意匪嬉戏著述归毛锥躁进或颠蹶处钝堪飬颐兹旨倘如是服膺慎勿疑书之当座右孰云匪箴规 

　　○陈至恭病中 

　　圣贤着经史所重在五伦五伦不废弛斯可能为人羡君笃于孝日夕惟奉亲父子主天理爱生于一仁仁者必有寿载之在鲁论夫何遘微疾倏焉经几春食饮谨制度药饵明君臣避喧乐峭峭慎言戒谆谆至要喜怒间以兹飬心身我尝屡相过虽数不厌频求我赋声诗吟咏娱其神天道信好回久屈而后伸何况有德者稀世犹凤麟兹当履康徤野服逍逄巾寿域次第登讴歌尧舜民馨香拟兰蕙坚久期松椿吾言可采取当勉书诸绅 

　　○梦云卷 

　　白云如白衣入我思亲梦长洲之锡峯不待天风送悠扬向高堂恍惚椿萱傍斯湏变五色又若斑斓裳惟云固无心东西去难定谁知无心中油然出天性天性能已复孝思从是生阅此梦云卷不愧前贤名 

　　○至感堂 

　　人心上方寸万事属所司乃于百年间至感谁能思多君紫阳后有堂扁其辞扁之匪空言晨夕惟孜孜天地存覆载大哉允无私雨露有深恩寒暑不异时圣君握水土生物随所宜种植苟得理豊稔诚可期父母生劬劳罔极恩在斯罔极恩未报徒悲蓼莪诗况复有难弟历官际雍熙龙章下里门光彩相参差至感搃由此永怀应自知知感乃为德污简声名垂 

　　○寿得洞字 

　　顾君人中英为瑞若麟凤早年隐丘樊读书　登用乡闾推右族名拟泰山重　赋董万石才望久服　晚节志弥坚确处不妄动襟悰碧海阔心境玉壶冻　霜　满颠一任羲车送初辰值良月宾友献歌颂高堂启琼筵绿酒泻银瓮从兹冀求寿得与钱铿共游戏八龙间未许还仙洞 

　　○止轩为人赋 

　　躁进莫若止知止即知足食味止适口玩色止阅目小隐止茅舍粗暖止布服言止罔造次行止谢欺覆心常以止乐分不以止辱多君止名庵止徤大人独 

　　○题丘以望赠李户侯三香图 

　　盈盈洛水仙凌波送微步姑射严霜华樊姬澹风度岁晚同结香相亲表心素 

　　○题闲斋对雨图次韵 

　　高斋掩芳树霏霏雨崇朝凉阴度虚幌嫩绿生柔条方以物情畅况乃尘虑消景仰千载前令人想风飙 

　　○题奚彦礼所藏竹林七贤图 

　　时世属典午清谈人所任高风推七贤游玩来竹林阮藉与阮咸声诗同吟咏刘伶泊王戎盘薄遂散襟秀岂不觧棋康亦善鼓琴山公非俗流昂然戴华簪我来观畵图颜貌殊可钦何当尚圣道名誉垂古今 

　　○刘约之进士却金图 

　　刘君抱奇志凤鸟无凡翮五色上着文千仞下览德少年登进士金闺喜通籍琼林醉春酒花压帽檐侧一朝捧丹诏列群布恩泽公馆屡却金方寸不图得黄堂写图畵吟坛侑诗什江右传高声　名感扬溢而翁少詹事传家守清白吴下与　中方驾钟前迹 

　　○竹石 

　　竹边烟水流竹下云根立凤凰声未举翡翠毛初湿清影扫苔花秋风晚来急 

　　南州集卷之二 

　　●南州集卷之三 

　　吴门徐庸用理着 

　　七言古 
　　长短句体 

　　◆七言古 

　　祝周彛斋寿 
　　风雪蓝关图 
　　渔乐图 
　　续榴子诗为钱未参相公题 
　　杨湖草堂为王彦赐题 
　　竹 
　　庆韩克美母寿 
　　慎轩诗为魏伯广作 
　　三香图为邓师德作 
　　蔷薇黄头鸟图为陆伯川作 
　　梅轩 
　　半派风雨图为顾叔明作 
　　满林风雨竹 
　　海舟为吴思德作 
　　毛公丹井寿徐宗文 
　　玉桂晴云 
　　庆魏伯广寿 
　　双松图为吴思政作 
　　畵松 
　　题西岩风雨图为葛彦章作 
　　木奴主者为吴思复作 
　　畵松为金廷用赋 
　　题郑文康女弟贞烈事 
　　橘堂 
　　白云上人三香图 
　　悼倪母陈氏 
　　代寿诗得韭字 
　　竹为包山法华昺上人作 
　　梅雪轩为陈廷璧作 
　　题高廷用扇 
　　赠盛文序先生 
　　畵 
　　和逃虚子三香诗 
　　二马图 
　　赋匡庐迭翠送德辉游武昌 
　　夏太卿写竹林书屋 
　　赠陈德隆栽菊诗 
　　题陈子敬义士传卷 
　　赠隐峯道人 
　　寿梅图 
　　溪山书屋为钱惟常作 
　　梦笔图 
　　赠文化萼长老 
　　捕鱼图 
　　畵 
　　谢张启阳 
　　徐璞轩九清图 
　　鱼蟹图 
　　姚公远草屋诗 
　　庆张忠宣母寿 
　　林屋读书为愈德芳作 
　　韩克赞求存一道人诗 
　　虎图 
　　赋南山为黄抚军寿 
　　如意花诗为杜东原赋 
　　女仙图庆韩伯尚母安人寿 
　　吴淞秋色图为沈汝祯题 
　　屏山老人诗为曹林桂作 
　　徂徕雅趣为龚廷臣作 
　　雪景禁体为吴德明作 
　　送盛仲规之魏慎轩馆 
　　题陆宗谧梅花卷 
　　惜木诗为卞季深作 
　　存德堂为包山徐以同赋 
　　听琴为华守诚题 
　　致乐堂诗为陈汝中作 
　　雪派兰竹石为怿上人题 
　　题畵 
　　赠龟师龚先生 
　　刘阮天台图 
　　怡亲堂为吴叔载作 
　　题顾叔明所藏湘江雨霁竹图 
　　七清图 
　　梅竹双清为上洋何仲阳作 
　　梅鹤为邹仲和作 
　　水仙怪石 
　　橘隐谢钱伯康 
　　赠叶君 
　　送徐光永还包山 
　　为陈时彦赋女仙图庆寿 
　　题倪均瑞畵 
　　鼓潭书屋 
　　晴竹 
　　送宋彦撝 
　　红竹双清为李主事题 
　　题薛宗载扇面二首 
　　陶渊明归社图 
　　竹鹤图 
　　寿得玉字 
　　松坡许原望 
　　送友还云南 
　　烟雨万竿 
　　题陆昌所藏杜用嘉畵 
　　虎图 
　　龙图 
　　梅花双喜图 
　　陶渊明帰去图 
　　畵松次陈士英韵 
　　庆张澹庵宗理 
　　诗号梅坞 
　　题周景玉杏林思　卷 
　　天顺改元诗和陈士英韵 
　　红梅 
　　代送王都司还浙江 
　　谢医士韩克赞 
　　题畵 
　　庆张惟东任阴阳正术 
　　次华竹友所寄诗韵 
　　孤云诗为玉殿赋 
　　代作家庆图 
　　乐樵为张叔高作 
　　庆周宗学先生七十 
　　庆寿分得如字 
　　翠云　假山名为华以　作 
　　澹庵诗 
　　送张景和游湖湘 
　　翠微书舍为卞庭阑作 
　　送徐以慱游武昌次陈孟英先生韵 
　　清逸斋为卞秀深题 
　　送徐以源游武昌 
　　贺翁总戎生子 
　　广仁堂为张用宜作 
　　张廷瑞画竹为陈体方 
　　友竹为华守诚作 
　　杏林图 
　　题梅 
　　寿诗 
　　洞天春晓庆寿 
　　题薛淡园竹和李琏韵 
　　仕女图 
　　送郑德新任吉安掌教 
　　为王孟南题吕副都把尽瓶中梅 
　　庆翁戎骈生子 
　　席上赠小妓周满娇 

　　○祝周彛斋寿 

　　彛斋周君不老仙宗派远自濂溪传古貌古心复古行恺悌一念人称贤顾山山下广宅第甍栋轮奂相新鲜四时花木互掩映桥梓蕃衍松篁妍布谷啼春阅耕种疆场翼翼俱良田及时修事乃不废云子秋熟成豊年千仓万箱任积聚歌咏鼓腹欢无边乃者元阳忽焉沴日色如火尘如烟禾苗尽槁空赤土万木落脱枯井泉乡民啼饥及老幼岂但里闬增忧煎君能恻隐为赈济出粟后先凡几千斯时活人不可计若兔脱网鱼逃筌郡邑封章奏君义玉勑究颁徭役蠲高风从此播寰宇名逐古哲相骈肩岁曰蒙旃月入卯生申诞屇开琼筵畵堂罗列尽名士共祝寿筭侔彭　余亦题诗远称庆珍重愿效冈陵篇 

　　○风雪蓝关图 

　　昌黎先生非世人蓬莱殿里文章臣封章曾进佛骨表逆鳞谁谓君王嗔潮阳恩遣八千里瘴海迢滞多黄尘蓝关晓度遇风雪回首秦山空一身孤忠自古世不合道在要知当守贫鳄鱼从化世稀有景仰高风思凤麟 

　　○渔乐图 

　　清江一片清无底上下相涵天在水荻芦花间蓼花开渔舟寄在烟波里渔郎钓鱼春复秋钓竿长日垂中流朝晨出去薄暮返自有清兴无关愁西岩岩下多杨柳杨柳阴中停泊久熏风几阵向南来歌罢沧浪拍铜斗独醒独醉知者稀白鸥识我能忘机何如蓬底且高卧曾随蝴蝶东西飞 

　　○续榴子诗为钱未参相公题 

　　安石榴花开如火众绿参差红一朵祝融长飬殊有功不日累垂已成果压枝珍重天与殷玳瑁壳小凝斓斑南风一吹露文彩明珠万颗藏中间海山种类无若此子多偏能致多子古人喻物理斯在彩毫写入青编里昆湖钱君武肃孙遥遥华冑为清门岁年峥嵘逼强仕万事未足同谁论去年取赠吟诗祝果得掌珠为嗣续今年又产麒麟儿贺以臞仙图一幅老生复尔题长篇篇中有词非偶然积善衮衮生英贤子孙孙子传绵延 

　　○杨湖草堂为王彦赐题 

　　杨湖湖上数椽屋不日经营劳卜筑牵以薛萝覆以茅只此藏修心已足堂中所畜书与琴签垂白玉徽黄金闲时读诵更弹琴今时传出当时音湖波微茫景奇绝渚鸥　鹭盟初结疏帘织就纬萧机香冷芦花半林月耕夫钓叟时相过尘事竟少乐事多壶觞醉后忘尔我院花物色应如何慱山香袅烟霏动怅亸梨云楮衾重清风一枕黑甜余舻声不惊游仙梦 

　　○竹 

　　春风花卉时易过风雨一夕随流波独怜此君不摇落数竿深喜成婆娑淇园渭川望不远沅湘洞庭深处多黄陵庙前雨初霁九疑横黛■〈山差〉峩湘灵鼓瑟曲未了飞裙度空鸣佩珂碧云不动暮寒悄翠袖倦倚愁双蛾珠宫门掩浸明月欲归未归其奈何银钗女儿斗颜色一声梦觉闻清歌 

　　○庆韩克美母寿 

　　韩母安人出名族心如寒氷貌如玉娥眉鹤发老逾徤能全四德臻五福传家有子医有神昔曾应召趍枫宸圣朝以孝治天下恩赐还家从侍亲年逄甲子寿七秩长生节至开瑶席龙脑香清兽鼎燃驼峯味美鸾刀劈春云裁衣五色斑登堂戏舞欢慈颜瑶池阿母献珍果三千岁熟蟠桃殷凤笙龙管声相续白雪歌传郢中曲萱草花前日正长题诗好效冈陵祝 

　　○慎轩诗为魏伯广作 

　　海虞魏君富经史古貌古心一高士藏修有轩劳经营以慎为名得深旨??贞文所载见传记意义无他惟谨尔揭扁于楣匪徒玩勉旃力行在修已朝焉惓惓暮惕惕进退出入兼动止达乎诚敬知隐微崇礼以义及廉耻不登于高不临深顷步之间敢忘耳慎之又慎功斯到从容自然合规矩高明博厚本天地俯仰无惭古人似传家清白志所同百世真堪遗孙子 

　　○三香图为邓师德作 

　　吴天簌簌严霜飞朔风卷林林叶稀江郊岁晚断行客茅屋处处扃柴扉乾坤造化出太极生物有意随春辉罗浮美人玉为骨洛浦仙子云作衣樊姬亦是楚宫女风度脉脉情依依月明觧后喜相遇佩带绾结垂珠玑娉婷谁兄复谁弟涪翁诗句夸精微东方欲白大星没相与一笑浑忘归 

　　○蔷薇黄头鸟图为陆伯川作 

　　东飞西走忙乌兔节序相催等闲度牡丹开后到蔷薇九十春光看已暮蔷薇花开好颜色袅袅枝条带清露倾城倾国疑觧语朵朵含娇逞豪富美人约伴来寻芳目转秋波重相顾玉纤欲折愁剌多顿使金莲驻微步黄头小鸟最有情頳色鲜明烂毛羽秾纤多处共飞来似惜繁华幸遭遇声音虽微亦可怜几度频听隔雾烟才夸善鬪着雄徤性洁竟无应土污及时饮啄亦自足何必翱翔九霄路古人适兴在花鸟往往挥毫着词赋传世文章五色辉名重斗山起兴慕今时何人称畵师能觧写真入缣素微香雅韵惊彷佛玩物黾勉题新句句成一笑抛残书风动芸派落苍蠹 

　　○梅轩 

　　澄江江上梅千树千树梅花最深处构得轩居数十楹明月清风自来去月生疏影风传香香影无边春意长珠宫贝阙疑彷佛毛骨莹洁心清凉杨州东阁题诗句水部文章辉月露一从子美重称扬千古高风夸独步孤山秀出西湖边看花携鹤怜逋仙踏雪归来草堂下暮寒剪剪欺青毡高枝拂檐垂斗柄云母虚明小派映东阁西湖迹已陈只有君家可相并葳蕤斗帐梦里惊何处光蛟吹笛声纷飞不管香瓣落青青子熟期调羹 

　　○半派风雨图为顾叔明作 

　　夏君仲昭生名邦人品卓绝世少双青年姓氏题虎榜文思浩荡流清江凤凰池上膺宠遇手握巨笔如长杠吴门叔明最莫逆相过往往开酒缸对床谈笑到深夜琅玕写赠挑银釭乾坤模糊势挥霍风雨忽惊来半窻关山铁骑走高下戈戟戞击声春撞洞庭何处动金奏碧落一时飞翠幢湘灵鼓瑟调莫续阿香送车怒未降余墨淋漓歇不洒似憩寂静仍纷咙效颦多士虽用意声价正同珉与矼斯图披玩豁老眼手足舞蹈心已愯咏题安得有李杜勉成鄙语真为憃 

　　○满林风雨竹 

　　玉堂仙客居金台凤凰池上时徘徊丝纶执掌几年岁调羹共待为塩梅文章不独世所重篔筜更有胸中材紫宸朝散日未午琼佩响自花间回平生心志好清玩喜有绿竹当庭栽觧衣盘薄小派下正值满林风雨来高枝乱叶写此态云气惚恍连尘埃风声号怒雨声急电母激电雷公雷乾坤上下互明晦势转澎湃惊童孩深根摇撼不自把彩鸾羽湿空毰毸湘川涛浪接渭水千里便觉相喧豗阴山铁骑走苍莽散乱不用宵衔枚湏臾既罢若晴霁似履夷坦忘崔嵬乃知神妙夺造化方驾古昔无疑猜人间一纸不易得重比瑚琏轻玫瑰菊派先生新得此披对令我襟怀开墨花点点渍龙尾援笔笑把新诗裁 

　　○海舟为吴思德作 

　　百川所纳海为大放舟于海舟如芥何人不畏路险艰一幅云帆自高驾延陵吴君人中豪胸次宽广吞波涛乘流放舟随所往舟尾巨舵能持操天吴?贝厂??贝带海若出没惚恍惊跳跃掉尾长鲸展翅鹏鼓舞风云真一噱弱流不隔路几千举酒便欲邀神仙十洲三岛咫尺是仰看红日当青天 

　　○毛公丹井寿徐宗文 

　　洞天林屋非凡境芙蓉削翠成峰岭白云深处无人到中有毛公千尺井么诚异人出晋代骨相棱棱眸烱烱平生学道慕超世探讨参同明内景金丹欲炼遂凿此一派清泉出顽矿秋色纔分玉瓮凉露华欲下银床冷阴为寒水火为阳晨夕自供龙虎鼎辘轳声转响铜瓶鉴影分明湛天影神于物外妙莫测绿毛遍体生俄顷偓佺觧后或谈笑蓬莱迢逓时邀请蘓躭种橘阴可爱露花雨叶垂枝梗何如仙踪自长在乌兔奔忙任驰骋徐君宗文遇初度仁以修身日三省分题赋诗意有任不异汲古仗修绠旨哉至上而有吉大易彖象贵心领用之不竭寿可微源远流长岁年永 

　　○玉桂晴云 

　　具区波涛振寰宇中涌一峯名玉桂云根有云生其巅流丽晴光不为雨如车如盖还如衣无心偶出无心归林泉栖息抱隐志天上何必从龙飞绝壑深岩迷近远洞天深处闻鸡犬夜月光华不掩岁春风态度能舒卷五采五色真奇哉朝暮氤氲频去来汉武封中徒叆叇滕王阁上空徘徊畵堂初度开瑶席戏彩儿孙献琼液樽前莫为艳歌停好向蓬莱载仙客 

　　○庆魏伯广寿 

　　中吴山水多清淑峯峦涌翠波浮绿虞山琴川尤出奇种秀山川有名族魏君伯广号慎轩古貌古心异流俗襟怀夷坦绝崖岸德能润身富润屋有田千顷阅人耕有书五车教子读稻禾■〈禾巴〉稏连三区云子岁收仓廪足礼贤下士存恭敬恤匮赒穷罄金玉声誉馨香比蕙兰岁寒操守侔松竹筑堤捍水功尤大郡侯赞美诗盈轴高风如此追古贤青史无惭为褒录年推甲子月仲冬蓂留五荚清传馥畵堂开宴庆生申洞天正喜蟠桃熟九迭光浮翡翠屏连枝绣展芙蓉褥碧落行云遏不飞朱唇皓齿歌新曲兽　清燃龙脑香鵉刀细切驼峯肉高人硕士搃称贤衣冠济济来相续臞樵先生仙之徒丘壑峥嵘饱胷腹蓬莱阆苑入挥洒万里扶桑连若木金银宫阙驻群仙半衣氷绡半霞縠瑞鸟珍禽鸣古涧紫芝瑶草蕃深谷莲叶长巢不老龙琪花乱点长生鹿丹青神妙夺造化意匠经营成大辐玉堂学士松雪翁伟世高名得追逐图成装潢为持献按图邀我题诗祝我闻老子出关图千载传夸人刮目古今虽异事乃同若合符节犹式谷紫霞杯香进春酒膝前戏舞斑斓服八千寿筭比庄椿徤步从容跻百福 

　　○双松图为吴思政作 

　　双松嵘峥不计春拾子并种经先秦大成合抱占厚地高出众类凌秋旻枝柯如玉又如铁香叶自老苍皮皴虬龙势走翠阴重不剪不伐卫有神脂为茯苓変琥珀济物共夸稀世珍摘花酿酒殊有味满饮入口存天真荣封岂独大夫贵腹上梦生闻古人十八三公着青史千载一见犹凤麟氷霜何妨历已久雨露却喜沾来新庙堂梁栋虽待用长生凖拟同庄椿 

　　○畵松 

　　古来画松夸绝代毕□韦偃名犹在近时曾见虎头孙落笔纵横有奇态佑根屈铁蟠苍虬老干凌云撑斗牛太阴雷雨动萧瑟人间六月疑清秋几回展卷晴派底恍若置身岩壑里空翠纷纷落满前龙吟鹤唳天风起 

　　○题西岩风雨图为葛彦章作 

　　葛君彦章以西岩自号盖有慕于隐者也玉峰舍人夏公又写西岩风雨墨竹赠之请余赋诗其上然古人以竹比君子之德取其不変于岁寒也夏公之意其在斯乎因赋长句以复其请云 
　　西岩托名隐为乐不向林泉向城郭闲时惟诵小山词几度淮南桂花落玉堂仙客居玉峯托交屯君情倍侬长梢写作风雨态神妙不测生心胷风声萧萧雨声急坐听风雨湘灵泣深掩重门草自青凤毛零落谁同拾春云岂似秋云孤九疑天远连模糊良宵何妨警蝴蝶薄暮任教啼鹧鸪鹧鸪啼彻清尘俗萧然恍若篔筜谷东坡先生有至言人生不可居无竹 

　　○木奴主者为吴思复作 

　　湖上仙山有林屋两峯青浸湖波绿居人遶舍多田园尽栽橘柚无他木于中吴君季子后逍遥野服迂襟袖飬高自号木奴主深处数椽劳结构乱叶繁枝影交错黄柑子熟霜初落藏修自得巴卭趣适意不减啇山乐我思斯人谁与拟托迹应同古君子洞庭春色醉陶然幽鸟一声呼不起 

　　○畵松为金廷用赋 

　　松堂先生业儒者畵松不在韦偃下兴来放笔如有神岂学经营事图写金生廷用吴之英丰度萧散襟怀清座中出纸为求写两株屹立分峥嵘苍皮溜雨岁年久合抱悬知世稀有风外依稀金玉鸣月中彷佛蛟龙走岁寒历遍心不移凤鵉哕哕鸣高枝长材莫使老林壑栋梁大用应堪期 

　　○题郑文康女弟贞烈事 

　　郑女名庆宜君字生长儒门禀清气首笄既簪择所归嫁得良人姓彭氏调和琴瑟逾岁年良人抱疾俄沉绵始期百岁为伉俪岂料一朝成弃捐哀号六日声不息魄散魂消痛尤剧誓于人世不复生怀内孤儿竟抛掷金塘水碧涵清秋明珠入渊非暗投零落芙蓉抱香死凤凰惊散鸳鸯愁此身虽死犹不死贞烈他年照青史高名奚独杞良妻清风又见巴陵女 

　　○橘堂 

　　施氏仲行年几五十双亲在堂堂下种橘名其堂曰橘堂盖取古人陆续怀橘奉亲之意谒余请赋诗勉成此以复其请云 
　　奉亲堂前何所有佳橘栽培岁年久叶如翡翠柯如铁清影阴森护□牗花开白玉向雨前子熟黄金待霜后木奴趣味秋可爱摘来颗颗香粘手筐蓝收置多戢戢酒渴思甞堪一剖缅思当时达孝者袖里怀来为遗母洞庭春色名久着最宜酿作长生酒玉壶倾泻到芙蓉要祝双亲万千寿 

　　○白云上人三香图 

　　春风三种清相并玉骨氷姿试妆靓弟是山樊梅是兄山谷老人曾赋咏鱼龙寂寂江沄沄明月正中清夜分珠宫酒醒不成寐起踏浪波如踏云缟袂飘摇隔烟峯仙游肯逐阳台雨断肠三弄入瑶琴破梦一声惊翠羽盈盈小白无纤埃楚腰一把春徘徊樱桃未点樊素口索笑含情娇满腮白云讲师爱之溺浑同古人有诗癖从兹移入清凈地雅称无香又无色 

　　○悼倪母陈氏 

　　倪母陈氏溺水而卒其子哭之恸余重其哀作诗以悼之 
　　倪氏之母贞且良良人云没凡几霜只今年岁逾六秩心在力家家已昌堂前三子能奉飬况复此身已无恙所居临水临尺咫一溺谁知竟徂丧星昏婺女天为愁白璧遽沉非自捉冯夷河伯共惆怅肠断烟浪无情流精卫衔石填海水子心亦欲效如此吁天扣地杳不闻哭声直致渊宫里悲风惨惨云茫茫即之不及空彷徨百年抱恨恨罔极招魂谩诵兰台章 

　　○代寿诗得韭字 

　　邵伯甘棠世稀有侯寔雪仍继其后一官不忝旧声华百里今称贤父母治民民乐去苛政恺悌从容德弥厚平生忠悃萃诸心到处歌谣出于口芳春此日遇生申玳瑁筵开会僚友东风吹影动炉香南极分光照杯酒松椿祝寿拟无筭竹帛垂名期不朽他时黼黻上虞廷康宁为服尧时韭 

　　○竹为包山法华昺上人作 

　　翠华影堕潇湘渚二女情多泪如水秋风挥洒渍琅玕日暮相思渺千里九嶷山前江上村积雨不洗斑斓痕黄陵祠宇至今在啼彻鹧鸪人断魂氷弦五十弹愁绝古调一声天欲裂惊起冯夷夜不眠手把珊瑚频击节 

　　○梅雪轩为陈廷璧作 

　　罗浮山中堪种玉万顷白云耕白玉羊雍得玉与师雍求得始仙嫁滕六象梳压鬂金步摇眉黛闭绿含春娇六龙驾车从群鹤照以明月随清颷瑶台十二朱阑绕么凤啼残夜寒悄雾绡衣薄奈愁何归得人间春未老太丘孙子稀世人相邀相疑情相亲琼浆满饮不成醉五出六出俱精神纸帐葳蕤纸派白残梦初回见踪迹车轮马足门外过清水黄尘两相隔 

　　○题高廷用扇 

　　绿树生阴昼萧爽雨晴一派流泉响飞梁架石路逶迱朝暮幽人自来往乱山深处扃涧户野鸟嘤嘤啼一两车轮马足岁不到芝草瑶花日应长逃名已遂平生志却笑纷纷堕尘网今君慕此能相从啸傲烟霞时抚掌 

　　○赠盛文序先生 

　　中吴人物非他所首出东南自今古泰伯遗风风俗敦望族联翩旧存谱兼金拱璧名誉驰文章翰墨崇当时思之可以济天下不为良相为良医良医世称医国手盛氏传来最为久乔木森森几百年竟夸父祖栽培厚只今文序学更雄灵枢素难无不通辨形察脉治疾疚有诸其外存诸中去年家室疾在已气息厌厌将不起体质尫嬴荣卫虚寒热怔忡兼表里多君用药殊其它人参附子频增加从兹六脉渐平复譬若枯草回萌芽动劳来往非一度日夕惓惓重清顾始知恺悌济物心君子以此为先务世其业也精其术又有　　不相失载之鲁论记史传三者之间事为一于三有一犹可称况乃接踵能同升古云积德致攸远子孙百世期相承嗟我居贫岁年久家惟悬磬无他有聊赋诗章为陈谢登堂再拜颜逾厚 

　　○畵 

　　桂叶青青枫叶赤岸花红紫汀花白孤蓬泛泛下清江乃是烟波钓鳌客钓鳌纔罢情悠悠紫篁拈得吹清秋一声两声山石裂东流之水俄西流冯夷宫殿腥风起老蛟出舞飞寒雨断鴈忙忙入断云薄暮芙蓉落芳渚 

　　○和逃虚子三香诗 

　　罗浮仙子肤如霜洛妃樊姬年正芳瑶台宴集偶相会欲笑未笑清浮香缟袂飘飘舞春雪凌波浅印双钩月梨云帐底梦初惊玉笛楼头声未绝仙山琪花伴瑶草物外青青自能保细看风韵不相亚一咏一吟消热恼高标莫使俗士知摩娑老眼心怡怡逃虚老人有珠玉珍重不减涪翁诗 

　　○二马图 

　　古来畵马称何人独数曹霸能逼真贵在畵骨不畵肉形相往往多入神弟子韩干得其化声价与之畧相亚杜陵诗史为品题今古传闻作佳话伟哉二马今有图追逐霸干??尤规模青騘五花鬪风彩日夕饮秣凭奚奴伯乐一顾空冀北骥不称力称其德千金买骏诚可致按图索骏终难得以斯言之无不同意匠所至俱能工收藏勿以爱马癖持献好上蓬莱宫 

　　○赋匡庐迭翠送德辉游武昌 

　　大江西来三百里匡庐山高世无比香炉紫盖拥后先一一灵峯矗天起衒奇献异无不妍积翠万迭痕相连金屏妆点展图畵玉宇皎洁消云烟浓淡光铺九秋凈古今种秀洿形胜彭蠡涵虚不动澜影浸芙蓉入青镜吾宗徐君以马迁江湖游览人称贤饯行赋诗效先招欧公有赠刘同年兹行逸兴更不浅玩景好为停楼船 

　　○夏太卿写竹林书屋 

　　太卿手把如椽笔写竹完同萧协律淇园彷佛带湘川万本琅玕出胸臆绿云深处藏数楹一方斸破莓苔碧牙签五色影撩乱千卷经书此中积堆床充栋间青黄要把工夫分寸惜金刀有待斫长竿去作沧溟钓鳌客 

　　○赠陈德隆栽菊诗 

　　元方家住桃花坞懒辟桃蹊营菊圃手栽佳本四十余一一品题俱按谱吴天九月生嫩寒沆瀣露滴秋漙漙瓮头泼醅酒新熟玩赏设席招衣冠黄如兼金白如玉并蒂重台看不足牡丹芍药称富贵倾国倾城搃粗俗渊明觧绶归园田紫叶五亩饶风烟高名传播有往昔逸驾追扳无后先白头我是南州叟龙钟托在交亲友樽前也学少年狂鬂插芳枝笑开口 

　　○题陈子敬义士传卷 

　　陈君裔出陈太丘家传诗礼才优游废举生财日有道所得什一不妄求心存恺悌乐拖与肯事计筭劳牙筹中吴胜槩广名剎万僧房宇千佛楼峯峦紫翠堕回禄金银世界生薪槱一桥梁地坏涛浪隔道路败毁尘沙累累饿莩相枕藉收葬有谁遗麦舟纵横盗贼肆强暴刼夺到处横戈矛行人一遭物俱尽性命失保思填沟乡闾亲戚既窘廹所厚视若风马牛死丧相继致停柩仓卒苦无元振谋君能一一为脤恤饥则得食寒得裘吁嗟君义乃如此宜尔述作扬芳休方今天下文明时朝野直笔多儒流短章大篇吐光焰如玉出璞无雕锼吾诗鄙野何足云覌风自古来名州浇漓从此变淳朴永远冀传千万秋 

　　○赠隐峯道人 

　　隐峯道者儒仙流胜览久向江湖游六经诸史饱胸腹气吐虹霓冲斗牛异人遭遇传其道法本先天属祈祷元神感格在结旛纵有凶荒悉安好往昔荆襄旱暵年万亿农民愁井田禾苗多少种赤土云霓望断空青天斯时两度焚符篆鬼骇神惊走雷电甘澍倾盆满四郊黄童白叟俱欢忭即今吴越连岁间旱魃作灾非等闲府卫致词恳相请沛泽应祷从天颁济物以来凡几度一片灵台甚清素兔走乌飞二十秋半点尘埃不曾污古称公远与守贞月鼎元初沈野云汗青书里载名字方驾前人惟有君况君伦理敦乡俗孝亲友弟家和睦兰芽桂子倍荣昌棣萼荆花更芬馥老生八十加二春结交来往情相亲勉成长句托子墨空言岂敢徒谆谆  

　　○寿梅图 

　　南城吴本和号松石乐交大夫士梅谷上人因其诞日写梅为寿因作长句以发其意云 
　　梅谷上人居白莲畵梅早得花光传彩毫神妙夺造化三昧悟来玄又玄纤埃不到清幽所俯仰乾坤傲今古千葩万萼湏臾成宁学良工心独苦翠苔干缀鲛人珠依稀蝶翅粘蜂须罗浮醉酒旧相像汉郊觧佩心何如梨云作阵光明减玉龙唤起嫦娥月岁寒照见铁心肠未肯纷纭落香雪延陵吴君季子孙传家百世为清门寸心不使俗尘掩氷壶莹彻无纤痕社里结为方外交西兔东乌几飞走生辰赠此祝遐龄要比三花岁年久三花比况讵偶然美人自是瑶台仙人间寒暑虽易返春光长在南城边青青子熟真俄顷会见调羹入金鼎核中自存一点仁何必形容咏香影 

　　○溪山书屋为钱惟常作 

　　梁鸿踪迹名千载千载溪山长不改五噫歌咏汉文章景仰令人想风采地灵境胜乡玉殊磅礴清淑相扶舆钱君所种　间气结屋其中多积书黄卷青编逾万轴勤渠每下工夫读春风送暖散芸香秋风生凉对银烛六经义理圣贤心远自古昔传于今分阴寸　不虚度后生宜尔躬追寻况君年少绪华冑武肃蝉联族居右胸怀抱负经济才功业文章易成就方今丹诏求贤才戋戋东帛东南来圣王图治正侧席五云深处金门开金门一登喜平步鹓鹭致身沾雨露思亲回首望飞云便忆家山读书处 

　　○梦笔图 

　　霅川张士衒氏寓吴门者有年矣艺精于笔众莫能及之其子克承壻李克柔比温润如玉可谓有后人矣尝持梦笔 
　　蒙恬制笔从先秦往昔至今千万春六经群书自兹写翰墨一出俱通神昌黎称为管城子中书君题传文里祖龙虽暴不相弃荣贵谁能得如此江淹梦入良宵中光华五色腾晴空惊人才调一时进宇宙共传天与功谪仙又见生花朵雨露沾滋开婀娜玉堂金马遂登庸百世声名无不可张君绝艺人共尊衒奇□肆居吴门丹青图畵慕先哲经营意象犹生存清风比况无殊异帧上诗章我题句佳倩贤郎愿宝藏十砻重封期勿替人生在世百岁期到七十者犹稀奇美君寿筭喜登此　　　　　　　　　世家即华族门第阴森种乔木珠玑错　吐谈论仁义从容饱胸腹重光岁阳　　春三花九节迎生辰东吴吟咏动词客 
　　难兄难弟兼宾友赓酬满泛长生酒龙笙凤管竞娱心熊掌猩唇俱可口慢亭良会夸神仙即今与昔相比肩瑶池青鸟信再传蟠桃一熟三千年 

　　○赠文化萼长老 

　　芙蓉缥缈摩苍穹洞天林屋居其中神仙敢独占斯境金碧涌出如来宫鼋头绝顶幽奇处锡杖曾分一方地宝殿香台属化成青松翠竹添佳致开山老祖非常伦得道能令龙虎驯三乘说讲万人听近远处处扬清尘后来弟子相继续孙　又见温如玉法雨慈云任卷舒清泉白石消尘俗我来吟玩喜逃禅兜率谁知别有天匡庐旧诧东林胜结社何妨拟白莲 

　　○捕鱼图 

　　具区流水清如靛水底鱼虾皆不见渔翁共有得鱼心两两扁舟去如箭沧浪汹涌涵苍冥朝宗入海无暂停峯峦四面畵图展七十二朵芙蓉青歌声响落蛟龙窟赤鲤惊忙时出没湏臾捕得不胜喜还家且贳杯中物西岩此去路无多痛饮底湏呼浪婆醉藉绿蓑随分卧人间名利又如何 

　　○畵 

　　高人筑卜包山里派内峯峦门外水卜萄蔓挂苍龙须琅玕枝袅青鵉尾四时风景无不宜写堪畵图吟堪诗闲来盘薄到湖上闲数落花清昼迟绿毛仙子何曾老便拟相期拾瑶草神丹倘许驻容仪西兔东乌任昏晓 

　　○谢张启阳 

　　清河水木久流芳托始为宗自汴梁北宋国思防御宅东吴世德太医堂一门博济行仁厚八叶蝉联积庆长觉究轩坡明表里法循朱李按阴阳连城赵璧起时价照乘随珠出夜光宾友士叨青眼顾弟兄人数白眉良叹余衰　仍居外仲子扶持每待傍三月采薪游缥缈一朝伏枕病膏盲口干舌燥那能退身热头疼不可当难进半匙盘内食不殊百沸鼎中汤发余大汗形全瘦泛起虚阳面若妆泡约有生真恍惚沉绵无措竟彷徨君过西麓神其治我到南坡道所　风雨远途来诊视参苓大剂复分将殷勤服役君臣效慈爱全来父子昌岂但百年延嗣续纔逾半月已安康宋清焚劵河东传思藐千思海上方自古乾坤生俊杰即今名誉并昭彰董狐奚独称先圣司马还能表太仓兹赋都祠酬万一只同栽杏到门墙 

　　○徐璞轩九清图 

　　东溪隐者居鸿山草堂构向烟萝间平生心志爱挥洒花光子固共同班前年买棹游林屋识得徐君面如玉春风笔染剡溪藤赠此九清图一幅□徕松叶攒青针岁晚不妨霜雪侵后凋独喜圣人许书传载述来于今沅湘竹枝翠鸾尾挺挺高摽类君子仙坛石畔不胜秋细扫苔花风正起横斜老干西湖滨月下弄珠同美人夜寒宁畏缟衣薄天然颜色逾精神洛川罗袜凌波步水上轻盈逞丰度回风流雪在湏臾千古陈王有词赋唐昌覌里雪香　小白浓香枝叶间玲珑只许女冠赏寻常肯与凡人扳葳蕤帐底清风动犹记当年曾入梦深林隐迹巳多年不独谢庭偏可种小囊簇簇缝紫罗婆娑叶上盛香多瑶池仙子堪佩带飞琼未见来相过灵根最得春光早紫芽一出欺群草暖芸香艾敢同论金鼎焚烧香袅袅东风剪剪吹香腮姑射仙帰方始开出墙雅爱一枝好碎锦坊中谁拆来斯图赠君非偶尔以物喻人有深旨褁封一袭欲宝藏清白相传到孙子 

　　○鱼蟹图 

　　渺渺清溪急去流败荷残苇连汀洲西风几夜起苹末分明畵出江南秋吴天况复清露落万物有成人意乐一群游出见鲜鳞八足行来跨郭索鱼尾自珎鱼尾红诗人吟咏何其工左手持　右持酒世间乐土谁能同病眼覌图三叹息经营意象今犹昔江虫??海错可相侔老饕赋载东坡笔 

　　○姚公远草屋诗 

　　姚公系出姚武功关中衍派来吴中读书积学不求仕清门千载传儒风阖闾城西营草屋曲径幽蹊绕花竹六尺疏帘卷纬萧宝炉况水腾芬馥绰楔旌褒节义家白头老祖擅声华乘龙壻得人如玉祝寿仙　枣似瓜居安只此心恒乐诗酒赓歌恣盘薄三寿频跻定有期从容莫道今非昨 

　　○庆张忠宣母寿 

　　张母　氏清且贫乾坤秀气钟其身年当午达择伉俪婉娩好逑惟席珍自帰望族几年岁宜室宜家无比伦良人早拜二千石不异龚黄先代臣圣朝封赠作命妇生子出奇犹凤麟岁荒纳粟受冠带口碑传颂多吴民旨甘荣飬豊五鼎冬去夏来秋复春堂前戏舞五彩服甲子忽周今六旬婺星光芒照霄汉蜡月望后逄生辰□罳影转翡翠洁醽醁香泛葡萄新梅花索笑岂无意萱草忘忧知有因肴充翠釜玉脂泣庆贺络绎来佳宾紫阳华裔献图畵旧缔胶漆今婚姻侑以文章及诗句诚意悃悃言谆谆愿焉寿筭致永远拟看碧海飞黄尘 

　　○林屋读书为愈德芳作 

　　阊阖城西万株木一番春雨繁新绿红尘不到最深处中有高人结茅屋高人结屋将何如不惜黄金多积书牙签五色插满架短檠灯火幽派虚暖芸生香长辟蠹薛萝垂叶清风度万虑消来目下勤三冬足后胸中富嗟君勉力非少年五十学易宁徒然青云途路纵无梦黄卷尚宜亲圣贤岁年莫畏青毡冷日夕孜孜要深省道统相承不妄传由来洙泗源流永 

　　○韩克赞求存一道人诗 

　　韩君魏公之子孙世家久矣为清门传珪袭组来有自九天雨露蒙深恩阖闾城西寄踪迹万殊虽多号存一纤微私欲讵能蔽方寸昭然湛虚白居除务外惟执中诚敬守持多厥功良相良医念先德平生志在蘓疲癃肯分贫寠并豪富邀请人来随即赴橘叶浪称庭内井杏花空满门前路乌飞兔走春又秋不二价闻追相休汗青他日立佳传董狐直笔文章优 

　　○虎图 

　　泰山猛虎居　深爪牙如戟须如针咆哮一声动岩壑百兽落胆人寒心前峯后岗日来往空谷阴深子频飬血腥洒地啼伥魂鹊噪悲风惨林莽渡江渡河闻昔时仁心一至能驱除三殇曾起仲尼叹人间苛政将何如古来真假势同恶将军欲射弓矢落负嵎独立谁敢撄冯妇相看定相抟 

　　○赋南山为黄抚军寿 

　　南山面离名独尊大气凝结从乾坤齐鲁诸山莫相并肯下玄圃并昆仑半空形势耸霄汉众岫环遶同儿孙高岩灵草孕奇叶绝顶古树蟠深根登临下望九州岛岛小青烟几点浮朝昏神仙隐处不可问洞府霞彩蒸春温天台迥隔几千里避地疑有桃花村弥高仰之在积累黄君厚重名德存祥凤满堂遇初度瑶席正开罗酒樽冈陵有诗旧所祝仁者　寿称鲁论 

　　○如意花诗为杜东原赋 

　　少陵孙子余朋游高堂有母非凡俦苍颜皓首登七袠此心皎洁氷壶秋玉盆种花花迥异开从夏至逾冬至母心愉悦花正繁锡以佳名号如意青枝翠叶相低昂风霜不摧雨露香盈盈笑脸致和气金芝瑶草徒为祥诗人赋咏能征美忘忧一种真堪拟以今视昔后视今百世相传自兹始晨昏宝飬心无违爱彼贞洁能芳菲世家种德非一载百年愿报三春辉 

　　○女仙图庆韩伯尚母安人寿 

　　瑶池阿母神仙媪道气自然不知老蝉鬂轻非翠钿餙蛾眉淡谢青螺扫西方莅位名独尊岂若十洲与三岛青烟茫茫九州岛岛路下望人间玉山小缤纷绛节来万从摇曳金辗彩云遶嫩寒不到六铢衣乾坤几度扶桑晓韩母安人禀仙骨玉洁氷清世之宝兹逄良月初度辰庆寿重来先青鸟堂前无树并芝兰海上珊瑚间瑶草千龄不独献蟠桃金盘更有如 

　　○吴淞秋色图为沈汝祯题 

　　有元高士张可观二十八宿胸中蟠平生畵墨乃余事适兴往往凭毫端鹅溪绢素霜雪白却向松陵写秋色中秋院落桂花黄九月岩崖枫叶赤旅雁初来客燕帰渚莼香美鲈鱼肥轻舟短棹玩风景鸂鸟鸳鸯相间飞阑干跨水桥梁小白板平铺度昏晓何处渔家晒网来斜阳未没烟云杳时际重熙世太平一时人物劳经营隐侯孙子求诗声老我载披双眼明 

　　○屏山老人诗为曹林桂作 

　　香山五老唐时贤睢阳九老同神仙屏山老人乃其类世代虽殊无后先老人家住山之麓声价如金貌如玉古稀年过七旬余天与康宁多寿福麒麟凤凰蕃子孙钟间气者登天门官居粉署濡雨露鸳鸯行中朝至尊五花织锦回鵉诰会看指日褒封到乌帽笼纱荷宠嘉白银横带增光耀葵花重午菊重阳乐事骈臻流庆长旨甘富贵出五鼎兴　堂开罗绮香玉桃花对金光草分明便是蓬莱岛此中无夜亦无秋乌兔自飞人不老 

　　○徂徕雅趣为龚廷臣作 

　　徂徕夜裂山中石恍见蜿蜒龙起蛰头角峥嵘鳞甲粗直上云霄几千尺欲飞未飞劳屈蟠左撄右拏风雨寒饱经霜霰陈入骨须鬛自老灵湫干松形如龙龙如松不由天工由畵工虎头孙子得雅趣神妙尽出毛锥锋毕先韦偃称往昔追逐声名継踪迹少陵去后歌者谁今我对此三叹息 

　　○雪景禁体为吴德明作 

　　晓寒暮寒楮衾薄同云密布萁灰落乾坤上下氷壶里莹洁一尘浑不着柴门深掩茅屋静屐齿无人到山郭千林叶尽少生意只有花魁绽葩萼毫奢输与富家子此际追欢正为乐销金帐暖拥珠翠酒泛羊羔恣酣酌红炉兽炭腾春雾门外从教朔风恶岂知途路有羁旅行李萧然罄囊橐天涯岁晚滞帰去十载星霜笑漂泊豊年宜瑞独不宜况复空江涛浪作伎■〈亻离〉沙际招度人济川有舟直可托人生出处自有定世上那得扬州鹤氷髯捻断呵冻手玩图赋诗思横槊 

　　○送盛仲规之魏慎轩馆 

　　盛君仲规出名族经史百氏无不读一朝披腹呈琅玕姓名已入登科录南宫会试辞儒官少年肯畏青毡寒虹蜺之气不轻吐思济苍生如谢安韦编三绝摩挲久箪瓢陋巷帰来守虞山高士近相延礼意交并世稀有秋风袅袅吹去航素琴孤剑随行囊青衿济济远迎候文星此夜明鳣堂乘时化雨多沾溉万里青云远相待春风杨叶重穿时要作塩梅登鼎鼐 

　　○题陆宗谧梅花卷 

　　陆君爱梅如爱竹旧种梅花锡山麓数株香雪万玉英一色梨花照人目岁寒时节林木枯天地冻合犹氷壶东君何处见消息南枝北枝春意　琼须绛蒂多奇绝迹断尘氛最高洁赏无檀板共金樽吟有清风并皓月宝炉沉水烟初浮朱帘半卷珊瑚钩白鹤影边夜寥寂翠禽声内寒萧飕更催漏箭兴未已山城睥睨啼鸦起封题小简寄化光移入生绡畵图里日来持卷求我歌我嗟我去才无多广平词赋骇神思千载声名今不磨 

　　○惜木诗为卞季深作 

　　徂徕有松新甫栢坚久根枝同铁石山川种秀遂生此不为氷霜改颜色凌云落落真伟哉登用定充梁栋材工师匠石肯虚负清庙明堂从是开卞家原出簪缨族扈从南来思卜筑先公择地得昆陵始辟田园仍架屋广栽树木堂宇前森列不下数十千传芳自昔到今日屈指忽经三百年天书一旦来常群欲作蒙瞳通海运军夫旁午持斧斤斫伐纷纭宁许靳八龄童子名如兰以首触吏频遮栏生成念是先世物哀号那忍多伤残贤哉县宰陈斯道为赋诗章感怀抱岂惟才量等神童方寸昭然见仁孝我覌珠玉旧如新世上贻谋能几人好入董狐佳传里何惭千古播清尘 

　　○存德堂为包山徐以同赋 

　　巨区湖上包山阳四皓昔曾居此乡南州高士旧家世经营甲第崇门墙静轩令子当年少桥梓阴森全克肖炎刘宰相重传经大易家人称跨灶富堪润屋德润身存德扁堂资日新金庭玉柱形胜地比屋自兹风俗淳即名取义孰云偶要铭诸心味诸口修省无过慎始终光华肯使生尘垢五常天赋无烦偏不待外求皆自然爱亲敬兄信朋友学者固当希圣贤舜日尧天　致治斯世斯民幸遭际铁划银钩好玩辞后世存存期勿替 

　　○听琴为华守诚题 

　　峄阳梧桐稀世材高冈昔日曾培栽生成合抱矗霄汉凤凰两两长飞来何人借到吴罡??斧一挥斫下老蛟股半空影落神鬼惊霹雳声摧藓苔古苍皮剥落脂流香肤缕莹洁同雪霜工师遂尔按绳墨亚??削上圆并下方斯琴制　诚难得自古到今岁千百龙池　腹倍清润玉轸金徽更光泽锡山华君能赏音收买不惜囊中金风清月明自弹弄雅调洗涤尘凡心一声两声儿女语落絮浮云行复止三声四声愈可听碧涧琅琅泻流水五声六声声渐高梅花三弄鹤九皋金壶断续滴更漏玉佩丁东趍早朝曲终香冷天将曙乌鸟惊飞起庭树缄封华卷到东溪征我长吟听琴句伯牙绝艺称当时善听亦有钟子期　师精妙犹入悟昌黎韩子酬声诗多君独步超前后藉甚佳名播人口漫挥彩笔赋歌章老去无才搔白首 

　　○致乐堂诗为陈汝中作 

　　陈为　姓成周始五玉诸侯事天子世家蕃衍多子孙水木本源传不已六出奇计扶炎刘庙堂黼黻多谋猷平生功业照青史不下子房能运筹太丘名节超凡士德行尊崇服乡里是非一辨即能平何必纷纷费唇齿元方季方相后先难兄难弟人称贤五星夜聚颖川曲光彩烨烨明中天伯玉文章自天赋六代以来夸独步五言感寓追古人岂但联翩工月露后山先生才最优伟器早被南豊收自云知已不易得适兴往往成歌讴衮衮流光时易改兔走乌飞几千载前人虽往后人継吴苑一支今独在仲礼陈君诚善人譬犹凤凰与麒麟高堂构得扁致乐子孙孙子循天伦堂前椿萱总蕃茂堂下埙箎日相奏和气雍雍萃一门四时　若春时候致乐之道何必推能致斯乐由天为况君修为振先烈庆泽可为能无亏聿修厥德光厥祖世无古今今即古乃知致乐乐有自请看君家旧宗谱 

　　○雪派兰竹石为怿上人题 

　　雪派上人说空者畵墨经营趣潇洒闲将兔颖试龙香满袖清香动兰若澧浦灵根雨露青灵均载入离骚经深林幽谷自萌茁楚楚不惟生谢庭淇园直节浮光彩几历氷霜心不改谁能斫取钓鳌竿直拂珊瑚向东海太湖老璞多嶙峋渊宫采取多没人青莲朵朵类奇宝爱护只恐冯夷嗔美人丈人伴君子当时影落生绡里西游只履未帰来月华冷浸秋潭水 

　　○题畵 

　　参差树木高低岭金壁楼台超绝顶数峯撑月倚高寒十丈莲花开玉井巨灵劈石石欲崩铁索挂影垂长藤氷霜剥落太古色鸟道险恶人难登骑驴有客寻真去洞府幽深几时遇食罍高挑一小童东风路入花深处白鹤自鸣猿自啼板桥流水通清溪白云杳杳望不尽空翠纷纷行欲迷此地安能来卜筑便拟牵萝葺茅屋千年苍鹿使耕田不种紫芝惟□玉 

　　○赠龟师龚先生 

　　元龟隆隆法天地玄服被体色无二甲虫三百寔为长江海鼋鼍总凡类两仪成象始开辟神应玄武乃定位子孙蕃衍累千万藏匿变化各奇异下潜松根致悠久上巢莲叶亦容易深居俯仰足导引长生往往能服气五总六眸古共称生成十尾得千岁夏禹治水存厥功洛书一出数乃备洪范九畴载大经至宝相传有文字成周金縢主穆卜家国可以决大事伟哉宣尼让文仲鲁论居蔡固非智圣贤功业仁义心藻节藏室亦徒治迨乎炎刘継兴日太史作传系评议孰云世远不可及古人今人同一揆中吴龚君德尚占传自父祖畅灵秘名扬四方不虚有老自耆艾幼童稚水沉香霭浮湘帘座拥皋比广开肆红炉炽炭融春阳炉鋳金鸟器尤利七十二钻兆不穷五乡六爻分次第摩肩接踵问凶吉应口随答合诚意嗟余亦甞就君占是非进退待指示毫厘不敢相参差庶乃完好无乖戾岁月骎骎若流水廿年遂尔成交契金兰岂独多绸缪世上人人重高艺兼金拱璧愧乏酬勉赋新诗表心志 

　　○刘阮天台图 

　　白云苍霭迷行路水复山重不知处行过涧谷有人家忽见东风万桃树芳香艳态娱青春花开得遇娉婷人五铢衣薄卷烟雾笑语便觉情相亲神仙虽遇终离别千古佳名自传说天台山水至今存桃源望断空明月 

　　○怡亲堂为吴叔载作 

　　三才既判乃有人实赖父母生其身乾坤奇耦法天地在世所重惟彛伦彛伦攸叙厚人道老我欲见嗟无因延陵孙子字叔载衣冠萧洒多精神圣经贤传日披览崇重儒硕交缙绅肯堂肯构致轮奂心在乎孝能怡亲机丝织就五色彩并刀剪制衣裳新承颜往往悦亲意日夕戏舞宁辞频金卮潋滟进佳酝翠釜络绎供奇珍蛾眉鹤发笑开口四时景物俱阳春缅思怡亲有古贤老莱等辈难具陈姓名扬播在青史绝代稀见犹凤麟而君独能为景仰驭驾自可追逸轮云霄行见爱日永乡里坐使浇风淳荆州虽云旧所识倾盖何幸瞻清尘尔来索我怡亲诗辞语鄙拙意甚真覌风有待后人采会见斯世生斯民 

　　○题顾叔明所藏湘江雨霁竹图 

　　一雨鸣秋声断续雨声都在萧萧竹谁言此夜送凄凉称我西派剪吟烛晓风吹散云糊模火轮照见青珊瑚珠宫掉尾舞龙子丹穴振翎来凤雏任公笑看无尘土斫竹欲借吴刚斧远向沧江钓六鳌不管湘娥心独苦 

　　○七清图 

　　三槐后裔人中英水木百世传家声生平有癖爱图畵堂上畵图图七清乔松元是徂徕种灵□萧萧阴菶菶五株曾作大夫官千古秦封藉荣宠渭川君子非凡材惯历氷雪超尘埃枝头结实细如粟凤凰飞下毛毰毸梨云不飞寒悄悄倒挂切闻绿衣鸟师雄梦里美人来残醉欲醒天未晓山矾清吐小白花玉蕋灿烂真奇葩唐昌观里旧多种品题尚记前人夸洛川风淡波纹滑佩带金钿响交戞瞥然一去若惊鸿只许陈王见罗袜幽兰九畹澧水湄深谷隐迹何人知国香珍重可比德楚骚载诵成遐思蕙花娟娟露华冷琼砌瑶阶月留影总使深宫玉漏迟夜香不上黄金鼎弟兄姊妹心相同彩笔天然成化工愿君十袭自贻爱子孙孙子传无穷  

　　○梅竹双清为上洋何仲阳作 

　　梅花皎皎类美人竹枝楚楚若君子美人君子世所重尽入君家畵堂里先春第一天与奇千朵万朵蕃高枝梨云几片入幽梦江南江北遥相思红尘飞断开三径碧山参差喜相并露华冷浸月明时仪凤声来最堪听疏帘半卷清夜闲斗柄未回更未残多情翠羽声啾唧身在暗香浓淡间卫诗载咏盘桓久别泻郫筒一杯酒醉来欲呼湘女歌翠袖娉婷世稀有 

　　○梅鹤为邹仲和作 

　　染溪溪上梅千树千树海花最深处花下高人事隐沦布袜青鞋自来去花开早占天下春纷纷香雪沾衣巾东阁郎官觧吟咏西湖处士同清真飬驯老鹤长为伴每玩花时亦陪看几番飞舞入花中梨云白云影相乱九皋一唳林月明岂比翠禽啁唧声莫教惊堕万葩萼枝头青子期调羹 

　　○水仙怪石 

　　东溪先生美耒度胸次宽宏才学富平生能畵又能诗写向人间夸独步金壶墨汁倒水麝旋出溪藤胜缣素太湖丈夫偶独立洛浦灵妃又相顾五铢衣薄莹如水一点纤尘谢沾污梅兄矾弟别来久脉脉心情向谁诉当时只许陈王见流雪回风在词赋渚宫深处月明多环佩帰来不迷误 

　　○橘隐谢钱伯康 

　　种橘不向巴卭村君家有地连吴门传来岂独自三世羡彼密叶并深根上池神水旧沾润宜雨宜露宜晴暾托名为隐有大小中隐留司蒙圣恩秋风实缀万千颗济物不曾忙子孙慕君阀阅正相抗交币肯异朱陈婚兹因幼子疾求治良药屡用劳朝昏回生之后伸报谢墨洒水麝凝秋痕畵图写成侑诗句清比琬琰香兰荪橘隐之名自斯着平生未负恒心存董狐倘修入佳传扬播永远弥乾坤蘓躭往昔来为罕仁者有后古所论 

　　○赠叶君 

　　金庭玉柱东西峯两山拥出青芙蓉湖波环绕三万顷磅礴扶舆人所钟叶君家世传诗礼乔木当门阴薿薿平生有志希圣贤朝习群经暮诸史学成不负出类才五更三老人相推兹来林屋为王事相逄一笑襟怀开麒麟凤凰世稀有岂可倘佯在林薮九重天上正求贤何当召作夔龙友 

　　○送徐光永还包山 

　　东海徐君禀清淑世家住向包山麓丰姿俊秀弱冠年清似寒氷温如玉尔来郡邑闻声名一朝举作黉宫生檄书旁午下乡请礼意交重原非轻湖波远渡来陈诉满纸情词□心素可怜一已在伶仃况复双亲及衰暮黄堂凖理无他艰忧抱顿开回笑颜兰舟买得载春酒宾朋饯送离阊关我忝师生重恩义赠言赋就新诗句五亩从今乐飬高彩衣好向堂前戏 

　　○为陈时彦赋女仙图庆寿 

　　麻姑原是神仙女二八娉婷貌无比瑶台深处巧梳妆鬂躲绿云飞不起纤如皎月轻回风沉鱼落鴈还惊鸿清扬欲拟雪霜白秾华不藉胭脂红彩笺芳信传青鸟宝婺星光烛春晓骖鵉驾凤到吴门蟠桃五色頳霞绕阿母方开玳瑁筵罘罳宛转浮香烟玉津细永匏犀齿食来一颗三千年 

　　○题倪均瑞畵 

　　徂徕山高知几重青青削出金芙蓉琪花瑶草长岩壑挺拔更有千年松扶疏香叶遮数亩藓苔蚀遍苍皮厚半空灵籁几曾停六月凉飙长自有神仙爱此境界清云根石上铺秋秤两奁黑白子交下方寸心里藏输嬴南风吹响相剥啄直上稍头惊睡鹤玄裳丹顶栖难稳顷刻飞腾向寥廓烂柯樵夫今不来洞中依旧三花开局终拂衣共帰去任他沧海生黄埃 

　　○鼓潭书屋 

　　鼓潭积水如沧浪白石突起潭之傍每逄风雨石即吼以斯得名年长久多君爱此来卜筑不日经营架茅屋黄金不惜买诗书充栋堆床五千轴剑锋三尺琴五弦墨迹畵图先世传风清月朗或披玩一道虹蜺光烛天红尘难渍乌皮几宝鸭烟霏爇沉水纬箫帘卷客罢来盘薄于中心独喜平生识得南州孙华翰寄托来吴门殷勤求我赋诗句展读倩意生春温荆州未识神交久籍甚声名在人口龙钟那得远相过勉作长歌搔白首 

　　○晴竹 

　　白露漙漙楚天碧凤凰叫起金乌日晴阳有影在竹枝枝上鹧鸪啼不得江云初定江风静江水无波若明镜照见灵妃一片心隔岸清歌有谁听翠华不来春欲杳泪痕渍血愁中老锦瑟空弹五十弦九疑数点烟中小 

　　○送宋彦撝 

　　五伦之道传悠久父子君臣及朋友人生所学忠孝先忠孝能全世稀有羡君华冑吴世家从亲医国居京华箕裘绍业喜跨灶种杏报德春多花畵堂肯构扁积德别着青编崇世泽虹光万丈冲斗牛珍重何曾论金璧君名早着学古人一息岂敢忘君亲故山丘垄隔千里引领东望频沾巾春风买棹回吴苑途路奔驰宁惮远纔扫松楸奠酒浆又寻耆旧评诗卷　　　　　　　吴门烟月谩多　王孙草绿生离忧来往此门诚有道丈夫有志存忠孝唐虞时世喜逄遭班马文章登显要驿高酒香歌或微江东渭北情依依凤凰台畔栖隐处他时有约寻 

　　○红竹双清为李主事题 

　　何年血雨潇湘渚尽渍琅玕枝叶里翠华廵狩不帰来泪满红氷愁二女胭脂界破芳容老绛节霓旌谩纷绕楚魂啼罢黯消魂望入霞光九疑小丹山凤鸟飞无数不□裙底凌波步珊瑚击碎如意钩桃花零落仙游处 

　　○题薛宗载扇面二首 

　　春江绿涨桃花水日夜东流几千里买得门前舴艋舟青笠绿蓑烟雨里一面红颜双鬂白老去　为钓鳌客鱼竿随处拂珊瑚酒盏有时倾琥珀歌试沧浪尘不染天际夕阳霞闪闪西塞山前便是家帰时肯畏风波险红楼十二阑干曲有意凭高旷心目前山风景尽堪覌不似飞泉声漱玉香炉峰头瀑布流水帘洞口悬清秋谪仙赋咏□千古南华一出诗庄周溪藤一幅写斯景意匠经营在俄顷薛君持之求我题石阑点笔苍苔冷 

　　○陶渊明归社图 

　　典午山河将欲晚为米折腰贤士懒伤哉侍中衣?山富贵　　蔑如事闲散先生晋代名臣孙遥遥华冑为清门虽官彭泽绾印绶岂若栗里娱琴尊归去来辞写胸臆便买兰舟寻旧宅五株绿柳摇春光三径黄花艳秋色鸣鸡吠犬开柴扉林风 

　　○竹鹤图 

　　昔闻王猷曾爱竹竹有清标断尘俗移居随处旋添种珍重不殊金与玉又闻卫公曾爱鹤往往重　轻食禄宠之致使鹤乘轩驯飬尚言心未足竹与鹤兮何处无老眼见此竹鹤图娟娟翠琅玕梃梃青珊瑚风生声琮琤月来影扶疏长竿未肯帰钓徒九苞屡集丹凤雏夷齐有德德不孤至今高节留江湖毰毸双胎仙生长由青田乘风若骐骥驾驭从神仙玄裳丹顶性最洁九皋一唳声闻天浮丘载入相经内形模変化踰千年竹岂凡木同鹤非凡鸟比卫武诗不咏薛稷兴无已人间至清物披对心欣喜挥毫勉赋竹鹤歌歌　不入词人耳 

　　○寿得玉字 

　　梅舍顾君诚右族六旬享有康宁福堂前甘旨　敬奉庭下芝兰吐芬馥碧落初生老人见瑶池又报蟠桃熟驾鹤仙来祝寿龄尊前一笑颜如玉 

　　○松坡许原望 

　　古松移自徂徕嶂种向君家玉坡上频年飬成合抱材高拂云霄势相望花飘金粉满地香扫花酿酒为琼浆长镵　荼不可计石火夜煮充饥肠清风萧萧四时起灵籁入帘和绿绮水纹簟席眠不得两耳尘埃一时洗庄椿八千多寿龄傲吏载入南华经大夫荣封独此树颜色不改长青青 

　　○送友还云南 

　　刘君派出西江水父祖宦游千万里即今寄籍居溟南不尚豪华尚诗礼青年风采玉雪肤江山览遍来姑蘓衒奇岂　宝奇货贳酒何曾交酒徒吴趋坊里南州老龙钟日把蓬门扫家僮忽报车马来荆州识后心倾倒月　煮坐留片时袖出巨卷求声诗江山清趣富题咏浅薄愧乏琼瑶词多君清淑种来久瑞凤祥麟世稀有男儿自古志四方传得香名满人口天风猎猎吹彩旌剑佩三尺苍龙精才高莫継子长述献策好去登蓬瀛 

　　○烟雨万竿 

　　湘云晓度湘江曲烟雨沾濡万竿玉丹山彩凤寂无声只有鹧鸪啼未足箨龙自蛰春自寒九疑望入空漫漫灵妃一去几千载泪血至今犹未干清歌罢听银钗女薄暮娉婷又难倚羲皇制瑟五十弦翠袖笼香谁复理晴阳有待生光华寅宾唤取羲和车愿开三径扫苍雪借看凖拟来君家 

　　○题陆昌所藏杜用嘉畵 

　　姓氏去天纔尺五东原老人绪老甫何年西蜀来吴门水木流芳有家谱老人工诗又工畵珠玉丹青绝高古即今此幅尤得意野树村桥接江浒杖藜人去　孤云踏破苍苔入深坞坤干造化力能夺图写经营心独苦継昌爱畵素有癖几度相求上门户装演成轴恣披玩种菊派前倍清楚兴来我亦为题诗栢子香消日当午 

　　○虎图 

　　猛虎三子一子豹山中穴居人不老咆哮欲出腥风生树木动摇鹊频噪畵师畵此何所取乃曰重重来报喜高堂展挂心胆惊冯妇下车看未已食余野兽身最肥窝弓好避虞人机汉家将军真可拟万里沙漠能扬威 

　　○龙图 

　　乾坤上下云模糊潜龙忽起从江湖头角峥嵘目如镜百尺袅袅垂长须四灵之一为最灵変化恍惚驱雷霆水晶宫殿在渊底古今不许凡人扃频年旱灾损禾黍处处家家望霖雨愿回枯槁作豊盈莫置此身图畵里 

　　○梅花双喜图 

　　梅花莹白山茶红夹叶重台开数丛绿衣小鸟自啁唧灵鹊双双毛羽同羲和送日日杲杲南国雪消春意好人间万物遂生成不独多情到花鸟深闺美人娇一团斗帐睡起愁春寒看花听鸟感物态罗袖不卷凭阑干南枝欲寄征路遥报喜不负千金宵天孙良会亦待尔飞去银河横作桥 

　　○陶渊明帰去图 

　　满目山河非典午为米折腰何独苦便从彭泽赋帰来买得兰舟到江浒家中长物虽长在黄菊可携松可抚五株杨柳万条烟依旧清阴上门户逍遥九日坐篱下那得香醪具尊俎故人忽使白衣送不畏山村暮冲虎今宵倾倒期尽醉己觉故乡皆乐土丹青写入图畵中峻节高风照千古 

　　○畵松次陈士英韵 

　　蛰雷震起鳞甲龙一飞直上徂徕峯不入云霄入屏障意正妙绝非凡松金壶墨干泣老兔苍翠错教分淡浓世称梁栋籍广庇覆盖岂惟清庙镛秦王褒赠自往昔千古大夫超俗容梦去已无丁固兆抚来欲継陶潜踪坚贞蝼蚁讵敢穴岁寒历尽苔花封茯苓琥珀根下取服食延生心愿从太丘题咏拟珠玉险韵笑赓宁愧侬 

　　○庆张澹庵宗理 

　　君家远祖封留侯赤松有道曾从游神仙一得遂高举乌兔来往三千秋东吴衍派见孙子古心古貌追前修庵居小结趣雅淡荣辱两忘无外求吴天万里照南极蒖草丁叶庭前抽蟠桃开宴庆初度　节翠旗来十洲辟尘有迟辟寒玉光彩绚　珊瑚钩别有仙翁　白兔不惟老子骑青牛金盘献果服饵后稳驾玄鹤骖苍虬青松化石石不烂沧海生尘尘自浮麻姑订约几时到分付老人重下筹 

　　○诗号梅坞 

　　具区山水神仙所缥缈峯前种梅坞南丹老人真伟人烱烱方瞳貌奇古千钟厚禄心不慕月向东华踏尘土暗香深处卷帘拢白云堆里开门户过庭诗礼有三子玉色凤鹞九色羽旨甘奉飬能无违日着莱衣上堂舞孤南星现遇华诞仙乐铿锵间鼍鼓银瓮方倾曲米春金盘正进麒麟脯玉津细永喜鲜嫩世上侯鲭俱不数青鸟传书入玳筵又报瑶池来阿母 

　　○题周景玉杏林思　卷 

　　匡庐山下春风动杏树成林夸董奉吴门杏树异匡山白发仙人手亲种仙人自是濂溪孙皎皎清心玉壶冻红尘车马不追逐只把诗书日歌诵每逄二月花盛时携酒游覌步频纵绛雪香中或醉眠一朝遽作邯郸梦仙人有子能跨灶自覩遗芳独哀痛星霜回首几清日况复羲车急奔送栖迟未作千里驹老大空为九苞凤至今抚事即凄然那得承欢开蚁瓮深恩罔极宁可报求赋诗章亦何用白　虽废已多年共教相传最为重因君起我孝思情掩卷悲伤一长恸 

　　○天顺改元诗和陈士英韵 

　　东风淡荡吹纬萧轻暖迎簇　　朝草堂无人慰岑寂坐看碧云横九霄玉京使者乘传至金鸡放赦天恩饶黄童白叟尽欢贺官路蹴踏重尘飘郡城文武走迎候宝鞍金勒青騘骄圣明天子再当朝图治垂衣犹舜尧万亿黔黎歌颂作百二山河氛祲销将军武勇烽火息宰相燮理阴阳调从兹林野无遗贤桂花浪笑淮山招嗟余年老何足云但好赋诗诗满瓢笔耕虽微可糊口经营抵用谋渔樵藏修有意在守拙避俗无心为觧嘲百年身享太平世古道可行谁谓遥此乡盘薄搃乐土于壤试和康衢谣 

　　○红梅 

　　牡丹自古能倾国魏紫姚黄鬪颜色歌钟对赏庭院夸一种不及罗浮花灵砂九转丹炉底服后姿容妙无比骚人题诗笔如刀认桃疑杏才非高石家金谷珊瑚拆醉酒谩夸双耳热玩芳今有奇男子胆瓶插向东风里 

　　○代送王都司还浙江 

　　自古将门应有将虎头燕额封侯相功名载入凌烟编姿颜写作云台像多君任子传世勋平生攻武还攻文三千门下麟凤客百万阃外貔貅军犬羊梗化黔黎苦奉命总戎居督府钱塘江上晓吹笳天目山前秋击鼓金兰契有陈元龙荆州旧幕今喜逄从容未久又分别表章要进蓬莱宫一麾东返承恩宠南壮风霜王事重赠行欲表岁寒情折得梅花向高陇梅花折得舍　先雪香乱飘溪上船绿衣小鸟啼不歇美人忽去心悬悬老我龙钟头已白无才敢拟平原客勉赋新诗荐祖筵一笑樽前醉欢伯 

　　○谢医士韩克赞 

　　混沌既判成两仪三才始分人在斯失于调摄乃疾病药本旋生功周施天生神农辨百草气味品甞甘苦知口?父咀修合间汤液难经素问来轩岐着书立言起后辈济生往往何神奇医和医缓及扁鹊长桑君过演上池张刘攻击虽可重朱李补助同称宜曾闻先哲禀大老不为良相为良医兹言百世不冺灭景仰高风追者谁宋韩魏公伯休裔流芳水木蕃宗支云孙医国得家学年虽未老名先驰城南识人谢以德子患寒疾多阽危众医阁手不能救气息欲绝犹蚕丝多君疗治独容易秘剤一投疾乃夷经旬伏枕忽能起元气渐复回雍熙斯湏室人复遘疾疾势况当弥留时感君此际心不易刀圭起死仍无辞今当报谢乏琼玖过我蓬室求声诗嗟哉恒心古　　宋清传作河东词今人即古古即今善行所及皆可师况君父祖仕圣代九天雨露恩沾滋清门遥遥衍华冑金兰玉树荣新枝匡山绝胜董仙宅杏林花暖东风吹 

　　○题畵 

　　山茶水仙春满堂梅花如雪凝清香沉深院落绣帘卷日色淡　明青阳名门儿女爱物色两两嬉戏阶庭傍畵屏六曲暖生色蹙金小帽斑衣裳雄雌锦鸡成一双三五引雏雏作行相呼啄食最有义警戒千古传诗章斯图本出汉臣笔意匠妙绝无比方清河主人旧收得转赠史君期宝藏我思作畵如作诗兴到便能追汉唐　品神品着変化明珠岂能生夜光史君年壮未有子喻物可以知弄璋燕山窦氏昔载　五枝丹桂同芬芳 

　　○庆张惟东任阴阳正术 

　　日月五星为七政经纬守恒时乃定唐尧之世今再逄法则古先有神圣璇玑玉衡系程度主宰周流即溪径隅夷昧谷宅所司东作西成循一命多君精选复精历谈论义理求必胜一朝领荐趍帝乡锦服乌纱照车乘东还此日到乡邑眉寿拜亲增喜庆光风又入绮罗筵白雪阳春听歌咏 

　　○次华竹友所寄诗韵 

　　水晶宫殿居河伯紫蟹供来手亲擘溪山屯乐考盘歌干禄无心问龟策镜中白发种种多龙钟尚自游江河乌飞兔走朝复暮要得鲁阳重借戈羡君才高世稀得善写梅花趋没骨春游广陌露纔晞夜宴高楼月初直娉婷二八脂粉香宝钗金钏声铿锵十分琥珀泻春色三尺■〈辟鸟〉鹈浮剑光献书未上金鵉殿旧物收藏遗祖砚百年鲍叔不移心千古韩荆重识面识面以来情最亲怀抱几多思一陈凤凰有雏世之瑞江海鸥鹭空成群仙才不异金门使天上五城楼十二剪裁锦绣是新诗春水鱼笺劳寄示 

　　○孤云诗为玉殿赋 

　　石立中庭形坎坷肤寸渐生云一朵如车如盖白纷纷六曲屏前长伴我清风吹动最宜玩赤日遮来亦堪坐轻连香篆作悠扬半倚竹枝随婀娜红尘迥□市廛路炼药派扉籍封锁有时変化为甘霖泽及苗禾又花果从龙无意远飞去隐豹有心宁不可仙衣欲制劳剪裁熨贴湏教到平妥休笼月殿致生嫌自扫星坛宁敢惰夜深要礼玉宸君氤氲气接沉檀火 

　　○代作家庆图 

　　唐虞时世无烽火九州岛岛四海皆安妥中吴自昔到如今俗厚风淳民庶伙君家水木传流芳仁义广布名昭彰绵延庆泽天所赐桥梓挺秀芝兰香水天新构　轮奂学礼学诗童与冠晨昏又戏老莱衣六曲屏前影撩乱太丘孙子亲义孚即景　作丹青图儒林歌咏妙声调连珠迭玉光华敷我与陈君交最久别赋长诗为呈丑人间此乐非偶然庆贺登堂劝春酒 

　　○乐樵为张叔高作 

　　原田每每连清湖荷?执竿耕钓徒平生自谓得所乐所乐虽　非樵夫梁鸿山深路行曲留侯之孙驾茅屋屋头流水泻来清石砺斧斤樵树木天风飒飒两鬂寒绿萝制衣班竹冠芒鞋不踏尘土径清风直入秋云端披星出门带酒倾施担或时亲汗简践蛇冲虎只寻常五十功名心却懒青松不采独采花松花酿酒倾流霞钓徒耕叟喜相道醉乡乐嘉生春华识鸟东西朝复暮眼底光阴肯虚度幸逄宇宙息干戈况有儿孙应门户多君此乐乐最宜此乐自知人不知广寒老刚莫相笑我欲与汝同襟期 

　　○庆周宗学先生七十 

　　巽庵先生年七秩古之隐士今诗伯神完貌伟徤且康泉石逍遥寄踪迹朝经暮史心侣侣布衣坐享升平时口谈周孔化乡俗月旦有评风化移炉中艾艹?神腾香暮阶前蓂荚迎初度神药分来玉杵霜绿醅泻出金盘露濂溪溪上绮席开衣冠济济佳宾来诗清肯籍月斧亚?斤曲艳似将云锦裁水清玉润夸氷玉天公报喜应多福一仁致寿寿绵延何湏再诵冈陵祝 

　　○庆寿分得如字 

　　蓬莱山高凌大虚金银楼阁仙人居仙人佩带摇琼琚绛节翠峯风卷舒丹丘玄圃相索纡红杏种成邻白榆自去得道心怡愉彩鵉近送麻姑书氷蟾吐水香墨濡紫阳华裔风骨殊长留节节当春余飞游不用踏鲤鱼凌空自有飙轮车玉桃旧种蟠根株采实捧献趋庭除松花酒□浮五蛆一饮便觉心神娱醉乡天地非华胥寿筭永白三光如 

　　○翠云　假山名为华以　作 

　　天星夜落梁溪边突兀恍若峯头莲白云不涌鬼魅惊怪仙人怜君家移植广庭内神运不假秦王鞭重峦迭嶂忽幻出胜景别是壶中天岩阿萧萧动灵籁涧曲洒洒流清泉平波侧岸带林莽小朵欲分仍接连欝林羿送笑畴昔艮缶品题思往先塞上徒为猛虎踞山中浪作群羊眠钩帘几度看不厌六曲尽屏空自妍琅玕树长引丹凤春阴远蔽高堂前石阑点笔赋新句鲛人泪滴明珠圆眉山老儒真老仙木作三峯峯伟然东吴西蜀或千里今古古今相比肩翠云不飞上霄汉无心笑傲为时贤碧桃花开倘一醉酒醒又是三千年 

　　○澹庵诗 

　　越来溪上艾荆榛隐居辑得庵居新宜堂间构但求淡不饰不雕惟任真飬真孰谓足傲世藏修固知能远尘诗书长慕上古圣踪迹拟学先天民景幽正比颜子乐道在任教原宪贫汗樽杯饮得所　大羹玄酒求其淳稀音至味娱乐岁纸帐竹床留好春披星亦有赤藤杖褁雪讵无乌角巾姚黄魏紫何曾种黑秬　粇堪食用云子子佃客输　月团时喜山僧送腥唇熊掌奚谁嗜笋脯菜根聊自奉兴同浮蚁久忘情心与盟鸥频积梦小篆蝇头字八分断纹焦尾琴三弄一披一玩下青藜再鼓再弹来白凤唐虞时世幸遭际陶柳诗文称歌诵清风从此迈古今海内纷纷竟难共 

　　○送张景和游湖湘 

　　男儿自古志四方况此时世逄虞唐有金买得剑三尺牛羊夜夜腾虹光牙樯锦缆副彩鹢酒满舥楼书满箱长江万里欲飞度如意扣舷歌慨慷吴头楚尾寄历览三国六朝存渺茫千年往事悦一梦只有山水无兴亡凤凰台上露花满鹦鹉洲边烟草长谪仙狂客不可见污简光彩留文章多君到处宜吊古珠玉貹成投锦囊纪行辑就逾云首大阴所在声浪浪清秋将近宜返旆严亲白发堆吴霜莱衣拜舞　称寿老人星宿明高堂 

　　○送徐以慱游武昌次陈孟英先生韵 

　　群山皱绿峯峦起秋雨纔过凈如洗或浓或淡有无间一幅天然赵千里飞岚拂酒吴姬觞红荳蔻传心字香几回语别别未得愁入锦纹丝缕长璧月茫茫云杳杳醉来仰望吴天小黄鹤楼头仙不回青鵉镜里人难老江湖胜槩　　　　去烦君重吊古荻芽初长拟东还河豚又荐西施乳 

　　○翠微书舍为卞庭阑作 

　　华盖香炉连五老别有芙蓉峯穷小何年移得到君家半空突兀烟霞绕浮岚滴露空翠飞世纷断处开岩扉经书万卷喜充栋朝探暮讨求精微桂花香冷芸香暖碧纱派下韩檠短未容豪饮进螺杯且备清吟挥象管风光满眼乐泰和草色一庭生意多圣贤心事静中得不使寸阴容易过邺侯收积频年月昌黎赋咏曾称说满嬴何必重黄金珍藏只此传贻厥 

　　○清逸斋为卞秀深题 

　　赤栏桥跨清溪水好雨频将紫苔洗轮蹄不到小斋前飬高人在氷壶里满庭芳草见生意五色牙签尽经史纬箫帘卷日初长心契圣贤求妙理金徽玉轸旧纹断三尺短琴横绿绮有时弹弄太古音明月清风涤尘耳读书鼓琴慕往昔往昔虽远道则迩许由巢父皆隐人伯夷叔齐亦君子况君家世出右族逸驾不同流俗比长歌几度望南山数点峯峦落派几吾宗本出徐??廛王家世自昔居南方遥遥华冑几千载至今水木多流芳君家得派最蕃衍宅第别构神仙乡青松翠竹氷雪操紫芝瑶草烟霞香闲门深掩坐清昼肯待鬂发生秋霜两京胜槩旧历览治装又复之湖湘阊门杨柳啼早鸦吴姬压酒唤客甞云帆高挂竟西上万斛舟稳风扬扬三江五湖一飞渡醉倚舵楼歌慨慷平生胆气一雄壮手拔长剑享穹苍虹光直贯牛斗畔魍魉魑魅俱潜藏方今天下正太平讴歌击壤如虞唐人生何幸遇斯世千载一日无低昂织鸟东西时易迈一百五日来青阳姑蘓台下拟相候倾倒珠玉开锦囊纪行几首句清徤声调不减刘文房 【 送徐宗曜游武昌号介轩】 

　　○送徐以源游武昌 

　　柔丝细出楸塘藕织绮金梭弄纤手并刀裁作远游衣彩线密缝劳阿母长江万里流惊湍九月不知风路寒鲜鳞切鲙若飞雪鲸饮一吸金壶干酒花熏人两耳热丈夫自古轻离别侠气曾酬司马志剑心已副庄生烈说武昌门香尘飞问君此去何时帰记行诗就锦囊富月霞夜夜生光辉 

　　○贺翁总戎生子 

　　春色鲜明花袅娜畵堂烟暖沉香火半痕新月照悬孤掌上明珠生两颗明珠两颗殊凤麟得此足为稀世珍祖宗积庆信有　簪笏相传多后人香罗十字制成髻红染茜花光彩异金杯潋滟贮兰汤玉果犀钱　次第徐卿往昔夸两儿浣花老翁曾赋诗登筵我岂汤饼客庆贺一笑倾金卮 

　　○广仁堂为张用宜作 

　　本心全德今古稀颜子三月能不违唐虞尧舜犹有病博施济众其庶几君家构堂最高爽杏花深处通来往不求名利只探医孜孜方寸为仁广世传　药如宋清参芩附术收来精囊中积劵焚已欠炉内飬砂功已成刀圭入内沉疴释百年庆泽由君积谁云卢扁独超群会看青史书奇绩 

　　○张廷瑞画竹为陈体方 

　　古时张旭善草书草书名重人难如不攻草书攻墨竹有孙今向虞山居醉吟先生醉乡客清风两腋生衣□溪藤求写作便面形影半弯堪卷舒白云孤飞洒苍雪墨汁忽吐金蟾除相灵何处报琴瑟九疑一望连郊墟琅玕不碎铁如意翡翠却胜红芙蕖秋声彷佛动毫末风吹仙梦游华胥先生爱我旧莫逆珍重示我过茅庐蔷薇露香为沐手老眼披玩尘消除　飙满座惬清兴抵用金杯浮玉蛆纷纷花草空自媚此君敬慕心长虚愿留高枝款栖鳯莫取长竿供钓鱼人生踪迹类萍水日月安可延居诸平生共保岁寒节白发满头情有余 

　　○友竹为华守诚作 

　　纷纷世上多交友黄金不多交不久朝为胶漆暮参啇正以雨云番覆手人心不古可奈何只有此君情最多霜余永保颜色在风前又觉声音　钓帘坐对怡双目标格萧然美如玉羊仲仇仲招不来迹断红尘清可掬忘年既久各任真碧筒酒满沽青春醉中击节咏淇澳彷佛潇湘逄故人 

　　○杏林图 

　　种杏成林万树齐董仙家住郡城西彩霞影里门长掩绛雪香中路不迷换谷子成驯虎守出墙枝好乱莺啼匡山茂芤闻芳誉报德何妨一品题 

　　○题梅 

　　洞天林屋多岩壑清比西湖与东阁闲居长隐一仙人手种梅花艳葩萼仙人系出徐偃王古貌古心甘澹泊絮雪欲寒或乘兴梨云香暖时行乐银屏六曲尘迥断沉水注香烟漠漠乾坤消色含自然春在生成殊不觉南枝昨夜挂南极斗柄横斜映廖廓调羹三子渐累累根本千年欣可托瑶池阿母青鸟使又报蟠桃来度索畵堂一笑寿筵同玉酒正传金凿落 

　　○寿诗 

　　金宫绛阙高巍巍东夸阆苑西瑶池瑶池阆苑有仙子柔荑手弄珊瑚枝珊瑚枝新拂瑶草洞天日月金丸小丹霞遥逐彩云飞迹断尘埃不知老笑骑白鹿随苍虬青烟茫茫横九州岛岛山中石□虽可食蟠桃子热　　秋南州后人饱文学华诞初逄意逾乐飞游此日一降临玉酒淋漓恣酣酌人间甲子休计年沧溟几见为桑田长生设宴不可极重来更约麻姑仙 
　　蓬莱山高凌紫烟金银宫阙山之巅弱流不隔三万里御风来往由飞仙仙人飘飘貌愉悦服以彩霞佩明月人间虽闻却老方物外尚秘长生诀白榆花开春又秋九州岛岛胜景湏臾游古今阿谁脱凡骨暂来倏去难为俦长州彦士南州后华诞初逄会宾友相携偓佺忽降临劝以长生一杯酒笑翻舞袖歌新词击节更有珊瑚枝年年此日愿来庆无疆寿筭堪为期 

　　○洞天春晓庆寿 

　　洞天林屋神仙住白玉为京楼十二彩霞苍蔼互萦回路隔桃花几千树天鸡喔喔催晓暾珍珠影动开重门晴阳有德不私照混沌彷佛分乾坤金波摇荡动瀛海羲和　　至今在灵椿叶老浮沆瀣若木枝高见光彩南州高士华诞辰初筵秩秩来佳宾承欢二子九苞凤冈陵歌咏诗重陈蒲萄酒熟凉州换妙舞娇歌再三按青松化石不知年何妨笑举方□看 

　　○题薛淡园竹和李琏韵 

　　薛君仕作府中倅黄卷时时圣贤对夜寒踏雪过南村两目有光心不昧红炉炽炭写君子八法俱全固宜爱李唐独数萧协律有元惟许丹丘配金壶墨汁呼酒饮兴尽不比剡中戴自从湖上话离别寄赠殊方无杂佩空追往昔赋形影物是人非发深慨鼠须小楷字蝇头两度　歌不嫌再秋云无定忽飞去如意到手琅玕碎一朝合浦见珠还多　太丘能举废烟稍露叶枝袅袅彷佛横斜旧时能独嗟诸老半沦亡却喜风流阮　在珍藏十　期永远三寿屡登见鲐背 

　　○仕女图 

　　五绒彩剌罗襦绣膏滑蟠龙玉钗溜柳腰花脸畵蛾眉练裙六幅湘波皱金莲钩小不动尘海棠含露娇芳春雪肌铅华香欲透无限伤春愁杀人萧郎不见空懊恼镜中只恐朱颜老 

　　○送郑德新任吉安掌教 

　　阖闾城西岁云暮梅花开遍江村路暗香深处祖筵开饯送衣冠皆旧故多君早年富文学献艺词场称独步一官掌教赵州城坐拥寒毡守清素诸生济济遂乐育法阐蘓湖旧程度光浮五彩笔生花高折桂枝惊老兔西江此行喜升秩身沐恩荣沾雨露玉堂金马后为期接踵夔龙筵鹭 

　　○为王孟南题吕副都把尽瓶中梅 

　　玄都观里无尘处不种夭桃种梅树并刀分影到君家一掬清泉胆瓶注雪香封□苔封遮相思梦遶玲珑花天然绛蒂含绿萼索笑脉脉生春华苍虬骨瘦蝶须短低垂斗柄珠玑满翠禽呼月上金屏黄鹤叫云来玉管人间宝玩宁敢符如意枉击红珊瑚青瞳两点看不厌徤笔赋诗追老逋纯阳羽士神仙客壶中天地谁云窄多情有学陇头人凭仗东君寄消息 

　　○庆翁戎骈生子 

　　天朝即是唐虞世君圣臣贤遂图治梯山■〈舟冘〉海多远人烽火萧然乐兵士江左翁公不世才总戎几载居蘓台豼貅十万拥麾下镇守逓激清尘埃往岁生男符　梦孔子释氏亲抱送今年鸑鹫又骈生文章不异河东凤将门有将自古夸公侯衮衮来名家蟠桃再结千岁实若木已吐三春花充闾佳气人争羡犀钱玉果开芳燕竚看任子立功勋恩荣锡自金銮殿 

　　○席上赠小妓周满娇 

　　红裙翠袖娼家女未觧行云与行雨笑捻花枝背锦筝可怜花发春无主东飞紫燕西飞蝶九转柔肠断难接彩笺一幅不尽情为渠写作伤春行 

　　◆长短句体 

　　松云 
　　松石为华克谋作 

　　○松云 

　　吴山有松树托迹岩之阿下根长茯苓上枝缠女萝白云一片生无心随风远来松树林朝焉暮焉不飞去五亩遂尔繁清阴世称后凋惟古松古松盘屈犹苍龙阴阳气物自能感云兮龙兮自相从日轮皎皎晴吴天江河水□无深渊田畴禾稻枯欲死莱尔为雨成豊年 

　　○松石为华克谋作 

　　乔松何苍苍出自鳌山颠奇石何齿齿生从太湖边鳌山太湖路非远一朝移置君庭前政如大夫与丈人屹立相向争清妍美哉此乔松珍重异凡木香叶细若针苍皮润如玉岁寒自有竹梅侣妖冶竟无桃李俗风清每作琴瑟韵月朗或留鸾凤宿美哉此奇石匼匝苔痕清豹质疑隐雾龙纹犹落星氷霜剥尽尘土色风雨凈去波涛腥能言曾载左氏传煮食又见神农经秦王恩未忘宁戚歌自　古今虽云远千载事如昨旧闻松枝能化石松石坚贞可相托寿比松石　不老此盘薄峥嵘君重岁寒操吟哦我惭赋诗恶 

　　南州集卷之三 

　　●南州集卷之四 

　　吴门徐庸用理着 

　　五言律 
　　五言排律 

　　◆五言律 

　　洗心泉 
　　畵为张用宜作 
　　憨叟 
　　僧 
　　唐贤妇 
　　秦淮书舍 
　　环筠 
　　吴孝春大尹游灵岩和韵 
　　竹 
　　和杜东原怀女兄 
　　和杜东原 
　　坦斋 
　　送赵士瑛会试 
　　和夏醉庵昆陵夜泊 

　　○洗心泉 

　　绝顶清泉出涓涓觧洗心发源从往昔题品见于今岁月何曾竭尘埃不敢侵山僧长抱瓮汲向白云深 

　　○畵为张用宜作 

　　泉落青山顶桥横曲涧隈茅堂何处隐高士抱琴来径草和烟发岩花带露开此中风景异浑若小蓬莱 
　　花竹连三亩经营即数椽入帘无野马插架有青编座上延宾友派前对圣贤功名他日事期上九重天 

　　○憨叟 

　　隐迹林泉下名憨即楚狂愚同宁武子颠若米元章未肯登云路惟甘入醉乡乾坤无所碍随处一倘徉 

　　○僧 

　　名林早出家踪迹寄烟霞石鼎香焚篆山厨饭熟麻清风翻贝叶白日照昙花已绝红尘事随缘度岁华 

　　○唐贤妇 

　　列女书青史于今岂曰无自闻贤妇行能与古人符不妬能留妾宜家每相夫高风生邑里扬播满中吴 

　　○秦淮书舍 

　　秦淮烟树里书舍数间幽医道思卢扁儒家学孔周雨香芸叶晓月白桂花秋几户教诗句光华射斗牛 

　　○环筠 

　　苍筠??土遶屋排立几千竿不畏三冬雪能生五月寒炎州多翡翠碧海茂琅玕我欲扶藜杖敲门一借看 

　　○吴孝春大尹游灵岩和韵 

　　不辞行路远访旧到吴门徤步登临惬知心道谊存风回林影动雨霁磵声喧更觅栖禅老三生石上论 
　　路转青山近桥横碧磵临鸟啼真有意云出自无心麦熟致秋爽树蕃生午阴胜游多雅兴都付短长吟 

　　○竹 

　　择地栽修竹森森绿满林相看辞俗态爱慕得虚心昼影分瑶簟秋声和玉琴氷霜长不改能保岁年深 

　　○和杜东原怀女兄 

　　白发同胞姊吟诗屡问安一贤今见少多寿古称难椿树生清荫萱花吐合欢儿孙隆盛日百岁享团栾 
　　羡尔东原老停云寄早春门楣惟有姊亲爱更无人梦寐相思久词章月露新贤甥俱似舅歌咏日频频 
　　慈亲早岁嫠籍姊为扶持自昔同无父于今各有儿方当康徤日又际太平时彩服蹁跹舞高堂称飬颐 
　　姊弟形虽异天伦义自同论亲为骨肉传信托鳞鸿竹叶浮春绿灯花落夜红新阳生喜庆称贺到城东 

　　○和杜东原 

　　阿姊连年病今年病始安已无身痛苦惟有步行难冬门?台红炉暖春庭彩服欢夫君同寿考百岁喜团栾 
　　一从嫔魏氏俄到古希春夫妇相将老儿孙有十人平时清德在此日白头新小弟　　　何妨煮粥频 
　　大母保孤姿慈节苦　持膝前七岁女怀裹未　儿谁道有今日都言胜昔时每回论往事悲喜泪交颐 
　　五十年来事浑如昨日同传方由孟母配德遇梁鸿兰芷烟光绿桑榆日影红少郎新领职分教浙江东 

　　○坦斋 

　　多君吴下彦坦坦在斋居足　无颠退心夷得晏如大行从屈曲蜀道自崎岖心地　平稳从兹乐有余 

　　○送赵士瑛会试 

　　故里多佳士云塘　远行一樽开祖道匹马上神京书剑随征旆关山促去程知君有长策早为答皇明 

　　○和夏醉庵昆陵夜泊 

　　萍踪　旧雨人物吊遗风彩笔书初就青樽酒未穷中年双鬂短小港一舟通正是相思处孤村远寺钟 

　　◆五言排律 

　　游吴山和韵 

　　○游吴山和韵 

　　约客游灵壤轻云弄薄阴熏风自南起红日未西沉会合宁无意盘桓夙有心舍舟登古岸乘轿入高岑观览消尘梦赓歌畏鸟吟世途忘坎坷精舍觅幽深绿见琅玕树香闻薝卜林兴来缘涧曲倦后坐溪浔次第思归路酕醄欲散襟帽沾松下粉衣挽棘梢针蓬岛何湏问桃源抵用寻良辰今不负鬂雪任教侵 

　　南州集卷之四 

　　●南州集卷之五 

　　吴门徐庸用理着 

　　七言排律 

　　◆七言排律 

　　庆陈士英母寿 
　　祝郡侯母夫人寿 
　　水崖万仞 
　　竹石轩 
　　题徐宗朝所藏畵 
　　陈醒寿 
　　庆杜东原寿 
　　庆钱侍御公 
　　挽钱贞庵 
　　庆张至和冠带 
　　挽王朴庵 
　　竹泉为黄叔康赋 
　　寿李主簿 
　　苓轩为徐彦敬医师作 
　　万木堂为卞公礼作 

　　○庆陈士英母寿 

　　迟迟阊阖启清晨纳纳乾坤媚早春南极一星明寿域东风正月遇生辰元方喜悦寛孤抱仇氏康强到七旬绮席重开喧地分彩衣频舞乐天伦生绡图畵烟霞灿妙笔诗章月露新玄圃丹丘移顷刻金声玉彩鬪精神忘忧萱草香恒在不老梅花色自真烟霭喷炉焚艾蒳玉脂凝釜荐麒麟楼居罨畵中无地屏转罘罳外隔尘盛世遭逄恒履泰遐龄绵远定归仁三从己喜归贤母四德何曾愧古人石烂海枯堪等待永期长在此生身 

　　○祝郡侯母夫人寿 

　　族出名家配旧家闺门柔淑秀天葩母仪妇道于今见四德三从自昔夸琴瑟鼓来谐曲调凤鵉分后屏铅华秋霜洒鬂朝缝线春雨惊心夜葺麻皎皎清氷原有莹温温白玉竟无瑕枫宸圣主恩图治栢府贤郎荷宠嘉简任黄堂荣皂盖颁封紫诰织金花年逄七秩兴居健节值初辰寿福加　写蓬莱光绚日杯倾琥珀气凝霞愿焉岁岁开瑶席长进安期枣似瓜 

　　○水崖万仞 

　　水崖万仞出昆仑势压西方地位尊名自古先书简策生来开辟在乾坤高凌宇宙如天柱深锁烟霞有洞门巨木坚贞饶桧栢众山罗列比儿孙冬欺太白峯头雪曙拂扶桑叶上暾云涧岂惟长苹藻露岩还可种兰荪寒威凛冽成清节大气扶舆肇本根林际不沾尘点点石中曾产玉温温词臣墨客多留咏阿母宜人得共论罨畵堂开华诞日赋诗称祝献金樽 

　　○竹石轩 

　　轩居閴寂似仙坛露叶云根近畵栏得地数竿饶挺拔补天五色剩余残看时彩笔应堪赋拂处瑶琴正可弹思笋自忻供去易休粮谁道服来难王猷爱癖何曾改米芾狂情亦未闲淇澳至今存节操太湖依旧漱波澜秋声断续劳频听古色摩挲发永叹君子文人最珍重岁寒相托拟金兰 

　　○题徐宗朝所藏畵 

　　良工捉笔写丹青不异声诗月露形峯嶂迭成天莫造烟云斡出地多灵枫明赤叶高无焰菊吐黄花淡有馨勾引玩游双旆出留连物色小车停银丝斫绘来湘水绿蚁浮柑出洞庭盘薄正宜从绿野淋漓便可泻银瓶塞边失马何湏问林外鸣禽亦可听为乐有心当及早人生莫待鬓星星 

　　○陈醒寿 

　　庐岳峯高压蟃亭鄱湖水门?舌带沧溟山川胜槩由天造人物英豪属地灵本自西培曾摇谱派　　下　侍经先公德政帰民社内翰文章在帝廷渥水旧闻骐骥足丹山今见凤凰翎仲秋朔日逄华旦南极中宵出寿星玳瑁筵开燃畵烛蒲萄酒熟泻银瓶三枝窦桂皆成瑞一叶尧蓂正吐馨绛节御风来窈窕锦茵踏月舞娉婷　　　　　　　　　　　　汗青石鼎炷香焚艾蒳竹炉燃火煮参苓兔鸟任使频年岁只把松椿比寿龄 

　　○庆杜东原寿 

　　甲子纔周古鹤清浣花重见草堂成吴门结社无惭德杜曲传家有盛名林下　冠长笑　　中　　惯经营东山不为苍生起南极多缘隐士明日月光华开寿域文章声价动神京百篇　　　兰友满　歌钟　　生玉洞桃花和霞采青田芝草带云耕得来共是延年物却老从容徤步行 

　　○庆钱侍御公 

　　尔祖文魁圣代初百年乔木荫门闾摅忠报国名无忝积德传家庆有余绿野恩光承宠渥乌台荣显沐封除玄真浦溆寻渔艇白社林泉引鹭车少女风经春昼永老人星灿夜天虚仙都甲子纔周历寿域期颐久按书珠履接连皆上客金钗排列总名姝绮罗丛里笙歌满不问酕醄醉引裾 

　　○挽钱贞庵 

　　海虞山水古今清人物生成属地灵刘汉宗支曾按谱相君事业早传经应时润泽同甘雨文节昭明拟列星名向世间崇闻望　于乡里作仪刑惟将籴米资凶岁不逐纶音入内廷吟咏性情居宅第逍遥　　在林　花边曙墅开棋局竹底藏钩醉绿　争羡寸心恒坦荡不堪双鬂渐凋零黄金鼎在宜修炼白玉楼　赴杳冥千里竟闲骐骥足九苞还振凤凰翎董狐有待今为传郭飬无惭旧述名白鹤不归华表柱漆灯光冷夜台扃 

　　○庆张至和冠带 

　　旱潦为灾属岁饥天书一纸下彤扉仓箱粟米分民社忠义声名满帝畿五十年余荣昼锦九重天上正宵衣林泉际遇风云会门第沾濡雨露私三世传家隆庆泽半生医业验精微园参叶长香风度林杏花繁绛雪飞慱济　人功不细刀圭生物世应稀花桥槐市城南路碧草生香马正肥 

　　○挽王朴庵 

　　秋云飞影入高冥薄暮遥遮处士星物华遽换人辞世诗礼空悲子过庭蒿里凄凄魂莫返朴庵寂寂户深扃谩期奋志登三殿安得留心醉六经夜雨落花千点泪春风芳草一番青群城名在赒穷久里巷声沉砧杵停条渚己闲鸥鹭伴丹山惟见鳯凰翎舟过剡曲方成感笛起山阳不可听石匣带虹埋宝剑漆灯和月照银屏青骡去后宁无信白鹤来时亦有灵郭泰立碑沧海上词臣应不愧题名 

　　○竹泉为黄叔康赋 

　　种竹成林岁又年只同淇澳与湘川根深满占千弓地衍派遥分一派原广庇岂惟阴漠漠长流还喜韵涓涓卫公拟德称乡国蒙叟题名入简编曳杖借看无俗士炼丹分汲有神仙笋生龙角休教斸茶采金芽却藉煎彩凤仪留供宿息白鸥盟在任飞骞篔筜继本非徒尔江汉朝宗不偶然律吕声音谐郢曲豊盈沾溉想吴田万竿引我纡闲步隐逸于君得比肩清簟展余当夏日尘缨濯后傍凉天衰迟倘许频相过载咏诗章笔如椽 

　　○寿李主簿 

　　李侯阀阅西江族钟秀乾坤间气生舜日尧天欣际遇圣经贤传总研精岂惟出类超乡社又复观光上帝京禁阙从容通拜谒琴堂赞佐沐恩荣下车名姓如山重率物襟怀似水清　　已迎先达意咨嗟还感下民情日逄华诞延寮寀节屇新阳乐太平玳瑁设铺添喜庆冈陵颂祝载酬赓酒波潋滟开银瓮曲调参差按玉笙卿月满轮频照烛寿星一点倍光明庙廊登进诚容易铜狄摩挲在老成乌兔自忙身永健谋猷黼黻到公卿 

　　○苓轩为徐彦敬医师作 

　　贞松生长泰山巅移种南洲旧宅前翠叶高低浓似黛香脂凝结大于拳托形变化神功秘为物收藏岁气全刀出昆吾修益利器成陶冶煮相便涧泉屡汲鱼翻目石火频烧鹤避烟精洁可供三岛客声名不下九疑仙加飡岂独求康健分惠还能济大颠白雪满头期换黑清风两腋谢参玄金芝瑶草难充腹黑黍胡麻敢并肩铜狄再摩容易事姿颜不老遂长年 

　　○万木堂为卞公礼作 

　　桥梓梗楠及豫章先公亲手种成行倡条冶叶青连碧错节蟠根紫又苍蕃衍预期存永世经营深喜建高堂四檐黛色临书愰三径清阴护石床晚节桂花金炫彩岁寒梅蘂玉生香苍虬骨瘦烟霞古白兔毫新月露光若木至坚同梃柭灵椿难老并芬芳金桃缀实留鹦鹉绿竹成竿引鳯凰南日正迟多耸翠西风虽早不飞黄侵来碧落云千朵隔断红尘地一方问字客寻杨子宅赋诗人在杜陵庄百年灌溉劳心力几度登临念雨霜仙鹤影沉秋杳杳乳乌声断夜茫茫肯教剪伐伤遗泽献入明堂作栋梁 

　　南州集卷之五 

　　●南州集卷之四 

　　吴门徐庸用理着 

　　七言绝句 

　　◆七言绝句 

　　题黄初起寻初平便面 
　　梅花 
　　畵 
　　题觉上人黄菊 
　　题珂玉堂上人梅 
　　关山行役图 
　　放白鹇图 
　　海棠群鸟 
　　题畵送周文叙之融县丞 
　　王孟端竹为吴德明作 
　　倪云林竹为前人作 
　　题石上菖蒲庆寿 
　　?为陈训道立之作 
　　棠梨鸠鸟 
　　梧桐仕女 
　　水仙 
　　三香 
　　花竹群鸟图为杨仲文作 
　　题 
　　陈醒庵丧妾 
　　二乔观书 
　　畵 
　　题矫以明所赠陈医师墨竹 
　　和钱未斋所寄续赋榴子诗 
　　倦绣图 
　　题竹寿朱竹泉 
　　和靖观梅便面为吴德明作 
　　寿星 
　　云壑 
　　题竹 
　　题瓶中红梅 
　　题畵送　九方 
　　送九方次聂大年韵 
　　梅竹 
　　文会图 
　　杂畵 
　　公余八景 
　　上人竹兰石 
　　松竹 
　　九清图 
　　又畵 
　　木渎八景 
　　月梅 
　　题钱廷丽畵次东原韵 
　　题严廷用扇 
　　题严廷器扇 
　　为陈叔庄题画次韵 
　　三笑图 
　　墨菊二首 
　　题王梦熊竹 
　　用嘉所赠惟善畵 
　　菊次韵二首 
　　故友王梦熊竹 
　　题徐以源扇 
　　题畵 
　　畵竹为僧人题 
　　红梅纸帐 
　　修竹仕女 
　　竹 
　　题奚彦礼所藏畵 
　　扇面 
　　畵二首 
　　画 
　　题汤汝鸣所藏葵丘 
　　石榴鹦鹆 
　　桃花白头 
　　金桃畵眉 
　　松阴书舍为顾廷尚题 
　　林禽山鹊 
　　僧畵 
　　花鸟 
　　长房图 
　　二乔图 
　　题沈如美雪中谒友图 
　　题张用宜梅卷 
　　畵 
　　畵鸦 
　　影梅 
　　棠梨竹枝锦鸠 
　　右军临池图 
　　和门字韵呈娱 
　　红梅 
　　题淡庵畵梅扇 
　　题夏先生竹 
　　赠医士 
　　和曾大尹去思十咏 
　　耕隐 
　　送卞以和 
　　题王文恭畵 
　　凭栏 
　　自题畵 
　　题胡斯韫赠陆宗德扇 
　　题杜进士公余清玩畵卷八绝 
　　题畵 
　　题钱从事畵六首 
　　题陈绣衣交山竹 
　　义井 
　　义舟 
　　义桥 
　　义槥 
　　畵 
　　题陈宗理御史所赠杨仲举竹 
　　畵二首 
　　题骆则民所寄尉伯庶畵扇 
　　题扇 
　　醉图为南坡王时勉 
　　题畵二绝 
　　题璞玉田水仙二幅 
　　题盛子昭仙山图 

　　○题黄初起寻初平便面 

　　自入金华岁月长学仙能使石成羊如何独有惊人得不与难兄一较量 

　　○梅花 

　　孤月照烟风满汀碧溪流水声冷冷玉龙夜半睡清浅啼杀翠禽呼不醒 

　　○畵 

　　白鸟飞飞映彩虹半竿斜日鲤鱼风采菱浦口无人渡闲却沧浪一钓蓬 

　　○题觉上人黄菊 

　　东篱佳卉傲风霜色带秋金别样黄疑是渊明当日种一枝分到远公房 

　　○题珂玉堂上人梅 【 上人居石湖治平寺】 

　　清香漠漠影疏疏千古诗工说老逋姑射仙人留幻质石湖今即是西湖 

　　○关山行役图 

　　不将足迹践天涯五十余年只在家莫说关山行役苦看图犹自起咨嗟 

　　○放白鹇图 

　　双双闲客羽毰毸久闭雕笼始放开一举九霄欺众鸟飬驯能使去还来 

　　○海棠群鸟 

　　翠羽参差映彩翎百般调舌最堪听海棠日暖酣春睡莫向东风一唤醒 

　　○题畵送周文叙之融县丞 

　　花封几载棘栖鸾纔得相逄未尽欢明日又从江上别客途山水画中看 

　　○王孟端竹为吴德明作 

　　薇省仙郎写翠筠墨花香暖凤池春庙堂元老留题咏珠玉琅玕世共珍 

　　○倪云林竹为前人作 

　　清閟阁中高竹枝秋云飞动墨淋漓咏歌　有名公笔凛凛高风万古驰 

　　○题石上菖蒲庆寿 

　　石窦幽深小洞天烟霞长护九疑仙灵根服后身康徤不负神经载引年 

　　○?为陈训道立之作 

　　碧叶参差引蔓长秋风子熟满园香味甘能觧行人渴欲试金刀放玉浆 

　　○棠梨鸠鸟 

　　锦翼鸣鸠弄好音朝来休唤雨沉沉若教一洗东阑雪人掩重门思不禁 

　　○梧桐仕女 

　　深院无人易得愁玉阶行遍思悠悠日斜立尽梧桐影不道梧桐不耐秋 

　　○水仙 

　　青女添妆淡粉痕凌波风韵至今存当时只引陈王赋不似姑仙入梦魂 
　　翠带参差乱叶长托根南国异群芳月寒露冷东风里一点贞心只自香 
　　东风袅袅月流光一种仙姿出众芳几度晓寒霜有晕只疑青女为添妆 
　　东风袅袅月粼粼绰约仙姿见早春尽说陈王能作赋不妨毛颖为传神 
　　兔颖分香淡又浓春风随意写游龙展图共惜婵娟态不是崔徽镜里容 
　　金盏银台贮玉浆满江风月夜浮香素娥青女俱无分只许东君试一甞 
　　云为标度月为神贝阙珠宫独占春一自陈王赋成后世人谁觧浥清尘 
　　初试宫妆粉未干江风袅袅露漙漙恣游一任铢衣薄自有黄金为辟寒 
　　仙姿如玉莹无瑕金盏银台贮露华景仰高风为相赠一枝全胜早梅花 
　　月华星彩照娉婷杨播清香似德馨得水为仙今不老岁寒从此致修龄 

　　○三香 

　　东风三种寂无言共秉清贞谢世喧云雨梦消氷雪冷仙踪谁说武陵源 
　　仙姿曾占百花魁小白惊鸿又作陪十二瑶台春宴罢共乘明月夜深回 
　　绰约仙姿貌十分弟兄标格更超群风流自有东君爱不去阳台作雨云 
　　玉蕋参差间玉葩银台擎出水仙家清容不醉人间酒只向东风吸露华 
　　缟袂绡裳细剪裁满身香露夜徘徊洛川流雪罗浮月尽入唐昌观里来 

　　○花竹群鸟图为杨仲文作 

　　绛桃花满压枝低群鸟飞来取次啼争似一竿君子竹月明能引鳯凰栖 

　　○题 

　　松叶流香露似珠呼童收取竟何如长生不炼神仙药要点羲皇一卷书 
　　月满瑶台夜未央满身风露拂衣凉步虚欲待飞仙到一曲云和一炷香 

　　○陈醒庵丧妾 

　　春水流花别浦长东风一日九回肠多情燕子虽营垒那得衔来入画堂 
　　小凤衾寒斗帐开彩云飞去最堪哀东君定有相思意不似高唐入梦来 

　　○二乔观书 

　　宫妆初试凭阑干玉女阴符取次看教得孙周多妙策东风一炬走曹瞒 

　　○畵 

　　一片飞云带水流碧山深处小亭幽晚风自起岩前树不见人来坐听秋 
　　白石层层覆落花薜垣萝屋隐沦家扁舟有客清江上问路来寻不惮赊 
　　幽亭构得倚沧洲水国凉多五月秋面面曲栏尘不到藕花香里看眠鸥 

　　○题矫以明所赠陈医师墨竹 

　　德星堂下种成林奕叶相传几世阴岁岁锦绷添稚子生成全藉此君心 

　　○和钱未斋所寄续赋榴子诗 

　　大钧生物有奇功润泽吹嘘雨又风榴子桂花今古事一枝要比五枝红 

　　○倦绣图 

　　并蔕春花绣未成一回思想一伤情停针不语支颐久人在龙沙万里行 
　　东风庭院柳花香每到春来怕日长彩线未拈肠已断可堪教绣并鸳鸯 

　　○题竹寿朱竹泉 

　　爱竹王猷未足夸一枝今出紫阳家岁寒不改青青色相映蟠桃洞里花 
　　湘水淇园路自赊一枝今出紫阳家岁寒永保青青节相映蟠桃海上花 

　　○和靖观梅便面为吴德明作 

　　湖上观梅白玉英与花曾结岁寒盟花边要把琴三弄琴里声非笛里声 

　　○寿星 

　　烱烱方瞳两点青位高南极老人星三光有象名长在相与乾坤等寿龄 

　　○云壑 

　　白云满壑隐人居闲傍青山自卷舒霄汉无心不飞去清阴长护案头书 

　　○题竹 

　　九重天上被恩荣冠带归来物外情闲向碧琅玕底坐月明吹彻凤凰笙 

　　○题瓶中红梅 

　　山瓶小小寄先春玄酒虽清亦醉人啼彻翠禽浑未醒莫忘姑射是前身 

　　○题畵送　九方 

　　绿蓑青笠着来轻负荷轮竿又远行自说溪河鱼懒钓沧溟深处有长鲸 

　　○送九方次聂大年韵 

　　观光初入五云游月殿香飘桂子秋自古长才当大用高名无添占鳌头 

　　○梅竹 

　　姑射湘娥搃是仙半封寒雪半笼烟曾吹玉笛生哀怨瑶瑟休弹五十弦 

　　畵檐花影 
　　入座山光 
　　芙蓉 
　　菡蓞芳塘 
　　南风琴韵 
　　夜月壶觞 
　　梅边听鹤 
　　竹下围碁 

　　畵檐花影 

　　东风亭馆散香埃秾杏夭桃几树开丽日转高花有影分明移上畵帘来 
　　右畵檐花影 

　　入座山光 

　　缃帘一幅卷秋晴数点峯峦入座清浓淡自然分远近天然图畵在围屏 
　　右入座山光 

　　芙蓉 

　　万朵芙蓉绿渚滨露香清照水粼粼锦云深处鸳鸯宿秋色浑如富贵春 
　　右芙蓉 

　　菡蓞芳塘 

　　彩云千片护芳塘玩赏时来泛酒觞醉唤美人歌一曲数茎折取玉纤长 
　　右菡蓞芳塘 

　　南风琴韵 

　　处世长希太古心南风一曲五弦琴红尘消昼清如水林下何人为赏音 
　　右南风琴韵 

　　夜月壶觞 

　　丹桂花开几度新壶觞对月倒青春醉来欲劝嫦娥饮愿乞玄霜济世人 
　　右夜月壶觞 

　　梅边听鹤 

　　声透梨云彻九天古梅花底置胎仙清风彷佛孤山下处士诗成夜未眠 
　　右梅边听鹤 

　　竹下围碁 

　　清风凉入芰荷衣竹下围碁苦用机剥啄几声敲不已彩鸾惊起出林飞 
　　右竹下围碁 

　　○文会图 

　　佳宾良会在秋林诗句赓歌酒重斟人世五伦今不废百年同德不同心 

　　○杂畵 

　　竹色兰香一雨过两竿斜日照江波钓徒岂是忘归去家在西岩路不多 
　　苍松曾受大夫官风起波涛五月寒欹枕几回听不厌竟无清梦到槐安 
　　蜜叶高枝倚碧天半擎霜雪半云烟峥嵘未作蛟龙去要待青青化石年 
　　桐江无意恋羊裘别向江湖买钓舟捕得鲜鳞堪换酒不知人世利名愁 

　　○公余八景 

　　一庭草色 
　　三径苔痕 
　　暑雨鸣荷 
　　清风动竹 
　　月林清影 
　　菊圃幽香 
　　岁寒黄栢 
　　雪霁寒梅 

　　一庭草色 

　　茸茸生意悦春华绿藻闲庭衬落花几度生金风偃处官居浑似隐人家 
　　右一庭草色 

　　三径苔痕 

　　三径莓苔雨后青制来双屐不曾经寻常只许胎仙踏□迹俱成隶篆形 
　　右三径苔痕 

　　暑雨鸣荷 

　　荷叶满池鸣夏雨珠玑乱撒翠盘中郎官侧耳成清听声比芭蕉竟不同 
　　右暑雨鸣荷 

　　清风动竹 

　　广寒畴昔扳丹桂茂苑于今种翠筠长日清风能觧愠新凉分及往来人 
　　右清风动竹 

　　月林清影 

　　秋风袅袅露漙漙月在疏林影在阑我玩清光坐良夜嫦娥应恐不禁寒 
　　右月林清影 

　　菊圃幽香 

　　黄花菊放晚香幽万朵金钱买断秋留取落英供服饵不教白发上人头 
　　右菊圃幽香 

　　岁寒黄栢 

　　两株黄栢种庭前六叶离离照简编任使　天霜与雪岁寒颜色自怡然 
　　右岁寒黄栢 

　　雪霁寒梅 

　　绛苇青枝　倚墙六花　　早封香共知结就累累实鼎鼐调羮入庙廊 
　　右雪霁寒梅 

　　○上人竹兰石 

　　挺挺琅玕傍石坡丈人君子一尘无国香亦是清高物结佩曾供楚大夫 

　　○松竹 

　　白点清霜翠点烟老枝香叶寄林泉长材不献明堂用要待峥嵘化石年 
　　老干新稍翠叶齐龙光传派自曹溪清风十八滩头景却忆坡仙旧品题 

　　○九清图 

　　清姿九种惬清欢松竹梅矾杏蕙兰翠叶紫囊香小小仙游不怯早春寒 

　　○又畵 

　　山雨初晴虎迹多渡头倚日奈愁何急呼渔艇求相济彼岸无遥亦易过 

　　○木渎八景 

　　灵岩岚翠 
　　澄湖秋月 
　　香径春游 
　　虹桥晚眺 
　　姜潭渔集 
　　山市樵歌 
　　锦峯霁雪 
　　胥浦澄霞 

　　灵岩岚翠 

　　行殿销沉换化城千岩万壑翠岚生天风不散空蒙影一路丹青畵不成 
　　右灵岩岚翠 

　　澄湖秋月 

　　澄湖浸月水天同万倾金波五夜风丹桂白莲秋最好水晶宫似广寒宫 
　　右澄湖秋月 

　　香径春游 

　　椒兰采罢馆娃倾香径惟存旧日名游客春来吊遗迹野花芳草不胜情 
　　右香径春游 

　　虹桥晚眺 

　　飞梁甃石架空虚湖水通流自具区莫谓晚来闲眺望正宜题柱继相如 
　　右虹桥晚眺 

　　姜潭渔集 

　　姜潭潭上钓船归几树垂杨带落晖笑斫锦鳞沽酒饮醉敲铜斗舞蓑衣 
　　右姜潭渔集 

　　山市樵歌 

　　红尘不上薜萝衣一曲清歌与世违斜日偶从山市过几家鸡犬莫惊飞 
　　右山市樵歌 

　　锦峯霁雪 

　　锦峯重迭雪交加散尽白云见日华策杖莫辞山路远试穿林麓探梅花 
　　右锦峯霁雪 

　　胥浦澄霞 

　　胥浦红霞照碧流夕阳影里衬渔舟望来不异天孙锦一幅鲜明晚未收 
　　右胥浦澄霞 

　　○月梅 

　　梨云影里月团团姑射新妆午夜寒约得素娥离内阙瑶台高处倚阑干 

　　○题钱廷丽畵次东原韵 

　　薜雨萝烟屋数间春风门外鸟关关平生志在经书里人世功名始是闲 

　　○题严廷用扇 

　　溪雨初过作晚凉一罾牵处藕花香得鱼归去还沽酒凖拟今宵入醉乡 

　　○题严廷器扇 

　　胜日寻芳踏软泥蹇馿牵过石桥西天台迥异人间世开遍桃花路欲迷 

　　○为陈叔庄题画次韵 

　　青山尽处树边头一片闲云学水流爱此紫薇村上景欲书招隐寄同游 
　　金带横腰幆裹头荣华迅速等川流高人独占林泉乐一片闲心物外游 

　　○三笑图 

　　社里东林远送行虎溪三笑世留名远公陶陆非朝士千载何人识此情 

　　○墨菊二首 

　　不带东篱正色黄却将标格染玄霜明朝相见休惊讶文彩犹存月露光 
　　占断清秋胜早春清容别是一花神月华星彩虽多意不似陈玄为写真 

　　○题王梦熊竹 

　　蓬岛仙游几岁华此君相见影交加开尊忽忆西派夜坐听秋声剪烛花 

　　○用嘉所赠惟善畵 

　　丽泽坊中水木清浣花堂上畵图成名公珠玉褒文献虹贯青霄午夜明 

　　○菊次韵二首 

　　秋风采采傍疏篱开遇重阳尚未迟晚节有香谁爱惜只应陶令是心知 
　　啼过空庭络纬娘一枝纔见倚新妆南阳传谱非佳说直到于今水尚香 

　　○故友王梦熊竹 

　　王猷宅里旧曾栽又见新稍影过苔丹穴彩鸾飞去后辽东白鹤未归来 

　　○题徐以源扇 

　　尘虑浑无半点侵今人心似古人心好将山水平生趣付与秋风一曲琴 

　　○题畵 

　　欲鼓杨春白雪歌却教游子借云和行行何事归来晚自料溪山路不多 
　　金风玉露属清秋物外乾坤事事幽高士抱琴何处去只疑身在广寒游 

　　○畵竹为僧人题 

　　性质孤高绝点埃法华山上久培栽中虚不异龙光出曾带曹溪衍派来 
　　仙石坛边景最清写成相赠见多情岁寒不改心长在枝叶从来一本生 
　　霜雪难欺久抱坚出尘标格凈娟娟移根今向花宫里中有虚心即是禅 

　　○红梅纸帐 

　　葳蕤帐躲剡溪藤谁道梅花冷似氷梦入罗浮最深处一团春色暖霞蒸 

　　○修竹仕女 

　　碧玉琅玕最可依清风时透五铢衣拈来尘尾频频拂不使青蝇侧翅飞 

　　○竹 

　　嫩叶柔稍雨露多两竿潇洒更婆娑卫诗千古风吟咏君子名称自不磨 

　　○题奚彦礼所藏畵 

　　凤凰 
　　天鹅 
　　孔雀 
　　白鹤 

　　凤凰 

　　双凤■〈口雝〉■〈口雝〉向日鸣羽毛五色着文明盛时一出为祥瑞四海从今永太平 
　　右凤凰 

　　天鹅 

　　菡蓞花开照绿波香红影里浴驾鹅飞鸣来去随情性不向平原畏网罗 
　　右天鹅 

　　孔雀 

　　牡丹香吐正春深何处飞来孔雀禽倾国倾城颜色好徘徊似有惜花心 
　　右孔雀 

　　白鹤 

　　缟衣朱顶立亭亭千岁形模　　经啄食定思何处物玉田芝草正青青 
　　右白鹤 

　　○扇面 

　　远来相访故人家花落东风日易斜布袜青鞋行巳惯不访途路有三叉 

　　○畵二首 

　　瞿昙一学便超群十载辞家住白云占断洞天林屋地青山不许世人分 
　　石路崎岖近却遥抱琴将赴隐人招茅堂只在云深处骑马看山过野桥 

　　○画 

　　泉落高峯别样清奔流无异玉河□□将绿绮弹秋水相呼潺溪一派声 
　　朔风吹雪洒渔蓑水泛鱼鳞钓不多薄暮收纶归去远昔年重唱濯缨歌 
　　松花频饮饮中仙半带微酣不醉眠两腋清风箕踞坐还将白眼望青山 

　　○题汤汝鸣所藏葵丘 

　　一枕春酣起较迟落花啼鸟掩芳茨涧边南去无多路有客相过竟不知 

　　○石榴鹦鹆 

　　石榴枝袅夏风凉鹦鹆双双闹日阳啄取锦囊红子破甘浆流出带清香 

　　○桃花白头 

　　青枝翠叶弄光晖一雨初晴万颗肥彷佛王孙金弹子幽禽何事不飞惊 

　　○金桃畵眉 

　　陇山鹦鹉啄金桃空翠霏霏湿羽毛若得畵眉枝上立金衣一色更清高 

　　○松阴书舍为顾廷尚题 

　　松树生阴草舍孤右披经史左披图长材莫向清时老正好登庸作大夫 

　　○林禽山鹊 

　　仙露如珠泻碧空名园珍果熟秋风林擒味好来山鹊啄破枝头数点红 

　　○僧畵 

　　无声图畵有声诗留向禅房几岁时白鹤未归华表柱一回披诵一相思 

　　○花鸟 

　　满树梨花白雪香枝间啼鸟弄春阳畵眉人在深闺里几度听来欲断肠 

　　○长房图 

　　长房学业己多时中道还家到葛陂竹杖得来随弃去不知原是化龙枝 

　　○二乔图 

　　倾城倾国嫁孙周两朵芙蓉并蒂秋玉女阴符曾遍读铜台安得锁春愁 
　　临婚谁说愧英雄日事兵书最有功不学分香歌舞态西陵遥望泣春风 

　　○题沈如美雪中谒友图 

　　客途冲雪肯回舟远过沙溪访太丘金帐羊羔谈笑处风情不减晋风流 

　　○题张用宜梅卷 

　　孤山山下水边村铁石枝条碧藓痕一夜东风吹碇蕋香和月倚黄昏 

　　○畵 

　　寻仙又复到天台山上桃花依旧开流水石桥春最好如何不挈阮郎来 
　　小结茅茨涧上村抱琴高士日临门酒舡亦在清江曲今夜同来罄一樽 

　　○畵鸦 

　　秋水茫茫浅鹭沙古槐疏柳带栖鸦啼来彷佛琴中夜一抹炊烟数点霞 

　　○影梅 

　　薄薄轻云淡淡烟雪香深处隐姑仙清容未肯全相露为恐炎凉有弃捐 

　　○棠梨竹枝锦鸠 

　　棠梨花朵压枝低两两锦鸠来上啼更有青青君子竹如何不见凤凰栖 

　　○右军临池图 

　　鼠须微纸写蝇头一幅千金不易求往事偶传图畵里至今犹想晋风流 

　　○和门字韵呈娱 

　　荣辱升沉岂足论自穷经史在朝昏老夫肯负平生学献策定登金马门 

　　○红梅 

　　仙姿绰约世间稀宴罢瑶台倚醉归几度东风吹未醒酒香熏透六铢衣 

　　○题淡庵畵梅扇 

　　月里玄霜兔捣成姑仙一得便长生刀圭又寄力?田侯眼颜色于今分外清 

　　○题夏先生竹 

　　沧洲西去玉峯高明远楼中写鳯毛一片清风林下起海天何处看秋毫 

　　○赠医士 

　　杏林春在凤城西绛雪香中一鸟啼污简古方传道要青囊神药用心机 

　　○和曾大尹去思十咏 

　　嵇山甘棠 
　　越台柳色 
　　耶溪 
　　镜水凭楼 
　　天柱兴怀 
　　云门驻目 
　　玉笋笼烟 
　　禹穴瞻云 
　　石帆杨月 
　　娥江听雨 

　　嵇山甘棠 

　　甘棠阴接会嵇山歌颂声传百里间仁政不湏夸召伯清风千古得追攀 
　　右嵇山甘棠 

　　越台柳色 

　　东风吹暖越台春杨柳依依嫩曲尘雨露有恩原不细枝条全被发生仁 
　　右越台柳色 

　　耶溪 

　　耶溪水似别情深倚棹中流照寸心款乃一声歌未了又来吴渚起清音 
　　右耶溪 

　　镜水凭楼 

　　卧辙扶辕不可留思君重上夕阳楼镜湖有水过天阔澄彻同为一片秋 
　　右镜水凭楼 

　　天柱兴怀 

　　晴峯万仞插青　日照芙蓉宿翳消判笔不摇真可拟至今民　想高标 
　　右天柱兴怀 

　　云门驻目 

　　山绕云门古寺开郎官祈祷昔曾来诗成走笔题岩石不下当年老杜才 
　　右云门驻目 

　　玉笋笼烟 

　　天然漠漠有依依散作寒光锁翠微斜日晚来休拄笏帝庭看傍衮龙飞 
　　右玉笋笼烟 

　　禹穴瞻云 

　　云出青山禹穴空天南飞处逐清风贮看移向金銮上便入氤氲五色中 
　　右禹穴瞻云 

　　石帆杨月 

　　月样黄金作浪纹白莲浮影夜初分流辉立下钱清渡踪迹当追旧使君 
　　右石帆杨月 

　　娥江听雨 

　　布谷声中送雨声劝农时节看农耕推蓬正在娥江上沛泽均沾万物生 
　　右娥江听雨 

　　○耕隐 

　　喔喔鸡声晓梦醒心关农事起披星曾闻伊尹劳三聘又信倪宽带一经 

　　○送卞以和 

　　直笔躬操已有年修书纔就便东旋如何不慰苍生望又理蓑衣踏钓船 

　　○题王文恭畵 

　　风度湘云学水流　床　影　如秋　情最爱银钗女一曲清歌唱未休 

　　○凭栏 

　　岸芷汀兰远近香水边亭馆夏风凉凭栏吟望天无际几　春山在夕阳 

　　○自题畵 

　　江湖落魄鬂毛皤老大归来理钓莎闲而小舟吹短笛一声声是太平歌 

　　○题胡斯韫赠陆宗德扇 

　　修竹萧萧间早梅沧江千里六花堆一舟访旧能相过不似王猷兴尽回 

　　○题杜进士公余清玩畵卷八绝 

　　琼林赐宴醉仙乡退食披图忆草堂拟待老年当谢事午桥庄上一徜徉 
　　东风吹起白鸥波五粒松枝带女萝昼省归来休暇日听莺时节正春和 
　　云外峰峦十里余青松翠竹护幽居家僮报有相过客定向芸派借看书 
　　锦服乌纱称宦游闲同寮寀步芳洲浮图高涌香台外彷佛灵岩共虎丘 
　　剪水成花薄暮飘寒山一色换琼瑶分明畵出人间瑞好报端年入圣朝 
　　山畔闲亭水畔楼登高何必望长洲清风一叚无声畵红叶黄花占断秋 
　　芝草瑶花覆玉坡御沟流水是恩波钓鳌凭杖经纶手笑杀衰翁理旧蓑 
　　通籍金门辅圣君江南江北路途分亲庭彷佛吴山下身在青云望白云 

　　○题畵 

　　岸草园花远近香倍江亭馆夏风凉凭虚一望天连水几个飞鸿带夕阳 

　　○题钱从事畵六首 

　　寂寂岩扉不扫苔高人何事出山来玉蛆香泛林头酒辜负黄花九日开 
　　荻花溪上水漫漫一片苔矶一钓竿非是此心能傲世白鸥盟在不教寒 
　　衔呢紫燕上雕梁酿蜜黄蜂过粉墙庭院日长春似海东风人在午桥庄 
　　杖藜行过水西桥欲访山家近却遥茅舍竹篱无限景红蔷薇对绿芭蕉 
　　高人卜筑厌尘氛买断溪山不许分啼鸟落花春昼永半帘空翠半帘云 
　　积水成池磊石山庭花红白野花殷小楼深院神仙住移得蓬莱在世间 

　　○题陈绣衣交山竹 

　　金粉吹香拂绣衣都门南去彩鸾飞君家只在长洲苑带得云霄雨露归 

　　○义井 

　　石泉浮壁影沉沉通海能开数十寻修绠辘轳朝暮没济人心在此中深 

　　○义舟 

　　巨舟平压水中天一挂风帆稳济川沧海自深入自渡不教来往费青钱 

　　○义桥 

　　神鞭驱石用功多螮蝀垂形跨海波老我笑非题柱客高车驷马看人过 

　　○义槥 

　　慱济存心久不违松函顾与载全归麦舟事往无人継此日多君得庶几 

　　○畵 

　　伐木丁丁响翠微苍松不拟白云飞石桥西去人家近花落闲庭昼掩扉 
　　看山亭上晚凉多曲曲朱栏瞰玉河一派响泉云外落长流不息似恩波 

　　○题陈宗理御史所赠杨仲举竹 

　　乌台御史似王猷种得琅玕几度秋香墨写成鸾凤尾赠君携取到长洲 

　　○畵二首 

　　五老峯前瀑布流望湖亭上谪仙游若为更把瑶琴弄并作乾坤一片秋 
　　罢钓归来未夕阳瓮头新酒绿生香饮余只向船头坐杨柳风清水面凉 

　　○题骆则民所寄尉伯庶畵扇 

　　扇底清风畵里云江东渭北思纷纷缄封远寄情何厚人在沧波白鸟群 

　　○题扇 

　　铁梗棠开嫩叶青伯劳偷眼观蜻蜓生成莫使充馋咽爱物存心物有灵 

　　○醉图为南坡王时勉 

　　罢钓归来不系舟便沽村酒醉乡游梦魂只在鸥群里明月芦花一片秋 

　　○题畵二绝 

　　三尺吴钩两石弓东还　　驾天风当年擒虏寻常事要继云台旧日功 
　　白苹风起去帆轻旌旆还过海上城儒将有名今不忝只谈诗句不谈兵 

　　○题璞玉田水仙二幅 

　　凌波罗袜曙尘生洛浦神仙入化成水月仙人谁可供银台金盏露华清 
　　清风袅袅露漙漙佩带黄金自辟寒花漏欲残　定起又分香影到蒲团 

　　○题盛子昭仙山图 

　　仙花三树屋边开九节香蒲石上栽一片彩云迷境界此中疑是小蓬莱 

　　南州集卷之四 

　　●南州集卷之五 

　　吴门徐庸用理着 

　　五言绝句 

　　◆五言绝句 

　　张用宜丹房十咏 
　　五亩园十八题为姚举人作 
　　一松径 
　　流红涧 
　　滴翠岩 
　　鱼乐亭 
　　鹿圃堂 
　　水云桥 
　　书畵舫 
　　醉香馆 
　　放鹤坡 
　　一角轩 
　　环堵室 
　　洗砚池 
　　围棋墅 
　　竹下厨 
　　梅边屋 
　　玩月台 
　　横琴室 

　　○张用宜丹房十咏 

　　着方 
　　洗药 
　　晒药 
　　焙药 
　　捣药 
　　丸药 
　　贮药 
　　丹灶 
　　药瓢 
　　焚胜 

　　着方 

　　察脉随着方品剂重新定难将古人药可治今人病 
　　右着方 

　　洗药 

　　灵根再三洗香散溪水浑鱼龙倘婴病此际正宜吞 
　　右洗药 

　　晒药 

　　采来灵壤内爆向广庭前修制成良剂为□到十全 
　　右晒药 

　　焙药 

　　药室散清香熏笼腾火气助我活人心补泻随宜制 
　　右焙药 

　　捣药 

　　频敲玉杵臼香雪昼漫漫却笑霜毛兔丁东在广寒 
　　右捣药 

　　丸药 

　　纤指捻团团明珠下玉盘啼莺若偷眼莫作弹丸看 
　　右丸药 

　　贮药 

　　岁月频收积丹房药品多三枝并九节物物起沉疴 
　　右贮药 

　　丹灶 

　　炼就芙蓉丹满灶春如海我欲到君家分来驻颜彩 
　　右丹灶 

　　药瓢 

　　满腹盛何物累累尽药圆惟将派下挂不向杖头悬 
　　右药瓢 

　　焚胜 

　　积胜非无用焚来表寸心宋清佳传在往昔到于今 
　　右焚胜 

　　○五亩园十八题为姚举人作 

　　芳园带草堂深广踰千步花木四时春云霄多雨露 

　　○一松径 

　　苍松遮一径原是栋梁材月朗风清夜分明入梦来 

　　○流红涧 

　　涧水流红叶浑同二月花武陵多错认深处有人家 

　　○滴翠岩 

　　初日照岚霏一岩云草飞班班千万点都上越罗衣 

　　○鱼乐亭 

　　红亭瞰碧流鱼戏日沉浮玩此心同乐方知得自由 

　　○鹿圃堂 

　　白鹿飬来驯春闲卧芳圃满地落花红东风夜来雨 

　　○水云桥 

　　一丝生白石片影落沧波晓座金鏊背何曾碍客过 

　　○书畵舫 

　　君家书畵舫长压镜中天泛泛清溪上人疑海岳仙 

　　○醉香馆 

　　花卉四时春壶觞千日酒枕籍满身香醉入无何有 

　　○放鹤坡 

　　放去逾三岛归来下九天绿坡春草细彷佛似青田 

　　○一角轩 

　　轩居只数椽一角横池水城中车马尘那得来派几 

　　○环堵室 

　　萧萧环堵室绝似野人居作此藏修　晨昏称读书 

　　○洗砚池 

　　片石　清流光生即墨侯临池今有兴正好试银钩 

　　○围棋墅 

　　小墅列楸枰铮铮落子声多君无敌手曾点得先名 

　　○竹下厨 

　　竹下开庖所延宾得所宜寻鸡供黍馔不使负幽期 

　　○梅边屋 

　　满室暗香浮梅边列经史调羹自有时待结枝头子 

　　○玩月台 

　　玉露滴广庭登台玩明月白凤忽飞来修　夜翻雪 

　　○横琴室 

　　三尺云根石七弦焦尾琴清风生指下弹出古人心 

　　南州集卷之五 

