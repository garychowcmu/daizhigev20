道诗精华录


丘处机：《蟠溪集》  
《先天吟》：大哉无极玄元道，何者不蒙灵应药？点化三光转碧空，滋荣万物开花萼。腾今跨古未尝坏，历险冲艰殊不弱。浩浩洪流自激扬，纷纷大化谁斟酌？混元一气首兴变，元上至尊唯独恶。踏碎虚空出杳冥，擘开混沌生挥霍。阴阳升降作门户，日月纵横为锁钥。暑往寒来昼夜分，时通运塞兴衰各，既而上立乾坤钮，复乃下鸣师范铎。建德随方料物宜，因时设教从人乐。三皇五帝皆宗祖，六道四生咸唯诺。至圣文才尚发蒙，犹龙道德可其博。

天长地久古今同。灵台有个真消息。触目山河俱秀发，披颜人物竞风流。峨峨峻岭接云衢，古柏参差一万株。瑞草不容凡客见，灵禽唯只道人呼。

《幽居》
台边水谷尤清旷，野外山家至寂寥，绝塞云收天耿耿，空林夜静月萧萧。扬眉瞬目开怀抱，散发披襟远市朝。

《自咏》
醉来石上披襟卧，觉后林间掉臂行。每到夜深雪霁处，蟾光影里学吹笙。万顷江湖为旧业，一蓑烟雨任平生。

《赠泾州踟趺郎中暨刘解元》
格外闲愁都绝想，云中来听一高吟。

《述怀》
野鹤孤云闲活计，清风明月道生涯。千山磊落收云气，四海光明耀日华。

《陇山松》
高歌物外归去来，大隐廛中益开悟。

《望海吟》
蓬来避东隅，壮观天下绝。地邻仙圣城，山枕鱼龙穴。凭高望羲和，目极犹未彻。苍苍天水回，泛泛云霞泄。长风起波涛，万里卷霜雪。凭凌登岛屿，湟漭失丘跌。有时灵气和，变化非常别。森罗无限景，难辨难措舌。大哉百谷王，沉沉洞清彻。随时潮有信，历代旱无竭。人间顷亩池，是处广开列。比之鲸波大，状若井蛙劣。望洋不见端，弥天自来洁。众流莫浑浊，万古超生灭。

日夜潮头风滚雪，彩霞深处有飞仙。凭高俯视临沧海，宁静安闲对白云。
修真却似上山劳，脚脚难移步步高。若不志心生退怠，直趋天上摘蟠桃。
山川皆属道生涯，万象森罗共一家。不是圣贤潜制御，乾坤那得久光华。
可叹巍巍造化功，山河大地立虚空。八荒四海知多少，尽在含元一气中
丘祖《蟠溪集》
王重阳首倡：儒门释户道相通，三教从来一祖风。

《师鲁先生有宴息之所榜曰中室从而索诗》
一阴一阳之谓道，太过不及俱失中，道贯三乘玄莫测，中包万有体无穷，儒释道源三教祖，由来千圣古今同
终始盖如清净道，人能天地悉皆归。
无情不作乡中梦，有志须为物外仙
争似仙家休歇处，身心不动到仙乡
天下周游身不动，人间照了心无用
不在劳神并苦己，般般放下头头是，选甚花街并柳市。虚空体，本来一物无凝滞
有无皆自定，贪爱复何为

《大丹直指》：人能常清净，天地悉皆归。盖清净则气和，气和则神王，神王则是修仙之本，立本则道矣。此为内功，亦假外修，大抵外修福行，内固精神，内外功深，则仙道可进，洞天可游矣。古今成道去，皆福慧相须。……
除此一身愚作外，万般余事不知他。

日用兹兹为善者，虚心劳落且同尘
忘机不用苦清淡，大隐何烦住小庵

千古惺惺一梦中，百年万事一场空
山河气象连天阔，洞府神仙避世遥。
白玉黄金终莫守，春花秋月固难绕。
百年一觉浮生梦，万年俱非恨寂寥。

造化悠扬气势雄，三光日夜转鸿蒙。
冥冥会合阴阳象，矫矫神奇幻化从。
春去秋来生杀异，天长地久古今同。
灵台有个真消息，未悟那堪性不通。

山川皆属道生涯万象森罗共一家。
不是圣贤潜制御，乾坤那得久光华。
可叹巍巍造化功，山河大地立虚空。
八荒四海知多少，尽在含元一气中

目视青霄云淡淡，身横碧落性闲闲

入道根源唯自许，出尘消息有谁知。

《山居三道》
龙门峡水净滔滔，南激朱雀雪浪高。
万诃-壑泉源争涌凑，千岩石壁境呼号。
周流截断红尘境，宛转翻开白玉膏。
胜境无穷言不尽，临风时顾一挥豪。
不怨深山自采樵，山中别有好清标。
幽居石室仙乡近，不假环墙世事遥。
饮食高呼天外鹤，摩云仰看峡中雕。
时时早白浮沉景，显贯真空慰寂寥。
我初开廓天地清，万户千门歌太平。
有时一片黑云起，九窍百骸俱不宁。
是以长教慧风烈，三界十方飘荡彻。
云散虚空体自真，自然现出家家月。。
月下方堪把笛吹，一声响亮镇华夷。
惊起东方玉童子，倒骑白鹿如星驰。
骏巡别转一般乐，也非生兮也非角。
三尺云敖十二徽，历劫年中混元斫。
玉韵琅琅绝郑音，轻清编贯达人心。
我从一得鬼神辅，入地上天超古今。
纵横自在无拘束，心不贪荣身不辱。
闲唱壶中白云歌，静调世外阳春曲
吾家此曲皆自然，管无孔兮琴无弦。
得来惊觉浮生梦，昼夜清音满洞天。

心本是道，道即是心，心外无道，道外无心。

孙绰《兰亭》：
流风拂枉诸，停云荫九皋。莺语吟修竹，游鳞戏澜涛。携笔落云藻，微言剖千毫。时珍岂不甘，忘味在闻韶。

王彬之《兰亭》
鲜葩映林薄，游鳞戏清渠。临川欣投钓，得意岂在鱼。
王羲之《答许询诗》
争先非吾事，静照在忘求。取欢仁智乐，寄畅山水阴。
左思《招隐诗》其一：
非必丝与竹，山水有清音。

支道林《咏怀诗》其二：
咏发清风集，触思皆恬愉。

魏晋游仙诗与玄学

嵇康：
《游仙诗》
飘飘戏玄圃，黄龙路相逢。授我自然道，旷若发童蒙。
《四言诗》
婉娈名山，真人是要。齐物养生，与道逍遥。

阮籍《大人先生传》
与造化同体，天地并生，逍遥浮世，与道俱成，变化散聚，不常其形。

钟嵘《诗品：序》
偶来松树下，高枕石头眠。山中无历日，寒尽不知年。

《重阳全真集》卷二《述情》
几年无事傍江湖，醉倒黄公旧酒垆。觉后不知明月上，满身花影倩人扶。

莫听穿林打叶声，何防吟啸且徐行。

李白《山中问答》
问余何意栖碧山，笑而不答心自闲。桃花流水□然去，别有天地非人间。

王重阳《述怀》
玄机妙理不难穷，只在无言静默中。

《逸老堂诗话》
钱塘门外柳如金，三日不来成绿荫，折得一枝城里去，始知城外已春深。

姚合《山居》
喜得山中乐，佳眠梦不惊。暗泉和雨落，秋草上墙生。固客始沽酒，借书方到城。新诗聊自遣，岂是超声名。

司空图《诗品》
俯拾即是，不取诸邻。俱道适往，著手成春。如逢花开，如瞻岁新。真与不夺，强得易贫。幽人空山，过雨采□。薄言情悟，悠悠天钧。

张志和《渔歌子》
西塞山前白鹭飞，桃花流水鳜鱼肥，青箬笠，绿蓑衣，斜风细雨不须归。

《牧童》
草铺横野六七里，笛弄晚风三两声。归来饱饭黄昏后，不脱蓑衣卧月明。

《五灯会元》卷二十
嘉州能仁默堂绍悟禅师《颂》：一重山尽一重山，坐断孤峰仔细看。雾卷云收山岳尽，楚天空阔一轮寒。
《五灯会元》卷六
秀州华亭船子和尚偈曰：千尽丝纶直下垂，一波才动万波随。夜静水寒鱼不食，满船空载月明归。
王昌龄《诗格》：
诗有三境，一曰物境。欲为山水诗则张泉石云峰之境，极丽秀绝者，神之于心，处身于境，视境于心，莹然掌中，然后用思，了然境象，故得形似。二曰情境。娱乐愁怨，皆张于意而处于身，然后驰思，深得其情。三曰意境。亦张之于意而思之于心，则得其真矣。

王夫之：
夫景以情合，情以景生，初不相离，唯意所适。截分两橛，则情不足兴，而景非景。
情景名为二，而实不可分离，神于诗者，妙合无垠，巧则有情中景，景中情。

邱处机《无俗念居溪》其二《岁寒守志》：
同云瑞雪，正三冬，郁闭严凝时节。寂寞山家孤悄悄，终日无人谈说。败衲重披，寒□独坐，夜永愁难彻。长更无寐，朔风穿户凄冽。冻手频呵仍自恨，浊骨凡胎为劣。昼夜参差，饥寒逼近，早晚超明灭。须凭一志，撞开千古心月。

李颀《题卢道士房》：
秋砧响落木，共坐茅君家。唯件两童子，林前汲井花。空坛静白日，神鼎飞丹砂。麈尾拂霜草，金玲摇霁霞。上章人世隔，看弈桐阴斜。稽首问仙要，要精堪铒花。

吕洞宾《百字碑》：
养志忘言守，降心为不为。动静知宗祖，无事更寻谁。真常须应物，应物要不迷。不迷性自住，性住气自回。气会丹自结，壶中配饮离。阴阳生反复，普化一声雷。白云朝顶上，甘露洒须弥。自饮长生酒，逍遥谁得知。坐听无弦曲，明通告化机。都来十二句，端的上天梯。

马钰《满庭芳赠王知玄》：
儿孙枷，妻妾干戈。惺惺灵利邪魔。蜗角蝇头名利，宠辱惊多。寻思上床鞋履，到来朝事节如何。遮性命，奈一朝难保，争个什么。好伴仙侗马钰。松风下逍遥，醉舞狂歌。膝上琴弹碧玉，调格冲和。炉中养成大药，现胎仙，舞袖婆娑。恁时节，礼凤仙，同上大罗。

邓学可曲《套数[正宫]端正好乐道》：
[随煞]休言功行何时就，谁道玄门不可投。人我场中枉驰骤，苦海波中早回首，说什么四大神游，三岛十洲。这神仙隐迹埋名，敢只在目前走。

尹志平《长春宫警世十首》：
性正出言直，心偏口自讹。正邪皆自定，议论复如何。
好辩机关恶，无争滋味长。欺谩成地狱，平等是天堂。

张三丰《赴西池仙会》：
十洲三岛会群英，跨鹤骖鸾到碧城。佩剑声飞琳阕远，炉烟飞绕贝宫清。黄金殿上金，白玉堂前奏玉笙。照室明珠千万颗，修生自幸得长生。

邱处机《鹤》：
一种灵禽体性高，丹砂为顶雪为毛。冥冥巨海游三岛，矫矫长风唳九皋。洒落精神超俗物，飞腾志气接仙曹。抟风整羽云霄上，万里峥嵘自不劳。

《[双调子]水仙子张果老》
驼背曲脊六寻高，皓首苍髯年纪老。云游走遍红尘道。驾白云驴驮高。向赵州城压倒石桥。拄一枝斑竹杖，穿一领旧布袍，也曾醉赴蟠桃。

杜荀鹤《访道者不遇》：寂寂白云门，寻真不遇真。只应松上鹤，便是洞中人。药圃花香异，沙泉鹿迹新。题诗留姓字，他日此相亲。
