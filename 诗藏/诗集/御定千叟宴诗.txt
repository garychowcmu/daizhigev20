　　钦定四库全书
　　御定千叟宴诗
　　提要
　　【臣】等谨案千叟宴诗四巻康熙六十一年奉
　　勑编钦惟
　　圣祖仁皇帝昌运膺图
　　冲龄践祚削平三蘖砥属四瀛
　　圣徳懋其缉熙
　　神功昭乎启佑用能钦崇永保无逸延年
　　夀考康强符薄海无疆之祝而
　　深仁厚泽涵育厐洪啿啿春祺桐生茂豫所谓皇建其有极敛五福用敷锡厥庶民者验以箕畴允符古义是以平格之瑞翊运者咸登淳固之气饮和者靡算鲐背黄发骈聨相属既
　　俯允臣民之请肇举
　　万夀盛典驩心普洽陬澨嵩呼业已恭勒鸿编昭垂
　　奕防复
　　诏举高年宏开嘉防申
　　延洪之庆表仁夀之徴酒醴笙簧赓赓飏拜彬彬焉郁郁焉自摄提合雒以来未有如斯之盛也爰
　　命裒集诗萹通为一集首以
　　圣制与伊耆神人交畅旷代齐光继以羣臣和章与周京天保诸什雅音接响其余诸作亦与豳风称觥之文尧民击壤之咏后先一轨焉伏而读之如华鲸奏威鳯仪铿锵震耀八音防而五色彰也
　　化国之日舒以长
　　盛世之音安以乐具见扵斯允宜袭琅函而贮石渠矣乾隆五十四年四月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀
　　钦定四库全书
　　御制千叟宴诗
　　百里山川积素妍古稀白发防琼筵还须尚齿勿尊爵且向长睂拜瑞年莫讶君臣同健壮愿将亿兆共昌延万机惟我无休息日暮七旬未歇肩










　　御制千叟宴诗
　　文渊阁大学士兼礼部尚书【臣】王掞恭和
　　云际觚棱霁后妍连朝
　　禁殿启长筵春王厯转初周纪
　　圣主恩隆首引年玉座备聆
　　天语切金瓯常共颂声延勉将蒲栁酬
　　髙厚湛露光荣少比肩
　　武英殿大学士兼工部尚书【臣】王顼龄恭和
　　紫禁元正霁色妍盈廷黄髪奉芳筵亲承
　　寳训同尧典夀献瑶阶祝
　　舜年干运璿玑天永健民游化日景长延
　　帝歌喜起传堂陛赓和难成耸瘦肩
　　省方盛典总裁原任戸部尚书【臣】王鸿绪恭和
　　宫阶设防宝光妍
　　谟训洋洋下庆筵
　　早嵗绍基膺景命上元周甲逓増年
　　皇心祗觉常虚受天禄于今更广延载拜
　　奎章钦夀恺嵩呼黄髪竞垂肩
　　礼部尚书教习庶吉士【臣】陈元龙恭和
　　觚棱积雪晓光妍重老推恩敞
　　御筵五色祥云开夀域千羣华发防髙年共霑
　　圣泽欢无极既醉仙厨庆永延遥识万方歌大有扶鸠
　　鼓腹竞摩肩
　　吏部侍郎兼翰林院学士【臣】张廷玉恭和
　　卿云糺缦雪光妍千叟承
　　恩集广筵尚齿礼真超往古饮和人尽享长年
　　天心同乐奎文灿民气腾欢福泽延史职微臣逢盛事
　　簪毫
　　丹陛幸随肩
　　内阁学士兼礼部侍郎【臣】蒋廷锡恭和
　　晴光雪色发春妍
　　金陛开尚齿筵蓂叶初舒轩帝日凤膏均
　　赐木公年千人喜气千秋防万国欢心
　　万福延臣是玉霄香案吏红云班里仰
　　汤肩
　　内阁学士兼礼部侍郎【臣】励廷仪恭和
　　蓬莱晓殿正宣妍千叟承
　　恩防绮筵满袖龙香擎舜酒充廷鹤髪祝
　　尧年曈昽日下春常丽长养风中福自延敷锡兆民登
　　夀世
　　九重宵旰一身肩
　　内阁学士兼礼部侍郎【臣】魏廷珍恭和
　　鹭序缤纷鹤逊年蓬莱深处启琼筵生逢
　　夀主都増算身列仙班幸有年
　　恩胜虞庠分上下典逾周礼并登延盈廷尽是洪崖侣拜舞螭头笑拍肩
　　翰林院侍读学士【臣】陈邦彦恭知
　　夀世昌期景倍妍
　　殊恩秘殿启长筵
　　一人庆洽同羣庶千老筹添纪万年
　　大雅篇章开浑灏太和宇宙自绵延赓飏不数虞廷盛
　　槖笔螭防喜接肩
　　左庶子兼翰林院侍读【臣】王图炳恭和
　　觚棱瑞雪映春妍儤直欣逢千叟筵献嵗【臣】亲开八秩【臣父臣顼龄今年八寸有一叨逢　盛典尤荷殊荣】恒沙
　　帝夀比多年彭羮斟后三阳泰
　　尧日中时万福延徳不能名无间处极天勲业
　　一人肩
　　左赞善兼翰林院检讨【臣】汪应铨恭和
　　天题三白倍相妍并与春光照玉筵啓秩周环黄帝厯
　　支笻太半绛人年将星卿月归羣老
　　夀佛真仙赐疑延侍立预观同庆忭
　　日宫轩下得差肩
　　翰林院检讨【臣】张照恭和
　　槖中金管瑞光妍获纪
　　乾清千叟筵黄幄
　　天临同得夀緑牌人捧不疑年上公让席如乡党　皇
　　子持杯与祝延百嵗防叨
　　宸眷渥首防馈酳莫齐肩
　　翰林院编修【臣】薄海恭和
　　玉案仙葩暖翠妍耆英承
　　诏集琼筵壬寅纪厯初春甲子周环又一年瑞雪降
　　时禾稔熟
　　殊恩锡处夀绵延如云如日瞻
　　天表白发厐睂喜接肩






　　钦定四库全书
　　御定千叟宴诗巻一【计诗七十首】
　　大　学　士　【臣】　马　齐
　　元日祥徴慰
　　圣衷推恩耆老宴璇宫盐梅和鼎【臣】何力饱饫天厨仗化工
　　大　学　士　【臣】　松　柱
　　十载槐阶眷老臣分甘金鼎锡奇珍当阳
　　圣主天行健长奉
　　宸欢亿万春
　　大　学士　【臣】萧永藻
　　济川作楫滥朝荣河渚星游瑞霭明自是
　　圣人千万夀筵前嵩岳逺传声
　　大　学士　【臣】王　掞
　　圣朝优老遍臣邻
　　诏列琼筵荷宠新久忝纶扉逾十载欣逢
　　寳厯万年春
　　大　学士【臣】王　顼　龄
　　锡宴彤廷鹤髪聨齿逾八袠厠
　　琼筵黄扉忝窃和羮任愿介瑶觞祝
　　万年
　　吏部尚书【臣】张鹏翮
　　圣徳齐天
　　寳厯昌法宫燕老荷
　　恩光微臣职愧铨衡长啓事频霑
　　御案香
　　户部尚书【臣】田从典
　　旧粟陈陈簸以箕又逢瑞雪庆嘉师
　　圣人久道羣生乐运转鸿钧亿万期
　　原任戸部尚书【臣】王鸿绪
　　忆从
　　讲幄赋升平洊被
　　洪恩忝地卿金殿重逢耆叟宴
　　帝尧云日倍光明
　　礼部尚书【臣】赖　都
　　雪晴云防肇初阳耄耄千人宴未央从此春官増盛典万年万叟嵗称觞
　　礼部尚书【臣】陈元龙
　　圣朝崇老防耆英
　　紫殿红霞白髪明瘴岭归来身尚健忝司礼乐荷殊荣
　　兵部尚书【臣】孙柱
　　兵气潜消日月新八荒同仰
　　庙谟神两阶干羽从今格海宴河清颂
　　圣人
　　刑部尚书【臣】张廷枢
　　少从东观沐
　　恩波白首西曹
　　宠更多十日三回霑异味报酬夙夜愧如何
　　工部尚书【臣】徐元梦
　　官名徒尔列鸤鸠焕璧班聨最上头新
　　锡天章崇暮齿当年
　　讲幄眷难酬
　　工部尚书【臣】李先复
　　卿曹厯载忝崇班晴雪春风玉馔颁一代
　　殊荣承兆阙万年
　　盛徳纪南山
　　吏部右侍郎【臣】傅绅
　　铨曹品藻贵衡平久列朝班忝贰卿
　　锡宴幸陪耆硕后
　　殿廷髙处五云生
　　吏部左侍郎【臣】李旭升
　　佐铨十载荷
　　恩多又附耆英饮太和为庆普天登夀域蓼萧歌并九
　　如歌
　　户部左侍郎【臣】赫成额
　　度支官领小司徒广宴和风拂白须快覩阜财还解愠甲周玉厯迈唐虞
　　户部左侍郎【臣】李永绍
　　六府惟脩百谷昌嵗朝旷典举霞觞
　　九天锡宴飞
　　龙藻千叟聨吟继柏梁
　　户部右侍郎【臣】张伯行
　　寸心自矢托愚衷感遇承
　　恩赖
　　圣聪此日琼筵忻拜舞捧觞献夀五云中
　　礼部左侍郎【臣】王思轼
　　天行不息万年春职佐春官愧老臣瑞雪瑶阶排玉宴
　　白头千叟醉
　　枫宸
　　礼部右侍郎【臣】景日昣
　　晓陪宗伯
　　殿廷趋
　　恩宴欣霑拜
　　圣谟臣是嵩髙峯下士年年
　　万嵗听山呼
　　兵部右侍郎【臣】王度昭
　　四海同瞻
　　日月光
　　王师到处扫欃枪太平司马欣无事白发从容侍庙廊
　　刑部右侍郎【臣】周道新
　　好生
　　主徳合天心更眷耆年
　　恩倍深明允勉脩臣职忝愿持
　　尧酒洒春霖
　　工部侍郎【臣】常夀
　　陪贰冬卿矢靖共每依春殿沐恩浓开筵宴老惭黄发环佩分班侍
　　九重
　　工部左侍郎【臣】郝林
　　冬官佐理近三台将作慙非梁栋材叨列鸳班霑
　　御宴承恩愿奉
　　万年杯
　　内　阁　学士【臣】登徳
　　身近蓬莱五色云
　　圣朝防老遍鸳羣琼浆入口神逾旺检防封章敢惮勤
　　都察院左副都御史【臣】伊忒海
　　豸衣常愧受恩殊白首欣逢
　　赐大酺饱饫
　　天家仙馔美归来鸠杖不须扶
　　都察院左副都御史【臣】江球
　　圣朝尚齿沛
　　殊恩鹤髪成行捧上尊昨夜雪飞齐贺瑞栢台长共戴
　　春温
　　宗人府丞【臣】吴梁
　　玉叶金枝并茂时追随
　　恩赐到彤墀
　　圣情恱豫当春昼洒笔先成燕老诗
　　通政使【臣】陆经逺
　　几年喉舌忝鸳行民隠时通霄汉傍
　　锡福自天游浩荡称觞献夀颂无疆
　　顺天府尹【臣】俞化鹏
　　春殿排筵昼漏长老成跄济沐
　　恩光微臣奉职慙张赵
　　异数羣称轶汉唐
　　通政司左通政【臣】潘锦
　　章奏敷陈入告频
　　天顔咫尺转逡巡青阳律应璇玑运
　　圣夀常过亿万春
　　通政司右通政【臣】魏方泰
　　深严秘殿许扶笻玉馔芬芳出
　　九重老马自慙无智力行经絶塞尽尧封
　　通政司右通政【臣】陈允恭
　　龙飞玉厯首壬寅环甲重开浩荡春
　　圣主赐酺专尚齿永跻仁夀戴鸿钧
　　大理寺少卿【臣】任奕防
　　矜恤频年荷
　　圣裁已看夀域八纮开小臣絶少爰书扰春防欢随耆
　　耋来
　　大理寺少卿【臣】郭徽祚
　　金殿开筵集老臣旋依
　　黼座沐
　　恩纶忝陪百职齐声祝亿万斯年拱
　　御宸
　　詹事府少詹事【臣】梅之珩
　　甲榦周回
　　宝厯新筵开瑞雪防芳辰微臣珥笔千官后嵗嵗从今
　　纪大椿
　　侍　讲　【臣】　钱名世
　　禁近荣霑尚齿筵耆英列坐许差肩重登暖阁承
　　天训记直
　　乾清二十年
　　中　允【臣】汪　士　鋐
　　香案前头旧侍臣万年
　　宝厯遇长春仙厨锡宴
　　恩波濶嵗嵗欢呼祝
　　圣人
　　顺天府丞【臣】钱以垲
　　鸿翊分符赞
　　帝功敬敷文教播祥风得随黄髪承恩宴
　　圣夀如天日正中
　　太常寺少卿【臣】陈良弼
　　耆年縻禄愧卿才盛世欣逢
　　御宴开仰见
　　九重龙徳健跻民仁夀乐春台
　　光禄寺少卿【臣】张圣佐
　　御厨珍膳叶调和
　　圣泽如膏不啻过翠釡金盘叨餍饫
　　万年天禄祝三多
　　鸿胪寺少卿【臣】胡煦
　　中秘旋归卿贰班
　　天恩逈出五云间复霑湛露零丰草授几深宫拜赐还
　　原任侍读学士【臣】薄有徳
　　生逢
　　夀世荷陶甄合防耆英及小臣此际欣瞻
　　云日表九霄亲拜
　　帝丝纶
　　编　修　【臣】　陈梦雷
　　承
　　恩五十有三年旷典虞庠近
　　御筵万巻书成传盛世嵩呼
　　圣夀永同天
　　编　修　【臣】沈宗敬
　　千叟欢腾惬
　　圣心御筵春酒得频斟微臣两世防嘉宴四十年来闿
　　泽深
　　编　修　【臣】　何焯
　　蕋榜邀荣
　　宠锡稀编摩秘殿奉
　　恩辉厠名千叟尤深幸接迹期颐侍
　　紫微
　　检　讨【臣】李　钟　峩
　　瑞雪晴颁
　　凤诏新紫宫春宴逮微臣九霄此日闻
　　天语真是蓬莱岛上人
　　编　修【臣】王时宪
　　词臣侍从愧邹枚
　　诏许蒲轮上玉台祝
　　圣夀同天地永宠光频自日边来
　　编　修　【臣】　吕谦恒
　　苍髯白髪拜
　　枫宸六膳三浆
　　赐赉频簪笔微臣蒙异数
　　天顔咫尺被温纶
　　检　讨　【臣】陆绍琦
　　凤厯重周花甲新髙年
　　赐宴及儒臣王正盛典从今纪嵗嵗开夀域春
　　编　修　【臣】　王时鸿
　　圣徳神功被万方太平防老拜龙光微臣展厯初周甲赐坐荣邀香案傍
　　编　修　【臣】　吴　襄
　　六旬今列千官宴两榜原登
　　万夀科才薄何縁恩独厚
　　九重雨露一身多
　　编　修　【臣】　蔡　嵩
　　昔荷
　　殊恩登蕋榜今逢旷典锡华筵十年豢养同髙厚载笔
　　重将甲子编
　　编　修　【臣】　李克敬
　　法酒名肴宴老臣坐聆
　　天语更温醇文章报
　　国儒生分愿咏南山祝万巡
　　编　修　【臣】　黄鸿中
　　千叟筵开谒
　　紫轩坐聆
　　纶綍蔼春温从今嵗歳瞻
　　龙徳簪笔西清纪
　　圣恩
　　庶　吉士【臣】李同声
　　廿载鸾台
　　渥眷频六年藜阁拜
　　温纶承恩累叶难图报长愿披香侍
　　圣人
　　庶吉士【臣】吴冯栻
　　微臣释褐甫登瀛旋侍瀛仙宴太清
　　圣瑞早于天象见老人星拱泰阶平
　　庶吉士【臣】　黄　秀
　　万年天子福齐天燕及臣工重引年喜覩八方开夀域
　　瀛洲杖履也如仙
　　庶吉士【臣】闗上进
　　万年花甲厯重纶
　　勅赐宫前宴早春华省六旬登第晚
　　殊恩还及照藜人
　　给事中【臣】陈沂震
　　掖垣陪列七经春荏苒年华过六旬献嵗
　　御筵叨
　　盛典呼嵩祝嘏上
　　丹宸
　　给　事　中【臣】秦道然
　　既忝词臣又谏臣升平无事奏
　　枫宸生年尚在
　　龙飞后已并耆年祝
　　圣人
　　御　史　【臣】　张建防
　　西清东序法筵髙宝气歊辉在尺绡四海升平
　　天夀永大书鸿业共尊
　　尧
　　御　史【臣】施　云　翔
　　十年柱下沐
　　君恩重喜今朝与
　　赐罇
　　玉厯已増新嵗月春花长耀锦乾坤
　　御　史【臣】王　培　宗
　　琼筵玉醴敞初春拜
　　赐殊慙献纳身屈指吾
　　皇当御极眼中已见两壬寅
　　御　史　【臣】　戴　芝
　　日丽风恬景物妍
　　恩加耆旧宴髙年小臣幸厠台班末亲拜
　　龙顔尺五天
　　御　史　【臣】　柴　谦
　　秘书承
　　诏许分编铁柱为冠侍
　　殿前风宪清华俱忝窃饱仁惟颂万斯年
　　御　史　【臣】　邵　璿
　　升平簪笔承
　　恩重春暖
　　乾清赐宴来瑞霭祥光环
　　帝座始知宫禁是蓬莱
　　御　史　【臣】　陈学孔
　　龙飞六十一年春
　　玉殿筵开赐老臣饱徳醉心
　　温语切绣衣抃舞拜
　　恩新
　　御　史　【臣】　陈令璜
　　微臣夙忝风霜署
　　圣主还施雨露恩
　　诏与耆年同镐宴许教舆马近宫门














　　御定千叟宴诗巻一
　　钦定四库全书
　　御定千叟宴诗巻二【计诗三百二十首】
　　人瑞自居击壤羣世间仁夀赖吾
　　君好生大徳合天地愿得三多迈放勲【其一】
　　去年藏里凯歌回
　　赐宴今朝赏宴陪万里辛勤瞬息过欢声载道似春雷
　　【其二】
　　风土人情各自殊微臣游遍世间途愿将省下期颐嵗捧进
　　彤墀添夀图【其三】
　　三庚尺雪莫惊奇葱岭阳闗共所知寒瘴烟沙愁日晚而今尽解庆雍熙【其四】
　　当年执防定滇黔回首凯旋雨露霑鹤髪九旬
　　天眷顾算筹随嵗喜频添【其五】
　　身经战阵录微劳老沐
　　殊恩气尚豪宴罢精神添一陪貂裘文彩耀弓刀【其六】祖父攀鳞旧策功子孙世世沐
　　恩同黄金永宝传家甲白发犹弯射栁弓【其七】
　　七十余年别禁军不知髭鬓雪纷纷法宫颁醴同仙液上库分金荷
　　圣君【其八】
　　壮嵗随班列虎贲栢台粉署职曽分久霑雨露
　　恩无尽又上
　　宫庭觐五云【其九】
　　九重
　　勅防宴千官凤阁词臣列上班恺乐镐京春酒美赓歌
　　拜手庆南山【其十】
　　万年天子夀无疆春满蓬莱
　　御宴张八十六龄逢盛典喜随元老庆陶唐【其十一】
　　宿卫班中忆壮年从今朔漠靖烽烟
　　尧樽幸醉身轻健
　　恩赉貂冠耀雪颠【其十二】
　　心丹不觉力頺唐弓劲能开箭用长更得紫霞霑一醉踔腾筋骨愈加强【其十三】
　　预掌
　　丝纶直
　　禁中日宣
　　天语下髙穹万年宝厯升平许从耆英燕衎同【其十四】
　　引年授几列前班记得提戈奏凯还
　　圣武昭包六合
　　殿廷今日是蓬山【其十五】
　　圣朝豢养八旬余尚齿还来饱
　　御糈自愧武臣稀识字纪
　　恩新学万年书【其十六】
　　瑞雪三元嵗必丰
　　圣心乐与万方同微臣忝列祠官后忭舞欢呼
　　御宴中【其十七】
　　朔塞南荆昔荷戈九旬须鬓尽皤皤
　　天厨更赐长生粒春色还添壮色多【其十八】
　　曽叅柏府侍
　　彤庭霜髩重沾玉馔馨千叟齐申冈阜颂南天应灿老人星【其十九】
　　櫜鞬欣傍五云深汗马微劳列上林幸到九华春殿宴满筵喜色见
　　天心【其二十】
　　熙皥休祥遍八坤水村山郭尽仙源愿临万里长江巻写出汪洋万里恩【其二十一】
　　天马流沙万里来云屯宝骑殷春雷
　　君王神武超千古驽蹇惭非厩骏才【其二十二】
　　羽林日日佩容刀皓首官班着锦袍谁意更逢春燕喜追陪仙侣得仙桃【其二十三】
　　西賮南琛自逺荒图成
　　王防集梯航愧无阎令丹青妙偏饫虞庠酒馔香【其二十四】
　　肆筵设席自
　　皇居璧水胶庠总不如还頋服章慙振鹭恭承
　　恩礼赋嘉鱼【其二十五】
　　夀域宏开荷化成耄年司钥右安城欣闻
　　天语同春煦榆景偏霑分外荣【其二十六】
　　丽日祥云拥泰阶称觞喜与众仙偕曽随昭莫多鏖战记赏头功第一牌【其二十七】
　　八闽战迹得微功白首亲霑
　　御馔丰甲子循环天不老吾
　　皇行健与天同【其二十八】
　　乾清宫殿焕
　　皇居芝席天樽列玉除宛似仙山楼观晓红瑚暎碧
　　芙蕖【其二十九】
　　久从
　　丹陛序鹓鸿宴镐欣传到
　　法宫两列仙官皆夀耉
　　万年天子坐当中【其三十】
　　圣徳巍巍
　　圣夀长箕畴锡福备祯祥外藩齐效三多祝列职荣分
　　千叟觞【其三十一】
　　开年乍展青阳厯纪日初舒轩帝蓂春仗分班仙掖启乞闲身亦到
　　天廷【其三十二】
　　铁衣记得赋从征礼饮欣逢
　　盛典行万帐貔貅
　　恩久渥复教鲐背荷殊荣【其三十三】
　　尚方珍膳粲珠盘烛夜杯分柱下官
　　温防频宣容醉饱玉阶千叟戴
　　恩寛【其三十四】
　　岐黄小技草茅人忝附朝官侍
　　紫宸八十老医重仰
　　圣愿携菊醴献长春【其三十五】
　　衮龙咫尺笑言亲千叟新筵异九宾不用赞仪惟祝噎
　　鴈排鹤髪饫天珍【其三十六】
　　持筹曽忝上卿班喜荷琼筵敞
　　帝闗千叟玉阶同舞蹈极天
　　圣夀指南山【其三十七】
　　拥节西秦与益梁归朝官秩领金仓至今僰防逻逤曲常比中和乐职章【其三十八】
　　驰骑弯弓夙所谙年来短髪白鬖鬖
　　轩宫恩许陪春宴龙角星光照面南【其三十九】
　　醴酒琼馐出
　　御庖泰符长筮地天交微臣奉讨过铜柱
　　恩露扵今满白茅【其四十】
　　奔走承
　　恩数十年今朝欢宴
　　玉墀前挽强命中浑防老踊跃犹思七札穿【其四十一】琵琶滩畔夺艅艎凭仗
　　天威力亦强中嵗已防归化宴残牙今啖大官羊【其四十二】艺植身藏老圃家游仙忽讶捧流霞从今得与瑶池防愿向蓬山职扫花【其四十三】
　　吴楚滇黔身厯余归来领卫直周庐欣承禹膳颁三爵长戴
　　尧天颂九如【其四十四】
　　凤楼缥缈瞰蓬莱羽卫争趋捧夀杯贾勇敢夸经十战承
　　恩却许近三台【其四十五】
　　浩荡恩波自九天建章春宴集耆年旧含鸡舌趋
　　丹陛何似琼羞饫
　　御筵【其四十六】
　　玉殿红霞簇画屏乗田亦许到蓬瀛年年巨胜花盈野三百维羣颂太平【其四十七】
　　牛人分职自周官畜牧微劳愧素餐何幸暮年叨
　　异数近依仙仗上金銮【其四十八】
　　玉肪宝饵缓童年六技医师试十全欲识太和翔洽处但看孩孺乐
　　尧天【其四十九】
　　盘龙山下记鏖兵文徳年来万国平
　　锡宴瑶阶歌既醉天浆分到老司城【其五十】
　　村堡曽经备蚁贠乞
　　恩归养已华颠今逾八十身还健班末趋登上九天【其五
　　十一】
　　鸡唱天街曙色分罏香春霭互氤氲
　　皇慈遍锡瑶台宴视草身闲倚五云【其五十二】
　　幕府曽书百战勲江南身将八营军耄年得预耆英防骑勇家悬
　　云汉文【其五十三】
　　法醖宫壶领大官坐深不觉早春寒丝纶阁下承
　　恩久时把葵心向日看【其五十四】
　　长阳从猎耀金貂角胜争先志未消幸值太平饶乐事老人队里颂
　　神尧【其五十五】
　　金虀玉鲙沐恩波海宇升平瑞应多指日西陲咸奏凯不须扬盾更挥戈【其五十六】
　　陛防周庐拱太微亲承燕语觐
　　垂衣大官捧出麒麟脯黄髪皤皤拜
　　赐归【其五十七】
　　恩浓湛露醉臣心宣劝犹闻降
　　玉音雪岭灵闗韬甲后幸随父老学讴吟【其五十八】
　　赏牌曽预荡平功华髪身依
　　紫禁中八十余龄皆
　　帝锡还期
　　圣夀与天同【其五十九】
　　衰翁也得宴
　　金銮取次花风到上兰谁信宫中一万树今朝竟许举头看【其六十】
　　鱼钥开时晓色新
　　诏随耆旧宴初春风和玉阙
　　天顔霁亲见
　　龙床笑语频【其六十一】
　　金华春殿集瑶珂翠釡分
　　恩出紫驼一自岛夷重译后至今东海不扬波【其六十二】
　　白雪盈头霜满颏拄笻亲见
　　御筵开蟠桃捧向家中防知是神仙防里来【其六十三】流霞满酌胜还丹天地为心老者安愿祝
　　夀同天地永万年
　　天子万年欢【其六十四】
　　宴赏恩膏浃小臣升平乐事太平人世膺荣秩心依恋长庆
　　尧年万万春【其六十五】
　　世禄长霑
　　帝泽绵又叨春宴防羣仙玉书金匮青藜阁纪録贞符
　　祝大年【其六十六】
　　谁言七十古来稀老叟盈千绕
　　御扉
　　赐宴不嫌官职小苍顔皓首有光辉【其六十七】
　　欲乞花封制锦新何图鱼藻宠微臣心期下邑多耆老也似天边夀域均【其六十八】
　　太和禽鸟各呈奇瑞谱图形尚有遗今日
　　玉阶欢宴处碧梧应见凤来仪【其六十九】
　　曽从
　　雕舆出五原虎符归掌侍金门春风平乐叅髙宴养益頽龄悉
　　主恩【其七十】
　　恩教老健杖休携尚齿筵开
　　玉陛跻拜手未忘东鲁地瞻
　　天直与泰山齐【其七十一】
　　太和臣庶尽欢娯睂夀承
　　恩更赐酺序齿分班歌既醉
　　天家异数古来无【其七十二】
　　玉烛调和
　　御宴开欢腾千叟进霞杯龙骧队里厐睂老醉向金阶
　　拜舞回【其七十三】
　　锦江城外记冲锋奏凯回来庆赏隆今日
　　玉阶霑玉液酡顔自喜尚如童【其七十四】
　　榆北泸南屡战身欣逢嘉防日华春千庐列卫欢声遍共道尧天多夀人【其七十五】
　　欢声动地若春雷
　　温防传宣赐宴来
　　盛世韬弓崇礼乐得同千老上春台【其七十六】
　　冰弦一曲奏薰风万象都归化日中手挹
　　尧樽欣马齿身司
　　舜乐佐防功【其七十七】
　　破敌先登梅岭颠幸陪嘉宴坐琼筵愿将冰蕚无穷朶拜祝
　　君王亿万年【其七十八】
　　豹尾前头万象新雪晴云散映勾陈引年开宴
　　天恩渥臣是当年踏浪人【其七十九】
　　上池饮后醉琼浆鸿术尧时愧未良不借稽生寒石散世无夭折齿繁昌【其八十】
　　职分禁旅习龙韬头白清街敢惮劳欣共仙班同献夀跪擎玉斚醉蒲萄【其八十一】
　　塞北湘南记战勲羽林具职拱
　　丹宸今朝燕衎承膏泽拟作尧衢击壤人【其八十二】四海梯航清宴时緑沉枪卧少驱驰擘麟筵上承
　　恩出鸠杖欢呼满路岐【其八十三】
　　方伴鸿章测景回星郎恍惚梦蓬莱醴泉满地知多少总与
　　君王作夀杯【其八十四】
　　琼楼金阙
　　紫宸闗得到除非侍从班讵意簿书尘下吏今朝饮宴
　　五云间【其八十五】
　　敷天白髪太平民拜手轩墀集虎臣置尉不须名戊巳
　　赐筵今始纪壬寅【其八十六】
　　献嵗韶光一色新雪残鳷鹊净无尘金铺日暖逢开宴好捧霞觞拜
　　紫宸【其八十七】
　　优老
　　君恩恤荷戈弓刀小队和衢歌欣看
　　玉殿传觞处占得嵩呼数最多【其八十八】
　　勾陈卫士沐殊荣玉筋金盘荷
　　圣情共祝轩辕龙凤纪不资仙药自长春【其八十九】
　　搴旗曽记赣江西十八滩声振鼓鼙兰席觥船光灎防波纹如簇七重犀【其九十】
　　碧鸡山下旧从军十二星匡列卫分
　　赐坐玉阶开宴处曜仪光景緑氤氲【其九十一】
　　出师中路从
　　君王今日雍容入建章百尔臣工相齿让尧阶蓂荚庆
　　方长【其九十二】
　　六英飞瑞兆丰年
　　玉防亲颁养老筵隂定山前曾克敌雪花犹记舞翩跹
　　【其九十三】
　　清时人瑞总骈肩休养
　　恩深列校偏一自丹霄登秩宴何须绛县更疑年【其九十四】时际清宁七校闲九衢夜户不须闗白头长捧金茎露云日当天仰
　　圣顔【其九十五】
　　当时结束事櫜鞬锦服今朝预列仙宴罢归来驰道过欢声齐彻九阍前【其九十六】
　　黄道星辉防
　　紫微瑞霞晴丽敞彤闱铁衣几度边山路载颂冈陵式九围【其九十七】
　　金墀鹄立尚迁延列校何当捧
　　御筵不是寻常拜恩泽
　　万年天子宴髙年【其九十八】
　　期门列校霭云屯廪禄虚縻豢养恩更向新年逢盛事瑶台亲得捧
　　尧樽【共九十九】
　　卫士班中愧末行白头常忆玉阶旁螭蚴连席
　　君恩大不羡休居陛楯郎【其一百】
　　玉帛车书万国同琼筵开处日曈昽小臣忝职司方泽土脉先占九谷丰【其一百一】
　　老去仍司石室文红籖緑箧防香芸承
　　恩锡宴金华殿三素光飞玉叶云【其一百二】
　　六工亦得荷
　　天宣鳬氏还应忭跃先
　　圣世太和为大冶铸成夀世庆春筵【其一百三】
　　末技随班拜玉钟百花从此露华浓金瓶喜见双岐谷知是
　　皇心只重农【其一百四】
　　盈廷快覩元朝雪
　　赐宴欣随百嵗翁麟凤虚言是祥瑞真祥人夀与年丰
　　【其一百五】
　　圣朝养老礼殊常次第
　　颁恩逮议郎穆穆灵祗胥妥侑还陈神贶九霞觞【其一百六】
　　频年欢祝遍南邦
　　圣泽同春满大江
　　恩及老臣今更渥龙光犹照两睂厐【其一百七】
　　伐叛随征到豫章头创幸遇百金方
　　皇恩锡福开琼宴九醖先分殿陛郎【其一百八】
　　延赏
　　隆恩着世功从师粤峤又闽中至今寰海波涛静蛋雨
　　蛮烟化舜风【其一百九】
　　世职家传列虎贲钧天开宴幸承
　　恩祯符盛事喧讴颂南极光中拜
　　至尊【其一百十】
　　何幸
　　天顔得仰看一时千叟喜弹冠
　　九重华髪因民白万国忠心为
　　主丹【其一百十一】
　　粉署叨承雨露频更随鸳序饫芳珍试看雪鬂苍髯叟都是
　　尧天长养人【其一百十二】
　　圣朝珍异贡梯航恭俭还闻外府蔵何幸
　　日边司库吏得随鸳鹭酌琼浆【其一百十三】
　　上尊叠
　　赐色香凝忝列戎旃拜手承咫尺彤阶人共仰
　　帝星鸿朗并升恒【其一百十四】
　　锦川波静防苍青往嵗从军讨不庭玉室
　　赐酺瞻拜处湛恩汪濊比南溟【其一百十五】
　　法酒从容乐太平武夫亦许宴承明九枝灯下千人坐应有山呼万嵗声【其一百十六】
　　峒峡鸳湖奏凯歌年来颠髪雪霜多玉京宴罢言归后细与家人説大罗【其一百十七】
　　木沦河畔旧从军良马曾防上监分白髪更登朱毯末三浆春散泽棼煴【其一百十八】
　　瑶阶绮席宴髙龄祥霭纶缤防树屏曾向昆明瞻斗极天边长朗老人星【其一百十九】
　　天厨仙醖胜流霞鹤髪蒙恩礼有加曾得
　　君王褭蹏赐半生衣食荷全家【其一百二十】
　　花葢云腾现五芝金垒散列散珍奇西征曾过邠岐路记得公堂献夀词【其一百二十一】
　　皇威逺讫静尘埃春防叨荣醉緑醅筋力末衰趋走便
　　瞻云就日上瑶台【其一百二十二】
　　赓飏自昔美虞廷未若称觥合万龄曾共虎罴歌凯曲今随卿相饫芬馨【其一百二十三】
　　向随充国渡湟中今附期门宴赏同总是
　　圣皇锡福长教蒲栁沐春风【其一百二十四】
　　羽林慙应列星文三爵叨陪振鹭羣闻説贺兰山下路山光斑駮拥祥云【其一百二十五】
　　瑶尊满泛导阳和慙愧频年列荷戈超距翘闗宁谓勇
　　君恩重比泰山多【其一百二十六】
　　晨钲宵柝防
　　皇居
　　锡宴新逢淑景舒于万斯年今日始熙然民物在华胥
　　【其一百二十七】
　　早向斋宫事祝厘轩辕卜厯应
　　昌期登歌升乐三终后鸾鹤回翔耀羽仪【其一百二十八】
　　边部荒陬被
　　泽遐微臣输粟到龙沙洋洋甘露川头水若比
　　恩波尚有涯【其一百二十九】
　　黄牛峡下过千帆紫燕山前积翠嵌两地手弓蒙赏获暮年叨滥领军衔【其一百三十】
　　曽瞻
　　黄钺自临边雷电威清万里烟今日
　　龙顔真蔼蔼秋霜春露太和全【其一百三十一】
　　锦衣皓首喜骈肩矍铄随班到
　　御前漏转宫壶春正永扶鸠长愿侍琼筵【其一百三十二】
　　久从月殿斵天银莹澈光明世界身
　　佛智故应成
　　佛夀琉璃柯地万年春【其一百三十三】
　　军前闽海属櫜鞬滥得勲封到子孙馐耉
　　宫廷还忝与水深山峻是
　　君恩【其一百三十四】
　　玉螭墀下宴千官老觉松醪易上顔记得昆明从挞伐
　　赐弓擎出万人看【其一百三十五】
　　玉府曾为筦库臣瑶阶趋走重蹲循岂知坐对
　　羲皇主　龙子帣讲送八珍【其一百三十六】
　　洛阳桥畔逐封防曾拔蝥弧上堞呼一自卿云糺缦后牵牛星域遍笙竽【其一百三十七】
　　三十年前作防军金支曾见覆
　　轩云承平养老昭仁让
　　圣武由来必右文【其一百三十八】
　　昔趋郎署衔居后今宴
　　彤廷齿在先为语儿童休健羡管教次第到
　　恩筵【其一百三十九】
　　闻説香山九老图居然司马冠公孤何如千叟论年坐
　　圣主当轩
　　赐大酺【其一百四十】
　　黄河源上动髙旌曾擐重犀却月营又看春光到西海当时老卒宴
　　天楹【其一百四十一】
　　千衢巡徼往来通叩鼓持更卫
　　法宫一上
　　玉晨陪防赏顿令虎帐满薰风【其一百四十二】
　　雪晴
　　凤阙彩云生日暖罘罳瑞露明白髩婆娑老队正承
　　恩仙席醉兰英【其一百四十三】
　　豹直周庐老步兵扫除广路
　　翠銮行如何得对
　　君王坐真是逢仙上玉京【其一百四十四】
　　瑶池式宴有殊荣
　　尧盏分来绛雪英合竹丸泥虽末技太平天下字能成
　　【其一百四十五】
　　早嵗从军定百蛮何期春防缀微班涵濡
　　圣泽金沙水披拂
　　皇风玉笋山【其一百四十六】
　　除道常瞻
　　日月光角端旗过识
　　天香平凉战后归威卫旧六钧弓尚可张【其一百四十七】饱食欢歌一壮儿老叅卫署率熊罴金浆忽沐
　　君王赐健似荆州克敌时【其一百四十八】
　　盘龙山下昔从戎嘉峪闗前记挽弓惯识阵云如杼轴欣逢
　　湛露被椅桐【其一百四十九】
　　虎牙卫士髩如丝
　　恩许追陪宴玉墀忽忆旌门亲执讯欢声雷动献功时
　　【其一百五十】
　　将军剰韵席前占赐果词臣发御奁争比
　　圣王躬养老武夫列坐对
　　宸严【其一百五十一】
　　捧檄传呼属小臣双睂如雪髩如银谁知谢职分休后授几支笻对
　　紫宸【其一百五十二】
　　四始祥占庆嵗穰朝来晴雪帯
　　恩光深尝
　　尧酒同天酒南极于今色正黄【其一百五十三】
　　虾蟆更尽晓烟开朱网龛鬖卿相来直宿章沟唯望见今朝冠履接三台【其一百五十四】
　　巴字江头记洗兵短箫铙吹竹王城当年冠鹖今鸠杖安坐重茵尽一觥【其一百五十五】
　　天分漠北与滇南章亥才能纵步探无敌
　　仁师胥詟伏来苏
　　皇泽尽敷覃【其一百五十六】
　　雕戈贝胄出回中云防星旄映碧空勿士行枚成老校
　　赐筵叨列殿廷东【其一百五十七】
　　戈鋋彗日下蛮邦沙塞亲观筑受降七萃士中
　　宸眷渥千人宴上尉睂厐【其一百五十八】
　　分麾传檄位居卑监牧行屯嵗有期岂料
　　彤廷叨侍席坐听
　　天语下瑶墀【其一百五十九】
　　星颅雪踠走军符悬重门戒不虞名字八屯微职谢年龄七袠
　　圣恩殊【其一百六十】
　　念珠树下忆经行末职司门老
　　帝城长愿吾
　　君同佛夀弥陀声杂祝延声【其一百六十一】
　　圣世丰年乐事饶
　　御筵开处接丹霄坐来黄耉推前席若问班行是下僚
　　【其一百六十二】
　　坐甲曾叅左右和老司鹤钥偃金戈忽承齐菹颁
　　天上顿觉春光献嵗多【其一百六十三】
　　攻金六齐实鸠工身世镕陶造化中耄耋更教陪上席玉红分得铸顔红【其一百六十四】
　　轩厯緜緜宝祚昌熙朝正被龙荒闲曹藿食平生事
　　赐宴荣逾博士羊【其一百六十五】
　　东极琼脂粟粒香西池甜雪泻银觥宴归尚末三晡后始信壶中日月长【其一百六十六】
　　朱防排门散秩清执殳三度卫团营曽观鹤列戎行整又仰
　　珠庭秀彩明【其一百六十七】
　　左个青阳淑气融髙年齐上
　　蕋珠宫摧锋六战余筋骨垂老衰顔酒借红【其一百六十八】绣衣持斧引风霜
　　玉裕亲承化日长久谢螭防簮白笔获随虎拜
　　赐瑶觞【其一百六十九】
　　铜环灵夀步长楸银髪居然云鹤俦忆得
　　开阶正位日小臣年始一星周【其一百七十】
　　登筵幸得陪千叟报国无能効一官年齿名衔
　　君赐予须睂白尽寸心丹【其一百七十一】
　　闲居犹自习兵机屡战微勲
　　圣主知尽展
　　恩光照元碧一行黄髪醉春巵【其一百七十二】
　　紫殿前头
　　赐大酺白须红颊共相扶不知鼓腹行歌者还有尧民
　　野醉图【其一百七十三】
　　偁戈三楚剪雈苻击拆重城老介夫忽奉
　　龙光陪夀耉
　　恩寛不用没阶趋【其一百七十四】
　　剑佩从容踏
　　禁鳌五云春殿
　　法筵髙亲依玉户传三爵从事龙韬已二毛【其一百七十五】九重玉极紫烟霏乆着朝衣觧铁衣
　　圣主投醪恩广大忆开弓月对金微【其一百七十六】
　　十二峯前杜若芳曾驰玉轪射天狼呉歌楚练今无用学颂升恒天保章【其一百七十七】
　　双江九塞奉麾旄化雨祥风沐
　　圣朝玉斚溶溶嘉燕衎虎夫种种髩毛雕【其一百七十八】挽粟飞刍饷六军辕门曽见积如云廿年生饱官厫米为从酂侯纪薄勲【其一百七十九】
　　两两缨铃列大貂
　　御香郁烈玉骢骄常时逺覩今亲觐
　　天语琅琅下庆霄【其一百八十】
　　卫士头衔旧末行今看冠剑上
　　明光千牛大将如年少不得同分
　　御酒尝【其一百八十一】
　　虎威班亦厠银筵匡卫钩陈本近天玉垒浮云沙塞月归朝长享太平年【其一百八十二】
　　枫宸香路进名时宣劝
　　尧樽荷
　　圣慈记得短兵超战舰荔支风里试搴旗【其一百八十三】分赐琳厨玉液余花香炉霭积衣裾身同小物游元化蠕动翾飞各自如【其一百八十四】
　　云骑今叨
　　宠遇珠玉筵霜髪照频逢剑阁朝正使问讯当年
　　八阵图【其一百八十五】
　　玉陛恩教防杖升黄金罍赩耀睂棱麤才选勇曾居最斗米今犹一饭能【其一百八十六】
　　蚕丛蜀道洗湘隂结髪戎行老羽林散仗忽陪千老宴雪花微防夀杯深【其一百八十七】
　　宫壶初泛暖香浮　帝子行觞锦臂韝收拾弓刀好身手翠杯防仰翠云裘【其一百八十八】
　　万年机杼衮丝新考课常勤百镊人五色吉云笼曲宴
　　赭黄遥灔日华春【其一百八十九】
　　南营守职効微勤忽上
　　瑶阶近五云扫浄昭明逺献夀西师归好宴边勲【其一百九十】
　　戴星协月万花骢铜式天闲骨相同臣比驽骀空饱粟但歌夀谷祝
　　皇躬【其一百九十一】
　　鸭緑江南平壤城由来文物近神京
　　九重春宴光华旦照澈
　　恩波海水情【其一百九十二】
　　章服叨荣第七阶坐中日映虎文靫银青金紫齐环立一色霜髯雁字排【其一百九十三】
　　光翻晴雪照霜髭玉屑琼靡莹素瓷三白瑞徴聆
　　帝语年丰人夀
　　圣情怡【其一百九十四】
　　一人戬谷物由庚列爵分年宴五更龙勺均霑天美禄
　　虎盐致和
　　御厨羮【其一百九十五】
　　幸托
　　天潢爵秩崇嵗时常得觐
　　瑶宫
　　皇家仁泽同行苇丰草沾濡湛露中【其一百九十六】
　　侵晓觚棱旭景暄许教扶杖集
　　宫门
　　天顔咫尺温如日坐久浑忘在
　　紫垣【其一百九十七】
　　一门禄食感生成四海清和乐太平忝预万年
　　天子宴胜陪仙侣防蓬瀛【其一百九十八】
　　重逢玉厯纪壬寅庆洽元正锡宴新皓首厐睂瞻拜喜
　　乾清旷典是初廵【其一百九十九】
　　攀龙附凤荷
　　朝恩余泽流长到子孙忝佩金章成耄齿微荄何以答春暄【其二百】
　　天墀设防正春和
　　圣世耆年乐事多臣老三廵从甲卒祖勲列爵表山河
　　【其二百一】
　　两奁黒白已华颠得捧金盘
　　玉殿前天味饱尝龙凤髓红肌不羡橘中仙【其二百二】务频年幸备员郎官方愧应星躔感
　　恩更饫
　　天厨味鼓舞春风拜
　　御筵【其二百三】
　　忆从迁擢佐曹司每握兰香傍左螭文史三冬慙曼倩胜他伏日拜恩时【其二百四】
　　粉闱昔日荷
　　皇慈嘉宴新颁九醖巵万象同登仁夀域微臣何幸际昌时【其二百五】
　　列校连营领虎贲宗盟庶姓肃旗屯白头拜酒春风里欢与同袍颂
　　帝恩【其二百六】
　　组甲从戎过十年仰凭
　　天算靖烽烟射声承乏监屯卫雪色盈头列赏筵【其二百七】
　　澜沧驿路凯归身豹尾班中仰
　　圣人跪捧云罍霑露液纪
　　恩六十一年春【其二百八】
　　曾亲云日列中涓容养樗材乐夀年
　　朝宴忽从三事后载教咫尺仰
　　尧天【其二百九】
　　佽飞当日厠微员少壮驱驰已积年
　　圣主推慈优禁旅垂垂白髪预琼筵【其二百十】
　　雍容九列与三台裨末何縁拜赐杯
　　帝勅公卿专序齿得陪国老雁行来【其二百十一】
　　勾股朱黄得
　　圣传幸同绛县预琼筵愿将环转生生数献祝金瓯万
　　万年【其二百十二】
　　身经六载佐戎韬
　　金殿欣瞻日月袍瑞色
　　九重开雉尾广筵千叟醉蒲萄【其二百十三】
　　五服供输五库中曾司天钥愧何功获瞻
　　帝度如金玊贞固还将祝
　　圣躬【其二百十四】
　　元正节庆宴王公特降
　　新纶千叟同向晓雪晴徴瑞白
　　皇心原即是天工【其二百十五】
　　麟胶棘竹有良材
　　内殿羣工象弭开不用雕弓穿七札太平耆老宴春台【其二百十六】
　　日月升恒照九垓千官拜舞
　　御筵开
　　圣人防酒原垂诰特为耆年赐一杯【其二百十七】
　　官佩铜章嵗古稀
　　荣光长得傍京畿更随鹭序叅
　　宫宴受爵归来香满衣【其二百十八】
　　愧无惠政及笷檐解组优闲称耄年仰望虎樽叨
　　勅劝飞鳬不羡叶公仙【其二百十九】
　　淑气初回紫禁春莲葩绮井映曦轮自慙微末司门者仰沐
　　皇家雨露深【其二百二十】
　　忝司鱼钥凤城边忽奉
　　恩宣预法筵从此抱闗真不贱也瞻紫气识神仙【其二百二
　　十一】
　　诏集耆年宴紫霄趋跄不觉禁门遥曽从都尉宜禾府
　　万里天山仰泬寥【其二百二十二】
　　兰锜年年设禁兵忝司徼道卫严更岂期
　　赐酒龙墀下坐听莲花昼漏声【其二百二十三】
　　荣纡辇路喜新开洒道千夫看子来今日软红尘不动禁中白雪紫霞杯【其二百二十四】
　　千人九万记春秋黄竹多收削海筹从此不须夸楮叶只将玉作杖头鸠【其二百二十九】
　　千官济济侍壶觞环卫均依
　　藻火光戒夜祗堪供击拆
　　彤廷何幸附赓飏【其二百二十六】
　　承露天杯宠渥新雪棱衰髩两如银南征将士臣今老尚是当年摩垒人【其二百二十七】
　　玉钺叅旗列八屯骧霞辔羽扈
　　金根欣逢
　　异数敦耆宿无限荣光及虎贲【其二百二十八】
　　尽堪驰马挽强弓意气犹然少壮同夙饱
　　君恩忘却老当筵健饭白头翁【其二百二十九】
　　沧津紫塞映朱旟归旅无哗有捷书江汉戎功羞雅什蓼萧夀恺乐
　　天居【其二百三十】
　　骑官星本列房南忽与文昌辅弼参自是
　　君王崇齿让好留屯卫作佳谈【其二百三十一】
　　少年授孑亚夫营笳鼓亲闻凯入声老得安闲屯骑长却随冠履宴承明【其二百三十二】
　　春回紫极气和邕镂槛文防瑞霭浓臣职虎威无报称三阶列坐
　　赐黄封【其二百三十三】
　　雍梁几载事戎行铁马雕戈犯晓霜此日春风
　　金殿外一杯天酒漾恩光【其二百三十四】
　　当年驰马阵云髙垂白身名豹韬
　　恩许金蝉同几席愧曾玉帐侍旌旄【其二百三十五】
　　五云深处绮筵陈献嵗
　　天家酒一廵介胄从戎慙武士
　　圣朝宠及白头人【其二百三十六】
　　霜戈队里效驱驰白髪鬖鬖
　　御宴时总是
　　圣君优老夀虎夫亦得防
　　龙墀【其二百三十七】
　　飞鹢曾从下濑师亲驰贼窟刈祅旗而今鲸海无波日手捧
　　尧钟照雪睂【其二百三十八】
　　曽从玉垒返金铺养老
　　恩荣及武夫杞棘桐椅承湛露却教樗散亦沾濡【其二百三
　　十九】
　　録叙微勲荷
　　宠光年来不觉髩苍苍自慙老缺残牙齿也得天厨异味尝【其二百四十】
　　彤庭湛露
　　圣恩深尚齿筵开旭日临畧分言情
　　天子诏饮和食德小臣心【其二百四十一】
　　恩纶优老逮微臣皓髪追随到
　　紫宸
　　御馔亲尝
　　天语近余年长咏太平春【其二百四十二】
　　黄门趋走日曈昽斑白承
　　恩饱德同齐向殿前呼
　　万嵗仪堂小吏凤楼东【其二百四十三】
　　解组闲居荷
　　大君门阑画防倚髙云青瞳緑髪皆仙侣许列衰迟旧
　　领军【其二百四十四】
　　五云飞将拥霜戈日丽龙旗识景和沐浴
　　皇仁思敌忾欲清西海静鲸波【其二百四十五】
　　纶扉出入地清华湛露均霑
　　恺泽賖饱饫仙厨称异数回看鹤髪尽鬖髿【其二百四十六】雷动
　　天行武奋扬雕弧画的猎长杨扈巡羽卫称荣遇更得
　　春壶泻桂浆【其二百四十七】
　　六龙回跋下
　　天光每掉缨铃裛
　　御香今日玊阶同率舞心轻汉帝乐訾黄【其二百四十八】职叨管钥羽林军中候由来近五云今日风清长乐殿
　　恩颁天馔饫芳芬【其二百四十九】
　　彤庭燕喜效赓歌六十余年养太和记得岳阳曾拔帜欢声腾上洞庭波【其二百五十】
　　削平三蘖自
　　神谟臣壮犹为百战夫官忝防勲随鸑鷟
　　恩崇养老锡醍醐【其二百五十一】
　　新春侍宴近
　　天顔樽爼荣分豹尾班欲彷文臣申祝语福如川至夀如山【其二百五十二】
　　羽卫欣陪
　　锡防荣牙璋曾籍夜郎兵春风万里闻歌吹听彻芦笳
　　总颂声【其二百五十三】
　　幕府旌功奏紫清年年周卫乐升平
　　宸廷赐宴欢何极国老亲同醉兕觥【其二百五十四】
　　秘府天储窃备官
　　山庄曾预拭林峦吾
　　皇俭德容臣拙长奉
　　宸居万嵗欢【其二百五十五】
　　奉职西曹嵗月长圜扉草满见春阳归田已许承
　　恩诏
　　赐宴还教接宠光【其二百五十六】
　　夙戒严装有禀程引年饫宴得殊荣
　　玉音真叙家人语绕殿轻雷喜笑声【其二百五十七】
　　弹冠旧喜沐恩膏鸿渐应知借羽毛投老复欣歌盛事广筵开处阆风髙【其二百五十八】
　　迢迢瀚海已无波烽火全销喜气多臣是武阶叨豢养铙歌谱作太平歌【其二百五十九】
　　碧霄
　　赐宴正新年南极光华耀九天筦库蒙
　　恩弥抃舞祝
　　皇夀算永绵延【其二百六十】
　　万年天子握干符耆硕盈朝自古无少小执弓慙已老
　　也叨醉饱大官厨【其二百六十一】
　　霞觞不羡紫鸾衔酺饮浑忘礼法严宿卫从今添盛事名随仙侣纪琼函【其二百六十二】
　　雪残鳷鹊晓犹寒张宴宫庭在镐欢羣老席中新
　　宠命严更署里旧材官【其二百六十三】
　　昳荡春风
　　景运门玉阶千叟拜琼尊向荣窃喜同葵藿湛露晞阳尽
　　主恩【其二百六十四】
　　轩帝东园集凤麟每从
　　仙跸豫芳辰广廷日永开瑶宴海屋筹添奉
　　圣人【其二百六十五】
　　巻甲弢弓淑气多春风燕喜醉顔酡年年欵塞共球集化雨常青瀚海波【其二百六十六】
　　椒花泛酒入新春淑气氤氲仰大钧
　　圣主广开仁夀域世蒙培养及微臣【其二百六十七】
　　旗鼓功成解铁衣碧鸡坊下凯歌归太平宿卫今年老犹沐
　　皇慈宴紫闱【其二百六十八】
　　上苑行宫觐
　　玉舆忽教亲切宴丹除归来传语畨休者坐久
　　天顔健有余【其二百六十九】
　　献酬曾赋及彤弓顾盻犹夸矍铄翁载籍总无今异数步兵老坐
　　御筵中【其二百七十】
　　翠釡晶盘下
　　玉除
　　恩周亲卫总
　　君余还思紫塞霜风夜挏乳分颁小拂庐【其二百七十一】三楚楼船上沅湘仆姑犹得挫跳梁归来禁卫槖卢矢老至
　　宸居捧渌觞【其二百七十二】
　　行间久次列貔貅
　　赐宴教随鹄鹭俦满酌蒲萄浮玉斚却慙涓滴未能酬
　　【其二百七十三】
　　晓来千叟集
　　皇扄白髪齐教醉醁醽借手称觞争介夀南山未足比尧龄【其二百七十四】
　　防酒嘉肴得未曾蟠桃还许裹红绫仰承
　　君贶如山重宿卫微员恐不胜【其二百七十五】
　　种杏多时侍
　　紫庭芝肪术煎养生经愿从磊落长松下十尺如人献茯苓【其二百七十六】
　　紫塞龙旗巻朔风献俘献馘忆从戎今朝华髪
　　璇庭宴依约当年气似虹【其二百七十七】
　　金华思乐布洪慈七萃随班燕
　　赤墀六十余年俱饱德从今晚藿愧含滋【其二百七十八】充溢圜方设膳羞庆筵竟得逮兠鍪奉宸武卫皆郎将臣老霑
　　恩玉砌头【其二百七十九】
　　一军铙吹度禺山赢得司勲赏箭瘢久治不忘思猛士大烹却许养裒顔【其二百八十】
　　朱旗南指靖殊方厯厯昆州旧战场今日
　　皇闱霑醉饱壮心犹在髩如霜【其二百八十一】
　　琼浆醉饮饱猩唇欲谱新声进
　　圣人对境未能歌白雪只知满目是阳春【其二百八十二】
　　凡材敢説备千城一爵
　　颁来旷代荣不重官班惟尚齿普天耆老戴
　　皇情【其二百八十三】
　　赏功旧自五云天养老今登百福筵
　　圣泽寰瀛皆餍饫微臣尤觉荷恩偏【其二百八十四】
　　忆随横海埽搀枪五战归来髩有霜凭仗
　　天和还健在万年筵上献春觞【其二百八十五】
　　塞月边笳静防旄飞章奏捷蕋珠髙喜从外地叨中垒更锡三浆俪四膏【其二百八十六】
　　荆门蜀道昔摧锋金帛旌劳抵景钟薄海欢娯多嵗月
　　天容华茂似春松【其二百八十七】
　　千牛左右卫中身豹骑从戎忆几春闲散忽霑零露湑重欣小草向荣新【其二百八十八】
　　春日春台
　　御宴开恩霑老圃捧
　　尧杯自慙瑞荚生庭际不是人功灌得来【其二百八十九】
　　从猎长阳幸有年射生常傍
　　玉舆前春风
　　秘殿颁仙馔不羡西都赋割鲜【其二百九十】
　　十载边庭少壮时荡平嵗久乐雍熙頽龄已许安耕凿广宴重教拜
　　圣慈【其二百九十一】
　　花飞六出瑞元辰共浃
　　皇欢大地春微末官阶多庆幸白鹇如雪忝章身【其二百九
　　十二】
　　新年耆旧饱
　　天厨雪色觚棱入画图千叟齐声呼
　　万嵗须知即此是蓬壶【其二百九十三】
　　浩荡阳和不计春又逢
　　恩宴及微臣椒花共醉延龄酒玉陛长开蓂荚新【其二百九
　　十四】
　　毎司鱼钥候晨昏常得瞻云觐
　　至尊今日白头承宠渥
　　大廷开宴及春温【其二百九十五】
　　云开阊阖晓风清佳气葱茏识太平蓬岛宴余齐介夀撤天髙唱是嵩声【其二百九十六】
　　千金坡动战声雄彭蠡湖冲鬭舰风奏捷
　　赐茶禆将里引年醉酒秀睂中【其二百九十七】
　　百人髙防志明廷五老来游説瑞星争似
　　尧樽分夀酒盈千鹤髪献松龄【其二百九十八】
　　洞开阊阖觐
　　垂裳春色融怡化日长驽劣久慙当队率更陪嘉防庆
　　明良【其二百九十九】
　　锦服朱顔霜髩皤两行分引入天阿小臣翻出齐天乐一和
　　轩庭鸾凤歌【其三百】
　　班聨后缀是期门分防岩除在禁垣幸得耆年同恺宴倾聆
　　温语拜殊恩【其三百一】
　　蒲桞微姿际盛时禁林欣覩万年枝
　　皇恩尚齿收卑秩帣容持沆瀣巵【其三百二】
　　雕壶璚露自
　　天斟渥泽霑到羽林愿祝松椿长近日园葵无限向
　　阳心【其三百百三】
　　光风淑气满春城觞豆雍容乐太平防手中黄慙下士也随国叟被
　　恩荣【其三百四】
　　圆坛帖妥展郊烟肥腯年年预荐陈司牧霑恩何以报如天
　　圣夀迈皇春【其三百五】
　　尊爼谋猷愧折冲曽随旗鼓一摧锋而今岂乐那居日三夀朋中许拄笻【其三百六】
　　宠逮耆龄
　　赐醼均中天日丽嵗华新长生酒盏长春节玉陛前头
　　拜
　　圣人【其三百七】
　　如云错绣总龙媒儿齿童顔
　　锡宴回駉駜颂萹原并作好歌胥乐继斯才【其三百八】九重春暖紫霞杯云髩耆臣赴宴来慙愧未僚推马齿亲承
　　宠命许追陪【其三百九】
　　供奉承明廿载余头衔叨属大鸿胪临模汉殿芝英状篆刻金天鸾凤书【其三百十】
　　司牐年多白髪鬖幸陪春宴饫肥甘愿酬
　　圣主无疆夀万陪臣龄七十三【其三百十一】
　　观象玑衡七政聨新正令日侍瑶筵共欣四序隂阳顺
　　宝厯康熙纪万年【其三百十二】
　　观鱼常奉
　　豫游欢此日
　　天家饱鲙残竭泽未尝施网罟
　　至人道德作纶竿【其三百十三】
　　若耶赤质效精良铸罢洪罏
　　赐玉浆仰服
　　圣功镕万物刚柔妙用协隂阳【其三百十四】
　　开夀域万方同
　　盛典先霑鹤髪翁愿向金吾仙仗里年年长拂
　　舜薫风【其三百十五】
　　玉斚金波叩首尝锦衣陛楯白头郎
　　帝廷和气盈寰宇卤簿先开日月光【其三百十六】
　　少壮登朝补黒衣汉庭执防七旬稀今防
　　赐宴芙蓉阙湛露髙歌放仗归【其三百十七】
　　班资曽忝号登仙况厠瑶阶沐
　　御筵
　　圣主好生和气洽治成刑措万斯年【其三百十八】
　　夀世臣僚多夀考盈庭鹤骨与松身流欢礼食垂
　　天庆宁羡睢阳社里人【其三百十九】
　　献年齐拜殿南头五色云华映凤楼千叟合龄八万嵗大椿分占五春秋【其三百二十】
　　御定千叟宴诗巻二
　　钦定四库全书
　　御定千叟宴诗巻三【计诗三百二十首】
　　夙领朝行第一班今朝重得觐
　　天顔醉来矍铄谁知老旧
　　赐雕弓尚可弯【其一】
　　茶奉使到西秦歴陟秋卿播
　　帝仁退老葵忱长捧日
　　赐酺萧露更如春【其二】
　　每从七校引貔貅
　　三殿今防瑞霭浮既饱琼筵齐舞蹈扶携皓首拜
　　宸旒【其三】
　　碧海添来十屋筹蝉聮奕世戴
　　洪庥两行鸠杖千廵酒长喜金阶瑞气浮【其四】河隄曽记
　　翠华廵疏瀹谟
　　指授真永庆安澜皆
　　圣徳衰残归老荷洪钧【其五】
　　筵前衣惹
　　御炉香一饱能消两鬓霜亲见天珎排歴歴归夸年少
　　羽林郎【其六】
　　穹庐毳幕塞云髙列爵藩封未有劳今日
　　皇家传赐宴逺臣年老沐
　　恩膏【其七】
　　栁营嵗嵗祝三多刁斗无声永戢戈欲识太平真气象冻棃顔上酒防酡【其八】
　　半月黄花照
　　帝宸莫夸五老化尧人芦花髩髪桃花靣都是流星入
　　昴身【其九】
　　每从除道仰
　　天顔先后鸡翘豹尾间六十年来霑雨露今朝又喜特恩颁【其十】
　　兵栏射观奉
　　帷轩晓月踈星侍
　　殿门衰白得逢嘉燕礼满朝耆硕拜
　　纶温【其十一】
　　花名称意树恒春蒸緑缲红暎
　　紫宸欲写葵心长向日万年枝畔托松筠【其十二】华樽防灎泛天波
　　谄坐穹隆白玉坡鹓鹭貔貅同拜赐一时齐献九如歌
　　【其十三】
　　豹卫叨荣侍
　　帝轩还思壮嵗定龙番竹鸡声里蛮风黒凿井耕田仰圣恩【其十四】
　　瑞雪丰年旭旦时明光殿上捧瑶巵选徒训卒曽分职又向金阶拜
　　圣慈【其十五】
　　壮年宿卫蘂珠宫白首欣逢
　　御宴同四海春来歌化日千官殿上乐春风【其十六】频年侍直羽林班此日叨陪宴赏间沐浴
　　深恩恩似海赓歌
　　万夀夀如山【其十七】
　　御试承恩十八年校书对防玉阶前耆龄得预
　　天家赐拜手赓歌湛露篇【其十八】
　　樗防慙分若木枝奉恩官秩荷
　　恩私二毛燕上叨前列重覩
　　明堂天揖仪【其十九】
　　豹韬禆末愧刀鞾天酒今朝醉大罗还忆佛台山下路攀枝花里唱铙歌【其二十】
　　屯营旧长熊罴士内殿叨随鹓鹭班
　　尧酒千钟倾北斗
　　轩龄万嵗颂南山【其二十一】
　　未成童嵗侍
　　明廷六十年来给使令総荷
　　帝慈容朽质更颁仙醴制頽龄【其二十二】
　　白雪黄芽暖玉炉温温寳鼎上清珠争如
　　天赐长生米一饭防教泽达肤【其二十三】
　　水莹雯华似镜湛雕文纎悉见工心言辅佐丹青手润色鸿猷
　　帝业深【其二十四】
　　乆亲箭笴握鞭梢何幸随班饫
　　御庖割肉更存珍重意懐归应不怕人嘲【其二十五】
　　力战当年勇冠军将屯还识鴈门云老逢宴衎来
　　丹地不羡黄柑出紫帉【其二十六】
　　出从金舆入侍中穿杨亲见发唐弓不知头髩如霜白
　　恩许酡顔对日红【其二十七】
　　圣厯绵长万万春花柏叶应时新侍臣旧视
　　銮坡草今日重尝
　　御苑珍【其二十八】
　　班行自昔云麾汜埽常瞻日月旗安宅八荒皆
　　睿算老兵惟颂
　　帝无为【其二十九】
　　螭头列席接
　　天襟笑语亲承
　　帝泽深
　　陛下鸿名千万夀薫风长满五琴【其三十】
　　御席论年贵贱同鱼鱼冠劔列西东侧闻献雉供獒国
　　尽在春台夀域中【其三十一】
　　箴石方从外国传得縁麤术荷
　　恩偏精镠衣马常蒙
　　赐暮齿还教列
　　御筵【其三十二】
　　羲昊乾坤化日舒恩涵飞鸟及潜鱼王吴壁上人天像若比
　　熈朝总不如【其三十三】
　　窃叨世禄几星霜仙馔荣分玉液香以宴中千叟夀还加万倍奉
　　君王【其三十四】
　　铁寒箧里旧征衣嵗月侵寻过古稀喜预引年
　　金殿宴黄封緑酒拜
　　恩归【其三十五】
　　内府叨荣领防军行间频许展微勤不知北斗容斟酌亲挹天浆在五云【其三十六】
　　厐眉鼔腹饱
　　天厨防际昌期乐事俱春满乾坤人尽夀宴归鸠杖不
　　湏扶【其三十七】
　　行师两得荷旌麾幕府论功上赤墀皓首追陪耆叟宴颂
　　恩拟献蓼萧诗【其三十八】
　　列校班中防
　　紫微白头今日有光辉尧厨春酒年年緑
　　诏许人人尽量归【其三十九】
　　天家养老典方隆末校观光夀域中景运正逢熈皥日九衢强半白头翁【其四十】
　　熊虎班中老嵗华剑霜弓月眼生花今朝一饱胡麻饭从此长年更奢【其四十一】
　　壮年跃马老扶笻忽聼传宣自
　　九重春殿许陪千叟宴支离何啻受三钟【其四十二】军容俻职愧如熊幸值升平
　　圣治隆垂老论年逢
　　锡宴同万姓祝年丰【其四十三】
　　璿玑七政灿珠聮王漏铜仪
　　帝手传列曜齐辉风雨正万廵花甲又周天【其四十四】
　　新春雨露沐
　　恩偏日暖彤墀列玳筵四海兵销无一事从今撃壌自
　　年年【其四十五】
　　七政咸齐四序调管窥长得近
　　丹霄又随千叟霑
　　恩渥
　　寳厯无疆贺圣朝【其四十六】
　　新春泰运转三阳共沐
　　殊恩酒满觞防徼虽无文字职华祝颂陶唐【其四十七】玉盌琼浆次第传不论品秩重髙年铁衣小校忘身贱也向春风饱
　　御筵【其四十八】
　　闽江阵马聼萧萧归列期门学射雕得享遐龄皆
　　帝力又叨法膳出层霄【其四十九】
　　夀卋宁人
　　帝勅几皇天平格勿防违席间七十人盈百敢道臣年
　　自古稀【其五十】
　　童顔鹤髪尽长年
　　内殿初开列绮筵不着重犀随鹭序承
　　恩醉酒舞阶前【其五十一】
　　秘色繁枝防缀工四时芳润在东风应携五防催花笔剪刻蟠桃照
　　殿红【其五十二】
　　窃禄叨荣羽林槖戈乆戴
　　主恩深生平三见从军乐老去惟倾葵藿心【其五十三】忆得従禽水殿过鳬鹥下逮接恩波殷勤养老开嘉防泽比春潮觉更多【其五十四】
　　肃将云骑防
　　瑶宫挟纩长依化日融
　　天泽春来尤浩荡咸沾瑞露五云中【其五十五】
　　叠鼔中流従羽旗长年小校荷
　　仁私更縁
　　锡宴宫廷日转忆
　　颁禽帐殿时【其五十六】
　　身领铜街縁警曙手持银棨待开闉青阳昨夜囬阊阖白首今朝宴
　　紫宸【其五十七】
　　风云时扈
　　六龙来雨露还承
　　万夀杯欲以诗萹歌盛遇武臣终愧柏梁才【其五十八】霜戈星劔下长沙振旅还归防嵗华年老特容陪燕赏延龄仙粒胜胡麻【其五十九】
　　御宿街邉老荷戈
　　赐筵春殿沐
　　恩波归来日午千庐静但觉和风扑面多【其六十】
　　崇年觞酒王壶斟阊阖晨开
　　圣主临灌燧销锋无一事丹葵只有向阳心【其六十一】
　　壬寅重纪
　　帝符昌春酒春盘出尚方三接眷深承旧泽喜逢元防
　　庆
　　当阳【其六十二】
　　芳林琼砌庆升平振羽调吭满玉京同在万年
　　恩泽里象生生象并欣荣【其六十三】
　　扣砌春朝防景开
　　恩教王殿酌金罍就中小校欢无极捧得蟠桃一颗囬
　　【其六十四】
　　従龙家世羽林军报
　　国慙无尺寸勲尚齿筵开春日暖万年长奉
　　圣明君【其六十五】
　　紫禁烟浓昼漏迟引年春酒荷
　　皇慈退闲偏将身犹健拜手思赓喜起诗【其六十六】
　　方罫差池防防星常新一着夀千龄笔谈亿万无穷数与
　　君王纪瑞蓂【其六十七】
　　分朋走马臂苍鹰趫防曽夸庆忌能此日
　　天杯荣暮齿顿令壮志欲鶱腾【其六十八】
　　腰悬霜劔佩雕弧老健犹思効走趋直卫乆尘云骑列
　　赐筵还饫大官厨【其六十九】
　　少小兜鍪禁营羽书传发署臣名年多犹是叨
　　恩遇舞蹈筵前祝嘏声【其七十】
　　宿卫
　　宫廷愧菲材曽随挞伐度龙堆今朝玉斚霑仙液交奉欢声
　　玉陛来【其七十一】
　　曽向陪京佐大农又持玉莭涖秦封衰年滥厠
　　仙墀宴天上荣霑赐酒浓【其七十二】
　　防龢风雨九重城辑睦营屯罕质成髙宴蕋宫延白叟颂飏声是普天声【其七十三】
　　周庐曾忝俻勾陈
　　赐宴传呼入
　　紫宸鳷鹊雪消寒不觉泳游
　　天泽胜阳春【其七十四】
　　趋朝常在玉阶西后猎还随万马蹄
　　恩许法宫平墄坐仰防真觉玉防低【其七十五】
　　积嵗经行功徳林法云争比五云深
　　至尊亲对舆僚坐平等真同持地心【其七十六】
　　翻臂名鹰白锦毛决云千里见秋毫青郊狐兎春塲濶皓首鹓鸾
　　御宴髙【其七十七】
　　九重天上九霞觞得共耆英荷
　　宠光感激顿忘头已白还思効力在疆塲【其七十八】
　　春云香霭覆
　　彤墀琼宴晨开灿陆何意散材逢钜典感
　　恩思献万年诗【其七十九】
　　帝子亲擎九醖浆老人先捧祝
　　尧觞须睂皓白当晴雪一様如银暎
　　御牀【其八十】
　　近塞身依日月光外藩戴
　　徳庆天长
　　御厨仙馔延年酒不遇
　　殊恩那得尝【其八十一】
　　茅殿松轩缔构时微臣板筑忝曾司身如鸟鹿逰灵囿一世薫风化雨滋【其八十二】
　　旧膺平土拜冬卿欣预琼筵饱玉羮何幸投闲逢盛典追陪杖履列
　　乾清【其八十三】
　　扬威絶幕度祁连垂老新恩
　　锡御筵共荷盛时多上夀舒长化日乐尧天【其八十四】披坚执锐効微勤猎骑常随金埒云耆齿喜逢天上宴谢
　　恩雀跃舞春曛【其八十五】
　　老来恩雨沐
　　皇穹国子微贠仰徳隆无算夀如无算爵万年诗献万年宫【其八十六】
　　家世长依尺五天
　　主恩养育到耆年白头更庆遭逢盛亲酌
　　尧樽日月邉【其八十七】
　　万国春生
　　黼座中楼台旭日影曈昽谁防冩出金防界文沈唐仇并未工【其八十八】
　　两奉
　　神谟奏凯歌滇池瀚海息鲸波承平乐事逢嘉防长饫
　　恩膏饮太和【其八十九】
　　旭日初悬瑞雪融彤墀
　　赐宴荷恩隆微臣职业期蕃息同在
　　天家豢养中【其九十】
　　六十余年教育恩欣逢盛典入
　　宫门何当分食仙厨馔赐坐毺
　　诏防温【其九十一】
　　圣朝海外亦同文歌咏
　　皇仁叶
　　帝薰职愧象胥还就日祥占太史早书云【其九十二】
　　曈昽晓日照宫槐千叟骈肩赴宴来皓齿厐睂多国老微班何幸得追陪【其九十三】
　　春草秋虫雨露涵豳风气象接周南近従耕织图中见记得如银满箔蚕【其九十四】
　　方瞳玉面五行精曾杖青筠坐李庭今日千人环
　　帝座定知
　　圣夀过彭铿【其九十五】
　　上卿班末夙追随又荷龙光
　　御宴时犹记两江蒙
　　圣泽春台到处捴厐眉【其九十六】
　　乆随
　　仙仗忝班行湛露霑濡化日长酒向金銮斟北斗桃从瑶岛献东方【其九十七】
　　金花玉蒂坎精一寸黄庭寳月明疑是七还龙虎伏九天
　　亲锡素麟羮【其九十八】
　　章沟承乏防天阍中外屏藩奉
　　至尊千叟添筹逾八万摄提一纪不湏论【其九十九】
　　尧阶蓂叶又初春风实云浆锡
　　紫宸忆自塞垣歌凯后櫜弓戢矢太平人【其一百】奏凯归逢
　　锡宴荣仰承
　　睿算喜功成厐睂欲效铙歌曲绕殿羣呼
　　万嵗声【其一百一】
　　曽从柏府仰
　　皇恩又宴枫宸捧緑尊
　　温语霁顔天咫尺千官同乐夀乾坤【其一百二】
　　分辉卿月旧随班垂老休白髪闲更坐琼筵霄汉上荣光咫尺近
　　天顔【其一百三】
　　氛清六幕际昌时荣醼蓬壶雪鬓垂典领乆慙无报称饮和长咏万年枝【其一百四】
　　曈昽初日照罘罳
　　金殿开筵荷
　　圣慈亲见瑶阶春色早三霄露浥九茎芝【其一百五】
　　万八千年纪摄提夀人得夀见天倪庄周未遇
　　今皇圣谩道期颐是大齐【其一百六】
　　宫庭
　　赐宴雪晴时数溢千官尽白髭最是小臣荣幸处微名
　　亦荷
　　九重知【其一百七】
　　雕戈曾荷向边隅整旅还廵十二衢
　　夀世春和欢防洽太平歌咏在蓬壶【其一百八】
　　曾歌同泽羽林兵
　　圣徳如天达下情末职自惭徒老大
　　御筵何幸伴公卿【其一百九】
　　墨沼飞香百态新寳跗虚实象星辰
　　禁中传得中郎法椒壁微防雨露春【其一百十】
　　春来天上贲
　　丝纶千叟筵开列五辛共戴尧仁同舞蹈齐呼
　　万嵗向枫宸【其一百十一】
　　两队眉厐与齿齯贯鱼连袂互扶擕
　　绛霄风影灯旛动引到方壶最上梯【其一百十二】
　　职叨叅领愧鹰扬荷防频依
　　帐殿旁夀酒欣分僊掌露春袍新染
　　御炉香【其一百十三】
　　叨司玉粒奉
　　尧厨赐酒龙墀
　　圣泽敷仰食大官人五百吾
　　君恭俭古来无【其一百十四】
　　日华髙朗敞
　　金门龙尾
　　恩传
　　赐席墩朱案黄帷陈设处小臣今始见牺尊【其一百十五】
　　夀国春台乐赐酺曽司刍秣绾铜符
　　圣皇崇老开天宴扶杖欣随
　　玉陛趋【其一百十六】
　　早传
　　天綍宴芳春世职叨容侍
　　玉宸咫尺
　　霁顔瞻有喜好将灵荚纪灵椿【其一百十七】
　　春光微逗上林花翠葆亭童焕丸葩
　　紫禁共餐云子饭
　　天家风日似仙家【其一百十八】
　　九天恩泽浩无涯优老筵开礼数加戴徳真同金石永家藏
　　赐砚寳松花【其一百十九】
　　当年卤簿掌隆仪
　　玉殿今逢宴赏时长喜
　　宸逰清问逺闾阎民隠
　　圣人知【其一百二十】
　　盈庭百职矢忠清宴镐懽娱起颂声
　　圣主知人兼善任千秋万嵗乐升平【其一百二十一】
　　櫜鞬犹记守三巴余齿安闲老嵗华举釂
　　赐巵唯叩首吾
　　皇寳厯胜恒沙【其一百二十二】
　　细栁长杨到处从老来犹忝备军容八屯荣宴陪千叟
　　万嵗欢声达
　　九重【其一百二十三】
　　三代持筹佐玉衡白头欣共沐
　　恩荣从容燕语民生计尽职脩和荅
　　圣明【其一百二十四】
　　需云丰泽下
　　岩廊仙膳珍羞出
　　尚方窃禄小臣仍世宠敢忘懋赏在司常【其一百二十五】玉沼浮鵞对
　　御书万机清暇染毫初陬生不爱元和脚窃取
　　天文防画余【其一百二十六】
　　从师曾记到滇南三十年来雨露涵老校宴归谈往事蛮乡风月旧来谙【其一百二十七】
　　曽驰鐡马荷金戈老预新筵拜
　　赐多霑饫八珍
　　天咫尺蟠桃亲捧下
　　銮坡【其一百二十八】
　　偏裨六诏効防劳琼席天浆岂易叨满酌雉羮歌保定嵩髙未抵
　　主恩髙【其一百二十七】
　　文昌省下握兰香
　　丹诏开筵近
　　御牀
　　圣世恩膏浓雨露欢呼忘却髩如霜【其一百三十】
　　引年髙宴傍
　　宸阶鸠杖厐眉取次排臣荷
　　宠光传奕叶还叨千叟作朋侪【其一百三十一】
　　欣从嵗首荷
　　恩新和气都成浩荡春比户防休安作息万方耕凿尽
　　尧民【其一百三十二】
　　亲从絶徼畅
　　皇风氛祲看消夀域中仙鼎赐来调六膳蓼萧湛露满
　　瑶宫【其一百三十三】
　　曽从洱海振兵还烽燧无闻禁旅闲宴启元春歌
　　万夀欢声雷动祝南山【其一百三十四】
　　东风淑气转
　　彤廷天仗车旗一色青最是新年多瑞应紫防垣聚老人星【其一百三十五】
　　画省兰台荷九迁春官分任愧髙贤臣今花甲方重数巳戴
　　君恩六十年【其一百三十六】
　　旭日曈昽
　　御宴开近随仙侣集蓬莱萧疎白髪依星署取南山
　　进夀杯【其一百三十七】
　　班随貔虎近
　　天威十二星辰傍紫防忆得滇黔平定日櫜鞬归路有
　　光辉【其一百三十八】
　　王师荡逆载西征赍炮曽来细栁营为要春光生絶域特教雷火扫妖鲸【其一百三十九】
　　六师洱海靖鲸波三箭天山奏凯歌穷北极南归版宇小臣胥忝执干戈【其一百四十】
　　圣恩常与嵗俱新宴赏而今逮小臣朱紫班中飘墨绶
　　始知仙令出风尘【其一百四十一】
　　千叟雍容
　　殿陛趋上珍络绎出
　　天厨郎官鲙味尝应遍谁似
　　恩荣礼数殊【其一百四十二】
　　筵罗千叟古来稀七品宁嫌爵秩防此日拜嘉
　　丹鳯阙年年长侍
　　衮龙衣【其一百四十三】
　　卤簿髙陈
　　玉殿东缤纷霞绮暎来红香飘绣繖春风转亿万斯年覆被同【其一百四十四】
　　从龙支系世承
　　恩禄养年深长子孙又向
　　钧台叅防防春光融尽鬓霜痕【其一百四十五】
　　掩暎花光接
　　上林殷红浓緑晓云深新蒲如笔春常好圗取尧阶向日心【其一百四十六】
　　日宫云陛对
　　宸顔次第雕盘玉馔颁优老
　　徳音教序齿官班今日是仙班【其一百四十七】
　　羽书昔日发燕支驿使牙符实所司官厯户曹容解印年登杖国宴
　　丹墀【其一百四十八】
　　小臣官职滥廷平稔识
　　皇心最好生但看登中
　　天府册便知
　　圣夀比长庚【其一百四十九】
　　少佩吴钩作骑兵晚叨郎署被光荣麤才文武俱无补老荷
　　君王赐兕觥【其一百五十】
　　曹佐书司最末僚每瞻郎位在云霄谁知暮齿承
　　恩泽直并防龙祝
　　帝尧【其一百五十一】
　　城头旦暮聼啼乌羡尔来从
　　帝苑梧今日
　　殿墀霑
　　圣膳却如鸾鳯啄琼荂【其一百五十二】
　　装饰天闲驾上襄雕鞍银镫有荣光员小技年空老也得沾恩
　　御座傍【其一百五十三】
　　夀星髙傍紫防明照耀
　　天庖泻玉觥共道
　　圣明崇耄耋不嫌筦库厠公卿【其一百五十四】
　　俭徳先从宫府求
　　御厨淡泊见诒谋
　　宸衷自喜留淳朴一膳常为四海筹【其一百五十五】
　　曽纡墨绶课农桑解组优闲化日长民牧愧无三异政
　　天恩许奉万年觞【其一百五十六】
　　鞭鸣乐作
　　御炉香劔履星罗夜未央曽伴纠仪当柱立引年今日
　　醉春觞【其一百五十七】
　　天门晓唘集朝绅尚齿筵中厠小臣浩荡
　　恩波真未有九衢人乐太平春【其一百五十八】
　　延赏荣施累世沾戎行勇试寳刀铦计年今巳逾花甲一饱
　　琼筵力倍添【其一百五十九】
　　白石莲花列满墀恍疑身已到金池
　　皇龄佛夀同无量只为
　　皇心似佛慈【其一百六十】
　　乍转春韶正雪晴尧樽羣捧拜
　　恩荣伍符尺籍臣兼掌向日葵倾比寸诚【其一百六十一】玉砌初抽两叶蓂露漙仙掌晓亭亭小臣窃比尧阶草
　　帝泽霑濡色倍青【其一百六十二】
　　奕叶承
　　庥巳积年臣今皓首预琼筵真仙夀世同天地不数灵
　　椿嵗八千【其一百六十三】
　　玉阶金殿胜仙台拜
　　赐流霞尽一杯人世不知
　　天上事耆年身到绛霄来【其一百六十四】
　　锡宴今朝荷
　　宠光微臣职忝列戎行太平一统烽烟靖兵气全消圣祚长【其一百六十五】
　　滇池沙塞斾飞扬虎旅追随髩巳霜幸值那居赓乐恺跻堂进
　　万年觞【其一百六十六】
　　书生何幸列华裀燕飨
　　殊荣并老臣五色云中仙侣集相看满座白须人【其一百六
　　十七】
　　赫濯声灵八表宣功成燕喜防髙年武臣未解讴吟事但
　　君王夀比天【其一百六十八】
　　躬圭世秩荷
　　朝恩曽捧
　　奎章耀荜门千叟嵩呼春宴日荣光夀气满乾坤【其一百六
　　十九】
　　班聫济济互扶鸠下逮偏禆礼数优説与胶西诸甲士一齐虎拜望
　　龙楼【其一百七十】
　　为丞朝夕喜哦松职郊畿近
　　九重宴列
　　彤庭春昼永三多华祝庆时雍【其一百七十一】
　　緑文鞘饰粲红茵燕衎分为虎帐春从此
　　禁营长有喜光辉南极照钩陈【其一百七十二】
　　仙桃馥郁自
　　皇家竞挂归鞍出日华珍味已邀
　　天府延年不羡枣如【其一百七十三】
　　十载供书紫阁中每逢
　　纶诏似春风今朝喜荷
　　琼筵赐一防欢心万国同【其一百七十四】
　　紫綍宣来蹑紫烟执殳曽是到慈天千花藏里传三捷百福筵中颂
　　万年【其一百七十五】
　　圣朝养老宴乾清广厦华筵列大烹延赏久叨供世职
　　酬恩惟祝
　　帝长生【其一百七十六】
　　湛恩直似海天涵列席
　　宫庭白髪鬖久忝荷戈年己老鼎鼒妙味亦分甘【其一肖七十七】
　　履端髙宴贺升平万国同文久偃兵欲试韬钤绳祖武清时不用请长缨【其一百七十八】
　　天马权竒领六闲璇阶缀列五云间辛盘喜预今朝宴坐次争推鬓髪斑【其一百七十九】
　　后天不老庆
　　天龄鹤髪鹓班聚紫庭
　　圣化协中空贯索弧南黄气但占丁【其一百八十】
　　寳厯周环日更长玉壶莲漏好时光技能逺愧张平子晓箭声中忝奉觞【其一百八十一】
　　扣砌新陈玳瑁筵
　　恩霑既醉诵诗篇金盘捧出银丝鲙兆多鱼庆有年
　　【其一百八十二】
　　盈头华髪愧鹰扬脯擗麒麟防未央南极一星瞻
　　夀主还期万载荷龙光【其一百八十三】
　　国恩延赏旧攀鳞
　　御膳分调及庶臣从此年年増盛典
　　宫筵华祝始壬寅【其一百八十四】
　　属国西陲世享王元正来奉紫霞觞大酺汉诏寻常事那比
　　彤廷侍
　　圣皇【其一百八十五】
　　学读甘公太史书嵗华巳老惜居诸
　　天珍不比常珍味日月升恒颂九如【其一百八十六】
　　厐眉鹤髪防
　　彤廷合计春秋十万龄尽把年华添
　　圣夀还如涓滴到沧溟【其一百八十七】
　　部曲承
　　恩玉陛前太和佳气早春天尧厨萐脯颁琼膳共庆含
　　哺鼔腹年【其一百八十八】
　　盘列椒馨淑气融校年旷典聚羣工喜占大有先三辅拜舞臣偕父老同【其一百八十九】
　　卿云糺缦景星明广宴春开荷
　　圣情皓首自慙荣幸极也跻
　　丹陛祝长生【其一百九十】
　　期门小队扈长杨犹记滇池荷斧斨海宇承平歌
　　夀恺九霄南极正垂光【其一百九十一】
　　髙山叠叠水溶溶万里春风紫翠重不用将军还着色分明写出
　　圣恩浓【其一百九十二】
　　王师频奏凯歌声万里烽烟一战清组甲晶荧叨宿卫
　　老霑
　　御宴有余荣【其一百九十三】
　　八荒奉朔尽来王重驿梯航集卉裳为报
　　圣朝开夀域万年红日上扶桑【其一百九十四】
　　灵台占騐太平年日月光华厯数绵何幸防臣縁序齿
　　彤廷环祝
　　圣人前【其一百九十五】
　　流传素问自轩辕
　　圣主如天妙不言玉馔金浆分
　　赐处九重春色万年暄【其一百九十六】
　　分辖熊罴夙荷荣年来白髪巳千茎闲居喜预金门宴却老同霑
　　玉殿羮【其一百九十七】
　　昨聼铙歌奏凯归千官燕赏霁
　　天威龙楼日暖传三爵虎旅声欢彻九围【其一百九十八】
　　曽奉桓圭拱
　　帝京还叨宴赉预宗盟金貂列坐承
　　恩徧喜效呼嵩第一声【其一百九十九】
　　纎心推测契元防置悬规八表齐捧日
　　丹墀瞻
　　帝座流沙咫尺玉衡低【其二百】
　　琳琅新制寳筵开翠羽金膏异域来捧祝遐龄
　　千万夀不须王母紫霞杯【其二百一】
　　桃华万匹锦成堆曽掌天闲咏马才大宛于今为牧苑不教乐府奏龙媒【其二百二】
　　华髪盈头巳有年樗材每荷
　　主恩偏婆娑得预蓬池防丹籍须教署散仙【其二百三】防豫驰驱日月长朱顔白髪羽林郎一从
　　玉殿颁觞后画防雕弓带宠光【其二百四】
　　易蕴精防那易寻
　　圣心久已契髙深小臣积嵗承
　　天训欲学尧夫自在吟【其二百五】
　　樗栎欣同百尺松引年亦得觐
　　山龙春膏徧布阳和令未抵亲霑雨露浓【其二百六】宴余传唤及词曺献夀羣依
　　御榻髙亲聼
　　纶言宵旰事万方安乐
　　一人劳【其二百七】
　　行军荆楚忆当年谢事闲身雪满颠
　　圣主乗春亲养老饱尝玉馔总甘鲜【其二百八】
　　官卑职小愧年尊鹤髪衔杯傍
　　帝阍一脔擕归分子姓叮咛世世报
　　皇恩【其二百九】
　　荅阳
　　圣主夀昌躬坐防盈千玉杖翁便是三山五天竺应知
　　胜事不能同【其二百十】
　　八琅相倚奏歌成尽是天长地久声百兽樽前知率舞箫韶第一舞
　　尧蓂【其二百十一】
　　干羽曽闻格有苖我
　　皇威徳迈前朝材官牙将叨
　　恩庇侍宴从容傍九霄【其二百十二】
　　弓开月满劔冲星侍猎从戎忆壮龄老去宠陪千叟宴颁来味胜五侯鲭【其二百十三】
　　曾陪五马行春去更上重霄赴宴来
　　圣世风光随处好彩云堆里是蓬莱【其二百十四】
　　忆从振凯嵗华添何幸
　　尧眉得拜瞻末校自知无报称佩刀长莹鸊鹈铦【其二百十
　　五】
　　觚棱金阙防千官新奉
　　恩纶赐
　　御餐禁旅微臣年老大也陪春防五云端【其二百十六】
　　拜嘉
　　勅免人离席
　　宣训恩敎听近前
　　圣主引年千万防柏梁赓和自年年【其二百十七】
　　上日干官宴玊宸皤皤黄髪沐
　　恩均微臣亦忝鸳班末来祝
　　璇图亿万春【其二百十八】
　　皇城筦钥伺晨昏禄食虚縻列九门何幸燕毛唯序齿五云高处仰
　　尧樽【其二百十九】
　　暁日晴揺赤羽旗升平真见泰交时臯比包甲来叅防虎拜还赓
　　万夀诗【其二百二十】
　　春风初展玊阶蓂宴锡高年
　　御馔馨自愧微员空白首也随耆硕侍
　　彤庭【其二百二十一】
　　丹墀扶杖歩从容皓首欣霑湛露浓醉饱都忘
　　宫漏永隔花频听自鸣钟【其二百二十二】
　　民部司分荷阜成
　　天恩优渥锡殊荣开夀域滋繁庑衢祝
　　年年喜载赓【其二百二十三】
　　肆筵丹禁捧琼巵耆老同赓湛露诗束髪从戎叨世职欣看干羽两阶时【其二百二十四】
　　律转青阳万象新三霄瑞露表壬寅羲和叨沐
　　尧樽赐厯纪重颁第一春【其二百二十五】
　　壮志犹存拊劔镡精强不比在滇南今朝矍铄浑忘老只为亲尝
　　御馔甘【其二百二十六】
　　灵防雕鹗唱铙歌兰锜
　　恩光嵗月多何幸亲承鱼藻咏更同吉士赋巻阿【其二百二
　　十七】
　　金阙和风开五日玉阶瑞雪暎千官豸衣侍宴三呼祝
　　鳯扆当春万国欢【其二百二十八】
　　早晴雪素暎云红译馆微臣拜舞同防向
　　恩筵歌夀恺光华
　　龙衮日方中【其二百二十九】
　　一曲泠泠清复圆敢言雅奏得师传梧桐阿阁生新緑处处薰风仰
　　舜弦【其二百三十】
　　万户千门报好春闾司无事乐同民何期东序陪三老兼得
　　天肴饫八珍【其二百三十一】
　　朔塞南瓯厯暑寒长年饫宴对
　　金銮筵前湛露沾鲐背坐上春风聚鹖冠【其二百三十二】欢声喜气满天街尚老筵从
　　紫禁排末校从征经黒水元正锡宴到琼阶【其二百三十三】笙师陈乐奏中和防酒从容燕乐多采得伶伦双鳯管吹成动地太平歌【其二百三十四】
　　为彲为虎仰
　　恩光欲报春晖雨露长画防雕弓容习礼南山永祝夀无疆【其二百三十五】
　　荜门瓮牖一儒冠老去名衔属冷官芹茒未曽搴泮水尊罍亲见
　　赐金銮【其二百三十六】
　　彤墀日暖
　　御筵张粉署承
　　恩劝鹤觞一十五星环
　　紫极百千万纪乐青阳【其二百三十七】
　　梯航欵塞献琛多九译春风播太和盛典欣逄
　　颁宴赏恰闻西域奏铙歌【其二百三十八】
　　昼漏迟迟出闱
　　鳯墀锡宴被
　　恩晖灵台向夕瞻星象南极荣光拱
　　紫微【其二百三十九】
　　神京环卫肃天营驰道频随
　　玊辇行小草微生恒近日更沾春酒到蓬瀛【其二百四十】东龙西虎列青防匡卫文昌拱
　　紫廷
　　肄业天官司测象光如半月老人星【其二百四十一】
　　皇恩锡宴九天开军校欢声动地来湛露今犹沾虎旅
　　春风昨已过龙堆【其二百四十二】
　　河清海晏万斯年葵藿倾心向日边从此青袍传盛事选人曾醉
　　圣人前【其二百四十三】
　　特典新恩重大年霜颠雪鬓聚琼筵闲身不觉龙钟甚
　　心迹犹依云汉边【其二百四十四】
　　日丽三阶奏泰平祥开南极五云明朝
　　天尽是霜髯叟欲唱神仙聚玉京【其二百四十五】
　　九重金殿隔凡尘髣髴羣真防玉宸惟有
　　圣人干体健尧眉喜气霭如春【其二百四十六】
　　金覊羽箭老年华既饱琼羞健可夸何事绥山与瑶水
　　御筵桃子胜丹砂【其二百四十七】
　　圣朝夀域已开重译梯航万国来衰老微员逢盛典
　　愿将余齿报涓埃【其二百四十八】
　　爽鸠掌职白云司入宴明光出殿迟共喜承
　　恩无以报年年一晋万年巵【其二百四十九】
　　春到梅花淑景开曈昽初旭照琼杯凡材亦幸承
　　天泽湛露沾濡及柏台【其二百五十】
　　咫尺祥光绕
　　御屏金罍潋灔醉仙醽
　　一人坐纳无疆庆螭陛前头祝
　　万龄【其二百五十一】
　　冲锋斫阵壮年频忝是
　　天朝一世臣爼豆褒忠
　　宸翰焕箕裘承训
　　圣言谆【其二百五十二】
　　满袖炉烟讲幄中仙瀛蔼蔼挹薫风筵前羣效华封祝
　　圣夀天长景福崇【其二百五十三】
　　饱徳无涯醉酒醇一身难以答
　　高旻愿将四海臣民夀萃作
　　皇躬亿万春【其二百五十四】
　　律转青阳
　　赐大酺秀眉黄髪尽欢呼割牲执爵传闻旧千叟为朋
　　万古无【其二百五十五】
　　虎符颁下自珠璿时泰风清万里烟分得金盘仙掌露同登夀域比彭籛【其二百五十六】
　　科名早荷
　　殊恩重编辑今邀
　　圣训多从此得随干叟后
　　万年长咏太平歌【其二百五十七】
　　月蓂呈瑞日初长玉馔传来自上方兰桂和调多且防
　　君臣相悦夀而昌【其二百五十八】
　　玉醴金盘耀座隅
　　赐酺异数自天厨微臣省识衢樽味曽沐
　　恩波四纪余【其二百五十九】
　　便蕃雨露溢天潢驺骑雍容入建章自愧凡材称国榦同根仙树嵗年长【其二百六十】
　　万年天子庆王春干健同天振古新
　　圣徳神功歌海宇蟠桃恩宴小臣均【其二百六十一】
　　秋粳曽掌桃花米春醑还承竹叶杯愿进青精仙子饭
　　一人万嵗总三才【其二百六十二】
　　各増一嵗入新年共祝三多拜
　　御筵今夜观星台上望紫微南极正同躔【其二百六十三】呉国朱丝蜀国桐鳯墀献曲喜春风转弦欲奏高山调争比
　　君恩泰华崇【其二百六十四】
　　何因咫尺觐
　　宸旒禁旅承
　　恩已白头拟倩缑笙歌
　　万夀漫吹羌笛谱伊州【其二百六十五】
　　瑞拥
　　天门旭日红蟠桃防里度春风尽销兵气成佳气泽满金罍玉液中【其二百六十六】
　　皇都分守列京营刁柝无声奏治平犬马微劳防齿及嵗朝分与大官羹【其二百六十七】
　　丹鳯城开大
　　赐酺法宫宴老古来无玉阶瑞雪晴犹积
　　万嵗楼前照白须【其二百六十八】
　　曾叨郎署愧熊罴又沐
　　天家雨露施
　　圣夀原来同日月鳯楼长御紫金巵【其二百六十九】
　　瑞现庆云歌舜日祥开夀域值尧年荷戈执防金铺外鼓瑟吹笙玊陛前【其二百七十】
　　金殿当春淑气妍
　　恩深养老玊杯传虎贲共识
　　龙顔喜和霁同于三月天【其二百七十一】
　　恩波盘馔一时新也被调鹰扈猎身鹓鹭班中回首望
　　更无捧爵黒头人【其二百七十二】
　　旧次鸾旂豹尾头
　　殊恩今日赐珍羞丹心只在
　　彤墀上长捧红云记海筹【其二百七十三】
　　声价休夸一顾来天闲都是出羣材追风蹑电行何逺直载
　　皇恩徧八垓【其二百七十四】
　　浄于晶玉滑于冰五色琉璃敢擅能
　　内府久容工在肆
　　御筵惭与夀为朋【其二百七十五】
　　御宴开赐玉餐雍雍千叟聚衣冠自慙周礼疡医贱
　　白髪丛中备一官【其二百七十六】
　　千官济济髪如银
　　御宴前头拜
　　紫宸炉冶隂阳容万象好同造物庆长春【其二百七十七】青阳淑气转芳椒九陌晴云拥御桥暂解弓刀叅
　　夀防长陪仪鳯听箫韶【其二百七十八】
　　摩垒登陴自壮龄频随大将扫妖星雷霆威赫开殊域雨露
　　恩新拜福庭【其二百七十九】
　　翘来鹖尾暎华颠喜上
　　天家第一筵潋灔金尊谁劝饮　龙孙鞠玉阶前【其二百八十】
　　饔人捧案酒人传八爼罗珍九醖鲜禁脔内醪能换骨自然东父可齐年【其二百八十一】
　　荷防弯弓职业微玉壶宣劝受荣辉长年幸饱
　　天厨馔敢拟东方割肉归【其二百八十二】
　　瑞荚阶前日色暄太平无象似羲轩鸿钧一气涵天地首注
　　恩波到八屯【其二百八十三】
　　貔貅何幸列冠裳千叟筵前献一觞有道
　　圣人无量夀祥烟深绕
　　御炉香【其二百八十四】
　　律吕雌雄协鳯皇澷夸荀令记宫商瑶池便是今灵沼琯号昭华玉府藏【其二百八十五】
　　万方玉食达天衢海贡荆色辨九区何意芳筵颁耄耋一巵叨沐
　　圣恩殊【其二百八十六】
　　入朝湛露
　　主恩频防老筵中备外臣四十八家犹郡县始知无地
　　不阳春【其二百八十七】
　　日照毺晃绣袍
　　至尊亲看引松醪康衢一醉寻常事寄语尧民莫贡高
　　【其二百八十八】
　　寳厯廽环又起元星明南极拱松轩小臣旧列含香省重整朝衫拜
　　紫垣【其二百八十九】
　　仁夀推恩海宇春太和元气共陶钧瑶池翠斝觞黄耉尚齿班齐典礼新【其二百九十】
　　献嵗先沾湛露浓熊罴队里气雍容三阳肇始三多祝亲见卿云防
　　九重【其二百九十一】
　　仙醴逡巡吸紫澜春风玉宇不曽寒桃花一实三千嵗愿侍
　　君王万遍餐【其二百九十二】
　　献嵗尧蓂五叶开引年春防防蓬莱含香数载惭无补叨醉
　　天家碧玉杯【其二百九十三】
　　九阊佳气欝防茏白首承明宿卫中献嵗
　　赐酺蒙齿序
　　禁门上马礼尤隆【其二百九十四】
　　升平祝史有何功牲醴粢盛总防丰盛事更逢椒酒宴穰穰百福自来同【其二百九十五】
　　香藏前年奏凯还不忘武备火攻娴声连子母轰腾里龙电盘旋舞月鬘【其二百九十六】
　　相马多年值紫阍建寅喜遇叶贞元宁知率舞亲承陛驽骥同霑畜养恩【其二百九十七】
　　精盘玊椀昔人夸
　　圣主还嫌镂饰华仿作古甆淳朴様甄陶
　　深泽到泥沙【其二百九十八】
　　碧玊壶中緑醑浓芙蓉阙下拜
　　恩重功牌曽得邀旌赏衰齿还欣饱
　　御饔【其二百九十九】
　　钟鸣巧胜莲花漏协时分妙自然日午声闻清禁里健行
　　帝徳正如天【其三百】
　　日高芝葢动霓旌卤簿传呼
　　辇路平一朶庆云呈五色琼筵开处颂
　　长生【其三百一】
　　小臣执艺在雕锼攻错珍竒几十秋只以象牙呈薄技翻囙鲵齿拜
　　宸旒【其三百二】
　　金镂埀莲列阵同葢天星月一盘中华林日永牙筹发万纪循环算不穷【其三百三】
　　内府朱提备末工嵗縻天禄渐成翁昨宵瑞雪盈丹陛好和银泥饰紫宫【其三百四】
　　鹤髪萧疎七十秋却因衰齿到螭头
　　御厨玉食荣
　　君赐官职休惭未入流【其三百五】
　　熈朝景运啓文明秉铎长看泮水清养老胶庠原古制未闻
　　赐宴防耆英【其三百六】
　　三尺长刀雁齿排约身短后舞蛮牌那知劔佩花迎处绣服逡巡十二阶【其三百七】
　　太和元气透重闗灵府虚中守大丹导养不湏论水火嵗丰民富
　　圣心安【其三百八】
　　御筵齐列五辛盘珍饵携归十様看部曲九天询盛事
　　芙蓉阙下万人欢【其三百九】
　　农祥嵗首騐飞霙八校班中逐五更喜傍
　　天门霑湛露老年长见泰阶平【其三百十】
　　芝殿遥开许署衔罏香馥郁袭朝衫堂亷地近情欢洽无事斟仪立酒监【其三百十一】
　　忆侍斋坛防度春钦柴薫燎奉严禋
　　万年膺祚知申命千叟升筵总夀人【其三百十二】
　　御宴分甘及老成盈
　　廷喜气动神明共知天意同人意瑞雪飘来糁玉羹【其三百十三】
　　年逾七袠鬓埀丝宠溢春光宴
　　紫墀忆得曺司清切地又陪觞防太平时【其三百十四】冶铸曽经领内坊老霑紫府五云浆别敎换骨从天上金液何湏更受方【其三百十五】
　　元防初过广宴开赤墀晴雪照衔杯不湏奉礼频宣劝禹膳尧觞次第来【其三百十六】
　　万嵗鸿禧协两仪一时黄髪应昌期握兰青琐臣衰退
　　重得趋墀挹寳巵【其三百十七】
　　煦妪多年长子孙春风阊阖受
　　新恩熈朝齿爵尊相并一命霑濡蓼露繁【其三百十八】朝序欣从下大夫悬车年嵗白髭须躬逢
　　盛典超千古养老羮香出箑蒲【其三百十九】
　　玉泉山下职分畦防防云秾緑穂低畊凿不敎遗絶域塞风蛮雨入封提【其三百二十】












　　御定千叟宴诗巻三
　　钦定四库全书
　　御定千叟宴诗巻四【计诗三百二十首】
　　盛古罗鸠助永年今逢合语启
　　宫筵始知天锡箕畴理五福真应夀最先【其一】多年惯聴未央钟宿卫清宵近禁松此日金铺逢宴乐寸心弥感
　　圣恩浓【其二】
　　天上琼筵
　　紫殿开盈千黄发集蓬莱小臣花甲春初度喜附羣仙举夀杯【其三】
　　雪花瑞拂羽林旌五色祥光绕殿楹
　　御宴一时千叟集老人星拱
　　帝星明【其四】
　　优礼髙年
　　帝泽敷眼看湛露总成珠屠苏嵗首叨荣宴不羡蓬池
　　赐鲙图【其五】
　　好生大徳协苍穹至治方知
　　圣泽隆身到九霄沾雨露中台花暎粉闱红【其六】
　　櫜鞬长奉属车尘短窄衣裳取称身
　　秘殿从容今酌斗锦袍簇簇比儒臣【其七】
　　盘马弯弓未是难当年植发每如竿而今垂老逢殊典自识
　　天家礼数寛【其八】
　　未链神丹到九还刀圭供奉髩先斑从今不待餐芝朮一饱
　　天防便驻顔【其九】
　　零露华浓宝殿开昭明三轴暎星台经文纬武吾
　　皇徳云锦何由织得来【其十】
　　瑞雪占来嵗大丰
　　圣皇乐与万方同太和宇宙皆元气春永莲花漏刻中
　　【其十一】
　　羣歌
　　帝徳比天长燕赏传呼陛楯郎五色云中瞻
　　黼座归来衣惹
　　御炉香【其十二】
　　恰值万方歌
　　万夀特教千叟赋千诗但嫌从古升恒句不尽当今颂
　　祷词【其十三】
　　十二星中备羽林余年犹荷
　　圣恩深筵前咫尺
　　天顔近老马容申报
　　主心【其十四】
　　幸因谒选到京华得见
　　瑶宫五色霞藜藿腹尝仙膳美筵前割肉自
　　天家【其十五】
　　清门两世忝天婣带砺山河荷大钧
　　帝念旧勲荣未嗣禁营龙节寄微臣【其十六】
　　帝徳如天
　　圣泽长缓刑尚齿庆明良小臣幸与蓬池宴案牍风清
　　介夀觞【其十七】
　　典领天家七萃雄加笾式燕万年宫琼肴玉醴
　　恩波渥黄发苍顔拜舞同【其十八】
　　禁籞驱驰効执鞭
　　皇仁涵泳得延年鹖冠幸获防郎选
　　枫陛还教入夀筵【其十九】
　　忆侍元戎定楚疆洊登卿贰列岩廊衰年解绶辞冬署盛典还叨捧
　　御觞【其十十】
　　宰邑惭无制锦才
　　皇仁被野尽春台玳筵雕俎鹓鸾集身到蓬莱万象开
　　【其二十一】
　　运啓文明
　　御墨鲜蓬莱云气绕华筵愿供饰璧雕金管绘画南薰
　　应
　　帝弦【其二十二】
　　寳厯无疆庆又新
　　殊恩宠宴及微臣抚躬益励持筹职长副
　　皇仁惠兆民【其二十三】
　　分司禁籍典车徒年老欣逢
　　赐大酺列席玉阶霑玉醴虞庠夏序得同无【其二十四】
　　天庥叠降舞婆娑
　　圣夀长春召太和共燕尧阶人尽醉欲凭神贶祝三多
　　【其二十五】
　　兰带清风栢带霜春滋雨露喜朝阳叨陪白发千官宴愿上丹墀
　　万夀觞【其二十六】
　　天街春转恵风和处处欢闻击壤歌禁卫轮畨刚替直
　　君恩沾得十分多【其二十七】
　　帝宴耆年阊阖开分行接履上蓬莱武臣得与鹓班后
　　拜奉
　　珠宫万夀杯【其二十八】
　　削平三蘖仰
　　皇猷忝列提戈爪士俦儤直
　　禁廷班第一涵濡
　　圣泽莫能酬【其二十九】
　　瀼瀼零露日华晞宝鼎香烟防紫微荷祋小臣齐鼓腹
　　九重天上赐筵归【其三十】
　　纷纭文牒乆曺司仙液均沾荷
　　圣慈白发微员防拂拭潜郎何幸世清时【其三十一】
　　华资备位职司专遴选仓储倍惕防此日沐
　　恩真异数小臣长幸戴尧天【其三十二】
　　春防觚棱雪半融传觞布席蘂珠宫自惭下走真卑秩也在尊年恺燕中【其三十三】
　　辉辉五色应垓埏一器功深考课全绨几春风三殿敞朱湛丹秫照华筵【其三十四】
　　轩辕鳯厯再壬寅旭日红云绕
　　圣人组练班中年幸老追随同饫太平春【其三十五】
　　阁鸣钟报午时
　　君王催进紫霞巵年来丹雀盈田畆九穗嘉禾作饭炊
　　【其三十六】
　　雕镂微长厯有年欣逢华宴沐
　　恩偏牙籖最近
　　君王侧万轴齐将夀字镌【其三十七】
　　重门击柝是臣司老沐
　　君恩捧玉巵説与当年闗尹子今朝紫气集丹墀【其三十八】
　　承
　　恩出宰牧蒸黎百里花明罨画溪飞舄王乔来玉陛早
　　知
　　睿算与天齐【其三十九】
　　垂领丝添种种新秋叨五品滥缨绅筵前坐次谁先后马齿轮来近七旬【其四十】
　　蟠桃结实嵗三千颁出精盘色倍鲜饱食不须留核种春风从此熟年年【其四十一】
　　攻金自古有专司春首
　　恩波满
　　御巵自愧洪钧输妙手但将银瓮献
　　丹墀【其四十二】
　　霭霭祥光防琐门皤皤黄发暎金尊执殳愧乏前驱力醉酒荣分湛露恩【其四十三】
　　捧送银奁香气微粉绡红蜡认芳菲华颠总办篸花帽
　　当宁阳春有化机【其四十四】
　　万年天子运干刚
　　赐食千官乐未央归捧蟠桃大如斗
　　恩荣分与合家尝【其四十五】
　　鱼跃鸢飞大道全研丹无待命黄荃微生亦是资生类游泳春和自在天【其四十六】
　　金紫雍容拜赐酺
　　圣朝典礼迈唐虞呼嵩此日皆耆旧好谱羣仙献夀图
　　【其四十七】
　　菜畦十畆傍山邨抱瓮三时学灌园菲食
　　圣心甘澹泊美芹真得献
　　天门【其四十八】
　　巍峩宫殿彩云间瞻仰长懐近
　　圣顔樗栎获承新雨露引年深幸防鹓班【其四十九】
　　少壮横戈愧虎臣尚年幸
　　赐大官珍宴归跃马身逾健今日吾
　　皇锡福新【其五十】
　　仰看星斗识璿玑共看瑶光灿紫微两陛簪裾承湛露
　　万年有道荷垂衣【其五十一】
　　敉寜万里庆櫜弓天上筵开喜起同何幸驽骀防异数引年均被
　　圣恩隆【其五十二】
　　圜扉亲见草常盈小吏还沾分外荣知是
　　圣朝刑措日好生获福即长生【其五十三】
　　万邦累洽沐醇风民物熙熙元气中今日珍馐沾鼎味金光耀采玉华宫【其五十四】
　　几度长杨扈从来黄羊白鴈挂鞍回三驱旧入词臣赋千叟今惭列校陪【其五十五】
　　甲子周环春又来微臣效职在灵台
　　彤墀蓂荚承甘露五叶祥光天上开【其五十六】
　　日照千门詄荡开方瞳绀发上
　　瑶阶才看万国朝元后又覩羣仙献夀来【其五十七】玉爪金眸欲下鞲锦绦常侍猎围秋吉云分得凝甘露白首鹰人奉
　　豫游【其五十八】
　　常从庙祀肃明禋亲见精防
　　圣主身防乐今朝歌在镐太和宇宙万方春【其五十九】双阙光华云路长老増马齿尚腾骧千夫队里年初满
　　万夀筵中乐未央【其六十】
　　清防欣擎
　　万嵗杯朝元千叟集蓬莱就中欢跃心弥切恩向从龙
　　后裔推【其六十一】
　　霏微瑞雪霭王春琼树瑶阶景色新此日千官齐拜舞筵前须鬓总如银【其六十二】
　　跃马身经列将屯升平日久戴
　　君恩
　　圣朝养老逾前典馈酳何当及虎贲【其六十三】
　　璇玑自转浑天仪云物呈祥拥
　　玉墀春永日髙排
　　御宴趋陪千叟太平时【其六十四】
　　小臣需次佐方州忝与琼筵鹤发俦仰覩
　　圣朝功徳盛时雍万里献共球【其六十五】
　　宝鼎分餐出
　　御庖锦茵环列向螭坳兔直敢道干城选饱徳犹能敌
　　虎虓【其六十六】
　　御香浓郁惹宫袍广宴晨张
　　玉殿髙白发微臣惭世阀也随仙侣踏云鼇【其六十七】阊阖门开日暎枢趋跄不倩玉鸠扶相看尽是鹓鸾侣何幸
　　恩荣逮执殳【其六十八】
　　用矛江右记当年十丈艨艟塞巨川今日玉阶歌既醉
　　恩教列校预宫筵【其六十九】
　　领军未敢称祈父佐贰从教类有司拜手
　　天顔瞻有喜何尝独使近臣知【其七十】
　　身散桃华踣软红耳批竹箭欲嘶风遍栽苜蓿迎神骏争比天闲万足同【其七十一】
　　阶蓂二荚晓初舒耆老衔
　　恩侍玉除樗散自慙防誉处一杯零露到华胥【其七十二】
　　万国倾葵仰
　　一人厯周花甲喜重新
　　乾清宫里春偏早年老防
　　恩得饮醇【其七十三】
　　华池神水溢庚涡寳鼎金铅转发皤拟到环丘餐玉粒争如天酒驻年多【其七十三】
　　和风剪翦拂宫袍玉陛承
　　恩脱宝刀防席不将勲爵叙只看年甲是谁髙【其七十五】鼎吕钟镛在笔端翠觞金斚厠朝冠微臣久槖丹黄色快写球琳傍
　　玉銮【其七十六】
　　曽弯繁弱効微勤忽伴耆英宴五云争説大酺
　　恩龙渥万年长戴
　　圣明君【其七十七】
　　畴昔身依殿陛髙
　　御前趋走愧徴劳而今臣齿频加长尚齿还叨饮玉醪
　　【其七十八】
　　曾曕豹尾识旌门隶牧何由觐
　　至尊今日玉阶依
　　圣日由来
　　天语似春温【其七十九】
　　校书
　　秘殿出非常奉职薇垣更有光怳惚此身生羽翼大罗天上饮琼浆【其八十】
　　皇恩浩荡总由天花甲环周
　　宝厯绵微贱似臣荣幸极嵩呼声里拜琼筵【其八十一】
　　圣世明良洽泰交金虀玉脍总嘉肴小臣何幸陪琼宴
　　脱剑櫜弓饫大庖【其八十二】
　　养老筵开
　　玉殿中羽林环坐释刀弓时清偃武崇黄发幸与耆年防
　　紫宫【其八十三】
　　旷恩隆典史难稽千叟佳名自
　　御题大小书年同拜献合成
　　圣夀与天齐【其八十四】
　　卫列勾陈法象悬平生私庆近
　　尧天常随防仗雕舆后又醉金巵
　　玉殿前【其八十五】
　　凤城春暖五云中奉职严稽锁钥同四海升平齐介夀瑶池近在日华东【其八十六】
　　圣主长生不籍丹开筵普赐老人餐微臣纵采仙家药
　　何似擎桃出
　　紫銮【其八十七】
　　玉馔珍肴出禁防蟠桃归奉
　　主恩殊愿将史籀雕虫技篆作屏山
　　万夀图【其八十八】
　　曽向行间侍节旄敢云簿录有微劳太平长庇如天福
　　御宴荣分度索桃【其八十九】
　　驰马昆明大漠还防
　　恩玉陛许追攀彭籛方朔仙曺满何幸琼筵缀末班【其九
　　十】
　　丞防判事佐花封下吏承宣自
　　九重此日宴归夸里巷衣冠得惹
　　御香浓【其九十一】
　　投醪久已沐
　　君恩授几还欣及虎贲盛典古今夸未有
　　圣人亲看酌尧樽【其九十二】
　　宫门乍转三阳泰嵗首初舒二叶蓂今日九阍传异事朝
　　天尽是老人星【其九十三】
　　朝元放仗
　　驾初回赐宴明朝
　　勑使催隔夜殿头先奉诏临轩
　　御坐正中开【其九十四】
　　腰悬象弭手提戈羽猎长杨扈侍过每赋驺虞思
　　帝泽春深文囿五芝多【其九十五】
　　龙鼎曽夸力可扛衰年徒有两眉厐
　　君恩特念微劳久
　　诏预春筵赐玉缸【其九十六】
　　引年优礼逮微臣人老翻沾
　　宠渥新从此
　　辇前常扈跸不嫌双鬓白如银【其九十七】
　　职隶材官愧武夫上清今忝饮醍醐欣逢奏凯升平日凤哕鸾吟总瑞符【其九十八】
　　行间鼔舞力相齐旟旐春晖杨栁堤今日彤墀叨
　　赐宴此身如蹑阆风梯【其九十九】
　　鬓眉如雪雪如银银麪堆盘屑玉尘三白筵前同一色丰年佳兆卜先春【其一百】
　　琼宫开宴五云髙牙将论年得滥叨亲见
　　龙顔真有喜春风披拂普
　　恩膏【其一百一】
　　列校偏裨罢直来长瞻云采绕蓬莱未央湛露沾何幸只有耆年不计才【其一百二】
　　殿头名奏緑头籖法馔
　　宫筵许属厌尽祝我
　　皇千万夀世家恩泽最先沾【其一百三】
　　体元夀世福臣邻和气蒸为万象春何意殊荣分末校
　　也随国老宴
　　枫宸【其一百四】
　　应时瑞雪正霏微日丽重门五色辉
　　万夀楼前千叟宴
　　君臣同庆古来稀【其一百五】
　　暂离星剑赴彤墀不比寻常拜
　　阙时玊液分明丹鼎味何劳蓬海覔仙芝【其一百六】冲融协气不知寒玉殿传宣早
　　赐餐底用驻顔寻上药
　　御防滋味胜神丹【其一百七】
　　青阳旭日照铜楼鹓鹭班行半彻侯咸拜
　　天家春防醉谢
　　恩次第出阶头【其一百八】
　　初春二叶展尧蓂列坐琼筵挹醁醽为向九霄占气象羽林星暎老人星【其一百九】
　　玉阶献夀盛班聨庆及郎官列绮筵如此
　　宠荣真旷古纪
　　恩惟颂万斯年【其一百十】
　　忝列熊罴
　　赐宴余恍然身世入华胥眼前不少丹青笔王防图成
　　逊不如【其一百十一】
　　春首开筵瑞气融
　　圣皇多夀畅仁风鹖冠许入随鱼贯幸厠长眉千叟中
　　【其一百十二】
　　春色先回细栁营犀渠闲却乐时清忽传天上开新宴末校居然并老更【其一百十三】
　　肩随佐领事韬钤髀肉无多雪满髯露湛玉墀知饱徳不须夜饮赋厌厌【其一百十四】
　　丹墀开宴眷耆龄鹤发齐来拜
　　阙廷夀祝西方无量佛光明南极老人星【其一百十五】仙酝频斟六膳调引年
　　赐宴集臣僚
　　皇衷正要流膏泽殿角先看瑞雪飘【其一百十六】
　　仁恩溥博总如天末校犹防
　　赐几筵颁出仙防皆异味尝来法酒自延年【其一百十七】筹笔纷纷在一心不离方寸见遥深八方有截铜标正三极无私宝契临【其一百十八】
　　便是彭铿事帝尧碧方曈叟坐螭坳何曽斟雉供
　　君膳却沐新恩食雉膏【其一百十九】
　　锦袍掩暎鬓眉霜
　　赐宴欣依日月旁身惹炉烟香满袖
　　天顔有喜夀无疆【其一百二十】
　　身习行间佩角弧月粮叨受愧千夫引年
　　恩宴从来少况使兠鍪饱玉防【其一百二十一】
　　无疆景运万年新宠饫天防荷
　　至仁倡率虎貔歌舜旦追随鹓鹭乐尧春【其一百二十二】逺开瓯脱作歌衢岂要厢军豫备虞闲卧緑沉枪不用年年春到拜
　　恩酺【其一百二十三】
　　文思臻极器开先宝气英英照玉筵何异帝青腾佛盋众香精乳祝
　　尧年【其一百二十四】
　　貔貅耀武定遐方万里规模
　　睿算长兵气销时和气洽
　　特崇耆齿许衔觞【其一百二十五】
　　天上和风被八纮筵开养老庆升平暂辞武帐陪文防同饫金觞玉糁【其一百二十六】
　　夕郎长幸拜
　　髙宸献嵗还沾湛露新
　　黼扆祥光瞻舜日锦筵春馔饫尧人【其一百二十七】
　　已抛组甲负春暄投老何縁觐
　　至尊却遇引年新嵗宴留传佳话与儿孙【其一百二十八】
　　五更三老宴承明列校年髙亦
　　赐觥斗转北枢旋厯甲星悬南极暎长庚【其一百二十九】当年擐甲作偏裨朔漠曽经从六师屈指到今三十载
　　圣顔健似北征时【其一百三十】
　　年年持防侍金门岂有勤劳荅
　　主恩雨露不教遗小草卑微亦许沐春温【其一百三十一】
　　羽林少小侍
　　君王五十年来两鬓霜省试鸠工
　　金殿侧喜随耆旧捧尧觞【其一百三十二】
　　六十年来祝
　　圣人欣逢宝厯又重新
　　琼筵饫徳歌天保瑞雪盈畴已献春【其一百三十三】
　　龙沙七战仗
　　皇威曽唱铙歌脱剑归拜捧夀杯瞻日角芝云长自防
　　天衣【其一百三十四】
　　少小期门侍辇傍
　　皇威万里奠殊方天涯尽处今无战鹤发从容进夀觞
　　【其一百三十五】
　　葱茏佳气抱春城仙实堆盘
　　圣主情愿种五芝成五色献来紫极祝长生【其一百三十六】圣主乘干景运开普天长养在春台须知千叟康强甚
　　总是吾
　　皇锡福来【其一百三十七】
　　芬蒀仙醴出
　　宫壶合作瑶阶千叟图羣道升平多壮健醉归不遣子孙扶【其一百三十八】
　　玉殿春风漾鬓丝凤膏麟脯味如饴自今强饭由
　　天赐不减巴黔贾勇时【其一百三十九】
　　曽从粉署忝鹓班今拜彤廷仰
　　圣顔共沐
　　恩波真似海敢将雅什颂如山【其一百四十】
　　重逢玉厯纪壬寅上日椒觞宴老人铁骑少年今白首也叨
　　赐酒庆长春【其一百四十一】
　　介夀椒馨化日舒庄农乐事不胜书豳风图里跻堂景长在秋场纳稼余【其一百四十二】
　　馔自仙家座上供珍羞岂数紫駞峯小臣一日沾
　　恩泽步履如飞不借节【其一百四十三】
　　春回黍谷泰阶平瑞雪余光暎早晴列校身无一一事宴终忭舞出
　　蓬瀛【其一百四十四】
　　常持剑楯卫神京
　　赐宴归来体更轻莫道羽林星宿小今宵应并夀星明
　　【其一百四十五】
　　欣逢广宴
　　赐春朝短羽低飞接绛霄不信野人难颂圣卿云本自
　　出衢謡【其一百四十六】
　　猩唇燕翠簇盘齐尚有余珍许共擕
　　宫府自来沾大泽兹筵端的胜鳬鹥【其一百四十七】
　　赐醽佳防古曽传黄发盈廷未满千今日长筵环绛老吾
　　皇端合是金仙【其一百四十八】
　　晓缀鹓行上紫微云开咫尺见
　　垂衣分明共赴西池宴亲见青鸾黄竹归【其一百四十九】玉琯吹来万象春蓬池仙鲙共尝新柏梁台上曽髙宴讵及当年协律臣【其一百五十】
　　三浆六膳幸分霑世泽长承雪满髯亿万春秋推
　　玉厯海筹知为
　　圣人添【其一百五十一】
　　羽林执防愧材官
　　圣主洪慈及武冠
　　特许论年排广坐盈颠鹤髪上
　　金銮【其一百五十二】
　　甲宅荣光接月华追趋鲐背拜
　　君嘉先畴敢附周盟后忝属骍旄七姓家【其一百五十三】
　　玉漏风清出未央
　　诏宣黄发赐椒觞挈壶下士司占騐日月
　　熙朝倍觉长【其一百五十四】
　　微员也得列冠裳鹓鹭班中忝颉颃
　　琼宴开时风日丽一时齐捧
　　万年觞【其一百五十五】
　　奉职惭无巡警功幸随绅佩舞和风
　　昌时特设耆年宴矢竭微劳备御中【其一百五十六】
　　景运门前骑马回欢声一道似春雷谁知白发千夫长也举南山
　　万夀杯【其一百五十七】
　　耆朋接武上天衢喜奉
　　温纶饫玉防自愧防庥传奕世饮和食徳共嵩呼【其一百五
　　十八】
　　曽执戎麾辖虎貔深惭厚禄已虚縻老来又饱
　　仙防馔捧日心余一寸葵【其一百五十九】
　　厐眉皓首入
　　天阍玉液金虀愧素餐更赐仙桃袍袖里
　　恩深苜蓿胜桥门【其一百六十】
　　老骥犹懐千里思壮夫敢叹发如丝一杯拜
　　赐延年酒努力前驱惫不知【其一百六十一】
　　嵗籥初更淑景匀一营细栁已知春
　　九重此日开芳宴千叟齐来拜
　　圣人【其一百六十二】
　　新丰往事记犹真曽効微劳奉
　　圣人六十年来恩养重又叨垂老宴
　　枫宸【其一百六十三】
　　朝朝执防直明光今日当轩近
　　御牀黄耉并登天上坐春盘柏酒许分尝【其一百六十四】
　　整辔新从塞外回
　　九重恩渥
　　御筵开从今万里销烽烬长向
　　金銮捧玉杯【其一百六十五】
　　食饮惟需凿与畊大田多稼纪西成为教农正康衢聴一片丰年语笑声【其一百六十六】
　　忝司华署侣鹓鸾春殿
　　恩流宴饮欢闻説异粻明贵老何如
　　天馔饫调兰【其一百六十七】
　　粉闱旧忝列郎曺縻禄曽无尺寸劳忽荷
　　恩纶叨夀宴喜随羣叟醉仙醪【其一百六十八】
　　龙飞玉厯首壬寅环转重开浩荡春
　　金殿赐酺专尚齿永跻仁夀戴鸿钧【其一百六十九】
　　尝伴铜龙守玉扉火城星烂曙光微白头此日叨
　　恩宴蹀躞春风带醉归【其一百七十】
　　日月升恒忆万春我
　　皇福祉自天申小臣今日叨
　　嘉宴愿作年年献夀人【其一百七十一】
　　边庭无复事防秋夙愿前驱愧未酬
　　盛典躬逢何所报长年还自看吴钩【其一百七十二】
　　芙蓉阙下集安车晓日曈昽暎绮疏云子饱尝添夀斚银盘又赐海东鱼【其一百七十三】
　　上苑初开千叟宴新正又侍
　　九重春
　　圣皇施惠无遗老恩浃周庐宿卫人【其一百七十四】
　　曽叨执防侍金门更向琼筵觐
　　至尊要使全家霑雨露归擕
　　赐果防儿孙【其一百七十五】
　　画省叨荣愧小臣投闲歌咏太平春盘餐更饫
　　天防味长戴鸿钧祝
　　圣人【其一百七十六】
　　万年枝上雪初融一朶红云丽碧空葵藿有心齐捧日献羔称兕学豳风【其一百七十七】
　　日丽金铺宴九华云芝瑶笋出仙家
　　君王若比天皇夀万八千年未足夸【其一百七十八】
　　曽忆含香近
　　日光于今不觉鬓毛苍论年何幸陪千叟共祝
　　尧年乐未央【其一百七十九】
　　青阳淑气始融融千叟筵开
　　宝殿中兰省微臣欣与宴
　　万年圣夀与天同【其一百七十】
　　诏集髙年
　　赐大酺武臣垂白沐恩殊好凭麟阁丹青手绘出天家养老图【其一百八十一】
　　序賔礼备
　　赐殽烝天罽铺陈以次登髣髴海山开宴处星冠鹤帔
　　一层层【其一百八十二】
　　瑞雪先春卜嵗丰
　　圣心乐与万方同小臣得附貔貅末忭舞欢呼
　　御宴中【其一百八十三】
　　砻错曽投万石君球光玉润气烟煴若论日字须和墨除向浮黎琢紫云【其一百八十四】
　　欣逢盛世备期门滥列琼筵
　　赐上尊身似登仙到蓬阆浑忘四校逐戎轩【其一百八十五】
　　五嵗亲随常侍班彤墀日日近
　　龙顔杏坛一自崇祠宇
　　圣夀天文万古间【其一百八十六】
　　法宫良防赐春觞佐领微臣缀末行
　　恩重涓埃无报称愿将海岳夀吾
　　皇【其一百八十七】
　　天顔有喜泛春觞身傍重霄浥
　　御香盛世引年真异数羽林铁骑荷
　　恩光【其一百八十八】
　　自从奉职近承明辨器量材日有程岂料微员逢盛事一杯湛露
　　赐金茎【其一百八十九】
　　薤叶芝英辨体详昆刀如笔写琼肪愿将
　　圣夀同文佛亲见云中卍字光【其一百九十】
　　云屯羽骑静无哗细栁春闲检髩华更与升平添盛事
　　殿头宣劝饭桃花【其一百九十一】
　　便是人间修月曺宫坊琢玉五云髙晓来宴罢
　　蓬莱殿不羡东方得玉桃【其一百九十二】
　　琼浆玉馔
　　御筵开南极光华暎夀杯
　　圣主特隆千叟宴厐眉鹭序得追陪【其一百九十三】
　　玉鸠扶老到蓬莱启事犹思晓殿开饫防从容
　　天语切赓飏还属旧容台【其一百九十四】
　　碧玉巵浮红水晶瑞霞扶日丽层城
　　君臣语笑皆天籁不待鸾箫与凤笙【其一百九十五】
　　白玉墀头白发身太平
　　盛典逮微臣宴余景运门东出骏马骄嘶
　　禁籞春【其一百九十六】
　　韬畧无能愧折冲耆年队里得追从瑶阶雪霁春光暖满泛葡萄饮玉钟【其一百九十七】
　　旧典西京重赐酺亲沾
　　天酒倍欢娱髙年簮绂多如许齐入朝元介夀图【其一百九十八】
　　提戈嵗久有何勲此日论年觐
　　五云莫道粗才容就日羽林元自应天文【其一百九十九】厯载追随虎士班每依豹尾望
　　龙顔广筵幸获陪耆老就日瞻云咫尺间【其二百】
　　天陛需云宴乐初朝正焉用叔孙书太平久道青春好千里亲看驾鼓车【其二百一】
　　瑞霭祥烟集凤城欣瞻
　　藻绣赐云觥小臣润色知何有黼黻文章属
　　圣明【其二百二】
　　仙液恩膏到世臣蓬瀛髙防绮筵陈厐眉鹤发盈千数健协天行是
　　一人【其二百三】
　　春风紫殿接
　　龙光锡防还容上夀觞自愧无防叨防绪万年欢乐奉君王【其二百四】
　　春宴欣陪到九天琼浆满饮
　　玉阶前防
　　恩乍得周花甲黄发藂中是少年【其二百五】
　　金缕牙籖杂宝装每因摹勒仰
　　奎章只今
　　圣艺超千古几暇犹时榻硬黄【其二百六】
　　春光欲拂栁条新浩荡
　　恩波及武臣
　　宝厯从今添亿万年年长此宴
　　枫宸【其二百七】
　　湛露浓瀼下九垓千官齐泛紫霞杯献豜未效虞人职先为跻堂祝嘏来【其二百八】
　　饱餐玉粒饮流霞千叟朱顔带日华应信长生
　　天子赐不须勾漏覔丹砂【其二百九】
　　尧舜寛徳嫓天皋陶明允自无偏小臣防谳曽何补惟奉仁风祝
　　万年【其二百十】
　　五色卿云绕
　　御筵九天湛露引耆年自惭武弁毫无补也傍
　　真人紫极边【其二百十一】
　　禹功未比
　　圣功多指授疏通永定河自此畿南恒大有羣黎安堵
　　更衢歌【其二百十二】
　　蓬瀛晴雪望中开南极星辉暎夀杯湛露深沾何以报纪
　　恩惟有赋台莱【其二百十三】
　　侍宴红云志泰交辉煌章采满螭坳
　　君王厚徳符元吉独御黄裳紫气髙【其二百十四】
　　青齐嵗俭轸
　　皇情被命星言发粟行沦浃
　　帝恩深到髓于今九稔泰阶平【其二百十五】
　　新恩乍见
　　御筵开紫禁春风拂面来自愧虎贲才脱剑欣同鹤发
　　颂台莱【其二百十六】
　　髙年济济
　　诏筵陈上日荣叨
　　宠泽频殿上引年休序爵
　　御前劝酒不论巡【其二百十七】
　　鹓侣盈朝忝白鹇老年縻禄大夫班蘂珠预宴光荣极长愿披云奉
　　圣顔【其二百十八】
　　乌玦丝丝玉一螺文江学海自生波豹囊贮得供颁赐人墨千年并不磨【其二百十九】
　　束发常教隶禁营麤才旧得备干城老年聴谱承平曲新宴欢腾祝夀声【其二百二十】
　　天心眷老赐瑶觞雪霁云开化日长醉饱不须官职贵
　　春袍尽惹
　　御炉香【其二百二十一】
　　熊罴队里慙黄耇龙凤楼前庆
　　紫宸从此年年承
　　帝泽禁营细栁万条新【其二百二十二】
　　久播
　　皇风畿辅中微员亦许受
　　恩同愿将
　　天赐长生酒化作甘霖五谷丰【其二百二十三】
　　鸣鞭走马向甘泉身卫周庐厯有年慙愧琼筵班齿坐蓂阶长此戴
　　尧天【其二百二十四】
　　霜髭升宴总朝绅鹭序鸳行缀虎臣殿角春风翔燕雀筵前珍馔擘麒麟【其二百二十五】
　　乔木家声嵗月长
　　尧天雨露足恩光犀渠久领秋霜队鱼藻先分春酒香
　　【其二百二十六】
　　天枝爵禄荷殊荣玉馔懽陪宴老更阊阖春光开绮绣遥连青海庆升平【其二百二十七】
　　闗门杨栁思依依忆昔临郊赋采薇今日同赓天保句寸茎长自傍春晖【其二百二十八】
　　盛朝縻禄愧监门瑞霭频瞻近九阍渐喜书年开七袠滥称仙尉醉尧樽【其二百二十九】
　　禁旅犹教诧挽强入筵珍重髩如霜三壶肴核将懐褏归引儿孙遍绕牀【其二百三十】
　　珉糜珠饀喜颁宣羽卫邀荣
　　玉殿前莫道干城人渐老披丹长愿祝
　　尧天【其二百三十一】
　　百镊珍珠职所供天机异锦上方工
　　君王俭徳袪纎美作服惟明叶舜风【其二百三十二】
　　已向天山早挂弓备员还宿禁林中武臣未解铭鸿烈但觉
　　皇威逺迩同【其二百三十三】
　　奕世金貂袭旧勲从容春殿步祥云崇年得预琼宫宴鱼藻恩深荷
　　圣君【其二百三十四】
　　玉馔新从柏殿颁不遗疎贱到衰顔折冲御侮寜甘老感激还生
　　紫陛间【其二百三十五】
　　仙署羣仙尽劈牋春风搦管纪开筵剡藤腻作缥红色虎仆齐书字万年【其二百三十六】
　　丹地飞霙淑气回春光分暎紫霞杯自慙畜牧真微贱感荷
　　君恩防赏陪【其二百三十七】
　　雕弧卢矢厯天涯粤岭烽烟老嵗华何幸余年邀
　　渥宠亲尝仙膳向人夸【其二百三十八】
　　微员愧列羽林官跨马弯弓効寸丹何幸仙人调六膳白头同宴五云端【其二百三十九】
　　夙忝头衔领禁营羽书传发署微名年多莫笑浑无用祝哽筵前备五更【其二百四十】
　　芙蓉阙下敞琳筵武士叨陪
　　御席前炉里篆烟成
　　万夀杯中緑蚁泛千年【其二百四十一】
　　西征尝佩鸊鹈刀
　　恩诏传宣赐碧醪
　　圣夀天齐同拜祝红云祥拥凤楼髙【其二百四十二】
　　夀域开不老春馔琼屑玉逮微臣宴归喜与儿孙説亲侍钧天觐
　　圣人【其二百四十三】
　　一品黄金莹管城不将麟角录天鲸紫毫簮向螭头者盍写
　　君臣相悦情【其二百四十四】
　　阊阖天髙广宴开熙熙都似上春台举觞共效跻堂祝
　　万嵗声腾动地雷【其二百四十五】
　　驰驱两度属櫜鞬校猎欣逢雉兔繁今到蓬莱身更健五辛芬馥
　　赐盘餐【其二百四十六】
　　夀世
　　天传童面经问年随地有竒龄游河五老寻常事难得
　　千人聚
　　帝庭【其二百四十八】
　　职忝司门在凤城日华五色启春明窃欣下吏防嘉宴长挹蓬壶紫气生【其二百四十九】
　　羽林久辖
　　主恩寛天上分甘愧素餐献嵗
　　天家开盛典大廷千叟共春盘【其二百四十九】
　　禁军分典职宣威曽执星旄敌忾归昔日大弓防
　　宠锡今朝芳防侍
　　彤闱【其二百五十】
　　含香奏对忝曺司雨露涵濡荷
　　圣慈宴赏更容叨异数酬
　　恩愿上万年巵【其二百五十一】
　　备员虎旅鬓添华挟纩从军敢忆家今日
　　天防分玉馔葵心浥露醉流霞【其二百五十二】
　　赐翎奕奕戴
　　恩辉羽骑防効猎围感激犹思勤膂力喜瞻春霭绕
　　旌旂【其二百五十三】
　　旭日初升瑞气融大酺
　　恩渥赐羣工久膺世秩今陪宴长在薰风长养中【其二百五
　　十四】
　　威行南徼翦鲸鲵
　　命讨西陲振虎罴得
　　赐闲身依禁近
　　天杯拜饮碧玻瓈【其二百五十五】
　　绣蟒千袍绕四筵弓刀解却饫甘鲜
　　玉皇香案分明近自愧庸凡上九天【其二百五十六】
　　优老筵开瑞日髙谢
　　恩才罢酌醇醪乗田下吏今闲散异数何当也滥叨【其二
　　百五十七】
　　何期羞耉逮偏裨凉水禺山防一枝秣马诘朝六十战思量还似黒头时【其二百五十八】
　　太平
　　皇帝万斯年丹鸟勾陈驻两边此日华颠陪齿宴故应
　　执防是郎仙【其二百五十九】
　　曽厠龙骧佩宝刀投闲重得沐
　　恩膏引年特地尊三老顾影何须叹二毛【其二百六十】裨海齐州轨度同山川草木尽春风天脐地肺分明列都在
　　君王覆冒中【其二百六十一】
　　和气仁风满八垓金壶玉醴醉春杯恭闻海澨山陬外更有梯航近日来【其二百六十二】
　　九天阊阖拥祥云中外尊亲奉
　　圣君脱剑歌风臣已老随班霑得
　　御肴芬【其二百六十三】
　　金沙江上洗戈回铜柱苍凉十丈埃老去侧闻酣战地笙歌满路百花开【其二百六十四】
　　天春燕喜列殊珍緑髩方曈领搢绅
　　凤纪从今过百二康衢童子作封人【其二百六十五】
　　苍生生计仰
　　宸谟发帑留漕又赐租自有
　　尧汤无水旱筵间合语效山呼【其二百六十六】
　　薄艺频年直
　　紫宸偶承
　　天笑物逢春葵心向日殷勤卜琼畟投来六赤神【其二百六
　　十七】
　　百工规矩説髙曽况是簮裾忝世膺自沐露滋根叶茂恭承
　　培养到云仍【其二百六十八】
　　昔年楚望鬬戈船久治今重预恺筵江汉一篇周雅在扬休虎拜
　　圣人前【其二百六十九】
　　六符开泰吐星芒列曜承
　　恩卿月傍五色日华封赤道
　　万年天子坐当阳【其二百七十】
　　新年预防厠仙班陛楯追趋识
　　圣顔饱徳自慙闲拊髀唯歌
　　万夀祝南山【其二百七十一】
　　石磴烟峦半紫苔瑞霞缭绕静无埃
　　天心别有髙山在微末何縁测
　　圣裁【其二百七十四】
　　禄増一品受
　　恩多又
　　赐蟠桃宴大罗供奉不须方术献
　　圣人得夀在中和【其二百七十三】
　　廿年供职近
　　丹宸鍼砭遗方记授真一自瑶池陪宴后杏林添得
　　九重春【其二百七十四】
　　甲辰重叠纪尧天四表光华照简编
　　圣厯又添花甲外四千年后有今年【其二百七十五】
　　头衔夙署粉曺郎
　　赐纻曽叨捧七襄身厯塞山搜伏莽承平日久祝无疆
　　【其二百七十六】
　　充备千庐职徼巡凤凰山畔忆车尘
　　宫筵特许陪诸老一体沾
　　恩拜紫宸【其二百七十七】
　　春风初到上林枝
　　金殿传呼锡宴时共沐
　　天恩深似海顿忘霜鬓白如丝【其二百七十八】
　　万年枝上晓烟轻淑气先回细栁营解剑来登千叟宴紫微光里颂长庚【其二百七十九】
　　画省深惭樗栎材
　　圣朝旷典得追陪尧年鼔腹康衢叟若个松轩赐馔来
　　【其二百八十】
　　声灵燀赫震遐陬歌凯期门亦荷庥防赏
　　恩波当献嵗老人星照玉阶头【其二百八十一】
　　玲珑劚得翠屏开峯秀林香引
　　御杯正是人间有天上
　　金舆临处即蓬莱【其二百八十二】
　　生从平壤到华胥老预仙筵坐
　　殿除忝窃祠官
　　仁主意录勤七载奉军书【其二百八十三】
　　鹤髩如霜防
　　紫宸兵氛曽扫楚江濵武夫愧未涓埃报唯祝
　　璇图忆万春【其二百八十四】
　　蓬莱仙阙日华明瑶砌春蓂两叶生幸饫雕胡依
　　黼座兔罝诗里愧干城【其二百八十五】
　　玉宸羽卫动星文龙画竿枪倚紫云拜捧夀杯思旧事亭楼超越
　　九天闻【其二百八十六】
　　两曺分案调盈虚鱼藻欣逢益稷俱不意坐无氊席吏来登
　　温室罽賔毺【其二百八十七】
　　饱饫天防
　　帝座旁醉归人识羽林郎宫前据马身犹健报
　　国心驰旧战场【其二百八十八】
　　尧堂斟雉祝长春五雉分司属左民
　　圣世不严山泽禁玉津风月百花醇【其二百八十九】
　　千叟欢呼捧夀杯须眉如雪照瑶台上池不用夸甘露亲饮
　　天家玉液来【其二百九十】
　　六仪九徳术难穷射覆寜能继四公微贱坐当
　　天一贵命逢龙喜在干宫【其二百九十一】
　　白笔常时立殿头肃班唤仗凛霜秋
　　紫廷燕老寛文法不用纠仪去押楼【其二百九十二】
　　瑶觞满泛列珍羞何异仙真防十洲醉后
　　诏传舆马出不教黄发更扶鸠【其二百九十三】
　　锦服新从瑞锦来辨仪掌职是容台大罗若纪长年籍仙榜应为千叟开【其二百九十四】
　　春风初暖
　　御筵开南极光华暎夀杯昔扫鲸鲵归楚粤今随鹓鹭
　　入蓬莱【其二百九十五】
　　内侍传宣
　　诏赐觥微臣忭舞感
　　恩荣八珍错列尝仙味七校喧阗起颂声【其二百九十六】
　　碧鸡金马静无烽列校防
　　恩湛露浓饱食珍甘思寸効搜苗吉日耀军容【其二百九十七】
　　俾倪十二亚龙斿
　　步辇穿花大小楼容与弓刀天仗里
　　御香沾裛润难収【其二百九十八】
　　禁旅无闻警柝传升平嘉庆已年年老来更受非常宠拂拭须眉上
　　御筵【其二百九十九】
　　宫栁含金浥露滋庆云五色拥
　　彤墀叨陪
　　御防身加健不减当年敌忾时【其三百】
　　西域真传奉
　　玉宸古来油素此偏新星源图得昆仑景拜手银筵祝圣人【其三百一】
　　菌阁同跻左右分雁行锦绣动龙文
　　轩廷此日占云气司马官曺是缙云【其三百二】
　　蓬莱宫阙隔仙凡
　　春殿筵开许署衔列坐瑶阶春日永
　　御炉香气满朝衫【其三百三】
　　天仗传呼
　　凤辇来缀衣执役愧无才余年总是
　　皇家赐琼宴还教皓首陪【其三百四】
　　握兰粉署忝鸳行嘉宴新依
　　【甫黼】座光席上老人还众宿
　　扶光五色正中央【其三百五】
　　司列东曺管补流慙无识防佐
　　皇猷乐池咫尺瞻
　　天表云日当空水镜秋【其三百六】
　　象戯曽闻赋子山天枰分局隔河闗幸逢一统车书盛边界熢消士马闲【其三百七】
　　意匠渲皴粉墨储棘猴楮叶费居诸九州图画归王防不用朱离译象胥【其三百八】
　　横汾宴镐史曽夸尚齿
　　熙朝庆有加自喜问年将数亥散官预宴倍光华【其三百九】
　　象魏昭明荷
　　圣慈都官一得捧琼巵协中不借寛文网自致清刑简
　　讼时【其三百十】
　　幸叨微秩列鹓班更得承
　　恩霄汉间真是化工培养厚厐眉一色服斒斓【其三百十一】
　　羽觞稠叠
　　诏纶温却忆从军喜拜恩
　　圣武睿谟包六合昆仑天柱国西门【其三百十二】
　　宫梅香糁玉巵边民望
　　南巡又廿年记得孤山停豹尾禁钟催晓六桥烟【其三百十
　　三】
　　帝心仁爱即天心天上薰风入
　　帝琴一自蓼萧甘露渥沦肌浃髓
　　圣恩深【其三百十四】
　　秘府曽宣五色麻凤衔鱼网丽桃花臣心敬比丰年祝瑞麦光牋纪嵗华【其三百十五】
　　紫塞风清颂止戈
　　彤庭春防集鸣珂五更三老今无算鹤发千人沐太和【其三百十六】
　　洞开阊阖宴屠苏人瑞先看满
　　帝都指防八纮成夀域黄支乌弋总无殊【其三百十七】鹫岭西头阆苑东金仙羽客胜因同须知千佛莲华座只在
　　如来一念中【其三百十八】
　　人捧挨年緑字牌分庭文几十行排嵗星若到朝元防论齿还居最下阶【其三百十九】
　　五云多处九霞觞分秩聨班列雁行既醉愿将千叟夀合来齐献与
　　君王【其三百二十】







　　御定千叟宴诗巻四
