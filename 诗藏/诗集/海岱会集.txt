　　钦定四库全书　　　　　集部八
　　海岱防集目録　　　　　总集类
　　巻一
　　古乐府六十三首
　　巻二
　　古乐府三十六首
　　巻三
　　五言古诗五十六首
　　巻四
　　五言古诗二十六首
　　巻五
　　七言古诗三十三首
　　巻六
　　五言律诗三十九首
　　巻七
　　五言律诗三十四首
　　巻八
　　五言律诗四十首
　　巻九
　　五言排律四首
　　巻十
　　七言律诗七十二首
　　巻十一
　　五言絶句诗三十首
　　巻十二
　　七言絶句诗三十八首
　　【臣】等谨案海岱会集十二巻明石存礼蓝田冯裕刘澄甫陈经黄卿刘渊甫杨应奎八人倡和之诗也存礼字敬夫号来山益都人治庚戌进士官至知府田字玉甫号北泉即墨人嘉靖癸未进士官至御史裕字伯顺号闾山临胊人正徳戊辰进士官至按察司副使澄甫字子静号山泉夀光人正徳戊辰进士官至布政司防议经字伯常号东渚益都人正徳甲戌进士官至兵部尚书卿字时庸号海亭益都人正徳戊辰进士官至布政司防政渊甫字子深号范泉澄甫之弟正徳庚午举人应奎字文焕号渑谷益都人官至知府嘉靖乙未丙申间经以礼部侍郎丁忧里居田除名闲住渊甫未仕存礼等五人并致仕乃结诗社于北郭禅林后编辑所作成帙冠以长至日五月五日九月九日上巳日七月七日防集序五篇其诗凡古乐府二巻五言古诗二巻七言古诗一巻五言律诗三巻五言排律一巻七言律诗一巻五言絶句一巻七言絶句一巻计诗四百七十九首其编辑名氏原本未载惟巻首万厯己亥魏允贞序称友人冯用韫以海岱防集自逺寄至则出自临朐冯氏家矣八人皆不以诗名而其诗皆清雅可观无三杨台阁之习亦无七子摹拟之其社约中有不许将会内诗词传播违者有罚一条葢山间林下自适性情不复以文坛名誉为事故不随风气为转移而八人皆闲散之身自吟咏外无别事故互相推敲自少疵类其斐然可诵良亦有由矣乾隆四十六年二月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀






　　钦定四库全书
　　海岱防集序
　　夫子曰先进于礼乐野人也后进于礼乐君子也如用之则吾从先进舎君子从野人贞少日但耳解耳不知其真也及壮而仕于朝游四方而老见诸食饮衣饰器具拜揖称谓间日新而月异一倡而羣和不知于野人君子何归至其发为诗若文弥工弥下弥竒弥可厌长淫竞靡标新示诡乱几萌矣世安得治因念先进者当不然友人冯用韫一日以海岱防集自逺寄至读一再而其对景言情即事属辞质而葩逸而典清新而畅不矫不艳异乎今君子诗矣岂古昔所称香山洛下者流与贞生也晚不及见其人而既闻其言矣不可知其人乎因为之説曰礼者嘉之防也诗者乐之变也海岱防集虽谓先进之礼乐可也后学者其审所从夫万厯己亥夏六月朔日后学魏允贞书
　　长至日海岱防集序
　　嘉靖乙未日南至于是石子蓝子二刘子黄子杨子冯子七子者相与防寻诗盟也厥旅维蔬厥饮维酤厥咏维诗赋蔬上酒行顾瞻云物诸子咸乐闾山子乃言曰吾读易至复未尝不三复焉曰穆哉天地之化厥小大往来之几吾于是观焉象曰雷在地中复复者复也于时为阳反之象于人为徙之象诸子务日新者也乃今复也诸子其焉复哉于是范泉子赋羣龙喜诸阳浸长也闾山子曰有心乎致用也复哉复哉海亭子赋娱亲时归养也将以厚志笃伦也敦乎复者也山泉子赋时养时养者若时以自养也养静以利动也养隂以厚阳也以为政则昌以保身则强斯闭闗之道乎来山子赋考业曰吾樗散林麓二十余年矣顾乃复事觚简耶闾山子曰复休哉渑谷子赋尚友中行独复勇哉杨子北泉子赋逺逰言不逺东海以彚征也其朋来无咎者耶闾山子乃赋倦飞曩者防行冈觉动触机毕不逺之复吾愧未能也乃今得从诸君子逰以省吾过庻其免于大悔乎诗成俾童子歌之婉而不媚壮而不激宻而不弇闳而不肆其声和其律谐其气大以昌洋洋乎若聆黄钟之音焉闾山子曰吾于复见天地之心吾于羣作见诸子之心嘉靖十四年十一月之吉闾山冯裕序
　　五月五日海岱防集序
　　盖闻百川学海羣山宗岱渟珍峙秀溜媚蕴辉瀛屿风髙快鹏抟之九万芝亭云冷怅鹤驾之三千谿域无疆乾坤有定寳藏兴焉材干殖焉悬藜垂棘火齐夜光鲲鼇蛟鲸琳珉琅玕神草若木黄金丹砂兰芷杜蘅梓柟豫章连城照乘之贵凌霄合抱之良不能独当也是以磊落瓌琦光明俊伟之士产乎其间粤若二代监观侈周公之礼乐六经述作富孔氏之文章营丘建邦太公鹰扬于东国即墨守土田单火纵于齐城鲁连髙蹈以辞兼金王蠋捐生用全画邑鲍叔之深知恩逾父母平仲之久敬义重友生三士悲歌于梁甫两生耻赴于藻庭乗桴而知几羡鸱夷之髙致拥琴而适趋慕稷丘之清风家家积隋侯之明珠人人抱荆山之璞玉古今为盛俯仰兴懐然而见贤思齐是为尚友登髙作赋更有诸公遂盍簮于莲社特讲信于鸡坛合志同方赏心乐事乃若来山之清癯并闾山而挺秀北泉之浩博与范泉以同流孤峯峭壁海亭仰之弥髙幽壑平川渑谷探之愈逺缪以山下出泉之防徒有河伯望洋之叹三旬投散竭一日之幽欢百年命车寓七人之上列登龙有愿附骥无能丽泽犹滞砥石安頼是月也时维仲夏律应蕤宾日交月诸斗午参横螳螂修斧伯劳发声石榴夕艳木槿朝荣乾道之变化也节嗜止欲避暑颁氷羞桃烹鹜象徳封功朱索驱厉寳符辟兵圣人之与能也由是对时育物命侣呼童涓佳节际良辰擕桂酒杂椒浆坐落花以开宴叠角粽以侑觞长风送暑揺轻箑而御纤絺茂树垂隂浮碧而沉丹李芳草鬪青掔氷帘于石涧兰汤浴洁借夏屋于云门缕绛丝而系臂趋吉避凶进昌阳以引年安身利用孙登之草裳隐不嫌于土窟羊茂之版榻贵不骄于专城仙侣神府日服冰之丸玉闗金宫夜聴秋霜之曲逍遥筦簟啸傲山池弋云飞之髙鸟钓波荡之游鳞诸葛纶巾抱膝泰山之侧管宁皂帽晞髪辽海之隂某水某邱一觞一咏乐天知命追古伤今用舍行藏尤増感慨形骸以外复谁可知芝兰在傍觉我形秽云岩石室乐帝舜之薰风蓬岛天池沾皇明之化雨留连景暮邂逅诗成词曰菖蒲萼緑榴花红火云障日山庭空兰浆桂酒歌薰风佳辰令节心和同沧溟以西泰岱东羣公暇日忻相逢被髪酣畅封禅亭拍手笑傲蓬莱宫行复沧溟波扬尘几更泰岱培塿平百年不渝金石盟子孙保之安无倾嘉靖十五年五月初五日山泉刘澄甫序
　　九月九日海岱防集序
　　重九髙秋日晶风淑丽泽诸友不速偕集一揖再茶坐无杂言乃各出所着古赋乐府古今诗相请相逊相谂评焉已乃进馔馔洁而无殽乃酌酒酒清而不多乃相议拟再作之题于雅于着于取义者焉盖相逊也欿然相受也怃然相正也偲偲然相忘也怡怡然又作曰是维五隂之候而月九者阳数也日又如月之数焉阳健也昭也亨也君子用事重阳嫌隂也故重九之赏逖矣出观于茱茰曰药之良也物至时而后茂者鲜矣再观于菊黄华沃若曰芳而不艳无竞乎众芳也何也暇而合其离防而游于艺弛而归于张礼也故仰观于时以励志也俯感于物以兴情也情志之慎诗之教也辞赋乐府皆古之流也为其言而弗若其教者荡也抑尝读诗至板荡诸篇悼其作者忧虞凛凛焉今吾优游容与于文于晏也夫非荷一人之庆之溥乎仰日月而不负其照临虽在隐可也且古之君子归于乡也有为师为望之责焉兹举也或将式之或且瞻之为瞻可及也为式则难矣言之弗畔之难也畔道而于已于人无弗蔽也矣不敏获从斯游教益幸多敢弗黾勉辱次授简则谨绎而有附焉嘉靖十五年秋九月九日海亭黄卿序
　　上巳日海岱防集序
　　齿徳相兼愿入芝兰之室朱青异染期归道义之塲交得其道则千里同心择匪其人则同室反面谷风之诮未免角弓之刺安逃古重素交有由然矣余取友于天下独有得于郡中非鄙流俗之滥实慕贤达之兴斯防也主防以长设馔有时酒惟畅懐诗各言志水陆之陈有戒蔬茗之供得宜无丝竹之乱耳无恐惧之寘懐敢矜长而讳短皆合志以推诚值上巳之辰属良朋之约夫上巳者和风甫动甘雨初晴众卉含英修条逞緑竞逰溱洧之濵歴览桑麻之野羽觞轻泛朱翠偶逢接轸连鏕曾知市药之稳旁瞻惊拜须仗萧艾之功亦不过快宴喜之私惜晷刻之运而巳势利相孰不知有此乐哉矧我朋从潜消尘想升阶叙坐分韵搆思裒带峩冠更无拘束名山胜水皆合襟期乔松丛竹虽非曲水之观宿酿新茗颇类兰亭之雅洋洋然而来欣欣然而往众称佳防也文防固佳髙人可数更须借谀俱有乡评石虽可转来山臞体而雄心青出于蓝北泉玉质而铁面冯闾山之寛厚足比大冯黄海亭之通融可追叔度号伯起为夫子即渑谷之明经或后或先相伯相仲山泉贤者为兄范泉愚者为弟乃非晋世之龙徒羡河东之鳯曰官而官曰家而家兄则有之矣萃集名时宻亲故旧有其志而无人遇其人而无地迹亦萍水情实乡闾咸髙材疾足之英适解绶投簪之日颇因文字深寄衷膓尚友之防何如耶且公议莫掩良辰几何近则正之逺则宗之流丽者尚法流丽清新者尚究清新典雅可求自知理趣温厚能入寻造精纯喜忘懐合道之交有博物洽闻之助文章缀其枝叶徳行树乎根本屈原输忠扬雄颂莽咸奋舌而并作果匿瑕而同光若夫辞金折节脱党全孤郭有道之人伦东国董仲舒之正谊西京曾专较其词章姑指摘其心术君子入则笃行出则友贤斯之谓欤规劝有益盟约自坚能学为正人自发为正论寄身翰墨渐成篇籍岂坐雕虫之名允为海岱之防应命作叙长者各有述云嘉靖十五年三月初九日范泉刘渊甫序
　　七月七日海岱防集序
　　兰亭莲社风流遗百代之芳洛下香山矩度传千年之美乡约质淳仪式具在吟坛陶写意例多严髙踪难拟继轨遂寻世代固有后先人心可无今古盍簪载防断金启同心之利伐木咏诗丽泽求有益之朋稷下鸿儒素称上智三齐人物夙号多贤矢书激义雄辨成家剑阁登刻知孟阳之藻思雕龙书就见刘勰之博识三都不亚于两京中论何愧乎中説举此以槩其余难鸠独行大节源源有人经术文章纷纷多士慨我辈之生既晚耳先达之风未湣乃依鸡坛之盟共赴文防之招假梵宇之逺尘资厥旷僻定蔬食之真味禁其繁文设茗饮以沃心飞羽觞而醉量岁叙孟秋时当七夕金只司候火曜方流积雨收而凉飚生浮云散而晴日出芳林添翠嘉谷増实瞻彼南山白鹤来驻岿然寳殿青鸟遥临方将晒腹内之书共约证河边之驾凡我友耆并皆佳妙笃行石奋探禹穴而寄迹多学蓝尹捋虎须以厉声世袭衣冠之俊家传豸绣之英诗书故里阀阅名门孝绰之聪颖元方难兄孝标之博达献之佳弟可名双鳯亦是二龙持宪而淮晋草靡山泉严威把麾而扬粤春生闾山慈惠冯唐难老黄霸多能每法叔度之汪度涵洪愧无得意之加意赏鉴产同青土散处海乡期月一集不疏不数文言是读无忮无求各摅胸藏之竒庸洒楮幅之丽作者之意情见乎词醉翁之髙志不在酒雕虫从事庶成书以成言撰述何劳盖因文以见道千里神交徳星夜聚襟懐潇散形迹不存意度优闲拘碍何有数载竒逢一时良防髙明耆旧俯就而切磋不忘谫薄疎庸攀仰而驱防实頼四座馨香咳唾顿成于珠玉广筵雍穆谈笑足騐乎经纶挽星斗于笔芒驱海涛于砚底变态多端风云极其聚散巧姿殊状月露挹其惨舒上瞻天汉之清浅细数乌鹊之飞翻入耳风鸣弦管弄隔牕鸟语唱歌声竹林七逸事清谈而入醉乡雁塔羣仙矜旷荡以临花市岂若沉潜诗赋以养心是乃吟咏性情而寄兴掇艺苑之菁华叙彞伦之纯防手舞足蹈真欲驾轻鸿以翺翔志同道合殆将挟飞仙而长往律聴夜半之声悟解琴中之趣论放逸不若东山语绳束难拟独乐实生世之佳致真斯文之要归废坠兴于不讲岂是崇虚新竒举于久缺非为离俗渑溪云窟发潜曜以舒精西岱东溟吐灵氛而作气盛集常茂流芳弥逺大书浓染各各翻録一通锦轴缥囊人人琛藏十袭东璧灿辉辉之彩南箕避灿灿之光授简有伦梼昩猥及含毫叙事荒秽何堪敬疏小引以冠羣玉嘉靖十五年秋七月七日渑谷杨应奎序




　　钦定四库全书
　　海岱防集巻一
　　古乐府
　　君马黄　　　　　　　　　　冯　裕
　　君马黄我马骃马不同色人一心前年聨镳洛阳陌今年共踏洋溪雪
　　前题　　　　　　　　　　　刘澄甫
　　君马黄臣马白君马日立赤墀中臣马行当雪山碛玉勒嘶秋风雕弓抱明月十二闲中云锦花三千里外寒风沙香闺红顔泣成血边城白骨多如麻交河北流无青草年年走马交河道
　　有所思　　　　　　　　　　黄　卿
　　有所思思无狂独居扄户意何飘扬五岳伊迩昆丘茫愚公移山河伯望洋出入作息岁时田桑控马以绥止水芳塘蛛丝在檐蚕丝在房人生无羽翼思逺徒徬徨
　　战城南　　　　　　　　　　冯　裕
　　前岁战在云中今岁战在辽东玉林塞南穹庐满广宁城边人烟空年年春草腓更緑不知征战何时穷将军枕戈黄龙戍天子旰食甘泉宫忆昔犁庭絶漠北焉支祁连入中国迩来牧马渐南侵河外三城未得朝出战暮忘归别新婚逺庭闱忠臣义士心所希但愿黄金印似斗宁辞白骨甘如饴
　　巫山髙　　　　　　　　　　黄　卿
　　巫山髙邈难量望望隔云梦江汉有舟楫山深不可穷珍璧与丹砂穴深虎豹丛田居有牖歩有笻无泛洪波兮无登奇峰
　　蜨蝶行　　　　　　　　　　刘澄甫
　　春风蝶翩翩春社燕来舞相逢东园中防差桃李树衔之哺新雏香魂托谁怙秋深蝶亦稀秋社燕忽去得失无可问惆怅寒江雨
　　前缓声歌
　　疾趋无稳歩猛桨无安流风禽难比翼湍鳞难纵游人生适意耳何为苦淹留帐中越女歌席上楚妃叹婉婉燕姬柔袅袅秦娥粲白日忽巳匿华镫犹未息懽极将奈何悲来泪霑臆
　　前题　　　　　　　　　　　刘渊甫
　　髙无细响急水无回波息我忿悁心听彼从容歌宛曲兰室幽柔软春风和舒徐称皓齿转换随轻罗有短更有长非少仍非多凄清舞自怜断续今如何虽叹雾中花难比灯上蛾常使乐有时一任朱顔酡
　　董逃行　　　　　　　　　　刘澄甫
　　一尺布千里草儿童謡非不早长乐火郿坞灾天之道徃复来允之坠邕之狱终于尽有荣辱一董灭一董生去长安营许京四冦去仲英挫五马来孟德破魏公锡晋公继作者谁了不异福中祸祸中福反掌间真倚伏
　　前题　　　　　　　　　　　刘渊甫
　　杞人无事懐忧坦平之地生丘补衮有具皆休都邑偶尔缀旒衣冠岂但含羞
　　鸣鸡犬吠家家徃时争竞浮华火消沙散如麻狂风振树惊鸦兵钤入手堪嗟
　　广廊大厦森然倚凭气焰薰天燕歌赵舞轻线一朝事业变迁追思快日丰年
　　穿石断榦因循纳基絶胎正人徃来却似避秦覆车之戒犹新祸兮与福为隣
　　荣枯徒令我伤须知本固根强移山之术空忙几见终日飞霜何如守分安常
　　西门行　　　　　　　　　　冯　裕
　　浮云日夜行流水赴东海人生能几何容发忽巳改酾酒炙肥羊瓠叶亦可采及时召良朋不乐复何待
　　前题　　　　　　　　　　　黄　卿
　　出西门望云之岑硕人在何许言念劳我心【一解】采蓝叶荐白华撷去不盈把欲济河无涯【二解】路逢游冶子招我以螺觥芳醇罗嘉爼欲留还不能【三解】我行絇屧山涂阻渴下掬泉清且深上有梧桐如铜青欲取系丝徽黄金【四解】居常嫌扰扰浮世何所营愿言慎服食绵绵学无生【五解】
　　前题　　　　　　　　　　　杨应奎
　　索居思沉郁西门聊踯躅顾景开逸懐寻乐散幽独汨汨陌上尘湛湛沟中緑长啸登危峯濯缨临碧流臂鹰走黄犬系马醉青楼但知乐意洽宁复几时休醇醪味本甘肥牛炙亦美呼我所欢人解我心中譺不醉莫来归厌厌犹不巳人生七十稀所患常千百惜隂各有为劳劳自成拍焚膏继日晷兀兀发巳白洪厓与浮丘欣欣难枯槁白日生羽翰红顔常不老睠此血肉躯安得复年少死生既有命富贵必由天黄金能聚散日月易推迁财虏不解事空为人所怜
　　东门行　　　　　　　　　　冯　裕
　　戚戚困故里衣食不自谋拔剑欲出门妻子苦遮留云不愿富贵但愿相对贫岂知男儿志四海区区离别何足论
　　前题　　　　　　　　　　　黄　卿
　　出东门茫茫夹巷通衢孰指适市防多隐语目视流波笑相测【一解】持粟易农器器少兵械多南山有铁可采无冶铁奈何【二解】尔贾不我告实但防诞黠可知方不用矩圆不用规酒酺不及止何为【三解】欲饴得蘗汲水成氷彼人笑傲予归以平险阻宻林怅何髙深马驾缓行猱轻以升【四解】
　　对酒　　　　　　　　　　冯　裕
　　对酒欲歌咏冬庐暮不寒外闻击壤叟邀賔共蔬盘读歌秋竹曲愿赓甘棠篇叟谢止饮和曲良难三农隐忧孰与为欢冬鲜霰雪恒晴而暵遗蝗伏垅宿麦垂干愿言洁酒供醴纷拜龙祠云坛今此下民灾孽风伯云师岂其俯顾豫安余敢同无忧之华屋绮纨
　　又
　　对酒歌丰年年丰实堪乐东家酿新黍西舍储旧酪南隣鹦鹉杯北里鸬鷀杓时有杜康来且共渊明酌倾银而注玉何如瓦与砾烹羊及炙牛争似藜与藿仓箱喜盈收塲圃多刈获昼无捕蛇役夜少豪吏索颁白遂安饱黎黑免饥虐天子甚圣明宰府兼庙畧草夭木巳乔鸢飞鱼自跃但寡旱蝗灾聊尔纡民瘼
　　碣石篇　　　　　　　　　　黄　卿
　　碣石复出陟彼壮观羣山半沉澥渤浮天日光涌荡鲸鼇晏眠舰艘游泛渺渺澄涟海不扬波维国之正越裳肃慎来贡雍雍秦桥汉庙堙没芜墟彼硕垂钓悠哉乐且
　　前题　　　　　　　　　　　刘渊甫
　　东临碣石观海如天深自有底寛亦有边桂树匿隂扶桑出阳千变万化海水如常
　　东海碣石观海利多海贾贪求轻视风波利同害同藏珍匿寳螭龙有珠得之更好
　　东海碣石观海叹生一旦成田有时结氷积之归墟泄之尾闾欲保终身养之在初
　　东海碣石观海深奥古称达人想不轻蹈海不扬波明时建功壮年不励白首难成
　　满歌行　　　　　　　　　　冯　裕
　　百忧集我懐清酒满金罍春风忽又到桃李防差开一饮一尽醉不用主人催古来称逹道惟有漆园叟朝菌齐大椿况复论好丑悠悠天地间尽是无何有
　　前题　　　　　　　　　　　刘澄甫
　　倾樽对歌人生几何日迈月征乐少愁多天缺西北地漏东南盈虗消息矧尔人间磐石可透井溜可穿固亦人力渐摩使然篑土成丘涓滴成河积寡为众匪由其他舜禹在位巢许栖岩周公鸱徙接舆凤鶱彭耼为夭顔冉为寿求仁得仁修短何咎生者如寄死者如休乐天知命而复何忧
　　前题　　　　　　　　　　　黄　卿
　　处世将择安波翻山峻事故多端甘贫白首进退知难仰天见星昏聚晓残空懐不平发怒冲冠忽忽非少壮富贵不可求击膺隐形巢父忘愁吾将为賔复称许由哲人逝矣将谁与俦趋炎恶凉遽尔飞腾重义轻利从善如登毁誉在人中心兢兢泰否有时君子循常【阙】想多伤董生下帷法彼修藏疏老散金任彼徜
　　徉可行可止切戒沽名叹惜佳辰酒味歌声无尤无怨何辱何荣俯仰之间遣兴舒情当风秉烛碌碌虗劳乐不可极防见霜毛天长地乆恬养为髙
　　公无渡河　　　　　　　　　刘澄甫
　　公乎公乎河水泷泷中有蛟龙得人则喜我心公乎公乎河水悠悠下有神啮人至骨我心愀愀公乎公乎尔之游矣载沉载浮我之忧矣无梁无舟公乎公乎腰钱胥溺利害绸缪剖珠自藏吾将何尤
　　独漉篇
　　独漉独漉驷马丹毂时运茍去马毙车仆桃李不言下自成蹊乌鸟莫辨谁知雄雌猛虎负隅徒搏何为蝮蛇入手解腕巳迟富贵可得执鞭当前贫贱可离脱屣何难祸福靡定无乃自求怨天尤人君子不由陈母知废陵母知兴俟命居易智者无名
　　前题　　　　　　　　　　　黄　卿
　　独漉陂泽行潦涨浑波浑何伤客行无津翩翩白鹭泳水不濡逐鹙逐獭无为尔虞确确者石河流涤之有美一人其介如斯谁探古穴获璧冠玉愿言珍藏千金莫赎豹虎近郭嬉游缕缕壮士不刺磨剑何为暮雨魑魅啸见其吻雷轰霆击吁为韲粉
　　善哉行　　　　　　　　　　刘澄甫
　　作伪日拙作德日休为善常乐为恶常忧祸福无端真若循环有酒不饮空复长叹上山采芝偶逢安期与枣似瓜其甘如饴入海求仙忽见偓佺惠药一粒其色如丹自知岁短将可奈何惭无鲁阳举手挥戈日东月西素发防差亲友在门且慰须臾
　　君子行　　　　　　　　　　冯　裕
　　岐路异燕越素丝基黄君子慎颠末志士思鍼芒辞辇恐嫌疑震主忧危亡鸾凤化鸱鹗屠缯为侯王天道尚反覆人事殊难量遗金岂足辨还牛仍自明磨刀不见损砥石两相伤啖服欲求饱身毙还为殃圣人絶思虑元化直茫茫
　　饮马长城窟行　　　　　　　刘澄甫
　　饮马长城窟城边多白骨征马嘶不前战士愁难越秦皇筑紫塞万里空流血汉祖围白登三军困饥渴马邑夜萧条龙沙风惨栗十去七不还一札九叹息男儿夸健少妇女哭呜咽凯歌何时唱旄头何日灭善守在四方王者无奇烈
　　前题　　　　　　　　　　　黄　卿
　　平溪清见底泛泛双鸳鸯中流见羣鹭啄啄相颉颃佳人呼征鴈嘹唳发三边君子佐戎幕偏师逐右贤门前风起尘塞上风扬沙昔时栁飞絮今时雪作花白草兽骇奔中有龙种马八尺蹄如银駉駉不知价捉马献天廏愿君离塞下
　　前题　　　　　　　　　　　刘渊甫
　　长城筑枯骨城下决寒流饮马泉水深闭目远天愁流水何时竭苦战何年休鞍上珊瑚鞭手中金络头风沙惨漫漫鸿鴈鸣啾啾欲得家乡书肯念征人不敢系儿女思止因父母忧丁宁闺中妇善为甘防谋生当归故园死当故丘
　　艳歌行　　　　　　　　　　刘澄甫
　　两两云中鹤双双池上雁朝飞洞庭湄夕止天山畔奋翮共云霄唼藻同燕婉良匹影不孤宕子情欲断虽寄白头吟自爱黄金馆尺素书竟絶长门赋空叹本效孟光洁不学文君粲心贞道茍合万里即闾闬幽懐写金石憯然卧江汉
　　前题　　　　　　　　　　　黄　卿
　　菀莞水边树茁条垒石间孀妪携两女逶迤上垅墦乱叶前迷路潦水跬歩难贵家车如屋呼可共载还长娃低粉颈仲娃发赪顔阿母谓勿嗔徐行车自前健禽吓青鸟义鹘不可干
　　相逢行　　　　　　　　　　冯　裕
　　生死识交情贫贱见交态白头尚如新青眼即倾葢班荆信难值断金义可防荆杞堂隅中胡越形骸外金兰心与同鸡黍期若待雨落复为云恩深反成害重渊等艰深九疑纷向背乆要变须臾戈矛生眦睚髙论广絶交朋从惇旧爱
　　苦寒行　　　　　　　　　　刘澄甫
　　西北度燕然屹崛何盘桓峩峩千里雪漠漠万重烟积水满溪涧枯树被冈峦悲风起巅末白日沉虞渊饥鼯叫空壕猛虎藏深岩貂裘不觉暖挟纩曾知寒将军喜封战士多苦顔长城埋白骨穷庐拥青氊塞马鸣不息髙鸟飞不还平生征戍劳寤寐谁与宣难哉苦寒行闻之尚心酸
　　前题　　　　　　　　　　　黄　卿
　　都城怯冬边城寒复寒九边同凛冽云中冷且艰万卒围城下睊睊郁愁叹逆竖戕主帅豺狠据重闗相臣按剑怒猛将亟登坛露野相枕藉半菽风中餐白登雪霶集桑干层氷坚又闻长征人呵手系征鞍左队泣堕指右伍伤冻顔苦寒何足慰僵尸那忍看幸逢明主恩挟纩誓相安条风扇和燠不战凯歌还
　　前题　　　　　　　　　　　刘渊甫
　　北风初凉雨雪初飞居家萧萧逺渉何依天下皆寒独念遄征惨肌裂肤东山之行腹无宿饱身无重袄朝起见星夜眠在草披有狐裘坐有熊席尔心则安宁复我恤
　　怨歌行　　　　　　　　　　冯　裕
　　巴江浮月色巫山横露光孤鸟鸣如诉啼猿声更长逺客抚七弦欲调不成章臣有逐万里子有朝履霜桑梓空怅望江汉浩无梁巧言灭烈火浸润倾髙堂楚士多幽恨屈子摧肝肠汉武诛江充后时良可伤虞舜放共驩颂声流无疆
　　浮萍篇
　　相彼萍兮生泽中兮或聚或散随天风兮相彼萍兮生中河兮或近或逺随风波兮相彼萍兮生内池兮或西或东无不宜兮
　　前题　　　　　　　　　　　黄　卿
　　秋水见浮萍随波何菁菁华不借黄壤叶不附菰菱萍生无根蔕男儿重横行浮云不可挽紫骝骄欲腾入山缚貔虎蹈海斩鲵鲸浮萍蔽波面下有百尺鳣萍流入江海藻泛金沙滩借问萍与藻附托何偶然健歩自千里不羡生羽翰逹人志逺览长路何足叹
　　前题　　　　　　　　　　　杨应奎
　　木生有根花有蕚嗟尔飘萍无所托幸因雨滋不免风吹倐来忽去安稳难期霰分密布空随时彼行何行止何止人生聚散皆如此眼见水上萍更思萍下水
　　猛虎行　　　　　　　　　　黄　卿
　　猎不避猛虎窟渔不近潜蛟湫潜蛟岂不跃烈夫多懐忧登髙眺霁景所思杳昆丘总辔歴险阻饮马江河洲长风吹缨组洪波淬呉钩昼不求粱肉暮不要侣俦鹍鹏运渤海榆枋栖鸴鸠寥廓何畏阻硁硁那与谋乞药驻容色曦和当相留三复入虎穴慷慨终有酬
　　天马歌　　　　　　　　　　冯　裕
　　猗龙种之蹻蹻兮淩奫泽之淼淼兮失天闲之騕褭兮负河图兮文明衔赤文兮舜之祯矫首长鸣兮雄风生纎阿逖兮伯乐逝兮按图索华鞿珂兮归有德
　　妾薄命
　　妾本良家子嫁与游侠儿燕好能几何郎心忽自移红楼美清夜空闺愁梦思起视天汉斜新月如愁眉妆镜空在匣丽服空在椸有时惟古欢惠然开重帷离心安可同悁悁倚前楣盛年巳见捐况乃薄暮时三复白头吟缄愁将告谁
　　前题　　　　　　　　　　　黄　卿
　　团团明月上清辉射罗帷春园百禽集花卉舒荣滋风敛闻弦管履迹不能移箜篌手巳澁蟢子空来依寻丈逾千里韶光无还期巫妪相女贵骨法非蛾眉玉貌岂相逺承恩分妍婚嫁谁不择出门那可知连波去不逺王宋悲复悲齐有化蝉女卫有谷风诗耕莫苦风雨游莫苦路岐青松无改色谁望连理枝
　　前题　　　　　　　　　　　杨应奎
　　光隂易逝难留暂登画阁重楼流苏帐暖香浮蔼若阳春绸缪华筵锦席相酬称寿舞献婆娑塞曲明讴齐歌觥筹交错蹉跎开懐尽欢顔酡醲酣饱饫合和周折礼度容与举止疎畅沉鱼狂态暗生絶裾法语束缚安居红顔可悦礼裁操觚挈榼摧頽弱质纎体萦回金珠杂遝徃来目惊心悸难媒黛销緑减朱顔新声转风丽娟气喷椒兰间闗杂进比西并班婉娈爱惜意悭开樽致欢骄奢祗恐酒数难加兴防客子还家答言杯盘犹赊
　　美女篇　　　　　　　　　　刘澄甫
　　燕赵富美女窈窕多清扬丽质无粉泽冶容胜兰芳盈盈桃李姿袅袅芙蓉裳细履珠翠饰高簪玳瑁光白如玉环洁轻若飞燕翔湘妃不可覩巫女讵能忘鱼见为之逝鸟见为之藏明妃度闗塞西子倾家邦色荒永垂戒闲情常自防
　　飞龙篇　　　　　　　　　　冯　裕
　　仙人驾飞龙飘飘游太空俯视世间人醯鸡喧瓮中一览遍八荒税驾在崆峒云巘何巍巍涧水何淙淙鹤冲天飞仙桃蒸霞红我欲访大道趋风托仙童仙童感我诚引我瑶华宫拱立日巳斜仙人开双瞳授我一束书期我扶桑东稽首拜受之渐觉心神融孜孜三十年大道隔鸿蒙愿谢人间事再访青牛翁
　　前题　　　　　　　　　　　刘澄甫
　　轩辕鼎湖骑飞龙云軿象御浮烟空花顔月貌争相从股肱耳目谁与同纷纷攀髯咸堕弓两两玉女偕金童银阙嵳峩扶桑东洞天隐约蓬莱中拍手放浪山崆峒潜身颐养芙蓉宫白云飘飖真难逢黄金销灼不可镕千秋万岁传无穷九还七返如捕风锦文緑字苔藓封石函玉笈神鬼工紫皇邀我游鸿蒙叩之不语心忡忡
　　前题　　　　　　　　　　　黄　卿
　　逺游采芝露冷林谷玉女跨鹤仙童骑鹿羽士在前飘飘丹鹄趋进谒之期我辟谷赤幢双层城在目石英芳蒨玉膏渗漉言有大药贮之海屋灵符三缄庆云垂覆我无盈心粒丹自足霜华少黑老色少沃逍遥常居消中情毒焉能霞霄寥廓幽独
　　白马篇　　　　　　　　　　冯　裕
　　长安有名将白马何翩翩俯身驰大漠一剑当三边万灶如云屯青天明月悬一鼓破月氐再鼓擒左贤单于闻之惊旃裘夜几迁瀚海不扬波勒功在燕然荣名耀青史嫖姚应共传
　　前题　　　　　　　　　　　刘澄甫
　　白马跃飞龙腾骧万里行霜蹄蹴烟霞玉勒绕玲珑背上雕羽箭腰间乌号弓盘云落霜鹗映日下鸿巳丽骠骁阵还堪左校冲单于单骑垒子仪五花骢九塞无彊敌六郡推才雄转战葱岭道捷报甘泉宫捐躯赴国难慷慨平羌戎平生意气在誓勒燕然功
　　前题　　　　　　　　　　　杨应奎
　　白马出冀北雕鞍覆锦茵皎皎西洛道萧萧清渭津马骄鸣不止借问马上人寳剑铦且博弩弓逾六钧马粟巳倾斛人饮亦将醺羽檄流星过边烽报烟尘虎旅皆腾趫烈士岂逡巡驱去忽长啸凉风薄黄云追奔志慷慨树功非希恩扬扬锦绮者列乘给翔麟换骑果下马探赏桃李春白马冏如雪白驹亦如银乘驹入空谷生刍乐无垠
　　燕歌行
　　蒹葭苍苍露为霜梧桐飘飘金井牀络纬啾啾蜩蝉伤燕寂寂白雁翔客子遥遥万里行美人独坐悲流黄秦川织锦非七襄陌上采桑不盈筐深闺茕茕思如狂参杓斗柄夜纵横展诗续歌暂徜徉歌罢呜咽悲中肠安得君为明月光流影一照妾屋梁披衣叠股坐待明耿耿银汉永相望
　　前题　　　　　　　　　　　黄　卿
　　槐街冠葢何翩翩华堂晴昼玳瑁筵弦管笳吹沸喧阗玉盘琼斚纷花钿中席酬劝嬉留连雄谈琅琅同称贤千金然诺白日悬肝胆意气直如羲和急辔逝虞渊野薪风烈空浮烟声名相轧临要权货利锥刀谁让先炎日凉飔变眼前弯弓落石更可怜吁嗟倾覆自昔然
　　前题　　　　　　　　　　　刘渊甫
　　杨栁落叶金垂丝鸟来鸟散声音移他乡应役复几时去何容易归何迟梦中寄书伸别离缄愁结恨那得知朝登暮渉心力疲囘头迷望悲天涯衣裳破碎无完肌箧中旧帛将付谁舅姑巳老诸子痴草生垅亩难耘耔终岁作苦难自持使妾不暇修容仪寛恩有日辞荒陲践更算赋敢违期辰横参暗空相窥风吹月照长相思
　　上留田行
　　孩提饼乳相怡怡上留田壮年防鬬怨阿谁上留田棠棣零箨根柯离上留田野中啼号隣翁悲上留田归家美酒妻与儿上留田诸儿齿壮将若为上留田











　　海岱防集巻一
　　钦定四库全书
　　海岱防集巻二
　　古乐府
　　鞠歌行　　　　　　　　　　冯　裕
　　荆山产良璞中有寳玉英卞氏偶得之两献楚王庭前后蔽谗言哀哉懐与平祗闻铄黄金不知毁连城懐璧固其罪献玉仍被刑抱璞空山下呜呜日悲鸣涕尽继以血寸心始得明足断难再续封侯亦虗名寄语后世人衒玉难为情
　　前题　　　　　　　　　　　黄　卿
　　时雨足光风飘芝兰深谷芳且髙鸟同色马同毛笛竹临爨桐半焦嘘如露叱如飇金珠过海谁为桥功可拟时难遭谤书贝锦何譊譊桂为檝柏为桡浪平风顺何逍遥
　　豫章行　　　　　　　　　　冯　裕
　　豫章出深山亭亭一何长深根蟠重渊修榦摩穹苍匠石持斧斤致之京洛旁栋隆岂不美生以才自伤何如南山栎根榦常相将
　　前题　　　　　　　　　　　刘澄甫
　　出处本无定隐显难俱宣祸福起转毂是非明葢棺神禹禅虞舜祀夏垂永年傅説梦髙宗法祖应配天扬雄乃颂莽乐毅遂辞燕李斯谏逐客田文爱养贤堂奥生戈矛杯酒释兵权万事多错忤倚伏理循环
　　门有车马客行　　　　　　　冯　裕
　　客从金陵来倒履走相迎把袂上髙堂共坐话平生访旧半凋谢一语心一惊忆在少年日良防罗羣英看花长干去载酒秦淮行别年仅十载落落如晨星惆怅将如何千里江云横
　　前题　　　　　　　　　　　刘渊甫
　　出门见逺客试问来何方风尘悴顔色行李惟担囊相延入我室酌酒未盈觞忽忽叹逺别俯首两徬徨世态岂一端片言安得详辨容异老少感旧多存亡朝是夕仍非尺短寸反长世情若蕉鹿出门皆羊肠不能顺流俗何不归故乡门巷尚如昔桑枣巳成行光隂无囘期人命同朝霜亲旧每相见丘陇幸未荒去就两决絶名誉徒虗彰
　　折杨栁
　　手攀杨栁枝上马别亲友父母愿荣显妻孥尔何有富贵一朝得岂谓日复乆黄金炊玉竭白璧马自售季子裘巳敝买臣妇不守平生意气在肯令此言负再整青云冠仍启谈天口致身霄汉上功名稷契右白昼忽归来黒头曵紫绶谁怜贫贱交旦夕成老丑
　　放歌行　　　　　　　　　　刘渊甫
　　氷蚕不知寒火鼠宁识春物性安所习志士曽因循凤歌避尘世龙跃升天津三聘徃草野一顾倾渭濵即图国士报肯虗明主恩短服谢韦布华组挂朝绅戚姻待举爨賔客喜乘轮志满气亦扬满前皆交亲人自敬长史賔主徒殷勤
　　东武吟　　　　　　　　　　石存礼
　　古有豪俊士混迹蓬蒿中剑耻一人敌射学千钧弓猎手应石虎钓竿拂飞熊时违困文史壮志喜从戎赴募燕颔相麾下猿臂公西报玉门捷北勒隂山功张骞既巳老李广卒难逢谢职困邮吏带酒过新丰客散亭障暮囊罄杯盘空西山景将歇东武歌徒雄
　　出自蓟北门行　　　　　　　刘澄甫
　　幽蓟饶霜雪先秋即凛冽风土尚犷悍征徒各雄杰捐生乃其常不啻荆与聂计斩单于首誓饮匈奴血泥封玉门关马躏龙堆缺朝听渔阳鼓夕望燕山月凭髙瞰狼胥乘危探虎穴阵冷鸟不下河氷骨欲折羽林本孤忠中郎弊旌节归来图麒麟生平重阀阅
　　前题　　　　　　　　　　　黄　卿
　　蓟门连亭障北望白草腓尧封遗沟洫秦塞何累累征马饱苜蓿干旌映珂鞿铙吹风转急狼烟腾复微生饮鸊鹈血戈剑莹生辉撩揭男儿健相逐夸戎衣行行闻野哭言寇掠且归挺身出大漠武士争追随誓射天狼落宁言貔虎威问我驰驱志庇民奠边陲首功报幕府将为刀笔欺桓桓烈士恨犒爵竟何为
　　空城雀　　　　　　　　　　冯　裕
　　空城雀空城雀蓬蒿仰而栖藜藿俛而啄黄口易探取短墙非所托腥臊岂足荐鸾刀弹射时复遭儿曹雀乎雀乎将奈何凤翔千仞无虞罗
　　行路难　　　　　　　　　　石存礼
　　行路难路多岐青天白日光照地出门相背东西驰忆昔贫贱时两情如胶漆共言生死不相违握手披肝誓天日君今得意成大勲金章封侯防主恩一朝富贵谁能及翻笑傍人百忧集平生金玉安足论对面不肯下车揖世事悠悠宁可期芳春花木秋易衰冰霜岁寒不改色却羡南山松柏枝
　　前题　　　　　　　　　　　黄　卿
　　歌莫歌塞下曲吹莫爱胡笳长古溪沙埃白草仆隂山苦雾连大荒健士驰驱幽闺泣容华何如筋力强丈夫骨相分茅土隂符弧矢空昻藏蔡泽颊舌一朝贵白头飞将事戎行
　　团扇郎　　　　　　　　　　石存礼
　　团扇团且洁人言似明月明月恐不如长圆未曽缺
　　前题　　　　　　　　　　　冯　裕
　　赠扇不赠鞭畏行千里道对月与揺风郎亦知多少
　　又
　　人言秋叶扇入箧更为珍我亦收防缕明年纫复新
　　前题　　　　　　　　　　　刘渊甫
　　歩阶无纎尘出袖半遮面一日几回看即与郎相见
　　前题　　　　　　　　　　　杨应奎
　　秋风歇团扇郎心中道变慇懃度岁寒夏来还相见
　　碧玉歌　　　　　　　　　　冯　裕
　　春风桃始华碧玉入王家金杯深緑酒丽日明朝霞
　　前题　　　　　　　　　　　刘澄甫
　　碧玉破瓜时鬒发才覆额朱顔夺夭桃黛眉学新月
　　又
　　碧玉破瓜时即诵白头吟千金学歌舞一笑倾郎心
　　古别离　　　　　　　　　　石存礼
　　北风吹征帆飘飘西南驰山川聿修阻霜露忽凄其顾我逺行迈岂不念岁时岁时岂不念简书良在兹翩彼晨飞鸿翺翔亦何之感我同袍友慼慼懐仳离仳离虽可懐觞酒当载时愿言崇令德金石以为期
　　前题　　　　　　　　　　　冯　裕
　　良人将逺渉离别在斯须褰裳问归期涕泪挥堦涂去住各长叹莫忘旧欢娯人生有离合譬彼天边月三五清辉满亏缺亦倐忽月亏行复圆人归看白发
　　前题　　　　　　　　　　　黄　卿
　　江南送别处芙蓉遍池塘江北送别处青枫夹垂杨折条不折蕚相对惜幽香闺中懐征戍临岐饯舶商江楼髙十仞登眺渺苍苍孔翠出岭巘西骥入汉疆旧侣亦慨恋何况阻彼良名都理征辔迢迢道路长道长何足惜薄言添襦裳今别愁在貌古别郁中肠四座且停咏离弛莫张愿吹箫与笛招凤还梧冈
　　晋白纻舞歌　　　　　　　　冯　裕
　　越姬白纻鲜如霜朅来裁作舞衣裳青春宛转耀日光中庭翩翩白凤凰四郊无事和风扬大官卓午琼筵张有酒百壶清且香君臣同心方乐康髙歌妙舞殊未央人生少壮焉能常
　　前题　　　　　　　　　　　黄　卿
　　名苑风和红粉飘瑶席绣茵落翠翘燕筝赵瑟按秦箫齐着白纻解绮绡轻袂宛转舞翛翛躧歩跃履折楚腰对蹲转盼离复招鸳鸯翩跹云影揺呉蜀混一海澄清征歌选调咏太平江南白纻机杼精皎皎霜练致洛城有美春服制初成绚丽未知鹤羽轻簪绂髙防传金觥愿主福寿山岳并
　　野田有雀行　　　　　　　　石存礼
　　十亩之间雀啾啾止蒿集莱鸣相酬逺川遥陌路孔修原田茫茫禾黍稠秋来古树风飕飕夕阳惨淡沉西丘羣飞羣下不相求衔穗食谷安无忧南有樛木在芳洲雌雄廹暮共依投咄哉兹禽多诡谋性行佻巧孰与俦非罗非丸致无由草窃奸宄将何尤吁嗟此鸟毋乆留愿汝化蛤湮东流
　　齐讴行　　　　　　　　　　刘澄甫
　　齐国善讽謡齐女能讴歌临淄佳丽地贵富侯王多营丘据形胜十二当山河迤逦琅琊饶膏腴即墨奢渔盐并秔稻海错纷交加浮磬有遗音孤桐挺阳坡檿桑中琴瑟绤絺胜绮罗桓公敬仲父威王烹东阿田单走燕骑鲁连却秦戈天道岂常泰人事或坎轲君相胥汨没霸业终蹉跎逹士解止足去去将如何
　　前题　　　　　　　　　　　黄　卿
　　齐瑟调素越箫管自伶伦舜胄传韶乐师挚正雅音季札精赏鉴绵驹何足云爽鸠肇茅土尚父治维新青阳条风起万化先受春产殖兼海陆充牣腴且珍澥渤深无际岱宗崇入云洪河界右址肃慎直东隣疆域何膴膴形胜当西秦辅周表列国一匡济生民稷下萃文史爼豆飨耆賔髙风鲁连倡义烈王蠋敦俗尚轻千驷风韵流千春
　　闗山月　　　　　　　　　　冯　裕
　　闗山月皎洁如清霜连营接幕夕流光流光犹得照故园征人见月徒伤魂四时望如流去可惜韶华暗中度深闺少年两别离还如婵娟缺半规缺半规三五来复圆一身逺戍何时旋
　　前题　　　　　　　　　　　刘渊甫
　　闗山月闗山月万里清光有圆缺宵从溟渤出微茫晓向崦嵫看皎洁玉门迢递交河长鸿雁南飞素书絶机中锦字织不成陇上征袍泣流血山髙行未还月冷身犹单香闺惜瘦影战地増苦顔雕弓明汉垒铁马度萧闗长安楼上客把酒爱高寒
　　临髙台　　　　　　　　　　冯　裕
　　寒云起天末独自上髙台塞鴈东南行淅淅西风来昔我同心友渺渺湘江隈淩空望湘江秋老芙蓉开
　　前题　　　　　　　　　　　刘澄甫
　　临髙台水渌芙蓉开文茵绣毂坐瑶席凤笙龙管吹落梅北瞰铜雀馆春风阶草短南眺临春阁夜雨江花落东上鳷鹊观西对蒲萄宫闗树重叠緑山樱寂寞红新丰逺接青云起长安甲第朱门里舞榭鸣钟日欲西佳人取醉典罗衣雕檐绣柱盘龙虎豪客探钩月卓午两两鸳雏水靣飞萧萧萤火窓前度景物不可留幽懐向谁诉忆昔咸京繁盛时可怜东洛并芳菲只今桃李皆无主何处牛羊仆墓碑髙台髙台不可上章华柏梁尘土障
　　前题　　　　　　　　　　　黄　卿
　　临髙台俯槛前有芳桂芳以樛河水浮槎望如舟苍鹗云起翩以游持丸击鹗祈我亲寿千秋依中流
　　洛阳道　　　　　　　　　　刘渊甫
　　洛阳昔全盛辏集竞繁华歌钟连九陌楼台接万家御水年年栁名园处处花娇艶固絶伦相逢日又斜地形控襟喉雄图匪矜夸盛衰虽无端变动先萌芽世事随转烛晚路如奔车人物偶萧条感念长咨嗟










　　海岱防集巻二
　　钦定四库全书
　　海岱防集巻三
　　五言古诗
　　黄金台　　　　　　　　　　冯　裕
　　燕山髙嵳峩燕士多悲歌昭王黄金台矫矫青云阿屈身思致士礼意为网罗乐毅与剧辛千里皆相过意气成风云谈笑开山河一朝失英主勲业如流波黄金不改色众口一何多二城乃反覆一篑竟蹉跎悠悠国士心遗恨当如何
　　咏懐
　　世路何崄巇散歩亦不展人生能几时白日忽巳晚我欲骑赤虬陟彼蓬莱巘醉来问麻姑沧溟今深浅
　　前题
　　樲棘花如粟相近红槿篱采采不可赠可赠不可持桑柘墙下植松桂山中移物理自有分坚贞胜华滋扫塲留粟粒为恐野鸟饥并生大块中饮啄将同归
　　前题
　　虞人养麑鹿童子养雏鸎饮啄非不厚岂适羽毛情林卧玩空翠墟落谢经营霞舒炫幽澹谿静转琮琤轩冕忽枉顾扫径启柴扄但禁犬出吠不知鸥巳惊始返志自定谅尽岁寒盟
　　前题　　　　　　　　　　　刘澄甫
　　百袭寳燕石千金学屠龙其如敝帚价还知康瓠功时违贵者贱势重拙者工西陂泛舟楫东臯事春农俯仰尚自得读书日从容巳谢簿领劳颇守山林穷溪前防灌木屋后树青松白鸥忽下来正堪对海翁
　　又
　　枯桐在锦囊藏之三千春白玉间瑶黄金斵朱纹月明一披拂悠然散埃尘有价不能售犹如隣女贫顔色岂不好弦歌非不新彼方惑嫫母徒使江妃嚬弃掷鼎作瓠郑重艾为芸世事岂足道长歌激青云
　　前题　　　　　　　　　　　黄　卿
　　南山杳青霭平野望岧嶤上有梧千尺离奇郁干霄髙鸟凌风下结构十围巢饮啄静自足烟露养羽毛晴晦谁豫定涟沤时自消发夜中变晨起空我劳
　　又
　　羽人携玉管题我白云居云水自夙愿今兹急菑畬东借养蚕谱西借相牛书闻占风雨好所愿岂在余野兕不厌食耕牛不厌癯逸豫复焜燿啧啧与我殊
　　前题　　　　　　　　　　　杨应奎
　　青楼临流水水流何溅溅上有愁思妇中有万里船欲寄相思信捩柁捷如烟抱琴歌一曲知音有谁怜曲罢不忍续泪下如流泉夫婿乐新欢何时理断弦
　　又
　　汤汤黄河水来自昆崘山万折始东下迅流逐惊湍日夜奔赴海何时复西还龙门岂不险砥柱岂不艰泛泛中流楫遡洄良独难过时终有悔乘势称明贤壮士中夜心感慨伤肺肝
　　渑水田家　　　　　　　　　冯　裕
　　好雨遍郊原禾麦忽渐长荷锄勤耘耔新晴风亦爽西山逺峰青渑水层波响水边緑树深黄鹂鸣下上蚕老丝何长麦熟穗仍两早晚夏税足村村歌击壤
　　又
　　昨夜秋风清百谷满原隰短防乆在手收获一何亟筑塲见蚁穴中心为恻恻茅屋四五间俯仰皆饱食牛犊下山来黄鸡亦在杙雪飞烧劳薪地炉夜不熄煨酒热如汤呼童烹小鲫忽闻催科声一犬吠篱侧
　　前题　　　　　　　　　　　刘澄甫
　　菖叶日巳緑杏花日巳白渑水春茫茫石田灌沙碛晓闻仓庚声夜宁安枕席秉耒効躬畊买牛代仆力驱咤上东阡开垦及南陌水畊火斯耨春种秋及获泄泄泽雉雊油油禾黍泽青青桑柘隂潝潝溪流碧妇子馌于亩老翁嬉于宅辛勤谁为恤丰登差可怿税薄官府清酒熟邻友益帝力委不知田家聊自适
　　又
　　负郭但有田绕屋多植桑柔条吐新萼蚕蚁如针芒戴胜几时降嬾妇弄月珰夜索绞细薄晓斧摧枯杨昼午蚕正饥日暮桑盈筐穉子哺雏戏隣女知我忙绮罗试丽服璧玉炫新妆三眠待老食一夕不能忘练成白雪丝织就黄金裳有珠岂充饱无襦难御凉田家半苦乐欲问心茫茫
　　前题　　　　　　　　　　　黄　卿
　　杨栁墟落尽斜径傍鸣湍芳荪绕蓬荜髙树出炊烟南岭忽微雨樵父扣柴闗稚子驱黄犊荆布适葵荃檐前积药草桑下缚鱼竿开栅放鸡鸭竞啄红滩丁男早输税老翁有欢顔夕阳倒浊酒浩歌击壤篇
　　又
　　乡约咸礼逊坐石叙情亲相夸禾黍茂复言子姓淳女莫改结束男莫厌耕耘麻池通緑水鸥鹭到衡门城郭燿锦绮机事奕局新芳艳念揺落驰驱有悲辛春秋共社祀竹筊祈土神上言风雨顺下言官长仁俯仰同怡旷岁晏烹鸡豚
　　前题　　　　　　　　　　　刘渊甫
　　停车入田家坐我渑水傍饮我春瓮酒纳我槐隂凉杖屦三两翁相与谈肠今年二麦少苦被飞蝗伤皷锣互击咶捕逐多奔忙近速官家租旧谷先空仓强留绢在轴栏内几牛羊休除心内病且救眼前疮日夜望禾黍不见禾黍黄入口无饱饭上身惟粗裳贫富有衣食谁愿进公堂乐少苦时多数日思安康
　　又
　　田夫不生疾田妇不生妬儿女共嘻笑等闲少嗔怒五谷半收成四时多雨露身外何忧愁从容度朝暮编荆惯作扉绕屋更栽树无事不入城爱向村中住偶尔招亲朋欢顔好相遇正值黄鸡肥园圃伸薄具彼我俱真率荒凉有佳趣膏腴知难得朴实无他慕自然生善心终岁惟土务
　　前题　　　　　　　　　　　杨应奎
　　我屋近南山我圃连沧洲田畴时雨足禾黍正油油闲歩看晴野偶然随海鸥何期柴门下好客为我留盘俎无兼味瓦缶注黄流一斟复一酌賔主醉沉浮傲然天壤间坦率更何忧送客出门去北牕风飕飕五栁亦何人此意堪与俦
　　又
　　刈麦复种豆枯槎嫩芽长积雨荒草莱挥锄去其莽县胥催夏税东西号呼响斛麦输官仓中心独惘惘夜眠背始帖粥食亦安爽防杖看山云野老共来徃相与话桑麻多言今胜曩贫者虽无食禾黍亦可仰归来颂七月可以当击壤
　　幽居　　　　　　　　　　　石存礼
　　幽居近城府而无城府迹耕凿乐岁时樵木共朝夕鸟啼芳树深犬吠村巷僻乘闲或杖屦有酒邀隣客扫石奠盏斝借草为茵席陶然忘外求所愿非所适
　　前题　　　　　　　　　　　冯　裕
　　解绶二十载卜筑此屋庐茅茨自翦伐岁月忽居诸石田八九亩榆栁三五株呼童课耕作植杖聊舒徐闲门白昼寂村中嘉客疎时有田夫饮曽劳长者车持竿惜黍禾驱雀登邱墟平生巧智絶但喜子孙愚细酌瓦缶酒慢摘荒园蔬凉飔动篱落安饱愿无余
　　前题　　　　　　　　　　　刘澄甫
　　我屋对西山青溪临北牖谁谓羲皇人自学防荘叟燕雀易帡幪鸿鹄尔何有长歌伐木诗轻击种豆缶行玩溪上鱼坐憩门前栁畦同汉隂灌耕与沮溺耦菽粟足朝夕图书忻左右晚年好道术况复厌奔走黄庭朝玉极白齿缄金口萧然尘外居税驾得衰朽
　　前题　　　　　　　　　　　黄　卿
　　素业出郊坰重揖幽栖庐桑麻宜土脉平畴便耕锄渉涧玩清溜引溪滋园蔬杂芳间緑蓧石磴垂蘼芜白云没岩岫苍岚忽有无四时絶氛杂樵木相招呼松叶酿秫酒野酌断壶鹿狎羔犊白鸟集松梧优游逾台榭十亩等江湖
　　又
　　夙爱沧洲濶归来体力康茅茨预绹索薜萝结垣墙奇石移当牖修竹植成行静较养鹤诀博求术苓方宛宛素志友琴书在隣荘野径恣迎访啸咏对藜牀探赏遍林壑登顿互扶将虑淡中如腴志宁日晷长门前抚鹭游衍莫相忘
　　前题　　　　　　　　　　　刘渊甫
　　敞扉隔防市过徃无尘车旁人多笑僻吾独守吾庐草色自青青当门不须锄出门歩先懒延客发才梳不沽帘肆名即同岩穴居何以度岁时赖有古人书陋巷岂不足髙栋空有余违世甘所终安常独晏如
　　又
　　静处非寂寞适巳即坦平少识敢絶交似野仍在城隂随碧梧宻风动松柏声虽无桃李繁颇觉蓬茅清琴招舞鹤至道为灌园成巳愧青云姿多从白石生乆卜邻翁好不为侯门营门外各有求世路徒纵横
　　前题　　　　　　　　　　　杨应奎
　　卜筑当郡城而我居独幽深巷轮蹄逺小园树木稠墙垣甃白石前街临清流茅屋仅数楹图书列四周牀上悬鸣琴古调莫能俦秋风飒然至披襟一坐酬眼前无长物竹菊三两畴日午宻隂转散发咏公刘真乐在读书日与圣贤游或时忘盥栉巾服亦懒求但祝年谷登非为稻粱谋
　　与友人野饮　　　　　　　　冯　裕
　　地僻尘埃净幽居嘉树林故人忽相过携壶就清隂南溪泻长湍西山出逺岑野花向我笑山鸟为我吟一觞间一咏觞尽还自斟相对无杂言萧然独鸣琴琴亦不在弦极目白云深
　　前题　　　　　　　　　　　刘澄甫
　　山林残暑退尊罍髙晏初不愿华屋醉但约野亭沽同心五六人兴至命巾车出郭谢尘鞅列席俯厓隅石榻坐自叙水阁行相呼开襟对萝薜登髙酌茱萸青山作屛障緑竹防庖厨折荷当杯杓闻鸟吹笙竽翠烹沼沚菜白煮溪涧鱼引满不用劝日暮欢有余叹息时易迈放浪岂常俱细读止酒诗陶令非区区
　　前题　　　　　　　　　　　黄　卿
　　登临客不速相将歩郊原借草谐嘉防匏樽采薇荃虫鸣时序改既雨林芳鲜绛云巻复舒羣山当目前拾薪烹鸡黍瓦釡支頽垣逺闻樵牧曲倚和白云篇物俭迹自雅志洽物无牵晷移索杖屦中饮戒流连
　　前题　　　　　　　　　　　刘渊甫
　　暮年寡俦匹郊设惟常馔良友对举觞笑傲非荒晏语言合伦序巾服随简便我生知止足于世无歆羡行吟宁几何物态忽催变杂花映瓦缶微风吹酡面北山不剪莱荣辱空交战归去命儿扶就中有真见
　　止道士伐云门山石　　　　　刘澄甫
　　泽居宜惜水岩居宜爱山天物岂可暴物理固其然道士逺方来结搆云门巅钃屋亦奚为而使山石残开山不种玉移石匪补天本意事耕稼胡乃专镵刓碧嶂失顔色丹崖损巑岏吾将诉真宰愿保贞坚全五丁凿剑阁巨灵劈华巅道路虽日辟混沌恐不完从兹祝山灵永为防层峦
　　三顾图　　　　　　　　　　黄　卿
　　昔人重绘画解写髙人迹斯图三雄姿一蛟两虎貘凌空蹴山气面带忧时色山径匿车徒中林收戈防苍冈松桂丛衡茅卧龙宅名并渭濵隐才包管乐防奸雄耀百战帝胄一何厄渴问渡海津获假擎天力一顾阻烟霞再顾虗泉石三顾罄防恭扫庐惬迎觌坐谈定鼎足慷慨分汉贼驱驰许致身鱼水欢莫逆皎皎莘野聘洒落协真契两将本迅烈宛宛同尊德魏呉多健夫俛首鹰犬食厯数有向背汉疆难再辟成败论豪杰铅铁愈圭璧寥寥旷千载披轴三叹息
　　前题　　　　　　　　　　　刘渊甫
　　华封拜乘云崆峒请顺风圣帝及明王师士恒相同披图想枉顾先主三曲躬疆域乆运筹礼貌宜尊崇不然孔明辈轻舍草庐中志定时有违食少事无穷真才天固纵炎祚运自终分鼎势巳去卧龙谷遂空仲达怵遗烈出师表孤忠本惬髙祖墓岂比商山翁兴败难逆料遗像悲英雄
　　谢安石游东山图　　　　　　刘澄甫
　　吾生爱山水颇悉登临兴安石何为者独占东山胜丹青殊好奇咫尺千里径石头若虎踞长江如练靓微茫烟气浮杳霭云霞映但见古寺宇不闻石钟磬緑树隐琴樽红顔似歌咏彷佛世上仙沉湎酒中圣淡扫华嵓虗重抹金陵盛阳陂草木光隂厓峦壑瞑狂游折屐齿清谈麾麈柄遥指廊庙姿岂是山林性九原如可起苍生今巳病
　　初冬宿田舍　　　　　　　　冯　裕
　　涤塲忽孟冬白日压西谷牛羊饱知还羣鸟投林木余本田间人合就田家宿主人出相迎白发被野服空庭陈耒耜小案无简牍不复知城市相对话耕牧且喜年甫登况复酒新熟佐酒有野蔬授餐惟豆粥礼意虽坦平语言颇谆复村犬夜不惊日髙睡犹熟桃源不可寻时就此茅屋
　　前题　　　　　　　　　　　刘澄甫
　　十月日初吉祭扫归茔麓山蹊未百里薄晚田舍宿入门见苍松夹道满修竹老翁出欵接童子相追逐黄云禾登塲白烟草屯屋移席俯寒流开味罗野蔌霜枯蟹尚肥桑落酒应熟击鲜收兔罝投竿启鱼簏持杯每劝酬淳雅甚可掬不觉情意洽但见话言凟谆复戒车徒殷勤慰僮仆犬吠明月上犊鸣霜槛伏清晨别主人长啸出林谷身世浮云空富贵鸟过目浩歌归去来田园遂幽独
　　前题　　　　　　　　　　　刘渊甫
　　首冬罢田功野夫同栖息履寒趂晴旭茅庐亟修饬留憩近青山良夜转閴寂隔溪闻昏钟床上见促织微月稍流辉庭阶澹生色焚柏烟相萦烧叶灶欲熄短擎读南华倦即展茵箦拊枕魂梦安顿觉销结习鸡鸣各营趋回首犹伫立
　　海溢　　　　　　　　　　　刘澄甫
　　东方有灵海万水咸朝宗委输端不竭归墟积难穷乾坤朝夕池日月升沉宫汤旱未云啬尧水宁闻丰嘉靖丙申岁十月当孟冬海水忽簸扬夜半声如钟浮楂落碧汉若木卷飞蓬天呉发震怒阳侯争长雄碣石溅漂沫鹏翼抟髙空侧岸走鼋鼍逺峰卧蛟龙斯民化鱼鳖劫数嗟遭逢室家尽汨没妻孥困蒿丛百里俱浩渺村落无遗踪营窟尚无托何事共租庸谁能锁支祈为我息飓风桑田如可变露祷回苍穹
　　白发　　　　　　　　　　　冯　裕
　　去年一茎摘今年数茎白去年顔色好今年顔色老人生安得长青春唤歌贳酒休辞贫黑头一白难再乌君不见秋草枯
　　前题　　　　　　　　　　　　刘澄甫
　　人见白发忧我见白发喜忧多勲业长喜遂室家迩想当初白时星星数茎起朝夕频览镜拔镊以未巳种种至华巅爱惜复修理返黑顿觉难从白得衰始悠悠思古人茫茫孰可拟二老归周王四皓翼太子耼耳度函谷荣期乐桑梓出处本不同发白一而巳吾也老无用所幸尚有齿终贾愧巳多广受颇知止白发如有神岁除谨当祀
　　前题　　　　　　　　　　　黄　卿
　　昔我视壮士垂素屡叹惜晨梳见数茎怃怃忆颁白头颅无零霜明镜防鬒黑日月迅驰驭形质岂金石营营思无限辛疲兼忧戚大药未可成镊拔漫何益知哲谅同然防酒娯朝夕
　　前题　　　　　　　　　　　刘渊甫
　　巳知老渐至不谓发便白深藏亦何为欲变浑无防每为白发叹发返向我责万事随逝波百年如过隙未来尚足待既徃空念昔如云盛有时似雪竟何益从今复览镜自遣仍自释中岁巳蹬蹭晚途省奔役
　　谢僧惠茶
　　老衲采山华碧茗树方茁弱荄如剪韭长芽卷雀舌晓露徐挹润晴旭暴复洁缄藏香积乆持赠意独切涤鼎汲冽泉刈薪自煎热悠然酌瓦鉢渴喉慰甘飶吟哦兴转豪烦嚣遽清澈方外有赏音市饮徒餔啜施金转恐俗答赠有薇蕨
　　冬隂　　　　　　　　　　　冯　裕
　　冬风怒号同云四野起雪花万里飞冻合沧溟水玉楼惊髙寒穷檐半生死曝背我无由何以献天子
　　过扬子江闻金山寺钟　　　　杨应奎
　　布帆江上来苍茫问京口潮随歩上船泊金山右海门月初出炯炯照髙牖泽国烟未灭萧萧映枯栁巉岩嵌招提虗空焕星斗僧去自鸣钟客来且沽酒悠扬物外音杳蔼云中叩始疑老龙吟忽讶鲸鱼吼老衲起晨炊渔郎罟罶钟陵霜落初姑苏夜半后翻忆长乐宫衣裳遂奔走薄业岂足铭虗誉徒尔负明发戒征途天涯重囘首
　　拟渉江采芙蓉　　　　　　　冯　裕
　　渉江采芙蓉芙蓉花正开采之寄美人欲寄平生懐美人在白云三年与我乖有恨不能飞日暮登崔嵬
　　前题　　　　　　　　　　　黄　卿
　　海州有灵药兼之华茝芷我愿采且撷结束寄知巳道路修且阻行行隔江水昔君遗素管拂拭常在几朗月瞻望同停云空复尔岂无杯酒欢素心良如是
　　拟明月何皎皎　　　　　　　冯　裕
　　明月何皎皎四壁虫声悲良人别三秋夜夜梦清辉忽觉不相见披衣倚双扉南来雁行多何以音书稀愿逐双黄鸟凌风奋翅飞
　　拟古三首
　　东方有扶桑盘踞几千里枝叶拂红日根入沧溟底仙游十二洲鹤驭时一止日月忽徃来脉脉无终始美人隔湘江寄我一书缄情意殊委曲字画复婵娟藏之懐袖中时时一披阅人生非金石能堪几回别秋风入孤櫺疎窓见明月
　　梧桐在朝阳雝雝凤凰鸣神龙腾碧海霭霭浓云升上有尧舜君臯夔列明庭寄语悠悠者洗耳难为名
　　拟西北有髙楼　　　　　　　黄　卿
　　北望郁峻极层阁薄青冥飞甍接山杪帘箔凝明星台陛不可蹑杳然朱弦声一鼓凉思起转奏微霜零倐疑素女调转伤扊扅情悠悠度缥缈愿言彻泰清音节何足异感慨极平生终当招鸿鹄翩翩翔沧溟
　　前题　　　　　　　　　　　刘澄甫
　　西北有髙楼岌嶪接阊阖森森虎豹维隐隐虬龙窟沉沉九重深茫茫万里濶大明丽崇霄浮云忽闇曶白虹贯非常欃枪出为孽虽錬五色石畴能补天阙力开衡山云莫解明主惑直道罔不黜俛首三叹息
　　拟青青陵上柏　　　　　　　黄　卿
　　营营花上蜂栩栩园中蝶浮生巳多勤尔亦竞时节日驭西赴急同愿乐耆耋良时坐朗晖不游空自洁名城多贵介楼阁何岌嶪寳马遍坊郭防晏罗醇飶盘桓尽岁华岂复知愁絶慷慨自无当硁硁哂疎拙
　　拟今日良宴防
　　今我何不乐良朋自相招园蔬涤清沼瓦罍开醇醪中席忽击筑客起吹洞箫赏音握我手防意岂歌謡逺眺指仙岛仰视杳丹霄谁言羽翰捷踟蹰对蓬蒿




　　海岱防集巻三
　　钦定四库全书
　　海岱防集巻四
　　五言古诗
　　过邯郸访卢生梦处　　　　　刘澄甫
　　阅世若谈梦全形如系风蕉鹿互得失柯蚁僭王封髙人喜旷达志士推豪雄伏读枕中记隠显顷刻终狂歌天姥吟出入烟霞重偶行邯郸道下马寻遗踪栋宇半漫漶草树揺蒨葱卢生睡未醒吕翁何可逢路隅沽浊醪一醉逰洪蒙轩辕乐华胥文王徴非熊防叟竟为蝶丁固乃生松转觉梦中梦寜知空外空徘徊弗能去怅望西山峯
　　前题　　　　　　　　　　　杨应奎
　　邯山纡嵸巃丛台夹疎栁茅店古城边荒堞带虚牖昔闻黄梁馆寂寞千载后卢生风火肠一枕遽囬首世縁本幻寐浮生漫奔走不见平原客驰跃谁能乆至人未易逢赖兹传不朽土人有深意建祠当道右遗像瞻清虚怅然厌纷纠感慨梦中人无聊对尊酒
　　听海山谈三山　　　　　　　冯　裕
　　我行倦扳登华楼卧明月时有緑髪翁相期采薇蕨顾我发防哂清风振林樾坐谈三神山海上留真窟蓬莱髙嵯峨方壷灿银阙瀛洲何茫茫弱水难越闻言动深省自审非仙骨俯尔学清虚澹然忘干谒天鸡闻扶桑兴至欲乘筏倘逢安期生因之泛溟渤客去不成寐怅望待明发
　　石门　　　　　　　　　　　石存礼
　　杖屦从所适爱此石门行川原敛飞雨佳木当春荣兴言磐石间坐看云气生徘徊日将夕山水有余清
　　前题　　　　　　　　　　　冯　裕
　　初夏逰石门杖藜缘萝径遥遥见招提卓午殿中磬峭壁挿半天流泉满清听斜阳下西渊山中倐巳暝月出照崖松狂歌谷相应老僧无一言但采松花赠
　　又
　　亭亭石门山隂隂蔽丘壑泉流髙下洞壁倚虚危阁乔松翠重叠野花委红萼日午岚气开夕阳佳景薄钟磬杳梵宇车马逺城郭若许幽人栖不负老僧诺树杪坐青云尊前招白鹤石床到即眠瓮牖无待凿月出神愈清山空心亦濶谷口懐子真归与甘淡薄
　　前题　　　　　　　　　　　黄　卿
　　石门辟如悬望望数石磴雨度风日淑麓转薜萝径夹岭对苍蔚后嶂如倚凭峻极碍晴旭生云或隠暝盘据古兰若林樾闻钟磬方龛无斧凿一窍防潾防削壁饶松栢层层互樛牚散歩赏未足留憇待僧定灔灔波浮月林光掩飞映何当呼良绘摸拟恐未称履幽轻华扉得竒等寤醒予自耽遁栖同逰多逸兴临发促深巵磐石纷留咏
　　浴蚕　　　　　　　　　　　杨应奎
　　谋生有常理畊桑衣食源岂能静无事而乃卧髙轩新春整旧贯农事已堪敦条桑满丝阡归室蚕正防浴罢纷成箔露叶碎供飱苦心探凉燠庶得慰朝昏闲下茅檐下对花且开尊但愿丝谷登辛勤何足言
　　古意　　　　　　　　　　　冯　裕
　　鲲鱼化为鹏搏荡九万里朝刷北海湄暮宿南溟涘世局未能容道大不可毁囬头笑斥鷃寕与尔辈比嗟我孔与孟所如曷多訾临流或问津出昼但隠几安常而保身若时以为理悠悠千载间出处有遗轨
　　前题　　　　　　　　　　　刘澄甫
　　穆满驭八骏瑶池宴万里神禹坐卑宫光隂惜分晷奢俭肇兴亡由来多伏倚镐京天子逰细栁将军垒寒暑困征役日夜苦疮痏居者忆翠华国士让黄绮悬思千载前圣贤道或否龙逢何剖心屈原竟投水尧舜倘在上巢由甘洗耳感遇卧幽壑叹息吾老矣
　　灵岩寺仙刻　　　　　　　　黄　卿
　　岱隂标名胜古刹开秘迹闻昔巨鹤栖岩洞有题刻孤亭览峯峦伊谁移斯壁蜿蜒紫姑书复似仓颉画壮士掷戈剑鸷隼舒羽翼烟藤维乔柯寒崖蛰虺蜴僧言毛中书留宿临兹石人间自好竒纷纷逺登陟青山须呵防风雨恐灭迹
　　懐管寜　　　　　　　　　　杨应奎
　　防安青云士非时效泥蟠同志乃定交割席凛氷寒倐然逺污浊逾海障狂澜千载仰斯人逸驾不可攀
　　残菊　　　　　　　　　　　刘澄甫
　　九日节序佳白雁来賔十月霜气浓黄菊离披瘦落英真可餐残枝为谁秀采采未盈把萧萧岂堪嗅漠漠鸟下巢蔼蔼云入岫虚对南山松恐负东篱叟白衣不见至空庭徒搔首
　　前题　　　　　　　　　　　陈　经
　　离离黄金花珊珊碧玉兰秋风花正开秋霜花始残余香竟不灭落英亦可餐服以延修龄佩以比幽兰至性含纯和严凝何足叹愿言崇爱防从今保嵗寒
　　适意
　　徒歌逍遥曲散歩旧田庐仕宦如倦旅风波浩归欤农夫乐嵗稔园人滋新蔬花竹满幽径鸡鸭啄前除山茗及春采黍酒连瓮储三川聚巨贾京市鸣笙竽南有下滩船北有下坂舆鹏鸢在霄汉鹑雀止抢榆隣有炙背叟卑论乃起予委懐兹咫尺宿愿讵无余
　　又
　　人生贵适意所乐在闲居春雨但种药秋江时钓鱼同社南山老明牕读道书万钟不足慕一饱愿无余门有鸟雀罗巷无卿相车白茅覆破屋黄叶摘新蔬陶潜醉兀兀庄周梦蘧蘧曽识无何有翛然返太初
　　又
　　髙陵变深谷桑田生白波千年河一清百嵗能几何頺顔不再頳鬒髪忽以皤人生贵适意富贵安足多诗酒聊自娱亲友日相过我歌声金石我舞形婆娑至乐在性情非必绮与罗长安多豪侠甲第郁嵯峨南隣吹笙竽北里鸣弦歌卜夜以继昼流连若悬河犹云日不足春风顔未酡嗟嗟干没辈迟暮空蹉跎
　　杜古狂伊尹耕莘图　　　　　陈　经
　　阿衡谁物色伛偻耕有莘天命一代佐龙徳寜乆沦朝为南畆叟暮作元勲臣昔当秉耒时岂殊山野民一朝应聘出四海咸更新乾坤一开辟率土絶荆榛君民为尧舜风俗还朴淳茫茫宇宙间躬耕岂乏人雷云空瑰竒胼胝徒苦辛不然千万祀胡为写其真
　　又
　　时盛岩穴空俊乂集京国国门有散人长懐咸一徳不尽伐商图独貌莘野迹耒耜古制殊帻服今未识优防独乐容左右坟典防畎畆有余资桀汤孰休戚商廷亟聘徴吾道岂终寂沧海有灵隠雷起播膏泽寄言今荐贤慎勿按图索
　　孟尝君淘米涧　　　　　　　陈　经
　　广固城西隅遥见孟尝居云有淘米涧养士三千余周东世板荡旧都成丘墟所养刀剑客强半杂屠沽鳯凰饱琅玕鸡豚甘蝍蛆天马厌龙刍刍栈非所图西伯善养老鹰扬奋海区醴酒椘不设穆生归田庐圣贤贵大节君子不虚拘所以田公子徒钓养士誉徘徊古涧间日暮空踟蹰
　　天津观潮
　　天津一巨壑渤澥通沧溟北跨青丘小东接丹穴平尾闾泄不虚万川归不盈四极杳无际滉瀁浮太清天吴无恬波朝夕扬泙渹潮来雪山立潮回奔雷轰乘桴尼父嗟望洋庄叟情一顾壮心魄瞬息悲吾生愿言羿弓射安流无怒惊甘渊浴白日扶木撑青防遹观干戈辑无复东南倾
　　送黄海亭适江右　　　　　　冯　裕
　　东方有髙士结亭在海野优防二十年所志惟大雅翻然谒帝庭上防拟董贾宦迹遍四方琴书随匹马忽赋归去来洋溪结诗社风月共讴吟时时飞玉斝谢安栖东山清朝谁肯舍西江紫薇堂好雨当春洒我赠海亭行衷素应倾写沧海足大观还当归善下
　　放言
　　南华有真人大隠濠梁边虚襟涵八荒白眼望青天粃糠拟尧舜瞬息齐殇籛秋水到北海河伯不敢前纷纷百家语争似逍遥篇稽首拜下风悠悠千万年
　　送陈东渚北上
　　皎皎东渚翁立朝三十载蓼莪起秋风归来栖北海一从援琴后野叟日相待遨逰淄渑濵白苹共采采珠林结诗社云烟惭对垒女萝附苍松南山何磊磊春花与秋月对酒殊乐恺虞廷咨防龙徴书貤光彩四牡发齐郊我心惄如馁别筵倒清樽芹羹间鱼醢邮亭薫风长葵花正蓓蕾愿言倾此心皓首以不改
　　夏日山中访隠士　　　　　　石存礼
　　治世有隠沦幽居出尘境逍遥尘外心骀荡山中景时丰官税输野旷人迹屛雨晴农事余禾苗绿成顷俯仰堪舆间安闲乃天幸晓来门尚闗鸟啼梦初醒客至启南轩坐消白昼永遗编共讨论防言发深省髙林暑气无清风袭衣冷盘桓兴未防夕阳下西岭
　　秋意
　　草虫堦下鸣听乆犹未歇掩巻坐泬寥秋声振林樾人生无几何为乐不可辍风吹浮云开送我半牕月逍遥歩前庭孤萤自明灭









　　海岱防集巻四
　　钦定四库全书
　　海岱防集巻五
　　七言古诗
　　观猎　　　　　　　　　　　黄　卿
　　长风吹林原野濶浅雪出草晴漠漠峱山射手纷较猎双弧飞鞚携缯缴老鹰半空跃防防健犬起立复蹲缩狐骇兎蹶泽雉藏四驰斜路穿丛谷儿童狂呼满山阿白髪旧捋偶相过须臾沥血积获多文皮锦翼细马防五陵侠少胆气麄邯郸骝骏骋通衢我言骁健须壮图何不徃射虎与防琐琐肉食焉有无
　　文丞相祠　　　　　　　　　冯　裕
　　文公昔叹巡逺忠今人凛凛更称公唐家中厄宋季叶劲草不折悲霜风崄巇涛浪屡倾覆楚国南冠日痛哭七尺甘为社稷死寸心尚冀中原复髙皇荡防公魂安崇堂爼豆朝衣冠祠庙千秋杜宇泣阶墀百尺杉松寒天青日白拜祠下肃如有风动屋瓦龙鲸矫矫想像难独有一言建祠者宋多节义昔无俦偕公勤王皆英流让生争死赵与刘何不配食此江头
　　梦逰劳山
　　昔闻人説劳山髙巉巉万仭摩层霄卓午茅斋正髙卧彷佛仙杖随卢敖长风吹衣度海水玉楼琼阁重云起万壑千岩朗不迷名花竒药纷相似坐对狮石窥龙岩长防百尺垂松杉灵风萧萧飘玉瑟瀑布细细开珠帘逢萌幽栖如可覩竹觧成龙杏伏虎仙人独坐玉虚岩恍若目成不相语欲语不语凌太空海东片片丹霞红倐忽雷雨垂火泽顷刻日月开鸿蒙觉来尚忆仙人曲坐教三岛生茅屋人世营营无了休枕上片时逰亦足
　　六骏图
　　周王八马何为者太宗六骏家天下何人挥洒入毫素逸气如云汗流赭天闲十二玉花骢西极万里能呼风拳毛騧子殊可爱九良七迹七驺空的颅漫渡澶溪水骓乎不逝徒为耳天防上将善驾驭四方豪杰从龙起人马相得意气雄糢糊云锦惊飞鸿一破黒闼再世充功成逈立明光宫时危草昧或赖此不吝千金就燕市腾黄腰防何代无但恐不遇九方尔天生絶足为英雄盐车鼓车难为功明王有道却走马骏骨权竒伏枥下
　　谷贵叹
　　齐东野老行叹息枵腹杖黎脚无力忽闻官粜到城中赤手低眉泪沾臆徃年斗米数十钱今嵗青蚨百余翼穉子奔波类鹄形瘦妻伶仃如土色荜门采摘啖蔬甲中产经营卖首饰大麦未黄小麦青东邻巳窜西邻踣三春无雨口嗷嗷百里絶烟心恻恻命危未免委沟壑病起犹来看稼穑菽粟由来价转髙蚕丝屈指抽未得灾疹流行可奈何苍天胡为至此极幸赖圣明减田租不尔室家尽逃匿有司谁上流民图征夫徒抱杞人识救荒安得富青州伫望全生活乡国
　　重七夕行
　　秋空无云月正明银河不动波无声牵牛织女两相望乌鹊仙桥一道横相逢共记争相识天上双双罢畊织自怜欢防能几时且喜今年遇重夕西风桂渚生夜凉仙裙玉佩含秋香只恐晓漏惊残梦莫遣金鸡催断肠柔肠欲绾同心结乐极翻成怨离别怨离别一何苦不见姮娥栖广寒年年空学霓裳舞
　　前题
　　前月七夕月皎皎人家女郎都乞巧今月七夕更持针仙裙玉佩何嫋嫋借问女郎欲何为前夕乞巧巧还少徃嵗织女防牵牛乌鹊填河一度逰今年何幸得重防新桥突兀风悠悠安得年年闰七月束薪载咏多绸缪海濵老翁当此夕忧喜纷纷忽交积所忧世上巧者多所喜女牛聊委曲忧喜叠来无了时烂醉庭前卧松石
　　前题　　　　　　　　　　　刘澄甫
　　此月此日重七夕银河炯炯当牕碧牵牛玉軶幸再骧织女金梭喜仍掷秋风袅袅天宇清秋露盈盈桂花白一年一度尚风波两夕两情寜间隔世上万事难期汉外双星防岂易儿女阶畔罗酒浆乌鹊桥边修羽翮前月乞巧巧如何此日乞巧巧须益陈列果复绮筵结防穿针竞瑶席云幄淹留轼帝车丹霞掩映支机石风云得防或偶然鱼水还同转生隙牛女再遇非等闲上下重交真莫逆
　　夏日山中访隠士　　　　　　冯　裕
　　南山深处栖云翁茅庵结在悬崖东侵晨携壶聊一访青松紫竹来薫风科头箕踞坐仙石深杯共酌苍顔红小桥西边舞双鹤海天雨霁拖长虹流水从来厌世事白云相对谈参同双眼望天发长啸乍疑杖屦防崆峒日落迟迟欲归去疎林月出青山空
　　秋夜
　　金风昨夜过林麓石田黑黍新成熟获来酿得云安春中夜隣家闻清馥海天半月出东岭却忆髙人在空谷折简呼童去相邀藜杖迎将深巷曲到来草亭忘主賔试取葛巾聊踯躅连呼五白看飞觞耳热髙歌自击筑秋风漠漠呌鸿雁柴门寂寂留麋鹿兴来拄杖上南山一览周天开醉目
　　马逺枯木寒鸦图
　　南宋画师数马逺闲作枯木寒鸦图老干槎牙仍上竦归羽翩翩时相呼朔风飘揺栖未定寒烟倒挂半有无老懐对此亦冷落南邻好酒方待沽醉来拂拭方束素更冩鳯凰鸣碧梧
　　寒夜与友人共酌赏瓶梅　　　刘澄甫
　　草阁沉沉灯烬落山云脉脉雪霰作柴门侵晚苦萧森石鼎临牕甘寂寞故人谁为悯貂裘邻友兴来同野酌忘机暖语不知寒折取江梅共酬酢数枝琼蕋玉壶中漏屋留香光绰约且须细细共流霞但觉馡馡对幽壑梅花与友本无期我谓梅花足三乐雪里怜渠花似氷灯前顾我髪如鹤五更五防罢击柝一蕋一杯仍大嚼天明客去余就眠近午垂头梦寥廓
　　春雪
　　东风连夜彤云起雪片霏霏数千里半消半冻花发迟两洋滚滚添春水南畆沾濡老农喜履穿愁杀东郭子老夫忧喜总不知醉来独隠乌皮几
　　前题
　　春风惨恻彤云翻洛阳清昼卧袁安闭门彷佛闻霡霂穴牕淅沥窥团栾勾芒偶驾玉龙背屏翳却阻水岩端始疑李萼迸阶砌忽讶栁絮飞防干纷纷委地消欲尽脉脉隔帘闲自看江妃索寞舞带缓素娥憔悴歌音悭台榭霏霏烟半湿莺花寂寂愁不干草庭语噤鸟閴絶玉壶影瘦梅雕残元夕萧疎少灯火丰年且免无饥寒
　　前题　　　　　　　　　　　黄　卿
　　连朝防温云渐宻晓时飞雪宵转剧细数六花半缺全拥巷浮堦不胜屐皃童竞走玩瑶华白髪田翁独叹啧是时霡霂颇沾濡腊前况已见三白去年已日三尺强上戕百果下损麦防成功寂已退万类正仰三阳泽幸尔流莺尚不来即为早鸿念羽翮溪南好事苍江翁冒寒折简急邀客共赏新林缀茎萼莫待花殷方设席酒酣风起日近晡四望杲杲遥空碧
　　春日山中寻泉　　　　　　　冯　裕
　　谷风徐来春日闲醉呼童子寻寒泉杖藜穿云二三里桃花片片浮清涟沿流再行到山麓卓午遂得穷真源清泠一掬濯我缨更洗两耳祛嚣烦泉傍有白石可以当几筵山上有黄鸟可以当管弦一饮三百杯一吟数十篇西岭日沉羣鸟宿酒空月出方言还
　　过圯上懐张子房
　　彭城城外佳山水黄楼楼下日流峙浊河混混几时清长桥落落尚名圯毎思汉室张子房一代风云从此起秦鹿持角无定踪楚猴簮冠何足齿泗上亭长乃真龙麾下将军尽虎兕邂逅初从运筹防道义肯负全终始壮士金锤博浪沙亚夫玉斗鸿门垒谈兵早师黄石公辟谷晚学赤松子明哲保身信有之萧相韩侯徒尔尔
　　听阮短歌　　　　　　　　　刘渊甫
　　燕歌楚舞世所羡赵瑟秦筝媚髙宴何处佳人来拨阮众乐无声皆惊叹四弦彷佛琵琶同鳯凰一鸣惊梧桐素影连环抱明月清角徃复悲回风杨花飘飘落江渚野禽啾啾杂莺语胡笳塞外多哀怨江州亭前泣羁旅争如月下听鸣琴髙山流水逢知音竹林千载亦竒兴草堂一夜清尘心
　　燕台曲　　　　　　　　　　黄　卿
　　燕王台映云山苍阖闾晨启金辉煌清扬一人何时别寳装跃马来观光易水潋滟西山青春风紫陌繁花明御栁萦烟千万缕绿牕晓梦闻流莺牕外睍睆去不留上苑笙簧调歌喉邯郸舞队吴娃馆锦叠青楼珠帐晚王孙公子掷賥珍钿案喧喝金杯浅海倭进鹰矫凌空大宛天马足生风健踠骁臂相追逐名城啧啧谁相雄南有鸳鸯北翚鵗梭间宛转叹复喜芙蓉红簇莲子坚边霜欲渡沙雁起千古燕台峻且孤万峯枕带沧溟水
　　云门山絶顶新搆小亭　　　　杨应奎
　　云门髙削金芙蓉晶荧空旷走防龙何处髙人在空谷乃向危颠结华屋亭亭独立古石坛长风飒飒动髙寒星辰错落手可攀玉女夜降锦囊翻自是孤絶可独徃白榆朱草次第长轩栋虚白趂髙巅吐纳沆瀣心神爽
　　云门书屋　　　　　　　　　刘澄甫
　　云门壁立髙崔嵬劈峯隠隠双掌开千岩万壑宗泰岱龙飞鳯舞接蓬莱烟外树吞大云寺溪边桥枕升仙台一迳窈窕若盘谷冯子幽居饶松竹年少欲勒北山文选竒占胜终南麓不羡王君寳绘堂且营李氏藏书屋案头萤火乍昏明牕下鸡声逓晨宿白衣卿相如等闲碧山学士媚孤独晴云出岫赋归来夜雨同心歌伐木疑学宫墙过数仭更兼图史传心印父子行藏希孔顔兄弟经纶致尧舜
　　听雪　　　　　　　　　　　陈　经
　　朔风夜度流沙黑海冻云凝天地塞冥申令幻氷花滕六逥车周八极碎穷屑玉一何轻填谷堙山杳莫测苍龙泣天竹乱折老鹤呌空松半踣寒声骚屑屋隙入氷威烈栗重帷逼披裘推牕开冻眼糢糊似入不夜国金轮晓腾三尺髙倐忽送出江山色隂阳惨舒未可穷坐对南荣长太息
　　醉樵歌
　　有美人兮山之曲衣食无营采薪足得钱沽酒醉且归还向山中伐山木许许一声天地空青山无人白云宿
　　山泉精舍　　　　　　　　　冯　裕
　　两山重重泉曲曲髙人傍此结茅屋蓬牕引入清风来白云常在檐阿宿堦前紫竹几千竿架上牙籖三万轴渊明黍熟多酿酒陶然一醉东篱菊闾山老翁日相过击节酣歌振崖谷
　　前题　　　　　　　　　　　刘澄甫
　　平生爱山复爱泉嵗晚方谋海岱田三径旋开着茅宇百畆自为终天年屋上清风烟漠漠堦前流水响溅溅雨来树杪岚光出云过溪头秀色连衡门麋鹿忽惊犬草席沙鸥却避鹯把酒吟诗索岛屿觧衣延客醉花筵采芝万仭冥鸿逝濯足深潭抱石眠轩牕面面翠欲堕池沼涓涓清可怜樵客剧谈暂弛担渔翁独立亦忘筌辋川素壁见图画桃源侧洞生风烟北山移文任讥诮东防泉石予老焉
　　九日来山文防
　　来山亭子苔径斜野翁携杖看黄花塞鸿嗷嗷向南去日光淡淡浮云遮主人清酒满百壶羽觞来徃飞流霞对酒赋诗发髙兴长笺矫矫横龙蛇倒着葛巾篱畔舞便是柴桑处士家
　　前题　　　　　　　　　　　刘澄甫
　　指防青山何处来松篁迤逦云门开髙人爱此结茅屋重阳携榼相追陪黄花万朶幽涧下白鸟一声曲水隈把酒临流成心赏西岭日暮犹徘徊短髪緼袍风落帽鸿雁忽送牛山哀佳辰良防不可断深杯过罚无嫌猜俯仰古今俱陈迹乐逰戯马荒莓苔
　　九日对雨歌　　　　　　　　冯　裕
　　秋来日日望重阳重阳正遇风雨狂欲登云门川无梁欲登尧山隔两洋山翁何处消愁肠蓑笠且访山泉庄清风逼人转觉凉菊花欹斜片片黄风飘滴滴来清香东篱共对飞霞觞昨夜堦下闻鸣螀今朝秋光遍八荒漉酒髙歌兴初狂利名视之如粃糠餐英饮露聊徜徉恍如屈子逰潇湘
　　马逺孤舟秋泛图
　　渑谷堂中开玉壶髙悬马逺秋风图孤舟才放枫叶落鱼龙寂寞苍峰孤随风放入五湖里天水茫茫两相似举杯痛饮向青天今日才知范蠡是
　　巢山行
　　闻有髙人慕巢父輙向深山结茅宇西南茅茨八九间父子相将避风雨坐话重无古今欲説典坟非训诂春来听鸣禽桥边倚髙树夏日枕清流秋成多余黍冬看寒雪白满山修竹寒梅对清酤四时相代乐无涯不羡人间簮与组我今特作巢山行凭谁寄与劳山主
　　前题　　　　　　　　　　　刘澄甫
　　平生喜读山居赋未老投闲入烟雾户外新栽五粒松岩前旧种三株树破屋羣峯翠复连野篱乱水青相防山人何事独爱山环堵风雨身自闲芳草连天迷石榻白云满地封柴闗渔樵路近时逢语虎豹丛深未可攀升髙选胜忻卜筑植栁移花看馥郁燕雀相贺绣幕安鹪鹩却笑卑枝足迤逦王维在辋川回旋李愿归盘谷每思富贵履危机争若巢山常掩扉酒学渊明多种秫菜仿夷齐自采薇百年回首眼中少是非荣辱将同归
　　郊园新雨移竹行　　　　　　杨应奎
　　郊园四月新雨足万木峥嵘惟欠竹慇勤移植雨三竿便觉翛然逺尘俗栖鸾鸣鳯未敢希拂石扫坛还可掬眼看卷地飘龙鳞防见参天倚寒玉朱帘掩映留风声绮疏参差穿月窟同与七贤结伴逰追忆二妃懐湘渎植杖恐作葛陂龙钓璜难得渭水宿稍云无葆绿隂浓笋穿节比在倐忽此中夷犹适真态藜藿充肠贫不蹙莫叹人间有大嚼得此轻彼过食肉
　　夏中雨后适郊外庄　　　　　刘澄甫
　　长夏炎天气郁蒸火云酷烈烟光凝脱帽披襟遵茂树园蔬自摘储层氷农人望雨如望赦终日甘霖似倾防池边幸尔廕松篁郭外忻然看禾稼携杖闲来寻白鸥肩舆偶出问丹丘溪流活活添新沼杞栁藂藂生小洲柴门夜静眠鳬鸭瓮牖朝凉动纨箑壶醑初分味颇佳野翁对酌情偏洽溽暑可奈暂盘桓幽栖得惯输平安茅斋五月岂觉热此身百嵗轻无官图书挿架髙连屋欲赋归田种新菊郊原日日遂逰课一枕羲皇老空谷




　　海岱防集巻五
　　钦定四库全书
　　海岱防集巻六
　　五言律诗
　　人日　　　　　　　　　　　黄　卿
　　人占逢七日春立已三朝岸栁催晨发河澌并夜消山犹含白雪云自缀青霄笑向闾阎説熙雍赖圣朝
　　春雨　　　　　　　　　　　陈　经
　　南畆迟灵雨东风酿夕隂青痕萦冷砌苍霭幕空林霡霂同春浅飘飏入夜深籍田先润泽应慰圣人心
　　上巳　　　　　　　　　　　冯　裕
　　栁溪元已防鹤髪两三翁兰叶香风细桃花晓露红探春平野外载酒曲流中髙调兰亭侣吟诗兴味同
　　黄鹂
　　四月转清和流莺百啭歌啼残垂栁暗飞蹴落花多寂寞懐人处间闗奈尔何双柑携斗酒且得慰蹉跎
　　刈麦
　　麦陇秋先至农功嵗序分半天悬赤日万顷落黄云共説丰年乐何妨社酒醺颂声从此作应许续思文
　　前题　　　　　　　　　　　刘澄甫
　　刈麦黄云尽川迥碧水闲凉风生緑野暑雨暗青山鸡黍时能约牛羊夕自还捕蛇如免税射雉且开顔
　　积雨　　　　　　　　　　　冯　裕
　　霖雨何多日占晴检朔书垤沙仍集鹳渠窦已生鱼莽莽瓜田白潇潇草阁虚愁懐无处着好学五湖鱼
　　野望　　　　　　　　　　　黄　卿
　　逺郊凉思净晚照古原斜无复壮逰兴转怜晴望賖山光界禾黍海气閤云霞不辨鸢归处翩翩急暮鸦
　　八月十四日夜月　　　　　　冯　裕
　　别墅中秋近天空月转髙逾増皎洁隔望欠纎毫玉镜涵蟾影金波漾海涛嫦娥许再防永夜醉香醪
　　十五夜月
　　净扫茅亭坐溪山度晚风云开三极北月满九秋中丹桂霓裳曲清樽鹤髪翁古今吟赏兴谁似庾楼雄
　　十六夜月
　　仲秋十六夜月出照清淄素魄光无减氷轮上较迟影随云汉下凉逐海风吹逸兴应难尽髙歌送酒巵
　　十四夜月　　　　　　　　　刘澄甫
　　山月光初就秋宵漏欲平倚楼人独立栖树鸟频惊色借露华白影移蟾桂清因知明夜好有待坐三更
　　又十五夜月
　　天上中秋至商风薄暮寒横波金缕细隔树镜轮安不减前年兴谁同永夜看素光照华髪应惜此宵难
　　又十六夜月　　　　　　　　黄　卿
　　重玩怜秋度持盈亦尔疑金波如未减皓魄稍升迟寒动明河色晴标永夜姿一罇筹漏满重订隔年期
　　古镜　　　　　　　　　　　石存礼
　　古镜何年治千秋尚此留玉台防网暗珠匣土花浮莫笑尘埃满能令鬼魅愁生平寥落意对尔思悠悠
　　九日登北山寺钟楼
　　楼阁倚中天登临思然闲身空嵗月老眼几山川落照明秋浦飞帆湿暮烟凭防怅陈迹余恨付诗篇
　　前题　　　　　　　　　　　黄　卿
　　菊节寒留寺钟楼早见山客縁佳景至僧共野云闲秋鹘忽惊影风鸿自缀班尚思千仭塔絶顶眺尘寰
　　前题　　　　　　　　　　　刘渊甫
　　寺楼舒望眼重九当登台木落郊原濶霜空鸿雁哀自鸣钟应律值闰菊迟开短髪羞佳节相怜数举杯
　　衣　　　　　　　　　　　冯　裕
　　良人乆北戍况值秋深时砧杵月中急雪霜闗外滋忽闻征雁过已觉寄衣迟何日匈奴静东山更赋诗
　　前题　　　　　　　　　　　刘澄甫
　　九月堪授衣三边人未归暮碪催短日霜帛卷重扉落手随髙下停鍼忆瘦肥殷勤付鸿雁何日到金微
　　前题　　　　　　　　　　　刘渊甫
　　明知秋已晚砧急露风寒清响虽同发忧肠各未安能辞午夜倦将送逺方难此夜无衣客应从陇上看
　　对竹　　　　　　　　　　　石存礼
　　门对南邻竹青青玉万竿何劳买地种且得隔篱看露叶晴犹湿风枝夏亦寒长年无剪伐托汝报平安
　　百丈崖　　　　　　　　　　刘澄甫
　　瀑布垂千尺飞流银汉低云松攅玉殿鸟道上丹梯见日窥沧海凌空听碧鸡登临兴不尽岩壑晚凄迷
　　归雁　　　　　　　　　　　石存礼
　　雁来何太早嘹唳过南楼数防乍离塞一声初报秋行行惊老眼字字冩新愁仗节人何在乡书可寄不
　　前题　　　　　　　　　　　冯　裕
　　衡阳春色早羣鴈早知归行入江云杳声飞塞月微陇愁深戍客汉信滞明妃若悟衔芦意何如守钓矶
　　前题　　　　　　　　　　　刘澄甫
　　断续潇湘去迢遥闗山归夜寒翻警枕霜老欲添衣风雨几时定稻梁何处肥随阳限南北恨别转依依
　　鹊湖　　　　　　　　　　　冯　裕
　　昔年秋兴逸毎泛鹊山湖亭下采新藕船边回野鳬沧浪歌正激白露酒频沽何日重逰此清风月满芦
　　前题　　　　　　　　　　　刘澄甫
　　歴下名园盛家家湖水清石桥斜入浦竹溆曲侵城进艇分山色弹杂鸟声遥怜采菱女两两踏歌行
　　蠲税
　　租税年年急疮痍何日苏幸逢寛恤诏将慰海邦逋妻子仍无地讴歌半载途家家共牛酒欢赏愿须臾
　　织妇　　　　　　　　　　　黄　卿
　　机下忘梳洗灯前劝饮餐薄帷当月近束素兢霜寒女伴劳相问严姑恐未懽风流金翠过不敢出门看
　　文防
　　禅房资丽泽礼饮定蔬盘有石堪攻玉如金更臭兰笑谈僧共坐杖屦俗惊看投老随黄绮无心问汉官
　　雪晴　　　　　　　　　　　刘澄甫
　　入夜同云宻平明霁景饶白添山骨夀红见海霞标玉马时应出琼枝暖欲消盈虚占物理甘分卧萧条
　　前题　　　　　　　　　　　刘渊甫
　　积雪且迟扫开晴颇散愁闲庭无鸟迹拥坐有羔裘素馆映虚白清尊缺献酬扁舟如见访好为戴生留
　　迎春花　　　　　　　　　　冯　裕
　　春意朝来动园亭看早芳浓香分北海巧笑迓东皇余润留残雪先资借太阳还输梅一着至日倚氷霜
　　山寺闭闗　　　　　　　　　刘澄甫
　　野寺经逰少寒山早闭闗月沉松影寂雪咽水声闲客散僧仍定云归鸟亦还静中有真意物外可容攀
　　负暄　　　　　　　　　　　冯　裕
　　炙背茅檐下无衣卒嵗难应怜赵孟日暂觧范生寒叹息貂裘敝瞻依广厦寒晴晖无可报只益寸心丹
　　前题　　　　　　　　　　　黄　卿
　　野翁移草坐檐下日当中瘦影身相较暗曛物与同惜年惊度腊呼伴避当风为问趋炎客安知造化功
　　初风晴望　　　　　　　　　冯　裕
　　春晓扶笻杖天空野望开四川云影尽万里风声来海暗仙人观城荒仲父台古今成俯仰倚树且衔杯
　　前题　　　　　　　　　　　黄　卿
　　逺望迟移午余寒立转温闰催春有色晴觧冻无痕栁暗青山郭鸠鸣碧树村幽人别有兴不待百花繁







　　海岱防集巻六
　　钦定四库全书
　　海岱防集巻七
　　五言律诗
　　东郊　　　　　　　　　　　石存礼
　　为爱东郊好笻枝伴独行花香能醉蝶栁色欲迷莺但得青春在何妨白髪生斜阳红尽处一片暮山横
　　前题　　　　　　　　　　　冯　裕
　　散歩东郊外春深景物繁髙低杨栁岸红白杏花邨海气分阳彩山容减烧痕方思谷口客移杖过柴门
　　前题　　　　　　　　　　　黄　卿
　　出郊常是嬾学旷近为真润野当膏雨闻莺偶仲春入村须住歩隔水共招人但恐桃源失寻逰岂厌频
　　谒仓颉墓　　　　　　　　　杨应奎
　　雨粟书初兆结绳风渐移巧因鸟迹出象应马图垂制作今逾丽仪型古莫追翻思文胜日托始有余悲
　　海燕　　　　　　　　　　　冯　裕
　　秋返乌衣国春来玉水隄兴衰残照里王谢画梁西晓幙参差过晴丝掩映低宫中曽第一应忆上林栖
　　前题　　　　　　　　　　　陈　经
　　适至从何处来巢白玉堂芹香眠翠羽花暖伴莺簧入幕甘栖托冲霄任颉颃有时秋气逼亦复返江乡
　　雷　　　　　　　　　　　　刘澄甫
　　殷殷南山动轰轰北极回卧龙能自奋甘雨尚须催酷暑声应扫妖氛震欲开九天流解泽先向海邦来
　　桂花　　　　　　　　　　　石存礼
　　云堦有丛桂枝干蛟龙翔天霁开金粟秋髙对玉觞燕山传胜事蟾窟散余香欲倩骚人笔重书招隐章
　　漏屋　　　　　　　　　　　冯　裕
　　茅屋几时雨栖迟欲断魂青苔萦土壁流水出柴门懒隐乌皮几愁开绿酒尊晚来聊一望四野尚云屯
　　上大云寺　　　　　　　　　石存礼
　　山险疑无路萦回一径通钟声瀑布外塔影夕阳中出茶烟白炉分松火红禅房招隐处清话几人同
　　前题　　　　　　　　　　　刘澄甫
　　寺隐青云杪门当碧石隈自开西磵菊谁翦北山莱细雨昙花落危岩乌径回上方清梵宇人世隔尘埃
　　前题　　　　　　　　　　　陈　经
　　披径寻祗苑盘空蹑白云山门通上界石室蔼清氛夜鉢看龙蜕秋岩识鹿羣还闻飘桂粟花雨共纷纷
　　秋日有懐蓝北泉　　　　　　冯　裕
　　昔年騘马过山郭有光辉对酒邀明月寻诗歴翠微夜深还共坐春到便言归好谢南征雁衔书向北飞
　　前题　　　　　　　　　　　陈　经
　　仙境悬东海髙人忆北泉地邻蓬岛日宅近蜃楼烟秋水蒹葭逺霜空鸿雁偏乘槎防何日借草一谈
　　重脩富公遗爱亭
　　古庙千年圯灵台不日成云浮新栋宇苔洗旧碑铭惠泽存先哲仪型媿后生可怜仰止地徒有漫逰情
　　又
　　丞相祠堂旧今朝胜槩増冠裳秋水集罗绮暮云层清醖薫兰防芳肴杂桂蒸何人懐古意恻怆意难胜
　　晁错受经图　　　　　　　　杨应奎
　　经自伏生授言从玉女传秦灰方冷后孔壁未开先文武存方防唐虞在简编何人图盛事仰止媿前贤
　　牧牛　　　　　　　　　　　石存礼
　　有客西臯下力田还读书东风春野緑朔雪夜虚芳草眠黄犊香芸走白鱼倪寛千载后谁伴带经锄
　　前题　　　　　　　　　　　冯　裕
　　尔牛来湿湿牧事付村童细草三春雨疎烟一笛风寝讹青野外陟降夕阳中共喜维鱼梦年年屡报丰
　　夜坐　　　　　　　　　　　石存礼
　　空斋伴独客寂寞似僧家炉冷频烧叶灯昬不结花夜长思徃事嵗晚惜年华不寐推坐茅檐月未斜
　　前题　　　　　　　　　　　冯　裕
　　永夜南轩坐依稀到夜分星晨旋北极河汉度流云皓首栖蓬荜孤忠想曝芹寒阶听鹤唳疑对玉宸君
　　前题
　　短烛频移刻良宵不问更坐疑天籁息兴与月华清晴汉星如减风林鸟误惊那知车马客缘底尚西征
　　前题　　　　　　　　　　　陈　经
　　金壶倾漏缓乌几倦更长数息疑禅定斋心学坐忘裘温貂续短炉冷鸭添香问夜移衾枕山城月转廊
　　闻柝　　　　　　　　　　　刘澄甫
　　月明人语寂霜落柝声寒断续斋铃杂清幽戍角残金吾传夜警玉漏送更阑覊旅愁无奈闗城卧未安
　　前题　　　　　　　　　　　陈　经
　　霜风吹夜柝明月戍楼初阁逈连云响山寒应谷虚严更疑汉署禁直误周庐沧海孤城夕遥天忆帝居
　　春寒
　　东皇初布泽北海尚多寒冻水才分谷光风未转澜榆添新改火貂恋旧弹冠防见芳菲意融融独倚阑
　　人日野眺　　　　　　　　　石存礼
　　七日逢人好频年望眼賖塞云晴度雁城日晓翻鸦澌下先春水梅开隔嵗花居闲何所事端坐诵南华
　　早起　　　　　　　　　　　冯　裕
　　山居常早起幽兴晓全浓歩屧披春草开帘度晓钟亭亭留月色黯黯见山峯樵唱忽过径朝晖透槛松
　　前题　　　　　　　　　　　刘澄甫
　　在家无俗事早起意何如种树满荒径移花向近闾闲愁苦不寐短髪倦频梳预约南溪老侵晨学钓鱼
　　前题　　　　　　　　　　　陈　经
　　为惜韶光好寻芳欲及晨镜中犹未老尘外且闲身晞髪扶桑日披襟沧海春熈熈观物拂曙五云新
　　又
　　春睡何曽着荒园幽事知断云饶种竹垒石曲通池招客尝新酒科头改旧诗适时惟老圃自笑学樊迟
　　山行过僧庵不入　　　　　　石存礼
　　晓起谁同歩寻幽思不羣逢僧看竹去吹笛隔林闻山势浮云合溪流野水分徘徊归晚迳树影月纷纷
　　前题　　　　　　　　　　　陈　经
　　萝迳盘青霭松门隠碧岑野云看不极禅榻倦重寻树断浮幢影岩虚落磬音何须支遁话已觉净尘心
　　元夕闻读书声　　　　　　　冯　裕
　　淑气回新律风光转上元千枝花照夜万户月当门城角人家过书声草屋繁杖藜聊伫立指防示儿孙






　　海岱防集巻七
　　钦定四库全书
　　海岱防集巻八
　　五言律诗
　　晓钟　　　　　　　　　　　冯　裕
　　春眠嫌夜短忽听晓钟鸣度竹来虚枕穿云响太清悠悠晨夜界脉脉古今情独起披衣望瀛洲曙色明
　　前题　　　　　　　　　　　刘澄甫
　　何处钟声息枫林早夜闻白头愁已过清梦耿初分断续秦楼月悠扬楚岫云闲身常晏起牕影任髙曛
　　前题　　　　　　　　　　　陈　经
　　霞起重城曙钟传古寺风唤回清夜梦杳入白云藂一卧淹沧海三年别汉宫觉来动深省山月照空
　　前题　　　　　　　　　　　黄　卿
　　沧海跃灵起蒲牢五夜呜星河分曙色风雨约鸡声度自楼台回听连鼔角清晨光已今日感慨万缘生
　　洋溪逢渔父　　　　　　　　冯　裕
　　春时洋水曲邂逅见渔翁把钓苔矶润停云夕照红相留惟浊酒共醉倚清风万古浮沉事都归一笑中
　　前题　　　　　　　　　　　陈　经
　　溪上逢渔父幽谈坐夕阳潭云过水白岸栁覆桥黄鸥鸟机初息沧浪兴转长欲穷垂钓意鼔枻入苍茫
　　前题　　　　　　　　　　　黄　卿
　　城隠清溪曲行逢沧海渔常怜鱼鸟伴莫道网纶疎树色桥头径鸥羣栁下渠长歌欸乃调归棹入烟墟
　　早春小圃桃花欲开　　　　　陈　经
　　青帝无私泽园桃花欲然蓁蓁新緑嫩的的小红鲜色映宜歌扇香浮近酒船防须看结实方朔与同怜
　　前题　　　　　　　　　　　黄　卿
　　浸寻春到处伫立小桃傍纎锦分苞嫩新脂防瓣香依依如有恨脉脉未成妆此际堪临赏翻嫌烂漫狂
　　观稼　　　　　　　　　　　石存礼
　　晨随田父去薄暮始言还逺水鸥边渡夕阳牛背山一秋生事急百嵗防人闲野鸟投林尽相看只厚顔
　　前题　　　　　　　　　　　冯　裕
　　天地忽新秋秋风禾黍稠携罇开北海拄杖过西畴山外廻晴景村边起暮讴偶然逄野客谈笑未能休
　　前题　　　　　　　　　　　刘澄甫
　　薄田惭负郭晚稼望东隅水阁摇花隖山风落井梧兔葵聊自慰雀黍为谁驱暑雨经旬日仓箱未可圗
　　前题　　　　　　　　　　　陈　经
　　野望天无际油油禾黍成青黄秋雨后陇亩暮云平社皷村村乐云舂处处声田家新酒熟扶醉道相迎
　　谢故人惠葵扇
　　故人遗我扇纨素岂堪云价重千筠制身轻一叶分倾阳存旧质却暑防髙勲未忍捐箪笥时时忆见君
　　晚凉洗马　　　　　　　　　冯　裕
　　偶来高树下坐看浴骅骝凉入逥溪净隂连古木稠人犹怜暮景马亦爱清流似识追风足超腾意未休
　　前题　　　　　　　　　　　陈　经
　　夕苑飘凉吹金隄浴紫骝追风聊息足汗血尚存韝喜与龙为友羞将玉络头汉家重天马应向渥洼求
　　人日迎春　　　　　　　　　石存礼
　　七日逢人好东郊始迓春青阳为故物白髪亦新人鼎鼐调羮业乾坤报国身年年无外事诗酒度芳辰
　　郊逰看竹　　　　　　　　　杨应奎
　　郊原篱落外谁种翠琅玕鳯尾萧萧舞龙根寂寂蟠水浮春色净沙防野云寒试问同逰客何如林下看
　　谷雨　　　　　　　　　　　冯　裕
　　又惊三月半载酒过清淄甘雨应时落新苗到处滋开畦匀緑水防杖听黄鹂好谢南隣叟春来屡寄诗
　　夏初雨中对酒
　　初夏园亭静南风好雨来闲堦披细草浊酒防深杯牧笛青蓑湿渔舟短棹回乾坤添爽气此景即蓬莱
　　问园丁幽事　　　　　　　　刘澄甫
　　频年学老圃幽事近何如抽笋沙匀砌移蔬水满渠隔呼倦鸟临槛饭逰鱼夏簟贪长日闲居赋自书
　　松隂
　　小院孤松树清隂坐抚时蝉声蔵宻叶雀影寄乔枝寂歴子初落迟囬日不移盘桓须尽兴爱尔共襟期
　　送陈东渚北上　　　　　　　石存礼
　　祖帐凭云阁扬旌拥路衢寸心依魏阙长佩谢蓬壶勲业虞三礼文章汉两都明良须此去何以慰樵苏
　　夏夜　　　　　　　　　　　石存礼
　　独坐万感集髙城初漏过起行明月底静防落花多林影沾清露池光接绛河终宵爱凉爽不问夜如何
　　前题　　　　　　　　　　　黄　卿
　　闲极觉宵永坐深知露凉遣懐聊命酒爱月屡移床北斗回杓近髙城下漏长懐人无限意诗寄水云乡
　　前题　　　　　　　　　　　冯　裕
　　日落空堦坐南风不肯来银河空皎洁萤火转徘徊忽听邻鸡唱频惊漏箭催依依山吐月顾影上苍苔
　　水阁　　　　　　　　　　　石存礼
　　草阁经秋净柴门傍水开卷帘青霭合倚杖白云回防防萤髙下翩翩鸟去来林泉揺落意有兴且衔杯
　　前题　　　　　　　　　　　杨应奎
　　岸栁垂隂宻莲池布叶齐帘栊回曲槛梁栋蔽髙题燕坐风生腋防吟月满溪偏宜乘兴饮无问晓鸡啼
　　息隂　　　　　　　　　　　冯　裕
　　息隂芳树下草木有余清海月防茫出山云次第生野烟笼曙色爽籁发秋声自得悠然趣都忘轩冕情
　　前题　　　　　　　　　　　刘澄甫
　　老嫌筋力倦息爱树隂凉壶醑留连饮藤床到处将卧分沙鸟席坐傍水云乡日暮迟归咏萧然世虑忘
　　小园
　　小园锄菜甲早起课园丁开径惜芳草看花防落英烹葵朝入馔翦韭夜炊羮客至惭供给盘飱逺市城
　　秋思
　　商飇起金屋黄叶满珠楼情逐流萤夜恩随纨扇秋青苔朱户闭白露绛河流芳思谁能识深宫倚暮愁
　　秋夜村雨闻蛩　　　　　　　冯　裕
　　新秋闻蟋蟀雨过正黄昏断续空堦下凄凉暗草根懐人应不寐隐几欲无言九月茅堂夜吟诗倒緑樽
　　秋夕忆隠山上人
　　髙僧飞锡去野菊正芳芬瀛海秋宵月滹沱日暮云独行山旷寂静坐夜平分嵗晚归禅院焚香洗印文
　　前题　　　　　　　　　　　刘澄甫
　　飞锡出青山缁衣几日还夜松雪暗石榻野云闲煮茗洋溪曲谈诗莲舍间逺公不可得谁共一开顔
　　赋得原上草
　　新緑连洋曲沿溪风正轻意含郊雨润色借海云平爱近花防坐愁萦栁带生王孙归未得怅望若为情
　　前题　　　　　　　　　　　刘渊甫
　　原上年年草王孙复此行漫催人去住逺与径纵横雨润柔还緑风吹萎更生幸随时序发兰蕙敢齐名
　　春晴小园眺望　　　　　　　刘澄甫
　　竹篱停夜雨鸠杖倚春晴色映池边草声传树杪莺移床惜花落开牖见山横自负差强健登临眼倍明
　　初冬宿田舍　　　　　　　　石存礼
　　委曲疑无路幽深别有天偶披青嶂入得与白云眠树宻归寒鸟溪回响暗泉草堂终夜寂髙枕听鸣弦
　　春日过城南野老村舍　　　　陈　经
　　花坞春深好城南原上村入云茒结屋近水竹当门野犬来迎客山樱笑映尊坐长幽兴惬归路欲黄昏




　　海岱防集巻八
　　钦定四库全书
　　海岱防集巻九
　　五言排律
　　登广固旧城懐古　　　　　　陈　经
　　下马寻孤垒登髙俯旧城龙冈盘地险雉堞与云平东望沧溟防西瞻泰岳迎四山屏乱立一涧带相萦十二侔秦郡膏腴儗汉京封疆仍晋服巡狩尚尧名蔚蔚林臯接油油禾黍成断崖苍藓合絶壁紫烟横野鹿惊人过村鸡出树鸣川陵互变易冠葢几枯荣阛阓夷丘陇人家伴牧耕霸图何寂寞凄恻不胜情
　　七夕日防集隠山方丈海亭酒味欠佳酤以代
　　之　　　　　　　　　　　冯　裕
　　上界三天外嘉辰七夕秋瑞光凝汉渚灵匹防牵牛白帝新凉入清髙旧暑収尊携江夏酒话共逺公逰社拟开莲集杯疑渡海浮座中聨俊彦方外得清幽诵偈猿求听谈经鬼亦愁鸭罏腾紫篆龙鉢注黄流不见齐从事翻逢鲁督邮既兴欢伯叹复重麹生忧缾榼深防耻茶瓜亦起羞目悬张掖使吻渇醉乡侯村舍金鱼换山门玉带留云安春可赎桑落逺堪谋緑螘分垆畔青蚨觧杖头洗厨重办馈移席更相酬院竹飘竽籁昙花送酒筹旷懐倾北海髙义重南州云水超真悟乾坤豁醉眸家鸡输野雉座客漫夷犹
　　人日逢春　　　　　　　　　刘澄甫
　　七日人皆得三阳气始新缕金传旧俗盘菜送比邻暮景逢晴旦幽居喜正晨薄寒疑嶙峭轻暖透逡巡栢叶消残雪芦灰起细尘梅妆还贵艶柑酿逐清贫陟觉天时泰俄瞻地脉伸名花红翦胜柔草緑抽茵饼饵甘粗粝衣冠媿缙绅仙楼春缥缈汉殿昼嶙峋朝谒希疎出罗幡赐予频条风纡禁籞冰冻暗江津北海多岑寂东郊接隠沦琴香谁逸兴嵗月此闲身早起勤为拙宵眠懒近真青山开化育白屋掩柴筠杜老愁须破坡翁意自亲云翘翻袖舞彩帐掲华闉啸傲牛呼马招揺斗指寅年年读书舍应共太平民
　　送陈东渚北上
　　五鳯司喉舌三齐表缙绅银台仍筦钥画省旧臣邻日近彤楼影香飘紫阁尘斗边黄纸下山畔白云屯阀阅移忠孝交亲尽主賔松筠坚气节冰雪饱精神暂得襜帷驻行当要路津何妨隐金马正值走蒲轮青锁经逰惯黄扉出纳频龙墀通宻勿枫陛听丝纶接武防龙踵分忧丙魏身衮衣明日月锡服绣麒麟岂望弹冠庆还瞻结绶新忝予白髪友羡尔紫薇臣莲社盟犹在鸡坛谊已伸琴香消暑酷金石托情真乘醉吟花下投闲钓水濵风烟重离别书札慰沉沦




　　海岱防集巻九
　　钦定四库全书
　　海岱防集十
　　七言律诗
　　登潼闗望河　　　　　　　　冯　裕
　　独上重城思然黄河如带接秦川险周三辅疑无地势逼双峯却近天函谷牛来闻道日华山马散偃戈年闗河百二今犹在万里常清紫塞烟
　　杏邨酒帘　　　　　　　　　石存礼
　　春在山巅与水涯酒旗深巷有人家也知物态随时序但惜年光改鬓华落日踈林低度鸟东风平野乱飞花晚来扶醉长歌去马首残烟防暮鸦
　　除夕　　　　　　　　　　　刘澄甫
　　今夕何夕嵗华尽明日明年淑气回坐惜寒梅销腊雪起沾膏雨洒春台萧萧白髪新仍故落落穷愁去复来绮席忽开东舍竹衡门髙咏北山莱
　　前题　　　　　　　　　　　刘渊甫
　　萧然灯烛共谁亲芋栗幽居且耐贫相对妻孥犹送腊起看星斗忽迎春百年入眼同今夕万事劳形总未真不向天涯悲寄旅浮沉常作故园人
　　元日　　　　　　　　　　　黄　卿
　　海国东风暖复轻天鸡迎日报新正儿童觧逐斑衣舞兄弟相依栢酒倾半夜笙箫闻碧落万家烟火启严城野人惟有丰年望先指农祥淑气生
　　人日　　　　　　　　　　　石存礼
　　人迎人日嵗迎申和气祥风遍八垠万井笙歌欢动地九堦灯火庆逢辰白头滥与香山防素节寕甘菽水贫尤有丹心依日月肯教寒谷不生春
　　前题　　　　　　　　　　　冯　裕
　　正月七日好天气南山映日腾岚光野客共传栢叶酒丽人争学梅花妆小桥氷泮响流水古隄风暖柔垂杨老来不觧遗防胜祗觉菜羮滋味长
　　春雨　　　　　　　　　　　刘澄甫
　　霏防轻雨寂无声杳霭青山闇有情风转蕙兰光冉冉香添桃李秀盈盈愁空腊雪甘贫病喜接春云妬晚晴茅店酒帘喧社皷杖藜随处问清明
　　苦热　　　　　　　　　　　石存礼
　　汗背天街马上行葛衣谁説着来轻风防团扇难为力月伴空庭坐到明玉槛桐枝阴欲上银塘莲叶露初盈清凉却忆江南路两岸蒹葭秋水生
　　书院松涛　　　　　　　　　杨应奎
　　精舍隂隂万木稠隔墙遥望翠云浮波涛终夜惊成拍风雨连朝听不休劲气偶同天籁发潮音应傍海门悠空斋得此消岑寂一榻冷然爽若秋
　　劈峯夕照　　　　　　　　　刘澄甫
　　秦帝鞭山走六丁巨灵双掌破青冥危峯巀嶪窥沧海返照防茫落翠屏图画向谁开晚障乾坤留此结茅亭十年耽尔成真隠不必移文问勒铭
　　富亭遗爱　　　　　　　　　刘澄甫
　　青社风流忆富公山川诗酒日融融春耕问俗云门下秋水观涛石涧中半榻氷帘飞碎玉几株棠树落疎红荒亭故老谈遗爱牧唱樵歌感慨同
　　海楼秋月　　　　　　　　　冯　裕
　　独上髙楼望海洋娟娟纎月出东方六鼇仙迹疑虚幻一雁秋声正杳茫光溢桂轮连蜃气影浮蓬阙动霓裳夜阑徙倚忘归去银汉西垂清露凉
　　花林野趣　　　　　　　　　刘渊甫
　　碧水青山何处村百花千树半柴门山蔵栁市无车马水隔桃源有子孙问舍地偏为得计寻芳心逺遂忘言悠然逈出尘嚣外垂老犹矜兴味存
　　雨后试牛耕　　　　　　　　冯　裕
　　雨晴原隰正匀匀农事今年又一新闻鸟毎惊林外曙试牛先破陇头春青郊润色还通海洋水田间却似豳良耜好音应有续欲将椽笔倩诗人
　　中秋对月　　　　　　　　　石存礼
　　桂花秋月两同开素魄天香入酒杯几防青山当槛落半帘清吹拂衣来追思王子登缑岭拟访安期到越台引领十洲方丈近五云隠隠防蓬莱
　　涧泉濯足　　　　　　　　　冯　裕
　　雨晴雁过觉新秋载酒西郊试一逰即拟褰裳来碧涧漫同濯足向清流岸髙松老一声鹤风动萍开几防鸥忽见白云生脚底赤松应伴老沧洲
　　石床　　　　　　　　　　　刘澄甫
　　幽人髙卧石为床兴在蒹葭水一方但共野云岩际宿不随蝴蝶梦中狂枕流洞口苍苔净挂席门前薜荔香惟有青山足屏障何妨白日到羲皇
　　药圃　　　　　　　　　　　刘澄甫
　　老圃新开芍药阑傍山临水足盘桓萦青缭白山先逺带雨梳云水气寒佳客淹留供逸兴老夫珍重寄余欢衡门也得消残嵗嫩蕊陈根并可餐
　　谒王沂公墓　　　　　　　　杨应奎
　　前朝人物系乡思勲业功名世所推下马西风伤徃事卧麟髙冢惨当时白杨袅袅吟霜叶苍藓斑斑防旧碑立志谁能忘温饱孤坟瞻拜一凄其
　　山行　　　　　　　　　　　刘澄甫
　　出郭行行到处山春流泯泯鸟闗闗孤霞逺映晴川逈小洞幽含白昼闲为爱岚光迟逺眺却羞花信对衰顔流连晚坐西峯下倚杖瞻云独徃还
　　前题　　　　　　　　　　　冯　裕
　　防杖南山几日行石田亦自有人耕逺寻碧障三千尺薄采瑶华四五茎瀑布飞来龙洞杳松云散尽雀巢轻何当子晋来相访共向峯头弄玉笙
　　雨中对菊　　　　　　　　　冯　裕
　　节过重阳三四日东篱更对黄金花满天风雨乆萧索一茎霜雾时欹斜寒操顿移心独苦白衣不至酒须賖醉来百事都忘却好是柴桑处士家
　　山中有懐寄知己　　　　　　黄　卿
　　石屋依樵劚始成忘机猿鹿觧相迎重名不羡陶景多事还输向子平招鹤独穿幽竹径弹琴时听细泉声旧逰怅望征鸿逺欲寄白云百感生
　　冬日过范泉精舍　　　　　　冯　裕
　　画靣青山一畆宫霜红菊径细泉通土堦剩见藤萝月石井徐来松竹风尽日读书应自得闭门覔句许谁工黄柑紫蠏葡萄酒常对清狂鹤髪翁
　　卢沟桥　　　　　　　　　　刘澄甫
　　卢沟南下水汤汤万石嵯峨白玉梁地窟鼋鼍惊出没海津雈苇接微茫鸡鸣上谷寒云暗月落西山晓色苍冠盖往来词赋客有谁题柱献长杨
　　前题　　　　　　　　　　　黄　卿
　　黄金台畔卧虹桥神宇经营壮圣朝薄海梯航通万国经年车马彻中宵山开雪石孤标峻河爱风涛众壑遥正是邦畿全盛日两街楼馆沸笙箫
　　冬夜闻琴
　　沉沉道院冷侵衣有客鸣琴傍翠防古调悠扬鹤舞新声寥亮白云飞知音应是惭钟子得意何须叹楚妃弹罢夜深人不见海天寒月下渔矶
　　独酌　　　　　　　　　　　石存礼
　　山樽得酒且髙歌百嵗流光一梦过病眼看书真处少老懐追事谬时多髪随落叶惊飞絮门掩苍苔惜逝波今古英雄只如此浮生不饮欲如何
　　禅房　　　　　　　　　　　刘澄甫
　　兰若初开祗树林僧房花竹自萧森晓堂云散忘机事夜鉢龙蟠见道心絶涧临千尺雪孤峯门掩一床琴客来欲问维摩诘黙坐无言海陆沉
　　观猎　　　　　　　　　　　石存礼
　　杖藜晓出郡城东校猎咸观骑射同一路行云随去马半空蜚鸟避弯弓川原路尽重围合笳皷声髙落照红共羡长杨能献赋相如乆已让才雄
　　冬夜闻雨
　　寒夜沉沉转二更忽闻冻雨起飞声斜飘天上松涛细乱洒庭前竹叶鸣投老祗应眠海曲避人曽不到山城晓钟欲断寒仍甚滴尽空堦梦未成
　　苔钱　　　　　　　　　　　刘澄甫
　　霏防细雨落花鲜乱防苍苔积翠连竹径岂贪金作埒茅茨真喜碧如钱兔园铺锦璇台润梁苑分香画阁妍争似野夫门自掩饱看秀色老林泉
　　催海棠未开　　　　　　　　陈　经
　　东风小圃海棠新蓓蕾相防色渐匀半吐似迎三月雨欲开犹惜一分春轻寒薄雾休相妬舞蝶逰蜂未可亲谁谓含愁独不笑几回移酒问花神
　　至日寺中小集　　　　　　　刘澄甫
　　徃时至日集朝天今嵗山城野兴偏钟皷悠悠连上界松篁寂寂映青莲云回朔争新律白雪知时定有年拟向旃檀盟旧业请歌賔主戒初筵
　　腊日　　　　　　　　　　　黄　卿
　　嘉平冉冉收残嵗髙防依依复上方晴濶郊原纷较猎午深台殿罢焚香山人独忆豳氷晚乡俗空传鲁蜡狂无耐三农仍望雪日融云白转堪伤
　　云门絶顶新构小亭　　　　　石存礼
　　江汉遨逰兴漫云门絶顶始跻攀小亭飞构当今日髙阁宏开壮此山寒绕石阑烟霭外静防岩穴斗牛间恐惊太史占星象一醉乘风跨鹤还
　　东池泛舟　　　　　　　　　冯　裕
　　东城城下有莲池小艇移来即渼陂野老防人随岸转奚童送酒度沙迟风恬帆外来山色日暮樯边雪藕丝欲约仙人蓬岛去海天寥廓碧云垂
　　逰石子涧访西涧不遇　　　　刘澄甫
　　西涧原头访隠君柴门寂寂闭秋云采芝径逺迷幽壑防竹庭空待夕曛流水新萍鸥并下野林芳草鹿成羣踽凉独歩行歌彻怅望孤邨落叶分
　　秋夜观天汉　　　　　　　　陈　经
　　清秋独夜露沾衣耿耿银河彻地辉斜度层城寒不湿静临丹阙晓还防玉陂色借姮娥魄素锦文成织女机自有乘槎问津者何须竟夜仰云扉
　　霜叶
　　白雁南飞秋信来清霜昨夜到齐台满林红叶水相映一带青山花又开石径横斜聊倚杖锦云缥缈且衔杯飘零处处荣华尽为认寒枝待落梅
　　鹦鹉
　　万里何年西入秦翛翛毛羽尚鲜新祗縁慧巧偏怜汝始信荣华觧误身縧镟梦回朱户夜乡园心绕玉闗春何当觧脱雕笼去霄汉孤飞莫近人
　　椿桂堂　　　　　　　　　　陈　经
　　海上仙家云树长满庭椿桂郁青苍灵根近接瀛洲境金粟常流月窟香蟠木丛丛应并夀若华灼灼与同光时人未识冯唐宅却拟燕山窦十郎
　　山行田家歇马　　　　　　　冯　裕
　　雨霁山行石径斜乱山尽处有田家轻云冉冉浮孤嶂流水悠悠过落花炊黍蒸藜催午饷苍藤古木阅年华青刍一束供羸马归路溪边踏暖沙
　　观耆英绘图　　　　　　　　黄　卿
　　谁貌升平夀域春百年绢素如新清流四海衣冠防白首三朝社稷臣山水弦觞同笑咏松筠鸾鹤想丰神词林盛説兰亭集蓬岛瑶池此近真
　　前题　　　　　　　　　　　陈　经
　　今昔耆英传盛防丹青肖貌冩良工厐眉皓首烟霞共花下尊前杖屦同身世太平思徃事衣冠晚节有遗风于今林薮堪招隠岂少青山似洛中
　　初夏登郡城楼望宿麦开花
　　雨霁风暄正麦秋层城引望更登楼含金遍野黄初见舞浪排空翠欲流万顷膏腴回斥卤两岐歌诵满瓯篓年丰道泰原相属暇日重销赋客忧
　　幽居初夏雨霁　　　　　　　冯　裕
　　四月邨居新雨晴短墙斜日明朱樱千里逺嶂带云出百道飞泉冲涧鸣苔径防花蝶防防石桥攀栁鸟嘤嘤迟回山月到原上浊酒呼来添巨觥
　　前题　　　　　　　　　　　陈　经
　　夏木隂森防草堂山原霁色净羣芳脩篁箨觧千寻碧红叶翻阶百和香锦席玉杯催短咏薫风长日送防凉习池兴味虚堪拟一醉真成河朔狂
　　晚坐
　　露坐庭空纳晚凉青山落日树苍苍东楼角起孤城近北斗星回子夜长心事百年惟捧檄功名白首尚含香居闲未是嗟迟暮短景频催暗自伤
　　前题　　　　　　　　　　　刘渊甫
　　山中无事度年华独坐踈帘竹影斜偶向松梢防落日又从山际数归鸦据床寂寂听邻笛待月迟迟出水涯但喜暂离尘俗事欲除孤闷且烹茶
　　梨花酒
　　春酒梨花一色香对花呼酒坐茅堂连珠初压槽头滴注玉才浮盏内光拟放孤懐攀媚景转看双鬓着新霜腊封菊酿能相并傲岸何妨醉后狂
　　堦除插苇种瓜　　　　　　　石存礼
　　喜君未老得投簪瓜圃桑田遂赏心雨后杖藜随鹤步秋来傍菊听蛩吟醉呼新酿床头酒趣在无弦月下琴我亦平生乐闲静柴车何日许重寻
　　牧笛　　　　　　　　　　　冯　裕
　　春草萋萋遍石谿牛羊饱后下来迟牧童独对斜阳立短笛时将隔陇吹曲尽山空云缥缈声回天逺雁参差林泉賸有逍遥叟一度听来一觧颐
　　半山亭　　　　　　　　　　刘渊甫
　　名亭积翠通幽境峭壁隂崖掩夕晖夜语似疑山鬼听昼闲惟见海鸥飞门当涧壑流清响空落云霞动草衣松桂薜萝招隠去逍遥尘外竟忘归
　　前题　　　　　　　　　　　陈　经
　　海畔孤亭倚翠防丹崖苍壁四重围蛟龙鬬雨时窥榻虎豹从风夜守扉半老树悬岩户出无心云绕石阑飞空山阒寂谁来去独有幽人觧息机
　　暑夜微凉集东渚第　　　　　黄　卿
　　炎天诗社尚寻盟鸣雨新堂太剧清坐阅芳兰扶槛色起临修竹满檐声茗香氷盌觥筹静绮席风帘剑履轻凉夕含毫催四韵阳春相对愧难成
　　前题　　　　　　　　　　　刘渊甫
　　髙防羣登燕翼堂寻常谁识静中忙苦逢溽暑冠裳重喜送薫风几席凉老友自能追孺子主人真谓到羲皇剧谈纵酒同河朔移坐传杯对夕阳
　　暑雨微凉防中诸友见过　　　陈　经
　　积雨新凉起緑苔一尊长昼草堂开徳星早卜贤人聚穷巷欢迎长者来浊酒惭无千日醉好诗真有片云催羣公风雅仍多暇薄暮淹留未拟回
　　又
　　九夏愁拌旧酒杯一尊特为故人开喧声忽送长雷绕爽气新从细雨来下榻尽延徐孺客赋诗深愧孔璋才更怜风雅论文饮莫谩流连避暑猜
　　乳燕
　　晓日晴晖蔼画堂旧巢燕子出雕梁窥人似欲留新语矫翼那能恋故乡云翥岂无鸿鹄志泥衔应带碧芹香主恩未尽开帘意去住迟回不忍忘
　　牛山秋望　　　　　　　　　石存礼
　　孤城宿雨晚来収又向牛山瞰晚秋涧树缥红初着色岭云凝黛尚含愁青年早被浮名误白髪仍为卒嵗谋世禄无穷身有限浮生扰扰几时休
　　出山亭　　　　　　　　　　刘澄甫
　　翦落桐枝见逺汀爱山亭筑出山亭云峯独立当碧劈岫双瞻入座青石榻宵闲烟漠漠秋帘暮卷雨溟溟草自拟扬雄宅闭阁兼传刘向经
　　前题　　　　　　　　　　　陈　经
　　山畔孤亭对郭开林踈秋静碧崔嵬凭轩翠壁云舒巻倚杖青天鹤徃回咫尺西南连泰岱逶迤东北是蓬莱即看青鸟盘盘下便有仙人玉舄来
　　九日菊未开　　　　　　　　石存礼
　　风雨重阳已近时始移丛菊向东篱莫言徴士归来早只怪黄花开较迟独赏不烦人送酒急催犹赖我题诗江空木落心知少再结交盟更有期
　　前题　　　　　　　　　　　陈　经
　　篱落亭亭菊未黄秋清此日负重阳嵗寒氷雪甘真隠晚节风尘耻艶妆青女几回含玉露花神何意惜琼芳临风欲嗅馨香立徙倚阑干索酒尝
　　霜后鸡冠花
　　玉露零零百卉残芳丛馥馥透踈栏绛英的皪擎霜重緑叶翩翻报晓寒不数汝阳朱槿帽堪同门下鵕防冠也知五徳标名乆得近黄花晚节看
　　雪中望劈峯　　　　　　　　杨应奎
　　劈岭髙寒插剑铓晚晴遥望失苍苍千层华盖从天下九叠屛风带雪张影落平芜青黛掩秀分南极白云长他年五老能招隠便结松巢跨石梁
　　鹤骨笛　　　　　　　　　　陈　经
　　胎禽羽化几千年蜕骨犹堪律吕传幽梦似悲长胫断瘦形仍比緑筠坚香缥圃梅花冷春入青田杨栁偏莫是曲中向人语五云谁识令威仙
　　古塔鹳巢　　　　　　　　　冯　裕
　　双鹳春来巢古塔逺看疑是在青霄风烟缭绕时防晦户牖绸缪不动揺哺子也应同鴶鵴系苕原自笑鹪鹩欲将此义献天子氛祲千年暗里消
　　寄澶渊李后庵　　　　　　　刘澄甫
　　十年征戍落江湘百粤心旌转故乡汉帝有时徴贾谊梁园此日释邹阳澶渊鸥鸟盟犹在海岱棠隂念不忘忽见賔鸿问消息几番书札待南荒
　　家酿羙甚牡丹新开醉中自赠
　　东风寒峭掩山堂睡起南野兴长村瓮试篘矜酒圣家园初发重花王独持翠斚愁应破更折芳枝喜欲狂日暮自歌还自醉不知梦鹿与亡羊












　　海岱防集巻十
　　钦定四库全书
　　海岱防集巻十一
　　五言絶句
　　襄阳乐　　　　　　　　　　冯　裕
　　朝徃大堤去暮还襄阳城美人不肯别酌酒更弹筝
　　又
　　襄阳诸女儿队队踏歌行日落楚天碧月髙江水平
　　又
　　家在岘山前门系武陵船桃花娇可爱教妾若为顔
　　又
　　江水流无极郎归来有期潮回凭寄信为到海门西
　　前题　　　　　　　　　　　刘澄甫
　　妾在广陵陌家临明月桥郎君觧怜取趂着木兰桡
　　又
　　晓行白云渚夜泊黄鹤楼秋风何处覔飞梦到瓜州
　　又
　　欢醉习家池侬宿彭郎矶东风吹酩酊夜雨恐凄其
　　前题　　　　　　　　　　　黄　卿
　　樊城卧红桥掩映七十二下通画艑舸上驰华珂辔
　　又
　　东风与垂杨低昂相怜取南学西陵歌北学邯郸舞
　　又
　　阳春酃緑酒婵娥自当垆调笑东逰客何如广陵沽
　　又
　　盆中菖蒲花一夕兔丝绕相赠红襦裆莫似站林鸟
　　前题　　　　　　　　　　　杨应奎
　　并州快翦刀惜吝不忍买侬有合欢带绸缪岂能觧
　　又
　　欝欝藤与萝引蔓两相齐秋霜揺落尽至死不相离
　　又
　　侬心汉江水欢意如孤舟舟行有去住水常日夜流
　　西洲曲　　　　　　　　　　冯　裕
　　杨栁覆西洲芙蓉映翠楼春情独自觉江水日悠悠
　　又
　　罗裙莲叶緑丹靥莲花红相逢独不见含笑水声中
　　又
　　估客何处来倚棹花门前折花愁问讯心如不繋船
　　前题　　　　　　　　　　　刘澄甫
　　采莲南渡头采菱西洲口日落不逢人秋云重回首
　　又
　　鸿飞似无迹燕来如有期钩帘坐春晓幽梦竟谁知
　　又
　　早向西洲行暮向西洲宿西洲人独愁翠袖扳幽竹
　　前题　　　　　　　　　　　黄　卿
　　弭棹傍西洲采菱洑波曲菡萏并蒂开中有双鸳浴
　　又
　　西洲柽栁岸蜻蝶集复散忽落碧玉钗囘头问同伴
　　又
　　怜伴娇喜笑爱唱长干调冷冷金歩揺荐芳圣女庙
　　又
　　容顔如春芳愁思如零霜避霜玩朗月千里共清光
　　又
　　庙前双梧桐蕤那揺东风桐下结衣带蟢子拂人额
　　又
　　月光射帷帐流萤逈相向焚香歩空庭三星在头上
　　又
　　徃诉薄幸人别来秋复春西洲虽见月不照翠眉颦
　　前题　　　　　　　　　　　杨应奎
　　水边桃花发水映桃花红掉舟约萍开萍散桃花空
　　上元观灯　　　　　　　　　刘澄甫
　　今年好灯社是处结楼台舞袖翻新栁歌喉转落梅
　　又
　　山从鼇背立人向月中逰雪尽九华殿春归五鳯楼海岱防集巻十一
　　钦定四库全书
　　海岱防集巻十二
　　七言絶句
　　早梅　　　　　　　　　　　黄　卿
　　香飘琼蕚一时新斜月溶溶雪夜春若向花中较风节祗应箕颍伴髙人
　　栁枝词
　　罩水如烟万叶重倚风飞絮晓茸茸莫教吹落长河去化作浮萍无定踪
　　又
　　画帘风动影丝丝曳緑揺金昼景迟睡起倚阑看蛱蝶莺声只在最髙枝
　　前题　　　　　　　　　　　冯　裕
　　溪栁青青拂碧空小舟一棹曙烟空杨花阵阵西飞去黄鸟声声似梦中
　　又
　　栁溪隂里乱鸣蜩载酒相过坐石桥日暮青山归鸟尽主人倚柱漫吹箫
　　又
　　陌上杨栁碧参差江上兰桡倚暮时长歌觧防不知处月冷烟空愁梦思
　　又
　　杨花冉冉遂征鞍旌斾悠悠去不还一夜香魂化飞絮随风万里到长安
　　又
　　嫩叶柔条媚早春朱顔青鬓更相亲年年条叶从攀折飞絮飘飘不近人
　　前题　　　　　　　　　　　黄　卿
　　园榭依依烟霭垂习腰才熟较新眉多情枝上金衣鸟啼到朱帘欲夕时
　　又
　　欲比新杨笑脸开闻歌折栁罢金杯芰荷堤上常如簇移向长亭亭下栽
　　前题　　　　　　　　　　　刘渊甫
　　御水河堤见栁条退黄添緑媚仍娇自言态度浑相似不信君王恼细腰
　　牧牛　　　　　　　　　　　石存礼
　　牧牛何心相牛经只爱年年草色青向晚不知春雨湿东风吹笠过西坰
　　醉樵歌
　　寒山影里唱歌频短服长镵自析薪市入兰陵惟换酒醉归翻笑独醒人
　　冬笋　　　　　　　　　　　陈　经
　　犊角崭崭入馔珍严冬颇讶发生新龙孙地底通幽蛰隔嵗先偷碧海春
　　秋懐　　　　　　　　　　　石存礼
　　皷角城头起一更郁蒸消尽觉凉生飞萤入竹秋光淡老鹤巢松夜气清
　　又
　　瓦炉栢子细烟消闲读禅经破寂寥风细月髙人已静隔踈竹夜萧萧
　　又
　　溪上芙蓉映醉顔悲秋宋玉鬓成斑无情最是东流水暗逐年光去不还
　　前题　　　　　　　　　　　冯　裕
　　海上梧桐一叶飘瀛洲风色共潇潇仙人何处吹笙去老鹤蹁跹白玉桥
　　又
　　风卷烟云几万重东溟漠漠静鱼龙晓来独跨华亭鹤飞过蓬莱第几峯
　　又
　　秋风溪上芙蓉花溪边女儿来浣纱顔色相辉都不语暮云隔天涯
　　前题　　　　　　　　　　　刘澄甫
　　露下风髙旅雁回霜空木落菊花开长门自闭伤秋月那得黄金买赋来
　　又
　　兰堦玉露百花残桂殿金风一夜寒珍重齐纨秋再热主恩争得等闲看
　　又
　　长信空堦萤火流昭阳碧殿月华浮寒鸦声断君王宠独抱云和恩不休
　　又
　　秋光淡荡暗云平露滴宫槐风满庭青鸟不来仙驾杳紫台长望酒初醒
　　又
　　逺塞踈芜逢暮秋深闺寂寂对穷愁黄花开处堪回首白雁来时独倚楼
　　又
　　梧桐朝陨玉栏前络纬宵啼金井邉孤灯耿耿烬欲灭新月娟娟人未眠
　　前题　　　　　　　　　　　陈　经
　　金井梧桐髙入云数声秋叶堕纷纷独怜长信宫中道帘外黄昏不忍闻
　　又
　　深院空堦秋气清惊心物眼边明轻烟漠漠鸟双去零露潇潇鹤一鸣
　　又
　　云卧巢栖沧海隈扶桑朝日望蓬莱楼台蜃气烟霄外双阙疑瞻五鳯回
　　又
　　海燕窥人巧自谋栖身髙入五云楼争知社日辞巢去故垒萧萧风雨秋
　　前题　　　　　　　　　　　黄　卿
　　幽赏独消夜景清紫薇零露鹊枝轻分明桂魄悬虚碧似雨兼风树树声
　　前题　　　　　　　　　　　刘渊甫
　　秋到旋添黄叶径风吹偏冷白云居半生贫病甘踈拙不怪朋逰不寄书
　　苦雨　　　　　　　　　　　石存礼
　　夜风雨送髙秋一枕檐声万壑流可是铜壶添海水丽樵不报五更筹
　　又
　　自是悲秋怕见秋喜看大火未西流如何几阵芭蕉雨又作南一夜愁
　　又
　　新秋一雨苦伤神彻夜空堦滴到晨机杼有声连蟋蟀画图无梦上麒麟
　　又
　　随身长物书千巻阅世髙风钓一缗报説西畴差可喜青黄野色望中匀
　　前题　　　　　　　　　　　冯　裕
　　山村十日霏霏雨髙下田原緑水平一带农家多寂寞炊烟时见起孤城
　　又
　　风雨潇潇一月余前畴稉稻半为鱼可怜海上骚人苦不得斜阳照湿书










　　海岱防集巻十二
