白香集　　（明）沈行 着 

沈行字履德，钱塘人。永宣间人，尝取唐宋元人之诗，集句为贯珠编贝集五卷。白香集二卷《明万历间(1573－1619)刊本 撰述 傅图 》集古梅花诗二卷，附录一卷《清光绪二十三年(1897)钱塘丁氏嘉惠堂刊本 撰述 傅图 》集古香奁集二卷《纸烧本 集 傅图 》

　　●目录 

　　咏雪集句序 
　　咏雪集句题词 
　　卷上之一　　咏雪集句（七言律诗共二百四十首内禁体一百二十首） 
　　卷上之二　　咏雪集句（七言律诗一百二十首） 
　　咏梅花集句序 
　　卷下之一　　咏梅集句（七言律诗共一百二十首内禁体六十二首） 
　　卷下之二　　咏梅集句（七言绝句共二百四十四首） 

　　●咏雪集句序 

　　古人咏雪抽幽思骋妍辞竞险韵偶得一编奇绝辄擅美当时流声后代是以北门之风南山之雅梁园之简黄台之赋至今为作家称述尚矣及至洛阳之卧剡溪之兴灞桥之思亦皆传为故事钱塘沈履德先生隐居西湖两峰间孤高贞洁与雪同调方大雪满天皴肤粟背之际先生乃鹿中豹舄端居闭门或扶童曳杖踏遍六桥三竺时取古人诗讽咏之合唐宋元诸名家集句成诗得二百四十章联络通穿如出一人如呵一气气立于言表格备于篇中略无掇拾补凑之形非胸次包罗壮阔笔底驱走鲍谢欧苏诸公不能为此世称王荆公为集句擅长观其在钟山对雪仅题数篇未见有此噫嘻奇矣哉亦富矣哉予慕先生有袁安之节愧不能为慧可之立乃取新集命工传写使海内同好者知先生为博古传述之士而一新世人之耳目他日必有慕潜德阐幽光而剞劂以传者余实为之执殳矣 
　　弘治戊午仲冬望日慈溪杨子器衵于海虞官舍 
　　序毕 

　　●咏雪集句题词 

　　诗家标致不一与雪之清尤宜时当六花剪水积素凝华大地氷壶洞无纤翳而鸡窓傲兀破冻墨池吐其英辞与雪竞鬬壁垒则五言长城白战则雄驱笔阵便可舌吐玄冥胆寒滕六胡然玉楼冻合僵仆灞桥驴子背耶扫烹沽典味其清矣何用党家敝帚溷我藩篱耶问非所对似言?畏实誉见侮反深一时诗家夺气我雪亦不幸也钱塘沈履德雪中发兴集古人诗自唐至胜国共得七言律二百四十首禁体半之联翩满卷清思洒洒莫不与雪传神信一时之奇也可与鬼眼先生雪耻我雪亦有光矣海虞令慈溪杨君名甫观而悦之欲命梓以行属余为序夫此诗一出纸价必高不独词林之美话实尘世之奇观余何敢着粪佛头聊题数语自处于沙砾云尔 
　　弘治己未冬日武林丁养浩书于贵阳行寓 
　　题词毕 

　　●白香集卷上之一 

　　钱塘沈　行履德着 
　　莆田宋　珏比玉校 
　　姑苏葛一龙震父阅 
　　秣陵叶胤祖肇禧订 

　　咏雪集句（七言律诗共二百四十首内禁体一百二十首） 

　　◆咏雪集句（七言律诗共二百四十首内禁体一百二十首） 


　　○一 

　　腊后风前巳见春玉华清彻不生尘乾坤今古无穷妙吴楚江山满目新点点飞花落鸲砚娟娟清月湿氷轮阳春曲调高难和瘦尽东阳姓沈人 
　　唐韩　偓　宋邵　棠　宋钱　时　元王友石　元成居竹　唐高千里　唐白居易　唐李义山 

　　○二 

　　六龙寒急光徘徊风卷汀沙玉作堆即此神仙对璚圃空吟溪树觅寒梅不知明月为谁好且免飞蝗入境来欲作一诗撩谢女风流不是出羣才 
　　唐杜　甫　唐白居易　唐李　端　宋马定国　唐杜　甫　宋赵　抃　宋华　岳　元王竹斋 

　　○三 

　　过客全稀甑有尘皓然窓户晓来新城中竹叶拥增价江上梅花独自春惟有朗吟偿晚景欲持新句恼比邻老夫卧稳朝慵起且作都无一事人 
　　元虞　集　宋林　逋　宋邵　雍　宋党怀英　唐郑　谷　宋王安石　唐杜　甫　宋陆　游 

　　○四 

　　霏霏奕奕满长空一色山川望眼中彩笔遍题诗满卷石泉冻合夜无风更无尘土当轩起长与耕耘致岁丰也欲访梅湖上去冻泥晴滴阻西东 
　　唐李建勋　宋邵　雍　元虞　集　宋欧阳修　宋曾密公　唐李　频　宋刘克庄　元张　翥 

　　○五 

　　如何连夜瑶花乱谁识乾坤造化心天上碧桃霜作干海中仙树玉为林捻须觅句方传咏投隙穿窓苦见侵谁向梁园能授简客愁空费短长吟 
　　唐刘　文　宋朱　熹　唐元　稹　唐胡　宿　宋梅尧臣　唐白居易　唐王平甫　元尤延之 

　　○六 

　　夜色沉沉万籁空阶除初积走儿童岭梅谢后重装蕋池柳难禁旋逐风时序追牵从鬓改村邻相唤贺年丰江山一色三千里欠我吟诗坐短篷 
　　宋欧阳修　元蓝　山　唐杜彦之　唐李建勋　唐李山甫　宋陆　游　宋高士谈　宋陆　游 

　　○七 

　　聚散联翩急复迟聊穿蜡屐过疏篱静看明月澄渟影想象先天混沌时寿域八荒开泰运梅花一夜遍南枝百壶且试开怀抱谁记山阴有戴逵 
　　唐方　干　宋朱　熹　唐独孤及　元虞　集　宋朱德芳　唐刘文房　唐杜　甫　宋宋壶山 

　　○八 

　　九衢风景尽争新转盻俄惊糁玉尘无酒御寒虽寡况闭门高卧不缘贫梅花香里堪联句柳絮风前未当春自咲鄙夫多野兴独援诗笔得天真 
　　唐秦中明　宋王　琢　唐杜彦之　宋陈师道　宋谢枋得　宋邵　棠　唐钱仲文　宋林　逋 

　　○九 

　　万木森森冻欲僵腊前三白喜开祥日衔赤浪金车没春透蓝田玉屑香乘兴正须披鹤氅忍寒应欲试梅妆太平时节身难遇杯酒无辞到醉乡 
　　元杜伯源　元黄介轩　唐李文山　元刘伯序　宋朱　熹　唐李义山　唐韩　愈　唐伍　乔 

　　○十 

　　山阴清兴更无人滉泱窓间积玉尘挑菜园林有余润犯寒糟曲若为神城中米价政尔贵座上杨花剩学春江上晚来堪画处孤舟蓑笠自垂纶 
　　宋林　逋　元虞　集　宋曾子开　宋党怀英　元管时敏　宋邵　雍　唐郑　谷　元蓝　山 

　　○十一 

　　氷下寒鱼渐可乂江南江北尽云沙丰年待作三登兆银树长开六出花天阔阴云低抱树烟生密竹早归鸦廵檐索共梅花咲欲寄东风道路賖 
　　宋苏　轼　宋黄庭坚　宋蔡　珪　唐秦中明　唐僧道潜　唐皇甫冉　唐杜　甫　元李草阁 

　　○十二 

　　天工昨夜屑璚华剪出千林六出花家未苦贫常酝酒时平朝野寂无哗园林入夜寒光动睥睨初晴落景斜寂寞柴门人不到只将烂醉作生涯 
　　宋王十朋　宋崔德符　唐白居易　宋刘子翚　唐方　干　唐张　继　唐王　维　宋张器之 

　　○十三 

　　前庭旋释被春催故欲迎前绽早梅道路悠悠不知处朔风阵阵送将来江烟浦树悲重叠珠蕋璚花鬬剪裁坐觉乾坤有清气勾留醉客夜徘徊 
　　唐方　干　唐李　峤　唐张文昌　宋蓝元威　宋朱　熹　唐王贞白　宋林季谦　唐白居易 

　　○十四 

　　轻轻漠漠又斜斜春到千门气自嘉宜放襟怀在清景试将生计问农家冻云浓似金壶墨大地春回玉树花穷巷悄然车马绝应须美酒送生涯 
　　宋僧北涧　宋张器之　宋邵　雍　宋张　樵　元谢应芳　元李草阁　唐杜　甫　前　　人 

　　○十五 

　　朔风万里卷龙沙天巧能开顷刻花惹砌任从香粉妬羞明常怯玉钩斜山阴此夜看如昼洛下先生想是花共睹太平新气象不妨清赏酌流霞 
　　宋崔德符　宋黄庭坚　唐秦中明　宋王君玉　宋康伯可　宋朱　熹　元吴幼澄　宋洪文安 

　　○十六 

　　阳和濳发荡寒阴独坐高斋寒拥衾幸有回飙惊落屑更邀明月伴孤斟尘空自比神仙境岁好方知造物心近屋虬松三百尺晓来妆点作瑶林 
　　唐于武林　唐李文山　宋欧阳修　宋苏　轼　元丁鹤年　宋王器之　宋艾性夫　宋赵　抃 

　　○十七 

　　玉山高并两峰寒盐絮吟来总未安温酒正思敲石火瀹甘犹喜破龙团长天远树山山白照眼梅花树树残使我胸襟如洗瀹更回龙烛卷帘看 
　　唐杜　甫　宋杨万里　宋朱　熹　前　　人　唐焦　郁　宋陈兴义　宋欧阳修　　宋曾巩 

　　○十八 

　　十里寒林叶尽凋随风拂玉花飘拂故人不见暮云合旅客愁闻去路遥侍伴不禁鸳瓦冷萦丛自学小梅娇独怜点入吟翁鬂纵得春风亦不消 
　　元马石田　宋吕中孚　宋陆　游　唐罗　隐　宋王君玉　唐秦中明　宋艾性夫　唐罗　邺 

　　○十九 

　　晓来门外正飘飖更待黄昏桂影交出土麦苗还自秀扫庭松叶带酥烧初开窓阁寒光满助豁诗怀气象豪此为丰年报消息待看禾黍满东皋 
　　唐胡　宿　宋僧北涧　元李草阁　唐罗　隐　唐刘文房　宋赵　抃　宋欧阳修　宋胡安国 

　　○二十 

　　北阙同云掩晚霞挟风吹箔打窓纱共欢天意同人意不辨梨花与柳花忽有好诗生眼底要知和气匝天涯隔篱邻叟遥相贺更约绨袍当酒家 
　　唐秦中明　宋僧道濳　唐王　维　唐焦　郁　宋陈兴义　宋刘云庄　唐韩　偓　宋赵昌文 

　　○二十一 

　　四山草树白皑皑野岸先春巳放梅始谓山川无道路坐看天气绝氛埃窓前续得残诗就陌上恐惊狂吹催况值白羊新酒熟急须吟醉莫停杯 
　　元李仲公　宋鲁　巩　元李草阁　宋欧阳修　宋李明叔　宋梅尧臣　宋曾　巩　宋胡　铨 

　　○二十一 

　　巳看三百兆年丰飘入窓来入砚中去马来牛不复辨寒威酒力两争浓剪云为衲烦相寄着树成花尚舞空朝野欢娱真有象预愁迟日放消融 
　　宋刘子翚　唐僧子兰　唐杜　甫　元薛昂夫　元虞　集　宋梅尧臣　宋王立之　唐李建勋 

　　○二十三 

　　阶平庭满白皑皑吟断饥肠第几回坐见山川吞日月杳无车马送尘埃巢居只恐高枝拆稚子先忧径竹摧安得晴天开万里更携藜杖去寻梅 
　　唐韩　愈　宋朱　熹　宋黄庭坚　宋王安石　唐罗　隐　唐方　干　宋王十朋　宋吕居仁 

　　○二十四 

　　满城楼观玉阑干遇酒犹能罄一欢路失前山云气重月生珠箔水晶寒更怜跣足无衣苦且复钩帘拄颊观野客预知农事好亦胜焦涸到春残 
　　宋黄庭坚　宋陆　游　元帖木尔　唐李建勋　宋朱　熹　前　　人　宋失名氏　唐李建勋 

　　○二十五 

　　范叔寒多正不禁天工呈瑞足人心春回和气一千里云护寒郊数丈阴莫问春风动杨柳欲将心事付瑶琴来秋定有丰年瑞破屋孤灯忍冻吟 
　　元谢子兰　宋欧阳修　宋刘少宣　唐罗　隐　唐王　维　宋岳　飞　宋苏　轼　宋乐雷发 

　　○二十六 

　　挟寒相次两廉纤夜静无风势转严地迥杉篁增胜槩天寒鸟雀噪空檐买花载酒谁为适扑瓦筛林响乱兼向夕凭高景风丽玉楼仍是水晶帘 
　　宋僧北涧　宋苏　轼　宋朱　熹　宋欧阳修　唐刘　义　元董良史　唐李　适　唐李义山 

　　○二十七 

　　杜门倾巷落偏饶力不禁风旋旋销淰淰冻云依草树曈曈华月在林皋乍须暖火亲炉兽未觉春光到柳条走向南邻爱酒伴故求野路踏璚瑶 
　　唐罗　隐　唐秦中明　元张以宁　宋僧北涧　宋程　颐　宋朱　熹　唐杜　甫　宋楼玫瑰 

　　○二十八 

　　千门万户玉楼台飒飒风声天上来恍惚阴阳初变化要从混沌见胚胎剡中清兴何人会岭上寒梅冐腊开时会梁园皆墨客相如居右最多才 
　　唐李　端　唐张　佑　宋邵　雍　元陈　孚　元蓝　山　宋赵　抃　宋邵　雍　宋梅尧臣 

　　○二十九 

　　昨夜轻阴结夕霏玉京咫尺不应疑大包宇宙元无际润色山川入有为心赏未妨随处乐诗成总在倚阑时此时才子吟应苦万一令人忆戴逵 
　　唐胡　宿　宋毛泽民　宋钱　时　宋曾　巩　宋朱　熹　元陈　旅　唐方　干　宋晏同叔 

　　○三十 

　　爽气朝来万里清溪茶深煮当飞觥色迷寒路行商绝风搅长空寒骨生稍有人烟辨墟落直疑踪迹到蓬瀛谁人借与丹青笔只恐丹青画不成 
　　唐钱仲文　唐章八元　唐刘　义　唐杜彦之　元陈　孚　唐陈文干　唐吴子华　宋邵伊川 

　　○三十一 

　　惨惨天寒独掩扄农祥三白巳占星因风起絮先春意变旱为丰合杳冥云黯四边山色远帆收极浦客舟停氷绡写上江南景堪把长悬在户庭 
　　唐刘文房　宋石敏若　宋赵　抃　唐殷文圭　元郭　昂　元帖木尔　唐殷文圭　唐章八元 

　　○三十二 

　　倚笻久立看檐霏积素凝华达曙晖剪水应愁南浦浅向人更作落花飞溪桥野店梅初绽竹径柴门客过稀回首横塘更东望渔翁披得一蓑归 
　　宋李平甫　唐岑　参　元蓝　山　宋王安石　宋朱淑真　元王友石　唐罗　邺　唐郑　谷 

　　○三十三 

　　寒林烧后别生春不受人间一点尘无地可归堪种玉有书供读且资身百年无此岁华好白发又催时节新独上高楼望吴越风光殊比画图真 
　　唐曹　松　元李　孚　唐谈用之　唐杜彦之　元袁菊村　宋木　庵　唐李　白　元许白云 

　　○三十四 

　　暝天寒抑鴈行低山后山前玉树迷鹤发相辉映衰朽居人不自识东西饥鶵乳兽失所食茶鼎诗囊偶共携重见太平身巳老羲皇风里送天倪 
　　唐郑　谷　元萨都剌　元蓝　山　唐杜　甫　宋僧道潜　宋韩南磵　唐刘文房　宋林　逋 

　　○三十五 

　　北风乹吼树梢忙街市横吹人马僵坐见洪荒还太古有开图画看潇湘玉蓑不脱溪边叟竹叶频倾醉后觞闲暇凭高动诗兴呵氷濡我紫毫芒 
　　元郭　昂　宋陆　游　元张　翥　唐韩师抃　元蓝　山　元李筠谷　唐郑　隼　元岑安卿 

　　○三十六 

　　城中斗米换衾裯舞势随风散复收小阁闲分半炉火明年须兆十分秋巳忘作赋游梁苑狂爱提军入蔡州手夜出门重立望蟾宫遗下水晶楼 
　　唐杜　甫　唐李　白　元王英孙　宋尤延之　宋陆　游　宋刘克庄　唐姚　合　唐刘　方 

　　○三十七 

　　洞前氷折几株松密密无声堕碧空窓白夜生南浦月影交初转海门风璚林玉树连天去茶鼎熏炉与客同千里郊原想如画从今岁岁作年丰 
　　唐僧齐巳　唐僧子兰　元张　翥　唐罗　隐　元王竹斋　宋史　肃　宋欧阳修　宋陈长卿 

　　○三十八 

　　大片如钱不受穿朝来寒气入书帘漫山塞壑疑无路拟絮因风又撒盐枕上未醒秦地酒月中难认塞翁髯贫将入骨诗方好忍冻孤吟笔退尖 
　　宋梅尧臣　宋程　颢　元张　翥　唐罗　隐　元王竹斋　宋史　肃　宋欧阳修　宋陈长卿 

　　○三十九 

　　梨花柳絮一时新引得高情鹤氅人密竹不妨呈劲节鲜颷时复扬珠尘秪携美酒为行伴何用浮名绊此身江上谁人复吹笛声声吹出落梅春 
　　唐赵彦昭　唐白居易　宋朱　熹　宋林　逋　唐白居易　唐杜　甫　唐刘文房　唐郑　谷 

　　○四十 

　　朔风飒飒吹飞雨诘旦都成六出花天上明河银作水湖边倒树玉为槎寒衣如铁应多客宿麦如云有几家老子风流兴不浅竹垆吹火自煎茶 
　　唐李　白　唐刘　义　唐胡　宿　元蓝　山　元袁菊村　宋苏　轼　元刘伯序　元谢子兰 

　　○四十一 

　　晻霭寒氛万里凝水晶宫殿冷层层寒侵竹叶难成醉重压林梢欲不胜袖手无言山对面临书近腊砚生氷自然触目成佳句吟短西窓一寸灯 
　　唐岑　参　唐章八元　宋僧无外　宋陆　游　宋钱　时　唐周　贺　宋朱　熹　元张仲举 

　　○四十二 

　　野阔天低糁玉尘王恭鹤氅自精神贪欢尽醉吴姬酒何处更寻姑射人天籁自鸣还自寂居民宜富不宜贫快看一洗飞蝗尽天为诗家剩借春 
　　宋苏　轼　元董良史　元尤　存　宋林　逋　宋李荣斗　元岑安卿　元张　翥　宋程　颐 

　　○四十三 

　　猛共松篁压寺邻岁寒更觉缊袍温谩怀学士酴醿酒共醉田家老瓦盆一树璚花空有待绕林饥雀奈相喧谁知闲凭阑干处惨淡微茫断客魂 
　　宋林　逋　元虞　集　元张仲举　元仇仁近　唐朱景玄　元李草阁　宋欧阳修　元黄可生 

　　○四十四 

　　万壑千岩景象开如何湳作白皑皑吟诗得瘦翻停笔隔屋吹香定是梅璚树带风侵物冷烟村藏寺有锺来使人对此心缅邈莫怪频频劝酒杯 
　　唐王贞白　宋朱　熹　唐元　凛　宋王安石　唐韦　庄　宋陆　游　唐李　白　唐杜　甫 

　　○四十五 

　　风萧萧兮夜漫漫密洒西风借鹤寒秪有寒灯照明灭恨无佳客共盘桓举头错认梨花落平陇宁虚宿麦干诗境忽来还自得一帘明月倚阑干 
　　唐岑　参　唐韩　翃　宋苏　轼　宋程　颢　元夏茂林　宋陈师道　唐白居易　元贯云石 

　　○四十六 

　　朔风刮面岁华遒片片无声落瓦沟注酒含春瑶露圱煎茶瀹茗乳花浮园池富有供吟笔稼穑方知兆岁秋乘兴扁舟无远近怀贤应向剡川游 
　　宋元章简　唐朱　淳　元揭曼硕　宋王十朋　宋邵　雍　元王英孙　唐贾　至　唐章八元 

　　○四十七 

　　吹尽天花任晓风渐繁偏好去帘栊酒酣耳热忘头白人道天教兆岁丰弹压风光须徤笔信知造化自虚空悠然到此忘情处玉宇璚楼知几重 
　　唐唐　求　唐韩　翃　唐杜　甫　元许白云　宋陆　游　元张仲举　唐温飞卿　唐张　称 

　　○四十八 

　　千门共喜放春回阴气凭凌动九垓料得王恭披鹤氅却怜姑射下瑶台梅花落尽千千瓣竹叶频倾满满杯景物也知输徤笔梁园赋客岂言才 
　　唐罗　邺　元伍良臣　唐李　毂　元王竹斋　宋欧阳修　唐韦　庄　唐罗　隐　宋苏　轼 

　　○四十九 

　　白花碎碎堕璚芳共作寒梅一面妆时泰身闲两难得阳舒阴惨不相妨不知何地来银瓮旋扑珠帘过粉墙只有春醪能遣恨夜来偷醉早梅旁 
　　唐李　贺　唐卢　中　宋程　颢　宋邵　雍　元赵孟俯　唐李义山　宋蔡　襄　宋陆甫里 

　　○五十 

　　城外北风吹倒人起看万树梨花云占时父老应先喜委地珠玑若不闻江带渔蓑都入画寒来鸥鸟不成羣苍茫不晓神灵意清彻先生十二分 
　　元陆文珪　元岑安卿　宋尤延之　宋潘紫岩　宋邵仲甘　唐王　建　唐杜　甫　元许白云 

　　○五十一 

　　桥滑驴僵噤不嘶孤山何似灞桥时风回共作婆娑舞醉后齐吟唱和诗洛下高眠真有道世间多事不须知归鞭草草还城市探得梅花向暖枝 
　　宋僧北涧　宋高九万　宋黄庭坚　唐张文昌　宋林　逋　元王竹斋　宋苏　辙　宋王英孙 

　　○五十二 

　　天遣仙人剪水成飘扬点地至轻轻人间失却黄尘路枕上空闻断鴈声清兴逼人无远近玄云垂野少晴明山川一色天如画惟到诗家自有情 
　　宋邵　棠　唐王　建　元蓝　山　宋陆　游　元贯云石　宋王安石　元王剑川　唐韩　翃 

　　○五十三 

　　云絮相和飞不休山村鸟雀共民愁梅梢弄粉香犹嫰汀草圭沙绿未浮混沌分来融间气空虚元自与天游会须乘兴招佳客须向山阴上小舟 
　　唐李义山　唐李明叔　元邓绍夫　宋陈师道　唐卢允元　元杨廉夫　元赵孟俯　唐杜　甫 

　　○五十四 

　　苏公堤下系吟驴偶得芳樽此共携更与江梅有佳约宜销瘴疠拯羣黎开樽对客心常足弹铗无车路转迷一色璚瑶无间别悠悠漠漠自东西 
　　宋乐雷发　元李仲公　　宋欧阳修　元伍良臣　　宋张宛丘　元虞　集　　元蓝　山　元唐姚合 

　　○五十五 

　　解将华发两相欺葢尽人间恶路岐几处夜歌消腊酒满天和气属吾诗曾无好事来相访除却清吟何所为惟有前墀好风月黄昏清景少人知 
　　唐方　干　唐高千里　唐周弘亮　宋钱　时　唐李　白　唐林　宽　宋邵伊川　元刘　秩 

　　○五十六 

　　纷然来我阶庭飞万户千门车马稀月皎栖乌惊不定风凌枯木怒犹威连云似织休迷鴈玩处停樽却掩扄诗句因予更孤峭任他憔悴不胜衣 
　　元谢应才　宋王安石　宋周美成　宋党世杰　唐吴子华　唐元　蒙　唐方　干　宋王十朋 

　　○五十七 

　　混沌乾坤六出开连山接水白皑皑寒花独自愁中见阳气先从地底回门掩竹斋微有月天寒浮蚁自添杯天边清景关人意自把新诗着意裁 
　　唐姚　合　宋朱淑真　唐陆龟蒙　宋韩　偓　唐许　浑　元蓝　山　元张　敏　宋朱淑真 

　　○五十八 

　　合与观梅兴味同为农秪愿岁长丰璚楼玉宇高千尺鹭羽鹅毛散满空好景尽抛诗句里人家俨若画图中骑驴客子清如许侧帽笼鞭战北风 
　　宋刘子翚　元张以宁　元李草阁　元蓝　山　唐杜彦之　宋余　迪　元陈　旅　宋范成大 

　　○五十九 

　　白战何人笔有神畧无一点世间尘苍松翠栢争擎重柳眼梅心渐欲春折竹压篱曾拟道穿帘透户本无因只今剩作惊人句坐咏行吟老更新 
　　元蓝　山　宋钱　时　元赵孟俯　唐元　稹　宋梅都官　宋陈师道　宋赵　抃　唐元　稹 

　　○六十 

　　大片纷纷小片轻满街撩乱得人惊砚池滴水氷随结朔吹翻江意未平径抱芭蕉曾有喻眼前尘土渐无情始怜修竹幽窓下也有风敲碎玉声 
　　唐方　干　宋梅都宫　元董　纪　宋陈兴义　宋钱　时　唐罗　隐　唐戎　昱　唐刘　兼 

　　○六十一 

　　纷纷全胜落花时费酒陪诗为解颐谩道珠光生合浦何须辙迹向瑶池冻云傍水封梅萼寒雀无声绕竹篱共喜丰登有佳兆万家同唱郢中词 
　　唐方　干　宋白玉蟾　元李草阁　唐李　峤　宋欧阳修　宋朱淑真　宋赵　抃　唐刘文房 

　　○六十二 

　　万里呈祥助圣明黄昏钟绝冻云凝也知客里偏多感起看阶前又不能一片纸窓明似月耐寒石砚欲生氷觉来独对情惊恐更在瑶台十二层 
　　唐包　何　唐白居易　宋陆　游　宋曾　几　宋曾子开　宋苏　轼　唐韩　愈　唐李义山 

　　○六十三 

　　万象何为入杳冥舞空悠扬遍寰瀛窓间顿失疏梅影天上移来白玉京道在箪瓢端自足风涵台榭有余清也知表沴并呈瑞自趁新年贺太平 
　　唐刘　因　唐罗　邺　宋陆　游　元蓝　山　宋王安石　宋邵　雍　宋赵　抃　唐韩　愈 

　　○六十四 

　　佛界庄严白尽银冬温且酌井泉新云遮北鴈愁行客风约青帘认别津但令风光入吟啸只将篇什拟心神无端惹着潘郎发与恼红楼歌舞人 
　　宋党世杰　元虞　集　唐李　申　宋王元之　元滕玉霄　元张仲举　唐张　佑　宋石敏若 

　　○六十五 

　　冉冉春工作意回六花冷艳旁寒梅阴氷莫向河源塞春色又从天上来乘兴正思过剡曲凌风直欲跨蓬莱草堂尽日留僧坐闲拨垆头榾柮灰 
　　宋陈师道　唐姚　合　唐韩　偓　宋邵伊川　元失名氏　元蓝　山　唐陆龟蒙　宋蓝元威 

　　○六十六 

　　风树吹花落四邻家人随意具盘飱天教胜境为诗敌巷转入家有咲言陶令好文常对酒袁安如死不开门阳和本是烟霄曲待把琴调细细论 
　　宋陈师道　元张仲举　元刘　因　宋僧道潜　唐郎士元　元贯云石　唐杨巨源　宋赵　抃 

　　○六十七 

　　气转东皇逼岁华余光犹得映书车惟惊千里无人迹认得东风转柳花江月满空成白昼丰年乐事属田家门前有个长松树百尺寒条倚玉乂 
　　元吴彦贞　宋胡　铨　元李草阁　宋杨万里　宋曾　纡　唐顾　况　唐宋　珪　▓▓▓▓ 

　　○六十八 

　　先生非是爱吟诗六出祥霙乱绕枝定有扁舟来好客独擎吟笔饮芳卮忍看卷地随风去仍是初寒欲夜时郡邑丰穰真可喜先生非是爱吟诗 
　　宋程　颐　唐高千里　宋邢君实　宋刘子翚　宋石敏若　宋王安石　宋钱　时　前　　人 

　　○六十九 

　　先生非是爱吟诗六出花飘入户时远浦遥山俱惨淡玉华心事两参差浑教玉树开万里不问寒梅有几枝天地十分和气里先生非是爱吟诗 
　　前　　人　唐高千里　宋邢君实　宋刘子翚　宋石敏若　宋王安石　宋钱　时　前　　人 

　　○七十 

　　山川犹觉露精神万里乾坤一色新梅柳巳知春意好农田还喜上膏匀只宜挟册临窓坐谁是凭阑无事人家酝满瓶书满案吾生巳是太平民 
　　唐牛僧儒　宋失名氏　宋刘子翚　宋欧阳修　宋朱淑真　宋邵　雍　唐白居易　宋林　逋 

　　○七十一 

　　柳絮先春拂面残满城漠漠看飞扬林塘閴寂偏宜夜宾客逢迎少下堂呈瑞每闻开五色读书曾忆映余光晚风亦是知人意时送江梅一阵香逸文隔岸风摇羔酒欲生鳞题诗正好分清气静赏惟应愧古人欲向灞陵东北望山川城郭露精神 
　　唐杜　甫　宋邵仲甘　元陈埜云　宋邵　棠　元蓝　山　元范　椁　唐李　频　宋钱　时 

　　○七十六 

　　紧峭江风结冻云居人烟火失朝昏山阴客子须乘兴路上行人欲断魂年谷倍登书大有月楼谁伴醉黄昏太平自庆何多也吟罢长歌击酒尊 
　　宋艾性夫　元管时敏　宋朱　熹　千家诗　元袁菊村　唐李义山　宋邵　雍　元张以宁 

　　○七十七 

　　雨带风沙打夜窓轻于柳絮重于霜长歌白石徒为尔要觅南枝只认香多谢龙公余事业闲听邻叟话丰穰小楼亦有凭阑者且放欢情入醉乡 
　　宋黄庭坚　唐李义山　元赵孟俯　元罗梅义　宋曾　巩　宋朱　熹　元陈　旅　唐刘　兼 

　　○七十八 

　　病魂无睡洒来清旋见微澌入砚生待腊风云初接势伴人灯火亦多情不知景色随时变要倚朱阑待月明试向静中闲侧耳萧萧时作打窓声 
　　唐陆甫里　前　　人　宋党怀英　宋苏　轼　宋李荣斗　唐许　浑　宋欧阳修　宋刘子翚 

　　○七十九 

　　不见山屏万迭青朔风吹鬓欲星星自为祥瑞来南国彷佛虚无降楚灵满鼎松声烹活火压墙梅萼上银屏湖山早晚逢新霁问柳寻花到野庭 
　　宋石敏若　元李仲公　唐李建勋　唐窦　常　元张仲举　宋华　岳　宋范仲淹　唐杜　甫 

　　○八十 

　　浊河连底冻无声晚雨纤纤变玉霙但觉衾禂如泼水独于风月未忘情百年身世如萍转万壑璚瑶照夜明闭户便便事高卧明年洗眼看升平 
　　唐罗　邺　宋艾性夫　元伍良臣　宋朱　熹　宋王十朋　宋杨之美　宋钱春塘　元虞　集 

　　○八十一 

　　水晶帘影接空明清杀诗杀老不胜自把金船浮白蚁满添茶鼎候吟僧诗寻静语应无极风定奇寒晓更凝闲上高楼时一望诸山粉黛见层层 
　　元虞　集　宋杨庭秀　宋欧阳修　唐杜彦之　宋林　逋　宋范成大　唐刘　沧　宋曾　几 

　　○八十二 

　　蓝关冻合马蹄淹大有如今不用占怕俗似嫌羔作酒早飡宁叹食无盐留连献赋游梁苑轻薄随风入画檐可是忍寒心更切清吟拥鼻对氷蟾 
　　元董良史　宋僧北涧　元刘立雪　宋赵昌父　元马石田　宋朱淑真　宋楼玫瑰　唐上官昭容 

　　○八十三 

　　高楼何惜上仍频每上令人耳目新柳絮三冬先北地江潭何处是通津将军帐下催斟酒梅子梢头巳着春坐久神迷不能决未妨聊作苦吟人 
　　宋邵伊川　唐白居易　唐刘文房　唐刘　讳　元蓝　山　宋陈师道　唐方　干　宋朱　熹 

　　○八十四 

　　明穿檐隙怕寒侵屏翳驱云结夜阴庾岭梅花开渐遍灞桥驴背足新吟今日好为联句会天涯无路盍朋簪封条巳验遗蝗化平地今添一尺深 
　　宋党世杰　唐胡　宿　宋文天祥　元刘　秩　宋陈师道　宋欧阳修　唐陆甫里　宋王安石 

　　○八十五 

　　路岐兼得一般平入竹投窓夜有声洲渚遥将银汉接林峦相应玉华明民含古意村村静花落池心片片轻最爱晚天吟枕上无端诗思忽然生 
　　唐杜彦之　宋陈师道　唐姜　晞　元蓝　山　元赵　象　唐韩　偓　宋林　逋　唐贾　岛 

　　○八十六 

　　雨花风叶未宜春造物应须着着新得酒强欢愁底事闭门高卧有闲人茶烟渔火遥堪画绀殿红楼迥绝尘咏一联兮歌一首偶缘疏拙得天真 
　　宋陈师道　宋王　琢　宋苏　轼　宋陈师道　唐胡　宿　元赵孟俯　唐李明叔　宋范仲淹 

　　○八十七 

　　更多还恐蔽林峦净吃无厌酒肺干平地巳迷行径险举头但觉八荒宽欲开杜瓮多招客只欠梅花共倚阑忆向垆峯凌绝顶醉眸浑作怒涛看 
　　唐僧清塞　唐韩　翃　元蓝　山　元郭　昂　宋史　肃　宋仇仁近　元蓝　山　宋朱淑真 

　　○八十八 

　　河山迢逓绝纤尘怀抱此时谁与伦云屋万家成乐地勾芒一夜长精神早梅昔待佳人折桺眼宜于故旧新昨日巳尝村酒熟有衣可典未为贫 
　　元钱　起　宋陈师道　宋赵　抃　唐韩　偓　唐李　绅　元范　椁　唐张南史　宋陆　游 

　　○八十九 


　　楼头不见暮山重素幙悠悠逗晓风远岫疏林排秃帚轻璚冷絮舞长空相如作赋徒能讽阮籍驱车莫叹穷平地巳沾盈尺润半禳灾沴半年丰 
　　宋陈师道　元蓝　山　唐李　白　宋高子文　宋陈师道　元贯云石　元袁彦车　元何大蕴 

　　○九十 

　　风前诗客倚阑干旧俗相传瘴疠安万户千门应觉晓红楼翠瓦不胜寒江山信美因人胜宇宙尤宜就夜看烱烱孤怀向谁说不如高卧且加飡 
　　唐陆甫里　唐张　泌　宋江宾王　宋陈师道　元傅若金　唐李　绅　宋朱　熹　唐王　维 

　　○九十一 

　　绕阑干下散瑶华大地浑无一点瑕渐觉咏诗犹老丑只将独醉作生涯空花自满三千界云气低藏十万家惟有孤栖旧时月伴人闲立看梅花 
　　唐陆甫里　元凌柘轩　唐白居易　宋陆　游　宋文天祥　元杨仲弘　宋苏　轼　元蓝　山 

　　○九十二 

　　水阁寒多酒力微却因观化识天机未逢寒食梨花谢却作漫天柳絮飞明月照窓倚枕倦湿云连野见山稀一尊是处成幽赏谁向人间问是非 
　　唐胡　宿　宋蔡正甫　宋邵伊川　宋苏　轼　唐朱全庆　宋陆　游　宋赵　虾　元失名氏 

　　○九十三 

　　妆点村村人画屏化工消息几曾停空庭乔木无时事穷巷闲门着水听玉友一尊为老伴乱鸦何处堕风翎寒城月晓闻吹笛忍冻梅花唤未醒 
　　宋王十朋　宋朱　熹　宋陈兴义　宋陈师道　元赵孟俯　宋石敏若　唐杜牧之　元王子中 

　　○九十四 

　　璚苑羣花一夜新袁安门掩洛阳贫晓来城郭遮无路沛上风光巳漏春且把酒杯添志气毋须物象弄精神西园诗侣应多思想对金罍咏玉尘 
　　宋邵　雍　宋邵　棠　宋梅尧臣　宋赵　抃　唐许　浑　宋邵　雍　唐杜牧之　唐白居易 

　　○九十五 

　　何人清赏动乾坤摠是梨花月下村冻雀无声庭桧响玉龙颤晓朔云屯空花只解惊愁眼浊酒何妨尽一尊却恨诗情消减尽划灰孤坐到黄昏 
　　唐吴子华　元贯云石　元陈　孚　元僧来复　宋史　肃　宋朱　熹　宋周　昂　宋僧无外 

　　○九十六 

　　九重天近色弥鲜点缀寒林态更妍遣兴与谁同酒盏隔林何处起人烟翠屏瀑水知何在穷巷闲门本閴然我欲因之壮心魄题诗应费益州笺 
　　唐姚　合　宋曾　巩　元肃　贡　唐刘文房　前　　人　宋范必大　唐李　台　唐姚　合 

　　○九十七 

　　风引时能近拂帘不知庭院巳堆盐从教屋外阴风吼莫道街头酒价添颇有襟期俱老大敢将诗律鬬清严小童忽报惊奇事一夜青山玉换尖 
　　宋梅都官　宋苏　轼　宋范成大　宋黄庭坚　元虞　集　元张　举　宋陆　游　宋朱淑真 

　　○九十八 

　　筛寒洒白乱溟蒙爱此飘飘六出公村店酒旗沽竹叶玉龙鳞甲共天风眼前玉宇千峰出云际天梯九叠通独凭阑干意难写自疑身在画图中 
　　唐罗　邺　宋失名氏　唐罗　隐　宋邵　棠　元郭　昂　元定子静　唐崔　鲁　唐许　浑 

　　○九十九 

　　散为和气满家家纵意凭栏玩物华与月交光呈瑞气撒盐飞絮散轻花冯姨剪碎澄溪练童子能煎雀舌茶清景一宵吟不足天人传入画图夸 
　　唐皇甫曙　宋邵伊川　唐姚　合　宋僧道潜　宋康伯可　元萨天锡　唐岑　参　宋陈师道 

　　○一百 

　　不堪远眼暮云遮风景萧萧对瀹茶历历素榆飘玉叶娟娟晴月照梅花定知来岁胜常岁莫问陶家与党家独坐高窓此时节璚林玉树影交加 
　　宋周瑞臣　元郭知遇　唐高千里　元张以宁　元袁菊村　元董良史　唐刘　沧　宋欧阳修 

　　○一百一 

　　舞急微寒近腊寒衡茅岑寂掩柴关醉来吟咏从成癖老后心情只爱闲尚齿自怜多白发举头惊见失青山幽人自恨无佳句贪醉花间卧不还 
　　唐陆甫里　宋程　颐　唐白居易　宋邵伊川　元刘　因　元贾　闾　宋周　昂　唐郭从周 

　　○一百二 

　　蓬门久闭谢来车断续繁云作阵随颇有高情酬胜赏少资清兴入新诗云山一一看皆美竹树萧萧似有期却倚小阑凝望久数回沾帽拂还迟 
　　宋张宛丘　宋鲁　巩　元丁鹤年　宋欧阳修　唐司空文明　唐罗　隐　唐温飞卿　宋程　颐 

　　○一百三 

　　霏微半入野人家夜色清寒晓更嘉拥褐不知风折木捎窓犹听蟹行沙地偏巳隔东西路天巧能开顷刻花领取东坡七言妙空吟氷柱拟刘乂 
　　唐焦　郁　元张以宁　宋朱　熹　元袁彦章　宋朱　熹　宋黄庭坚　宋赵昌甫　宋苏　轼 

　　○一百四 

　　疑是林花昨夜开锦囊先喜助诗才白云入水春无迹高阁留寡酒满杯老色渐来侵鬓发此时端不认池台客吟晚景停孤棹兴尽归舟挽不回 
　　唐宋之问　元张仲举　元黄清老　元蓝　山　唐刘　兼　唐白居易　唐狄　焕　宋陈师道 

　　○一百五 

　　不见人间万里天路迷遥指戍楼烟寒灰自画周天卦万宇新歌大有年腊尽未妨南地少风高还忆北窓眠倚栏要看连云色月上瑶琴第五弦 
　　宋朱　熹　宋杨　凝　元蓝　山　宋刘云庄　唐韩　翃　唐许　浑　宋僧北涧　元黄清老 

　　○一百六 

　　况自难逢值腊中霏霏有韵舞微风闲听不寐诗魂爽对远方知色界空何逊能诗意无限袁安僵卧道非穷逡巡好上高楼看幻出瑶台第一宫 
　　唐李建勋　唐僧子兰　唐韩　翃　唐白居易　元傅若金　元蓝　山　唐高千里　元白廷玉 

　　○一百七 

　　倚栏堪赏亦堪嗟且尽芳尊恋物华四野冻云随地合一江寒水抱城斜关山杳杳绝飞鸟野斾翩翩露酒家日晚独登楼上望光摇银海眩生花 
　　元袁彦车　唐杜　甫　宋元章简　宋舒信道　元王竹斋　宋俞秀老　唐罗　隐　宋苏　轼 

　　○一百八 

　　日晏儿童不扫除老慵自爱闭门居回看四面皆成画犹爱明窓好读书柳絮随风无限意竹头抢地最怜渠凭高想到销魂处夜色通朝月不如 
　　宋黄庭坚　唐白居易　唐僧应物　唐薛许昌　宋李明叔　宋曾　几　宋史公奕　宋陈正斋 

　　○一百九 

　　卧听箫骚洒竹扉忍寒应未泣牛衣定知和气家家到巳见杨花扑扑飞入户便当风起后赏心浑与世相违老夫多病无风味笑立茅檐待鹤归 
　　宋范仲淹　宋朱　熹　宋陈师道　宋梅尧臣　唐方　干　唐陆雅琥　唐张文昌　宋失名氏 

　　○一百十 

　　萧条环堵绝风尘乞火时时到寺邻老桧作花真强项柳条着眼欲看春床头酒熟堪留客囊里诗成不寄人民物有秋皆可喜乘欢举白莫辞频 
　　唐刘文房　宋林　逋　宋苏　轼　宋梅尧臣　元岑安卿　元管时敏　宋僧参寥　宋欧阳修 

　　○一百十一 

　　薄帘映月两交光檐溜低垂玉筯长浩浩黄尘俱是幻纷纷碎粉落无香风光误入长春境海岛宁无不夜堂太史预兆年大有酒倾玄露醉瑶觞 
　　宋欧阳修　元黄介轩　唐李仲公　唐罗　邺　唐吕神仙　宋刘子翚　唐曹　唐　元失名氏 

　　○一百十二 

　　乱委平堆可照书更凭高处立须臾望穷吴越无穷地收拾乾坤付一壶共喜皇图开泰运熙然民物在华胥扁舟坐钓者谁子妆点江山入画图 
　　宋僧北涧　宋僧道潜　元杨廉之　宋王安石　元僧　庚　元蓝　山　宋华　岳　宋范仲淹 

　　○一百十三 

　　四面同云匝地阴湿飘干坠着溪林烟村远近栖鸦乱鸡犬萧条陋巷深寒角细吹孤峤月天光如对阆风岑歌楼处处催沽酒莫惜芳樽细细斟 
　　宋邵　棠　宋林　逋　元许存我　宋朱　熹　唐方　干　元僧来复　宋黄庭坚　宋赵　抃 

　　○一百十四 

　　六花飞舞搅长空将示人间造化工烟际檈台澄晓色屋头山水胜屏风诗余和气生谈麈火冷毡床拥病翁此日一樽难惜醉童谣争唱颂年丰 
　　宋邵仲甘　唐吴子华　宋岑安卿　唐项　斯　宋文天祥　元张仲举　宋朱自牧　元袁菊村 

　　○一百十五 

　　一浑乾坤万象收煮茶滋味异常流蛟龙藏窟不见暖松栢因风易举头甚欲此身参鹤驭苦添风色上驼裘惜多景好知难借夜静相将秉烛游 
　　唐杜彦之　宋僧无外　元张　璧　唐杜彦之　宋王十朋　诗话　宋陈文惠　唐白居易 

　　○一百十六 

　　野色当轩展素纨小楼吹罢暮天寒高歌取醉聊自慰起舞遮春到地难茧纸欲书缘字冻梅花折得就灯看明朝策蹇还无定剩喜诗情却未阑 
　　宋范纯仁　唐李　白　唐王　建　唐白居易　宋陆　游　宋魏仲先　宋朱　熹　▓▓▓▓ 

　　○一百十七 

　　尘世一清何壮哉千山万山白皑皑碎花若入尊中去晓色又从天上来巳扫明窓供点笔可能良夜不衔杯凭阑高看复低看玉笛谁家呌落梅 
　　元刘　因　宋朱淑真　唐方　干　唐卢允臣　宋宇文学　宋王十朋　宋林　逋　唐韦　臣 

　　○一百十八 

　　千里同云六幕阴宽裁玉楮漫重衾更临危榭看羣岫偶得高窓试一吟鴈入寒云惊晓角风生饥虎啸空林老逢佳景惟惆怅只有寒梅识此心 
　　宋赵　抃　宋党怀英　宋梅尧臣　唐吴子华　宋欧阳修　宋苏　轼　唐元　祯　元刘　秩 

　　○一百十九 

　　东皇预报丰年瑞珠蕋琼花鬬剪裁梅坞任教长笛弄柴荆肯为俗人开绿醅自有寒中力清气都归笔底来闾里何人不相庆教儿且覆掌中杯 
　　宋赵　抃　唐王贞白　宋朱　熹　前　　人　宋欧阳修　唐方　干　唐刘文房　唐杜　甫 

　　○一百二十（巳上禁体） 

　　飘扬南陌起东邻茶灶催添石火新天上不知谁制作风前闲看有精神吟诗致我寒侵骨投隙穿窓巧置身戏集句成图素壁流传天下乐闲人 
　　唐刘梦得　元范　椁　宋僧北涧　宋邵伊川　唐罗　邺　宋陈师道　宋陆　游　唐杜牧之 

　　白香集卷上之一终 


　　●白香集卷上之二 

　　钱塘沈　行履德着 
　　莆田宋　珏比玉校 
　　姑苏葛一龙震父阅 
　　秣陵叶胤祖肇禧订 

　　咏雪集句（七言律诗一百二十首） 

　　◆咏雪集句（七言律诗一百二十首） 


　　○一百二十一 

　　海冻珊瑚未敢芽断无人解访贫家可怜今夜鹅毛雪幻出诸天檐卜花两岸远山供玉嶂一滩明月照银沙幽人吟坐搜词处三尺深深晓更加 
　　宋崔德符　唐徐　铉　唐白居易　宋毛牧逵　宋赵　抃　唐胡　宿　唐僧子兰　宋王十朋 

　　○一百二十二 

　　雨被北风吹雪来崖沉谷没白皑皑连天花絮飞将尽三日柴门拥不开昆岭移归都是玉远林高缀却遮梅阳春欲和休论寡何苦无吟不举杯 
　　元张仲举　唐杜　甫　宋韩南涧　唐韩　愈　宋邵　雍　唐韩　翃　元傅若金　宋韩仲止 

　　○一百二十三 

　　白银作雪漫天涯晨起谋炊自毁车击楫正堪歌玉树闭门高卧定谁家看来天地不知夜若有神人为散花楼上卷帘凝望处却愁光照鬂边华 
　　唐卢　仝　宋赵昌文　元贾　闾　宋苏　轼　宋盛次仲　元杨　载　宋朱淑真　宋崔德符 

　　○一百二十四 

　　大雪江南见未曾霏霏漠漠散还凝园林入画真堪咲车马敲门定不应四望羣峰白如练多年布被冷于氷先生睡起骑驴看真是瑶台第一层 
　　宋陆　游　唐杜彦之　元王竹斋　宋苏　轼　元顾渊伯　宋曾　几　宋马天来　宋苏　轼 

　　○一百二十五 

　　朔风吹雪正交加暮景重开六出花窓逼野溪闻鹤唳氷销石鼎煮茶芽巳怜残腊催梅蕋强入歌楼媚酒家表里江山应更好行人愁思渺无涯 
　　元刘伯序　元蔡　珪　唐方　干　元刘伯序　宋欧阳修　宋僧参寥　宋徐师川　宋王十朋 

　　○一百二十六 

　　岩谷惟闻折竹声先飞淅沥引轻盈帘栊向晚寒风度窓户凌晨湿气生映雪读书今巳老煮茶听话淡忘情柴门没胫昼不扫又得书窓一夜明 
　　唐杜彦之　唐许　浑　唐张　继　宋陈师道　元董搏霄　唐卢　仝　唐方　干　唐戎　昱 

　　○一百二十七 

　　雪里寒空思寂寥欲吟情思巳飘飘庭莎易集看盈地萱草侵凌不辨苗两岸严风吹玉树一天长水尽云涛静中观破玄冥巧况喜残年乐事饶 
　　唐秦中明　宋赵　抃　唐李建勋　宋尤延之　唐胡　宿　宋赵阅道　宋僧北涧　宋朱　熹 

　　○一百二十八 

　　闭门我亦拥貂裘不放红尘碍寸眸万里寒光生积雪破晴斜月到帘钩纷纷冥鸟惊还合簌簌天花落未休江上梅华无数发若为看去乱乡愁 
　　宋陆　游　宋石敏若　唐祖　咏　宋刘　旦　宋王安石　宋高士谈　宋武元衡　唐杜甫 

　　○一百二十九 

　　黄昏惨惨雪霏霏夜久铮淙细得知浦外野风吹入户竹间冻雀未辞枝月寒桂树犹藏秀人向梅梢大欠诗闻说丰年从此始愁中相向展愁眉 
　　唐白居易　宋蔡　肇　唐皇甫冉　宋梅尧臣　宋崔德符　宋范成大　宋鲁　巩　唐罗　邺 

　　○一百三十 

　　棱棱寒气压轻尘雪点寒梅小院春全觉此身离俗境且斟醇酒发天真隔溪烟火人家静得食阶除鸟雀驯今夜西斋好风月一尊梅影属闲人 
　　宋邵仲甘　唐温飞卿　唐僧皎然　宋邵　雍　元邓　赞　唐杜　甫　唐许　浑　宋王　仲 

　　○一百三十一 

　　鴈度寒江拟雪天六花飞舞势蹁蹮梅枝堆亚难成萼野老欢娱为有年漫遣金尊消白日真成玉气满蓝田岂无顾陆丹青手乞与人间作画传 
　　唐贾　岛　宋曾　巩　元张　翥　唐包　何　宋尤延之　元李草阁　元方万里　元乃　贤 

　　○一百三十二 

　　又看瑞雪满璚田所异寒威欲折弦况是纵吟多伴侣不妨清赏合流连痴云黯黯方垂地蛱蝶翩翩飞满天闻道渔家酒初熟可能相就庆丰年 
　　宋刘云庄　元虞　集　宋张器之　宋曾　巩　宋周　昂　宋梅尧臣　唐郑　谷　宋曾　几 

　　○一百三十三 

　　飞雪轻于玉管灰天时人事日相催未若柳絮因风起要与梅花作伴来只道洞天无昼夜且将诗句写璚瑰书生忍冻谁相顾更为凭高送一杯 
　　元谢应芳　唐杜　甫　晋谢道韫　宋苏　轼　元董　纪　宋程　颐　宋蓝元威　元张　翥 

　　○一百三十四 

　　四海八荒同一云俄逢瑞雪映阳春梅花窓下湳疑月鹦鹉杯中未觉贫珠树鹤羣长绕夜璚楼玉宇总无尘殷勤待取前峰月恐有扁舟乘兴人 
　　唐杜　甫　唐赵彦昭　宋邵仲甘　宋石敏若　元王　逢　宋陈师道　唐吴子华　宋康伯可 

　　○一百三十五 

　　共爱朝来何处雪粘窓入树着寒条云藏白道天垂幕烟暖蓝田玉有苗林野渐添饥鸟雀江村犹是碍渔樵午窓睡足收佳句一片花来纸上销 
　　唐韦应物　唐项　斯　宋欧阳修　宋尤延之　元黄性之　宋僧北涧　宋僧无外　唐僧子兰 

　　○一百三十六 

　　深山大雪懒开门去马来牛路不分瑞木细飘天上叶梅花暗落岭头云细烧栢子供清坐且倒金尊任半醺拥鼻吟诗空伫立朔风燕鴈不堪闻 
　　唐杜彦之　元虞　集　元傅若金　唐李　益　宋陆　游　宋陈文惠　唐韩　偓　唐郎士元 

　　○一百三十七 

　　行看腊破好年光小雪霏霏欲度墙一脉春阳回造化万株璚树鬬新妆鸥横残对多成障鴈呌江都却续行须信闲人有忙事作诗先巳报丰祥 
　　唐杜牧之　宋周　昂　元曾元烈　宋僧道潜　宋林　逋　唐章八元　唐韩　偓　宋赵　抃 

　　○一百三十八 

　　寒压溪塘小雪春市朝无路踏红尘梅花欲发春前树桂魄正圆天上轮水种所传清有骨天河落后尽如银如何飞上参军鬂惊杀绿窓红粉人 
　　宋许　古　宋钱　时　元李筠谷　宋王十朋　宋王安石　宋邵　雍　宋石敏若　唐张　佑 

　　○一百三十九 

　　三千世界雪光浮高视乾坤又可愁山色溪声莫惆怅寒梅修竹共风流泉经华岳犹应冻酒被吴娃劝不休还拟山阴一乘兴江空难觅故人舟 
　　元李诚泉　唐杜　甫　唐白居易　宋高士谈　唐罗　隐　唐白居易　唐罗　隐　元贯云石 

　　○一百四十 

　　雪与春归落岁前楼台历历在蓝田闲邀宾客尝新酒共说时光强旧年璧月几桥留夜色荒郊千里绝人烟蹇驴不怕旁人咲咲杀山翁醉欲颠 
　　宋梅尧臣　元乃　贤　唐白居易　元何大虚　宋周必大　元李　孚　元郭　昂　元刘伯序 

　　○一百四十一 

　　陌上冬干泣老农晓来雪意巳填空风光流转身长健时节峥嵘岁巳穷浊酒盈缸香泛蚁柳行扑地玉为虹草堂欲作梅花梦老傍人门似更穷 
　　宋朱乔年　宋王安石　宋王十朋　宋欧阳修　元龚　伟　元白廷王　元王竹斋　宋黄庭坚 

　　○一百四十二 

　　千家襟袖晓寒生试倚阑干眼自明残雪又颠风作党千山冻合夜无声瓮头春色开重醑天上浮花带玉京立到清寒十分处长天数鴈向人横 
　　唐罗　邺　元赵孟俯　元董良史　元陈　旅　宋蔡　珪　元蓝　山　元陈野云　宋汪彦章 

　　○一百四十三 

　　蒙蒙烟雪映柴扉四面云山玉作围撅冻野蔬和粉重望巢寒鸟逆风飞璚英着水轻无迹苍野连云黯不归东阁此时闻一笛由来此曲和人稀 
　　唐刘文房　宋史公奕　唐罗　隐　唐僧清塞　元岑安卿　唐胡　宿　唐戴幼公　唐岑　参 

　　○一百四十四 

　　满天风雪得梅心门掩荒山夜雪深冻雨严云始凄楚长松修竹共萧森阳和脚动意先见芋火烟深客独吟坐到更深谁是伴一尊酒对一张琴 
　　宋文天祥　唐许　浑　元刘　因　元蓝性之　元王英孙　元僧来复　宋朱　熹　唐白居易 

　　○一百四十五 

　　朔风吹鴈雪纷纷散漫随风处处匀为要八荒开寿域却将一醉见天真陇梅未报江南信和气幽生地底春诗思飞来驴子上九原谁唤灞陵人 
　　唐高达夫　唐张　佑　宋刘子翚　元陈野云　元陆文珪　元许白云　宋严丹丘　宋党世杰 

　　○一百四十六 

　　寒恋重衾觉梦多官桥晴雪白峩峩尊前且拨伤心事林下新传击壤歌团破小龙寒未瀹氷生铁砚不堪磨此时独立意无限世路无几奈尔何 
　　唐温飞卿　唐白居易　唐王　驾　元王　逢　宋僧北涧　元虞　集　唐刘　沧　唐司空图 

　　○一百四十七 

　　盈尺江南雪未闻水边林下玉缤纷梦惊忽有穿窓片云冻全消五色文汉月夜吟鳷鹊观诗坛欲敛鹳鹅军凛然暗室明如昼独自看书到夜分 
　　元李草阁　元蓝性之　宋苏　轼　元钱思复　唐李义山　宋僧北涧　宋苏　轼　元李草阁 

　　○一百四十八 

　　欲明天色雪漫漫穷巷无人鸟雀闲解把飞花蒙日月直教一色对江山心游太古鸿蒙外身在楼台罨画间薄酒易醒寒彻夜玉山光映玉人颜 
　　唐王　建　唐刘文房　宋朱　巩　元杨维祯　元卢　旦　元张仲举　唐韩　偓　宋失名氏 

　　○一百四十九 

　　四野云酣雪意娇谁教飞絮倚风摇金壶恣洒毫端墨璚树应迷谷口樵万里人烟俱寂寞大寒松竹更萧骚东家蹇驴许借我却恐旁人拟灞桥 
　　宋陆　游　宋朱　熹　宋欧阳修　元蓝　山　前　　人　宋曾　巩　唐杜　甫　元傅若金 

　　○一百五十 

　　雪花如浪洒乾坤三径荒凉独掩门竹叶既能消积恨梅花强欲恼吟魂气清岳秀有如此否去泰来何足论饥鹤翅寒飞不去举头见客似长言 
　　元李草阁　宋朱　熹　唐韦　庄　元蓝　山　唐李　白　唐戎　昱　元蓝　山　宋苏　轼 

　　○一百五十一 

　　倚笻闲望思凄然曾见孤村有灶烟雪里题诗偏见赏世间无物敢争妍山童隔竹敲茶臼渔父披蓑立钓船诗兴到来无一事夜寒清坐玉壶天 
　　宋僧无外　元李草阔　唐司空曙　宋朱　熹　唐柳宗元　元袁菊村　唐王　睿　宋钱　时 

　　○一百五十二 

　　昨日晚晴今日黑不知门外雪洋洋氷梅的的开生面黯气阴阴没大荒秦岭欲归骑马客野陂时见射鵰郎无端酒兴催吟笔每度吟诗必命觞 
　　唐杜　甫　元仇仁近　元虞　集　元王竹斋　元杨维祯　唐韦　庄　宋朱　熹　宋邵伊川 

　　○一百五十三 

　　晨兴佳景满山川象外诗成颇类仙天际雪堆千片石窓间风引煮茶烟扫开折竹仍三径欲买浊醪无一钱听得老癃扶杖语来秋凖拟是丰年 
　　宋赵　抃　元仇仁近　唐僧齐巳　唐杜彦之　宋朱　熹　元赵孟俯　元李两山　元李草阁 

　　○一百五十四 

　　白毛空里雪纷纷素是诗家倍益新山势蹴天银作浪冻云印地玉为尘柴门不掩无来客酒盏惟应忆故人从此升平歌帝力醉翁丰乐一闲身 
　　宋高崇文　唐窦叔向　元白廷玉　元陆景龙　宋僧无外　唐罗　隐　元张以宁　宋欧阳修 

　　○一百五十五 

　　吟到梅花雪覆檐舞风作党暮寒添拟沽斗酒听琴操初觉氷澌结砚蟾公子貂裘方痛饮素娥肌肉莹相兼披衣更向门前望竹拥参差半入帘 
　　宋赵宗哲　元董良史　宋胡邦衡　宋程　颢　宋陆　游　宋朱淑真　唐李　端　宋赵昌文 

　　○一百五十六 

　　踏雪凌云眼界新瑶台十二玉为尘混同天地浑无迹飞入园林纔是春门外若无南北路寰中真有太平人人饶笑语丰年乐慰我年来老病身 
　　宋朱　熹　宋邵伊川　宋曾　巩　宋盛次仲　唐杜　牧　宋钱　时　宋陆　游　元许白云 

　　○一百五十七 

　　岁暮江南雪转多不知谁问夜如何冲寒有客寻春去问字无人载酒过弱柳向风殊妩媚老松擎葢自婆娑北窓人在羲皇上谁羡红楼一曲歌 
　　元虞　集　唐施肩吾　元陈　旅　元刘　秩　元张仲举　宋王元之　宋林　逋　唐许　浑 

　　○一百五十八 

　　平明山雪白模糊爽气侵寻冷入肤犹阻晚风停桂檝先传清响到金铺江村几处梅花发明月满天人影孤谁是丹青三妙手笔端能着此工夫 
　　唐白居易　宋僧道潜　唐许　浑　元王竹斋　宋严丹丘　宋华　岳　元赵孟俯　宋徐　玑 

　　○一百五十九 

　　长安岁尽雪如波漠漠纷纷不奈何貂解屡偿沽酒债夜寒休唱饭牛歌西风刮地鴈声落狂客归舟逸兴多软饱三杯风味好乾坤容我更婆娑 
　　唐王义山　唐白居易　元刘　秩　唐韦　庄　宋华　岳　唐李　白　宋王大用　元刘　秩 

　　○一百六十 

　　雪照南窓满架书谁能携酒访贫居润添水树千波涨吟想氷光万里余何处荜门愁脉脉当空月色自如如闲来倚槛看无厌即此身心是太虚 
　　唐许　浑　唐姚　合　宋宋公庠　唐罗　隐　唐晏同叔　唐贾　岛　宋僧无外　宋朱　熹 

　　○一百六十一 

　　鸟道盘空积雪迷松因雪折鸟空啼触寒手指藏犹裂迎腊梅花吐未迟病骨不禁风料峭云山横经路高低扁舟一棹向何处静夜归来月照溪 
　　元刘　秩　唐韩　偓　宋陆　游　宋欧阳修　宋韩　琦　宋梅尧臣　宋御制诗　唐刘　兼 

　　○一百六十二 

　　山川灵秀降丰穰雪打溪梅狼藉香入地余蝗今巳尽缘堤弱柳未舒黄依微水戍闻更鼓断续烟汀有鴈行好在画图留胜迹高堂素壁烂生光 
　　宋赵　抃　唐李友山　元李草阁　唐马怀素　唐李义山　宋陆　游　元张仲举　宋僧道潜 

　　○一百六十三 

　　连夜江云黄惨淡云中梅下与谁期欲吹藜杖同清夜静对梅花读楚词不信阮生悲失路且容何逊得吟诗小轩无事谁知我惟有庭前松树枝 
　　唐白居易　唐李义山　元虞　集　宋邵　雍　元蓝　山　元董　纪　宋刘少宣　宋周　昂 

　　○一百六十四 

　　东风吹雪正纷纷一尺中庭白玉尘洛下才名谁独步山阴清兴更无人收帘野店关门早到处梅花照眼新侧耳阳春谁敢和翻令和者不胜春 
　　元王右石　唐白居易　元丁鹤年　宋林　逋　元董　纪　元李草阁　宋刘　旦　唐戴幼公 

　　○一百六十五 

　　玉峰积雪倍幽奇人倚阑干欲暮时栖鸟乱争寒拱阔梅花正发竹枝垂琴书酒伴皆抛弃村落人家总入诗深夜独吟还不寐寒窓明月是相知 
　　宋李伯纯　宋吕居仁　宋曾　诚　唐刘元史　唐白居易　宋林　逋　唐李　绅　元汪弘亮 

　　○一百六十六 

　　新诗堪向雪中吟山径危行未要深远浦遥山俱惨淡苍崖寒水断追寻尝茶看画亦不恶剪水裁氷冻不禁酒放半酣帘半卷即今会取岁寒心 
　　唐张司业　宋史　肃　宋邢君实　宋朱　熹　宋苏　轼　元刘伯序　宋邵　雍　宋钱　时 

　　○一百六十七 

　　雪与丰年十万家故穿庭树作飞花蓬莱天近通银汉古度船空集乱鸦润物巳随时雨化搴帷俄骇练光斜此时朝夜欢无极正拟相看度岁华 
　　宋刘少宣　唐韩　愈　元岑安卿　宋陈师道　元虞　集　宋僧道潜　唐李义山　宋艾性夫 

　　○一百六十八 

　　山色苍寒酿雪天卷沙成浪北风颠彤云冻合山阴道夜月空怀剡曲船复有楼台含暮景相随箫鼓乐丰年浊醪任冷难辞醉须就人家瓮底眠 
　　宋陆　游　宋黄庭坚　元蓝　山　元易景升　唐杜　甫　宋欧阳修　唐吴子华　唐韩　偓 

　　○一百六十九 

　　雪满前庭月色阑愿供茶具作清欢闲思今夜孤吟景合与梅花共此寒陋巷衡门谁扣扣随风竟日势漫漫明朝试望东林树翻作璚林一色看 
　　唐李　从　宋梅尧臣　宋僧无外　元李鹤田　唐韩　翃　宋蔡正甫　元失名氏　▓▓▓▓ 

　　○一百七十 

　　踏遍江村未见梅晚来蓝舆雪中回垆围小火深回暖烧接寒云惨不开江畔玉楼多美酒眼前霁景属微才轻舟过去真堪画疑是山阴雪后来 
　　元董良史　唐白居易　唐李侣主　唐吴子华　唐韦　庄　唐杜彦之　唐陆龟蒙　唐李　白 

　　○一百七十一 

　　梅花绕屋雪模糊也得梁园画作图岁月压头空感慨乾坤万籁入虚无烟凝积水龙蛇窟冻合千林草木枯且喜丰年多美酒殷勤更得几回酤 
　　元谢应才　唐杜彦之　宋欧阳修　宋僧道潜　唐殷文圭　元刘　因　宋欧阳修　唐杜　甫 

　　○一百七十二 

　　庭柯雪压已知春背郭茅堂早闭门有意杨花初学舞向人梅蕋故开繁典琴沽酒原非俗会色归空孰与论昆玉楼台珠树密好开屏嶂画孤村 
　　宋林　逋　元蓝　山　宋邵伊川　元李草阁　宋陆　游　元僧来复　唐王贞白　宋赵　抃 

　　○一百七十三 

　　向晓天风舞雪霙管吹清玉动江城竹含天籁清啇乐家近蓬莱白玉京留客煮茶香绕室摧巢压屋密无声不知长笛在何处忍冻梅花恨未乎 
　　宋欧阳修　唐张　泌　唐白居易　宋陆务观　元刘　秩　唐方　干　宋艾性夫　元僧行巳 

　　○一百七十四 

　　雪带东风洗画屏正堪吟坐掩柴扄每思载酒悲前事直欲裁诗问杳冥留月只应空院落凭轩忽若无丹青鹜鹅声乱功收蔡说与当年李愬听 
　　唐许　浑　唐章八元　唐李　绅　唐魏　朴　元凌　说　元李徽之　唐杜　甫　宋华　岳 

　　○一百七十五 

　　积雪窓前尽日吟清香一穗起垆心风欺弱柳长条困山逼虚房寒气深鸟仆■〈犭员〉僵罢飞走长藤古木共萧森兴来欲草梁园赋残醉瞢腾不易禁 
　　唐许　浑　元吴幼澄　唐郑　谷　宋失名氏　元蓝　山　元张仲举　元袁菊村　元元子问 

　　○一百七十六 

　　风雪萧萧席作门人情依旧岁华新沧洲白鸟时时梦柳絮梅花处处春寒透竹帘欺酒力花随油壁静香尘吟诗作赋北窓里盈尺须宜莫厌贫 
　　宋艾性夫　唐白居易　元赵孟俯　宋唐伯可　元刘　秩　唐吴子华　唐李　白　宋邵伊川 

　　○一百七十七 

　　雪花先作晓来瑞花性飘扬不自持多喜夜光生锦帐翛然清气入诗脾居人犹是掩关在入袖初惊学舞迟欲写天机谁会领邹郎吹笛为熏之 
　　宋王十朋　唐李　白　元王竹斋　元王孙英　唐罗　邺　唐方　干　元刘梦吉　宋毛泽民 

　　○一百七十八 

　　腊尽纔看小雪飞寥寥烟火万家微涟漪剪碎成新萼湿碎那堪补败衣但想燕山吹暖律却忧蓝玉有光辉丰年有兆先抽麦试问农家果是非 
　　宋李之纯　宋梅都官　宋僧北涧　宋史　肃　唐袁　神　唐韩　偓　元黄介轩　宋王安石 

　　○一百七十九 

　　官桥柳外雪飞绵景象依依在目前更着纶巾披鹤氅共迎和气作丰年层峦叠嶂杳难辨玉树璚台未必仙拟唤扁舟寻剡曲雪寒谁得度江船 
　　元虞　集　宋僧无外　宋苏　轼　宋赵　抃　宋僧道潜　元贯云石　宋乐雷发　唐罗　邺 

　　○一百八十 

　　寒气先侵玉女扉朝来看雪咏新诗关河冻合东西路寒雀羣猥上下枝蔽野吞村飘不歇登山临水分无期老夫三日门前立却是东风柳絮时 
　　唐李义山　唐罗　邺　宋陆　游　元蓝　山　宋王安石　宋赵　抃　宋邵　雍　唐韩　愈 

　　○一百八十一 

　　萧萧晚雨向风斜俄顷风云变物华酿酒闭门开杜瓮倚阑和雪看梅花遗蝗入地应千尺暖帐销金有几家昨夜北楼堪朗咏诗成端的向谁家 
　　宋张文潜　宋僧道潜　宋苏　轼　元董　纪　宋苏　轼　元袁彦章　唐贾　岛　元虞　集 

　　○一百八十二 

　　今朝腊日初飞雪户牖凭高发兴新解与乾坤生气槩却疑山水有精神杨花扑扑白满地山月时时自近人共睹太平新气象朱栏红药自为春 
　　元张仲举　唐杜　甫　宋王公韶　宋王安石　宋梅尧臣　宋僧道潜　元吴幼澄　宋蔡　襄 

　　○一百八十三 

　　急雪无端忽满襟更无一点软红侵分明幻玉迷青嶂静掩云扄向一林却拥木棉吟丽句只愁邻叟典孤琴此时尽为丰年喜独向南窓袖手吟 
　　宋朱　熹　宋僧北涧　宋朱淑真　唐章八元　前　　人　唐郑　谷　元董　纪　元陈孟稷 

　　○一百八十四 

　　踏雪来看羣玉峰诸峰罗列玉芙蓉酒沽村店难成醉腊尽梅花尽放红何处小舟横古渡谁家高烛候春风此时此景真堪画湏作蓬莱第一宫 
　　宋欧阳修　元凌柘轩　元袁菊村　宋韩无咎　元郭　昂　唐周弘亮　宋白玉蟾　宋钱公辅 

　　○一百八十五 

　　先生非是爱吟诗喜见江潭积雪时欲舞定随曹植马浅斟拟醉党家儿田畴稍稔农民喜阳气先从土脉知庭下晚来犹可玩先生非是爱吟诗 
　　宋程　颐　唐刘文房　唐李义山　唐袁彦章　元虞　集　宋苏　辙　宋僧无外　前　　人 

　　○一百八十六 

　　先生非是爱吟诗小巘平岗雪陆离钓具每随轻舸去玉条初向画檐垂堪怜雀避来闲地静听窃寒呌竹篱时泰人康民物盛先生非是爱吟诗 
　　前　　人　宋陆　游　唐陆龟蒙　宋梅尧臣　宋林　逋　宋范成大　梁沈　约　前　　人 

　　○一百八十七 

　　先生非是爱吟诗万里江天欲雪时远树平芜空目断高天阔地任风吹依依永巷闻村笛处处寒梅映酒旗闭户无人慰聊索先生非是爱吟诗 
　　前　　人　元黄贞文　宋萧允之　元李延陵　宋魏子先　唐李文山　宋僧无外　前　　人 

　　○一百八十八 

　　先生非是爱吟诗雪片梅花满砚池对景恨无飞絮句挥毫不及少年时醉呼妙舞留连夜更被狂风来往吹岁旱且湏教济物先生非是爱吟诗 
　　前　　人　元虞　集　宋朱淑真　元吉推谟丁　宋苏　轼　宋邵伊川　唐李山甫　前　　人 

　　○一百八十九 

　　先生非是爱吟诗雪屋吹灯燃荳萁时听严风折乔木立看修竹变璚枝穿林陟觉萦风急行客巳愁驱马迟试望田家聊自适先生非是爱吟诗 
　　前　　人　宋黄庭坚　唐杜　甫　唐高千里　唐方　干　唐罗　邺　唐韦　庄　前　　人 

　　○一百九十 

　　先生非是爱吟诗正是前山雪下时巳见嘉祥生北户烦将消息报南枝长天极目无飞鸟小鼎煎茶面曲池岁稔便当期鼓腹先生非是爱吟诗 
　　前　　人　唐唐　求　唐陈　陶　元蓝　山　宋欧阳修　唐李义山　元蓝　山　前　　人 

　　○一百九十一 

　　先生非是爱吟诗看雪闲行任马迟万国山河开寿域九州岛民物乐清时不应琪树尤含冻控勒梅花未放枝巳复扬鞭恣行乐先生非是爱吟诗 
　　前　　人　唐白居易　元吴文让　元管时敏　宋朱　熹　宋朱淑真　唐赵冬曦　前　　人 

　　○一百九十二 

　　先生非是爱吟诗雪满川原泥酒卮赏景尚知心未退照窓翻似月明时明年巳卜丰登兆万物皆因造化资俗客看来尤解庆先生非是爱吟诗 
　　前　　人　唐罗六衣　唐刘　真　唐方　干　元蓝　山　唐僧皎然　元蓝　山　前　　人 

　　○一百九十三 

　　腊雪空林落冻柯尊前扶醉看婆娑闭门不作袁安卧扣角空怀寗戚歌醉面冲风吹易醒白头同色复如何渔翁暝踏孤舟立独钓寒江雪满蓑 
　　元萨都剌　元刘　秩　元傅　芦　元元好问　宋陆　游　唐白居易　唐杜　甫　元蓝　山 

　　○一百九十四 

　　腊雪无声逐夜深水晶帘外冷沉沉北风卷地来无际皎月当空不用寻白发偏催能赋客何人会得倚阑心太平风景真堪老坐向松窓弹玉琴 
　　唐韩　偓　宋朱　熹　宋汪尧章　宋朱　熹　元李草阁　宋赵汝回　宋钱　时　唐刘　沧 

　　○一百九十五 

　　狂雪随风逐马飞山前山后有光辉烟含晓树人家远风紧江天鴈字稀必若天工主人事故将新巧发阴机归来尚喜更鼓永檐满梅花雪满衣 
　　唐牛　峤　宋欧阳修　宋林　逋　元袁彦章　唐杜牧之　宋苏　轼　前　　人　元董闲云 

　　○一百九十六 

　　江城昨夜雪如花独掩柴扉度岁华耿耿吟魂嗟异处茫茫大化渺无涯润深农亩千畴绿林映蛾眉片月斜唯有诗人偏爱惜莫教狼藉浑泥沙 
　　唐张　继　唐武元衡　宋僧道潜　宋魏鹤山　宋杨之美　唐李从一　唐白居易　宋僧道潜 

　　○一百九十七 

　　朔风吹雪下平田腊后闲行村舍边好景正凭摩诘画知音未断伯牙弦玉窓光迥浑疑月老鹤声回别有天愿见年丰人饱饭何如付与北窓眠 
　　宋黄庭坚　唐李　郢　元许白云　宋钱　时　元失名氏　元贯云石　元张以宁　宋史　肃 

　　○一百九十八 

　　落雪随风不厌看氷为溪氷玉为山昏昏醉睡慵朝起寂寂柴门尽日闲不遣纤尘惊塞上乱飘瑞叶向人间拥垆自热烹春茗嗅取梅花一破颜 
　　唐僧清江　唐马　戴　宋严丹丘　宋失名氏　宋刘云庄　诗话　宋钱　时　宋艾性夫 

　　○一百九十九 

　　同云漠漠雪霏霏啄雪寒鸦趁始飞巳傍余光窥蠹简何须中夜泣牛衣风高气肃鴈声急夜久天空素月辉大地瑕疵都粉餙怅然无处问天机 
　　宋邵伊川　唐柳宗元　宋刘子翚　元薛宗海　元赵孟俯　元黄贞文　宋僧北涧　宋赵　抃 

　　○二百 

　　雪窓清坐夜沉沉负郭依山一径深天上九龙施法水世间幻境入璚林恍疑藜杖吹烟照旋沥新醅对栢斟其奈知音不相见相思拥膝坐长吟 
　　宋钱　时　唐李　涉　元李微之　元蓝　山　元孙平斋　元黄贞文　唐姚　合　唐刘文房 

　　○二百一 

　　湖上云林胜画图北风吹雪急模糊小垆低幌还遮掩野店山桥隔有无湘路未过回鴈处汉庭还念牧羝奴芸窓尽日无人到只有梅花一两株 
　　元谢子兰　元王竹斋　唐陆龟蒙　元李草阁　唐刘文房　元杨廉夫　唐李平甫　宋汪宾玉 

　　○二百二 

　　东风吹雪作花飞密洒高楼酒力微破履尚寻东郭老有情应湿谢庄衣地垆伏火春如海银汉横空夜有辉门外梅花凡几树殷勤为折一枝归 
　　宋失名氏　唐郑　谷　元袁彦章　唐李义山　元陆景龙　元黄清老　元蓝　山　宋王安石 

　　○二百三 

　　雪下孤村淅淅鸣闲来谁与共清吟矮门窓下清如水栢子香中坐拥衾剡曲夜归人迹断砚池氷合草堂深世间多少能诗客遥和丰年系壤音 
　　唐陆甫里　元虞　集　宋艾性夫　唐白居易　元董良史　元王　逢　唐王　建　宋王安石 

　　○二百四 

　　东湖飞雪正交加平地一尺白玉沙绕岸柳条垂玉带隔溪云海暗人家销氷成水应能辨乱落横飞讵有涯到此诗情应更远枯肠搅乱鬂丝华 
　　元杨仲弘　唐卢　仝　宋华　岳　宋苏　轼　元僧来复　宋朱　熹　元张文昌　宋朱　熹 

　　○二百五 

　　天开图画一时间人物萧条值岁阑酒榼诗瓢俱汨汨雪花风叶两漫漫每邀宾客谈诗饮却为梅花放棹看倚遍阑干动清兴不妨标致共高寒 
　　元董良史　唐徐　凝　宋李明叔　元李仲公　元僧来复　元丁鹤年　元聂古栢　宋艾性夫 

　　○二百六 

　　一夜北风吹雪来愁云残腊下瑶台诗听越客唫何苦花到梁园合始开万里山川同一色百年题咏属多才霁来还有风流事杖屦江村看野梅 
　　元管时敏　唐姚　合　唐白居易　唐罗　隐　元蓝　山　元刘　秩　唐章八元　元萨都剌 

　　○二百七 

　　独上危楼凭曲栏雪侵春事太无端扣门有客携琴至剪水飞花着地干好景不烦摩诘画煮茶可笑老陶酸寒窓呵笔寻诗句一片飞来一片寒 
　　唐白居易　唐王　建　元刘　秩　宋方惟深　宋王十朋　元王竹斋　唐罗　隐　唐僧清江 

　　○二百八 

　　雪满虚堂月满舟吟身浑欲觅貂裘风生野浦河声急山逗晴光玉气浮长爱清华入诗句自修茶具试香篝龙光所蕴有如此处处田家乐有秋 
　　元贯云石　元虞　集　唐刘　秩　元凌柘轩　唐李建勋　元黄可玉　元刘　因　元袁菊村 

　　○二百九 

　　茅斋对雪开尊好裂竹声干搅晓林清世高眠无一事阳春争肯混凡音正怜汉月当空照喜有幽人忍冻吟漫说春来膏泽好满田何止万黄金 
　　唐钱　起　宋党世杰　唐方　干　唐刘　兼　唐罗　邺　元罗梅我　宋李之纯　宋欧阳修 

　　○二百十 

　　日午柴门半不开千峰万岭雪崔嵬氷含白玉期无累天遣神龙讵用媒幽榭冻粘华屋重故人忘却剡溪来暗香一阵连风起和气多时巳放梅 
　　元蓝　山　唐岑　参　宋赵　抃　宋朱　熹　宋韩　翃　元王用文　宋王介甫　元黄尔轩 

　　○二百十一 

　　昨夜忽飞三尺雪归寻园桺未生芽安排腊味千锺酒开遍寒梅一树花初着败梧惊拥肿恨无翠岫点横斜江山千里俱头白共看蟾盘上海涯 
　　宋尤延之　唐皇甫曙　宋赵　闲　元良　史　宋僧道潜　唐苏　轼　宋黄庭坚　唐曹　松 

　　○二百十二 

　　日西山雪更冥冥饥集虚廊鸟雀声未称执鞭奔紫陌急须悉兴赏春霙梦回酒醒无人问云暝风号得我惊好是夜阑人不寐却听山犬吠柴荆 
　　唐李建勋　前　　人　唐杜彦之　宋程　颢　元　郭　昂　宋陆　游　宋吕中孚　元许白云 

　　○二百十三 

　　今朝忽见雪漫天春入梅稍一点妍客子迷归寒浦外同云欲合暮江前璚楼玉宇高千尺白酒黄鸡乐有年都为画工图不得一时摹写入诗篇 
　　宋王十朋　宋李荣斗　元萨都剌　宋黄庭坚　元李草阁　宋李明叔　宋潘　勺　宋谢幼安 

　　○二百十四 

　　满天飘落雪纷纷千里黄云白日曛莫问宜多与宜少且从诗社策诗勋眼看银色迷千界春到梅花巳几分渔父天寒网罟冻一蓑独钓汉江濆 
　　唐李　频　唐高　适　元董良史　宋陈师道　宋朱　熹　元袁彦章　唐杜　甫　元岑安卿 

　　○二百十五 

　　万竹孤亭积雪明晚来闲望逼人清月明正有抽毫乐夜静惟闻泻竹声巳分酒杯甘浅懦坐惊时节巳峥嵘此身饮罢无归处六出花边五字成 
　　元虞　集　宋邵　雍　宋韩　琦　宋苏　轼　前　　人　宋程　颢　唐杜　甫　唐方　干 

　　○二百十六 

　　山风猎猎酿寒威吹作漫天白雪飞临水静闻灵鹤语荷蓑遥羡钓人归空花任尔频经眼老子畏寒愁解衣独倚高楼望南北营营鞍马往来稀 
　　元叶梦得　元范　椁　唐刘　沧　唐章　庄　唐刘　兼　元王竹斋　宋仇仁近　唐戎　昱 

　　○二百十七 

　　一夕北风吹雪来千林万林尽花开放舟定有迷津客欲赋惭无咏絮才野店初尝竹叶酒上天飞下荳秸灰老夫此日浑无事独倚寒村嗅野梅 
　　元管时敏　宋范尧夫　元林　弼　宋苏　轼　元王　勉　宋钱　时　唐彦　谦　失名　氏 

　　○二百十八 

　　欺花冻草还飘然悠极兼无买酒钱带雪松篁存旧腊堆场秸稿验丰年月生庾岭思梅树鸿怨惊风呌暮天景好身闲真获乐野人相贺板扉前 
　　唐陆甫里　唐张　泌　宋江宾王　宋陈师道　元傅若金　唐李　绅　宋苏　轼　元何大蕴 

　　○二百十九 

　　啄食饥鸦遶冻林北来风雪苦寒侵江山满目开新卷景物牵情八苦吟梦断只惊蟾影在气增不怕酒杯深老夫记得坡仙语巳作萧条岁暮心 
　　诗学犬成　唐杜　甫　宋陈师道　宋朱淑真　宋僧道潜　宋陆　游　元刘龙洲　宋苏　轼 

　　○二百二十 

　　开门惊怪雪交加野旷天寒气象嘉海宇升平皆帝力老身闲止属年华也知不作坚牢玉谁复能开顷刻花蓬荜永无车马到新诗吟罢自煎茶 
　　宋朱　熹　宋王安石　元陈　旅　唐薛许昌　宋苏　轼　元凌云翰　唐司空曙　失名氏 

　　○二百二十一 

　　朱帘半卷独凭阑打叶穿篱雪未干阴岭有风梅艳散湿云卷地鴈声寒怕寒放懒日高卧酌酒吟诗兴颇宽更待今宵开霁后远峰晴露玉巑岏 
　　唐胡仲和　唐王　建　唐许　浑　元刘　秩　唐白居易　宋朱淑真　唐韩　偓　宋朱　熹 

　　○二百二十二 

　　一年飞雪又今朝西北楼开四望遥仙境是谁知处所苦吟犹未补风骚鴈惊风浦渔灯动月满寒江夜笛高安得遂为无事者扬鞭挥袂灞陵桥 
　　宋尤延之　宋许性之　唐罗　隐　唐郑　谷　唐杜彦之　唐罗　邺　宋欧阳修　唐郑　谷 

　　○二百二十三 

　　白雪花繁空扑地了然更见画图开寻思物理真难测触目风光不易裁云冻尚含孤石色春归先放一枝梅睡余强起还诗债不许庸人取次来 
　　唐白居易　唐朱余庆　宋蔡　襄　宋朱　熹　唐陆甫里　宋曾　巩　宋黄庭坚　宋罗仲素 

　　○二百二十四 

　　千门万户雪花浮夜落连明肯便休不叹举家无担石行听鼓腹有歌讴形如玉屑依还碎水带溪云冻不流寂寞穷山今遇赏聊凭酒圣作天游 
　　唐朱　淳　宋杨万里　唐李　频　宋李明叔　唐白居易　元郭　昂　元严　武　元路宣叔 

　　○二百二十五 

　　云拥楼台雪拥川晓看庭树有余妍且陪佳客沽春酒咲指渔翁钓暮烟皓鹤羽衣迷夜月清池片石叠寒毡蹇驴暮出多诗思恐是襄阳孟皓然 
　　宋范尧夫　宋海尧臣　元杨学士　唐刘　兼　宋邵　棠　唐白居易　元袁彦章　元陈　旅 

　　○二百二十六 

　　曲崖飞磴不留尘转觉无边万籁深白云飞花乱人目残云点岫即遥岑寒威半入龙蛇窟和气先熏草树心我近有诗谁与和归鞭唯拍马韀吟 
　　宋蔡　襄　宋钱　时　唐李　白　唐上官昭容　唐方　干　宋王安石　唐李建勋　唐司空图 

　　○二百二十七 

　　欲休还舞任风吹小艇沿溪看雪飞陋巷谁过居士宅清光旋透省郎闱氷销阴壑兰芽动寒锁侯门见客稀咲觅梅花伴归去不辞和月夜深归 
　　宋曾　巩　宋高九万　宋张宁丘　唐李义山　宋僧道潜　唐刘　义　元黄贞文　宋钱　时 

　　○二百二十八 

　　岁暮萧条雪拥门天寒愁绝缊袍温苏卿持节终还汉滕六吹花积厚坤独抱冻醪惊节物却疑山色是晴暾江楼谁起夜吹笛铁铸梅花亦断魂 
　　元张仲举　元蓝　山　唐贾　岛　元僧来复　宋梅都官　宋王安石　元僧行巳　元李孝先 

　　○二百二十九 

　　看雪难忘尽日吟素花飘堕恶氛霃今朝踏遍璚瑶迹何处飞来薝卜林一色楼台天霭霭半轮山月夜沉沉艹堂幸是明如昼细阅蝇头到夜深 
　　宋僧无外　唐胡　宿　唐韩　愈　宋朱　熹　元尤　存　宋钱　时　元李草阁　宋僧北涧 

　　○二百三十 

　　南地风光腊月前千山风雪洒寒毡欲知陋巷忧时乐应绝高人乘兴船酿酒烹鸡留客醉没空飞絮散轻绵分明听得行人语多说明年是稔年 
　　唐韦同则　元谢子兰　宋朱　熹　唐元　结　宋欧阳修　元虞　集　唐赵　瑕　宋陆甫里 

　　○二百三十一 

　　模楜远近色相兼暮雪霏霏若撒盐遍野顿惊蝗入地中天只有兔随蟾村翁挈榼沽邻酒冻雀藏身宿画檐老我太平无一事诗情多向醉余添 
　　宋杨希逢　宋黄庭坚　元袁彦章　宋王安石　元袁菊村　宋朱淑真　唐胡仲和　宋赵宗诘 

　　○二百三十二 

　　飘扬瑞雪绕天来千树万树梨花开时节丰登饶鼓吹乾坤收敛入胚胎题诗莫讶卢仝怪览景惭无谢氏才坐对高寒宜晚酌月明深夜更徘徊 
　　宋欧阳修　唐温飞卿　宋王平甫　元傅若金　唐司空文明　唐罗　隐　唐温飞卿　宋程　颐 

　　○二百三十三 

　　夜雪填空晓更飘不能骑马度南郊千山月午乾坤昼南国云含瘴疠销深院沉沉人悄悄阴风淅淅树萧萧殷勤寄与同袍友更约新春采柳条 
　　宋欧阳修　唐温飞卿　宋王平甫　元傅若金　唐司空文明　唐罗　隐　唐温飞卿　宋程　颐 

　　○二百三十四 

　　长江雪后玉千岑半掩柴门一径深云冷孤松巢老鹤风生万壑振空林忍饥只有嵇康懒倚席闲思谢女吟欲载一尊乘兴去钱塘安得似山阴 
　　宋朱　熹　宋徐　熙　元袁菊村　唐李　白　宋姜梅山　元失名氏　宋曾　巩　宋赵　抃 

　　○二百三十五 

　　急雪从风暗有情人间但见巧翻腾望迷四顾浑成海冻合五湖都是氷乘兴便当携酒去题诗宁莫记吾曾夜深斜倚朱栏外松径莓苔又一层 
　　唐顾　况　宋僧北涧　宋黄瀛父　宋杨庭秀　宋欧阳修　元杨　镒　唐刘　兼　唐杜彦之 

　　○二百三十六 

　　还有诗情象外来倚栏观雪独徘徊天连绝塞寒无色春入寰区巳放梅茶鼎快烹泉窦月江云欲落豆秸灰不能腊屐携笻去且置穷通近酒杯 
　　唐李山甫　宋朱淑真　宋刘　沧　元薛悰海　宋山　中　宋苏　轼　宋朱　熹　宋陈师道 

　　○二百三十七 

　　霏霏茶霭出松梢雪满长安纸价高走旁寒梅访消息大都好物不坚牢看吹陌上杨花满不觉人间夜色遥斜月半床新睡觉夜寒窓竹自相敲 
　　宋林　逋　唐郑　谷　唐李　白　唐白居易　宋王平山　元李草阁　唐姚　合　唐薛许昌 

　　○二百三十八 

　　天风吹雪满千山信有人间行路难润泽今为和气皪轻明应咲玉华干忍贫羞说黄金尽无寐那堪清夜寒隔断红尘三万里野人闲处倚笻看 
　　宋张　斛　唐杜　甫　宋欧阳修　唐韩　翃　宋仇仁近　宋陆　游　元　刘　秩　唐郭　震 

　　○二百三十九 

　　鴈度关河雪正深蹇驴驮醉晚骎骎眼前俗物关情少塞上风云接地阴更约东邻投净社便分幽赏助清吟归来想象犹眼底巳见横林宿暮禽 
　　元蓝　山　元赵孟俯　唐姚岩杰　唐杜　甫　宋陆　游　宋朱　熹　宋苏　轼　宋陆　游 

　　○二百四十 

　　龙公试手初行雪琪树遥岑略眼新秀色暗添梅富贵素光摇动月精神欲题梁苑摩空赋谁是山阴访戴人渔父晚船分浦钓一蓑一笠自玄真 
　　宋苏　轼　宋林　逋　宋朱淑真　宋邵　棠　元李坦之　宋邵　棠　唐杜荀鹤　押韵 

　　白香集卷上之二终 

　　●咏梅花集句序 

　　钱唐沈隐君履德学博而喜吟诗尤喜集古人之诗其所集咏雪二百余篇一日传观纸贵都下矣兹复出所咏梅花近体共三百六十首余读而惊怖以为唐宋元之世相去若是其悬也其间作者如是其先后也音响未易其叶也兴寄未易其相属也乃能令一篇之中音谐字比不以世而嫌于非一世情至景生不以人而讶如出一人联珠编贝腾辉耀彩铿金戞玉始翕终绎此集古所难而履德信手拈成斯亦异矣先君尝欲种梅孤山自题曰草木中间铁石心花开不受雪霜侵世间岂独逋仙爱万古相看直到今后家督克承先志手植数百株于三贤堂惟四照阁四周为多红白绿萼蜡黄臙脂种种各备每雪月之中对之酒香花气与人地相高下即陋劣顽钝者见之亦藉此为药瞑眩其少瘳乎余适致仕归寄寓巢居阁得朝夕追游亦颇时时滥竽今读履德集秪觉效颦之增丑也履德尝集杜少陵五言为忠孝诗行世其寡母在堂年九十矣鹤发僊僊履德奉养以孝称夫梅花有岁寒操类君子志节不移道莫大于忠孝亦惟志节不移者能之读履德之诗者不知其人可乎 
　　弘治十年丁巳九日八十七岁人夏时正书于慈溪灵璧屿之拾穗庄中 
　　序毕 



　　●白香集卷下之一 

　　钱塘沈　行履德着 
　　莆田宋　珏比玉校 
　　禹航严　顺忍公阅 
　　秣陵叶胤祖肇禧订 



　　○一 

　　野水晴山雪后时含情念态一枝枝巳疑素手能妆出不御铅华亦自奇正气纔随灰律变高风惟有岁寒知何人画得天生态画得输他八句诗 
　　唐李羣王　唐崔　鲁　唐罗弘信　宋僧北涧　唐方　干　元虞伯生　唐薛　逢　唐杜彦之 

　　○二 

　　青帝邀春得岁还分香多是畹中兰开花占得春风早数朵先欺腊雪寒须袅黄金危欲堕蔕凝红蜡缀初干林塘得尔偏增价无限行人立马看 
　　唐王　初　唐韦　庄　唐李　绅　唐方　干　宋王安石　宋林君复　唐雍　陶　唐王　周 

　　○三 

　　南北枝头玉蕋皴阳和先巳到孤根看花弄水聊为乐赏月吟风不要论欲赋妍华无徤笔忍教落片点空尊江边一树垂垂发粉蝶如知合断魂 
　　宋张　栻　宋尤延之　宋王安石　唐天竺牧童　宋曾　巩　宋张泽民　唐杜　甫　宋林君复 

　　○四 

　　一气纔新物未知雪英相倚两三枝呼儿倒酒乘春醉掩户留香笑我痴落落精神终有立摇摇情绪不能持此花端有岁寒意为报东风且莫吹 
　　唐李建勋　唐王　周　宋赵　抃　宋陆　游　唐杜牧之　唐刘　兼　宋王十朋　唐杜彦之 

　　○五 

　　时候频过小雪天南枝为底发春偏向人自有无言意别萼犹含泣露妍不分雪霜摧折尽要令桃李让争先明朝携酒犹堪赏唤取佳人舞绣筵 
　　唐陆龟蒙　唐刘文房　宋王安石　唐李　绅　宋韩仲正　宋吕居仁　唐杜彦之　唐杜　甫 

　　○六 

　　不堪寂寞对衰翁只恐相逢是梦中万倍馨香胜玉蕋一番消息占春风探花赏酒多先到信手题诗不用工应笑西园旧桃李等闲桃李即争红 
　　唐司空图　宋冦　凖　唐李建勋　元罗梅我　唐白居易　宋游诚之　宋妓胡楚　唐陆龟蒙 

　　○七 

　　我有新诗何处吟棹歌摇艇月中寻小山丛桂且为伴冷蕋疏枝半不禁谢客琼枝空贮眼郢郎白雪少知音谁家促席临低树瑶瑟调高尊酒深 
　　唐杜　甫　唐李　白　唐吴子华　唐杜　甫　唐张　贲　唐李　频　唐秦仲明　唐薛　逢 

　　○八 

　　玉立寒烟寂寞滨靓妆纔罢粉痕新清尊素瑟宜先赏五蕋三花小试春自倚风流高格调要将香色鬬清珍徘徊此日难为别索笑题诗觉有神 
　　宋朱　熹　唐王贞白　宋孙明复　元蓝　山　宋张道洽　宋尤延之　唐吴　融　元李草阁 

　　○九 

　　不是寻常儿女花尽供新意与诗家环云照水和花重白发多情插帽斜长是腊前混雪色分明沙际占年华岁寒却有凌霜操曷与山矾定等差 
　　宋王十朋　宋党世杰　唐吴子华　元虞　集　宋梅尧臣　宋戴式之　宋赵　抃　宋赵昌文 

　　○十 

　　驿使归来好寄将霜前雪后想凄凉苍苍烟树悠悠水袅袅青枝淡淡香岁律又残还见此天真不假更匀妆夜窓却恐劳幽梦暂醉佳人锦瑟傍 
　　元黄清老　宋白玉蟾　宋林　逋　宋高子文　宋张宛丘　宋陈师道　宋朱　熹　唐杜　甫 

　　○十一 

　　阳和为尔腊前来误作唐昌玉蕋猜树下酒香留客醉水边花好为谁开忽闻啼鸟不知处欲嫁东风耻自媒花定有情堪索咲也应临此重徘徊 
　　唐韩　偓　宋晁无咎　元傅若金　唐罗　隐　宋戴复古　宋张泽民　宋范成大　宋邵　雍 

　　○十二 

　　几时涂额籍蜂黄折赠佳人手亦香秀入氷姿欺国色低临粉水浸寒光朔风凛凛频惊坐羌笛声声欲断肠却忆孤山醉归路月欹斜影入寒窓 
　　唐李义山　宋白居易　元僧无本　宋陈师道　宋刘从益　宋张泽民　宋尤延之　宋田　亘 

　　○十三 

　　应将清净结心期成阵清香拥路岐近水数株殊小在当年明月巧相随静看冷蕋无人会独倚阑干默自知多事东风入闺闼尊前吹折最繁枝 
　　唐杨巨源　唐王　周　宋杨万里　宋苏　轼　宋韩仲正　宋张泽民　唐李　绅　宋苏　轼 

　　○十四 

　　绣难相似画难真知是孤山几代孙词客怀才期献赋湘娥鼓瑟为招魂看花弄水非无事却月凌风未要论我欲品题无妙句为君惆怅又黄昏 
　　唐方　干　元蓝　山　元刘　秩　宋苏　轼　宋曾　巩　宋韩仲正　元严寄庵　唐罗　隐 

　　○十五 

　　水边篱落旧精神驿路开花处处新生长氷霜怜硬骨从教桃李殿残春凌晨并作新妆面倚竹真成绝代人老大看花犹未足空题诗句满花身 
　　元黄南卿　唐柳宗元　唐元　结　宋朱　熹　唐韩　愈　宋陆　游　唐于　鹄　宋陈与义 

　　○十六 

　　杖藜雪后临丹壑却为春寒得少留只有名花苦幽独曾将诗句结风流雀惊梦断神犹在春浅香寒蝶未游却忆少陵诗上语还如何逊在扬州 
　　唐杜　　甫　宋林　逋　宋苏　轼　唐元　稹　元董闲云　唐刘　兼　宋曾　巩　唐杜甫 

　　○十七 

　　老干能开白玉花孤标粲粲压羣葩未论大用调金鼎且尽芳尊恋物华秦女红妆空觅伴袁郎金钿不成夸水边香影黄昏月宜在林逋处士家 
　　元李艹阁　宋戴复古　元蓝　山　唐杜　甫　唐李　频　唐张　贲　宋曹既明　宋黄庭坚 

　　○十八 

　　一树氷花物巳尤最含情处出墙头夕阳流水吟诗去雪色岚光向酒浮十亩何妨自春色两枝相倚更风流临风三嗅馨香立只合花前不醉游 
　　宋麻知几　唐韩　偓　唐陈仲文　宋梅尧臣　宋朱　熹　唐罗　隐　唐杜　甫　唐童八元 

　　○十九 

　　玉骨氷肌迥不羣林花未发巳偷新雪欺春浅摧芳萼粉瘦璚寒绝点尘把酒惜春都是梦寻香索句不无神开当晴景何多好驱使风光又一春 
　　元傅若金　唐沈佺期　唐李　绅　元李彦诚　宋苏　轼　元李艹阁　唐郑　谷　宋陈与义 

　　○二十 

　　万松岭上一枝开不怕清寒得得来宿鹊巳惊枝上梦灵花欲向月中栽诗寻静语应无极香号返魂容易回可是晚来风更恶尽将春色委苍苔 
　　宋苏　轼　宋杨万里　宋秦　敏　元杨维祯　宋林　逋　唐韩　偓　宋僧道潜　元张仲举 

　　○二十一 

　　万紫千红总是春此花风味独清真更无俗艳能相杂似共东风别有因雪后园林应有限世间草木信非伦我曹本是狂吟客且作花间共醉人 
　　千家诗　宋陆　游　宋郑毅夫　唐罗　隐　宋林季谦　宋潘子贱　宋马子才　宋王元之 

　　○二十二 

　　何处风光寄梦频孤根生处地无尘雪欺篱落遥难认气傲氷霜何待春晓树放开花意思冷风吹起月精神流霞残酌谁同醉老醉花间有几人 
　　唐许　浑　宋王公炜　宋刘子晕　宋潘子贱　宋邵　棠　宋韩仲正　唐苏　郁　唐刘梦得 

　　○二十三 

　　一般颜色一般香潇洒浑疑楚岸旁索咲固知犹作态看花嫌远却移床春前春后百回醉山后山前两屦霜不比寻常野桃李盗天和气作年芳 
　　宋邵　雍　宋刘　着　宋林季谦　唐韩　偓　宋陆　游　宋戴复古　元王竹斋　唐韩致光 

　　○二十四 

　　岁云暮矣增离爱横笛人家花满楼任落东风伴春雪最怜乱点糁貂裘湖山得意有如此情绪牵人不自由试笔题诗诗未稳前峰月上未回舟 
　　唐杜　甫　宋黄八及　唐李义山　宋陆　游　元叚惟德　唐韩　偓　元滕玉宵　唐吴子华 

　　○二十五 

　　云作交游山作宾一回花落一回新半依古渡迷芳草可是回根迎小春幸有花枝能照眼恐教芳酒不濡唇月明记得相寻处疏影横斜意趣真 
　　元包　川　唐李　白　宋韩仲正　宋潘子贱　宋僧道潜　宋邵　雍　唐张　筒　宋邵　棠 

　　○二十六 

　　园林摇落冻芳尘谁是廵檐索咲人玉色独锺天地正暗香犹带雪霜新定知何逊缘联句一自华光为写真老眼看来易愁绝回头青子又生仁 
　　宋韩无咎　宋邵　棠　宋张泽民　宋吕居仁　唐李义山　宋白玉蟾　宋蔡松年　宋陆　游 

　　○二十七 

　　逗晓风回散玉尘相猥相倚不胜春暗香绝色本同种却月凌风迹巳陈鼎实自期终有待氷纨生涩画难亲此时此景真愁绝有雪无诗俗了人 
　　唐王贞白　唐罗　隐　元僧无本　元丁鹤年　宋陈师道　宋王安石　宋朱　熹　千家诗 

　　○二十八 

　　拂水藏村复间松一年清致雪霜中无言自得幽贞意尤物真穷造化功似箭年光真可惜玩花诗思岂无穷此花自有天容意休说林逋两句工 
　　唐郑　谷　宋张道洽　宋刘子翚　宋陆　游　唐罗　邺　唐卢　贞　宋赵　抃　元刘立雪 

　　○二十九 

　　一株寒艳尚参差两蕋三花春到时自是灵根锺间气稍看红蔕染臙脂若教解语应倾国销得携壶与赋诗欲识个中奇绝处碧天残月映花枝 
　　唐方　干　元陈楚云　宋僧北涧　宋尤延之　唐罗　隐　唐郑　谷　宋朱　熹　宋陈与义 

　　○三十 

　　向来开处当严冬不鬬襛华不占红忽有好诗生眼底别留春色在壶中晴云高鸟各自得花艳人生事岂同堪咲暂时排美景强匀颜色待春风 
　　宋唐　庚　唐王▓▓　宋陈与义　唐李　超　宋司马光　唐郑　谷　唐孙　党　宋胡楚教 

　　○三十一 

　　折得名花伴此翁不同凡卉媚春风色侔姑射无双白天遣花神别致功花气无边熏欲醉妍华过眼旋成空到头一切皆空外呼酒看花兴未穷 
　　宋陆　游　宋苏　轼　宋晁君成　唐陆龟蒙　宋朱　熹　宋陈师道　唐吴子华　宋欧阳修 

　　○三十二 

　　天与孤清迥莫邻庭前几日雪花新吟诗得句翻停笔弄蕋扳条一拂尘肯信氷霜能作恶不将桃李共争春城中车马应无数具眼看花有几人 
　　宋张　拭　唐韦　庄　元元　凛　宋潘子贱　宋吕居仁　唐戎　昱　唐张文昌　宋邵　棠 

　　○三十三 

　　且喜春光动物华数枝妆点野人家谩疑海上神仙侣不是人间玉树花又恐好枝为雪压故生幽处被云遮迟迟欲去犹回望援笔题诗到日斜 
　　唐皇甫曙　宋戴复古　元管　讷　宋朱　熹　宋戴复古　宋朱　熹　唐司空图　唐方　干 

　　○三十四 

　　问讯江南第一枝幅巾藜杖立疏篱时扳芳树愁花尽亦有春风使我知岁暮结交松栢友腊残初放雪霜姿欲凭诗句索花咲题向花前帖绣楣 
　　唐张　棨　宋陈与义　唐独孤及　宋王安石　元蓝　山　宋赵　抃　元李艹阁　唐韦　庄 

　　○三十五 

　　袅袅香英三四枝赏花全在未开时冷将双眼窥春好独遶孤根秪自知索笑几回惊岁晚寻芳长恨见花迟江南信使应稀少马上逢人寄所思 
　　唐刘　兼　宋邵　雍　宋戴复古　宋韩仲正　宋欧阳修　宋尤延之　元芊高闲　元凌　说 

　　○三十六 

　　苦吟贻笑东西邻赠尔寒梢数蕋新半落半开临野岸和霜和月为精神巧移倾国无双艳惟有清香可辩真说与旁人浑不解诗家清景在新春 
　　元芬安卿　元蓝　山　唐李文山　宋金子玉　宋张道洽　宋郑毅夫　宋刘季孙　唐杨巨源 

　　○三十七 

　　一樽何忍负芳枝须信丹青点笔迟彩蝶黄莺未欲舞茶瓯禅榻两相宜氷霜节操元非俗泉石烟霞今属谁景好花奇精妙处不堪将入笛中吹 
　　唐李建勋　唐郑　谷　唐中　宗　宋张泽民　元李艹阁　唐白居易　宋邵　雍　唐滕　迈 

　　○三十八 

　　众芳摇落独芬披开遍南枝又北枝春密未通桃李信天寒谢绝蝶蜂知名园无处不宜酒老眼看花且赋诗最是不禁横笛怨何人持向月中吹 
　　宋僧雪岩　元王竹斋　宋赵　抃　元蓝　山　宋燕松年　元李艹阁　元张仲举　宋赵文若 

　　○三十九 

　　一生颜色笑西施况与诗家物色宜腊雪未消连日冻夜窓喜对出尘姿方从易外穷羲画贪向花间醉玉卮不待羣芳应有意半供明月半供诗 
　　唐李建勋　唐雍　陶　元李艹阁　宋陆　游　元谢应芳　宋欧阳修　唐陆龟蒙　宋邵　棠 

　　○四十 

　　团情团思竞韶光欲召亲朋看一场随处留情随处乐一番冷过一番香弹琴闲作金石奏结子非贪鼎鼐尝唤取佳人多置酒脱巾和月到昏黄 
　　唐李文山　唐李建勋　宋朱　熹　宋邵　棠　元杨维祯　宋王安石　元张仲举　宋王良臣 

　　○四十一 

　　老树着花无丑枝仙中姑射接瑶姬雪霜迷素犹嫌早歌咏无才是所悲细朵更无尘土涴真香宁许燕莺知高情独有林和靖仰面西园得咏诗 
　　宋梅尧臣　唐王　周　唐李建勋　唐韩　偓　宋吕居仁　唐赵文若　元丁鹤年　唐郑　谷 

　　○四十二 

　　碧琅玕外见横枝万里江天欲雪时独奏瑶琴消客恨合将金屋贮幽姿笛吹远曲还多怨天与清香似有私莫待东风摠吹却夜深闲其说相思 
　　宋刘　迎　元黄贞父　元陆敬斋　宋陆　游　宋梅尧臣　宋林　逋　唐鲍君徽　唐薛　逢 

　　○四十三 

　　岁岁开花知为谁花开又恐看来迟为寻疏影暗香处吟彻光风霁月时高节元非连理树玉鞭谁指出墙枝江南望断无来使可得更拈长笛吹 
　　唐李　颀　唐罗　邺　宋刘　迎　宋李明叔　元谢宗可　唐李建勋　宋陈师道　唐方玄英 

　　○四十四 

　　林外啼禽自往还花枝欲动轻风寒看花倚柱终朝立强意裁诗只自宽觅句休教长闭户怕愁先自却凭阑世间无限丹青手好把纤毫入画看 
　　宋陈师道　唐王　维　唐裴廷裕　元乃　贤　宋朱　熹　宋陆　游　唐高　蟾　宋王禹偁 

　　○四十五 

　　不分清霜入小园阳和且可待君温弹琴对酒不知暮倚竹无言独断魂占断春魁傲氷雪却将诗句问乾坤良宵更有多情处添得寒梢月一痕 
　　宋苏　轼　宋韩仲正　唐卢允言　唐刘立雪　元刘伯序　唐杜彦之　唐刘　兼　元王贞曰 

　　○四十六 

　　此花真合在瑶池自是孤芳不入时倒影欲窥临水镜扳条频认去年枝霜根月笛休相引水蝶岩蜂俱不知幸有暗香襟袖暖从今邹律未须吹 
　　唐陆龟蒙　元蓝　山　元僧无本　宋尤延之　唐刘　兼　唐李文山　宋廖明畧　宋胡　铨 

　　○四十七 

　　相逢佳赏日应新铁石心肠不可亲一点春光无限意万山暗雪九衢尘正期佳实充调鼎急作新诗报荅春曷若东园桃与李只将颜色媚时人 
　　唐韩　翃　元李草阁　宋僧雪岩　唐许　浑　元僧大诉　宋失　名　唐王　散　元王竹斋 

　　○四十八 

　　倚风如共路人言白艳轻明带露痕几树参差江上路一枝斜映竹篱门酒阑梦觉不称意月冷霜清欲断魂欲识此花奇绝处多情立马待黄昏 
　　唐罗　隐　唐郑　壁　宋戴复古　唐薛　逢　唐罗　隐　元袁彦章　宋陈与义　宋苏　轼 

　　○四十九 

　　挽回春色异寻常雪欲凌侵欲助香谁诉风流添兴味我怜贞白重寒芳愁持玉笛传遗恨小露檀心媚夕阳昨日巳尝村酒熟花前惟以醉为乡 
　　宋僧雪岩　唐韩　偓　前　　人　唐陆龟蒙　唐胡　宿　宋舒信道　唐张南史　宋张宛丘 

　　○五十 

　　万蕋争开照槛光素华映月只闻香风霜未改幽贞操时世都随富贵妆远寄一枝烦驿使不随羣艳竞年芳花前独立无人会回首东风一断肠 
　　唐李建勋　唐张文圭　宋刘须溪　元董良史　宋曾　巩　宋韩无咎　唐赵承佑　唐罗　隐 

　　○五十一 

　　巳向园中压众芳岁寒相对阅氷霜诗豪有分材难敌绮席闲观兴更狂玉笛凄凉吹易彻铅华消尽弗胜妆儿时见汝今头白且伴诗翁入醉乡 
　　宋王十朋　元刘伯序　宋曾　巩　宋僧无外　宋王安石　宋僧北涧　宋艾性夫　宋陈与义 

　　○五十二 

　　洗尽铅华见雪肌千朵万朵压枝低王恭鹤氅还同洁杜甫新诗谩自题拾翠每来芳树下持杯看到夕阳西几时心绪浑无事拄杖穿花听马嘶 
　　宋苏　轼　唐杜　甫　元僧无本　元管时敏　唐方齐融　宋邵　棠　唐李义山　唐杜　甫 

　　○五十三 

　　莫作江南一样看燕钗初试汉宫妆别怀又向愁中见更晚那辞雪后芳百尺高楼数声笛一天明月四檐霜春风也是人间客时去时来管送香 
　　宋方巨山　唐韩致光　元刘　秩　宋舒信道　元贯云石　元王竹斋　宋晏　殊　宋张芸叟 

　　○五十四 

　　万卉千花莫比芳久留金勒为回肠未凭驿使殷勤寄却怕春风泄漏香月魄照来空见影凤楼偏巧学成妆今朝莫负花前醉痛饮狂歌乐未央 
　　宋黄逢坚　唐李义山　宋王十朋　宋王安石　唐吴子华　宋陈后山　唐独孤及　宋司马光 

　　○五十五 

　　独占新春第一芳风流还解逐人香黄金剩买心无厌白日难留鬓欲苍不许纤尘污天质秪裁云缕想仙妆向来逋老题诗处雪满山坳月满塘 
　　宋张宛丘　唐李山甫　宋僧无外　唐李文化　宋赵　沨　宋王安石　宋艾性夫　宋张泽民 

　　○五十六 

　　应笑行人易白头几回有梦到罗浮枝南枝北一痕月江北江南千里愁横隔片烟争向静可怜春色独怀羞诗情恼得浑无奈更待黄昏送酒瓯 
　　宋曾　巩　宋押韵渊海　宋戴复古　宋陆　游　宋林　逋　唐赵承佑　宋杨万里　唐吴子华 

　　○五十七 

　　绰约氷肌绝可怜白头相对固依然故人巳去月千里老鹓一声霜满大野水风烟迷惨淡小桥村店独暄妍寻花不问春深浅更向花前作酒颠 
　　宋崔德符　宋陈师道　宋朱　熹　元萨都剌　宋林季谦　元冯子正　唐朱余庆　宋马定国 

　　○五十八 

　　不妨闲看不妨行尊酒花前得共倾节物撩人兴不浅花枝照眼句还成依稀似笑还非笑道是无情却有情更被东风致愁绝尽飘芳意委江城 
　　唐雍　陶　唐李　绅　宋僧道潜　唐杜　甫　唐元　稹　元刘禹锡　元吴子华　元刘　绅 

　　○五十九 

　　有花偷笑腊前枝宁被严霜劲雪欺吟尽物华愁笔老醉饶言语觅花知人于红艳应多俗风送清香似可期凭仗高楼莫吹笛诗人所赏是风姿 
　　唐钱　翊　宋僧雪岩　宋王安石　唐郑　谷　宋林　逋　宋梅尧臣　唐诗话　宋张泽民 

　　○六十 

　　雪缀云装万萼轻村桥西路雪初晴照溪洗尽骄春意对客偏含不语情林色天光迷上下清香疏影自分明斩新一朵含风露纵有良工画不成 
　　唐李　绅　唐李　郢　宋陆　游　宋朱　熹　宋曾　巩　元王竹斋　宋苏　轼　宋赵　抃 

　　○六十一 

　　苔砌霜繁夜欲分一花开处自乾坤不知红艳临歌扇静爱寒香扑酒尊倚醉更教重秉烛惜花未忍都无言不堪吟断无人见月在天边恰半痕 
　　唐郑　谷　元刘立雪　唐陆龟蒙　唐罗　隐　宋陆　游　宋苏　轼　唐高　蟾　元彭　炳 

　　○六十二 

　　不妨雪月照槎牙未到春时见发花索笑固应催客句多情长是惜年华依然竹外并林下不在山边即水涯清赏又成经岁别诗成醉墨落笺斜 
　　宋刘克庄　唐林　宽　元李艹阁　唐张　泌　宋韩伯正　宋戴复古　宋余襄公　宋杨大年 

　　○六十三 

　　梅花不肯傍春光百卉前头第一芳信是乾坤容晚景亦知草木有真香疏疏篱落娟娟月浅浅池塘短短墙此际最宜何处看孤山园里丽如妆 
　　唐韩　偓　宋陈师道　元李艹阁　宋朱　熹　宋张道洽　宋王安石　唐吴仁璧　唐白居易 

　　○六十四 

　　杖藜行遶去还来自古骚人酷嗜梅绝色敻无朱粉态繁花频向雪霜开昏昏淡月疏疏影迭迭流云步步苔且醉尊前休怅望新诗满眼不能裁 
　　宋朱　熹　宋胡　铨　宋赵文若　元蓝　山　宋刘学箕　宋董胡德　唐鱼玄机　宋陈与义 

　　○六十五 

　　对花弄笔眼尤明谁为梅花怨未平嗅得寒香只如旧半黏残雪不胜情不知标格今何似独占乾坤许样清最爱晚亭东望好有人踏月遶花行 
　　宋司马光　唐谭用之　元李艹阁　宋林　逋　元罗梅我　元刘伯序　唐白居易　宋徐师道 

　　○六十六 

　　不关身事莫思量独把寒梅愁断肠蕋讶粉绡裁太碎蔕团红蜡巧能妆天生洁白宜清净春忌孤高不主张后夜月明应有梦暮云残角五更霜 
　　唐白居易　唐李文山　宋林　逋　宋王安石　唐韩　偓　宋张道洽　元张仲华　宋邵仲甘 

　　○六十七 

　　且喜年华去复来行吟处处只逢梅固应撩我题诗句巳欲看花泛酒杯不假铅华知国色定教玉蕋作舆台谁家玉笛吹残照嫁与东风不用媒 
　　唐张　说　宋苏　轼　宋陈去非　宋曾　巩　宋王安石　宋张道洽　唐刘　兼　唐李　贺 

　　○六十八 

　　野塘晴暖独徘徊策杖时能访早梅披拂故应携袖满参差又欲领春来全枝恶折憎邻女疏影谁怜醮绿杯且是作诗人未老白头朝夕自相催 
　　唐韩　偓　宋严丹丘　宋林季谦　宋朱淑真　宋梅尧臣　宋朱　熹　宋朱淑真　宋苏　轼 

　　○六十九 

　　霜林尽处碧溪旁只有梅花独自芳呵笔小吟撩我老先春占早为谁忙月娥服驭无非素荀令炉熏更换香乱插繁花向晴昊时人莫道我颠狂 
　　宋舒信道　宋田　亘　宋陈师道　宋邵仲甘　宋张宛丘　唐李义山　唐杜　甫　唐秦　系 

　　○七十 

　　安得徤步移远梅折来堪下冻醪杯心摇目断兴难尽冬玉阳生春又来野艇幽寻惊岁晚残花怅望近人开几多生恴氷霜里一百遥看一百回 
　　唐杜　甫　唐陆龟蒙　唐李　白　唐杜　甫　唐陆　游　唐杜　甫　宋张南轩　宋陈师道 

　　○七十一 

　　年来得疾号诗狂因访寒梅过野塘曾与蒿藜同雨露更遭风雪损馨香半依修竹余贞态自向深冬着艳阳终日苦吟人不会本来无事却成忙 
　　宋邵　雍　唐李义山　宋王安石　唐李文山　宋韩无咎　唐韩　偓　唐赵承佑　宋陆　游 

　　○七十二 

　　十月先开岭上梅下临溪水恰齐开斜阳似欲装诗句落蕋犹能韵砌台何逊到官劳赋咏赵昌精笔写香腮只今巳是丈人行调鼎何尝用不才 
　　唐樊　晃　宋杨廷秀　宋张宛丘　宋卢赞元　元傅若金　宋赵　抃　宋唐　庚　唐韩　渥 

　　○七十三 

　　癖爱梅花不可医咏歌林下日忘疲写真妙绝横窓影应候先开亚水枝四面云山谁作主中天雨露本无私着人自有奇香处莫遣儿郎取次知 
　　宋张泽民　唐朱余庆　宋陆　游　唐方　干　唐王　湾　宋党怀英　宋崔德符　宋苏　轼 

　　○七十四 

　　春风也是多情思挽我梅花树下来事物阅来如有悟我头自白不须催乱花渐欲迷人眼新月邀将入酒杯半出驿墙谁画得直应天意别栽培 
　　唐韩　愈　宋陈与义　元刘　因　宋杨万里　唐白居易　宋张宛丘　唐王　周　唐韩　致 

　　○七十五 

　　白屋寒多暖始开且谋欢洽玉山颓村梅尚敛风前笑阳气先从地底回取友唤邻相领略折花临水共徘徊平生欠汝哦诗债一日披肠一百回 
　　唐杜　甫　唐元　凛　唐李文山　唐韩　偓　宋韩仲正　宋陈师道　宋赵昌文　宋陈与义 

　　○七十六 

　　岁暮阴阳催短景南村晴雪北村梅却怜氷质不自暖莫向霜晨怨未开未到腊时须访问欲寻醉处重徘徊角巾一幅支笻久不见江南信使来 
　　唐杜　甫　唐薛　逢　宋朱　熹　宋苏　轼　宋赵昌文　唐白居易　唐韩　偓　元张仲举 

　　○七十七 

　　今年春在腊前回山意冲寒欲放梅一树轻明侵晓岸疏枝重复褁莓苔愁怜粉艳飘歌席旋折水花浸玉杯昨夜雪晴天气好长风吹月送诗来 
　　宋杨万里　唐杜　甫　宋僧道潜　宋僧北涧　唐罗　隐　宋杨万里　宋徽　宗　宋陈与义 

　　○七十八 

　　梅花曾赋笔犹香一度逢花一断肠巳托焦桐传密意挽回岁律放春阳谢郎衣袖初翻锦玉女精神不尚妆昨夜月明浑似水支笻踏雪度林塘 
　　宋李德真　唐罗　中　唐胡　宿　宋陆　游　唐李义山　宋张宛丘　唐韦　庄　宋邵　棠 

　　○七十九 

　　郭西山路有寒梅岁岁春风入树来幽岛曲池相掩映天光云影共徘徊寒花独向愁中见清艳应留腊后开风急几闻江上笛国香和雨落苍苔 
　　元虞　集　元林元载　唐雍　陶　宋朱　熹　唐陆龟蒙　宋赵　抃　唐刘　兼　宋苏　轼 

　　○八十 

　　梅花开遍腊将残绝艳元非着粉团香并愽山熏莫乱露消妆脸泪初干更无尘事心头起故点银灯雪里看诗酒尚堪驱使在纱巾乱插到更阑 
　　元蓝　山　宋杨万里　宋方元修　唐白居易　唐李山甫　宋苏　轼　唐杜　甫　宋陆　游 

　　○八十一 

　　江南何处不寒梅傲雪凌霜几度来清介独持孤竹操高标久占百花魁爱花惜月长如此渐老逢春能几回勾引诗情清绝处月明满树十分开 
　　宋徐师川　宋邵　棠　宋张道洽　元方子正　唐胡　宿　唐杜　甫　宋朱淑真　宋陈与义 

　　○八十二 

　　西崦当年手种梅为谁零落为谁开年光到处皆堪赏风雅含情苦不猜常怅清溪照疏影拟酬芳景怕深杯向人虽道浑无语恰似西厢待月来 
　　元蓝　山　唐白居易　唐令狐楚　宋林　逋　宋晁无咎　宋曾　巩　唐秦中明　宋苏　轼 

　　○八十三 

　　梅发南枝先得春仙姿潇洒净无尘急呼我辈穿花去不惜春衣典酒频未许璚花为行辈只应空谷伴幽人不知图画谁名手试把新诗当写真 
　　元张仲举　宋朱　熹　前　　人　元谢应芳　宋张泽民　宋张　栻　宋林　逋　宋陆　游 

　　○八十四 

　　月在梅花第一枝寻花觅路忽成迷孤芳若与东风背诗客休征故事题好景入诗兼入画花枝临水复临堤是中宴坐应容我一洗应心万斛泥 
　　宋沈　平　宋陈与义　宋张道洽　宋林　逋　唐韩　偓　唐马　戴　宋陈去非　宋苏　轼 

　　○八十五 

　　梅边春意未全回江畔垂垂又欲开唯有年光堪自惜故烦我辈着诗催三杯云液花前酌一片异香天上来楚客且休吹玉笛狂心醉眼正徘徊 
　　宋杨万里　宋戴复古　唐刘　沧　宋朱　熹　宋仇仁近　唐李义甫　宋梅尧臣　唐方　干 

　　○八十六 

　　梅含香艳吐轻风霜落枯枝正倚空晓日晴云知次第窥窓映竹见玲珑花开花落人如旧倾国倾城艳不同闻说赵昌今巳老欲求精笔画难工 
　　唐许　浑　宋邵　棠　唐令狐楚　唐韩　愈　唐刘　商　宋邵　雍　宋梅尧臣　宋赵　抃 

　　○八十七 

　　寂寥未是采花人鸟踏梅花落巳频水影月香传妙句氷肌玉骨是前身也销造化无多力纵入纷华亦绝尘坐对真成被花恼晚来幽独恐伤神 
　　唐郑　谷　唐戴幼公　元陆景龙　宋皇　蟾　唐李山甫　宋韩仲正　宋黄庭坚　唐杜　甫 

　　○八十八 

　　遣怀篇翰底求工纔有梅花便不同吟处美人擎笔砚世间凡卉谩铅红半山云影前村雪落日楼台一笛风定自格高难着句含毫不下思无穷 
　　元张仲举　宋杜小山　唐方　干　宋金子玉　宋曾公卷　唐杜牧之　宋尤延之　宋陈师道 

　　○八十九 

　　莫折梅花共养蒙崔嵬枝干若游龙坐收国士无双价应费司花苐一功云外山高寒色重墙头风急数枝空他人似我还应少亭角寻诗满袖风 
　　元陆埜云　元韩仲正　宋陈与义　宋金子玉　唐李山甫　唐韩致光　唐杜彦之　宋陈与义 

　　○九十 

　　梅花正发竹枝垂斜压渔家短短篱云鬓自粘飘处粉锦囊消得探春诗对花把酒未甘老步月闻香每自疑谁是丹青三昧手试教图画两三枝 
　　唐刘言史　唐崔　鲁　唐李建勋　宋舒　曾　宋苏　轼　元傅若金　元赵孟俯　宋尤延之 

　　○九十一 

　　梅雪相兼一万枝梅含春意雪残时天怜绝艳世无匹花压万红春有私把笔题诗一聊尔得钱沽酒更无疑陇头未寄江南信花落月明空所思 
　　唐李义山　宋王平甫　宋朱　熹　元凌　说　元虞　集　宋苏　轼　元陆文柱　唐罗　隐 

　　○九十二 

　　梅花枝上雪初融到此诗家合用功冷淡自能驱俗客醉吟时复伴衰翁春寒春暖花如故人去人来自不同羗管一声何处笛半随流水半随风 
　　宋王叔真　唐郭　震　宋潘子贱　元虞　集　元元好问　唐罗　隐　唐温飞卿　宋邵　雍 

　　○九十三 

　　野梅无处不为容彩笔题诗半醉中一别一年方见我花开花落总由风情多最恨花无语兴尽徐归月在空悟得一般清意味却将新句调儿童 
　　宋薛仲正　宋范仲淹　唐罗　隐　宋僧无外　唐郑　谷　元黄　清　元曾德厚　宋邓长登 

　　○九十四 

　　却怜无事是家贫野径寻梅见小春冷艳照杯欺曲糵月香横影已精神良辰乐事古难并露蕋烟梢画不真朝醉暮吟看未足枯肠搜尽兴空频 
　　唐韦　庄　宋曾　几　宋陆　游　宋范成大　宋苏　轼　唐贾　岛　唐郑　谷　元蓝　山 

　　○九十五 

　　静对梅花读楚辞我来却见未开时异乡怀旧人千里驿使不来春一枝无王野桥随月管出尘标格少人知近来消息真堪咲未落先愁玉笛吹 
　　宋赵竹所　唐张　浩　宋梅尧臣　宋林季谦　宋张道洽　元李草阁　元王竹斋　唐崔　鲁 

　　○九十六 

　　今朝腊月春意动多爱孤山野水滨平地忽成三尺雪与梅并作十分春欲邀东郭难寻路不用幽香触拨人此景此诗模不尽且凭樽酒暖精神 
　　唐杜　甫　宋陆　经　宋陆　游　宋千家诗　元罗梅我　宋曾　几　宋洪龙发　唐罗　隐 

　　○九十七 

　　梅花竹里无人见别出参差玉一枝疏影卧波宜入夜清香和梦结成诗白云明月偏相识冷蝶饥蜂多不知何处遥知最惆怅夕阳楼上笛声时 
　　宋姜尧章　元虞　集　元凌　说　宋仲　平　唐任　华　唐吴仁壁　唐卢允元　唐李义山 

　　○九十八 

　　梅发南枝先得春园林一雪倍清新行看靓艳须携酒曾记寒窓为写真冷蕋疏枝低作干氷姿雪色自无尘几回策杖终难去任是无情也动人 
　　元张仲举　宋曾　几　宋朱　熹　元蓝性之　元蓝静之　元林元凯　唐许　浑　唐罗　隐 

　　○九十九 

　　点检山前梅蕋痕寒梢气象自精神晚风落日元无主冷蕋疏花趣自真景物也知输徤笔风骚端合伴幽人无钱可办罗浮醉白发相看意更亲 
　　宋韩仲正　宋韩子苍　宋苏轼　宋邵　棠　唐罗　隐　宋潘子贱　宋尤延之　宋元虞　集 

　　○一百 

　　料得南枝有早梅今朝忽见数枝开相思谁向风前寄清气都归笔底来万木尊为诸老行东君推作百花魁怪来诗思清人骨湿墨淋漓点绿苔 
　　唐韩　偓　唐薛维翰　宋舒信道　唐方　干　宋艾性夫　宋邵　棠　唐韦应物　元严寄庵 

　　○一百一 

　　罨画溪山半是梅乾坤清气化生来生愁落去轻轻拆不待商量细细开莫对新花羞白发岂无香迹在苍苔道人不作罗浮梦左把花枝右把杯 
　　宋刘龙山　元王从叔　宋杨万里　宋僧道潜　宋欧阳修　唐韩　偓　元王竹斋　唐司空图 

　　○一百二 

　　清香无巳敌寒梅岁月峥嵘春又来尚有疏英窥水白即看琼蕋冐霜开村南村北花自落年去年来老渐催正是诗家好风景南朝何逊自多才 
　　唐吴子华　元袁彦华　宋朱　熹　唐陆龟蒙　元谢应芳　元元好问　宋魏仲先　宋梅尧臣 

　　○一百三 

　　不爱凡花只爱梅皎然颜色肯低摧影涵水月不受采暖入枝条并欲开拟挈冻醪追胜践自怜白发欠诗才一枝带雪墙头出如咲幽人出谷来 
　　宋戴复古　唐罗弘信　宋潘子贱　宋刘子晕　宋朱　熹　宋乐雷发　宋谢无逸　唐钱仲文 

　　○一百四 

　　数株临水是寒梅先得东风一夜开大抵物情应莫料不知根本有何来一时风景添诗思尽日清香落酒杯老我岁寒频对此更将何物污灵台 
　　唐李　绅　宋王　操　唐李山甫　宋僧雪岩　唐刘梦得　宋邵　雍　元蓝　山　宋胡逸老 

　　○一百五 

　　天风吹雪满江南梅蕋飘柏殊未阑千里关山千里念一番花信一番寒谁知湖上新亭好不要墙头俗眼看我是梦中传彩笔数诗狂语不须删 
　　元李草阁　宋曾　几　宋裴万顿　宋李荣斗　元高志道　宋曾　巩　唐李义山　宋苏　轼 

　　○一百六 

　　惆怅江头几树梅繁如瑞雪压枝开虽无远客冲寒访偏得朝阳借力催不问碧台迷醉梦莫教明月照空杯何人乘兴吹长笛半逐东风委绿苔 
　　宋朱　熹　唐罗　邺　唐罗　隐　宋曾　巩　唐罗　邺　元董佐才　宋曾　极　宋僧雪岩 

　　○一百七 

　　阳和都未见芳菲为见梅花辄入诗斗酒长歌心自适清香皎质世称奇试看呵手扳条处正是登山临水时欲寄相思无好信断魂只有晓寒知 
　　宋赵文若　宋林君复　元管时敏　宋方子道　宋卢赞元　唐白乐天　唐罗　隐　宋萧东之 

　　○一百八 

　　旁岩梅蕋为谁含家是江南友是兰独鸟寒烟轻惹惹粉英香萼一般般羞同桃李媚春色自得幽贞傲岁寒倚杖遍吟春照午狂心更拟折来看 
　　元李艹阁　宋陆　游　唐韩　偓　宋王　周　宋朱　熹　元蓝　山　唐陆龟蒙　唐方　干 

　　○一百九 

　　处士桥边古岸隈迎霜破雪是寒梅平沙渺渺来人少独树亭亭对客开数点有情吹面过百花浑未觉春来一联香影黄昏月脱取林逋句法回 
　　元陈　旅　宋朱　熹　唐刘文房　宋徐师川　宋杨万里　宋晁无咎　▓▓▓▓　宋曾　几 

　　○一百十 

　　好怀日近少曾开索咲频题雪后梅应为花神无意管始知天意欲春回金尊绿酒那辞醉腊炬高花半欲催可惜无人共清赏黄昏独自咏诗回 
　　元张　翥　元刘伯序　宋朱　熹　宋王　曾　元李艹阁　宋曾　几　失名氏▓　唐李义山 

　　○一百十一 

　　怪底空山见早梅森森古木立岩隈高标不合尘凡有花信仍须日月催好事只今归北圃对花那得欠清杯夜深斜倚朱阑外月会深情借艳开 
　　宋杨万里　唐刘　沧　宋陆　游　唐曾德厚　宋蔡　珪　宋陈与义　唐刘　兼　唐陆龟蒙 

　　○一百十二 

　　雪后园林处士梅尽收清致入吟才九衢尘土莫能则几夜氷蟾照得开功证诗篇离景象天教桃李作舆台乾坤妙处无人会更向花前把一杯 
　　元丁鹤年　宋何月湖　宋梅尧臣　宋刘子翚　唐王　建　宋蘓　轼　元刘梦吉　唐严　择 

　　○一百十三 

　　翛翛老眼入疏梅一半先开笑未开丽日晴天相照暎采云白鹤共徘徊几劳终夕驰魂梦强起题诗对酒杯寄语东风好抬举莫教香雪涴苍苔 
　　宋刘子晕　唐方　干　唐方齐融　唐韦应物　宋王十朋　元袁彦章　唐高　适　元冯子正 

　　○一百十四 

　　清风高兴得湖山一树梅花独自看梦入瑶台香冉冉月明素萼雪团团良辰美景忍虚度竹杖芒靯不避寒遮莫高楼夜吹笛大家留取倚阑干 
　　唐钱　起　宋叶唐卿　元僧志宽　元蓝　山　宋邵　雍　元蓝　山　元李艹阁　唐人诗诗 

　　○一百十五 

　　未有新诗到小梅相思却恨刼成灰从教腊雪埋藏尽迎得春阳次第来浮动自知如我意横斜还许趁金杯不知别有哉培力花乃能令顷刻开 
　　宋林　逋　宋朱　熹　宋王安石　宋赵　抃　宋黄庭坚　宋晁无咎　唐王　周　宋曾　几 

　　○一百十六 

　　走访寒梅访消息尘晴江路少尘埃风扶清格高高起春送花枝漫漫开韵士那随今世态故人不寄一枝来杨州何逊无消息且尽生前有限杯 
　　唐李　白　元蓝性之　宋邵　雍　宋王安石　宋张道洽　宋朱　熹　元李艹阁　唐杜　甫 

　　○一百十七 

　　小园晴日见寒梅尽是先生手自栽残雪腊风惊岁晚冷香幽艳为谁开还吟卷里相酬句要罄花前不放杯谁向夜深吹玉笛落英万点委苍苔 
　　唐吴子华　元马祖常　宋张宛丘　宋曾　巩　唐张文昌　元张仲举　元赵孟俯　宋邵　棠 

　　○一百十八 

　　岁律峥嵘气欲新梅花经眼日当人未知何逊无佳句肯与林逋作后尘遍请玉容歌白雪更倾芳酒酹花神笛中无限春风意此日挥毫当写真 
　　宋潘德久　宋方元修　唐郑　谷　元李艹阁　唐方　干　宋朱　熹　宋邵　棠　元蓝　山 

　　○一百十九 

　　画楼西畔桂堂东点注梅梢破小红流水高山存古意疏花老干转春风蟾蜍影里清吟苦蝴蝶梦中春思空驿使不来羌管歇美人千里思无穷 
　　唐李义山　宋王　震　宋僧北涧　元蓝　山　唐方　干　元贯云石　唐张　槩　唐李文山 

　　○一百二十 

　　又见梅花破玉甤每惭清律与先吹凌晨未喷含霜蕋彻骨清寒醮水枝报荅春光知有处独攀璚树不胜悲年年使我成狂叟勾引春风巧钓诗 
　　宋僧道潜　唐李建勋　唐方　干　宋陆　游　唐杜　甫　唐韦　庄　唐李建勋　宋胡　铨 

　　白香集卷下之一终 



　　●白香集卷下之二 

　　钱塘沈　行履德着 
　　莆阳宋　珏比玉校 
　　禹航严　顺忍公阅 
　　秣陵叶胤祖肇禧订 

　　咏梅集句（七言绝句共二百四十四首） 

　　◆咏梅集句（七言绝句共二百四十四首） 



　　○一 

　　凌寒淡泊笑妆成带月笼窓似有情半落半开临埜岸浑如湘浦见皇英　唐罗　隐　唐方　干　唐李文山　宋胡　铨 

　　○二 

　　桃杏虽红且后时凝明应与雪相期霜禽欲下先偷眼来往翩翩绕一枝　唐李建勋　唐方　干　宋林　逋　唐王　缙 

　　○三 

　　溪风袅袅动松枝莫放梅花一片飞把酒花间弄明月赏心浑与世相违　唐刘　啇　宋刘　改　宋谢君直　元惟　土?虎 

　　○四 

　　竹君兰友伴清凉轻把花枝嗅宿香赖有东风怜寂寞夜深留与雪争光　宋沈惟肖　唐皮日休　宋王安石　宋黄庭坚 

　　○五 

　　海潮涌出烂银盘照见梅花铁肺肝正是花中巢许辈清癯难与俗人看　元黄星甫　元古诗话　宋朱　熹　宋陆　游 

　　○六 

　　江北江南天未春暗香先返玉梅魂诗无好句经题品公干词清咏荜门　宋尤延之　宋苏　轼　元丁璚翁　唐陆龟蒙 

　　○七 

　　每忆横斜竹外枝枝南枝北景催诗谢公吟赏愁飘落午夜谁将玉笛吹　宋尤延之　元陈埜云　唐方　干　元叶天民 

　　○八 

　　西园南面水东头曾为梅花一夕留耿耿知音惟月在何人横笛在高楼　唐白居易　宋张道治　宋陆太初　宋王永伯 

　　○九 

　　闲闲来看北山梅行尽荒林一径苔日暮诗成天又雪了然胜见画图开　宋徐师川　宋张泽民　宋卢梅坡　唐朱余庆 

　　○十 

　　坐啸千林冻欲僵风茎时动有奇香相知赖有黄昏月照出轻盈半面妆　宋陆　游　唐陆甫里　元李云松　宋欧阳修 

　　○十一 

　　自横疏影照清池瘦质临风不受吹要识此花香绝处竹遮松荫晚晴时　宋僧雪岩　宋邵　棠　宋乐雷发　唐白居易 

　　○十二 

　　不是爱梅频赋诗贞心惟有老松知一声长笛在何处正是风吹狼籍时　元李草阁　唐戎　昱　元黄星甫　唐白居易 

　　○十三 

　　暗香消息巳传梅先向百花头上开多谢晚来风力劲隔溪吹送古香来　宋黄庭坚　宋王　曾　宋朱　熹　元李云松 

　　○十四 

　　小园几树倚云栽半欲离披半欲开山鸟也知琴意好雪然飞下立苍苔　宋邵仲日　唐郭　震　宋吴宝谟　唐陆龟蒙 

　　○十五 

　　天寒杖履独来时月上梅梢最上枝真是画工湏阁笔呼儿觅纸一题诗　宋党怀英　元叶天民　宋曹　勺　唐杜　甫 

　　○十六 

　　南山东畔偶相逢尚恐冲寒不满容幸有千年佳趣在品题收拾锦囊中　唐吕洞宾　宋吕居仁　元叶天民　元黄　甫 

　　○十七 

　　泄漏春光却是谁先开墙角向南枝数声鹤唳草堂静正是诗人梦破时　万花谷诗　宋僧北涧　宋沈　辽　元叶天民 

　　○十八 

　　琼酥滴滴缀斜枝目对清标有所思老欲重寻旧题处一轮明月到天时　万花谷诗　宋王十朋　元张　翥　元叶天民 

　　○十九 

　　喜见梅花辄欲颠羣芳无复敢争妍落花风里数声笛月好风清听不眠　宋张实斋　宋王十朋　唐郭　勋　唐吴子华 

　　○二十 

　　正须冲雪看江海素艳风吹腻粉开到得晴时无一朵空令饥鹤啄苍苔　万花谷诗　唐白居易　万花谷诗　宋苏　轼 
　　○二十一 

　　静映寒林晚未芳好风几度送天香小园门锁黄昏后月落霜严自靓妆　宋落仲淹　宋黄庭坚　宋陈师道　前　　人 

　　○二十二 

　　老鹤一声霜月明吟诗亦是未忘情惊回一枕春风梦直照梅花到五更　宋李叔明　元虞　集　元叶天民　元李云松 

　　○二十三 

　　月到梅梢分外清谁家玉笛暗飞声夜深曲尽意不尽愁杀江南离别情　元叶天民　唐李　白　唐许　浑　唐常　建 

　　○二十四 

　　一叚风情不自持天怜绝艳不教迟逋仙去后东坡死只向尊前咏旧诗　宋卢梅坡　宋邵　棠　元叶天民　唐李建勋 

　　○二十五 

　　老干横枝半是苔竹梢深处数枝开暗香一阵连风起人在阑干待月来　元蓝　山　宋张道洽　宋王安石　宋何应龙 

　　○二十六 

　　世味令人鬓欲霜梅梢横月欲昏黄好将杖履西园看一曲狂歌入醉乡　宋林季谦　宋方秋崖　宋白玉蟾　唐司空图 

　　○二十七 

　　谁家吹笛海天明吹到梅花梦也清昨夜雪晴山有月畧无风动亦寒馨　元范　淳　宋刘吉父　宋郑性之　宋白玉蟾 

　　○二十八 

　　月残晓树玉玲珑占尽东皇造化工俗客不来清意足花前有酒且从容　宋邵清甫　宋范尧夫　宋李　时　宋白玉蟾 

　　○二十九 

　　洗尽铅华见雪肌尊前只想弄妆迟直须分付丹青手画出横斜竹外枝　元遗　山　宋尤延之　唐方　干　宋胡仲平 

　　○三十 

　　为花痛饮■〈扌弃〉千杯旁水幽花带雪开折得一枝香在手纶巾斜插下瑶台　宋王十朋　元冯子振　宋王安石　宋胡炳文 

　　○三十一 

　　花开花落动经年雪压风欺未敢妍忆昔西湖湖上路杖藜踏影访逋仙　宋王　遂　唐韩　愈　元李草阁　元蓝　山 

　　○三十二 

　　不妨花下倒金钟歌扇惊围玉一丛且待夜深明月上归时休照烛花红　宋张道洽　宋秦　观　唐韩　愈　唐李后主 

　　○三十三 

　　孤山几度看南枝笑倚春风酒一卮诗句因余更孤峭形容不到未开时　宋陈　旅　宋钱　时　唐方　干　宋僧北涧 

　　○三十四 

　　疏花淡淡月娟娟诗句清新欲鬬妍不独看花仍看影醉挥秃笔扫蛮笺　宋董南江　宋王十朋　元张　雨　元萨都剌 

　　○三十五 

　　醉把花枝益自伤微微春色染林塘落花共逐东流水流八南湖尽日春　唐白居易　唐陆龟蒙　唐王　维　唐许　浑 

　　○三十六 

　　花开花落尽忘机寒雀喧喧冻不飞唯有诗家风味在尽驱吟魄入玄微　唐陆龟蒙　宋苏　轼　宋黄庭坚　唐杜彦之 

　　○三十七 

　　芒鞋踏破藓痕斑绝胜溪桥立马看昨梦江花照江国南枝向暖北枝寒　宋邵仲甘　宋张实斋　唐李　白　宋杨次公 

　　○三十八 

　　■〈扌弃〉为梅花倒玉卮此花开处鹤曾骑黄昏倦客忘归去手把花枝唱竹枝　宋陆　游　元李云松　宋郑　樵　唐薛　能 

　　○三十九 

　　磵水松风声合时年年来此看幽姿风清月白更三点只误何郎作好诗　唐杜　甫　宋陈师道　唐皮日休　宋尤延之 

　　○四十 

　　南枝开后见天心月下芬芳伴苦吟不似马塍桃李树等闲落尽费千金　宋魏隺山　唐刘　谦　元张□贤　元冯子振 

　　○四十一 

　　参差犹爱月朦胧万树花前一老翁立向东风香不尽恍疑身在蕋珠宫　宋黄庭坚　元詹可大　宋钱士是　前　　人 

　　○四十二 

　　踏徧青苔未有诗独搔蓬鬂绕残枝江云未放东风暖自受狂蜂妬蝶疑　宋陆景龙　元刘伯序　宋范仲淹　宋张道洽 

　　○四十三 

　　萧寺寻梅载酒过小梅纔作玉婆娑醉扶归路人争看头上花枝奈老何　宋郑亦山　唐韩　愈　元叶天民　唐白庭坚 

　　○四十四 

　　雨柏云淡觉微和看尽千林未觉多赏洽厌闻箫管沸月明归路影婆娑　元宋　先　唐白居易　宋朱　熹　元黄贞文 

　　○四十五 

　　忽见罗浮万鹤羣清香扑地只遥闻吟边剩得逋仙趣且倒金尊任半醺　宋陈师道　元王竹斋　唐崔　鲁　元张天民 

　　○四十六 

　　折得寒香不露机冷烟千顷酿寒岁个中有句无人会笑捻花枝独步归　宋黄庭坚　元詹可大　宋钱士是　前　　人 

　　○四十七 

　　小童野鹤半生涯绝似林逋处士家昨日倚阑枝上看只将影共月横斜　宋陆景龙　元刘伯序　宋范仲淹　宋张道洽 

　　○四十八 

　　江梅欺雪树槎牙却道新花胜旧花月上南枝诗未就罢吟还醉忘归家　宋郑亦山　唐韩　愈　元叶天民　唐白居易 

　　○四十九 

　　看山看雪看梅花晚醉暊诗赠物华吟罢醒心何处所孤山流水断桥斜　元宋　先　唐白居易　宋朱　熹　元黄贞文 

　　○五十 

　　梅花枝上十分春却要风严香更闻行客见来无去意停鞭回马立斜曛　宋陈师道　元王竹斋　唐崔　鲁　元张天民 

　　○五十一 

　　草木惟梅太耐寒不嫌晶日到花间暗香静色撩诗句断送先生此日闲　宋方秋崖　宋刘改之　宋黄山谷　元失名氏 

　　○五十二 

　　梅花冲雪弄精神夜月轻描玉样身可恨东风留不住半随流水半随尘　宋钱　时　宋张道洽　宋刘改之　宋朱淑真 

　　○五十三 

　　天下无花不服降疏花冷蕋映书窓新诗起来超然兴吟断遥钟巳晓撞　宋陈以仁　元叶天民　宋王安石　元张　翥 

　　○五十四 

　　水边风日笑横枝消息惟愁探得迟便向尊前■〈扌弃〉醉倒断人肠是欲残时　宋黄庭坚　宋张道洽　宋叶少蕴　唐崔　鲁 

　　○五十五 

　　明月还挂旧枝头自是花中第一流今日多情惟我到却疑飞梦到罗浮　宋张泽民　宋王　巩　唐白居易　唐贡师泰 

　　○五十六 

　　风前诗客倚阑干温水铜瓶自插看不比世间红粉态朝开暮落费追欢　宋陈师道　元张　翥　宋王十朋　唐罗　隐 

　　○五十七 

　　向来未识梅花时止渴和羹自有期今日重吟香影里珠星壁月景离离　宋魏隺山　宋李尧夫　元丁鹤年　元王竹斋 

　　○五十八 

　　不独开花不共时世间草木敢连枝乾坤清气无人识此乐惟余心自知　唐方　干　宋郑肃公　元叶天民　宋李明叔 

　　○五十九 

　　春风何处大佳期且醉梅间绿玉卮今日满园开似雪幽人自恨探春迟　唐武先衡　元王　逢　唐张又新　宋苏　轼 

　　○六十 

　　竹间璀粲出斜枝绝胜前村夜雪时歌伴酒徒零散后更将春色寄相思　宋苏　轼　宋陈与义　唐白居易　宋王安石 

　　○六十一 

　　月过花西尚未眠曲琴尊酒老梅边从今一咲春风里消得诗人笔似椽　唐陆甫里　宋邵　棠　宋钱　时　元许有仁 

　　○六十二 

　　一轮明月坠南枝褪尽红绡见雪肌曳杖林间观物化莫教门外俗人知　元叶天民　宋陈与义　宋陈师道　宋曾　巩 

　　○六十三 

　　驿使归来合有诗尚余孤瘦雪霜枝也知造物含深意只有清风明月知　宋梅尧臣　宋苏　轼　前　　人　唐吕洞宾 

　　○六十四 

　　梅雪相辉映远空岁寒时节自春风清尊对月酌不巳心在先天太极中　元僧大欣　元王竹斋　宋赵信庵　元刘　秩 

　　○六十五 

　　湖山摇落岁方悲中夜月高天四垂照见梅花开绿萼抵应图画最相宜　宋僧道潜　元彭　炳　元李云松　唐杜牧之 

　　○六十六 

　　春入东郊雪渐融我心先在影香中花开花落长如此岁岁年年人不同　宋王仁父　元罗梅戎　唐罗　隐　唐刘希夷 

　　○六十七 

　　岁寒心事不相违野路迢迢思欲迷零落梅花过残腊人人襟袖带香归　宋朱　熹　宋邵　棠　唐李　频　万花谷诗 

　　○六十八 

　　季冬除夜接新年多折梅花供老天山思更清人影绝只留孤鹤伴清妍　唐杜审言　宋艾性夫　唐李山甫　元虞　集 

　　○六十九 

　　行到西湖处士家数枝清瘦少尤佳一杯正发吟哦兴秉烛三更对此花　元黄贞文　宋赵昌父　唐周　朴　宋苏　轼 

　　○七十 

　　罗浮山下白云深玉骨氷肌瘦不禁我亦悠悠无事者不妨杯酒喜闲吟　元叶天民　僧来　复　宋王安石　唐吕洞宾 

　　○七十一 

　　横斜宁与李争华状出氷枝糁玉葩夜半何人吹铁笛狂风吹去落谁家　宋韩仲止　宋利克庄　元贡泰甫　唐贺进明 

　　○七十二 

　　素娥青女共徘徊处处梅花当水开怪得晚来风力劲隔墙吹送落花来　宋刘贡父　元王竹斋　元黄月屋　元郝　礼 

　　○七十三 

　　莹然贞白自无瑕雪里吟香弄粉些何事春风窓外得夜来吹折数枝花　元杨鹏翼　古词　宋徐师川　宋张道洽 

　　○七十四 

　　晓来花信又相催不顾氷霜独自开山鸟初来犹怯啭啄教零落点苍苔　宋邵　棠　元蓝　山　唐沈佺期　宋王安石 

　　○七十五 

　　月到梅花越样明每逢半月倍澄清中间着我方成画未必丹青画得成　宋徐师川　唐李　荣　宋刘须溪　宋赵季西 

　　○七十六 

　　不是寻常一样花华风先试老槎牙绕溪问讯巡檐索忘却停车到日斜　宋冯　京　宋僧北涧　宋魏鹤山　唐杜　悰 

　　○七十七 

　　岁寒不受雪霜侵柰此南枝索苦吟说与旁人应不会提鱼沽酒远相寻　宋杨万里　宋陈师道　宋李荣斗　唐白居易 

　　○七十八 

　　灵根争肯混凡尘花艳轻明欲照身添得能诗老居士一篇佳句占阳春　宋谢子才　宋丁　谓　宋陈与义　唐徐　啇 

　　○七十九 

　　天姿雅淡似高人月下风前伴老身却怪夜来诗句好江山多助到清新　宋张实斋　唐白居易　元叶天民　宋僧北涧 

　　○八十 

　　梅花偏向小园开笑指家林独自来相对了无尘俗态此诗乘兴几衔杯　元陈　旅　宋范尧夫　元袁菊村　前　　人 

　　○八十一 

　　老梅枝上看春归肠断东墙乍见时翠羽飞来栖未稳遶林空啅未开枝　宋钱　时　元付若金　宋董南江　宋苏　轼 

　　○八十二 

　　瘦影扶疏竹外村其人如玉立黄昏寒城月晓闻吹角铁铸梅花亦断魂　宋尤延之　宋张道洽　唐杜牧之　元李孝光 

　　○八十三 

　　梅花如雪巳如银一树横斜独可人莫惜黄金共清赏难留浮世百年身　元李仲公　宋朱　熹　宋黄庭坚　唐杜牧之 

　　○八十四 

　　月满西园夜未央每来花下辄成狂摩娑老眼分明看且放春心入醉乡　唐胡　曾　宋张道洽　宋戴复古　唐刘　兼 

　　○八十五 

　　为爱南枝独向阳偶粘衣袖久犹香时时助我毫端兴多少新诗入锦囊　元李云松　宋刘潜夫　元李草阁　宋张　敏 

　　○八十六 

　　花不禁春太瘦生悬知欲落不胜情老来只为寻诗苦更作登山临水行　宋蔡俊伯　宋苏　轼　元蓝　山　唐白居易 

　　○八十七 

　　一阳初动反隆寒索咲情怀老渐阑短笛楼头三弄罢半随飞雪度关山　元虞　集　宋陆　游　宋舒　亶　宋苏　轼 

　　○八十八 

　　岁寒时节挺孤标雪树参差映埜桥莫遣看花发如霰且烧红■〈虫葛〉醉香醪　宋僧云石　元傅若金　唐李　涉　元贡师泰 

　　○八十九 

　　无处登临不系情竹间一树最分明人生莫遣头如雪正要相看醉眼倾　唐许　浑　元李草阁　唐高　蟾　宋王子玉 

　　○九十 

　　翠禽呼梦月三更纔有梅花便看清徙倚看花仍看画无人知我此时情　元李云松　宋张道洽　宋陆　游　宋失名氏 

　　○九十一 

　　的皪梅花草棘间佩壶明日试寻看作诗调我生逸兴诗比梅花瘦一般　宋苏　轼　宋谢无逸　唐李　白　元叶天民 

　　○九十二 

　　数枝清瘦烱疏篱总是三生姑射姿有底春风能好事吹香渡水报人知　宋僧道游　元陈埜云　宋黄庭坚　宋王安石 

　　○九十三 

　　小桥流水夕阳村要与梅花些断魂独步独吟人不会冷香和月浸黄昏　元叶天民　宋沈惟肖　宋邵尧夫　元冯子振 

　　○九十四 

　　青鞋不敢旁花行欹屋无言似薄情十里湖山看淡淡对花如对老先生　宋张泽民　宋胡　铨　元丁鹤年　宋僧北涧 

　　○九十五 

　　青青石上岁寒枝历尽风霜只自知不得画师来貌取一时收拾作诗归　宋王安石　宋何应龙　唐韩　愈　宋潘　勺 

　　○九十六 

　　娟娟晴月照梅花便与春工定等差可惜暗香疏影处乾坤收拾几精华　元张似宁　宋黄庭坚　宋季方叔　宋张道洽 

　　○九十七 

　　此花莫遣俗人看却堕荒溪埜径间昨夜山中酒初熟一尊相对洗愁颜　唐李　涉　宋刘克庄　元卢庭逊　宋刘建山 

　　○九十八 

　　氷玉丰姿不可双自惭阁笔久临窓月香水影横斜处浩唱庭花倒玉缸　宋白玉蟾　宋王十朋　元宋　本　宋刘贡父 

　　○九十九 

　　起傍梅花吹玉箫晓来帘外正飘摇花飞莫遣随流水谩为芳魂作赋招　元李云松　唐胡　宿　宋谢枋得　元申屠■〈马冏〉 

　　○一百 

　　疏疏淡淡竹林间耿耿幽姿半夜寒谁信诗能回造人无诗恰莫倚阑干　元赵孟俯　宋陈师道　宋钱　时　宋苏　轼 

　　○一百一 

　　迥临村落傍溪桥朵朵生香比玉娇深夜独吟还不寐碧天霜冷转无寥　唐戎　昱　元申屠■〈马冏〉　唐李　绅　唐胡　曾 

　　○一百二 

　　玉肌萧索粉香残忍不丛边到夜观门外好禽情分熟故来枝上语绵蛮　元刘立雪　唐方　干　宋朱淑真　宋王安石 

　　○一百三 

　　相伴山翁老岁寒闲情一味淡相看即今携酒江郊去也胜吴儿赏牡丹　宋钱　时　宋胡　铨　宋潘子贱　宋刘潜夫 

　　○一百四 

　　兴绕孤山水竹村雪花如浪洒乾坤向来逋老题诗处明月清风重许论　元叶天民　元李草阁　宋艾性夫　宋尤延之 

　　○一百五 

　　万紫千红不敢花江头墙角几枝斜风搏小朵香初破彩笔无心赋落霞　宋张泽民　宋晁君成　唐杜　悰　宋刘　翰 

　　○一百六 

　　家住夕阳江上村寒松瘦竹共柴门微吟浅酌东风里月浸梅花正断魂　宋叶唐卿　元蓝　山　宋李明叔　宋赵　璧 

　　○一百七 

　　破芒雪粲烟村未受阳和一点恩便向尊前■〈扌弃〉醉倒月明花落又黄昏　元刘立雪　唐李　甫　宋叶少蕴　唐杜牧之 

　　○一百八 

　　岁寒不畏雪霜侵物象相忘趣转深游赏且■〈扌弃〉连日醉风前月底一生心　宋杨万里　元申屠致远　宋范尧夫　宋张道洽 

　　○一百九 

　　岁事虽残莫厌残梅花并作来年看暗音巳压■〈酉荼〉醿倒蓓蕾梢头破晓寒　宋胡双湖　宋方秋崖　宋黄庭坚　宋张泽民 

　　○一百十 

　　淡薄自矜西子妆人间一味有真香风尖月细春犹浅幽独无人为断肠　宋吕居仁　宋舒信道　宋田紫芝　宋陈师道 

　　○一百十一 

　　水沉为骨玉为肌氷萼霜葩带雪枝露鹤声中江月白先生无睡巳多时　宋黄庭坚　元叶天民　宋王安石　元虞　集 

　　○一百十二 

　　梅花清瘦苦吟仙花底开尊待月圆得句有谁知我在闲情元在落花边　元李草阁　元延　贤　宋陈师道　宋僧失名 

　　○一百十三 

　　清溪一路踏花归留得野塘如雪枝此度看花心转密慰存无酒且新诗　唐僧古易　唐温飞卿　宋王　遂　宋杨万里 

　　○一百十四 

　　江梅初破一阳天唤取诗人到酒边把酒对花歌数阕鬓毛同白不争妍　宋王十朋　宋黄庭坚　宋王十朋　元虞　集 

　　○一百十五 

　　只因梅蕋故依然露欲为霜月堕烟人巳得闲心似玉粉香都付薛涛笺　宋陈与义　宋黄庭坚　元陈　旅　元张　雨 

　　○一百十六 

　　梅花开谢自年年尽在疏枝浅水边晚景乍看何所似西湖西畔北山前　元刘　秩　元黄贞文　唐罗　邺　宋苏　轼 

　　○一百十七 

　　诗家何物可相方一度逢花一断肠且恋残阳留绮席北风大为发清香　唐李建勋　唐卢　中　唐韦　庄　宋陈师道 

　　○一百十八 

　　枝南枝北一般春谷口寒云似见人全觉此身离俗境迎风索咲暗惊尘　元林　弼　宋王公伟　唐僧皎然　元僧明本 

　　○一百十九 

　　清寒池馆静无尘标格天然写不真我欲细看持在手好枝和月插纱巾　宋陈师道　宋张道洽　宋梅尧臣　宋王公伟 

　　○一百二十 

　　疏疏寒影近房栊倚遍阑干兴未穷酌酒对花欢不极不堪吟罢夕阳中　宋梅尧臣　元郭　升　唐王绍宗　元张　泌 

　　○一百二十一 

　　素艳开时混月明何须相倚鬬轻盈故园此日多清赏皎皎仙姿脉脉情　唐罗　邺　唐韩　愈　唐韩　翃　宋晁君成 

　　○一百二十二 

　　看到梅花又一冬曲阑干外月朦胧沉吟不寐先闻角狼藉柴门鸟径中　宋张道洽　元凌　说　唐方　干　唐韩　偓 

　　○一百二十三 

　　数枝清瘦少尤佳况复山颠与水涯一曲将军何处笛飞来飞去落谁家　宋赵昌文　宋韩仲止　唐杜牧之　唐贺兰进明 

　　○一百二十四 

　　粉香前夜陇头开水月精神玉雪胎半夜东风吹石裂乱飞白雪照苍苔　宋陈元老　元王从叔　宋苏　轼　万花谷诗 

　　○一百二十五 

　　铁心不受雪霜惊绕树徘徊独自行昨夜月明么凤下倚花浑不作春声　宋张道洽　元李云松　元冯子振　宋吴宝谟 

　　○一百二十六 

　　村映寒原日巳斜璚林雪霁树槎牙依稀昨夜东风起吹作江南第一花　唐郎士元　元李云松　宋徽宗　元丁鹤年 

　　○一百二十七 

　　雪岭先开耐冻枝开教探早落教迟良工欲写无言意俟我下笔题新诗　宋苏　轼　宋张道洽　宋胡汲仲　元李草阁 

　　○一百二十八 

　　试向冬窝带雪看心知尤物入留难角声吹落梅花月愁杀夜深人倚栏　宋钱　时　宋刘潜夫　宋苏　轼　元黄　庚 

　　○一百二十九 

　　江上梅花无数发呼儿倾酒绿盈钟明朝卷地东风恶吹向谁家明月中　唐武元行　元刘　秋　宋苏　轼　唐于　鹄 

　　○一百三十 

　　独携尊酒上山巅恍见风标姑射仙莫待东风吹雪积暂留欢赏寄春前　元元好问　宋戴复古　元邓牧心　唐杜牧之 

　　○一百三十一 

　　霜姿月骨夜棱棱得似清溪树下僧欲落又开人共恼题诗宁莫寄吾曾　元黄贞文　宋张道洽　前　　人　元张　翥 

　　○一百三十二 

　　春来乐事总关心冷蕋疏花瘦不禁一醉便成经岁别新诗改罢自长吟　元岑安卿　元蓝　山　元李草阁　唐杜　甫 

　　○一百三十三 

　　姑射仙姿不畏寒嫣然一笑竹篱间相逢只赖如渑酒几度临风倒玉山　宋陈师道　宋苏　轼　唐韦　庄　唐李文山 

　　○一百三十四 

　　苍苔碧藓近移根杖屦南国或北园半夜鹤归诗思好一寒安用酒温存　元蓝　山　宋邵　雍　唐王竹斋　宋刘立雪 

　　○一百三十五 

　　身与浮云处处闲有梅此地即孤山满头花卉盈尊酒贪醉花闲卧不还　唐刘文房　宋戴复古　宋赵　抃　唐郭从周 

　　○一百三十六 

　　水共逍遥云共孤夜深霜月冷侵肤风怜薄媚留香与冷淡何心识老逋　唐李九龄　宋陈文卿　唐黄甫里　宋刘湏溪 

　　○一百三十七 

　　地老天荒尽可花孤心淡似道人家数枝乞与吟窓供清艳无烦锦帐遮　元王竹斋　宋艾性夫　元张　翥　元丁鹤年 

　　○一百三十八 

　　梅雪争春未肯降翠娥持烛侍吟窓终须撰支新诗品且倒花前白玉缸　宋卢梅坡　宋梅尧臣　唐韦渠中　宋王安石 

　　○一百三十九 

　　尊前奇赏着诗奢不得春风也自花且看过年开未了化工有意属侬家　宋赵　抃　宋白玉蟾　宋戴复古　宋晁君成 

　　○一百四十 

　　老去诗名亦谩然梅花独与雪争妍黄昏忽坠当楼月爱此凭阑夜不眠　元蓝　山　元吴幼用　唐吴子华　宋僧北涧 

　　○一百四十一 

　　花里可怜池上景月明照破小窓幽无端画角连云起吹老梅花摠是愁　唐王　周　宋邵　棠　元李孝光　元黄　庚 

　　○一百四十二 

　　梅花一树大桥边尊酒相逢意洒然玉蕋檀心两奇绝苦吟直欲骨通仙　元乃　贤　宋范尧夫　宋苏　轼　元袁菊枝 

　　○一百四十三 

　　半依山谷半林泉雪树生香落月边惟有吟毫闲不得诗成又恐竞流传　元袁彦章　宋李正臣　宋许　棐　元李草阁 

　　○一百四十四 

　　风撼孤根雪压枝凭阑欲去立多时山禽不见但闻语此意人间几个知　宋李尧夫　宋张泽民　宋范成大　宋钱　时 

　　○一百四十五 

　　志趣幽闲节操坚南枝惟有暗香传我来袖手吟无句始觉看花如去年　元袁菊村　元蓝　山　宋钱　时　宋王安石 

　　○一百四十六 

　　独乘晓月对幽姿素萼清香旁酒卮我欲题诗追李杜白头才尽只堪悲　宋张泽安　宋赵　抃　元王竹斋　宋陈师道 

　　○一百四十七 

　　梅花树下少婆娑作意南枝剪刻多一首小诗吟未就月明清夜柰愁何　元滕玉霄　宋苏　轼　宋僧才长　宋李　节 

　　○一百四十八 

　　欲放梅花信未通凭君莫放酒杯空三更自凭阑干立更待银蟾出海东　元罗梅我　元张　翥　宋陆　游　宋昂景玄 

　　○一百四十九 

　　午窓清梦起来时春浅南枝如北枝似笑红芳开艳冶却须我辈与题诗　元叶天民　宋范成大　唐李　贺　宋张　栻 

　　○一百五十 

　　月中香影鬬清奇梦里春风玉树枝老子于中非浅兴水亭鹤氅最相宜　元叶天民　唐鲍　溶　宋秦　敏　宋陈仲和 

　　○一百五十一 

　　纔黄昏后月朦胧香尽千岩万壑风野鹤飞栖无远近数声和月到帘栊　宋僧北涧　宋张泽民　唐李文山　唐方　调 

　　○一百五十二 

　　梅梢春色动微和奈此诗情恼乱何淑质仙姿诚罕有月中不数桂婆娑　宋苏　轼　宋刘　迎　元郝　经　宋张实斋 

　　○一百五十三 

　　启窓看月月初生窓外梅花瘦影横梅月萧疏两奇绝惟愁吹出角中声　元杨翼鹏　古词　宋徐师川　宋张道洽 

　　○一百五十四 

　　吟诗竟日未能回竹叶频倾满满杯此是看梅端的处前村雪里一枝开　唐韩　愈　唐韦　庄　宋戴复古　宋舒信道 

　　○一百五十五 

　　花气侵人笑语香知心谁解赏孤芳夜深得句清无敌今古冥冥出处忘　宋秦　观　宋陆　游　宋方字若　宋王平甫 

　　○一百五十六 

　　半窓花影月笼纱■〈虫葛〉蕋柔香更可嘉不似纷纷桃李辈乱分春色到人家　元叶景南　宋王十朋　唐张文昌　宋秦　观 

　　○一百五十七 

　　古松阴下看梅花驴辈诗翁问酒家清气逼人无远近夜深饮散月初斜　宋郑亦山　元李云松　元贯云石　宋花蕋夫人 

　　○一百五十八 

　　潇洒苔枝出竹林可怜青帝用功深娟娟惟有西林月照见平生铁石心　元林霁山　宋邵　雍　唐刘　沧　元李允诚 

　　○一百五十九 

　　探得东君第一机氷霜为骨玉为姿晚来风起花如雪吹落谁家不得归　宋黄庭坚　元许有仁　宋刘禹锡　唐韩　愈 

　　○一百六十 

　　自锄明月种梅花正拟相看度岁华好似罗浮山下路一株烟树老槎牙　宋刘小山　宋艾性夫　元李云松　宋僧雪岩 

　　○一百六十一 

　　孤山分得一枝春林遣林逋为写真可是贞姿更清绝生境桃李鬬芳新　元李彦诚　元吴相州　元员秦甫　宋张于湖 

　　○一百六十二 

　　跨鹤来寻处士家除香除影赋梅花仙风道骨知谁有合得诗人极口夸　元黄贞文　元刘立雪　宋黄庭坚　宋韩　琦 

　　○一百六十三 

　　日斜风定更离披黯淡江天雪欲飞拟看林间明月上暂时相赏莫相违　唐张　泌　万花谷诗　宋陆　游　唐杜　甫 

　　○一百六十四 

　　十年诗酒爱逢春皎皎霜葩发鬬新能向尊前几回醉东风流转又生仁　唐陆甫里　宋苏　轼　唐崔敏童　元黄南卿 

　　○一百六十五 

　　飞烟笼树省淹留剩折梅花插满头后夜雪残纤月上忽疑身是梦中游　唐宋　邕　宋陆　游　元李彦诚　唐白居易 

　　○一百六十六 

　　高标巳压万花羣枝北枝南次第春独有幽禽解鸣语隔帘呼醒看花人　宋陆　游　元李　晔　宋韩仲止　元乃　贤 

　　○一百六十七 

　　春榜寒梅占作魁数枝开作一枝开当歌对酒肠堪断难放红螺蘸甲杯　宋陈元老　唐僧齐巳　宋仇仁近　唐曹　唐 

　　○一百六十八 

　　到处十枝五枝花未妨雪月照槎牙留连真与诗成趣醉脱鹴裘付酒家　唐吴子华　宋刘克庄　唐杜　悰　宋戴复古 

　　○一百六十九 

　　的的氷花巳破春寒郊纔喜岁华新倒尊尽日忘归去得得相看不厌频　元李云松　宋僧仲灵　唐任　高　宋张道洽 

　　○一百七十 

　　雪边肌体更清匀多少春花属后尘庾岭独开春色早相思愁杀倚阑人　元张于湖　宋张实齐　元蓝　山　元郭　昂 

　　○一百七十一 

　　花开日日去看花竹外篱边一树斜信马冷吟迷路处荒蹊野径两三家　宋曾　巩　宋尤延之　唐殷文圭　宋王安石 

　　○一百七十二 

　　日对梅花醉复醒幽香不减向来清花枝向月云含吐瓮牖前头画不成　元刘　秩　元黄贞文　唐元　祯　元虞　集 

　　○一百七十三 

　　亭亭玉立岁寒身忍冻骑驴早得春折得一枝春正好试烦纤手插乌巾　宋张泽民　元李草阁　宋胡炳文　宋张于湖 

　　○一百七十四 

　　貌枯神瘦老槎牙喜见春初第一花好是绿窓风月夜小瓶春水一枝斜　宋艾性夫　宋赵　抃　唐孙氏女　唐陈与义 

　　○一百七十五 

　　隔溪一见眼偏明勾引东风无限情走向南邻爱酒伴小舟闲载月明行　宋张道洽　唐白居易　唐杜　甫　宋沈惟肖 

　　○一百七十六 

　　梅花闲伴老来身相对依依似故人冷淡合教开处看无风情景自胜春　宋姜尧章　宋李之纯　宋陆　游　唐刘言史 

　　○一百七十七 

　　微风林里一枝轻檀翚妆成雪月明幸有微吟可相狎只将新句赏新晴　唐常　建　宋苏　轼　宋林　逋　宋邹晋昭 

　　○一百七十八 

　　忽向林间见玉神觏妆长与月为邻明朝又作东西别此地看花是别人　元僧元本　宋朱淑真　唐施肩吾　唐张文昌 

　　○一百七十九 

　　无人解惜为谁开春意溶溶沁酒杯兴罢日斜归亦懒惟留策杖立苍苔　唐白居易　唐陆浪颠　宋王安石　唐杜彦之 

　　○一百八十 

　　南浦寻梅雪满舟聊凭酒圣作天游归时不省花间醉风逗寒香远远留　宋陆　游　宋路宣叔　唐刘　沧　宋邵　雍 

　　○一百八十一 

　　玉蕋萧条迹更尘东风不阻看梅人梦寻仙老经行处冷冷疏疏雪里春　宋曾　巩　元李云松　宋李　晏　宋杨时可 

　　○一百八十二 

　　林下轻风待落梅白头骑马看花来诗情酒兴常相属且更从教缓缓回　唐孙　逖　元乃　贤　宋陆　游　宋苏　轼 

　　○一百八十三 

　　四埜同云谩不收几回山脚又江头不知何处吹芦管人与梅花一样愁　唐诗　话　宋林　逋　宋唐　益　元叶天民 

　　○一百八十四 

　　纤薄如氷瓣瓣开年年争向被春催欲邀逋老花前醉领畧风烟又一回　宋杨　蟠　唐曾　松　元袁彦章　宋僧北涧 

　　○一百八十五 

　　廵檐为爱梅开早自是花中第一流陇上行人夜吹笛氷肌玉骨未禁愁　元李云松　宋王　巩　唐王　维　宋潘　老 

　　○一百八十六 

　　江梅还白故园情香比■〈酉荼〉醿分外清自笑鄙夫多野兴一尊相对眼俱明　宋曾　巩　宋晁君成　唐钱仲文　宋王十朋 

　　○一百八十七 

　　水为丰骨玉为肌雪蘤霜须苔藓枝疑是九华仙梦冷春风元自不曾知　宋黄庭坚　宋董南江　宋刘安成　宋晁补之 

　　○一百八十八 

　　岁岁相逢似故人岩前独立几经春老夫多病无风味也插山花满角巾　宋陈师道　宋刘太冲　唐李建勋　宋刘克庄 

　　○一百八十九 

　　雪晴云散北风寒几度扶藜独自看且向花间留晚照肯容蝶使觑其间　唐贾　至　元李云松　宋李子京　宋戴复古 

　　○一百九十 

　　新种梅花好月明绝怜玉雪倚参横醉鞭款款吟归去浑似龙眠画里行元　谢应芳　宋刘鹤山　元张　翥　宋党怀英 

　　○一百九十一 

　　一枝纔破便精神梦想西湖十里春肯向黄昏求对月题诗试问陇头入　宋潘紫岩　宋陈师道　元僧明本　元林　弼 

　　○一百九十二 

　　竹外疏花一两枝直愁斜日冻蜂知一尊是处成幽赏未免花前倒接篱　宋陈　硕　宋萧柬之　宋陆　游　唐钱仲文 

　　○一百九十三 

　　傍岩依树结檐楹月照梅冈雪树明仙鹤翔空清似水向人飞下不胜情　唐吴子华　元张　翥　元吴　澄　元管师庵 

　　○一百九十四 

　　玉作精神雪作肤凭阑小立捻吟须凭君说与凡桃李桃李依然是仆奴　宋赵福先　宋真德秀　宋陈师道　前　　人 

　　○一百九十五 

　　梅花开到北边枝却忆江南旧赏时凭杖幽人须着意但教吟取杜家诗　宋戴复古　宋赵　抃　宋胡平仲　唐杜彦之 

　　○一百九十六 

　　亭亭孤立雪霜前把烛看花夜不眠饕谑凭凌任风雪最宜吟咏入诗篇　元蓝　山　宋陈师道　宋李方叔　宋朱淑真 

　　○一百九十七 

　　冻雪寒云作冷冬先传春信到花丛无端陌上狂风起抛掷深山乱木中　宋华　岳　宋王　震　唐刘文房　唐李九龄 

　　○一百九十八 

　　老大偏伤节物催枝南枝北一齐开槿篱竹屋江村路布袜青鞋日几回　宋陈师道　宋曾　几　宋王安石　宋张实斋 

　　○一百九十九 

　　说到梅花也自清绛罗纤萼褁瑶英分明昨夜江南梦欲化西园蝶未成　宋张道洽　唐赵　虾　宋赵君成　唐韦　庄 

　　○二百 

　　前村雪里一枝香勾引诗人费品量绝是精神吟不尽看渠桃李敢承当　宋舒信道　宋陈师道　宋王公炜　宋杨万里 

　　○二百一 

　　一生风雪叹江梅小叶稠枝粉压摧少待须臾更清绝西南枝上月徘徊　宋艾性夫　唐郑　谷　宋朱　熹　宋王安石 

　　○二百二 

　　春入西湖到处花清姿元不受铅华老来自苦无新句立马踟蹰到日斜　宋苏　轼　宋赵福先　宋刘云庄　唐艾条实 

　　○二百三 

　　断桥流水领春回风静寒塘花正开欲把新诗寄南浦仙人应遣鹤飞来　元王从叔　唐刘　沧　唐许　浑　宋杨　蟠 

　　○二百四 

　　一枝深映竹丛寒点点晴香巳带酸霜鬓不辞全插满醉扶归路纵人看　宋林　逋　宋方巨山　宋叶少薀　宋李明叔 

　　○二百五 

　　南枝昨夜暖先回一笑廵檐索酒杯雪艳氷肌羞淡泊海天何处鹤飞来　宋王十朋　类编诗话　宋僧仲殊　元管时敏 

　　○二百六 

　　无一诗中不说梅小轩临水为花开黄昏一叚消魂思何处笛声江上来　宋张泽民　宋苏　轼　宋邵　棠　唐曹　唐 

　　○二百七 

　　天寒空谷正堪嗟落索香魂玉作花双玉瓶干情正洽醉看参月影横斜　宋张实齐　元张　翥　宋方巨山　宋苏　轼 

　　○二百八 

　　月楼谁伴咏黄昏断角残锺半掩门山鹤一声人未寝罗浮唤醒雪霜魂　唐李义山　宋陆　游　元李云松　元蓝　山 

　　○二百九 

　　爱花聊复出江干不畏风霜入骨寒惟有春风知此意一枝留与雪中看　宋陆　游　元王竹斋　元黄月屋　元况肩吾 

　　○二百十 

　　少年相与探花开兰渚杼来手自栽林下水边无厌日不妨乘兴且徘徊　宋欧阳修　宋曾　巩　唐白居易　唐巩仲至 

　　○二百十一 

　　对面梅花氷雪间得闲来此独凭阑南枝暗就江头发老眼相看在岁寒　元陈埜云　元仇仁近　宋元丹丘　宋戴复古 

　　○二百十二 

　　清晨犹为到西园纔有梅花便不村几度看花晴雪后暗香疏影又黄昏　唐韩　偓　宋张泽民　元李彦诚　元叶天民 

　　○二百十三 

　　一枝谁寄腊前梅留得先生手自栽笑我有诗三百首言情不尽恨无才　元谢应芳　宋辛幼安　唐杜彦之　唐韩　偓 

　　○二百十四 

　　云物凄凉小雪初此花风韵更清殊廵檐说尽平生事巳共孤山入画图　元张　翥　宋陈与义　元袁菊村　宋林　逋 

　　○二百十五 

　　寒梅芳信冠羣伦个个枝头带月痕总为从前作诗苦天寒时复出柴门　宋潘子贱　宋张道洽　唐李　白　元蓝　山 

　　○二百十六 

　　人生常苦岁寒催爱此山花四五株心赏不妨随处乐一篷烟雨过西湖　唐李昭史　唐韦　庄　宋朱　熹　元李彦诚 

　　○二百十七 

　　宿霭相粘冻雪残探梅今夕到江干无人知得花清处清入诗肠句亦寒　宋林　逋　宋陆　游　宋张道洽　宋谢无逸 

　　○二百十八 

　　水边林一上枝横岁暮相逢葢尽倾意悟神交非力索月高风定苦吟生　元李云松　宋王安石　宋魏鹤山　唐韩　偓 

　　○二百十九 

　　洁白精神分外饶江南江北雪初销一枝一影寒山里莫遣邻家笛韵高　宋僧雪山　唐刘禹锡　唐安　贫　元刘　秩 

　　○二百二十 

　　也先百卉几分春占断风情向小园今日孤山山下路暗香且伴月黄昏　元李草阁　宋林　逋　宋陆　游　宋仇仁近 

　　○二百二十一 

　　南陌登临此日情水边林下晓妆明一杯正发吟哦兴孤月亭亭云外生　唐司空曙　宋晁君成　唐周　朴　宋郑　樵 

　　○二百二十二 

　　尽日幽吟叹异常人人欲看寿阳妆从容赏遍西园景只觉闲身是醉乡　宋冦平仲　宋范仲淹　宋范尧夫　唐吴子华 

　　○二百二十三 

　　谁信幽香是返魂罗浮山下几黄昏偏怜雪里无双艳踏雪明朝过远村　宋苏　轼　元袁彦章　宋陶问伯　元蓝　山 

　　○二百二十四 

　　疏影横斜更断肠春风入枕梦魂香个中有句谁拈出徤笔纵横为发扬　万花谷诗　元叶天民　宋钱　时　宋严丹丘 

　　○二百二十五 

　　瘦蕋疏花耐寂寥冷烟斜抹旁溪桥诗成一笑归来晚疑是经春雪未消　宋僧雪岩　前　　人　元郭　昂　唐戎　昱 

　　○二百二十六 

　　江路梅花无数开司花着意在春魁幽人独自西窓晚还有诗情象外来　元王竹斋　元遗　山　唐陆龟蒙　唐李山甫 

　　○二百二十七 

　　氷姿雪色自无尘独占人间第一春欲遣何人赓绝唱冲风踏雪到江滨　元林　弼　宋林　逋　宋苏　轼　宋陈师道 

　　○二百二十八 

　　小雨廉纤洗暗妆千回百匝绕花旁闲吟闲咏人休问一笑诗成字字香　宋黄庭坚　元陈思济　宋邵　雍　宋雷　渊 

　　○二百二十九 

　　三生种植得梅缘散策相寻紫翠边吟玩独当明月夜相偎相合鬬清妍　宋张泽民　宋曾原一　唐白居易　宋李正臣 

　　○二百三十 

　　老来绝被梅花恼时有暗香来袭人可惜东风情未暖全凭雪月助精神　宋刘立雪　万花谷诗　宋石曼卿　元吴黄庭 

　　○二百三十一 

　　诗家眷属酒家仙落日相看斗酒前不是梅花心似铁亦惟好事与同然　唐白居易　宋刘文房　元虞　集　宋赵南塘 

　　○二百三十二 

　　涧东犹是欲开梅花下曾骑一鹤来肯伴老人春一醉隔林呼取尽余杯　宋韩仲止　宋张道洽　宋苏　轼　唐杜　甫 

　　○二百三十三 

　　烟雾中间见玉人丹青难写是精神骚人自欲留诗句须向花间次第闻　宋张实斋　宋王安石　前　　人　唐杨巨源 

　　○二百三十四 

　　造化工夫自可寻高标不畏雪霜侵酒酣正欲盈簪戴蓬鬂稀疏恐不禁　宋范尧夫　宋郑毅夫　宋范尧夫　元黄间雪 

　　○二百三十五 

　　玉骨氷肌本自幽寒鸦飞尽水悠悠无端半夜西风起花自飘零水自流　古江梅诗　千家诗　元蓝　山　宋失名氏 

　　○二百三十六 

　　春初携酒此花间且向东风一解颜密雪半空无可扫故将巧笑破霜寒　唐李文山　宋赵　朴　宋苏　轼　宋陈师道 

　　○二百三十七 

　　野梅倒影浸寒塘纔放一花天地香明日更期来此醉诗肩独耸到黄昏　宋李显卿　宋张实斋　唐司空图　宋白玉蟾 

　　○二百三十八 

　　枝头叶底各争芳勾引逋仙蝶梦狂走马看花生怕晚山林闲客一身忙　宋僧雪岩　元叶景颙　元刘龙洲　宋曾原一 

　　○二百三十九 

　　神仙肌骨更无双恼乱诃源涌大江只恐春归有余恨道人高卧白云窓　元贡师泰　宋杨　幡　宋刘子翚　宋陈以仁 

　　○二百四十（巳下红梅） 

　　冷香消尽晚风吹酒翚无端上玉肌借问汉宫谁得似寿阳装额太矜持　宋谢无逸　宋苏　轼　唐李　白　宋卢赞元 

　　○二百四十一 

　　姑射仙人玉雪肌春风吹酒上凝脂世人那得知其故自恐氷容不入时　宋钱子是　宋方子遗　唐杜　甫　宋苏　轼 

　　○二百四十二 

　　可爱红芳爱素芳欢因小饮便成狂日斜回首江头望错认天桃有暗香　宋朱　熹　唐白居易　唐唐　求　宋韩无咎 

　　○二百四十三 

　　故应更好半开时梁广丹青点笔迟白雪为肌玉为骨是谁妆作醉西施　宋杨万里　唐郑　谷　元元好问　宋钱子是 

　　○二百四十四 

　　仙中姑射接瑶姬试作轻红也自宜几度杖藜贪看早娇娆全在欲开时　唐王　周　宋方　适　宋尤延之　唐郑　谷 

　　终 

