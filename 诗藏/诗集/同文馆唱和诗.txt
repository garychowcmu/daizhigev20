　　钦定四库全书　　　　　集部八
　　同文馆唱和诗　　　　　总集类
　　提要
　　臣等谨按同文馆唱和诗十巻宋邓忠臣等撰同文馆以待髙丽使人时方考校即其地为试院因録同舍唱和之作彚为一编按宋史艺文志有苏易简禁林宴会集欧阳修礼部唱和诗集此书盖用其例而宋志独未着録其相与酧答者忠臣而外为张耒晁补之蔡肇余干耿南仲商倚曹辅栁子文李公麟孔武仲等凡十一人又有但题其名曰向曰益而不着姓二人益疑即温益向则不知何人也耒补之肇南仲公麟武仲益七人宋史有传忠臣倚并入元祐党籍惟干子文行事不槩见辅亦非靖康时为枢筦者楼钥误合为一王应麟困学纪闻尝辨之集中不着唱和年月考宋史耒补之传俱称元祐初为校书郎以耒诗雠书芝阁上补之诗辍直雠书省二语核之乃正其官秘书省时而元祐三年知贡举者为孔平仲事见本传此集并无平仲之名则非在三年可知惟忠臣诗有单阏孟夏草木长句自注云丁夘四月还朝丁夘为元祐二年意者即在是嵗欤又案辅诗云九人同日鎻重闱而子文又有毛遂未至空连房句注云同舍十九人余独后入疑试官许先后入院宋制本自如此特共事十九人而集中有诗者仅过其半则或有而弗传或畏耒等之才不敢继和亦未可知耳诸家専集惟耒柯山集补之鸡肋集武仲清江三孔集今尚存于世其余如肇之丹阳集忠臣之玉池集已佚不传他人并集名亦不可考残篇佚句实借此以获见一斑其有集者以集本校之亦颇互异如补之五言官醪持饷妇句鸡肋集官醪作宫壶七言诗似凉风凄有兴句鸡肋集凄有兴作来有思此类甚多题目亦往往不相合或其编集时所自改定此又可为诗家叅订之助矣乾隆四十三年六月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀








　　钦定四库全书
　　同文馆唱和诗卷一
　　宋　邓忠臣等　撰
　　诗呈同院诸公
　　邓忠臣
　　秋日同文馆多朋信可依慧莺还伴鎻巧燕自知归藻鉴由来定翘材未觉稀贤书早晩上拭目防珠玑秋日同文馆朝晖淡淡光聚蚊喧败帐飞蝠入雕梁香散青绫被诗飜古锦囊羣居有英彦晤语兴何长秋日同文馆虚廊日几回浮花出林杪古樾蔽城隈逺笛悲仍壮幽禽去又来微吟还自喜共和有清才
　　余干
　　秋日同文馆官寮许暂依卫轩留鹤住楚泽滞鸿归木选山中胜珍求世上稀清时方物贡宁在箧中玑秋日同文馆兴贤道与光雄竒思汝颍浮巧笑齐梁緑醑倾蛆瓮青灯拆米囊【罂粟亦名米囊】雅谈挥玉麈未厌漏声长
　　秋日同文馆抡才又一回楩柟输海徼金玉振岩隈富赡看先达清新畏后来百朋行可锡所乐在多才
　　耿南仲
　　秋日同文馆闲无一事依鬬羊谁得隽倦鸟客思归寝处还相向过从不患稀何当有星聚谁为问璇玑秋日同文馆褎然观国光泗滨何限磬岱麓易求梁剑气频冲斗锥锋定出囊于余惭拙匠操尺预量长秋日同文馆新凉逐雨回棘垣婴吏局蕙帐忆山隈射为巧狙发田因文豹来西城随分鎻夫我室多才
　　商倚
　　秋日同文馆羣贤道足依心逰黄巻静目送白云归寳玉荆山尽文星禁掖稀【馆阁诸公多集于此】清谈欣屡接纷若落琼玑
　　秋日同文馆云沉夕照光蛩吟堦下草萤照屋间梁卧月搜诗句挑灯认药囊夜阑独衾枕归梦楚山长秋日同文馆愁肠夜九回图书堆枕畔歌吹隔墙隈宿鸟翻枝去凉风带雨来新诗劳见寄难继谪仙才
　　商倚
　　秋日同文馆羣书昼可依衰迟多病在留滞故园归但怕酒杯满莫教诗巻稀惟羞狂斐句瓦砾报珍玑秋日同文馆晨晖带冷光防云瞻鳯阙细两忆鱼梁又事班超笔空嗟赵壹囊帘闲坐无语千丈旅愁长秋日同文馆西风昨夜回燕巢留屋角蛛网挂墙隈书任边韶懒诗惭匡鼎来人人皆抱璞谁是济川才
　　张耒
　　邓侯读书室编简自相依胝手焚膏写疮肩满槖归业文从古有忍志似公稀欲挈空虚箧从君乞贝玑邓子诗成癖全分李杜光楚风还屈宋宫体变齐梁蔡子辨焦尾晁公怀智囊三贤方鼎峙安敢用吾长【慎思无咎天啓偶获同院故云】
　　我愧言诗赐公真好学回讐书芝阁上藏史楚山隈【慎思成书多矣】把酒论交里连房校艺来知君怀水镜依頼免遗才
　　晁补之
　　平生邓夫子文墨晩相依台阁佳声在湖湘爽气归【慎思潭人再入馆】诗夸束笋密发叹耕苗稀勤苦千秋事川明水孕玑
　　雄深张子句山水发天光黄鹄愁严道龟困吕梁爱君豪頴脱嗟我病伧囊骥尾何当附西风万里长蔡侯南国秀经纬耿昭回文史苔生剑风云蛰起隈吾君求助意之子为时来万里防秋费何如一士才
　　曹辅
　　十岁湖湘客淹留何所依清名汉阁在他夜楚帆归落日三秋晩浮生一笑稀每烦贻秀句真似暗投玑妙论凌朝彻髙文敌夜光煇煌照羣玉缥缈絶飞梁得句题青竹围碁换紫囊相从愧衰朽湖海兴偏长富贵心非愿山林首重回拂衣清世外筑室白云隈杜口同摩诘忘形学子来斯逰行欲遂聊此接羣才
　　蔡肇
　　图书从所好英俊此焉依奎璧重开照琳琅尽得归地严宫漏转门掩吏人稀子有诗三百西江咀宝玑客去衣裳嬾更长灯烛光随身一书笈贮腹万雕梁梦旧传青馆封须拜皁囊羽翰从此正天步赤霄长【慎思方补成宫殿疏故有雕梁之戏】
　　诸彦联翩入斯文迤逦回滔滔引溟涨烂烂缭岩隈【此属文潜无咎无咎时病目】此地身拘窘他时心往来倡酬真有味顾我独非才
　　栁子文
　　邓子知名久秋闱得暂依论文虚以往讲道实而归得句赓酬数忘言笑语稀自惭初学步鱼目混珠玑刻意长沙客编书近隙光朝方登庙器时可咏山梁未用嘲经笥端宜号智囊颇闻穷史学犹想见三长官辍蓬莱直身从帝所回文章孔庭奥事业傅岩隈多士朝廷念诸公殿阁来英雄须入彀应有济川才
　　李公麟
　　苦学邓夫子仁风良可依顔回乐也内曽防咏而归盛德弥年邵知音贵我稀潇湘逢此地咳唾得明玑瑠璃墨客堂太乙助灯光防史探金柜摛辞和柏梁近传江防笔逺缉汉珠囊吏部文难可犹称万丈长共校南宫艺多年复此回羣贤主堂奥一榻占廊隈步屧朝追逐诗筒夜往来故人情不浅无乃困悭才
　　秋日同文馆诗
　　邓忠臣
　　秋日同文馆分场试未齐借书穷石室刋字费棠梨想见英雄彀谁当甲乙题喜陪羣彦集通籍在金闺【属彦常彦思元忠器之文潜无咎】
　　秋日同文馆来逰翰墨场预闻周俊造多有汉文章兰室依新润【与文潜无咎天啓连次】芸书识旧香逢辰强思报矫首咏明康
　　秋日同文馆晨兴不待鸡耽书迷甲子行乐在东西静对庭柯盼闲常柿叶题相期放朝后连日醉如泥【文潜无咎天啓有约】
　　晁补之
　　髙堂置书几连幕与云齐暑服犹便葛秋盘已饤梨官醪聊具醉古锦不成题空对灯花喜重城隔夜闺辍直雠书馆联裾校艺场腾骧来万里挺拔出千章直钓何妨得飡风未必香搜才赖公等要助俗成康忆我蓬莱阁同听午唱鸡星辰望天北簪组隔城西几日宣鱼钥长驱响月题更凭催邓子要剸玉如泥





　　同文馆唱和诗巻一
　　钦定四库全书
　　同文馆唱和诗巻二
　　宋　邓忠臣等　撰
　　张耒
　　骑列千牀直云罗万巻齐纾妍交孔翠争味杂柤梨白日诸侯贡青春天老题秋清文酒健莫叹羽林闺声鸣皆出谷觜距各争场鐡网收明月霜铓倒豫章湛恩终锡宴优礼合焚香最苦雠书客消愁赖杜康六街分夜鼔邻屋报朝鸡寒引秋初老天将斗转西滞留聊饮酒谈笑亦分题须信家居乐休嫌穷巷泥
　　蔡肇
　　清月看初满黄花吐未齐小山思隐桂大谷忆佳梨节物信可美诗骚懒自题长年谙独宿听雨闭秋闺匝合青云幕纵横白羽场谁矜率尔对吾念斐然章名淡隃糜榜衣飘月窟香春风马蹄疾鞭帽散平康万里夷王子曽聴若木鸡泛舟沧海外授馆国门西琛币来重译车书想旧题苍梧弓剑冷云雨泣芝泥【试院乃馆髙丽使客】
　　閴寂同文馆秋英绽欲齐禅袍分白乳仙果破青梨琴理将忘曲诗探未赋题清懽在文史谁复梦重闺明时勤选擢间设誉髦场该学添三传微能及九章静无桃叶唱清有菊花香解我幽忧病惟应赖杜康鹄卵因时化如何赴越鸡逸羣来冀北屏气入淮西盛事兼三物浮辞斥百题慎须精藻鉴宠辱异云泥
　　商倚
　　秋日同文馆髙堂燕集齐杯盘供鲁酒殽核欠张梨杨孟持新论韩庄鄙旧题须知宗匠手文采冠朝闺秋日同文馆何人独擅场养莪方在沚琢玉已成章笔列千锋阵庭焚一炷香得贤从此始岂特致民康秋日同文馆栖林看晩鸡斗垂宫殿北月转户庭西酒劝杯中渌诗分烛下题何时还九陌细雨莫成泥
　　耿南仲
　　诏命连催发英髦一日齐周瑜醇似酒崔逺爽于梨髙馆清无梦寒灯坐赋题还同宿山驿风雨闭重闺槐市任花黄赓歌且辟场醒心流水曲警耳白云章冷竹枝枝翠芳兰叶叶香满前皆俊彦何但有三康翠幕春云合场登看舞鸡冥搜人不到惊盼日沉西矒学愁精鉴英材喜巨题何人当首选双觡起蚖泥
　　栁子文
　　磊落羣英集峥嵘逸气齐防机闻堕灶妙论及交梨庭木何年植窓尘异域题【髙丽人馆此书字尚在】独怜车马散寒月满宫闺
　　懒散江湖客秋深念涤场端宜返田里安敢论文章山隝橙应熟霜篱菊正香行归招隐客鼓腹咏时康【卜居南徐有招隐鹤林之胜】
　　国器来金马儒冠萃木鸡胜心争逐北鋭气鼓争西海峤鹏程息春风鴈塔题应思连夜雨车马六街泥
　　李公麟
　　鎻寂身如隐幽清物向齐忘忧经露菊苏肺到霜梨白髪知谈笑朱籖厯品题贤书天下望鹊喜遍深闺呦呦鸣鹿野皎皎白驹场朋盍连茅茹文程琢玉章门通三级峻桂露一年香庆及飞龙旦同歌庶事康寄栖容幕燕覆节等醯鸡欲雨风多北穷秋日易西官书便夜读家报索亲题早晩骖騑入重门坼印泥
　　曹辅
　　别馆朋簮盍华堂燕爼齐手香思露橘齿冷怯氷梨桐影迷金井苔痕上壁题共怜今夜月亦解照秋闺平生诗酒兴缩手少年场谁敌江河量争看锦绣章论才皆国器满袖尚天香欲写文士风流有长康开口曽吟鳯临池岂厌鸡诗豪杜工部墨妙庾征西归及黄花在能忘防笔题醉逰须烂漫莫惜锦障泥未试即事杂书率用秋日同文馆为首句
　　邓忠臣
　　秋日同文馆沉沉鎻棘闱卷帘襟乍快欹枕梦先归骤雨忧环堵回风喜裌衣十年经五试抚事意多违秋日同文馆人闲景自长重帘朝气入嘉木午隂凉朝市喧聊避山林兴未忘频添绕炉水还与试香方秋日同文馆重门静不开云随鸿影去风送乐声来挿架书千轴论文酒百杯脱花陈叶满还是作愁媒
　　张耒
　　邃馆深鱼钥华堂静绮闱每劳蛩作伴不与燕同归古栋窝成篆空墙藓作衣寂寥还泛菊九日莫相违名自诸侯选功收一日长文章杂蛟蚓丹墨有炎凉平昔曽充贡酸寒未易忘书生成底事饱死笑东方倦枕愁霖苦晴窓宿雾开幕云当昼合袍雪与风来元日彤庭实【一作赏】春风緑水杯何须恋杨栁圣世要无媒【唐无名子有下第落句早知不用无媒客悔别江南杨栁春】
　　蔡肇
　　翳翳云生树翻翻风动闱髙秋忽如此吾党苦思归极目愁闗塞侵寒寄楮衣少狂真喜事回首壮心违物色清秋逼官曹静夜长华星披夕霭皎露洗空凉律细诗难继禅心梦易忘依稀贪佛日香火宿诸方取士渔盐出传经户牖开惊涛帘外起骤雨笔端来人竞悬金鉴书方贵玉杯太平元有象勿遣赋良媒











　　同文馆唱和诗巻二
　　钦定四库全书
　　同文馆唱和诗巻三
　　宋　邓忠臣等　撰
　　晁补之
　　风云日夕改秋气袭堂闱映叶无蜩响依丛有蝶归官壶催赐酎邻杵急成衣留滞真何补莼鲈兴又违气入中秋劲更传五夜长青灯蛾舞急白日鴈啼凉羇旅生应惯淹留久却忘吟诗酬邓子毕昴出东方前世诸生选平居数路开乡闾自相与岩穴亦时来射雉空亡矢为虵更夺杯千金曽市骨聊用作龙媒
　　余干
　　零露沾明砌凄风入邃闱添愁虫劝织惊梦鸟催归哀调孤吹笛寒声逺捣衣飘蓬虽已久今夜觉分违引类凭先进搜材及寸长隔帘愁昼暝隐几怯秋凉化力人难测机心我已忘封侯良可待谁有不龟方帘幕深常闭门庭閴未开愁将河女隔喜见月娥来骚客吟氷柱仙官醉玉杯蹇修那可得笑齿竟谁媒【此神仙防合之事乃鬼谷子遇灵妃见逰仙诗】
　　商倚
　　气候逢秋晏蛩鸣入户闱檐空防雀鬭天阔暮鸦归风急飘庭叶寒光着客衣重阳故人境【一作意】应念赏心违门深廛市逺幽寂兴何长径菊晴披艶窓风晩逗凉圣经闲里醉尘鎻梦中忘更苦年来病时看肘后方旁舍回廊接重帘昼日开鸣蝉随雨退疎鴈拂云来吟兴降难韵羇怀寄浅杯惊飚渐凄又欲作寒媒
　　栁子文
　　虚廊空白月灯火闭重闱思苦诗难继更长梦易归徒劳争墨榜须信有朱衣【朱衣吏事见登科前定录】万事前期定升沉不尔违
　　一一听宫征铢铢较短长品题分玉石得失异炎凉中的非无术知音岂易忘鱼龙头角老变化更何方万户争看榜三年此一开异时千载遇此日四方来价重连城璧珍逾羽化杯山梁欣有获置网岂须媒
　　李公麟
　　树干风索索霜叶到书闱枝并鹪鹩宿牀吟蟋蟀归幽人知坦履防子念缝衣暗喜还家近承顔慰久违莫以多为赘须知寸有长抡才何济济顾我独凉凉雷雨龙皆起江湖鱼两忘攀依聊假手贤立本无方今朝庭鹊喜灯为一花开侧指皁囊去转头骢马来新橙家斫鲙残菊客浮杯乐事连休日须凭酒作媒
　　耿南仲
　　败叶扫还飞秋容肃粉闱青钱如已选白璧防须归燕坐书横案孤吟月满衣还同潘散骑鱼鸟性都违大轴累千箱鳬中见鹤长静临窓几读爽入肺肝凉夸咤争求胜疲劳忽自忘由来京邑贡正合冠多方蔼蔼儒冠至恢恢贤路开才须金鉴别人自玉山来谢密书千巻嵇康酒一杯如君富术业当与雉为媒
　　曹辅
　　空庭秋色晩风露入重闱白髪已无数故山犹未归江湖千里月砧杵万家衣把镜西风里低徊志愿违邓子诗成癖苦吟秋夜长江山得竒秀风月借清凉郢曲髙难和骚人兴未忘从君乞余教换骨有僊方骢马何时到重闱计日开迎门稚子笑载酒故人来休沐犹三日狂歌且百杯祥麟秋苑静更约看龙媒
　　天啓有少年真喜事之句用其韵和
　　邓忠臣
　　慷慨论边事飘萧动礼闱贵须金印绾老要玉闗归食酪便榆塞鸣铙惯鐡衣悬知雄辩在志愿未应违
　　蔡肇
　　百万防秋去军容凛将闱请排云鸟出尽猎犬羊归老息隂符读慵便直裰衣邓侯多衮兴时命不予违
　　诗呈同院后至诸公
　　邓忠臣
　　秋日同文馆飞章待报回丝纶先日降鹓鹭忽朋来诸彦俱精鉴微生亦滥陪纷纷五千牍谁定冠伦魁
　　栁子文
　　秋日同文馆中官押入回西风初雨后明月为人来藻鉴凭君许赓歌媿我陪相逢已忘寝坐见斗移魁
　　【阙】向
　　秋日同文馆英游赐与回搜才推藻鉴明试副招来玉麈闻余论金尊喜屡陪归安期早晩斗柄指天魁
　　曹辅
　　同文秋已半帘幕燕初回议论皆先觉衰迟愧后来文衡那敢与谈柄且容陪谁掘丰城剑光铓彻斗魁
　　李公麟
　　秋日同文馆凄风动九回乱云收暑去一雨送寒来猥与英躔接惭非藻鉴陪雍畿兹吁俊元祐看新魁
　　蔡肇
　　文书汗牛马栋宇切昭回剸玉君曽试吹竽我亦来鉴精真有赖诗妙不容陪只忆归山去霜畦斸芋魁
　　张耒
　　骢马嘶将近天门报欲回妻孥怜别久邻里问归来左学徒仍在【尝官太学】西城宴许陪【官得与闻喜宴】腹毛何足问竒防看渠魁
　　闻慎思话旧隐用回字韵
　　晁补之
　　闻在豪塘隐松林日百回当年鹿何往异世鹤归来未许茅斋并终朝蜡屐陪丹留杉不死夜气看星魁【慎思家临相豪塘晋陶淡隐此山尝养一白鹿盖乘鹤仙去藏丹于杉今大十余抱矣】
　　诗呈同院
　　邓忠臣
　　秋日同文馆论交手重携胡秦常恨邈李杜岂堪齐尚喜新知语闲思旧句题十年劳梦想同直集英西
　　【阙】益
　　秋日同文馆文编亦共携升沉都莫问荣辱已能齐酒美何妨醉诗成强自题从容约归日访子省闱西















　　同文馆唱和诗巻三
　　钦定四库全书
　　同文馆唱和诗巻四
　　宋　邓忠臣等　撰
　　初入试院
　　邓忠臣
　　东门骢马止行行被诏秋闱阅俊英三岛隔云天北极万灯明路国西城人闲聊假诗书乐地逺还闻市井声一夜凉风起阊阖月中应有桂枝生
　　孔仲武
　　十载江湖万里行偶来西馆阅豪英云龙九阙晨书诏灯火千门夜出城潇洒庭除当月色稠重幕帟断人声年家兄弟今同舍曽见河南起贾生【慎思被荐广西先人为转运判官有诗饯行】
　　晁补之
　　官局悠悠共此行来时庭菊未含英五更脱叶惊书几一夜寒砧满禁城诗似凉风凄有兴酒如清露挹无声何时骢马催归去更看林端魄一生
　　张耒
　　莫叹怱怱襆被行赖逢数子美如英已看明月同为客应犯初寒复入城白日有书追睡思青灯无梦聴秋声直无剔甲逍遥地几日疑公太瘦生
　　栁子文
　　跫然虽复喜斯行开豁拘怀赖俊英上国擢材初改辙众心督战亦乘城何时奏籍瞻霜简且复安眠听雨声异日尚容休沐防未惭相约太癯生
　　李公麟
　　勅使书囊问队行聚星深馆粲诸英云随襟袖来蓬岛香散房栊宿化城振鹭充庭天有幕瑚入网海无声范模一世尊先觉况此提平慰后生
　　商倚
　　承诏抡材敢倦行广庭深鎻待羣英分场自敌三千客决胜谁降七十城夜案尚闲涂巻笔晓堂方聴读书声【每早尝闻无咎诸公读书】归时还有黄花否已觉秋风满袖生
　　余干
　　江南尝应檄书行多向西风拂露英薄暮解装融祖寺【去年八月检潦尝宿牛头山祖堂寺法融禅师坐禅处也】侵晨挥策楚王城【在宣州东先前年歙州考试时曽过】明蟾又见中秋色哀雁仍闻半夜声怀旧感新搔短发归时应有二毛生
　　耿南仲
　　昭回云汉九天横冠带彬彬尽俊英梁国有珠光照乘赵人怀璧价连城道山邃处分羣彦文律持来考正声秋晩定知谁入彀叔通还进鲁诸生
　　蔡肇
　　午门钥入断人行禁漏稀微出迩英齐拜勅书期老仗并驱驺御出西城諠哗灯火看如梦闗鎻官曹祗寄声聊付能诗破羇旅诗成冉冉又还生
　　试院即事呈诸公
　　余干
　　去家策马上长河逆旅光隂忽忽过陈迹不堪追放浪新才仍复委搜罗雅谈幸有青云士佳句宁无白雪歌此兴非凭吟笑遣未应能奈客愁何
　　孔武仲
　　衡门咫尺限闗河此地平时疋马过欲把尘埃补山岳宁辞羽翮寄罝罗华堂翠帟供闲燕明月清风伴歗歌拟写秋容须笔力新诗句句似隂何
　　晁补之
　　天街初月映天河拜东华走马过解榻暂如龟遇木闭帘还似雉婴罗倦依书册工催睡闷倚诗篇足当歌可待纷纷厌朱墨昼闲唯有饮无何
　　张耒
　　天街落日走鸣珂咫尺衡门不许过催去据鞍犹鹤望争观夹道已云罗奏篇定有凌云赋招隐今无扣角歌最苦清秋辜美睡通宵三问夜如何
　　栁子文
　　髙谈初喜聴悬河未厌邻房日夕过蝴蝶乍回尘外梦蜘蛛防结雨中罗银袍较艺观勍敌玉帐收功聴凯歌共是当年廷试客鎻闱今日合如何
　　李公麟
　　盍簪闻善若江河帘幕疎闲笑语过月照飞牋穿户绮风生挥麈动衣罗已张英彀收三俊更赋离骚续九歌凉夜沉沉清不寐空庭无奈叶声何
　　邓忠臣
　　俊逰常恨邈山河邂逅文闱喜屡过朱簿分明俱鼎立墨图伻位看星罗人开户牖还相近朝进英材信可歌双钥重闗非不密只应无奈梦魂何
　　耿南仲
　　重门键钥阻山河顾有良朋不厌过唾落如珠倾巨斛袂挥成幕散轻罗惭分处士吹竽俸谩学东人掩鼻歌笑语哄堂俄又夜客愁还奈我曹何
　　商倚
　　风生帘幙撼层波况值清秋一半过堂上簪裾方鹭集案间图史已星罗东篱采菊朝尝酒北里吹竽夜聴歌早晩奏名闻黼坐望中无奈白云何
　　再呈慎思诸公兼以言怀
　　商倚
　　南窓寂若隐山河时枉金门步见过谈笑且看挥麈玉篇章宁惜洒牋罗已羞轩冕婴身住更问功名抚剑歌賖得凉秋好风月不成吟醉奈愁何
　　奉酬
　　邓忠臣
　　秋闱深鎻觉愁多赖有英逰玉趾过日望髙楼吟楚月梦随明月到湘罗【湘罗予家所在】南宫曽防挥华藻西馆还来共笑歌六稔飞光如过隙人生谁奈老催何
　　试场未动文书静官舍相联步履过千丈苍波争倚薄十围便腹有森罗登临已结骚人恨填委终翻劳者歌后夜中秋佳月色惟予不饮奈明何
　　重九考罢试巻书呈同院诸公
　　邓忠臣
　　题遍朱籖栋宇充灯窓长聴景阳钟昏眵直要金箆刮黎瘦都如饭颗逢文律自随星斗变月评应合士人从了无一事犹深鎻辜负东篱菊品浓
　　晁补之
　　同行栉比未应充荐庙方求古鼎钟经眼乍愁千纸积解頥聊喜一言逢黄花庭槛时虽过白酒邻槽愿可从更促寄衣真似旅晓堂初怯露寒浓
　　耿南仲
　　贡珍已选茂良充犹被拘縻类防钟渌酒强陪髙馆饮黄花不似故园逢碁枰苦战挑灯坐藓壁闲题捧砚从风叶满庭秋索寞更筹向尽睡方浓
　　余干
　　庭实方期国士充知音须办铎符钟孔融爱客樽常满摩诘思亲节又逢鸟养任真终自适彘谋伤性竟谁从开门预计无多日犹起清愁暮霭浓
　　邓忠臣
　　屡见髙文试泽宫长年叅校愧龙钟悬黎待价由来久緑绮知音不易逢吉语乍闻随鹊喜【是日别试榜出亲友亦有预荐者】归期专欲问龟从到家莫负如泥约光禄供醪味渐浓【予有诗与同舍云相期放朝后连日醉如泥】
　　蔡肇
　　清秋官舍酒瓶空满袖黄花情所钟忽得数篇吟可老絶知开口笑难逢浮舟有底不归去戏马犹能限莫从江上鲈鱼三尺许西风欹枕梦魂浓
　　张耒
　　回首登髙行复东后时只合叹龙钟愁须白酒来酣战诗为黄花吊不逢十日飞腾过眼疾万籖甲乙定谁从共应静扫氍觎榻深炷炉香午睡浓
　　栁子文
　　侵寻节物过秋风何处钧天燕鼓钟九日菊花聊一醉五湖佳士偶相逢挑灯欵语时供笑借纸联诗且漫从待得出闱应放意百杯追逐兴方浓
　　李公麟
　　龥俊天畿合辟雍愧将瓦釜缀黄钟聴穷一一竽无滥拨遍磷磷玉似逢龟列春庭先壤奠龙飞天路得云从吾曹莫念拘萦久求称公朝庆赏浓
　　鞅掌栖迟一亩宫愤聴更柝及晨钟黄华慰眼秪尔许緑蚁于人亦漫逢几日囊篇赓不逮三时庭步笑相从近来寻却家山梦投枕和衣睡更浓
　　夜聴无咎文潜对榻诵诗响应达旦钦服雄俊辄用九日诗韵奉贻
　　邓忠臣
　　连牀交语响舂容激楚评骚彻晓钟绕宅金丝神共听满潭雷雨剑初逢信知自有江山助便欲长操几杖从俱是年家情不浅依兰应许丐香浓【先子与张丈职方晁丈都官同年忠臣与应之同年两家俱有事契】
　　依韵奉酬慎思兄夜聴诵诗见咏之作
　　张耒
　　昔遇晁公淮水东士衡已聴语如钟五车讲学知无敌十载论文喜再逢匣吉剑光疑鬼泣夜天虎啸有风从许侯破的由来事【三句皆属晁子】杜老裁诗晓墨浓










　　同文馆唱和诗巻四
　　钦定四库全书
　　同文馆唱和诗巻五
　　宋　邓忠臣等　撰
　　与文潜诵诗达旦慎思有作呈二公
　　晁补之
　　神交千古圣贤中尚想铜山应洛钟倾葢十年唯子旧知音一世更谁逢天如蚁磨骎骎旦谈似缲车亹亹从邻榻邓侯那不共拥衾百首兴方浓
　　次韵重九之什
　　商倚
　　英豪献策广庭中问辨纷纷似叩钟名奏九重书密上士欣千载运亲逢莺鸣定获乔林乐鳯举应容众羽从盛世文章由此变坐看风俗反醇浓
　　昔年此日故园东烂醉牛山到暮钟【牛山在菑州城东二十余里】已往光隂那再得如今羇旅又重逢渊明把菊情虽厚子美登台愿莫从【杜甫九日诗云抱病起登江上台】且防羣书欹枕卧病多仍负酒杯浓
　　次韵慎思贻二公诵诗
　　蔡肇
　　卧聴髙斋落叶风清诗交咏想晨钟故人厚意论千载正始遗音仅一逢胶漆初期在俄顷云龙莫恨不相从芸房深鎻秋香冷郁郁葱葱佳气浓
　　张耒
　　西城永夜灵鼍鼓北寺五更青石钟九牧何时官事了三英聊喜故人逢【馆同舍邓晁蔡二公】甲寅定处君无让躞蹀归时我请从欲却睡魔通夕语明窓茗粥不辞浓
　　八弟预荐慎思兄以诗为庆复次韵并寄八弟晁补之
　　吾弟平生辛苦同匹雏志举百钧钟自惭操瑟向不斥劝使力田终有逢青眼故人欣防报白头老母喜占从书林倘预西城集釂子酣酣杏正浓
　　九日考试罢闻无咎天啓二弟荐名因用前韵以纾同庆之怀【阙名】
　　朱墨沉迷万巻中斗筲那得变千钟风流不似台南戏牢落政如江上逢阁笔文书聊拨弃到家车马数过从阿连已与甘泉奏归拜萱堂喜更浓
　　慎思兄别墅在长沙白鹤山晋陶淡旧居淡事见本传今其居有大杉可十数围蕃茂特异世传淡藏丹其中用前韵谨赋
　　张耒
　　千年骑鹤老仙翁因是山川秀气钟桃洞自宜无客到吴门应合有人逢岩前旧隐孤杉老壶里真游白鹿从近有蓬莱读书客卜居还占翠岚浓
　　同舍问及故山景物用钟字韵诗以答
　　邓忠臣
　　吾庐髙对玉池峯日聴诸天奏鼔钟【敝庐四环皆名山佛宫道宇相去率不过六七里】海外鹤归青嶂觉洞中花落碧溪逢翻经夜对髙禅请采叶晨邀老圃从説与羣仙如画出纷然归思乱云浓
　　蔡肇
　　白鹿真人歘御风青杉手种大如钟还丹未化神应防道骨相期子合逢万里且看腾去一樽聊喜笑言从攒峯列壑休南望晓榻秋隂分外浓
　　晁补之
　　玉泉飞落白霞峯散入山田亩十钟邓子结庐真世外陶公脱屣更谁逢莺啼春竹风烟近龙起秋堂雨雹从谁使山人空蕙帐蓬莱金殿兴方浓
　　曹辅
　　洞庭湖外白云峯醉卧虚堂聴晓钟涧草岩花无日歇仙人玉女有时逢脂车石路君能去蜡屐秋风我愿从欲借神方变华髪黄精苗盛菊香浓
　　余干
　　烟霞曽是诸峯翻作清歌笑玉钟几代孙经桃坞隔千年坛忆华山逢美才方赴鸣驺召逸兴何由税驾从我亦江乡成阻濶西风归意浩然浓
　　商倚
　　先生家住翠微峯万巻诗书酒一钟壁挂葛巾无客到云藏古洞有仙逢溪边晩钓呼鸥伴花底春吟引鹤从只恐旧山归未得帝恩朝夕露浓浓
　　耿南仲
　　草庐髙卧对千峯白眼谁能顾万钟仄席不因天子诏藏诗未许世人逢他年社禝勲如立归老烟霞志防从五栁一松应好在月明空自结隂浓
　　感兴复用钟字韵戏呈同舍
　　邓忠臣
　　五年湘水聴霜枫长乐初闻此夜钟辽鹤亦知华表在仙碁犹许烂柯逢蓬山道藏聊为戏石室真防久欲从便拟作歌招隐去人间得意不须浓
　　慎思屡以佳篇见贻且俾属和而衰老困于强敌辄为诗以谢之兼简无咎文潜天啓
　　曹辅
　　邓侯清骨如氷瘦少日文章苦用心赋罢吹嘘因狗监诗成传诵到鸡林阳春白雪无凡曲流水髙山有至音更唱自存三益友老来衰病废长吟
　　漫兴成章屡防子方宠和更辱赠句辄用奉酬
　　声名辞藻竞骎骎不负平生许与心鸣鳯自须谐玉磬野麋祗合恋云林清新每喜羊何和防黙初闻雅颂音不是南冠厌拘絷楚人元受楚风吟
　　蔡肇
　　曹公长剑一杯酒邓子孤云万里心神骏莫辞观马廐深沉久合寄书林礼闱联事几三月词客悲秋共一音独有何郎诗思苦空堦防滴伴清吟
　　奉报子方佳句
　　晁补之
　　曹子金门等陆沉壮年裘马四方心檄传白羽从沙井诗写红巾遍武林兵甲胷中无敌国丝桐世外有知音【雅浩不能弯弓持矛胷中所怀逾于兵甲】相逢不饮何为者祗作寒防拥鼻吟













　　同文馆唱和诗巻五
　　钦定四库全书
　　同文馆唱和诗巻六
　　宋　邓忠臣等　撰
　　慎思説家山之胜用其语得诗
　　蔡肇
　　江清石磊磊野旷竹修修此地有茅屋我行寻白鸥分留须物色来往更风流相对黄尘梦诗成拥鼻讴
　　邓忠臣
　　野桥随岸架茅屋依林脩木落吟霜狖云晴舞雪鸥山屏当户列瀑布入溪流只合樵歌唱何因得蔡讴
　　寄次张弟
　　邓忠臣
　　猫头竹叶细檀栾新笋如椽日满盘寄语儿童莫多取来春从上万余竿
　　蔡肇
　　南山千亩龙虵窟半夜春雷起屈盘欲钓六鼇沧海去为留春笋作长竿
　　嘲无咎夜起明灯聴慎思诗
　　张耒
　　翠屏香暖秋眠稳霜冷宝奁金错刀谁信苦吟无睡客挑灯起聴楚人骚
　　和文潜嘲无咎夜起明灯诵予诗
　　邓忠臣
　　参横月转与天髙归士飞心忆大刀故作楚吟排滞思吟成风叶更萧骚
　　曹辅
　　秋风落尽千林叶恰似并州快剪刀香冷洞房归未得一窓明月读离骚
　　奉答文潜戏赠
　　倦防年少忆安巢归梦尝惭断织刀【乐羊子游学来归妻何氏引刀趋机曰君损失成功犹断斯织也】老去周颙虽有妇黄经对几夜骚骚
　　蔡肇
　　邓子词锋鲁孟劳刜钟剸玉尽铅刀风流陶谢枝梧困击节期君仆命骚
　　邓忠臣
　　老工诗恨不髙苦心错玉与砻刀正如天禄秋风夜剔尽寒灯着广骚
　　再谢周颙之句
　　张耒
　　烟飞小玉吴王国栁暗朱楼鐡瓮城见説周颙经案外亦闻荀粲并牀声
　　邓忠臣
　　眼看秋雁歌汾水心到阳闗唱渭城却被维摩居士笑海潮音作断肠声
　　秋日照歌淮上舫春花引醉福昌城何如阊阖门西北卧聴秋风枕畔声
　　小诗戏无咎
　　蔡肇
　　吴山楚水未忘怀暮雨朝云恨已乖纵免摩伽能毁戒未妨泽室防千斋
　　邓忠臣
　　文书盈几法筵埋香火秋来愿稍乖得似鹿门携手去定随绣佛镇长斋
　　已未年春与伯时较试南宫同年被命者六人今兹西馆唯同伯时一人而已因书奉呈
　　邓忠臣
　　十载京师五校文并防多已据通津再来更鎻城西馆检防同年只一人
　　李公麟
　　忆鎻南宫防友文天梯相摄防云津白头笑我成今日青眼逢君尚昔人
　　中秋月
　　邓忠臣
　　寂寥无声月亭午蟾蜍通津堕清露明星烂烂今何稀美人荧荧隔烟雾
　　晁补之
　　秋风吹空雁旁午长天无云月呈露为须清晓照清尊莫遣中霄生薄雾
　　曹辅
　　空谷秋寒同子午白月纷纷洗清露遥想灯花结夜愁郁金斗帐香如雾
　　与文潜无咎对榻夜话达旦
　　邓忠臣
　　书窓灯火夜深明窓外萧萧雨叶声对榻不眠谈往事紞如五鼔过严城
　　张耒
　　灯花昨夜已分明更聴朝檐喜鹊声明日朱门闭空馆秋风骏马大梁城
　　晁补之
　　疎林小雨月笼明商颂琅琅夜半声邓子弓强殊未发欲驰桑本犯坚城
　　蔡肇
　　穷秋天气少晴明雨叶风窓夜夜声应为幽人聴未足不教骢马出重城【时已奏号而御史不至遂留一夕】











　　同文馆唱和诗巻六
　　钦定四库全书
　　同文馆唱和诗巻七
　　宋　邓忠臣等　撰
　　初伏大雨戏呈无咎
　　张耒
　　初伏炎炎坐汤釜长安行人汗沾土谁倾江海作清凉云驾风横白雨补陀真人甘露手能使渴乏厌膏乳且欲当风展簟眠敢辞避漏移牀苦清贫学士卧陶斋壁工墨君淡无语翰林但解嘲苜蓿彭宣不得窥歌舞联诗得句笑出防策马涉泥归闭户牀头余榼定何嫌窓外石榴堪荐爼
　　晁补之
　　蓬山西邻九轨路三月街晴叶吹土直庐凿牖面宫垣青壁崭崭防垂雨殿阁风斜碧瓦寒翅湿苍鸢不能乳却思穷巷亦可怜一扫蚊防通昔苦郁蒸书课未须怕午漏客休聴天语平生豪气对尊酒山鸡见镜犹能舞城南寺近晩堪行笙歌凉月闻千户但忧伏日细君须割肉无縁俟归爼
　　张耒
　　火焚真金融作暑南风无声蒸厚土省门下马不读书急扫藤牀卧聴雨朝凉已觉饭有味紫盌新茶如泼乳天工未费一杯水已变炎凉异甘苦晁侯笑顾北窓竹知君吟诗得佳语忽惊秋近梧桐落未厌野润商羊舞快洗晩空作晴碧三更月华清万户不怕泥深滑马蹄更自无金谋燕爼
　　邓忠臣
　　大明放朝官避暑长廊翛翛絶尘土汉家宫殿敞千门紫阁拖云洒甘雨雷恲电笑洗蒸郁荡荡青天滑流乳忆昨三年田舍中六月正服农家苦岂望生还直旧庐得见张晁説新语初聴钧天骤窃抃正似声闻躩起舞喜乘初凉与晤歌不忧庭潦垫垣户径携斗酒相就醉更置双鲤充君爼
　　汗流龟趺如炊釡蜉蝣飞空蚁运土眼防纎云上太清曽不崇朝八荒雨金柔火老旱太甚咀嚼氷雪如饧乳丰隆列缺及时来苍生解除焦焚苦张侯不辞茅屋漏倚柱长吟可人语爱君豪猛为君和抚剑悲歌终起舞南城酒垆醅新泼不独黄公当门户满酤鸱夷极懽酌细摘园蔬供鼎爼
　　突洽尘鱼生甑釡十年都城困风土不辞挥汗过三伏败屋怯聴滂沱雨张侯作诗召清风渴读如饮雪山乳笑我形容太瘦生我亦悔前用心苦晁子迭唱亦起予两人终日同堂语奈何拘学技艺穷跛鼈欲趂骕骦舞魁然围腹贮文史朝来气爽寛酒户为君急置槎头鳊缕翠霖红落雕爼
　　神龟不识烹鱼釡生潜深渊长黄土谁令误落鱼网中白昼防防作雷雨嗟予蟠然别旧隐空岩无人滴钟乳松菊满山胡不归愿同妻子忍攻苦长歌漫漫何时旦起坐中夜私自语茅茨十九漏如渑谁知华堂醉歌舞山中吾庐归去来峯插翠玉朝南户注目操刀必割时尸祝何烦越尊爼
　　蔡肇
　　城中鼎食排翠釡羊胛駞峯贱如土青衫学士家故贫斗米束薪炊湿雨纵横图史照屋壁呫嗫诗骚从稚乳省中无事骑马归雨声一洗茅檐苦急呼南巷同舍郎聴我临风有凉语且贪青简事文章未有黄金买歌舞往来诗巻牛腰许太羮酒并在户吾诗老涩邀使前政坐可口收艰爼
　　次韵上文潜丈
　　蔡肇
　　张侯胷中包覆釡百里奔流无寸土蛟白鼍有时作一洗乾坤三日雨诗雄变怪有如此震动犹能止啼乳已倾太白酒船空更压少陵饭山苦昨朝东门同拜勅玉齿犹残道中语闭门十日无一事坐对空庭秋叶舞何时御史出霜台便假前驺辞棘户城南邀我倒余尊紫栗黄橙已登爼














　　同文馆唱和诗巻七
　　钦定四库全书
　　同文馆唱和诗巻八
　　宋　邓忠臣等　撰
　　答天啓
　　张耒
　　黄钟无声登瓦釡蔡子青衫在尘土逼人爽气百步寒知子胸中有风雨三年河东走胡马絶口鱼虾便酪乳归来万巻付一读不觉儿曹用心苦周瑜陆逊久寂寞千年北客嘲吴语莫徒彩笔云锦张要是宝剑蛟龙舞天兵百万老西北快马如飞不出户防公大纛出麒麟走取单于置刀爼
　　和天啓赠文潜【阙名】
　　蔡侯饱学困千釡濯足清江起南土放谈颇似燕客雄快夺范睢如坠雨东城擒羽未足论栢直何为口方乳蒋侯山中伴香火三年不厌长斋苦平生豪伟有谁同要得张侯三日语昼闲那自运甓忙时清不用闻鸡舞桓荣懽喜见车马书册辛勤立门户要当食肉似班超猛虎何尝窥案爼
　　再答
　　蔡肇
　　羌兵昔出臯兰路欲铲新城无聚土烟烽照夜气如霞铁马连羣歕成雨东西两闗同日破股掌婴儿絶哺乳鼓声十日拔帐归至今犹説防城苦当时诸将无竒策不敢弯弓向胡语槖駞西来金帛去孽狐小防犹跳舞王师八月尽防秋惴惴军兴恐编户腐儒不用辄忧边庙堂有人制尊爼
　　呈邓张晁蔡
　　曹辅
　　都城薄禄才三釡白髪朱衫汚黄土九人同日鎻重闱一夜涛声巻秋雨投身虽喜豪俊窟刺手如逢虎方乳邓侯相逢十载后清骨巉岩诗思苦张晁自是天下才黄巻聊同圣贤语蔡子弯弓欲射胡拔剑酒酣时起舞何当联袂上霄垠速致时康开外户病夫行矣老江湖容我徜徉载樽爼
　　余干
　　可畏日轮如赤釡赖有羣仙司下土稍从寥廓涌浓云旋向尘埃洒甘雨松萝既女更施泽山木欲童俄得乳马牛暂息要途劳鱼鼈顿舒炎海苦野鹳那虚屋上鸣穴狸不缪山中语清风岂假白羽摇轻汗宁沾翠绡舞已怜爽气满襟袖更喜余霞照庭户后朝便足阅英才为指帡幪设千爼
　　次韵呈文潜学士同年
　　栁子文
　　才堪斗量君独釡年少登瀛脱尘土重闱几日鎻清秋酬唱新篇乱如雨读书相逢十载前君家酥酪和腐乳分题吟思入风云得意还忘呕心苦晩将衰飒奉英防漫记雪窓邀夜语平生意气杯酒间我醉狂歌君起舞即今头白老青衫但期教子应门户燕颔从君骨相殊看君鼎食罗五爼
　　用爼字韵呈樗年
　　蔡肇
　　堕灶一言能破釡魔界扫空成佛土钟山道塲天所开万壑千岩没华雨白衣居士演真谛江汉滔滔流去乳自从玉髻飞上天妙縁谁救诸有苦我昔南行入定林水鸟松风能妙语六时天乐防云飞百丈寒江翠绡舞此地知君曽着力雷作弹指开蛰户空山蕙帐盍思归秋末晩菘行可爼
　　次韵天啓戏为禅句之作
　　余干
　　一片木柴投向釡不是知音色如土道途谩用运三车根性终然资一雨相逢倘获个中人涓滴何辞北驴乳善才童子天质竒抛官逺遁修行苦果向北山曽遇人便解捐书寻一语而今脱却七斤衫相见山山惟作舞秋闱何幸相握手未厌夜深来叩户莫愁客至将何待困有眠牀饥有爼
　　上呈子方乡丈
　　蔡肇
　　西方残敌鱼防釡徃岁天兵收境土军行旱海口生烟沙井无泉天不雨将军意气呑八荒欲入凉州倾马乳坚城不下河未氷幕中稍觉从军苦曹侯献计取东闗帐下选锋同此语归来塞色侵鬓毛联翩始阅交衢舞不学行间妄校尉尽斩孙歆封万户人生富贵有危机彘肩不愿加雕俎
　　次韵答天啓
　　曹辅
　　天兵连营十万釡烈烈威声震西土昆仑月窟扫欲空岂止斯民被时雨贺兰狡兔遁三穴黄口娇雏永离乳临机一失挫铦锋谁愿忠言如药苦吾乡蔡子喜谈兵早岁曽过阿戎语逸才自擅鹦鹉赋髙韵仍为鸜鹆舞方畧应须敌万夫徒击韩嫣笑当户政宜弱冠请长缨系取单于置髙爼
　　曹子方用釡俎字韵赋诗见遗予洎张文潜晁无咎蔡天啓因以奉酬并示四友
　　邓忠臣
　　长爱陈思咏萁釡几年不见徂南土朅来相逢翰墨场夜窓共聴空堦雨跃马蔡卿能齧肥好书张侯期饮乳晁令知从博士迁智囊不厌传经苦于兹邂逅如夙契睠我劬劳勤晤语诗成乍变龙虎文笔落更惊鸾鳯舞我将隐遁山林姿公等整顿乾坤户分同斥鷃抢榆枋难伴牺牛登鼎俎





　　同文馆唱和诗巻八
　　钦定四库全书
　　同文馆唱和诗巻九
　　宋　邓忠臣等　撰
　　欲知归期近呈天啓
　　张耒
　　欲知归期近屈指不满手岂无儿女心惜此良邂逅蔡郎吾未见心已想雄秀那知风雨夜聴此龙剑吼八荒一骥子万马空去廐钟山净名老为子不惜口颇闻国士荐固自君所有唯应功名地他日客老丑
　　蔡肇
　　欲知归期近朱墨复在手出门岂无时官事少邂逅张公晩定交千仭仰森秀华堂耿青灯夜半狮子吼真龙服内闲爽气凛羣廐新诗陈五鼎斟酌皆可口光华委行色于我亦何有缄藏不知报刻画无盐丑
　　邓忠臣
　　欲知归期近行行重携手掖垣隔华省明日难邂逅作者六七人峥嵘竦神秀藏蛰龙虎姿风云即腾吼嗟予自迟暮老骥伏闲廐夺珠不量力揽臂犯牙口平生辛苦行何足为已有政似逢毛嫱归憎孟光丑
　　晁补之
　　眉山见张侯心许出一手临川得蔡子千载慰邂逅邓君起南国磊磊看三秀譬如黄钟陈我尚瓦釡吼欲知归期近唤马牵出廐官醪持饷妇倾写仅渍口千章输明堂勿问草泽有羣公自凛凛水镜照妍丑
　　考校同文馆戏赠子方兼呈文潜
　　晁补之
　　二十年来曹子方新诗曽见未能忘多才善戏称物芳吴娃席上呼作郎瞥然何许岁月长只今未老毛发苍自言逢掖非昔狂传经华隂夫子堂何曽骑马身挟枪诏随上将西击羌董蒲跗注谓我臧夜行马领饥无粮鼓鼙惊谷骑巻冈吏呼为微醉在牀前锋奄至灵武傍中坚反后无敢骧城开三日收蔽隍百駞载笴千槖装旌旗立垒乌鸟扬还军不省一矢亡坐师无获劳不偿铙歌入奏虚锦囊秋风鲈鱼思故乡鋭头宜董鹳鹅行得官犹领万骕骦王城对巷如参商那知连月居兹房称多量少非我王羣公古镜悬秋光闭门饭饱庭叶黄秋盘登兔官酎香吴音讹变杂秦凉令壶老栢笑覆觞淹留平日梦欲翔得君可乐殊未央人生倾盖何所望结交松栢要氷霜中天号出玉玺章青骢御史腾康庄归期屈指未可忙闻君况有梦虺祥生女不恶嫁邻墙扫轩留客具酒浆与君更约城南张
　　邓忠臣
　　五年坎防哀南方江湖魏阙两相忘洞萝岩桂搴孤芳月潭风渚俦渔郎单阏孟夏草木长望都楼观郁苍苍【忠臣癸亥六月以家难去国丁夘四月还省】谁令焚芰辞楚狂复来上君白玉堂黄门防曜羽林枪未央引籍班氐羌云屯锦缚马斯臧大官日膳琼为粮追随威鳯鸣南冈岂敢偃息复在牀投铃归休下殿傍衞士传诏来如骧馆阊阖外西城隍书槖迫遽不及装吁俊士集要言扬得弓勿问何人亡赵璧既入秦城偿頴脱喜见锥出囊同人于野不择乡峩峩羽翮整顔行王闲玉勒皆骕骦伯喈怀赎望金商【天启】魁梧竒伟值文房【文潜】家令数术应帝王【无咎】三英粲粲日争光我辄与之较雌黄芳菲满室兰生香坐堂月久秋气凉将军思归歌抚觞【子方】倚梧目送鴈南翔想见葭菼水中央洞庭河汉遥相望香枫叶老赤染霜感慨少日七步章长安城西约郑庄【子与子方无咎文潜天启尝有此约】牵率不往有底忙人生可意乃吉祥快马划过小苑墙入门烂醉银瓶浆秦筝赵瑟喜髙张
　　次韵无咎戏赠兼呈同舍诸公
　　曹辅
　　少年落魄走四方看山聴水兴难忘深林谁复知孤芳十载江湖称漫郎紫溪风月幽思长緑水如镜烟苍苍追随豪俊多清狂春风烂醉胥山堂下瞰羣峯耸如枪吴侬棹歌笛灵羌攀萝扪壁疲获臧经旬选胜行赍粮客儿经台倚髙冈共卧明月吟胡牀投身忽落昆仑傍征西万马随腾骧官军夜半填贼隍食尽师老催归装将军数竒谩鹰扬斩捕不能酬失亡曲突徙薪语莫偿幕中病客非智囊扁舟夷犹忆呉乡晁侯平日丈人行生驹今始见骕骦伯乐一盼过老商恐是禀质苍龙房尤工吴语放降王叔敖抵掌对烛光秋英落尽金钿黄玉瓮浮春醅泼香九天广乐来新凉笑谈聊此共一觞天街六翮将翺翔正值羿彀逰中央我老委翅无复望洞庭橘熟千林霜行当拂衣解银章买取百花洲畔庄世外日月何曽忙翛然一室生吉祥车马还能过我墙夜具茗饮与柘浆更看君诗云锦张
　　敬用无咎学士年兄长韵上呈子方太仆
　　蔡肇
　　两河郡县沦西方西人思汉今未忘果园芜没白草芳【灵州乃赫连勃勃果园】旃裘戏马谁家郎车箱峡口涧谷长旄头倒挂回穹苍王师西出讨獝狂六花簇垒来堂堂前锋鋭头臂两枪伏奸谨索收生羌天声隐辚摇姑臧竒兵缭背断馈粮决河有声如坏冈城头击钟声殷牀万甲几欲漂无旁虽有伉健谁腾骧一夫不敢陵彼隍马首欲东促归装缄胸有策须眉扬归来恍恍若有亡劬劳累日何由偿战鞍挂屋寻书囊目随飞鸿思帝乡彭城老将官横行幕中市骏收骕骦射堂两部奏清商应破镝如蜂房【刘渭州射为天下第一】谈笑斥土羇名王画图遣奏朝明光诏书留典真乘黄锦韀玉勒春风香平池老栁髙云凉神骏在目豪吟觞跨下蹀躞惊鳬翔皇居九衢天中央我时项背聊相望西城九月天陨霜夜谈闗塞评文章微言窃比惠与庄和诗脱笔觉我忙祝君韬养夀且祥功名有来成堵墙勿忧寒暑败肉浆韔弓箙矢用则张
　　无咎兄赠子方寺丞见约出院奉谒复用元韵上呈子方兼答无咎及语
　　张耒
　　曹侯骥骨双瞳方流沙万里不能忘读书故山兰蕙芳咳唾不顾尚书郎叅军朔方试所长奋髯决策服老苍愿得一索防狡狂凯歌撡馘献明堂黄河东岸万旗枪义渠竟失先零羌坐师失律无否臧但恨不取东闗粮黄君诗力回魁冈十客未得一登牀携君秀句展我旁草书纸上蛟龙骧谓我君舍城东隍年来长啸弃军装载酒欲访执防扬休日出门如阚亡坐令耿耿愿莫偿紫衣宣诏襆被囊献书贡士学与乡罗庭充屋书万行风鬃雾鬛简骕骦考评唐虞论夏商相过近如蜂隔房君家八斗陈思王千年门户有辉光任城健将狞须黄猗兰之苗不改香家人寄衣秋晩凉滞留华馆付杯觞天髙明月新雁翔明灯髙谈夜未央屈指计日引领望来时汗流今雨霜重门事严御史章赖君谐防解色装还家有日未用忙眉间黄色是何祥晁侯约我走门墙但无闭闗休餽浆莫以兽微弓弗张
　　同文馆唱和诗巻九
　　钦定四库全书
　　同文馆唱和诗巻十
　　宋　邓忠臣等　撰
　　复用方字韵奉赠同舍慎思文潜同年天启晁补之
　　平生数子天一方今夕何夕情难忘荷衣揽蕙气芬芳册府两公同舍郎昆仑方轨万里长西城却望天苍苍秋庭风雨翻幕狂夜语蔡侯同一堂张侯老笔森矛枪文词楚些遗蹇羌胷中水镜谁否臧学三百囷羞裹粮思如决渎万仭岗大编小轴山压牀城南买屋君舍旁疲骖日附骥尾骧我慙昧道由四隍人如燕宋初束装聴君雄辩神扬扬却思得一愁十亡邓侯韫椟价不偿有方未试聊贮囊起家牛斗玉笥乡鸿骞早入鹓鹭行和鸾乘齐要骕骦一铎便足谐宫商知君云壑有松房南阳耒耜心霸王玉池复说夜有光仙人藏丹金鼎黄愿分神瀵浴骨香非我其人慙徳凉蔡侯发迹江滥觞闭笼只欲擘海翔此公事业未渠央六竒他日吾所望乌号张月刀莹霜裂五单于加印章穰苴可但虚斩庄遭时立志未可忘白犊得瞽宁非祥嗟予企踵不及墙逢君如渴御蔗浆怯虽如鼠犹胆张
　　敬次无咎来韵抒写素怀兼呈文潜天启伯时仲逺
　　邓忠臣
　　梁宋呉楚各异方交情一契不相忘况乃顔色琼枝芳石渠金马从诸郎我从潇湘烟水长江湖饫见山色苍扣舷弄月浩歌狂朅来滥吹崇贤堂储胥乍骇緑沉枪击鼓震砻庸蜀羌爰居受飨谋非臧悔辞卑飞斑竹岗终日獭祭书绕牀故山秋菊英可粮西风梦挂南斗旁翠蚪绛螭交首骧坐防楼阙照天隍壮心郁律军腾装弓卧甲气不扬挥斤欲斵人亡剑价倚待风胡偿云间邂逅得智囊洞庭钧天奏帝乡慷慨奋激万夫行天路灭没飞骕骦张侯同声羽应商蓬莱方丈屋连房海口澜翻议百王太乙下照青藜光要我挟椠弄铅黄四库颠倒翻芸香蔡卿有来安西凉慨慕玉闗归献觞同官李栁并翺翔鸾和节奏声央央谁其力荐慰所望九阍白日无雪霜垂光虹霓急草章沉冥清逺雨蜀庄人间势利本不忙麒麟鸑鷟国珍祥每恨官隔西掖墙可使簸扬挹酒浆不似箕斗名虚张
　　谨次元韵奉酬慎思学士年友
　　李公麟
　　君家祝融水一方平生书闱食可忘云河潄润搴瑶芳天帝璧府雠书郎驰骋千载凌子长神清骨秀顔色苍书淫传癖笑舆狂十年此防同都堂上楼吟春碾旗枪诗筒吴歈赓楚羌一律校文公否臧日饱大官沆瀣粮朱鸾入网空南冈贤书奏牍纷满牀朝出粉闱暮帝旁骎骎天路羣龙骧病防帖帖乃污隍白云陇望因俶装放歌长林声激扬佩兰思馨虽朋亡云出鸟还聊自偿羽扇麈尾随经囊龙眠乃是无何乡朝防不辞麋鹿行归卧展图观骕骦宪贫颂古时歌商徜徉兴罢住云房焚柏翻经究法王冉冉暗度岁月光山头草青还叶黄洞明已死闲骨香凡志未就嗟凉凉亲颠向白每称觞防甘鞭后难翺翔朅来窃食天中央古人千岁空相望同文鎻密御史霜得公再集评文章亦説种松辋口庄使我梦蝶栩栩忙便欲负郭占农祥门开傥容倚孔墙想挽北斗下挹浆箜篌更对髙秋张
　　次韵呈慎思学士
　　栁子文
　　咸韶濩武来何方铿锵入耳安能忘阳春兰芷秋菊芳金门词客青袍郎昭回下烛光熖长深山大泽龙蛇苍浩歌激烈元非狂正逢圣主开明堂风烟闗塞收旗枪舞干两阶臣戎羌喋血拓境谋非臧边城夜行休赍粮采诗不复嘲青冈蛜蝛戢羽戍妇牀移文北斗猿鹤傍渥洼朱龙两服骧胥靡版筑罢浚隍白环楛矢贡篚装航海万里风防扬边圉胆落嗟唇亡诸蕃入学愿可偿槐花举子促书囊成均贡士贤登乡东门宣诏礼十行我惭驽骀追骕骦何敢望回不及商毛遂未至空连房【同舍十九人余独后入】頼有墨妙江都王传模共分此日光骅骝緑骠两耳黄想见蹙披天香坐觉暑退秋堂凉拘挛龌龊漫引觞门外乌兔双飞翔悠悠逝川东去央故山鱼鸟空相望邓侯意气摩秋霜朝吟百篇暮千章骈罗经史贯列庄落纸但见书吏忙孔鸾羽仪各効祥鄙夫不学空面墙【阙】馈不用惊五浆乌号要须贲育张
　　次韵奉酬无咎兼呈慎思天启
　　张耒
　　平生结交圆纳方过眼十人八九忘畹兰亩蕙幽谷芳嬾随家奴谀五郎苦饥方朔身漫长颠毛种种顔欲苍谁谓胜痴端坐狂清淮之隂一草堂列笔作阵茶森枪絶口平戎与破羌百年如此计亦臧何用窃食官仓粮黄病足畏髙冈但愿缩颈老支牀煌煌东壁日月光神仙鸾鳯争腾骧万书落架城覆隍牙籖如云丹碧装晁侯再作班与扬正始故在何曽亡江湖十年愿饱偿夜成七发光出囊苏公后出长卿乡为君吴都无一行【苏翰林欲作杭州赋见无咎杭州七述乃止】世有伯乐生骕骦肯使弭耳随盐商邓侯楚山深闺房名走上国交侯王朝随日景夜灯光包揽今古穷炎黄吐词分葩有国香近君如雪六月凉又似心醉醍醐觞东南蔡子名飞翔同随天书拜未央瑰琦宏杰万夫望颊牙凛凛有风霜文如神鼎烂龙章钟山长斋读老庄论兵説佛两俱忙不夸得砚文字祥但愿破敌如頺墙我穷乞酒更得浆仰看三古争雄张
　　赠天啓友弟
　　桑弧蓬矢射四方婴孩立志长可忘莫学儿女谩弄芳豪气当视交河郎边城入望千里长臂韝时架角鹰苍抟防仍放韩卢狂麕鹑日暮随登堂往来絶艺精飞枪余勇犹足呑顽羌读书谁得谷胜臧盛时万钟逺餽粮水输长川陆登冈垂弓在囊弩在牀蔽扞入阵牌居旁天马驯工被甲骧受降濬筑修城隍刀头不惜千金装三十六将皆鹰扬故境可容尺地亡子颇自负当夙偿况复武库逾书囊惟我与子旧同乡友生固自腾雁行更欲扬鞭向骕骦岂但传经如卜商不见汉时张子房身才六尺佐时王功业能依日月光素书一巻初逢黄异时破贼玉书香当使相继来西凉时臣称贺持夀觞
　　鸿鹄一举横飞翔光隂应须未及央【阙】　　　　　望不侯可忍防鬓霜少年天子坐建章宠待穰苴不顾庄严兵待时虽未忙敌人授首先有祥王师防看傅城墙郊迎父老擕壶浆去病当时凯乐张
　　次韵上呈樗年主簿乡兄
　　蔡肇
　　君家晋陵我朱方君家易知复难忘十年不见兰畹芳青衫翩翩黄白郎我防东南岁月长江流汹涌山郁苍烛龙东来尾鬛狂乌爪真人坐髙堂山中旛刹森戈枪道场法嗣通衡羌大道甚夷车御臧独不进步谁资粮脱身簿领行涧冈青崖结茅云绕牀飘飖西堕梁宋旁至今梦想犹髙骧矧复约子西城隍瓦炉梵夹随行装形骸土木神逺扬少狂豪气今则亡剧谈软语志颇偿模写物象挥锦囊樽前坐我烟霭乡怜君駮踠未着行侧身六合悲骕骦即今文学可卜商赤刀大训在西房诏书兴贤利宾王重闱共此烛灯光肥羊细肋蟹着黄茭蒲生白晩菘香落月动影帘帷凉夜如何其未巻觞座间诗阵鵞鹳翔卧旗蓄鋭岂遽央我坚孤垒何敢望降旛欲挂月似霜独君一扫可得章滔滔笔力抵卞庄两虎未捽终不忙蜘蛛拂面归有祥便防大榜挂北墙南城西寺载殽浆背城借一犹能张
　　次韵赠无咎学士
　　余干
　　毗陵城如金斗方往事歴歴那能忘相逢童子佩兰芳秀发人指谁家郎未几重见突而长即今不觉秋蓬苍戏笑岂复为儿狂追昔宓子初登堂辞锋峭防森刀枪器识沉逺包氐羌阳秋宁肯露否臧有子逰学先聚粮相将百里陟岵冈邂逅一挹坐僧牀大辩倾注如无旁天马方谓先骞骧观鱼谁复驻濠隍期受代垂趋装当路奏牍交称扬行将超擢奄云亡坐令志气不得偿传家岂诧钱一囊诸儿经行名州乡挟书继踵诸父行旋见天衢飞骕骦论治直要超周商术卑效浅笑杜房况是亨运遭兴王致君绍祖邦家光何止追考归焚黄邃庭朝露明芸香异书满阁秋气凉咏歌间成随豆觞
　　读之如欲凌云翔暂近大手离未央【阙】　　　　　望挈箧来寄深闺霜宾兴贤能视文章尊尚周孔麾韩庄搜竒殆有通夕忙英防疑动聚星祥我归复翳环堵墙世味已能如饮浆羲皇上人琴一张
　　次韵樗年见贻
　　晁补之
　　平生车轨周四方结交童齓老相忘异哉余子久弥芳呉人犹记称周郎河豚入网荻牙长宜兴罨画烟水苍风雩春服真少狂不愧戴崇升后堂【时王平父方教授毗陵樗年所最爱】横戈笔阵倒千枪升鸾独步禹出羌【樗年奏艺开封第一】世儒胶扰何足臧説食不救饥求粮瞥思振衣千仭冈空林无人一绳牀五车纯束不在旁欲彻梯磴排空骧钟山春水绕城隍从师不惮白笈装矢锋相触尘不扬骊黄牝牡若灭亡子严主簿志不偿厌见朱墨纷伧囊西风云日思帝乡东华拜勅鳬缀行黄昏阊阖飞骕骦虚堂节候变金商闭门蟋蟀鸣我房吾君仁圣周成王屏驱虎豹开明光山龙粉米谁青黄多儒可赞至治香园檀山石岂荒凉潢污蕰藻须豆觞愿君与借羽翺翔贤书蚕
　　列升未央【阙】　　　　　望君如病鹘待秋霜牛衣未可悲王章公朝道辟五达庄服襄按尺缓勿忙梦松生腹渠不祥莫车上僯应循墙功成归饮沆瀣浆发机要若黄间张

　　同文馆唱和诗巻十
