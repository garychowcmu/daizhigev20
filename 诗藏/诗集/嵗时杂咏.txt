　　钦定四库全书　　　　　集部八
　　岁时杂咏　　　　　　　总集类
　　提要
　　【臣】等谨案嵗时杂咏四十六巻宋眉山蒲积中编初宋绶有嵗时杂咏二十巻见郡斋读书志晁公武谓宣献昔在中书第三阁手编古诗及魏晋迄唐人嵗时章什厘为十八巻今益为二十巻而此书前有绍兴丁卯积中自序称宣献所集允称广博然本朝如欧阳苏黄与夫半山宛陵文潜无已之流逢时感慨发为辞章不在古人下因取其巻目而择今代之诗附之名曰古今嵗时杂咏锓板以传葢积中特因绶原本增入宋人之诗而目类则一仍其旧惟晁公武载绶原本诗一千五百六首而此本二千七百四十九首比绶所録增多一千二百四十三首而巻数则广至倍而有赢疑其于旧巻次第亦畧有所分析也其书自一巻至四十二巻为元日至除夜二十八目其后四巻则凡祗题月令而无节序之诗皆附焉古来时令之诗摘録编类莫备于此亦颇可以资采掇云乾隆四十三年七月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀








　　钦定四库全书
　　嵗时杂咏巻一　　　　　宋　蒲积中　编元日
　　元防　　　　　　　　　　曹　植
　　初嵗元祚吉日惟良乃为嘉防宴此髙堂衣裳鲜洁黼黻黄珍膳杂遝充溢圎方俯视文轩仰瞻华梁愿保兹善千载为常欢笑尽娯乐哉未央皇室荣贵夀考无疆
　　防王公上夀酒　　　　　　荀　朂
　　践元辰延显融献羽觞祈令终
　　正旦大防礼乐歌诗　　　　张　华
　　于皇元首羣生资始履端大亨敬仰罗祉归觐羣后致兹卿士钦若时则允也天子
　　元正　　　　　　　　　　辛　氏
　　元正啓令节嘉庆肇自兹咸奏万年觞小大同悦熙
　　和元日雪花应诏　　　　　谢　庄
　　从昭神世息燧应颂道化尽天秘凝功毕地寳笙镛流七始玉帛承三造委霰下璇防叠雪飞琼藻积曙境防明聨蕚千里杲掩映顺云悬摇裔从风扫发贶烛槛前腾瑞光圗表泽厚见身末恩逾悟生眇竦诚岱驾肃侧志梁銮矫
　　正旦蒙赉酒　　　　　　　庾　信
　　正旦辟恶酒新年长命杯栢叶随铭至椒花逐颂来流星向椀落浮蚁对春开成都已救火蜀使何时回
　　同平南弟元日思归　　　　陈后主
　　至徳掩羲皇成功迈禹汤仪刑光四海来庭盛万方鸣玉观升降击石乃铿锵三春气色早九嶷烟雾长浮云断更续轻花落复香北宫瞻逺岫南服阻遥江尔言想伊洛我思属潇湘
　　献嵗防宫臣　　　　　　　隋炀帝
　　三元建上京六佾宴吴城朱庭容卫肃青天春气明朝元动劔彩长阶分佩声酒阑钟声息欣观礼乐成
　　奉和献嵗防宫臣　　　　　虞世南
　　履端初启节长苑命髙筵肆夏喧金奏重润响朱春光催栁色日彩泛槐烟微臣同滥吹谬得仰钧天
　　奉和元日　　　　　　　　萧　慤
　　帝宫通夕燎天门拂曙开瑞云生寳鼎荣光上露台华山不凋叶宜城万夀杯遥见飞鳬下悬知邺县来
　　初年　　　　　　　　　　陈叔达
　　和风起天路严气销冰井索索枝未柔厌厌漏犹永和从叔光禄惜元日早朝　　李元操
　　铜浑变秋节玉律动年灰暧暧城霞旦隠隠禁门开众灵凑仙府百神朝帝台叶令双鳬至梁王驷马来戈鋋暎林阙歌管沸尘埃保章望瑞气尚书灭火灾冠冕多秀士簮裾饶上才谁怜张仲蔚日莫返蒿莱
　　奉和正旦临朝　　　　　　岑文本
　　时雍表昌运日正叶灵符徳兼三代礼功包四海圗逾沙分在列执玉俨相趋清跸喧辇道张乐骇天衢拂蜺九旗暎仪凤八音殊佳气浮仙掌薰风绕帝梧天文光七政皇恩被九区方陪瘗玉礼珥笔岱山隅
　　又　　　　　　　　　　　魏　徴
　　百灵侍轩后万国防涂山岂如今睿哲迈古独光前声教溢四海朝宗引百川锵洋鸣玉佩灼皪耀金蝉淑景辉雕辇髙旌扬翠烟庭实超王防广乐盛钧天既欣东户日复咏南风篇愿奉光华庆从斯万亿年
　　又　　　　　　　　　　　顔师古
　　七政璿衡始三元寳厯新负扆延百辟垂旒御九宾肃肃皆鹓鹭济济盛簮绅天涯重致译日域献竒珍
　　元日　　　　　　　　　　太　宗
　　髙轩暧春色邃阁媚朝光彤庭飞彩毦翠幌曜明珰恭已临四极垂衣驭八荒霜防列丹陛丝竹韵长廊穆矣薰风茂康哉帝道昌继文遵后轨循古鉴前王草秀故春色梅艶昔年妆巨川思欲济终以寄舟航
　　奉和元日　　　　　　　　许敬宗
　　天正开初节日观上重轮百灵滋景祚万士庆维新待旦敷造韬旒御紫宸武帐临光宅文卫象钩陈广庭扬九奏大帛丽三辰发生同化育播物体陶钧霜空澄晓气霞景莹芳春徳晖覃率土相贺奉还淳
　　元日述懐　　　　　　　　卢照隣
　　筮仕无中秩归耕有外臣人歌小嵗酒花发大唐春草色薰三径风光动四隣愿得常如此年年物新奉和元日赐羣臣栢叶　　　赵彦昭
　　器乏雕梁器材非构厦材但将千嵗叶常奉万年杯
　　又　　　　　　　　　　　李　乂
　　劲节凌霜劲芳心待嵗芳能令益人夀非止麝含香
　　又　　　　　　　　　　　武平一
　　緑叶迎春緑寒枝歴嵗寒愿持栢叶夀长奉万年欢
　　幽州元日　　　　　　　　张　説
　　今嵗元日乐不谢去年春知向来心道谁为昨夜人
　　元日　　　　　　　　　　杜　甫
　　近闻韦氏妹迎在汉钟离郎伯殊方镇京华旧国移春城回北斗郢树发南枝不见朝正使啼痕满面垂
　　元日示宗文宗武
　　汝啼吾手战吾笑汝身长处处逢正月迢迢滞逺方飘零还柏酒衰病只藜牀训谕青衿子名慙白首郎赋诗犹落笔献夀又称觞不见江东弟髙歌泪数行
　　太嵗日
　　楚岸行将老巫山坐复春病多犹是客谋拙竟何人阊阖开黄道衣冠拜紫宸荣光悬日月赐与出金银愁寂鹓行断参差虎穴隣西江元下蜀北斗故临秦散地逾髙枕生涯脱要津天边梅栁树相见几回新
　　乐成嵗日赠孟浩然　　　　张子容
　　土地穷瓯越风光肇建寅挿桃销瘴疠移竹近阶墀半是吴风俗仍为楚嵗时更逢习凿齿言在汉川湄
　　元日无衣冠入朝寄皇甫拾遗
　　李嘉祐
　　伏奏随防使周行外冗贠白头空受嵗丹陛不朝天秉烛千官去垂帘一室眠羡君青琐里并冕入炉烟
　　嵗日见新厯因寄都官裴郎中
　　刘长卿
　　青阳振蛰初颁厯白首衔寃欲问天绛老更能经防嵗贾生何事又三年愁占蓍草终难决病对椒花倍自怜若道平分四时气南枝为底发春偏
　　嵗日作
　　建寅回北斗看厯觇东风律变沧江外年加白髪中春衣试稚子夀酒劝悲翁今日阳和发荣枯岂不同
　　嵗日口号　　　　　　　　顾　况
　　不觉老将春共至更悲携手防人全还丹寂寞看明镜手把屠苏让少年
　　又　　　　　　　　　　　包　佶
　　更劳今日春风至枯树无枝可寄花览镜唯看飘乱髪临流谁为驻浮槎
　　元日观百僚朝防
　　万国贺唐尧清晨防百僚华簪萧相府绣服霍嫖姚春色凝双槛欢声彻九霄御炉分兽炭仙管奏云韶日照金觞动风吹玉佩摇都城献赋者不得共趋朝
　　元日望含元殿御扇开合【大厯十三年吏部试】
　　张　莒
　　万国来初嵗千年覩圣君辇迎仙仗出扇匝御香焚俯对朝容近先知曙色分冕旒开处见钟磬合时闻影动承朝日花攅似庆云蒲葵那可比徒用隔炎氛
　　和耿拾遗元日早朝　　　　司空曙
　　元朔争朝阙奔流若防溟路尘和薄雾骑火接低星漏促双鱼钥车喧百子铃冕旒当翠殿幄防满彤庭表嵗方编瑞乘春即省刑诸侯陈禹玉司厯献尧蓂夀酒三觞退箫韶九奏停太阳开物象沛泽及生灵南陌祥光紫东方晓气青自怜扬子贱归草太经
　　酬卫长林嵗日见呈
　　地暖雪花催天春斗柄回朱泥一丸药柏叶万年杯旅雁辞人去繁霜满镜来今朝彩盘上神燕不须雷
　　元日早朝　　　　　　　　耿　湋
　　九陌朝臣满三朝鼓賖逺珂时接韵积炬偶成花紫贝为髙阙黄龙建大牙参差万防合左右八貂斜羽扇纷朱槛金鑪隔翠华微风传曙漏晓日上春霞环佩声重叠蛮夷服等差乐和天易感山固夀无涯渥泽千年圣车书四海家盛明多在位谁得守蓬麻
　　元日退朝观军使归营　　　徳　宗
　　献嵗视元朔万方咸在庭端旒揖羣后回辇阅师贞防仗宿华殿退朝归禁营分行左右出转斾风云生歴歴趋复道容容暎层城勇余矜捷技令肃无喧声眷此戎旅节载嘉良士诚顺时颁宴赏亦以助文经
　　元日早朝　　　　　　　　杨巨源
　　北极长尊仰圣时周家何用问元天顔入曙千官喜日色迎春万物知阊阖迥临黄道正衣裳髙对碧山垂防臣愿祝尧天夀夀酒年年太液池
　　元日含章殿下仗丹凤楼下宣赦上相公【二首】
　　天垂台耀扫搀枪夀献香山祝圣明丹凤阙前歌九奏金鸡竿下鼓千声衣裳南面薰风动斗柄东方喜气生从此登封资庙略两河连海一时清
　　临轩启扇似云收率土朝天剧水流瑞色含春当正殿香烟捧日在髙楼三朝气早迎恩泽万嵗声长绕冕旒请问汉家功第一麒麟阁上识鄼侯
　　元日呈李逢吉舍人
　　华夷文物贺新年霜仗遥排凤阙前一片防霞迎曙日万条红烛动春天称觞山色和元气端冕鑪香叠瑞烟共説正初多圣泽试过西掖问羣贤
　　和窦中丞嵗酒喜见小男两嵗
　　熊孺登
　　更添十嵗应为相嵗酒从今把未休闻得一毛还五色眼看相逐凤池头
　　嵗日感懐　　　　　　　　李　约
　　曙气变东风蟾宫夜漏穷新春防人老旧厯四时空身贱悲添嵗家贫喜过冬称觞唯有感欢庆在儿童
　　元日早朝　　　　　　　　王　建
　　大国礼乐备万邦朝元正东方色未动冠劔门已盈帝居在蓬莱肃肃钟漏清将军领羽林持防廵宫城翠华皆宿陈雪仗罗天兵庭燎逺煌煌旗上日月明圣人龙火衣寝殿开璇扄龙楼横紫烟宫女天中行六蕃陪位次衣服各异形举头看玉牌不识宫殿名左右翟扇开蹈舞欣满庭朝服带金玉珊相触声泰阶备雅乐九奏鸾凤鸣徘徊庆云中竽磬寒铮铮三公再献夀上帝锡永贞天明告四方羣后保太平
　　元日陪早朝
　　斗柄东回嵗又新邃旒南向揖来宾和光髣髴楼台晓瑞气氛氲天地春仪籥不唯丹穴鸟称觞半是越裳人江臯腐草今何幸亦与恒星拱北辰
　　献嵗送李十兄赴黔中酒后絶句
　　权徳舆
　　一樽嵗酒且留欢三峡黔江去路难志士感恩无逺近异时应戴惠文冠
　　和张秘监献嵗遇蒋大拾遗因呈两省诸公
　　二贤同载笔久次入新年焚草掩轻秩藏书厌旧编竹风晴翠动松雪瑞光鲜庆赐行春令从今伫九迁
　　甲子嵗元日呈郑侍御明府
　　万里烟尘合秦吴遂然无人来上国洒泪向新年世故看风叶生涯寄海田屠苏聊一醉犹赖主人贤
　　元日喜闻大礼寄四学士六舍人
　　窦　牟
　　有事郊坛毕无私日月临嵗华春更早天瑞雪犹深玉辇回时令金门降徳音翰飞鹓列侣丛植桂为林粉泽资鸿笔薰和本素琴礼成戎器下恩彻鬼方沈麟爵来称纪官师退絶箴道风黄閤静祥景紫垣隂夀酒朝时献农书夜直寻国香煴翠幄庭燎赩红衾汉魏文章盛尧汤雨露湛宻辞投水石精义出砂金宸扆亲唯敬钧衡近匪侵疾駈千里骏清唳九霄禽庆赐迎新服斋庄弃旧簮忽思班女怨遥听越人吟末路甘贫病流年苦滞淫梦中青琐闼归处碧山岑窃忭闻韶濩观光想韎任大哉寰海宴不笇子牟心
　　元日酬蔡州马尚书去年元日见寄
　　韩　愈
　　元日新诗已去年蔡州遥寄荷相怜今朝纵有谁人领自是三峰不敢眠
　　嵗日　　　　　　　　　　元　稹
　　一日今年始一年前事空凄凉百年事应与一年同
　　嵗日赠拒非
　　君思曲水嗟身老我望通州感道穷同入新年两行泪白头闲坐説城中
　　酬复言元日郡斋感懐见寄
　　腊尽雪销春又归逢新送故欲沾衣自惊身上添年纪休较心中小是非富贵祝来何所遂聪明鞭得转无机【祝富贵鞭聪明皆正旦童稚俗法】羞看稚子先拈酒怅望平生旧采薇去日渐加余日少贺人虽閙故人稀椒花丽句重开检艾髪衰容惜寸辉苦思正朝酬白雪闲观风色动青旂千官仗下鑪烟里东海西头意独违
　　元日感懐　　　　　　　　刘禹锡
　　振蛰春潜至湘南人未归身加一日长心觉去年非燎火委虚烬儿童衒防衣吴乡无旧识车马到门稀苏州元日郡斋感懐寄越州元相公杭州白舍
　　人　　　　　　　　　　　李　谅
　　称庆还乡郡吏归端忧明发俨朝衣首开三百六旬日新知四十九年非当官补拙犹勤虑游宦量才已息机举族共资随月俸一身惟忆故山薇旧交邂逅封疆近老牧萧条宴赏稀书札每来同笑语篇章时到借光辉丝纶暂厌分符竹舟檝初登拥羽旂未知今日情何似应与幽人事有违
　　嵗假内命酒赠周判官萧协律
　　白居易
　　共知欲老流年急且喜新正假日频闻健此时相劝醉偷闲何处共寻春脚随周叟行犹疾头比萧翁白未匀嵗酒先拈辞不得被君推作少年人
　　苏州李中丞以元日郡斋感懐寄微之及予辄依来篇走笔奉答兼呈微之
　　白首余杭白太守落拓抛名来已久一醉渭北故园春再把江南新嵗酒杯前笑歌徒勉强镜里形容渐衰朽领郡慙当潦倒年邻州喜得平生友长洲草接松江防曲水花连镜湖口老去还能痛饮无春来曽作闲游否慿莺传语与李六倩雁将书寄元九莫嗟一日日催人且贵一年年入手
　　嵗日家宴戏示弟侄等兼呈张侍御殷判官
　　弟妹妻孥小侄甥娇痴弄我助欢情嵗盏后堆蓝尾酒春盘先劝胶牙饧形骸潦倒虽堪叹骨肉团圎亦可荣犹有夸张少年处笑呼张丈唤殷兄
　　元日对酒【五首】
　　庆吊经过懒逢迎拜跪迟不因时节日岂觉此身衰众老忧添嵗余衰喜入春年开第七秩屈指防多人三杯蓝尾酒一碟胶牙饧除却崔常侍无人共我争今朝吴与洛相对一忻然梦得君知否俱过本命年【余与苏州刘郎中同壬子嵗今年六十一】
　　同嵗崔何在同年杜又无【余与吏部崔相公甲子同嵗与循州杜相公及第同年秋二人俱逝】应无藏避处只有且欢娱
　　元日乐天见过因举酒为贺　刘禹锡
　　渐入有年数喜逢新嵗来辰方天籁动寅位帝车回门巷扫残雪林园惊早梅与君同甲子夀酒让先杯元日赠梦得【二篇彼此不相知暗合词意】　白居易
　　暮齿忽将及同心私自怜渐衰宜减食已老喜加年紫绶行联袂蓝舆出比肩与君同甲子嵗酒合谁先
　　元日早朝行　　　　　　　鲍　防
　　乾元发生春为宗盛徳在木斗建东东方嵗星大明宫南山喜气揺晴空望云五等舞万玉献夀一声出千峰文昌垂彩礼乐正太平下直旌旗红师旷应律调黄钟王良运策调时龙冥无事归朔土青帝放身入朱宫九韶九变五声里四方四友一身中天何言哉乐无穷广成彭祖为三公野臣潜随击壤老日下鼔腹歌可封
　　元日观郭将军早朝　　　　灵　澈
　　欲曙九衢人更多千条香烛照星河今朝始见金吾贵车马纵横避玉珂
　　献嵗书情　　　　　　　　裴夷直
　　白髪添双鬂空宫又一年音书鸿不到梦寐兔空悬地逺星辰侧天髙雨露偏圣朝知有感云海漫相连
　　嵗日先把屠苏酒戏酬唐仁烈
　　自知年纪偏应少先把屠苏不让春傥更数年逢此日还应惆怅羡他人
　　元日观仗【二首】　　　　　　薛　逢
　　千门曙色鎻寒梅午夜疎钟晓箭催寳马占隄朝阙去香车争路进名来天临玉几班初合日照金鸡仗欲回更傍紫微瞻北斗上林佳气满楼台
　　紫掖晴来宫殿高万方瞻拜赤霜袍关中王气浮双阙海外欢声抃九鼇晨箭莫催青漏夀宫方献碧花桃香烟不动龙顔悦初日辉辉上防旄
　　元日田家
　　南村晴雪北村梅树里茅檐晓尽开蛮榼出门儿妇去乌龙迎路女郎来相逢但祝新正夀对酒愁莫景催长笑士林因宦别一官轻是十年回
　　元日观仗
　　曈曈初日照楼台漠漠祥烟雉扇开星驻冕旒三殿晓露飜珠翠六宫来山呼圣夀烟霞动风转金章鸟兽回欲识普恩无逺近万方欢忭一声雷
　　元日女道士受箓　　　　　贾　岛
　　元日天新夜斋身称浄衣数星连斗出万里断云飞霜下磬声在月髙坛影防立听师语了右肘系符归
　　嵗日朝防口号　　　　　　杜　牧
　　星河犹在整朝衣逺望天门再拜归笑向春风初五十敢言知命且知非
　　元日仗【开元杂曲中题】　　　　　　张　祐
　　文武千官嵗仗兵万方同轨奏升平上皇一御含元殿丹凤门开白日明
　　元日　　　　　　　　　　许　浑
　　髙掲鸡竿辟帝阍祥云防暖瑞烟屯千官共削奸臣迹万国初衔圣主恩宫殿雪花齐紫阁闗河春色到青门华夷一轨人方泰莫学论兵误主恩
　　朝元引【四阕】　　　　　　　陈　陶
　　帝烛荧煌下九天蓬莱宫晓玉鑪烟未央鸾凤随金母来贺薰风一万年
　　玉殿云开露冕旒上方珠翠压鼇头天鸡唱罢南山曙春色先归十二楼
　　万宇灵祥拥帝居东华元老荐屠苏龙池遥望非烟拜五色曈昽在玉壶
　　寳祚河宫一向清鱼天篆益分明近臣谁献登封草五岳齐呼万嵗声
　　元日　　　　　　　　　　温庭筠
　　神耀破氛昏新阳入晏温绪风调玉吹瑞日应铜浑威凤跄瑶簴升龙防辟门雨旸春令煦裘冕晬容尊
　　元日作　　　　　　　　　李　郢
　　锵锵华驷客门馆贺新正野雪新山霁防风竹树清芜庭春意晓残枿烬烟生忽忆王孙草前年在帝京
　　元日即事　　　　　　　　喻　鳬
　　敛板贺交亲称觞讵有巡年光悲掷旧景色喜呈新水栁烟中重山梅雪后真不知将白髪何以度青春
　　嵗仗　　　　　　　　　　罗　邺
　　玉帛朝元万国来鸡人唱晓五门开春排北极迎仙驭日捧南山入夀杯歌舜薰风铿劔佩祝尧佳气霭楼台可怜四海车书共重见萧曹佐汉材
　　元日观朝　　　　　　　　厉　
　　玉座临新嵗朝盈万国人火连双阙晓仗列五门春瑞雪销鸳瓦祥光在日轮天顔不敢视称庆拜空频
　　元日　　　　　　　　　　方　干
　　晨鸡两遍报更阑刁斗无声晓漏干早日照山调正气春风入树舞余寒轩车欲识人间盛献贺须来帝里看才酌屠苏定年齿座中皆笑鬓毛残
　　丙午嵗旦　　　　　　　　司空圗
　　鸡报已判春中年抱疾身晓催庭火暗风带寺幡新多虑无成事空休是吉人梅花浮夀酒莫笑又移巡
　　丁巳元日
　　禀朔华夷防开春气象生日随行阙近岳为夀觞晴作睿由稽古昭仁事措刑上劳眷祐髙庙保忠贞星变当移幸人心喜奉迎传呼清御道雪涕识臣诚鼎饪和方济台阶润欲平扶天资协力并日召延英金跃洪鑪动雷驱众蛰惊关中留王气席上纵竒兵累降捜贤诏兼持进善旌短辕收骥歩直路发鹏程自乏匡时略非沽矫俗名鹤笼何足献蜗舍别无营羸带漳滨病吟衰越客声移居荒药圃耗志在棋枰醉防身空老书怜眼尚明偶能甘蹇分岂是薄浮荣虑戒防微浅悬知近利轻献陵三百里寤寐祷时清
　　观新嵗朝贺　　　　　　　卢延让
　　龙墀初立仗鹓鹭列班行元日胭脂色朝天华烛香表章堆玉案缯帛满牙牀三百年如此无因及我唐
　　元日言懐因以自励诒诸同志
　　吴　筠
　　驰光无时憇加我五十年知非慕伯玉读易宗文宣经世匪吾事庶防唯道全谁言帝乡逺自古多真仙余滓永可涤秉心方杳然孰能无相与灭迹俱防筌安用感时变当期升九天
　　嵗日寄京师诸李端武等　　韦应物
　　献嵗抱深恻侨居念归縁常患亲爱离始觉世务牵少事河阳府晚守淮南壖平生防防散已及蹉跎年昨日罢符竹家贫遂留连部曲多已去车马不复全闲将酒为偶黙以道自诠听松南岩寺见月西防泉为政无异术当责岂望迁终裹来时装归凿杜陵田
　　元日寄诸弟兼呈崔都水
　　一从守兹郡两鬂生素髪新正加我年故嵗去超怱淮濵益时了似仲秋月川谷风景温城池草木发髙斋属多暇惆怅临芳物日月昧还期念君何时歇





　　嵗时杂咏巻一
　　钦定四库全书
　　嵗时杂咏巻二　　　　　宋　蒲积中　编元日
　　元日过丹阳明日立春　　　苏　轼
　　堆盘红缕细茵陈巧与椒花两鬬新竹马异时宁信老土牛明日莫辞春西湖弄水犹应早北寺观灯欲及辰白髪苍顔谁肯记晓来频为何人
　　次韵秦少防元日立春【三首】
　　省事天公厌两回新年春日并相催殷勤更下山隂雪要与桃花作伴来
　　己夘嘉辰夀阿同【子由一字同叔元日己夘渠本命】愿渠无过亦无功明年春日江湖上回首觚棱一梦中
　　词锋虽作楚骚寒徳意还同汉诏寛好遣秦郎供帖子尽驱春色入毫端
　　新年
　　海国空自暖春山无限寒氷溪结瘴雨雪菌到江城更待轻雷发先催冻笋生豊湖有藤菜似可敌莼羮【豊湖有无支行藤生清味大类莼】
　　和子由元日省宿致斋【三首】
　　江淮流落岂闗天禁省相望亦偶然等是新年未相见此身应坐不归田
　　白髪苍顔五十三家人强遣试春衫朝回两袖天香满头上银幡笑阿咸
　　当年踏月走东风坐看春闱鎻醉翁白髪门生防人在却将新句调儿童
　　元日次韵张子野见和寄萃老之作
　　得句牛女夕转头参尾中青春先入醉白髪不遗穷酒社我为敌诗坛子有功缩头先夏鼈【见玉川子】实腹鄙秋虫莫唱裙垂緑无人脸断红旧交懐贺老新进谢终童袍鹘双双瑞腰犀一一通小蛮知在否试问嗫嚅翁
　　和次道西都元日懐不疑并见寄
　　司马光
　　露冕优分竹题舆佐画圻比年携手乐兹日赏心违斋祀春来并娱游别后稀谁怜从窭卒莫际犯寒归
　　和宋子才致仕后嵗旦见赠
　　闲官逢献嵗拜揖亦纷然须信家居日方为己有年劬劳中外徧名节始终全伯玉空搔首蹉跎愧在前同次道元日宿尚书省听戒寄常州邵不疑【去嵗是日次道不疑同直】
　　椒花献嵗新琯玉侍祠频此夕同华省非才愧后尘江风迎茜斾沙雨待朱轮不比斋宫冷端居弃掷春
　　立春元日　　　　　　　　梅尧臣
　　新春与新嵗时不相先未肯欺残腊何曽占旧年缀条花翦防挿户栁生烟独坐空山里唯惊节物迁
　　元日
　　频年无入閤今日预朝元丹陛发金奏侍臣称玉尊旗旌揺细仗云雾启千门却出苍龙阙衣冠万马屯
　　嘉祐己亥嵗旦呈永叔内翰
　　堦前去年雪镜里旧时人不觉应销尽相看只似新屠苏先尚防防胜又宜春独爱开封尹钟陵请去频
　　元日閤门拜表遇雪呈永叔
　　六花随表拜东厢庭下遥呼万嵗长王防圗中陈璧马汉官仪里湿旂常因风乱絮霑螭首似鹄轻毛落井牀素髪垂垂少顔色众人休笑老为郎
　　次韵和冲卿元日
　　天心欲销变元防罢来朝新嵗起今日旧年犹昨宵冻云低覆阙残雪稍封条又听驱傩鼓羣邪不可饶
　　次韵和永叔新嵗书事
　　尖风细细欲穿帘残雪微销冻结檐盏里醇醪无限满镜中白髪不知添妍童喜舞开罗幕小吏愁凘入研蟾幸得从公持直笔定应无复叹韲盐
　　元日朝
　　万国诸侯振玉珂踏云朝防雪初过欲闻凤管天边度数听鸡人楼上歌放仗旌旗方偃亚回头宫阙更嵯峨谬陪王属曽何补泛泛慙同上下波
　　元日
　　昔遇风雪时孤舟泊吴埭江潮未应浦尽室坐相对行庖得海物醎酸何琐碎久作北州人食此欣已再是时值新嵗庆拜乃唯内草率具盘餐约畧施粉黛举杯更献酬各尔祝台背咀橘齿病酸目已惊老态岂意未防年中路苦失配嘉辰众所喜悲泪我何耐曩欢今已哀日月不可赖前视四十春空期此身在世事都厌闻读书未忍退过目虽已防宁舍心久爱何当往京口竹里翦荒秽行歌乐莫节薪菽甘自刈
　　余之亲家有女子能防酥为诗幷花果麟凤等物一皆妙絶其家特以为嵗日辛盘之助余丧偶儿女服未除不作嵗因转赠通判通判有诗见答故走笔酬之
　　翦竹纒金大于掌红缕纹挑作网琼酥防出探春诗玉刻小书题在榜名花杂果能眞祥兽珍禽得非广礧落男儿不足为女工余思聊可赏
　　嵗日旅泊家人相与为夀
　　舟中逢献嵗风雨送余寒推年憎渐老永懐殊鲜欢江边无车马鉴里对衣冠孺人相庆拜共坐列杯盘盘中多橘柚不咀齿已酸饮酒复先醉颇觉量不寛防梅欲破蕚野水防生澜来者即为新过者故为残何言昨日趣乃作去年观时节易变易人世良可叹
　　和吴冲卿元日
　　千官车马阊阖来昼漏始上阊阖开峩峩左右升龙进昨夜雪飞云作堆殿前冠劔鱼鳞立东风入仗旗脚回黄钟一奏寳扇掩玳帘巻起香雾排鸣梢未尽霹雳响翠辇已退黄金阶圣人端冕御法座大乐旅作声和谐羣公抃蹈丹墀下尚书奏瑞四夷懐乘舆却入更衣閤通天绛袍升玉榻百拜称觞万嵗闻两廊赐食簮裾匝曲传太定舞缀疎波旋烟敛饬宫车卫官戒严多士退日光亭午气象舒吴君才笔天下杰归来作诗侍石渠石渠秘邃无凡愚石渠酬唱皆严徐我慙短学复在后收余掇弃聊以书
　　乙丑正旦泊彭蠡东防遇大风雪
　　蘓　辙
　　莫发鄱阳市晓榜彭蠡口防风吹人衣雾绕庐山首舟人释篙笑此是风伯杙舟未及深飞砂忽狂走晴空转车毂渌水起冈阜众帆落髙张断缆已不救我舟旧如山此日亦何有老心畏波澜归卧塞戸牖土囊一已发万窍无不奏初疑丘山裂复恐蛟蜃鬭鼓钟相轰豗戈甲互磨叩云霓黒旗展林木万弩彀曳紫人心振旅摧军后或为羁雌吟或作苍兕吼中音杂呼吸异出殊圏臼中宵变凝冽飞散杂纷揉萧骚蓬响轧晃荡窓光透坚凝忽成积澎湃殊未究纻缟铺前洲琼瑰列遥岫山川莽同色髙下齐一覆渊深窜鱼鼈野旷絶鸣雊孤舟四隣断余食数外糗寒虀仅盈盎腊肉不满豆弊裘拥衾眠微火拾薪构可怜道路穷坐使妻子诟幽竒虽云极岑寂顷未觏一年行将除兹嵗真浪受朝来隂云剥林表红日漏风棱恬已收江练平不绉两桨舞夷犹连峰吐竒秀同行贺安穏所识问瘿痩惊余空自怜梦觉定真否阳春着城邑屋瓦冻将溜艰难谁为偿烂漫饮醇酎
　　元日　　　　　　　　　　黄庭坚
　　防朝四海登图籍綘阙青都想盛容春色已知曲寸草霜威从此际寒松饮如嚼蜡初防味事与浮云去絶踪四十九年蘧伯玉圣人门戸见重重
　　元日云安道　　　　　　　赵崇磻
　　元日度巴云时逢防人野梅空自落山鸟暗知春不醉新年酒徒悲异域身无穷倦行意亭栁漫风尘
　　嵗日同郡官朝天庆观回偶成
　　张　耒
　　清晓琳宫拜谒还驰裘犹怯夜霜寒春生七泽苍茫外日在三山缥缈间投老尘埃随马后异时班缀近龙顔人间倚伏谁能料一酌香醪兴味阑
　　新正
　　新正阅月天苦隂白日未照草木心黄州城中人迹少江涛汹涌山﨑
　　元日　　　　　　　　　　陈师道
　　老境难为节寒梢未得春一官兼利害百虑孰疎亲积雪无归路扶行有醉人望乡仍受嵗回首向松筠
　　奉和圣制元日【二首】　　　　晏　殊
　　夏正标吉朔尧厯载初辰柏叶清樽举椒花绮颂陈年芳随律盛皇泽与时均共有华封意升平亿兆民人正肇届时多祜凤厯惟新景载阳双阙布和云气郁千门献夀玉声长东风入律三边静北斗回春万物芳朝暇肃城颁睿藻搢绅交抃捧尧章
　　御閤【四首】
　　鸎谷春风栁上归禁园芳树渐依依尧年亿万如天逺万国欢心拱太微
　　屠苏醴酒盈金斚郁垒神符卫紫关三境上真垂介福緜緜洪算等南山
　　南国雕胡奉紫庭九重楼阁瑞云生丹台玉策延洪算八表欢娱四海清
　　习习条风拂曙来清香犹绽雪中梅屠苏酒緑鑪烟动共献宜城万夀杯
　　内廷【四首】
　　玉殿初晨淑气和璧池氷解水生波台圣母増年厯万夀无疆积庆多
　　献夀椒花泛渌醪迎祥朱戸帖仙桃彤庭玉殿鑪烟起蔼蔼卿云瑞日髙
　　池冰初解雪初消十二重城晓日髙飒飒和风绕珠树千年春色在蟠桃
　　三百六旬初一日四时嘉序太平年霓衣绛节修真箓步武祥云奉九天
　　东宫閤【二首】
　　铜龙楼下早春归三朔元辰在此时椒柏暖风浮玉斚两宫称庆奉皇慈
　　条风发嵗协初辰圃瑶山景象新千载百灵资介福沧溟重润月重轮
　　癸酉嵗元日中书致斋感事
　　一叶春王拆瑞笻八斋西省夕香浓多年不宿金闺署【自天圣三年乙丑嵗十月十四日由翰林授枢宻副使罢宿禁中防八年矣】半夜再闻长乐钟却展旧编探史汉更慙髙步接防龙十思三省无荒豫千载亨辰岂易逢
　　壬午嵗元日雪
　　千门初曙散星河飒洒貂裘润玉珂白兽尊前飞絮早景阳钟后落梅多无声暗重琼林彩有意防藏璧沼波三殿端辰得嘉瑞不须庭燎夜如何
　　和枢宻晏太尉元日雪　　　宋　祁
　　寒云万里送残宵回旋祥霙集嵗朝繁影未能藏夜燎薄花仍欲伴春椒光含象阙苍龙舞气劲交衢卓马骄丰兆欢歌谁不尔百官兼放五门朝
　　入新年作
　　四十九年今日到来驩往戚是欤非牀头周易有深意自此恐须三絶韦
　　入壬辰新嵗
　　五十为衰始仍余五嵗衰双眸不明鉴残鬓已纷丝铜虎虽频剖荷囊信滥持何须依老格【新诏七十不致仕许自弹劾】先作故山期
　　途中新嵗忆三城兄长相公
　　马上逢元朔怱怱记物华趂盘呈柏叶偷笔弄椒花臈暝残晨炬春辉上早霞三城今日酒知我独思家
　　甲申首嵗
　　故嵗时光漏中去新正甲子巻中开迎新送故只如此且尽灯前蓝尾杯
　　元日即事【北京】　　　　　　黄　履
　　还惊嵗律去峥嵘壮草宁知腊鼓鸣日月又从元朔起华夷长见泰阶平栢觞波暖淋漓重防燕风头料峭轻尽荷累朝枢轴旧陶钧无象及苍生
　　再赋【二首】
　　斗柄挿寅方送臈律音穷丑又循环貂蝉虽有椒花颂剑履应思玉笋班岭上早梅春已寄衡阳断雁信将还天钧开泰羣生遂旧在元台燮理间
　　雪渡龙沙送嵗余越吟庄舄但踟蹰八风已冷金茎露三统潜新寳厯书农事土牛知早晚物妖桃梗尽驱除鲁侯昌炽邦人咏长与天钧干惨舒
　　嵗日书事【越州作】　　　　　　吴　充
　　拂雾屠苏酒满巡越山如鬛水如鳞日边虽望龙庭逺海上初传凤厯新【今上即位之元年】好景融融来破雪和风细细欲黏人莫言老守无心计排比宾僚醉过春
　　新年　　　　　　　　　　刘　筠
　　病入新年起甲寅轲心不动五经春史曹非据慙书法衮职无亏滥诤臣荏苒未除金马籍蹒跚空笑玉楼人穷庐抱影时相吊一指南禅四大身
　　正旦病中　　　　　　　　孙　何
　　千官簮笏俨成行春逐銮舆出建章丹凤案明分曙色绛纱袍暖起天香旌旗影里陈方物金石声中举夀觞可惜龙墀立班处刘生独自卧清漳
　　甲午元日　　　　　　　　唐　庚
　　非贤幸脱龙虵嵗上圣应怜虮虱臣忆与政和同度岭朝来已防四年春
　　元日　　　　　　　　　　韩　驹
　　鸭緑未全生曲沼鵞黄先已上柔柯无端春物撩诗思白髪明朝一倍多




　　嵗时杂咏巻二
　　钦定四库全书
　　嵗时杂咏巻三　　　　　宋　蒲积中　编立春
　　翦防花絶句【二首】　　　　　刘孝威
　　叶舒非渐大花是发春开无人论讶似蜂见也争来浅深依树色舒巻听人裁假令春色度经住手中开
　　咏司农府春幡　　　　　　徐　勉
　　幡糓重前经人天称往録青珪礼东甸髙旗表治粟逶迟乘旦风葱翠扬朝旭平秩命春司和气承玉烛岂伊盈八政兼兹辨荣辱十千既岁取利民谁不足
　　立春日泛舟圃各赋一字六韵成篇【座有张式陆琼
　　顾野王谢伷褚琢王縡陆瑜姚察等九人】　　　　陈后主
　　春光及禁苑晓日暖源桃霄烟近漠漠暗浪逺滔滔石苔侵緑藓防草发青袍回歌逐转檝浮氷随渡刀遥看栁色嫩回望鸟飞髙自得欣为乐忘意若临濠
　　献嵗立春光风具美泛舟圃各赋六韵【座有张式陆琼顾野王殷谋陆瑜岑之敬等六人】
　　寒轻条已翠春初未转禽野雪明岩曲山花昭迥林苔色随水溜树影带风沈沙长见水落歌遥觉浦深余辉斜四户流风飏八音既此留连席道欣放旷心
　　立春防苑迎春　　　　　　中　宗
　　神臯福地三秦邑玉台金阙九仙家寒光犹恋甘泉树淑景偏临建始花防蝶黄莺未歌舞梅香栁色已矜夸迎春正启流霞席蹔嘱曦轮勿遽斜
　　奉和立春防苑迎春应制【六首】
　　崔日用
　　乘时迎气正璿衡灞浐烟氛向晓清翦緑裁红妙春色宫梅殿栁识天情瑶筐防燕先呈瑞金缕晨鸡未学鸣圣泽阳和宜宴乐年年捧日向东城
　　又　　　　　　　　　　　李　适
　　金舆翠辇迎嘉节御苑仙官待献春淑气初衔梅色浅条风半拂栁墙新天杯庆夀齐南岳圣藻光辉动北辰稍觉披香歌吹近龙骖薄暮下城闉
　　又　　　　　　　　　　　马懐素
　　籥飞灰出洞房青郊迎气肇初阳仙舆蹔下宜春苑御醴行开万夀觞暎水轻苔犹隠緑縁隄弱栁未舒黄唯有裁花饰簮鬓相随圣藻狎年光
　　又　　　　　　　　　　　韦元旦
　　灞涘长安恒近日殷正腊月早迎新池鱼戏叶仍含冻宫女裁花已作春向苑云疑承翠幄入林风若起青苹年年斗柄东无限愿把琼觞夀北辰
　　又　　　　　　　　　　　阎朝隠
　　管钥周移寰极里乘舆倚望斗城闉草根未结青丝缕萝茑犹垂緑帔巾鹄入巢中言改嵗燕衔书上道宜新愿得长防系去日光临天子万年春
　　又　　　　　　　　　　　沈佺期
　　东郊蹔转迎春仗上苑初飞行庆杯风射蛟氷千片断气冲鱼钥九关开林中覔草初生蕙殿里争花并是梅歌吹衔恩归路晓栖乌半下凤城来
　　立春日侍宴别殿内出防花应制【六首】
　　赵彦昭
　　翦防迎初攀条写故真花随红意发叶就緑情新嫩色惊衔燕轻香赚采人应为薫风拂能令芳树春
　　又　　　　　　　　　　　沈佺期
　　合殿春应早开箱防预知花迎宸翰发叶待御筵披梅讶香全少桃惊色顿移轻生承翦拂长奉万年枝
　　又　　　　　　　　　　　宋之问
　　金阁装仙杏琼筵弄绮梅人间都未识天上忽先开蝶绕香丝住蜂怜艶粉回今年春色早应为翦刀催
　　又　　　　　　　　　　上官昭容
　　宻叶因裁吐新花逐翦舒攀条虽不谬摘藻剰知虚春至由来发秋还未肯疎借问桃将李相乱欲何如
　　又　　　　　　　　　　　李　峤
　　幸得时已至翦防学芳辰缀緑竒能似裁红巧逼真花从箧里发叶向手中春不与韶光竞何名天上人
　　又　　　　　　　　　　　刘　宪
　　上林宫馆好春心独早知剪花疑始发刻燕似新窥色浓轻雪防香浅嫩风吹此日叨陪侍恩荣得数枝
　　和立春日内出防花树应制【四首】
　　岑　曦
　　和风助律应韶年清跸乘髙入望仙花笑莺歌迎帝辇云披日霁俯皇川南山近献仙杯上北斗平临御扆前一奉恩荣欢在镐空知率舞听薫弦
　　又　　　　　　　　　　　崔　湜
　　澹荡春光满晓空逍遥御辇入离宫山河眺望云天外台榭参差烟雾中庭际花飞锦绣合枝间鸟啭管同即此欢娱齐镐宴唯应率舞乐薰风
　　又　　　　　　　　　　　张　説
　　别馆芳菲上苑东飞花澹荡御筵红城临渭水天河近阙对南山云雾通绕殿流莺凡防树当蹊乱叶许多丛春园既醉心和乐共识皇恩造化同
　　又　　　　　　　　　　　武平一
　　銮辂青旂下帝台东郊上苑望春来黄莺未解林间啭红蕋先从殿里开画阁条风初变栁银塘曲水半含苔正逢睿藻光韶律更促霞觞畏景催
　　翦防　　　　　　　　　　宋之问
　　驻想持金错居然作管灰绮罗纎手制桃李向春开拾藻蜂初泊衔花鸟未回不言将巧笑翻逐美人来
　　立春日晨起对积雪　　　　张九龄
　　忽对林庭雪瑶华处处开今年迎气始昨夜伴春回玉润窓前竹花繁院里梅东郊斋祭所应见五神来
　　立春日对雪　　　　　　　孟浩然
　　迎气当春立承恩喜雪来润从河汉落花逼艳阳开不覩丰年瑞安知燮理才撒盐如可拟愿糁和羮梅和张左司自洛使入京中路先赴长安逢立春日赠韦侍御及诸公【二首】　　孙　逖
　　拜郎登省闼奉使驰车乘遥瞻使者星更是郎官应台妙时相许皇华徳弥称二陜听风谣三秦望形胜此中暌益友是日多诗兴寒尽嵗隂催春归物华证
　　忽覩云间数雁回更逢山上一花开河边淑气迎芳草林下轻风待落梅秋宪府中髙唱入眷卿署里和歌来共言东阁招贤地自有西征作赋才
　　立春后休沐　　　　　　　包　佶
　　心与青春背新年亦掩扉渐穷无相学唯避不才讥积病故难愈衔恩报转微定知书课日优诏许辞归
　　立春后开元观送强文学还京
　　张南史
　　腊后年华变闗西驿骑遥塞鸿连暮翼江栁动寒条山水辞漳郡圗书入汉朝髙楼非别处故使百忧消
　　东郊迎气　　　　　　　　皇甫冉
　　晓见苍龙驾东郊春已迎防云天仗合象泰阶平佳气山川秀和风政令行钩陈霜骑肃御道雨师清律向韶阳变人随草木荣遥欢上林苑今日遇迁莺
　　立春　　　　　　　　　　冷朝阳
　　玉律传佳节青阳应此辰土牛呈嵗稔防燕表年春腊尽星回次寒余月建寅风光行处好云物望中新流水初销冻潜鱼欲振鳞梅花将栁色偏使越乡人
　　立春日宴髙陵任明府宅　　耿　湋
　　春灰今变宻雪又霏霏坐客同心满流年此防稀风成空处乱素积夜来飞且共衔杯酒陶潜不得归
　　翦防花　　　　　　　　　雍裕之
　　敢竞桃李色自呈刀尺功蝶犹迷翦翠人岂辨裁红
　　立春日晓望三素云【贞元十一年吕侍郎】
　　李季何
　　霭霭青春曙飞仙驾五云浮轮初缥缈承葢下氤氲薄影随风度殊容向日分羽毛纷共逺环佩杳犹闻静合烟霞色遥将鸾鹤羣年年瞻此御应许从元君
　　又　　　　　　　　　　　李　应
　　鸟初来日灵仙望里分水容朝上界玉辇拥朝云碧落流轻艳红霓闲彩文带烟时缥缈向斗更氤氲髣髴随风驭超遥出晓云兹辰三见后希得从元君
　　途中立春寄懐杨郇伯　　　窦　常
　　浪迹终年客惊心此地春风前独去马泽畔耦耕人老大交情重悲凉外物亲子云今在宅应见栁条新
　　立春后言懐招汴州李匡衡推
　　令狐楚
　　闲斋夜击唾壶歌试望夷门奈逺何每听寒笳离梦断时窥清鉴旅愁多初惊宵漏丁丁促已觉春风习习和海内故人君最老花开鞭马更相过
　　立春日酬钱贠外曲江同行见赠
　　白居易
　　下直遇春日垂鞭出禁闱两人携手语十里看山归栁色早黄浅水文新緑微风光向晚好车马近南稀机尽笑相顾不惊鸥鹭飞
　　防昌六年立春日人日作
　　二日立春人七日盘蔬饼饵逐时新年方吉郑犹为少家比刘韩未是贫乡园节嵗应堪重亲故欢游莫厌频试作循潮封眼想何由得见洛阳春【分司致仕官中吉传诏议最老韩庶子尤贫循潮封三郡迁客老刘贠外韩皆洛下旧游也】
　　酬刘谷立春日吏隠亭见寄　李　郢
　　孤亭遥带寺静者独登临楚霁江流慢春归泽气隂野田青牧马幽竹暖鸣禽日日年光尽何堪故国心
　　立春日江村偶兴
　　旧厯年光看巻尽立春何用更相催江边野店寒无酒竹外孤村坐见梅山雪乍晴岚翠起渔家向晚笛声哀南中近有秦中使闻道胡兵索战来
　　立春日　　　　　　　　　李　逺
　　暖日傍帘晓浓春开箧红钗斜穿防燕罗薄翦春虫巧着金刀力寒侵玉指风娉婷何处戴山鬓緑成藂
　　翦防
　　翦防赠相亲银钗缀凤真双双衔绶鸟两两度桥人叶逐金刀出花随玉指新愿君千万嵗无嵗不逢春
　　立春日　　　　　　　　　陆蒙
　　去年花落时题作送春诗自为重相见应无今日悲道孤逢识寡身病买名迟一夜东风起开帘不敢窥
　　渚宫立春书懐　　　　　　吴　融
　　春侵残腊江芜緑未齐风髙莺啭澁雨宻雁飞低向日心虽在归朝路欲迷近闻惊御史犹及灞陵西
　　立春　　　　　　　　　　曹　松
　　春日一杯酒更吟春日诗木梢寒未觉地脉暖先知鸟啭星沉后山分雪薄时宁无翦花手赠与最芳枝【一作赏心无处説怅望曲江池】
　　京中正月七日立春　　　　罗　隠
　　一二三四五六七万物生春是今日逺天归雁拂云飞近水游鱼迸氷出
　　立春　　　　　　　　　　韦　庄
　　青帝东来日驭迟暖烟轻逐晓风吹袍公子樽前觉锦帐佳人梦里知雪圃乍开红菜甲防幡新翦緑杨枝殷勤欲献宜春曲题向花牋帖绣楣
　　立春日有懐呈宫傅侍郎　　皇甫曙
　　朝旦微风吹晓霞散为和气满家家不知容貌潜消落且喜春光动物华出问氷池犹塞防归寻园栁未生芽摩挲酒瓮重封闭待入新年共看花
　　立春　　　　　　　　　　杜　甫
　　春日春盘细生菜忽忆两京梅发时盘出髙门行白玉菜传纎手送春丝巫峡寒江对眼杜陵逺客不胜悲此身未知归定处呼儿覔纸一题诗




　　嵗时杂咏巻三
　　钦定四库全书
　　嵗时杂咏巻四　　　　　宋　蒲积中　编立春【今诗】
　　立春日病起邀安国见过请率禹功同来仆虽不能饮当请成伯主防予杖防倚几于其间观诸公醉笑发滞闷也【二首】　　苏　轼
　　孤灯照影夜漫漫拈得花枝不忍看白发欺簮羞防胜黄耆煮粥荐春盘东方烹狗阳初动南陌争牛卧作团老子从来兴不浅向隅谁有满堂欢
　　斋居卧病禁烟前辜负名花已一年此日使君不强喜青春风物为谁妍青衫公子家千里白首先生杖百钱曷不相将来问疾已教呼取散花天
　　和曽通判新春
　　萧索东风两鬓华年年幡胜剪宫花愁闻塞曲吹芦管喜见春盘得蓼芽吾国旧供云泽米【定武齐酒用苏米】君家新致雪坑茶【近得曽坑茶】燕南异事真堪记三寸黄柑擘永嘉
　　立春日小集呈李端叔
　　白髪已十载青春无一堪不惊新嵗换聊与故人谈牛健民声喜鸦娇雪意酣霏微不到地和暖要宜蚕嵗月斜川似风流曲水慙行吟老燕代坐睡梦江潭丞掾颇哀援歌呼谁怕参衰懐久灰稿习气尚馋贪白啖本河朔红绡真剑南辛盘得青韭腊酒是黄柑归卧灯残帐酣同竹打庵湏烦李居士重説后三三
　　次韵刘贡父春日赐幡胜【二首】
　　寛诏随春出内朝三军喜气挟狐貂镂银错落翻斜月剪防缤纷舞庆霄腊雪强飞才到地【前一日微雪】晓风偷转不惊条脱冠径醉应归卧便腹从人笑老韶【是日暮赐酒】
　　再和
　　与君流落偶还朝过眼纷纶七叶貂莫笑华颠飘防胜几人黄壤隔青霄行吟未许穷骚雅坐啸犹能出教条记取眀年江上郡五更春枕梦春韶
　　立春日
　　熊白来山北猪红削剑南春盘得青韭腊酒寄黄柑
　　春帖子词
　　皇帝閤【六首】
　　蔼蔼龙旂色琅琅木铎音数行寛大诏四海发生心旸谷宾初日清防吿协风愿如风雨信长与日俱中草木渐知春萌芽处处新从今八千嵗合把是灵椿圣主忧民未解颜天教瑞雪报丰年苍龙侍阙农祥正父老欢呼看借田
　　昨夜东风入律新玉闗知有受降人圣恩与解湟河冻得共中原草木春
　　翰林职在明光里行乐诗成拜舞中不待惊开小桃杏始知天子是天公
　　太皇太后閤【六首】
　　雕刻春何力欣劳物自知发生虽有象覆载本无私小殿黄金榜朱帘白玉钩一声双白燕春色满皇州仗下春朝散宫中昼漏移两厢休侍御应下读书帷五日占云十日风忧勤终嵗为三农春来有喜何人见好学神孙类祖宗
　　共道十年无腊雪且欣三白歴春田尽驱南畆扶犁手稍发中都朽贯钱
　　不独清心能有事应縁克已自消兵传闻塞外千君长欲趂新年贺太平
　　皇太后閤【六首】
　　瑞日眀天仗仙云拥夀山猗兰春昼永金母在人间宝册琼瑶重新庭松栢香雪消春未动碧瓦丽朝阳朝罢金铺掩人闲宝瑟尘欲知慈俭徳书史乐青春仙家日月本长闲送腊迎春岂亦然翠管银罂传故事金花防胜作新年
　　彤史年来不絶书三朝徳化妇承姑宫中侍女减珠翠霜里贫民得袴襦
　　边庭无事羽书稀闲遣词臣进小诗共助至尊歌喜事今年春日得春衣
　　皇太妃閤【五首】
　　苇桃犹在戸椒栢已称觞嵗美风光应朝囘日渐长甲观开千柱飞楼耀九层雪残乌鹊喜翔舞下觚棱孝心日奉东朝养俭徳应师大练风太史新年瞻瑞气四星眀润紫霄中
　　九宫挂月未催班清禁风和玉漏闲崇庆早朝银烛下佩环声在五云间
　　东风弱栁万丝垂的皪残梅尚一枝蠒馆乍欣蚕浴后禖坛犹记燕来时
　　夫人閤【四首】
　　防胜缕新语酥盘滴小诗升平多乐事应许外廷知细雨晓风柔春声入御沟已漂新荇没犹带断氷流扶桑初日映帘升已觉铜缾暖不氷七种共挑人日菜千枝先剪上元灯
　　雪消鸳瓦已流澌风暖犀盘尚镇帷缥缈紫箫眀月下壁门桂影夜参差
　　春日　　　　　　　　　　蘓　辙
　　春到燕山氷亦消归骖迎日喜骠姚久行胡地生华发初试东风脱敝袍挿髻小幡应止示防盘生菜为谁挑附书勤埽东园雪到日青梅未满条
　　春帖子词
　　皇帝閤【六首】　　　　　　　欧阳修
　　萌芽资暖律养育本仁心顾彼苍生意安知帝力深阳近升君子隂消退小人圣君南面治布教法新春气三阳始勾萌万物新雷声初发号天下已知春玉琯气来春已动东郊风至晓先迎乾坤有信如符契草木无知但发生
　　朝云霭霭弄春晖万木欣欣暖尚微造化未尝私一物各随妍丑自芳菲
　　熈熈人物乐春台风送春从天上来玉辇经年不逰幸上林花好莫争开
　　皇后閤【五首】
　　御水氷消緑宫梅雪压香新年贺康泰白日渐舒长蔼蔼珠帘日溶溶碧瓦烟漪涟采荇水和暖浴蠺天初欣防胜迎春早已觉鸡人报漏迟风色结寒犹料峭天光煦日已融怡
　　莺寒未报宫花发风暖还催臈雪消欲识春来自何处先从天上斗回杓
　　三辰明润璇玑运四气均调玉烛光共喜新年献椒酒惟将万夀祝君王
　　夫人閤【五首】
　　太史颁时令农家土牛青林自花发黄屋为民忧元旦千官集新春万物同测圭知日永占嵗喜时丰黄金未变千丝栁白日初迟百斛香圣主本无声色惑宫花不用妬新籹
　　微风池沼轻澌漾旭日楼防瑞霭浮四海欢声歌帝泽万家春色满皇州
　　玉殿籖声玉漏催防花金胜巧先裁宿云容雨朝晖丽共喜春随曙色来
　　温成皇后閤【四首】
　　璅朱户暖生烟不觉新春换故年众卉争妍竞时态却寻遗迹独依然
　　宝奁香歇掩铅华旧阁春归老监嗟画栋重来当日燕玉栏犹发去年花
　　椒壁轻寒转晚晖珠帘不动暖风微可怜春色来依旧惟有余香散不归
　　内助从来上所嘉新春不忍见新花君王念旧怜遗族常使无权保厥家
　　皇帝閤【十二首】　　　　　　宋　祁
　　瑞福随春到穰穰正似山君王寛大诏自此徧人间东郊迎气罢暖信入严辰暂遣星杓转令知天下春葭管灰飞尽金胥漏刻长欢情与和气并入万年觞春风真乐地春仗大明天春酒皆千日春枝即万年阳和今日到景物一时新陛下南山夀长迎千万春天上春光遍世间人未知黄金装栁叶红蕋防花枝水暖蛟氷解灰飞凤管和阳春与皇泽并付四夷歌日华初丽上林天殿里春花百种鲜驱出余寒还故腊収回和气作新年
　　望春防下春先到猎猎青旗倚汉宫水自北涯生暖溜花从东面受和风
　　苍龙东阙转春旗綷羽林梢最早知青帝回风还习习黄人捧日故迟迟
　　夭矫苍龙引翠旌君王暂报出郊迎勾芒一夜催春到万户千门歌吹声
　　宜春苑里报春回宝胜缯花百种催瑞羽闗闗迁木早神鱼泼泼上氷来
　　皇后閤【九首】
　　嘉福随年至皇恩共气和水痕氷处动烟思栁前多晓佩揺苍玉晨旗亚翠斿新年好春色今日满皇州暖碧浮天宇莲红上日华宝幡双帖燕防树对纒花青郊迎淑气华阙报芳辰瑞木梢梢变珍禽哢哢新春前已嵗换嵗后始春来防燕随宜帖缯花鬬巧开宫里春花才灼灼殿前春仗已峩峩东风尽解天池冻不及君王庆泽多
　　谁道春从何处来只从金阙遍瑶台苍龙便入时迎仗玉液还飞行庆杯
　　迎春宝胜挿钗梁拂钿裁金鬬巧籹上作君王万年字要知长奉白云觞
　　双阙祥云抱日光朝来春意已昌昌先从太液催波緑后到灵和报栁黄
　　夫人閤【九首】
　　春鬬风光丽春城歌吹喧琼浆献春酒金箔缕春幡瑞厯嵗惟新物华春可爱雪尽林弄姿氷消水生态春从何处生先觉满瑶京氷解鱼鳞负云飞鹤态横雪罢云初暖天和日便迟玉楼新燕子梅下记来时春天丽春旭春酒献春杯树待珊瑚鬬花须羯鼓催银阙崔嵬对未央春来始觉好年光风生禁苑无穷丽日向仙壶一倍长
　　东郊移仗晓迎春已觉轻寒不着人天瑞穰穰君泽美并教和气助佳辰
　　日照觚棱万戸春细风轻露淡嘉辰一畨宫栁黄烟重百种盘蔬紫甲新
　　玉管轻罗和气动土牛青帻报祠归仙盘取露朝和蕋舞殿裁云暝作衣
　　皇帝閤【六首】　　　　　　　夏　竦
　　金盘晓日融春露黼帐鲜云防瑞香圣夀永同天地久南山何足比延长
　　氷消太液生春水日上披香积瑞烟五岳吿成鸿庆逺垂衣无事永千年
　　天人道洽真逰降禅祀功高帝业昌迎气东郊风乍暖受厘中禁日初长
　　九门和气冲鱼籥层宙祥飚起鹤云王泽下流慈照逺万方歌舞戴明君
　　青逵布序韶晖盛紫禁乘春乐事多海晏域清无夕虑斋居宣室顺天和
　　寒梅吐艶风初应朱辇宣逰日渐迟道防无涯真绪逺永康寰海茂春祺
　　皇后閤【七首】
　　青逵布序和风扇紫禁迎禧瑞日长伫看亲蚕临蠒馆永观彤管播声芳
　　椒花献嵗良时启防燕迎春淑气来仰奉帝慈方绣出吹箫看筑凤皇防
　　东郊气回青辂北阙迎祥辟紫闱大庇羣生承宝绪永敷春泽播鸿徽
　　银箭初传暖律延微和渐扇物华妍防幡红缕宜春字永奉宸慈亿万年
　　青阳乍整黄龙驾紫宇初凝白鹤云万夀无疆真防逺九重嘉气日氤氲
　　缇室葭灰飞琯彤闱天露起和风六宫永被河洲化穆穆芳猷佐圣功
　　三星分曜辉宸汉九禁迎春喜令辰仰奉椒闱宣内治湛恩鸿庆永如春
　　夀春郡王閤【四首】
　　穆穆韶华生紫禁迟迟春箭下青宫良辰已庆加元服大国爰闻拜景风
　　缇室葭灰飞律管凤闱春色动年芳仙源积庆诚无际永戴宸慈袭美祥
　　日上苑梅凝素艶雪晴宫栁弄青条已观唘土封东国即着懐金奉内朝
　　异表英奇非世出慧心通敏尽生知更当淑景承慈照永奉嘉祥茂木枝
　　春日词【五首】
　　宫坛青陌赛牛回玉管东风逗晓来不待岭梅传逺信翦刀先放防花开
　　试粉东待晓回共寻春栁傍香防不惊树里禽初变共喜钗头燕已来
　　红雾初开上晓霞共惊风色变年华香车遥认春雷响庭雪先开玉树花
　　玉琯吹灰夜色残鸠鸣红日上仙盘初惊百舌绵蛮语已觉东风料峭寒
　　待暖铜壶剪臈梅綉帘春色犯寒来画眉不待张京兆自有新籹试落梅
　　皇帝閤【六首】
　　肇履璿玑厯重飞缇室灰寒随土牛尽暖应斗东回鸾辂迎长日丰祥正晓天九垓同焕沐万物向蕃鲜盛徳方迎木柔风渐布和省耕将效驾击壤已闻歌鸣鴈求归北寒鱼陟负氷相乌风色改旸谷日华新浮阳满野白溶溶泽底山椒淑气通草木岂能知造化一花一叶尽天功
　　漠然天造与时新根着浮流一气均万物不湏雕刻巧正如恭已布深仁
　　太皇太后閤【六首】
　　盛徳初临震阳和已动神发生天地大厚载四仪尊种桃临玉砌戴胜刻金花借问此何处昆山王母家长乐晓钟残皇舆入问安东风犹料峭冒絮御余寒庆夀风烟接未央飞楼复道郁相望春来无以消长日闲取经书教小王
　　氷凝半解波光绿栁叶未生条已黄四海澄清天子孝朝元日奉万年觞
　　东宫归政五年余隠几时观黄老书禁闼无为民自化熈熈不独在春初
　　皇太后閤【六首】
　　母徳思齐盛天心旧豫初青晖凝辇路佳气拥宸居暖日初添刻柔风乍袭衣弄孙时哺果观织屡临机脍肉分银兰芽簇紫茸大官遵旧俗嵗嵗与今同钗上花开海燕飞红缯剪蕚蜡粘枝风前飘落参差羽还似瑶箱呈瑞时
　　玉漏声残金殿开乘舆清跸问安来尽将草木欣欣意同与新春入夀杯
　　裁缝大练成春服慈俭由来性所钟肯使外家矜侈泰车如流水马如龙
　　皇后閤【五首】
　　穜稑献新种袆褕澣旧衣玉钩随歩辇行看采桑归樛木犹藏叶夭桃未作花六宫歌逮下四海咏宜家沟暖氷初断晴雪半消余寒不足畏涂壁尽芳椒宝胜金幡巧鬭工防花腊燕飏和风玉盘翠苣映红蓼捧案朝来献两宫
　　春衣不用蕙兰熏领縁无烦刺绣文曽在蚕宫亲织就方知缕缕尽辛勤
　　夫人閤【四首】
　　璧带非烟润金铺霁景鲜绣功添采缕和气入繁弦剪防催花发开帘望燕归藏新过腊习舞竞裁衣绮绣戸又东风丹掖逰陪处处同但愿太平无限乐何湏三十六离宫
　　圣主终朝勤万几燕居专事养希夷千门永昼春岑寂不用车前挿竹枝
　　立春日【三首】
　　风光先着竹间梅和气应从大地回桃李满园浑未觉微红先向宝刀开
　　苍龙阙角回金斗文徳门前散晓班车马纷纷残雪里缕银剪防舞新幡
　　天上春来谁报人江山气象一时新懒将白髪簮幡胜春酒三杯逐臣
　　次韵　　　　　　　　　　黄庭坚
　　然今日望瓶梅已发黄州首重回试问淮南风月主今年桃李为谁开
　　谁怜旧日青钱选不立春风玉笋班博得黄州新语法老夫端欲把降幡
　　江山也似随春动花栁真成触眼新清浊尽湏归瓮蚁吉防更莫问波臣
　　再次韵【三首】
　　春风调物似盐梅一一根中生意回风又安排催嵗换丹青次第与花开
　　久狎渔樵作往还晓风宫殿夣催班邻娃似与争春道酥滴花枝防剪幡
　　酒有全功笔有神可将心付白头新春盘一任人争席莫道前来是近臣
　　立春
　　韭苗杏煮饼野老亦知春看镜道如尺倚楼梅照人王乐道太丞立春早朝　　　梅尧臣
　　近臣头上黄金胜殿前拜赐东风应蓼芽蔬甲簇春盘肉抹长丝何亘亘寛衣武率举玉庭人归下筯殊难称我家无火甑生尘防栁防花空着兴着兴着兴将底为但愿得米资晨炊不管飞霙与麦宜千官队中身最早五日一谒前旒垂
　　立春前一日雪中访乌程宰李君俞寻有诗见贶依韵和答
　　粉禁先春拂面翔临风跃马到君堂县民将喜土膏起令尹生惊农事忙疾呼小吏具山酌便欲尽醉为诗狂我牵尘俗不得久何意更烦投夜光
　　和立春
　　兹日何所喜所喜物向荣灿缕作翠栁意先新阳生涂金为胜义不首时轻増年已叹老斗酒聊自倾
　　拟宋之问春日剪防花应制
　　上林花未有中禁防先成叶逐剪刀出蕊从籹粉生红繁内人手香染侍臣缨不是将春竞天心重发荣
　　次韵冲卿除日春　　　　　王安石
　　犹残一日腊并见两年春物以终为始人从故得新迎阳朝剪防守嵗夜倾银恩赐随嘉节无功袛自尘季冬立春后有雪呈诸公　　白子仪
　　南亩先曽集素霙缤纷又拂嵗峥嵘得无留滞青春色况复蔽亏红日明司厯不能分昼刻勾芒何处待时行岂如直近农耕万耳听来甘雨声
　　立春　　　　　　　　　　陈师道
　　马蹄残雪未成尘梅子梢头已着春巧胜向人真奈老衰顔从俗不宜新高门肯送青丝菜下里谁思白髪人共学少年天下士独能濡湿辙中鳞
　　奉和圣制立春日【二首】　　　晏　殊
　　紫宙星回后青郊斗转时上林莺啭早南亩雪消迟云矞千祥集风条万类滋皇情同率土黔首颂昌期隂阳自协璇玑运和煦潜随缇管升十二紫闗鱼籥啓九重峣阙绛烟凝芳华稍变青门栁寒冻微消北陆氷宸藻下颁羲又丽八纮民庶保年登
　　奉和圣制新春
　　斗柄东回六合春尧天厯象与时新铜壶瑞气延疎漏青辂祥风绕画轮云里楼防高郁郁雨中原隰碧鳞鳞千村粉蕚梅英吐百尺金丝栁带匀秉箓调元功有序在璿观妙政惟醇仰瞻魏阙宣和防共识皇恩子万民
　　立春祀太乙
　　紫毛双节引青童一片空歌韵晓风太昊兹辰授春令鸾旗应在矞云中
　　华灯明灭羽衣攅翠栁萧森矮桧寒千歩回廊绕金殿水苍瑶佩响珊珊
　　立春又词
　　御閤【四首】
　　合月归余届早春羲舒相望协元辰初阳乍逐青旗动圣夀长随凤厯新
　　三素云中晓望时上真軿盖緑参差丹防自有长生籍睿算方延亿万期
　　青辂迎春习习来天泉池上晓氷开珠幡已报三阳栢叶将陈万夀杯
　　防幡双燕祝春宜献夀迎祥重此时腊雪未消宫树碧早莺声在万年枝
　　内廷【四首】
　　朱戸未闻迎防燕东郊先报舞云翘姜任盛徳符青史金屋千春奉圣朝
　　栁燧青青淑气和氷纹初解縠文波淑风殿里黄金屋应称觞献夀多
　　才闻太昊行新令更祝元君望景舆白玉防资夀厯千春鸿福此春初
　　双金缕胜延嘉节五防为幡奉紫廷春色渐浓人未觉玉阶杨栁半青青
　　东宫閤【三首】
　　青幡乍帖宜春字翠斾初迎入律风一有元良昭大庆问安长在紫宸中
　　碧燕幡长防树新寝门瑶佩庆初春邦家累善钟储贰皎皎重晖在璧轮
　　鲛氷千片解华池神水香醪满爵巵旭日九门凝瑞露东厢朝拜奉宸慈
　　立春　　　　　　　　　　宋　祁
　　春畤灵旗画尾斜汉宫麦帻望晨霞宫中防树纷无算不待东风已作花
　　又　　　　　　　　　　　范成大
　　管灰初动条风已发春万灵归化育一气騐平均农事牛先示人情蠖欲伸优哉汉疏广樽酒过嘉辰和观文相公立春日示诗　　唐　庚
　　闲把流年指上轮朝来七十五回春一杯愿荐乔松夀四海方依社稷臣血气未嫌辛菜冷顔容犹称防幡新清诗小字传观处满座惊呼觉有神
　　春日
　　今日天涯又见春与春分契合相亲君看四十年来事只有东君是故人
　　奉诏立春日祝太乙宫书事【五言十六韵】
　　刘　筠
　　黄图标清馆紫诏戒鲰臣祗祓先三日精明奉列真缇帷丽宴室琅菜盛韲珍鹄浴薰汤洁存踵息匀金齐传漏箭云鹤换朝绅霞接浮丘袂星瞻太乙神九光龙檠宻百和鹊鑪新磬度松间籁歌飘海底尘中天鸣素瑟五鼓下琼轮祝册精衷达沈榆拜席陈殿趋鳬舄急廊转羽旋频荐币氷纹滑升樽玉液醇楼居排逈汉歘驾返清晨习习灵风逺欣欣瑞木春祥氛披辇道迟景上城闉宣室如垂问鸿禧永庇民
　　立春　　　　　　　　　　崔正言
　　吏部今余十九牙一杯汤饼羡君家不妨更往挑生菜钉取黄金堞里花
　　再继立春韵
　　君才杰立抜鲸牙笑我文章一小家辄莫更书春帖子年来双眼昏花
　　立春日
　　老病声名外艰难霜雪中衰歌聊喜色今日得春风渐喜晴兼暖微看碧与红菜盘徒草草犹足呼隣翁立春后三日山行喜雨　　　赵崇磻
　　穷冬阳为沴旱气蒸黄埃春风三夜动膏雨随风来万类萌甲喜黎人生意开我行竟何事欣尔登崔嵬
　　立春日舟次藕池阻雪有懐
　　楚泽多芳草春风昨夜生空江寒欲冻乱雪洒无声独坐孤舟穏能忘万里情手持新嵗酒空绕落梅行
　　立春夜宿西充山驿闻雪
　　独宿西充馆云雰洒竹闗薄寒生永夜乱响度空山残月犹共白春风相与还一枝梅未寄归梦越巴蛮
　　立春　　　　　　　　　　沈　遘
　　嵗腊孤寒尽仁君爱育铺吹家临太簇饮格到酴酥长进强儿辈衰残逼壮夫功名非敢望适意只花奴
　　腊月十九日立春
　　残腊尚余旬芳时报早春嵗华虽聿莫气已更新视景怜青髩寻欢趂令辰何湏正月旦始是赏春人
　　立春后冩兴
　　东风五丈高遇早犯樱桃簇管惊初弄花期又一遭白舂千石稻醲醖十香醪不足杯中圣春晴未易陶
　　立春日值雨　　　　　　　陈与义
　　衡阳县下春日雨逺映青山丝様斜容易江边欺客袂分明沙际湿年华竹林路隔生新水古渡船空集乱鸦未暇独忧巾一角西溪当有续开花
　　立春日雨次日雪
　　雨马酣酣夜鼓挝晓庭春藓扑龙沙祁祁已沁肌中骨杲杲实铺锦上花天库倒囊膏品物酒垆冷海沃春华可怜牢落东客拂砚孤吟冻笔义
　　立春即事　　　　　　　　李　新
　　璇杓阻闰律灰迟春入花枝蝶未知青帝似随明月至紫姑争问一年疑
　　立春前密雪应制呈范内翰　李　新
　　六出飞霙嵗或愆喜观琼砾晓滂然水官休一时惨木帝已夸舞物姸斗换石田皆沃壤暗催云稼入丰年吾君诚祷通旻昊愿听民謡被管













　　嵗时杂咏巻四
　　钦定四库全书
　　嵗时杂咏巻五　　　　　宋　蒲积中　编人日【古诗】
　　和人日晚景宴昆明池　　　庾　信
　　余春足光景赵李旧经过上林栁腰细新丰酒泛多小船行钓鲤新盘待摘荷兰臯徒税驾何处有凌波
　　正月七日登高侍宴　　　　杨林之
　　广殿丽年辉上林起春色风生拂雕辇云廻浮绮翼
　　人日思归　　　　　　　　薛道衡
　　入春才七日离家已二年人归落鴈后思发在花前
　　七日登乐逰故基　　　　　卢照隣
　　四序周缇籥三正纪璿耀绿野变初黄旸山开晓眺中天擢露掌匝地分星徼濮寝睠遗灵秦江想余吊蚁泛青田酌莺歌紫芝调栁色揺嵗华氷文荡春照逺迹谢羣动高情符众妙兰防澹未归倾光下岩窈
　　奉和人日清晖阁宴羣臣遇雪应制【六首】
　　李　峤
　　三阳偏胜节七日最灵辰行庆传芳蚁升高缀防人阶前蓂月楼上雪惊春今日衔天造还疑上汉津
　　又　　　　　　　　　　　宗楚客
　　窈窕神仙阁参差云汉间九重中叶启七日早春还太液天为水蓬莱雪作山今朝上林树无处不堪攀
　　又　　　　　　　　　　　刘　宪
　　舆辇乘人日登临上鳯京风寻歌曲飏雪向舞行萦千官随兴合百福与时并承恩长若此微贱幸升平
　　又　　　　　　　　　　　苏　颋
　　楼观空烟里初年瑞雪过苑花齐玉树池水作银河七日祥圗启千春御赏多轻飞传防胜天上奏薰歌
　　又　　　　　　　　　　　李　乂
　　上日登楼赏中天御辇飞后庭聨舞唱前席仰恩辉睿作风云起农祥雨雪霏幸陪人胜节长愿奉垂衣
　　又　　　　　　　　　　　赵彦昭
　　出震乘东陆凭高御北辰祥云应早嵗瑞雪初旬庭树千花发堦蓂七叶新幸承今日宴长奉百年春人日清晖阁遇雪应制　　　李　峤
　　千钟圣酒御筵披六出祥英乱绕枝即此神仙对琼圃何湏辙迹向瑶池
　　人日玩雪应制　　　　　　赵彦昭
　　始见青云干律吕俄逢瑞雪应阳春今日回看上林树梅花栁絮一时新
　　人日侍宴大明宫应制【九首】　李　峤
　　鳯城景色已含韶人日风光倍觉饶桂吐半轮迎此夜蓂开七叶应今朝鱼猜水冻行犹澁莺喜春声防欲娇愧奉登高揺防翰欣逢御气上丹霄
　　又　　　　　　　　　　　赵彦昭
　　宝契无为属圣人雕舆出幸玩芳辰平楼半入南山雾飞阁旁临东野春夹路秾花千树发垂轩弱栁万条新处处风光今日好年年愿奉属车尘
　　又　　　　　　　　　　　刘　宪
　　禁苑韶年此日归东郊道上转青旂栁色梅芳何处所风前雪里覔芳菲开氷池内鱼新跃剪防花间燕始飞欲识王游布阳气为观天藻竞春辉
　　又　　　　　　　　　　　苏　颋
　　疏龙磴道切昭廻建凤旂门绕帝防七叶仙蓂承月吐千株御栁拂烟开初年竞贴宜春胜长命先浮献寿杯是日皇灵知窃幸羣心就捧大明来
　　又　　　　　　　　　　　李　乂
　　吉旦行春上苑中凭高却下大眀宫千年执象寰瀛泰七日为人庆赏隆铁凤曽骞揺瑞雪铜乌细转入祥风此时朝野欢无算此嵗云天乐未穷
　　又　　　　　　　　　　　郑　愔
　　琼殿含光映早轮玉銮严跸望初晨池开冻水仙宫丽树发寒花禁苑新佳气徘徊笼细网残英淅沥染轻尘良时荷泽皆迎胜穷谷晞阳犹未春
　　又　　　　　　　　　　　沈佺期
　　拂旦鸡鸣仙卫陈凭高龙首帝庭春千官黼帐杯前夀百福香奁胜里人山鸟初来犹怯啭林花未发已偷新天文正应韶光转设报悬知用此辰
　　又　　　　　　　　　　　李　适
　　朱城待凤韶年至碧殿疏龙淑气来宝帐金屏人已帖图花学鸟胜初裁林香近接宜春苑山翠遥添献夀杯向夕凭高风景丽天文垂曜象昭回
　　又　　　　　　　　　　　阎朝隠
　　勾芒人面乘两龙道是春神卫九重防胜年年逢七日酴醿嵗嵗满千钟宫梅间雪祥光徧城栁含烟瑞气浓醉倒君前情未已愿因歌舞自为容
　　人日赐王公以下防缕人胜【三首】
　　崔日用
　　新年宴乐坐东朝钟鼓铿锽大乐调金屋瑶筐开宝胜花牋防笔颂春椒曲池苔色氷前液上苑梅香雪里娇宸极此时飞圣藻微臣窃抃预闻韶
　　又　　　　　　　　　　　韦元旦
　　鸾鳯旌旂拂晓陈鱼龙角觝大明辰青韶既肇人为日绮胜初成日作人圣藻凌云裁栢赋仙歌促宴摘梅春垂旒一庆宜年酒朝野俱欢荐寿新
　　又　　　　　　　　　　　马懐素
　　万宇千门平旦开天容辰象列昭回三阳节金为胜百福迎祥玉作杯就暖风光偏着栁辞寒雪影半藏梅何幸得参词赋职自怜终乏马卿才
　　人日雪防观打毬应制【二首】　武平一
　　令节重遨逰分镳戯防毬骖驔回上苑躞蹀绕通沟影就红尘没光随赭汗流赏阑清景暮歌舞乐时休
　　又　　　　　　　　　　　沈佺期
　　今春芳苑逰接武上琼楼宛转萦香骑飘飖拂画毬俯身迎未落回辔逐傍流祗为看花鸟时时误失筹军中人日登高赠房明府　　宋之问
　　幽郊昨夜隂风断顿觉朝来阳暖泾水桥南栁欲黄杜陵城北花应满长安昨晚寄春衣短翮登兹一望归闻道凯旋乘驿骑看君走马见芳菲
　　人日登高　　　　　　　　乔　侃
　　仆本多悲者年来不悟春登高一逰目始觉栁条新杜陵犹识汉桃源不辨秦蹔若升云雾还似出嚣尘頼得烟霞气淹留攀桂人
　　人日兼立春小园宴　　　　苏　颋
　　黄山积高坎表里望亭邑白日最灵朝登攀尽原隰年灰律动阳气开迎入烟霭长薄雾临流小泾澁实明莫我异词赋当春立更与韶物期不孤东园集
　　在蜀州人日寄杜甫　　　　高　适
　　人日题诗寄草堂遥怜故人思故鄊栁条弄色不忍见梅花满枝空断肠身在逺藩无所预心懐百忧复千虑今年人日空相忆明年人日知何处一卧东山三十春岂知书剑老风尘龙钟还忝二千石愧尔东西南北人追酬故高蜀州人日见寄　　杜　甫
　　开文书帙中检所遗忘因得故高常侍往居在成都时高任蜀州刺史人日相忆见寄诗泪洒行间读终篇末自枉诗已十余年计存没又六七年矣老病懐旧生意可知今海内忘形故人独汉中王瑀与昭州敬使君超先在爱而不见情见乎词大厯五年正月二十一日追酬高公此作因寄王及敬弟
　　自枉蜀州人日作不意清诗久零落今晨散帙眼忽开迸泪幽吟事如昨呜呼壮士多慷慨合沓高名动寥廓叹我凄凄求友篇感时郁郁匡君畧锦里春光空烂漫瑶池侍臣已防莫潇湘水国傍鼋鼍鄠杜秋天失雕鹗东西南北更堪论白首扁舟病独存遥拱北辰纒防盗欲倾东海洗乾坤边塞西畨正充斥衣冠南渡多崩奔鼓瑟至今悲帝子曵裾何处覔王门文章曺植波澜濶服食刘安徳业尊长笛谁能乱愁思昭州词翰与招魂
　　人日言懐
　　此日此时人共得一谈一笑俗相看杯中栢叶休随酒胜里金花巧耐寒佩剑冲星聊蹔抜匣琴流水自湏弹早春重引江湖兴直道无忧行路难
　　人日剪防　　　　　　　　余延夀
　　闺妇持刀坐自怜裁剪新叶催情缀色花寄手成春帖燕留妆户黏鸡欲向人擎来向夫婿何处不如真酬郭厦人日长河感懐见赠【此公比经流窜亲在上都】
　　刘长卿
　　旧日欢犹在怜君恨独深新年向国泪今日倚门心嵗去随湘水春生近桂林流莺且莫弄江畔正行吟和汴州李相公勉人日喜春　戴叔伦
　　年来日日春光好今日春光好更新独献菜根怜应节遍传金胜喜逢人烟添栁色看犹浅鸟踏梅花落已频东阁此时同一曲翻令和者不胜春
　　人日城南登高　　　　　　韩　愈
　　初正才兆涉七气已弄霭霭野浮阳晖晖水披冻圣朝身不废佳节古所用新交既许来子侄亦可从盘蔬冬春杂樽酒清浊共令征前事为觞咏新诗送扶杖陵圯址刺船犯枯葑恋池羣鸭廻释峤孤云纵人生本坦荡讵使忘倥偬直指桃李阑幽寻宁止重
　　人日送房十六侍御归越　　权徳舆
　　驿骑归时马蹄莲花府映若耶溪帝城人日风光早不惜离堂醉似泥
　　人日立春　　　　　　　　卢　仝
　　春度春归无限春今朝方始觉成人从今克已犹应及愿与梅花俱自新
　　人日陪冝州范中丞传正与范侍御传真宴东
　　峯亭　　　　　　　　　　鲍　防
　　人日春风绽早梅谢家兄弟看花来吴姬对酒歌千曲秦女留人酒百杯丝栁向空轻婉转罘山看日断徘徊流光易去欢难得莫厌频频上此台
　　人日即事　　　　　　　　李商隠
　　文王喻复今朝是子晋吹笙此日同舜格有苗旬太逺周称流火月难穷镂金作胜传荆俗剪防为人起晋风独想道衡诗思苦离家恨得二年中
　　人日梅花病中作　　　　　李羣玉
　　去年今日逰西寺独把寒梅愁断肠今年此日江边宅卧见琼枝低压墙半开半落临野防团情团思醉韶光玉鳞寂寂飞斜月素艶亭亭对夕阳已被儿童苦攀折更遭风雪移馨香洛阳桃李渐撩乱回首行宫春景长
　　人日代客子　　　　　　　陆防
　　人日兼春日长懐复短懐遥知双防胜并在一金钗
　　光启三年人日逢鹿　　　　司空图
　　浮世仍逢乱安排頼道书劳生中夀少抱疾上升疎日暖人逢鹿园荒雪带锄知非今又过蘧瑗最怜渠
　　乙丑人日
　　自怪扶持七十身归来又见故乡春今朝人日逢人喜不料伤生作老人















　　嵗时杂咏巻五
　　钦定四库全书
　　嵗时杂咏巻六　　　　　宋　蒲积中　编人日【今诗】
　　惠州人日二首　　　　　　蘓　轼
　　晓雨暗人日春愁连上元水生挑菜渚烟湿落梅村小市人归尽孤舟鹤踏翻总堪慰寂寞渔火乱黄昏北渚集羣鹭新年何所之尽归乔木寺分占结巢枝生物防有役谋身各及时何当禁毕弋看引雪衣儿庚辰嵗人日作时闻黄河已复北流老臣旧数论此今斯言乃验【二首】
　　老去仍栖隔海村梦中时见作诗孙天涯已惯逢人日归路犹欣过鬼门三防已应思贾譲孤忠终未赦虞翻典衣剰买河源米屈指新篘作上元
　　不用长愁挂月村梹榔生子竹生孙新巢语燕还窥研旧雨来人不到门春水芦根看鹤立夕阳枫叶见鸦翻此生念念随泡影莫认家山作本元
　　雅安人日次旧韵【二首】
　　人日滞留江上村定知芳草怨王孙题诗寄逺方挥翰扶杖登高独出门栁色忍看成感叹花前归思自飞翻浮阳披冻虽才弄已觉春工漏一元
　　似闻高隠在前村坐膝扶牀戯子孙自赏春光携桂酒喜逢晴色欵柴门屏间带日金人活头上迎风防胜翻蓬鬓扶疎吾老矣岂能旧貌改新元
　　人日猎城南者十人以身轻一鸟过枪急万人呼为韵得鸟字
　　儿童笑使君忧愠长悄悄谁拈白接防令跨金騕褭东风吹湿雪手冷怯清晓忽发两鸣相趂飞蝱小放弓一长啸目送孤鸿矫吟诗忘鞭辔不语头自掉归来仍脱粟盐豉煮芹蓼何似雷将军两眼霜鹘皎黒头已为将百战意未了马上倒银瓶得兎不暇燎少年负奇志蹭蹬百忧绕回首英雄人老死亦不少青春还一梦余年真过鸟莫上呼鹰防平生笑刘表
　　人日　　　　　　　　　　宋　祁
　　防胜香羮乐上春我懐前事怅佳辰瞿昙尚笑浮生假况镂黄金假作人
　　人日　　　　　　　　　　唐　庚
　　人日伤心极天时触目新残梅诗兴晚细草梦魂春挑菜年年俗飞蓬处处身蟇頥频语及髣髴到朱津
　　人日立春舟行寄福州燕二司封
　　蔡　襄
　　渚溪潮上送行船回望高城隔曙烟景色似看名画展醉魂犹忆夀杯传春盘食菜思三九人日书幡诵百千南国逢君惟道旧后时何处笑今年
　　又寄兴化徐虞部
　　梅花狼藉拂轻舟人日溪行动客愁上国去程初北首故山归思满东流垂垂朝雨随双桨草草春蔬送一瓯不独懐乡便多感看人难似府君侯
　　人日书事　　　　　　　沈　遘
　　四十三年梦寐间梦中之梦不堪圆阅来世事同归尽得个人身似可怜分有穷通非我病天教畜产在吾先【自一日至六日鸡犬猪羊牛马皆畜产】藜羮一啜君休笑犹胜家无种藿田
　　人日得人字韵五首
　　隂阳而上更无神宻斡元枢运化轮齿髪变来虽故我羽毛阅过乃新人口氷幽鸟初调弄腰局寒虵学欠伸受得吾身灵万物毋因万物役吾身
　　荠椀黄钱醮戸神戸开朝日涌铜轮觉来高枕五更梦别是新年一个人脚骋胜逰无赛健眉逢乐事即时伸身名与货分差等误认亲疎即误身
　　开花一掬漂精神井上牙机转辘轮煎饼露庭薰上帝妆梅覆额恼佳人香蔬七种美瓯爽瑞象双趫体叚伸举世有身斯有患能知无我便无身
　　生涯耕学自頥神不羡纡朱驾两轮戴命六牲皆统日更新七昼别成人海棠雨过胭脂泼池皱风平越縠伸万物逢春犹振动肯将局蹐束闲身
　　一盏勾芒酹种神禾田转动碾禾轮花间老少中分景垅上闲忙折半人门馆有春贫不富林泉无位屈而伸两巵樽酒诗千首不负东皇不负身











　　嵗时杂咏巻六
　　钦定四库全书
　　歳时杂咏巻七　　　　　宋　蒲积中　编上元【古诗】
　　宴光璧殿咏遥山灯　　　　陈后主
　　照耀浮辉明飘飖落烬轻枝多含树影烟上带玲生杂桂还如月依柳更疑星园中鹤采丽池上鳬飞惊
　　三善殿夕山灯
　　重岫多风烟华灯此岫边涸浦如珠露雕树似花钿依楼杂渡月带石影开莲既有带满照羞与晓星连上元夜于通衢建灯夜升南楼　隋炀帝
　　法轮天上转梵声天上来灯树千光照花熖六枝开月影凝流水春风含夜梅幡动黄金地钟发琉璃台
　　和通衢建灯应教　　　　　诸葛頴
　　芳衢澄夜景法炬烂参差逐轮时徙焰桃花生落枝飞烟绕定室浮光映瑶池重阁登临罢歌管乘空移上元夜效小庾体诗【并序】　　长孙正隐
　　夫执烛夜防古人之意岂不重光隂而好娯乐哉且星度如环晷才周而已袭月华犹镜魄哉生而遽圆忽兮遇春俄兮临望重城之扇四辟车马轰闻五剧之灯九华绮罗纷错兹夕何夕而遨游之多趣乎且九谷帝畿三川奥域交风均露上分朱鸟之躔泝洛背河下镇苍龙之阙多近臣之第宅即瞰铜街有贵戚之楼台自连金穴美人竞出锦帐如霞公子交驰雕鞍似月同游洛浦疑寻税马之津争渡河桥似向牵牛之渚实昌年之乐事令节之佳游者焉而戒晓严钟俄喧绮陌分空落宿已半朱城盖陈良夜之欢共发乘春之仍为庾体四韵成章同以春为韵
　　崔知贤
　　今夜启城闉结伴戏芳春鼔声撩乱动风光触处新月下多游骑灯前饶看人欢乐无穷已歌舞达明晨
　　陈嘉言
　　今夜可怜春河桥多丽人宝马金为络香车玉作轮连手窥潘掾分头看洛神重城自不掩出向小平津
　　韩仲宣
　　他乡月夜人相伴看灯轮光随九华出影共百枝新歌钟盛北里车马沸南隣今宵何处好唯有洛城春
　　髙　瑾
　　初年三五夜相知一两人连镳出巷口飞毂下池漘灯光恰似月人面并如春遨游终未已相欢待日轮
　　陈子昻
　　三五月华新遨游逐上春相邀洛城曲追宴小平津楼上看珠妓车中见玉人芳宵殊未极随意守灯轮
　　长孙正隐
　　薄晚啸游人车马乱驱尘月光三五夜灯熖一重春烟云迷北阙箫管识南隣洛城终不闭更出小平津正月望夜上阳宫侍宴应制　薛　曜
　　重闗钟漏通夕敞凤皇宫双阙祥烟里千门明月中酒杯浮湛露歌曲唱流风侍臣咸醉止常慙恩遇丰
　　十五夜观灯　　　　　　　卢照邻
　　锦里开芳宴兰缸艶早年缛防遥分地繁光逺缀天接汉疑星落依楼似月悬别有千金笑来暎九枝前
　　夜游　　　　　　　　　　沈佺期
　　今日重门启游春得夜芳月华连昼色灯影杂星光南陌青川浦东邻红粉妆管遥辨曲罗绮暗闻香人拥行歌路车攅鬬舞塲经过犹未已钟鼓出长杨
　　正月十五日　　　　　　　苏味道
　　火树银花合星桥铁鎻开暗尘随马去明月逐人来游妓皆秾李行歌尽落梅金吾不禁夜玉漏待相催
　　轩游宫十五夜　　　　　　明　皇
　　行迈离秦国廵方赴洛师路逢三五夜春色暗中期闗外长河转宫前淑气迟歌钟对明月不减旧游时
　　正月望夜　　　　　　　　郭利正
　　九陌连灯影千门度月华倾城出宝骑匝路转香车烂熳唯愁晓周游不问家更逢清管发处处落梅花
　　元夕【六首】　　　　　　　　崔　液
　　今年春色胜长年此夜风光最可怜鳷鹊楼前新月满凤凰台上宝灯燃
　　玉漏铜壶且莫催铁闗金鎻彻明开谁家见月能闲坐何处逢灯不看来
　　神灯佛火百轮张刻像图容七宝装影里如闻金口説空中似散玉毫光
　　金勒银鞍空紫骝玉轮朱幰驾青牛骖驔始散东城曲倐忽还来南陌头
　　公子王孙意气骄不论相识也相邀最怜长袖风前弱更赏新暗里调
　　星移汉转月将防露洒烟飘灯渐稀犹惜道傍歌舞处踟蹰相顾不能归
　　十五夜御前口号踏歌词【二首】张　説
　　花蕚楼前雨露新长安城里太平人龙衔火树千灯艶鸡踏莲花万歳春
　　帝宫三五戏春台行雨流风莫妬来西域灯轮千影合东华金阙万重开
　　和黄门舅十五夜作　　　　苏　颋
　　闻君陌上来歌管沸相催孤月连明照千灯合暗开宝装游骑出香绕看车廻独有归闲意春庭伴落梅
　　正月十五夜应制　　　　　孙　逖
　　洛阳三五夜天子万年春防仗移双阙琼筵防九宾舞成苍颉字灯作法王轮不觉东方日遥随御新奉和圣制十五夜燃灯酺宴应制　王　维
　　上路笙歌满春城刻漏长游人多昼日明月让灯光鱼钥通翔凤龙舆出建章九衢陈广乐百福透名香仙妓来金殿都人绕玉堂定应偷艶舞从此学新妆春引迎三事司仪列万方愿将天地寿同以献君王
　　同杨比部十五夜有懐静者
　　承明少休沐建礼省文书夜漏行人息归鞍落日余岂知三五夕万户千门辟夜出曙飜归倾城满南陌陌头驰骋尽繁华王孙公子五侯家由来明月如白日共道春灯胜百花聊看侍中千宝骑强识小媍七香车香车宝马共喧阗个里多情侠少年竞向长杨柳市北肻过精舍竹林前独有仙郎心寂寞却将宴坐为行乐倘覔忘懐共往来幸霑同舍甘藜藿
　　上元夜忆长安　　　　　　　顾　况
　　沧洲老一年老去忆秦川处处逢珠翠家家聴管云车龙阙下火树凤楼前今夜沧洲夜沧洲夜月圆
　　观灯　　　　　　　　　　张萧逺
　　十万人家火烛光门门开处见红妆歌钟喧夜更漏暗罗绮满街尘土香星宿别从天畔出莲花不向水中芳宝钗骤马多遗落依旧明朝在路傍
　　元夕观灯
　　暂得金吾夜通看火树春停车傍明月走马入红尘妓杂歌偏胜觞移舞更新应须尽记取説向不来人
　　正月十五夜　　　　　　　熊孺登
　　汉家遗事今宵见楚郭明灯几处张深夜娇歌声絶后紫姑神下月苍苍
　　上元紫极宫内观州民燃灯张乐
　　羊士谔
　　山郭通衢隘瑶坛洞府深灯花助春意舞缀识欢心闲似淮阳卧恭闻乐职吟唯将圣明化聊以达飞沉
　　灯影　　　　　　　　　　元　稹
　　洛阳昼夜无车马漫挂红纱满树头见説平时灯影里宗潜伴太真游
　　正月十五日夜月
　　歳熟人心乐朝游复夜游春风来海上明月在江头灯火家家市笙歌处处楼无妨思帝里不合厌杭州上元夜东林寺学禅偶懐蓝田杨主簿因呈智禅师
　　新年三五东林夕星汉迢迢钟梵迟花县当君行乐处松房是我坐禅时忽看月满还相忆始叹春来自不知不觉定中防念起明朝更问雁门师
　　长安上元日
　　諠諠车骑帝王州羁病无心逐胜游明月春风三五夜万人行乐一人愁
　　上元日【二首】　　　　　　　唐文宗
　　上元髙防集羣仙心斋何亊欲祈年丹炉傥彻玉帝座且共吾人庆大田
　　蓂生三五叶初齐上元羽客出桃蹊不爱仙家登真诀愿蒙四海福黔黎
　　上元夜建元寺观灯呈智通上人
　　章　碣
　　建元看别上元灯处处囬廊鬬火层珠玉乱抛髙殿佛绮罗深拜逺山僧临风走笔思呈慧到晚行禅合伴能无限喧阗留不得月华西下露华凝
　　上元夜灯【开元杂曲中题】　　张　説
　　千门开鎻万灯明正月中旬动帝京三百内人连袖舞一时天上着词声
　　上元夜闻京有灯恨不得观　李商隐
　　月色灯光满帝都香车宝马隘通衢身闲不覩中兴盛羞逐乡人赛紫姑
　　观山灯献徐尚书【二首并序】　段成式
　　尚书东苑公镇襄之三年四维具举而仍歳谷熟及上元日百姓请事山灯以报穰祈祉也时从事及上客从公登城南楼观之初烁空焮谷漫若朝炬忽惊狂烧巻风朴縁一峯如尘烘斾色如波残鲸鬛如霞駮如瑚露如丹虵蚑如朱草藂藂如芝之曲如莲之擎布字而疾抵电书写塔而争同蜃搆亦天下一絶也成式辞多嗤累学未该悉策山灯事唯记陈后主宴光璧殿遥咏山灯诗云杂桂还如月依柳更疑星辄成三首以纪壮观
　　风杪影凌乱露轻光陆离如霞散仙掌似烧上蛾眉道树千花发扶桑九日移因山成众像不复借蝼螭涌出多宝塔往来飞锡僧分明三五月传照百千灯驯狖移髙柱庆云遮半层夜深寒夜白犹自缀金渑磊落风初定轻明云乍妨疎中摇日防繁处杂星芒火树枝柯宻烛龙鳞甲张穷愁读书者应得假余光
　　奉和【三首】　　　　　　　　温庭皓
　　一峰当胜地万防照严城势异昆岗发光疑圃生防书翻见字举燧不招兵况遇新春夜何劳秉烛行九枝应并耀午夜思潜然景集青山外萤分碧草前辉华侵月影歴乱写星躔望极髙楼上摇光满绮筵春山收暝色爝火集余辉丽景饶红熖祥光出翠防白榆行自比青桂影相依唯有偷光客追游欲忘归
　　奉和【三首】　　　　　　　　韦　蟾
　　新正圆月夜犹重看灯时累塔嫌沙细成文讶笔迟归牛疑燧落过雁误书遗生惜兰膏尽还为隔歳期举烛光才起挥毫势竟分防时惊坠石挑处接崩云辞异秦丞相铭非窦冠军唯愁残熖落逢玉亦俱焚多宝神光动生金瑞色浮照人低入郭伴月更当楼重穴应无取焚林固有求夜阑陪玉帐不为九枝留上元日寄湖杭二郡从事　　李　郢
　　峦别山灯忆水灯山光水熖百千层谢公留赏山公唤如入笙歌阿朋
　　紫极宫上元齐次呈诸道流
　　碧简朝天章奏频清宫髣髴降灵真五龙金角向星斗三洞玉音愁鬼神风拂乱灯山磬晓露霑仙杏石坛春明朝醮罢羽客散尘土满城空世人
　　上元日道室防修寄袭美　　陆龟防
　　三清今日聚灵官玉刺齐抽谒广寒执盖冐花香寂歴侍晨交佩响阑【执盖侍晨皆仙之贵侣】将排凤节分阶易欲校龙书下笔难唯有世尘中小兆夜来心拜七星坛
　　次韵　　　　　　　　　　皮日休
　　明真台上下仙官藻初吟万籁寒颷御有声时杳杳宝衣无影自珊蕋书乞见齐心易玉籍来添拜首难端简不知清景暮灵芜香烬落金坛
　　上元日惜春寄袭美　　　　陆龟防
　　六分春色一分休满眼东波尽是愁花匠碍寒应束手酒龙多病尚垂头无穷懒惰齐中散有底机谋敌右侯见织短蓬裁小檝拏烟闲防个渔舟
　　奉酬惜春见寄　　　　　　皮日休
　　十五日中春日好可怜沉痼冷如灰以前虽被愁将去向后须教醉饮来梅片尽飘轻粉靥柳芽初吐烂金醅病中无限花畨次为约东风且住开
　　影灯夜【二首】　　　　　　　薛　能
　　偃王灯塔古徐州二十年来乐事休此日将军心似海四更身领万人游
　　十万军城百万灯酥油香暖夜如蒸红妆满地烟光好只恐笙歌引上升
　　丁巳上元日放二雉
　　婴网虽皆困褰笼喜共归无心期尔报相见莫惊飞















　　歳时杂咏巻七
　　钦定四库金书
　　歳时杂咏巻八　　　　　宋　蒲积中　编上元【今诗】
　　恵州上元　　　　　　　　苏　轼
　　前年侍玉案【一作辇】端门万枝灯璧月挂罘罳珠星缀觚棱去年山中守老病亦宵兴红旗穿夜市铁马响春氷今年江海上云房寄山僧亦复举膏火松间见层层散防桄榔林林疎月鬅鬙使君置酒罢箫鼓转松陵狂生来索酒【贾道人也】一饮辄数升浩歌出门去我亦归瞢腾
　　次韵刘景文路分上元
　　华灯閟艰歳冷月挂空府三呉重时节九陌自歌舞云从月既望遂至一百五嘉辰可屈指乐事相继武今宵扫云阵极目净天宇嘻游各忘归阗咽须未覩飞毬互明灭激水相吞吐老去反儿童归来尚铙皷新年消暗雪旧歳添丝缕何时九江城相对两渔父【予旧欲卜居庐山景文近买宅江州】
　　和苏州太守王规甫侍太夫人观灯之什余时以刘道原见访滞留京口不及赴此防【二首】
　　不觉朱轓辗后尘争看绣幰锦纒轮洛濵侍从三人贵京兆平辰一笑春但遂东山携伎女那知后阁走穷賔滞留不见荣华事空作赓诗第七人
　　翻翻缇骑走香尘激激飞涛射火轮美酒留连三夜月丰年倾倒五州春【时浙西皆以不熟罢灯惟苏州独盛】安排诗律追强对蹭蹬归期为恶賔坠珥遗簪想无限华胥犹见梦回人
　　祥符寺九曲观灯
　　纱笼擎烛逢门入银叶烧香见客邀金鼎转丹光吐夜宝珠穿蚁閙连宵波翻熖里元相激鱼舞汤中不畏焦明日酒醒空想像清吟半逐梦魂销
　　戊寅上元过子赴使君防
　　使君置酒莫相违守舍何妨独掩扉坐看月窓盘蜥蝪静闻风幔落蝛灯花落尽吾犹梦香篆残时汝欲归搔首凄凉十年事传柑归遗满朝衣
　　庚辰上元示过次旧韵
　　春鸿社燕巧相违白鹤峰头白板扉石建方欣洗牏厠姜厐不解叹蟏蝛一龛京口嗟春梦万炬钱塘忆夜归合浦买珠无复有当年笑我泣牛衣【戊寅上元在儋耳过子夜出余独守舍作逺字韵今庚辰上元已再期矣家在恵州白鹤峯下过子不眷妇子从余此来其妇亦笃孝惕然感之故和前篇有石建姜厐之句又复惮怀同安君李章故复有牛衣之句悲君亡而喜余存也】
　　次韵頴叔观灯
　　安西老守是襌僧到处应燃无尽灯永夜出游从万骑诸入看拥千层便因行乐令投甲不用防秋更打氷振旅归来还侍燕十分宣劝恐难胜
　　次韵王晋卿上元侍宴端门
　　月上九门开星河绕露台君方枕中梦我亦化人来光动仙毬缒香余步辇回相从穿万马衰病若为陪
　　上元侍饮楼上三首呈同列
　　澹月疎星绕建章仙风吹下御炉香侍臣鹄立通明殿一朶红云捧玉皇
　　薄雪初消野未耕卖薪买酒看升平吾君勤俭倡优拙自是丰年有笑声
　　老病行穿万马羣九衢人散月纷纷归来一防残灯在犹有传柑遗细君
　　四十年前元夕与故人夜游得此句
　　午夜胧胧淡月黄梦回犹有暗尘香从横满地霜槐影寂寞莲灯半在亡
　　题祥符久师房上元日
　　门前歌鼓鬬分明一室萧然冷欲氷不把琉璃闲照佛始知无尽本无灯
　　次韵定国上元闲游见寄【三首】蘓　辙
　　弃柳良宵君谓何清天流月鉴初磨莫辞病眼羞红烛且试春衫翦薄罗莲艶参差明綉户舞腰轻瘦啭新歌少年防服天街阔何处相逢解佩珂
　　繁灯厌倦作闲游行列僧居院院留月影随人深有意车音争陌去如流酒消凿落宁论小鱼照琉璃定几头过眼繁华真一梦终宵寂寞未应愁
　　灯火熏天处处同暗游应避栢台骢髙情自放喧阗外胜亊偏多淡泊中平日交游徒梦想都留歌吹忆年丰知君未有南来意归去相从先与鸿
　　上元后一日观灯寄王四
　　城头月减一分圆城里人家万炬然紫陌羣游逢酒伍红裙醉舞向人妍且爲行乐终今夕共道重来便隔年遥想猖狂夜深处河沙飞水湿归鞯
　　上元夜作　　　　　　　　司马光
　　老去年华祗自惊又逢嘉节向新城春凌半夜寒犹重月到中天色更清上客风流连宿醉游人歌调得新声还思凤阙行时令红彻朱栏万烛明
　　和次道大庆殿上元迎驾
　　凤律年华到尚新九重气象已成春片云低拂羽林仗宿雨先清紫陌尘玉殿鸣鞘传警跸彤庭委佩集簮绅阙前无复龙鱼戏自有驩游亿万人
　　闰正月十五日夜监直对月懐诸同舍【二首】
　　雾净金波溢天髙碧幕空夜寒虽料峭春意自冲融熠熠技上露修修竹杪风暂还林野兴不似畜樊笼澹薄春云散低昻北斗横彻分汉津鴈静识建章更浊酒怜虚爵髙文忆友生前轩空不掩怅息负孤清
　　和子渊元夕
　　神降蕉蓁鬬角齐银蟾金影玉绳低风传丝管交加发灯滉星河上下迷清醴横飞金凿落香尘不染锦障泥谁知此夕斋祠客近在宫城槐柳西
　　上元书懐
　　老去春无味年年觉病添酒因脾积断灯爲目疴嫌势位不知好纷华久已厌唯余读书乐暖日坐前檐
　　和子华相公上元游园【二首】
　　明月华灯望众乐寒梅日榭与公游横霄午枕蠲春困谁拟连宵醉玉瓯
　　和上元日游南园赏梅花
　　梅簇荒台自可羞相君爱赏恋宵游未言美实和羮味且荐清香泛酒瓯
　　上元戏呈贡父　　　　　　王安石
　　车马纷纷白昼同万家灯火暖春风别开阊阖壶天外特起蓬莱陆海中尽取繁华供侠少只分牢落与衰翁不知太乙游何处定把青藜独照公
　　上元从驾集禧观
　　照陵持槖从游人更见熈宁第四春宝构中开移玉座华灯错出映垂绅楼前时看新歌舞仗外还如旧缴巡投老逢时追往亊却含愁思渡天津
　　癸卯追感正月十五日事
　　正月端门夜金舆缥缈中传觞三鼔罢纵观万人同警跸声如在嬉游事已空但令千载后追咏太平功
　　上元夜戏作
　　马头乘兴尚谁先曲巷横街一一穿防道满城无国艶不知春户鎻婵娟
　　和孙右司杭州道上过元夕　张无尽
　　三五皇州夜色鲜使君方事武陵蛮华灯邈想端门外翠辇初临太一还月满九衢闻舜乐云开双阙见尧顔自怜风雨新城道陟彼崔嵬我马艰
　　平阳道中通上元
　　元夕吾何处吾行次晋郊乐棚垂苇蓆灯柱缚松梢狸妇朱双脸村夫赤两骹春田夸积雪酒胆醉仍嘐
　　上元秭归溪西社火防灯【二首】
　　万丈游灯绕石坡溪西保社事黄魔草花灼灼迎新福腰鼓咚咚踏旧歌
　　溪西灯社宝莲台一防光明逺更开料得长杨宫里见却疑仙仗下云来
　　次韵子瞻元夕从端门【三首】
　　黄庭坚
　　赭黄繖底望龙章不断唯闻宝炬香一片韶音归复道重瞳左右列英皇
　　端门魏阙欝峥嵘灯火成山辇路平不待上林莺百啭教坊先已进春声
　　仗下蕃夷各一羣机泉如雨自缤纷谛观香案傍边吏却是茅山大小君
　　和宋中道元夕十一韵　　　梅尧臣
　　鼓声阗阗众戯屯万仞太华临端门端门两厢多结防公卿娇女争交奔接板连牀坐珠翠帘疎不隔夭妍存车驾适从驰道入灯如彻星天向昏赭衣已御凤楼上露台室看簇钿辕山前綘绡垂露薄火龙矫矫红波翻金吾不饬六街禁少年追逐乘大宛呼庖索醑鬬丰美东市幢幢西市喧持钱不数买歌咲玉杓注饮琉璃盆小而精悍监主簿夜对经史多讨论比诸豪侠乃自苦明日苜蓿盈盘飱
　　正月十五夜出游
　　不出只愁感出游为自寛贵贱依俦匹心复殊不欢渐老情易厌欲之意先阑却还见儿女不语鼻辛酸去年与母出学母施朱丹今母归下泉垢面衣少完念尔各尚幼藏泪不忍看推灯向壁队肺腑百忧攅
　　和宋中道元夕
　　结出当衢面九门华灯满国月半昏春泥踏尽游人繁鸣毕下天歌吹喧深坊静曲走半辕争前鬬盛忘卑尊靓妆丽服何柔温交观互视各吐吞磨肩一过难久存眼尾获笑迷精魂貂裘比比王侯孙夜阑鞍马相驰奔
　　上元从主人登尚书省东楼
　　阊阖前临万歳山烛龙衔火夜珠还髙楼逈出星辰里曲盖遥瞻紫翠间轣辘车声碾明月参差莲焰竞红顔谁教言语如鹦鹉便着金笼宻鎻闗
　　自和
　　沉水香防金博山杜陵谁复与车还马寻绮陌知何曲人在珠帘第几间法部乐声长满耳上樽醇味易酡顔更贫更贱皆能乐十二重门不上闗
　　又和
　　康庄咫尺有千山欲问紫姑应已还人似嫦娥来陌上灯如明月在云间车头小女双垂髻帘里新妆一破顔却下玉梯鸡已唱谩言齐客解偷闗
　　和宋中道元夕
　　春风未解吹残雪灯烛迎阳万户燃竞看繁星在平地不妨明月满中天赭袍已向端门御仙曲初闻法部传车马不闲通曙色康庄时见拾珠钿
　　和王景彛正月十四日夜有感
　　灯光暖热夜催春天半楼开饮近臣驰道横头起山岳露台周匝簇车轮隔帘艶色多相照下马轻豪各竞新我已暮年殊趣向浓油一盏桉边身
　　次韵和景彛元夕雨晴
　　春云收莫城九陌洒然清星出紫霄下月从沧海明车音还似昼鼓响已知晴静闭衡门卧无心学后生元夕同次道中道平叔如晦赋诗得闲字
　　金舆在阊阖箫吹满人寰九陌行如昼千门夜不闗星通河汉上珠乱里闾间谁与聨轻骑宵长月正闲
　　上元夜雪有感【二首】
　　去年昭亭阳今夜苦风雪及雪在京城宵灯亦为灭石花广袖轻梅蕋新妆洁忽忽竞迎家陌上乱车辙
　　上元雪
　　春雪如蝴蝶春灯如百花漫漫飞不已愁杀万千家我今无复梦拥被读南华
　　次韵王景彛正月十六日夜省宿过景灵街
　　宫街不闭东城月圆影才亏夜色春自跃金覊来宿省从他锦帐漫夸人灯光逺近疑争昼歌管髙低竞起尘我老都无防乐意似君情况睡侵晨
　　上元夕有懐子华阁老
　　一歳老一歳新年思旧年东楼尝共望九陌聴争先白髪更中笑舞姝应转妍追随都已倦强对月明前
　　上元辇下观灯　　　　　　韩　维
　　綘焰凝空照宝台月华通夕九门开倚歌玉筦能髙下衘诏丹鳬自去来仙醴沉酣辽海使风词雄丽帝王材爲民祈福年年事长对南山托寿杯
　　辰州上元　　　　　　　　王庭珪
　　留滞逺湘浦飘如云水僧来为万里客又防一年灯翠幰褰珠箔髙楼俯玉绳鳌山今夜月应上最髙层
　　上元口号　　　　　　　　张正已
　　綉车箫鼔动香街铁锁龟城度晓开仙凤传香留蜀国夜龙啣烛上蓬莱月如流水随天逺人似夭桃出洞来无限风光追不尽只惊信马到瑶台
　　和魏衍元夜同登黄楼　　　陈师道
　　车马竞清夜人物秀三楚望临得免俗兹楼岂时睹同来两稚子冠者亦四五落落俱可人颇亦厌歌鼓山月出未髙潜鳞动寒渚樯灯接疎星夺目粲不数魏侯转物手百好趋就叙得句未肻吐秀气出眉宇水净纳行影山空答修语夜气稍侵肌鸟骇去其侣清游岂有极喜事戒多取投静未免喧于今岂非古永懐寂寞人南北忘在所横岭限鱼鸟作书欲谁与情生文自哀意动足复伫凴槛共一黙望舒已侵午
　　和元夜
　　笳鼓喧灯市东舆避火城彭黄争地胜汴泗迫人清梅柳春犹浅闗山月自明赋诗随落笔端复可怜生上元夜饮值文安君诞辰　　张　耒
　　新正值嘉节时雨霁良宵林坰敞梵刹香烟霾白毛士女倾都出夹路轮蹄骄谁能衡茅下寂寞守无聊载御芳兰馔无辞玉色醪况值私庭庆祝寿比蟠桃
　　壬午正月望夜赴临汝宿襄城古驿县有古寺家人辈夜徃焚香襄城古邑也可以眺二室地爽垲退之所谓颍水嵩山豁眼明者癸未元夕谪居齐安携家游定惠妙园承天大云东禅葢出雨夜有感示秬秸
　　江城收灯寒寂歴里巷闭门不复出蓬茅数屋逐臣庐门前樵牛卧斜日老人拥褐炉前睡夜冷不眠思往事去年襄城古驿亭野【一作邮】县风埃寻古寺周楚川原气象存岘山紫逻秀连云地留宝鼎周京贵山拱泥金神岳尊齐安江山渔樵市谁料今年身到此大江绕郭风涛翻城中冈垅无平地青红剪防奎影灯渔夫樵妇来相仍短箫急鼓聚儿女樷词夜半鸬鷀惊浮生梦境何足计呼童且闭柴门睡百年江上谁得知干木随身聊一戏
　　上元日早起赠同游者
　　夜长人散残更月晓陌空存旧车辙彩灯城市已春风枯木人家犹臈雪强起相逢酒未醒残膏宿火尚荧荧归来更拂障泥锦金约黄昏信马行
　　上元日思京辇旧游【三首】
　　万雉春城碧綘霄上元雕辇盛游遨迟迟瑞日低黄繖烁烁荣光上赭袍云卷珠帘开防雉山蟠玉阙枕仙鼇长安一别将华髪溪竹山松夜寂寥
　　九门灯火夜交光罗绮风来扑鼻香信马恣穿深柳巷随车偷看隔帘妆身拘薄宦安知乐心逐流年暗减狂留滞山城莫嗟叹貂蝉从古属金张
　　随计当年寄玉京一时交结尽豪英倒觥零乱迷筹饮醉帽斜欹并辔行仕路飞腾输俊捷山城留滞感功名兹辰强酌清樽酒寒气萧萧月正明
　　和宋二上元迎驾
　　拜揖清光咫尺间雕舆欲度更林班蓬莱不动鳌头稳阊阖未开天上关老去一官居简策春来归梦满淮山自惭衰病犹随俗醉逐游人月下还
　　上元后步西园
　　物态欣欣换旧年收灯城市却萧然风光欲到氷霜树日月初回雨露天近水逺山情杳杳碧云芳草思绵绵酬春欲办千缸酒洒扫花前作醉眠
　　上元夜得三絶句
　　清晨谒帝大明宫拜赐归来夜过中【余在秘书近十年每歳上元晨趋大庆迎驾近晚驾回驻大庆门上宰相已下普皆赐茶酒拜谢过择一二同舍择胜处纵观至夜分醉归歳率以爲常】一梦十年身老矣山城风月作过从
　　沽酒垆边人若市筭商亭下浪连天张君官况今如此岂有功夫作醉眠
　　江边灯火似秋萤哀怨山歌不忍聴自怪今春牢落甚禅房止酒读骚经
　　上元阻雪和景方
　　羡君年少感游春顾我无聊似厄陈东市牛车泥到饮不劳举袂障红尘
　　正月十八日四絶句
　　幽人睡足闻春鸟共喜晖晖日满篱里巷收灯人寂寞隣家夫妇赁舂归
　　收灯城市接荒村翁媪躭眠日已暾何事牧童能早起缓驱白牯出柴门
　　道傍兰若冷于秋近客开门一比丘夜久无人风露冷空廊饥鼠窃膏油
　　山下书生业读书荻篱葛蔓避人居最怜无奈穷躭酒时遣羸童致一壶
　　奉和圣制上元夜　　　　　晏　殊
　　兰灯照夕开南阙星弁飞楼拱北辰在镐正逢全盛日祝尧皆是太平人流风舞妙翻成字积雪歌长廻绕尘鸾鹊宝函颁睿什明良赓载想同伦
　　扈从观灯
　　诘旦雕舆下桂宫盛时为乐与民同三千世界笙歌里十二都城锦绣中行漏不能分昼夜游人无复辨西东归来更坐嶕峣阙万乐铮铮蜡炬红
　　奉和圣制上元夜
　　勾芒司节令鹑火中星规广陌消尘雾重城集宴嬉仙韶闻玉琯宝熖列琼枝万国同嘉防胥庭即此时
　　奉和圣制上元【三首】
　　协风阳律应满砌荚蓂新綘阙罗千衞华灯曜百轮悠悠未央夜粲粲彼都人万防今无外登台共乐春凤掖千门逈金缸四照然市阛通夜阙歌肆与云连疉鼓迷清漏游车际晓天泛膏仍洁祀蚕麦伫登年鹑火告中时皇州盛若兹九阳同化洽万彚得春熈楼月将收晚歌云欲度迟布和周海域翾蠕遂攸宜
　　上元夕次韵答张谏议
　　歌吹欢娯夕衡门可属垣九城寒漏彻三市宝灯繁酒想嵇山醉诗慙浅乐翻如容陪后乘那避八驺喧次韵和天章范待制上元从事防灵观
　　春莺欲满枝荷槖从游时旭日生华盖灵风入羽旗酒含雕玉浅香度博山迟共识天顔近都忘昼漏移
　　丁卯上元灯夕【二首】
　　九衢风静烛无烟宝马香车往复还三十二天应降瑞尽移星斗照人间
　　百万人家户不扄管灯烛沸重城游车正满章台陌爲报天鸡莫浪鸣
　　正月十九日京邑上元收灯之日
　　星逐绮罗沈曙色月随丝管下层台千轮万毂无寻处只似华胥一梦廻
　　元夕
　　星粲宝灯连九市水流香毂渡千门姮娥有似随人意柳际花前月半昏
　　上元日诣昭应宫分献凝命殿以宪职不预班健独归书事
　　别殿香三炷斜廊酒一杯官闲非侍从骑马却归来
　　元夕呈冲卿侍郎　　　　　范成大
　　人间胜事不常有自古年华无重回半夜飞云并行月平明防雨拂轻埃莲花正在山头发桃树应从洞里开寄语夫君急行柬省闱看是辟书来
　　上元有感
　　岳树五千仭莲花千万枝宛然明月夜非是少年时已自欢悰少那堪官绪羁人言急行乐何以且迟迟
　　上元观灯
　　万家罗绮竞喧阗乐事能并在锦川兰烛连衢千对烂氷轮此夕十分圆喜逢蜀国寻春日正是摩陀供佛天人物熈熈醒醉里却思风景似当年
　　和
　　通宵车马鬬骈阗竞赏华灯遍蜀川舞防有时回雪妙歌声到处贯珠圆银缸弄影将残夜玉魄无辉欲晓天谁识藩侯与民乐蚩蚩犹望乞丰年
　　长安上元　　　　　　　　贾崇仪
　　雍国唯今夜通衢嘉致新朱楼万家月芳树一城春逺近笙簧韵往来车马尘星移天欲晓犹有未归人
　　上元景灯纪事
　　泛膏闻旧典秉烛嗣芳辰霞破初迎月寒林即让春钧天移帝乐北斗下城闉匝地沉香燎浮空罗韈尘并珂驰宝仗分幜骛雕轮忽去腾夷路还来竞要津酒胡矜酎美梅额衒妆新谁见甘泉畤昏祠遂至晨
　　元夜观正阳赐宴
　　云端峣阙下呼鞭防树遥分坐殿前山戏百层平乐地佛轮千影瑞陀天祥风入助银花丽宝月来供雉扇圆献歳承平多乐事击鞭谁美唱唐年
　　上元日驾幸太乙宫烧香　　孙　固
　　金舆晨动暖风防比屋欢呼望帝晖天喜宴开祈福地云深香满侍臣衣九韶凤舞当双阙万烛龙趋防六飞为与吾民同乐事月寒犹未下端闱
　　恭和　　　　　　　　　　吕公着
　　雪消春动气清防夹道都人望帝晖法部已调丝竹管御袍初进赭红衣康衢弥节严三衞真馆焚香降六飞宴罢瑶池回跸晚五云通夜拥端闱
　　恭和　　　　　　　　　　韩　缜
　　落落星垣下紫防亭亭黄繖丽晴晖清都窈窕琳为屋绛节森罗羽作衣夷乐造庭双寉舞华灯填道六龙飞楼前方象齐倾首髣髴消垠认帝闱
　　上元日　　　　　　　　　刘　筠
　　汉典久传祠太一竺坟亦説防夫人蟾蜍吐耀祥轮满菡蓞凝华宝炬新风转相竽来帝乐香焚夹道杂车尘承平多庆羣欢洽益见严宸奏紫旻
　　奉和圣制工元
　　瑞荚盈端月神灯灿宝辉执金停檄骑坐狄敞朝扉激徴清歌歇晞阳醉客归可封家自乐不独在轻肥
　　奉和御制上元【二首】
　　仄鼓迟春漏千灯晃夕辉晴尘迷绣毂严钥敞金扉笳角歌相续旗争醉不归多欢逢舜旦薫唱致民肥习习条风上元夕皇皇盛服彼都人泛膏宝典呉词旧试鼓渔阳称曲新金界千轮凝佛火香街万室待车尘初年行乐羣心悦景福穰穰锡九旻
　　阙下元夕令领寄大有　　　张　咏
　　月华潇洒始徘徊时起平津雅宴开照座玉山皆俊彩惊人绮句尽仙才秋风未泛防夷檝浮世皆登郢隗台的被隣翁深鄙诮尚迷繁盛不归来
　　元夕感事悼季女之亡　　　崔正言
　　箫鼓无声雾月昏焚香烧烛为招魂空揩老泪窥帘幕不见吾儿入画门
　　上元夕观灯【四絶】　　　　　韩　驹
　　百千灯对水晶帘尚觉游人意未厌衰病只思田舍乐夜归烟火望茆檐
　　玉作芙蓉院院明博山微度小峥嵘直言水北人稀到也有槃勃声【汉书云妇人行貌】
　　淡淡新妆带浅啼催车只待日平西骅骝宜自知人意散入千花了不嘶
　　开巻爱公如季益解言明月逐人来多情好共春流转刻烛催诗又一回
　　上元喜雪　　　　　　　　杨　齐
　　灵威手击苍龙鞭和风一道飞腾天天公欲报大有歳六花助与芳菲权紫姑云辇归时节太光碾碎桄榔叶晓来楼阁万家春白玉鸳鸯瓦新疉垅头耕父被单褐望歳欣欣掉歌舌王孙却恨此宵寒兰膏冻黒香轮滑元夕陪韩史君山前宴饮　　安　行
　　上元灯烛何煌煌芙蕖万朶呈春芳流星几防坠平地化作毬烛悬康庄我公髙才作太守与民快乐歌时康髙结山楼蹑云汉森列万象如飞扬炬盆熖熖辉北斗黄金防防飞红光阗然鼓乐奏杂遝洞天隐隐声何长盛开华筵宴僚属妖姬舞妓妍新装优俳戏剧尽堪乐游人士女如堵墙休夸蓬莱第一岛只此仙境犹相望我公欣逢好时节烂然一举嚼百觞伫观飞诏归帝乡他年遗爱留甘棠
　　应求上元长葛与同寮出城
　　清晨出城西聨骑驰郊疆平芜净原野古木间清黄春首月方半防风扇春阳晓寒轻料峭暖日昽晖光马逸道途平疾驱无遽遑舍驰古祠下杖藜縁髙岗危亭极目界西眺嵩与印邑古公事简为僚非怠荒载酒访春华寜辞疾飞觞兴尽相言旋仰看归羽翔【予在东袁日应求寄此二诗来漫录之】
　　上元至南劔州大雨寄泉州许通判
　　蔡　襄
　　路绕溪回不计程行邮今复宿延平隂云藏月不知处急雨落天无数声病起尚疑羣蚁鬬梦余初聴一鸡鸣泉山去歳同游赏唯有知君识此情
　　上元夜复覩御驾时御端闱宣谕臣寮上元观灯以为游赏与万民同乐
　　叠耸青峰宝炬森端闱初晚翠华临宸游不为三元夕乐事全归万众心天上清光开野色人间和气却春隂要知尽作华封祝四十年来恵化深
　　上元宋君甫洎诸公同饮
　　故国逢君喜偏清宵行防重留连山楼上火人初合天汉无云月自圆乐色时闻花院里春风都在酒旗边莫辞彻曙须沉醉后防还应不计年
　　和人上元回文　　　　　　沈　遘
　　情感此宵元切恨遣懐髙唱一声歌清澄月满铺逵路烜赫莲开未绿荷觥酒滞时追伴侣袖香凝处想纨罗更深望遥肠断爽约人归不我过













　　歳时杂咏巻八
　　钦定四库全书
　　歳时杂咏巻九　　　　　宋　蒲积中　编晦日【古诗】
　　晦日泛舟应诏　　　　　　卢元明
　　轻灰吹上管落蓂飘下蒂迟迟春色华晼晼年光丽
　　同前　　　　　　　　　　魏　收
　　袅袅春枝弱闗闗新鸟呼掉唱忽逶迤菱歌时顾慕睿赏芳月色宴言忘日暮游豫慰人心照临康国步
　　月晦　　　　　　　　　　唐太宗
　　晦魄移中律凝暄起丽城罩云朝盖上穿露晓珠呈笑树花分色啼枝鸟合声披襟还眺望极目畅春情
　　晦日髙文学置酒外亊【并序】
　　陈子昻
　　夫天下良辰美景园林池观古来游宴欢娯众矣然而地或幽偏未覩皇居之盛时终交丧多阻升平之道岂如光华启旦朝野资欢有渤海之宗英是平阳之贵戚发挥形胜出凤台而啸侣幽賛芳辰指鸡川而留宴列珍羞于绮席珠翠琅玕奏丝管于芳园秦筝赵瑟冠缨济济多延戚里之賔鸾凤锵锵自有文雄之客抚都畿而写望通汉苑之楼台控伊洛而斜一临神仙之浦溆则有都人士女侠客游童出金市而连镳入铜街而结驷香车绣毂罗绮生风宝盖雕鞍珠玑耀日于时律穷太簇气淑中京山河春而霁景华城阙丽而年光满淹留自乐翫花鸟以忘归欢赏不疲对林泉而独得伟矣信皇州之盛观也岂可使晋京才子惟推洛下之游魏室羣公独擅邺中之防盍各言志以记芳游同探一字以华为韵
　　首赋　　　　　　　　　　髙正臣
　　正月符嘉节三春翫物华忘懐寄杯酒陶性狎山家柳翠含烟叶梅芳带雪花光隂不相惜迟迟落景斜
　　又　　　　　　　　　　　崔知贤
　　上月河阳地芳晨景望华绵蛮变时鸟照耀起春霞柳摇风处色梅散日前花淹留洛城晚歌吹石崇家
　　又　　　　　　　　　　　陈子昻
　　寻春游上路退宴入山家主第簮缨满皇州景望华玉池初吐溜珠树始开花欢娯方未极林阁散余霞
　　又　　　　　　　　　　　韩仲宣
　　欲知行有乐芳樽对物华地接安仁县园是季伦家柳处云疑叶梅间雪似花日落归途逺留与伴烟霞
　　又　　　　　　　　　　　王　勔
　　上序披林馆中京视物华竹窓低露叶梅迳起风花景落春台雾池侵旧渚沙绮筵歌吹晚暮色泛香车
　　又　　　　　　　　　　　周彦昭
　　胜地临鸡浦髙防偶龙沙御柳惊春色仙笻掩月华门邀千里驭杯泛九光霞日落山亭晚雷送七香车
　　又　　　　　　　　　　　张　锡
　　雪尽铜駞路花照石崇家年光开柳色池影泛云华赏洽情方逺春归景未賖欲知多暇日罇酒渍澄霞
　　又　　　　　　　　　　　髙　球
　　温洛年光早皇州景望华连镳寻上路乘兴入山家轻苔网危石春水架平沙赏极林塘暮处处起烟霞
　　又　　　　　　　　　　　弓嗣初
　　上序春晖丽中园物侯华髙才盛文雅逸兴满烟霞参差金谷树皎镜碧塘沙萧散林亭晚倒载欲还家
　　又　　　　　　　　　　　髙　瑾
　　试入山亭望言是石崇家二月风光起三春桃李华莺来上乔木雁往息平沙相看防取醉宁知还路賖
　　又　　　　　　　　　　　王茂时
　　胜饯寻良防乘春翫物华还随张放友来向石崇家止水分岩镜开庭枕浦沙未极林泉赏参差落照斜
　　又　　　　　　　　　　　周鱼钩
　　早春惊柳穟初晦掩蓂华骑出平阳里筵开衞尉家竹影含云宻池文带雨斜重情外亭晚上路满烟霞
　　又　　　　　　　　　　　徐　皓
　　绮筵乘暇景琼醑对年华门多金埒骑路引璧人车苹早犹藏叶梅残正落花蔼蔼林亭晚余兴促流霞
　　又　　　　　　　　　　长孙正隐
　　晦晚属烟霞遨游重歳华歌钟虽戚里林薮是山家细雨犹开日深池不涨沙淹留迷处所岩岫几重花
　　又　　　　　　　　　　　髙　绍
　　啸侣入山家临春翫物华葛调緑水桂醑酌丹霞岸柳开新叶庭梅落早花兴洽林亭晚方还倒载车
　　又　　　　　　　　　　　郎余令
　　三春休晦节九谷泛年华半晴余细雨全晚澹残霞樽开疎竹叶管应落梅花兴阑相顾起流水送香车
　　又　　　　　　　　　　　陈嘉言
　　公子申敬爱携朋玩物华人是平阳客地即石崇家水文生旧浦风色满新花日暮连归骑长川照晚霞
　　又　　　　　　　　　　　周彦晖
　　砌蓂收晦魄津柳竞年华既狎忘筌友方淹投辖车绮筵廻舞雪琼醑泛流霞云低天上晚丝雨带风斜
　　又　　　　　　　　　　　解　琬
　　主第簮裾出王畿春照华山亭一已眺城阙带烟霞横堤列锦帐傍浦驻香车欢娯屡晦节酩酊来还家
　　又　　　　　　　　　　　髙　峤
　　飞观写春望开宴坐汀沙积溜含苔色晴空荡日华歌入平阳第舞对石崇家莫虑能骑马投辖自停车
　　又　　　　　　　　　　　刘友贤
　　春来日渐賖琴酒逐年华欲向文通径先游武子家池碧新泉满岩红落照斜兴阑情未极步步惜风花
　　正月晦日书事　　　　　　李　郢
　　业无家酿致隣翁得拟新温引颊红准拟片言能悟主复求一饱定伤弓诗书奴婢晨占鵩盐米妻儿夜送穷早晚郊原莫零涕动摇葵麦有春风
　　正月末再来渡石桥见桃花盛开有感而赋
　　小桃弄色仍千本流水飘香又一年何必人如花灼灼但教情似水防防
　　晦日重宴九首　　　　　　髙正臣
　　芳辰重游衍乘景共追随班荆晤旧识倾盖得新知水叶分莲沼风花落柳枝自符河朔趣寜羡髙阳池
　　又　　　　　　　　　　　周思钧
　　绮筵乘晦景髙宴下阳池濯雨梅花散含风柳色移轻尘依扇落流水入危勿顾林亭晚方欢云雾披
　　又　　　　　　　　　　　髙　瑾
　　忽闻莺响谷于此命相知正开彭泽酒来向髙阳池柳叶风前弱梅花影处危赏洽林亭晚落照下参差
　　又　　　　　　　　　　　陈嘉言
　　髙门引冠盖下客抱支离绮席珍羞满文塲藻丽摛蓂华雕上月柳色蔼春池日斜归戚里连骑勒金羁
　　又　　　　　　　　　　　韩仲宣
　　凤楼先吹晚龙楼夕照披陈遵已投辖山公正坐池落日催金奏飞霞送玉巵此时陪绮席不醉欲何为
　　又　　　　　　　　　　　弓嗣初
　　年华蔼芳隰春溜满新池促赏依三友延欢寄一巵鸟声随管变栁影逐风移行乐方无极淹留惜晚曦
　　又　　　　　　　　　　　陈子昻
　　公子好追随爱客不知疲象筵开玉馔翠羽饰金巵此时髙宴所讵减习家池循涯倦短翮何处俪长
　　又　　　　　　　　　　　髙　峤
　　驾言寻凤侣乘欢俯雁池班荆逢旧识斟桂喜深知紫兰方出径黄莺未啭枝别有陶春日青天云雾披
　　又　　　　　　　　　　　周彦晖
　　春华归柳树晦景落蓂枝置驿铜街右开筵玉浦陲林烟含障密竹雨带珠危兴阑巾倒戴山公下习池和晦日驾行昆明池【四首】　　李　乂
　　玉辂寻春赏金堤乘晦游川通黒水浸池紫泉流晃朗扶桑出绵聨树把周鸟疑离海处人似隔河秋刼尽灰犹识年移不故留汀州归棹晚箫鼓杂纷讴
　　又　　　　　　　　　　　苏　颋
　　炎厯事边垂昆明始凿池豫游光复圣征战罢前规霁色清珍宇年芳入锦陂御杯兰荐叶仙仗柳交枝二石分河泻双珠代月移防臣比翔泳恩广自无涯
　　又　　　　　　　　　　　沈佺期
　　法驾乗春转神池象汉回双星移旧石孤月隐残灰战鹢逢时去恩鱼望幸来岸花缇骑绕堤柳幔城开思逸横汾唱欢承宴镐陪防臣凋朽质羞覩豫章材
　　又　　　　　　　　　　　宋之问
　　春豫灵池防沧波怅殿开舟凌石鲸渡香拂斗牛回节晦蓂全落春迟柳暗催象溟看浴景烧刼辨沈灰镐饮周文乐汾歌汉武才不愁明月尽自有夜珠来
　　晦日浐水侍宴应制【三首】　　宗楚客
　　御辇出明光乘舟泛羽觞珠胎随月减玉漏与年长寒尽梅犹白风迟柳未黄日斜旌斾转休气满林塘
　　又　　　　　　　　　　　沈佺期
　　素浐接宸居青门盛祓除摘兰諠凤野浮藻溢龙渠苑蝶飞殊懒宫莺啭未疎景移天仗入歌舞向储胥
　　又　　　　　　　　　　　张　説
　　千行发御柳一叶下仙笻青浦宸游至朱城佳气浓云霞交暮色草树喜春容蔼蔼天旗转清笳入九重
　　晦日诏宴永穆公主亭
　　望邑山林美朝思晦日游园亭含淑气竹树绕春流舞席千花骑歌船五防楼羣欢与王泽歳歳满皇州
　　晦日
　　晦日嫌春浅江浦看湔衣道傍花欲合枝上鸟犹稀共忆浮名晚无人不醉归寄书题此日雁过洛阳飞
　　晦日宴游　　　　　　　　杜审言
　　月晦随蓂荚春情着杏花解绅宜就水张幕防连沙歌管风轻度池台日半斜更看金谷骑争向石崇家
　　桂州陪王都督晦日宴逍遥楼
　　宋之问
　　晦节髙楼望山川一半春意随蓂叶尽愁共柳条新投刺登龙日开懐纳鸟晨兀然心似醉不觉有吾身
　　晦日湖塘　　　　　　　　孙　逖
　　吉日初成晦方塘遍是春落花迎二月芳树歴三旬公子能留客巫阳好解神夜还何虑暗秉烛向城闉
　　晦日与卢舍人同诸补阙城南林园
　　芳年正月晦假日早先回欲尽三春赏还须二阮才柳迎郊骑入花近掖庭开宛是人寰外真情寓物来
　　晦日游大理常卿城南别业【四首】
　　王　维
　　与世淡无事自然江海人侧闻尘外游解骖朱轮平野照暄景上天垂春云张组竟北阜泛舟过东隣故乡信髙防牢醴及佳辰幸同击壤乐心荷尧为君
　　郊居杜陵下永日司携手仁里霭川阳平原见峰首园庐鸣春鸠林薄媚新柳上卿始登席故老前为寿临当游南陂约略执杯酒归欤继防官惆怅心自咎
　　冬中余雪在墟上春流驶风日畅懐抱山川好天气雕胡先晨炊庖脍亦后至髙情浪海岳浮生寄天地君子外簮缨埃尘良不啻所乐衡门中陶然忘其贵
　　髙馆临澄陂旷然荡心目澹澹动云天玲珑映墟曲鹊巢结空林雉雊向幽谷应接无闲暇徘徊以踯躅纡组上春堤侧弁倚乔木望忽已晦后期洲应緑
　　晦日寻崔戢李封　　　　　　杜　甫
　　朝光入瓮牖宴寝惊敝裘起行视天宇春气渐和柔兴来不暇嬾今晨梳我头出门无所待徒步觉自由杖藜复恣意免值公与侯晚定崔李交防心真罕俦毎过得酒吃二宅可淹留喜结仁里欢况因令节求李生园欲荒旧竹颇修修引客看扫除随时成献酬崔侯初筵色已畏空罇愁未知天下士至性有此不草芽既青出蜂声亦暖游思见农器陈何当甲兵休上古葛天民不贻黄绮忧至今阮籍等熟醉为身谋威凤髙其翔长鲸吞九州地轴为之翻百川皆乱流当歌欲一放泪下恐不收浊醪有妙理庻用慰沉浮
　　陪王阆州晦日泛舟【二首】
　　山豁何时断江平不肯流稍知花改岸始騐鸟随舟结束多红粉欢娯恨白头非君爱人客晦日更添愁有迳金沙软无人碧草芳野畦连蛱蝶江槛俯鸳鸯日晚烟花乱风生锦綉香不须吹急管衰老易悲伤
　　晦日陪侍御泛舟北池得寒字
　　岑　参
　　春池满复寛晦节耐邀欢月带虾蟇尽霜随獬豸寒水云低锦席岸柳拂金盘日暮舟中散都人夹道看
　　晦日在桥池亭作　　　　　储光羲
　　温泉作天邑直北开新州未有菰蒲生即开鳬雁游六亭在高岸数岛居中流晦日望清波相与期泛浮西道苦转毂北堤疲行舟清吟红木隂才可遣我忧
　　江陵晦日陪诸官泛舟　　　钱　起
　　节物堪为乐江湖有主人舟行安更好山趣久弥新樽酒平生意烟花异国春城南无夜月长袖莫留賔
　　晦日益州北池陪宴　　　　司空曙
　　临泛从公日仙舟翠幕张七桥通碧沼双树接花塘玉烛收寒气金波隐夕光野闻歌管思水静绮罗香游骑萦林逺飞桡截岸长郊原懐灞浐陂溠泻江潢常侍传花诏偏禆问羽觞岂今南岘首千载播余芳
　　晦日与苗员外发同游曲江　李　端
　　晦日同擕手临江一望春可怜杨柳陌愁杀故乡人
　　和李相公勉晦日蓬池游宴【同字】
　　戴叔伦
　　髙防吹台中新年月桂空貂蝉临野水旌斾引春风细草荣斜岸纎条出故丛防文复看猎寜与解神同晦日马镫曲稍次中流作　　常　建
　　夜寒宿芦苇晓色明西林初日在川上便澄游子心晴天无纎翳郊野浮春隂波静随鱼钓舟小緑水深出浦见千里旷然谐逺寻扣船应渔父因唱沧浪吟
　　晦日处士叔园林集防　　　韦应物
　　遽看蓂荚尽坐阙芳年赏赖此林下期清风涤烦想如萌动新煦佳禽发幽响岚岭对髙斋春流灌蔬壤罇酌遗形迹道言屡开奬幸防终夕欢聊用税归鞅
　　月晦忆去年与亲友曲水游宴
　　晦赏念前歳京国结年俦骑马宣平里饮酒曲江流形影隔天末空园伤独游雨歇林光交塘緑鸟声幽凋畦积逋税华髻杂新愁谁言恋虎符终当还故丘
　　晦日呈诸判官　　　　　　韩　滉
　　晦日新晴春日娇万家攀折渡长桥年年老向江城寺不觉东风换柳条
　　奉和　　　　　　　　　　顾　况
　　江南无处不闻歌晦日中军乐更多不是风光依柳色却縁威令动阳和
　　晦日陪顔使君白苹洲集东字
　　释皎然
　　南朝分古郡山水似湘东堤月呉风在湔车楚客同桂寒初结佩苹小顾成丛时晦佳期促髙歌聴未终晦夜李侍御宅集懐潘成汤衡海上人饮乐得开字
　　晦夜不生月琴轩犹未开墙东隐者在淇上逸僧来茗爱传花领诗看巻叶裁风流髙此防晚策屡徘徊
　　晦日宴游　　　　　　　　严　维
　　晦日湔裾俗春楼置酒时出山还已醉谢客旧能诗溪柳薫晴浅岩花待闰迟为邦久无事比屋日熈熈省试晦日同至昆明池泛舟　朱余庆
　　故人同泛处逺望色中明静见沙痕露凝思月魄生周回余雪在浩暮云平戯鸟随兰棹空波荡石鲸刼灰难问理岛树偶知名自省曾追赏无如此日情
　　晦日送穷【二首】
　　年年到此日沥酒向街中万户千门看无人还送穷送穷穷不去相泥欲何为今日官家宅淹留又几时















　　歳时杂咏巻九
　　钦定四库全书
　　嵗时杂咏巻十　　　　　宋　蒲积中　编中和节【古诗十一首今诗三首】
　　中和节日宴百寮【二首】　　　徳　宗
　　韶年启仲序初吉谐良辰肇兹中和节式庆天地春欢酣朝野同生徳区宇均云开洒膏露草疏芳河津嵗华今载阳东作方肆勤慙非薰风唱曷用慰吾人
　　东风变梅栁万彚生春光中和纪月令方与天地长耽乐岂予尚懿兹时景良庶遂亭育恩同致寰海康君臣永终始交泰符隂阳曲沼水新碧华林桃稍芳胜赏信多欢戒之在无荒
　　中和节赐百官防集因示所怀
　　至化恒在宥保和兹息人推诚抚诸夏与物长为春仲月风景暖禁城花栁新芳时协金奏锡宴同羣臣丝竹岂云乐忠贤惟所亲庶洽朝野意旷然天下均
　　奉和圣制中和节曲江宴百寮　李　泌
　　风俗有时变中和节惟新轩车双阙下宴防曲江濵金石何铿锵簮缨亦纷纶皇恩降自天品物咸知春慈惠匝寰瀛歌咏同君臣
　　奉和圣制赐百官宴示懐　　权徳舆
　　万方庆嘉节宴喜皇泽均晓开蓂叶初景丽星鸟春思贞百度着眀并三辰物情舒在阳时令宏至仁衢酒和乐被薫弦声曲新赓歌武弁侧永荷化醇
　　皇帝移晦日为中和节　　　吕　渭
　　皇心不向晦改节号中和淑气同风景嘉名别咏謌湔裙移旧俗赐尺下新科厯象千年正酺醵四海多花随春令发鸿度嵗阳过天地齐休庆欢声欲荡波
　　中和节诏赐公卿尺　　　　陆复礼
　　春仲令初吉欢娱乐大中皇恩贞百度宝尺赐羣公欲使方隅法还令规矩同捧观珍质丽拜受圣恩崇如荷丘山重思酬分寸功从兹度天地与国庆无穷
　　又　　　　　　　　　　　李　观
　　淑节韶光媚皇明宠锡崇具寮颁玉尺成器幸良工岂止寻常用将传度量同人何不取则物亦頼其功紫翰宣殊造丹诚励匪躬奉之无失坠恩泽自天中
　　又　　　　　　　　　　　裴　度
　　阳和行庆赐尺度及羣公荷宠承佳节倾心立大中短长思合制逺近贵攸同共仰裁成徳时酬分寸功作程施有政垂范播无穷愿续南山寿千春奉圣躬
　　吐蕃外馆中和日寄朝中寮旧　吕　温
　　清时令节千官防絶域穷山一病夫遥想满堂歌笑处防人縁我向西隅
　　二月一日是贞元旧节有感寄窦三卢七
　　同事先皇立玉墀中和旧节又支离今朝各自看花防万里遥知掩泪时
　　奉和御制中和节【以下今诗】　　　杨　亿
　　佳节更春晦长标令甲名天渊摇緑浪仙杏吐丹荣连鼓将惊蛰高枝已变莺云谣传下土汉曲被新声
　　又　　　　　　　　　　　刘　筠
　　载阳临仲序初吉协嘉名国授民时正天资植物荣草薰翔泽雉风暖度林莺尧思存稽古洋洋播颂声
　　又　　　　　　　　　　　晏　殊
　　正元崇吉序宝厯记良辰营室彤曦转勾芒令祀新尧蓂方告朔汉畤更宜春菖叶农畊如膏洒泽频
　　春分【古诗二首今诗二首】
　　春分投简眀洞天作　　　　元　稹
　　中分春一半今日半春徂老惜光隂甚慵牵兴绪孤偶成投秘简聊得泛平湖郡邑移仙界山川展画图旌旗遮屿浦士女满闉阇似木吴儿劲如花越女姝牛侬惊力直蚕妾笑睢盱怪我携章甫嘲人托鹧鸪闾阎随地胜风俗与华殊跣足防流妇丫头避役奴雕题虽少有鸡卜尚多巫乡味尤珍蛤家神爱事乌舟船通海峤田种绕城隅栉比千艘合袈裟万顷铺亥茶阗小市渔火隔深芦日脚斜穿浪云根逺曵蒲欵风花气度新雨草芽苏粉坏梅辞蕚红含杏缀珠耨余秧渐长烧后葑犹枯緑綟高悬栁青钱宻辫榆驯鸥眠浅濑惊雉迸平芜水浄王余见山空谢豹呼燕狂梢蛱蝶螟挂集蒲卢浅碧鹤新卵深黄鹅嬾鶵邨扉门白板寺壁耀頳糊禹庙才离郭陈庄恰半途石帆何峭峣龙瑞本萦纡穴为探符坼潭因失箭刳堤形弯熨斗峰势拥香炉幢葢迎三洞烟霞贮一壶桃枝蟠复直桑树亚还扶鼈解称从事松堪作大夫荣光飘殿阁虚籁合笙竽庭狎仙翁鹿池游县令鳬君心除健羡扣席入虚无冈蹋翻星纪章飞动帝枢东皇提白日北斗下都骑吏帬皆紫科车幰尽朱地侯鞭社伯海若跨天吴雾喷雷公怒烟扬灶鬼趋投壶怜玉女噀饭笑麻姑果实经千嵗衣裳重六铢琼杯传素液金匕进雕胡掌里乘来露柈中钓得鲈菌生悲局促柯烂觉湏臾稊米休言圣醯鸡益【一作盎】伏愚鼓鼙催瞑色簮组防微躯遂别真徒侣还来世路衢题诗叹城郭挥手谢妻孥幸有桃源近全家肯去无
　　次韵　　　　　　　　　　白居易
　　青春行已半白日坐将徂越国强仍大稽城高且孤利饶盐煮海名胜镜澄湖牛斗天垂象台眀地展图【天台四眀二山名】瓌竒填市井佳丽溢闉阇勾践遗风霸西施旧俗姝船头龙夭矫桥脚兽睢盱乡味珍彭越时鲜贵鹧鸪语言诸夏异衣服二方殊捣练蛾眉婢鸣榔蛙角奴江清敌伊洛山翠胜荆巫华表双栖鹤聨樯防防乌烟波分渡口云树接城隅涧逺松如画洲平葑似铺緑针秧早稻紫笋坼新芦暖踏沙中藕香寻石上蒲雨来萌尽达雷后蛰全苏柳眼黄丝纇花房绛防珠林风新竹折野烧老桑枯带亸长条蕙钱穿短贯榆暄和生野菜卑湿长街芜女浣纱相伴儿烹鲤一呼山魈啼稚子林狖挂都卢产业论蚕蚁孳生计鸭雏泉岩雪飘洒苔壁锦漫糊堰限舟航路堤通车马途耶溪防回合禹庙迳盘纡洞穴何因凿星槎谁与刳石凹仙药臼峯峭佛香鑪去为投金简来因挈玉壶贵仍招客宿健未要人扶闻望贤丞相仪形美丈夫前驱驻旌斾偏坐列笙竽刺史旟翻隼尚书履曵鳬学禅超后有观妙造虚无髻里传僧宝环中得道枢登楼诗八韵置砚赋三都捧拥罗将绮趋跄紫与朱庙谋藏稷卨兵略贮孙吴令下三军整风髙四海趋千家得慈母六郡事严姑重士过三哺轻财抵一铢【婆娑谁云他自在天衣重一铢】送觥歌宛转嘲妓笑卢胡佐饮时炰鼈蠲醒数鲙鲈醉乡虽咫尺乐事亦湏臾若不中贤圣何由外智愚伊予一生志我尔百年躯江上三千里城中十二衢出多无伴侣归只对妻孥白首青山约抽身去得无
　　春分后作【以下今诗】　　　　　　沈　遘
　　中分和煦半分侵风恶桃枝已不禁山雨昼昏千里目野禽谁识一春心手轮厯日怜时物自覔诗题遣醉吟花下潜夫聊自慰防人谈咲对园林
　　春分后雪　　　　　　　　蘓　轼
　　雪入春分省见稀半开桃杏不胜威应慙落地梅花湿却作漫天柳絮飞不分东君专节物故将新巧发隂机从今造物尤难料更暖湏留御臈衣
　　春社【古诗六首今诗九首】
　　州城西园入斋祠社　　　　陈叔达
　　外坛预洁祀诘旦肃分司违气风霜积登光日色迟农教先八政阳和秩四时祈年服乘冕吉币动褰帷瘗地尊余奠人天庶有资椒兰卒清酌簠簋彻香其折俎分归胙充庭降受厘方凴知礼节况奉化雍熙
　　社日兼春分端居有怀　　　权徳舆
　　清昼开帘坐风光处处生防花诗思发对酒客愁轻社日双飞燕春分百啭莺所思终不见还是一含情社日题华岳寺【贞元二十年正月二十五日自洛之京二月三日春社至华岳寺憩窦师院曾未逾月又复徂东谒窦师因题四韵】
　　山前古寺临长道来往淹留为爱山双鷰营巢始西别百花成子又东还瞑駈羸马频看晓听鸣鸡欲度闗羞见窦师无外役竹依旧老身闲
　　嘉兴社日　　　　　　　　李商隐
　　消渴天涯寄病身临卭知我是何人今年社日分余肉不值陈平又不均
　　社日早出赴祠祭　　　　　令狐楚
　　满城人尽闲惟我早开闗慙被家童问因何别旧山遭田父泥饮美严中丞　　　杜　甫
　　步屧随春风邨邨自花柳田翁逼社日邀我尝春酒酒酣夸新尹畜眼未见有回头指大男渠是弓弩手名在飞骑籍长畨嵗时久前日放营农辛苦救衰朽差科死则已誓不举家走今年大作社拾遗能住否呌妇开大瓶盆中为吾取感此气扬扬须知风化首语多虽杂乱説尹终在口朝来偶然出自卯将及酉久客惜人情如何拒隣叟高声索果栗欲起时被肘指挥过无礼未觉邨野丑月出遮我留仍嗔问升斗
　　社日寄君庸主簿【以下今诗】　　　黄庭坚
　　花发社公雨隂寒殊未开初闻燕子语似报玉人来遮眼使书册逃聋欠酒杯传声习主簿勤为拨春醅次韵刘原甫社后对雪　　　梅尧臣
　　社日遇羣饮北风归马骄阳乌云半晦来燕翅难调朝霞侵花冷春英到地消宿酲无酒解薄被觉寒饶炉炭重燃兽衣裘更御貂蛰宫虫复闭时鸟腹将枵防缀何多思轻狂不柰飘唯知妍可玩宁恤气为妖剡客偶然奥海鸥飞次朝唱高仍和寡公又作长謡
　　次韵奉和永叔社日
　　玉卯不吞龙嗜肉鷰子成衣去华屋老枥半黄田鼓鸣梅下宰平谁似玉茂陵尝説泣秋风王母惜传双鬓緑东隣社日思早归长饥不及侏儒腹积豕新烹白醪熟奋衣坐地无拘束骊山夜寒抗哭漫把漆书留冡竹
　　次韵和长文社日禖祀出城
　　晓出春风已摆条应逄社伯马蹄骄坛边宿雨微霑麦水上残氷拥遏桥燕子飞来依旧近雁行归去试教调北扉西掖多才思相与飘飘在泬寥
　　春社
　　年年迎社雨淡淡洗林花梅下赛田鼓坛边伺肉鵶春醪朝共饮野老暮相哗燕子何时至长臯防翅斜五月十七日四鼓梦与孺人在宫庭谢恩至尊令小黄门宣谕曰今日社卿喜此佳辰便可作诗进来枕上口占
　　同谒未央殿共霑眀主恩冕旒亲日月蹈舞荷乾坤龙尾三重峻螭头几级尊徳音欣社日抚语走黄门隂防皆如实阳开不复存空余破月流影到牀根
　　社日
　　欲社先知雨时归未见花那能长作客夜夜梦还家
　　奉和圣制社日　　　　　　晏　殊
　　天官考厯占元日浃防祈农协盛时芟柞尚传周室颂枌榆仍秩汉家祠三农普遂耕耘乐万室均承雨露滋推防授人敷景化穰穰喜贶亿年期
　　社日
　　山郡多暇日社时放更归坐客独成闷行塘阅清辉春风动高栁芳园掩夕扉遥思里中防心绪怅微微













　　嵗时杂咏巻十
　　钦定四库全书
　　嵗时杂咏巻十一　　　　宋　蒲积中　编寒食上【古诗】
　　咏寒食鬬鸡秦王教　　　　杜　淹
　　寒食东郊道扬韝竞出笼花冠初照日芥羽正生风顾敌心知勇先鸣觉气雄长翘频埽阵利距屡通中飞毛遍緑野洒血散芳丛虽然百战胜防自不论功
　　驩州风景不作寒食　　　　沈佺期
　　海外无寒食春来不见饧洛阳新甲子何日是清眀花柳争朝发轩车满路迎帝乡遥可念膓断报亲情
　　寒食还陆浑别业　　　　　宋之问
　　洛阳城里花如雪陆浑山中今始发旦别河桥杨柳风夕卧伊川桃李月伊川桃李正芳新寒食山中酒复春野老不知尧舜力酣歌一曲太平人
　　寒食江州蒲塘驿
　　去年上巳洛桥边今年寒食庐山曲遥怜巩树花应满复见吴洲草新緑吴洲春草兰桂芳感物思归怀故乡驿骑眀朝宿何处猿声今夜断君肠
　　初到黄梅临江驿
　　马上逢寒食愁中属莫春可怜江浦望不见洛桥人北极怀眀主南溟作逐臣故园肠断处日夜柳条新
　　和宋十一临江驿作【此首彚函作崔融后首作胡皓】
　　春风自淮北寒食渡江南忽见浔阳水疑是宋家潭明主阍难呌孤臣逐未堪遥思故园陌桃李正酣酣宋司佥上巳日寒食题临江驿篇见而有感率
　　尔同作　　　　　　　　　崔　融
　　闻道山隂防仍为火忌辰途中甘弃日江上昔伤春流水翻催泪寒灰更伴人丹心终不改白髪为谁新
　　寒食絶句　　　　　　　　李崇嗣
　　普天皆灭焰匝地尽藏烟不知何处火来促客心燃
　　寒食应制　　　　　　　　韦承庆
　　凤城春色晚龙禁早晖通旧火收槐燧余寒入桂宫莺啼正隠叶鸡鬬始开笼蔼蔼瑶山满仙歌始乐风
　　初入秦川路逢寒食　　　　明　皇
　　洛川芳树映天津灞防埀杨窣地新直为经过行乐处不知虚度两京春去年有闰今春早曙色和风着花草可怜寒食与清眀光辉并在长安道自从闗路入秦川争道何人不戏鞭公子涂中妨蹴踘佳人马上废秋千渭水长桥今欲度葱葱渐见新丰树逺看骊岫入云霄预想汤池起烟雾烟雾氛氲水殿开蹔拂香轮归去来今嵗清眀行已晚明年寒食更相陪
　　应制奉和　　　　　　　张　説
　　上阳柳色唤春归临渭桃花拂水飞縂为朝廷巡幸去顿教京洛少光辉昨从分陜山南口驰道依依渐花柳入闗正投寒食前还京遂落清眀后路上天心共豫逰御前恩赐特风流便幕那能镂鸡子行宫善巧帖毛毬渭桥南渡花如扑麦陇青青断人目汉家行树置新丰秦地骊山抱温谷温谷香池春溜平预欢浴日照京城今嵗随宜过寒食眀年倍宴作清眀
　　奉和寒食应制
　　寒食春过半花秾鸟复娇从来禁火日防接清眀朝鬬敌鸡殊胜争毬马絶调晴空数云防香树百风揺改木迎新燧封田表旧烧皇情爱嘉节传曲与箫韶
　　襄阳路逢寒食
　　去年寒食洞庭波今年寒食襄阳路不辞看处多山水只畏还家落春暮
　　寒食宴于中舍兄弟宅　　　苏　颋
　　子推山上歌龙罢定国门前纳驷来始覩元昆锵玉至旋闻季子佩刀回晴花处处因风起御柳条条向日开自有长筵欢不极还持防服咏南陔
　　常州崔使君和寒食夜　　　孙　逖
　　闻道清眀近春庭向夕阑行游昼不厌风物夜宜看斗柄更初转梅香暗里残无劳秉华烛清月在南端
　　和上巳连寒食有懐京洛
　　天津御柳碧遥遥轩骑相从半下朝行乐光辉寒食借太平歌舞晚春饶红妆楼下东郊道青草洲边南渡桥坐见司空扫西第看君侍从落花朝
　　寒食泛水山中作　　　　　王　维
　　广武城边逢暮春汶阳归客泪沾巾落花寂寂啼山鸟杨柳青青渡水人
　　寒食城东即事
　　清溪一道穿桃李演漾緑蒲涵白芷泾上人家凡防家落花共落东家水蹴踘屡过飞鸟上秋千竞出垂杨里少年分日作遨游不用清眀兼上巳
　　寒食【诗苑春秋作寒食懐介之推】　　　　卢　象
　　子推言避世山火遂焚身四海同寒食千秋为一人深寃何用道峻迹古无隣魂魄山河气风雷御防神光烟榆柳灭怨曲龙蛇新可叹文公霸平生负此臣
　　寒食即事　　　　　　　王昌龄
　　晋阳寒食地风俗旧来传雨灭龙蛇火春生鸿雁天犹移卿仗出歌发舞云旋西见之推庙空为人所怜
　　寒食　　　　　　　　　杜　甫
　　寒食江村路风花高下飞江烟轻冉冉竹日浄晖晖田父要皆去隣家行不违地偏相识尽鸡犬亦忘归
　　一百五日夜对月
　　无家对寒食有泪如金波斫却月中桂清光应更多仳放红蕋想像嚬青蛾牛女漫愁思秋期犹渡河
　　寒食夜苏二宅
　　寒食明堪坐春参夕已垂好风经栁叶清月照花枝客泪闻歌掩归心畏酒知佳辰邀赏遍忽忽更何为
　　寒食日寄李补阙　　　　　郭　郧
　　兰陵士女满晴川郊外行行拜古埏万井闾阎皆禁火九原松栢自生烟人间后事悲前事镜里今年老去年介子终知禄不及王孙谁肯一相怜
　　寒食　　　　　　　　　　卢　纶
　　孤客飘飘嵗载华况逢寒食倍思家莺啼逺树多从柳人哭荒坟亦有花浊水秦渠通渭急黄埃京洛上原斜驱车西近长安好宫观参差半隠霞
　　舟中寒食
　　寒食空江曲孤舟水前鬬鸡沙鸟异禁火防花燃日霁开愁望波喧警醉眠因防数茎髪倍欲惜芳年
　　寒食日即事　　　　　　　韩　翃
　　春城无处不飞花寒食东风御柳斜日暮汉宫传蜡烛轻烟散入五侯家
　　寒食　　　　　　　　　　韦应物
　　清眀寒食好春园百卉开防绳拂花去轻毬度阁来长歌送落日缓吹逐残杯非闗无烛罢良为羁思催
　　寒食日寄诸弟
　　禁火暖佳辰念离独伤抱见此野田花心思杜陵道聨骑定何时予今颜已老
　　寒食后北楼
　　园林过新节风花乱高阁遥闻击鼓声蹴踘军中乐
　　寒食
　　雨中禁火空斋冷江上流莺独坐听把酒看花想诸弟杜陵寒食草青青
　　寒食絶句　　　　　　　　孟云卿
　　二月江南花满枝他乡寒食逺堪悲贫居往往无烟火不独眀朝为子推
　　寒食日恩赐火　　　　　　窦叔向
　　恩光及小臣华烛忽惊春电影随中使星辉挂路人幸因榆柳暖一照草茅贫
　　平陵寄居再逢寒食　　　　朱　湾
　　防回江上泣途穷每遇良辰叹转蓬火燧知从新节变灰心还与故人同莫听黄鸟愁啼防自有花开向客中贫病固应无挠事但将怀抱醉春风
　　逼寒节寄崔七湖州崔使君之子
　　闲庭只是长莓苔三径曾无车马来旅馆尚愁寒食火羁心嬾向不燃灰门前下客虽弹铗溪畔穷鱼且曝腮他日趋庭应问礼须言陋巷有颜囘
　　寒食日同陆处士行报徳寺宿　释皎然
　　古寺章陵下潜公住防年安心生软草灌顶引春泉寂寂传灯地寥寥禁火天世间多暗室白日为谁悬
　　和陈中丞使君长源寒食日作
　　寒食江天气清庾公晨望动高情因逢禁火千家静更覩行春万木荣深浅山容飞雨细萦纡水态拂云轻腰章本郡谁相似数日临人政已成
　　寒食下第通简长安故人　　武元衡
　　柳桂九衢丝花飘万里雪如何憔悴客对此芳菲节寒食都人重胜游相如独自闭门愁尝闻娄防因名达君试将余问五侯
　　同陈六侍御寒食日游禅定藏山上人院
　　年少轻行乐东城南陌头多君寂寞意共作草堂游
　　寒食野望　　　　　　　　熊孺登
　　拜扫无过骨肉亲一年惟此两三辰冢头莫种有花树春色不闗泉下人
　　雨中寒食　　　　　　　　羊士锷
　　令节逢烟园亭但掩闗佳人宿妆薄芳树防绳闲归思偏消酒春寒为近山花枝不可见别恨五陵间寒食宴城北山池即故郡守郑纲目为折柳亭
　　别馆青山郭游人折柳行落花经上巳细雨带清明鶗鴂流芳暗鸳鸯曲水平归心何防醉宝瑟有秦声寒食日献郡守卫使君　　　伍唐珪
　　入门堪笑复堪怜三迳苔封一钓船惭愧四隣教断火不知厨里久无烟
　　小寒食舟中作　　　　　　杜　甫
　　佳辰强饮食犹寒隠几萧条戴鹖冠春水船如天上坐老年花似雾中看娟娟戏蝶过闲幔片片轻鸥下急湍云白山青万余里愁看直北是长安
　　熟食日示宗文宗武
　　消渴游江汉覊栖尚甲兵防年逢熟食万里逼清明松栢邙山路风花白帝城汝曹催我老回首泪纵横
　　又示两儿
　　令节成吾老他时见汝心浮生看物变为恨与年深长葛书难得江州涕不禁团圆思弟妹行坐白头吟
　　寒食行
　　寒食家家出古城老人看屋少年行丘垅年年无旧道车徒散行入衰草牧童驱牛下冢头畏有人家来洒扫逺人无坟水头祭还引妇姑望乡拜三日无火烧纸钱纸钱那得到黄泉但有垅土无新土此中白骨应无主
　　之任武陵寒食日途次寄刘员外
　　窦　常
　　杏花榆荚晓风前云际离离上峡船江转数程淹驿骑楚曾三户少人烟看春又过清眀节筭老重经癸巳年幸得柱山当郡舍在朝长咏卜居篇
　　酬窦大员外松陵渡见寄之作
　　刘禹锡
　　楚乡寒食橘花时野渡临风驻防旗草色连云人去住水纹如縠燕参差朱轮尚忆羣飞雉青绶初悬左顾龟非是湓城鱼司马水曹何事与新诗
　　窦防州见寄寒食日忆故姬小红吹笙因和之
　　鸾声窈窕管参差清韵初调众乐随幽院妆成花下弄高楼月好夜深吹忽惊暮槿飘零尽唯有朝云梦想期闻道今年寒食日东山旧路独行迟
　　寒食夜　　　　　　　　　元　稹
　　红染桃花雪压梨玲珑鸡子鬬嬴时今年不是眀寒食暗地秋千别有期
　　寒食日
　　今年寒食好风流此日一家同出游碧水青山无限思莫将心道是通州
　　寒食日毛定路示侄晦及従简
　　我昔孩提从我兄我今衰向尔初成分眀寄取原头路百世长湏此路行
　　寒食夜有懐
　　寒食非短非长夜春风不热不寒天可怜时节堪相忆何况无灯各早眠
　　寒食月夜
　　风香露重梨花湿草舍无灯愁未入南郊北里歌吹时独倚柴门月中立
　　寒食江畔
　　草香河暖水云晴风景令人忆帝京还似往年春气味不宜今日病心情闻莺树下沈吟立信马江头取次行忽见紫桐花怅望下邽眀日是清眀
　　寒食夜
　　四十九年身老日一百五夜月眀天抱膝思量何事在痴男騃女唤秋千
　　途中寒食　　　　　　　　许　浑
　　处处哭声悲行人马亦迟店闲无火日村暖斫桑时泣路同杨子烧山忆介推清明明日是甘负故园期















　　嵗时杂咏巻十一
　　钦定四库全书
　　嵗时杂咏巻十二　　　　宋　蒲积中　编寒食【古诗】
　　中书连直寒食不归因懐元九　　白居易
　　去嵗清眀日南巴古郡楼今年寒食夜西省凤池头并上新人直难随旧伴游诚知视草贵未免对花愁鬓髪茎茎白光隂寸寸流经春不同宿何异在忠州
　　送李校书趂寒食归义兴山居
　　大见腾腾诗酒客不忧生计似君稀到舍将何作寒食满船唯载树栽归
　　寒食洛下宴游赠冯李二少尹
　　丰年寒食节美景洛阳城三尹皆强健七日尽清眀东郊踏青草南园攀紫荆风拆海榴艶露坠木兰英假开春未老宴合日屡倾珠翠混花影管弦藏水声佳防不易得良辰亦难并听吟歌暂辍看舞杯徐行米价贱如土酒味浓于饧此时不尽醉但恐负平生殷勤二曹长各奉一银觥
　　病中多雨逢寒食
　　水国多隂常懒出老夫饶病爱闲眠三旬卧度莺花月一半春消风雨天薄暮何人吹觱篥新晴防防转秋千丝绳芳树长如旧唯是年年换少年
　　洛阳寒食日作十韵
　　上苑风烟好中桥道路平蹴毬尘不起泼火雨新晴宿醉头仍重晨游眼乍眀老慵虽省事春诱尚多情遇客踟蹰立寻花取次行连钱嚼金勒凿落防银府醖伤教送官娃喜要迎舞腰那及柳歌舌不如莺乡国真堪恋光隂可合轻三年遇寒食尽在洛阳城
　　寒食
　　人老何所乐乐在归乡国我归故园来九度逢寒食故园在何防时馆东城侧四邻梨花时二月伊红色岂独好风土仍多旧亲戚出去恣懽游归来聊燕息有官共禄俸无事劳心力但恐忧隠多微躬消不得
　　翫半开花赠皇甫郎中【八年寒食日池东小楼上作】
　　忽讶春来晚无烦花发迟人怜全盛日我爱半开时紫防黏为蔕红酥防作防成都新夹缬梁汉碎燕支树杪真珠颗墙头小女儿浅深妆驳落高下火参差蝶戯争香朶莺啼选穏枝好教郎作伴合共酒相随醉翫无胜此狂嘲更让谁犹残少年兴未似老人诗西月凭轻照东风莫教吹眀朝应烂熳后夜更离披林下遥相忆楼前暗有期衔杯嚼蕋思唯我与君知
　　寒食日寄杨东川
　　不知杨六逢寒食作【音佐】欢娱过此辰兠率寺高宜望月嘉陵江近好逰春蛮旌似火行随马蜀妓如花坐绕身不使黔娄夫妇看夸张富贵向何人
　　病后寒食
　　故纱绛帐旧青氊美酒醺醺引醉眠抖擞弊袍春晚后摩挲病脚日阳前行无筋力寻山水坐少精神听管抛掷风光负寒食曾来未省似今年
　　寒食日过枣团店
　　寒食枣团店春堤杨柳枝酒香留客住莺语撩人诗困立攀花久慵行上马迟若为将此意前字与僧期
　　寒食夜寄姚侍御　　　　　张　籍
　　贫官多寂寞不异野人居作酒和山药教儿写道书五湖归去逺百事病来踈况忆同懐客寒亭月上初
　　寒食日内宴【二首】
　　朝光瑞气满宫楼防纛鱼龙四靣稠廊下御防分冷食殿前香骑逐飞毬千官尽醉犹教坐百戱皆呈亦未休共喜拜恩侵夜出金吾不敢问行由
　　城阙沈沈向晚寒恩当冷节赐余欢瑞烟深防开三殿香雨微时引百官宝树楼前分綉幕防花廊下映朱栏空庭戱乐年年别已得三回对御看
　　寒食看花　　　　　　　　王　建
　　早入空门到夜归不因寒食少开时颠狂绕树猿离鏁踊跃縁岗马断羁酒汚衣裳从客笑醉饶言语覔花知老来自喜常无事仰靣西园得咏诗
　　寒食忆归
　　京中曹局无多事寒食贫儿要在家遮莫杏园胜别防亦湏归看傍邨花
　　寒食
　　緑杨枝上五丝绳枝弱春多顾不胜惟有一年寒食日女郎相唤摆阶
　　寒食后
　　田舍清眀日家家出火迟白衫眠古巷红紫搭高枝纱带生难结铜钗重易垂斩新衣着尽还似去年时
　　寒食书事【二首】
　　今朝一百五出户雨初晴舞爱双飞蝶歌闻数里莺江深青草防花满白云城为政多孱懦应无酷吏名出城烟火少况复是今朝雨坐将谁语临觞只自谣堦前春藓偏衣上落花飘妓乐州人戱使君心寂寥寒食城南即事因访蓝田韦眀府殷竟藩
　　闲出城南禁火天路傍骑马独摇鞭青松古墓伤碑碣红杏春园羡管徒説鶗鴂膏玉剑漫夸蚨血防铜钱世间尽是悠悠事且饮韦家冷酒眠
　　建元寺【寺在常州东郭松扉竹院各在岗阜地甚踈野郊外无嵗寒食时里人犹埽径过之大厯中诗人郭郧曾赋寒食诗赠吏部先是当时以为絶唱尝在儿童即闻此诗非欲和葢记事因书】
　　江城物伤心地逺寺经过禁火辰芳草垅边回首客野花丛断肠人紫荆繁艶空门画红药深开古殿春叹惜光隂催白髪莫悲风月独沾巾
　　寒食后忆山中
　　遥思寒食后野老林下醉月照一山眀风飘百花气幽泉与万籁髣髴疑箫吹不待曙华分已应喧鸟至
　　寒食日三殿侍宴奉进
　　宛转龙歌节差池燕羽高风光摇禁柳霁色暖宫桃春露眀仙掌晨霞照日袍雪凝陈组练林植耸干旄黄鹤初跄凤神仙欲抃鼇鸣霞朱鹭起叠鼔紫骝豪象舞严金铠丰歌耀宝刀不劳孙子法自得太公韬【已上奉述内乐破陈乐】分席罗冕行觞举緑醪壳中时落羽橦末乍升獟瑞景开隂翳薰风散郁陶天颜欢益睟臣节罄忘劳楛矢方来贡雕弓已载櫜武威扬絶漠神筭静临洮【已上四句奉述北敌欵塞西域畏威】赤县阳和布苍生雨露膏野平唯秀麦田辟久无蒿禄秩荣三事功勤乏一毫寝谋慙汲黯秉羽媿孙敖焕若逰圃懽如享太牢轻生何以报只自比鸿毛
　　寒食野望　　　　　　　　李　郢
　　旧坟新陇笑多时流世都堪防度飞乌鸟乱啼人未逺野风吹散白棠梨
　　寒食节日寄楚望【二首】　　　温庭筠
　　芳兰无意緑弱柳何穷缕心断入淮山梦长穿楚雨繁花如二八好月当三五愁碧竟平臯韶红换幽圃流莺隐贠树乳燕喧余哺旷望恋层台离忧集环堵当年不自遣晚得终何补郑谷有樵苏归来要腰斧
　　家乏两千万时当一百五飔飔杨柳风瀼瀼樱桃雨年芳苦沈燎心事如摧鲁金犊近澜汀铜龙接花坞青葱建杨宅隐辚端门鼓防索拂庭柯轻毬落邻圃三春谢游衍一笑牵规矩独有恩泽侯归来防楚舞
　　寒食前有懐
　　万物鲜华雨乍晴春寒寂歴近清眀残芳荏苒双飞蝶晓睡朦胧百啭莺旧侣不归来独酌故园虽在有谁耕悠然更起严滩恨一宿东风蕙草生
　　寒食日作
　　红深緑暗遥相交抱暖含春披紫袍防索平时墙婉娩轻裘落防脱寥捎中草色妬鸡卵盘上芹泥憎燕巢自有玉机芳意在不能骑马度烟郊
　　走笔答评事翁家赐饧粥　　李商隐
　　粥香饧白杏花天省对流莺坐绮筵今日寄来春已老凤楼迢递忆秋千
　　寒食行次冷泉驿
　　归途仍近节旅思倍思家独夜三更月空庭一树花介山当驿秀汾水绕闗斜自怯春寒苦那堪禁火賖
　　禁火　　　　　　　　　　薛　逢
　　日月冒烟尘怱怱禁火辰塞榆闗水湿边草贼回春嵗月伤行迈疮痍念苦辛沙中看白骨肠断故乡人寒食夜池上对月懐友　　　雍　陶
　　人间多别离防防是相思海内无烟夜天涯有月时跳鱼翻荇叶惊鸟出花枝亲友皆千里三更独绕池
　　寒食　　　　　　　　　　赵　嘏
　　折柳城边起暮愁可怜春色独懐羞霑襟正叹人间事回首更慙江上鸥鶗鴂声中寒食酒芙蓉花外夕阳楼凭高满眼送清渭去傍故山山下流
　　寒食新丰别友
　　一百五日家未归新丰鸡犬独依依满楼春色傍人醉半夜雨声前计非缭绕沟塍含緑晚荒凉树石向川微东风吹泪对花落憔悴故交相见稀
　　东都居寒食下作　　　　　陈　润
　　江南寒食早三月杜鹃鸣日暖山初緑春寒雨欲晴浴蚕看社日改火待清眀更喜田好令人忆邵平
　　寒食遣懐　　　　　　　　张　灿
　　繁花泣清露悄悄落衣巾眀日逄寒食春风见故人病来羞滞楚西去欲迷秦憔悴此时夜青山归四隣
　　寒食山馆书情
　　独把一杯山馆中每经时节恨飘蓬侵堦草色连朝雨满地愁花昨夜风蜀魄啼来春寂寞楚囚吟后月朦胧分眀记得还家梦徐孺宅前湘水东
　　越中遇寒食　　　　　　　施肩吾
　　去嵗清眀霅溪口今朝寒食镜湖西信知天地心不易还有子规依旧啼
　　樊川寒食　　　　　　　　喻　鳬
　　新和抽緑草古栢翳黄沙佩珂客惊鸟绮罗人间花蹙尘南北马碾石去来车川晚悲风动坟前碎纸斜
　　寒食日郊外　　　　　　　云　表
　　寒食悲看郭外春野田无处不伤神平原累累添新冢搃是年来吾哭人
　　寒食日东阳道中作　　　　方　干
　　百花香气傍行人花底埀鞭日易曛野火不知寒食节穿林转壑自烧云
　　寒食日十二时亥时　　　　李宣古
　　人定朱门尚半开星粲粲防昭囘此时寒食无灯烛花柳苍苍月欲来
　　寒食　　　　　　　　　　薛　能
　　美人寒食事春风折尽青青赏尽红夜半无灯还不寐秋千悬在月眀中
　　寒食日曲江
　　曲江地边青草防春风林下落花杯都门此日是寒食人去看多身独来
　　寒食日有懐
　　流落伤寒食登临望嵗华邨毬高过索坟树緑和花晋聚应搜火秦喧定走车谁知恨榆柳风景似吾家新定陪太守一百五夜南馆玩月　陆龟防
　　风雨杀春处处伤一宵云尽见沧浪全无片烛侵光彩只有青滩助雪霜烟蔽棹歌归浦溆露将花影到衣裳却嫌殷浩南楼夕一带秋声入恨长
　　洛中寒食【二首】　　　　　　皮日休
　　千门万户掩斜晖綉幰金防晚未归击踘王孙如锦地鬬鸡公子似花衣嵩云静对行台起浴鸟闲穿上苑飞唯有路傍无意者献书未纳问淮淝
　　逺近垂杨映钿车天涯桥影压神霞防春公子正回首趂节行人不到家洛水万年云母竹汉陵千载野棠花欲知豪贵堪愁防请看邙山晚照斜
　　登第后寒食杏园有宴因寄録事宋垂文同年
　　雨洗清眀万象鲜满城车马簇红筵恩荣虽得陪高防科禁惟忧犯列仙当醉不知开火日正贫那似看花年搃来恐被青娥笑未纳春风一宴钱
　　次韵酬张补阙俯临寒食见寄　郑　谷
　　柳近清眀翠缕长多情右衮不相忘开缄虽覩新篇丽破鼻湏闻冷酒香时态颇随人上下花心甘被蝶分张朝稀旦莫轻春赏胜事由来在帝乡
　　钟陵寒食日与同年裴颜李先辈郑校书郊外
　　同游【二首】　　　　　　　　曹　松
　　寒节钟陵香骑随同年相命楚江湄云间预过秋千女地上声喧蹴踘儿何防寄烟归草色谁家送火在花枝银瓶冷酒皆倾尽早卧垂杨自不知
　　可怜时节足风情杏子粥香如冷饧无柰无风偷旧火遍教人唤作山樱
　　寒食日题杜鹃花
　　一朶又一朶并开寒食时谁家不禁火搃在此花枝
　　寒食洛阳道　　　　　　　吴　融
　　路岐无乐防时节倍思家防索飏轻吹黄鹂啼落花连轨驰宝马厯辘鬬香车纡客賸回首看看春日斜
　　寒食夜　　　　　　　　　韩　偓
　　恻恻轻寒剪剪风小桃如雪杏花红夜深斜搭秋千索楼阁防胧烟雨中
　　避地寒食
　　避地淹留已自悲况逢寒食欲霑衣浓春孤馆人愁坐斜日空园花乱飞迹辱渐忧知已薄时危又与赏心违一名所系无穷事争敢当年便息机
　　寒食日沙县雨中看蔷薇
　　何防遇蔷薇殊乡冷节时雨声笼锦帐风势偃罗帷通体全无力酡颜不自持緑踈微露刺红宻欲藏枝惬意凭栏久贪吟放盏迟官人应见讶自醉自题诗
　　秋千【二首】
　　池塘夜歇清明雨绕院无尘近花坞五丝绳系出墙迟力尽才瞵见隣圃下来娇喘未能调斜倚朱栏久无语无语兼动所思愁转眼看天一长吐
　　秋千打困解罗裙指防醍醐索一樽见客入来和笑走手搓梅子映中门
　　寒食夜有寄
　　风流大底是伥伥此际相思必断肠云薄月昏寒食夜隔帘微雨杏花香
　　寒食日重游李氏林亭有怀
　　往年曾在弯桥上见倚朱栏咏柳绵今日独来香迳里更无人迹有苔钱伤心濶别三千里屈指思量四五年料得他乡遇佳节亦应懐抱暗凄然
　　寒食【二首】　　　　　　　　李山甫
　　柳带东风一向斜春隂澹澹蔽人家有时三防两防雨到防十枝五枝花万井楼台疑彩画九原珠翠似烟霞年年今日谁相问独卧长安泣嵗华
　　风烟放荡花披猖秋千女儿飞出墙綉袍驰马掇遗翠锦袖鬬鸡喧广塲天地气和融霁色池台日暖绕春光自怜尘土无多事空脱荷衣泥醉乡
　　寒食日早出城东　　　　　罗　隐
　　青门欲天车葢已喧填禁柳梳风细墙花拆露鲜向谁夸丽景只此是流年不得高飞便回头望纸鸢
　　丙辰年鄜州寒食城外醉吟【五首】
　　韦　庄
　　满街杨柳緑丝烟画出清眀二月天好是隔帘花树动女郎撩乱送秋千
　　淮隂寒食足游人金鳯罗衣湿麝熏肠断入城芳草路澹红香白一羣羣
　　开元坡下日初斜拜埽归来走钿车可惜数枝红艳好不知今夜落谁家
　　马骄风疾玉鞭长过去唯留一阵香闲客不湏烧破眼好花曾属富家郎
　　雨丝烟柳欲清眀金屋人闲暖凤笙永夜迢迢无一事隔街闻蹴气毬声
　　寒食都门作　　　　　　　胡　曾
　　二年寒食住金华寓目春风万万家金络马衔原上草玉钗人折路傍花轩车竞出红尘合冠葢争回白日斜谁念都门两行泪故园寥落在长沙
　　樊川寒食【二首】　　　　　　卢延让
　　寒食权豪尽出门一川如画雨初晴谁家金络游春盛担入花间轧轧声
　　鞍马和花总是尘歌声处处有佳人五陵年少粗于事栲栳量金买断春
　　寒食日戏赠李晓侍御
　　十二月如市红尘咽不开洒蹄骢马汗没处看花来





　　嵗时杂咏巻十二
　　钦定四库全书
　　歳时杂咏巻十三　　　　宋　蒲积中　编寒食【今诗】
　　作诗寄王晋卿忽忆前年寒食北城之游走笔
　　为此诗　　　　　　　　　蘓　轼
　　北城寒食烟火防落花蝴蝶作团飞王孙出游乐忘归前门騘马紫金勒吹笙帐底烟霏霏行人举动谁敢睎扣门狂客君不麾更遣倾城出翠帏书生老眼省见稀畵图但觉周昉肥前来春物已再菲西望不见红日围何时东山歌采薇把盏一聴金缕衣
　　寒食雨【二首】
　　自我来黄州已过三寒食年年欲惜春春去不容惜今年又苦雨两月秋萧瑟卧闻海棠花泥汚燕脂雪暗中偷负去夜半真有力何殊病少年疾起头已白
　　春江欲入户雨势来不已小屋如渔舟蒙蒙水云里空庖煮寒菜破灶烧湿苇那知是寒食但见鸟衘纸君门深九重坟墓在万里也拟哭涂穷死灰吹不起
　　徐使君分新火
　　临臯亭中一危坐三见清明改新火沟中枯木应笑人鑚灼不愁谁似我黄州使君怜久病分我五更红一朶从来破釡跃江鱼只有清诗嘲饮颗起擕防炬绕空屋愿事烹煎无一可爲公分作无尽灯照破十方昏暗锁
　　和子由寒食
　　寒食今年二月晦树林深翠已生烟绕城骏马谁能借到处名园意尽便但挂酒壶那计盏偶题诗句不须编忽闻啼鵙惊覊旅江上何人治废田
　　寒食与器之游南塔寺寂照堂
　　城南钟鼓鬬清新端为投荒洗瘴尘总是镜空堂上客谁为寂照镜中人红英埽地风惊晓緑叶成隂雨洗春记取明年作寒食杏花曽与此为隣
　　和代器之
　　雨过郊原一畨新寻芳车马踏无尘普天冷食闻前古萧寺清游属两人不作佺期阳亲歴颇同之问感余春明年归籍蔾花上应防羣姻及四隣
　　寒食游湖上【集本作寒食未明至湖上太守未来两县令先在】
　　城头月落尚啼乌鸟傍红船早满湖鼓吹未容迎五马水云先已飏双鳬映山黄帽螭头舫夹道青烟鹊尾炉乆病逢春只思睡且求僧榻寄须臾
　　寒食日答公择【三首】
　　从来苏李得名双只恐全齐笑陋邦诗似悬河供不办故欺张籍垅头泷
　　簿书鼛鼓不知春佳句相呼赖故人寒食徳公方上归来谁主复谁賔
　　巡城已困尘埃眯执扑仍遭虮虱縁欲脱布衫携素手试开病眼防黄连
　　寒食游南湖【三首】
　　春睡午方觉隔墙闻乐声肩舆试扶病畵舫聴徐行适性逢樽酒开懐忆友生游人定相笑白髪近纵横绕郭春水满坡堤新柳黄官池无禁约野艇得飞扬浪泛歌声逺花浮酒气香晚风归棹急细雨湿红妆携手临池路时逢卖酒垆柳斜低系缆草緑荐倾壶波荡春心逺风吹酒力无冠裳强包裹半醉遣谁扶
　　寒食前一日寄仇池
　　寒食明朝一百五谁家冉冉尚厨烟桃花开尽叶初緑燕子飞来体自便爱客渐能陪痛饮读书无思嬾开编秦川雪尽南山出思共肩舆看麦田
　　寒食御筵口号【二首】　　　　司马光
　　雨意沉沉泼水余防龙盛集退朝初酒声络绎来丹禁冠剑叅差下玉除紫凤归飞云烂熳黄鹂新啭柳扶疎麦禾满野边烽息佳节何妨赋乐胥
　　圣主褒优赐轴臣金觞玉醴照青春万家烟火朝来静九陌风光雨后新飞燕髙翻惊紫绶余花防缀托朱轮问牛因得观民俗不独嬉游惜令辰
　　次韵和韩子华寒食休沐与诸公防赵令园暮归马上偶成
　　冠盖连翩陌上来风光烂漫拥楼台玉巵贮酒随宜饮绮席寻花解处开小雨前宵先泼火季春明日又吹灰须知胜集人间少惆怅金覊容易回
　　寒辰许昌道中寄幕府诸君
　　原上烟芜淡复浓寂寥佳节思无穷竹林近水半边緑桃树连村一片红尽日解鞍山店雨晚天回首酒旗风遥知幕府清明饮应笑区区覊旅中
　　寒食南宫夜饮
　　积旬留省署容易庆春华芳草踏青晚长楸行乐賖云疎时送雨风细闇飞花直有黄金百无因过酒家
　　寒食游南园独饮
　　寒食良辰无赏心杂花烂漫柳成隂若非独酌酬佳景一日风光直万金
　　花山寒食　　　　　　　　欧阳修
　　客路逢寒食花山不见花归心随北雁先向洛阳家
　　寒食　　　　　　　　　　宋　白
　　山上杏花飞阶前柳线垂欲归归未得羞见鴈归时
　　壬辰寒食　　　　　　　　王安石
　　寒食似杨柳春风千万条更倾寒食泪欲涨治城潮白髪雪争出朱顔金早凋未知轩冕乐但欲老渔樵湖州寒食日陪太守南园宴　梅尧臣
　　寒食二月三月交红桃破蕋柳染稍隂晴不定野云密黕黕鼓声湖岸防使君千骑出南圃歌吹前导后鸣铙是时辄预车马末倾市竞观民业抛竹亭临水美可爱嗑咂草木皆吐苞游人春服靓妆出笑踏俚歌相与嘲使君白髪体尤健自晨及暮奏酒肴尔辈少年翻易倦倚席欠伸谁得教公虽不责以正礼我意未容诚斗筲逡巡秉烛各分散小人争路何呶呶
　　依韵和禁烟近事之什
　　狂风暴雨已频过近水梨云着未多窕踏歌相把袂轻浮赌胜各飞堶闲牵白日游丝飏细蓦黄金舞带拖小苑芳非花鬭蘂华堂嘲哳燕争窠西州骏马头如驳南国佳人领似搓结客追随倾畵榼分甪游乐借青莎秋千竞打遗钿翠芍药将开剪缬罗我病乞求新火炙无心更聴竹枝歌
　　寒食
　　坟塜徧青山髙低占原谷向来路已荒今迷问樵牧陟水到云林隔岗闻近哭沃酒白杨下悲风何飋飋雨止梨园残鸠声在茅屋
　　依韵和寒食偶书
　　去嵗逢今日雨寒田舍家系骢乌桕树烧眼杜鹃花转坞泥塍滑迷村草径义旋挑初出笋谩搯自生茶农斧穿粲献齿牛童绾髻了乡园方在逺看及种胡麻
　　依韵和李舍人旅中寒食感事
　　一百五日风雨急斜飘细湿春郊衣梨花半残意思少客子渐老寻游非戢戢车徒几门感寥寥烛火万家防今朝甘自居穷巷无限墦间得醉归
　　何隂中寨寒食
　　击柝声初絶为鱼梦已残幽禽哢清晓宿雨度余寒爨火明千灶风旗展一竿归心慙社燕自叹此防官
　　寒食日过荆山
　　山邮难禁火岭树自生烟呜咽同归橹悲哀欲问天泣亲非泣玉流泪剧流泉春鮆横刀鲙何心更食鲜
　　寒食前一日陪希深逺游大字院
　　一百五将近千门烟火防闲过少傅宅喜见老莱衣晓雨竹间霁春禽花上飞禅庭清溜满幽兴自忘归
　　再至洛中寒食
　　西洛遇寒食依依似昔年千门方禁火九野自生烟飘泊梨花雨追随杏叶韀游人莫惜醉风景满伊川
　　宋次道一百五日往郑拜墓
　　去不避春雨泣望松栢门防然风悲响如感泉下魂沃酹向坟上空湿陈草根人归夜月冷石马在九原
　　一百五日歌
　　山民歳时亊莽卤犹知拜扫一百五平明士女出城闉黄土冈前列樽俎蒻苞粉饵蒸野蔬富家烹羊贫荐鱼日暮肩舆踏风雨江乡人家无犊车挿花饮酒山边市醉后歌声动隣里南人闻歌笑相语【一作寻】北人闻歌泪满襟
　　江城寒食近
　　江城寒食近风雨作轻寒花落已可惜春衣又怯单畏人成不出已老自无懽沽酒金明道回头十五年自二月末苦雨前一日始晴视园中花殊不败口占
　　春云霮防弄朝晖清峭余寒透夹衣最喜园花浑似旧十分春色一分归
　　十八日寒食
　　寒食清明人意闲春城士女出班班柳黄花自楼台外紫翠江南数叠山
　　雨中【三首】
　　手种堦前树今朝亦见花春隂寒食节陋巷逐臣家欲酌消愁酒先浇破睡茶游人归踏雨里巷晚喧哗节物只自好客心何飒然早风清野市夜雨湿江天破屋疎茅滴空厨湿苇烟政烦一杯酒相与庆流年庭院轻寒春雨过江城寒食野花飞故园北望一千里极目江枫客未归
　　寒食后东园游人甚盛因赋【二首】
　　芳物忽过半寒食已防园静鸣鸟下花稀新叶繁焚香翻贝叶谢客掩柴闗止酒方清坐畦蔬助晚飡朝寒却觉春衣薄禅诵还将酒盏疎落尽江城千树雪门前杨柳已藏乌
　　黄人谓寒食上冢为浇山其祭馔多用蒻燕菜事已则鸣钲而归因成
　　携酒浇山去鸣钲彻祭归青蔬燕里蒻白酒市无旗【市多私醖不立旗望】日暮人皆醉夜深歌似啼【上冢归则路歌还声似悲泣】故人书问我何用久居夷
　　寒食前一日大雨不止
　　寒食穷愁叹陋邦可怜终日雨淙淙不妨农亩云连稼独惜园花锦脱妆最苦繁声欺陋巷愿看晴色放春江明朝日出谁能料已喜灯光照夜窓
　　寒食
　　荒山野水非吾土寒食清明似去年杨柳挿门人竞笑呉儿不信子推贤【黄有效此方作子推挿柳者人笑之】
　　寒食白沙【二首】
　　莫惊客路已经年尚有青春一半妍试上芳堤望春野万丝杨柳拂晴天
　　花枝袅袅水溶溶杨柳轻明二月风景物可怜人寂寞年年寒食醉眠中
　　寒食日同妇子辈东园小宴【二首】
　　寒食无与乐携孥宴小园青春积雨阕白日万花繁时节悲江国穷愁滞酒樽故乡终在眼乐事得重论
　　寒食招和叔游园　　　　　苏舜钦
　　异乡风俗伤嘉节久客情懐喜友人共挈一樽诸处赏谁家得似故园春
　　寒食阻风　　　　　　　　曽　巩
　　畵船齐泊倚青山正值春风阻往还江作鼔鼙声浩渺树为戎障緑回环幽花婀娜偏宜眼啼鸟交加亦解顔使者文章才不浅尽将模楷寄柴闗
　　寒食假中作　　　　　　　宋　祁
　　九门烟树蔽春防小雨初残泼火前草色引开盘马路箫声催暖卖饧天萦丝早絮轻无着防袖和风细不怜鼇署侍臣贪出沐泯防珠饀愧颁宣
　　寒食野外书所见
　　一雨初回逗晓凉近郊连帟俨相望乞浆易醉墦间客厮养初闲灶下郎暖吹未休縁逈野低烟不散为垂杨家家钟鼓争行乐肯信龙蛇是怨章
　　寒食始长
　　四海秋风晚千门夜刻长桐梧老空井蟋蟀近人牀晴烛勤垂烬离鸿短趁行生平江海志耿耿未渠央
　　寒食日送李公佐归汉东
　　有客改南辕春郊驻祖筵罇寒禁火国风暖浴沂天茂草年无际残花惨更妍鹿鸣偕计近簮盍约初年
　　寒食夜偶题
　　前庭露气压轻埃风砌花隂聚复开苦恨浮云心不净月中时汚太清来
　　寒食东城作　　　　　　　晏　殊
　　王城百五车马繁重帷黕幕纷郊原游人得意惜光景恣寻复树登髙轩平芜逺水知何许眼入迢迢空处所梨花澹艶柳丝长百计撩春作烟雨歌哭声中半落晖雕鞍綉毂尚迟归荒田野草人间亊谁向伶泪满衣
　　寒食游王氏城东园林因寄王虞部
　　谢墅林亭汴水濵偶携佳客共寻春看花便拟思君子对竹何曽问主人促席正逢羲日暖酡顔仍有郢醪醇朝中九列无门暇愿作新诗赠季伦
　　次韵和参政陈给事寒食杜门感懐【二首】
　　班班疎雨欲晴天回避春风入醉眠新火未来丝阁静砌苔窓树两依然
　　谢堂新句入清歌雨箔风帘有燕过未免芳辰叹心赏始知犹患陆才多
　　渝南寒食　　　　　　　　贾宗谅
　　异地逢寒食客情谁与俦心摇陇云下身寄楚江头落絮丝丝恨飞花片片愁东风似相念终日倚扁舟
　　禁烟即事　　　　　　　　谢景初
　　时节一百五疾风收雨天鸟催青帝驭人重子推钱蹴踘逢南陌秋千送晚烟墦间无限醉唯我独萧然
　　寒食梨花小饮　　　　　　蔡　襄
　　江南寒薄春常早花卉入春先自老嗟予衰病不及时出见园池半青草纵有余葩在叶间行看落片随风扫寻春已过索寞归重忆欢娯耿懐抱虽然妖艶难再得但只逢花须醉倒二月中央寒食朝墙隈忽见梨花飘开门四顾粲然白传催翠奕賔朋招长吟环绕不知数渐值明月临清宵谁翦轻云成碎蘃天留密雪封枯条重重尽挂珠璎珞初呈玉步摇傍花行酒发新唱满座例举黄金瓢西都姚黄髙一尺扬州宝髻分双翘幽香絶艶信尤物设欲致之千里遥壁间写生亦名畵未免五彩涂鲛绡莫如此君惬人意相对一笑开无憀古来英豪多感激坐使緑鬓共顔雕劝君且作梨花饮慎勿称量别品流
　　寒食西湖
　　山前雨气晓终收水际风光醉欲流尽日旌旗停曲岸满潭钲鼔竞飞舟浮来烟岛疑相就引去沙禽好自由归骑不令歌吹歇万枝灯烛度花楼
　　寒食游公谨园池
　　二月名园蓊欝清为怜佳节此闲行偶因觞咏心还适蹔离尘埃眼倍明风静落花深一寸日迟啼鸟度千声主公髙意何须道芳物于人自有情
　　寒食乐词
　　皇州令节已藏烟帝渥乘时锡广筵和气去添春色重恩光来助月华鲜千声凤吹朱门里一种花香谷雨前更喜簮裳嘉宴日亲逢干羽治平年
　　次韵和柳之寒食【二首】　　　白子仪
　　良辰今日正寒食收拾賔槃宜再三落笔唱醻宜不倦把花醒醉亦何慙客来常满眼无白人道半痴心所甘【此自谓也】幸是禁烟芳节在接防倒戴定能堪
　　余花茂草引醺酣礼节休言爵止三芳歳再逢虽强笑少年相对但多慙尚驱俗驾终何适不辟愁门却未甘难把长绳系春日若非觞斚更谁堪
　　寒食值雨　　　　　　　　梁　颢
　　春波防緑草连门寒食烟光可断魂细雨隔帘烟火灭落花风动欲黄昏
　　寒食寓懐
　　明日一百五春风余几何愁随新火出病忆故人多草色墙隂合花香宿雨和耿懐殊不寐终夕扣壶歌
　　奉和圣制寒食五七言【各一首】
　　刘　筠
　　垣禁申严日余萌尽达初蹋青游骑逺浮枣禊波舒锡市喧箫吹鸡场隘酒车俗康春更乐绮榭焕晴虚黍盘交荐藏烟日丝雨防沾解禊辰家有秋千怜月夕尸垂杨柳庆芳春波浮素卵祥兰馥垄戱名翚瑞麦新千里神畿多胜赏熈熈胥防可封民
　　山中寒食二首
　　方塘波渌杜蘅青布谷提壶已足聴有客新尝寒具罢据梧慵复散幽陉
　　气象才过一百五且持春酒养衰年中林不是不禁火其奈山樱发欲然
　　禁烟游园　　　　　　　　刘　攽
　　寒食风光雨敛尘病余寒极强颁春传呼广陌双摇斾乘兴名园一柅轮列座賔寮皆俊雅绕池花木尽竒珍长吟浅醉归时晚蜡炬荧煌改火新
　　许州寒食
　　灌婴台畔路憧憧寒食追游喜退公堤柳媚烟行细緑野桥横水阵残红秋千冷飏梨花雨蹴踘髙腾燕子风几处笙歌几家哭却愁回马夕阳中
　　寒食　　　　　　　　　　魏　野
　　清明时节出郊原寂寂山城柳映门木隔淡烟疎竹寺路经防雨落花村天寒酒薄难成醉地逈台髙易防魂回首故人千里外别离心绪向谁论
　　同前　　　　　　　　　　汪元量
　　年年于此日未有不伤嗟何处未归客满头犹戴花折碑横道路乱逺人家向暮香车散春风细雨斜
　　寒食雨　　　　　　　　　杨　齐
　　一片春隂一倍寒万家春色寂无烟冷催杜宇朝相咲寒逼嫦娥夜不圆添得山房浇药水负他公子赏花天东君欲助之推怨泪湿垂杨恨不眠
　　寒食野外
　　寒食人家事踏青偶驱羸马出郊坰禽声唤雨娇相语天色和春困不醒芳草碧来丝作毯好花红处锦为屏回头畵角江城晚人倚秋千月半庭
　　寒食偶成　　　　　　　　佘安行
　　海角逢寒食春风气尚寒异乡追往事逺客少情欢稚子今趋阙吾身盍挂冠老来诸事怯煮冷作朝飡
　　寒食雨晴书事　　　　　　赵崇磻
　　如何夜来雨欲妬清明天皎皎日华晓千门罗管弦风吹绮艶深入杨柳烟我与君子意归心皆浩然
　　寒食日见海榴花感懐遣兴
　　沈　遘
　　东皇六辔不停挝三月嘉期已及凤斚未頽春院玉海榴惊见夏亭花年光转毂真堪惜恨景循环慢自嘉壮士不妨频感慨骚人风咏正而葩
　　寒食后杂咏
　　百歳窓櫺看马军三分春色半分存人防白髪无灵药花到明年有宿根蘂殿角宫蜂鼓吹土嚢襁褓竹儿临风流不及芸芸物胜物都卢只酒樽
　　寒食
　　三月乱花飞煤烟禁此时厝家占大火风土醮之推故事何劳问芳辰独可追香隂陈熟食日暖有瑶巵寒食日苏林同马中玉提刑过访有诗示怊然
　　并余次韵之作　　　　　　释道潜
　　使君薄珪组富贵良易足一麾下东南千里争拭目援毫赋山水词力泻溪谷胜游便杖聒耳厌丝竹西湖破春氷晓涨翻暗緑相将二使轺遵从还屏遝后先度岩壑鳺鸠追鸾鹄乐事殊未央酒行宜局促风流俄醉舞客坐嗒頽玉嵇阮真达生秦唐漫歌哭斜阳絶湖去两桨凌波速却寻天然居隐隐隔乔木到门呼主人展畵满髙屋夕鼓来逺近雨声飘防续蓝舆入城市夹道閙灯烛盛事在余杭他年见图録
　　寒食二日与王仲圣同防李观察池上分韵得
　　风字　　　　　　　　　　秦　观
　　经春抱病百端慵偶到平阳旧地中池籞信为三辅冠杯盘真有五陵风美人赋韵分春色上客挥毫夺化工报老渐于花柳薄但怜流水碧相通










　　歳时杂咏巻十三
　　钦定四库全书
　　歳时杂咏巻十四　　　　宋　蒲积中　编清明
　　清明早赴王门率成　　　　李　峤
　　游客趋梁邸朝光入楚台槐烟乘晓散榆火应春开日带晴虹上花随早蝶来雄风乘令节欲吹拂轻灰
　　清明日龙门游泛
　　晴晓国门通都门蔼将发纷纷洛阳道南望伊川阙衍漾乘和风清明送芬月林窥二山动水见千龛越罗罥杨丝香挠犯苔髪羣心行乐未唯恐流芳歇
　　清明日诏宴寜王山池得菲字
　　张　説
　　今日清明宴佳境惜芳菲摇扬花杂下娇啭莺乱飞渌渚传歌榜虹桥度舞圻和风偏应律细雨不霑衣
　　清明日宴梅道士房　　　　孟浩然
　　林卧愁春昼褰帏览物华忽逢青鸟使邀我赤松家金灶初开火仙桃正发花童顔若可驻何惜醉流霞
　　清明即事
　　帝里重清明人心自愁思车声上路合柳色东城翠花落草齐生莺飞蝶双戏空堂坐相忆酌茗聊代醉
　　清明　　　　　　　　　　杜　甫
　　此身飘泊苦西东右臂偏枯半耳聋寂寂系舟双下泪悠悠伏枕左书空十年蹴踘将雏逺万里秋千习俗同旅雁上云归紫塞家人钻火用青枫秦城楼阁烟花里汉主山河锦綉中春去春来洞庭濶白苹愁煞白头翁
　　清明【二首】
　　着处繁华矜是日长沙千人万人出渡头翠柳艶明眉争道朱蹄骄齧膝此都好游湘西寺诸将各自军中至马援征行在眼前葛强亲近同心事金镫下山红粉晚牙樯捩柁青楼逺古时丧乱皆可知人世悲欢暂相遣弟侄虽存不得书干戈未息苦居逢迎少壮非吾道况乃今朝更祓除
　　朝来新火起新烟湖色春光净客船綉羽冲花他自得红顔骑竹我无縁胡童结束还难有楚女腰支亦可怜不见定王城旧处长懐贾傅井依然虚霑焦举为寒食实借严君卖卜钱钟鼎山林各天性浊醪麤飰任吾年
　　清明日自西午桥至岩村有懐
　　张　继
　　晓霁龙门雨春生汝穴风鸟啼官路静花发毁垣空鸣玉慙时辈垂丝学老翁旧游今不见惆怅洛城东
　　清明后登城眺望
　　风景清明后云山睥睨前百花如旧日万井出清烟青草无空地江流合逺天长安何处是遥指夕阳边
　　清明日青龙寺上方【得多字】
　　上方偏可适季月况堪过逺近人都至东西山色多夕阳留径草新叶变庭柯已渡清明节春愁如客何
　　清明日送邓芮还乡　　　　戴叔伦
　　钟鼓喧离室车徒促夜装晓厨新出火轻柳暗飞霜传镜看华髪持杯话故乡毎嫌儿女泪今日自霑裳
　　清明赐公卿新火　　　　　史　延
　　上苑连侯第清明及暮春九天初改火万井属良辰颁赐恩逾洽承时庆亦均翠烟和柳嫰红熖出花新宠命尊三老祥光烛万人太平当此日空腹贺陶钧
　　又
　　玉骑传红烛天厨赐近臣火随黄道见烟绕白榆新荣耀分他室恩光共此辰更调金鼎膳还暖玉堂人灼灼千门暎辉辉万井春应怜聚萤者瞻望独无隣
　　又　　　　　　　　　　　王　濯
　　御火传香殿华光及侍臣星流中使马烛耀九衢人转影连金屋分辉丽锦茵熖迎红蕋发烟染緑条春助律和风早添鑪暖气新谁怜一寒士犹望照东隣
　　同顔使君清明日游因送萧仇香　皎然
　　谁知赏佳节别意忽相和暮色汀洲遍春情杨柳多髙城恋旌斾极浦宿风波惆怅友山月今宵不再过
　　清明日登城春望寄大夫使君
　　王　表
　　春城闲望爱晴天何处风光不眼前寒食花开千树雪清明日出万家烟兴来促席唯同舍醉后狂歌尽少年闻説莺啼却惆怅诗成不见谢临川
　　清明节郭侍御偶与李侍御孔校书王秀才游开化寺卧病不得同游赋诗十韵兼呈马十八
　　郎丞公【得岫字】　　　　　　崔元翰
　　山色入层城钟声临复岫乘闲息边事探异怜春曲阁下重阶回廊遥对霤石间花遍落草上云时覆鑚火见樵人饮泉逢野兽道情亲法侣时望登朝右执宪纠奸邪刋书正讹谬茂才当时选公子生人秀赠答继篇章欢娯重朋旧垂帘独衰疾击缶酬金奏
　　自蜀诏还清明日途经百牢闗因题石门洞
　　昔佩兵符去今持相印还天光临井络春物度巴山鸟道青冥外风泉洞壑间何慙班定逺辛苦玉门闗和黄门相公诏还题石门洞　赵宗儒
　　益部恩辉降同荣汉相还韶芳满归路轩骑出重闗望日朝天阙披云过蜀山更题风雅韵水絶翠岩间
　　同前　　　　　　　　　　郑余庆
　　紫氛随马处黄阁驻车情嵌壑惊山势淋滩恋水声地分三蜀限闗志百牢名琬琰攀酬郢徴言鼎饪情和清明日裴阁老招城南游览口号时以疾故
　　有阻追游　　　　　　　　权徳舆
　　紫禁宿初回清明花乱开相招直城外逺逺上春台谏曹将列宿几处期子玉深竹与清泉家家桃李鲜折芳行载酒胜赏随君有愁疾自无悰临风一搔首
　　清明日次弋阳
　　自欲清明在逺乡桐花覆水葛溪长家人定是持新火防作孤灯照洞房
　　清明日后土祠送田彻　　　杨巨源
　　清明千万家处处是年华榆柳芳辰火梧桐今始花登祠结云骑游陌拥香车惆怅田郎去原回烟树斜
　　洛阳清明日雨霁　　　　　李正封
　　晓日清明天夜来嵩少雨千门止烟火九陌无风土酒渌桥市春漏闲宫殿午游人恋芳草半犯严城鼓清明日汉上忆与乐天辈游　元　稹
　　当年寒食好风轻触处相随取次行今日清明汉江上一身骑马将官迎
　　清明日送韦侍御贬防州　　白居易
　　寂寞清明日萧条司马家留和冷粥出火煮新茶欲别能无酒相留亦有花南迁更何处此地已天涯
　　清明日观妓舞聴客诗
　　看舞顔如玉聴诗韵似金绮罗从许笑管不妨吟可惜春光老无嫌酒盏深乱花送寒食并在此时心
　　清明夜
　　好风胧月清明夜碧砌红轩刺史家独向回廊行复歇遥聴管夜看花
　　清明日登老君阁望洛城赠道士
　　风光烟火清明日歌哭悲欢城市间何事不随东洛水谁家又葬北邙山中桥车马长无已下渡舟航亦不闲冡墓累累人扰扰辽东怅望鹤飞还
　　同绵州胡郎中清明日对雨西京防
　　张　籍
　　郡内新开火髙斋雨气清惜花邀客赏劝酒促歌声共醉移芳席留欢闭暮城政闲方宴语琴瑟任摇情
　　清明日题一公禅室　　　　李　郢
　　山头兰若石楠春山下清明烟火新此日何穷礼禅客归心谁是恋禅人
　　清明日　　　　　　　　　温庭筠
　　清蛾畵扇中春树郁金红出犯繁花露归穿弱柳风马骄偏避幰鸡骇乍开笼拓弹何人发黄鹂隔故宫
　　禁火日
　　骀荡清明日储胥小苑东暖衫萱草緑春鬓杏花红马辔轻衘雪车衣弱向风又愁闻百舌残睡正朦胧
　　清明日园林寄友人　　　　贾　岛
　　今日清明节园林胜事偏晴风吹柳絮新火起防烟杜草开三径文章忆二贤几人能命驾对酒落花前
　　湖寺清明夜遣懐　　　　　李羣玉
　　柳暗花香愁不眠独凭危槛思凄然野云将雨度防月沙鸟带声飞逺天久为饥寒抛弟妹毎因时节忆团圆飡冷酒明年在未定萍逢何处边
　　长安清明言懐　　　　　　顾非熊
　　明时帝里遇清明还逐游人出禁城九陌芳菲莺自啭万家车马雨初晴客中下第逢今日愁里看花厌此生春色来年谁是主不堪憔悴更无成
　　清明日与友人游玉粒塘庄　来　鹄
　　几宿春山逐陆郎清明时节好烟光归穿细荇船头滑醉踏残花屐齿香风急岭云翻逈野雨余田水落方塘不堪吟罢东回首满耳蛙声正夕阳
　　鄂渚清明日与乡友登头陁山寺
　　冷酒一杯相劝频异乡相遇转相亲落花风里数声笛秀草烟中无限人都大此时深怅望岂堪髙境更逡巡思量费子真仙子不作头陀山下尘
　　清明日江南作　　　　　　郑　凖
　　呉山楚驲四年中一见清明一改容旅恨共风连夜越韶光随酒着人浓延兴门外攀花别采石江头带雨逢无限归心何计是路边戈甲正重重







　　嵗时杂咏巻十四
　　钦定四库全书
　　歳时杂咏巻十五　　　　宋　蒲积中　编清明
　　清明前一日韩子华以靖节斜川诗见招游李园既归遂苦风雨三日不能出穷坐一室家人辈倒残壶得浊酒数杯泥浊道路无人行去市又逺索于箧筐得枯鱼干鰕数种强饮疾醉昏然便寐既觉索然因书所见奉呈圣俞二十五
　　兄　　　　　　　　　　　欧阳修
　　少年喜追随老大厌諠哗惭愧二三子邀我行看花花间岂不好时节亦云嘉因病既不饮众欢独成嗟管暂过耳风雨愁还家三日不出门堆灰类寒鵶妻儿强我饮饤饾果与浊酒倾残壶枯鱼杂干鰕小婢立我前赤脚两髻了轧轧弄双正如掳呕哑坐令江湖心浩荡思无涯宠禄不知报鬂毛今已华有田清颍间尚可事桑麻安得一黄犊幅巾驾柴车
　　清明赐新火
　　鱼钥侵晨放九门天街一骑走红尘桐花应侯催嘉节榆火推恩忝侍臣多病正愁锡粥冷清香俱见防烟新自怜惯识金莲烛翰苑曾经七见春
　　清明辇下懐金陵　　　　　王安石
　　春隂天气草如烟时有飞花舞道边院落日长人寂寂池塘风慢鸟翩翩故园回首三千里新火伤心六七年青盖皂衫无复禁可能乘兴酒家眠
　　和君贶清明与上已同日泛舟
　　繁华两佳节邂逅适同时雅俗共为乐风光如有期晓烟新里巷春服满津涯已散汉宫烛仍浮洛水巵占花分设席爱柳就张帷华毂争门出轻帘夹路垂一川云锦烂四座玉山欹叠鼓传遥吹轻桡破直漪清谈何衮衮和气益熈熈想见周南俗当年逸少诗
　　次韵酬文忠公　　　　　　梅尧臣
　　春倐已和林上鸣鸟哗前日是清明骤雨霑梨花初闻结客游爱此物景嘉歌舞未宴夕日暮各兴嗟所嗟归路暗嘶马自知家公家八九姝鬒髪如盘鵶朱唇白玉肤参年始破几日苦霖淫当道跳鱼鰕闭门饮浊醪秋千系树了羣姝莫要剧为公歌哑哑公当是日醉欢适不可涯孔氏有髙弟内自战纷华我公岂其然东直异蓬麻果効归田去愿从招隐车
　　依韵和三月十四日清明在席呈
　　太守风流甚吟牋写蜀麻寻春何处客暎柳阿谁家蜡炬传新火朱栏发旧花月光将欲满特地照铅华清明日卧病有感【二首】　　　张　耒
　　支离卧病逢佳节漂泊西游寄洛城重帽畏风惟益睡青笻扶步不禁行红飘疎蕚知风恶緑满新枝聴鸟声不见贾生遗宅处容留金谷旧园名悲歌身世惊将老怅望古今空复情笑看人家竞时节争持新火照清明
　　又
　　飘萍着处即为家伏枕悠悠对物华处处秋千竞男女年年寒食乱风花药侵坐劳频检酒瓮生尘亦可嗟未若防寻呉市卒也须学种邵平云烟南望羣山防水树东浮去路斜行止此身应有命不须辛苦问生涯
　　清明日卧病
　　莺花零落【一作乱】清明日巾葛萧条老病翁乌鼎相亲勤煮药素屏深坐怯当风爱花未免呼儿摘畏雨还成对客慵自叹年来怨清镜衰顔换尽少年容
　　近清明【二首】
　　斜日去不驻好风来有情江城过风雨花木近清明水树闲照影山禽时引声吾年行老矣淹泊蹇何成冉冉春光老昏昏日复斜鲜懽常止酒不睡更烹茶旛起烟中刹鸡鸣树外家陈王鬬鸡道风柳不胜斜
　　清明日船中书事【二首】
　　清明不到旅人家乞火隣船自试茶弄柳好风低作舞夹船春浪细浮花
　　巢乌噪处緑杨村寒食人家昼掩门陇麦晚风收宿润烟林午日涨春昏
　　清明值雨　　　　　　　　宋　祁
　　有渰兴芳序余寒惜惨凄逺山沉向尽杂树望先迷天濶都成暝云昏本自低漂灰禁余火浮枣祓残溪槛篠风争亚汀鳬夜不栖蓬声攅钓渚蓑滴拥烟畦积润浸重襺长严压晓鼙游人盘马路独漉逐春泥
　　答友人清明雨思
　　楚云朝暮蔽前峰佳节寻芳已半空三日薫炉沉蕙緑一星春火迸榆红文鳞对掷回塘水贺燕交飞翠幕风怅忆沈齐题句罢碎英无响坠华桐
　　山中清明
　　一雨东郊巻夕云山中坐对寂寥春髙低桃绶红相倚轻重榆钱緑不匀杯冷罗门抛午案簺残【原阙】晦流尘汉鳊渐美闗鱼禁已约溪公下钓缗
　　清明
　　晓日东南欲照梁藏鵶密柳暗横塘行庖束蜜停晨爨别馆薫衣冷夜香陌上鲜风横去幰阳濵翠防泛行觞独嗟楚客流芳晚淹卧愔愔殢眼长
　　清明日集西园
　　日日西园春思催携觞结客上髙台正縁从事青州至更许书生洛下来【时州醖既美又命座客赋诗】早叶已成花半落新巢未定燕千【应作初】回芳辰物物皆堪爱并作髙阳倒载媒
　　和三司尚书清明
　　隂岑晚树飘花外冷落晨杯捣杏余喉舌官崇无晤赏一轩筠粉伴刋书
　　途次清明
　　漠漠轻花着早桐客瓯饧粥对禺中遥知阙下颁新火百炬青烟出汉宫
　　奉和圣制清明【二首】
　　璇杓临乙位羲御届娄初碧浪桃花涌珍樷锦段舒轮蹄晴缥缈钟漏夕虚徐穆穆宣温殿披文日有余嶰律调元品彚春阳青右个啓初辰庖烟息禁农畊盛蚕器增修歳务新迟日东门催柳色防寒南陌敛车尘栢梁侍从瞻天什拜手赓歌轧思频
　　清明日独酌　　　　　　　王禹偁
　　一郡官闲惟副使一年冷节是清明春来春去何时尽闲恨闲愁触处生紫燕黄鹂夸舌健柳花榆荚鬬身轻脱衣换得商山酒笑把离骚得自倾
　　清明感事【三首】
　　无花无酒过清明兴味萧然似野僧昨日隣家乞新火晓窓分与读书灯
　　日转秋千影渐斜忍闻丝管在隣家儿童不惯贫滋味刚拾榆钱索买花
　　榆钱零落麦开芒魂断南轩蝶影双多谢东风相顾解将花片入书窓
　　清明日赴玉津园宴集【五首】　王安国
　　清明春律十分回草色连云花尽开禁籞幸随诸彦入安车仍赐上师陪百壶未许都门饯九奏先从帝所来鱼钥恩留方赐劝柳边迟日莫相催
　　又　　　　　　　　　　　蔡　防
　　春风盎盎水溅溅南苑清明雨后天门外游人聴玉筦席间使者劝金船定须归路烧红烛还有新诗上采牋旧老恋恩方燕喜看花应不忆伊川
　　又　　　　　　　　　　　章　惇
　　南园髙照宠师臣盛事仍随节物新劝饯满倾仙室酒【昆仑山下有仙室出酒】赐花分得汉宫春三朝注眷优元弼五福天教萃一身自昔云龙如此少因公感激涕霑巾
　　又　　　　　　　　　　　韩　维
　　白髪三公觐礼成上林花木照清明金钱赐防当佳节玉斚流恩异圣情永日春风延乐千龄熈事属升平叨陪盛集均余沥敢惜归鞍醉弁倾
　　又　　　　　　　　　　　安徳裕
　　帝眷三朝辅弼臣诏颁禁籞燕慈均已惊贵老恩荣厚重叹优贤礼意新使至屡闻天上语【上屡传宣令劝语相酒】酒酣想见洞中春太平无事忘情久更接人间事了人
　　清明　　　　　　　　　　孙　永
　　毎年毎遇清明节把酒寻花特地忙今日江头衰病起神前新火一炉香
　　清明日书谔公房　　　　　　魏　野
　　城里争看城外花独来城里访僧家殷勤旋乞新鑚火为我亲烹岳麓茶
　　清明连上已
　　上已欢初罢清明赏又追闰年侵旧厯令节并芳时细雨惊飞重春风酒到迟寻花迷白雪看柳折青丝淑气如相待天和意为谁吁嗟名未立空咏宴游诗
　　清明阙下寄弟汶
　　清明帝城景若何柔花媚草矜阳和风尘九陌车逐马人事万态哭与歌白云故山杳何在朱门俗客慵相过空思吟啸遂髙兴防须沥恳归烟萝
　　清明示弟侄　　　　　　　唐　庚
　　歳华忽忽又清明忆与诸生试集英金锁掣雷开右掖纻襴披雪照升平立班雉尾身疑梦茂对龙顔目乍惊百拜起居分左右十年胷臆展纵横愧无长策禆千虑敢昧初心苟一名三道岂能窥董傅乙科今复媿匡衡始吾进取恬无意看汝光华便是荣他日当求田二顷玻瓈自足过浮生
　　清明日许圣传召饮不赴【二首】余安行
　　流年衰老不堪夸懒向风前共戴花赖有故人知我意许教闲处岸乌纱
　　清明天气实堪佳薄薄春隂蔽日华多少异花呈国色未应临赏醉流霞
　　清明【三首】　　　　　　　　沈　遘
　　春色三停蓦两停五阳充满发精英年光迅速追难及风景清明畵不成锦被堆中蝴蝶梦黄楼子畔鷅鹠声眼前虫蚁皆如意我辈何愁不称情
　　上陇归来日未西满头姚魏间荼防杯盘曲水招兰叶鬵釡清泉防柳枝举世傥须新火用寒灰还有再燃时穷愁海户填将满不负韶光赖有诗
　　池馆连金谷杯盘奠栢城赏心须窕佳景只清明院落含花气风光快佩声谁家疎小径携手即同行
　　清明后书事【四首】
　　莺啼夜合花香散燕语江南柳色鲜蚕市共娯樷帝魄火官初换介推烟半愁半喜闺闱景轻暖轻寒子弟天可惜男儿经社力为他红粉送秋千
　　祷蚕崇庙香烟集欧疠傩师佩服鲜池荇牵衣独曵带海榴火树欲生烟江花野草离骚景水榭风亭祓禊天春女为怜红欲落轻盈不忍动秋千
　　巴賔旧国江都乐徴角新腔墨色鲜趂水酒家春糯碓顺溪园户焙茶烟柳隂花影盘桓地裠带鞋头掣拽天游罢不知蚕事廹寤言犹自悦秋千
　　跳山谷雨大如拳静洗林峦畵色鲜芸户社开分漏鼓畬田烧起顺风烟懐沙暮暮朝朝赋步屐三三两两天游妓不知簮珥贵争髙徒伴赌秋千
　　清明日感春
　　花前曽作探花行烂熳于今祗自惊春色将衰犹目人头向白更多情鸣禽难唤东君住飞斚须追野马倾但趂生前开口笑岂图身后有虚名
　　清明晚步书怀
　　暖风寒力退迟日午隂长草色迂清步花香糯醉膓春非私大信人自惜流光俗骨无仙寿遨游待鬂黄清明日湖上呈秦少章　　　释道潜
　　水边花雾晓氤氲春入西湖两岸深冶叶倡条他自媚朽株枯木我何心秋千索转朱楼角博塞声喧碧柳隂年少故人分慷慨【一作防】未应从俗强浮沉
　　东栏梨花　　　　　　　　苏　轼
　　梨花淡白柳深青柳絮飞时花满城惆怅东栏一枝雪人生看得几清明
　　清明后二日同诸公饮赵道士东轩以日暮天无云春风扇防和为韵【得和字】
　　司马光
　　寂寥清明后余春已无多闲轩赋佳致不惜载酒过水木晚尤秀风烟晴更和临樽不尽醉奈此芳菲何
　　清明日道中马上口占
　　江上晴沙没马蹄梨花树树匝江湄田家谁道无寒食门外秋千簇小儿







　　歳时杂咏巻十五
　　钦定四库全书
　　岁时杂咏巻十六　　　　宋　蒲积中　编上已
　　上已篇　　　　　　　　　张　华
　　仁风导和气勾芒御吴春姑洗应时月元已启良辰良辰防朝日零雨洒防尘飞轩逰九野置酒防众賔临川悬广幕夹水布长茵徘徊存往古慷慨慕先眞朋从自逺至童冠八九人追好舞雩庭拟迹洙泗濵伶人理新乐膳夫进时珍八音硼奏有爼从横陈妙舞起齐赵悲歌出三秦春体逾九醴冬清过十旬盛时不努力嵗暮将何因勉哉众君子茂徳景日新高飞抚凤翼轻举攀龙鳞
　　太康六年三月三日后园防【三首】
　　暮春元日阳气清明祁祁甘雨膏泽流盈习习祥风启滞道生禽鸟翔逸卉木滋荣纎条被緑翠华含英于皇我后钦若昊干顺时省物言观中园防及羣辟乃命乃延合乐华池祓濯清川泛彼龙舟泝防洪源
　　朱幕云覆引坐文茵羽觞波腾品物僃珍管繁防变用奏新穆穆我皇临下渥仁训以慈惠询纳广神好乐无荒化达无垠
　　咨子防臣荷宠明时忝思于外悠悠三朞天马惟慕天实为之灵启其愿邀愿在兹于以表情爰着斯诗
　　三日洛水作　　　　　　　潘　尼
　　暮春春服成百草敷英蕤聊为三日逰方驾结龙旗庙廊多豪俊都邑有艳姿朱轩防兰臯翠幕暎洛湄沉钩出比目举弋落双飞羽觞乘波进素卯随流归
　　三月三日应诏　　　　　　闾丘冲
　　暮春之月春服既成升阳润土冰涣川盈余萌防人嘉木敷荣后皇宣逰既防且宁光光华辇侁侁从臣上防丹幄下借文茵临池挹与濯故洁新俯镜清流仰睇天津蔼蔼华林岩岩果阳叶叶峻宇奕奕飞梁垂防倒景若翺若翔浩浩白水沉沉龙舟皇在灵沼百辟周逰激櫂清歌鼓枻行讴闻乐感和具醉斯柔在昔帝虞徳被遐荒干戚在庭苖人来王今我哲后古圣齐芳惠既今国以绥四方元首既明股肱惟良乐只君子今日惟康
　　已防　　　　　　　　　　阮　修
　　三春之秀嵗惟嘉时零雨既蒙风以散之英华扇耀翔鸟羣嬉澄澄緑水澹澹其波修崖逶迤长川相过聊且逍遥其乐如何
　　三日　　　　　　　　　　鲍　昭
　　气喧动思心柳青起春怀时艳怜花药眼净恱登台提觞野中饮心爱因未开露色霑春草泉源洁冰苔苨苨濡露条嫋嫋乘风栽鳬鶵掇苦荠黄鸟衔樱梅觧衿欣景预临流竞覆杯美人竟何在浮心空自摧
　　三日游南苑
　　采苹及华月追节逐芳云腾蒨溢林防丽日华山文清潭园翠防化薄縁绮纹合樽景斜折荣徂芬
　　应诏曲水作　　　　　　　顔延年
　　道隠未形治彰既乱帝迹悬衡皇流共贯惟主创物永锡洪筭仁固开周义高登汉祚融世哲业光列圣太上正位天临海镜制以化裁树之形性惠浸萌生信及翔泳崇虚非徴积实莫尚岂伊人和寔灵所贶日完其朔月不掩望航琛越水辇賮逾嶂帝体丽明仪辰作贰君彼东朝金昭玉粹徳有润身礼不愆器柔中渊暎芳猷兰秘昔在文昭今惟武穆于赫王宰方旦居叔有睟叡蕃爰履奠牧宁极和钧屏京维服胐魄双交月气参变开荣洒泽舒虹烁电化际无间皇情爰眷伊思镐饮毎惟洛宴郊饯有坛君举有礼幕帐兰甸画流高陛分庭荐乐析波浮醴豫同夏谚事兼出济仰窥丰施降惟防物三妨储五尘朝黻途泰命迍恩充报屈有悔可悛滞瑕难拂
　　车驾幸京口三月三日侍游曲阿后湖作
　　虞风载帝狩夏谚颂王逰春方动宸驾望幸倾五州山祗跸峤路水若警沧流神御出瑶轸天仪降藻舟万轴运行卫千翼泛飞浮彤云丽璇葢祥飚被防斿江南进荆艳河激献赵讴金练照海浦笳鼓震溟洲藐盼觏苍崖衍漾观緑畴人灵骞都野鳞翰耸渊丘徳礼既普洽川岳徧怀柔
　　三月三日侍宴西池　　　　谢灵运
　　矧乃暮春时物芳衍滥觞逶迤周流兰殿礼僃朝容乐阕夕宴
　　上已　　　　　　　　　　谢惠连
　　四时着半分三春禀融烁迟迟和景婉夭夭园桃灼携朋适郊野昧爽辞鄽郭斐云兴翠岭芳飚起华薄觧辔偃崇丘借草绕廻壑际渚罗时防托波泛轻爵
　　为皇太子侍宴华光殿曲　　谢　朓
　　初吉云已芳宴在斯载留神瞩有睟天仪龙精已暎威仰未移叶依黄鸟花落春池高宴敞禁林稠密青澄崛起朱楼间出翠葆随风金戈动日惆怅清管徘徊轻佾灞浐入筵河淇流阼海若来徃觞肴防泝欢饮终日清光欲暮轻貂廻首华组徐歩
　　三日侍宴林殿曲水　　　　简文帝
　　芳年留帝赏应物动天襟挟苑连金阵分衢度羽林帷宫对广掖层殿迩高岑风旗争曵影亭防生共隂树花初堕蔕池荷欲吐心
　　三月三日率尔成诗
　　芳年多美色丽防复妖娆握兰唯是旦采艾亦今朝廻沙溜水曲碧袖散桃夭绮花非一种风絮乱百条云起相思观日照飞虹桥繁华姝色燕赵艳妍妖金鞍汗血马寳鬓瑚翘兰馨起縠袖连绵束琼腰相看隠緑树见人还自娇玉牀鸣罗荐磲椀泛廻潮洛濵非拾羽满握讵贻椒
　　三日侍皇太子曲水宴
　　震徳叶灵年芳节淑濯伊临霸荡心偷目骧骑晨野摐金振陆蕙气卷旌神飚擎毂层岑偃蹇耸观岧嶤烟生翠竹日照绮寮银华晨散金芝莫揺緑衣动叶丹距暎条顾惟菲薄徒承恩裕艺学未优声绩不树岂辨河书宁摛淮赋徒偶羣龙终慙并驱【去声】
　　三日林光殿曲水宴　　　　　沈　约
　　宴镐锵玉銮防汾举仙荣光泛采旄修风动芝盖淑气婉登晨天行耸云斾帐殿临籞帷春宫绕芳甸渐席周羽觞分墀引廻濑穆穆化升济济皇阶泰将御遗风轸逺侍瑶台防
　　三日率尔成篇
　　丽日属元已年芳具在斯开花已匝树流莺复满枝洛阳繁华子长安轻薄儿东出千金堰西临雁鹜陂逰丝暎空转高柳拂地垂緑萍文照耀紫燕光陆离清晨戯伊水薄暮宿兰池象筵鸣寳瑟金瓶泛玉巵宁忆春蚕起日暮桑欲萎长袂屡以拂雕胡方自炊爱而不可见宿昔减容仪早当忘情去叹息独何为
　　三日侍凤光殿曲水宴
　　光迟蕙畆气婉椒台皇心爱矣帝曰悠哉玉銮衔警翠凤轻廻别殿广临离宫洞启川祗奉夀河宗相礼清洛渐延长伊流陛洄荡嘉羞揺漾芳醴轻歌易绕弱舞难持素云留管鹳停丝引思为歳歳亦阳止叨服贲身身亦昌止徒勤丹漆终愧文梓
　　三日侍安成王曲水宴　　　刘孝绰
　　汇泽良孔殷分区屏中县跨蹑兼流采襟喉迩封甸五三奄酆毕析珪成羽传不资鲁俗移何得齐风变东山富防士北土无遗彦一言白璧轻片善黄金贱余辰属元已消愁追前谚侍此频豫逰须展城隅宴芳州亘千里逺近光风扇方欢厚徳重谁言薄逰倦
　　三日侍华光殿曲水宴
　　薫披三阳暮濯祓元已初皇心睠乐饮帐殿临春渠豫逰高夏谚岂乐盛周居复以焚林日手茸花树舒羽觞环阶转清澜傍席防妍歌已寥亮妙舞复行余九成变丝竹百戱动龙鱼
　　三日侍兰亭曲水宴　　　　庾肩吾
　　防星依夜动銮驾偬朝逰旌门临苑树相风出凤楼春生露泥泥天覆云油油桃花生玉洞柳叶暗金沟禊川分曲洛帐殿掩芳洲踊跃頳鱼醉参差绛枣浮百戱俱临水千钟共逐流
　　三日侍宴咏曲水中烛影
　　重焰垂花比芳树风吹水动俱难任春枝拂防影上来还杯绕客光中庭
　　三日华林园公宴　　　　　邢子才
　　廻銮自乐野弭盖属瑶池五水接光景七度树风仪芳春时欲遽览物惜将移新萍已冒沼余花尚满枝草滋径芜没林长山蔽亏芳筵罗玉爼激水漾金巵歌声断且续舞袖合还离
　　上已宴丽晖殿各赋一字十韵
　　陈后主
　　芳景满辟窻暄光生逺阜以更登临趣还胜【平声】袚禊酒叶照源上桃风揺城外柳断云仍合雾轻霞时照牖小树帯山高娇莺含响偶一峯遥落日数花飞暎绶度鸟或遛檐飘丝屡薄薮言志遽为乐置觞方荐夀文学且迾筵罗绮令陈后干戈幸勿用宁须劳马首
　　上已圃宣献堂禊饮同共八韵
　　绮殿三春晚玉烛四时平藤交近浦暗花照逺林明百戱堦庭满八音弦调清莺喧杂管韵钟响帯风生山髙云气积水急溜杯轻簮缨合盛防俊乂本多名羣才尽壮思文采发雕英乐是西园日劝兹南馆情
　　春已禊辰尽当曲宴各赋十韵
　　余春尚芳菲中园飞桃李是时乃季月兹日叶上已既有逰伊洛可以祓溱洧得足性为娱堂高聊复拟高堂亦有趣图缋此芳轨栖遁称式骖善政日驯雉兰桂观徃辙簮裾蹑前趾啼禽静或喧花落低还起水雾遥混杂山云逺相似坐客聼一言随吾祛俗鄙
　　祓禊泛舟春月圃各赋七韵
　　园林多趣赏祓禊乐还寻春池已渺漫高枝自嵸森日里丝光动水中花色沉安流浅易榜峭壁逈难临野莺添管响深岫接铙音山逺风烟丽苔轻激浪侵置酒来英雅嘉贤良所钦
　　上已圃宣猷嘉辰禊酌各赋六韵以次成篇【座有张式陵琼顾野王陆琢岑之敬等五人上】
　　园开簮帯合亭逈春芳过莺度逰丝断风驶落花多峯幽来鸟啭洲横拥浪波歌声时出牖舞影乍侵柯面玉同钗玉衣罗异草萝既悦筒畅复次文酒和
　　三日侍宴宣猷堂曲水　　　江　总
　　上已娱春禊芳辰喜月离北宫命箫鼓南馆列旌旗绣柱擎飞阁雕轩傍曲池醉鱼沈逺岫浮藻漾清漪落花悬度影飞丝不碍枝树动红楼出山斜翠磴危礼周羽爵徧乐阕光隂移
　　上已禊饮　　　　　　　　户思道
　　山泉好风日城市厌嚣尘聊将一樽酒共寻千里春晨光下幽桂夕吹舞青苹何时出开后重有入林人
　　三月三日宴王明府山亭【序附六首】
　　调露二年暮春三日同集于王令公之林亭申交契也夫尚平逺迹寻五药于西山仲连髙蹈让千金于东海遗形却立终希独善之资排患解纷未洽随时之义岂若天地交泰朝野欢娱元已迨辰季阳司月列芳林而荐赏控清洛以开筵追李郭之佳游嗣裴王之故事逺近送春日表里壮皇居层干霞骞烛城隂于翠鶠浮梁雾絶写川态于文虹树宻如鳞花繁似霰鱼纵相忘之乐莺迁求友之声景物载华心神已至于是恺佳宴涤烦襟沿杯曲水折中幽径流波度曲自谐中散之舞蝶成行无忝季伦之妓而嵗不我与人生若浮挥鲁阳之戈奔曦可驻聘山公之骑余兴方酋度志陈诗式纪良会仍探一字六韵成章孙慎行序
　　诗【得鱼字】　　　　　　　　　崔知贤
　　京洛皇居芳褉春余影媚元已风和上除云开翠帟水鹜鲜车林渚萦映烟霞巻舒花飘粉蝶藻跃文鱼防波式宴其乐只且
　　又【得郊字】　　　　　　　　　席元明
　　日惟上已时亨有巢中罇引桂芳筵借茅书僮橐笔膳夫行炰烟霏万雉花明四郊沼苹白帯山花紫苞同人聚饮千载神交
　　又【得人字】　　　　　　　　　陈子昻
　　暮春嘉月上已芳辰羣公褉饮扵洛之濵奕奕车骑粲粲都人连帷竞野服缛津青郊树密翠渚萍新今我不乐含意待申
　　又【得沙字】　　　　　　　　　韩仲宣
　　河濵上已洛汭春华碧池涵日翠斚澄霞沟垂细栁防拥平沙歌莺响树舞蝶惊花云浮寳马水韵香车熟纪行乐淹留景斜
　　又【得哉字】　　　　　　　　　高　瑾
　　暮春元已春服初裁童冠八九于洛之隈河隄草变巩树花开逸人谈发仙御舟来间闗黄鸟瀺灂丹腮乐饮命席优哉悠哉
　　又【得烟字】　　　　　　　　　高　球
　　洛城春禊元已芳年季伦园里逸少亭前曲中举白谈际生陆离轩盖凄清管萍踈波荡栁弱风牵未淹欢趣林溪夕烟
　　三日流潭篇　　　　　　　万齐融
　　春潭滉漾接隋宫宫阙连延潭水东苹苔嫰色涵波渌桃李新花照底红垂菱布藻如妆镜丽日晴天相皎暎素影颢颢对蝶飞金沙砾砾窥鱼泳佳人祓禊赏韶年倾国倾城并可怜拾翠搃来芳树下踏青争绕渌潭边公子王孙恣逰翫沙塲水曲情无厌禽浮似揖羽觞杯鳞跃疑投水心劒金鞭玉勒骋轻肥落絮红尘拥路飞渌水残霞催席散畵楼初月待人归
　　于长史池三日曲水　　　　陈子昻
　　摘兰借芳月祓宴坐廻汀泛艳清流满葳防白芷生金弦挥赵瑟玉指弄秦筝岩嶂风光媚郊园春树平烟花飞御道罗绮照昆明日落红尘暮车马乱纵横
　　上已日浮江宴【得遥字】　　　　王　勃
　　上已年光促中川兴绪遥緑齐山叶满红泄片花销泉声喧后涧虹影照前桥遽悲春望逺江路积波潮
　　三日曲水侍宴应制　　　　阎朝隠
　　三月重三日千春续万春圣泽如东海天文似北辰荷叶珠盘净莲花寳盖新陛下制万国臣作水心人奉和三日祓禊渭濵【六首】　　韦嗣立
　　乘风祓禊逐风光扈跸陪銮渭渚傍还笑当时水濵老衰年八十待文王
　　又　　　　　　　　　　　徐彦伯
　　晴风丽日满芳洲御色春筵祓锦流皆言侍跸璜溪防暂似乘槎天汉防
　　又　　　　　　　　　　　刘　宪
　　桃花欲落栁条长沙头水上足风光此时御跸来逰防愿奉年年祓禊觞
　　又　　　　　　　　　　　沈佺期
　　寳马香车清渭濵红桃碧栁禊堂春皇情尚忆垂竿佐天祚先呈捧劒人
　　又　　　　　　　　　　　李　乂
　　上林花鸟暮春时上已陪逰乐在兹此日欣逢临渭赏昔年空道济汾词
　　又　　　　　　　　　　　张　说
　　青郊上已艳阳年紫禁皇逰祓渭川幸得欢娱承湛露同心草树乐春天
　　三日梨园亭侍宴　　　　　沈佺期
　　九门驰道出三已禊堂开畵鹢中川动青龙上苑来野花飘御座河栁拂天杯日晚迎祥处笙镛下帝台
　　三日独坐驩川思忆旧逰
　　两京多节物三日最遨逰丽日风徐巻香尘雨暂收红桃初下地緑栁半垂沟童子成春服宫人罢射韝禊堂通汉宛解席绕秦楼束晳言谈妙张华史汉遒无亭不驻马何浦不横舟舞籥千门度帷屏百道流金丸向鸟落芳饵接鱼投濯锦鳞清浅迎祥乐献酬灵蒭陈欲弃神药曝应休谁念招魂节翻为御魅囚朋从天外至心赏日南求铜柱威丹徼朱崖鎭火炎蒸连晓夕瘴疠满冬秋西水何时货南方讵可留无人对鑪酒宁缓去乡忧
　　三月三日侍宴
　　素浐接宸居青门盛祓除摘兰諠凤野浮藻溢龙渠苑蝶飞殊懒宫莺啭不踈星移天上入歌舞向储胥
　　桂州三月三日　　　　　　宋之问
　　代业京华里逺投魑魅乡登髙望不见云海四茫茫伊昔承休眄曾为人所羡两朝赐顔色二纪陪逰宴昆明御宿侍龙媒伊阙天泉复几廻西夏黄河水心剑东周清洛羽觞杯苑中落花扫还合河畔垂杨拨不开千春献夀多行乐柏梁和歌攀作赐金分帛驻光辉风举云揺入紫防晨趋北阙鸣珂至夜出南宫把烛归载笔儒林多嵗月襆被文昌佐吴越越中山海髙且深兴来无处不登临永和九年刺海郡暮春三月醉山隂愚谓嬉逰长似昔不言流寓欻成今始安繁华旧风俗帐饮倾城沸江曲主人丝管清且悲客子肝肠断还续荔浦蘅臯万里余洛阳音信絶能踈故园今日应愁思曲水何能更祓除作伴唯怜合浦叶思归岂食桂江鱼不求汉使金赠愿得佳人锦字书
　　三月三日登龙山　　　　　张九龄
　　伊川与灞津今日祓除人岂似龙山上还同湘水濵衰顔忧更老淑景望非春禊饮岂吾事聊将偶俗尘




　　嵗时杂咏巻十六
　　钦定四库全书
　　嵗时杂咏　　　　　　　宋　蒲积中　编上已
　　舟中和萧令【潭字】　　　　　张　说
　　暮春三月日重三春水桃花满禊潭广乐逶迤天上下仙舟揺衍镜中酣
　　奉和圣制三日　　　　　　陈希烈
　　上已迂龙驾中流泛羽觞酒因朝太子诗为乐贤王锦防方舟渡琼筵大乐张风揺垂栁色花发异林香野老歌无事朝臣饮嵗芳皇情被羣物中外洽恩光
　　和圣制太子诸王三月龙池春禊
　　王　维
　　故事修春禊新宫展豫逰明君移凤辇太子出龙楼赋掩陈王作杯如洛水流金人来捧劒畵鹢去廻舟苑树浮宫阙天池照冕旒宸章在云汉垂象满皇州
　　奉和圣制上已于望春亭观禊饮应制
　　长乐青门外宜春小苑东楼开万户上辇过百花中畵鹢移仙妓金貂列上公清歌邀落日妙舞向春风渭水明秦甸黄山入汉宫君王来祓禊灞浐亦朝宗
　　三月三日曲江侍宴应制
　　万乘亲斋祭千官喜豫逰奉迎从上苑祓禊向中流草树连云卫山河对冕旒畵旗揺浦溆春服满汀洲仙籞龙媒下神臯凤跸留从今亿万嵗天寳纪春秋
　　三月三日勤政楼侍宴应制
　　防仗连宵合琼楼拂曙通年光三月里宫殿百花中不数秦王日谁将洛水同酒筵嫌落絮舞袖怯春风天保无为徳人欢不战功仍临九衢宴更达四门聪
　　上已润南期王山人不至　　孟浩然
　　揺艇俟明发花源弄早春在山怀绮季临頴忆荀陈上已期三月浮杯兴十旬坐歌空有待行乐恨无隣日晚兰亭北烟花曲水濵浴池逢婉女采药值幽人石壁堪题序沙塲好醉神群公望不至虚掷此芳辰
　　上已日洛中寄王十九
　　卜洛成周地浮杯上已筵鬬鸡寒食下走马射堂前垂栁金堤合平沙翠幕连不知王逸少何处防羣贤
　　上已日徐司录园林　　　　杜　甫
　　鬓毛垂领白花蕋亚枝红欹倒衰年废招寻令节同薄衣临积水吹面受和风有喜留攀桂无劳问转蓬
　　上已祓禊应制　　　　　　崔国辅
　　元已秦中节吾君灞上逰鸣銮通禁苑别馆绕芳洲鸳鹭千官列鱼龙百戱浮桃花春欲尽谷雨夜来收庆向尧尊祝欢从楚棹讴逸诗何足对睿作掩东周
　　上已
　　已日帝城春倾都祓禊辰停车湏傍水奏乐要惊尘弱栁障行骑浮桥拥看人独言日早晚更向九龙神三月三日自京到华隂扵水亭独酌寄裵六薛
　　八　　　　　　　　　　　独孤及
　　祗役匪遑息经时客三秦还家问节知到上已辰山县何所有高城闭青春和风不吾欺桃杏满四邻旧友适逺别谁当接欢欣呼儿命长瓢独酌湘吴醇一酌一朗咏既酣意亦申言筌暂两忘霞月祗相新裴子尘表物薛侯席上珍寄言二傲吏何日同车茵讵肻使空名终然羁此身何年解桎梏长作海上人
　　上已日两县寮友防集时主邮不遂驰赴辄题
　　以寄方寸　　　　　　　　刘　商
　　踏青行看共佳期春水晴山祓禊词独坐邮亭心欲醉樱花落尽暮愁时
　　上已接清明逰宴　　　　独孤良弼
　　上已欢初罢清明赏又追闰年侵旧厯令节并芳时细雨莺飞重春风酒醒迟寻花迷白雪看栁折青丝淑气如相待天和意为谁吁嗟名未立空咏宴逰诗
　　三月三日义兴李明府后亭泛舟
　　皇甫冉
　　江南烟景复如何闻道新亭更可过处处萟兰春浦緑萋萋借草逺山多壶觞须就陶彭泽风俗犹传晋永和更使轻桡徐转去防风落日水增波
　　上已日越中与鲍侍御泛舟耶溪
　　刘长卿
　　兰桡方转傍汀沙应接云峰到若耶旧浦满来移渡口垂杨深处有人家永和春色千年在曲水乡心万里赊君见渔舟时借问前洲几路入烟霞
　　上已日　　　　　　　　　耿　湋
　　共来修禊事内顾一悲翁玉鬓风尘下花林丝管中故山离水石旧侣失鹓鸿不及防鱼乐徘徊莲叶东奉陪浑侍中上已日泛渭河　卢　纶
　　素舸锦帆开浮天接上台晓莺和玉笛春浪动金罍舟楫方潮海鲸鲵自曝腮应怜似萍者空逐榜人回
　　上已日陪齐相公花楼宴
　　钟陵暮春月飞观延群英晨霞耀中轩满席罗金琼持杯凝逺睇触物结幽情树杪参差緑湖光防滟明礼卑瞻绛帐恩浃厠华缨徒记山隂日祓禊乃为荣
　　奉和圣制三日书怀因以示百寮
　　崔元翰
　　佳节尚元已芳时属暮春流觞想兰亭捧剑传金人风轻水初绿日晴花更新天文信昭廻皇道颇敷陈恭已毎从俭清心常保真戒兹游衍乐书以示羣臣
　　上已泛舟【得迟字】　　　　　　张　登
　　令节推元已天涯喜有期初筵临泛地旧俗祓禳时枉渚潮新上残春日正迟竹枝逰女曲桃叶渡江词风鹢今方退沙鸥亦不疑且同山简醉倒载莫褰帷
　　上已寄常瓘樊宗宪兼呈孟中丞
　　鲍　防
　　世间禊事风流处镜里家山若畵屏今日防稽王内史好将賔客醉兰亭
　　上已日试院考杂文不遂赴九华观祓禊之防
　　以二絶句赠内【二首】　　　　权徳舆
　　三日韶光处处新九华仙洞七香轮老夫留滞何由去珉玉相和正绕身【时以沽美玉为诗题】
　　禊饮寻春兴有余深情婉婉见双鱼同心齐体如身到临水烦君便祓除
　　酬乐天三月三日　　　　　元　稹
　　旧年此日花前醉今日花时病里销独倚破帘闲怅望可怜虚度好春朝
　　三月三日与乐天及河南李尹奉陪令公泛洛
　　禊饮　　　　　　　　　　刘禹锡
　　洛下今修禊羣贤胜防稽盛筵陪玉铉通籍尽金闺波上神仙妓防傍桃李蹊水嬉如鹭振歌响杂莺啼厯览风光好防洄意思迷棹歌能俪曲防客竞分题翠幄连云起香车向道齐人夸绫歩障马惜锦障泥尘暗宫墙外霞明花树西舟形随鹢转桥影与虹低川色晴犹逺鸟声莫欲栖唯余踏青伴待月魏王堤
　　上已日恩赐曲江宴防即事　白居易
　　赐欢仍许醉此防兴如何翰苑主恩重曲江春意多花低羞艳妓莺散让清歌共道升平乐元和胜永和
　　三月三日庾楼寄庾三十二
　　春日欢逰辞曲水二年愁卧在长沙毎登髙处长相忆何况兹楼属庾家
　　三月三日懐防之
　　良时光景长虚掷壮嵗风情已暗销忽忆同为校书日毎年同醉是今朝
　　三月三日【二首】
　　暮春风景初三日流水光隂半百年欲作闲逰无好伴半江惆怅却廻船
　　畵堂三月初三日絮扑纱窻燕拂檐莲子数杯甞冷酒柘枝一曲试春衫堦临池面胜看镜户暎花丛当下帘指防南楼翫新月玉钩素手两纎纎
　　三月三日宴舟中献晋公
　　三月草萋萋黄莺歇又啼栁桥晴有絮沙路润无泥禊事修初毕逰人到欲齐金钿耀桃李丝管骇鳬鹥转防廻船尾临流簇马蹄閙扵杨子渡踏破魏王堤妓接谢公宴诗陪荀令题舟同李膺泛醴为穆生携水引芳心荡花牵醉眼迷尘街从鼓动烟树任鸦栖舞急红腰凝【去声】歌迟翠黛低夜归何用烛新月凤楼西
　　奉和裴令公上已日逰太原龙泉忆去嵗禊乐【依来体杂言】
　　去嵗暮春上已共泛洛水中流今嵗暮春上已独立香山上头【时居易经逰香山寺】风光闲寂寂旌斾逺悠悠丞相府归晋国太行山碍并州鹏背负天龟曳尾云泥不可得同逰
　　上已日忆江南禊事　　　　李徳裕
　　黄河西绕郡城流上已应无祓禊逰为忆渌江春水色更随宵梦向吴洲
　　奉和上已忆江南禊事　　　刘禹锡
　　白马津头春日迟沙洲归雁拂旌旗栁营唯有军中戱不似江南三月时
　　曲江上已日　　　　　　　赵　璜
　　长堤十里转香车南防烟花锦不如欲问神仙在何处紫云楼阁向空虚
　　上已日华下闲歩　　　　　　吴　融
　　十里香尘扑马飞碧峰莲下踏青时云鬟照水和花重罗袖擡风惹絮迟可便无心邀娬媚还应有泪忆袁熙如烟如梦争寻得溪栁廻头万万丝
　　上已日
　　本学多情刘武威寻花傍水看春辉无端遇着伤心事嬴得凄凉索漠归
　　观竞渡　　　　　　　　　薛　逢
　　三月三日天清明杨花绕江啼晓莺使君未出郡斋内江上已闻齐和声使君出时皆有引马前已被红旗阵两岸罗衣破鼻香银钗照日如霜刃鼓声三下红旗开两龙跃出浮水来擢影干波飞万劒鼓声劈浪鸣千雷雷声冲急波相近两龙望标目如瞬江上人呼霹雳声竿头防挂虹霓晕前船抢水已得标后船失势空挥桡疮眉血首争不定输岸一朋心似烧只将标示输嬴赏两岸十舟五来徃须臾戏罢各东西竟脱文身请书上吾今细观竞渡儿何殊当路权相持不思得所各休去会到摧舟折楫时
　　上已日　　　　　　　　　　刘　驾
　　上已曲江濵喧于市朝路相寻不见者此地皆相遇日光去此逺翠幕张如雾何事欢娱中易觉春城暮物情重此节不是爱芳树明日花更多何人肻廻顾
　　上已日寄韩八　　　　　　　唐彦谦
　　上已接寒食莺花寥落晨防防泼火雨草草踏青人凉似三秋景清无九陌尘伯与同病者对此合伤神三月三日曲江逰眺赠郁上人　　殷尧藩
　　三月初三日千家与万家蝶飞秦地草莺入汉宫花鞍马皆争丽笙歌尽鬬奢吾师无所愿惟愿老烟霞
　　三月三日又赠郁上人
　　曲水公卿宴香尘昼满街无心修禊事独歩到禅斋细草萦愁日繁花逆旅怀绮罗人走马遗落凤凰钗三月三日申王园亭宴集　　宋之问
　　稽亭追徃事睢苑胜前闻飞阁陵芳树华池落采云借草留人酌衔花鸟赴羣向来同赏处惟恨碧林曛三月三日承恩防乐逰园　　张　说
　　乐游形胜絶表里望郊宫北阙连云岭南山对掌中皇恩贷芳月旬宴美成功鱼戱芙蓉水莺啼杨栁风春华看欲暮天泽恋无穷长袖招斜日留光待曲终
　　三月三日承恩逰宫庄池上作
　　凤凰楼下帯天泉鹦鹉洲中杂管弦旧试平阳佳丽地今逢上已盛明年舟将水动千寻日幕共林横两防烟不降王人观禊饮谁令醉舞拂賔筵
　　三月三日登龙山
　　伊川与灞津今日祓除人岂似龙山上还同湘水濵衰顔忧更老淑景望非春禊饮岂吾事聊将偶俗人三月三日寄诸弟怀崔都水　韦应物
　　莫节看已谢兹晨愈可惜风淡意伤春池寒花敛夕【一作色】对酒始依依听人还的的谁当曲水行相思寻旧迹












　　嵗时杂咏巻十七
　　钦定四库全书
　　嵗时杂咏巻十八　　　　宋　蒲积中　编上已
　　上已日与二三子携酒出逰随所见辄作数句明日集之为诗故词无伦次　苏　轼
　　薄云霏霏不成雨杖藜晓入千花坞柯丘海棠我有诗独笑深林谁敢侮三杯卯酒人径醉一枕春睡日亭午竹间老人不读书留我闭门谁教汝出檐藂枳十围大写眞素壁千蛟舞东坡作塘今几尺携酒一劳农工苦却寻流水出东门坏垣古堑花无主卧门桃李为谁妍对立防防相媚妩开缾籍草劝行路不惜春衫汚泥土褰裳共过春草亭扣门却入韩家圃辘轳防断井深碧秋千索挂人何所暎帘空复小桃枝乞浆不见譍门女南山古台临断防雪阵翻空迷仰俯故人餽我玉叶羮火冷烟消谁为煮﨑岖束蕴下荒径娅姹隔花闻好语更随落景尽余樽却傍孤城得僧宇主人劝我浣足眠倒床不复闻钟鼓明朝门外泥一尺始悟三更雨如许平生所向一遂无兹逰何事天不阻固知我友不终穷岂弟君子神所予
　　海南人不作寒食而以上已上冢予携一瓢酒寻诺生皆往吴独老符秀才在因与饮至醉符盖澹人之安贫守静者也
　　老鵶含肉纸飞灰万里家山安在哉苍耳林中太白过鹿门山下徳公回管宁投老终归去王式当年本不来记取城南上已日木绵花发刺桐开
　　三月三日防灯防客
　　江上东风浪接天苦寒无赖破春姸试开云梦羔儿酒快泻钱塘药玉船蚕市光隂非故国马行灯火记当年冷烟湿雪梅花在留得新春作上元
　　上已同王鲁直泛舟
　　沈郎清瘦不胜衣边老便便帯一围躞蹀身轻山上走欢呼船重醉中归舞腰似雪金钗落谈辩如云玉麈挥忆昔钱塘正如此回头二十四年非
　　上已日　　　　　　　　　欧阳修
　　一雨初收九陌尘秉兰修禊及芳辰恩深始宠龙池宴节正须知凤厯新红琥珀传杯防灔碧琉璃莹水沦上林未放花齐发留待鸣稍出紫宸
　　上已日赴宴口占
　　赐饮初逢禊节佳御沟新涨碧无涯九门寒食多逰骑三日春隂正养花共喜流觞修故事自怜霜鬂惜年华凤城残照归鞍晚禁籞无风栁自斜
　　上已日与太学诸同舍饮王都尉园
　　司马光
　　冠盖欝相依名园花未稀防丝萦复展狂絮堕还飞积弩遗风陋兰亭旧俗防何如咏沂水春服舞雩归和刘尉赤防上已【二首】　　　张无尽
　　教池天气不胜情携手聊同陌上行洛禊嬉逰修故事楚歌懽笑集村氓慕潘珍果盈车掷挑卓幽琴满座倾为报兰亭王逸少且无今日筦声
　　秉兰时节近清明朝野欢娱值太平坦率从来如庾亮穷愁素不学虞卿三年阳渚成何事一觉邯郸悟此生把酒花前须醉倒肯教风雨落繁英
　　上已舟汉口命驾凤栖成二絶句
　　上已嬉逰集汉阳云収雨霁日舒光瑞烟和气横寥廓何用兰亭祓不祥
　　池上澄辉冻已销阳和巧思着花梢残云断霭归何处翠幰红帷遍乐郊
　　上已闻苑中乐声　　　　　王安石
　　苑中谁得从春逰想见渐台瓦欲流御水曲随花影转宫云低绕乐声留年华未破清明节日莫初回祓禊舟更觉至尊思虑逺不应全为拙倡优
　　和郭六玉津上已宴罢见寄　宋　祁
　　式燕灵琨睠蕙时祓兰浮藻惜春辉回并跃都门道谁识顔王曲水归
　　上已日诏赐花酒休澣日防琼林苑泛昆明池
　　饮魏国夫人园【二首】　　　　秦　观
　　宜秋门外晓参寻豪竹哀丝发妙音金爵日边栖壮丽彩虹天际卧清深已烦逸少书陈迹更属相如赋上林犹恨真人足官府不如鱼鸟自飞沉
　　春溜泱泱初满地晨光欲转万年枝楼台四望烟云合帘幕千家锦绣垂风过忽闻花外笑日长时奏水中嬉太平谁为全无象寓在羣仙把酒时
　　帝城上已　　　　　　　　孙　觌
　　宿雾消神晴曦照碧峰祓除周故事环宴楚遗风畵舸低揺鶂浮梁冷亘虹五陵驱羣少三殿锡鹢公浪射簮缨润花迎劒佩红舞迟歌袂穏飞急酒觞空淑气雕轩外祥光禁籞中敢赓元首咏上记帝尧功
　　奉和圣制上已日　　　　　晏　殊
　　青阳三已日佳气九城中洛饮传周俗溱诗载郑风停轮浮桂醑解袂泛兰丛选胜开慈宴多欢组绶同上已赐宴琼林与二府诸公浮水心憩于西轩【二首】
　　三月杨花飞似雪内园佳树绿成隂何妨写尽凭高意十歩虹桥彻水心
　　咽云箫鼓传声沸临水楼台倒影多吟绕曲栏无限思绪风迟日满烟波
　　上已琼林苑宴二府同逰池上即事口占【三首】
　　殿后花枝白间红楼前当道绿杨风横飞防槛波光外倒写朱桥水影中
　　曲榭廻廊手伎喧防楼朱舫鼓声繁防人已着浓春去不待歌长舞袖翻
　　春留融冶日添长万品无涯入醉乡谁道人间泛仙境水心楼殿半斜阳
　　上已日午桥石濑中得双鳜鱼
　　梅尧臣
　　修禊洛之濵湍流得素鳞多惭折腰米来作食鱼人水髪粘篙緑溪毛暎渚春风沙暂时逺紫线忆江莼
　　上已日州园东楼　　　　　蔡　襄
　　地上多于枝上花东楼凝望惜年华潮头正对伍员庙燕子争归百姓家粉箨渐高山径笋绿旗初展石岩茶流风自与人兼老尊酒相逢莫重嗟
　　上已日　　　　　　　　　孙　永
　　海内中和日云间上已辰笙歌九天半花木十洲春
　　上已日永崇里言怀　　　　崔　涂
　　未敢分明赏物华十年如见梦中花逰人过尽衡门掩独自凭栏到日斜
　　上已日防饮南涧亭　　　　陶崇仪
　　山城春尽橘花开祓禊相将上古台一片晚云含落照数分残酒伴新梅谈高绮席终无况诗落金钱漫有才多谢东亭湖与月醉中双送畵船回
　　上已至玉津园赐宴　　　　钱　易
　　祓禊摽春已歌时庆鲁云禁园宣密宴玉馔赐天防班序参三殿衣冠盛两都云罍倾上席寳马閙长衢帝泽恩何事春风节已徂归来白虎殿防咏共操觚
　　贺刘伯夀陪潞公禊饮　　　司马光
　　旌幢车骑满沙头鼓吹喧繁畵鹢浮十里罗纨光照地千家帘幕逺临流觞随洛水白公事月暎凤楼裴相逰令典久隳今更举行闻美俗徧中州









　　嵗时杂咏巻十八
　　钦定四库全书
　　嵗时杂咏巻十九　　　　宋　蒲积中　编春尽日
　　三月晦日郊外送客　　　　雍裕之
　　野酌乱无廵送君兼送春明年春色至莫作未归人
　　春晦日沐髪寄三友【韦功曹李録事王少府】
　　戴叔伦
　　朝沐敞南闱盘散待日稀扬梳髪更落揽镜意多违吾友见常少春风去不归登临取一醉犹可及芳菲三月晦日防李员外座中频以老大不醉见讥
　　因有此赠　　　　　　　　令狐楚
　　三月唯残一日春玉山倾倒白鸥驯不辞便学山公醉花下无人作主人
　　望驿台三月尽　　　　　　元　稹
　　可怜三月三旬促怅望江边望驿台料得孟光今日语不曾春尽不归来
　　三月三十日程氏馆饯杜十四归京
　　江春今日尽程馆祖筵开我正南冠絷君寻北路廻构身诚太拙从宦若无媒处困方明命遭时不在才逾年长倚玉连夜共衔杯涸溜沾濡末余光照死灰行看鸿欲翥敢惮酒相催拍逐飞觥絶香随舞袖来消棃抛五遍娑葛三台已许樽前倒临风泪莫頽
　　送春归【元和十一年三月三十日作】　　　白居易
　　送春归三月尽日日暮时去年杏园花飞御沟緑何处送春曲江曲今年杜鹃花落子规啼送春何处西江西帝城送春犹怏怏天涯送春能不知惆怅莫惆怅送春人冗员无替五年罢应湏准拟再送浔阳春五任炎凉凡十变又知此身健不健好去今年江上春明年未死还相见
　　三月三十日题慈恩寺
　　慈恩春色今朝尽尽日徘徊倚寺门惆怅春归留不得紫藤花下渐黄昏
　　酬元员外三月三十日慈恩寺忆见寄
　　怅望慈恩三月尽紫桐花落鸟闗闗诚知曲水春相忆其奈长沙老未还赤岭猿声催白首黄茅瘴色换朱顔谁言南国无霜雪尽在愁人鬓髪间
　　三月三十日别防之于澧上明年春夜遇防之于峡中停舟夷陵三宿而别言不尽者以诗终之因赋七言十七韵以赠且欲记所遇之地与相见之时为他年防语张本也
　　澧水店头春尽日送君马上谪通川夷陵峡口明月夜此处逢君是偶然一别五年方见面相携三宿未廻船坐从日暮惟长叹语到天明竟未眠齿髪蹉跎将五十闗河迢过三千生涯共寄沧江上乡国俱抛白日边徃事渺茫都似梦旧防零落半归泉醉悲洒泪春杯里吟苦支頥晓烛前莫问龙钟恶官职且听清脆好文篇【防之别来有新诗数百篇丽絶可爱】别来只有诗成癖老去何曾更酒颠各限主程须去住重开离宴贵留连黄牛渡北移征棹白狗崖东巻别筵【黄牛白狗皆与防之遇峡中地名即别之所也】神女台云漫缭绕使君滩水急潺湲风凄暝色愁杨栁月吊宵声哭杜鹃万丈赤幢潭底日一条白练峡中天君还秦地辞炎徼我向忠州入瘴烟未死会应相见在又知何地复何年
　　和防之三月三十日四十韵
　　送春君何在君在山隂署忆我苏杭时春逰亦多处为君歌往事岂取辞劳虑莫怪言语狂须知酬答遽江南腊月半冰冻凝如淤寒景尚苍茫和风已吹嘘女墙城似灶雁齿桥如锯鱼尾上沦草茅生沮洳律迟太簇管日缓羲和驭布泽木龙催迎春土牛助雨师习习洒云将飘飘翥四野万里晴千山一时曙杭土丽且康苏民富而庶善恶有惩劝刚柔无吐茹两衙少辞牒四境稀书疏俗以劳俫安政因闲暇着仙亭日登眺虎丘时逰预【望仙亭在杭虎丘山在苏】寻幽驻旌轩选胜廻賔御舟移溪鸟避乐作林猿觑池古莫耶沉石竒罗刹踞【劒池在苏罗刹石在杭】水苖泥易耨畬粟灰难锄紫蕨抽出畦白莲埋在淤萎花红带黯湿叶黄含菸【楚词云叶菸色而就黄】镜动波飐菱雪廻风旋絮手经攀桂馥齿为甞梅楚坐供船脚欹行多马蹄跙圣贤清浊醉水陆鲜肥饮鱼脍芥醤调冰葵盐豉絮【勑丽反】虽防五袴咏幸免兆人诅但令乐不荒何必防无倨吴苑仆寻罢越城公尚防旧防几客存新宴谁人与莫空文举酒强下何曾箸江上易优防城中多毁誉分应当自尽事勿求人恕我既无子孙君仍毕防娶久为云雨别终拟江湖去范蠡有扁舟陶潜有篮轝两心苦相忆两口遥相语最恨十年春春来各一处
　　三月三十日作
　　今朝三月尽寂寞春事毕黄鸟渐无声朱樱新结实临风独长叹此叹意非一半百过九年艳阳残一日随年减欢笑逐日添衰疾且遣花下歌送此杯中物
　　三月晦日日晚闻鸟声
　　晚来林鸟语殷勤似惜风光说向人遣脱破袍劳报暖催沽美酒敢辞贫声声劝醉须应醉一歳唯残一日春
　　春尽日天津桥醉吟偶呈李尹侍郎
　　宿雨洗天津无泥未有尘初晴迎早夏落照送残春兴发诗题口狂来醉寄身水边行嵬峩桥上立逡廵防傅心情老吴公政化新山川徒有主风景属闲人










　　嵗时杂咏巻十九
　　钦定四库全书
　　嵗时杂咏巻二十　　　　宋　蒲积中　编端午【古诗】
　　五日望采拾　　　　　　　王　筠
　　裁缝逗早夏防畵守初晨绡纨既妍媚脂粉亦香新长丝衣良节命缕应嘉辰结芦同楚客采艾异诗人折花竞鲜彩拭露染芳津含娇起斜眄敛笑动防嚬献珰系洛浦怀佩似江滨须待恩光接中夜奉衣巾
　　五日　　　　　　　　　　魏　收
　　麦凉殊未毕蜩鸣早欲闻喧林尚黄鸟浮天已白云辟兵书鬼字神印题灵文因想苍梧郡兹日祀陈君
　　端午武成殿宴羣臣　　　　唐宗
　　端午临中夏时清日复良盐梅已佐鼎麴蘖且传觞事古人留迹年深缕续长当轩知槿茂向水觉芦香亿兆同归夀群公共保昌忠贞如不替贻厥后昆芳
　　端午三殿宴羣臣【并序】
　　律中防賔献酬之象着火在盛徳文明之义燀故以式宴陈诗上和下畅者也朕宵衣旰食缉声教于万方卜战行师摠兵钤于四海勤贪日结忧忘心劳闻蝉鸣而悟物变见槿花而惊改所以赖济济朝廷视成鹓鸾桓桓边塞责办熊罴喜麦秋之有登玩梅夏之无事时雨近霁西郊靃靡而一色炎云作峰南山嵯峨而异势正当召儒雅宴髙明广殿肃而清隂生列楼深而长风至厨人尝散热之馔酒正供陶暑之饮庖捐恶鸟俎献肥新筒聚练香芦角黍恭俭之仪有序慈恵之意溥洽讽味黄老致息心于真妙抑扬游夏涤烦想于诗书超然览自足为乐何止栢枕桃门验方术于经记防花命缕覩问遗于风俗感婆娑之孝女悯枯槁之忠臣而已哉叹节气之循环美羣臣之相乐凡百在会咸可赋诗五言纪其日端七韵成其火数岂独汉武之殿盛朝士之连章魏文之台壮词人之并作云尔
　　五日符天数五音调夏钧旧来传五日无事不称神穴枕通灵气长丝续命人四时花竞巧九子糉争新方殿临华节圆宫宴雅臣进对一言重遒文六义陈股肱良足咏风化可还淳
　　端午三殿侍宴应制【探得鱼字】　　张　说
　　小暑夏应防隂商管初愿齐长命缕来续大恩余三殿褰珠箔羣官上玉除助阳甞麦彘顺节进鱼甘露垂天酒芝花捧御书合丹同蝘蜓灰骨共蟾蜍今日伤意衔珠遂阙如
　　张相公出镇荆州寻除太子詹事余时流夜郎行至江夏与张相公千里公因太府丞王昔使车寄罗衣二事及五月五日赠予予答以此诗
　　李　白
　　张衡殊不乐应有四愁诗慙君锦绣叚赠我慰相思鸿鹄复矫翼凤凰忆故池荣乐一如此商山老紫芝
　　端午日赐衣　　　　　　　杜　甫
　　宫衣亦有名端午被恩荣细葛含风软香罗叠雪轻自天题处湿当暑着来清意内称长短终身荷圣情
　　端午日恩赐百寮　　　　　窦叔向
　　仙宫长命缕端午降殊私事盛蛟龙见恩深犬马知余生傥可续终冀答明时
　　端午日礼部宿斋宿中有衣服防结之贶以诗
　　代书用申还答　　　　　　权徳舆
　　良辰当五日偕老祝千年防缕同心丽轻裾暎体鲜寂寥斋畵省欵曲擘香牋更想传觞处孙孩徧目前竞渡曲【竞渡始武陵至今举檝相和之音咸呼云何任斯招屈原之义事见图经】
　　刘禹锡
　　沅江五月平堤流邑人相将浮防舟灵均何年歌已矣哀謡振楫从此起扬枹击节雷阗阗乱流齐进声轰然蛟龙得雨鬐鬛动防蝀饮河形影联刺史临流褰翠帏揭竿命爵分雄雌先鸣余力争鼓舞未至衔枚顔色沮百胜本自有前期一飞由来无定所风俗如狂重此时纵观云委江之湄防旗夹防照蛟室罗袜凌波呈水嬉曲终人散空愁暮招屈亭前水东注
　　端午日伏防内侍赐晨服　　杨巨源
　　防缕纎仍丽凌风巻复开方应五日至应自九天来在笥清光发当轩暑气廻遥知及时节刀尺火云催
　　端午　　　　　　　　　　文　秀
　　节分端午本谁言万古相闻为屈原堪笑楚江空浩浩不能洗得直臣寃
　　五日观妓　　　　　　　　万　楚
　　西施漫道浣春沙碧玉今时鬬丽华眉黛夺将萱草色红裙妒杀石榴花新歌一曲令人艳醉舞双眸敛鬓斜谁道五丝能续命却令今日死君家


　　嵗时杂咏巻二十
　　钦定四库全书
　　嵗时杂咏巻二十一　　　宋　蒲积中　编端午
　　端午防眞如迟适逺从舍弟在酒局
　　苏　轼
　　一与子由别却数七端午身随防丝繁心与昌苦今年疋马来佳节日夜数儿童喜我至典衣具鸡黍水饼既怀香饭筒仍愍楚谓言必一醉快作西川语宁知是官身糟麴困薫煮独携一子出古刹访禅祖高谈付梁罗诗律到阿虎归来一调笑慰此长龃龉【梁罗迟适小名】
　　皇帝閤端午贴子【六首】
　　盛徳初融后潜隂天姤时侍臣占易象明作两重离采秀撷芳羣争储百药良太医初荐父庶草騐蕃昌防凉生殿閤习习满皇都试问吾民愠南风为觧无西槛新来玉宇风侍臣茗盌得雍容庭槐似识天顔喜舞破清隂作雨龙
　　讲余交翟转回廊始觉深宫夏日长杨子江心空百链只将无逸鉴兴亡
　　一扇清风洒向寒应縁飞白在冰纨坐知四海防膏泽沐浴君王徳似兰
　　太皇太后閤【六首】
　　渐台通翠浪暑殿转清风帘卷东潮散金乌未遽中日永蚕收簇风高麦上场朝来借田令菰黍献时芳舞羽诸伏销兵万彚苏只应黄纸诰便是世灵符令节陈诗嵗嵗新从君何以夀吾君愿储医国三年艾不作沉湘九辩人
　　忠臣谅节令千嵗孝女孤风满四方不复巫阳占郢梦空余仲御扣河章
　　长养恩深动植均只忧贪吏尚残民外廷已拜枭羮赐应助吾君去不仁
　　皇太后閤【六首】
　　露簟琴书冷雕盘新深宫犹畏日应念暑耘人万夀昌蒲酒千金琥珀杯年年行乐处新月挂池台翠筒初窒栋芗黍复纒菰水殿开冰鉴琼浆冻玉壶秘殿扶踈夏木深雨余初有一蝉吟应将嬴女乘鸾扇更助南风长棘心
　　上林珍木暗池台蜀产吴包万里来不独盘中见卢橘时扵粽里得杨梅
　　闵古遗风万古情湘沉旧俗到金明翠舆黄繖何时幸畵鹢飞鳬尽日横
　　皇太妃閤五首
　　午景帘栊静春风草木酣谁知恭俭徳防缕出亲蚕雨洒方梅夏风高已麦秋应怜百花尽绿叶暗红榴辟兵已佩灵符小续命仍萦防缕长不为祈禳得天助要随风俗乐时康
　　玉盆沉李艳清泉金鸭嘘空袅细烟自有梧楸鄣畏日仍欣姜黍报丰年
　　良辰乐事古难同绣蠒采丝奉两宫仁孝自应穰百沴艾人桃印本无功
　　夫人閤【四首】
　　肃肃槐庭午沉沉玉漏稀皇恩乐佳节鬬草得珠玑节物荆吴旧嬉防禁掖闲仙风随画屦拜赐落人间五防萦筒秫稻香千门结艾鬂髯张旋开寔典寻风物要反灵辰共祓禳
　　欲晓铜缾下井栏铿锽金殿发清寒似闻人世南风热日上墙东问几竿
　　皇帝閤【四首】
　　楚国因谗逐屈原终身无复入君门愿因角黍词遗俗可鉴前王感巧言
　　喜辰共喜沐兰汤毒沴何须采艾禳但得臯防调鼎鼐自然灾祲变休祥
　　香菰黏米着佳名古俗相传岂足矜天子明堂遵月令含桃初荐黍新登
　　圣主忧勤政治平仁风恵泽被群生自然四海归文徳何用灵符号避兵
　　郡王阁【五首】
　　风光细细飘香转绿叶隂隂覆槛凉云物鲜明时节丽水精宫殿侍君王
　　蓬莱仙阙防云中端午欣逢嵗嵗同皎洁霜纨空咏扇空沉玉宇自生风
　　古今风俗记佳辰乐事深宫日日新巧女金盘丝五色皇家玉厯夀千春
　　凉生玉宇来风细日永金徒报漏稀皎洁冰壶清水殿三千争捧赭黄衣
　　仙盘冷泛银河露细扇香揺绿蕙风禁掖自应无暑气瑶台金阙水精宫
　　皇帝阁【六首】
　　天清槐露浥嵗熟麦风凉五日标佳节千龄献夀觞午位星标正人间令节同四时和玉烛万物被薫风舜舞来遐俗尧仁浃九区五兵消以徳何用赤灵符天容清永昼风色秀含薫五日逢佳节千龄奉圣君防索盘中结杨梅粽里红宫闱九重乐风俗万方同寳曲摽灵日明离正午方五行当火徳万夀续天长
　　太皇太后阁【五首】
　　渐台通翠浪暑殿转清风帘卷东朝散金乌未遽中密叶花成子新巢燕引雏君心多感旧谁献辟兵符旭日映帘生流晖槿艳明红顔易零落何异此花荣香黍筒为糭灵苖艾作人芳音邈已逺节物自常新珠箔凉飔入金壶昼刻长鸾台尘不动销尽故时香
　　皇后阁【四首】
　　畵扇催迎暑灵符喜辟邪风光丽宫禁时节重仙家椒涂承茂渥嫔壸范柔仪更以亲蚕蠒纫为续命丝茧馆覆茱桑新丝引更长纫为五色缕续夀献君王槐绿隂初合榴繁艳欲燃翠筒传角黍嘉节庆年年
　　夫人阁五首
　　梅黄初过雨麦实已登秋避暑多佳赏皇欢奏豫逰鸣蝇惊早夏鬬草及良辰共献菖蒲酒君王夀万春楚俗传筒黍江人喜竞船深宫亦行乐防索续长年冰壶凝皓防水殿漾轻涟绣茧夸新巧萦丝喜续年黄金仙杏粉赤玉海榴芳共鬬今朝胜盈防百草香
　　皇帝閤【十三首】　　　　　　夏　竦
　　续命朱丝登茧馆长生金箓献琳宫百灵拱卫天居峻万国欢康帝业隆
　　命缕开辰分五色长丝献夀祝千年垂衣日月承嘉庆眞祖飚防正在天
　　仙园采药回雕辇禁殿迎祥启凤闱四海乐康民富夀穆清无事永垂衣
　　采丝祝夀芳辰启紫禁凝旒瑞日长亿兆归仁天祐徳绵绵眞防永无疆
　　綘台月笔书金箓紫殿瑶箱献巧衣亿载延鸿资睿筭百祥重沓拥宸闱
　　太官角黍迎嘉节正圣斋居袭美祥金阙鉴观眞绪逺永延鸿庆庇多方
　　尚方绶帯迎嘉节中禁彤闱纳美祥畴徳珍符方瑞圣后宫宸筭永无疆
　　太官角黍初晨启法座垂衣介福隆亿载昌期方奕奕九天眞防永延鸿
　　赐羮佳序传青简续夀长丝献紫宸帝祉瀳彰符盛徳圣心勤恤为生民
　　五色防丝初献夀九重嘉气颂长生庇民精志方防巩垂拱仁风更穆清
　　浴兰袭芷良辰启握纪无为圣道尊天启嘉祥充紫禁冲融和气徧千门
　　八龙焜燿长生箓五色葳防续命丝亿载延长资睿筭万区康乐遘昌期
　　嵗时节令多休宴风俗灵辰重祓禳肃穆皇居百神卫涤邪宁待浴兰汤
　　皇太后閤【十四首】
　　迎祥近献双条达续夀初纒五色丝共仰斋庄隆内训永观蕃衍茂仙枝
　　羣治水嬉飞隼渡瑶箱命缕采丝新亲蚕礼毕无余事风佩瑶璜奉紫宸
　　千门朱索迎嘉祉九禁椒涂纳美祥防奉黼帷承渥惠永闻彤史播声芳
　　六宫防畵呈新巧中壸斋明顺吉辰徳迈河洲芳训茂庆隆禖石美祥新
　　千门袭吉萦朱索九禁开晨鬬紫闱宫漏正长天睠重永宣芳训率三妃
　　日记采兰追楚俗化孚流荇调周诗肃恭懿徳垂彤琯九御归心百福宜
　　中闱正肃鸣环节吉日爰逢采术时亿载繁禧同圣夀百男鸿庆茂仙枝
　　防畵诸宫初献巧裁逢中禁久迎祥周南永播河洲化仰佐鸿明烛万方
　　覆槛午隂黄鸟啭烘帘晓日绛榴繁六宫防缕争新巧共续千年奉至尊
　　紫兰淅淅风光转緑叶隂隂禁院凉天子万几多暇日喜逢佳节奉瑶觞
　　五色双丝献女功多因荆楚记遗风圣君照物同天鉴不用江心百链铜
　　烟含玉树风生细日永宫花漏出迟深殿未甞知暑气水精帘拂碧琉璃
　　玉壶氷彩映寒光避暑宸逰乐未央采艾不须禳毒沴涂椒自已馥清香
　　兰苕擢秀迎风紫槿艳繁开照日红嘉节相望传有旧深宫行乐自无穷
　　温成皇后阁【四首】
　　防缕谁云能续命玉奁空自琐遗香白头旧监悲时节珠阁无人夏日长
　　依依节物旧年光人去花开益可伤圣主聪明无色惑不须西国返魂香
　　闻说仙家事杳防世传眞伪岂能知遥思海上三山乐宁记人间五日时
　　云散风流嵗月迁君恩曾不减当年非因掩面留遗爱自为难忘窈窕贤
　　淑妃阁【四首】
　　蕤賔布序逢良月条达延祥纪令辰仰奉椒涂宣内治永昭芳誉冠虞嫔
　　芳园踏草迎嘉节紫掖鸣环奉鞠衣渥惠日新鸿庆逺永隆徽序耀层闱
　　万防清和当圣日千门采拾达良辰上眞鸿绪宜蕃衍从此高禖美应新
　　宴寝奉阙鸣来玉良辰袭庆袅长丝仰窥中壸垂芳裕永播周南逮逺词
　　郡王阁四首
　　对小惠心时共仰沐兰嘉节庆长丝仰承中绪隆天爱永奉祥祺袭太熈
　　彤闱永奉千年庆金策将封一字王伫向景风承异渥豫从佳节纳多祥
　　五色防丝颁禁殿千龄嘉庆集藩房玉堂诵依眞馆日日灵心降美祥
　　昆山瑞玉题眞篆阆苑蟠桃刻印文竝献春闺延美庆亿年喜气永氤氲
　　御阁【圣防进】　　　　　　　　晏　殊
　　沐浴兰汤在此辰内园仙境物华新轻丝五防纒金缕共祝尧年夀万春
　　初垂彩仗迎新节复结香茅致百祥就日望云皆善祝圣人洪筭与天长
　　献夀竞为长命缕迎祥还佩赤灵符端门漏永晨曦上飒飒秋风绕帝梧
　　雕盘角黍竞时宜组绣风华奉紫闱海日乍升丹禁晓文人晴影照金扉
　　内廷【四首】
　　百草鬬余欣令月五丝萦后祝遐年洞房风暖垂灵艾神沼波深竞防船
　　披风别殿地无尘辟恶灵符字有神九子粽香仙醴熟共瞻宸极祝千春
　　由来佳节载南荆一浴兰汤万虑清仙苑此时收百药链丹飞石保长生
　　一一雕盘分楚粽重重团扇画秦娥宫闱百福逢嘉序万户千门喜气多
　　升閤【二首】
　　朱邸沫兰逢令节丹廷祝夀喜嘉辰两宫荣养延多庆百福潜随命缕新
　　织组文缯载旧仪晨朝丹扆奏天慈六斋清素来多福嵗嵗今辰侍宴私
　　御閤【四首】
　　五防丝长系臂初万年芳树影扶疎岂劳方士摽神篆自有眞灵卫帝居
　　九子粽新传楚俗赤灵符騐出新方汉宫尽祝如天夀鹊尾炉烟起瑞香
　　乍结香茅祈福夀更纒金缕贡芳新丹台素有延生箓嵗嵗迎祥在此辰
　　仙家既有灵符术越俗兼为竞渡逰三十六宫迟日永绮牕朱户彩云浮
　　东宫閤【二首】
　　杨子波心铸鉴成俗传兹日最摽灵宣猷视学通文史问膳多欢奉帝廷
　　百药初收味最良玉函仍启太清方扇裁葵叶风频度漏转金门日更长
　　端午作
　　汨渚沉沉不可追楚人犹自吊湘累灵均未免争琼糈却道蛟龙畏色丝
　　端午日帖子词　　　　　　孙　觌
　　皇帝閤【六首】
　　薫琴应律南风暖漏箭添筹昼刻长谁识广寒天上景铜乌未午送防凉
　　炎日曈曈照殿楹幅员万里塞氛清汉家自有安边术不是灵符觧辟兵
　　方更仲律清和节正是南讹化育时无限元元齐歌舞恤刑新诏下天墀
　　露畹撷兰苕金波丽碧霄早闻雕辇降还待紫宸朝内苑属嘉辰初收百药新预知氛疠息天意在生民浅囿含桃老雕盘角黍香九重端扆处星火正离方
　　皇后閤【五首】
　　蟠桃映砌晨烟薄紫桂凌霄昼露晞防窱汉宫三十六齐将防缕祝坤闱
　　暑服初颁五柞宫内墀佳气郁葱葱须知海宇升平事半是闗睢辅佐功
　　方均寳笈千龄药又赐金盘五色从此仙源深福逺绵绵不独颂周家
　　浴兰同故事戯草楚遗风不是天家意勤劳念女红洞户花隂浅天阶日景迟糭成八九子缕结就千丝
　　夫人閤五首
　　杳杳畵梁巍架杏沉沉香壁静涂椒宫前夜祝君王夀日上黄炉炷未消
　　交飞夀斚长生殿竞泛仙舟太液池不似世间多暑气天风淅浙万年枝
　　辟恶何须荆楚艾蠲炎不待邵平仙飚昨夜来阊阖玉宇清凉大帝家
　　畵阁方裁扇寒塘又凿冰蓬壶山四彻何处是炎蒸仙宇赐符时仙蓂叶尚稀晓来金屋静同侍玉皇归
　　端午日【三首】　　　　　　　梅尧臣
　　有酒不病饮况无菖蒲根空怀楚风俗角黍吊沉魂佳人五色缕道士绛囊符瘦臂不中系百邪何用驱百草堪为药舟行不及收岸傍萧与艾从听到寒休
　　五月五日
　　屈氏已沉死楚人哀不容何当奈谗谤徒欲却蛟龙未冺生前眼而追没后踪沅湘碧潭水应自照千峯
　　重五观竞渡
　　南方多竞渡多在屈平祠箫鼓满流水风烟生畵旗千桡速飞鸟两舸刻灵螭尽日来江畔谁知轻薄儿
　　午日与陈直卿饮
　　午日逢南国三年别旧都招魂传楚客抚节见灵巫蒿艾因时末蛟龙为俗驱清樽与鹅炙忻此故人俱
　　端午前保之太傅遗水墨扇及酒
　　畵扇双酒壶置前兵吏立言将国匠竒重以风义执树石水上看山河月中入使持菖蒲饮不畏青蝇及
　　端午晚得菖蒲
　　薄暮得菖蒲犹胜竟日无我焉能免俗三揖向尊壶端午同子宣平岚榭晚酌望南山而有作
　　张无尽
　　相见长嗟相聚稀平岚色榭对清晖牛羊遍野草初绿槐栁成隂春已归顶上茹生麋角解嘴边黄尽燕雏飞白头共作天涯客几向南山咏式防
　　端午献扇
　　纨扇新成献廼翁草堂虚寂起清风欲知妙用眞无有不离而今掌握中
　　端午偶题
　　孤忠不屈赴湘流甘与龙逢地下逰若共蛟龙争口食何如附防楚王休
　　端午观竞渡题北榭
　　龙舟鼓笛和吴歌防索纒筒吊汨罗交腿千人齐举棹岂知河海有风波
　　重午晚登县城景气殊异忽如晓光覆暎海色而停云积蔼防缀其间皆成物象天地之竒变
　　也　　　　　　　　　　　崔正言
　　頽云敛夕隂落日送归鸟初愁山河暝忽见海光晓长洲帯清浅翠阜环深绵绵沙树逺防防浮峦小起我天际意便欲凌浩风蒲挂色逺鸿鹄共轻矫十年堕尘土爪髪今已稿妙物夲无心何乃调此老惊呼初未定散灭俄稍稍亦以观我生惆怅下城杪
　　端午书事　　　　　　　　白子仪
　　火云方炽又风薫谁柅天边午日轮靖郭所生为贵子灵均以死作忠臣朝衣耻立鸡争地賔帷难量狗盗人休语前书忧喜事浴兰角黍是良辰
　　端午日无菖蒲　　　　　　余安行
　　端午日已过更吟端午诗人间好时节寂寞强追惟有酒无菖蒲青粽谩累累昔人固所嗜我今莫荐之薄物尚如此翻思泪交垂
　　谢张仲谋端午送巧作　　　黄鲁直
　　君家玉女从小见闻道如今画不成剪裁似借天女手萱草石榴偏眼明
　　嵗时杂咏巻二十一
　　钦定四库全书
　　嵗时杂咏巻二十二　　　宋　蒲积中　编夏至
　　夏至避暑北池　　　　　　韦应物
　　昼晷已云极宵漏自此长未及施政教所忧变炎凉公门日多暇是月农稍忙高居念田里苦热安可当亭午息羣物独逰爱方塘门闭隂寂寂城高树苍苍绿筠尚含粉圆荷始散芳于焉洒烦抱可以对华觞
　　夏至日作　　　　　　　　权徳舆
　　璿极无停运四序相错行寄言赫曦景今旦一隂生夏至日衡阳郡斋书怀　　　令狐楚
　　一来江城守七见江月圆齿髪将六十乡闗越三千褰帷罕防观闭閤多沉眠新节还复至故交尽相捐何时羾阊阖上诉高高天
　　和梦得夏至忆苏州呈卢賔客
　　白居易
　　忆在苏州日常诣夏至筵粽香筒竹嫩炙脆子鹅鲜水国多台榭吴风尚管毎家皆有酒无处不过舩交印君相次褰帷我在前此郷俱老矣东望共依然【予与刘卢三人前后相次典苏州今同分司老扵洛下】洛下麦秋月江南梅雨天齐云楼上事已上十三年
　　夏至　　　　　　　　　　张　耒
　　长养功已极大运忽云迁人间漫未知防隂生水泉生杀忽更柄寒暑遂成年崔嵬千云树安能保芳鲜几防物所忽渐进理必然韪哉观化子黙坐付忘言
　　伏日
　　怀县　　　　　　　　　　潘　岳
　　南陆迎修景朱明送未垂初伏启新节隆暑方赫曦朝想庆云兴夕迟白日移挥汗辞中宇登城临清池凉飚自逺集轻禁随风吹灵圃曜华果通衢列高椅
　　伏日
　　平生三伏时道路无行车闭门避暑卧出入不相过今世态子【按态字一本作态一本作悲皆所未详】触热到人家主人闻客来嚬噈奈此何谓当行起去安坐正跘跨所说无一急唅一何多疲向之乆甫问君极那揺扇髀中疼流汗正滂沱莫谓此小事亦是人一瑕传诫诸高明热行宜见歌
　　和长孙秘监伏日苦热　　　任希古
　　玉署三时晓金羁五日归北林开逸径东阁敞闲扉池镜分天色云峯减日辉防鳞映荷聚惊翰绕林飞披襟扬子宅舒啸仰重闱
　　同李吏部伏日呈【元庶子路中丞】
　　火炎逢六月金伏过三庚几度衣裳澣谁家枕簟清颁冰无下位裁扇有高名吏部选开瓮勤勤二客卿
　　广州王园寺伏日即事寄北中亲友
　　王言史
　　南越逢初伏东林度一朝曲池煎畏景高殿絶防飚竹簟移先洒蒲葵破复揺地偏茅瘴近山毒火威饶裛汗絺如濯亲床枕竝烧堕枝伤翠羽萎叶惜红蕉且困流金炽难成独酌謡望霖窥润础思吹纎涤旅恨生乌浒乡心系浴桥谁怜在炎客一夕壮容销
　　伏日就杨评事湖上避暑　　皎　然
　　大火方砾石停云昼所收从容赏心膂畏景难逺防拥几若炎火出门望汀洲廻溪照轩宇广陌临梧楸释闷命雅瑟放情思乱流更将无生论可以清烦忧
　　和潞公伏日防府园示座客
　　司马光
　　盛阳金气伏华宇玉樽开眞率际烦礼耆英集上才炎蒸疑逺避流景忘西頽幸忝后逰竝仍慙右席陪蒲葵参执扇冰果侑传杯相国方留客如何务早回
　　初伏休沐　　　　　　　　宋　祁
　　伏日诏休偃闭门谢朋侪羲和挟升阳晓气红崔嵬炎林郁歊雾焦原横赭埃怒甚崒崒云见始隆隆雷况我庇茨宇烦襟安得开因拘防巾防仇怨避酒杯汤沐未及具返为襟虱咍北风殊杳嘿羲人安在哉
　　中伏日永叔遗冰　　　　　梅尧臣
　　日色若炎火正当三伏时盘冰赐近臣络绎中使驰莹澈消冰玉凛气侵人肌近日多故友分贶能者谁信都頋贫贱物物义不遗念我老且病赤疿生枯皮巨块置我前凝结造化移畏冷不敢食有类夏虫疑虽然已快意何必咀嚼为天子厚扵公不使炽毒欺公亦厚扵我将恐煎随我有防犊爱自怜小子
　　太尉相公中伏日池亭宴防得山字
　　何言避徂暑清晏水轩闲竹气隂池凤云照衮山玳簪方暎座防服亦承顔乐奏寒波上杯香緑芰间浮五色烂帘卷半钩弯今日賔裾盛袁刘岂足攀
　　和中道伏日次韵
　　伏日毎苦热古来亡事侵尝闻东方朔割肉汉庭隂百职当早罢将畏赫日临我无归遗人怀念空霑襟中伏日陪二通判妙觉寺避暑【时有僧鼓琹于座上】
　　绀宇迎凉日方牀御绤衣清谈停玉麈雅曲防金徽高树秋声早长廊暑气防不须河朔饮煮茗自忘归伏日暑甚七月八日【立秋是日风作】　张　耒
　　西风吹淡白窻户含凄清炎凉一朝变徂暑逝不停山堂晓潇洒病更衣褐轻平时齐云树芳草亦复零苦热逢三秋西风飚然起金行入草木伤夷从此始盛极衰从之循环固其理老翁复何事新凉欣酒美
　　初伏大雨呈无咎
　　初伏炎炎坐汤釡长安行人汗沾土谁倾江海作清凉云驾风横白雨补陁真人挥露手能使阙乏厌膏乳且欲当风展簟眠敢辞避漏移床苦清贫学士卧陶斋壁上墨君淡无语翰林但解嘲苜蓿彭宣不得窥歌舞联诗得句笑出省防马渉泥归闭户床头余榼定何嫌窻外石榴堪荐俎
　　入伏后一日
　　老火炽而熖端能流弱金清秋有防警西风生薄隂日中无停晖俛仰忽已沉齐纨不足玩流景逝骎骎盛衰宁独行中吴密相寻蓬茅有佳处亦足慰人心
　　出伏寄潘十
　　伏尽热随尽古语当有凭淮南嵗苦旱秋暑欝方蒸老火炽而熖弱金融未凝火云大江沸烈日羣山頳平生白羽扇挥拂何功能蓬头卧永昼起冠汗沾缨柯山屡空子贫病复相仍衡茅未可诣作诗问寝兴
　　出伏后风雨顿凉有感三首时已立秋
　　西风振秋晓万境一凄清幽草防鸣急高叶露华凝戢翼鸟尚宿引吭鸡屡鸣淹留变华嵗怅然难为情三伏如汤釡熏煮理亦足西风半夜雨窻户一清肃那能惜揺落可喜过炎燠老人亦晨起稍进杯中醁残暑肩中尽清凉枕上归防云起平逺空碧上朝晞稍感夏衣薄渐伤高叶稀来鸿飞集喜卒嵗稻粱肥伏暑日唯食粥一瓯尽屏人事颇逍遥効皮陆体
　　烈日炎风鼓大鑪藤床瓦枕闭门居屏书居士持斋日挂壁禅僧问法图邻汲满携泉似乳新舂旋籴米如珠饱飡饘粥消长夏况值饥年不敢余
　　末伏日五更小凉
　　幽人短梦不终宵起歩星河望寂寥缺月挂檐鸡一唱露华秋色满芭蕉
　　山中伏日
　　萧然水曲与山根洗链丹灵絶垢痕世上炎炎三伏热难教热到不争门
　　初伏后偶书呈抑之　　　　白子仪
　　炎天三伏经初伏火烈石焚疑此时钩帯已逢入座扶疎还爱树成帷良田广宅富家事万壑千岩逋客期顾念宿心俱未适但慙种种鬓丝垂
　　暑伏偶书呈端祖仰之
　　嵗时三伏毎相承雨汗居人困不胜况是五弦均长养何须六幕苦炎蒸中干愿沃仙盘露上赐堪加凌室冰安得天风破烦溽释然羣动返清澄














　　嵗时杂咏巻二十二
　　钦定四库全书
　　岁时杂咏巻二十三　　　宋　蒲积中　编立秋
　　立秋日题安昌寺北山亭　　孙　逖
　　楼观倚长霄登攀及霁朝髙如石门顶胜拟赤城标天路云虹近人寰气象遥山围伯禹庙江落伍员潮徂暑迎秋薄凉风是日飘果林余苦李萍水覆甘蕉览古嗟夷漫凌空爱泬寥更闻金刹下钟鼓晚萧萧
　　同诸公立秋日登琴台　　　髙　适
　　古迹使人感琴台空寂寥静然顾遗尘千载如昨朝临眺自兹始羣贤久相邀徳与形神髙孰知天地遥四时何倐忽六月鸣秋蜩万象归白帝平川横赤霄犹是对夏伏几时有凉飚鷰雀满檐楹鸿鹄将扶揺物性各自得我心在渔樵兀然还复醉尚握尊中瓢
　　立秋日雨院中有作　　　　杜　甫
　　山云行絶塞大火复西流飞雨动华屋萧萧梁栋秋穷途愧知己暮齿借前筹已费清晨谒那成长者谋解衣开北户髙枕对南楼树湿风凉进江喧水气浮礼寛心有适节爽病微瘳主将归调鼎吾还访旧丘
　　立秋后题
　　日月不相饶节序昨夜隔蝉无停号秋燕已如客平生独往愿惆怅年半百罢官亦由人何事拘形役
　　立秋日　　　　　　　　　刘言史
　　商风动叶初萧索一贫居老性容茶少羸肌与簟踈旧醅难重漉新菜未胜锄才薄无潘兴便便昼偃庐
　　立秋
　　兹晨戒流火商飚早已惊云天收夏色木叶动秋声
　　立秋日　　　　　　　　　司空曙
　　律变新秋至萧条自此初花酣莲报谢叶在柳呈踈澹日非云暎清风似雨余巻帘凉暗度迎扇暑先除草静多翻燕波澄乍露鱼今朝散骑省作赋兴何如
　　王太常立秋日即事
　　秋宜何处看试问白云官暗入蝉鸣树微侵蝶绕兰向风凉稍动近日暑犹残九陌浮埃灭千峯爽气攅换衣防竹暮沈果讶泉寒宫响传花杵天清出露盘髙禽当侧弁游鲔对凴栏一奏招商曲空令继唱难
　　又　　　　　　　　　　　卢　纶
　　山髙云日明潘岳赋初成篱槿花无色阶桐叶有声绛纱垂簟静白羽拂衣轻鸿雁悲天逺鱼觉水清别弦添楚思牧马动边情田雨农官问林风苑吏惊松篁余盛茂蓬艾自衰荣遥仰慿轩夕惟应善宋生
　　立秋日与陆三原于县界送邹十八
　　武元衡
　　风入宜阳池馆秋片云孤鹤两难留明朝独向青山郭唯有蝉声催白头
　　立秋日悲懐　　　　　　　令狐楚
　　清晓上髙台秋风今日来又添新节恨犹抱故年哀泪岂挥能尽泉终闭不开更伤春月过私服示无缞
　　立秋日
　　平日本多恨新秋偏易悲燕词如惜别柳意已呈衰事国终无补还家未有期心中旧气味若校去年时
　　立秋日曲江忆元九　　　　白居易
　　下马柳隂下独上堤上行故人千万里新蝉三两声城中江曲水江上江陵城两地新愁思应同此日情
　　立秋日登乐游原
　　独行独语曲江头回马迟迟上乐游萧飒凉风与衰髩谁教同防一时秋
　　立秋夕有懐梦得
　　露簟荻竹清风扇蒲葵轻一与故人别再见新蝉鸣是夕凉飚起闲境入幽情回灯见栖鹤隔树闻吹笙夜茶一两杓秋吟三数声所思千里云外长洲城
　　立秋夕凉风忽至炎暑稍清即事咏懐寄汴州节度使李二十尚书
　　嫋嫋檐树动好风西南来红釭霏微灭碧幌飘飖开披襟有余凉拂簟无纎埃但喜烦暑退不惜光隂催河秋稍清浅月午方徘徊或行或坐卧体适心悠哉美人在浚都旌旗绕楼台虽非沧溟阻难见如蓬莱蝉迎节又换雁送书未回君位日宠重我年日摧頺无因风月下一共平生杯
　　奉酬乐天立秋日有懐见寄　李　绅
　　深夜星汉静秋风初报凉堦篁淅沥响露叶参差光氷兎半升魄铜壶微滴长薄帷乍飘巻襟带轻揺飏此际昏梦清斜月满轩房屣履歩前楹剑防森在行重城宵正分号鼓互相望独坐有所思夫君鸾鳯章天津落星河一苇安可航龙泉白玉首鱼服黄金装报国未知効惟鹈徒在梁徘徊顾戎防颢气生东方衰叶满栏草斑毛盈镜霜羸牛未脱辕老马强腾骧吟君白雪唱慙愧巴人肠
　　华州周侍郎立秋日奉诏祭岳聊寄是诗以申
　　诚恐　　　　　　　　　　李景让
　　关河廓静晓云开承诏秋祠太守来山霁莲花添翠黛路隂桐叶少尘埃朱幡入庙威仪肃玉佩升坛歩武囘往岁今朝几时事谢君非重我非才
　　酬李常侍立秋日奉诏祭岳见寄
　　周　墀
　　秋祠灵岳奉樽罍风过深林古陌开莲掌月髙珪币列金天羽衞鬼神陪质明三献虽终礼祈寿千年别上杯岂是琐才能祀事农太守主张来
　　立秋后自京归家　　　　　李　郢
　　篱落秋归见豆花竹门当水防横槎松风一雨宜清簟小阁孤灯对绛纱尽日抱愁跧似鼠移时不动懒于蛇西江近有鲈鱼否张翰扁舟始到家



　　岁时杂咏巻二十三
　　钦定四库全书
　　岁时杂咏巻二十四　　　宋　蒲积中　编立秋
　　立秋日祷雨宿灵隐寺同周徐二令
　　苏　轼
　　百重堆案掣身闲一叶秋声对榻眠床上雪霜侵户月枕中琴筑落堦泉﨑岖世味尝应遍寂寞山栖老渐便惟有悯农心尚在起占云汉更茫然
　　自立秋后便凉诗示秬等　　张　耒
　　暑别齐纨知有日秋生簟竹果如期月明半夜似相覔角怨五更知为谁风露满天河转后江山千里雁来时短檠莫倦亲灯火又见槐花黄满枝
　　立秋日二絶
　　西风嫋嫋水飕飕身在湖湘北岸舟自古楚人词赋好为君重赋竟陵秋
　　对酒聊同楚人醉我诗惟听越吟声洞庭北岸孤城下落日西风听晚莺
　　六月二十三日立秋夜行泊林篁港口
　　淅淅晚风起孤舟秋思生蓬一萤过防草乱蛩鸣老大怜为客风波难计程人家夜深语应念客犹征吴楚封疆接东南泽国寛江流秋日净山霁暮云闲嚢有离骚赋头余骑省斑新秋聊把酒一笑且开顔
　　立秋日书懐　　　　　　　王景彛
　　一岁中分气序平夫何犹有感秋情已饶健鹘凌空翮肯作寒蜩抱树声桐叶旋愁经雨坠桂枝还喜得风生夜凉频惬山居兴天澹银河彻晓清
　　山中立秋　　　　　　　　宋　祁
　　峰云晓影破孱顔万里风生结早寒人在兜零烟外走岁从鶗鴂口中残槽花并滴添新酎笥月兼轮掩故纨白髪光隂诚可惜五年搔首问长安
　　立秋防监司　　　　　　　张无尽
　　桐叶飞空忽报秋玉醅浮蚁恰新篘相逢昻饮聊乘兴万事从他一日休
　　立秋后有感　　　　　　　杨　齐
　　一雨助凉天气醒夜来残叶报秋声人歌曼倩书同发客笑相如赋不成惊破鹤心霄露重送他鸿翼晚风清功名未了男儿事争遣心头系得旌
　　立秋书懐　　　　　　　　沈　遘
　　立秋通夕雨如绳一霎微寒犯葛衾金气凄凉悲肺腑树声萧瑟带商音稲田在处云连野楸叶何人髻可簪自惜茂陵多病客感隂惆怅尽孤吟






　　岁时杂咏巻二十四
　　钦定四库全书
　　岁时杂咏巻二十五　　　宋　蒲积中　编七夕
　　七夕　　　　　　　　　　阙　名
　　迢迢牵牛星皎皎河汉女纎纎擢素手札札防机杼终日不成章泣涕零如雨河汉清且浅相去复几许盈盈一水间脉脉不得语
　　七月七日　　　　　　　　李　充
　　日朗垂景河汉截昊苍牵牛难牵牛织女守空箱河广尚可越怨此汉无梁
　　九咏　　　　　　　　　　曹　植
　　乘回风兮浮汉渚目牵牛兮眺织女交有际兮防有期嗟痛吾子兮来不时
　　七月七日侍皇太子宴圃园
　　潘　尼
　　商风初授辰火防流朱明送夏少昊迎秋嘉禾茂园芳草被畴于时我后以豫以游
　　七夕观织女　　　　　　　王　鉴
　　牵牛悲殊馆织女悼离家一稔期一宵此期良可嘉赫奕门开飞阁郁嵯峩隐隐驱千乗阗阗越星河六龙奋瑶辔文螭负琼车火丹秉瑰烛素女执琼华绛旗若吐电朱葢如振霞云韶何嘈嗷灵鼓鸣相和停轩纡髙眄眷予在岌峩泽因芳露沾恩附兰风加朝发相从游翩翩鸾鷟罗同游不同观念子忧怨多敬因三祝末以尔属皇娥
　　七夕咏织女　　　　　　　苏　彦
　　火流凉风至少昊恊素藏织女思北征牵牛叹南阳时来嘉庆集整驾巾玉箱琼佩垂藻防露结云霓裳金翠耀华辎軿辕散流芳释辔紫微庭解衿琳碧堂欣言未及究晨晖照扶桑仙童唱清道盘螭起腾骧怅怅三宵促迟迟别日长
　　七夕　　　　　　　　　　宋孝武
　　开庭镜天路余光不可临防风被弱缕迎辉贯鍼斯艺诚无取时务聊可寻
　　又
　　白日倾晓照月升初光叶露满肃肃庭风扬瞻言媚天汉幽期济河梁服箱从奔轺纨绮阙成章解带遽回轸去谁秋夜长爱聚双情欵念离两心伤
　　七夕咏牛女　　　　　　　南平王
　　秋动清风扇火移炎气歇广檐含夜隂髙轩通夕月安歩巡芳林倾望极云阙组幕萦汉陈龙驾凌霄发谁云长河遥颇觉促筵悦来对难期今欢自兹没
　　代织女赠牵牛　　　　　　顔延之
　　婺女俪经星姮娥栖飞月慙无二媛灵托身侍天阙阊阖殊未晖咸池岂沐髪汉隂不夕张长河为谁越虽有促防期方须凉风发虚计双曜周空迟三星没非怨杼轴劳但念芳菲歇
　　七夕咏牛女　　　　　　　谢惠连
　　落日隠檐楹升月照帘栊团团满叶露淅淅振条风蹀足循广除瞬目矖层穹云汉有灵匹弥年阙相从遐川阻昵爱修渚旷清容防杼不成藻耸辔鹜前踪昔离秋已两今聚夕无双倾河易回斡欵情难久悰沃若灵驾旋寂寞云幄空留情顾华寝遥心逐奔龙沈吟为尔感情深意弥重
　　七夕月下　　　　　　　　王僧达
　　逺山敛氛祲广庭杨月波气往风集隙秋还露柯节期既已孱中宵振绮罗来欢讵终夕収泪泣分河
　　七夕咏牛女
　　火逝首秋节新明月夕月光照户秋首风入隙凌峯歩层崖慿云肆遥脉徙倚西北庭踈踊东南觌纨绮无报章河汉看骏轭
　　和王义兴七夕　　　　　　鲍　昭
　　宵月向掩夜云雾牕当白寒机思孀妇秋堂泣征客疋命无单年偶影照双夕暂交金石心须臾云满隔
　　七夕咏牛女应诏　　　　　谢　庄
　　辍机起春莫停箱动秋襟旋车照汉右芝驾肃河隂珠殿红未殊瑶庭露已深夜清岂掩拂晖无久临
　　望织女　　　　　　　　　梁武帝
　　盈盈一水边夜夜空自怜不辞精衞苦河流未可填寸情百重结一心万处悬愿作双清鸟共舒明镜前
　　七夕
　　白露月下团秋风枝上鲜瑶台涵碧雾琼幕生紫烟妙防非绮节佳期乃良年玉壶承夜急兰膏依晓煎昔悲汉难越今伤河易旋怨咽双念断凄别两情悬
　　又　　　　　　　　　　　梁简文
　　秋期此时浃长夜徙河灵紫烟凌鳯羽红光乗玉軿洛阳疑剑气城都怪客星天梭织来久方逢今夜停
　　七夕穿针
　　怜从帐里出想见夜开针欹疑月暗缕散恨风来
　　七夕咏穿针　　　　　　　栁　恽
　　代马秋不归缁纨无复绪迎寒理衣缝映月抽纎缕的砾愁睇光连娟思睂聚清露下罗衣秋风吹玉柱流隂稍已多余光欲谁与【一作流景对秋夕余光欲难取】
　　答唐娘饷七夕穿针　　　　徐　悱
　　倡人助汉女靓妆临月华连针学并蔕萦作开花孀闺浥罗绮揽赠自伤嗟虽言未相识闻道出良家曽停霍君骑经过柳惠车无由一共语暂看日升霞
　　七夕感逝　　　　　　　　宋务先
　　生代日何短徂迁岁欲朞始闻春鸟思溘见凉云滋皎皎河汉匹三秋防有期嗟嗟琴瑟偶一去无还时晴壁看遗挂虚檐想歩綦流芳行处歇空色梦中疑昔有秦嘉赠今为潘岳诗百忧人自老髪自成丝
　　七夕　　　　　　　　　　庾　信
　　牵牛遥映水织女正登车星桥通汉使机石逐仙槎隔河相望近经秋离别賖愁将今夕恨复着明年花
　　七夕穿针　　　　　　　　刘　遵
　　歩月如有意情来不自禁向花抽一缕举袖弄双针
　　四时行生曲
　　三月三日咄泉水七月七日芍陂塘鳯靥蛾眉妆玉面朱帘绣户映新妆
　　七夕穿针　　　　　　　　刘孝威
　　乱恐风来衫轻羞指见故穿双眼针持缝合欢扇
　　织女赠牵牛　　　　　　　沈　约
　　红妆与明镜二物本相亲用持施防画不照离居人往秋虽一照一照复还尘尘生不复拂蓬首对河津冬夜寒如是寜遽道阳春初商忽云至暂得奉衣巾施衿已如故毎耻辍如新
　　牵牛答织女　　　　　　　王　筠
　　新知与生别由来值相似岂如寸心中一宵懐两事欢娱未缱绻倐忽成离异终日遥相望祗益生愁思犹想今春悲尚有故年泪忽遇长河转独喜凉飚至奔精翼鳯轸铁阿惊龙辔
　　咏织女　　　　　　　　　刘孝威
　　金钿已照曜白日未蹉跎欲待黄昏至含娇渡浅河
　　七夕　　　　　　　　　　何　逊
　　仙车驻七襄鳯驾出天潢月映九微火风吹百和香逢欢暂巧笑还泪已啼妆依稀犹洛汭倐忽似髙唐别离不得语河汉渐汤汤
　　又　　　　　　　　　　　庾肩吾
　　玉匣巻悬衣髙楼开夜扉姮娥随月落织女逐星移离前看促夜别后对空机倩语雕陵鹊填河未可飞七夕宴宣猷堂各赋一韵咏五物目足为十并牛女一首五韵物次第用得帐屏风案壶履【座有
　　陆琼傅绛陆瑜姚察等四人】　　　　　　陈后主
　　锦作明玳床黼垂光粉壁带日芙蓉照因吹芳风拆【帐】织成如缋采琉璃畏风撃秦宫得絶超汉座殊班敌【屏风】已罗七俎满兼逢百品易张陈答赠言梁室齐眉席【案】蕴仙此还异掌漏翻非役侍臣乃执捧良宾乃投掷【唾壶】贤舍观穴踵田观蹑迹矩歩今有仪用此前嘉客【履】七夕宴重咏牛女各为五咏【座有刘防安逺侯方华张式陆琼顾野王褚玠谢佃周填傅纬陆瑜柳庄王瑳等十三人上】
　　明月照髙台仙驾忽徘徊雷徙闻车度霞上见妆开房移看动马斗转望斟杯靥色随星女髻影杂云来更觉今宵短只遽日轮催
　　同管记陆琛七夕五韵
　　亭亭秋月明团团夕露轻鳯驾今时度霓骑此宵迎防上采霞动粉外白云生故娇隔分别新欢起旧情含笑不终夜香风空自停
　　同管记陆瑜七夕四韵【陆瑜王琼等二人上和】
　　河汉言清浅相望限烟霄云生剑气没槎还客宿遥月上仍为镜星连可代桥唯当有今夕一夜不迢迢初伏七夕已觉微凉既引应徐且命燕赵清风朗月以望七襄之驾置酒陈乐各赋四韵之篇【座有张式陆琼顾野王傅绛陆瑜等五人上】
　　广席多才俊重合引珠姸管弦檐外响罗绮树中鲜举针还向月上儛复依筵度河【阙】将殿相看并是仙七夕宴乐修殿各赋六韵【座有张式陆琼褚玠王溪傅绛陆瑜姚察等七人】
　　秋初芰荷殿宝帐芙蓉开玉笛随上金钿逐照回钗光揺玳瑁柱色轻玫瑰笑靥人前敛衣香动处来非同七襄驾讵隔一春梅神仙定不及宁用流霞杯
　　七夕宴圃各赋五韵【座有顾野王陆琢姚察等四人上】
　　殿深炎气少日落夜风清月小看针暗云开见缕明丝调听鱼出吹响间声度更银烛尽陶暑玉巵盈星津虽可望讵得似人情
　　七夕　　　　　　　　　　江　总
　　汉曲天榆冷河边月桂秋婉娈期今夕飘飖渡浅流输随列宿动逾逐防云浮横波翻泻泪束素反缄愁此时机杼息独向红妆羞
　　又【二首】　　　　　　　　　王　眘
　　天河横欲晓车驾俨应飞落月移妆镜浮云动别衣欢逐今宵尽愁随还路归犹将宿昔泪更上去年机终年恒弄杼今夕始停梭郤镜看斜月移车渡浅河长裾动星佩轻帐掩云罗旧愁虽暂止新愁还复多
　　又　　　　　　　　　　　唐髙宗
　　羽葢飞天汉鳯驾越层峦俱叹三秋阻共叙一宵欢潢亏夜月落靥碎晓星残谁能重操杼纎手濯清澜
　　奉和七夕应制　　　　　　许敬宗
　　牛闺临浅汉鸾驷渉秋河两懐紫别绪一宿庆停梭星鈆里靥月防黛中娥奈许今宵度长婴离恨多
　　七夕　　　　　　　　　　唐髙宗
　　霓裳转云路鳯驾俨天潢亏星凋夜靥残月落朝黄促欢今夕促长离别后长轻梭聊驻织掩泪独悲伤
　　奉和七夕应制　　　　　　许敬宗
　　婺闺期今夕蛾轮泛浅潢迎秋伴暮雨待暝合神光荐寝低云鬓呈态解霓裳喜中愁漏促别后怨天长
　　七夕赋咏成篇【四首】　　　　何仲宣
　　日日思归勤理鬓朝朝伫望嬾调梭凌风宝扇遥临月映水仙车逺渡河歴歴珠星疑拖佩冉冉云衣似曳罗通宵道忆终无尽向晓离愁已复多
　　又　　　　　　　　　　　沈叔安
　　皎皎霄月丽秋光耿耿天津横复长停梭且复留残纬拂镜及早更新妆彩鳯齐驾初成辇雕鹊填河已作梁虽喜得同今夜枕还愁重空明日床
　　又　　　　　　　　　　　陆　敬
　　夙驾鸣鸾启阊阖霓裳遥裔俨天津五明霜纨开月扇百和香车动画轮婉娈夜分明几许靓妆冶服为谁新片时欢娱自有极已复长望隔年人
　　又　　　　　　　　　　　许敬宗
　　一年愁绪嗟长别七夕含态始言归飘飘罗袜光天歩灼灼新妆鉴月辉情催巧笑开星靥不惜呈露解云衣所叹却随更漏尽掩泣还弄昨宵机
　　和东观羣贤七夕临泛昆明池　任希古
　　秋风始揺落秋水正澄鲜飞眺牵牛渚激赏镂鲸川岸珠沦晓魄池灰敛曙烟泛泻分槎汉仪星别构天云光波处动日影浪中悬惊鸿絓蒲弋游鲤入庄筌萍叶疑江上菱花似镜前长林代轻幄细草即芳筵文峯开翠防笔海控清涟不挹兰尊圣空仰桂舟仙
　　和长孙秘监七夕
　　三秋叶神媛七夕望仙妃影照河阳伎色丽平津闱鹊桥波里出龙车霄外飞露低珠佩云移荐锦衣更深黄月落夜久靥星稀空接灵台下方恧辨支机
　　七夕　　　　　　　　　　权徳舆
　　佳期人不见天上喜新秋玉佩霑清露香车渡浅流东西一水隔迢逓两年愁别有穿针处防明月映楼
　　又　　　　　　　　　　　李　贺
　　别浦今朝暗罗帷午夜愁鹊辞穿线月花入曝衣楼天上分金镜人间望玉钩钱塘苏小小更值一年秋















　　岁时杂咏巻二十五
　　钦定四库全书
　　岁时杂咏巻二十六　　　宋　蒲积中　编七夕
　　和李公七夕谢惠连体　　　任希古
　　落日照髙牖凉风起庭树悠悠天宇平昭昭月华度开轩巻绡幕延首晞云路层汉有灵妃仙居无与晤履化悲流易临川怨迟暮昔从九春徂方此三秋遇瑶驾越星河羽葢凝珠露便姸耀井色窈窕凌波歩始阅故人新俄见新人故掩泪收机石衔啼襞纨素惆怅伤何已徘徊劳永慕无由西北归空自东南顾
　　七夕　　　　　　　　　　张文恭
　　鳯律惊秋气龙梭静夜机星桥百枝动云路七香飞暎月回雕扇凌霞曳绮衣含情向华帐流态入重闱欢余夕漏尽怨结晓骖归谁念分河汉还忆两心违
　　又　　　　　　　　　　　杜审言
　　白露含明月青霞断绛河天街七襄转关道二神过袨服锵环佩香筵拂绮罗年年今夜尽机杼别情多
　　七夕侍宴应制
　　一年衔别怨七夕始言归敛涕开星靥防步动云衣天回兔欲落河旷鹊停飞那堪尽今夜复徃弄残机
　　七夕泛舟【并序】　　　　　　卢照隣
　　诸公迹寓市朝心游江海访竒交于千里恨良辰于寸隂常恐辜负琴书荒凉山水于是脱屣人亊鸣棹川隅言追挂犊之才用卜牵牛之赏边生经笥送炎气以濯缨郝氏书囊临秋光而曝背似遇缑山之客还疑星汉之游愿驻景于髙天想乘霓于缩地繁丝乱响凉酎时斟狎戏羽于生沙钓潜鳃于曲浦乘流则逝不觉忘归咸使赋诗探韵成作云尔
　　汀葭肃莫暑江树起初凉水疑通织室舟似泛仙潢连桡渡急响鸣棹下浮光日晚菱歌唱风烟满夕阳鳯杼秋期至鳬舟野望开防吟翠塘侧延想白云隈石似支机罢槎疑犯宿来天潢殊漫漫日暮独悠哉
　　又　　　　　　　　　　　梁　锽
　　云端有灵匹掩暎拂妆台夜久应瑶佩天髙响不来片云秋始展残梦晓翻催却怨填河鹊留桥又不回
　　牛女　　　　　　　　　　沈佺期
　　粉席秋期缓针楼别怨多奔龙争度日飞鹊乱填河失喜先临镜含羞未解罗谁能留夜色来夕倍还梭
　　曝衣篇【并序】
　　按王子阳园苑防太液池边有武帝曝衣阁帝至七月七日夜宫女出后衣登楼曝之因赋曝衣篇
　　君不见昔日宜春太液边披香画阁与天连灯光灼烁九微映香气氛氲百和然此夜星繁河正白人传织女牵牛客宫中扰扰曝衣楼天上娥娥红粉席曝衣何许曛半黄宫中防衣提玉箱珠履奔腾上兰砌金梯宛转出梅梁绛河里碧烟上双花伏兎敛屏风七子盘龙擎斗帐舒罗散縠云雾开缀玉垂珠星汉回朝霞散防着衣架晓月分光劣镜台上有仙人长命绺中有玉女迎欢绣玳瑁帘中别作春珊瑚里翻成昼椒房金屋宠新流意气骄奢不自由汉文宜惜露台费晋武须焚前殿裘
　　七夕
　　秋近雁行稀天髙鹊夜飞妆成应嬾织今夕渡河归月皎宜穿线风轻得曝衣来时不可觉神騐有光辉
　　同赋山居七夕　　　　　　李　峤
　　明月青山夜髙天白露秋花庭开粉席云岫敞针楼石类支机影池似泛槎流暂惊河女鹊终狎野人鸥
　　七夕应制
　　灵匹三秋防仙期七夕过槎来人泛海桥度鹊填河帝辇升银阁天机罢玉梭谁言七襄咏重入五弦歌
　　又　　　　　　　　　　　赵彦昭
　　青女三秋节黄姑七日期星桥渡玉佩云阁掩罗帷河气通仙掖天文入睿词今宵望灵汉应得见蛾眉
　　又　　　　　　　　　　　刘　宪
　　秋吹过双阙星仙动二灵更深移月镜河浅渡云軿殿上徴方朔人间失武丁天文兹夜里光映紫微庭
　　又　　　　　　　　　　　李　乂
　　桂宫明月夜兰殿起秋风云汉弥年阻星筵此夕同倐来疑有处旋去已成空睿作钧天响魂飞在梦中
　　七夕　　　　　　　　　　宋之问
　　传道仙星媛年年防水隅停梭借蟋蟀留巧付蜘蛛去昼从云请归轮竚日输莫言相见濶天上日应殊
　　奉和圣制七夕应制　　　　苏　颋
　　灵媛乘秋发仙装警夜催月光窥欲度河色辨应来机石天文冩针楼御赏开窃观栖鸟至疑向鹊桥回
　　闰月七日织女　　　　　　王　湾
　　耿耿曙河微神仙此日稀今年七月闰应得两回归
　　牵牛织女　　　　　　　　杜　甫
　　牵牛出河西织女处其东万古永相望七夕谁见同神仙意难候此事终防胧飒然精灵合何必秋遂通亭亭新妆立龙驾且层空世人亦为尔祈请走儿童称家随丰俭白屋达公宫膳夫翊堂殿鸣玉凄房栊曝衣遍天下曳月扬微风蛛丝小人态曲掇果中初筵重露日出惟所终嗟汝未嫁女秉心郁忡忡防身动如律竭力机杼中虽无姑舅事敢昧织作功明明君臣契咫尺或未容义无弃礼法恩始夫妇恭小大有佳期戒之在至公方圆苟龃龉丈夫多英雄
　　他乡七夕　　　　　　　　孟浩然
　　他乡逢七夕旅馆益羇愁不见穿针妇空懐故国楼凉风初减热新月始含秋谁忍窥河汉迢迢望女牛
　　七夕　　　　　　　　　　崔国辅
　　太守仙潢族含情七夕多扇风生玉漏置水冩银河阁下陈书籍闺中曝绮罗遥思汉武殿青鸟几时过
　　又　　　　　　　　　　　韦应物
　　人世拘形迹别去间山川岂意灵仙偶相望亦弥年夕衣清露湿晨驾秋风前临欢定不住当为何所牵
　　又　　　　　　　　　　　杨　衡
　　汉浦常多别星桥忽重游望云迎翠辇当月拜珠旒寝幌凝宵态妆奁闭晓愁不堪鸣杼日空对白榆秋
　　又
　　凉风吹玉露河汉有幽期星彩光仍隠云容掩复离良宵惊曙早闰歳怨秋迟何事金闺子空传得丝
　　又
　　祥光若可求闺女夜登楼月露浩方下河云凝不流铅华潜警曙机杼暗传秋回想敛余睠人天俱是愁
　　又　　　　　　　　　　　祖　咏
　　闺女求天女更阑意未阑玉庭开粉席罗袖捧金盘向月穿针易临风整线难不知谁得巧明旦试相看
　　七夕歌　　　　　　　　　刘言史
　　星寥寥兮月细轮佳期可想兮不可亲云衣香薄妆态新彩軿悠悠度天津玉幌相逢夜将极妖红惨黛生愁色寂寞低容入旧机歇着金梭思往夕人间不见因谁知万家闺艳求此时碧空露重彩盘湿花上乞得蛛蜘丝
　　七夕　　　　　　　　　　清　江
　　七夕景迢迢相逢只一宵月为开帐烛云作渡河桥映水金冠动当风玉佩摇预愁更漏促离别在明朝
　　又
　　长安城中月如练家家此夜持针线仙裾玉佩空自知天上人间不相见长信深隂夜转幽玉堦金阁数萤流班姫此夕愁无限河汉三更看斗牛
　　又　　　　　　　　　　　刘德舆
　　今夕云軿渡鹊桥应非脉脉与迢迢佳人竞喜开妆镜月下穿针拜九霄
　　七夕见诸儿孙题乞巧文
　　外孙争乞巧内子共题文隠映花帘对参差绮席分鹊桥临片月河鼔掩轻云羡此婴儿辈欢呼彻曙闻
　　七夕曲　　　　　　　　　王　建
　　河边独自对星宿夜织天丝难接续抛梭振蹑动明珰为有秋期眠不足遥愁今夜河水隔龙驾车辕鹊填石流苏翠帐星渚间环佩无声灯寂寂两情纒绵忽如故复畏秋风生晓露幸回郎意且斯须一年中别今始初明星未出少停车
　　七夕寄懐　　　　　　　　窦　常
　　露盘花水望三星髣髴虚无降匹灵斜汉没时人不寐几条蛛下风庭
　　七夕【二首】　　　　　　　　刘禹锡
　　河鼔灵旗动嫦娥破镜斜满空天是幕徐转斗为车机罢犹安石桥成不碍槎谁知观津女终日望云涯天衢启云帐神驭上星桥初喜渡河汉频惊转斗杓余霞张锦幔轻电闪红绡非是人间世还悲后防遥
　　又　　　　　　　　　　　白居易
　　烟霄微月澹长空银汉秋期万古同几许欢情与离恨年年并在此宵中
　　又　　　　　　　　　　　温庭筠
　　鹊归燕去两悠悠青琐西南月似钩天上歳时星右转世间离别水东流金风入树千门夜银汉横空万象秋苏小钱塘通桂檝未应清浅隔牵牛
　　七夕歌
　　鸣机轧轧停金梭芙蓉澹荡秋水波夜轩红粉陈香罗风轻蝉薄愁双蛾微光奕奕凌曙河鸾咽鹤唳飘飖歌弯桥销尽奈愁何天风澹荡云陂陁平明花水有秋意露湿防盘蛛网多
　　七夕　　　　　　　　　　李商隠
　　鸾扇斜分鳯幄开星桥横过鹊飞回争将世上无期别换得年年一度来
　　辛未七夕
　　恐是仙家好别离故教迢递作佳期由来碧落银河畔可要金风玉露时清漏渐移相望久微云未接过来迟岂能无意酬乌鹊唯与蜘蛛乞巧丝
　　壬申七夕
　　已驾七香车心心待晓霞风轻唯响佩日薄不嫣花桂嫰传香逺榆高送影斜成都过卜肆曽妬识云槎
　　壬申闰秋题赠乌鹊
　　绕树无依月正高邺城新泪溅云袍几年始得逢秋闰两度填河莫苦劳
　　七夕偶题
　　宝婺摇珠佩嫦娥照玉轮灵归天上匹巧遗世间人花果香千户笙竽溢四隣明朝晒犊鼻方信阮郎贫
　　题七夕图　　　　　　　　赵　璜
　　帝子吹箫上翠微秋风一曲鳯凰归明年七月重相见依旧高悬织女机
　　七夕
　　乌鹊桥头双扇开年年一度过河来莫嫌天上稀相见犹胜人间去不回欲减烟花饶俗世暂烦明月掩妆台别时旧路长清浅岂肯离心似死灰
　　七夕寄张氏兄弟　　　　　李　郢
　　新秋牛女防佳期红粉筵开玉馔时好与檀郎记花朶莫教清晓羡蛛丝
　　七夕　　　　　　　　　　刘　威
　　乌鹊桥成上界通千年灵防此宵同云收喜气星楼晓香拂轻尘玉殿空翠辇不行青草路金銮从候白榆风防盘花阁无穷意只在浮生一缕中
　　又　　　　　　　　　　　唐彦谦
　　露白风清夜向晨小星垂佩月埋轮绛河浪浅休相隔沧海波深尚作尘天外鳯凰何寂寞世间乌鹊漫辛勤猗兰殿北斜楼上多少通宵不寐人
　　又
　　牛女相期七夕秋相逢俱喜鹊横流凉风缥缈回金辂明月婵娟挂玉钩鸟语几曽添别恨花容终不更含羞更残便是分襟处晓箭东来射翠楼
　　又　　　　　　　　　　　罗　隠
　　月帐星房次第开两情唯恐曙光催时人休用金针待没得心情送巧来












　　歳时杂咏巻二十六
　　钦定四库全书
　　岁时杂咏巻二十七　　　宋　蒲积中　编七夕
　　和公达过潘楼观七夕市　　司马光
　　织女虽七襄不能成报章无巧可乞汝世人空自狂帝城秋色新满市翠帟张伪物逾百种烂漫侵数坊谁家油壁车金璧照面光土偶长尺余买之珠一囊安知杼柚劳何物为蚕桑纷华不足悦浮侈真可伤
　　七夕【三首】　　　　　　　　宋　祁
　　西南新月玉成钩奕奕神光渡饮牛素彩空浮承露掌清香不散曝衣楼天边华幄催云巻星外横桥伴客愁莫使银河到沧海人间沟水易东流
　　开秋七夕到佳辰里俗争夸节物新乌鹊桥头已凉夜黄姑渚畔暂归人裴回月御斜光敛宛转蛛丝巧意真卜肆沈冥谁复问年年槎路上天津
　　乌鹊桥头羽葢移秋风常有隔年期七襄终日难成报不是星娥织作迟
　　七月六日絶句
　　积雨古墙生緑衣幽光防防弄秋姿黄昏楼角看新月还是年年牛女时
　　七夕歌　　　　　　　　　张　耒
　　人间一叶梧桐飘蓐收行秋回斗杓神官召集设灵鹊直渡银河云作桥河东美人天帝子机杼年年劳玉指织成云雾紫真衣辛苦无欢容不理帝怜独居无与娱河西嫁与牵牛夫自从嫁后废织絍緑鬓云鬟朝暮梳贪欢不归天帝怒谪归却踏来时路但令一歳一相逢七月七日河边渡别长防少知奈何却悔从前欢不多忽忽万事説未尽烛龙已驾随羲和河边灵官晓催发令严不管轻离别空将泪眼湿帝车泪痕有尽愁无歇我言织女君勿叹天地无穷防相见犹胜姮娥不嫁人夜夜孤眠广寒殿
　　七日晚歩园中见落叶如积有感而作
　　东园久不到落叶曲池平摇落遽如许歳时真可惊衡茅防故里渔钓寄余生放逐逢艰歳藜羮未敢轻
　　七月六日成二絶句
　　月落暗虫啼不休五更白露晓悠悠西风是处皆摇落可是梧桐独报秋
　　七夕　　　　　　　　　　晏　殊
　　百子池深涨緑苔九光灯迥緑浮埃天孙宝驾何年驻阿母飚轮此夜来空外粉筵和露湿静中珠幌彻明开秋河不断长相望岂独人间事可哀
　　七夕咏懐　　　　　　　　梅尧臣
　　织女无耻羞年年嫁牵牛牵牛苦娶妇娶妇不觧留来徃一夕光奕奕河汉秋轻传人世巧未知何时休喜鹊头无毛截云驾车辀老鸦少斟酌死欲同造舟明月不到晓是夜曲如钩天意与物理注错将何求尝闻阮家儿犊鼻竹竿头人生自有分岂愧曝衣楼
　　七夕
　　古来传织女七夕渡明河巧意世争乞神光谁见过隔年期已拙旧俗騐方讹五色金盘果蛛丝浪作窠七夕永叔内翰遗郑州新酒言直内不暇相邀
　　诘朝持郑醖向夕望星津俗意愿添巧古心思变淳予穷少陵老公似谪仙人独对金銮月宫词付小臣
　　七夕有感
　　去年此夕肝肠絶歳月凄凉百事非一逝九泉无处问又看牛女渡河归
　　和黄预七夕　　　　　　　陈师道
　　盈盈一水不斯须经歳相过自怨踈坐待翔禽报佳防径须飞雨洗香车超腾水部陈篇上收拾愚溪作赋余信有神仙足官府【原阙】
　　防胡德林七夕　　　　　　张无尽
　　鼓盆新恨度良宵怅望仙娥未见邀防取天河离合意何曾灵鹊久成桥
　　七夕【二首】　　　　　　　　范祖禹
　　可怜风俗重秋期红锦花香极所思乞巧楼中成底事平明只得玩蛛丝
　　少年重此夕渐老何所为与子思故乡置酒同赋诗坐来霜露淡夜久星斗稀王宫直北里天外横歌期
　　七夕作
　　天上人间重此宵新情旧恨两迢迢汉宫露宻罘罳冷秦殿灯深羯鼔焦香粉溟蒙筛绮席蛛丝千万络烟霄牵牛何事劳神鹊不使虹蜺驾作桥
　　七夕　　　　　　　　　　宋　白
　　纎吹浮云荐非因散巧楼灵俦不可觌仙汉淡悠悠
　　又　　　　　　　　　　　杨　亿
　　天开翠帟暮氛消盘蕙朱煤惜易飘月出南楼蟾桂长笙来北里鳯簧调巧蛛露湿千丝倦鹊波横一夕桥晒腹曝衣传故俗阮庭布犊若为标
　　七夕防饮呈郡僚　　　　　陶崇仪
　　嘉节惟今夕无辞酒满觞短更侵永昼残暑化微凉檀燧移新火桐丝发少商魁罡髙北极河汉入南方世俗谈容易天家事渺茫支机安用石渡水不须梁异説深无取羣疑久未忘一朝传者误千载习为常客去朱门锁宾来翠幄张洗樽除旧味剪烛出新光玉漏倾寒滴金炉曳暗香防楼星底下巧缕月中央笑感神仙语羞为儿女狂晨钟掩残醁留得菊花黄
　　七夕日宿长江　　　　　　李　新
　　去歳龙城乐事多楼头乞巧傍青蛾今年织女知何处不见星郎夜渡河
　　七夕有感　　　　　　　　沈　遘
　　匹妇投梭壻挽牛思量乃是拙之尤谋身未解离耕织送巧争能应祷求世路果如针孔隘月华安借虫游吾侪利钝教谁辨曷若哺糟枕豹丘
　　七夕暮雨后小霁
　　喜事何人不愿随清尘洒道賛心期暮云乍歇楚台雨新月初弯京兆眉一夜光隂须爱惜千门楼殿自妆褫寰中风物知多少异日隂晴不我知
　　七夕暮雨
　　万事求全即少全真工岂是不周旋莫嫌无月无星夜正是为云为雨天上界未能无龃龉到头终不碍因縁明年檄取银潢棹百幅绡防谒海仙
　　七夕卧病【二首】
　　濒秋暑更敲病客坐无聊饮伎惟烹药灵妃亦渡桥余生忧白髪几度枉良宵寄语隂阳冦闲居可借饶明日凉风至今宵暑气赊嫦娥知客病半夜尽云遮遇景不能赏忧生徒自嗟何当逃世事移榻近烟霞
　　七夕罢后作【二首】
　　世罢天人共明河上下通流风随汉水新巧试房栊遇邸捐刍狗香囊秘虫明朝敲户问胜拙是谁工翠烟生锦帐零落上香山喜蛛新布仙桥鹊罢还壶觞阑月下云雨散人间莫吝终残斚秋风老醉顔
　　七夕【四首】
　　风吹北斗向西横月暎林梢只半明野鹊到天羌有分银河防地悄无声泛槎仙客今何在连理佳人卒改盟牛女尽歆寰海酹几人心事是圆成
　　人亊不相兼公违爱与嫌送穷贫自若乞巧拙弥添世态规求甚天孙付与亷得多惟宦路赃贿奉权阉经年天上怨参商未抵人间一日长暂有生离无死别一年一度尽何妨
　　千里河桥雉扇开云为车骑月为媒莫陪夫壻矜髙义曾嫁人间董允来






　　岁时杂咏巻二十七
　　钦定四库全书
　　嵗时杂咏巻二十八　　　　宋　蒲积中　编中元
　　七月十五日题章敬寺　　　　唐徳宗
　　招提迩皇邑复道连重城法筵防早秋驾言访禅扄甞闻大仙教清净宗无生七江匪吾寳万行先求成名相既双寂繁华奚所荣金风扇微凉逺烟凝翠晶松院静苔色竹房深磬声境幽真虑恬道胜外物轻意适本非説含毫空复情
　　奉和圣制中元日题章敬寺　崔元翰
　　妙道本非説殊途或异名圣人得其要俱以化羣生凤吹从上苑龙宫连外城花鬘列广殿云车驻前庭松竹含新秋轩有余清缅懐崆峒事须继箫管声离相境都寂防言理更精域中信称大天下乃为轻屈已由济物尧心岂所荣
　　中元日鲍端公宅遇呉天师聫句
　　道流为柱史教戒下真仙【严维】共契中元防初修内景篇【鲍防】防方依地僻卜室喜墙连【谢良辅】寳笥开金箓华池漱玉泉【杜奕】怪龙随羽翼青节防云烟【李清】昔去遗丹灶今来变海田【刘蕃】养形奔二景练骨度千年【谢良弼】骑竹投陂里携壶在牖邉【郑防】洞中尝入静河上旧谈【陈允初】伊洛笙歌逺蓬壶日月偏【樊珣】青骡尔训引白犬伯阳牵【丘丹】法受相君后心存象帝先【吕渭】道成能缩地功满欲升天【范掩】何意迷孤往含情恋数贤【呉筠】
　　开元观陪杜大夫中元日观乐
　　戎　昱
　　今朝欢称玉京天况值关东俗理年舞态疑廻紫阳女歌声似遏防云仙盘空双鹤惊丸剑洒砌三花度管落日香街尘拥骑好风油幕动髙烟
　　中元日观法事　　　　　　卢　拱
　　四孟逢秋序三元得气中云迎碧落歩章奏玉皇宫坛滴槐花露香飘栢子风羽衣凌缥缈瑶毂辗虚空乆慕飱霞客常悲习蓼防青嚢如可授从此访鸿蒙
　　中元夜　　　　　　　　　李　郢
　　江南水寺中元夜金粟栏邉见月娥红烛影廻仙态近翠鬟光动看人多香飘彩殿凝兰麝雾绕轻衣杂绮罗湘水夜空巫峡逺不知归路欲如何
　　酬苏少尹中元夜追懐去年此夕鄙人与故李谏议郭员外见访感时思旧之作
　　令狐楚
　　直继先朝卫与英能移孝友作忠贞剑门失险曾虎淮水安流缘斩鲸黄阁碧幢惟是俭三公二伯未为荣恵连忽赠池塘句又遣羸师破胆惊
　　中元日赠张尊师
　　偶来人世值中元不献都永日门寂寂焚香在仙观知师遥礼玉京山
　　中元作　　　　　　　　　李商隠
　　綘节飘飖宫国来中元朝拜上清廻羊权虽得金条脱温峤终虚玉镜台曾省惊眠闻雨过不知迷路为花开有娀未抵瀛洲逺青雀如何鸩鸟媒
　　中元夜寄道侣【二首】　　　　陆防
　　学饵霜茸骨未轻每逢真夕梦还清丁寕独受金妃约许与亲题玉篆名月苦撼残临水佩风微飘防繋云缨须臾枕上桐晓露压千枝滴滴声
　　橘斋风露已清余东郭先生病未除孤枕易为蛩破梦短檐难得燕传书广云披日君应近倒景栽花我尚疎惟羡羽人襟似水平持旄节歩空虚
　　即事中元甲子　　　　　　罗　隠
　　三秦流血已成川塞上黄云战马闲只有羸兵填渭水终无竒士出商山田园已没红尘内弟侄相逢白刄间惆怅翠华犹未返泪痕空滴剑文斑
　　中元夜看月
　　防胧南溟月汹涌出云涛下射长鲸眼遥分玉兔豪势来牛斗动路越广寒髙竟夕瞻光彩昻头把白醪
　　中元夜泊淮口
　　木叶廻飘水面平偶停孤棹已三更秋凉雾露侵灯下夜静鱼龙逼岸行欹枕正牵题柱思隔楼谁转绕梁声锦帆天子狂魂魄应过扬州看月明
　　中元夜百花洲作　　　　　范仲淹
　　南阳太守清狂发未到中秋先赏月百花洲里夜防归緑梧无声露光滑天髙碧海吐明珠寒辉射空星斗踈西楼下看人间世莹然都在清玉壶从来酷暑不可避今夕凉生岂天意一笛吹销万里云主人髙歌客大醉客醉起舞逐我歌弗舞弗歌如老何
　　苦雨既乆中元小晴见月　　沈　遘
　　中秋在后圆呈様始中元向晚愁霖歇当空夕露繁玉盘敲不响金饼柏成幡此景应希遇褰帘酹一樽七夕才过见家人洁供具以备中元因有感
　　七夕星妃退中元又复还踵来频令节隙过惜朱顔雨水催盆草香烟吐博山抱忧年亦迈寛饮贫闲
　　中元
　　潦退鱼头重风髙雁翅囬竹林残暑退荷叶晚香来髙兴乗秋动清樽揖月开鸣蛙看欲尽犹自聒池台壬子中元朝同应求之小水院过毛田山覩稲
　　田　　　　　　　　　　　余安行
　　晓行新露重金气肃山谷翛然穿翠林满目清可掬晚苗秀堪飱早稲实已熟行歌代老农相庆足嘉糓
　　秋分
　　监祠夕月坛书事　　　　　刘禹锡
　　西白司分昼夜平羲和亭午太隂生锵锵揖譲秋光里观者如云出鳯城
　　秋社
　　社日崇譲园宴　　　　　　苏　颋
　　鸣爵三农稔勾龙百代神运昌叨辅弼时报喜黎民树缺池光近云开日影新生全应有地长愿乐交亲
　　社日【二首】　　　　　　　　杜　甫
　　秋丰成德业百祀发光辉报効神如在馨香旧不违南翁巴曲醉北雁塞声微尚想东方朔恢谐割肉归陈平亦分肉太史竟论功今日江南老他时渭水童欢娯看絶塞涕泪落秋风鸳鹭回金阙谁怜病峡中
　　社日闗路作　　　　　　　白居易
　　晚景函闗路凉风社日天青岩新有鷰红树欲无蝉愁立驲楼上厌行官堠前萧条秋兴苦渐近二毛年
　　祭社宵兴灯前偶作
　　城头传鼓角灯下整衣冠夜镜藏须白秋泉漱齿寒欲将闲送老须着病辞官更待年终后支持归计看
　　循州社日留题舘壁
　　裴夷直
　　浪花如雪叠江风社过髙秋万恨中明日便随江燕去依依俱是故巢空
　　社日逰开元观【时当水荒之后】　　　薛　逢
　　松柏当轩蔓挂萝古坛衰草暮风吹荒凉院宇无人到寂寞烟霞只自知浪浸法堂余像没水存虗殿半科仪因求天寳年中梦故事分明载折碑
　　社后　　　　　　　　　　韩　偓
　　社后重阳近云天澹泊间目随棊客静心共睡僧闲归鸟城衔日残虹雨隔山寂寥思晤语何夕欵柴关
　　华下社日寄乡中　　　　　司空图
　　社防见乡情邻家起未明乐和丰嵗乆笑认老人声独恨门犹掩仍无酒可倾交亲谁可念一水隔归程今诗
　　秋社
　　社日饮永叔家　　　　　　梅尧臣
　　雨未雨蒙蒙野田击皷赛社翁折条跨马社翁去醉叟卧倒梨叶红鼇头主人邀客饮玉酒新赐蓬莱宫彭宣不预后堂防康成一举三百钟更邀明月出海底烂醉等是归蒿蓬
　　社日与塩院徐屯田台直李大传小饮于西园
　　御酒初颁醹酘醇盍簪仍是服中人萧条月榭携觞徧碎秋花挿帽新帘幕晚风催燕别园林宵露入梨津何须巧作治聋醉自有清谈命釂频
　　奉和社日圣制七言四韵　　刘　筠
　　美报斯勤騐国经里民单出庆秋成时羞餍饫盘中味神皷喧阗野水声爽气方髙踈雨霁清晖微动逺波平尧章濬发由庚咏京庾连云万亿盈
　　社日戏题呈任副枢　　　　晏　殊
　　开樽幸有治聋醖把叶能无送燕章所惜司停近饮防【近年二府以秋宴近不赐社宴】不如村叟醉秋光





　　嵗时杂咏巻二十八
　　钦定四库全书
　　嵗时杂咏巻二十九　　　宋　蒲积中　编中秋
　　中秋夜月【二首】　　　　　　杜　甫
　　满目飞明镜归心折大刀转蓬行地逺攀桂仰天高水路疑霜雪林栖见羽毛此时瞻白兎直欲数秋毫稍下巫山峡犹衔白帝城气沈全浦暗轮仄半楼明刁斗皆催晓蟾蜍且自倾张弓倚残魄不独汉家营
　　十六夜翫月
　　旧挹金波爽皆传玉露秋闗山随地濶河汉近人流谷口樵归唱孤城笛起愁巴童浑又寝半夜有行舟
　　十七夜对月
　　秋月仍圎夜江村独老身巻帘还照客倚杖更随人光射潜虬动眀翻宿鸟频茅茨依橘柚清切露华新
　　中秋夜翫月　　　　　　　唐彦谦
　　一夜髙楼万景竒碧天无际水无涯只留皎月当层汉并送浮云出四维雾静不容豹隠氷生唯恐夏防疑坐来离思忧将晓争得嫦娥子细知
　　八月十六夜月色转佳
　　防肠佳赏固难期昨夜消魂更不疑丹桂影空蝉有露緑槐隂在鹊无枝懒将吟咏撩惆怅早是疎顽耐别离堪恨贾生曾恸哭不缘清景为忧时
　　八月十六夜月　　　　　　卢延譲
　　十六胜三五中天照大荒只讹防子缘应耗没多光桂老犹全在蟾深未煞忙难期一年事到晓泥诗章
　　八月十七夜书懐　　　　　令狐楚
　　三五既不留二八又还过金蟾着未出玉树悲稍破谁向西园逰空归北堂卧佳期信难得永夕无可奈抚枕独髙歌烦君为予和
　　中秋懐感　　　　　　　　戎　昱
　　八月更漏长愁人起常早闭门寂无事满院生秋草昨宵北梦梦入荆南道逺客归去来在家贫亦好
　　中秋夜登楼望月寄人
　　西楼见月似江城脉脉悠悠倚槛情万里此情同皎洁一年今日最分明初惊桂子从天落稍误芦花带雪平知称玉人临水见可怜光彩有余清
　　中秋与空上人同宿华严寺　冷朝阳
　　扫榻相逢宿论诗旧梵宫磬声迎皷尽月色过山穷庭簇安禅草飞带火防一宵何惜别廻首隔秋风
　　中秋夜临镜湖望月　　　　陈　羽
　　镜里秋宵望湖平月彩深圆眀珠入浦浮照鹊惊林澹荡光还碎婵娟影不沈逺时生岸曲空处落波心逈彻轮初满孤明魄未侵桂枝如可折何惜夜登临
　　和崔中丞中秋夜翫月　　　张南史
　　秋夜月偏明西楼独有情千家看露湿万里觉天清映水金波动衔山桂树生不知飞鹊意何用此时惊中秋夜与诸公锦楼望月　　武元衡
　　玉轮初满空逈出锦城东相向秦楼镜分飞碣石鸿桂香随窈窕珠缀隔玲珑不及前秋见圆明凤沼中奉和相公锦楼翫月【得清字】　王良防
　　徳星摇此夜珥月满重城香蔼烟云色飘飖砧杵声令行秋气爽乐感素风轻共赏千年圣长歌四海清
　　又【得浓字】　　　　　　　　栁公绰
　　此夜年年月偏宜此地逢近看江水浅遥辨雪山重万井金风肃千林玉露浓不唯楼上思飞盖亦陪从
　　又【得苍字】　　　　　　　　张正壹
　　高秋金夜月皓色正苍苍逺水澄如练孤鸿逈带霜旅人方积思繁宿稍沈光朱槛叨陪赏尤宜清漏长
　　又【得来字】　　　　　　　　徐　放
　　玉露中秋夜金波碧落开鹊惊初泛滥鸿思共徘徊逺月清光徧髙空爽气来此时陪逺望更得上燕防
　　又【得前字】　　　　　　　　崔　偹
　　清景同千里寒光尽一年竟天多雁过通夕少人眠照别江楼上添愁野帐前随侯恩未报犹感夜珠圆
　　又【得秋字】
　　四时皆有月一夜独当秋照耀初含露徘徊正满楼遥连雪山浄逈入锦江流愿以清光末年年许从逰酬太祝兄中秋夜望月见懐　　武元衡
　　坐爱圆景满况兹秋夜长寒光生露草夕韵出风篁地逺惊金奏天高失雁行如何北楼望不得共池塘【一作不及在池塘】
　　中秋夜聼歌有赠
　　此夕来奔月何时去上天【备】云鬟方自照玉腕更呈鲜【度】嬿婉人间意飘飖物外缘【公绰上相公】诗裁明月扇歌索想夫怜【元衡奉卢侍御】暗染荀香乆长随楚梦偏【放】防当来彩鳯髣髴逐神仙【士政】
　　詶刘公中秋夜对月见懐　　　权徳舆
　　凉夜清秋半空庭皓月圎动揺随积水皎洁满晴天多病佳期阻深情丽曲传偏懐赏心处同望庾楼前
　　中秋夜瑶防寺对月絶句
　　嬴女乗鸾已上天仁祠空在鼎湖邉凉风遥夜清秋半一望金波照粉田
　　太原和严长官中秋夜西山童子上方玩月寄
　　严中丞少尹　　　　　　　欧阳詹
　　西寺碧云端东溟白月团年来一夜玩君在半天看素魄当懐上清光在下寒宜裁济江什有阻恵连欢中秋夜卧疾思陆太祝崔法曺登郑评事渉西
　　楼因寄　　　　　　　　　熊孺登
　　一年祗有今宵月尽上江楼独病眠寂寞竹闲不闭夜深斜影到床前
　　中秋夜赠张功曺　　　　　韩　愈
　　纎云四巻天无河清风吹空月舒波沙平水息声影絶一杯相属君当歌君歌声酸辞且苦不能聼终泪如雨洞庭连天九疑高蛟龙出没猩鼯号十生九死到官所幽居黙黙如藏逃下床畏虵食畏药海气湿蛰熏腥臊昨者州前捶大皷嗣皇继圣登防臯赦书一日行万里罪徒大辟皆除徙迁者追廽流者还涤瑕荡垢清朝班州家申名吏家抑坎轲只得移荆蛮判司卑官不堪说未免捶楚尘埃间同时軰流多上道天路幽险难追攀君歌且休聼我歌我歌与君同一科一年月明今宵多人生由命非由佗有酒不饮奈月何
　　和崔舍人咏月二十韵
　　三秋端正月今夜出东溟对日犹分势腾天渐吐灵未高烝逺气半上霁孤形赫日当躔次虚徐度杳防长河晴散雾列宿曙分萤浩荡英华溢萧疎物象泠池邉临倒照檐际送横经花树参差见臯禽防续聆牖光窥寂寞砧影伴娉婷幽坐看侵户闲吟爱满庭辉斜通壁练秋碎射沙星清洁云间路空凉水上亭浄堪分顾兎细得数飘萍山翠相凝緑林烟共幕青过隅惊桂侧当午觉轮停属思摛霞锦追欢罄缥瓶郡楼何处望陇笛此时聼右掖连台坐重门限禁扃风防观滉漾金砌歩青荧独有虞庠客无由拾落蓂
　　中秋夜望月寄杜郎中【时会琴客】王　建
　　中庭地白树栖鸦冷露无声湿桂花今夜月明人尽望不知秋思属【一作在】谁家
　　和元郎中八月十一至十五夜【五首】
　　半秋初入中旬夜已向阶前守月明従未圆时看却好一分一见傍轮生
　　乱云遮却台东月不许交依次第看莫谓诗家先见镜被它笼与作艰难
　　今夜月明胜昨夜新添桂树近东枝立多地湿舁床坐看过墙西寸寸迟
　　月似圆来色渐凝玉盘盛水欲侵夜深尽放佳人醉直到天明不炷灯
　　合望月时长望月分明不得似今年仰头五夜风中立従未团圆直到圆
　　中秋夜独逰安国寺山亭院歩月李十兄迟明至寺中乘兴聫句
　　九重城接千花界三五秋分一夜风行聼漏声云散后遥闻天雨月明中【广宣】含凉阁近通仙掖承露盘髙出上宫谁问独愁园万里清谈不与此宵同【李益】
　　八月十五夜桃源翫月　　　刘禹锡
　　尘中见月心亦闲况是清秋仙府间凝光悠悠寒欲坠此时立在最高山碧空无云风不起山上长松山下水羣物翛然一境中天高地平千万里少君引我升玉坛礼空遥请真仙官云軿欲下星斗动天乐一声肌骨寒朝霞昕昕渐东上轮欹影促犹频望絶境良时难再并他年此夕应惆怅
　　中秋夜半云开然后玩月书一时之境寄乐天
　　半夜碧云收中天素月流开城邀好客置酒赏清秋影透衣香润光凝歌黛愁斜晖犹可玩移宴上西楼【西楼白君常赋诗之所也】
　　中秋日夜翫月
　　天将今夜月一遍洗寰瀛暑退九霄浄秋澄万景清星辰譲光彩风露发晶英能变人间世翛然是玉京
　　和中书崔舍人中秋夜翫月二十韵
　　暮景中秋爽隂灵既望圆腾精浮碧海分照接虞渊迥见孤轮出高从倚盖旋二仪含皎洁万象共澄鲜整御当西陆舒光丽上从星变风雨顺日助陶甄逺近同时望晶莹此夜偏运行调玉烛洁白应金天曲沼疑瑶鉴通衢若象筵逢人尽氷雪遇境即神仙引素吞银汉凝清洗绿烟臯禽惊露下邻杵思风前水是还珠浦山成种玉田剑沈三尺影灯罢九枝燃象外行无迹寰中影自迁稍当云阙正未映斗城悬静对挥宸翰闲吟擘彩牋境同牛渚上宿在鳯池邉兴掩寻安道词胜命仲宣从今纸贵后不复咏陈篇
　　詶乐天中秋夜禁中翫月见寄
　　元　稹
　　一年秋半月偏深况就青霄极赏心金凤楼前波漾漾玉钩帘下影沈沈宴移明处清兰路歌待新词促翰林何意枚臯正承诏瞥然尘念到江隂
　　八月十四夜翫月
　　犹欠一宵轮未满紫霞红衬碧云端谁能唤得姮娥下引向堂前子细看
　　华阳观中秋夜招友玩月　　白居易
　　人道秋中明月好欲邀同赏意如何华阳洞里秋坛上今夜清光此处多
　　中秋夜禁中独直对月忆元九
　　银台金阙夕沈沈独宿相思在翰林三五夜中新月色一千里外故人心渚宫东面烟波冷浴殿西头钟漏深犹恐清光不同见江陵卑湿足秋隂
　　中秋夜闻崔大员外翰林独直对酒玩月因懐禁中清景偶题
　　秋月高悬空碧外仙郎静玩禁闱间嵗中唯有今宵好海内无如此地闲皓色分明双阙牓清光深到九门闗遥闻独醉还惆怅不见金波照玉山
　　嵗时杂咏巻二十九
　　钦定四库全书
　　嵗时杂咏巻三十　　　　宋　蒲积中　编中秋
　　中秋月　　　　　　　　　白居易
　　万里清光不可思添愁益恨绕天涯谁人陇外乆征戍何处庭前新别失宠故姬归院夜没蕃老将上楼时照他几许人肠断玉兔银蟾总【一作逺】不知
　　中秋夜湓亭翫月
　　昔年八月十五夜曲江池畔杏园邉今年八月十五夜湓浦沙头水馆前西北望乡何处是东南见月防囬圆临风一叹无人防今夜清光似往年
　　荅梦得中秋翫月见寄
　　南国碧云客东京白首翁松江初有月伊水正无风逺思两乡防清光千里同不知娃馆上何似石楼中【其夜余在龙门石楼上望月】
　　中秋夜同诸客玩月
　　月好共传唯此夜境闲皆道是东都嵩山表里千重雪洛水髙低两颗珠清景难逢宜爱惜白头相劝强欢娯诚知亦有来年防保得清明强健无
　　次韵
　　光彩遍空轮欲满青霄映出皎云端縦饶唤得姮娥下引向堂前子细看
　　秋暮忆中秋夜与王璠侍御赏月因怆逺离聊
　　以奉寄　　　　　　　　　鲍　防
　　前月月明夜美人同逺光清尘一以闲今夕坐相忘风落芙蓉露疑余绣被香
　　中秋夜月　　　　　　　　裴夷直
　　去年此夜在商州还为清光上驲楼宛是依依旧顔色自怜人换几般愁
　　同乐天中秋夜洛河翫月【二首】
　　清洛半秋悬璧月防船当夕泛银河苍龙颔底珠皆没白帝心邉镜乍磨海上防时霜雪积人间此夜管多须知天地为鑪意尽取黄金铸作波
　　不热不寒三五夕晴川明月正相临千珠竞没苍龙颔一镜高悬白帝心防处凄凉缘地逺有时惆怅值云隂何如清洛如青昼共见初升又见沈
　　中秋夜君山台望月　　　　李　渉
　　大堤花里锦江前诗酒同防四十年不料中秋最明夜洞庭湖上见当天
　　中秋夜玩月　　　　　　　姚　合
　　亭亭千万里三五复秋中此夕光应絶当时思不同九霄微有露四海静无风惆怅逡廵别谁能看碧空
　　中秋夜洞庭圆月
　　素月闲秋景骚人泛洞庭沧波正澄霁凉叶未飘零练彩凝葭菼霜容静杳晓栖河畔鹤宵映渚邉萤圆彩含珠魄微飚发桂馨谁怜采苹客此夜宿孤汀
　　中秋玩月　　　　　　　　张　祜
　　碧落桂含姿清秋是素期一年逢好夜万里见明时絶域行应乆高城上更迟人间繋情事何处不相思
　　中秋夜杭州翫月
　　万古太隂精中秋海上生鬼愁缘辟照人爱为高明歴歴华星逺霏霏薄晕萦影流江不尽轮曵谷无声似镜当楼晓如珠出浦盈岸沙全借白山木半含清小槛循环看长堤蹋阵行殷勤未归客烟水夜来情
　　中秋夜翫月　　　　　　　许　浑
　　待月东陵月正圆广庭无树草无烟中秋云静出沧海半夜露寒当碧天轮影渐移金殿外镜光犹挂玉楼前莫辞达旦【一作曙】殷勤望一堕西岩又隔年
　　中秋夜寄大梁刘尚书
　　汴人迎拜洛人留虎豹旌旗拥碧油刁斗严更军耳目戈鋋长控国咽喉桞营出号风生纛莲幕题诗月上楼应念散郎千里外去年今夜醉兰舟
　　中秋夜对月　　　　　　　马　戴
　　隂魄出海上望之增苦吟冷搜骊颔重寒彻蚌胎深皓气笼诸夏清光射万岑悠然天地内皎洁一般心
　　中秋月　　　　　　　　　朱庆余
　　自古分功定唯应缺又盈一宵当皎洁四海尽澄清静觉风微起寒过雪乍倾孤髙稀此遇吟赏倍牵情
　　中秋翫月　　　　　　　　无　可
　　蟾蜍天地静三五对堦蓂照耀超诸夜光芒掩众星影寒池更澈露冷树销青枉直中秋半长乖宿洞庭
　　中秋夜陇州徐常侍座中咏月
　　陇城秋月满太守待停歌典鹤来松杪开烟出海波气笼星欲尽光满露初多若遣山僧説高明不可过
　　中秋江驿示韦益
　　莫惜三更坐难销万里情同看一片月俱在广州城泪逐金波满魂随夜鹊惊支頥乡思断无语到鸡鸣
　　中秋越台防月
　　海雨洗烟埃月从空碧来水光笼草树练影挂楼防皓耀迷鲸口晶荧失蚌胎宵分凭栏望应合见蓬莱
　　中秋月彩如昼寄上南海从翁侍御
　　海静天高景气殊鲸睛失彩蚌潜珠不知今夜越防上望见瀛州万丈无
　　中秋夜君山脚下看月
　　汹涌吹苍雾朦朣吐玉盘雨师清滓秽川后扫波澜气射繁星灭光笼八表寒来驱云涨晚路上碧霄寛熠燿逰何在蟾蜍食渐难棹飞银电碎林映白虹攅水魄连空合霜辉压树干夜深高不动天下仰头看
　　中秋夜南楼寄友人
　　海月出白浪湖光射髙楼朗吟无绿酒贱价买清秋气冷鱼龙寂轮高星汉幽他乡此夜客对酌防多愁
　　中秋翫月　　　　　　　　刘得仁
　　尘里兼尘外皆期此月明一年唯一度长恐有云生露洗微埃尽光濡是物清朗吟看正好惆怅又西倾
　　中秋宿邓逸人居
　　偶与山人宿吟诗坐到明夜凉躭月色秋渇漱泉声磵木如竿耸云作片生白衣门自贵不揖汉公卿
　　中秋旅懐　　　　　　　　尚　能
　　所蓄惟骚雅兼能得固穷望乡连北斗聼雨带西风稼穑村坊逺烟波路径通宜搜清絶句恰似有神工
　　中秋夜月　　　　　　　　栖　白
　　寻常三五夕不是不婵娟及到中秋半还胜别夜圆清光应有露皓色更无烟自古人皆翫年来又一年
　　中秋夜寄李溟　　　　　　薛　能
　　满魄断埃氛牵吟并舍闻一年唯此夜到晓愿无云待赏从初出看行过二分严城亦已闭悔不预期君
　　中秋旅舍书懐
　　巻尽庭云月逗空一方秋色草鸣防是时兄弟正南北黄叶满堦来去风
　　中秋夜翫月　　　　　　　刘　沧
　　中秋朗月静天河乌鹊南飞客恨多寒色满明枕簟清光凝露拂烟萝桂枝斜汉流灵魄苹叶微风动细波此夜空亭闻木叶蒹葭霜碛雁初过
　　中秋夜不见月　　　　　　元　凛
　　蟾轮何事色全微赚得佳人出綉帏四野雾凝空寂寞九霄云鎻絶光辉吟时得句翻停笔玩处临樽却掩扉公子倚阑犹更望懒寻红烛草堂归
　　中秋月直禁院　　　　　　郑　畋
　　禁署方懐忝纶闱已再加蹔来西掖路还整上清槎恍惚归丹地深岩宿綘霞幽襟聊自适闲弄紫薇花荆渚中秋夜值雨寄李屿　　郑　谷
　　共待辉光灼翻成暗淡秋正宜清路望潜起滴堦愁棹倚袁宏渚帘垂庾亮楼桂无香实落兰有露花休玉漏添萧索金樽阻献酬明年佳景在相约防神洲
　　中秋夜思郑延美有作　　　孙　纬
　　中秋中杪月世説慴妖精顾兎云初蔽长虵谁与勍未追良友翫安用玉轮盈此意人谁喻裁诗寄禁城
　　天竺寺中秋夜桂子　　　　皮日休
　　玉颗珊珊月下轮殿前拾得露华新至今不防天中事应是姮娥掷与人
　　次韵　　　　　　　　　　陆防
　　霜实常闻秋半夜天台天竺堕云岑【埀拱中天台桂子落一十余日方止】如何两地无人种却是湘漓是桂林
　　中秋夜寄友生
　　秋来一度满重见色难齐独坐犹过午同吟不到西疎芒唯斗在残白合河迷更忆前年望孤舟泊大溪
　　中秋待月
　　转缺霜轮上转迟好风偏似送佳期帘斜树隔情无限烛暗花残坐不辞最爱笙调闻比里渐看星淡失南箕何人为校清凉力未似初圆欲午时
　　中秋夜禁直偶书寄同职　　呉　融
　　中秋好月竟相寻独入非烟宿禁林曽恨人间千里隔更看天上九门深明涵太液鱼龙定静圆灵象纬沈目断枚臯何处在栏干十二忆登临
　　中秋夜陪熈周学士禁中翫月
　　月圆年十二秋半每逢隂此夕无纎霭同君直禁林未髙知海濶当午见云深衣似繁霜透身疑积水沈遭逢陪视草归去忆抽簮太液池南畔相期到晓吟
　　中秋禁直　　　　　　　　韩　偓
　　星斗疎明禁漏残紫泥封后独慿栏露和玉屑金盘冷月射珠光贝阙寒天衬楼台笼苑外风吹歌管下云端长卿只为长门赋未识君臣际防难
　　中秋夜月　　　　　　　　李　频
　　隂盛此宵中多为雨与风坐无风雨至共看雪霜同抱湿离邉海倾寒向迥空年年如可值还似道难通
　　中秋对月
　　秋分一夜月隂魄最晶荧好是生沧海徐看歴杳层空疑洗色万怪想潜形他夕无相类晨鸡不可聼
　　中秋月
　　四十五秋宵月分千里毫冷沉中岳短光溢大河髙不寐清人眼移栖湿鹤毛露华台上立愁望一年劳
　　中秋对月　　　　　　　　曺　松
　　无云世界秋三五共看蟾盘上海涯直到天头天尽处不曽私照一人家
　　中秋月
　　九十日秋色今秋已十分孤光吞列宿四面絶微云众木排疎影寒流叠细纹遥遥望丹桂心绪更纷纷
　　中秋夜同知己看月　　　　秦韬玉
　　常时月好赖新晴不似年年此夜生初出海涛疑尚湿渐来云路觉偏清寒光入夜虵龙起静色均天鬼魅惊岂特坐中堪仰望孤髙应待凤池明
　　中秋月　　　　　　　　　裴　说
　　一嵗防盈亏当盈重此期幸无偏照处刚有不明时色浄云归早光寒鹤睡迟相看吟未足皎皎下疎篱
　　中秋夜月酬頋道流　　　　孙　蜀
　　不那此身偏爱月等闲看月即更深仙翁每被姮娥使一度逢圆一度吟
　　中秋夜有懐　　　　　　　许　郴
　　趋驰早晚休一嵗又残秋若只如今日何难致白头沧波归处逺旅食向邉愁赖见前贤説穷通不自由
　　中秋夜不见月　　　　　　罗　隠
　　隂云薄暮上空虚此夕清光已破除只恐异时开霁后玉轮依旧养蟾蜍
　　中秋
　　闲吟清景外万事觉悠悠此际若无月一年虚过秋






　　嵗时杂咏巻三十
　　钦定四库全书
　　歳时杂咏卷三十一　　　宋　蒲积中　编中秋上【今诗】
　　中秋见月寄东坡　　　　　苏　辙
　　西风吹凉天益髙明月耿耿分秋毫彭城闭门青嶂合卧听百步鸣飞涛使君携客登燕子月色着人冷如水筵前不设鼓与钟处处笛声相应起浮云卷尽流金丸戏马台西山郁蟠杯中绿酒一时尽衣上白露三更寒扁舟明日浮古汴囘首逡巡陵谷变河吞巨野入长淮城浸黄流只三版明年筑城城似山伐木爲堤堤更坚黄楼未成河已退空有遗迹令人看城头见月应更好河流深防今生草【州人行乐黄楼道】子孙幸免鱼鼈食歌舞聊寛使君老南都从事老更贫羞见青天月照人飞鹤投笼不能出曽是彭城坐中客
　　和黄门韵　　　　　　　　苏　轼
　　明月未出羣山髙瑞光万丈生白毫一杯未尽银阙涌乱云脱壊如奔涛谁为天公洗眸子应费明河千斛水遂令冷看世间人照我湛然心不起西南大星如弹丸角尾奕奕苍龙蟠今宵注眼看不见更许萤火争清寒何人蚁舟临古汴千灯夜作鱼龙变曲折无心逐浪花低昻赴节随歌板【是夜贾客舟中放水灯】青萤灭没转前山浪飐风廽岂复坚明月易低人易散归来呼酒更重看堂前月色愈清好咽咽寒螀鸣露草卷帘推户寂无人下吚哑惟楚老【近有一孙名楚老】南都从事莫羞贫对月题诗有防人明朝人事随日出恍然一梦瑶防客
　　和中秋月【三首】
　　殷勤去年月防灔古城东憔悴去年月卧病破中徘徊巧相觅窈窕穿房栊月岂知我病但见歌楼空抚枕三叹息扶杖起相从天风不相哀吹我落琼宫白露入肺肝夜吟如秋虫坐令太白豪翻为东野穷余年知防何佳月岂屡逢寒鱼亦不睡竟夕相噞喁
　　六年逢此月五年照离别【中秋有月凡六年唯去歳与舍弟曾防于此】歌君别时曲满坐爲凄咽留都信繁丽此防岂轻掷镕银百顷湖挂镜千寻阙三更歌吹罢人影乱清樾归来北堂下寒光翻露叶唤酒与妇饮念我向儿说岂知衰病后空盏对梨栗但见古河东麦如铺雪欲和去年曲复恐心断絶
　　舒子在汶上闭门相对清【舒焕试举人郓州】郑子向河朔【郑仅赴北京北曺】孤舟连夜行顿子虽咫尺兀如在牢扃【顿起来徐试举人】赵子寄书来水调有余声【今日得赵果卿书犹记余在东武中秋所作水调歌头】悠哉四子心共此千里明明月不解老良辰难合并囘头坐上人聚散如流萍尝闻此宵月万里同隂晴【旅人史生为余言尝见海贾云中秋有月则是嵗珠多而圆贾人常以此之虽相去万里他日防合相问隂晴无不同者】天公自着意此防那可轻明年各相望俯仰今古情八月十七日天竺山送桂花分赠元素
　　月缺霜浓细蘂干此花元属桂堂仙鹫峰子落惊前夜蟾窟枝空记昔年破裓老僧怜耿介练裙溪女鬬清妍愿公采撷纫幽佩莫遣孤芳老涧边
　　中秋次周翰感旧【并序】
　　孔周翰甞为仙源令中秋夜以事留于东武官舍时陈君荣古任君建中皆在郡其后十七年中秋周翰持节过郡而二君已亡感时懐旧留诗扵壁又其后五年中秋轼与客饮扵超然防上闻周翰乞此郡客有诵其诗者乃次其韵二篇以为他日一笑
　　壊壁题诗已五年故人风物两依然定知来嵗中秋月又照先生枕麴眠
　　又邀明月説明年记取孤高孟浩然此去宦逰如传舍拣枝惊鹊防时眠
　　中秋【并序】
　　予十八年前中秋与子由观月彭城作此诗以阳闗歌之今复过此夜宿扵贑上方迁岭表独歌此曲复书之以识一时之事虽未觉有今夕之悲但悬知为他日之喜也
　　暮云收尽溢清寒银汉无声转玉盘此生此夜不长好明月明年何防看
　　八月十五日看潮
　　定知玉兔十分圆已作霜风九月寒寄语重门休上钥夜潮留向月中看
　　和世弼中秋月下咏懐　　　黄庭坚
　　一年中秋最明月也照贫家门户来清光适从人意满壶觞正为诗社开秋空髙明万物静此时乃见天地性广文官舍非吏曺况得数子发嘉兴千古风流有诗在百忧坐忘知酒圣露华侵衣寒耿耿絶胜永夏处深甑人生此欢良独难夜如何其看斗柄王生俊气横九州樽前为予商声讴松烟洒落成珠玉溪藤巻舒烂银钩北门楼橹地险壮金堤浊河天上流宫殿阁碍飞鸟覇业池防连秃鹙当日西园湛清夜冠盖追随皆贵防使臣词句髙突兀慷慨悲壮如曺刘我扵人间触事懒身世江湖一白鸥空余诗酒兴不浅尚能呻吟卧糟丘偶然青衫五斗米夺至黄柑千户侯永懐丹枫树微脱洞庭潇湘晚风休晴波上下挂明镜棹歌放空际浮不须乞灵向沈谢清兴自与耳目谋江山扵人端有助君不见至今宋玉传悲秋期君异时明月夜把酒岳阳黄鹤楼
　　和舍弟中秋月
　　髙秋揺落四十五清都早霜凋桂丛纎尘不隔四维浄寒光独照万象中少年气与节物竞诗家酒圣难争锋值伊老骥四千里尚能三防当秋风广文陋儒嬾于事浩歌不眠倚梧桐百忧生火作内热何时心与此月同后生晚出不勉学从汉至今无扬雄天马权竒大宛种吾家阿态风骨耸言诗已出灵运前后身未闻孟轲勇明文字不取读蜘蛛丝网尘堆壅少壮防时夏已秋待而成人吾木拱怜汝起予秋月篇我衰安得笔如椽但使樽中常有酒不辞坐客更无氊把书问字为汝说便当侯家歌舞筵
　　八月十四日夜刀坑口对月奉寄子难子闻适用【闻郡中数月未甞冇燕防因寄】
　　去年对月庐陵郡醉留歌舞踏金沙今年今夕千峰下新磨古鍳动菱花寒藤老木被光景深山大泽皆龙虵西风为我奏万籁落叶起舞惊栖鸦遥怜城中二三友风流惯醉玉钗斜今夕传杯定何处应无二十四琵琶
　　中秋日池亭宴集呈席上诸公
　　欧阳修
　　樽前逢佳节簮缨奉宴居林光拂衣冷云影入池虚酒色风前绿莲香水上疎飞谈交玉麈聼曲跃文鱼粉萚春苞解红榴夏实初睢园多美物罢赋谢相如
　　伏承宠示八月十五日斋居对月嘉篇谨依韵和
　　皓月三川静晴氛万里销灵光望日满寒色入波揺浩气成山雾浮云蔽陇苗庙荒隂燐出苑废露云飘斋宿心方寂秋成夜已遥清谈对元亮琼彩映萧萧
　　八月十五日宿南园懐君贶　　司马光
　　昔公在洛师未甞弃嘉节今宵秋半分空羡西园月天色湛澄清风声冷骚屑笑言不可亲引领望金阙赖有箧中诗端居数披阅
　　谢君贶中秋见招不及赴
　　不侍庾公宴月华虚四秋幸逢东阁开又阻西园逰清辉散广坐孤影随行舟蓑衣如未归忠愿终可酬八月十五日夜陪留守宣徽登西楼值雨待月乆不见
　　经嵗待佳节无如隂霭何果然时雨足安用月华多未克银缸进空闻玉漏过庾公兴不浅乆为驻鸣珂
　　和杨卿中秋月
　　秋气平分夜沉隂乍散天窥林初淡薄照席忽孤圆吟入诗毫健光浮醉弁偏嘉賔勿轻去桂影正娟娟
　　八月十五日夜寄友人
　　故人音信絶对月动相思清露滴红叶此懐当告谁秋风广陵郭正是望涛时
　　中秋陪张龙图防射堂初夕隂云酒行顿解喜而成咏
　　飞盖共徘徊西园髙宴开秋云惜明月留待庾公来
　　陪友人中秋夕赏月　　　　王安石
　　海雾看如洗秋阳望却昏光明疑不夜清莹欲无坤扫掠风前坐留连露下樽苦吟应到晓况有我思存
　　中秋夕寄平甫兄弟
　　浮云欲尽数秋毫爚爚金波满酒醪千里得君诗挑战夜坛谁敢将风骚
　　八月十五夜有懐　　　　　梅尧臣
　　天为水苍玉月拕潭面氷万里絶瑕玷百丈已澄凝山河了然在星斗光莫增借问九州内岂无隂云兴缅懐去年秋是夜客广陵太守欧阳公预邀三四朋乃值连连雨共饮陈华灯既醉公有咏属和予未能强赋石屏物固慙无所称今来宛溪上聊以故嵗征晶明正若此霡霂且何曾美景信难并康寕语足慿
　　中秋月下懐永叔
　　有朋无明月秉烛光强致有月无乐朋独酌顔易醉往年过广陵公欣来我值期玩秋蟾圆静扫庭下地复邀高阳公賸作诗准备特特乃多违后池风雨至一夜看石屏怛吟无逸气今宵皓如昼千里嗟离异固知理难并把酒遥相寄【当时出石屏同咏】
　　八月十五日夜东轩
　　隔竹已见月清光度溪来移影上素壁与我相徘徊是夜正中秋天地雾露开人疑玉兎出药杵不生埃姮娥倚氷轮艶色若自媒它夕岂不好物意为之摧
　　依韵和欧阳永叔中秋邀许发运
　　看取主人无俗调风前喜御采衣凉竞邀三五最团魄知比寻常特地光艶曲旋教应可聼秋花虽种未能香曾非恶少休防准众寡而今不易当
　　和永叔中秋夜防不见月酬王舍人
　　主人待月敞南楼淮雨西来斗变秋自有婵娟待賔客不须迢逓望刀头池鱼暗聼歌声跃莲蒂明传酒令优更爱西园旧词客共将诗兴压曺刘
　　中秋新霁濠水初满自城东隅泛舟廻谢公命赋【时余将赴防城去】
　　斋舫谈经后官池载酒行斜阳鸟外落新月树端生演漾思江浦夷犹绕郡城东辕有遗恨日日物华清
　　中秋与希深别后月下寄
　　薄雾生寒水寥寥舣畵人伤千里别桂吐十分圆把酒非前夕追欢忆去年南楼足佳兴好在谢临川依韵和通判八月十五日夜翫月二章【五首】
　　寻常圆魄岂不好竞爱今宵分外明明极只知无隔碍谁言桂树向中生
　　一年一见最堪惜百嵗百夕能防多纵有明年似今夕明年同防复如何
　　中秋不见月
　　天嫌物兼美而使宻云藏已向石屏见何须照席光
　　中秋前十日作诗戱呈希古年兄
　　张　耒
　　放逐江湖一钓舟萧条故国又逢秋炎凉有信来如旧嵗月相催逝不留日落千蛩喧户牖风高一雁下汀州池无积潦蟾华好谁买新醪作夜逰
　　近中秋
　　姮娥药熟桂华新满贮清光待出云徐御氷轮行碧落世间多少感秋人
　　十五夜月　　　　　　　　陈师道
　　向老逢清节归懐托素晖飞萤流夕照重露已霑衣稍稍孤光动沈沈众籁微不应明白发似欲劝人归
　　中秋夜东刹赠仁公
　　盈盈秋月不徐分叶露悬光可数尘此地正须烦一笑要令排户问东邻
　　依韵和伯镇中秋见月九日遇雨之作
　　苏舜钦
　　众皆爱春发枯荄我知惟动儿女懐天地昏酣醉梦里人有爽思皆沈埋岂如秋风劲利剧刀剑刮破天膜清光开衰根危蒂扫除尽辨别松竹并蒿莱青娥供霜洗夜月兼以皓露驱尘埃常年此夕或隂晦今嵗澄澈特快哉是时呼賔赏此景渐见照我白玉杯清辉向人若有意经歴户犹徘徊放歌狂饮不知晓烂漫酌客山岳頺时节飘流晦朔转已觉九日来相催北隙地破苍藓带花移得黄金栽倒冠露顶坐狂客撷香咀蘂浮新醅最怜小雨洒疎竹爽籁防防吹醉顋君时传诗颇精防意若泥淖不得来开缄文采自飞动欲和但媿顽无才乆之黾勉强为答嫌春爱秋真可咍
　　中秋夜呉江亭上对月懐前宰张子野及寄君谟蔡丈
　　独坐对月心悠悠故人不见使我愁古今共传惜今夕况在松江亭上头可怜节物防人意十日隂雨此夜収不唯人间重此月天亦有意于中秋长空无瑖露表里拂拂渐上寒光流江平万顷正碧色上下清澈双璧浮自视直欲见筋脉无所逃遁鱼龙忧不疑身世在地上祗恐槎去触斗牛景清境胜返不足叹息此际无交逰心魂冷烈晓不寝勉为笔此传中州
　　中秋松江新桥对月和栁令之什
　　月晃长江上下同畵桥横截冷光中云头艶艶开金饼水面沈沈卧防虹佛氏解为银色界仙家多住玉华宫地雄景胜言不尽但欲追随乗晓风
　　中秋月【二首】　　　　　　葛次仲【集句】
　　玉露中秋夜【徐放】亭亭月正圆【钱起】一宵当皎洁【朱庆余】万象共澄鲜【刘禹锡】送别高防上【皇甫冉】添愁野帐前【崔备】无因驻清景【武元衡】欹午又明年【司空圗】
　　凉夜清秋半【权徳舆】嫦娥照玉轮【李商隠】九霄微有露【姚合】万里正无尘【贯休】气射繁星灭【李群玉】明翻宿鸟频【杜甫】寥寥天地内【曺松】风景一时新【白居易】
　　次韵八月十七玩月　　　李　新
　　中秋偶误团圆月坐恨隂霾障天阙作诗问月月无言歘放清辉似相合【十五夜无月甞作问月萹】轮间桂影岂梅林一见胡为便忘渇婵娟姿态自姝好安事铅华镜奁匣引起登临无限人庾公楼下纷车辙沉沉夜色凝寒水荡散纎云无一髪因思汉帝感秋风欲唤郢人歌白雪俊赏佳期莫轻负人生出处多回泬举杯邀月醉则已万斛牢愁慿血刷起看蟾华转玉盘摩空隠隠何轻滑影落澄江一万寻鱼龙无防逃清澈谁言暗魄损光晕就欠毫分亦竒絶况我年来百虑消世味乆谙如嚼蜡是非巧吻禁不动名利痴心防求歇人言满面凛风霜自觉寸心坚石鐡颇知大道有真趣不用炎炎炽言説安能効彼儿女情告对姮娥论圆缺由来衰盛各有理万变不妨随曲折吾生防定已如此肯使傍人讥作辍龙防夫子笔如椽亲自杜【阙】
　　八月望夜不见月有感【二首】
　　素波凉晕淡层城怊怅三年此夜清【在淮南二年逢中秋俱不见月色】独卷踈帷成黙坐暗虫相命作秋声
　　九旻含爽助清辉万里重隂误赏期正恨浮云无意绪世间偏恼最明时
　　八月十四夜月　　　　　　范仲淹
　　光华岂不盛赏宴尚迟迟天意将圆夜人心待满时已知千里共犹觉一分亏来夕如澄霁清风不负期
　　依韵酬叶道卿中秋对月【二首】
　　天遣今宵无寸云故开秋碧挂氷轮诗人不悔衣霑露为惜清光岂易亲
　　孤光千里与君逢最爱无云四望通处处楼防竞歌宴的能爱月防人同
　　中秋口号　　　　　　　　秦　观
　　云山檐楯接低空公宴初开气鬱葱照海旌幢秋色里激天鼔吹月明中香槽旋滴珠千颗歌扇惊围玉一丛二十四桥人望防群仙正在广寒宫
　　丙寅中秋咏月　　　　　　晏　殊
　　玉籥秋初半氷轮嵗有期苦吟含翰乆清宴下楼迟雁怯波光动蛩愁叶影危烘帘频卷押温酎旋凝澌皎外蟾生滴寒中桂有枝星文藏熠燿露彩见华滋菀静踈萤湿巢空惊鹤移渐穿鸣瑟幌偏鍳读书帷蒙谷徒催晓纎阿莫放窥陈王収妙舞疑待仲宣辞
　　次韵和王校勘中秋月
　　广寒仙署惬心期秋半梧防木叶稀有客正吟星北共何人重赋鹊南飞光含绮席传三雅影逗兰房撤九微趋府逸才过鲍掾不辞终夕赏清晖
　　中秋月【与通判徐仲谋谯县李宗易将作监主簿张彭同赋】
　　三十六旬内此时心赏并中分九秋夜占防百宵明冷照兰闺澈光含绮席清谁知沧海曲珠蚌最盈盈
　　中秋月
　　一轮霜影转庭梧此夕羇人独向隅未必素娥无怅恨玉蟾清冷桂华孤
　　同前
　　天时与人意龃龉旧无疑坐乆翻遗恨光来已后期行云凝黛色见跋费金枝况复输来夜笙歌继夕曦
　　次韵师白中秋防饮且饯余北行
　　韩　驹
　　楼髙应在日轮邉目尽西山万里天拟见谪仙归贝阙翻愁快马踏琼田词锋易破孤虗阵酒令难期赏罚权放盏成空君勿叹明年千里共婵娟








　　嵗时杂咏巻三十一
　　钦定四库全书
　　嵗时杂咏卷三十二　　　　宋　蒲积中编中秋下【今诗】
　　中秋月【二首】　　　　　　　王禹偁
　　何处见清辉登楼正午时莫辞终夕看动是隔年期冷湿流萤草光凝宿鹤枝不禁鸡唱晓轻别下天涯明可鉴秋毫供吟属我曹隔年方得见终夕敢辞劳冷向天心白清临露掌髙霜台相照处寒色满蓝袍
　　中秋待月夜分乃见　　　　范百禄
　　十二周流数经行自不迟长圆非物理暂晦亦天时人欲终宵玩云才逐簇移只应逢此景无足累心期
　　中秋月夜　　　　　　　　林光朝
　　玉露金风满桂枝清光因此更华滋一年月色最明夜千里人心共赏时万古传为新景象几人能出旧歌诗吟观莫厌终遥夜来嵗如今再一期
　　中秋不见月　　　　　　　戴复古
　　谁上青冥扫晦霾桂华辽望独徘徊停杯试问杳无所对景欲歌终不来肃气乍浮三五夜骚人枉费几多才明年防有清辉在犹此迟疑徧绕苔
　　中秋月
　　六幕净如水空腾海上波辉增金气至圜肖玉规多极满只如此将倾谁奈何向明若霜皎今古暗消磨中秋待月通夕隂晦偶书　　呉　淑
　　待月西楼上平秋气象分辉光唯此夜遮掩奈浮云红烛灯交烂清香篆自薫明年好景在何处更多闻
　　中秋待月同赋　　　　　　何宗正
　　金波未见吐云端已觉萧森夜气寒桂子人间空杳杳氷轮天外想团团宫袍词客方裁咏锦瑟佳人且侑欢不减风流庾公兴登楼谁复畏盘跚
　　中秋月　　　　　　　　　杨　绘
　　素月玉寒空乾坤灏气通光华一夕满节九秋中万里天衢峻四方人望同妖邪无匿处方显照临功
　　中秋感怀【二首】
　　去年今夜此堂前人正清歌月正圆今夜愁来人且散不如云雾蔽青天
　　雪彩氷光似去年去年人月两婵娟今霄不辨连明坐醉抽身黒处眠
　　中秋夜醉
　　醉过中秋夜慵招七步才月华翻有意自入小来
　　中秋月　　　　　　　　　陶崇仪
　　四时三五月皆圆谁道孤光此夜偏凉树暖光清雪上素娥姿质不婵娟
　　中秋　　　　　　　　　　钱　易
　　天惨严霜厚神清宿雨微枝空蝉拟脱巢冷燕谋归白日莲塘梦红纱水国衣锦书知未了轧轧弄鸣机
　　中秋夜守让南防玩月
　　秋气元清切明蟾千里心金盘上河侧玉水浸楼隂闺怨有消歇客愁无浅深闗山今夜里星斗共沈沈
　　中秋馆宿　　　　　　　　刘　筠
　　余欢惊社过【是月命社】独直奈宵长月向蓬山满风来桂殿凉睡轻同警鹤吟苦伴啼螀耿耿迷遥思残星下建章
　　中秋夜不见月　　　　　　孙　复
　　长记去年中秋玩月出草堂氷轮直可鉴毫芒是时家酿又新熟呼童开席罗清觞纎埃不起零露下对此陶陶乐未央自顾时逢尧舜世上下清明无秽荒吁嗟今夕何不幸正逢屏翳恣猖狂浮云左右争拥蔽爱而不见涕沾裳嫦娥无语缩头何处坐胡不开口走诉上帝旁立召飞廉举其职驱除拥蔽扬清光莹然髙照遥天外免教万国如瞽空伥伥
　　中秋歌
　　明月一嵗中影圆十二回如何今夕里争赏罗樽罍既爱盈盈色更上髙髙台人心莫如此试为君言哉月者水之精秋者金之气金水性相生五行分其事则知天地间相感各以类水得金还盛月因秋更清气类使之然人谁不有情可怜别夜色一一皆销声自昔诗家流吟皆不到此徒能状光彩岂解原终始冥搜讵有得燥吻真何以请看退翁歌其的能中矣
　　中秋月
　　度度思真赏幽期邈始还金行分此夜桂子落何山座席清风里人家灏气间饮怀与吟兴彻曙两非闲
　　同范秘阁赋八月十四日夜月
　　银汉无声露暗埀玉蟾初上月圆时清樽素瑟宜先赏明夜隂晴未可知
　　又赋十五夜月
　　清赏年年恐失期人人不觉望中衰素娥须信多灵药长见婵娟似旧时
　　中秋月
　　十二度圆皆好香就中圆极在中秋前峰独上还吟翫髙兴多于庾亮楼
　　中秋月夜席上作　　　　　李建中
　　宴张东阁宾方盛雨过西楼晚觉寒凉夜清辉云乍敛中秋嘉气月初圆谁人解饮千钟酒开口能谈数刻欢但外形骸求醉倒任他红粉笑蹒跚
　　同前　　　　　　　　　　张左藏
　　夜长蟋蟀青灯苦嵗晚蒹葭白露寒陶令斋中新酒熟庾公楼上旧蟾圆不知客在谁同乐无奈漳滨独湛欢此夕任他红粉道深藏辟笑足盘跚
　　中秋月【八首】　　　　　　　许　棠
　　月月势自圆中秋朗最偏万方同一夕到晓是经年影蔽星芒耀光分物状全唯因吟苦者目断向瑶天
　　同前　　　　　　　　　　潘　绰
　　古今逢此夜共异泬寥明岂是月华别只应秋气清影当中土正轮对八荒平寻客徒留望璿玑自有程
　　同前　　　　　　　　　　释可明
　　登楼仍喜此宵晴圆魄才观思便清海面乍浮犹隠映天心髙挂最分明片云想有神仙出逈野应无鬼魅行曾向洞庭湖上看君山半露水初平
　　同前　　　　　　　　　　李尧天
　　栖禽疑尽向空飞林麓虚明月照扉万国仰瞻当此夕片云争合闭清辉羣妖始觉神通小列宿应慙照耀微达曙何人最闗念庾公楼上独忘机
　　同前　　　　　　　　　　许　昼
　　应是蟾宫别有情每逢秋半倍澄清清光不向此中见白发争教何处生闲地占将真可惜幽分得始为明殷勤好长年来桂莫遣平人道不平
　　同前　　　　　　　　　　释齐己
　　空碧无云露湿衣众星光外涌清规东楼莫碍渐髙势四海待看当午时还许分明吟皓魄肯教幽暗取丹枝可怜半夜婵娟影正对五侯残酒池
　　同前
　　髙河瑟瑟转金盘歕露吹光逆凭栏四海鱼龙精魄壮五山鸾鹤骨毛寒今宵尽向圆时望后夜谁当缺处看何事清光与蟾兔却教天下少留难
　　同前
　　凉宵烟霭外三五玉蟾秋列野星辰正当空鬼魅愁泉澄寒魄莹露滴冷光幽未折青青桂吟看不忍休中秋遇雨感怀呈世泽彦直　唐　庚
　　初游东都年二十清欢趁得中秋及髙阳防中酒徒集惠和坊里綉鞍入蟹螯甞新左手执鸡头未光搓玉粒杯行到手不待揖明月清风供一吸纒头不惜倾箱给倚赖决科如俯拾谁知得官反拘絷此景此欢那复缉今嵗中秋雨如泣穷山牢落秋光湿孤灯荧荧照书笈屈指流年如箭急
　　八月十五夜月
　　应缘人望望故尔出迟迟几嵗一相见浮云幸别时吟余鸡腷膊玩觉兔迷离此夕登楼兴非闗有所思次韵张子文中秋夜月　　　韩　驹
　　平湖下明月湛如奁湿银遥怜钟陵客卧看繁台云我欲故山去向来车已巾淹留属中秋顾影愁单身停杯问青天谁驾此玉轮分光到蓬屋慇懃月夫人张郎嗜读书呫哔闻比隣胡为叹今夕长歌击匏尊似君岂终穷努力逢休辰他年此唱和寄我东南滨
　　八月十四日夜作
　　三更欲眠灯挂壁被冷何曾双脚直西风一雁枕中鸣令我下牀三叹息君莫悲秋且自悲朱顔白发来相随天公造作悲懽亊要令百嵗如狂痴达人大观无不可岂合坐受天公欺我慙无处看明月一掌荒庭秋草没去年忆上黄公台笑看万里清光发
　　八月十五日夜小雨同二弟作
　　去年看月思君处醉后狂歌和影舞今年与君待月时金樽未尽雨催诗乐事良辰难并有一生费诗仍费酒君不见緑幕朱帘蜡炬香何须拂地觅孤光
　　次韵至完中秋日泛湖【五首】　崔正言
　　西湖八月稻花繁孤鸟冥冥下水天卧听金盘鸣玉子不知风雨到渔船【世美中孺下棊】
　　西北楼髙清潩边一篙秋水净如天鸳鸯见客移深渚蛱蝶寻香入画船
　　半空虚阁闲看鸟百顷平湖下瞰天今夜使君歌舞歇个中不禁野人船【是日持国私忌不宴湖中】
　　孤花照晚红欹水万竹舒空翠拂天欲问西湖分月色莫教风浪打篷船
　　彩鹢逶迤过竹西文鲂尾尾透清漪一年一夜中秋好应月停杯问月时
　　清暑堂中秋夜月　　　　　蔡　襄
　　江国初凉夕漏均青天无翳地无尘莲花剪防灯煌合蕉叶倾金酒味新时节暗迁应不用懽娱难得莫辞频明年今夜中庭月依旧寒光照别人
　　中秋独坐望月
　　万里凄凝魄幽深在处通清流河汉尽寒入水云空逾乆方全白弥髙适正中开书还自卷把酒复谁同泣叶传霄露吹衣变暑风更看庭树影渐过粉墙东
　　中秋寄侄世材
　　林叶响金风半黄复半红微凉荡残暑尘氛净髙空翛然天气清况复当其中金盘上云际焰焰飞林东蟾彩照清罇玉露凝兰丛念汝萦半禄三事嗟何穷大河隔惊波海水无来鸿此夕各千里惟将风月同
　　八月十五夜清溪舟次
　　清溪水底月团团因见中秋忆去年旱海五更霜透甲郴江万里桂随船昔看故国光常满今望天涯势似偏祗恐玉娥能笑我还将只影对婵娟
　　和中秋对月　　　　　　　杨　齐
　　素籥中分漏箭迟玉盘飞上绛河涯自缘人意夸今夜岂是蟾光胜旧时千里放开天地景一轮题尽古今诗呉刚树下遥相许来嵗秋风此处期
　　中秋不见月
　　八月露沈天气秋霜轮何事苦淹留一宵老兔不成魄几处诗人却下楼水部堦前闻细雨袁宏渚上见归舟明年未必无仙桂何用厌厌此夜愁
　　西归中秋夜宿三泉寄仙芝公南
　　白子仪
　　日涉征途信马前鸿飞时节几怀贤青山渐向故园近皓月更临归驿圆四乘光荣慙太子一箪穷陋本顔渊江臯上客红莲幕犹荷明恩未弃捐
　　景孙八月十四日惠酒
　　金瓮兰英见贶时桂轮犹惜一分亏未知望夜谁同赏先喜醉乡今有期飞盖正怀曹子建登楼何待庾元规薄帷长簟忘秋兴且洗清尘举緑巵
　　寅卯二年中秋夜皆不见月
　　赵崇蟠
　　万里不自照清光随雨休可堪幽魄死还似去年秋有笛悲遥夜无人在逺楼共谁髙枕卧相与梦沧州
　　云蔽月行　　　　　　　李　新
　　惆怅中秋不见月太隂埀云兔藏窟我欲上天扫云桂露团团渍氷阙中天放出千里光层楼翠阁遥相望一杯一杯重相劝今年偿汝中秋愿上天髙髙末由到云愈浓不可扫空庭蜡炬落寒光宫裘起舞秋风老
　　中秋夜宿穆陵闗
　　羇旅情怀不自禁清霜岐路马骎骎一年明月最圆夜千里故人长别心幸有酒沽除是醉更无人赏又如隂寒蛩似识风骚意伴我凄凄到晚吟
　　八月十五日过逢谿书净戒寺
　　瓦冷云埋殿灯长墨暗纱药灵闲草木壁走古龙蛇石佛随山老松梯转路賖门前谿水浅无处问仙槎
　　中秋月　　　　　　　　　沈　遘
　　阳饶隂乏亦常情平日蟾光每忌盈节到隂中今夜等月乘时正一宵明数成地表羣形足【二四六八十隂数也故属地而成物】物阜人间市价平朱户只知观赏乐不知休戚系苍生
　　中秋无月
　　月在青霄乆矣夫十年今夕九年无也知天把良宵晦贵使人知此景殊画烛有光终是俗浮云无限不胜诛只饶疎散田文客掌上唯私照乘珠
　　中秋书亊
　　红叶秋容动残蝉暑气归朝箱收故扇熨斗帖寒衣篱窦防捎补蔬畦角屑肥斗筲贪活计诗史老光辉
　　中秋望月　　　　　　　　余安行
　　氷轮今夕是圆时云掩清辉照我迟赖有金风一披拂须臾蟾影浸琼巵
　　中秋三夕对月
　　三夕月俱好清光唯望多风应落桂子露恐减金波念昔欢娯极如今羇旅何穷居不相弃夜夜伴吟哦
　　和解生中秋月
　　不为人间意居然节物清银塘通夜白金饼隔林明醉客樽前倒栖乌露下惊悲欢今古事寂寂堕荒城
　　中秋夜寄克道运使　　　　张无尽
　　不见柯山客中秋月又圆夜分清滴露天末淡收烟念逺情非俗凌虚骨欲仙素琴明此恨相与对婵娟
　　中秋望夕不见月　　　　　宋　祁
　　异时凉月好常尔惜严更此夜浮云恶胡然溷太清狂歌王粲牍业对景山鎗海蚌犹能满城乌更不惊裴回循北牖暗澹倚西楹蛩杼逢时急缸花得暗明桂髙应自秀蟾逺太无情坐想瑶轮转孤怀怅未平
　　中山中秋对月
　　圆期压秋半飞影破云端明极翻无夜清余遂作寒桂繁团露湿轮驶度河干且置穷边思何殊故国看
　　中秋夜不见月
　　天上浮云不肯归凭轩坐惜桂华西一年此夕无穷恨只是城鵶得穏栖
　　万里重隂晦玉轮兔孤蟾逺托霄垠世间未必皆同恨亦有居心不静人
　　中秋前二日
　　一嵗中秋只一回年前曾记共衔杯蟾光是夕知人意云脚多情为我开隔濶几畨经晦朔笑谈三月阻樽罍佳期屈指无多日清赏应须许再陪
　　中秋不见月
　　浮云四合暮秋天万里丹霄顿黯然渡口袁宏舟未防楼头庾亮眼将穿桂华已负经年约鉴影虚沉半夜圆自是嫦娥懒妆束卷帘空只待婵娟
　　中秋月
　　噀雪喷香满玉虚王孙公子翫相呼从来天匠为轮定自是人心此夜殊静入万家危露滴清埋众象呌鸿孤坐来唯觉情无极何况三湖与五湖




　　嵗时杂咏卷三十二
　　钦定四库全书
　　嵗时杂咏卷三十三　　　宋　蒲积中　编重阳
　　九日作【并序】　　　　　　　陶　潜
　　余爱重阳之名秋菊盈园而持醪靡由空服九华寄怀于诗
　　世短意恒多斯人乐人生日月依辰至举俗爱其名露凄炎风息气结天象明往燕无遗影来雁有余声酒能袪百虑菊解制頺龄如何蓬庐士空视时运倾尘爵耻虚罍寒花徒自荣敛衿独闲谣缅焉起深情栖迟固多娯淹留岂无成
　　己酉嵗九月九日作
　　靡靡秋已夕凄凄风露调蔓草不复盛园林空自凋清风澄余泽遥然天界髙哀蝉无归响雁鸣云霄万化相寻异民生岂不劳自古皆有没念之使心憔何以报我情浊酒且自陶千载非所知聊以永今朝
　　九日从宋公戏马台送孔令　谢　瞻
　　风至授寒服霜降休百工繁林收阳彩密苑解华樷巢幕无留鷰遵渚有归鸿轻霞冠秋日迅商薄清穹圣心眷佳节扬銮戾行宫四筵霑芳醴中堂起丝桐扶光迫西泥【音似】余欢宴有穷逝矣将归客养素克有终临流怨莫从欢心叹飞蓬
　　又　　　　　　　　　　　谢灵运
　　季秋边朔苦旅雁违霜雪凄凄阳卉腓皎皎寒潭洁良辰感圣心云旗兴暮节鸣葭戾朱宫兰巵献时折饯宴光有孚和乐信所缺在宥天下理吹万羣芳悦归客遂海隅脱冠谢朝列弭棹薄枉渚指景待乐阕河流有急澜浮骖无缓辙岂伊川途念宿心愧将别彼美丘园道喟焉伤薄劣
　　侍皇太子九日圃宴【四言】
　　王　俭
　　秋日在房鸿雁来翔寥寥清景蔼蔼微霜草木摇落幽兰独芳眷言淄苑尚想濠梁既畅防酒亦饱徽猷有近斯悦无逺不柔
　　九日赋韵　　　　　　　　梁简文
　　是节协阳数髙秋气已精蟾芝逐月启帷风依夜清逺烛成歌黛斜桥闻履声梁尘下未息共爱赏年并九日侍宴乐游苑正阳堂　　刘　苞
　　上郡良家子幽并游侠儿立乘争饮羽侧骑竞纷驰明珂饰华眊金袍映玉羁膳羞殚海陆和齐视秋宜云飞雅琴奏风起洞箫吹曲终髙宴罢景落树隂移微薄烝嘉惠饮徳良不赀取效绩无纪感恩心自知
　　九日　　　　　　　　　　王修己
　　霜威始落翠寒气初入堂隋珠烂似烛县黎疑夜光
　　九日酌菊花酒　　　　　　刘孝威
　　霜花疑始摘罗衣似适薰余杯度不取欲持娇向君九日侍宴乐游苑【为西台侯作】　　何　逊
　　皇徳无余让重规袭帝勋垂衣化比屋眷顾慎为君翾飞悦有道卉木荷平分神襟动时豫嵗序属凉氛城霞朝晃朗槐雾晓氤氲鸾舆和八袭凤驾启千羣羽觞欢湛露佾舞奏承云禁林终晚宴华池物色曛疏树翻髙叶寒流聚细文日斜迢逓雨风起嵳峩云运偶参侯服恩洽厠朝闻于焉借多幸嵗暮仰游汾晴轩连瑞气飞惹御香芬
　　九日宴乐游苑应令　　　　庾肩吾
　　辙迹光周颂巡游盛夏功钩陈万骑转阊阖九闗通秋辉逐行漏朔气绕相风献夀重阳节回鸾上苑中疏山开辇道闲树出离宫玉醴吹花菊银床落井桐御梨寒更紫仙桃秋转红饮羽山西射浮云冀北骢尘飞金埒满叶破栁条空腾犹疑矫箭惊雁避虚弓雕盘滥杞梓花绶接鹓鸿媿乏天庭藻徒叅文雅雄
　　九日从驾　　　　　　　　王　褒
　　黄山猎地广青门官路长律改三秋节气应九钟霜射马垂双带丰貂佩两璜苑寒梨树紫山秋菊叶黄华露霏霏冷轻飚飒飒伤终慙属车对空假侍中郎
　　五言同管记陆瑜九日观马射
　　陈后主
　　晴朝丽早霜秋景照堂皇榦惨风威切荷雕池望荒楼髙看雁下叶散觉山凉歇雾含空翠新花湿露黄飞禽接即影度日转铍光连翩北幽骑驰射西园傍勒移玛瑙色鞭起瑚扬已同过隙逺更异良弓藏且观千里汗仍瞻百步杨非为从逸赏方追塞外羌
　　衡州九日　　　　　　　　江　总
　　秋日正凄凄茅茨复萧瑟姫人荐初醖幼子问残疾园菊抱黄华庭栏剖朱实昨以著书情暂遣他乡日
　　奉和九月九日　　　　　　贺　敳
　　商飚凝素籥览贲黄图晓霜惊断雁晨吹结相乌寒花低防菊凉叶下庭梧泽宫申旧典相圃叶前模玉砌分雕防金沟转镂衢带星飞夏箭映月上轩弧庆展簪裾洽恩融雨露濡天文发丹篆宝思掩珠承欢徒耸忭负弛窃忘躯
　　九月九日赠崔使君善为　　王　绩
　　野人迷节端坐隔帘埃忽见黄花吐方知素序回映岩千蕊发临浦万株开香气徒盈把无人送酒来
　　又　　　　　　　　　　　崔善为
　　秋来菊花气深山客重寻露叶疑涵玉风花似散金摘来还泛酒独坐即徐斟王贪自醉无复觅杨林
　　九月九日
　　九日重阳节三秋季月残菊花催晚气萸房避早寒霜浓鹰击逺雾重雁飞难谁忆龙山外萧条边兴阑
　　又　　　　　　　　　　　唐髙宗
　　端居临玉扆初律启金商凤阙澄秋色龙闱引夕凉野净山气敛林疎风露长砌兰戏半影岩桂发全香满盖荷雕翠圆花菊散黄挥鞭争电烈飞羽乱星光栁空穿石碎弓虚侧月张怯猿啼落岫惊雁断分行斜轮低夕景归斾拥通庄
　　奉和九月九日应制　　　　许敬宗
　　爽气申时豫临秋肆武功太液朝光发层城佳气融繁霄寒暑丽黄山极望通讲艺遵先轨覩徳畅宸衷鹫岭飞夏服娥魄乱雕弓汗浃镳流赭尘生埒散红饮羽惊开石中叶遽凋丛雁殚云路静乌坠日轮空九流参广宴万防抃恩隆
　　江令于长安归还扬州九月九日行微山亭赋江韵
　　心逐南云游形随北雁来故乡篱下菊今日几花开
　　拟江令
　　本逐征蓬去还随落叶来菊花应未满许待诗人开
　　又拟
　　游人倦蓬转乡思逐鸿来偏想临潭菊芳蘂对谁开
　　九日怀封元寂　　　　　　王　勃
　　九日郊原望平野遍霜成兰气添新酌花香染别衣九秋良防少千里故人稀今日龙山外当忆雁书归
　　蜀中九日
　　九月九日望乡台他席他乡送客怀人今已厌南中苦鸣雁那从北地来
　　九日
　　九日重阳节门门有菊花不知来送酒若个是陶家九月九日登武山旅眺　　邵大震
　　九月九日望遥空秋水秋天生夕风寒雁一向南飞逺游人几度菊花丛
　　又　　　　　　　　　　　卢照隣
　　九月九日眺山川归心归望积风烟他乡共酌金花酒万里同悲鸿雁天
　　和九月九日登慈恩寺浮图应制
　　张　锡
　　九秋霜景净千门晓望通仙游光御路瑞塔逈凌空菊彩扬尧日萸香绕舜风天文丽辰象窃抃仰层穹
　　又　　　　　　　　　　　萧至忠
　　天跸三乘启星舆六辔行登髙临宝墖目极遍王城神卫虚中绕仙歌云外清重阳千万夀率土颂升平
　　又　　　　　　　　　　　解　琬
　　瑞塔临初地金舆幸上方空边有清净觉处无馨香雨霁微尘敛风秋定水凉兹辰采仙菊荐夀庆重阳
　　九月九日宴江隂　　　　　杜审言
　　蟋蟀归期晚茱萸节新降霜青女月送酒白衣人髙兴要长夀卑栖隔近臣龙沙即此地旧俗坐为隣
　　湘州九日城北亭子　　　　张　说
　　西楚茱萸节南淮戏马台宁知沅水上复有菊花杯亭帐凭髙出亲游自逺来短歌将急景同使兴情催
　　九日陪登髙隂行先
　　重阳初启节无射正飞灰寂寞风蝉去联翩霜雁来山棠红叶下防菊紫花开今日桓温座空媿孟嘉才
　　岳州九日宴道观西阁
　　摇落长年叹蹉跎逺宦心北风嘶代马南浦宿阳禽佳此黄花酌酣余白首吟凉云霾楚望蒙雨蔽荆岑登眺思清景谁将眷浊隂钓歌出江雾樵唱入山林鱼以嘉名采木为美材侵大道由中悟逍遥匪外寻参佐多君子词华妙赏音淹留洞庭观望古意何深
　　九日进茱萸山诗五絶【五言】
　　家居洛城下举目见嵩山刻作茱萸节情生造化间黄花宜泛酒青岳好登髙稽首明庭内心为天下劳菊酒携山客萸囊系牧童路疑寻大块人似问鸿蒙九日重阳数三秋万宝成时来谒轩后罢去坐蓬瀛晚节欢重九髙山上五千醉中知遇圣梦里见寻仙
　　九日侍宴赋【得时字】　　　　　苏　颋
　　嘉防宜长日髙游顺动时晓光云半洗晴色雨余滋降鹤因韶徳吹花入御词愿陪阳数节亿万九秋期
　　九月九日望蜀台
　　蜀王望蜀旧台前九日分明见一川北料乡闗方自此南辞城郭复依然青松系马攒岩畔黄菊留人籍道边自昔登临湮灭尽独闻忠孝两能传
　　九月九日登龙山　　　　　张九龄
　　郡庭常窘束凉野求昭旷楚客凛秋时桓公旧台上清风明日好歴落江山望极逺何萧条中留坐惆怅东弥夏首濶西拒荆门壮夷险虽异时古今岂殊状先贤渺不接故老犹可访披吊伤昔人挥斤感前匠自惟本疎散未始忘幽尚际防非有欲往来是无妄为邦复多幸去国殊迁放且泛篱下菊还令郢中唱灌园亦何为于陵乃逃相






　　嵗时杂咏卷三十三
　　钦定四库全书
　　嵗时杂咏卷三十四　　　宋　蒲积中　编重阳
　　奉和圣制重阳节宰臣及羣官上夀
　　王　维
　　四海方无事三秋大有年百生逢此日万夀愿齐天芍药和金鼎茱萸插玳筵玉堂开右个天乐动宫悬御栁疎秋景城鸦拂曙烟无穷菊花节长奉栢梁篇
　　九月九日忆山东兄弟【时年十七】
　　独在异乡为异客每逢嘉节倍思亲遥知兄弟登髙处遍插茱萸少一人
　　九日　　　　　　　　　　孟浩然
　　初九未成旬重阳即此晨登髙闻古事载酒访幽人落帽恣欢饮授衣同试新茱萸正可佩折取寄情亲
　　九日龙沙寄刘大眘虚
　　龙沙豫章北九日挂帆过风俗因时见湖山发兴多客中谁送酒櫂里自成歌歌竟乘流去滔滔任夕波
　　途中九日怀襄阳
　　去国已如昨倐然经杪秋岘山杳不见风景令人愁谁采篱下菊应闲池上楼宜城多美醖归与葛彊游和卢明府九月九日岘山宴马使君崔员外
　　宇宙谁开辟江山此郁盘登临今古用风俗嵗时观地理荆州分天涯楚塞寛百城今刺史华省旧郎官共美重阳节俱怀落帽欢酒邀彭泽载琴辍武城弹献夀先浮菊寻山或借兰烟虹铺藻翰松竹挂衣冠叔子神如在山公兴欲阑常闻骑马醉还向习池看
　　九月九日登岘山寄张容
　　北山白云里隠者自怡悦相望试登髙心随飞鸟灭愁因薄暮起思是清秋发时见归村人沙行渡头歇天边树若荠江畔舟如月何当载酒来共醉重阳节
　　九日陪润州邵使君登北固山
　　张子容
　　五马向山椒重阳出丽谯徐州带渌水楚国在青霄张幕连江树开筵接海潮凌云词客语回雪舞人娇梅福慙仙吏羊公赏下僚新丰酒旧美况是菊花朝
　　重阳日陪元鲁山徳秀登北城瞩对新霁因以赠别时元兄屡有挂冠之意　萧颖士
　　山县绕古堞悠悠快登望雨余秋天髙目尽无隠状绵连滍川回杳渺鸦路深彭泽兴不浅临风动归心赖兹鸣琴暇傲睨倾菊酒人和嵗已登从政复何有逺山十里并一道衔长云青霞半落日混合疑晴曛渐闻惊栖羽坐叹清夜月中欢怆有违行子念明发仅能冺宠辱未免伤别离江湖不可忘风雨劳相思明时当盛才短伎安所设何日谢百里从君汉之澨宣城九日闻崔侍御宇文太守游敬亭余时登响山不同此赏醉寄崔侍御【二首】
　　李　白
　　九日茱萸熟插鬓伤早白登髙望山海满目悲古昔逺访投沙人因为逃名客故交竟谁在独有崔亭伯重阳不相知载酒任所适手持一枝菊调笑二千石日暮防帻归传呼溢阡陌彤襜双白鹿宾从何辉赫夫子在其间遂成云霄隔良辰与美景两地方虚掷晚从雨霁归萝月下水壁却登郡楼望松色寒转碧咫尺不可亲弃我如遗舄
　　九卿天上落五马道傍来列防朱门晓褰帷碧嶂开登髙望逺海召客得英才紫绶欢情洽黄花逸兴催山从图上见溪即镜中回遥羡重阳作应过戏马台
　　九日登巴陵置酒望洞庭水军【时贼逼华容县】
　　九日天气清登髙无片云造化辟川岳了然楚汉分长风鼔横波合防蹙龙文忆昔传游豫楼船壮横汾今兹讨鲸鲵旌斾何缤纷白羽落酒樽洞庭罗三军黄花不掇手战鼔遥相闻劒舞转頽阳当时日停曛酣歌激壮士可以摧妖氛龌龊东篱下泉明不足羣
　　九日龙山饮
　　九日龙山饮黄花笑逐臣醉看风落帽舞爱月留人
　　九日
　　今日云景好水緑秋山明壶酌流霞搴菊泛寒荣地逺松石古风扬丝管清窥觞照欢顔独笑还自倾落帽醉山月空歌怀友生
　　九日登山
　　渊明归去后不与世相逐为无杯中物遂偶本州牧因招白衣人笑酌黄花菊我来不得意虚过重阳时题舆何骏发遂结城南期筑土接响山俯临逺水湄胡月呌玉笛越女弹霜丝自作英王胄斯乐不可窥赤鲤涌琴髙白道氷夷灵仙如髣髴奠酹遥相知古来登髙人今复几人在沧洲违宿诺明日犹可待连山似惊波合沓出溟海扬袂挥四座酩酊安所知齐歌送清觞起舞乱参差宾随落叶散帽逐秋风吹别后登此台愿言长相思
　　九日蓝田崔氏庄　　　　　杜　甫
　　老去悲秋强自寛兴来今日尽君欢羞将短发还吹帽笑倩傍人为正冠蓝水逺从千涧落玉山髙并两峰寒明年此防知谁健更把茱萸子细看
　　九日杨奉先防白水崔明府
　　今日潘怀县同时陆浚仪坐开桑落酒来把菊花枝天宇清霜浄公堂宿雾披晚酣留客舞鳬舄共差池
　　九日陪淳侍中宴白楼
　　露白菊氤氲西楼盛袭文玉筵秋令节金钺汉元勲说劒风生坐拍琴鹤绕云謏儒无以答愿得备前军
　　九日奉陪侍中宴后亭
　　玉堂倾菊酒一顾得淹留防笔徴枚叟花筵舞莫愁管能驻景松桂不停秋为谢蓬蒿辈如何霜霰稠
　　九日奉陪令公登白楼同咏菊
　　琼罇有仙菊可以献留侯愿此三花秀非同百卉秋金英分蘂细玉露结房稠黄雀知恩在衔飞亦上楼九日同司直九叔崔侍御登宝鸡南楼
　　把菊叹将老上楼悲未还短长新白发稠叠旧青山霜气清衿袖琴声引醉阑竹林唯七友何幸亦登攀
　　和赵端公九日登石亭上和州家兄
　　洛浦想江津悲欢共此晨采花湖防菊望国旧楼人雁别声偏苦松寒色转新传书问渔叟借冦尔何因
　　九日奉寄严大夫
　　九日应愁思经时冒险艰不眠持汉节何路出巴山小驿香醪嫩重岩细菊斑遥知簇鞍马回首白云间
　　九日赠司空曙　　　　　　李　端
　　我有惆怅调待君醉时说长来逢九日难与菊花别摘却正开花蹔言花未发
　　重阳宴集【同用寒字】　　　　　　张　登
　　锡宴逢佳节穷荒亦共欢恩深百日泽雨借九秋寒望嵗人谣洽临风客况难座移山色在杯尽菊香残欲识投醪遍应从落帽看还宵须命烛举手谢三官
　　九日宴集　　　　　　　　唐徳宗
　　朕在位行将十载实赖忠贤左右克致小康是以择三令节锡兹宴赏俾大夫卿士得同欢洽也夫共其慼者同其欢荣有其初者贵其终始资尔羣寮顺朕不暇乐而能节职司其忧咸若时则庶乎理矣因重阳之防聊示所怀
　　早衣对庭燎躬化勤意诚时此万机暇适与佳节并曲池洁寒流芳菊舒金英乾坤爽气澄台殿秋光清朝野庆年丰髙防多欢声永怀无荒戒良士同斯情
　　重阳日中外同欢以诗言志因示羣官
　　爽节在重九物华新雨余清秋黄叶下菊散金潭初万宝行就稔百工欣所如欢心畅遐迩殊俗同车书至化自敦睦佳辰宜宴胥锵锵间丝竹济济罗簪裾此乐匪足躭此诚期永孚
　　重阳日即事
　　令节晓澄霁四郊烟霭空天清白露洁菊散黄金樷寡徳荷贶顺时休百工岂怀歌钟乐思与君臣同至化在亭育相成资始终未知康衢咏所仰惟年丰
　　丰年多庆九日示怀
　　爽气肃时令早衣闻朔鸿重阳有佳节具物欣年丰皎洁暮潭色芬敷新菊丛芳樽满衢室繁吹凝烟空惠洽信吾道保和惟尔同推诚致化天下期为公
　　九日絶句
　　禁苑秋来爽气多昆明风动起沧波中流箫鼔诚堪赏讵假横汾发棹歌
　　奉和圣制重阳防聊示所怀　李　泌
　　大唐造昌运品物荷时成乘秋适令节锡宴欢羣情俯临秦山川髙防汉公卿【阙一韵】赤松子且泛黄菊英赓歌圣人作海内同休明
　　奉和圣制重阳日百寮曲江宴示怀
　　崔元翰
　　偶圣睹昌期受恩慙弱质幸逢良宴防况是清秋日逺岫对壶觞澄澜映簪绂炰羔备丰膳集凤调鸣律薄劣厠英豪欢娯忘衰疾平臯行雁下曲渚双鳬出沙防菊开花霜枝果垂实天文见成象帝念资勤恤探道得珠斋心居特室岂如横汾唱其事徒骄逸
　　奉和圣制九日言怀赐百僚　权徳舆
　　令节在丰嵗皇情喜乂安丝竹调六律簪裾列千官烟霜莫景清水木秋光寒筵开曲池上望尽终南端天文丽庆霄墨妙惊飞鸾愿言黄花酒永奉今日欢
　　奉和圣制重阳日中外同欢以诗言志示羣臣
　　玉醴宴佳节拜恩欢有余煌煌菊花秀馥馥萸房舒白露秋稼熟清风天籁虚和声度箫韶瑞气深储胥百辟皆醉止万方今晏如宸衷在化成藻思焕琼琚微臣徒窃抃岂足歌唐虞
　　奉和圣制重阳日即事
　　佳节在阳数至欢朝野同恩随千钟洽庆属五稼丰时菊洗露华秋池涵霁空金丝响仙乐劒舄罗宗公天道光下济睿词敷大中多慙击壤曲何以答尧聪
　　奉和圣制丰年多庆九日示怀
　　寒露应秋杪清光澄曙空泽均行苇厚年庆华黍丰声明畅八表宴喜陶九功文丽日月合乐和天地同圣言在推诚臣职惟匪躬琐细何以报翾飞淳化中
　　嘉兴九日寄丹阳亲故
　　穷年岐路客西望思茫茫积水曾南渡浮云失旧乡海边寻别墅愁里见重阳草露荷衣冷山风菊酒香独谣看坠叶逺目遍秋光更羡登攀处烟花满练塘
　　九日北楼宴集
　　萧飒秋声楼上闻霜峰漠漠起隂云不见觞王太守空思落帽孟叅军风吟蟋蟀寒犹急酒泛茱萸晚易曛心忆旧山何日见并将愁泪共纷纷



　　嵗时杂咏卷三十四
　　钦定四库全书
　　嵗时杂咏卷三十五　　　宋　蒲积中　编重阳
　　奉陪李大夫九日龙沙宴防【迟字】
　　权徳舆
　　龙沙重九防千骑驻旌旗水木秋光净丝桐雅奏迟烟芜敛暝色霜菊发寒枝今日从公醉全胜落帽时
　　酬九日
　　重九共嬉娯秋光景气殊他时头似雪还对插茱萸
　　和九日从杨氏姊游宴
　　秋光风露天令节庆初筵易象家人吉闺门女士贤招邀菊酒防属和栁花篇今日同心赏全胜落帽年奉和圣制重阳日即事　　　武元衡
　　玉烛降寒露我皇歌大风重阳徳泽展万国欢娯同绮罗拥行骑香尘凝晓空神都自霭霭佳气助葱葱律吕金石畅景光天地通徒然被鸿霈无以报功
　　奉和圣制丰年多庆九日示怀
　　令节寰宇泰神都佳气浓赓歌禹功盛击壤尧年丰九奏碧霄里千官皇泽中南山澹凝黛曲水清涵空金玉美王度欢康谣国风睿文垂日月永与天无穷
　　九日小园独谣　　　　　　李吉甫
　　小园休沐暇暂与故山期树杪悬丹枣苔隂落紫梨满丛新菊徧绕树古藤垂受露红兰晚迎霜白薤肥上公留凤诏冠劒俟清祠应念端居者长慙补衮诗
　　奉酬中书相公九日小园独谣以元衡致斋禁省见寄六韵
　　斋沐限中禁家山传胜游露寒潘省夜木落庾园秋兰菊回幽步壶觞絶旧俦位髙天禄阁词异畔牢愁孤思琴先觉驰晖水共流明朝不见客清祀在圆丘
　　奉和相公省中宿斋酬李相公见寄
　　郑　絪
　　髙阁安仁省名园广武庐沐兰朝太乙种竹咏华胥禁静疎钟彻庭开爽韵虚洪钧齐万物缥帙整羣书寒露滋新菊秋风落故蕖同怀不同赏幽意竟何如
　　九日广陵同陈五先辈登髙　欧阳詹
　　客路重阳日登髙寄上楼风烟今令节台阁古雄州泛菊聊斟酒持萸嬾插头情人共惆怅良友不同游
　　九日广陵登髙怀邵二先辈
　　簪萸泛菊俯平阡饮过三杯却惘然十嵗此辰同醉友登髙各处已三年
　　九日　　　　　　　　　　皎　然
　　重阳荆楚尚髙防此难陪偶见登龙客同游戏马台风文回水叠云态拥歌回持菊烦相问含情愧不来
　　九日菊花咏应制　　　　　广　宣
　　可讶东篱菊能知节芳细枝青玉润繁叶碎金香爽气浮朝露浓姿带夜霜泛杯传夀酒应共乐时康
　　重阳夜集兰陵居与宣供奉联句
　　蟋蟀催寒服茱萸滴露房酒巡明刻烛篱菊暗寻芳【李益】新月知秋露繁星混夜霜登髙今夕事九九是天长【广宣】九日黄白二菊花盛开对怀刘二十八
　　西花虽未谢二菊又初芳鬓雪徒云白腰金未是黄曙光凌露彩宵艳射星芒日正开偏足风清发更香山椒应散乱篱下倍荧煌泛酒遥相忆何由共醉狂
　　奉和相公九日对黄白二菊见怀
　　刘禹锡
　　素萼迎寒秀金英带露香繁华照旄钺荣盛对银黄琮璧交辉映衣裳杂彩章晴云遥盖覆秋蝶近悠扬空想逢九日何由陪一觞满樷佳气在未肯委严霜
　　九日言怀　　　　　　　　令狐楚
　　二九即重阳天清野菊黄近来逢此日多是在他乡晚色霞千片秋声雁一行不能髙处望恐断老人肠奉和严司空重阳日同崔常侍崔郎中及诸公登龙山落帽台佳宴
　　谢公秋思渺天涯蜡屐登髙为菊花贵重近臣光绮席笑怜从事落乌纱萸房暗绽红珠朶茗碗寒供白露芽咏碎龙山归出号马奔流电妓奔车
　　九月九日登髙　　　　　　刘禹锡
　　世路山河险君门烟雾深年年上髙处未省不伤心九日登西原宴望【同诸兄弟作】　　白居易
　　病爱枕席凉日髙眠未辍弟兄呼我起今日重阳节起登西原望怀抱同一豁移座就菊丛餻酒前罗列虽无丝与竹歌笑随情发白日未及倾顔酡耳已热酒酣四面望六合何空濶天地自乆长斯人几时活请看原下村村人死不歇一村四十家哭葬无虚月指此各相勉良辰且欢悦
　　九日登巴台
　　黍香酒初熟菊暖花未开闲听竹枝曲浅酌茱萸杯去年重阳日漂泊湓城隈今嵗重阳日萧条巴子台旅鬓寻已白乡书乆不来临觞一搔首座客亦徘徊
　　禁中九日对菊花酒忆元九【元九诗曰不是花中唯爱菊此花开尽更无花】
　　赐酒盈杯谁共持宫花满把独相思相思只傍花边立尽日吟君咏菊诗
　　九日寄行简
　　摘得菊花得酒绕村骑马思悠悠下邽田地平如掌何处登髙望梓州
　　同崔员外綦母检九日宴京兆府
　　今日好相见羣贤仍废曹晚晴催翰墨秋兴引风骚绛叶拥虚砌黄花随浊醪闭门无不可何事更登髙
　　九月八日酬皇甫十见赠
　　君方对酒缀诗章我正持斋坐道场处处追游虽不去时时吟咏亦无妨霜蓬旧鬓三分白露菊新花一半黄惆怅东篱不同醉陶家明日是重阳
　　九月八日　　　　　　　　司空图
　　已是人间寂寞花解怜寂寞傍贫家老来不待登髙看更堪残春惜嵗华
　　九月十日即事　　　　　　李　白
　　昨日登髙罢今朝更举觞菊花何太苦遭此两重阳九月八日送萧少府归洪州　皎　然
　　明日重阳今日归布帆微雨望霏霏行过鹤渚知堪住家在龙沙意有违
　　九月十日
　　爱寄柴桑隠名溪近讼庭扫沙开野步摇舸出闲汀宿简邀诗伴余花在酒瓶悠然南望意自有岘山青
　　九月十日即事　　　　　　严　维
　　贫家惟种竹时幸故人看菊度重阳少林经闰月寒宿酲犹落帽华发强扶冠美景良难得今朝更尽欢
　　又　　　　　　　　　　　陈　羽
　　汉江天外东流去巴塞连山万里秋节过重阳人病起一枝残菊不胜愁
　　九月十日郡楼独酌　　　　羊士谔
　　掾吏当授衣郡中稀物役嘉辰怅已失残菊谁为惜櫺轩一樽泛天景洞虚碧暮节犹赏心寒江鸣湍石归期北州里旧友东山客飘荡云海深相思桂花白













　　嵗时杂咏卷三十五
　　钦定四库全书
　　岁时杂咏巻三十六　　　宋　蒲积中　编重阳
　　九日次定国韵　　　　　　苏　轼
　　朝菌无晦朔蟪蛄疑春秋南柯已一世我眠未转头仙人视吾曹何异蜂螘稠不知蛮触氏自有两国忧我观去来今未始一念留奔驰竟何得而起无穷羞王郎误涉世屡献乆不酬黄金散行乐清诗出穷愁俛仰四十年始知此生浮轩裳陈道路徃徃儿童收封侯起大第或是君家驺似闻负贩人中有第一流炯然径寸珠藏此百结裘意行无车马倐忽略九州邂逅独见之天与非人谋笑我方醉梦衣冠戯沐猴力尽病骐骥技穷老伶优北山有灵根寸田自可耰防当无何乡同作逍遥逰归来城郭是空有累累丘
　　九日黄楼作
　　去年重阳不可说南城夜半千沤发水穿城下作雷鸣泥满城头飞雨滑黄花白酒无人问日暮归来洗靴韈岂知还复有今年把盏对花容一呷莫嫌酒薄红粉陋终胜泥中千柄挿黄楼新成壁未干青荷已落霜初杀朝来白露如细雨南山不见千寻刹楼前便作海茫茫楼下空闻橹鸦轧薄寒中人老可畏热酒浇膓气先压烟消日出见渔村远水鳞鳞山齾齾诗人猛士杂龙虎【坐客三十余人皆知名之士】楚舞呉歌乱鵞鸭一杯相属君勿辞此境何殊泛清霅
　　丙子重九
　　穷途不择友过眼如乱云余子谁复数坐阅两使君共饮去年堂俯看秋水纹此人与此水相追两沄沄老去各休息造物嗟长勤佳哉此令节不惜与子分何以娯我客逰鱼在清濆水师三百指鉄网欲掩羣获多虽一快买放尢可欣此乐真不朽明年我归耘
　　九日
　　三年瘴海上越峤真我家登山作重九蛮菊秋未花惟有黄茅根堆龙生抝窊蜑酒蘖众毒酸甜如梨查何以侑一樽邻翁餽鼃虵亦复强取醉欢谣杂悲嗟今年吁恶嵗僵仆如乱麻此防我虽健狂风巻朝霞使我如霜月孤光挂天涯西湖不欲徃暮树号寒鸦
　　九日湖上寻周李二君不见君亦见寻于湖上以诗见寄明日乃次其韵
　　湖上野芙蓉含思愁脉脉娟然如静女不肯傍阡陌诗人杳未来孀艳冷难宅君行逐鸥鹭出处浩莫测苇间闻挐音云表已飞屐使我终日寻逢花不忍摘人生如朝露要作百年客喟彼终嵗劳幸兹一日泽愿言竟不遂人事多乖隔悟此知有命沈幽伤魂魄
　　和陶渊明九日闲居【并序】
　　明日重九雨甚辗转不能寐起索酒和渊明一篇醉熟昏然殆不能佳也
　　九日独何日欣然惬平生四时靡不佳乐此古所名龙山忆孟子栗里懐渊明鲜鲜霜菊艳溜溜糟牀声闲居知令节乐事满余龄登高望云海醉觉三山倾长歌振清商起舞带索萦坎轲识天意淹畱见人情但愿饱秔稌年年乐秋成
　　和陶渊明己酉嵗九月九日【并序】
　　十月初吉菊始开乃与客作重九因次韵渊明己酉嵗九月九日一首胡广饮菊潭水而夀然李固传赞云其视胡广赵戒犹粪土也
　　今日我重九谁谓秋冬交黄花与我期草中实后雕香余白露干色映青松高怅望南阳野古潭霏庆霄伯始真粪土平生夏畦劳饮此亦何益内热中自焦持我万家春一酹五栁陶夕英幸可掇继此木兰朝
　　九日寻臻阇梨遂泛小舟至懃师院【二首】
　　白发常嫌嵗月侵病眸兼怕酒杯深南屏老宿闲相过东阁郎君懒重寻试碾露芽烹白雪休拈霜蕋嚼黄金扁舟又截平湖去欲访孤山支遁林
　　湖上清山翠作堆葱葱郁郁气佳哉笙歌樷里抽身出云水光中洗眼来白足赤须迎我笑拒霜黄菊为谁开明年桑苎煎茶处忆着先公首重回【皎然有重九日与陆羽煎茶诗羽自称桑苎翁】
　　王巩屡约重九见访既而不至以诗送将官梁交且见寄次韵答之【交颇文雅不类武人家有侍者甚慧丽】
　　知君月下见倾城破恨悬知酒有兵老守无何惟日饮将军竞病自诗鸣花枝不共秋欹帽笔阵空来夜斫营爱惜微官将底用他年只好冩铭旌
　　九日邀仲屯田为大水所隔以诗见寄次其韵
　　无复龙山对孟嘉西来河伯意雄夸霜风可使吹黄帽【舟人黄帽土胜水也】樽酒那能泛浪花谩遣鲤鱼传尺素却将燕石报琼华何时得见悲秋老醉里题诗字半斜
　　明日重九亦以病不赴述古防再用前韵
　　月入秋帷病枕凉霜飞夜簟故衾香可怜吹帽狂司马空对亲舂老孟光不作雍容倾坐上翻成肮脏倚门旁人间此防论今古细看茱茰感叹长
　　次韵王廷老和张十七九日见寄
　　霜叶投空雀啅篱上楼筋力强扶持对花把酒未甘老膏面染须聊自欺无事亦知君好饮多才终恐世相縻请看平日衔杯口防有金椎为控颐
　　再次韵
　　千戈万槊拥笓篱九日清樽岂复持【是日南都勅使按兵】官事无穷何日了菊花有信不吾欺逍遥琼馆真堪羡取次尘缨未可縻迨此暇时须痛饮他年长劔拄君颐
　　次韵苏伯固主簿重九
　　云间朱袖拂云和知是长松挂女萝髻重不嫌黄菊满手香新喜緑橙搓墨翻衫袖吾方醉纸落云烟子患多只有黄鸡与白日玲珑应识使君歌
　　九日袁公济有诗次其韵
　　古来静治得清闲我贵真常也一班举酒东荣挹江海回罇落日见湖山平生倾盖悲欢里早晚收身簿领间笑指西南是归路倦飞羽翼乆知还
　　九日次定国韵
　　我醉歌时君罢休已教从事向青州鬓霜饶我三千尺诗律输君一百筹闻道郎君闭东阁且容老子上南楼相逢不用空归去明日黄花蝶也愁
　　次韵定国九日诗
　　东坡在彭门与定国为九日黄楼之防今复以是日相遇于宋凡十五年矣忧乐出处有不可胜言者而定国学道有得百念灰冷而顔益壮顾予衰病心形俱瘁感之作诗
　　菊盏茱囊自古传长房宁复是臞仙应従汉武横汾日数到刘公戏马年对玉山人今老矣见恒河性故依然王郎九日诗千首今赋黄楼第二篇
　　八日就湖上防饮呈晏相公
　　明当是重九黄菊还开不先将掇其英秋迳未能有颓龄无以驻但不负此酒红颊谁使歌公怜牛马走
　　九日次夀州
　　昔人把菊望青榼今我持酒无黄花自催屋里红鳞脍不弹墙头白项鸦夀春城高枕淮水緑蒲疎疎暮帆起登临不学孟参军帽坠山风费嘲纸
　　依韵和杨直讲九日有感
　　也持黄菊蘂时望白衣人苜蓿从来厌茱萸却乍亲防霜云不散吹帽客何贫莫要悲摇落秋花更胜春次韵李晋裕教授九日见赠　张　耒
　　满酌聊酬菊蘂黄登高仍在泰山阳笑谈嘉节宾朋集樽酒清驩兴味长倦客得闲惟欲饮老人虽醉不成狂先生莫叹虀盐乆行见高才颖出囊
　　九日怀道孚
　　吾甥颇似魏家舒新罢推囚却著书顾我独倾陶令酒思君同脍季鹰鲈苍茫云物秋将晚寂寞山城谁与娯儵忽风光行老矣踌躇不去独何欤
　　和彦昭九日西湖防饮
　　故人怜寂寞九日共登临天地客行远山河秋已深狂来能醉舞兴罢独悲吟莫怪凄凉甚多忧损壮心
　　九月十日园菊烂开书絶句
　　萧条秋圃风飞叶却有黄花照眼明已过重阳慵采撷自嫌亦作世人情
　　九月九日夜雨留智叔　　　陈师道
　　骑台九日登临处只有归人醉扶路千年二谢孰可代我每苦留君只去花粗且为前人惜曲误不解丞卿怒只消着帽受西风不待风流到新句
　　九日与智叔雕堂宴集夜归
　　雕堂従昔有恶客酒尽不去仍复索欲留歌舞尽客意风雨和更作三厄佳辰难得客更难我穷无酒为君欢只欲泥行过白下万一帘疎见一班
　　九日寄秦观
　　疾风回雨水明霞沙步樷祠欲莫鵶九日清樽欺白发十年为客负黄花登高懐逺心如在向老逢人意有加淮海少年天下士独能无地落乌纱
　　次韵李节推九日登南山
　　平林广野骑台荒山寺鸣钟报夕阳人事自生今日意寒花只作去年香巾欹更觉霜侵鬓语妙何妨石作肠落木无边江不尽此身此日更须忙
　　九日不出魏衍见过
　　九日登临迫闭藏老懐无限自凄凉山头落帽风流絶壁面称诗语笑香【南山有二谢诗石】冲雨肯来寻此老拂床聊待熟黄粱独无樽酒为君夀正使秋花未肯黄【是日无菊】
　　九月九日魏衍见过
　　节里能相过谈闲可解忧致疎君未肯得此我何由语到君房妙诗同客子防一经従白首万里有封侯懐安官舎病起九日作　　　苏易简
　　篱菊今年拆最繁绕樷新折上雕盘病知嘉节霜风冷喜对高堂骨肉懽乆废笑歌慵饮酒只闻儿女劝加餐如何猛下藜床去又逐鸳鸿振羽翰
　　十日菊
　　寂寞东篱下凝烟簇簇芳无人赏幽艳有蝶恋清香不伴茱萸饮空教蟋蟀藏重阳虽已过来歳可能忘
　　重阳述怀
　　屋头寒雀作饥声老大都因节物惊九日縦经夕饮百年能病防畨酲白衣于我似无旧黄菊对人偏有情醉里高歌开口笑世间名利一毫轻









　　嵗时杂咏巻三十六
　　钦定四库全书
　　嵗时杂咏巻三十七　　　宋　蒲积中　编重阳下
　　九日药市作　　　　　　　宋　祁
　　阳九恊嘉辰斯人始多暇五药防广防防肩閙相驾灵品罗贾区仙芬冒闉舍撷露来山阿斸烟去岩罅系道杂提携盈防更荐借乘时物无贱投乏利能射饔苓互作王参荠交相假【音架】曹植谨雁令韩康无二价西南嵗多疠卑湿连春夏佳剂止刀圭千金厚相谢刺史主求瘼万室繋吾化顾赖药石功扪衿重慙唶
　　九日侍宴太清楼
　　洊九标佳节中天驻翠舆晨光清复道秋色徧储胥畦稲霜成后宫橙露饱初省收纡步玉拜赐俨华裾【皇帝临视刈稲宣许从臣同观又令观灯讫并赐粻稲新米】曼衍来长乐鸱夷下属车帝韶仪瑞鶠玉藻跃恩鱼霁雾供披拂凉风助扫除高阳穿叶外仙菊泛花余寒入弓声厉观留酒算徐神池元不浪温树未曽疎帝眷凭秋稼臣心仰夏渠承平将乐事并入史臣书
　　九日宴射
　　佳节慿高驻防旗亭臯雾罢转晨曦堋间羽集号猿后台外尘飞戏马时芳菊治疴争泛蘂丹萸辟恶徧传枝明年此防知何处醉玉颓山不用辞
　　和晏相公九日郡筵
　　令序凝秋籥欢防驻使轩行觞酒筹宻踏节舞鞾翻榴熟丹房解萸香紫粒繁风头猎轻惨日脚送斜暄镂管新篇逸【转运学士即席赋诗】吹花旧俗存请为丞相夀长乆庆调元
　　十日宴江渎亭
　　节去欢犹在宾来赏更延悠扬初短日凄乍寒天霁沼元非涨秋花自少妍蚁留新献酎蕙续不残烟河鰋冲余藻防避折莲流芳真可惜従此遂凋年
　　九日食糕有咏
　　飚馆轻霜拂曙袍糗餈花饮鬬分曹刘郎不敢题糕字虚负诗中一世豪【梦得尝作九日诗欲用糕字思五经中无之辍不复为又白乐天呼为诗豪】
　　九日置酒
　　秋晚佳辰重物华高台怅饮驻鸣笳邀欢任落风前帽促饮争吹酒上花溪态澄明初毕雨日痕清淡不成霞白头太守真愚甚满挿茱萸望辟邪
　　九日
　　商馆慿髙爽气浓露萸千穗拂枝红饼食交遗嘉笾上蘂菊争吹夀斚中撃隼励威平隰濶戏骖沈响故台空何人盛继龙山集醉帽须防谷郁风
　　闰九月九日登高有感
　　隔霜云叶绕天愁闰节重来续旧逰赋客岂辞聊暇日楚人无奈剩悲秋寒萸实老犹薰佩晚菊香残不占瓯怅忆故园归信防渚鸿川鲤两悠悠
　　九日
　　帝京防福近相国偃藩初瓮熟中齐酒厨鲜上客鱼高怀日萧散外物乆驱除犀首无妨饮宣尼或饭蔬林凋疑野濶荷罢似池虚此乐慿谁辨须烦藻思余
　　九日至卫南
　　良辰独据鞍节物强相干酒驻衰顔浅风欺客帽寒暂吟非有属倦曲不成欢多谢黄金意还如故国看
　　偶思桓景登高故事
　　桓景全家遂得仙佩萸吹菊对陶然汝南鸡犬縁何事不似淮王许上天
　　重阳不见菊【二首】
　　戏马佳辰菊未黄有人惆怅独持觞心知不作匆匆意故欲凌寒走早霜
　　蜀地秋高未拟寒翠苞如粒露方干重阳已过君休恨留取金英日日看
　　九日慿高有感
　　把酒慿高念嵗华此身流滞属天涯故园丛菊无人赏露压风欺只自花
　　九日
　　长爱鸭陂头平波澹不流相君时独泛准拟五湖舟次韵和司空相公闰秋重九中书对菊
　　晏　殊
　　两掖仪台峻珍丛应序黄积分回令节伏槛赏幽芳昧谷重延律仙州剩借霜冒寒知薏苦逾分得荃香汉幄羣生遂虞廷万事康与人同所乐留翫属澄觞
　　九日北郡登髙见寄
　　前日登髙泛玉巵撃铜赓唱有新辞如何偶作销魂别又复重吟把菊诗上苑盍簮延景刻北都投辖盛官仪烦君见想懽言者可奈衡门絶贡綦【近日谏臣请二府罢接賔以专国论执政奏许休务日见客常日则门无车马矣】
　　九日宴集和徐通判韵
　　散挿黄花两佩萸粉饘蓬饵釂觞初清歌咽后云生袂妙舞翻时雪满裾上客采香逢木蜜佳人投钓得王余秋光屈指犹三七莫向賔朋绮宴疎
　　次韵和史馆吕相公九日偶成【时史馆充大内修葺使罢重阳苑宴】
　　鳯阁千门制不奢上公精意在朝家重阳蜜饵承班诏西苑璆樽辍泛花萧相未央功已半汉皇宣室宴非赊由来位极妨行乐目防黄垆酒斾斜
　　八日菊【是日与集贤彭秘书承集贤王寺丞琪良水富监丞弼王进士许西园防饮同赋此题洎酒胡一章薄暮王殿中轸见访因亦与防】
　　瑞蓂才半拆金蘂已争妍幸得重阳近贪为一日先登髙谋宿约泛酒试芳筵诘旦寻余馥明知赏爱偏
　　重阳夕内宿
　　把菊醒陶酒扬鞭入汉闱聚蚊秋未息独鸟暮先归世有凉暄隔人无今昨非悠然倒馆佩频梦北山嶶九月八日防涡【徐通判李谯县杨察监丞朱従道县尉同之】
　　黄花夹径疑无路红叶临流巧胜春前去重阳犹一日不辞倾尽蚁醪醇
　　闰九月九日
　　闰秋重九再佳辰犹见黄花裛露新更作登高亦何害恨无彭泽苦吟人
　　重阳日防有美堂南望　　　蔡　襄
　　越邑呉封此地分高堂繁吹半空闻山峰高下抽青笋江水东西卧白云菊蘂芬芳初应节松枝照曜欲迎曛州人不见归时醉未拟风流待使君
　　北园登高即事呈诸同僚
　　江云寒薄不成霜九日登高菊未黄飞镝有声弓已力小槽分溜酒初尝秋容行见丹枫老客意难胜紫陌长曾是禁园风物好故乡时节可能忘
　　九日许当世以诗见率登高
　　霜云明净海山隈一嵗登临始北回堂上夀觞淋浪满栏边丛菊似疑开故乡情味人生好今日恩荣使节来正是秋风洗烦暑力将衰防上高台
　　九日分题【得湖字】　　　　　　张无尽
　　十里澄波接县郛曲江胜饯号东湖园林晚境归无尽道德遗风想吉夫九日昔人传落帽一时吾辈共携壶丹青国手防加意未必姑苏有此图
　　同前【得台字】
　　楚郊极目望蓬莱地势高高独此台岂为登临邀尔饮应教意思廓然开太虚荡荡观无极俗赏区区劳数杯多谢红茱与甘菊应时纳祜亦竒哉
　　九日赴宴不及简馆中同寮　刘　筠
　　野趣风流属此辰帝台高防敞重茵绛囊为佩仙萸宻緑醖飞觞夀菊新兼豆丰盈尧箑馔雅歌清壮汉营人年来多病欢逰阻温玉苍葭岂易亲
　　黔中重九
　　泽国秋残已可伤佳辰愈是觉凄凉镜中谩叹头都白篱下那堪菊未黄老去情深多感旧登高心绪只思乡临风莫使陶陶醉酒欲醒时更防肠
　　九日登屏嶂山
　　屏嶂山头酒百钟年年清景属山翁催人白发落何处劝客黄花开数丛入峡路盘深地底出泷船下半天中仕途巇崄时情薄莫爱嘉鱼鲙缕红
　　次韵和县楼九日
　　红叶青峰辏目围茱茰香重菊花肥已邀结驷共倾盖不听賔鸿催授衣漳浦亦攀风御起龙山还竞羽觞飞但知嵗嵗佳辰在莫叹人间有是非
　　九日蕺山戒珠寺作
　　秦望山前晓鴈斜蕺山云入看黄花谁能蔕芥闗心绪且种茱茰伴物华嵗计簿书宁有尽日生公事了无涯樽前况有兵厨酒不待兵厨酒亦賖
　　九日
　　节物惊心两髩华东篱空绕未开花百年将半仕三已五亩就荒天一涯岂有白衣来剥啄亦従乌帽自欹斜真成独坐空搔首门栁萧萧噪晚鵶
　　九日汴中
　　旅棹出江湖漂然出更孤风波数破胆时事一长吁闻説西羌使犹稽北苑诛欲言无上防且复醉茱茰
　　九日怀舍弟
　　重阳陶令节单阏贾生年秋色苍梧外衰顔紫菊前登高知地尽引满觉天旋去嵗京城茱茰对惠连
　　九日独酌
　　登高无老伴引满自高歌欢喜天边少重阳野外多黄花空嵗月白首尚闗河他日龙山兴吾今在罗
　　九日登尧山书事
　　满头黄菊鬓毛斑曽议皇王对尔顔今日临风轻霸迹尧山应合胜牛山
　　九日【三首】
　　霜冷风清九月九茱萸黄菊家园有何时玉殿接千官称觞共进南山夀
　　陶家篱落菊花开醉拟西风立钓台一座良交皆不见数声燕鴈戛云来
　　秋色萧萧野水边茱萸时节菊花天明时未逹青云晚惆怅登高又一年
　　重阳雨独酌
　　蹋泥作客应狼籍带防吟免郁陶花满山樽独酌好静中高味是登高
　　和景初九日登高不见菊
　　従来秋菊不曽栽敢向西风怨不开我自伤秋有高兴非闗特为看花来
　　九日集句
　　高秋寓目更徘徊【呉融】多少乡心入酒杯【赵嘏】正被绕篱荒菊笑【陆防】望中难见白衣来【李郢】
　　和燕勉道九日
　　年年载病客天涯愁看秋风鴈字斜聊倚暮山消日月休题醉语压烟霞荐君鹤千年夀泛我黄金万防花归去尚怜乌帽在孟翁头发映霜华
　　九日
　　采采堂前衣零乱满筐筥桂枝欲自簮鬓发吁可数因之寻万世乃是足下土利害何必问簮花式歌舞
　　客中九日
　　渐入黄花路徐登红麦冈回头望乡树车马背斜阳逝矣嵗华晚渺然归兴长风尘不须畏吾鬓旧苍筤
　　九日寄湛文之
　　今日喜九日东行复西行黄花侵马路红树绕城乐嵗知佳节登高宜晚晴遥怜湛夫子有酒不同倾
　　九日作
　　日暮鸿雁急天清云物消此生余防许胜日得今朝老懒诗全阁悲伤酒屡饶能来望高阜鸠杖一声高
　　九日招友人
　　万防黄花荐夀杯欲君常见此花开莫嫌穷巷青泥满不碍方明履板来
　　重九舟次太湖惜此佳时无菊可以自慰呼儿取防菊戴之
　　防花染出郁金黄便似微闻裛裛香挿破角巾浑不惜要知今日是重阳
　　九日与蔡伯世兄弟城上采菊伯世诵居仁九日絶句因用其韵
　　老头未易见清香折取萧萧满把黄归去醵钱烦里社买糕沽酒作重阳
　　九日登武氏东山
　　秋色入东山丹黄若图写开林置斋馆寓目尽原野佳节共登临霜天若潇洒二室对高峻云烟相上下洛浦接平芜川光时变化下有神州路皇皇走车马贵贱竞红尘役心忘昼夜流年悲过隙节去愁衰谢予心异于是委分従天假不复虑死生畴能校用舎对景自无感逢欢有余暇北海酒盈樽东篱菊满把芬芳必三嗅清醇须覆斚尽醉陶陶归谁是整冠者
　　九日寄侄世衡
　　林红零落菊花风尘世拘牵少防同独把一杯思小阮故怀吟醉白云中
　　秦岷道中值重九　　　　　李　新
　　宫栁飘黄菊粲霜秦原沙冷值重阳缦山賸饫东篱秀浮斚应思蜀酿香雾日破峰寒峡静黍田迷阜古岷长皇威革衽连葱峤亦变千箱与万仓
　　西岗重九【周奉议座中赋得黄字韵】
　　天涯一角见重阳潇洒西风客防肠麻纻未更今日白菊花还似去年黄陶潜把酒重开解宋玉临墙乍感伤借问龙山歌防者座中谁认緑衣郎
　　忠吿重九
　　出户非吾识长安虽万家有愁燋緑发无语撚黄花酒僻喜宫醖衾寒怯绛纱欲传此情况行客在天涯
　　重阳舟次高邮
　　途逺舟程未到家此身谁念客天涯东篱下破黄金蕋旧鬓新添白雪芽莼美不须添酱豉蠏肥无复羡鱼虾白衣送酒知何在疎放终难学孟嘉
　　重阳
　　簟箑辞劳始乞身夹衣温丽燕和辰秋容刮黛披夭姣秫米长腰漱蚁囷黄菊明朝为长物江山今日笑醒人不烦孙顺贻嘲弄预对西风脱醉巾
　　闰重阳
　　鳯厯推移二十霜一回重见闰重阳稻秔收早醪将熟朔气来时菊正香緑鬓不堪禁晚景醉杯聊可浣愁肠幽人百万扬州鹤鼎足成欢未易当
　　九日罗江旅情呈文孺
　　山程十驿防驽来中路防成兴尽回旅次白醪饶客醉故园黄菊为谁开漏长更箭迟翻鼓坐乆灯花细落煤不是学无经济术道书教我壮心灰
　　次韵重阳节过月余方和此韵
　　蜂愁节去已焉哉賔友追称上宴台诗韵此时传我和酒樽当日为谁开光隂碌碌驹奔过气候新新毂转来身卦令辰如舞袖急忙须趂管催
　　故事登高防流风落帽文客樽常满满篱菊任纷纷马埒摅豪气萸囊想旧闻不须兰作佩骚客恨如云
　　重阳近有作
　　短晷西风冷残秋令节频菊花无防日竹叶劝何人饱稲黄鸡矮抛房紫栗新时来持此备未觉野夫贫
　　九日无菊
　　芳物及时难良辰旷野欢古园荒草莽秋雨秃阑干香桂风流减红萸气味单书绅惩淡饮活取宿根寒
　　重阳后有作
　　白酒贤人趣黄花道貌妆物情殊未厌时节不加长自是良辰徃何妨复令张试看人化鬼不异露为霜
　　重阳后折菊泛酒
　　芳樽毕献酬世态等闲休金蕋香犹在骚人意重畱泛觞诗老座作古饮家流従此重阳后慇懃送暮秋
　　重阳醖未熟无菊絶句
　　露寒黄菊怯芬芳入瓮新醅未可尝痛饮不须撞令节花开酒熟是重阳
　　又三絶戏老友
　　二十年中一度逢百年能见防回重幽人乐事无由并且醉良宵玛瑙钟
　　西风学得不风流每怪衰逢末伏秋一阵酒樽飘醉帽故教人见老人头
　　摘尽霜髭秃猬髯年来地阁不任尖芙蓉为惜斑斑鬂着力风前压帽檐








　　嵗时杂咏巻三十七
　　钦定四库全书
　　嵗时杂咏巻三十八　　　宋　蒲积中　编初冬【立冬附】
　　十月一日初冬　　　　　　杜　甫
　　有瘴非全歇为冬不亦难夜郎溪日暖白帝峡风寒蒸裹如千室燋糟幸一柈兹辰南国去旧俗自相欢
　　初冬
　　垂老戎衣窄归休塞色深渔舟上急水猎火着高林空有习池醉愁来梁父吟干戈未偃息出处遂何心
　　洛下初冬拜表有怀　　　　刘禹锡
　　鳯楼南面控三条拜表郎官早渡桥清洛晓光铺碧簟上阳霜叶翦红绡省门簮组初成列云路鸳鸯想退朝寄谢殷勤九天侣枪榆水撃各逍遥
　　酬乐天初冬早寒见寄　　　元　稹
　　乍起衣犹冷微吟帽半欹霜凝南屋瓦鸡唱后园枝洛水碧云晓呉山黄叶时两传千里意书札不如诗初冬夜坐忆桐城山行　　　梅尧臣
　　我昔吏桐乡穷山使屡蹑路险独后来心危常自怯下顾云容容前溪未可涉半崖风防然惊鸟争堕叶脩蔓不知名丹寳坼在荚外端野鼠飞縁挽一何捷马行闻虎气防耳鼻息遂投山家宿骇汗衣尚浃归来抚童仆前事语妻妾吾妻尝有言艰勤壮时业安慕终身闲笑媚看妇靥自是甘努力子今无所慑老大官虽暇失偶泪满睫书之空自知城上鼓三叠
　　初冬偶成
　　清商忽已谢环堵缅清冬今晨起何早肃气凄房栊繁霜凛欲结霁雾迷长空理畦晓蔬尽收果高林空六年淮阳客岁嵗风景同吁嗟吾老矣抚事思无穷
　　初冬道中　　　　　　　　曽　巩
　　潦退蛟螭不可逃溪清潭澈见秋毫欲霜日射西山赤渐冷天腾北极高秀色更浓唯竹栢孤根先动是蓬蒿感时一抚青萍叹马踏西风气自豪
　　初冬　　　　　　　　　　范成大
　　节令坚氷始民风古意淳星行穷少皥正嵗述咸秦俗礼嫌端拜头风强裹巾红泥炉畔酒从此卜亲邻
　　初冬近饮酒作
　　天水边陲南接蜀秦山翠照峨峨緑世间岂有粪金牛枉使五丁斧山玉罢侯置守自蜀始监郡东来两成毂至今芙蓉城上土邦人犹记张仪筑偏方逺僻坐井底岂知东国穷锋镞十月为正布时令方騐水行改周木南征北戍幸息肩洒酒炰豚贺新属祖龙妄意一至万当道已闻神妪哭炎家天子起编户政患嬴皇威令酷急于恩纪缓文法正嵗尚犹传五六吾民乆已作秦民迄今十月犹遗俗野人何暇论年代但忆每逢多稼熟青裾女子翻茜袖抽鎌获稲腰如束三时勤苦一时好自古有年非汝独七雄争战已遥逺万代兴亡真返复洛诵徒劳口嗫嚅不如屡把壶中醁
　　予寓邑中与诸子讲学巨山侄孙转示初冬书事因用韵
　　霜风防夕报初寒蟋蟀归来已四迁旧物有氊眠软暖讲堂逢鱓馈新鲜功名乆已遗清老征戍何由及晚年暴客更縁贫见外时危身老亦悠然
　　初冬小园寓目
　　独树乔松色闲云淡落晖新霜黄橘重乆雨翠梧稀暗雀鸣还啄高乌定更飞敝貂犹故在卒嵗免无衣
　　立冬
　　立冬日　　　　　　　　　张无尽
　　己亥残秋报立冬新新旧旧迭相逢定知天上漫漫雪又下人间叠叠峰无意自然成造化有形争得出陶镕夜来西北风声恶抝折亭前一树松
　　立冬夜舟中作　　　　　　范成大
　　人逐年华老寒随雨意増山头望樵火水底见渔灯浪影生千叠沙痕没防棱峨眉欲还观须待到晨兴
　　龙逰舟中遇立冬【二首】
　　余安行
　　挂帆朝发龙逰浦天寒正下潇潇雨共道人间今日冬连樯处处欢相语我今与汝共孤舟寂寞舟中任水流人生自适乃为乐莫把闲肠生寸愁
　　一阳初复来江渚老龙渐起兴云雨人间令节偶斯辰君子道亨同笑语溪中朝夕徃来舟去人何在水长流吾生尘世蹔寄尔病死饥寒非我愁








　　嵗时杂咏巻三十八
　　钦定四库全书
　　嵗时杂咏巻三十九　　　宋　蒲积中　编冬至
　　冬至日小防　　　　　　　张　华
　　日月不畱四气回周节庆代序万国同休庶尹羣后奉夀升朝我有嘉礼式宴百僚繁肴绮错防酒泉渟笙镛和奏磬管流声上隆其爱下尽其心宣其壅滞咏之德音乃宣乃训配享交泰永载仁风长抚无外
　　冬至　　　　　　　　　　鲍　昭
　　舟迁庄甚笑水流孔亟叹景移风度改日至晷迁换渺渺负霜鹤皎皎带云鴈长河结兰楫层氷如玉防哀哀古老容惨顔愁嵗晏催促时好过逼迫聚离散美人还未央鸣筝谁与弹
　　同前　　　　　　　　　　宋傅亮
　　星昴殷仲冬短晷穷南陆柔茘迎时萋芳芸应节馥
　　咏冬至　　　　　　　　　宋袁淑
　　连星贵初歴今自临首嵗荐乐行隂政登歌赞阳滞收凉降天德萌华宣地惠司瑞纪夜长书云掌朝誓
　　冬至后丞相第诣世子车中作
　　沈　约
　　防公失权势门馆有虚盈贵贱犹如此况乃曲池平高车尘未灭珠履故无声賔阶緑钱满客位紫苔生谁当九原上郁郁望佳城
　　五言画堂良夜履长在节歌管赋诗列筵命酒十韵成篇【得沓合答杂纳飒匝欱拉阁】　　陈后主
　　季冬初阳始寒气尚萧飒原叶或委低岫云时吐欱雕树乍疎迥逺峰自重沓云兴四山霾风动万籁答肃肃凝露下峩峩层氷合复殿可以娯于兹多延纳迢迢百尺观杳杳三休阁前后训导屏左右文卫匝进退簮缨移縦横壮思杂幸矣天地泰当无范睢拉
　　冬至日干阳殿受朝　　　　隋炀帝
　　北陆隆冬盛南至晷漏长端拱朝万国守文继百王至德惭日用治道愧时康新邑建嵩岳双阙临洛阳圭景正八表道路均四方碧空霜华净朱庭皎日光缨佩既济济钟鼓何煌煌文防翊高殿采眊分修廊元首乏明哲股肱资贤良舟檝伫有寄庶此王化昌
　　奉和冬至日干阳殿受朝应制
　　牛　
　　恭已临万防宸居驭八埏作贡菁集来朝圭黼连司仪三揖盛掌礼九賔防重栏映如璧【一作碧】复殿绕非烟
　　奉和冬至应教诗　　　　　隋萧慤
　　天宫初动磬缇室已飞灰暮风吹竹起阳云覆石来折氷开茘色除雪出兰栽慙无宋玉辨滥吹楚王台和麴典设扈从东郊忆弟使徃安西冬至日恨
　　不得同申拜庆　　　　　　李　峤
　　玉闗方叱驭桂苑正陪舆桓岭嗟分翼姜川限馈鱼雪花含晚【阙】云叶带荆舒重此西流咏弥伤南至初
　　冬至后过呉张二子檀溪别业
　　孟浩然
　　卜筑因自然檀溪不更穿园庐二友接水竹数家连直取南山对非关选地偏择邻依孟母共井得王宣曽是歌三乐仍闻咏五篇草堂时偃曝兰棹日周旋外事情都遣中流性所便闲垂太公钓兴发子猷船予亦幽栖者经过切慕焉梅花初腊月栁色半春天鸟泊随阳鴈鱼藏缩项鳊停杯问山简何似习池边
　　后至　　　　　　　　　　杜　甫
　　冬至至后日初长逺在劔南思洛阳青袍白马有何意金谷铜駞非故乡梅花欲开不自觉棣蕚一别永相望愁极本慿诗遣兴诗成吟咏转凄凉
　　冬至遣兴奉寄两院遗补
　　去嵗兹辰捧御床五更三防出鹓行欲知趋走伤心地正想氛氲满眼香无路从容陪笑语有时颠倒着衣裳何人错忆穷愁日愁日愁添一线长
　　冬日
　　年年至日长为客忽忽穷愁泥杀人江上形容吾独老天边风俗自相亲杖藜雪后临丹壑鸣玉朝来散紫宸心折此时无一寸路迷何处见三秦
　　小至
　　天时人事日相催冬至阳生春又来刺绣五纹添弱线吹葭六管动飞灰岸容待臈将舒栁山意冲寒欲放梅云物不殊乡国异教儿且覆掌中杯
　　至日遣兴寄北省旧阁老两院故人
　　忆昨逍遥供奉班去年今日侍龙顔麒麟不动香烟上孔雀徐开扇影还玉几由来天北极朱衣只在殿中间孤城此日空肠防愁对寒云日满山
　　冬至夜寄京师诸弟兼怀崔都水
　　韦应物
　　理郡无异政所忧在素餐従令去京国羇旅当嵗寒子月生一气阳景极南端已怀时节感更抱离别酸私防夕云罢还斋夜方阑邃幕沈空宇孤烛照床单应同兹夕念宁忘故嵗欢川途况悠邈涕下一阑干
　　冬至下寄舎弟时应试南京　丘　为
　　去去知来逺依依甚初别他乡千里心昨夜堦前雪终日读书仍少孤家贫兄弟未当途适远才过宿舂料相随惟一平头奴男儿出门事四海立身世业文章在莫漫忆柴扉驷马高车朝紫微江南驿使不曽防春前为尔作春衣
　　合肥至日愁中寄郑明府　　刘　商
　　失计为卑吏三年滞楚乡不能随世俗应是昧行藏白璧空无玷黄沙只自伤暮天乡思乱晓镜鬓毛苍灰管移新律穷隂变一阳嵗时人共损幽愤日先长拙宦慙知己无媒诲自强迍邅羞薄命恩惠费余光众口诚难称长川却易防鱼竿今尚在行此棹沧浪
　　冬至日陪裴端公使君清水堂
　　皎　然
　　亚嵗崇嘉燕华轩照緑波渚芳迎气早山翠问晴多推徃知时训书羣辨政和従公惜日短留赏夜如何冬至夜郡斋宴别前华隂卢主簿【并序】
　　张　登
　　范阳卢君道漳以适越人悦之税车休徒三旬之间然后饬行李之命时日南至登与賔客僚吏防别于郡斋酾酒卜夜夜艾酒酣而不能自己故咸请诗之由是探韵而赋赋不出志大抵感时伤逺又
　　美卢君择其所从而不惑【阙】颂征南有奔走之
　　德焉
　　虎宿方冬至鸡人积夜筹相逢一樽酒共结两乡愁王俭花为府卢谌幄内璆明朝更临水怅望岭南流郊居冬至日荷李常侍见过　熊孺登
　　贱子守柴荆谁人记【一作识】姓名风云千骑防草木一阳生礼异江河动欢殊里巷惊称觞容侍坐看竹许同行遇觉沧溟浅恩疑太岳轻尽搜天地物无逾此时情
　　长至日上公献夀　　　　　张叔良
　　鳯阙晴钟动鸡人晓漏长九重初启钥三事正称觞日至龙顔近天旋圣厯昌休光连雪净瑞气杂炉香化被君臣洽恩沾士庶康不因稽旧典谁得纪朝章
　　同前　　　　　　　　　　崔　琮
　　应厯三阳首朝天万国同斗边看子月台上候祥风五夜钟初晓千门日正融玉阶文物盛仙仗武貔雄率舞皆羣辟称觞即上公南山为圣夀长对未央宫
　　同前　　　　　　　　　　李　竦
　　候晓金门辟乘时寳厯长羽仪瞻上宰云物丽初阳汉礼方传佩尧年正捧觞日行临观阙帝锡洽珪璋盛美超三代洪休防百祥自怜朝不坐空此咏无疆
　　南至日太史登台书云物　　裴　逹
　　圜丘才展礼佳气近初分太史新簮笔高台纪彩云烟空和缥缈晓色共氛氲道泰资贤辅年丰荷圣君恭惟司国瑞兼用察人文应念怀鈆客终朝望碧云
　　同前　　　　　　　　　　于尹躬
　　至日行时令登台约礼文官称伯赵氏色辨五方云昼漏听初发阳光望渐分司天为嵗备持简出人羣惠爱周微物生灵荷圣君长当有嘉瑞郁郁复纷纷
　　南至日隔仗望含元殿香炉【贞元六年】
　　崔立之
　　千官荷长至万国拜含元隔仗炉光出浮霜烟气翻飘飘萦内殿漠漠澹前轩圣日开如捧卿云近欲浑轮囷洒宫阙萧索散乾坤愿假天风便披香奉至尊
　　同前
　　冕旒亲负扆卉服尽朝天旸谷移初日金炉出御烟分馨流逺近散漫入貂蝉霜仗凝余白朱栏应转鲜如看浮阙在稍觉逐风迁为沐皇家庆来瞻羽卫前
　　同前　　　　　　　　　　车　
　　抗殿疏元首高高接上节当南至日星是北辰天寳防罗仙仗金炉引瑞烟霏微双阙丽溶曵九州连拂曙祥光满分晴晓色鲜一阳今在厯生植愿陶甄
　　酬崔舎人冬至日宿直见寄　权德舆
　　令节一阳新西垣宿近臣晓光连鳯沼残漏起鸡人白雪飞成曲黄钟应律均层霄翔迅羽广陌驻归轮清切晨趋贡恩华夜直频辍才时所重【九月中杨阁老权知吏部选事】分命秩皆真【十月中崔阁老正拜本官德舆正除礼部受命前一日分草诏词】左掖期连茹南宫愧积薪九年叨此地回首倍相亲
　　冬至日宿斋时郡君南内朝谒因寄
　　清斋独向圜丘拜盛服想君兴庆朝明日一阳生百福不辞相望阻寒宵
　　朔日冬至摄职南郊因书即事
　　大明南至庆天正朔旦圜丘乐六成文轨尽同尧厯象斋祠忝备汉公卿星辰列位祥光满金石交音晓奏清更有观台称贺处黄云捧日瑞升平
　　冬至后招于秀才　　　　　王　建
　　日近山红暖气新一阳先入御沟春闻闲走马重来此沐浴明年称意身
　　至日登乐逰园　　　　　　裴　度
　　隂律随寒改阳和应节生祥云观魏阙瑞气映秦城騐炭论时政书云受嵗盈晷移长日至雾敛逺容清景暖仙梅动风柔御栁倾那堪封得意空对物华情
　　日南至【元和年吏部】　　　　　　独孤
　　王厯颁穷律凝隂发一阳轻晖犹惜短圭影比偏长晷度经南斗流晶尽北堂乍疑周户耀可爱逗林光积雪消微煦初萌动渺茫更升台上望云物已昭彰
　　冬至日祥风应候
　　节逢清景空占气二仪中独喜登防日先知应候风瑞呈光舜化表庆感尧聪况与乘时叶还将入律同微微万井徧习习九门通更绕炉烟起殷勤报嵗功
　　邯郸冬至除夜思家　　　　白居易
　　邯郸驿里逢冬至抱膝灯前影伴身想得家中夜深坐还应説着逺行人
　　冬至夜怀湘灵
　　艳质无由见寒衾不可亲何堪最长夜俱作独眠人
　　冬至宿杨梅馆
　　十一月中长至夜三千里外逺行人若为独宿杨梅馆冷枕单床一病身
　　冬至夜
　　老去襟怀常濩落病来须髩转苍浪心灰不及炉中火鬓雪多扵砌下霜三峡南賔城最逺一年冬至夜偏长今宵始觉房栊冷坐索寒衣説孟光
　　小嵗日对酒吟钱湖州所寄诗
　　独酌无多兴闲吟有所思一杯新嵗酒两句故人诗杨栁初黄日髭髯半白时蹉跎春气味彼此老心知
　　小嵗日喜谈氏外孙女孩满月
　　今旦夫妻喜他人岂得知自嗟生女晚敢讶见孙迟物以希为贵情因老更慈新年逢吉日满月乞名时【因名珠】桂燎熏花果兰汤洗玉肌怀中有可抱何必是男儿
　　至日上公献夀酒　　　　　白敏中
　　候晓天门辟朝天万国同瑞云升观阙香气映华宫日色临仙籞龙顔对昊穹羽仪瞻百辟献夀是三公化被君王洽恩沾草木丰自相朝玉座宴此咏皇风
　　冬至日寄小侄阿宜　　　　杜　牧
　　小侄名阿宜未得三尺长头圆筋骨两脸明且光去年学宦人竹马绕四廊指挥羣儿辈意气何坚刚今年始读书下口三五行随兄旦夕去敛手整衣裳去嵗冬至日拜我立我旁祝尔愿尔贵仍且夀命长今年我江外今日生一阳忆尔不可见祝尔倾一觞阳德比君子初生甚微茫排隂出九地万物随开张一似小儿学日就复月将勤勤不自己二十能文章仕宦至公相致君作尧汤我家公相家劔佩常丁当旧第开朱门长安城中央第中无一物万巻书满堂家集二百编上下驰皇王多是抚州写今来五纪强尚可与尔读助尔为贤良经书括根本史书阅兴亡高摘屈宋艳浓熏班马香李杜泛浩浩韩栁摩苍苍近者四君子与古争强梁愿尔一祝后读书日日忙一日读十纸一月读一箱朝廷用文治大开官职场愿尔出门去取官如駈羊吾兄苦好学学问不可量昼居府中治夜归书满床后贵有金玉必不为尔藏崔昭生崔芸李兼生窟郎堆钱一百屋破散何披猖今虽未即死饿冻防欲僵叅军与县尉尘土惊匡勷一语不中治笞棰身满疮官罢得丝发好买百树桑税钱未输足得米不敢尝愿尔闻我语欢喜入心肠大明帝宫阙杜曲我池塘我若自潦倒看汝争翺翔摠语诸小道此诗不可忘
　　冬至日遇京使发寄舎弟
　　逺信初逢双鲤去他乡正遇一阳生罇前岂解愁家国辇下惟能忆弟兄旅馆夜忧姜被冷暮江寒觉晏裘轻竹门风过还惆怅疑是松雪打声
　　和湖州杜员外冬至日白苹洲见忆
　　李　郢
　　白苹亭上一阳生谢朓新裁锦绣成千嶂雪消溪影緑防家梅绽海波清已知鸥鸟长来狎可许汀洲独有名多愧龙门重招引即抛田舎棹舟行
　　冬至后西湖泛舟看防氷偶成长句
　　一阳生后隂飚竭湖上层氷看坼时云母扇揺当殿色珊瑚树碎满盘枝斜汀藻动鱼应觉涵浦波生鴈未知山影浅中留【一作流】瓦砾日光寒外送涟漪崖崩苇防縦横散篙蹙兰舟片段随曽向黄河望冲激大鹏飞起雪风吹
　　江南冬至和人怀洛下　　　陆防
　　昔居青洛涯长恨苦寒时自作江南客稀逢下雪时有烟栖菊梗无冻落杉枝背日能寻径临风尚覆棋鸟声浑欲啭草色固应知与看平湖上东流或片澌
　　冬至夜作【天复二年随驾在鳯翔】　　　韩　渥
　　中宵忽见动葭灰料得南枝有早梅四野便应枯草緑九重先觉冻云开隂氷莫向河源塞阳气今从地底回不道惨舒无定分却忧蚊响又成雷
　　南至日【四首】　　　　　　　司空图
　　年年山压压来频莫强孤危竞要津吉卦偶成开病眼暖檐还葺寄羸身求仙自躁非无药报国当材别有人鬓发堪伤白已遍镜中更待白眉新
　　今冬腊后无残日故国烧来有防家却恨早梅添旅思强偷春力报年华
　　花时不是偏愁我好事应难摠取他已被诗魔长役使眼中莫厌早梅多
　　年华乱后偏堪惜世路抛来已自生犹有玉真长命缕罇前时唱缓羇情
　　冬除夜书情　　　　　　　卢延让
　　兀兀坐无味思量谁与邻数星深夜火一个远乡人鴈翥天微雪风号树欲春愁肠自难过不觉苦吟频


　　嵗时杂咏巻三十九
　　钦定四库全书
　　歳时杂咏巻四十　　　　宋　蒲积中　编冬至
　　冬至日赠安节　　　　　　苏　轼
　　我生几冬至少小如昨日当时事父兄上夀拜帨膝十年阅凋谢白髪催衰疾瞻前惟兄三顾后子由一近者隔江涛逺者天一壁今朝复何幸见此万里侄忆汝总角时啼笑为梨栗【陶潜诗通子垂九龄但覔梨与栗】今来能慷慨志气坚鐡石诸孙行复尔世事何时毕诗成却超然老泪不成滴
　　和过子冬至与诸生饮酒
　　小酒生黎法干糟瓦盎中芳辛知有毒滴沥取无穷冻醴寒初春醅暖更蒙华夷更樽合醉笑一欢同里闬峩山北田园震泽东归期那敢説安信不曽通鹤髪惊全白犀围尚半红愁顔解符老夀耳鬭吴翁得谷鹅初饱亡猫防益丰黄姜收土芋苍耳斫霜丛儿瘦縁储药奴肥爲种松频频非窃食数数尚乘风河伯休夸若灵昌自舞冯归途防泥淖炬火燎茅蓬膝上王文度家传张长公和诗仍醉墨戏海乱羣鸿
　　冬至日独游吉祥寺
　　井底微阳囘未囘萧萧寒雨湿枯荄何人更似苏夫子不是花时肯独来
　　次韵仇池冬至日见寄　　　蘓　辙
　　身如草木顺隂阳附火重裘百日强渐喜微和解凝烈半酣起舞意仓忙吾兄去我行三腊千里今宵共一觞世事只今人自解苦寒湏尽酒如汤
　　进贺冬至　　　　　　　　张无尽
　　烛满天街晓漏长杜门牢落叹台纲金吾六卒闲私第玉笋千官守未央五贵訏谟除盗贼一朝新事劾风霜尧天咫尺横云雾遥庆南山万夀觞
　　冬至　　　　　　　　　　梅尧臣
　　衔泣想慈顔感物哀不平自古九泉死靡随新阳生禀命异草木彼将羡勾萌人实嗣其世一衰复一荣
　　依韵和吴正仲冬至
　　流光冉冉即衰迟物趣囘环似转规长景已知今日至孤怀不比少年时阻陪上阁鸳鸯后且与南州父老期况有春禾新酒熟百分休放手中巵
　　冬至日得谢师厚宋次道中道书
　　水国欲爲雪野氷将合河人同一阳至泪向十行多朋意今犹在年华怅已过看看四十九应笑此蹉跎宣城至日谒天庆观呈郡僚　张　耒
　　溪山惨残嵗况乃値新冬凌晨率其属肆礼欵琳宫漠漠冒原雾凄凄隔水风南方异气候霜叶未全红忽忆簪史笔且趣辟苍龙拜舞上东阁佳气欝葱葱谈笑出右掖交游尽英雄老大心已矣依然梦魂中
　　冬至后【三首】
　　寒着添绵衲朝烧折足铛何劳问荣辱便足了平生理自隂阳运吾宁口舌争深居玩吾寳不遣世人惊水国过冬至风光春已生梅如相见喜鴈有欲归声老去书全嬾园中酒屡倾穷通付吾道不复问君平梅栁有情态江乡逼嵗除山村见霜橘江市出寒鱼谪久衣冠懒身闲故旧踈傍篱挑菜甲忆我故园蔬
　　至后早赴馆
　　红腊妆梅冷未粘桞条偷暖乍纎纎高楼残月谁家雪尽日天寒不巻帘
　　冬至二絶呈阿琏念六
　　荻篱茅屋柯山下卖饼归来也做冬不见长安竞时节车如流水马如龙
　　五更人起语江城笑语喧喧天欲明酌酒夀君但一醉百年珍重是人情
　　冬至
　　紫坛曾从奠琳琅亲被天人玉冕光今日黄州山下寺五更闻鴈满林霜【余元祐七年南郊曾与捧册在泉池只席左见上冕玉簮白如雪爲烛所照光数尺】
　　和至日北园防集　　　　　晏　殊
　　清晓融风肃桂堂郡僚多暇舞筵张【是日太守命賔】台高已騐云容媚日暖悬知刻漏长溪子弩寒千【阙】命兰英酒熟【阙】传觞官曹事集神都近预拜需函庆一阳
　　奉和圣制冬至
　　吉序冠三正民时恊顺成嵗穰千畆实气爽六符平肆乐遵年律迎长蔼颂声云浓燕鴈度雪霁楚兰荣异域梯航集诸侯篚贡盈尧仁敷万有同此一阳生
　　冬至夜发峡州舟中作　　　范成大
　　舟中万里行灯下一阳生不减在家好都忘爲旅情霜干风愈劲云淡月微明况有诗兼酒樽前莫问更
　　冬至　　　　　　　　　　王安石
　　都城开博路佳节一阳生喜见儿童色欢传市井声幽闲亦聚集珍丽各擕擎却忆他年事关商闭不行
　　长至【二首】　　　　　　　　石敏若
　　阳和散逐管灰浮节物那知人倦游无可奈何霜后冷急推不去眼中愁康衢结束新裳杂飞盖追随贺客稠犹有祢衡漫一刺侯门如海未容投
　　笔墨如山宁疗饥谩劳红日一丝迟浊醪有理贫难醉坐客无氊寒见欺占嵗丰凶云物动漏春消息管灰知江南梅使无恙否肠断陇头花一枝
　　冬至夜旅怀　　　　　　　杨万里
　　乱霜如叶扑窗寒愁到心如欲断弦鳯管阳才一声起蟾轮月已九分圆拥炉酌冻酒相对欹枕背残灯未眠乞得晓钟西拜望露中香爲祝亲燃
　　长至日念应求【三十日】　　　　余安行
　　纯隂归尽一阳来郁郁襟怀此日开早晚天恩到巙峡整装应得趂时廻
　　和任普州冬至日作　　　　李　新
　　诗成椽笔一何工元有英声妙洛中已是少师扶日手更看公子钓鳌风书云寳防开新瑞脱木香山堕晚红经济通才犹补外与骑星鹤问圆穹
　　南至日过塩埧官亭
　　堕衣黄枫香着鬓青霜湿江山如故人到眼类长揖客行先飞蓬不肯拟马立时节当书云相将何太急我本刍牧儿家有旧蓑笠勤辛朱墨间销减耕耨力欲归倒虚嚢追赴村社集传言东邻翁但空西向席梨栗随所有大白更增一勿复问市朝与翁醉终日
　　冬至夜宿颙口市
　　宁辞举棹频不觉又黄昏有感逢冬节无聊宿水村客心愁待旦杯酒强开樽共祝同欢庆亨途莫我论






　　歳时杂咏巻第四十
　　钦定四库全书
　　歳时杂咏巻四十一　　　宋　蒲积中　编除夜
　　歳尽应制　　　　　　　　庾肩吾
　　歳序已去殚春心不自安聊开百叶酒试奠五辛盘金薄图神鷰朱泥却鬼丸梅花应可折惜为雪中看
　　歳穷应教　　　　　　　　薛道衡
　　故年随夜尽初春逐晓生方验从军乐饮至入西京
　　守歳　　　　　　　　　　唐太宗
　　暮景斜芳殿年华丽绮宫寒辞去冬雪暖带入春风阶馥舒梅素盘花巻烛红共欢新故歳迎送一宵中
　　太原召侍臣赐宴守歳
　　四时动灰琯一夕变冬春送寒余雪尽迎歳早梅新
　　守歳
　　歳隂穷暮纪献节唘新芳冬尽今宵促年开眀日长氷销出镜水梅散入风香对此欢终宴倾壶待曙光
　　同前　　　　　　　　　　唐髙宗
　　今朝冬律尽来朝丽景新花余凝地雪条含暖吹分绶吐牙犹嫩氷台已镂津薄红梅色冷浅緑栁轻春送迎交两节暄寒变一辰
　　奉和守歳应制　　　　　　许敬宗
　　玉琯移序金奏赏彤闱祥鸾歌里啭春燕舞前归夀爵传三礼灯枝丽九微运广薰风积恩深湛露晞送寒终此夜延宴待晨晖
　　西京守歳　　　　　　　　骆賔王
　　闲居寡言宴独坐倦风尘忽见严冬尽方知列宿春夜将寒色去年共晓光新耿耿他郷夕无由展旧亲歳夜安乐公主满月侍宴　　沈佺期
　　除夜子星廽天孙满月杯咏歌麟趾合箫管鳯雏来歳炬常燃桂春盘预折梅圣皇千万夀垂晓御楼开
　　守歳应制
　　南渡轻氷解渭桥东方树色起招摇天子迎春取今夜王公献夀用明朝殿上灯人争烈火宫中侲子乱驱妖宜将歳酒调神药圣祚千春万国朝
　　守歳侍宴应制　　　　　　杜审言
　　季冬除夜接新年帝子王臣捧御筵宫阙星河低拂树殿庭灯烛上薫天弹琴奏管梅风入对局探钩栢酒传欲向元正歌万夀暂留欢赏寄春前
　　除夜有怀
　　故节当歌守新年把烛迎冬氛恋虬箭春色候鸡鸣兴尽闻壶覆宵防见斗横还将万亿夀更谒九重城
　　歳夜安乐公主满月侍宴应制
　　歳毕生昌天杯宴重臣画楼初满月香殿早迎春睿作尧君寳孙谋梁国珍明朝元防日万夀乐章陈
　　钦州守歳　　　　　　　　张　説
　　故歳今宵尽新年明日来愁心随斗柄东北望春廽
　　岳州守歳【三首】
　　除夜清樽满寒庭燎火多舞衣连臂拂醉坐合声歌至乐都忘我心自委和此年今已度来歳知如何夜风吹醉舞庭火对酣歌愁逐前年去欢迎今歳多桃符堪辟恶竹爆妙惊眠歌舞留今夜犹言惜旧年
　　除夜作　　　　　　　　　髙　适
　　旅舘寒灯独不眠客心何事转凄然故乡今夜思千里霜鬓明朝又一年
　　歳除夜乐城张少府宅作【二首】孟浩然
　　云海访瓯闽风涛泊岛滨何知歳除夜得见故乡亲予是乘桴客君为失路人平生复能几一别十余春畴昔通家好相思无间然续明催画烛守歳接长筵旧曲梅生唱新正栢酒传客行随处乐不觉度年年
　　歳除夜有怀
　　五更钟鼓欲相催四气推迁往复廽帐里残灯犹有熖炉中香气尽成灰渐看春逼芙蓉枕顿觉寒销竹叶杯守歳家家看不卧相思那得梦魂来
　　除夜乐城逢孟浩然　　　　张子容
　　逺客襄阳郡来过海畔家罇开栢叶酒灯发九枝花妙曲逢卢女髙才得孟家东山行乐意非是竞豪华
　　除日
　　腊月今朝晦流年此夕除拾樵供歳火帖牖作春书栁觉东风至花疑小雪余忽逢双鲤赠言是上氷鱼
　　杜位宅守歳　　　　　　　杜　甫
　　守歳阿咸家椒盘已颂花盍簮喧枥马列炬散林鸦四十明朝过飞腾暮景斜谁能更拘束烂醉是生涯
　　除日　　　　　　　　　　韦应物
　　思怀耿如昨季月已云暮忽惊年复新独恨人成故氷池始泮緑梅园还飘素淑景方转延朝朝自难度
　　除夜宿石桥舘　　　　　　戴叔伦
　　旅舘谁相问寒灯独可亲一年将尽夜万里未归人寥落悲前事支离笑此身愁顔与衰鬓明日又逢春歳除日奉推事使牒赴抚州辨对留别崔法曹陆大祝处士上人同赋人字口号
　　上国杳未到流年忽复新廽车不自识君定送何人建中癸亥歳奉天除夜宿武当山北茅平村
　　歳除日又暮山险路仍新驱传迷深谷瞻星记北辰古亭聊假寐中夜忽逢人相问皆呜咽伤心不待春
　　歳夜雪中喜魏万成郭厦相寻
　　刘长卿
　　新年欲变栁旧客共沾衣旅夜犹难尽乡春又独归寒灯映虚牖暮雪掩闲扉旦暮乘船去平生相访稀
　　岭外守歳　　　　　　　　李福业
　　冬去更筹尽春随斗柄囘寒暄一夜隔客鬓两年催
　　除夜书情　　　　　　　　周亮
　　何处风尘歳云阳古驿前三冬不再夜晓日又明年春入江南栁寒归塞北天还伤知候客花景对韦编
　　故乡除夜
　　三百六十日已终故乡还与异乡同非惟律变情堪恨抑亦才踈运未通何处夜歌销腊酒谁家髙烛候春风诗成始欲吟将看早是去年牵课中
　　除夜长安客舍　　　　　　欧阳詹
　　十上书仍寝如流歳又迁望家思献夀算甲恨増年虚牖传寒柝孤灯照絶编谁应问穷辙泣尽更澘然
　　除夜侍酒呈诸兄示舍弟
　　莫叹明朝又一春相看堪共贵兹身悠悠寰宇同今夜膝下传杯有几人
　　守歳【二首】　　　　　　　　卢　仝
　　年去留不得年来也任他当炉一榼酒争奈两年何老去经节腊乐事甚悠悠不及儿童日都卢不解愁
　　除夜【二首】　　　　　　　　姚　合
　　衰残归未遂寂寞此宵情旧国余千里新年隔数更寒犹近北峭风渐向东生谁见长安陌晨钟动火城殷勤惜此夜此夜在逡巡烛尽年还别鸡鸣老更新傩声方去病酒色已迎春明日持杯处谁为最后人
　　除夜悼亡　　　　　　　　元　稹
　　忆昔歳除夜见君花烛前今宵祝文上重叠叙新年闲处低声哭空堂背月眠伤心小男女撩乱火堆邉
　　除夜酬乐天
　　引傩绥斾乱毵毵戏罢人归思不堪虚涨火尘浦北无由阿伞鳯城南休官期限原同约除夜情怀老共谙莫道明朝始添歳今年春在歳前三
　　除夜宿洺州　　　　　　　白居易
　　家寄闗西住身为河北游萧条歳除夜旅泊在洺州
　　除夜寄弟妹
　　感时思弟妹不寐百忧生万里经年别孤灯此夜情病容非旧日归思逼新正早晚重欢防羇离各长成
　　客中守歳在栁家庄
　　守歳樽无酒思乡泪满巾始知为客苦不及在家贫畏老偏惊节防愁预恶春故园今夜里应念未归人
　　除夜【二首】
　　薄晚支离坐中宵枕臂眠一从身去国再见日周天老度江南歳春抛渭北田浔阳来早晚眀日是三年歳暮纷多思天涯渺未归老添新甲子病减旧容辉乡国仍留念功名已息机明朝四十九应转悟前非
　　和微之除夜作
　　君赋此诗夜穷隂歳之余我和此诗日防和春之初老知顔状改病觉支体虚头上毛髪短口中牙齿踈一落老病界难逃生死墟况此促促世与君多索居君在浙江东荣驾方伯舆我在魏阙下谬乘大夫车妻儿常各饱奴婢亦盈庐唯是利人事此君全不如我统千郎官君领百吏胥我掌四曹局君管十乡闾君为父母君大惠在资储我为刀笔吏小恶乃诛锄君提七郡籍我按三尺书俱已佩金印甞同趋玉除外宠信非薄中怀何不摅恩光未报答日月空居诸磊落甞许君局促应笑予所以自知分欲先歌归欤
　　除夜寄防之
　　鬓毛不觉日毵毵一事无成百不堪共惜盛时辞阙下同嗟除夜在江南家山泉石寻常忆世路风波子细谙老校于君合先退眀年半百又加三
　　除夜
　　病眼少眠非守歳老心多感又临春火销灯尽天眀后便是平头六十人
　　歳除夜对酒
　　衰翁歳除夜对酒思悠然草白经霜地云黄欲雪天醉依【香皆反】香枕坐慵傍暖炉眠洛下闲来乆眀朝是十年
　　三年除夜
　　晰晰燎火光氲氲腊酒香嗤嗤童稚戏迢迢歳夜长堂上书帐前长幼合成行以我年最长次第来称觞七十期已近万縁心已忘不惟少欢乐兼亦无悲伤素屏映居士青衣侍孟光夫妻老相对各坐一绳床【顾虎头画维摩居士图惟白衣素屏也】
　　除夜书怀兼赠张常侍
　　三百六旬今夜尽六十四年明日催不用叹声随日老亦须知夀逐年来加添雪兴凭氊帐消杀春愁付酒杯唯恨诗成君去后红牋纸巻共谁开
　　歳暮
　　穷隂急景暗相催壮齿韶顔去不廽旧病重因年老发新愁多待夜长来膏明自爇縁多事鴈黙先烹为不才祸福细寻无防处不如且进手中杯
　　歳夜咏怀兼寄思黯
　　遍数故交亲何人得六旬【与思黯梦得数侍还沦没者少过得六十】今年已入手余事岂闗身老自无多兴春应不拣人陶窗与阁风景一时新
　　歳夜咏怀　　　　　　　　刘禹锡
　　弥年不得意新歳又如何念昔同游者而今有几多以闲为自在将夀补蹉跎春色无情故幽居亦见过
　　乐天梦得有歳夜诗聊以奉和
　　牛僧孺
　　惜歳歳今尽少年应不知凄凉数流軰欢喜见孙儿暗减浑身力潜添两鬓丝莫愁花笑老花自几多时
　　奉和刘宾客二十八丈歳夜咏怀
　　卢　贞
　　文翰走天下琴樽卧洛阳贞元朝士尽新歳一悲凉名早縁才大官迟为夀长时来知病已莫叹步趋妨
　　除夜
　　今歳今宵尽明年明日催寒随一夜去春逐五更来气色空中改容顔暗里廻风光人不觉已着【一作入】后园梅
　　除夜长安作　　　　　　　李　京
　　长安朔风起穷巷掩双扉新歳明朝是故郷何路归鬓丝饶镜色隟雪夺灯辉却羡秦州鴈逢春尽北飞
　　鄂渚除夜书怀　　　　　　来　鹏
　　鹦鹉洲头夜泊船此时形影共凄然难归故国干戈后欲告何人雪天筯拨冷灰书闷字枕陪寒席带愁眠自嗟落拓无成事明日春风又一年
　　酬刘谷除夜见寄　　　　　李　郢
　　坐恐三更至流年此夜分客心无限事愁不堪闻防上家殊远炉前酒暂曛刘郎亦多恨诗忆故山园
　　隋宫守岁　　　　　　　　李商隠
　　消息东郊木帝廻宫中行乐有新梅沉香甲煎爲庭燎玉液琼苏作夀杯遥望露盘疑是月远闻鼍鼓欲惊雷昭阳第一倾城客不踏金莲不肯来
　　酬李绀岁除送酒　　　　　雍　陶
　　岁尽贫心事事湏就中深恨酒钱无故人充夀能分送远客消愁免自沽一夜四乘倾凿落五更三防把屠苏已供时节深珍重况许今朝更挈壶
　　共佳人守岁　　　　　　　刘绮荘
　　桂华穷北陆荆艶下东隣残妆欲送晓薄衣已迎春举袖争流雪分歌竞绕尘不应将共醉年去远催人
　　巴山道中除夜书怀　　　　崔　涂
　　迢逓三巴路羁危万里身乱山残雪夜孤烛异乡春渐与骨肉远转于僮仆亲那堪正漂泊明日岁华新
　　途中除夜　　　　　　　　髙　蟾
　　南北游萍迹年华又暗催残灯和腊尽晓角带春来鬓欲渐侵雪心仍未肯灰金门旧知己谁为脱尘埃
　　除夜作　　　　　　　　　薛　能
　　和吹度穹旻虚徐接建寅不辞加一歳唯喜到三春燎照云烟好幡悬井邑新祯祥应北极调爕验平津树欲含迟日山将退旧尘兰萎残此夜竹爆和诸邻祝夀思眀圣驱傩看鬼神团圆多少軰眠寝独劳人茜斾犹双节雕盘又五辛何当平贼后归作自由身
　　和曹侍御除夜有怀
　　有病无媒客多慵亦太踈自怜成叔夜谁与荐相如嗜退思年老谙空笑歳除迹闲过寺宿头暖近阶梳春立穷冬后阳生旧物初叶多庭不扫根在迳新锄田事终归彼心情老倦于斵材须见像蔵剑岂为鱼効浅慙尸禄恩多负辟书酬知必拟共勿使浪踌躇
　　除夜
　　旧厯不足巻东风还坐闻一宵犹几刻两歳欲平分腊尽倾时斗春通绽处云明朝遥捧酒先合祝吾君
　　江外除夜
　　千门庭燎照楼台总为年光急急催半夜腊因风巻去五更春被角吹来宁无好鸟思花发应有游鱼待冻开不是多岐渐平穏谁能呼酒祝昭囘
　　旅舍除夜　　　　　　　　皮日休
　　永夜谁能守羇心不放眠挑灯犹故歳总角已新年出谷空嗟晚衘杯尚愧先来朝辞逆旅雪涕野槐天
　　除夜　　　　　　　　　　方　干
　　五更斯须即达晨四时吹转任风轮寒灯短熖方烧腊画角残声已报春来日便为经歳客昨朝犹是去年人新正定数随年减浮世应难百遍新
　　歳尽日【二首】　　　　　　　司空图
　　莫话伤心事投春满鬓霜殷勤共樽酒今歳只残阳眀日添一歳端忧奈尔何冲寒出洞口犹较夕阳多
　　岁除夜对王秀作　　　　　韦　庄
　　我惜今宵促君愁玉漏频岂知新岁酒犹作异乡身雪向寅前冻花从子后春到明追此防俱是隔年人
　　除夜　　　　　　　　　　罗　隐
　　官厯行将尽村醪强自倾厌寒思暖律畏老惜残更歳月已如此防戎犹未平儿童不谙事歌吹待天明









　　岁时杂咏巻第四十一
　　钦定四库全书
　　歳时杂咏巻四十二　　　宋　蒲积中　编除夜
　　和子由除日　　　　　　　苏　轼
　　薄官【一作宦】驱我西逺别不容惜方愁后防逺未暇忧歳夕强欢须有酒冷酌不成席秦烹惟羊羮陇馔有熊腊念为儿童歳屈指已成昔往事今何追忽若箭已释感时嗟事变所得不偿失府卒未驱傩矍铄惊逺客愁来岂有怅玉蘂何时析不忧春艶晚行见弃皮核人生行乐尔安用声籍籍胡为独多感石火膏自炙诗来若相寛子意逺相射依依见其面疑子在咫尺兄今虽小官幸沗佐方伯北地近所凿中有砚水碧临池饮美酒尚可消永日但恐诗力弱鬬健未免馘诗成十日到谁谓千日隔一日寄一篇忧愁何足掷
　　除夜病中呈乔太博
　　龙钟三十九劳生已强半歳暮日斜时还为昔人叹【乐天诗云行年三十九歳暮日斜时】今年一线在那复堪把玩欲起强持酒故交云散惟有病相寻空斋为老伴萧条灯火冷寒夜何时旦勌仆触屏风饥鼯嗅空案数朝闭阁卧霜髪秋蓬乱传闻使者来防杖就梳盥书来苦安慰不怪造请缓大夫忠烈后髙义金石贯要当击权豪未肯觑衰懦此生何所似暗尽灰中炭归田计已决此邦聊假馆三径粗成资一枝有余暖愿君更信宿庶奉一笑粲除夜大雪留潍州元日早晴遂行中途雪后复作
　　除夜雪相留元日晴相送东风吹宿酒瘦马兀残梦璁珑晓光开旋转余花弄下马成野酌佳哉谁与共须臾晓云合乱洒无缺空鹅毛垂马鬛自怪骑白鳯三年东方旱逃户连欹栋老农释耒叹泪入饥肠痛春雪谁云晚春麦犹可种敢怨行役劳助尔歌饭瓮
　　守歳
　　欲知垂尽歳有似赴壑蛇修鳞半已没去意谁能遮况欲繋其尾虽勤知奈何儿童强不睡相守夜讙哗晨鸡且勿唱更鼓畏添挝坐乆灯烬落起看北斗斜明年岂无年心事恐蹉跎努力尽今夕少年犹可夸
　　除夜过吴江
　　东南胜处未忘情老去扁舟复此行小邑歳除无市井下田水落见农耕雪消西岭嶒崚出春到平湖鳞甲生桥下双蛟眈睡美欲捶千鼓作雷鸣
　　除夜野宿常州城外【二首】
　　行歌野哭两堪悲逺火低星渐向微病眼不眠非守歳乡音无伴苦思归重衾脚冷知霜重新沐头轻感髪稀多谢残灯不嫌客孤舟一夜许相依
　　南来三见歳云徂直恐终身走道涂老去怕看新厯日退归拟学旧桃符烟花已作青春意霜雪偏寻病客须但把穷愁博长健不辞最后饮屠苏
　　仆年三十九在润州道上过除夜作此诗又二十年在恵州録之以付过【二首】
　　寺官官小未朝叅红日半窗春睡酣爲报邻鸡莫惊觉更容残梦到江南
　　钓艇归时菖叶缲车鸣处栋花风长江昔日经游地尽在如今梦寐中
　　除夜访子野食烧芋戏作山人谓李泌也
　　松风溜溜作春寒伴我饥肠响夜防牛粪火中烧芋子山人更吃懒残残
　　除日寄仇池　　　　　　　苏　辙
　　一岁不复居一日安足惜人心畏增年对酒语终夕夜长书室幽灯烛明照席杯盘杂梁楚羊炙浑鱼腊庖人馔鸡兎家【一作佳】味宛如昔有怀岐山下展转不能释念同去闾里此节三已失初来寄荆渚鱼鴈贱宜客楚人重岁时爆竹鸣磔磔新春始渉邱田冻未生麦相擕歴唐许花桞渐芽坼居梁不奈贫投杞避糠覈城南庠斋静终岁守坟籍酒酸未甞饮牛羮每共炙谓言从明年此防可悬射同爲洛中吏相去不盈尺浊醪幸分季新笋可饷伯巑巑嵩山美漾漾洛水碧官闲得相从春野玩朝日安知书阁下羣子并遭馘偶成一朝荣遂使千里隔何年相防欢逢节勿轻掷
　　益昌除夕感怀
　　永漏侵春已数筹地炉犹拥木绵裘无心岂畏三尸诉爱日还惊一歳休故国二千空醉眼新年三十恰平头光隂未用相敦廹领取衰翁两鬓秋
　　醉宿定国东斋
　　歳晓城东故相家夜听帘外落琼花醉眠东阁银缸暗起视中庭风竹斜鲁酒近来无奈薄秦声别后苦闻夸思君勌对南湖饮归去纷如日暮鸦
　　除夕
　　患难思年改龙钟惜岁徂闗河先垅逺天地小臣孤吾道凭温酒时情付拥炉南荒足妖怪此日谩桃符
　　次韵蜀公丙辰除夜
　　数举除夜酒稍消年少豪浮光寄流水妙理付浊醪防阳未出土大雪飞鹅毛试问氷霜劲春来能久牢
　　次东坡守岁韵
　　于莵絶绳去顾兎追龙蛇奔走十二年罗不及遮嗟我地上人岂复奈尔何未去不自闲将去廼喧哗天上驱兽官爲君岂停挝鲁阳挥兵戈日车果再斜洒酒劝尔醉期尔暂蹉跎偕醉遣尔去夀考自足夸
　　和子渊除夜　　　　　　　司马光
　　缇室重飞玉琯灰物华全与斗杓囘依依残腊无情别歴歴新春满眼来强取酒巵浮翠栢懒开棕叶覔杨梅男儿努力平生志肯使功名落草莱
　　除日寄舍弟　　　　　　　王安石
　　一樽聊有天涯忆百感翻然醉里眠酒醒灯前犹是客梦囘江北已经年佳时流落眞何德胜事蹉跎只可怜惟有到家寒食在春风因泛滪溪船
　　除日
　　爆竹声中一岁除春风送暖入屠苏千门万户曈曈日总把新桃换旧符
　　歳除　　　　　　　　　　宋　祁
　　佳节真如借良宵此向防家储宿歳酒乡送大傩寒旧卉囘新物来情续去欢怱怱余几刻催具五辛盘
　　守歳
　　已觉新杓动犹闻促漏余夜寒穷腊尾春色并年初事往成追计身羇况索居眀朝为夀酒无奈故人踈
　　除夜【二首】
　　一杯芳酒夜分天万虑劳劳耿不眠明日新春到何处菱花影里二毛邉
　　厯尾无余日更筹促曙躔持愁胜残歳将老入新年
　　除夕与家人饮　　　　　　梅尧臣
　　莫嫌寒漏尽春色来应早风开玉砌梅薫歇金炉草稚齿喜成人白头嗟更老年华个里催清镜宁长好
　　和歳除日
　　一年三万六千刻玉漏唯余十二时去日苦多谁防惜残隂全少颇能知己惊顔貌徐徐改不奈乌蟾冉冉驰万国明朝贺新歳东风依旧入春旗
　　除夜雪
　　击鼓人驱鬼漫天雪送寒腊从今日尽花作旧年看着树多还堕随风积更干明朝预王防畏湿两梁冠
　　除夜
　　七十已强半所余能几何悬知暮景促更觉后生多遁世名为累留年睡作魔西归端着便老子不婆娑
　　除夜对酒赠少章
　　歳晚身何托灯前客未空半生忧患里一梦有无中髪短愁催白顔衰酒借红我歌君起舞潦倒略相同
　　次韵晁无斁除日述怀
　　世学违从众名家最近天感时犹壮志得句起衰年袁酒无何饮陶琴不具平生挥翰手几见絶韦编
　　奉和圣制除夜【二首】　　　　晏　殊
　　秘掖楯轩严万户庆宵躔次防三辰丹闱肃穆犹凝夕佳气葱茏渐报春调厯自将穹厚永圣辞常与歳时新送寒旁磔迎和令率土羣生仰昊旻
　　珠躔回碧落綘燎烛青规闼琼籖度层台玉漏移纳新皇泽普顺节圣情怡万宇长安陌乡傩集此时
　　和三兄除夜
　　星汉回层宇埙箎集上都夜寒凝爆燎春气入屠苏九陌传珂乘千门促漏壶此时开棣宴仍在碧城隅
　　次韵和致仕陈相公除夜
　　从来歳除咏托讽情非一公在维师年乆谐归政逸辛盘具芳郁栢酒澄嘉栗犹厌贺车烦晨门勤圭荜
　　除夜阳口舟中　　　　　　贾宗谅
　　一年节律令还尽犹向天涯寄客舟巫舍箫竽喧竹坞渔家灯火傍沙洲殷勤共敬新桃梗弃废堪嗟旧厯头守歳通宵欲无寐煎茶几啜渌甆瓯
　　除夜　　　　　　　　　　宋　祁
　　严城沉夜景残厯极年华逓箭迎春漏称觞待早衙众欢傩顺俗孤睡梦萦家侍吏持官烛供饧欲胶牙
　　除夜呈抑之　　　　　　　白子仪
　　逸景运寒燠良辰徒送迎冬权讫昏暮歳籥改黎明华髪任踈飒宿心无变更唯凭一樽酒时得慰劳生
　　和除夜　　　　　　　　　崔正言
　　黎明即新歳何惜夜厌厌腊酒暖留客晓灯残隔帘听音知变律望斗记寅占待得清风动日长宫线添
　　除夜宿黄沙舘书怀　　　　张少愚
　　穷年抚劒独无眠世路危疑倦往还夜半无人残月白狐鸣枭啸满空山
　　歳穷雨夜独卧山斋
　　歳晏云深谁与游嵓房终夜雨如秋不知海上三山梦何似人间万户侯
　　除日万州临江亭　　　　　赵崇蟠
　　南浦逢除日天涯有去舟蛮城和雨闭峡水带春流不负新年感唯多故国愁宁无贺亲酒徒此事羇囚
　　除夜病中怀古
　　风流罪过不须文甘抱沉疴为若人酒力入肠偏感兴花光揺目自伤春沈郎多病愁销骨宋玉新词咏切邻自古多情皆不免不才何幸继芳尘
　　除夜书怀
　　病体杯盘厌自亲矮童烹药过除陈防箕今夜啼三匝齿髪明朝满四旬举足便侵知命境空拳已失少年身丝毫世事无如意例作新添一歳人
　　除夜
　　爆竹惊山鬼呼鸦唱防箕巷歌喧鼓面野舞祝蚕丝少壮残更梦矜裭晓镜髭明朝恐添歳沉醉免闻知




　　歳时杂咏巻四十二
　　钦定四库全书
　　歳时杂咏巻四十三　　　宋　蒲积中　编正月
　　正月三日归溪上有作简院内诸公
　　杜　甫
　　野外堂依竹篱邉水向城蚁浮仍腊味鸥泛已春声药许邻人劚书从稚子擎白头趋幕府深觉负平生
　　正月三日闲行　　　　　　白居易
　　黄鹂巷口莺欲语乌鹊河头氷欲销【黄鹂坊名乌鹊河名】緑浪东西南北水红栏三百九十桥【苏之官桥大数】鸳鸯荡漾双双翅杨栁交加万万条借问春风来早晚祗从今日到明朝
　　游斜川作【并序】
　　辛酉歳正月五日天气澄穆风物闲美与二三邻曲同游斜川临长流望层城鲂鲤跃鳞于将夕水鸥乘和以翻飞彼南阜者名实旧矣不复乃为咨嗟若夫层城旁无依接独秀中臯遥想灵山有爱喜【一作嘉】名欣对不足率尔共赋诗悲日月之遂往悼吾年之不留各疏年纪以记其时
　　开歳倏五十吾生行归休念之动中怀及晨为兹游气和天维澄班坐依逺流弱湍驰文鲂闲谷矫鸣鸥廽泽散游目缅然睇层丘虽防九重秀顾瞻无匹俦提壶接賔客引满更献酬未知从此去当复如意不中觞纵遥情忘彼千载忧且极今日乐明日非所求
　　正月临朝　　　　　　　　唐太宗
　　条风开献节灰律动初阳百蛮奉遐班万国朝未央虽无舜禹迹幸欣天地康车轨同八表书文混四方赫奕俨冠葢纷纶盛服章羽旄飞驰道钟鼓震岩廊组练辉霞色霜防照朝光晨宵怀至理终愧抚遐荒
　　正月早朝　　　　　　　　司空图
　　白日新年好青春上国多街平双阙近尘起五云和
　　正月五日大雪晴有感　　　　张　耒
　　平生对雪须千首何事今春无片词老大怯寒惟泥酒穷愁须醉不吟诗润催庭栁将开眼冷送江梅欲别枝何处髙楼有残白旧游无处寄相思【舍在京师有诗云认得君家屋上云】
　　正月六日
　　杨栁稍青腊雪销东风犹带晓寒骄新年时节花传信去腊星霜斗转杓来共春烟晴冉冉洒随踈雨泪萧萧蛾眉不废年华改纵有遗魂不可招
　　正月六日雪霁　　　　　　曽　巩
　　雪消山水见精神满目东风送早春明日杏园应烂熳便须期约看花人
　　正月八日招王子髙晚饮　　苏　轼
　　雪屋号风苦战贫纸窗迎日稍知春正如檐卜林中坐更对芙蓉城里人昨想玉堂空冷彻谁分银榼送清醇海山知有东南角正看归鸿作小颦
　　正月八日早寒　　　　　　张　耒
　　浓淡春云夜雨干寂寥庭院裌衣寒无人为发樽前笑但把梅花似旧看
　　正月十日五更梦中　　　　梅尧臣
　　去年人比今年老今年花似去年新我劝厚地一杯酒収拾白日莫苦辛
　　正月十日雪晴　　　　　　张　耒
　　西窗融雪飘如雨故与新春作薄寒昨夜鴈声浑向北梦魂随去过闗山
　　正月十八日观田家春作　　梅尧臣
　　田家春作日日近丹杏破顔场圃头南岭禽过北岭呌髙田水入低田流桑牙将绽雾露裛蚕子未浴箱篚収今我还朝固不逺紫宸已梦瞻珠旒
　　正月二十日与潘郭二生出郊寻春
　　苏　轼
　　乱山环合水侵门身在淮南尽处村五亩渐成终老计九重新扫旧巢痕岂惟见惯沙鸥熟已觉来多钓石温长与东风约今日暗香先返玉梅魂
　　六年正月二十日复出东都仍用前韵
　　东风未肯入东门走马还寻去歳村人似秋鸿来有信事如春梦了无痕江城白酒三杯酿野老苍顔一笑温已约年年为此防故人不用赋招魂
　　正月二十一日病后醉述古邀往城外寻春
　　屋上山禽苦唤人槛前水沼忽生鳞老来厌逐红裙醉病起空惊白髪新卧聴使君鸣鼓角试呼稚子整冠巾曲栏幽榭终寒窘一看郊原浩荡春
　　正月二十一日雪中赴宿怀邻几原甫
　　梅尧臣
　　正月东都雪多于旧腊时酒賔临迥阁野雀集枯枝马向西城度花从上苑迟刘郎与江叟相对定争棋正月二十五日小疾在告是日苦寒【三首】
　　张　耒
　　黄草冈头荠麦长春隂蔽日午风狂山前梅落无人见只有幽禽啼暗香
　　春色三分有尚多且饶芳草占髙坡门前栁色如彭泽争奈陶君止酒何【时余方病止酒】
　　见説樱桃已烂开坐愁风雨苦相催自怜华髪伤春色两见飞花未放囘
　　闰正月二十五日送客寻春集裴氏园
　　宋　祁
　　寻春选客共畱连雨罢春郊物物妍黄抹栁梢初徧后紫粘花蕚未开前朋衿自为交驩惨醉斚谁能辨圣贤犹頼斜阳催防马不然离恨损丝弦
　　正月二十六日同子华相公游王太尉园
　　司马光
　　闻説名园乘兴来小桃繁艶间寒梅主人千里司宫钥寂寞残英委緑苔
　　二月
　　二月一日作赠韦七庶子　　白居易
　　杏园红蕚坼庭兰紫华出不觉春已深今朝二月一去冬病疮痛将飬遵医术今春入道塲清浄依僧律甞闻圣贤语所慎齐与疾遂使爱酒人停杯一百日眀朝二月二疾平斋复毕应须挈一壶寻花覔韦七
　　二月五日花下作
　　二月五日花如雪五十二人头似霜闻有酒时须笑乐不闗身事莫思量羲和趂日沉西海鬼伯驱人北邙只有且来花下醉从人笑道老颠狂
　　慈恩寺二月半寓言一首【五言】杜　甫
　　二月韶春半三空霁景初献来应有受【一作夀】灭尽竟无余花迹传官寺归诚谒梵居殿堂花覆席观阁栁随疏共命枝间鸟长生水上鱼问津窥法镜迷路得真车行宻乐闗静谈精俗态祛稻麻欣所遇蓬萚抢焉如不驻秦京陌还题蜀郡舆爱离方自此廻望独踌躇
　　二月十五日樱桃盛开自所居蹑履吟翫竞召
　　王泽章洋才　　　　　　　温庭筠
　　晓觉笼烟重春深染雪轻静应留得蝶繁欲不胜莺影乱晨颷急香多夜雨晴似将千万恨西北为卿卿二月二十二日抚州如归舘雨中有怀简诸朝
　　客　　　　　　　　　　　韩　偓
　　凄凄恻恻又微嚬欲话羇游忆故人薄酒旋醒寒彻夜好花虚谢雨蔵春自怜海上为逋客犹喜天涯寄侍臣未必交情系贫富蓬门自古少车尘
　　二月二十八日赠周判官
　　一春惆怅残三日醉问周郎忆得无栁絮送人莺劝酒去年今日到东都
　　二月晦留别鄠中友人　　　贾　岛
　　立马栁花里别君当酒酣春风渐向北云鴈不飞南明晓日初一今年月又三鞭羸去暮色逺岳起烟岚
　　二月奉教作　　　　　　　李　峤
　　栁陌莺初啭梅梁燕始归和风泛紫茗柔露濯青薇日艶临花影霞翻入浪晖乘春重游豫淹赏翫芳菲
　　二月乐游诗　　　　　　　郭元振
　　二月芳游始开轩望晚池緑兰日吐叶红蘂向盈枝栁色行将改君心幸莫移阳春遽多意唯愿两人知
　　二月闺怨
　　二月韶光好春风香气多园中花巧笑村【一作树】里鸟能歌有恨离琴瑟无情着绮罗更聴春燕语妾亦不知他
　　忆长安十二咏　　　　　　鲍　防
　　忆长安二月时鸟初至禖祠百啭宫莺绣羽千条御栁黄丝更有曲江胜地此来寒食佳期
　　状江南十二月每句须一物形状
　　谢良辅
　　江南仲春天细雨色如烟丝为武昌栁布作石门泉栁州二月榕叶落尽偶题　　栁宗元
　　宦情羇思共凄凄春半如秋意转迷山城过雨百花尽榕叶满庭莺乱啼
　　河南府试二月乐辞　　　　李　贺
　　饮酒采桑津宜男草生兰笑人蒲如交剑风如薫劳劳胡【一作莺】燕怨酣春薇帐逗烟生緑尘金翅峨髻愁暮云防飒起舞真珠裙津头送别唱流水酒客背寒南去【一作山】死
　　仲春赏花　　　　　　　　韦同则
　　梅花似雪栁含烟南地风光腊月前挹酒且须判却醉风流何必待歌筵
　　二月
　　二月一日作
　　栁防篁隂夹隠堂徙屏开户纳溪光香风带月吹吟帐野色和云逼卧牀芳草不穷愁眼防落花无定梦魂忙黄庭却老非无术祗为多情染鬓霜
　　二月二日防于庐陵西斋作寄陈适用
　　黄庭坚
　　燕寝着炉香愔愔闲窗闼梦到郡城东谈笑西斋月行乐未遽央苦遭晴鸠聒江郡梅李白士女嬉城阙闻道潘河阳满城花秀发颇留载酒车共醉生尘袜想见舞余姿风枝斜虿髪鄙夫不举酒春事亦可悦两足肥菌芝沙暄饶笋蕨海半压风帘野饭薰僧钵饱食愧公家曾无助毫末劝盐惟新尹王政惸独活此邦谈食伧伧陋深刺骨公囷积山丘贾竖但圭撮县官恩乳哺下吏用鞭挞政恐利一源未塞兎三窟寄声贤令尹何道补黥刖从来无斫桑顾影愧【一作思】簪笏何须殿课上解绶行采葛
　　二月二日挑菜节大雨　　　张　耒
　　久将菘芥荆南美佳节泥深人未行想见故园蔬甲好一畦春雨辘轳声
　　正月久旱二月三日大雨　　沈　遘
　　神潢敲日泮凝澌一夜盆倾緑野脂二月震雷差似早三农愆雨已惊迟桞疎零露莺衿湿花怯余寒蝶梦知风物只消缣数幅恨无高艺似王维
　　二月四日雪　　　　　　　梅尧臣
　　前日春风初摆条昨夜雪飞深一尺北帝及腊不行令东皇发煦遭尔厄侵时夺气四时错欲问上天何不责天高地厚语难通俛首下土徒叩额或言莫信难可难鹤鸣至微犹不隔休问天问顔跖休看花看垄麦
　　二月五日雪
　　二月狂风雪寒威晓更加省闱轻妬粉苑树暗添花有梦皆蝴蝶缝袍只纻麻冻吟谁料我相与赌流霞二月五日折梅时値雨谢矣　张　耒
　　江云霮防未全开东岭微茫日色来独犯轻寒踏春晓殷勤更折雨中梅
　　二月七日欲招客饮而风霾不果有作
　　欲擕佳客宴高堂园舘春风又作狂樽挟氷霜余意气座分桃李好风光青山无頼藏云岫緑水生波灔野塘不饮何妨闲燕坐闭门扫地独焚香
　　二月九日感李花　　　　　梅尧臣
　　重门虽鏁春风入先折桃花后李花赤白鬬姸思旧曲旧声传在五王家五王不见畱华蕚华蕚坏来碑缺落当时李白欲骑鲸醉向江南曾不错
　　二月十四日夜霜
　　欣欣东园杏忽値春飞霜粲然彼繁英萎若出沸汤既能与之荣而复使之伤向来肃杀时已共百卉黄今日草吐心不似草心长天理固难测谁要必其常
　　二月十五日雪【三首】
　　寒令夺春令六花侵百花塘氷胶燕嘴野水芹芽拥柱轻如絮吹墀净若沙乳禽饥啄木谁误拨琵琶新雷奋蛇甲宻雪鬬鹅毛正欲裁轻縠重令着敝沙泉流复冻烟蕚折还韬只待邻醅熟微声聼酒糟春风九十日一半已销磨准拟看花少依稀咏雪多官车犹载炭抱鹊不离窠向此兴都尽戴家谁复过
　　二月十五日　　　　　　　张　耒
　　春风扬尘春日白衡门向城人寂寂淮阳三月桃李时街头时有卖花儿老人卧稳起常晚欲强出游心独懒一樽美酒酬芳菲老大不及少年时
　　二月二十一日东园桃李未开有感【二首】
　　日惨东风正怒号小园寂寂闭蓬蒿可悲春色如人事独发都观里桃
　　寄语都观里花饶君繁丽夺朝霞刘郎想到长安日葵麦风前一叹嗟
　　二月二十四日舘宿兴宗舍后桃花盛开偶书
　　牖上　　　　　　　　　　司马光
　　金马春寂寂浓桃随意开夕风零落尽不待主人来二月三十日与同舍宴李氏园晚归马上赋诗
　　门前蹀金羁满坐上连翩玉斚飞数尺游丝留客醉一行春桞送人归同邀胜友时难得重到名园花已稀莫惜芳辰赆行乐无端风雨横相违
　　三月
　　三月五日陪裴大夫泛东湖　吕温
　　上已余风景芳辰集远坰防舟浮泛荡绣毂下娉婷楼树廻葱蒨笙歌转杳湖光迷翡翠草色醉蜻蜓鸟防桐花日鱼翻谷雨萍从今留胜防谁看畵兰亭
　　三月十日流杯亭　　　　　李商隐
　　身属中军少得归木兰花尽失春期偷随桞絮到城外行过水西闻子规
　　三月十八日雪中作　　　　温庭筠
　　芍药蔷薇语早梅不知谁是艶阳才今朝领得春风意不复饶君雪里开
　　嘲三月十八日雪
　　三月雪连夜未应伤物华只縁春欲尽畱着伴梨花三月十八日诏宴乐游园　　张　説
　　乐游形胜地表里望郊宫北阙连天顶南山对掌中皇恩贷芳月旬宴美成功鱼戏芙蓉水莺啼杨桞风春花看欲暮天泽恋无穷长袖招斜日流光待曲终
　　三月二十四日宿曾峯舘对花寄乐天
　　元　稹
　　微月照桐花月微花漠漠怨澹不胜情低徊拂帘幕叶新隂影细露重枝条弱夜立春恨多风清暗香薄是夕远思君思君瘦如削但感事暌违非言官好恶奏书金銮殿歩屣青龙阁我在山舘中满地桐花落
　　郡斋三月下旬作　　　　　张又新
　　春事日已歇池塘旷幽寻残红被独坠初緑间浅深偃仰倦芳褥顾爱步新隂谋春未及竟夏物遽见侵
　　三月奉教作　　　　　　　李　峤
　　银井梧桐发金堂草色齐韵光爱日宇淑气满风蹊蝶影将花乱虹文向水低芳春随意晚佳赏日无暌
　　三月闺怨　　　　　　　　杜　甫
　　三春时将尽空房妾独居蛾眉愁自结鬓髪没情梳
　　忆长安十二咏　　　　　　杜　奕
　　忆长安三月时上苑遍是花枝青门几塲送客曲水竟日题诗骏马金鞍无数良辰美景追随
　　状江南十二月毎句须一物形状
　　严　维
　　江南季春天莼丝细如湖邉草作迳湖上叶如船
　　河南府试三月乐辞　　　　李　贺
　　东方风来满眼春花城桞暗愁几人复宫深殿竹风起新翠舞衿净如水光风转蕙百余里暖雾驱云扑天地军装宫妓扫蛾浅摇摇锦旗夹城暖曲水飘香去不归梨花落尽成秋苑
　　三月
　　辛夷才谢小桃发踏青过后寒食前四时最好是三月一去不来惟少年吴国望遥江接海汉陵魂断草连天新愁旧恨眞无奈须就隣家瓮底眠
　　闰三月
　　三月皆一闰此闰胜常时莫怪花开晚须怜春尽迟节分炎气进律应暖风移梦得成蝴蝶芳华幸不遗
　　三月
　　三月四日玩园花小集　　　宋　祁
　　中园爱客重游陪三月林花落复开镂管喜传吟处笔白云催巻醉时杯欢襟已快邀风度舞地犹寛放雪囘不是年华相假借使君兼乏斐然才
　　三月五日欲访宋中道遇雪而止
　　梅尧臣
　　蝴蝶飞时雪鬬轻满街撩乱得人惊欲寻宋子东城去马畏春泥不敢行
　　三月六日马令送花　　　　张　耒
　　未洗浔阳别泪痕江边苹芷不胜繁不知来岁在何处又对新花忆故园挿帽每慙呼白髪飞香曾伴照青樽去年今日淮阳道落絮残红正断魂
　　三月八日喜雨答李都官　　宋　祁
　　夜魄离星舍春膏浃大田乍迷榆塞树徐暗桞营天沿滴银波荡阶鸣玉绠弦余萌催离土残魃趣沉渊迥湿来莺外斜寒去鴈邉莓莓滋野秀纂纂濯花妍戴响饶农笠眠声羡钓船罅云时露日迷岫旋埋烟酌酒聊相劳斯仓竚有年劳君歌闵雨予志谢先贤【春秋传闵雨者有意于民也】
　　三月十二日作时董氏欲爲堂东筑宅
　　张　耒
　　黄鸟声中花已尽緑杨风外日何长柯家山下有幽室云梦宅南非故乡老病夹衣犹怯冷春深煮酒渐闻香本无智术争荣辱只鬬樽前身健强
　　次韵宋懋宗三月十四日到西池闻都人盛观
　　苏翰林出游　　　　　　　黄庭坚
　　金绒系马晓莺邉不比春江上水船人语车声喧法曲花光楼影倒晴天人间化鹤三千岁海上看羊十九年还作鳌头惊俗眼风流文物属苏仙
　　和李【一作王】廷老三月十四日　梅尧臣
　　三月日几望士游溱水阳溱流已涣涣有美此翺翔偶乘适此愿月色同满床士曰涉少室女曰归大梁及晨各异役悲喜竞囘肠芍药有遗风赠好期不忘固匪子能逮是焉继新章
　　次韵景彛三月十六日范景仁同饮还省宿
　　种桃依竹似仙家邀对春风共泛霞席上未观防舞鳯城头已觉聚啼鸦怱怱跨马人归省羃羃生烟树敛花稚子候门知我醉东方明月照扉斜
　　三月二十日开园【三首】
　　霜髯雪鬂语伧宁荡澹园林取次行要识将军不凡处从来只啜小人羮
　　西园牡籥夜沉沉尚有游人卧桞隂鹤睡觉时风露下落花飞絮满衣襟
　　郁郁苍顔眞道人丝丝红蕚是乡人何时翠竹江村路送我柴门月色新
　　三月二十四日闻莺记临汝时
　　张　耒
　　桃溪李径有埃尘寂寂春隂蔽四隣落月半床幽梦断隔窗芳树语莺新忽忘身是三年客便觉楼瞻二室云佳境故人应一梦懒将白髪望余春
　　三月二十五日闻鸭鵊
　　云梦泽南春欲还柯山鸭鵊晓关关幽人梦觉殷勤聼落月西风尚薄寒
　　三月二十七日邀子骏尧夫赏花
　　司马光
　　今年节物非常晚春尽西街花尚多试问二三眞率友小车篮舁肯重过
　　三月二十八日防不疑家席上纪实
　　召客客俱来赏花花正开寒暄方得所风雨不相催席上桞飞雪门前车隐雷主人意仍厚安得不徘徊
　　三月二十九日【二首】　　　　苏　轼
　　南岭过云看紫翠北江飞雨送凄凉酒醒梦囘春尽日闭门隐几坐烧香
　　门外桃花犹的烁墙头荔子已斓斑树暗草深人静处卷帘欹枕卧看山

　　岁时杂咏巻第四十三
　　钦定四库全书
　　嵗时杂咏巻四十四　　　宋　蒲积中　编四月
　　和微之四月一日作　　　　白居易
　　四月一日天花稀叶隂薄泥新鷰影忙蜜熟蜂声乐麦风低冉冉稲水平漠漠芳节或蹉跎逰心少牢落春华信为美夏景亦未恶飐浪嫩青荷熏栏晚红药吴宫好风月越郡多楼阁两地诚可怜其奈久离索
　　奉和四月三日上阳水窻宴应制
　　孙　逖
　　今日逢新夏欢逰续旧旬气和先作雨恩厚别成春凤吹临清洛龙舆下紫宸此中歌在藻还见跃潜鳞四月十三日诏宴宁王亭子　张　説
　　何许承恩宴山亭风日好緑嫩鸣鹤洲阴浓鬬鸡道果思夏来茂花嫌春去早行乐无限时皇情及芳草
　　四月十五日道室书事寄袭美
　　陆防
　　乌饭新炊藜藿香道家斋日以为常月苖杯举存三洞云蕊函开叩九章一掬阳泉堪作雨数株秋石欲成霜可中值着雷平信为覔闲眠苦竹床
　　同前　　　　　　　　　　皮日休
　　望朝斋戒是寻常静启金根第几章竹叶饮为甘露色莲花鲊作肉芝香松膏背日凝云磴丹粉经年染石床剰欲与君终此志顽仙唯恐鬂成霜
　　四月奉教作　　　　　　　李　峤
　　暄籥三春谢炎钟九夏初润浮梅雨夕凉散麦风余叶暗庭帷满花残院锦疎胜情多赏托樽酒狎林箊
　　忆长安十二咏　　　　　　丘　丹
　　忆长安四月时南郊万乘旌旗尝酎玉卮更献含桃丝笼交驰芳草落花无限金张许史相随
　　状江南十二月毎句须一物形状
　　贾　弇
　　江南孟夏天慈竹笋如编蜃气为楼阁蛙声作管弦
　　河南府试四月乐辞　　　　李　贺
　　晓凉暮凉树如盖千山【一作里】浓緑生云外依微香雨青氛氲腻叶蟠花照曲门金塘间水揺碧漪老景沉重无惊飞堕红残萼暗参差
　　四月
　　和蔡枢宻孟夏旦日西府书事
　　王安石
　　宫阙初晴气象饶寳车攒毂防东朝重轮应自离明发内壤阴随解泽消赐篚外庭纷锦绣燕庖中禁续薪樵聮翩入贺知君意咫尺威顔不隔霄
　　四月一日仝潘何小酌　　　张　耒
　　今辰一杯酒相属送归春明年东风至何忧复迎新悬知柯山下犹作未归人来事如宵梦未至难预论且复饮此酒陶然付大钧
　　孟夏一日通判太博惠庭花二十枝云是手植
　　因以为荅　　　　　　　梅尧臣
　　前日已春尽夏卉抽嫩青惟君所植花余红犹满庭常惜畏景逼赠未及飘零欲插为之醉但慙发星星
　　四月三日张十遗牡丹二朶
　　已过谷雨十六日犹见牡丹开浅红曽不争先及春早能陪芍药到薫风
　　四月八日卜新居示过　　　苏　轼
　　朝阳入北林竹树散疎影短篱寻丈间寄我无穷景旧居才一席逐客犹遭屏诛茅得兹地翳翳林巷永晚来微雨凉畦菊发新颖俯仰各有态何必谋二顷
　　至和元年四月二十日夜梦蔡紫微君谟同在阁下食樱桃蔡云与君及此再食矣梦中感而
　　有赋觉而録之　　　　　　梅尧臣
　　朱樱再食双盘日紫禁重颁四月时滉朗天开云雾阁依稀身在凤凰池味兼羊酪何由敌豉下莼羹不足宜原庙荐来应已久黄鸎犹在最深枝
　　四月二十日【二首】　　　　　张　耒
　　久将醉眼视羣儿只与傍观作笑嬉赋茅狙公曽未悟牵丝木偶岂多时云间炎暑人方畏地下微阴谁得知荣谢古今同此理老翁端坐但忘机
　　十步荒园亦懒窥枕书小醉睡移时健如黄犊时无几钝似寒蝇老自知休惜飞花春过眼但知强健酒盈巵枇杷着子红榴绽正是清和未暑时
　　四月二十八日新燕寄仇池　蘓　辙
　　细莎为屦如编须轻葛为服如翦莩寒泉洒屋朝露濡霜簟可荐机可扶风鸣牖间如吹竽此虽有暑宜亦无庭前峻山槎之余盆中养鳅大如鱼荻生抱甲未见肤蔓起上屋将悬壶麦苗髙齐可藏乌此虽非野仅亦如兄居谿堂南山趺濯足溪水惊鴈鳬澄潭百丈清无淤将往思我立踟蹰东轩鄙陋何足居欲行不行系辕驹
　　五月
　　五月旦作和戴主簿　　　　陶　潜
　　虚舟纵逸棹廻复遂无穷发嵗若俛仰星纪奄将中明圃罕悴物北林荣且丰神渊冩时雨晨色奏景风既来孰不去人理固有终居常待其尽曲肱岂伤冲迁化或夷险肆志无窊隆即事如已髙何必升华嵩
　　五月一日紫宸对时属禁直穿内而作因书
　　六韵　　　　　　　　　　郑　畋
　　朱夏五更后步廊三里余有人从翰苑穿内入中书漏响飘银箭灯光照玉除禁扉犹鏁钥宫伎已妆梳紫府逰应似钧天梦不如尘埃九门外谁信在清虗
　　五月六日发石头城步望前船示舎弟兼寄侯
　　郎　　　　　　　　　　　沈亚之
　　客子去淮阳蹉跎别梦长水闗开夜鏁雾棹起晨凉烟月期同赏风波忽异行隠山曽撼橹转瀬指遥樯蒲叶钱刀緑筠筒楚粽香因书报司逺为我忆檀郎
　　五月九日　　　　　　　　司空圗
　　金石皆销铄贤愚共网罗达从诗似偈狂觉哭胜歌髙燕凌鸿鹄枯槎压芰荷此中无别境此外是闲魔
　　五月奉教作　　　　　　　李　峤
　　緑树炎氛满朱楼夏景长池含冻雨气山映火云光果院新樱熟花庭曙槿芳欲逃三伏暑还泛十旬觞
　　忆长安十二咏　　　　　　严　维
　　忆长安五月时君王避暑华池进膳甘朱李续命芳兰防丝竞处髙明台榭槐阴栁色通逵
　　状江南十二月毎句须一物形状
　　樊　珣
　　江南仲夏天时雨下如川卢橘垂金弹甘焦吐白莲
　　仲夏斋戒日　　　　　　　白居易
　　仲夏斋戒日三旬断腥羶自觉心骨爽行起身翩翩始知絶粒人四体更轻便初能脱病患久必成神仙御防驭冷风赤松防紫烟常疑此説谬今乃知其然我年过半百气衰神不全已垂两鬂丝难补三丹田但减荤血味稍结清净縁脱巾且修养聊以终天年
　　仲夏斋居偶题八韵寄微之及崔湖州
　　腥血与荤蔬停来一月余肌肤虽瘦损方寸仍清虗体道通宵坐头慵隔日梳眼前无俗物身外即僧居水榭风来逺松廊雨过初褰帘放巢燕投食施池鱼久别闲逰伴频劳问疾书不知胡与越吏隠兴何如
　　河南府试五月乐辞　　　　李　贺
　　雕玉押帘上轻縠笼虗门井汲铅华水扇织鸳鸯文防雪舞凉殿甘露洗宫緑罗袖从徊翔香汗霑寳粟
　　五月
　　五月十日雨中饮　　　　　梅尧臣
　　梅天下梅雨纷纷如乱丝梅生独抱愁四顾无与期妻孥解我意草草陈酒巵槛外百竿竹新笋高过之竹色入我酒变作青瑠璃一饮眼目光再饮言语迟三饮頺然醉左右叹我衰有鸟从东来引头閙深枝发声醒我醉提壶美无疑典衣不值钱唯是布与絺安得如古人车傍挂鸱夷
　　五月十一日　　　　　　　张　耒
　　云间赵盾益可畏渊底武侯方熟眠若无一雨为施泽直恐三伏便欲然筭商沽酒有厎急束带坐曹直欲颠平生不解作热客日复饱食窥陈编
　　五月十五日　　　　　　　苏舜钦
　　院僻帘深昼景虗轻风时见动竿乌池中緑满鱼留子庭下阴多燕引雏雨后防儿争坠果天晴因客曝残书幽栖未免牵尘事身世相忘在酒壶
　　五月十七日　　　　　　　张　耒
　　长夏村风日清茅檐燕雀已生成蝶衣晒粉花枝午蛛网添丝屋角晴落落珠帘邀月影嘈嘈虎枕纳溪声久判两鬂如霜雪直与渔樵过此生
　　大雨不止五月十八日晚始霁
　　昊穹忽悔祸淫雨霁今夕峯岭纡紫翠云间丽金碧深畦鸣逺注凉叶坠余滴漏屋百不忧宵眠始安席
　　五月十九日
　　堂下溪流清且长夹溪乔木老苍苍袅风翠果擎枝重照水圆荷舞叶凉蜗角已枯粘粉壁燕泥时落汚书床南山野客时相遇【一作过】赠我能携药满筐
　　六月
　　六月三日夜闻蝉　　　　　白居易
　　荷香清露坠栁动好风生微月初三夜新蝉第一声乍闻愁北客静听忆东京我有竹林宅别来蝉再鸣不知池上月谁拨小行
　　奉和六月壬午应令　　　【梁】刘孝威
　　圃栖金瑟【一作碧】灵涧抱琨瑶筑山圗碣岫穿池控海潮雷奔石鲸动水阔牵牛遥乘鼋犹怯渡鞭石讵成桥崖崩下生窟壁峭上干霄噪鸟常独沸逰鱼或自跳荒径横临浦空舟斜插桡愁鸱集古树白鹭隠丹苗初心重丘壑微步懐渔樵石累元卿径枝挂许由瓢伊臣本寂黙由来畏市朝为贪在山水所竞惟逍遥寄言周伯况劳君檀谷操
　　六月奉教作　　　　　　　李　峤
　　养日蹔徘徊畏景尚悠哉避暑移琴席追凉【阙】　　竹风依扇动桂酒溢壶开芳饵【阙】飞雪自可【阙】
　　忆长安十二咏　　　　　　郑　防
　　忆长安六月时风台水阁逶迤朱果雕笼香透分明紫禁寒随尘惊九衢客散赭汗滴沥青骊
　　状江南十二月毎句须一物形状
　　范　灯
　　江南季夏天身热汗如泉蚊蚋成雷泽袈裟作水田
　　河南府试六月乐词　　　　李　贺
　　裁生罗伐湘竹帔拂踈霜簟秋玉炎炎红镜东方开晕如车轮上徘徊啾啾赤帝骑龙来
　　六月　　　　　　　　　　赵　璜
　　六月火云散蝉声鸣树梢秋风起苹末客思已萧条倾国三年别烟霞一路遥行人断消息更上防陵桥
　　六月
　　和邻几六月十一日省宿书事
　　司马光
　　长夏金正伏火意尤骄盈夫子寓客舍无术逃烦蒸轩窻豁四开灭去壁上灯纻衣不可亲羽扇安能胜濯泉泉已温抚簟簟可憎万叶悄无风但有飞蚊鸣六府燥不濡喉舌烟尘生摄衣起徐步回顾天正晴云汉浅欲涸箕毕徒纵横忽思终南巅秀出秦云清上有松林蔽白日深杳下有万仞壑含蓄太古氷安得蹑轻屐策杖縁峥嵘挂冠芙蓉阙结屋高崖棱回视万钟禄彯撇如飞蝇
　　六月十三日病起走笔寄仇池
　　蘓　辙
　　入伏节气变翛然如九秋墙上有短树庭下风飕飕风来吹我衣防蚋各已收移床就堂下仰见月成钩但与支体快不作腑脏谋半夜起寒热展转脱水防药剂失先后欲速反见留不免召杨子把臂揣厥由笑我冷治冷徒尔苦舌喉授我桂与姜廼始与病投逾旬不出户映牖披重裘遥闻南山下不与他土侔山寒雪不解清气昼夜浮余冷入市城烦热遭濯潄况乃郡斋静满地贮清流露湿荷叶浄月上松栢幽墙头白杨树秋声无时休夜蜩感寒气上树鸣啾啾野鹤弄池水落拍翅羽修此处虽可爱慎勿恣意逰凡人爱凉冷凉冷乃热讐试扫北窗下静卧却所忧屏扇去氷雪虗室风自油嵗热强自厚良药彼有不
　　六月十八日大暑　　　　　司马光
　　老栁蜩螗噪荒庭熠燿流人情正苦暑物态已惊秋月下濯寒水风前梳白头如何夜半客束带谒公侯六月十九日木叶皆暗榴花一枝灼然独明感
　　之为赋　　　　　　　　　黄庭坚
　　季夏百菓发兎葵亦成实独有野石榴幽花如熠熠熠熠非独好芳荣恃午日翩翩彼百蝶髣髴相采挹睡余起对此佳兴亦萧瑟元非阡陌丽敢竞阳春出无言以成蹊上愧桃李质幸当饱霜雪万颗富君室
　　六月晦定力院同原父赋送伯镇景纯枢言三
　　学士　　　　　　　　　　梅尧臣
　　秋清三黄鹄举翼东南飞鸣声既相呼烟水亦相依蓬池不暂上太液未言归酌酒望沧海飘飘思菊衣










　　嵗时杂咏巻四十四
　　钦定四库全书
　　嵗时杂咏巻四十五　　　宋　蒲积中　编七月
　　七月一日作　　　　　　　白居易
　　七月一日天秋生履道里闲居见清景髙兴从此始林间暑雨歇池上凉风起桥竹碧鲜鲜岸沙青靃靃苍然古盘石清浅平流水何言中门前便是深山里双僮侍坐卧一杖扶行止饥闻麻粥香渴觉云汤美【胡麻粥云母汤】平生所好物今日多在此此外更何悲市朝心已矣
　　酬乐天七月一日夜即事见寄
　　刘禹锡
　　庭树风韵清天河云彩轻故苑多露草隔城闻鹤鸣揺落从此始别离含逺情闻君当是夕倚瑟吟商声外物岂不足中懐向谁倾秋来念归去同听嵩阳笙
　　七月一日晓入太行山　　　李　贺
　　一夕逺山秋香露溘防渌新桥倚云阪防嘶露扑洛南今已逺越衾谁为熟石气何凄凄老莎如短镞七月三日亭午已后觉热退晚加小凉穏睡有诗因论壮年乐事戱呈二十一曹长
　　杜　甫
　　今兹商用事余热亦已末衰年虽炎方生意从此活亭午减汗流北隣奈人聒晚年爽鸟匼筋力苏摧折闭目逾十旬大江不止渇退藏恨雨师健步闻旱魃园蔬抱金玉无以供采掇宻云虽聚散徂暑终衰歇前圣慎防巫武王亲救暍隂阳相主客时序逓回斡洒落惟清秋昏霾一空濶萧萧紫塞鴈南向欲行列欻思红顔日霜露冻堦闼胡马挟雕弓鸣不虗发长鈚逐狡兎突羽当满月惆怅白头吟萧条逰侠窟临轩望山阁缥缈安可越髙人链丹砂未念将朽骨少壮迹颇踈欢乐曽倐忽杖藜风尘际老丑难剪拂吾子得神仙本是池中物贱夫美一睡烦促婴词笔
　　七月念八与王郑二君听雨后梦作
　　李商隠
　　初夣龙宫寳熖燃瑞霞明丽满晴天旋成醉倚蓬莱树有个仙人拍我肩少顷逺闻吹细管闻声不见隔飞烟逡廵又过潇湘雨雨打湘灵五十瞥见冯夷殊怅望鲛绡休卖海为田亦逢毛女无憀极龙伯擎将华岳莲恍惚无明又暗低迷不已断还连觉来正是平阶雨独背寒灯枕手眠
　　七月二十九日崇让宅防作
　　露如微霰下前池月过回塘万竹悲浮世本来多聚散红蕖何事亦离披悠扬归梦惟灯见濩落生涯独酒知岂到白头长只尔嵩阳松雪有心期
　　杂诗
　　大火流坤维白日驰西陆浮旸映翠林廻颷扇绿竹飞雨洒朝兰轻露栖丛菊龙蛰暄气凝天高万物肃弱条不重结芳蕤岂再馥人生瀛海内忽如乌过目川上之叹逝前修以自朂
　　忆长安十二咏　　　　　　陈允初
　　忆长安七月时槐花散防罘罳七夕针楼竞出中元香供初移绣毂金鞍无限逰人处处归迟
　　状江南十二月毎句须一物形状
　　郑　防
　　江南孟秋天稻花如白氊素腕慙新藕残妆妬晚莲
　　七月流火　　　　　　　　敬　括
　　前庭一叶下言念忽悲秋变节金初至分寒火正流气含良夜早光拂夏云收助月防明散沿河丽景浮礼标时令美诗兴国风幽自此观邪正深知王业休
　　河南府试七月乐词　　　　李　贺
　　星依云渚冷露滴盘中圆花好生木末衰蕙愁空园夜天如玉砌池叶极青钱仅厌舞衫薄稍知花簟寒晓风何拂拂北斗光阑干
　　十二月闺情七月诗　　　　袁　晖
　　七月坐凉宵金波满丽谯容华芳意改枕席怨情饶锦字沾愁泪罗裙缓细腰不知银汉女嵗嵗鹊成桥
　　七月
　　七月一日出城舟中苦热　　苏　轼
　　凉飚呼不来流汗方被体稀星乍明灭暗水光弥弥香风过莲芡惊枕裂鲂鲤欠伸宿酒余起坐濯清泚火云势方壮未受月露洗身微欲安适坐待东方启
　　七月五日【二首】
　　避谤诗寻医畏病酒入务萧条北窻下长日谁与度今年苦炎热草木困薫煮况我早衰人幽居气如缕秋来有佳兴秫稲已含露还复此微吟往和糟床注
　　何处覔新秋萧然北台上秋来未云几风日已清亮云间耸孤翠林表浮逺涨新枣渐堪剥晚犹可饷西风送落日万窍含凄怅念当急行乐白发不汝放
　　七月六日【二首】　　　　　　张　耒
　　雨洗秋城碧玉天暮云吹尽月娟娟寂寥谁是清宵伴只有姮娥最可怜
　　山川揺落鴈南飞想见横汾鼓吹时得意刘郎犹叹老萧条宋玉故应悲
　　七月十日雨余炎暑顿解有感成篇
　　空山风雨夕微雨凄房栊徂年兆揺落感叹白发翁谪居困炊玉无田愿年丰欲持一杯酒傍舎庆老农烈日辞纨扇高林坠晚风青灯夜斋静不睡独闻蛩
　　七月念一日夜闻韩玉汝宿城北马铺
　　梅尧臣
　　暗树秋风摆叶鸣桃枝竹簟冷逾清孤灯淡淡短亭客半夜萧萧闻雨声
　　七月二十六日题南禅院壁【二首】
　　乞食高僧午未归秋庭叶落日辉辉萧条古殿松隂下檐铎风中乳鸽飞
　　秋林叶落已斑斑秋日当庭尚掩闗扫榻昼眠听鸟语可怜身在此时间
　　又三絶
　　楼殿沉沉鏁夜烟秋灯一防佛龛前梧桐叶上三更雨只有幽人独未眠
　　白发荆州叹滞滛溪边重捣洛阳砧遣愁莫上髙楼望惟有秋云尽日阴
　　零落东城官树秋行人一去路悠悠祗应楼下邯郸道亦有佳人对此愁
　　七月二十七日　　　　　　宋　祁
　　客鴈归何处寒螀鸣不休兼之清夜永副以长年愁家令有移帯中郎余白头
　　七月二十八日
　　秋物向揺落客心真悄然高风已凉夜澹月始晴天拂幌单练怯凝尘故扇捐露华休早滴羇鹄不曽眠
　　八月
　　八月三日夜作　　　　　　白居易
　　露白月微明天凉景物清草头珠颗冷楼角玉钩生气爽衣裳健风微砧杵鸣夜衾香有思秋簟冷无情梦短眠频觉宵长起暂行烛凝临晓影防暗欲寒声槿老花先尽莲凋子始成四时无了日何用叹衰荣
　　八月二十九日宿懐　　　　赵　嘏
　　秋天晴日菊还香独坐书斋思已长无奈风光易流转强须倾酒一杯觞
　　八月奉教作　　　　　　　李　峤
　　黄叶秋风起苍葭晓露团鹤鸣初警鴈上欲凌寒月镜如开匣云缨似缀冠清樽对旻序髙宴有余欢
　　忆长安十二咏　　　　　　吕　渭
　　忆长安八月时阙下天髙旧仪衣冠共颁金镜犀象对舞丹墀更爱终南防上可怜秋草碧滋
　　状江南十二月毎句须一物形状
　　沈仲昌
　　江南仲秋天鱏鼻大如雷似樟亭浪苔为界石钱
　　仲秋夜郡内西亭　　　　　张　登
　　天髙月满影悠悠一夜炎荒并觉秋气与露清凝众草色如霜白怯轻裘高临华宇还知隙静映长江不共流正值西倾河汉曙遗风犹想武昌楼
　　河南府试八月乐词　　　　李　贺
　　孀妾怨长夜独客梦归家傍檐防缉丝向壁灯垂花檐外月光吐帘中树影斜悠悠飞露姿防缀池中华
　　八月上峡　　　　　　　　李　频
　　万里巴江水秋来满峡流乱山无陆路行客在孤舟汹汹滩声急冥树色愁免为三不吊已白一生头
　　八月
　　八月一日凉如十月　　　　张　耒
　　已过三伏暑初归风景谁知遽惨凄短日旅愁消美酒五更乡梦托晨鸡江天水冷鱼龙蛰野泽风多鸿鴈稀尘箧故裘犹得在御冬偶免叹无衣
　　八月一日
　　髙田种小麦终久不成穗男儿在他乡那得不憔悴
　　八月三日咏原甫庭前林檎花
　　梅尧臣
　　秋蠧无完叶踈丛有瘁茎偶来庭树下重看露葩荣众自守常理独开偏见情从今数霜月结子尚能成
　　八月五日夜省直　　　　　司马光
　　大火已西落温风犹袭人留连惜纨扇散诞脱纱巾蟾影夜色浅蛩声秋意新圗书足自适何物更闗身
　　八月七日夜省直喜雨
　　怅望中秋月于今已上明生圭様小影露桂华偏幽思邈难志浮云去不还何当出阴翳清彻照中天
　　八月十日清溪对月
　　客路三湘逺天风八月清云间虽掩映水底已分明且对当年影休吟万古情喜君方向满照我数江城
　　八月十日夜看月有懐崔度贤良
　　苏　轼
　　宛丘先生自不饱更笑老崔穷百巧一更相过三更归古栢阴中看参昴去年举君苜蓿盘夜倾闽酒赤如丹今年还防去年月露冷遥知范叔寒典衣自种一顷豆那知积雨生科斗归来四壁草虫鸣不如王江长饮酒
　　八月十三日晨兴【三首】
　　老人秋少睡禅诵毎晨兴邻碓舂残月牀蛩语暗灯髙林鸟声起幽草露华凝筇杖兼禅榻生涯一老僧端居嵗已晏杖屦益萧然云露牕前日秋明树外天大江寒欲落诸岭晚逾鲜白首无聊剧昏昏只醉眠江上秋阴合柯山晓雨来貂裘欲辞箧纨扇已生埃落叶湿相借晚花寒未开殷勤探黄菊九日泛清杯
　　八月十七日夜省直纪事呈同舎
　　司马光
　　穷秋直省舎大雨吁可畏九河翻层空入夜愈恣雎署床东壁根时有涂塈坠防防势将摧怵惕不成寐中宵抱衾立呼烛久方至徙之近西偏惆怅不能备飞蚊胡不仁忍此加啄噬避烦只深藏悒悒靣防被须防漏转剧枕褥亦沾渍虽欲起何之室中无燥地展转遂达旦耿耿负忧悸因思闾井民糊口仰执伎束手已连旬妻児日憔悴嚢钱无盎米薪水同时匮败衣不足凖博手坐相视予今幸已多敢不自知愧无谋忝肉食念尔但増欷
　　九月
　　九月一日过孟十二仓曺十四主簿兄弟
　　杜　甫
　　藜杖侵寒露蓬门启曙烟力稀经树歇老困拨书眠秋觉追随尽来因孝友偏清谈见滋味尔辈可忘年奉酬宣上人九月十五日夜东亭望月见赠因
　　懐紫阁旧逰　　　　　　　郑　絪
　　中年偶逐鹓鸿侣弱嵗多从麋鹿羣紫阁道流今不见红楼禅客早曽闻松斋月朗云初散苔砌霜繁夜欲分一览防牋佳句满何人更咏惠休文
　　九月十五日夜宿郑尚书相公东亭望月寄杜
　　给事　　　　　　　　　广　宣
　　霜天晴夜宿东斋松竹交阴惬素懐迥出风尘心得地可怜三五月当阶清光满院恩情见寒色临门笑语谐云汉路驰从道合往来人事不相
　　九月十八日赐百寮追赏因书所懐
　　徳　宗
　　雨霁霜气肃天髙云日明繁林已坠叶寒菊仍舒荣懿此秋节时更延追赏情池台列广宴丝竹传新声至乐非外奨浃欢同中诚庶敦朝野意永使风化清
　　大厯二年九月三十日　　　杜　甫
　　为客无时了悲秋向夕终瘴余防子国霜薄楚王宫草敌虗岚翠花禁冷叶红年年小揺落不与故园同
　　九月奉教作　　　　　　　李　峤
　　曲池朝下鴈幽砌夕吟蛩叶迳兰芳尽花潭菊气浓寒催四序律霜度九秋钟还当明月夜飞葢逺相从
　　忆长安十二咏　　　　　　范　灯
　　忆长安九月时登髙遥望昆池上苑初开露菊芳林正献霜梨更想千门万户明月砧杵参差
　　状江南十二月毎句须一物形状
　　刘　蕃
　　江南季秋天栗果大如拳枫叶红霞举芦花白浪川
　　赋得九月尽　　　　　　　元　稹
　　霜降三旬后蓂余一叶秋阴迎落日凉魄尽残钩半夜灰移琯明朝帝御裘潘安过今夕休咏赋中愁
　　河南府试九月乐词　　　　李　贺
　　离宫散萤天似水竹黄池冷芙蓉死月缀金铺光脉脉凉苑虗庭空澹白露花飞飞风草草翠锦斓斑满层道鸡人唱罢晓昽鸦啼金井下踈桐
　　九月
　　九月一日【去嵗南阳与谢公别今谢公已殁】　梅尧臣
　　授衣念徂节阖棺伤故人故人昔送我把酒湍水滨只道后期易岂知无防因死生意不及欲语鼻先辛既乏羡门术安得如松筠寒暑更数十病亦同埃尘
　　九月五月得姑苏谢学士寄木兰堂官醖
　　公田五十畆种秫秋未成杯中无浊酒案上唯丹经忽有洞庭客美传乌与程言盛木兰露醸作瓮间清木兰香未歇玉盎贮华英正值菊初坼便来花下倾一饮为君醉谁能解吾酲吾酲且不解百日毛骨轻
　　九月十四日东府雨中作示子由
　　苏　轼
　　庭下梧桐树三年三见汝前年适汝阴见汝鸣秋雨去年秋雨时我自广陵归今年中山去白首归无期客去莫叹息主人亦是客对牀定悠悠夜雨空萧瑟起折梧桐枝赠我西北行归来强健否莫忘此时情
　　九月二十日微雪懐子由【二首】
　　岐阳九月天微雪已作萧条嵗暮心短日送寒砧杵急冷官无事屋庐深愁肠别后能消酒白发秋来已上簪近买貂裘堪出塞忽思乘传问西琛
　　江上同舟诗满箧郑西分马涕垂膺未成报国惭书剑岂不懐归畏友朋官舎度秋惊嵗晚寺楼观雪与谁登遥知读易东窻下车马敲门定不譍
　　次韵子瞻九月二十日微雪见寄【二首】
　　蘓　辙
　　秋气萧骚仍见雪客愁缭绕动萦心幽吟百户牕声细归梦函闗马迹深踈树飞花轻簌簌衰荷留柄乱簪簪遥闻诗酒皆争胜杜客何人近纳琛
　　平时出处常聮袂文翰叨陪旧服膺自信老兄怜弱弟岂闗天下少良朋何时杯酒看浮白清夜霜柑饤满登离思隔年诗不尽秦梁虽逺速须譍
　　九月二十四日雪　　　　　梅尧臣
　　秋露未为霜秋空已飞雪着树憎叶危压丛忧菊折平明开户防斗觉頽檐洁天时莫仓猝谁预衣裘设
　　九月二十四日大风
　　秋飚无踪迹空中声奔驰枯桑固已騐老病仍先知惊沙入破隙危叶堕绿枝幽懐聒不寐山岳将恐移
　　九月二十七日见梅花
　　江南风土暖九月见梅花逺客思边草孤根暗碛沙何曽逢寄驿空自听吹笳今日樽前胜其如秋鬂华
　　九月二十八日牡丹
　　香包已向青春发又见秋深特地开应笑菊残无意思不能邀赋洛阳才
　　九月晦日谒韩子华遂留邀江隣几同饮是夕值其内宿不终席明日有诗予次其韵
　　乘兴驱车偶一来旋呼江老旧逰陪惊风送雨寒初动举酒浮蛆泼不开骐骥鞲时闻内宿琵琶弹急怨虗催接防帯去今传様自此逢欢未便回
　　九月末大风一夕遂寒安置火炉有感【二首】
　　张　耒
　　谪官两向黄州火不知明年何处冬须信炎凉相代至亦知荣辱到头空怨咨莫起天公念燕坐何妨佛理通更有墙边一樽酒能于愁靣放春红【余以已丑年春至黄今见二冬矣】风声一夜下林端遽作霜天十月寒三伏炎蒸不可过北风凛冽亦何难人情伺待常宜缓天令推移古不刋幸有布裘氊履在雪深髙卧更安闲
　　九月末风雨初寒【二首】
　　栗冽已戒阴淡达朝昏出门无所诣幽斋谁与言尘埃羣书积兴至时一翻呼児具枣栗时亦頼芳樽老肌畏寒苦幸此手足温间有旧笔得句时复援
　　爱此庭下菊萧萧何及时郊原一秋暵麦种待荣滋今年真有秋禾菽实累累老农笑谓子不复悯汝饥桑榆可析薪秋风可夜吹晴明理罝缴雉兎日已肥





　　嵗时杂咏巻四十五
　　钦定四库全书
　　嵗时杂咏巻四十六　　　宋　蒲积中　编十月
　　十月九日题云梦亭　　　　崔　橹
　　薄烟如梦雨如尘霜景晴来却胜春好住池西红叶树明年今日伴何人
　　十月戊寅　　　　　　　　梁简文
　　喧尘是时息静坐对重峦冬深栁条落雪后桂枝残星明雾色静天白鴈行单云飞乍想阁水皓逺凝纨晚橘隠重屏枯藤帯逈竿岳阴连水气山峰添月寒
　　代孟冬寒气至　　　　　　刘　铄
　　白露秋风始秋风明月初明月照高楼露落皎除迨及凉云起行见寒林踈客从逺方至赠我千里书先叙懐旧爱末陈久离居一章意不尽三复情有余愿遂平生眷无使甘言虗
　　十月奉教作　　　　　　　李　峤
　　白藏初送节律始迎冬林枯黄叶尽水耗緑池空霜帯临庭月寒随入牖风别有欢娱地歌舞应丝桐
　　十二月乐逰诗十月　　　　郭元振
　　十月严阴盛霜氛下玉台罗衣羞自解绮帐待君开银箭更筹缓金炉香气来愁仍夜未几已使炭成灰
　　孟冬　　　　　　　　　　杜　甫
　　殊俗还多事方冬变所为破柑霜落爪尝稻雪翻匙巫岫寒都薄乌沙瘴逺随终然减滩瀬暂喜息蛟螭同羣公十月朝宴李太守宅　高　适
　　良牧徴高赏褰帷问考槃嵗时当正月甲子入初寒已听甘棠颂欣陪防酒欢仍怜门下客不作布衣看
　　忆长安十二咏　　　　　　樊　珣
　　忆长安十月时华清士马相驰万国来朝汉阙五陵共腊秦祠昼夜歌钟不歇山河四塞京师
　　状江南十二月毎句须一物形状
　　谢良辅
　　江南孟冬天荻穗软如绵緑绢芭蕉裂黄金橘柚悬
　　孟冬蒲津闗河亭作　　　　吕　温
　　息驾非穷途未济岂迷津独立大河上北风来吹人霜雪自兹始草木当更新严冬不肃杀何以见阳春
　　河南府试十月乐词　　　　李　贺
　　玉壶银箭稍难倾釭花夜笑凝幽明碎霜斜舞上罗幕烛龙两行照飞阁珠帷怨卧不成眠金凤刺衣着体寒长眉对月鬬弯环
　　十月
　　十月五日见菊上蜂　　　　梅尧臣
　　黄蜂得晴日不道菊开稀向蕊晚寒起落丛无力飞轻轻难自举帖帖一何微莫问巢房处斜阳奈欲归十月十二日夜孤宿寄内　　张　耒
　　寒夜欺老人展转睡不足长年怕为客况此空斋宿嗈嗈度云鴈瑟瑟受霜竹冻骹冷如植不觉重衾燠天明起冠栉淡日初照屋寄声家具酒买鱼烹鴈鹜
　　十月十四日以病在告独酌　苏　轼
　　翠柏不知秋空庭失揺落幽人得佳荫露坐初独酌月华稍澄穆雾气尤清薄小児何所知相语翁正乐铜炉烧栢子石鼎煮山药一杯赏月露万象纷酬酢此生独何幸风缆欣初泊逝逃顔跖网行赴松乔约莫嫌风有待谩欲戱寥廓泠然心境空髣髴来笙鹤
　　十月十五日早饭清都观逍遥堂
　　黄庭坚
　　心防魏阙鱼千里梦觉邯郸黍一炊蔬食菜羹吾亦饱逍遥堂下叶辞枝
　　十月十六日记所见　　　　苏　轼
　　风髙月暗云水黄淮阴夜发朝山阳山阳晓雾如细雨炯炯初日寒无光云收雾巻已亭午有风北来寒欲僵忽惊飞雹穿户牖迅驶不复容遮防市人颠沛百贾乱疾雷一击如颓墙使君来呼晚置酒坐定已复日照廊恍疑所见皆梦寐百种变怪旋消亡共言鲛龙厌旧穴鱼鳖随徙空陂塘愚儒无知守章句论説黑白推何祥惟有主人言可用天寒欲雪饮此觞
　　十月十八日　　　　　　　梅尧臣
　　霜梧叶尽枝影踈井上青丝转辘轳西厢舞娥艳如玉东楯贵郎才且多纒头谁惜万钱锦映丫自有明月珠一为辘轳情不已一为梧桐心不枯此心此情日相近巻起飞泉注玉壶
　　古诗
　　十一月
　　十一月中旬至扶风界见梅花
　　李商隠
　　匝路层层艳飞时裛裛香素娥惟与月青女不饶霜赠逺虗盘手伤离适断肠为谁人早秀不待作年芳
　　十一月奉教作　　　　　　李　峤
　　凝阴结暮序严气肃长飚霜犯狐裘夕寒侵兽火朝氷深遥架浦云冻近封条平原已纵猎日暮整还镳
　　忆长安十二咏　　　　　　刘　蕃
　　忆长安子月时千官贺至丹墀御苑雪开琼树龙堂氷作瑶池兽炭毡庐正好貂裘狐白相宜
　　状江南十二月毎句须一物形状
　　吕　渭
　　江南仲冬天紫蔗节如鞭海将作雪山用火耕田河南府试十一月乐辞　　　李　贺
　　宫城团廻凛严光白天碎碎堕琼芳挝钟高饮千日酒战却凝寒作君寿御沟泉合如环素火井温泉在何处今诗
　　十一月
　　和十一月八日圃人所小桃花
　　梅尧臣
　　常时开向杏花后今日绽当梅萼前不畏雪霜何太甚繁英如火满枝燃
　　前占寒食一百六算到其间未合开丹艳已先灰管动不由人力与栽培
　　和十一月十二日与诸君登西园亭榭懐旧
　　冬日萧条公府清独将诸吏上髙城而今何防异畴昔鐡墓下闻狐夜鸣
　　莎径依然见莎叶莲塘无复有莲花更看白水满城下説着当时龙骨车
　　十一月十三日病后始入仓
　　曽非雀与防何恋太仓为狐裘破不温黄狗补其皮霜花逐落月缀在枯槁枝予年过五十瘦寝氷生肌
　　十一月十七日五首
　　寒更催欲尽曙色转鸡吭鸣鴈晓北斗清笳凝夜霜空山藏华晚故园归梦长晨起临清镜悲嗟鬂已霜寒着添绵衲朝脯折足铛无言病居士面壁老胡僧佛祖岂欺我乾坤终有慿宿年无一事髙卧醉腾腾山与晴天晚江连夕照红髙鸿知夜渚乔木受霜风买酒缸须满温炉火屡烘走逓定何物随意柬衰翁三杯无奈酒一褐有余温眼下幸无事世间何足论山僧元饱饭词客谩招魂杖筞何知诣门前老圃村小雾今晨重山川不复分自然无日色那更挟霜雰乌鸟依寒寂渔樵散暝昏一杯聊慰疾今吾忆韦君古诗
　　十二月
　　十二月一日【三首】　　　　　杜　甫
　　今朝臈月春意动云安县前江可怜一声何处送书雁百丈谁家上水未将梅蕊惊愁眼要取椒花媚逺天明光起草人所羡肺病几时朝日边
　　寒轻市上山烟碧日满楼前江雾黄负塩出井此溪女打鼓发何郡郎新亭举目风景切茂陵著书消渇长春花不愁不烂熳楚客谁听棹相将
　　即看燕子入山扉岂有黄莺厯翠微短短桃花临水防轻轻栁絮防人衣春来凖拟开懐久老去亲知见面稀他日一杯难强进重嗟筋力故山围
　　答崔賔客晦叔十二月四日见寄
　　白居易
　　今日嵗余二十六来嵗年高六十二尚不能忧眼下身因何更算人间事居士忘筌黙黙坐先生枕麴昏昏睡早晚相从归醉乡醉乡去此无多地
　　庚子臈月五日　　　　　　司空图
　　复道朝严火延城夜涨尘骅骝思故第鹦鹉失佳人禁漏虗传防妖星不扼辰何当廻万乘重覩玉京春
　　臈月八日于野石城寺礼拜
　　孟浩然
　　石壁开金像香山绕铁围下生弥勒佛四向一心归竹栢禅庭古楼台世界稀夕岚増气色余照发光辉讲席邀谈柄泉堂施浴衣愿从功徳水从此濯尘机
　　十二月十九日酬王十八全素
　　元　稹
　　君念世上川嗟予世瘴天那堪十日内又长白头年
　　忆长安十二咏　　　　　　谢良辅
　　忆长安臈月时温泉防仗初移瑞气遥迎凤辇日光先暖龙池取酒虾蟇陵下家家守嵗传卮
　　状江南十二月毎句须一物形状
　　丘　丹
　　江南季冬天红蟹大如编湖水龙为镜罏峰气作烟
　　十二月奉教作　　　　　　李　峤
　　玉烛年行尽铜史漏犹长池冷凝宵冻庭寒积曙霜兰心未动色梅馆欲含芳徘徊临嵗晚顾步伫春光河南府试十二月乐词　　　李　贺
　　日脚淡光红洒洒薄霜不销桂枝下依稀和气解冬严已就长日辞长夜
　　臈后嵗前遇景咏意　　　　白居易
　　海梅半白栁微黄冻水初融日欲长度腊都无苦霜霰迎春先有好风光郡中起晚听衙鼓城上行慵倚女墙公事渐闲身且健使君殊不厌余杭
　　十二月拜起居表回　　　　许　浑
　　一章西奏拜仙曺回马天涯北望劳寒水欲春氷防薄晓山初霁雪峰高楼形向日攅飞凤宫势凌波压抃鳌空鎻烟霞絶巡幸周人谁识欝金袍
　　今诗
　　十二月十一日早苦寒与家妇酌酒因成古风
　　张　耒
　　寒夜不可旦老鸡鸣苦迟晨兴出户视风折山海枝最蚤堂东梅冽寒亦弄姿夜来月中影窥我读书帷中庭石井栏晨汲气如炊今日复何事环佩聮氷澌瓮甖有芳醇庖舎具鲜肥地炉炽新炭三酌对山妻
　　十二月十三日喜雪　　　　梅尧臣
　　三月朔风吹暗沙蛟龙巻起喷成花花霏万里夺晓月白石烂堆愁女娲大明广庭踏朝贺雉尾不扫粘宫靴宫中才人承圣顔捧觞称寿呼南山三公免责百姓喜斗酒十千讵复悭
　　十三日雪后晚过天溢榴堤上行
　　堤上残风雪榴边盛酒楼据鞍衰意尽倚槛艳歌留海月开金鉴河氷卧玉虬当年洛阳醉偏忆薫糟丘
　　和十二月十七日雪
　　残冬劲腊已过半晓雪先春何处来岂是全资南畆麦多应不分北枝梅庭中未许児童扫林上惟愁狂吹催莫问兎园同赋客相如居右最为才
　　十二月十八日防饮园夫头桃花
　　宋　祁
　　今嵗臈未破明年春尚赊天教摧朔气先霏塞南花晚秀尚可惜早开真讶竒君看早开处定是向南枝己夘十二月二十九日感事　张　耒
　　高楼乘兴独登临搔首天涯嵗暮心帯雪臈风藏泽国犯寒春色着烟林山川极目风光异嵗月惊懐老境侵可是斯文天遂丧楚囚何事涕沾襟
　　蹉跎流落已华颠又见荆湖一嵗迁人怯苦寒愁短日天收残雪放新年园林寂厯飘梅后里巷经过守嵗前自料知非犹得在潜心久学卫蘧先
　　臈月下旬偶作
　　啄块饥禽傍短篱飞鸢一笑起髙枝君看草木氷霜冻都是东风欲到时
　　风折蒹葭氷结澌燕鸿相语定归期淮南水濶山长处少待燕山霰雪归
　　嵗暮烟霜泽国寒晚鸦鸣处是柯山地炉有火樽余酒自起焚香深掩闗
　　残臈
　　臈雪初消上古台桑郊向日防旗开山横南陌城中见春逐东风海上来老去毎惊新嵗换病多能使壮心摧自嗟空有东阳瘦览物慙无八咏才
　　残臈独出　　　　　　　　蘓　轼
　　幽寻本无事独往意自长钓鱼丰乐桥采杞逍遥堂罗浮春欲动雪日有清光处处野梅开家家臈酒香路逢道士疑是左元放我欲从之语恐复化为羊
　　江边有微行诘曲背城市平湖春草合步到栖禅寺堂空不见人老稚掩闗睡所营在一食食已寜复事客来岂无得施子静扫地松风独不静送我作鼓吹
　　残臈
　　逼老忧添嵗居贫惮制衣吝妻怜酒嫩馋稚幸豚肥俗累随年尽春光趂臈归莫嫌花未发明哲玩先几








　　嵗时杂咏巻四十六
