　　钦定四库全书　　　　　集部八
　　元诗体要　　　　　　　总集类
　　提要
　　【臣】等谨案元诗体要十四巻明宋绪编绪字公传以字行余姚人成祖时预修永乐大典时同邑被徴者五人及书成宋孟岳赵肤迪朱徳茂张廷皆授官绪独辞不受是集録元一代之诗凡为体三十有六各体之中或以体分或以题分体例颇不画一其以体分者选体别于五言古吟叹怨引之类别于乐府长短句别于杂古体未免治丝而棼其以题分者香奁无题咏物既各为类则行役边塞赠答诸门将不胜载更不免于挂漏又第八巻杨维桢出浴絶句实唐韩偓七言律诗后四句采録亦间有疎舛然去取颇有鉴裁自明以来传本颇稀此本为秀水曹溶家所藏书中间有缺叶既无别本可校今亦姑仍其旧焉乾隆四十三年三月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀












　　钦定四库全书
　　元诗体要巻一　　　　　明　宋公传　编四言体
　　四言最古经史韵语二南之前有矣其经圣人所删者岀自闾巷谓之风岀自朝廷谓之雅用于郊庙谓之颂而有赋比兴之分焉后人摹拟虽多终不得其情性之真今特择其近似者置诸巻端使学者知诗之所自
　　孔林图
　　集贤待制周侯能修礼于孔林侍读学士商公图之史官掲奚斯诗之
　　峩峩尼山蔽于鲁邦笃生圣人维民之纲尼山之下有洙有泗有蔚孔林在泗之涘维彼圣人教之诱之凡厥有民则而效之维彼圣人覆之载之凡厥有民敬而爱之既诵其言亦被其服孰秣其马于林之侧既诵其言亦履其武孰秣其马于林之下六辔既同周侯之东荐之侑之圣人之宫其音洋洋其趋跄跄其临皇皇圣人允臧商氏图之式昭其敬载瞻载思罔不由圣
　　味经堂【虞集】
　　国子祭酒鲁公伯子翚父作味经堂自为记以朂其子逺公尝命逺从予游故赋此诗
　　维昔圣有子过庭学礼学诗诏之丁寜面墙之窒繇不知味亲能使学不能使嗜观于德容听于德音咏歌周旋实恱我心邈乎千载圣徃言在舍而不求匪罔斯殆畏友翚父穷经笃行既有诸躬思贻厥成既菑既畬俾稼之食既畋既渔俾鼎之食作堂髙明曰子逺来吾经在兹逺其味之始于虚羸匍匐来食茹荤饮水以御朝夕穷人得归自我父师俛焉斯文老至不知煌煌灵芝如彼嘉玉薄言采之在彼中谷南阳之人来詹来言君子岂弟宜其后昆
　　周待制致乐堂【掲奚斯】
　　有堂渠渠在番之区维周夀母式燕以娱渠渠有堂在番之阳维周夀母式燕以康斯堂何有有兰有芷垂佩蕋蕋维周之子斯堂何有有兰有荪垂佩申申维周之孙曰烝曰尝孔时且具维甘维旨承于夀母母曰寜只福禄凝只升斯堂只我心平只母曰嘉只福禄遐只升斯堂只我心和只
　　致乐堂
　　致乐堂者集贤待制周君奉母之所也蜀郡虞集为赋诗曰
　　翼翼斯堂有阃有房夫人来居既来既舒既好既寜载燠载清言防于门以冩我诚有齐其马有伉其轩为子来者允贵且贤贵容舒迟贤有令仪尔因尔宗先君之思翕尔兄弟具于嘉防我饮我食先君之子诗言柔温礼言着存我抚我惠先君之孙乐哉谁氏维周夀母畴克致兹周南仲子君子善颂文则多有又永歌之以导燕喜
　　柏堂【掲奚斯】
　　栢堂为刘母熊夫人作也夫人有淑德年二十五而寡守志不嫁有子曰观又贤作堂奉其母请名于太史氏谓之栢堂而作是颂
　　郁彼北堂言树其柏其栢嶷嶷维木之特柏之始生于彼髙陵雨露其凝金石其贞柏之既成凤臆鸾膺言树斯庭霜雪是慿霜雪浩浩其栢矫矫有美君子而弗偕老其叶栾栾其节桓桓其居安安永世式观我堂既构我栢既茂天锡眉夀保艾尔后
　　骚体
　　骚辞楚之声也始于屈原南国宗之为词赋之祖【缺】其幽忧愤悱所以变风雅者也后人效之故有招隠士山中人望终南鱼山秋风等作然亦不及于古盖今取其近似者録之
　　白云【刘因】
　　白云凝情兮佩月光白露结采兮明幽芳众星皎皎兮水波不扬渺予思之若遇兮耿在目兮而不忘音容着兮形无方肃予中立兮四无旁子母归来兮山髙水长
　　又
　　白云髙飞兮杳不可寻灵风长往兮声不在乎幽林皎月东生兮忽西沈鹤何逝兮遗之音予思未及兮实懐我心儵万里兮捐所歆旷同游兮啓云襟子母归来兮山幽水深
　　云山【王士熈】
　　山氲氲兮出云又泠泠兮以雨倐日出兮云飞山青青兮极浦横浮云兮水粼粼搴杜若兮采白苹葺荷宇兮桂为栋临江臯兮怅懐人
　　子陵钓台【卢摰】
　　云山苍苍兮烟木稠石瀬潺潺兮江水流故人兮冕旒先生兮羊裘使人皆先生兮谁其伊周使人不先生兮谁其巢由可仕止乆速兮舍圣人将焉求清风一丝兮岂为名钩蕉黄荔丹兮香火千秋岸下几篙兮荣辱之舟先生一笑兮白云收
　　福源精舍【李孝光】
　　采舟兮涣涣风将起兮无岸渚花兮白红若有人兮为粲相我乐兮未殚时几何兮日旰极浦兮水深下有兮龙吟洞箫作兮波浪涌送将归兮于南谅佳人兮未逺令我思兮何心飔风兮吹人曾波兮粼粼掇芳草兮寄逺与我期兮阳春
　　洞庭迎送神【陈泰】
　　我岁晏兮北行黯维舟兮洞庭诣灵均兮神宇女巫进兮告情击鼓兮坎坎心驰兮目短灵惝怳兮有无思【缺】防兮母逺
　　又
　　脩门兮延伫灵将动兮私语羣龙兮吹云森天矫兮树羽击鼓兮咽咽灵飚兮飞旋垂玉珥兮服映纮綖兮华毂纷进拜兮主臣心夷犹兮平陆
　　又
　　我所悦兮霞觞俨将进兮翺翔盼灵光兮怵惕灵慰我兮清扬酾酒兮苾椒荃蕙兮为殽灵饮此兮冝夀配南箕兮参北斗介下土兮景福侑皇风兮永乆
　　又
　　灵既醉兮日暮緑烟生兮南浦灵之囬兮彤裳蜼为文兮螭章幽櫺兮闭夕窈窕兮望不极耿谁告兮灵辞羌【缺】　兮余思湘之濵兮有芷南风兮来归
　　选体
　　选起于苏李之五言经梁昭明所选者谓之选诗【缺】去古未逺犹有雅颂之遗响焉今择其委曲【缺】顺有闗世教可为后学矜式者録之且以见古作者之难得也
　　古意【吴敬庭】
　　隂阳有代谢寒暑相推移人生百年内行乐当及时昔日犹朱顔今日生白髭所以遗世事饮酒不复辞【缺】南【缺】下千载真吾师
　　古意怀贡侍御【黄清老】
　　娉婷二八女絶色妙难尽新妆薄铅华照影脩竹下盛年事夫壻锦玉耀精舍虽非伯鸾妻惓然惜春夜琴余月当轩黙黙倚风榭寄语东家儿红顔莫轻嫁
　　拟古【徐天倪】
　　皎皎机上丝织为游子衣游子荡风尘素衣化成缁风尘不可避四顾将何之岂不念洁白徒重翟子悲朂哉如澣濯河水清且漪
　　又
　　娉婷闺中女天质知自爱空懐苹藻心日月苦行迈蹇修意良勤迟迟如有待未嫁庸何伤失身将重悔
　　又
　　婉娩自结髪伉俪情谊深夫征日易乆鱼雁成消沉自怜镜中貌衰白将骎骎有衣为谁薫有花为谁簪顾影虽无俦秉心犹断金青天悬明月照影不照心
　　效古【黄溍】
　　上山防明月下山月相随月岂知我爱我行自见之故山日巳逺故人不可思殷勤谢明月愿尔无时亏
　　又
　　击石乃有火石火光不扬攀天亦有路天髙路何长嵯峩万古云下覆歌哭场富贵诚足多贫贱不可忘
　　又
　　女美众所悦士穷世所轻轻重安足言泥尽水自清淮隂初寄食曲膝胯下行季子黄金多妻嫂来相迎自古巳复然叹息空呑声
　　又
　　落花随风吹各自东西飞花飞既不息水流复无极同生不同归能勿异顔色木生则有枝豹死则有皮悠悠歧路间多言亦奚为
　　又
　　饮酒莫尽醉尽醉无余欢读书莫吊古吊古多悲酸萧艾蔽中野白露摧芳兰凤饥不得食鸱枭食琅玕去去复去去采芝青云端
　　止言【赵半间】
　　苏张舌如防危人亦危身期期周御史千载称直臣清谈每败事谐谑良损神田翁有斗酒招手聚比隣所言惟桑麻语语不失真
　　书事【白仁夀】
　　太羮元无味大章本希音音繁入人耳味美适人心是以保身难惴惴如临深百战茍一失勇气未足钦今若不学古后何法于今
　　书懐【王性存】
　　九秋夜气肃明时见休征泰阶列六曜湛湛平且平蚁臣再拜祝乾坤永清寜不学儿女态抱拙祠双星
　　又
　　有地莫种花有堤莫种栁花栁岂不佳而恐易衰朽吾情非好异只种竹与葵竹存劲直操葵存本根思
　　本仁【李孝光】
　　青青庭中树有鸟巢其南户牖聊自谋啄饮性所甘中野有矰弋相戒慎勿贪
　　又
　　日出照我屋政见脊令飞鸣声甚和乐永怀家人肥兄弟既相好吾生式相依防勤重自将父母讵可违
　　又
　　冬气渐闭宻百物尽零落中林有贞姿粲然独先觉尺蠖递屈信天运不终剥勿言霜露酷熈阳巳潜作
　　又
　　旭日始曰旦有鸟鸣嘐嘐牡出得饮啄雌居完守巢幽人念兹久尼父讵系匏先民自重慎贵器借白茅
　　下第南归别俞伯贞【祝蕃】
　　驱车出东门别酒忽在手去国古所悲况复失良友芃芃丘中麦郁郁道傍栁挥手从此辞烟云黯回首
　　落叶【邓彧之】
　　秋庭昼无人落叶自满地端居观物化人生亦如寄朝闻鸣蝉悲夕巳见其蜕岁晏共萧条临风发长喟
　　暮归【何失】
　　独老朝朝出或醉暮来归髙树挂新月山妻柴扉饮伴更相送欲辞意难违感此乡曲情泪下忽沾衣
　　梁仲文行巻【刘闻】
　　青青江上栁逺行曽送君自从君归来几见栁条春行役如昨日行巻展犹新如何巻中字半是古时人
　　遣怀【贡师泰】
　　日入栁风息月上花露多东轩颇幽敞夜静时一过鸟散庭中树虫鸣阶下莎北斗何低昻踈星没横河独赏谁晤语感慨成悲歌怀哉岩桂台邈在姑山阿
　　采菱女
　　落日照淮甸中流荡回光窈窕谁家女采菱在横塘风吹荷叶低忽然见红妆红妆背人去惊起双鸳鸯鸳鸯去复来烟水空茫茫
　　赴亰别亲友
　　崇堤卫芳塘塘上种杨栁杨栁年年青慈亲未白首送我不忍别出门复携手亲友陟髙冈立马望良久离情急欲醉尽此尊中酒
　　姑苏半塘别王季野诸友
　　壮志颇磊落别意何绸缪相送屡回顾欲行还暂留花红隔崇堤草緑遍芳洲所期各努力令德比前脩
　　拟古
　　东南有佳人逺在天一方绮疏粲飞楼曲防围洞房意态闲且静气若兰蕙芳纎阿裼姣服杂佩悬明珰流风回皓雪明月舒其光白面谁家子锦鞍青丝缰翩然一见之下马立中堂可望不可即五采盛文章
　　又
　　嶰谷有美竹挺挺霜雪中何人断两节制为十二筩宫商自相应凤鸟鸣雌雄一鸣垂衣裳再鸣致时雍从此去不返治道竟少隆鄙哉叔孙氏绵蕝变王风寥寥数千载伊谁啓冥蒙后皇如有作声教垂无穷
　　思与君别来【赵孟頫】
　　思与君别来几见芙蓉花盈盈隔秋水各在天一涯欲涉不可去茫茫足烟雾汀洲多芳草何心采蘅杜青鸟翔云间锦书何时还君心虽匪石秪恐凋朱顔朱顔不可仗那得不惆怅何如双翡翠飞去兰苕上
　　美人隔秋水
　　美人隔秋水咫尺若千里可望不可言相思何时巳庭树多落叶日夕秋风起我今年巳衰素发拥两耳回思少年时容顔若桃李美人何当来一笑怀抱洗未见令我思既见胡不喜
　　春日思逺游【陈旅】
　　春日思逺游逺游欲何止角哀见楚王伯桃树中死出门逢路人天下无二子春山一万重春江一万里上有无心云下有无情水
　　结庐南山下【李孝光】
　　结庐南山下颇纡故人辙浮沉各自媚长愧生理拙中园黄菊花契阔见晚节平生匡济心敢爱已独洁岂无一尊酒可以疗饥渇归哉视汝菊将恐霜露结
　　衡门有一士
　　衡门有一士闭门恒苦饥俯仰良自惜日晏空弦歌小人未足畏君子或见之寜为兰玉摧不愿萧艾滋
　　乐府体
　　乐府之名始于汉房中之乐继而设官以荐郊祀后于燕射朝飨亦皆用焉厯代沿袭盖有古乐府新乐府之别莫非讽颂当时之事以贻后世者其音调多有不同今不复识别云
　　古乐府【黄清老】
　　君好锦绣段妾好明月珠锦段可为服服美令人愚不如珠夜光可以照读书
　　又
　　君好春芍药妾好夏池莲芍药多艶色春风迷少年不如莲有实可以夀君筵
　　又
　　绵绵江上草郁郁庭中柯人生不相知有如东逝波食杏犹苦酸食梅当若何衣褐犹苦寒衣葛寒更多岂无千载友肯听渔樵歌
　　行路难【章阙】
　　奉君七宝凤凰之綉柱五色麒麟之锦囊王母九霞觞中之酒秦女万缕炉中之香去年红花今日开昨日红顔今日老一生三万六千日欢日愿多愁日少对吴歌防楚舞歌舞匆匆变今古归去来莫行路
　　歌白苎【李仲南】
　　娇如花美如玉越溪女儿十五六光风入帘睡初足起画脩眉逺山緑飞香走红三月心一声白苎千黄金髙堂客散灯火深醉鬓斜钗夜沉沉
　　车遥遥【杨子承】
　　车遥遥若流水前车去无踪后车来不巳白日无闲人黄尘没马耳空投一寸胶不到黄河底
　　独不见
　　窈窕一佳人铅华净如练临风弄锦瑟其音哀且怨南隣去乗鸾北里効飞燕小院落花深闲庭芳草遍日暮掩朱扉如何独不见
　　将进酒
　　泰山磨为尘桑田变沧海古来豪杰士一一竟谁在昨日芙蓉花今朝顔色改人生匪金石不饮将何待
　　赋得城上乌送客【甘立】
　　月落城上楼乌啼楼上头一啼海色动再啼朝景浮马鸣黄金勒霜满翠羽裘乌啼在故处人生多去留
　　堂堂【张翥】
　　朝为堂堂吟暮为堂堂讴堂堂徒尔竒堂堂徒尔忧不见膏与兰煎燔祗自休勿以不遇故弃捐经与史勿以势利故弃捐防与耻勿以形役故弃捐山与水谓夜未遽央已复明星明仰视何煌煌白露忽沾裳怀人搅予心何以弗永伤江北亦为客江南亦为客为客多偪兀何以安所适上有君与亲下有妻与息在山则种榆在隰则种蒲马牛必维娄舟航必需袽冨贵冨贵友贫贱贫贱徒岁月来者多江湖逝者逺所愿不可恃所期不可返幸此世累轻归哉衡门偃
　　休洗红
　　休洗红红在水新红换作衣旧红翻作里回黄倒緑无定期世情翻覆君所知
　　又
　　休洗红红减色虽好不如新着时须爱惜阿婆嫁女不择人鸡飞狗走长苦辛
　　乌夜啼【宋无】
　　露华洗天天堕水烛光烧云半空紫西施夜醉芙蓉洲金丝玉簧咽清秋鼙鼓鞭月行春雷洞房花雾酣不回宫中夜夜啼栖乌美人日日歌吴歈吴王国破歌声絶鬼火青荧生碧血千年坏冢穴狐兔乌衔纸钱挂枯树髑髅无语满眼泥曽见吴王歌舞时乌夜啼啼为谁身前懽乐身后悲空留琴怨传相思乌夜啼啼别离
　　公莫舞
　　公莫舞公莫舞鸿门王气归真主何人睚眦赤龙子手循玉玦目相语令公莫舞公楚舞劔光射日白虹吐人发杀机天不与撞斗帐中唉亚父霸业明朝弃如土
　　鸿门宴【杨维桢】
　　天迷闗地迷户东龙白日西龙雨撞钟饮酒愁海翻碧火吹巢双猰防照天万古无二乌长庚破月来天隅坐中有客天子气左股七十二子聮明珠军中十万震屋瓦拔剑当人面如赭将军下马力拔山气巻黄河酒中防劔光上天寒彗残明朝画地分河山将军呼龙客将走石破青天撞玉斗
　　妾薄命【宋无】
　　云母屛琢春氷鲛女织绡蝉翼轻比妾妾薄命比君君薄情红绵拭镜照胆明还疑妾貌非倾城倾城从来有人妬况复君心不如故故人心尚峰九疑新妾那能无故时补天天不髙填海海不深不食莲菂不知妾心
　　又【李孝光】
　　妾薄命当语谁身年二八为娇儿阿母岁岁不嫁女二十三十顔色衰天公两手抟日月下烛万物无偏私奈何丑女得好匹一生长在黄金闺美人如花不嫁人父母既没诸兄疑寄书东家小姑道得嫁莫择君壻好他人好恶得知失时不嫁令人老
　　又【杨维桢】
　　妾薄命妾薄命当年破瓜顔色盛阿防何故坏家筵号天莫雪阿防寃低眉含羞不敢议风雨几畨寒食天今年复明年鸳鸯綉被长孤眠君不见并州剪刀金粟尺挂在深闺尘素壁誓不与人缝嫁衣闲看蜻蜓蛱蝶飞
　　鍼线妇
　　针线妇针线妇黄尘满面蓬满首少年嫁夫甚分明夫死犹存旧箕帚南山阿妹北山姨劝予再嫁一力辞涉水采莲上山采薇采薇采莲可以疗饥昨日偶过阊门口阊门哗然嗤老丑老丑养身自有能万两黄金在纎手上天绣出云锦章绣成黼舜衣裳舜衣裳与妾立古节扬清光辨妾不是邯郸娼
　　杨白花【贡师泰】
　　杨白花无定止昨日宫中飞今朝渡江水江水茫茫千万里绵轻雪薄春旖旎把臂踏歌歌未已石头城边风乱起杨白花无定止
　　一车南送孔博士【李孝光】
　　一车南一车北山川悠逺无消息野风吹草朝日黄羇旅独憎絺绤凉男儿生身髙七尺何可相思损顔色西市日日卖鲤鱼鱼中防有逺寄书
　　髙邮城【掲奚斯】
　　髙邮城城何长城上种麦城下种桑昔日铁不如今为耕种场但愿千万年尽四海外为封疆桑隂隂麦茫茫终古不用城与隍
　　西城路【张翥】
　　西城路多少人从此中去昨日红顔美少年今朝白骨委黄泉纵令藏金比山积鬼伯不受人间钱少年何用夸豪冨来看城西送人处
　　柏梁体
　　柏梁台名汉武所筑台成诏羣臣能为诗者得上座及各赋诗不以对偶而每句用韵后人遂名为柏梁体曹丕效之为燕歌行然其词语清健逮若差胜云今所録者仅彷佛耳
　　赠海康举进士者【范梈】
　　圣主征儒用文学翩翩五士起海角元戎虎帐飞荐鹗泮水成材玉新琢吉日举饯钟鼓作皇华大夫綉朱襮快马凿蹄轮脱斵相送西风出郊郭问君此行事何若于菟要是赤手缚雁南飞不逾岳洞庭山秋木叶落词场先锋夺霜锷万里青山上黄鹤明光宫中问礼乐董生防有经济畧一朝声名动河朔往取青紫如六愽前年礼闱开峻擢明当接武丝纶阁归来锦衣照丘壑人生无如进士乐朂尔髙步翔寥廓
　　谢鲜于伯机惠震琴【云是许旌阳手植桐作　赵孟頫】
　　仙人已归白云中空余手植青枝桐根柯盘郁如蛟龙一朝霹雳驱雷公烈火半爇随狂风箕子之裔多髯翁才气迈俗惊愚防抱持东归寻国工斲为二琴合商宫我来自此欣相逢持一赠我为我容自吾得此不敢慵中夜起坐弹秋鸿下弦清泠上黄钟转弦更张涕满胷黄虞巳逺将毋同恨君不识牙与钟恨我不识瞽与蒙周南大雅当谁从
　　题文山集【林景熈】
　　黒风夜撼天柱折万里飞尘九溟竭谁欲扶之两腕絶英泪浪浪满襟血龙庭戈鋋烂如雪孤臣生死早巳决纲常万古悬日月百年身世轻一发苦寒尚握苏武节垂尽犹存杲卿舌膝不可下头可截白日不照吾忠切哀鸿上诉天欲裂一编千载鸿光发书生倚劔歌激烈万壑松声助幽咽世间泪洒儿女别大丈夫心一寸铁
　　秋夜长【刘楚】
　　月出乌啼城上头闺中美人生逺愁银河迢迢当北楼褰帷弄影扬清讴月光如水地上流珠箔微茫悬两钩罗衣半卷凉飕飕起坐数尽寒更筹更筹数尽明不发明日镜中生白发
　　杨白花【李冶】
　　帝家迷楼春昼长紫笙吹破百花香葡萄凝碧琥珀光燕语莺啼空断肠枕帷红泪洒潇湘玉镜台前添午妆茜罗绶带双鸳鸯蝴蝶趂雪上钗梁千里万里云茫茫
　　山中居【邓文原】
　　山人独向山中居风雨不庇三椽庐短衣破帽家无储形忘意适心自娱挂壁拄杖悬瑚鬼神遁迹蛟龙趋眼前不识为妻孥生平岂解躬耕鉏黄精采苗供晓餔碧溪饮泉倾瓠壶行歌紫薇眠枕书梦逰沧海坐钓鱼云雾烟霞同巻舒狙猿麋鹿相惊呼巅崖苍苍日欲晡举手抚掌笑挽须起望八极呑五湖乔松在足冯空虚有客跨鹤来须防厐眉皓齿当坐隅绮语唾落飞明珠翻身别去登康衢寄言击壤人有无茅茨风俗今何如
　　小孤山【王廓】
　　江上青山一劒孤气虹夜贯牛斗墟寒藤古祠神所居谩説彭郎迎小姑俚言不经听者愚举世孰与明其诬山下长江通蜀吴飞亷怒锁千舳舻乾坤变色惨不舒竿摧防絶愁万夫初疑破虏遇老狐又讶伏波留贾胡阳侯负弩雄前驱冯夷击鼓严后车六鳌掣钓轩蓬壶八骏按辔鞭龙鱼神灵怪骇千万殊纵有健笔难穷书一官长沙赋归欤三年卧病南阳庐故交新贵一字无扁舟梦鲙松江鲈行或止之不可虞呼童取酒聊自娱短歌激烈惊樵渔掀髯一笑谁和予隣商去住依祝巫盘飱拜祠樯上乌百钱之利众所趋浪走不待晨鸡呼进锐退速中乗除未要冐险争前途江山正自不我踈我亦乐与江山俱安得匹素百尺余他年冩我东逰圗
　　采石月题蛾眉亭【陈孚】
　　昔年李白身翩然袖里明月飞上天刚风吹度瑶花前雪跳落千丈泉白今巳去八百年明月犹向江中圆我行万里拥使旃栁根偶系东归船三生似结明月縁镜光射牖窥我眠夜深忽梦羽衣仙神如碧沼浮青莲脚踏赤鲸跨紫烟问月何在揺玉鞭耸身忽灭形翩翩觉来试鼓朱丝弦起诵国风月出篇开篷视月月满川鱼龙吐浪声溅溅
　　归去来图【刘因】
　　渊明豪气昔未除翺翔八表凌天衢归来荒径手自锄草中恐生刘寄奴中年欲与夷皓俱晚节乐地归唐虞平生磊磊一物无停云怀人早所圗有酒今与厐通沽眼中之人不可呼哀歌抚巻声呜呜
　　赠吴主一【掲奚斯】
　　曹南吴主一妙年力学能文章尤工书近自豫章以职事至京师过予剧谈竟日忘去忽以别告令人惘然诗以奉送
　　国朝分谁最长赵虞姚萧范与杨赵公温温蔡中郎虞公格格由钟梁姚萧二公撼中邦岂以笔法窥汉唐萧守髙尚姚文章范公清遒不敢当纵横石经兀老苍杨侯起家自洛阳华山之碑早擅场旁出防入无留藏曹南吴氏俊且良古意飒飒浮匡箱商盘周鼎俨作行刓圭削锐伏景光冝伸而缩圜使方外若椎鲁中坚强趋新骛巧纷披猖欲辨辄止心孔伤金陵皇象劔防张中山夏丞鼎独扛二碑分法古所臧多分少须精详君方妙年进莫量更入二篆君无双近者吾甥有陈冈昔师杨氏今颉颃见之为道安毋忘
　　送俞观光【黄溍】
　　寒窻读易吻正悲坐闻剥啄走啓扉冲风蹋冻至者谁俞子访我繇剡溪相逢把臂语移时妇女惊笑羣儿疑俗物病我不可医眼明见此瑚枝朝来赠我天马诗忽然掉头去莫羁鼻端气息干虹霓讵能折腰向小儿文章技痒聊尔嬉防勲圣处今毋迟繄我爱子莫助之临歧踯躅徒嗟咨
　　丁未别酒【孙伯善】
　　蒲萄緑涨春瓮香银槽酒滴秋漏长红楼日夜调弦簧暖花凝面眼生光禾生越垅秋不黄令行斥絶九醖方伯伦石愁茫茫玉缸倾倒碎玉觞明年筑圃家万仓賔筵介夀欢髙堂
　　池中白莲【孙元实】
　　蕋宫夜凉张暑宴仙姝散花水晶殿霞绡中单云锦縁黄金为房玉为钿翠旌导前宝盖殿霓裳中序按未遍一人素衣持羽扇颀然中立白玉弁羣姝被酒酡发面冠佩倾然醉相盼彼峩弁者色不变以口承露不肯咽终然贞白难为荐独向西风抱清怨
　　江南乐【萨都拉】
　　江南乐春水红桥满城郭出门不用金马络门前画船如画阁緑纱窻虚春雾薄隔窓蛾眉秋水活翡翠冠髙罗袖阔楚舞吴歌劝郎酌紫竹瑶丝相间作船头栁花如雪落船尾防旗风绰绰秉烛夜游随意泊人生无如江南乐














　　元诗体要巻一
　　钦定四库全书
　　元诗体要巻二　　　　　明　宋公传　编五言古体
　　诗以古名盖继三百篇之后者世传枚乘诸公之作是也然比兴少而赋多今取其语精而不俚意圆而不滞优防而不迫清婉简淡而有余味者列之贫士【刘因】
　　陶翁本强族田园犹可依我惟一亩宅贮此明月辉翁复隠于酒世外防鸿飞我性如延年与众不同归孤危正自念谁复虑寒饥努力岁云暮勿取贤者悲
　　陶母待賔巻【赵孟頫】
　　范逵诚孝防陶侃固英特英特未可知门有孝亷客伤哉陶母贫剪发易酒食此意固自佳此发足可惜此发足可惜儿心将奈何丈夫淡相与岂在酒食多平生郭林宗何如茅季容
　　陶渊明归兴圗【掲奚斯】
　　家贫无酒饮聊欲试弦歌去家百余里邈若异山河江上日多风浩浩水増波门前五栁树繁防空婆娑秋田巳收成归计当如何
　　彭泽陶氏家谱【虞集】
　　百瓮在户外五栁当门前燕归王谢宅人依墟里烟述德尚千载人情犹昔年以安遗子孙髙哉为世贤
　　观花
　　挂巾花树枝酌酒花树下风吹巾上尘花落手中斚清唱起相夀毋遽且聊暇流光急人去莫怪行乐者
　　秋怀【甘茂实】
　　秋雨种白发一滴生一茎半为作诗苦半为忧天倾天倾或可补诗苦终无成朝来覧青镜何时再后生不如原上草秋死春复荣
　　感秋【赵孟頫】
　　白露然坠草木日已凋闲居无尘杂日薄风翛翛登髙冩我心葵扇欲罢揺感时抚逝水回睇仰层霄松乔在何许可蹈不可招愿言从之游怀古亦何遥
　　山行【黄清老】
　　爱山不知倦缓歩成幽寻观泉度叠嶂携日穿层林睠彼枝上鸟少憩松间隂萧然清风来发我松下琴白云邀我饮流泉永我吟曾谓尘中人不知君子心
　　又
　　采采岩下菊菊花老压地白露飘我衣撷英不盈袂铮然松子落松下逺风至沈吟不成诗支笻领山意
　　招友人
　　暑雨洗余花尘虑日萧散芳草緑如茵空林坐春晚遥思江上客尊酒愧折简临流撷嘉蔬共此林下饭
　　访子威都事不遇
　　清晓抱緑绮来就夫君弹夫君久巳出野水流花间石涧度微雨秋生湖上山松隂坐永日心与云俱闲人事有离合白鸥聊共还
　　番昜舟中闻友人消息因赠
　　岧嶤九天门玉署青琐闼老我烟霞心参商坐寥阔十年望春云不忍镊白发鸿雁还塞来频频附书札江湖秋水浅舟楫苦不达不知南山阳梅花为谁发
　　衢江舟中怀江实夫【吴缺】
　　仰止烂柯山故人渺何许行舟不可舣回【缺】重延伫凉风吹客衣秋树湿残雨多情双鹭鸶翩翩【缺】洲渚
　　客舍怀余成季【汪立】
　　夕阳在青山山髙夕阳早美人未归来山【缺】碧云好穉子门前酒熟黄花老
　　山中梦母【刘叔逺】
　　霜月照屋壁霜风涌江波终夕不能寐展转思怀多忽梦吾母来宛然度山阿但问儿衣薄语短不及他儿寒尚可忍地下知如何
　　又
　　生时不自力犹系九京心当时手中线依【缺】梦中寻线固不可寻泪亦不可禁髙堂有慈父欲哭【缺】夜深开门月如洗乌鸟号空林
　　湖上观春【缺】
　　闭门五日雨出门万山春湖光忽见我揺荡白雪新九节痩笻杖一幅故葛巾桃花忽相笑聊复此红尘有钱困鞭算有官絷夘申洞然宇宙间余此自在身但恨不能饮我亦无事人
　　宿村庄【赵半间】
　　凉吹揺青灯穉子供浊醪寒影忽在壁短发何萧骚且持竹根枕卧听苍松号纸衾穏防首背痒不得搔须防作竒梦小艇飞洪涛惊觉白满榻晴月牕前髙
　　风雨【何失】
　　池上风雨来柴扉人迹絶隔水烟气生林峰半明灭蛤吠秋草深鱼惊晚荷折孤巻倚匡床微红隠天末
　　老病
　　老病积渐来筋力日觉堕南园一步地杖藜不能过阶前宿雨晴屋角红日大不是卖花声晓梦谁惊破
　　病起【吴缺】
　　人生百年间往往如过客吾生未【缺】　　　早巳白自持岁寒心谬比松与柏卫生乏良药疾病【缺】侵迫天运茍未穷流年岂终厄依然氷雪姿苍苍见【缺】色
　　夜坐【刘叔逺】
　　云行树隂薄风过树隂欹云风弄清夜政【缺】无人知惟闻墙根水泠泠下幽池
　　送邵元道【袁桷】
　　仲连匡世资挥手却秦军掩袂停白日登车抗浮云射书成草草孤城死生分辞荣敦薄俗矫抗离其羣
　　又
　　虞卿舌转丸揣事精微茫艰危见交态穷愁名益光黄金散逝水白璧凝飞霜丈夫有定志得失非豫防
　　又
　　梅生一尉微喋喋正天纪洗心洞元化削迹无妻子龙变孰为驯蝉蜕乃真止松回风泠泠水落石齿齿
　　代荅邵农【曾怀可】
　　农父跪且言兵后常凶年军中有牛犊原上多莱田为农敢爱力丰歉固在天陇头麦青青马食不敢鞭
　　寄友人【刘珍】
　　相别岂不易相见良独难迢迢白云城渺渺羊角山梦长觉道逺迹滞愁春残知音旷何许取琴为谁弹
　　忆友人李云南【赵半间】
　　送客出荆扉忽见青青草故人别经时恍隔千里道千里固不遥咫尺梦难到孤鸟安朽株行云在晴昊敢叹防无期坐念春风老
　　寄黄士谦【刘叔逺】
　　放歌出东村思弄川上雪清风吹湖波惊散波上月美人载美酒举棹揺秋霜把酒劝青天青天忽盈觞扬帆挂白云鸥鹭同飞扬歌罢一长啸忽然江水长怀君不可见流恨满潇湘
　　送胡正辞【盛景年】
　　春水淡无姿垂杨雨方緑送人南浦岸飞下双鸜鹆鸜鹆羽翼短只过溪南宿征帆顺风去万里随鸿鹄趋名莫惮劳既荣还虑辱賔阶有富人清论俱成俗东吴开漕府郎吏明如玉时艰海亦枯莫尽杯中醁
　　待马易之不至
　　幽人期不至独依庭树行不觉出门去满湖春水生微雨立桥上遣人骑马迎应想来渐近隔街闻语声
　　题山水画
　　待渡见孤舟穿林望髙阁雨余泉脉动日照岩光薄闭戸茅屋深汲水松花落回首白云间两人相对酌
　　游鳯林饮周子顺宅
　　芙蓉隔秋水水深不堪采小阶凉气生空墙竹隂在杯行日暮频人情醉中改忽惊潮水来门前有东海
　　万顷云亭
　　浮云海上来西横太湖过散彩秋汀垂隂入虚坐日照天影移风吹浪纹破开牕緑树间何人读书卧
　　白鹤观
　　幽径松竹青人行隂露滴独犬下阶眠一妪当门绩旌幢髙殿闭钟磬虚堂寂道士不相逢蛛丝悬素壁
　　李陵泣别圗【江垕】
　　黄云黯将暮白日寒无晖送客度河梁惆怅【阙】
　　为虽善行按辔姑迟迟初心孰予察后罪甘【阙】
　　既堪去我乃无家归阳春满皇都长负平生【阙】
　　王济川风树堂【贡师泰】
　　凄风被林木杂遝无寜柯欲养亲弗待岁月【阙】
　　人感终极子今伤如何有哺乌在林有祭獭【阙】
　　与南陔悲思徒增多
　　何氏永思亭【阙】
　　上山山有巅涉水水有涯父母防罔极孝心【阙】
　　吹庭前树鸣声一何悲白日堕青天零露委【阙】
　　不可作逺者犹可追哀哀蓼莪诗以永千载【阙】
　　舒经歴澹斋【阙】
　　髙人坐堂上青草满阶生钩帘知雨过拄笏【阙】
　　鸟忽飞来余花落前荣静观宇宙间超然忘【阙】
　　弹琴【阙】
　　明月照中堂光彩烂华席美人援素琴聊以【阙】
　　声起天末四座惨无色羁雌动踈林虫在【阙】
　　京国弹一弹三太息岂伤时序迁知音难再【阙】
　　画兰【阙】
　　光风吹碧草零露被芳畹美人秉幽贞独立【阙】
　　杳楚山深悠悠湘水逺何当结琼佩寄此情【阙】
　　题潘叔寛望云圗【阙】
　　日入无返照云出有归期云归在山阿亲死【阙】
　　新不可见亦有墓与祠朝望怡我目夕望慰【阙】
　　白杨树露滴青松枝翩翩华亭鹤鸣声一何【阙】
　　云作孰继南陔诗
　　湖上纳凉有怀吴子彦【阙】
　　天风吹海树瑟瑟秋气凉河汉西北流众【阙】
　　我同袍友逺在水一方相思不得见展转【阙】
　　鸣笳发揽衣月苍苍
　　与范子泽【李孝光】
　　仁人在髙位幽士适中林出处原一致持尔耿介心黄流受圭瓒秋兰盈我襟故人既如此朱弦有遗音
　　又
　　夷吾菁茅谋仲父四方翰悠哉南山歌夜永何时旦北风吹短衣千载有余叹相见且乐酒况也云雨散
　　又
　　佳菊有芳气鸣雁忽南征故人在海县重此话平生防跋黄尘下乃见玉雪清丈夫各有适贱贵足交情
　　赋诗分得欲雪
　　鸟雀不畏人啧啧上庭树萧条山日黄惨憺江气莫游子未得归天严风断渡
　　长干行
　　秋风从西来吹我庭前树闻欢在扬州却忆姑苏住估客离长干教侬寄书去
　　出直次韵【虞集】
　　月下白玉阶露生黄金井踈条栖鹊寒衰蕙流萤冷恋阙感时康怀归觉宵永晨钟禁中来白发聊自整
　　赵千里出峡图
　　巨舟临峡口众工志如一各以所操济虽危万无失所忧至平旷玩肆生纵逸毋俾持钓翁倚岸三太息
　　江道士清虚舘【掲奚斯】
　　遗纷极览宴坐白玉京日月朗朝夕河汉流无声冉冉两玉童双吹紫鸾笙下视九九州浮以四大瀛万刼犹一瞬逍遥乐太清
　　韩晃土星像
　　五行土居中百岁牛有功土行降为神骑牛发翁翁有土复有牛惟神赐年丰谁知韩晃意政与皇心同
　　送王君冕归陜西【黄清老】
　　麦熟天乍热开轩理瑶琴兹晨有客至一径苍苔深日出树影倒旷坐分緑隂清谈落余花松风杂幽禽君子希道德永言结同心
　　又
　　狂风卷茅屋遥见江上山人生有遇合离别何足叹黄鹄将西归临水振羽翰我有双明珠置之青云端朝朝复暮暮照君千里还
　　又
　　少年处山谷壮岁防京师性本猿鹤羣焉能牛马驰曩有采薪忧挂冠愿为毉近得圣贤心读书甘如饴习贯已成癖岂无君子知
　　又
　　十载宦亰辇田园就荒芜兹焉拟归耕休马南山隅举酒树色动燕莺鸣相呼流水既送君白云亦邀予锦囊可赠逺愧非明月珠
　　怀长源【刘祁】
　　凉月夜如水秋风吹紫兰独居怅无聊佳人阻河山河山邈千里相望何时巳云横鴈影沉露下虫声起烽火照中州西南杀气浮君居刘山下果若向时不人生有离别但惜知音絶匣内卧青蛇光芒射秋月汴水碧参差叶飞空树枝如何相忆处还值暮秋时
　　怀醉愚翁【李主敬】
　　天地无秋风白发何从生由来豪杰士有志竟何成台一朝闭窅窅不复明唯余松桂月照彻古今情
　　又
　　死者不复生知己难再得所以伯牙琴破之不自惜落月转林防惊鹘堕如掷入室聊就眠蛩语闻四壁
　　哀陈童子
　　南山有凤雏飞来上林树祗承朝阳辉不食秋夕露【原阙】











　　酬戴率初【赵孟頫】
　　仙人海上来遗我瑚钩晶光夺凡目竒彩辉九州自吾得此寳昼夜玩不休生世未恨晚及与斯人俦惜哉无琼玖可以结绸缪世徳日下衰古风向谁求蛾眉亦何有空受众女仇适俗固所愿违巳良足忧感子赠言意再拜涕泪流安得骑麒麟从子以逺游
　　送涂云章访旧武昌郤入京师【掲奚斯】
　　垂云厉惊风万里摩髙圆蟠泥鼓巨浪岂愿九重渊毛生入楚庭颖脱俄顷间粲粲涂公子长啸起丘樊朝辞豫章台莫过匡庐山大帆割鹦鹉极目空波澜黄鹄锦袍仙吹笙紫霞端相顾一笑粲青春满南天黄金筑髙台更觉郭隗贤聮翩乐剧辈相逐入幽燕平明九门开劒佩逾五千岂无一字荐倾倒平生言东风杏花开待我蓟门前
　　赠王郎
　　王郎楚狂士意气飞秋霜读书一万巻下笔数千行富贵视浮云况肯矜文章十五耻闾里掉臂辞故乡夜宿东海月朝买西州航瞠目王公前结客少年塲一饮或一石一醉或一觞寜揖屠狗人不与俗士当千金不见笑岁暮单衣裳阮籍在穷途英声连四方鸾鹄有时隠反愧燕雀翔世无剧孟交不及青楼娼燕赵如花人翠袂黄金珰不识豪杰士空媚痴与狂王郎逺过我坐我枯藜床终夕无酒饮抚髀歌慨慷平明别我去极目空茫茫
　　赵逢原失母得之泸南其孙求诗【陈旅】
　　母子不相见飘零三十年飞云散九野泸水声溅溅百川尽东注云飞散还聚无情防相逢而况子求母凄凉汴中宅池台翳荒榛峡船载华发鼓枻江南春作堂种谖草谖草日以好淮上巳罢兵江南可娱老
　　郭孝子
　　金台有孝子郭氏名夀瑛夀瑛执亲丧昼夜闻哭声负土起崇冢栽松翳扃痩骨寒岳立苦泪春河倾视容日梅梅一朝废双睛复扶大母柩冥行出芜城愿言毕序身瘵心则寜里人问孝子过毁圣所惩孝子哭且答我非敢伤生有泪不哭亲恶乎用吾情亲死我目在徒能视无形黄泉相见日无用此目明吾闻夀瑛语悲怆不自胜昔人曾有言五色令目盲长年悦芬华眉斧戕心精视此郭孝子愧色能无赪而我嗜读书昏花散秋灯思亲不能哭涕泗空填膺
　　杜节妇董氏无子
　　杜曲有好花盈盈映春水芳月忽巳晏好花难结子年年寒食时花落水边墓狂风吹不去尽作墓上土白头不偕老千古同怀抱独怜墓中人羡杀杜有道
　　杜节妇【掲奚斯】
　　结发事夫子白首如相期谐宴方婉娈生死遽分离室中无长男堂上无老姑生计日萧条谁分心不渝良马不乱羣仁鸟不乱行昔者为夫妇今忍遂相忘生为董家女死作杜家妇安能若流水东流复西注春秋陈时祀苹藻夙所共一朝祭无主焉得不冲冲灼灼庭中花落落俱为实贱妾在空闺志愿从此毕
　　七言古体
　　古诗七言从张衡四愁诗来变柏梁体耳唐初王子安滕王阁诗宋之问明河篇语皆未纯至王岑李杜方成家数是编凡清壮竒丽雄深浑厚其音律皆足以为法者取之
　　感秋【刘因】
　　湘弦悠悠阻清音驾车欲徃洛水深白榆一叶警河汉万里碧霄中夜心玉鸾翩翩纷翠羽髣髴机丝隔烟雾琼枝难得芳华年惟恐流光两迟暮河旁有星名牵牛此星既出令人愁明朝再见明河影巳隔人间万古秋
　　邓州城楼【元好问】
　　邓州城下湍水流邓州城隅多古丘隆中布衣不复见浮云西北空悠悠长鲸驾空海波立老鹤呌月苍烟愁自古江山感防子今人谁解赋登楼
　　登黄鹤楼【刘立雪】
　　西风吹我登黄鹤白云半在防干角题诗不见旧时人惟见青山俯城郭萋萋芳草鹦鹉洲江水滚滚来无休岁月俯仰成春秋古人今人无限愁
　　姑苏台【李坦之】
　　吴王宴罢歌台晚斜日清江映防槛台上西施醉捧心江边东越愁尝胆鸱夷褁尸去不还麋鹿散迹游其间秋深明月照髙树惊乌啼落丹枫寒功名独羡陶朱子一叶扁舟弄云水
　　登岳阳楼【段惟德】
　　羣江西来与天平天壤巨浸开洞庭雄呑三湘隘七泽中蟠万古君山青我行持节按广海驿骑暂驻巴陵城巴陵城楼冠天下风轩月戸云雾屛平生梦想今始到危栏乍倚心魂惊初疑太极浑未判日月往复凌空明又疑此景堕物外弱水万里环蓬瀛湖山得意有如此况乃佳客聮簪缨金杯浮动玉色酒满懐清思春云生鱼龙掀舞怒涛起眼花落日揺青冥轩皇广乐妙遗响芳洲寳瑟愁湘灵丹丘谪仙竟何许几欲八表追遐龄孤心未了忠孝愿敢念緑发潜凋零圣神一视无逺迩恩风化雨洽四溟寻常啸聚犬豕耳瘴烟一洗霜天清归鞭咫尺觐慈母细语八千山水程孰能闭置若新妇正欲磊落肝胆倾饮酣拂袖下楼去忽听过雁云边声奉酬段御史登岳阳楼之作时分理盗贼至海康【范梈】
　　谁能手铺湘水平刬却君山看洞庭昔人巳骑黄鹤去楼前乱芷春兰青岂知綉衣后千载逺违凤阙来江城慿髙吊古落日紫领客置酒开云屏酒酣防笔赋新句薄海传诵令人惊忆我初游白玉京与君聮步趋承明手宣王猷敷帝绩济济学士如登瀛一行竟堕万里外回首沧浪思濯缨守官区区事无补惟有白发欺人生防牱水外万竹底四时鸟语烟边冥忽忽此地复相见恍如幽梦求仙灵中宵秣马不遑暇君又北乡予南征如兹后防复何日念之使我双涕零宫中圣人总四溟所过海岳须澄清铁冠峩峩望天下青云快覩皆脩程由来豺虎伏仁兽况有鹰隼当秋横明夜相思隔云岛月落髙台闻笛声
　　澄碧堂【唐珙】
　　黄河一清三千年行潦灭没昆仑源我当濯足万里外却怪尘土生青天何如曹溪一滴水太阿削平如砺砥三江五湖不敢流沧海无风清见底沅湘有脉通神州乾坤无根元气浮青天在下水在上铸出一片玻璃秋道人对此心自定冷射瞳光双月影玲珑凿开云雾窻悟作虚空大圆镜
　　过鲁港驿和酸斋题壁【萨都拉】
　　吴姬水调新腔改马上郎官好风采王孙一去春草深漫有狂名满江海歌诗呼酒江上亭墨花飞雨天不晴江风吹破蛾眉月我亦东西南北征
　　题陈孝子传后【张翥】
　　昌化陈南仲幼失其生母王氏寻之六年后得之永丰县礼贤镇之施氏胡石塘先生作传
　　百丈山前妾辞主礼贤镇中子逢母三十年余一日同白发相看泪如雨阿防去时未防乳儿壮得知心独苦清湖老妪天所留逆旅主人神使语归来桑竹溪之浒妇前持觞孙起舞双瓜生祥表秋圃岂待旌书动官府吴人买妾纷莫数岁满母归遗子女巷南巷北不相覔况复山川两脩阻乌乎千秋复万古孝子之名在寰宇世上滔滔忘母人不愧唐昌一抔土
　　题李伯时九歌图【卢挚】
　　苍龙驷车载初阳緑天浮春开八荒连蜷非雾俨冠劒四三神君翼东皇桂醑盎烈兰肴芳楹筵巫觋纷披猖瑶琴袗衣杳何许两妃倚竹临空江野烟颦翠九疑逺暮雨洒恨湘波凉冯夷暗投明月玑山鬼夜啸猿猱悲长歌抚节怀楚累遗音踈越知者稀筑室頼有佳人期紫坛荷屋薜荔帷汀洲聊堪搴杜若怨公子兮怅忘归恑毫慅墨含古色虎头痴絶公麟痴续骚未成今见画忽欲轻举超无为朝来目送秋云飞
　　渊明归来图
　　留侯晚节逰赤松武侯早岁称卧龙亡秦扶汉声隆隆渊明初非避俗翁两侯大节将无同阳秋特书晋甲子辞锋时露长沙雄易地灞上岐山功王何幸奉吾足督邮能芥平生胷归来种荳南山中斜川只许桃源通门前五栁春蒙蒙落絮不与江波东环堵萧然吾未穷北窻尽有羲皇风画图不尽千古意诗成一笑浮云空
　　题赤壁图【王瓒】
　　我昔南游过赤壁曾上矶头访遗迹吴魏胜负了无闻一曲渔歌楚天碧黄冈迁客峨眉翁道同北海人中龙羇怀得酒逸兴发扁舟夜泛空明中江山如许谁賔主醉挟飞仙梦中语直将天地等浮沤三国周郎曽比数神游八极空画图开巻彷佛瞻眉须清风千古凛如在悠悠目断江云孤
　　题陈希夷像【万石德躬】
　　花顶君王瓦棺冷柴家陵上西风殿前防检不知名醉眼摩挲睨周鼎白昼龙虎【缺】天阶紫微小星何占哉先生大笑出门去明日华山归去来山色还如旧时好流水小桥散芳草千载谁知驴背心芒砀云深入孤鸟汴城峩峩汳水流江南江北数百州秦王未已晋王起人间万岁更千秋
　　杨妃春睡图【杨维桢】
　　沉香亭前燕来后三郎鼓中放花栁西宫困人春最先华清溶溶暖如酒雪肢欲透红蔷薇锦裆卸尽流苏帏小莲侍拥扶不起翠被巻作梨云飞蟠龙髻重未胜绾燕钗半落犀梳偃晚漏壶中水声逺帘外日斜花影转琵琶未受宣唤促睡重棃腰春正熟不知小防思塞酥梦中化作衔花鹿
　　白杨河看月【掲奚斯】
　　白杨河上看明月昔人曾见今人别茅屋数家河上村化作三山白银阙波平风静棹歌来万顷冲融镜面开今夜江南忆逰子空瞻云汉上昭囬茫茫万里燕齐路北斗纵横泰阶曙黄河东逝月西流明日南风过洪去
　　雨述
　　近闻闽中瘴大作不间村原与村郭全家十口一朝空忍饥种稻无人获共言海中列城好地冷风清若蓬岛不见前年东海头一夜潮来浄如扫
　　碧筩酒【杨维桢】
　　碧筩蛮蛮象鼻长天然水府成壶觞玉姬【缺】面注醽醁铁仙入口呼琼浆银河潜通藕丝湿氷液倒滴莲房香翠盘当顶漾风色緑云压掌揺虹光量呑沧溟一杯小气挟太华千丈强相如渇肺许可借玉川枯吻焉【缺】主人留我住一月半池不待经秋霜










　　元诗体要巻二
　　钦定四库全书
　　元诗体要巻三　　　　　明　宋公传　编七言古体
　　上继学王公【黄清老】
　　大风卷地沙尘昏十日不得一岀门眼中俗子浩于海思欲一见云中君云中之君玉为节廌冠峩峩照晴雪振衣惊落琪树花片片人间作明月有时霹雳生风雷松声晓落青崔嵬众芳收雨作春色瑶草緑遍三蓬莱有时笔端吐光怪干将生花玉龙蜕广寒天上闻步虚万壑千崖起秋籁嗟余困学无所成仙家幸识黄麒麟愿从辋川覔诗法白鸥飞入南山春
　　赋得金盘露送宋显夫佥事之山南【程益】
　　凤城仙客来扬州便当解此千金裘丹丘夜出玛瑙瓮洞庭春泛垂华舟看花路入竹西寺吹箫人倚桥边楼船头对月且独饮锦袍明日金陵逰
　　送黄五舅得武陵校官还辰州寓居省侍【掲奚斯】
　　寜上山头种禾黍莫向他乡作羇旅山田得雨尚有年他乡憔悴何人怜一身千里家何在全家更在沅湘外独树鸡鸣枫叶飞荒村鴈没芦花碎亲在穷边望子还子在长途衣复单居无寸田出无仆明年作官当食禄
　　送人从军
　　妙年好文仍好武一旦从军气如虎弯弓巳作满月圆拔劔更逐回风舞悲笳四起旌斾愁苍山偃蹇黄云浮阵前手系降王颈马上仍悬猛将头复雠义大身命小顺天将军古来少一战功成六合清不用黄金印如斗
　　送友人赴陜西作县【贡师泰】
　　角声吹起满城雪北风萧萧嘶小驖银瓶细溜葡萄热三叠歌残人欲别长安西去山嵳峩野旷春浓诗思多县深花拂琴丝和小吏呼筹衙又过莫忘都门送时节杨栁枝寒不堪折
　　送龙子髙之湖南帅府【沙碧虚】
　　渥洼水中天马驹一日一行千里余郎君磊砢亦如此俊才往往为时需去年携书谒衡岳遥见秋空飞一鹗大藩诸侯重文章致身忽入芙蓉幕青春奉檄升髙堂防衣婉娩秀眉长捧觞携亲为亲夀独骑匹马行三湘湘中故人君至争采苹花寄春意定王台畔烟雨深杨栁青青巳垂地我寻旧隠东山阿望君不见思如何江头春水渺相接日暮碧云天际多
　　送娄伯髙游吴【牟献之】
　　桃花水暖清明前长堤栁色青如烟男儿年少重意气春风买醉吴江船西湖三月春更好笙歌锦绣神仙岛紫燕楼深翠黛闲碧罗天净杨花老兴亡往事置勿论千金不惜酬歌尊酒酣莫作后庭曲游人思断江南魂去去知君访陈迹吴水吴山青歴歴花残钿碎舘娃空春草年年为谁碧君行正乐我为愁白发送君思旧逰平生漫浪无似我努力功名须黒头
　　送周草牕尊师归庐山太平宫【成廷珪】
　　匡庐之山仙所居银河倒蘸青芙蕖三千里路昔一往十八社友今何如向来匡君结庐处至今海月悬髙树水流花落春复春洞府苍茫隔云雾西风潇潇吹短衣卖药修琴不归去浔阳潮落海欲枯几时再得麻姑书桂风不跨林下虎回仙肯顾盘中鱼幸留神物守丹鼎喜近弟子迎颷车世间信有扬州鹤看汝乗之上寥廓晴牕须理白雪弦爽气仍开紫霞阁防中寳剑且藏锋彭蠡小龙方睡着
　　送华山隠归西湖【王士熈】
　　方士求仙入沧海十二城楼定何在金铜移盘露满天琪树离离人不采轩辕髙拱圣明居羣仙真人左右趋青牛谷口迎紫气白鹤洞中传素书鸣佩星辰逺寂寂珠庭云雾虚脩髯如漆古仙子玉林芙蓉染秋水九阂髙寒不可留归去西湖种兰芷山头宫殿风玲珑猱飞来千尺松闲房诵经钟磬响石壁题诗苔藓封欲向君王乞祠禄安排杖屦来相从
　　送祝丹阳赴武当【杨维桢】
　　武当之山上参天上有天帝居其颠隂阳蔽亏藏日月草树荟蔚含云烟六丁开山凿空翠万神扶栋飞脩椽金门眈眈守龙虎玉佩纚纚罗神仙人间尘俗不易到我常梦想思攀縁嗟君此行非偶然冷风吹至虚皇前手持御香谒帝所口漱琼液哦灵篇苍龟巨蛇出神怪朱鳯白鹤相后先帝命青童授寳诀谷神不死真却披羽衣谢仙友笑视浮世三千年
　　奉寄翰林邓侍讲【范梈】
　　曩承持节江之东骑鲸再上蓬莱宫蓬莱仙人歌白鹤声落五湖烟雨中世间爵禄不易致何独去就如飘风朝廷礼乐须制作六经隠义资发蒙论思庙堂集耆硕啓沃寜譲前诸公闭门读书古都市四辈冠盖方隆隆我生生长在穷谷那有文字争人雄谬防引喻百僚上负禄府署惭无功一别十年还有五昔者少壮今成翁谁知复客七闽下隔二千里来诗筒羸躯顿醒瘴疠恶赖以慰此心冲冲越王城南浪自白越王城西花正红
　　赠欧阳羣玉还乡【欧阳】
　　欧生手持欧公诰欲谒欧乡玉堂老老子前年勇退归自谓京华迹如扫今年抱病万山中锋车数来催就道欧生相遇黄鹤矶我病何由展怀抱名鹰奋翅望霄撑老骥垂头龁霜草眼前趋向巳两途安得瑰辞赠君好回鸾到手光五彩坐觉虹蜺贯晴昊国家恩数不易得文献子孙当自保泷冈柏桂少封殖焦陂荷花久枯槁髙堂集古散四方而我什袭传家寳
　　寄雪窦寺生书记【印秋海】
　　清泉白芦八月秋寛鞋痩防十日逰石牀风冷夜不寐氷丝绕指白雪流身名杳杳云间鹄世事纷纷蕉下鹿雨晴春暖即相寻千尺岩头看飞瀑
　　有怀梁仲经父【杨奂】
　　美人荧荧在何处海濶天低隔云雾瑚零落芙蓉空咫尺相望迷去路翠辇金舆双凤凰风吹环佩声琅琅壶觞狼籍事巳徃一目万里愁茫茫刘郎竟是谁家客岁晚霜华林叶赤美人荧荧在何处鸭緑江头江月白
　　神州八景
　　太液秋风
　　一镜拭开秋万顷碧天倒浸琉璃影寒颷夜巻雪波去贝阙珠宫黛光冷三千歌棹揺緑烟湿鬟吹堕黄金蝉琪树凉飔红鲤跃衮龙正宴瑶池仙
　　琼岛春隂
　　一峯亭亭涌寒玉露华不堕瑶草緑朱楼千尺星汉间天风吹下笙韶曲万年枝上槲叶满小凤怅怅绕龙管金根晓御翠华来三十六宫碧云暖
　　居庸叠翠
　　断崖万仞如削铁鸟飞不度山石裂嵳峩老树无碧柯六月太隂飞急雪寒沙茫茫出闗道骆駞夜吼黄【缺】征鸿一声起长空风吹草低山月小
　　金防夕照
　　危坡十二青云梯老树偃伏犹躬圭长裾巳曳星辰去残阳犹挂卢沟西召南二百年宗社一日黄金重天下精躔寳气夜不收又见断霞明朔野
　　卢沟晓月
　　长桥弯弯眠海鲸河水不溅氷峥嵘逺鸡数声灯火杳残蟾犹映长庚横道上征车铎声急霜花如钱马鬛湿忽惊沙际金影揺白鸥飞下黄芦立
　　西山积雪
　　冻雀无声庭桧响氷花洒檐大如掌平明起视岩壑间插天琼瑶一千丈夕阳微漏光嵯峩倚阑更觉爽气多云间落叶有径否想见樵叟披青蓑
　　玉泉垂虹
　　雪波碧拥千崖髙落花防防浮寒瑶日斜忽有五采气飞上太空横作桥古寺残钟塔铃语回首前村犹急雨轻绡欲剪一幅秋又逐西风过南浦
　　蓟门飞雨
　　黒云如鸦涨川谷雷踊电跃风折木半天万防卷海来森森映窻如银竹凤城无数笙歌楼珠帘半卷西山秋谁知羇客家万里一灯正拥寒衾愁
　　长短句体
　　长短句者古歌辞之类其语峭絶顿挫其音髙下抑扬有波澜开合之势流动变化莫测其涯涘今取丽而不浮竒而不僻怪而不俚参差而不乱者列之篇中
　　长风沙【掲奚斯】
　　长风沙风沙不断行人嗟行人嗟奈君何南风正髙北风起大船初湾小船喜移船更近大船头不独风沙夜可忧但祝行人好心事长江何处是安流茅屋参差数株栁平时尚置官军守青裙老妪诧鲜鱼白发残兵卖私酒鱼贱可买酒可沽他人心事知何如
　　居庸闗【陈孚】
　　车棱棱石确确车声彭彭鬬石角马蹄蹴石石欲落不知何年鬼斧凿仅与青天通一握上有藤束万仞之崖下有泉喷千丈之壑太行羊肠蜀剑阁身热头痛县度索一夫当闗万夫却未必有此竒巘崿吾皇神圣混地络烽火不红停夜柝但有地险今犹昨我扶痩笻立倦脚欲扣往事云漠漠平沙风起鸣冻雀
　　别离情【贯云石】
　　吁别离之苦兮苍梧之野春草青黄陵庙前春水生日暮湘裙动轻翠脩竹亭亭染红泪又闻垓下虞姬泣斗帐初惊楚歌毕佳人阁泪弃英雄劒血不销原草碧何物谓之别离情肝肠剥剥如铜声不如斫其竹剪其草免使人生为情老
　　送赵履道虞叔常还江右【掲奚斯】
　　赵子我同里虞郎我同年手折武昌栁送上西江船买鱼沽酒烧荻鞭夜下西塞寒山前西塞山碧如苔君今去几时来东风花开春水涨待君黄鹤矶头望君庾公楼上
　　出门别亲友【陈孚】
　　停君汉水浮鸭之翠杓听我峄山栖鸾之緑桐男儿拂衣出门去龙泉三尺光如虹君不见磻溪鹤发钓鱼者偶掷渔竿来牧野白旄麾开炮烙烟桓圭朱芾侯青社又不见南阳卧龙人不识一朝佐汉坐狠石羽扇轻摇蛇鸟惊火精焰焰天西极旗亭四月栁如蓝紫骝嘶风黄金骖岂无扣牛歌亦有扪虱谈天生巉岩崒嵂骨蒿莱槁死谁能甘我欲登泰山扶笻款天闗东溟若木如可攀手弄日月青云间我欲渡黄河赤脚凌秋波水仙楼阁银嵯峩径叱海若笞蛟鼍停君翠杓听我緑桐真人开天六合同风驺虞鳯凰飞舞镐宫有线五色献于重瞳补舜衣裳山龙华虫虎豹九闗兮不可以达吾则脱冠归来兮丹丘之青峯长揖二三子目送西征鸿
　　陈云岫爱骑驴【真山民】
　　君不学少陵骑驴京华春一生旅食长悲辛又不学浪仙骑驴长安市凄凉落叶秋风里却学雪中骑驴孟浩然冷湿银敲吟鞭梅花溪上日来往身迹懒散人中仙有时清霜松下路松风萧萧驴耳据鞍傲兀四无人牧子骑牛相尔汝劝君但骑驴行路稳姑徐徐九折畏途鞭快马年来曾覆几人车
　　送人之四明效掲翰林长短句【金本仁】
　　百官山髙嵯峩梁湖渡藏鼋鼍乡巫昔日迎婆娑中郎八字题曹娥君今甬东去正向江头过船头满载上虞酒船尾听唱明州歌明州三佛地昔者我曾去记得舟人説乡语乌橵饭箬鱼羮阿婆烧火新妇烹有钱我亦买渔具筑室海阳依汝住
　　赠别【张子素】
　　送君一出江之湄为君一典身上衣临风沽酒与君饮欲别不别心依依笻榰八尺两芒屦倐忽归来倐忽去轻帆闪闪不可留极目青山渺烟树今日与君盟白鸥明日与君风马牛人生得丧何草草秋月春花为谁好江湖漂泊真可怜我幸少年君巳老君巳老可奈何故山石室髙嵯峩何如归来耕钓老其下日日听我春风歌
　　赠友人【邓牧心】
　　我在越君在吴携书邀我游西湖我还吴君适越遥忆三江共明月明月可望佳人参差与君携手西湖上相思空诵停云诗知君去扫严陵墓祗把清尊酹黄土浮云茫茫江水深感慨何劳吊今古孤山山下见陈实连骑东来踏春色湖边千树花正繁莫待东风吹雪白有酒如渑有肉如陵鼓赵瑟弹秦筝与君长醉不用醒何必千秋万岁名
　　赠天台潘秋崖山人【戴帅初】
　　老潘双眸如绀珠帯以秋阳朝露之清腴山形水态出没千百变经君指顾不得藏锱铢我昔少年好狂走风飱雨沐逐逐忘朝晡至今卧游想其处但觉云涛烟嶂千里行须防匡庐春风钟阜云彭郎之矶大小飞来孤秦淮震泽洞庭野峨眉缥缈南接五岭东苍梧归来把锄剡山下一竿钓月贺家湖笼鹰枥马困羁束每逢风鸣草动惊号呼闻君谈论到骨髓寒衣振迅恨不六翮生形躯寻牛卜龙古亦有君家子孙三叶传青乌人言河流可移山可凿秦皇汉武巳类愚公愚相看徘徊山南山北一百里胜处忽然开酒壶问渠刘伶一童一锸欲何用且可从我日日醉倒黄公垆
　　方寸铁为镌字卢仲章赋【董良用】
　　方寸铁百錬钢吹毛剑锋秋水光镌勒妙拟郚竹房倒薤文连环钮通侯累累悬肘后伏趺蟠螭首颂徳纪功垂不朽铁名巳着霜满颅复得铁业传二雏勿劖元祐党勿刻詅痴符何如往补石经缺万古六书存楷模天下英髦知所趋伊谁之力丹丘卢
　　醉歌赠卜者陆华之【丁复】
　　云心子陆农师之子孙老来卖卜钱塘门搜抉微擘混沦进退五纬扶两轮皥父及芒儿束手就律吕不敢差毫分前身定是张博望老树倒骑上昆仑投杼机上女饮牛河畔人与之细説天地根却来人世三千岁君平骨朽呼不闻功名冨贵无足云祗谈祸福开盲昏得钱沽酒和天呑赤城有狂客十年江海看浪翻归来黄尘中拭目惊见君扺掌一长笑各拂头上巾昔时緑发滴可染祗今雪茧缫吴盆少者忽巳老长者不复存政须日日醉倒湖边尊尊已倒还再沽不愁黄金尽但恐清旦无举手招羲和低头唤天吴劝尔勿东逝止尔毋西徂西徂不可止东逝无穷巳嘱付酒家儿明当复来此
　　寄友【端景元】
　　烟苍苍涛茫茫洞庭杳杳天一方上有七十二朶之青芙蓉下有三万六千顷之白银浆中有美人兮佩服金鸳鸯乗龙车鸣月珰天风吹我登其堂饮我以金茎八月之沆瀣视我以昆丘五色之琳琅浣尔精涤尔肠洒然心地生清凉非独我以眇四极轻八荒抑且可以老万古凋三光乆不见兮空慨慷乆不见兮空慨慷
　　梁贡父学士江行阻风圗【邓文原】
　　匡庐枕长江彭蠡居上防我防不识风涛怒但喜青山绵亘急橹鸣中流老来行道増百忧山有虎兕水次多蛟虬梁公示我江上图空斋飒爽回髙秋想见飞防簸荡驱阳侯雷鼓动地万貔貅连樯十日不得发何异骏马伏枥鹰在鞲行人徼福古祠下洁觞置酒防且柔小姑倚絶岸彭郎渺孤洲脉脉闗情隔烟水不如天孙絶汉从牵牛明发风止江镜浄楚天无际来棹讴回首系舟处惟有参差烟树飞鳬鸥世事翻覆那有定人生忧乐谁为谋慨彼东逝川白日不得须防留濯沧浪委浮休买田结屋山之幽撷芳钓鲜亦足乐安用髙门列鼎冠盖夸鸣驺
　　岳阳楼【张经】
　　巴陵形胜甲天下郡治西南有楼曰岳阳尽得巴陵之胜至元丙戌余以监察御史按临长沙道出巴陵凡一往返不暇一登甲午夏备员湖北宪司分司于辰始得以酬平昔之志噫湖山如此造物者何其靳耶因留数语以志岁月云
　　洞庭一水七百里烟朝月夕皆经过岂知斜阳万里更有一佳处君山十二盘青螺乾坤有此楼万古髙嵯峩忆昨长江咫尺限南北风霜画本一日千摩挲今朝快一登恍若驱沈疴生平所羡鉴湖请乃今更觉君恩多湘灵也自知我至时令白鸟来婆娑铁笛紫荆曲春草黄陵歌江山一醉谩不省悲风落日生白波爱山爱水亦非癖奈此日月如飞梭彭蠡银山堆碧海青铜磨【缺】昌云间叹黄鹤采石天外愁青蛾诗家割据几【缺】气发泄天不诃扁舟归来月一蓑仙槎巳三山阿吾欲乗兴观银河
　　云林歌为贡供奉作【范梈】
　　朝望宣城夕企云林扫花钓月清我闲心城东之山倚天碧手扪南斗近咫尺幽人筑堂面山坐絶似谢公故时宅谢公今何在苍苔翳行迹调笑诵新诗流水照白石看水作明镜年光静来往夜深敬亭雨坐见南湖长清风被长阪鸟度菱葭响云之林兮不可攀中有青猿白鹤相盘桓林之云兮不可缚时来宿我青檐端昻藏老仙人把剑卧山侧忆在中华时相逢髩未白问之不笑亦不言阿家中子瀛洲客却起遗我寳字书依稀摄精錬魂魄相期后天无极年共尔守之合自然专气还得同飞仙未登云林堂试作云林歌嗟我久客意衰迈云林云林奈尔何
　　望瀛海一首送危太朴之四明兼简防访邓使君翰林袁侍讲
　　危君英妙年独往志千载天马出名驹空行见风采昨日衔书到空谷甚欲留之不能待九月开帆指四明要逐髙秋望瀛海海水上接天漫漫世人不知此别难当君夷犹碧屿日是我对月永夕猿狖啼青峦江树叶飞天雨霜江上吴歈思断肠窈窕徐家儿与女都望蓬莱如故乡君行却向三山望云雾轩窻六鳌上东方虽乐不可以久留归献仙公白云唱西过钱塘遇顺风为拜湖南持斧翁防稽学士卧云岛朱弦流水鸣孤桐道我寄语莫匆匆送君有情亦如海海水有尽别意终无穷
　　赠别清夫还吴
　　新雨不作泥钩辀树上啼征夫怀逺路家在太湖西别家今几度杨栁江边树念乡车轮下渐是中年路万事中年尚可期人生且莫长别离长别离向何方九江落花清浦香王睢班班鳬乳黄南望不见三髙堂奈此游子思故乡我家诸公济时早功成身退合天道当时未必知者贤挽不回之卧烟岛后来阅尽亏成事始识从之去时好我不能赤手缚虹蜺又不能委身同草木生逢尧舜世肯受泥涂辱昨者误奋龙门雷蝘蜓嘲之自云足忧来举觞酹白日惟有皇天照空谷张公子吴江生我有千载意不羡身后名为君冩作赠行曲曲中铿戛难为明君行不听我意不平明日买船櫂秋声亦欲东下窥蓬瀛飘然如去白玉京须卿禹穴来相迎相迎未见须相待客行虽迟心不改
　　送戴和甫归越州【虞集】
　　戴先生日饮五斗醉不得再饮一石不肯眠昨从桃源来两袖携风烟长安市上小儿女拍手拦道呼神仙马如游龙花如雨蹴踏春秋作朝暮东方不作窻间戏上帝还令海边去海边玉虹夜不收贝宫珠阙皆蛟虬芝田玉树久相待天上老仙那肯留戴先生鉴湖之水三千丈不可以鉴可以醸明朝亦脱锦袍去与尔酣歌钓船上
　　送海东之下第
　　海东之兄弟二人如凤凰胷臆羽翮皆文章九年三入天门翔伯冲天季惊人一日四海皆知名东之之文五
　　色云见者晃生眵昏【缺】　　　　　若耳不闻二人得之喜未足云东之不愠乃可尊束书【缺】　归见亲君子之乐乐最真君不见匡庐之山崒而嵯峩左界豫章诸川汇为蠡鄱其隂浩浩千源导岷经潜沱山气束郁不得去上冲为紫盖直与天相摩为云覆八极为雨涨九河海东之子能观山以成德其进盖未易量也偶尔小屈奈尔何
　　送素庵刘总管归【黄清老】
　　当年绣斧出九天倐如白云下长川千峯收雨作秋色至今梧竹吟寒泉熈台重来又三载干将出匣光不改氷浆尽贮明月秋风露冥冥接沧海海空迢迢行玉麟霜影荡漾龙蛇惊石田归来紫芝好防马更入南山青渔阳歌两歧何如阳春生物物不知鲁人颂泮水何如弦歌一千里昆也虎渡河寛也蒲作鞭何如樵溪九曲落叶静平铺緑水栽红莲紫微殿前列藩辅华盖苍苍五星聚防龙防天一方蟋蟀吟秋桂枝暮蓬莱枫叶昨夜秋璚楼梦觉题金瓯银河横空白鸾去安得追逐钧天游
　　留别金门知巳【李泂】
　　我本山人素志丘壑获归名山为愿毕矣爰以四月十一日离京师是夜抵潞阳慨然赋诗遥慰匡庐隠者并似金门诸公为一噱云
　　野马脱羁鞅倐疑天地寛临风一长鸣风吹散入青冥间颇如鲁仲连蹈海不复还又如安期生长留一舄令人看江南浩荡忽如海落日照耀浮云闗既不能低眉伏气摧心顔诡遇特达惊冥顽又不能抱书挟防千万乗调笑日月相回盘匡庐迢迢接仙山仙翁泛若秋云闲长松之隂引孤鹤望我不见空长叹采铅天地津饮緑桃花湾苍梧倒影三湘寒赤城霞气生微澜鲸鲵翻空海波赤晓色欲上扶桑难人间之乐兮诚不足恃何如归卧栖岩峦栖岩峦卧岩穴夜半天风吹酒醒犹有西溪万年月
　　汉阳郎官湖
　　仙翁薄暮醉酒归杖藜迷却髙阳池清风吹花緑隂倒我笑谓是秋云移还乗贯月槎夜过郎官湖峥嵘星斗入江汉荡漾槎影如鲸鱼九华之真人邀我倒玉壶麒麟擘脯供行厨依稀仙乐在空际碧山四映寒蟾孤举酒酌寒蟾明月下饮姮娥俱霓裳拂云锦万荷露防琼瑶巵麾幢晻霭罗烟空乃有三皇所授之玉童风前飘飘曳广带对立十二秋芙蓉清香九曲银河通真人緑发披春风锦袍玉雪照天地口説姓氏安南公是公多逸气畧与古昔贤豪同时能扫月色延我石室烟萝中又言昔同张谓所游地长笑一覆丹霞钟风吹仙乐度溪去我亦醉卧香炉峯
　　金山【潘景良】
　　嵌岩穹窿屹立乎江中崩湍下瞰不见底巨石崛起髙摩空混沌破来到今几万岁雄竒秀丽胡为乎此山兮独钟长江西来一万里当空削出金芙蓉上有金仙居下有冯夷宫寳坊栉比列霄汉塔影倒置惊鱼龙有时洪钟咽烟响潮音属和驱羣聋鸟飞竞力不得到我尝拏舟一抵其云峯摄衣歩楼阁矫首观无穷齐州九防落眼底岷峩西望苍溟蒙忽闻长风破巨浪芥蔕一洗平生胷山僧喜殊常握手何从容杯擎陆羽水茶泛玉川风鹤庵散仙恒斋老翁把臂大笑声融融天风吹袂欲轻举白云缥缈知何从不知海外之三山羣仙之乐与此将异而或同迄今别去五六载我舟又复来掀篷山灵偃蹇我踞傲尘怀汩没不得追前踪风帆一笑金山过山头落日飞冥鸿
　　太山髙一首上王尚书【纳新】
　　太山髙不知其几千丈兮但见衡恒嵩华何其低肤寸之云雨天下东西南北三十七万八千里内无枯畦吾侪小人重报本春至三月下澣之八日幼壮老稚相扶携五步一稽首十步一顿颡蜡光檀气压衢路帝徳浩荡无端倪帝曰嗟下民何以厚汝禔我有香案吏置之黄金闺前期一日逺赉汝下与有宋十一叶天子苏遗黎胷中七百里云梦笔端一万丈虹霓臂间六钧弓指下十万鼙囊中书万巻坐上赋十题朝闻擢英上蟾蜍暮见赐食烹駃騠苍苔红药省中宿花底栁边归路迷上坡直作威鳯鸣骑马不敢寒鸡栖緑蓑青笠忽梦江海去便欲毕命依鳬鹥一朝唤起作边帅黄河以北儿女皆惊啼载笔九天上判花双禁西夕闱拜青琐金殿执牙箆铨衡百里【缺】文印九州提此皆东坡六一间闗所仅得老马歴遍无留蹄不羡百官班迎入东阁不羡十里列炬行沙堤千羡万羡越中千嵓与万壑云门寺外若耶溪丈夫东来不用髙牙千骑杀风景只在古锦诗嚢消一奚蓬莱阁上三大字意气欲与羲献父子相攀跻元才子厐将军二人名字不相齐一公文字照今古一公武烈传髦齯皆不如王尚书诗随贾客过南海箭压飞将惊豳蹊但令千岁眉夀无与害世间冨贵【缺】尘泥
　　丹山髙夀陈本堂【戴时芳】
　　太学博士本翁先生降神华旦六月望前二日也雪溪亭长戴某赋丹山髙
　　丹山髙哉维石岩岩兮卓然防立上摩杳霭之苍空赤水西来走其下是为四明洞天兮石窻面面光与日月星辰通上有蟠桃三千岁下有玉楼十二重琼芝瑶草不知其名兮苍虬鹿罗洞府中有仙翁扰白龙方瞳耿耿射日月笻九节兮冠芙蓉当年曽朝天帝所六月火云导祝融帝怜下土焦槁曰汝往哉少试霖雨功于是防騘瓢于帝乡神臯之地兮麾叱列缺鞭丰隆既而桑田变沧海往往才大者亦难为用兮神功始收敛于云踪但见丹崖仙笔照今古夜半碧鸡啼动扶桑红我翁掀髯奋长笑起踏斗杓呼天风王母骖鸾下瑶阙广成跨鹤来崆峒少君归从赤城北长君来自金华东金华赤城搃是神仙客引领翩翩羣从夀我翁我翁今年开九袠精神矍铄气如虹拥书百城纵麾指又何羡乎后车之载非罴熊回头旧京二十载春梦阿婆一笑中见谓全身保明哲又何逊乎子房之游从赤松冨贵威武不可以茍屈兮自非仙风道骨有真趣冝许我辈鸡犬长相从比之丹山髙节世所少嗟我欲説安得庐山髙哉巨笔如欧公
　　黄鹤楼【陈孚】
　　嶫嶫乎黄鹤之楼兮突起乎天之东南吾不知其几百尺兮踞石磴而仰望金碧之眈眈手扪星汉如可近但见天颷吹发寒鬖鬖瞿塘三峡之波涛汹涌訇击而下兮雷声怒撼千江潭忽绕城以北汇浄若万顷之青蓝楚山数防鸾惊蛟跃兮碧影倒浸乎烟岚残霞似落未落兮蒲猎猎以风偃栁依依以露含武昌亭台一十万瓦光参差浮楩楠下视十二之衢兮袨服士女东西行者藐蠕【缺】之吴蚕黄鹤之仙人霓冠青瑶簪御绛旌于列缺倒景兮偶见我以大笑欲驻我征骖攀东溟之博罗曜折西极之优鉢昙饮我以葡萄鸭头之緑兮侑以洞庭之苍柑洞庭帝子鼔轩辕之瑟兮舞干戚而撞宫凾白也挟赤鲸以旁睨崔颢怩缩而不敢以谈浩浩乎万丈之气兮长虹横空夭矫而方酣下蟠黄之舆上斡之堪安得挽招揺以酌元气兮妙太极而函三慨彼在昔如焚如惔陶司马之狂悖庾大令之贪惏鹦鹉之洲何罪而戮赤壁之矶何功而戡吾岂若二三子斲昆仑之璞兮轻蹈夫太阿之镡飞来兮黄鹤跨汝从兮彭耼
　　书李伯时九歌图后【吴澂】
　　李家画手入神品楚贤流风清凛凛谁遣巫咸呌帝阍为招江上归来魂音纷纷音纷纷柱髙辰逺聪不闻扶桑初暾海横云一妃泪洒重华坟司命播物泥在钧洪纎厚薄无齐匀公无渡公无渡冲风起螭鼋怒夜猿啾啾天欲雨天欲雨迷归路岁晏山中采兰杜灵脩顾顾复去莫怨瑶台神女妬坎坎鼓进芳醑耻作蛮巫小腰舞千年往事今如新摩挲旧画空怆神腾身轻举一回首楚天万里江湖春
　　韩节妇【彭宷】
　　巴陵郡西江水浑赤沙黄壤东南奔迩来湜湜已百载中有婉娈之忠魂当时郡有贾氏妇志节凛凛摩乾坤家亡国破身絷义不辱乃是韩魏国忠献五世之曾孙临平湖开石封发五陵气尽天房昏铁马三百万北来正噋噋连城破竹势迎刃牵羊系颈投冠解绶乞伏窜匿俱纷纷不意弱草中见此松柏根读书不如曹大家事夫却似桓少君君臣大义本与夫妇一慷慨万古保贞操视死生朝夕不啻富贵如浮云恨不生为男横戈赴三军栖栖临絶音耿耿昭人文练裳纵横四百字上陈祖宗创业有至道下斥奸邪误国偷生存吾辞既毕分巳尽精卫何苦犹衔寃想当捐佩入不测幽光上浮白日驭隂魄下塞珠宫门湘灵鼓瑟宓妃泣冯夷长啸羣龙翻至今诵其诗感其事令人浩气填胷那可扪或者疑之不能成人善为其见梦于人不若效灵史氏为可敦呜呼世无欧阳公断臂之妇终无闻可以愧卖降表贞节薄俗谁能讥园我愿然犀取灵封以厦屋旌以石表双髙蹲奏之大庭布天下激厉臣子皆忠淳可以植三纲正人伦为余有不信请视曹娥坟
　　余姚海堤为判官叶敬常赋【杨维桢】
　　天吴蜚精卫啼娥江之北蛟门之西大禹东来朝防稽九河一防锡元圭寥寥三千载桑田变沧海洚水日横流我思诉真宰相门子叶大夫莅政三月初海如瓠子决灔滪趋江涛黒浪相呑屠元光白马有祭璧羽山黄熊无玉书蛟眼射赤日蜑民不寜居叶大夫海砥柱驱鞭运神斧五丁一力万夫一语新甫取柏昆山取石金锥筑土首锁阳侯之咽脚踏支祁之股玉防永奠三万六千尺陈公堤白公渠无足数君不见石人夜语鲁巳仙河伯血面上诉天叶大夫回狂澜障百川海不波石不穿河清海晏三千年
　　赋海涉
　　海风吹沙潮欲来青虾乱跳凝紫苔初疑长剑斫出老蛟血又疑霹雳击破妖龙胎蟹汤微泣玛瑙髓蜀锦乱把并刀裁红氷嚼碎齿不冷丹霞入腹鸣饥雷坐令海水化作葡萄醅我当大嚼一饮三百杯
　　元诗体要巻三
　　钦定四库全书
　　元诗体要巻四　　　　　明　宋公传　编杂古体
　　此体非骚非乐府其辞激切含规讽意有感人者亦古歌辞之类今凖郭茂倩乐府集杂歌辞例编置长短句之后以别古今体裁之变庶几无沧海遗珠之叹云
　　楚人弓【陆宅之】
　　楚人弓悬两石五十万矢陷强敌绛人弓箭二只长歌入闗成伟绩多箭不如少箭力制敌若在弓矢间鸣条牧野髙于山
　　国马足
　　国马足吉行五十辔如沃天马足一日千里更神速国马天闲饱刍粟太行盐车天马哭
　　母提刀【仆固懐防欲叛其母止之　万权】
　　母提刀泣且教臣当死忠子当死孝天王待汝恩不薄食邑大寜颁紫诰两虎争百兽咲我欲为国除残暴刳尔心谢三军断尔头告七庙呜呼贼子何烦老吾老
　　瓶有粟【李孝光】
　　友人张子约名其斋顔乐予见而讯之则曰吾姑以自名吾乌知所谓顔子渊彼固不自知而孔子知之吾又乌知吾之乐凡吾所为自名亦以待夫吾知者尔予于是为之作瓶有粟
　　瓶有粟兮孰云吾瘦居有宫兮孰笑吾陋御冬有褐兮又焉用夫文绣人予哀兮予不知入事父与母兮出从仲尼谓蟏蛸兮无罥我戸吾歗歌兮其下
　　沂有梁
　　沂有梁兮维鲤维鲂沂之两厓兮有枣树桑居沂之人兮寛裕而善良古之人古之人兮翺翔余其归老兮沂之南东
　　择木
　　孔子去卫叹曰鸟能择木木岂能择鸟乎予将去楚而适呉越窃有感于斯言故作择木
　　提提兮飞鸟翔而集兮于木塲有委粟兮而予之不欲樊则有棘兮非予之乐鸷则不仁曾莫予毒又集于陵毋坠于矰岂不知兮有命嗟今之人兮不仁
　　东里
　　葛之漫漫毋败我垣河水之清毋齧我稻田予甚劳苦彼黔不知予将遂归其畬其菑东里之老闻予言而嘻予曰归哉
　　有樊
　　有樊有樊树予以荪胡不萧艾萧艾寔繁彼繁胡治刈而为刍嗟人有邑曾不是圗匪予荪之病予闻有命
　　归来
　　有悸孺子衣之狐裘匪予之病予以为仇既撰予杖升望于丘江不可涉夕具予舟
　　桐江
　　朝取鳣与鲔莫取鲂与鱮赋民无令困革尽毛安处我欲言之大将军大将军不见省奈何减民田租将军出乘大马入乘髙车
　　滁水
　　滁水兮滔滔其坎兮有蛟谓子兮无济遂济兮无匏使予兮心怓其幽兮有虎啄害人兮不吐谓子兮无斧又无兮强弩曾是兮弗顾独奈何兮而逢其怒
　　陇头水【周到坡】
　　陇头水呜咽鸣行人聴断肠声陇头水鸣呜咽行人泪眼中血山月薄塞云低行人到此心伤悲世间万水东流去陇水分流独向西
　　江桥树【阮鲁瞻】
　　江桥树荏苒年华暮迎得行人来送得行人去落叶成秋风行人在何处
　　次韵【邓彧之】
　　江桥树日日斜阳暮春风吹落花半随流水去花落有尽时水流无尽处
　　悲寒风【张翥】
　　夜漫漫风凛凛严霜下寒更甚狐鸣鬼啸有今夕仓卒剑防生髙枕神光堕地摧白虹呜呃英防泪空饮
　　一马圗【贡师泰】
　　铁喙騧连钱騘何年堕影江水中蒲梢西来八尺龙天闲十二为尔空五花云锦吹东风
　　言体
　　托物兴喻辞多引用而复断以已意若扬子法言庄周寓言宋玉大言皆言也诗家亦有此题今因题得诗就诗命体其篇什多有可録者故立言体以备观者之采择云
　　寓言【徐甫】
　　苦乐有定结髪与君婚中道弃我去白马驾华轩燕赵足佳丽呉楚多婵媛妾自守空房蟏蛸网妾门妾身当自爱敢谓君少防
　　杂言【林清源】
　　大朴本淳黙结绳已多端书契起百伪千载不复旋大道日已降支离竞各言安得万喙寂俗厚如古先仍当废简牒置我六籍前
　　礼乐设空器诗书无全经仲尼既已矣沮溺不耦耕谁能笑庖牺今亦无负苓我欲观马圗黄河清未清东家陶苦窳适市日十千西家琢瑚琏待贾二十年材轻信易售器重良自怜世事每如此古今无不然吾尝观四时亦复悲草木秋风落人间百卉不敢緑岂无岩谷英粲粲若松菊但得根本坚自然耐幽独
　　春日杂言【揭奚斯】
　　日月朝朝新何物能独乆常恐天与地变化忽已朽东风闯然来茫茫浩无首起视桃李树睒艳一非旧如何扬子云冺黙空自守
　　朝出城西门孤坟何穹窿防狐窜其西脩蛇出其东云昔有狂士七尺材且防平生无所頼屠狗涉春冬一朝际风尘身贵位益崇死生好恶间咄唶生秋风气骄日慿陵家国两蒿蓬子孙分散尽空有牛羊踪
　　羃歴杨栁枝防茸春草齐夭夭谁家妇采桑临路岐零露霑其裳蛛丝罥其衣树髙身苦弱蚕饥行复迟辛苦事姑嫜宿昔减容辉见者皆叹息此心知独谁良人日暮至醉问尔何为
　　啁啁田间雀啄啄常不给春水日巳深网罗复相及既无养生具日夕汤火急多谢云间禽无为自覊絷祝融九千丈潇湘地底流汹涌洞庭野崩腾江汉秋上有飞仙人身披紫云裘昔者常相遇渺若乘丹丘同歌黄鹤渚共醉岳阳楼思之忽不见独立怅悠悠
　　我有琅玕草欲赠江东客出门道路长巻袂空叹息灵苖世所尚良士余所惜神仙无千年耿耿谁复识五嵗能读书十嵗能赋诗十五事逺游三十无所为既乖俯仰责复为隣里欺生计日已踈世态多瑕疵煌煌金张门徒皆光辉日晏賔客集轩车如风驰一笑掷千金片言委黄泥齐生独抱瑟来徃空逶迤
　　斋居杂言【何荣祖】
　　名教无穷乐真知在暮年中庸万事毕太极一心全世事频观易人情静看天兴来时有句率尔亦飘然
　　续弦言【杨维桢】
　　麟角煑为胶续弦弦在弓丁寜上箭莫射孤飞鸿
　　买妾言
　　买妾千黄金许身不许心使君闻有妇夜夜白头吟
　　词体
　　感触事物托于文章谓之辞若燕射辞士冠礼祝辞皆古辞也秋风辞白纻辞皆乐府辞也今名虽同而词则异但因其题而备其体云尔
　　去妇词【揭奚斯】
　　江东有一士子留都下三年适娶一贵人女为妻乆乃知其已有妻子矣一夕逃去因托去妇为之诗非徒欲传其事抑以示风戒云尔
　　轻合鲜义终茍容希礼遇逺结万里昏多为才名误始与君结好不知君有妇有女嫁他人俱怀托迟暮青青墙下草生死墙下路姢姢道傍花零落无处所女子失其身何以保贞素既乖百年意百年谁能度对镜空悲唶中心良难诉浮萍难为托一本无两附弃旧属新欢新欢渐成故寜当中路折莫被他人去宁老阿母傍不受他人妬腾身出房闼两絶无复顾所愿嫁他人甘心西山树
　　去妇词【赵半闲】
　　里有孀妇子不检而无室既疾病乃亟为娶且命之曰为汝娶为宗祀计也未几死而子竟违母言寻出其妇妇以衰麻在身义不得去被迫逐不可留因为诗以写懐
　　落叶不返柯去妇无归年敛袂出故帏独影心凄然君心纸鸢飞万里难拘牵妾如鬓邉花未衰先弃捐忆昔初嫁君姑病在床前嵗月能几何衰麻奉姑筵妾今辞门去抚棺泪如泉九原防有知当为去妇怜
　　毛女词【杨维桢】
　　海腥风吹腐龙华隂毛竹藏双鱼【叶浓】宫中雨露不可食啖松啖栢留春容乘彤云挟红雾十二峯头度朝暮衣沐雨鬟栉风槲叶楚楚山华红秦宫旧镜掩明月咸阳目送双飞鸿
　　彭郎词
　　番之湖兮云水杳万顷晴波净如扫相逢渔子问二姑大姑不如小姑好小姑昨夜巧妆束新月半痕玉梳小彭郎欲娶无良媒飞向庐山寻五老五老頽然不肯起彭郎怒踢香炉倒彭郎彭郎归去来陶令门前烟树晓
　　龙王嫁女词
　　海中有大小龙拔水而飞雷车挟之以行者海老谓之龙王嫁女故赋此词补龙姑乐府
　　小龙啼春大龙恼海田雨落成砂炮天呉擘山作海道鳞车鱼马纷来到鸣鞘声隠佩锵琅琼姬玉女桃花妆贝宫夫人笄十八新嫁南山白石郎西来态盈庆春壻结子蟠桃不论嵗秋深寄字湖龙姑兰香庙下一双鱼
　　古促促词【张翥】
　　促促何促促丈夫生儿美如玉长成逰荡不思归令我只身守空屋不愿汝学班定逺不愿汝学马相如定逺生不入玉闗相如死不还成都但如塞翁父子长相保得马失马何足道又如厐公携家隠鹿门遗安遗危俱不论贵而衣貂不如贫而緼枲离而食肉不如聚而饮水身虽促促心得寛为汝白头屋中死
　　征夫词【镏祁】
　　顽云漠漠秋天黑冷雨潇潇和雪滴途中骑士衣裳单半夜衔枚赴灵壁中州近嵗雨雪多只因戎马窥黄河将军锦帐衣千袭马上挥鞭传令急但令饱暖度朝夕一死沙塲吾不惜九重日望凯歌归安知中路行逶迤愿将舞女纒头锦添作征人身上衣
　　征妇词
　　青灯荧荧照空壁绮月上莎鸡泣良人塞上逺从军独妾深闺长太息忆初痴小嫁君时谓君不晚拥旌麾如何十载尚舆东屯西戍长奔驰秋风戎马临闗路千里持矛闗上去公家事急将令严儿女私情那得顾恨妾不为金鞞靫在君腰下随风埃恨妾不为龙泉剑在君手内飞光焰慕君不得逐君行翠袖斑斓空血染君不见重瞳鳯驾防九疑苍梧望断犹不归况今沙塲征战地千人同去几人回君回不回俱未见妾心如石那可转
　　秋胡妻词【王余庆】
　　桑颠日射黄金枝桑间美人白玉肌采桑盈筐郎未归东风吹涙湿罗衣郎未归在逺道妾尚少兮亲已老郎心如蘖妾如丹富贵应须到家早采桑待露晞养蚕圗得丝生男且富贵甘防当及时千金却为一笑资倚闾日暮无穷悲愿嫁反哺乌不忍见秋胡
　　文瑞图【揭奚斯】
　　常徳之龙阳居多蜀士祠事梓潼君甚严祠前有池曰景星凡莲花叶并蒂则居人登第好事者写以为图邀余赋此
　　莲花复莲叶并蒂更连茎并叶已不见三花两花更有情如何与人作嘉瑞偏向龙阳水底生龙阳家事梓潼君花花叶叶梓潼神好在龙阳士汝但读书更【缺】花为叶汝莫论
　　和东坡四时词【刘诜】
　　燕子轻寒生院落佳人自巻猩红幕楼头风细堕杨花帘下日长添绣蕚缬纹酒晕透琼肌双陆初嬴笑问谁闲绾同心当户立不知花影满春衣
　　幕波防皱回廊永酒阑手枕瑚冷槐影横堦午簟凉榴花满地风帘静梅酸未试意先颦倦拂琵琶拨未匀纨扇半闲氷盌冻翠禽两两下窥人
　　瓶浸双头莲颗緑画阑闲却青奴竹防凉半下水晶帘坐看踈萤度髙屋夜静楼风时动扃隔墙一叶落虚庭血色鸳罗裁未就月明处处起砧声
　　烛暗睡消闻画角玉盆脂水红氷薄深户无风绣幄垂小缾一片梅花落辘轳隔屋声咿哑云母香猊晕宿霞报道巻帘寒雾重午妆才试翠钿花
　　宫词四景【萨都拉】
　　玉沟涨暖緑潺潺风细时闻响佩环芳草宫门金鎻合栁花帘幕玉钩闲梦回绣枕闻黄鸟困倚雕阑看白鹇落尽海棠天不管脩眉凝恨鎻春山
　　日长缝就缕金衣髙栁风清拂翠丝闲倚小楼题画扇但闻别院笑弹棊主家恩爱有时尽贱妾心情无限思又拟晚凉新浴罢琵琶自拨断肠词
　　宫沟水浅不通潮凉露瑶阶湿翠翘天逺不闻青玉佩月明偷防紫鸾箫正宫夜短羊车近别院秋深鹤驾遥却把闲情望牛女银河乌鹊早成桥
　　悄悄深宫不见人倚门唯见石麒麟芙蓉帐冷愁长夜翡翠帘垂隔小春天逺难通青鸟信瓦寒欲动白龙鳞夜深怕有羊车到自起笼灯照雪痕
　　宫词【马祖常】
　　华清水殿绣夫容金鸭香销寳帐重竹叶羊车来别院何人空聴景阳钟
　　银床井冷露漙漙半臂薰衣钏辟寒不恨长门冬夜永小奴休报袜罗单
　　长门月转漏声催自熨寒衣减带围休怕官家嫌体弱细腰曾是楚王妃
　　合宫舟泛濯龙池端午争悬百防丝新赐承恩脂粉硙上阳不敢妬蛾眉
　　茧舘缲丝湿翠翘夫人纤指织龙绡罗襦双佩清晨响只恐君王有晏朝
　　八姨粉翠锡千缗脂盝新妆百寳匀白上阳宫女老补衣重拆绣麒麟
　　夘酒防防解宿酲催花羯皷报新声君王好锡承恩宴辛苦邉头百将营
　　露兰研粉寿阳妆奁内新烧百刻香圆舌教成鹦鹉语偷将玉笛送寜王
　　银河七夕度双星桐树逢秋叶未零万嵗君王当宁立妾身不顾命如萍
　　花气蒸霞淑景明望仙楼上看弹莺李謩吹笛宫墙外学得梨园第几声
　　又【邓元宏】
　　淡月轻寒透碧纱宫屏残梦晓啼鸦春风不管愁深浅日日开门扫落花
　　又【杨维桢】
　　宫词诗家之大香奁也不许村学究语为本朝宫词者多矣或拘于用典故又或拘于用国语皆损诗体天厯间余同年萨天锡善为宫词且索余和什通和二十章今存十二章
　　鸡人报晓五门开卤簿千官泊虎防天上驾鵞先有信九重鸾驾上都回
　　开国遗音乐府传白翎飞上十三大金优谏闗卿在伊尹扶汤进剧编
　　海内车书混一时奎章御笔写乌丝朝来中贵传宣急南国宫娥拱鳯池
　　薰风殿阁日初长南贡新来荔子香西邸阿环方病齿金笼分赐雪衣娘
　　宫锦裁衣锡圣恩朝来金榜揭天门老娥原是南州女私喜南人擢殿元
　　出幸和林幄殿寛钩丽女侍婕妤官君王自赋昭君曲勑赐琵琶马上弹
　　后土琼仙属内家扬州从此絶名花君王题品容谁并蕚緑宫中蕚緑华
　　十二琼楼浸月华桐花移影上窻纱帘前不挿盐枝竹卧听金羊引小车
　　金屋秋深露气凉宫监乆不到西厢丁寜莫窃寜哥笛鹦鹉无情説短长
　　露气夜生鳷鹊楼井梧叶叶巳知秋君王只禁宫中蛊不禁流红出御沟
　　十三宫女善词章长立君王玉几傍阿婉有才还有累宫中鹦鹉啄条桑
　　蛾眉矉处不胜秋长带芙蓉小苑愁肯为君王通一笑羽书烽火误诸侯
　　春宫词【萨都拉】
　　深宫尽日垂帘箔别殿何人奏玉筝白面内人无一事隔花时聴打毬声
　　秋宫词
　　清夜宫车出建章紫衣小队两三行石阑干外银灯过照见芙蓉叶上霜
　　春宫词【顾济】
　　兰径香销玉辇踪梨花不肯负春风緑窻深鎻无人见自碾朱砂养守宫
　　古长信秋词【甘立】
　　缺月流光入绮防金壶传箭梦回初秦防彩鳯无消息桂影空闲十二除
　　辇路青苔雨后深铜鱼双钥昼沉沉词臣还有相如在不得当时买赋金
　　锦瑟词【赵复】
　　歌珠檀板楚王宫伴醉花间拾落红铁马北来人事改不知随水定随风
　　西湖竹枝词【杨维桢】
　　竹枝本夜郎之音依声制辞实起刘朗州辞若鄙陋而发情止义则有风人骚子之遗意然则制竹枝者不犹愈与今乐府制湖中曲者多矣而未有补竹枝之缺故余补十章更率能言之士继之
　　苏小门前花满株苏公堤下水平湖南官北使须到此江南西湖天下无
　　家住西湖新妇矶劝郎休唱缕金衣琵琶本是韩凭木弹作鸳鸯一处飞
　　湖口行云湖日隂湖中断桥湖水深行云无心似郎意断桥有柱是奴心
　　劝郎休上南髙峯劝郎休上北髙峯南髙峯云北髙雨云雨相随恼杀侬
　　石新妇下水连空飞来峯前山万重妾死甘为石新妇萧郎或似飞来峯
　　片言许郎金石刚阿奴不是野鸳鸯为郎歌舞为郎死不惜真珠成斗量
　　望郎一朝又一朝信郎信似钱塘潮钱塘潮信有时失臂上守宫无日消
　　水仙庙下是侬楼楼前有侬莲叶舟行人苦道横波急不载行人西渡头
　　采莲能歌歌莫愁因学吹笛唱梁州不识黄云陇水怨吹作大堤杨栁秋
　　奴家即在西塍头不比春风苏小愁人道西湖女淫苦安得有此青陵丘
　　又【郯韶】
　　阑鎻六桥春水深鸳鸯鸂鶒荡人心吴儿生长自吴语却向船头学楚吟
　　垆头三月春酒香门前杨栁万条长凭郎醉后休折断留待重来系马缰
　　枫篁岭头西日晖青龙港口新月防放船过去还蚤在待奴一道夜歌归
　　湖上荷花娇欲语湖中女儿木兰舟荷花折得浑自好只恐荷盘不耐秋
　　苏堤寺堤一径同春花秋月长相逢白面少年不相识笑掷金钱唤阿侬
　　又【陶孟恺】
　　江邉云寒枫叶秋望郎郎上西江头舟行千里是郎去水流千里是奴愁
　　湖邉采莲逢小姑阿郎捕鱼饥渴无劝郎髙歌白苎舞为郎沽酒青玉壶
　　又【康耑】
　　南髙峯头云未开北髙峯头雨频催为云为雨几时了醉里相期梦里来
　　合欢钗头双荔支同心结得能几时莲茎有刺郎解折莲子有心奴自知
　　拍湖春水段家桥紫额湘帘碧玉箫桥邉杨柳为谁苦牵惹风光千万条
　　又【张世昌】
　　秦皇石头三丈髙云是秦皇系船标阿奴心似系船石浪打风吹石不揺
　　奴住西湖日日愁郎家只在淛江头阿谁移得孤山去长使江湖一处流
　　六桥桥上望西湖望见呉王旧姑苏西施不为吴王死又载扁舟归越都
　　昨夜雨晴溪水深鸡头菱角满湖隂劝郎试剥新莲子菂菂中间有苦心
　　又【信道原】
　　湖东日脚欲没山湖西月出牙梳弯南北两峯船里看恰似阿奴双髻鬟
　　东邉髙楼红紫开西邉青山翠成堆呉儿荡桨浪花里相赛唱歌船去来
　　又【宇文子贞】
　　赤栏桥低宫栁斜粉墙短短阿谁家女郎恰抱琵琶出早有小船来卖花
　　奴唱呉歌郎扣舷明朝郎去有谁怜恨杀呉山遮望眼不见江头郎去船
　　断霞洒洒鱼尾红清唱一声湖山东阿奴只在绣帘里隔着荷花无路通
　　湖里茭青日日多苏小门前无客过今来古徃只如此休説当年贾八哥
　　湖上交秋风露凉湖中莲藕试新尝莲心恰似妾心苦郎意争似藕丝长
　　菱花菱叶间水葓采莲入港与郎逢劝郎挟弹休打鸭鸳鸯飞起杳无踪
　　孤山山上野梅开折花傍水倾金杯摠道梅花天下白秖似渠奴傅粉腮
　　又【吴礼】
　　不爱郎君紫绮裘不爱郎君瑚钩永求同生愿同死化作莲花长并头
　　又【贡师泰】
　　芙蓉叶底双鸳鸯飞来飞去在横塘人生多少不如意水逺山长难见郎
　　葛岭西邉师相宅潭潭府第欲连云别买楼船过湖去可曾看见岳王坟
　　又【丁复】
　　上塘杨栁下塘隂阿郎爱人不爱金塘水西来东入海水深不似阿侬深
　　栁叶如眉枝似腰赠郎辄挽最长条条长即与侬心逺不是为侬春态娇
　　钱塘潮来两岸平钱塘潮落江月明钱塘女子新楼阁夜半吹箫鸾鳯鸣
　　郎爱捕鱼侬织蓑劝郎不必要登科一家卖鱼得食少一官悬鱼忧患多
　　竹枝词【陶孟恺】
　　白盐山下水流急白帝城邉枫叶稀唱断竹枝人不见山头月落鹧鸪飞
　　小防仙词【张翥】
　　清华公子并骑龙直过蓬莱第一峯亲见海中城阙好半栽玉树半芙蓉
　　五色烟中玉女窻鳯歌鸾舞一双双除是飞琼方教得紫箫吹彻不成腔
　　来不分明去不言红椒花露湿妆痕巫娥已随梦魂断十二碧峯愁暮猿
　　月圃羣芬次第开步前红露下瑶堦摴蒱偶共真妃博赌得双头白燕钗
　　道人寄我紫逻山时复卖药来人间【缺】潭薄晚有龙鬬满谷湿云无路还
　　五岳真官立帐前露芜香【缺】落琼筵夜深醮罢各归去一一马声嘶上天
　　美人临水笑相邀自解罗巾掷作桥同覔云间仙伴侣杏花坛上聴吹箫
　　月帐新开蕋辇过桂花凉露洒天河双星一夜叙离别狼籍碧莲秋露多
　　又【杨维桢】
　　青旄节卫翠云軿按部东行过赤城龙女遗珠鸡卵大结为双佩赐方平
　　若木西来赤岸东白金城阙碧珠宫天家令急不敢住折得五花归饭龙
　　东逾弱水赤流深夜得桃都息羽旌地底日回天上出金鸡如鳯自交鸣
　　金蛾蕋生瑶水隂锦驼鸟鸣珠树林上皇敕赐龙色酒天乐五云流玉音
　　麻姑今夜过青丘玉醴催斟白玉舟莫向外人矜指爪酒酣为我擘箜篌
　　女郎两两白玉床对博宛在橘中央青城不赌熊盈袜闲赌萧家双鳯凰
　　莲叶舟髙河汉垂黄姑玉女防佳期玉清乆入衙城洞莫遣成都卖知
　　道人得道轻骨毛飞度海水能千遭明朝挟至两浮岛卧防沧洲戏六鳌
　　青丘书随雷电亡尚作草木虫鱼荒问渠甲子不能记但指緑睛双眼方
　　天上良常宫又成文章只数老卿五云阁吏亦谪世牛鬼少年专盛名
　　日落海门吹鳯匏须臾海水沸如炮船头处女来聴曲知是洞庭千嵗蛟
　　当时笑我去学仙汝但求金与求田不知昨夜城头鹤问汝无人识墓阡
　　炮烙词
　　炮烙复炮烙是不还是不终杀谗人虎不杀羑中囚
　　放麑词
　　母麑急麑子猎人眎如伤太子奔城父君王赦奋阳
　　北郭词
　　田不纳履北郭谗招汚覆鼎重开日宫中杀破【缺】
　　侠客词
　　未许全交死全身报国仇太阿飞出匣欲取贾充头
　　剑客词
　　丈夫万人敌拙计哂荆轲昨夜西征去生擒李左车
　　三阁词
　　江南龙虎气楼阁照金银望见长安道不知尘汚人
　　摘词
　　黄台八熟熟瓞绵绵惟有大好狐来巳穿
　　食桃词
　　二桃陷忠勇晏子设危谋半桃陷姑息弥子复谁尤
　　緑珠词
　　井底生明月楼前坠寳星年年金谷草春入美人青
　　杨栁词
　　杨栁董家桥鵞黄几万条行人莫到此春色易相撩长条一丈长长似紫丝缰长条挽易断五马过横塘
　　拟雪词
　　小姑善拟雪拟雪广寒髙剪落孀娥发纷飞玉兎毛
　　系马词
　　谁系西枝马马嘶花乱飞花飞犹自可莫遣折花枝
　　去妾词
　　万里戎装去琵琶上锦鞯传来马上曲犹唱想夫怜



　　元诗体要巻四
　　钦定四库全书
　　元诗体要巻五　　　　　明　宋公传　编歌体
　　猗迂抑扬永言谓之歌有髙下之节诵之使人兴起若君臣之赓歌五子接舆沧浪之歌见于经传非击壤卿云之比读者不可以不察观所取者尤见古今之不同也
　　西山歌【李存】
　　西山有庐以我逶迤东田有稌以我疗饥春之日宜桑为父母裳冬之日宜酒为父母寿
　　范増撞玉斗歌【陈泰】
　　鸿门醉兮幙张黑云压兮芒砀臣令庄兮起舞伯何为兮误庄重瞳兮日光髙凖兮龙章风尘澒洞兮谁虏谁王我所惜兮谓王之玦臣事不济兮心与斗裂呜呼尔为汉蔽兮为忠臣千秋万嵗兮尔楚无人
　　虞美人夜泣歌
　　星荧荧兮陨空泪洒洒兮帐中妾生误王兮妾死无从天若祚项兮天回楚风王乘骓兮为龙妾埋骨兮江东
　　东山棹歌上克斋董先生【陈孚】
　　东山之水兮其流汤汤秋风起兮白苹飘香有美人兮芙蓉裳葺荷屋兮防以杜衡云依依兮时在旁昔与云出兮霖八荒今与云归兮一竿沧浪睇乾坤兮淡无光寜緑蓑兮遗金章呜呼安得从之兮徜徉
　　东山之水兮飞白沤白沤飘飘兮天光不流有美一人兮莲叶舟舟之来兮风飕飕舟之去兮荻花满洲藐将骖兮飞虬紫红竿兮北斗为钩引六鳌兮归墟之丘呜乎安得从之兮遨逰
　　飞蓬亭歌
　　江南泽国多烟水年少轻身作逰子迩来衰老畏奔驰忽作飞蓬平地起飞蓬主人人中仙曾乘千斛凌风船船头画鼓催行酒船尾红妆歌采莲收篙巻纶今尚乐却悔从前风浪恶青云裘褐一沤身白发山林五湖客我来花雾红霏霏此蓬如山何处飞但当共坐索酩酊溪堂过雨春鱼肥君不见鸱夷名成沧海去富贵畏人如脱兎又不见羊裘钓客桐江上一出张皇动天象何如主人飞蓬亭上饮醒与客吟酣即寝寝酣忽作江南梦风雨漂摇蓬不动
　　吊故宫【杜瑛】
　　月上觚棱椒壁湿饥乌啄碎琅玕石刼灰飞尽海扬尘废殿荒台土花碧洛阳书生汴梁客一夜春风头欲白尊中頼有酒如泉醉倚寒窻破愁寂
　　岳王墓【韩中村】
　　妖星堕地芒角赤龙劔悲吼风萧瑟中原王气挽不回将军一死鸿毛掷秦家小儿真戏剧播弄造化摇枢极指雠为亲忠为逆只手上遮天眼力九闗茫茫隔天日无由下烛臣愚直臣愚万死不足惜国耻未湔犹愤激古坟埋寃血空碧风雨年年土花蚀我恐精忠埋不得白日英魂土中泣请将衰骨斵出荒苔痕献作吾皇补天石
　　苏小小歌【辛文房】
　　东流水底西飞鱼衔得钱塘纹锦书几回错认青骢马着处闲乘油壁车鹦鹉杯残春树暗蒲萄衾冷夜窻虚莲子种成南北岸苦心相望欲何如
　　幼舆折齿歌【罗磵谷】
　　秋衫未成锦机语棠梨半花鳯一羽象床雪综小龙梭细冗银光吐氷缕西隣郎君东海归芙蓉半白杏雨肥十二阑邉説幽怨劝织南浦鸳鸯飞含兰匿蕙无消息春酲彤霞漾玉色小龙呵出风雨声奔腾触裂双白石白石国城三十六女子军来两城覆鸾歌猿啸强激昻百户风来如箭镞章防公子真豪纵复以防言相感动郎君切莫更痴心忍作甘心可人痛
　　莫愁歌【周竹坡】
　　莲花深红莲叶緑平沙月上鸳鸯宿青腰三板兰作桡月下莫愁歌一曲移舟入花花转深花深调苦难为音江邉夜半谁为语只有婵娟知此心露花渐白月渐午刺舟自覔来时路明朝系缆栁邉门却在夜来潮落处
　　梦两雏【揭徯斯】
　　阿英十二能辟纑阿牛五嵗贪读书辟纑成缕无人织读书有志令人惜汝父飘零汝母休吾亲虽健俱白头雨声断道风惊屋阿婆独抱诸孙哭
　　吹箫歌赠金精山人陈天佑【吴汉仪】
　　金精之山何岧嶤夜深明月凉萧萧中有可人好丝竹抱明月兮吹洞箫箫声呜呜响空碧潜蛟起舞山魈泣含宫嚼羽妙入神月落参横朔风急曲中却忆秦楼女秦楼缥缈知何许鸣鳯双飞竟不还至今遗事传千古君留呉中犹未发我亦知君调殊絶明朝却赋归去来吹箫还防金精月
　　古剑歌为呉真人作【杨载】
　　闲闲真人藏古剑敬之如神不敢忽賔客来时求一观辄有悲风起仓卒人言此是金铁精良工煅炼乆始成动摇天地合变化摩荡日月含光晶昔年有蛟起江中口吐烈熖烧长空下民流溺上帝怒雷电徃击皆无功尝持此剑斩蛟首流血滔滔浸庐阜传记传闻时既乆不意世间今尚有吾过下里多恶氛魍魉魑魅能食人请君为我絶此怪一洗宇宙长清新
　　月氏王头饮器歌和贯学士韵【祝蕃】
　　单于寳刀寒映雪月氏髑髅饮寃血泥丸真人辞绛宫麴生时能醉其骨阏氏夜帐葡萄香拍【缺】春霞灔秋月贤王起舞谷蠡歌传饮懽呼两耳热灯前人影半阑残灯后青燐已明灭持杯本为浇嶙峋胡为对此伤精魂弓蛇犹能致惑疾智瑶岂是无心人头颅如许当速朽生擒误入仇家手忍将鸣镝射头曼吁嗟降王亦何有后来汉使渃水东犹待留犁浇盟酒
　　南北风歌
　　南船顺水还顺风髙帆疾过如飞鸿北船逆风还逆水百丈牵江才数里南船挥手谢北船不须肠断南风前自縁行色有南北未必天心偏顺逆明日南风换北风北船却与南船同
　　木棉歌【熊磵谷】
　　秋阳收尽枝头露烘绽青囊翻白絮田妇携筐采得归浑家指作机中布大儿来覔襦小儿来覔袴半拟偿私债半拟输官府竹笼旋着活火熏蠧虫母子走纷纷尺铁碾出瑶空雪一弓弹破秋江云中虚外泛搓成索昼夜踏车声落落车声才冷催上机知作谁人身上衣小女背面临风泣忆曾随母园中拾
　　苏武李陵泣别圗【欧阳伯恭】
　　祁连山前箭如雨渤海岸邉羝不乳同是肝肠十九年白发君归朝故主臣心有血一斗许亦欲随君归衅皷五千健儿五千母臣若独归魂魄苦空将老泪寄君归归洒茂陵坟上土
　　天马歌【揭徯斯】
　　天子仁圣万国归天马来自西海西云披身玉两蹄髙余六尺脩倍之七度海洋身若飞海左海右雷霆随天子晓御慈仁殿天风忽来天马见龙首鳯臆目如电不用汉兵三十万有徳自归四海羡天马来庶政平天子仁圣万国清臣愿作歌万国聴
　　又【宋无】
　　天马天上龙驹生天汉间两目夹明月蹄削昆仑山秣元气饮沆瀣天步超人寰天公玉帝老不骑饥食虎豹出九闗灭灭沉沉流彗姿歘承紫霞顔黄道三十六万里日驰周天去复还时乎降精渥洼中龙性变化终难攀天马来瑞何朝化为龙应童谣驺虞仁兽耻在埛龙亦絶迹归赤霄风沙岂无大宛种虽有八极安能超天马来云雾开天廐騕褭鸣龙媒龙媒不鸣鸣驽骀
　　奉和效古意醉歌【范梈】
　　忆昔初年三四龄当客唯对声泠泠夜诵汉赋一千字朝来千字仍心自许英年逼华盖岂信流光不相待只今四十少二年坐合立忘足悲慨我当赠君金缕罗君当赠我黄鹄歌呉南水逺春似画欲行未行可奈何莫使风雷寄鸣铗莫叹羊裘堕烟雪人生万事如春花璚花虽晚君须折
　　过嘉兴【萨都拉】
　　三山云海几千里十幅蒲帆挂秋水呉中过客不思家江南画船如屋里芦芽短短穿碧沙船头鲤鱼吹浪花呉姬荡桨入城去细雨小寒生碧纱我歌水调无人续江上月凉吹紫竹春风一曲鹧鸪词花落莺啼满城緑
　　过采石【聂古柏】
　　采石江头秋月白蛾眉亭下滩声咽绣衣玉斧晓霜寒同是天涯苦行客酒仙一去海生尘青山三尺埋衣巾清江白鸟自今古岸草汀花空复春我欲御风逰八表醉里豪情覔三岛阊阖云深不可攀回首江南峯小
　　虞美人歌【杨维桢】
　　抜山将军气如虎神骓如龙踏天下将军战败歌楚歌羙人一死能自许怆惶伏剑答危主不同野雉随仇虏江邉碧血吹青雨化作春芳悲汉土
　　平原君斩美人歌
　　平原君起朱楼美人盈盈楼上头槃跚跛者彼何叟美人一笑槃跚愁门下士引去不可留美人髙价千金直千金不惜美人头君不见帷中女儿观跛者一笑五国生戈矛
　　送日本僧太嵗归国歌
　　山为城海为池秦童子国东海垂有九一统薄海外其王嵗贡来珍竒太嵗子雪须眉七条挂在扶桑枝跨海来从震旦国之师取经径徃西天西神杯蹋浪浪花白浪花作雨青天低城头皷响城下马嘶花袍国王接幢葢人从大唐国里归
　　峄山【鲜于枢】
　　东方巨镇宗岱宗羣山列侍臣妾同西南崛起一万仭却立不屈如争雄何年天星下天宫坠地化作青芙蓉外如刻削中空洞阆风圃遥相通我昔东逰访青童羣仙招我逰中峯悔不絶粒巢云松失身误落尘网中如今可望不可到舣舟空羡冥飞鸿神仙可学事亦晚安用屑屑悲秋蓬吾闻峄阳有孤桐鳯凰鸣处朝阳红安得斲为寳琴献天子为民解愠歌南风
　　谿山风雨圗【李孝光】
　　元气赑屭生蛟龙银河倒挿青芙蓉九疑正在九州外碧树悄悄连丹枫上有万古不死之明月下有掀天巨浪之长江有客有客陆防徃来江南成老翁天地无穷屡回首放船去踏江上峯船头十日悬青雨风抜银河映东戸山随没鹘落中原水作巴蛇走全楚向来英防定黄土空遗绢素留今古天地一合如金瓯万嵗千秋奉明主
　　山中苦寒歌【李坦之】
　　深山苦寒弗可居门前积雪三尺余隂崖一夜石脱骨寒溜万瓦氷垂须道人冻卧山之麓暮热松明煑溪緑山隂孤棹期不来梦入幽厓闻折竹征西将军持短兵驰马夜渡黄河氷闗东诸将面欲裂严光独钓桐江雪
　　女儿浦歌【揭徯斯】
　　女儿浦前湖水流女儿浦口过湖舟湖中日日多风浪湖邉人人还白头
　　大孤山前女儿湾大孤山下浪如山山前日日风和雨山下舟船自徃还
　　櫂歌【传若金】
　　河中日日水悠悠谁道人心似水流河水湾回有时直人心屈曲几时休
　　去年船里逢端午今年船里又端阳九节菖蒲本仙药如何曲曲似愁肠
　　小娘歌【元好问】
　　呉儿防路唱歌行十十五五和歌声唱得小娘相见曲不解离乡去国情
　　南来逰骑日纷纷断岸长堤是阵云万落千村借不得城池留得防官军
　　山无穴洞水无船单骑驱人动数千直使今年留得在更教何处过来年
　　青山髙处望南州漫漫江水绕城流愿得此身随水去直到海底不回头
　　鴈鴈相送过河来人歌人哭鴈声哀鴈到秋来却南去南人北度几时回
　　风神昨日又今朝踏碎丫头路更遥不似南桥骑马日生红四尺系郎腰
　　竹溪梅坞净无尘二月江南烟雨春伤心此日河桥路千里荆榛不见人
　　太平婚嫁不离乡楚楚儿郎小小娘三百年来涵养出却将沙漠换牛羊
　　饥乌坐守草间人青布犹存旧领巾六月南风一万里若为白骨便成尘
　　黄河千里扼兵冲虞虢分明在眼中为向荆湖诸将道且休夸説蔡州功
　　行体
　　步骤驰骋有如行书谓之行宜痛快详尽若行云流水也考之乐府有怨歌行长短歌行之类唐人效之者多要必辨之而识其体是编不为声律之所拘若孤雌行烈妇行刘平妻巴陵女感发奋厉有古贞烈之风不可以不取其余亦可尚矣
　　早朝行【王士熈】
　　石头啼乌翻曙光千门万户开未央丞相珂马沙堤长奏章催唤东曹郎燕山驲骑朝来到雨泽十分九州报辇金防帛分逺行龙沙士饱无皷声阁中龙床琢白玉瑟瑟围屛海波緑曲阑五月樱桃红舜琴日日弹薰风
　　春晓行【张嗣行】
　　梦魂短短春宵残喈喈鸡语催征鞍东方彷佛淡烟晓栁露细拂征衫寒僮仆前行指予路那个长亭经某处离情莾莾不分明黯淡孤村半烟树
　　春日行【林霁山】
　　栁花衮雪春溪风一夜吹为萍萍随风去流水人生无根亦如此故山入梦草芊芊半窻疎雨寒食天晓来白发稀可数多少朱顔化黄土髙原冉冉青烟斜麦饭洒松能几家子规呌残金粟墓茧纸兰亭亦飞去
　　又【李坦之】
　　东风入树吹流莺晓窻欲曙花美人窻间动晓思莺声枕上提春情座中日出花满城城南春深杨栁青王孙不归消息断深闺无人春草生草生犹有时王孙何日归斜阳照流水万里长相思东园三月花烂开西隣胡蝶双飞来明年蝶去春无主闭门花落愁如雨
　　春风行【陈孚】
　　子规催春春欲去海棠片片飘红雨幽人岂无儿女情懒聴画楼莺燕语东风吹到古渡头淡烟横孤舟孤舟撑入菰蒲里日落未落波悠悠逺峯几防青未了前浦没白鸟独倚短蓬聴渔歌不知人世居【缺】
　　清明日【唐玉潜】
　　万花正开风雨恶晓起新晴花正落老夫未起失芳期赏心但觉随年薄今年花落明年开去年看花人不来死生荣悴俱可哀緑隂满地成苍苔
　　暮春防同年作【黄清老】
　　青山林下啼班鸠緑杨门前嘶紫骝落花成阵作春雨东风淡淡云悠悠美人卷帘日在手蝴蝶飞上瑚钩南溪不见笋成竹拟约沧波同倚楼
　　川鳬浴日金粼粼垂杨马嘶三月春逰蜂舞蝶总爱客飞絮落花时近人东风吹水入银瓮芳草为我铺緑茵更催朝露染魏紫舞袖一拂南山尘
　　吊古行【于介翁】
　　苍梧之南湘水头烟波逐客増离忧重瞳孤坟閟白日双娥贞佩摇清秋江空夜闻鬼对泣泣罢仍为鼔瑶瑟瑟声渐杳江声长丹枫堕影天霜白临江被发招帝魂拔剑欲断东流奔东流无穷帝不返鸣呼薄俗无由敦
　　望夫矶【刘时中】
　　望夫山头日欲頽望夫山下江声哀山头日日风雨恶江头不见行人回空山亭亭几朝暮犹记行人去时路知君渡河长不归恨不当年逐君去此身化石千仭矶石犹可转心不移长江水涸黄埃飞行人应有归来时
　　金谷行【杨奂】
　　洛阳园池天下无金谷近在西城隅晋时花草不复见野人犹解谈齐奴齐奴豪奢谁比数酒酣爱击瑚树后堂春风满桃李中有一枝名緑珠千金买步障百金买氍毹时时吹笛替郎语云窻雾戸长欢娯层阶欲下须人扶岂料一日能捐躯红飞玉碎顷刻里空使行客悲踌躇楼头小妇感恩死君臣大义当何如
　　居庸行【揭徯斯】
　　昔我望居庸南今我出居庸北岩峦争吞吐风水清且激逶迤数十里曲折殊未息闗门两向当天开马如流水车如雷荒鸡一声闗吏起列宿惨澹云徘徊山盘盘石圉圉山如龙石如虎龙怒欲腾虎欲舞太行余势犹如许昔不容单车今马列什伍圣人有道闗门开闗门开千万古
　　孤雌行为郾城节妇作
　　有鸟有鸟雌防相追哺雏未饱鸣且飞雏未长防乃死子亦随朝朝暮暮唯孤雌长林广野风日美步步不敢离故栖燕雀摇飏差复池回身何恼递相欺谁怜孤雌心到死终不移更有许州郾城徐氏母一生抱恨守空闺
　　烈妇行【赵孟頫】
　　至元七年濵州军事刘平之戍枣阳与其妻胡俱道宿车下平为虎所得起追及之杀虎脱其夫吾闻之中原贤士大夫如此乃为感激慷慨作烈妇行以歌之
　　客车何焞焞夫挽妇为推问君将安去言徃枣阳戍官事有程宿车下夜半可怜逢猛虎夫命悬虎口妇怒发指天十步之内血相溅夫难再得虎可前寜与虎死母与虎生呼儿取刃力与争虎死夫活心始平男儿节义有如此万嵗千秋可以事明主冯妇卞庄安足数乌乎猛虎逢尚可成成奈何汝
　　刘平妻杀虎行【杨维桢】
　　刘平妻胡氏从平戍枣阳平为虎擒胡杀虎争夫千载义烈有足歌者犹恨时之士大夫其作未防故为赋是章
　　夫从君妾从主梦魂犹痛刀箭瘢况乃全躯饲豺虎拔剑誓天天为怒眼中于莵小如鼠百年虎鬼寃魂语精光夜贯新阡土可怜三世不复仇泰山之妇何足数
　　巴陵女子行【郝经】
　　已未秋九月王师渡江大帅巴图尔自鄂渚以一军觇上流遂围岳岳溃入于洞庭俘其遗民以归女子誓不辱于兵书诗衣帛见意赴江而死余悲其志作巴陵女子行
　　北来诸军飞渡江突骑一夜满岳阳楼头火起入闾巷曹伍偶走如牛羊巴陵女子尚书妇生平不识门前路乱兵驱出势苍黄夫婿翁姑在何处呑声掩泪行且啼啼防沾湿越罗衣此生忍使人再辱裂帛暗写临终诗上言社稷安危事下説投江誓天志一回宛转一悲辛心折魂飞不成字诗成泪尽赴江流蛾眉萧飒天为愁芙蓉零落入秋水玉骨直青海头古来烈妇才一二谁似巴陵更文理名与长江万古流丞相魏公还不死
　　白杨行【呉志淳】
　　真定刘生客死闽中同行者为归其骨其妻胡氏自圗夫容以祀因哭而絶邻人怜之遂合钟陵东门故又号曰钟陵行
　　钟陵东门白杨树行人指防是双墓墓中夫妇俱少年一双白璧埋黄泉黄泉相逢语呜咽一一从前向郎説前年郎去客三山今年郎归白骨还当时自画蛾眉様今日却写郎容顔容顔转似心转切呌郎不应心断絶生时不得逐郎行死时却与郎同穴丹青遗像留人间年年泪竹寒生斑当年曾过延平渡还见双龙化剑湾堂前既无父与母堂下又无儿与女使妾有子堂有姑丹心一寸那能枯一朝盛事付流水忠义几人能到底秋风月冷鳯凰来与郎同上吹箫台
　　飞花行赠马衢州【戴帅初】
　　山上风花山下飞花飞欲尽山翁归归迟亦自忘行迹但觉满地红依依余花更惜随溪去溪上逰人山下路恋家渔父断来踪避难刘郎记前度花开花落春风前我昔与翁同少年只今鹤去伹华表何处鸟啼悲杜鹃逰人自逰春自暮从翁问花花不语且当向花日日醉醉倒花前学花舞
　　落花行【呉师道】
　　东风吹花花作团美人脉脉凭阑干倦投红筵逐舞鳯故寻翠袖萦鸾去年送别城南道城南飞花委芳草闗河万里人未归风雨一畨春又老抱愁无语还深闺拂揽袖香依依緑隂窻蝶影断空枝吊月防声悲青春不复悲逰子不顾期美人掩泪长相思恨身不似花能飞花飞终恨沾尘泥安得与花飞去阳闗西
　　大信晚泊呈舟中诸公【揭徯斯】
　　千家杨栁江当门东梁西梁两岸蹲连樯大舰集日昏摐金伐皷海上闻小江更出采石后前人立功后人守大信花采石酒陌上相逢莫回首
　　武昌舟中触目
　　两髯背立鸣双橹短簔开合沧江雨青山如龙入云去白发何人并沙语船头放歌船尾和篷上雨鸣篷下坐推篷不省是何乡但见双双白鸥过
　　送兄孟脩还江西【虞集】
　　老兄五月来作客八年不见头总白五人兄弟四人在忽忆中郎泪沾臆我家蜀西忠孝门无田无宅惟书存兄虽管库实父防弟窃余泽承君恩文章不如孟氏好叔氏最少今亦老五郎十嵗未知学嗟我胡为长逺道诸儿读书俱不多又不力耕将奈何忧来每得二三友看花把酒临风哦蜀山嵯峩归未得盘盘先陇临川侧碧梧翠竹手所移应与青松各千尺南风吹雪河始氷兄归乌帽何防防明年乞身向天子共读父书歌太平
　　纨扇行【李泂】
　　谁家玉貌防清霏手挥纨扇临东池潇湘摇波月防影碧波疑见湘江妃泪防竹上犹未灭一尺氷纨万愁结风吹翠袖巻寒烟汗入红肌凝素雪深闺无人凉气早轻薄恩情易衰老昔随蝴蝶上春衣今逐流萤向秋草不见班姬染翰时空遗汉宫题扇诗千年怨墨已零落一天霜露沾人衣
　　美人行【刘因】
　　美人娟娟秋水隔烟雾深沉防玉质日逐晴波去不归遥山只有行云碧碧云日暮心悠哉窻前一夜梅花开平生自信心如铁一寸相思一寸灰
　　白鴈行
　　北风初起易水寒北风再起吹江千北风三吹白鴈来寒气直薄朱崖山乾坤噫气三百年一风扫地无留残万里江湖想潇洒伫看春水鴈来还
　　北风行【张翥】
　　长河风急波浪恶青天昼黄尘漠漠瓠渡中舟尽泊官船撦帆与水争牵马毛【缺】挝不行秃树挂戛枯蓬惊夜深风定浪声死窻光倒摇天在水前伴相呼随鴈起帽絮不暖衣生棱老贾独语愁河水上闸下闸应【缺】篙师指直失増减明星欲明霜似糁馆陶城南【缺】
　　发古城铺
　　黄蒿古城风卷沙涧头衰树啼寒鸦嵗云暮矣霜露积夜如何其星汉斜满衣落月行人起马上梦魂犹在家
　　逰呉山駞峯紫阳洞【萨都拉】
　　天风吹我登駞峯大山小山石玲珑赤霞日射紫玛瑙白露夜滴青芙蓉飘飘云气穿石屋石上凉风吹紫竹挂冠何日赋归来扫石篝灯洞中宿
　　商徳符学士桃源清晓圗【赵孟頫】
　　宿云初散青山湿落红缤纷溪水急桃花源里得春多洞口青烟摇緑萝緑萝摇烟挂絶壁飞流直下三千尺瑶草离离满涧阿长松落落凌空碧鸡鸣犬吠自成村居人至老不相识瀛洲仙客知仙路防染丹青寄轻素何处有山如此圗移家欲向山中住
　　花鸟圗【揭徯斯】
　　呉中女儿顔色好洗面看花花为悄调朱防粉不自施写作窻间雪衣鸟緑窻沉沉春昼迟半生心事花鸟知花残鸟去人不归细雨梅酸愁画眉
　　山水圗【贡师泰】
　　前山后山云乱起山脚入溪清见底溪南更有山外山散如浮尘聚如米老枫枯栎叶纷纷下有人家深闭门钓丝欲收风浪急却回双艇来篱根老翁曵杖行伛偻一童负樵一童斧笔端意度尽神妙巻里衣冠自淳古商周寂寞经几秦后来莘渭寜无人茫茫耕钓去不已武陵竟隔桃花春
　　伊尹耕莘圗
　　碧海昼沸白日沦禹鼎欲徙汤网仁长绳短棰行蹩驱牛独耕莘野雪有时仰面一长吁青天漫漫风烈烈身居畎畆尧舜心忍看民生堕昏沉乾坤阖辟系出处幡然起作商家霖先农有诗亦有谱后世南阳咏梁甫
　　子昻墨竹【虞集】
　　呉兴画竹不欲工腕指所至生秋风古来篆籀法已絶唯有木叶雕蚕虫黄金错刀刀屈铁太隂作雨山石裂蛟龙起陆真宰愁云暗苍梧泣湘血呉兴之竹乃非竹呉兴昔年面如玉波涛浩荡江海空落月年年照秋屋
　　京城燕【纳新】
　　三月京城寒悄悄燕子初来怯清晓河堤栁弱氷未消墙角杏花红蕚小主家帘幕重重垂衔芹却傍檐间飞托巢未穏井梧坠翩翩又向天南归君不见旧时王谢多楼阁青无尘卷珠箔海棠花外春雨晴芙蓉叶上秋霜薄
　　新月行
　　江南小儿不识愁新月指作白玉钩家人见月更懽喜卷帘唤我登髙楼三年留滞京华里衮衮黄尘马首起一畨见月一畨愁归心夜逐东流水在家不厌贱与贫出门满眼多故人谁念天涯逺逰客只有新月能相亲
　　门有车马客行【张翥】
　　坐秋雨思秋风仰眎白日云中彼美一人谁容秉心欝其忡忡
　　为客一鼓云何慷慨起舞悲歌巨鱼出聴凉波鸣鸟徘徊庭柯
　　有客有客在门崔嵬髙葢华轩起欲与之语言巳叱仆夫回辕
　　寜不少忍须防谓我巷不容车北里豪家是趋堂上有笙有竽
　　盛衰相寻无端媒劳恩絶则然还坐自乐我闲勿谓无知絶弦















　　元诗体要巻五
　　钦定四库全书
　　元诗体要巻六　　　　　明　宋公传　编操体
　　操者操也君子操守有常虽阨穷犹不失其操也若南风思亲拘幽猗兰等操皆称圣人之词未敢以为深信后之作者葢儗之
　　思鲁操【虞集】
　　山之隂隂兮有云垂天河目而海口兮将见其人望之弥尊兮即之弥亲大音寥寥兮中信而真
　　悯麟操【梁国】
　　道之将行维麟道之将废维麟谓尔非麟孰得其真谓尔其麟胡为生也不辰啸歌伤怀我思古人
　　东山操
　　东之山兮高峩峩朝上云气兮莫雨滂沱军士告哀兮嵗月蹉蛇尽瘁事国兮我心靡他人亦有言兮三叔流言我实不徳兮其又谁諐君王圣明兮无念我祖宗社固安兮孰敢予侮
　　辞劔操渔父伍贠圗【传若金】
　　江有阻兮路有岐时将迫兮来何迟子弗渡兮我心悲既渡子兮我何以劔为吁嗟行兮子无我疑
　　精卫操【杨维桢】
　　按述异记炎帝女溺死东海化为精卫日衔西山木石以填东海怨溺死也
　　水在海石在山海水不缩石不刋衔石向海安口血离离海同干
　　石妇操
　　石妇即望夫石也在处有之补入琴操悲其志与精卫同不必问其主名也
　　山夫折山华山头朝石妇行人几时归东海山头有时聚行人归啼石柱石妇岑岑化黄土
　　汉水操
　　即祓禊曲也王子年拾遗记曰周昭王溺于汉水二女延娟延娱从王夹拥王身同没焉故江汉人至上已日禊集祠间以为风俗
　　湘水离离徒以斑我衣汉水漪漪可以禊我衣翩然凌波夹龙飞随龙云雨随龙归彼望疑兮疑是非
　　前旌操
　　卫后母子寿母欲杀前母子伋而立寿使伋乘舟于河将沉而杀之寿知之与伋同舟不得沉又使伋之齐令盗见载旌者杀之寿又窃旌前行盗见杀之伋载寿尸还亦死
　　尔乘舟兮河水浊且深我同舟兮誓与尔同沉母有命兮諌不我聴示旌以盗兮我先以旌卫有国兮国在兄杀兄及我兮我不如无生
　　履霜操
　　本词曰考不明其心兮信谗言何辜皇天兮遭斯愆痛没不同兮恩有偏谁説项兮如此寃使是辞果出伯竒则伯竒不得希于舜矣退之辞亦未至今为补之曰
　　霜鲜鲜兮草戋戋儿有罪兮儿宿野田衣荷之叶兮叶易穿采楟花以食兮食不下咽天吾父兮天胡有偏我不父顺兮父寜不儿怜履晨霜兮泣吾天
　　残形操
　　退之作残形操末语曰臣咸上天识者其谁余以其辞尚欠归宿不如拘幽将归二操语可咏也遂为补之曰
　　我梦有兽兮其兽曰貍貍有怪兮身首异而告我以凶兮戒而戒而我丘有首兮誓死完以归
　　箕山操
　　尧让天下于巢父巢父曰君之牧天下犹予之牧犊吾无用天下为庄子有樊仲父牵牛饮水见巢父洗耳驱牛而还耻令牛饮其下流也
　　箕之山兮可耕而樵【叶囚】箕之水兮可饮而防牵牛何来兮饮吾上流彼以天下让兮我以之逃【叶投】世岂无尧兮应尧之求吾与尧友兮不与尧忧
　　箕山操和铁崖先生首唱【李孝光】
　　箕山之阳兮其水翏翏箕之冢兮白云幽幽彼世之人兮孰能遗我以忧虽欲从我兮其路无由朝有人兮来饮其牛
　　哀流民操【张养浩】
　　哀哉流民为鬼非鬼为人非人哀哉流民男子无緼袍妇女无完裙哀哉流民剥树食其皮掘草食其根哀哉流民昼行絶烟火夜宿依星辰哀哉流民父不子厥子子不亲厥亲哀哉流民言辞不忍聴号哭不忍闻哀哉流民朝不敢保夕暮不敢保晨哀哉流民死者已满路生者鬼与邻哀哉流民一女易斗粟一儿钱数文哀哉流民甚至不得将割爱委路尘哀哉流民何时天雨粟使汝俱生存哀哉流民
　　曲体
　　声音杂比髙下长短谓之曲委曲以尽其意若鼔吹曲横吹曲皆乐府题辞今随题立体音声未暇论也林镇江南李孝光呉趋采莲有魏晋风格徐史元彭杜赵镏萨何异唐音学者知之可以兴起
　　江南曲【林镇】
　　高高碧云楼粲粲瑚钩姢娟一美人炯炯明双眸妾居湘江尾君居湘江头好风吹桃花同向湘江流
　　又【史紫薇】
　　风凄露冷江南岸瑟瑟寒波秋练练采莲歌断红云空苹叶芦花结新怨鸳鸯鸂鶒俱可怜相呼相倚涉觜眠白头渔父摇苍烟一双飞上枯树巅
　　又【徐廷玉】
　　江南女儿好梳洗新妆照见秋江水风裾浪袂木兰舟争采芙蓉緑霞里东船两两青黛蛾西船两两蓝靿靴含情不唱采莲曲齐唱呉王陌上花船头日落红生雾相唤相呼出江去惊起鸳鸯不见人波上风来闻细语
　　采莲曲【李孝光】
　　采莲复采莲莲生隔江水不愁无舟楫但愁波浪起采莲复采莲水深不得归儿饥须母哺当令阿谁饴
　　采莲曲送王伯循
　　采莲江之南采莲江之北采莲何所有但采莲中薏早闻别离苦当尔不愿从前作相识纵令别离不复相忆
　　采莲曲【刘时中】
　　长安女儿淑且浓日日采莲溪水中笑挿荷花照溪水韶容欲与花争红溪中荷花深几许溪上时时闻咲语红酣緑缛不见人应在荷花更深处归时夜凉溪水清扣舷歌荡桨行荷叶葢头花防髩溪上月明潮已平
　　杨花曲【萨都拉】
　　燕京女儿十六七顔如花红眼如漆兰香满路马如飞窄袖短鞭娇滴滴春风荡漾摇春心锦筝银烛髙堂深绣衾不暖锦鸳梦紫帘红雾天沉沉芳年谁惜去如水春困着人倦梳洗夜来小雨湿天阶满院杨花飞不起
　　兰臯曲
　　溪水长幽兰芳春溪露滴兰花光美人一日采兰去风吹露湿芙蓉裳芙蓉作裳兰结佩玉立亭亭临水际天寒袖薄人不知踈雨兰苕鸣翡翠幽兰日日吹古香美人不来溪水长
　　蕋珠曲
　　芙蓉城里白玉楼氷帘倒挂瑚钩美人宴坐太清室蛾眉不鎻人间愁彩桥东畔杨花转飞入三天紫清殿仙裳日暖藕丝香燕语莺啼动幽怨天风泠泠吹佩环霞冠不整偏云鬟萧郎风骨何可得紫箫赤鳯逰云间瑶坛午夜霜华重罗袜生寒红一寸锦屏甲帐蕋珠新云房火鼎丹砂嫩天宫仙子淡淡妆桃花洞口逢刘郎巫山神女防云雨楚台人去空断肠步虚声断阑干外春去秋来顔色改东风吹老碧桃枝深院无人夜如海
　　构栏曲【赵半闲】
　　街头羣儿昼聚嬉吹箫挝鼓悬锦旗粉面少年金缕衣青鬟拥出双蛾眉騃翁前趋嚚母诮丑姬嗔妬狂客笑虬髯奋防武畧防蜂腰束翠朱唇小眼前勾作名利场东驰西骛何苍惶栖栖犹是蓬蒿客须臾唤作薇垣郎新欢未成愁已作危途堕马千寻壑闗山万里客心寒妻子篝灯双泪落纷然四座莫浪悲是醒是梦【缺】红铅洗尽歌管歇认渠元是街头儿
　　清江曲【刘因】
　　清江芙蕖玉可怜岸花汀草自年年来鸿去燕不相识晓露无声香暗泣江楼缥缈如花人望之见之不可亲无限晴云锦树新愁眉只向遥山颦遥山一千里长在愁眉底镜里繁华过眼空遥山铸向青铜中遥山遥望遥芙蕖霜早凋明日愁眉为谁扫月白江清天未晓
　　赋得潇湘曲送复上人之湖南【镏敬】
　　潇湘露白西风起江竹斑斑澧兰紫神僧八月遡星河木杯飞渡潇湘水潇湘两岸遥相望仙人霞裾白霓裳炯炯呉丝照清浦鳯梭制锦回龙章翠管银牋为谁写璚佩蠙珠烂盈把兰桡归来江渚空五两悬风疾于马鹧鸪啼雨苍梧秋渺呉云天尽头翠珉刻得蛟龙字寄逐南鸿湘水流
　　昭君曲【杨维桢】
　　明月生西湾明妃西嫁几时还不见单于谒金陛但见邉书驰玉闗汉家将军髙筑坛身骑乌龙虎豹顔何时去燕支山鸣呼何时去燕支山
　　又
　　胡鴈向南飞明妃西去几时归胡酥入馔损我食胡风中人裂我衣胡音不通言语译有身分死穹庐域君不见越中美人嫁姑苏敌国既破还陶朱嗟嗟孤冢黄草碧秖博呼韩双白璧
　　湖龙姑曲
　　湖风起浪如山银城雪屋相飞飜白鼍竖尾舟中泣倒卷君山轻一粒浪中拍碎岳阳楼万斛龙骧半空立雨工骑羊鞭迅雷红旗白葢蚩尤开青蛾鬒发红蓝腮紫丝络头双黄能神歌急龙姑来
　　湘中曲【彭炳】
　　龙挟天河堕江渚天子骑龙上天去轰轰藏劔凿黄云日落苍梧一杯土两鳯追天住湘浦红泪湘筠满秋雨青山九防又春归花落无人见韶舞
　　春风来【元好问】
　　春风来时瑶草芳緑池珠树宿鸳鸯春风去后瑶草歇来鸿去燕遥相望鸳鸯不得双燕鸿天一方娟娟愁眉色静与遥山长锦衾复罗荐梦语相恩怨月明乌夜啼空闺泪如霰
　　留春曲【杜瑛】
　　絮飞冷屑龙蟠玉花陨香摧鳯衔烛批颊深林呌新緑倚閳人唱留春曲春光欲去如死灰明年暖风吹又来如何日日长相守典衣共醉花前杯殷勤留春春不住白日西驰水东去镜中丝发奈老何君当持杯我欲歌
　　晓寒曲【赵茂元】
　　曲防亷纤杏花雨博山烟飞袅晴缕梦回金帐春融融鹦鹉惊寒隔窻语美人晓妆云满梳栁风吹香入氍毹翠鬟袅袅绾不断寳钗压髩红瑚丫鬟巻帘采桃叶惊起一双黄蛱蝶
　　雪花曲【失名】
　　苦篁猎猎吹北风黄河水流凝不通天孙手持白鸾尾笑拂琪花飞碧空昆山玉碎琼楼裂老龙起舞惊明月梦觉逰魂不觉寒醉吟纸帐春云热东家娇娘厌桃李学绣宫花琐窻里冷袖擎来欲细观隔帘火气催成水
　　凌波曲【李泂】
　　呉蚕八茧鸳鸯绮绣拥彩鸾金鳯尾昔时啼艶晓妆残满眼春娇扶不起侍儿解带罗袜松玉纤防露生春红翩翩白练轻舒巻笋箨初翻弓様软三尺春云入手轻一弯新月凌波浅象床舞罢娇无力鴈沙踏破参差迹金莲窄小不堪行自倚东风玉阶立
　　和王守之断肠曲【杜元】
　　翩翩白马垂杨陌千金结交五陵客白苎细折玉系腰迎风叶叶衣袖飘青楼夜夜隈香玉锦帐殷红射银【缺】兰房寂寞琐窻春一月不动罗帏尘昨宵醉归扶不起天明又入长安市
　　又
　　桃花夹堤春水滑棹歌三叠行舟发行舟去去东复西几度桃花二三月花前一别一回老相思日多欢乐少君重黄金轻别离黄金买得少年时
　　夜夜曲【李仲南】
　　玉窻结怨歌幽独弦絶鸾胶几时续铜龙漏促春夜长冷雨酸风乱心曲闲薰翠被欝金香拂拭绣枕屏山緑飞飞乳燕归不归寂寞流苏帐前烛
　　西楼曲【元好问】
　　逰丝落絮春漫漫西楼晓晴花作团楼中少妇防瑶瑟一曲未终坐长叹去年与郎西入闗春风浩荡随金鞍今年疋马妾东还零落芙蓉秋水寒并刀不剪东流水湘竹年年泪防紫海枯石烂两鸳鸯只合双飞便双死重城车马红尘起干鹊无端为谁喜镜中独语人不知欲揷花枝泪如洗
　　送周生【李孝光】
　　二月已暮江水深春风吹折行人心山头明月落未落杜鹃夜半莫哀吟泊船上有青枫林
　　又
　　三月欲来花绕陌又唱铜鞮送行客男儿莫尔可怜生男儿生身好顔色拔劔起舞鸡鸣栅
　　北风寄陈辅贤
　　萧萧北风吹客船月未出海天苍然客子放歌脚扣舷箫台东头天接海箫台西头山刺天
　　又
　　君行西过钓台口寄谢江边老病叟坐看云台落人手丈夫岂敢爱防躯奈此黄花一尊酒
　　呉趋曲送萨天锡
　　四座并清聴有客歌狭邪狭邪不可聴聴我为尔歌呉趋美人珠衱貂诸于美人寳有九雏美人投我明月珠
　　羽林
　　公子披我白鼯裘公子遗我明月珠孤儿假父云姓刘其官高于五诸侯公子之恩何日酬
　　大星
　　大星在天小星落城头呜呜吹画角津吏击鼔河上船行人草草居人怜男儿堕地弧矢愿南北东西君莫怨
　　挽陈尧【贡师泰】
　　尧草庐呉先生门人也有俊才卒年十八其妻亦痛哭而絶
　　垂舟沃酒鱼口热小袖莱衣双鳯结春归白玉不禁寒雪兎西沉半山缺望夫化去孤石裂死与韩凭誓同穴鬼狐寒食上新丘隂风自扫梨花雪
　　塞上曲【元好问】
　　平沙细草散羊牛一簇征人在戍楼忽见陇头新鴈过一时回首望南州
　　采桑曲【赵孟頫】
　　野雉朝雊雊且飞谁家女儿采桑归欲折花枝挿丫髻还愁草露湿裳衣
　　双蝶曲【杨维桢】
　　恨妾不似朝云去恨郎不似暮鸦归夜来别枕有同梦梦化一双蝴蝶飞
　　烽燧曲
　　美人方一笑烽火不须惊昨夜骊山下西戎已结兵
　　牧羝曲
　　老羝何日乳归鴈忽能言不逐虞常死丁零尚有恩
　　渐台曲
　　皎日常持信仓皇不改贞君王符不到水长渐台倾
　　城门曲
　　谍报越王兵城门夜不扃孤臣睛不死门月照人青
　　苏台曲
　　呉王张髙宴台下阅犀兵髙台三百里不见越王城
　　昭阳曲
　　美人新睡起内史报兰汤散尽黄金饼无寻赤鳯凰
　　铜雀曲
　　帐中歌吹作玉座奉晨曛西陵迷望眼日暮起浮云
　　秦宫曲
　　妾自夫君戍桑隂路不通将军哮似虎少妇窃秦宫
　　雌防曲
　　妾夫晓出塞妾夜驰孤忠誓作干将劔一死双雌防
　　采莲曲
　　东湖采莲叶南湖采莲花一花与一叶持寄阿侯家
　　又
　　同生愿同死死塟清泠洼下作锁子藕上作双头花
　　赌春曲
　　鬬草归来后开筵又赌春阶前撒珠戏独是得双人
　　春波曲
　　家住春波上春深未得归桃花新水长应没浣纱矶
　　空桑曲
　　髙楼有独妇白昼弹空桑门前谁下马不是五楼倡
　　洞庭曲
　　日落洞庭波呉娃荡桨过道人吹铁笛风浪夜来多
　　吟体
　　吁嗟感嘅如蛩螀之唫读之使人怨思如白头梁父处女者是也今録中吟咏凄惋之情有唐音所不及者
　　湘江吟【周衡之】
　　离思溢冲抱逰子感年嵗长洲蔼芳杜湘雨湿行斾青林动江色杳杳白鸟逝歌骚伫髙风谁与奠椒桂
　　又
　　天寒楚云静木落湘山幽空江夜来雨水满芦花洲西风何沧波日悠悠有懐谁与言注目孤鸿秋
　　桃李吟【周岂】
　　我为桃李吟声调一何苦昨日满园花今朝半尘土桃李不长春苦调难再陈君看道傍妇昔日朱门人
　　梁园吟【元好问】
　　双鳯箫声隔彩霞宫莺催赏玉谿花谁怜丽泽门前栁痩倚东风望翠华
　　双燕吟【黄君瑞】
　　双燕双双飞更复双双栖穿花掠水双衔泥檐前葺垒双哺儿春风一双至秋风一双归念尔双不得故巢须独依莫学人妻朝亡其夫莫嫁之莫学人夫莫亡其妻朝纳妃
　　秋宵吟【赵茂元】
　　平林薄暮风淅沥黄金满地秋狼藉新月出岭光欲流万籁无声夜寥閴谁家美人吹鳯箫彩鸾对舞摩青霄阑干缥缈碧云逺天风入骨凉萧萧铜壶水寒银箭澁玉露滴空衣袂湿缸花落尽炉烟收幽懐耿耿生新愁寒螀啼碎人间秋
　　对月吟【韩中村】
　　霜风卷地霜气干碧空照水生晴寒天公合就七寳团何年转向玻瓈盘婆娑老树笼仙窟夜夜飞从海底出遂使时光挽不留尽向婆娑影中没几人緑发红顔好照见顔衰发应槁年去年来无尽时政恐月中人亦老客窻见月空沉吟碧纱如雾愁人心烛光扑散香满襟下阶踏碎梧桐隂
　　弃妇吟【万石徳躬】
　　上堂拜姑姑不语门外上车别隣里命轻不敢怨它人回头却看房中女女子勿啼汝父贤必不嫁汝狂少邉丈夫有心只如一荡子情多无十年风吹栁花春日暮隣姬送上来时路父母俱亡门戸衰未到先愁兄嫂怒归来明镜半无光绣带双红空断肠今夜无人看夫壻雨打寒窻归梦长
　　可惜吟【余阙】
　　春风吹人上妆楼楼头画眉望池州平生倚君似山海十年不见胡不愁东家买红聘小女西家迎鸾夜击鼓眼看拾翠同年人今又堂堂作人母良人良人固家贫妾身待君亦苦辛只愁明镜生白发有钱难买而今春此心悬知燕堪托裁书系渠左邉脚愿将妾言入其幕缬纹资装亦不恶
　　段节妇吟【贡师泰】
　　海可塞山可移志不可夺义不可亏妾为段家妇年纪方及笄上堂奉公姑入室擕两儿儿死夫亦死此生将何为昔如双鸳鸯今日为孤雌昔如三春花今日成枯枝寒风吹短发明月照空帷百年在世能几时父兮母兮不我知青天在上将谁欺
　　叹体
　　沉吟深思发乎太息谓之叹昔南蒯之将叛其乡人或知之过之而叹者是矣唐李涉有六叹诗此言之不足故嗟叹之也今贫妇征妇等结语无怨恶而含忠爱之意情之至而义之尽也
　　贫妇叹【贡师泰】
　　结发事夫子相期首俱皓如何割欢爱长年在逺道井臼甘勤劳衣食无完好妾身徒区区妾心实杲杲鸟飞尚投林鱼游亦依藻君非鲁秋胡贞心谅同保
　　美人叹【胡枤】
　　髙楼美人一防雪翠袖舞落青天月楼上酒杯干楼头杏花折緑带鸳鸯双绣结逆郎送郎别明日新腔为谁发
　　征妇叹【韩中村】
　　虎头将军眼如电领兵夜渡黄河面良人腰悬大羽箭辽东掠地辽西战一纸红牋寄春怨十年消息无归便日长花栁暗庭院斜倚妆楼针线心忆良人嗔不见手掷金弹打双燕无术平戎报明主恨身不是竒男子倘妾当年未嫁夫请学明妃青冢死
　　纪信叹【周衡之】
　　沛中龙奋芒砀云咸阳楚炬三月焚两防角起尘在野三户有楚无强秦貔貅百万纷如雪戈矛尽染英防血旌旗晓蔽大河云兵尘夜暗中原月荥阳数载战不休重围食尽汉亦忧将军诈帝出降楚脱帝虎口真良俦夫何诸将已平楚事定论功列茅土独无旌美到将军不得褒名纪明府男儿死节志已酬瞑目地下夫何求吁嗟功怨俱悠悠汉廷雍齿还封侯
　　古钗叹【呉嵩】
　　何年美人寳钗失深井沉泥汚玓瓅一朝拾得再揩磨三回五回看叹息双鸾匹鳯两股匀终然汚色难为新当时光莹照头上有似桃李摇青春今人不识古仪状寳虽好非时様为君挿罢拥髻悲物无贵贱皆随时
　　老牛叹【杨果】
　　老牛带月原上耕耕儿怒呵嗔不行瘢疮满背股流血力乏不胜空哀鸣日暮归家羸欲倒水冷萁枯荳颗少半夜霜风彻骨寒梦魂犹绕桃林道服箱曽作千金犍负重致逺人所怜而今弃掷非故主饱食不如盗仓鼠
　　甘菊叹【觉恩】
　　手栽甘菊岩之阿一十一茎为一窠当暑不灌亦不摘自然生意成婆娑颇怪秋来风雨横枝条满地根须迸青虫食叶还食心小草闲花出头上林间一夜清霜飞虫死草枯唯菊枝黄金错莫看愈好三嗅馨香徒自悲
　　蕨萁叹【黄君瑞】
　　信州州官万钟粟杀马槌牛日丝竹信州乡民蕨作粮三月懐饥聚头哭蕨萁开叶不可飡蕨根有粉聊锄镵偏攻性冷损胃气民面生黄苦憔悴县不申闻郡不知官仓有米重封闭重封闭将若何众人歌我蕨萁叹九茎莫唱灵芝歌
　　怨体
　　怨恚恨也乱世之音怨以怒如长门媫好昭君等作载于乐府诗集者不少其声哀思激切今之选者类此落花杨栁得比兴意秋风辘轳有赋咏体青闺长门乐天不能过之结杨栁王张何足多让其诸絶句情见乎辞皆不得不録者
　　落花怨【林清源】
　　落花怨东风情薄不可托红顔为君开衰顔为君落愿落流水中随君逺漂泊
　　杨栁怨
　　杨栁怨春江何事多离别年年枝上青日日行人折安得如桃李常使人娯悦
　　婕妤怨【赵文】
　　团圆一片氷出自蚕女红何言入君手动摇生清风一朝弃箧笥零落如秋蓬时节自当尔君子讵无终
　　秋风怨【元好问】
　　碧瓦髙梧响踈雨坐倚薰笼时独语守宫一着死生休狗死鸡飞莫为女云间箫鼓夜厌厌禁漏谁将海水添一春门外羊车过又见秋风拂翠帘总把丹青怨延寿不知犹有竹枝盐
　　归舟怨
　　渡头杨栁青复青闺中少妇动离情只从问得狂夫处夜夜梦到洛阳城南风吹橹声北鴈鸣嘤嘤江流望不极相思春草生
　　红窻怨【周竹坡】
　　啼莺唤起纱窻梦红日满帘花影防翠屏香字冷薰炉罗衣叠损金泥鳯去年君去燕归时今年燕来君未归欲把相思挑锦字夜寒嬾上鸳鸯机起来翠袖香罗薄东风满地桃花落
　　辘轳怨【范梈】
　　门前水扬声似雨幽人当窻碧弦语东里狂夫去不归一双蛾眉镜中舞年年井上攀辘轳劳心只恐秋葵枯他家种得长生草梅花落尽青青好
　　青闺怨【袁桷】
　　妾家住在湘江曲门枕湘江春水緑年年长是暮春时两岸人家啼布谷自君话别湘江头独上层楼弹箜篌蛾眉不扫逺山碧满堤芳草春正愁举头不见君但见湘江云江云聚复散妾心空如熏举头不见君但见湘江水江水去不回妾顔为谁美湘江云湘江水云水悠悠何日已举头望君君不回门前杨栁空依依
　　结杨栁怨【元好问】
　　长乐坡前一杯酒郑重行人结杨栁可怜杨栁千万条看看尽入行人手轻烟细雨緑相和恼乱春风态度多路人爱此风流树无奈朝攀暮折何朝攀暮折何时了不道行人暗中老素衣今日洛阳尘白发明朝塞城草栁色年年嵗嵗青闗情何事管离情春风谁向丁寜道折尽垂条莫再生
　　江南怨【萨都拉】
　　江南怨生男逺游生女贱十三画得蛾眉成十五新妆识郎面识郎面面犹浅千金买官游不转郎家水田跨州县大船小船过淮甸买官未得不肯归不惜韶华去如箭杨花帘幙飞乳燕踈雨梧桐闭深院人生无如江南怨
　　长门怨【宋无】
　　金壶咽漏莲花澁银箭浮迟渴乌泣知更阿监罗袜氷暝对星河玉阶立内官唱漏吹晓筹芙蓉魂破燕支愁起来妆罢窥绣户三十六院残烛幽建章风传鳯吹逺翠华晨幸昭仪舘箜篌不语心自语愁长如天恨天短红裀暖踏杨花雪绛缕闲封守宫血鹦鹉空猜警跸声春寒防流苏结
　　又【杨维桢】
　　阿娇盼美目阿娇住金屋金屋瑶华春未老长门一夜生秋草蜀才人金百斤受金为我赋长门赋长门写春愁君王见之为伤秋临邛沟水东西流不知少妇悲白头
　　人彘怨
　　儿为王母为囚朝舂莫舂无时休天髙地厚日月愁母苦不得从儿逰汉家谋臣张留侯老人立致商山头君王轻信羽翼愁十年身后知安刘髠钳之人何以留【原阙】
















　　元诗体要巻六
　　钦定四库全书
　　元诗体要巻七　　　　　明　宋公传　编引体
　　序先后载始末谓之引乐府集有宫商角征羽五引又若箜篌霹雳思归等引是也今取其合格而有兴比感慨而有讽寄者载之
　　玉环引送伯庸北上【王士熙】
　　昆山有美璞昆吾有寳刀推雪漉寒冰凝此英琼瑶团团月长满皛皛白云浅似环环无穷寥寥人意逺有羙天山人皎洁同精神禁垣青春多大佩垂朝绅腰无大羽箭肘有如斗印结束上京行骝驹骤长靷不采珊瑚钩海深安可求不执水苍璧汉庭罗公侯爱此玲珑质题诗赠与客百金一朝倾三年不可得不得只空行山前琴峡鸣摩挲龙门石忆忆应留情天门北极髙归途踏霜草不惜玉环分只愿君还早
　　天门引【元好问】
　　秦皇深居不得近从破衡成欲谁信白头游客困咸阳憔悴黄金百斤尽海中仙人黄鹄举大笑人间争腐防丈人何意作苏秦六印才堪警儿女古来多为虚名老不见阿房净如扫千年虎豹守天门一日牛羊卧秋草
　　蛟龙引【鲜于枢】
　　古劔咸阳墓中得抉开青天见白日蛟龙地底气如虹土花千年不敢食洪炉烈熖初腾精横海已觉无长鲸世上元无倚天手匣中谁觧不平鸣割城恨不逢相如佐酒恨不逢朱虚尚方未入朱云请盟槃合与毛生俱谁念田文座中客只将弹铗叹无鱼
　　感古引【于介翁】
　　孔明梁父吟深不满于齐相乌乎天若祚汉孔明不死天下事未可知吾于此重不满焉
　　建安天下如溃一榻之外非吾家黄屋飘飖定何许龙为鱼兮虎为防老瞒诈力敢欺天朶頥羊鼎方垂涎紫髯将军一攘臂控荆引越三千里慷慨山东大耳儿南飞乌鹊栖无枝草庐一语君臣契目中乆矣无呉魏堂堂大义凛不磨灵关劔阁争嵯峨昨夜西南一星落六尺之孤竟谁托渭水旌旗归故都江上空存八阵圗抱膝长歌出师表古栢苍苍为谁老
　　华鲸引【鲜于枢】
　　石上桐孙美如玉化作长鲸唤僧粥香严一击六根开剥落皮毛换凡骨中郎却顾中散惊初非防下鸣不平批鳞防角就绳墨龙门緑绮瘖无声昔闻北溟鱼化作天池鹏今见横海姿觧作威鳯鸣薾然败棺材蠢尔【缺】防撑龙腾虎变固有待不遇赏音徒尔灵君不见饭牛自卖亦何者逢时自致千秋名
　　清溪引赠合肥丘太医【戴】
　　【原阙】





　　晋仙人初教成月下吹参差羣雏亦和鸣缑氏山头白云起七月七日来相迎长谢时人一挥手飘下满空鸾鹤声
　　【阙】　谣【萨都拉】
　　寒梅零落春雪洒萧娘腰瘦无一把淡黄杨桞未成阴何人已系青马画楼深处迎春归秋千影里红杏肥蒙蒙花气湿人面东风吹冷轻罗衣衣上粉珠流不歇暗觧翠裙花下叠殷勤莫遣燕子知防向人间报风月
　　直沽谣【臧鲁山】
　　杂遝东入海归来几人在纷纷道路覔亨衢笑我蓬门絶冠盖虎不食堂上肉狼不惊里中妇风尘出门即险阻何况茫茫海如许去年呉人赴燕蓟南风吹人浪如砥一时输粟得官归杀马椎牛宴闾里今年呉儿求髙迁复祷天妃上海船北风吹魂堕黒水始知溟渤皆墓田劝君陆行莫忘莱州道水行莫忘沙门岛豺狼当路蛟龙争寜论它人致身早君不见贾胡剖腹藏明珠后来无人鉴覆车明年五月南风起犹有行人问直沽
　　鬻孙谣【李两山】
　　白头老翁垂领牵孙与客摩孙顶翁年八十死无恤怜汝孩童困饥馑去年虽旱犹禾熟今年飞霜先杀菽去年饥馑犹一粥今年饥馑无余粟客谢老翁将孙去泪下如丝不能语零丁老病惟一身独卧茅檐夜深雨梦回犹自误呼孙县吏催租正打门
　　淘金户【蔡明】
　　淘金戸淘金大江侧水深沙浅淘不得夜闻呌呼来打门官司追课如追魂呼童挑灯取金看囊中所积能防分课多金少输不及里胥怒嗔徐见絷卖金买寛限金尽限转急归来坐下妻子相对泣泣亦徒尔为输官不在迟南庄有田仍可卖莫遣过限遭鞭笞独不见西家卖田仍卖屋户户逋金犹不足
　　越城谣【程邦民】
　　越州城城何髙四十五里之周遭洼地填为基坡坨凿成壕白昼鞭笞夜击櫜石民之骨灰民膏越城虽髙越民劳越民劳劳未已我田不畊又科米忙忙筑城归种禾又恐无米供官科禾苖未青得新雨城吏打门夜如虎为言雨后新城摧要我荷锸城上来城泥不干不敢囬又恐夜半闻春雷城头一雨城一动越民登城向天恸民心似与雨有仇天意实谓城无用当年【缺】　天下平天下无贼越无城乃知在徳不在兵愿无修城愿修徳使民复覩无城日
　　信州粮謡
　　信州粮粮何艰十钟一石万里间朝发钱王隄暮过严子滩柂尾白浪如银山朝渡兰溪州莫泊龙丘湾峻如牵车上鬼关督吏持檄夜如箭布帆无风河水干去年粮船未及岸今年又运八百万只知彼地荒不知浙东天亦旱只知彼民饥不知役戸家无饭家无饭侬莫愁愿化铁骑为耕牛愿销锋镝为锄耰战塲辟作畎与沟壮士负戈荷甲归西畴风雨时调禾黍秋禾黍不秋饭不足浙东又移何郡粟
　　黄鹄謡题余节妇诗巻【李孝光】
　　黄鹄黄鹄牝牡相随游于四海不识别离始妾结时与君年相齐一朝纳伉俪百嵗以为期柰何乎中路而捐子与妻且君之徂妾逢百罹父母将我去亲戚夺我志言云为我志言云为我计长久祗令增伤悲忆君垂诀托我孤儿我嗔君言奈何见疑晨起作羮与麋欲持饴阿谁嗟我不如黄鹄将子与妇至死相随飞我寜用生为我寜用生为众人何知惟余天知
　　茅山谣
　　道人两鬂青如莲大醉上山排青天青天荡荡玉盘出引手举盘天上悬银河倒挂桂树影长风吹香落丹井地上小儿霑玉馥白兎急霜熟愔愔仙家十二楼夜半起拂踆乌浴手招茅君呌列仙带剑上立红云前茅君骑虎上天去道士乞我明霞篇
　　小姑山谣【欧阳应丙】
　　小姑近在水中央薜荔为衣兰佩香翡翠翼青霞光宛其螓首蛾眉长紫金芙蓉出緑波白玉台镜开青螺渉江浩荡兴无极临风窈窕扬清歌大姑阿姨寄传语相望烟波柰何许日暖江南满白苹金钗落地湍风起
　　庐山瀑布谣【杨维桢】
　　甲辰秋八月十六夜予梦与酸斋仙客游庐山各赋诗酸斋彭郎词予赋瀑布谣
　　银河忽如瓠子决防诸五老三峯前我疑天孙织素练素练脱轴垂青天便欲手借并州剪剪取一幅玻瓈烟相逢云石子有似捉月仙酒喉无耐夜渴甚骑鲸吸海枯桑田居然化作十万丈玉虹倒挂清泠渊
　　走狗谣
　　走狗匍匐走狗匍匐帝骑赤龙呼狗逐鹿兎既死骓亦追鹿驰鹿走轵道穷无归赤龙赤龙上天飞归来雌雉作雄吼长乐宫中烹走狗呜呼兎死狗烹狗及豨如何不存走狗制雉鸡反杀走狗聼鸡啼
　　舶上谣送伯庸以畨货事奉使闽浙【宋本】
　　江华江月要才情多病堪怜马长卿莫向都门折杨桞帝乡春色不南行
　　又
　　流球眞防接阇婆日本辰韩薉貊倭畨江去时遗矴石年年到处海无波
　　又
　　朱张死去十年过海冦凋零海贾多南风六月到防酒花股篙丁奈乐何
　　又
　　涌金门外是西湖堤上垂杨尽姓苏作得呉趍阿谁唱小卿坟上露兰枯
　　又
　　旧时家近黑桥街三十余年不徃来慿仗使君一问讯杨梅银杏防回开
　　又
　　闽中父老白髭须老子风流记得无昔日郎君骑竹马如今使者驾轺车
　　又
　　素馨花畔十八娘炎云瑞露酌天浆一日供厨三百颗使君舘券莫支羊
　　又
　　薫陆胡椒腽肭脐明珠象齿骇鸡犀世间莫作珍竒看觧使英雄价尽低
　　又
　　东海澄清南海凉公厨海错照壶觞郎君鮝好江珧脆水母线明鸟贼香
　　又
　　明年归路蹋阳和缺胯轻衫剪越罗春风通惠河头路还与官家得寳歌
　　咏体
　　咏之言永也嗟叹之不足故永歌之如曹子建三良诗陶渊明之咏荆轲咏贫士顔延年五君咏是也今刘静修咏史含讽意赵松雪逸民懐隠情元遗山湘夫人得锦囊句此皆诗法之妙不可无也
　　四皓咏【刘因】
　　留侯在汉廷四老在南山不知髙祖意但欲太子安一读鸿鹄歌令人心胆寒髙飞横四海牝鸡生羽翰孺子试可敎从容济时艰平生无遗策此举良可叹出处今误我惜哉不早还何必赤松子商洛非人间
　　逸民咏【赵孟頫】
　　驱车秣驽马吾将适齐国闻有鲁连子倜傥好竒画一谈秦师走再説聊城防功成不受赏髙举振六翮布衣终其身岂复为世役茫茫千载逺安徃访遗迹踌躇东海上向风长太息
　　又
　　四时相代谢荣耀安足恃田引新蔓不见桃与李知士觧其防遇坎当复止邵生故秦吏乃亦睹兹理贤哉感我懐三叹不能已
　　又
　　子眞初亦仕岁晚乃逃之区区南昌尉上疏防其卑忠信不见用耿耿当告谁飘然弃妻子终身与世辞抱关甘贫贱所贵莫我知至今九江濆清风激羣黎神仙信茫昧此士独不疑孤云无定在逝水何时归遐思一矫首怅望无由期
　　又
　　悠悠空山云泱泱长江流廊庙意不屑山泽聊淹留故人在天位髙歩追巢由岂曰子无衣辛苦被羊裘东京多节义之子乃其尤穷居虽独善辅世岂不优
　　又
　　汪汪千顷陂不为人浊清道周言行表荡然无得名谁言牛毉儿乃是人中英当时无问言后世流徳声思之不可见使我鄙吝萌淳风久已漓此意岂复存时无君子者虽贤寜见称
　　又
　　南州有髙士食力事耕稼优防聊卒嵗不矫亦不隘大木行欲顚绋纚岂足頼何为诸老翁栖栖不遑舍斯言非无见明哲自髙迈谁能悬一榻待子来税驾
　　又
　　鹿门何亭亭下有避世贤鳯雏隠林中卧龙蟠其渊一朝起髙翔斯人独深濳功名不可为我志久已安一闻耆旧传使我心悠然
　　又
　　黄鹄羽翼长一举思千里防安本中原乗槎走东海举世方尚同逺引存吾志流风渐异俗敦礼化邻鄙子鱼平生友胡乃不相委
　　又
　　尘世非所便田园久相招归来三径中蔚蔚长蓬蒿虽有荷锄倦浊酒且陶陶茫茫大化中委运将焉逃唐虞去已逺由来非一朝粲粲霜中菊采采忘其劳
　　湘夫人咏【元好问】
　　木兰芙蓉满芳洲白云飞来北渚游千秋万岁帝乡逺云来云去空悠悠秋风秋月沅江渡波上寒烟引轻素九疑山髙猿夜啼竹枝无声堕残露
　　女史咏十八首【杨维桢】
　　李夫人
　　金屋君王独有情少翁魂魄夜张灯可堪一死祸犹烈身衅胡尘到李陵
　　钩弋夫人
　　偼仪未换母仪尊闻道君王已寡恩太子宫中无木偶可无鞠域到尧门
　　伏生女
　　老子当时无女雏秦灰安得见全书中郎有女能传业传得胡笳业不如
　　班媫妤
　　长门不用买多才纨扇炎凉善自裁五鬼一言能寤主秋飌愁杀望思台
　　赵昭仪
　　通仙门里春昼长侍儿新拥试兰汤君王空散黄金饼不见宫中赤鳯凰
　　王氏后
　　沙防钟灵六百年存刘一玺忍轻捐老天有意母天下黄雾如何塞九天
　　贾南风
　　识暗鸣蛙苦不夫簏箱下取洛城奴宫中得子如铜马岂特琅琊犊换驹
　　緑珠
　　百斛明珠价莫加髙楼投璧璧无瑕临春不死燕脂井又逐降旛上槛车
　　冯小怜
　　前山校猎御同车一笑平阳等战蜗换得后衣才上马琵琶自属代王家
　　独孤后
　　别宅犹容驾短辕独孤苦以妬亏贤他时崔妇生家祸晋邸安娘宠自专
　　武后
　　忠良斩刈若茤荛乳虎苍鹰积满朝可是唐臣无杜伯危心只忌六宫猫
　　杨太眞
　　万花藂里泽初承紫磨金摇不自胜义髻早知无死所不如生不负青陵
　　王凝妻李氏
　　山店孤儿背面啼玉腕一觧软如泥当时义勇能相敌木叶山中亦有妻
　　盼盼
　　冢上白杨今十年楼头燕子尚留连铜台多少丁寜恨谁向西陵望墓田
　　韩蕲王夫人
　　巫家卜偶不为嫌优女占夫事更坚看取异时眞畏友九重书上议黄天
　　宋度宗女嫔
　　一曲髙歌玉树秋小嫔端觧替人愁叶妃只觧伤春泣之死何知恤纬忧
　　青峰庙王氏
　　介马防防百里程青峰后夜血书成只应刘阮桃花水不似巴陵汉水清
　　女贞木杨氏
　　守死重关志不暌九泉不负陆郎妻至今坟上女贞木不受商陵怨鸟栖
　　呉咏十章
　　舘娃宫里落花多春色撩人可奈何南省风流文架阁宫才觧赋舘姓歌
　　又
　　曾侍虚皇第二筵铁仙轻脱故依然江州坐上初相见还识人中孟万年
　　又
　　杜牧寻春苦未迟水晶宫里旧题诗小鬟莫讶腰如束善唱白家杨桞枝
　　又
　　马上郎君出帝城琼林宴里记相迎吴山呉水新迎送学唱阳关第四声
　　又
　　淮南八月鴈初过奉使楂逥乌鹊河十里扬州花底散五陵年少已无多
　　又
　　夏驾湖头朱雀舟湖光山色不胜秋丘中不见金银气台上闲看麋鹿游
　　又
　　江上梅花铁石心江南肠断越人吟南垣阁老多情甚才见梅花便抱琴
　　又
　　鸱夷仙去五湖船故国何人忆计然昨夜洞庭秋水长梦闻广乐下钧天
　　又
　　黄菊初华客未归登髙自试苎罗衣眞娘墓下好红叶伍相祠前多翠微
　　又
　　地行仙子羊权家曾降山中蕚緑华三十六桥明月夜苏州城里有璚花
　　客楼小咏
　　楼下飞尘障日红楼头百尺有元龙五更酒醒风雨作卧聼行人踏晓钟
　　又
　　雨余楼阁长如畵云外笙歌不识愁借问主人新句好防桥只在朱桥头
　　龙虎山四咏【贡师泰】
　　金鸡山
　　巨灵劈山石飞出黄金鸡至今山下人犹聼云中啼
　　象山
　　载寳出西域献琛自南溟仙人一叱之化作青崚嶒
　　龙井
　　寳剑落深潭时时见光怪鳞甲飞上天白昼风雨快
　　云台山
　　天星二十八下作汉廷将功成归帝傍精彩射石上
　　篇体
　　篇徧也写情铺事明而徧也观曹子建之名都羙女白马诸篇可见今所取者如寳劔之誓雪国耻节妇之足厚风教凌云之脱屣声利上陵者冬青冢之寓讽感意眞明而且徧者也
　　寳劔篇【曾敷言】
　　千金买寳剑气焰凌清秋指天星斗动刺水蛟鳄愁坐起常佩之誓与报国仇北斩单于首西断莎车头还报汉天子挂劔昆仑丘
　　翟节妇篇【刘因】
　　易之西山乃有妇人曰翟氏年二十余其夫从军死于所事出入兵刄徃复数百里昼伏夜行以其尸归负土而葬之既自以早寡无子遭时如此思以义自完乃自决于墓侧邻里救而复苏终始一节今八十余年矣
　　兵尘浩无际烈士难自全妇人无九首志欲不二天燕山翟氏女既嫁夫防邉一朝闻死事健妇增慨然生有如此夫早寡非所怜求尸白刄中负土家山前事去哀益深义重身可捐无儿欲何为所依惟黄泉乡邻救引决烈日丹悬谁辨节孝翁重赋睢阳贤我昨过其乡山水犹清妍闻风如竹飘萧动疎烟千年吟诗台峩峩大寜巓为招冯太师和我节妇篇
　　凌云篇【范梈】
　　徃与凌云山人披虎豹谒太清是时东风满瑶京緑杨三月听流莺君随挂席湘江行予亦骑马趍承明手把宫袍厌缚身却忆南溟有纵鳞四年辞海岳一举上星辰逢君却向凌云下心上经纶甚潇洒半夜清猿四合啼长松古月照囬溪桃花原上路一去意都迷我本凌云峰畔客何日相从卜其宅早服还丹生羽翼共脱朝衣挂青璧
　　羙人篇【贯云石】
　　仙风雕雪玲珑温呉姬剪月纎纎昏行云补髻翠光滑鳯凰呌落空山月手摘闲愁八字分春山恨重画不伸肌秾汗腻朱粉匀背人挥泪妆无痕霜刀自制石榴裙闭门不识诸王孙緑烟薫暖蓝田玉罗带随风换妆束飞鸟衘怨过长门芳菲不忍韶华屋连环歩窄玉佩响霓裳袖阔东风长钏松腕痩觉多情举指搔天天亦痒枕香帐冷兰灯沉落花不入芙蓉衾三山路杳银河深彩鸾髙诉愁人心天与羙人倾国色不如更与羙人节梦里梅花梦外身万古千年一明月
　　逺游篇【范叔中】
　　仙人手把金芙蓉邀我上陟莲花峰两眼注入沧溟东浮云遮断扶桑宫白日西飞恐成晚驾天五色横长虹鳯凰仪羽备珍彩欲集不集无横桐冥冥杳杳脱罗网亦有数防南飞鸿怒鲸崔巍鼓鳞鬛浪中琐屑多沙虫从今唤起人中龙披虎豹谒九重舞干羽息武功泰和世上皆春风是时勒石留鼎钟左招黄绮右赤松长歌归去来山中长歌归去来山中
　　送衣篇【周徳可】
　　长城万里飞秋沙弓马夜惊雪作花龙泉吐光射天地是妾揜镜夫辞家此时惜别方壮年壮年花发园中烟征鸿无书日苦短牛女夜夜银河邉万瓦欲霜枫似绮亲送寒衣数千里匣鸾鹤影鳯孤飞山过望夫道湘水湘水无情漾白波望夫山石浮青螺长途行处意惨怆谁家娇女终夜歌卫霍功髙犹黩武善马未归羝羊乳关河囘首路迢遥愁云西山水南浦夕阳孤舘停征轺一身百虑防涕交中宵无人语声絶风吹烛短山月髙
　　上陵者篇【杨维桢】
　　歩出城西关松栢欝盘盘道逢上陵者手指西陵田借问葬者谁大将葬衣冠大将非战死军中逹尔罕健儿啖人鲊无骨赐桐棺
　　冬青冢篇
　　老羝夜射钱塘潮天山两乳王气消秃妖尚厌龙虎怪浮圗千尺髙岧嶤文山老客智且勇夜舟防山山不动江南石马久不嘶冢上冬青今已拱百年父老愤填胷不知巧手夺天工冬青之木欝葱葱六槚更树蒲门东
　　禽言体
　　禽言鸟语也皆因其自呼之名而名之宋梅圣俞苏东坡朱文公俱有诗今所得者词丽而意婉必假喻以达事情使人快覩而易悦似胜于前人之音格云四禽言【梁栋】
　　不如归去锦官宫殿迷烟树天津桥上一两声呌破中原无住处不如归去
　　又
　　脱却布袴贫家能有防尺布织尽寒机无得裁可人不来亷叔度脱却布袴
　　又
　　行不得也哥哥湖南湖北春水多九疑山前呌虞舜奈此乾坤无路何行不得也哥哥
　　又
　　提葫芦年来酒贱频频沽众人皆醉我亦醉哀哉谁问醒三闾提葫芦
　　八禽言【桂】
　　姑恶姑恶姑不错姑恶何如小姑恶小姑譛妾生间言遂令妇姑情分薄朝嗔暮逐去不辞珍鲑谁供脍谁斫但愿小姑他日嫁儿夫还遇恶姑如小姑
　　又
　　提壶提壶复提壶提壶沽酒何处沽彭泽公田谁种秫临卭女子羞当垆客来煮茶度寒夜杖头不用悬青蚨提壶提壶劝尔即缄口覆尔居巢碎尔首
　　又
　　婆饼焦婆饼焦阿婆制饼妇为烧炉红火烈饼成炭婆怒逐妇归蓬蒿化为异物身羽毛至今衔怨语声髙婆饼焦妇休逐少待来年新麦熟
　　又
　　脱布袴脱布袴人情好新皆厌故古来闻有韩昭侯此日那逢亷叔度千需万索杼轴空今年新衣在何处脱布袴风雨寒脱时容易换时难
　　又
　　三个半布积丝累寸盈尺度下机先制老姑衣忍使天寒披故絮箧中止有半匹存征人书来索襦袴布已尽秋又风妾身依然单过冬
　　又
　　不如归不如归山川良是人民非风波途路多险巇车摧舟覆将安之谷城黄石待已久上蔡苍鹰悔却迟不如归归及早白云满地无人扫
　　又
　　泥滑滑泥滑滑莫雨潇潇暝云结苦竹冈头虎迹新黄蒿城外人踪絶仆夫股栗歩莫前瘦马凌兢愁仆蹶泥滑滑何时干出门咫尺行路难
　　又
　　行不得也哥哥千呼万唤奈尔何黄陵花落暗春雨湘江水深生素波奋衣出门天地窄仗劔欲往旌旗多行不得早归来只今谁扫黄金台



　　元诗体要卷七
　　钦定四库全书
　　元诗体要巻八　　　　　明　宋公传　编香奁体
　　唐人用此体言闺阁之情乃艶词也与玉台体相似今人仿之者虽多要之发乎情止乎礼义者则少故取而列于左云
　　香奁四首【黄伯晹】
　　与君生别离朱帘长不开春风故相撩燕子防归来
　　又
　　防防相思鸟飞上相思树相思虽不同同是相思苦
　　又
　　昨夜海棠花睡足西雨春梦苦无慿知在阿谁处
　　又
　　下阶拜新月空庭夜如水相思隔千里未有团圆意
　　香奁八咏
　　翠袖啼痕
　　石竹绣罗防袂单绮日暮笼轻寒秋波滉漾落铅水相思几防春斑【缺】脂脓粉腻半尘土玉臂娇柔嬾轻举东风十日吹不干六曲防边海棠雨
　　黛眉颦色
　　落花雨歇春日西杨桞鎻烟莺乱啼玉人缄恨不能语两蛾对蹙春山低离愁一味如尝胆额上兰煤香半减风流京兆知不知它日归来看浓淡
　　月奁匀面
　　扬州青铜出深井粉绵拂拭氷光冷妆楼笋指揉红玉素蛾飞出娇相并樱唇敛气不敢呵脂浓粉淡劳揩磨防鸾掩罢出门去一阵落花红雨过
　　冰盆沭
　　井花满注玻瓈緑一片春凘莹如玉晴觧下十八鬟三尺青丝漾寒渌兰膏洗尽香腻消满手緑苔新带潮露蝉翅湿飞不起花雾晓收红日髙
　　绣床凝思
　　碧纱如雾针如芒茜红绒索三尺长越罗幅寛金缕细緑波飞起防鸳鸯匿兰含蕙春无语一寸柔肠千万绪青鸾锦字期不来恨满城南杏花雨
　　金钱卜欢
　　寳猊爇香蟠紫烟玉葱拈出防团圆春心一防怕人识举头暗语苍苍天欲掷未掷还再祝声动瓠犀三十六小桃开后是归期分付隂阳莫翻覆
　　香尘春迹
　　七寳方床氷様洁软粉半铺紫檀屑凌波小韈晓痕轻一钩浅印纎纎月金莲衬歩身欲浮鴈沙踏破春应羞嬴得纎腰柳枝瘦珍珠百斛知谁收
　　霜杵秋声
　　青娥节空氷粉干石光如镜敲清寒更长月白响【缺】碧梧惊起防栖鸾堂上阿姑身未暖千音万韵劳玉腕要使离人枕上听慿仗西风莫吹断
　　又八咏【钱枢】
　　金盆沭
　　一片香云湿不飞翠光浮动影娥池盈盈蝉翅含风冷剪剪雅翎带雨垂泉沫乱跳珠错落指尖防露玉参差妆成倦把阑干倚滑堕金钗不自知
　　月奁匀面
　　春尽花枝瘦防分晓妆不觉暗消魂羞蛾谩自横眉黛薄粉何由掩泪痕青嵗难留人易老翠鸾飞去影空存愁来拍塞成长叹嘘得清光惨欲昬
　　玉颊啼痕
　　愁思无心整玉容几畨花下立东风渍残娇靥娟娟翠界破蜂黄缕缕红罗袂揾时香欲溢春纎抹处晕微融小环欲觧人憔悴咲指梨花暮雨中
　　黛眉颦翠
　　闷拽罗裙下玉除小桃花下立踟蹰几分春色伤心处一防梅酸溅齿初山蹙空青浑欲暝柳缄寒緑未全舒龙沙北睇三千里倚遍防干思有余
　　芳尘春迹
　　按舞霓裳防拍频紫鸾箫底歩香尘故将罗韈防钩玉踏破红云一片春残月淡笼烟漠漠并鸳交卧水粼粼莫教燕子防将去留向东风拟洛神
　　云秋梦
　　桂花香冷夜沉沉睡熟银屏小鳯衾杳杳不辞湘水逺悠悠直过楚云深红椒树底鸳鸯比黄叶风前蟋蟀吟预报砧声莫惊觉暂容摅尽别离心
　　绣床凝思
　　緑人静昼厌厌抛却金针懒再拈香脸托残红一线黛眉蹙损翠防尖愁如乱絮随风落恨似飞花带雨粘小玉谩将帘幙卷忍看防燕拂雕檐
　　金钱卜欢
　　寳鸭香飘篆缕浮金钱倒掷思悠悠云边昨夜闻归鴈花外何时听紫骝幸得如期犹慰意若为归晚更添愁无慿莫似檐问鹊几度空教倚画楼
　　香奁踏莎行八阕【王德琏】
　　金盆沭髪
　　寳鉴凝膏温泉流腻琼纎一把青丝坠氷肤浅渍麝煤春花香石髓和云洗玉女峯前咸池月底临风细把犀梳理阳台行雨乍归来罗巾犹带潇湘水
　　月奁匀面
　　氷鉴悬秋璚腮凝素铅华夜捣长生兎玉容自拟比姮娥妆成又恐姮娥妬花影涵空蟾光笼雾芙蓉一朶溥清露年年只在广寒宫今宵鸾影惊相遇
　　玉颊啼痕
　　粉凝红氷香销髓镜鸾影里人憔悴棃花带雨不禁愁玉纎弹尽东风泪恨鎻春山娇横秋水脸桃零落胭脂碎故将罗帕湿薇魂寄情欲比相思字
　　黛眉颦色
　　淡扫春痕轻笼芳靥捧心不效吴宫怨楚梅酸蹙翠尖纎湘烟碧聚愁萋蒨绀羽寒凝月钩金灔莺吭咽处微偷敛新翻妩态太娇娆镜中蛾緑和杳防
　　芳尘春迹
　　金谷游情消磨不尽软红香里防鹓印兰膏歩滑翠生痕金莲脱落波影蝶径遗踪鴈沙凝润为谁留下东风恨玉儿已化梦中云青苹流水空仙咏
　　云秋梦
　　烟冷瑶棱神游贝阙芙蓉城里花如雪仙郎同蹑鳯凰翎千门万户皆明月海碧山青天荒地老满身风露飘环玦髙楼角苦无情一声吹散防蝴蝶
　　绣床凝思
　　翠藻文鸳交枝连理金针停处浑如醉杨花一防定春心防声啼断人千里唤醒离魂犹疑梦里此情恰似东流水云雾阁没人知绡痕揾透红铅泪
　　金钱卜欢
　　暗掷龙文寻盟鸾镜儿不似青蚨凖花房羞化彩蛾飞银桥密逓仙娥信锦屋璚楼薄情飘性碧云望断红轮暝珠帘立尽海棠阴待温遥夜鸳衾冷
　　续二十首【杨维桢】
　　学琴
　　阿琰胡笳不足传离鸾别鹄意凄然请郎为洗筝琶耳不惜为郎弹絶弦
　　学书
　　歌彻阳春酒半醺玉尖搦筦蘸香云新词未上鸳鸯扇醉墨先汚蛱蝶裙
　　演歌
　　莺莺舌巧言犹獠字字使君亲口教今日金钱初受赏倚声同合鳯凰巢
　　习舞
　　十六天魔教已成背反莲掌苦嫌生夜深不管排塲歇尚向灯前蹋影行
　　上头
　　新年拢鬓及笄期云绾盘龙一把丝掩镜问人人尽道南梳北裹总相宜
　　染甲
　　夜捣守宫金鳯蕊十尖尽换红鸦觜闲来一曲鼓瑶琴数防桃花泛流水
　　照画
　　得崔徽卷里人菱花秋水脱眞眞只今顔色浑非旧烧药幧头过一春
　　理绣
　　拣得金针出象筒鸳鸯防防扇罗中却嗔昨夜貍奴恶防乱金床五色绒
　　出浴
　　初讶洗花难抑按终疑沃雪不胜任岂知侍女帘帷外剰取君王数饼金
　　甘睡
　　漏减良宵昼日迟困人天气酒中时东家女伴太娇劣偷觧裙腰竟不知
　　相见
　　酥凝背甲玉槎肩只讶红绡覆白莲底事太隂藏火性狂夫夜夜为君然
　　相思
　　深情长是暗相随月白风清苦苦思不是东姑痴醉酒幙天席地了无知
　　的信
　　早时诡语难为信醉后微言却近眞昨夜寄将防豆冦始知的的为东邻
　　私防
　　月落花阴夜漏长相逢疑是梦高唐夜深偷把银缸照犹恐憨奴瞰隙光
　　成配
　　眉山暗淡向残灯一半云鬟撒枕棱四体着人娇欲泣自家揉碎砑缭绫
　　洗儿
　　曾向金盆防化生寳珠亲见掌中擎从今不带宜男草豆冦含胎恐太【缺】
　　秋千
　　齐云楼外红络索是谁飞下云中仙刚风吹起望不极一对金莲倒挿天
　　蹋踘
　　月牙束靿红幧首月门脱落葵花斗君看脚底软金莲细蹴花心寿郎酒
　　钓鱼
　　敲针作钓投水隅岂图口味脍王余鲤鱼腹里牵芳饵万一行人有素书
　　走马
　　胡防牵来狞叱拨轻身飞上电光抹半兠玉镫裹湘裙不许春泥汗罗袜
　　阴何体
　　梁阴铿子坚与何逊仲言以能诗齐名其诗清深秾丽号阴何体今得四家之作其词致婉约音声合比亦彷佛二贤之体裁以句语较之终不若本体之圆羙云
　　王朏画吴王纳图应制【虞集】
　　雨过太湖上风生响屧廊红绡拂几席白纻制衣裳朱光沦厚地明月在髙堂何以保玉体长年乐未央
　　送吴子髙
　　懐寳献亰国悼亡还独归日落云中树风吹江上衣湘灵瑟在席织女石支机逺道多寂寞彊饭勿相违
　　辛澄莲花观音像应制【揭奚斯】
　　至人不可测宴坐青莲花珠缨被玉体白豪贯彤霞从何得此相来置玉皇家
　　送人归豫章
　　积雨霁徂夏故人今日归手持毛生檄身着莱公衣玉树挂秋月丹荑扬晓晖东湖徐孺子应怪久相违
　　大口迎驾和观应奉韵【余阙】
　　晨光开翠防广路净炎氛玉轪度流水华盖烂垂云既御大宛马还朝鳀海君都人望旌纛乐哉过采芹
　　大别山古柏
　　二仪表嘉瑞孤根托汉坻已知枝榦古谁征疏凿时泉上灵液玉露濯华姿间厠七寳树比儗万年枝愿奉苍苍色千秋长若斯
　　赋得蛾眉亭送杜徳常御史赴南台
　　江亭望华望望似脩眉扫黛偏能巧含颦知为谁娟娟防雨里脉脉夕阳时千里乘去因之伤别离
　　赋得春鴈送司执中江西宪幕
　　微风起苹末旅鴈尚囘翔乳鸭娇同唼新蒲短可藏应懐洞庭水非避塞垣霜客路烦懐旧题书寄帝乡
　　赋得君子泉送彭公权为黄州教
　　君子殁已久遗井斋郎中本寓思人意兼全泽物功银床驳故藓玉甃落寒铜几日趍官舍横经诵养防赋得慈恩寺塔送李惟中侍御之西台
　　只树塔庙古缔搆出星辰华玉裁文陛金铜结绮轮髙标跨防阙回眺极三秦揽辔霜台下题名继昔人
　　赋得九里松送吴左丞之江浙
　　结驷向青郊松阴九里遥言从天竺寺直渡小春桥偃蹇成芝盖萧瑟防兰桡相送将何赠期君保后凋
　　有所思
　　春风起寒色春衣方重熏新妆巻罗幕清唱入行云艶色若流月芳泽训兰芬婵娟信无度我思何在君
　　齐河节妇
　　河水北流急人家临广川桑柔初覆苖生复满阡似闻田畯逺益知寡妇贤吾徒能捆屦亦愿共乡田
　　饮散畣卢使君
　　契濶思相见留连及此辰长江映酒色细雨若歌尘所喜襟懐共由来态度眞何时洗兵马得与孟家邻
　　题合鲁易之山水
　　中望苍翠春水起晨霏孤嶂才盈尺长松未合围萧萧此僊客日日候岩扉念尔空延伫王孙且未归
　　送王阙赴泗州打捕提举
　　苍茫呉楚防纵横淮汳流春氷未泮渚芳杜已生洲扬旌朱楼前张猎青山幽献功效大兕亦致公子裘逍遥足为乐何嗟晚不侯
　　赋得琵琶峯送人降香龙虎山
　　琼峯毓竒态髙髙出先天柄超琳阙逈盘影渌池圆别【阙】标苍樾囬蓄紫烟淙流如度曲藤蔓似长弦肖像生仪始希顔太古前虽无罗袖拂常暎磵花妍子有灵侯技能弹大道篇函香一临晀天际意飘然
　　竺云为昙上人作【李孝光】
　　云来自西极骀荡复委蛇影度流沙晓峯临鹫岭竒从龙飘宛转触石起参差光拟鳯毛紫清同玉叶垂芙蓉连华岳绮藻映天池五色生祥瑞贤人懐羽仪
　　眞馆饮酒分韵得冲字
　　良朋谢悁邑仙赏属冬野净梅将发山干雪不封生荑近芳节出日媚川容愁用诗湔浣寒凭酒折冲幽人每多暇俗子自无悰聊以共娱悦讵知縻万钟
　　听雪为赵本初作
　　冬易萧瑟积气但清寥夜严方有觉天静不成嚣深坐愁如见防闻去已遥新晖留素魄姸密属青腰声【缺】知拂竹花重想封条髙居尔最乐难防俗人标
　　题李子云白云
　　白云如白月宛宛复离离青霓依涧出玉叶映檐垂讵阂飞花度还同病鹤窥纷晖含户牖倒影散园池近看呼欲落伫立意俱迟坐卧常相对成峯晚更竒
　　送人归呉中【揭奚斯】
　　三月酒如渑髙堂丝竹停绣筵防鳯影珠箔乱莺声叠应红牙拍辞传金缕名防云低不度芳尘暗自惊花发长洲苑日照阖闾城且奉千金夀寜防万里情
　　呉彦髙悼亡归岳阳
　　都门落叶满游子去京畿忍听离鸾操遥逐秋鸿飞愁霜晓入镜泪雨夕沾衣烟树黄河岸风帆采石矶平沙回漫寒宇暧熹防客心闲转切乡书近却稀梦闻儿女泣行将童仆依窃慕漆园放谁云潘岳非乗涛惯不险廽江望若围武昌未易到更向岳阳归
　　聨句体
　　聨句者在座之人角其才力率然成句聨络成章对偶亲切类乎夸竒鬬戱也石鼎鬬鸡可见矣李夫人何足多哉是编亦足以见其葩辞藻思之胜观者幸勿易之
　　逺游聨句【袁裒】
　　壬寅冬与伯长同留姑苏时伯长将赴都
　　海鹏跨南云一去抉浩荡宛驹踏北雪絶足追罔象宵征车载脂【桷】明发灯在幌行迈念悄悄离愁懐养养违呉始接淅【裒】过越犹指掌虹网结长思羯鼓促新响觞至不复辞【桷】驾逸谁能彷明堂企栋梁武库须篠簜材同瑚琏英【裒】学媿蓬麻长【缺】施朱清小荐金茎沆云间鹤孤唳【桷】天外鸿横上晓舲斫轻氷午店憇平壤追攀瞰波涛【裒】渉歴走尘鞅清淮桥防蝀薄雾裘骕騻风台牛一鸣【桷】日观鸡三唱团桑沃如盖宿草乱若繦青帘客沽酒【裒】素鬛渔收网心观洙泗流眼豁恒岱爽追程骑侵云【桷】劝耕农植杖俗厚喜丰登气侠存慨慷伊河既东流【裒】维斗复北仰谁云风土殊始觉宇宙广骨耸终超腾神清谁戃怳钧天梦岂眞【桷】广寒歩空想铢衣入阊阖芥粒视北坱千官紫府荣九奏彤庭畅摛文剪金炬【裒】展宷簇天仗清都逾咫尺弱水谩方丈绛旗云雾开寳扇日月晃仁声被八表【桷】徳意昭羣枉泥检极封崇芬飶严肸蠁瑞气蔼重重泰阶瞻两两駞峯出天厨【裒】褭蹏钖中帑鸣珂接俊彦正笏逺偏党徳人采芝逋客弃拾橡茅防要有方【桷】矢来本无向湘累但瓌词【桷】越相仅金像遭谗气徒愤得计身何往岂如及承平相与穷昭朗君行歩飘飖我滞心悒怏轻霜着裘帽【裒】微雪留草莾离歌起蒹葭古制却盆盎先登匪一获后至激孤奬城南灯火深【桷】塞北音书暀春风渐披拂臈水将滉瀁诗成愈加险酒尽未为彊防眸秋水炯【裒】累语春波荡经行度﨑危交友希倜傥羇游弃楚荒逺客怜齐伧光隂赤璧重【桷】事业千金赏行还鴈塔题复覩鸿都榜时来戒歩窘事至勿技痒脂韦本凡近【裒】铁石乃忠谠词林纳疵美书田计荒穰列仙防儒癯羣仕趋吏驵陆生强咿嚘陶令终肮脏清心百壬避正色上帝飨徒为捧心施莫学画睂敞功名要无心造物端有相行行遂初志操持记畴曩【桷】
　　同永嘉李季和望钟山聨句【丁复】
　　钟山日在望匏系未能往我本忘世人【光】谁能久尘鞅穷猿尚择木【复】冥鸿不离网蕞尔升斗縻【光】乃此尺寻枉川江互迢逓【复】天地一莽防覇气遂终陈【光】山名犹姓蒋筞羸结幽跻【复】防茹倾胜赏踡林万虬伏【光】狞石羣兽仰雨晴虹霓裂【复】云热鹳鹤响灵骨瘗浮屠【光】癯趺踞方丈陟阁鹰巢危【复】闚户蜂房敞禅林旧称一【光】梵刹新阐两苾蒭化城喻【复】獬豸严驾上一人防小月【光】七佛筑峻壤狻猊睥玉除【复】蝌斗罥银牓庸超谢羶荤【光】媚祷懐肸蠁俗子空卑栖【复】至人廓遐想相期访龙蟠【光】何如游鴈荡牎明诵楞严【复】林昬过魍魉终然千仭巓【光】极被九州广圆龛坐覔心【复】方具跪合掌揽秀目颙颙【光】讨幽心养养沈绵阻客游【复】爽垲聆人奬境虚云压阑【光】江逺浪浮桨挥清宜尘尾【复】翳静便鹤氅域分三国鼎【光】淮凑百川辋喜弹青绮冠【复】倦曵緑玉杖朝情竟崎嵚【光】夜梦犹髴髣祝酒遣诗魔【复】搜句搔技痒深推众壑宗【光】雄据诸峯长眼碧览益逺【复】髯白聨苦强地籁息箕簸【光】天丝遗女纺金声调危译【复】石华绣卑磉骑驴约兹后【光】惊猿记畴曩赀罄怨支离【复】果归【缺】莾苍闲休防安席【光】敏夺云门棒竹露晓衾湿【复】松飚秋髪爽玉树异风标【光】珠林列星朗蹑屐去后齿【复】早囊欣宿滰吊古重追寻【光】披荒增慨慷【复】
　　剪灯聨句【贡师泰】
　　元夕同吴子彦刘子清侯敬文会饮水阳陈善甫家用剪灯聨句云
　　夜暖拈香茧春寒落剪刀芳心连巧结【贡】绮思出长缲防缀轻蝉翼【吴】装粘细鳯毛风光凝琐碎【贡】云叶防周遭影烁金垂烬【侯】光融玉作膏舞裀团落絮【刘】歌扇逐飞桃带转银幡小【贡】轮廻寳盖髙蜘蛛围露网【吴】顾兎堕秋毫莺掷翻红雪【侯】鱼跳起碧涛春阳嘘蛱蝶【刘】秋冷蜕虭蟧翠薄荷分钿丝柔桞散绦青童来绛节玉女翳繊翿碎讶珠胎迸尖愁燕尾翺防茫萦错落斜隙漏蒲萄饴釜空烧蜡棚山谩结鳌浮尘笼漠漠流水滔滔纂绮难为密裁绡祗自劳婵娟妬清夜防蝀落晴臯制异宫人绶荣懐学士绹未曾分寳炬先许照幱袍剧赏尊频倒穷搜笔屡操盍簮嘶騕褭奋袖舞豪曹酒促华筵散诗惭白战鏖时平无夜禁繁弱且归弢【贡】
　　集句体
　　集句者集古人之句以成篇也前古未有宋王介甫始盛行之石曼卿以文为戏近代见之尤多虽未足以益后学庶几有以见诗家组织之工也置之巻末孰云不可
　　集句饯张知事子中【卢摰】
　　子中吾友秩满总幕受代属尒访予山中礼意良厚至今耿耿不能弭忘闻还卫有日逋客卢摰偶读陶诗至一朝辞吏归从我颍水濵有防于心遂集比成章逺寄祖席兼叙髙义永以为好也
　　和泽周三春桃李罗堂前劲风无荣木于我若浮烟与子相遇来倾盖定前言嵗月好已积玉石乃非坚一朝辞吏归悠然见南山从我颍水濵虚室有余闲故人赏我趣赖古多此贤吾驾不可逥怅恨独防还靡靡秋已夕亭亭月将圆青松冠岩列白云宿檐端此中有眞意弱毫多所宣登髙饯将归路遐无由缘良才不隠世来防在何年
　　集渊明句题中甫员外稼亭【黄溍】
　　东方有一士客养千金躯束带鸣鸡出则陪文舆代耕本非望暂与园田疎园田日梦想投冠旋旧墟兴言在兹春新畴复应畬田父有好懐过门更相呼披草共来往履歴周故居悠悠待秋稼时还读我书虽未量嵗功栖迟固多娱此事眞复乐此语眞不虚饯送倾皇朝归予念前途前途当几许直至东海隅古时功名士事事在中都遥遥沮溺心君情定何如
　　集渊明句题胡主簿嘉树轩
　　孟夏草木长霜露憔悴之蔼蔼堂前林冬夏常如兹严霜九月中卓然见髙枝如何舍此去白日掩荆扉深谷久应芜此防独不衰黾俛六九年懐此贞秀姿常恐负此懐未足为髙栖及时当勉励慷慨思南归亲戚共一处日夕欢相持披榛歩荒墟登髙赋新诗坐止髙防下一觞聊可挥从今至嵗寒纵心复何疑
　　永嘉王君自制挽歌辞盖能安死生而未忘情死生者也集渊明句以释之
　　自古皆有殁我今始知之居常待其尽逝将不复疑人生无根蔕去来何依依既来孰不去奄去靡归期复得返自然人间良可辞何事空立言念此懐悲凄日醉或能防一觞聊可挥且极今朝乐千载非所知
　　集杜句述懐寄见心【释至仁】
　　宿鸟恋本枝南鴈意在北飘飘媿此身一嵗四行役所忧盗贼多不独冻馁廹东下姑苏台残年傍水国金银佛寺开信羙无与适细人尚姑息贤者贵为徳之子曰玉温令我心悦怿晤语契深心洞彻有清识学贯天人际溟涨与笔力神功接混茫风雷纒地脉灵芝冠众芳氷壶动瑶碧紫燕自超诣尤异是龙脊流传必絶伦许与必词伯喧争懒着鞭飞腾知有筞吾道属艰难鸾鳯有铩翮天门欝嵯峨乘槎断消息干戈尚纵横道路时通塞顾惟鲁钝姿养生终自惜桃源无处寻黎民糠籺窄故园莽丘墟梦归归未得怅彼髙飞禽何以有羽翼匡山读书处宿昔长荆棘隂房鬼火青战地骸骨白内思书重寄看云泪横臆西江万里船终当挂防席天寒鸧鸹呼北风破南极梅花已飞翻节序昨夜隔感激在知音书此豁平昔
　　集杜句题五马图【韩性】
　　使君五马一马声价倐然来向东飞电流云絶潇洒逈立阊阖生长风肉磊磈连钱动大宛立仗青丝鞚不须对此成叹嗟古来才大难为用
　　入安南絶不作诗清明感事集句【陈孚】
　　十里宜春下苑花五年寒食住京华自怜惯识金莲烛奉使虚随八月槎
　　又
　　囬首扶桑铜柱标芙蓉帐暖度春宵清明寒食谁家哭折防沉沙铁未消
　　又
　　水流花谢两无情独上髙楼望帝京闲忆金明池上路人生看得几清明
　　又
　　江东行客思悠哉不尽长江滚滚来寒食清明都过了鹧鸪飞上越王台
　　又
　　台州地濶海冥冥人踏金鳌背上行独在异乡为异客无花无酒过清明
　　又
　　慈母年髙鹤髪垂乡书无鴈到家迟初过寒食一百六一日思亲十二时
　　又
　　共借棃花作寒食孟光举案与眉齐越裳翡翠无消息夜合花前日又西
　　又
　　寒食家家出古城满川风雨看潮生八千里外飘零客起向朱樱树下行
　　又
　　一百五日寒食雨风光别我苦吟身尚书气与秋天杳同是天涯流落人
　　又
　　海上乗槎上紫氛清明时节雨纷纷虎牙铜柱皆倾侧水尽天南不见云










　　元诗体要巻八
　　钦定四库全书
　　元诗体要巻九　　　　　明　宋公传　编无题体
　　无题之诗起于唐李商隠多言闺情及宫事故隠讳不名而曰无题其间用隠语如身无防鳯防飞翼心有灵犀一防通春蚕到死丝方尽蜡炬成灰泪始干之类可见此编效颦于李观其辞运意之精亦庻几前人之可及矣
　　无题【马祖常】
　　瓦沟银竹曙翻江阆苑凉风满石幢葛令寄来丹臼一陶翁归去酒瓢防梧桐寂寞陈宫井薜荔扶疎玉女天畔帝车呼小鳯桂花流水夜淙淙
　　又
　　鹤城十二叠瑶光琪树悬秋四面香蛱蝶染花生粉白玻瓈着酒暖金黄薫鑪旧梦凭荀令烛扣闲吟属沈郎南国鴈来书不至江楼时为制荷裳
　　又
　　三湘潇洒恨无潮乌鹊塡河愿有桥丹穴鳯来龙树逺海门鱼上蜃楼遥已知京兆夸髙髻不信章华鬬细腰船尾横江春水急长年无事醉吹箫
　　又
　　爱酒书生白发垂鸾胶獭髓岂能医汉宫鬬草端阳节唐殿穿针七夕时竹上蛎房眞可买石间芝箭似难移扬雄拟奏河东赋但乞君王酒一巵
　　和伯庸无题【薛宗海】
　　羽林垂彩动天江幕府先悬白玉幢吏法有章皆画一将坛得士故无防台中长夏霜凝简掖内通宵雾鎻若使九门容径入肯思岩隠抱流淙
　　又
　　良人执防侍明光谁与金鑪共夕香妆镜晓寒凝蝶粉舞衣春暖妬莺黄渡江桃叶应怜我照水荷花似见郎叹息蹇脩无复理愁思掺手为缝裳
　　又
　　乘槎凖拟逐秋潮却访成都万里桥沧海有山皆缥缈青云无路不迢遥闲居潘岳惊班鬓归去陶潜懒折腰后夜相期明月上露台髙处弄笙箫
　　又
　　骥服塩车两耳垂臂无九折未成医欲寻箕颍终逃世苦恨章逢不入时金井鹿鸣知露冷银桥鹊度看星移长贫久客应无补拟挽沧浪塞漏巵
　　次韵无题【袁桷】
　　金缕歌残月堕江玉顔曾忆侍油幢象床云重恩専一鲸锦波翻赐叠防春浅正宜氊作幕夜凉深恨魫为浣沙可是无灵匹侧足寒江溅石淙
　　又
　　翠帘匝匼护朱光千叶宫桃满院香阆苑有鸾通尺素虚桥无鹊寄流黄上林赋罢归巴蜀兴庆词工谪夜郎不是月中亲度曲世人那觧听霓裳
　　又
　　相期来似石城潮日望晴虹结防桥却月眉愁歌渐逺凌波歩近意非遥抽琴有恨囘清角叠袖无尘转緑腰防玉最怜随鳯去秋来谁与伴吹箫
　　又
　　白发词臣两耳垂华腴堆【缺】陋牛医宫娥引烛催麻日院吏传宣写制时蜡撚化生秋夕赐翠标叠胜嵗华移低头欲説唐朝旧愿侍虚皇进玉巵
　　自次无题【马祖常】
　　峩山下锦成江好买都翡翠幢竹种筼筜千万个鸟飞鸂两三防铜龙漏下春生水金马神来雾敛花落天台招小隐胡麻饭熟石淙淙
　　又
　　切玉龙刀寳气光祫罗半臂麝脐香荔支囊蜜嫣嫣紫卢橘团金颗颗黄秦氏故侯更汉主石家小妇嫁孙郎江心谁铸芙蓉镜照见姮娥织翠裳
　　又
　　钱塘八月水生潮笻笮千年竹作桥簟织龙须天路近衣裁蝉翼渚宫遥府中丞相鱼垂带阃外将军箭挿腰无柰黄金闲买赋云间学得鳯皇箫
　　又
　　乐部韦娘舞小垂病来能召翰林医嗔人书奏三千牍劝客歌诗十二时金谷花枝随雨尽石城江水逐潮移世间若有神仙术西去瑶池醉酒巵
　　无题【张翥】
　　见时略略望遥遥有月阑干待袖招得巧蜘蛛丝缕细传声鹦鹉舌关娇仙家弦管寜无谱天上星河亦有桥云雨或时消息断不如朝暮石城潮
　　无题【虞集】
　　贝阙珠宫夜不眠露华皓皓月娟娟不应又作人间夣窈窕吹箫度碧烟
　　咏物体
　　咏物起于唐末如雍陶池鹭郑谷鹧鸪所咏虽入外意而不失模写之巧有足喜者周伯弜谓随寓感兴者易验物切近者难此説是矣咏物最多今亦择其入格者载之
　　筯香【薛汉】
　　竒芬捣精防纎茎挺脩白灺轻雪消晛火红萤耀夕素烟袅防缕暗馥生平室鼻观静里参心原坐来息有客臭味同相看终永日
　　防陆【揭奚斯】
　　三五对参差髙呼得采时犹疑防出早每恨独归迟散地偏难入全功或误竒极知妨日力聊足审安危
　　庐阜钟声
　　庐山三百寺何处扣曽云宿鸟月中起归人湖上闻入空应更逈近瀑正难分遥想诸僧定香炉上夕薫
　　渔笛【林景熈】
　　三防知何处苍茫起钓舟闲将千古意吹入一江秋惊鴈顾残侣寒风生别洲曲终和月卧无梦到凉州
　　钓丝风【连百正】
　　短髪冷飕飕倚阑初下钩闲来片水外轻防一痕秋浅拂芦花乱低分桞影浮烟波清梦逺吹不到公侯
　　柳絮风【黄清老】
　　三月韶光天气清游丝舒巻太无情微飘帘幙当春昼乱扑庭台似雪晴醉脸欲吹新燕弱舞腰初软落花轻江头防防行人泪相逐离歌洒客程
　　藕花风【谢宗可】
　　舞罢红衣起未休水云香里冷飕飕五更清逼银塘晓六月凉生玉井秋飐浪低翻霞影乱凌波轻漾锦香浮莫教吹醒鸳鸯梦好送眞人一叶舟
　　梧桐雨【黄清老】
　　曾将秋信报人知又与西风泣别离病绿滴残犹有泪题红流去更无诗旧巢鳯冷朝飞逺古井金寒晓汲迟待得楚台云散后却慿琴调寄相思
　　春昼【梁彦中】
　　溪水摇光动防墙云山倒影蘸霞觞一庭芳树清隂薄千尺游丝白日长风细柳塘莺语滑泥融花径燕飞忙乾坤俯仰窥难尽花栁无私种种香
　　晓色【谢宗可】
　　逺似烟霏近又空非明非夜两朦胧一天清露洗难尽防树暗云遮不穷断角楼台浓澹里残灯院落有无中苍茫半逐鸡声散又被朝阳染作红
　　潮【仇仁逺】
　　一防初见海门生顷刻长驱作怒声万马突围天皷碎六鳌翻背雪山倾逺朝魏阙心犹壮直到严滩势始平寄语呉儿休踏浪天呉防象正纵横
　　愁【同恕】
　　来时容易去何迟半在胸中半在眉门掩落花春去后涵残月酒醒时浓如野外连天草乱似空中惹地丝除却五侯歌管地人间何处不相随
　　人影【刘宗逺】
　　不言不语过平生歩歩相随似有情常向灯前同静坐每于月下共闲行昨朝离去天将暝今日归来日又晴最是行藏堪爱处显身须要待时明
　　泪【施钧】
　　獭髓空劳补旧防离筵歌罢忽沾巾半江湘竹斑斑雨三月杨花防防春字湿锦机啼戍妇珠明绡室泣鲛人琵琶滴罢情深处洗尽青衫几掬尘
　　梅【仇仁逺】
　　爲怕缁尘着素衣冻痕封蕋放香迟月来忽送阑干影春到不分南北枝啼梦翠禽依树宿断魂玉笛隔花吹从他万片随风去须有青青叶底时
　　又
　　梦想幽芳无处寻相逢依旧嵗寒心要看月底玲珑玉休折枝头菩蕾金清晓风霜和艶冷黄昏庭院觉香深扬州一树春多少殢得何郎瘦不禁
　　红梅【杨载】
　　玉人中酒殢芳华尽压东风百种花襆被春寒裁异锦篝灯夜永障轻纱纎防露沁蜂腰蜡宻蕋云蒸鹤顶砂为问阆风何处在相期髙举籋晨霞
　　又【金德启】
　　醉卧西湖处士家梦回唯见赤城霞搃然冷艶随春变依旧疎枝映月斜姑射氷姿凝绛防罗浮雪骨换丹砂北人惯在江南住犹説前村有杏花
　　蟠梅【谢宗可】
　　萦春绊碧缀苍苔嵗晚寒香宛转来蛟蛰冻云氷骨痩【原阙】











　　雪穗翻成漩水涡荡漾终难浮钓艇泼来不觉湿渔蓑牧童错认忙归报尽道崆峒作海波
　　蒲劔【黄君瑞】
　　三矢亭亭古太阿舞风斫断一川波长桥有影蛟龙悮流水无声日夜磨两岸带烟生杀气五更弹雨杂渔歌萧萧只恐秋风至乱剉锋芒恨更多
　　海南鸟【刘因】
　　越鸟羣飞朔漠濵气机千古见眞纯纥干风景今如此故国园林亦暮春精卫有情防太华杜鹃无血到天津声声觧堕金铜泪未信吴儿是木人
　　鹤梦【失名】
　　九臯霜冷寂无声一觉游僊思更清风过松嵓酣未醒烟生茶灶倦还惊青田月下家千里赤壁舟中夜几更香暖紫芝初睡足莫教琴上玉弦鸣
　　睡燕【谢宗可】
　　补巢衔得落花泥困倚东风倦翅低金屋昼闲随蝶化玉堂春静怕莺啼防飞汉殿人应逺梦入乌衣路欲迷却被卷帘人唤醒小桥流水夕阳西
　　鴈【端景元】
　　年去年来无定年帛书曾寄汉英贤影横蓟北月连塞声断衡阳霜满天雨暗荻花愁晚渚露香菰米乐秋田平生千里与万里尘世网罗空自纒
　　鴈字【谢宗可】
　　芦花月底寄秋情阵影南飞写不停一带画开湘水碧半行草破楚天青云牋冷印虫书迹烟墨浓模鸟篆形题尽故乡心事苦断文无数落寒汀
　　又【失名】
　　故国霜前省旧游夕阳影里见银钩都将塞北千年恨写破江南万里秋一画如眞横逺汉数行带草落平洲传书莫到秦淮上明月芦花客正愁
　　猫【唐珙】
　　覔得猫奴太有情乌蝉一防抱唇生牡丹架暖眠春昼薄荷香浓醉晓睛分唾掌中频洗面引儿下自呼名溪鱼不惜朝朝买嬴得书斋夜太平
　　懒猫【济天岸】
　　老子家无甔石储多君分惠小狸奴职慙捕防饥何憾食不求鱼饱有余烛影炉薫聼课佛蒲团竹几伴跏趺山童莫讶长尸素也护床头贝叶书
　　混堂【谢宗可】
　　香泉涌出半池温难洗人间万古尘混沌殻中天不晓淋漓气底夜长春波涛鼓怒喧风雨云雾垂隂护鬼神却相逢裸形国不知谁是浴沂人
　　蟠梅屋【施钧】
　　蕋珠宫殿玉阑干四壁玲珑夜不关梁栋广平眞铁石根基和靖旧溪山乾坤虚白生方寸云月昏黄共一间可三闾元不识蕙櫋荪壁水潺潺
　　破屋【失名】
　　一畨风雨一畨顚巻我书斋屋顶穿红日透光来枕上白云拖影到床前小铛煮茗烹明月古砚濡毫蘸碧天寒士夜来读周易灯光直射斗牛边
　　瓦
　　四角棱层夜不收覆成行陇仰成沟能令有漏为无漏觧使斜流作正流防蝀一条横脊上鸳鸯防对宿檐头莫言陶冶工夫小曽为吾王盖九州
　　诗瓢【谢宗可】
　　雨蔓霜条老翠壶吟□不是酒葫芦剖开架上轮囷玉着尽胷中错落珠满贮苦心留宇宙深藏情气付江湖谁家半腹能千首为问山人果在无
　　秃笔【王秋江】
　　被櫋深□未出林摧残岂信有如今防毛本欲利天下秃鬓方知负此心老死不归刀吏手平生常得侍臣簪斯文功在终难冺月里东君有好吟
　　笔阵【谢宗可】
　　授筞登坛拜墨卿霜毫不用铁为兵战酣已防三都垒奏防还攻五字城怒巻龙蛇云雾泣长驱风雨鬼神惊攀蟾独扫千军退功夺中书第一名
　　塔灯【冯海粟】
　　擎天一柱碍云低破暗功同日月齐半夜火龙蟠地轴八方星象下天梯光摇灔滪沿珠蚌影落沧溟照水犀文焰逼人髙万丈倒提铁笔向空题
　　镜中灯【张周卿】
　　孤影徘徊入照临西风不动竟沉沉一池铅汞镕眞火半夜金星犯太隂鸡翅拍时红熖息蛾头触处碧光深从渠百炼千烧后依旧刚明一片心
　　马骑灯【袁桷】
　　功计凌烟作战塲宵征勇将太匆忙不闻号令齐驱疾自觉衔枚去路长熖裹春风鏖赤壁光浮夜月燬阿房谁能跳出机关外不为功名纸半张
　　走马灯【谢宗可】
　　飚轮拥骑驾炎精飞绕人间不夜城风鬛追星低弄影霜蹄逐电去无声秦军夜溃咸阳火吴炬宵驰赤壁兵更忆雕鞍年少客章台踏碎月华明
　　梅花灯笼【失名】
　　翠节玲珑玉骨凉分明照见铁心肠一挑银熖勾春色万防金钱散夜光带月横霜疎弄影筛金满地暗生香几囘引马归来后青鸟无声更漏长
　　菊枕【马祖常】
　　东篱采采数枝霜包裹西风入梦凉半夜归心三迳逺一囊秋色四屏香床头未觉黄金尽镜里难教白髪长防度醉来消不得卧收清气入诗肠
　　梅杖【谢宗可】
　　紫玉槎牙蚀藓痕黄昏扶醉倍精神一枝冷曳孤山雪八尺横拖庾岭春江路筞时香在手溪桥挑月影随人归来却林和靖还现堂中上座身
　　琉璃帘【马祖常】
　　呉侬巧制玉玲珑翡翠虾须逈不同万缕横陈银色界一尘不入水晶宫月华逺射离离白灯影斜穿细细红相隔神仙才咫尺灵犀一防若为通
　　酒旗【谢宗可】
　　水村山郭酒初香纻影青青字一行罏畔低悬花雾湿檐隂斜揭桞风凉指挥意马冲愁阵摇曳心旌入醉乡惆怅歩兵招不起半竿空自舞斜阳
　　钓丝
　　临流纎影众鳞惊消得长缫一缕轻钩坠乱萦春水碧竿垂斜袅晓风清牵囬江上烟波梦掣断人间富贵情我欲携千尺去桃花浪里防鲲鲸
　　秋千【杨鹏翼】
　　日转华檐树影偏谢家庭院簇神仙防绳斜擘纎纎玉畵板轻承歩歩莲防玉未升霄汉上緑珠先堕防楼前不知小迳残红里明日何人拾翠钿
　　又【台哈布哈】
　　芙蓉宫额半涂黄防送秋千出畵墙檐底燕惊花雨乱树头蜂绕袜尘香巧将新月添眉黛闲倩东风响佩珰归去緑和困睡暂凭春梦到辽阳
　　莲叶舟【谢宗可】
　　穏棹红衣泛渺茫风防浪楫水云乡晓撑泰华半峯月夜载西湖十里香藕放雪丝应作缆荷欹翠柄若为樯不须更捧金仙足太乙眞人梦正凉
　　橹【失名】
　　斵木为竿驾客舟翩然快我下中流双龙影落湘江晚百鴈声传楚防秋素练拨开波浩渺黄金搅碎月沉浮长滩鸥鹭多如雪一路惊飞不敢留
　　仙槎【谢宗可】
　　曽作河源万里舟尘根巳断卧蛟虬无心下土承烟雨有路层霄犯斗牛破浪逺冲银汉晓凌风竟度碧天秋归来载得支机石谁识人间博望侯
　　老龙琴【罗伯英】
　　防下曽闻霹雳声流传太古蓄精灵断纹已作蜿蜒势焦尾犹存蚴蟉形案上清宵含雾雨壁间白书隐雷霆鳯箫缥缈音相和相送羣仙入杳
　　无弦琴【谢宗可】
　　独茧长缫底用抽蛇纹空鎻鳯枝秋落星有晕绳光断冻瀑无声练影收别鹤那闻风外泣孤鸾不向月中愁多情只有柴桑老寂寂山髙水自流
　　鹤骨笛【贾防】
　　九臯声断楚天秋玉顶丹砂一夕休枯朽挽囬生死调凄凉吹尽古今愁魂归辽海云迷树曲罢江城月满楼惆怅主人三防罢杳无消息到扬州
　　铁笛诗寄杨亷夫【卞宜之】
　　一段清氷百链钢曽翻宫征侍虚皇裂开黄鹤矶头石惊落青鸾镜里霜仙子佩环新乐府翰林风月旧文章道人清节磨礲久却桓伊独据床
　　铁笛为孟天暐作【张翥】
　　爱此轻圆铁铸成何须楚竹选孤生年多化作青蛇色夜静吹如防鳯声锈出碧花凝错落冷涵金气发铿清最宜携向君山去一听仙翁奏月明
　　闻篴
　　何人吹笛傍江干木落淮南夜色寒三防水邉人舣棹一声云杪客凭栏梅花吹应落杨桞依依折欲残惆怅緑珠何处在绮深鎻月漫漫
　　闻箫【王景初】
　　缑山云冷鳯台空谁谱遗音泣玉龙兴在碧桃春色底声飘银汉月明中悲来赤壁歌谁和老去青楼梦亦慵唤起愁心眠不得露笻寒倚一帘风
　　破帽【黄君瑞】
　　破防多情却恋头草残丝断素尘浮烟笼长是煎茶日风落多逾把菊秋顶漏疎星窥短发檐垂缺月露双眸桃尖楼子青罗瓣相对寜知故旧愁
　　芦花被【贯云石】
　　采得芦花不涴尘翠蓑聊复借为裀西风刮梦秋无际夜月生香雪满身毛骨已随天地老声名不让古今贫青绫莫为鸳鸯妬欵乃声中别有春
　　纸帐【谢宗可】
　　清悬四壁剡溪霜髙卧梅花月半床蠒瓮有天春不老瑶台无夜雪生香觉来虚白神光发睡去清闲好梦长一枕搃无尘土气何妨留我白云乡
　　酒【黄君瑞】
　　蘖生香出小槽几人耽酗日陶陶□呑鹦鹉杯中月贫典鹔鹴花【缺】袍内府臈传红琥珀西京秋压紫葡萄杜康仪狄今安在囬首丘陵半是糟
　　碧筩酒【赵君谟】
　　擎波老榦折苍璚酣饮何如吸海鲸象鼻卷氷收玉醴翠盘承露落金茎几丝香溜蒲萄滑九窍春浓琥珀倾莫恋醉乡心更苦独醒衣上为谁清
　　又【袁桷】
　　甘露无声堕玉盘中天飞影动琅玕垆头太白尘埃热石眼空青氷雪寒水泄尾闾来瀚海手扶砥柱障狂澜生不用忙倾盖吸尽清香见肺肝
　　又【张雨】
　　采緑谁将作羽觞使君亭上晚尊凉玉茎沁露心犹苦翠盖擎云手亦香饮海龟藏莲叶小吸川鲸恨藕丝长西风误展淋郎袂絶耶溪窈窕娘
　　醉乡【谢宗可】
　　曾三闾不觧游移家欲向城头人酣方外鸿荒梦谁识尘中富贵愁夜月放船游酒海春风扶杖上糟丘相逢还似无何有唤起东臯为赠侯
　　又【张翥】
　　半属华胥半酒泉封君惟有生权觥筹席上无多地风月壶中别有天一日梦醒如隔世四时春尽不知年从来此处藏身好容我神游太古前
　　尘【谢宗可】
　　人海深藏混混中非烟非雾逺空蒙六街绮绣迷香紫九陌笙箫踏软红微歩缓随罗袜起清歌飞绕梁空南来一骑蛾眉笑又送长安荔入宫
　　游丝
　　摇曳春光百尺轻烟绡舞断任纵横暗萦芳恨应无力乱绾花愁似有情一缕緑杨风正软半痕红杏雨初晴莫教飞到天机上恐悮龙梭织不成
　　緑阴【周石原】
　　万紫千红梦已休眼中惊见翠光浮数声啼鸟无寻处几度斜阳不入楼润透琴书浑欲雨凉生衣袂已先秋此时蒲桞还多感莫遣西风一夜愁
　　又【顾囦白】
　　千载青羊颔底髯结成苍【缺】倚空檐朝阳不放晴光堕宿雨时将暝色添蝉爱【缺】　声度枕鸟窥荒寂影翻帘且须蔼防过长夏未怕秋霜遽作严
　　新月【周岂】
　　稍向天边落初从云底生然似钩曲能得几时明
　　桃花马【马祖常】
　　白毛红防巧安排勾引春风上背来莫觧雕鞍桥下洗恐随流水泛天台
　　邻灯【范梈】
　　星星逺映孤村外烱烱微穿落木间知有邻思逺道绩麻应待夜深还
　　尘【贡师泰】
　　春城花雾欲生泥十二街头漫漫飞落絮游丝共无赖半沾香汗半罗衣
　　无琴【申屠致逺】
　　静中有物即萦心物象相忘趣转深为报柴桑陶处士无弦争似更无琴
　　水仙花【商挺】
　　海上三山壁月明人间谁识许飞璚秋风吹上青鸾背来散天香与素英
　　又
　　明月珠衣翡翠裳氷肌玉骨自清凉不随王母瑶池去来侍维摩病几傍
　　又【贡师泰】
　　太液池边雪始干晓妆初试佩珊珊帘钩欲下东风细犹梦珠宫扇影寒
　　又
　　十二瑶台风露寒银河淡淡月团团龙宫自与尘凡隔别有铢衣白玉冠
　　木芙蓉【虞集】
　　九月襄王宴渚宫霓旌翠羽度云中满汀山雨衣裳湿宋玉愁多赋未工
　　水芙蓉
　　长洲宫沼醉西施荡漾兰舟不自持愿奉君王千嵗乐一盘清露玉淋漓











　　元诗体要巻九
　　钦定四库全书
　　元诗体要巻十　　　　　明　宋公传　编五言律
　　律诗号近体唐人始为之清逺华丽必谐音韵周伯防谓有雍容浑厚之态而无堆积窒塞之患斯为妙也后人为之不偏于枯瘠则流于轻俗不足采者多矣今择其格律严整者録之
　　春思【张澄】
　　一春长作客连日苦多风野树凄迷緑檐花黯淡红愁随诗巻积囊与酒樽空巢燕如相识频来草舍中
　　春昼睡起【陈自堂】
　　桞影年华度莺声午梦囬偶然床置易政尔席凝埃隠几野花落闭门山雨来无人见愁绪欢伯一樽开
　　早春述懐【刘汶】
　　春与年年别穷随日日增眼明贪夜读事少防晨兴倦鸟犹迁木潜鱼已陟氷栖迟唯故辙无梦到飞腾
　　秋晚【赵心逺】
　　一曲菱歌断西风吹鬓鬟秋随荷叶老人到菊花闲鸟弄疎烟外枫明落照间南山有清气相对自怡顔
　　七夕【傅若金】
　　耿耿玉京夜迢迢银汉流影斜乌鹊树光隠鳯凰楼云锦虚张月星房冷闭秋遥怜天帝子辛苦防牵牛
　　除夜与邬进德【蔡明】
　　客里冬将尽惟君数见亲可怜今夜雨同作异方人臈酒无乡味征衫有客尘毋劳话岑寂明日又逢春
　　登武阳【刘因】
　　朝游樊子舘晚上武阳城潮接沧溟近山从碣石生断虹云淡白返照雨疎明日暮悲风急樵歌已怆情
　　过奉先
　　閠辽承宋统此志亦雄哉置县名犹在因山势已摧百年元魏史千古汝南哀华表鹤应有悲风海上来
　　杂诗
　　闻昔蜚狐口奇兵入捣虚人才九州外天道百年余草木皆成骑衣冠尽化鱼遗民心胆破讳説战争初
　　雪岩楼观【虞集】
　　髙阁丹青起中天紫翠分当太白雪门俯九疑云伐木山人去吹箫帝子闻尘中归未得春思转纷纷
　　鄗南光武庙【陈孚】
　　赤伏眞天子圭衮藻明千年髙邑庙一笑下江兵野鬬腾龙气河流渡马声列侯冠剑合英彩俨如生
　　寄畅纯父治中【姚燧】
　　欲闻眞息耗无使梓潼来烽火平时报田畴乱后开徒歌王粲赋不直士元才遥忆牛头寺思亲日几逥
　　寄刘师鲁【杨载】
　　想君游宦处正値洞庭湖落日波涛北晴天岛屿孤舟航通汉沔风物览衡巫天下文章弊非君孰起予
　　寄静庵山人【贡师泰】
　　细雨桐花晚微风麦气秋王苻偏好学宋玉不胜愁世事同蕉鹿人心类棘猴何时虎溪上还共逺师游
　　名酒【虞集】
　　名酒不可得幽花谁送来秋霜垂鬓发夕照在楼台尽日山翁醉何年庾信逥唤人吹玉笛移席坐苍苔
　　寻故人黄【清老】
　　适兴一寻君君家在白云幽花秋后见落叶夜深闻随意坐苔石呼童煮涧芹不须谈世事诗思正纷纷
　　昨游【范梈】
　　昨游居士涧春入羽人丘面靣山相引年年水自流乾坤双蜡屐江海一渔舟知我能来否啼鸎去复留
　　舆病髙厓道中作【姚燧】
　　役役乾坤逺栖栖道路频五年三入蜀十梦九归秦疟鬼偏凌客山英定笑人无劳问前渡只觉白头新
　　舟达黄溪
　　草木随寒暑殊方劳悴同苇花兼露白柽叶未霜红日月双飞鸟江湖一病翁晚来沙屿上愁坐独书空
　　过三花岭【陈孚】
　　絶壁三千丈荒村八九家黄茅青草【缺】黒质白章蛇橄榄髙悬子芭蕉倒吐花岭头一囬首何处是京华
　　岳阳楼待渡【髙思恭】
　　楚水凝千里湘云隔万层城髙秋浦月星杂夜船灯旅况天谁管年光鴈可凭殷勤淡山色相送过巴陵
　　以事暂如武昌发临川【揭奚斯】
　　江转欲无路山逥忽似围客程秋共逺物色晚多疑稍稍沙鸥集怱怱野树稀武昌今夜梦定有故人知
　　泊舟湘岸【李材】
　　长沙今在眼青草旧知名二月风樯疾三湘雪浪平藤深帝子庙花发定王城暮舣江南岸鸣鹃处处声
　　雨中过长沙湖【余阙】
　　细雨洒秋色平湖生白波客心贪路急防腹受风多落木生秋思惊禽避棹歌舟行不借酒兀坐奈愁何
　　赵氏南庄【许衡】
　　晓起北凉清谈戢羽觞入帘花气重落纸燕泥香梦里青山好吟边白昼长秋风载书籍相对筑茅堂
　　病中斋居杂诗【安熙】
　　多病交游少相看动浃辰赋诗聊遣兴观化足怡神问事有知已过门无俗人伊谁同此乐愿卜许东邻
　　感事【姚燧】
　　致位承疑地防龙伯仲间星当朝北斗日已薄西山取谤因讐恶贪权失丐闲此行虽铁甲未足比慙顔
　　感懐【陈孚】
　　滥直承明署身闲似地仙虽无官长骂未敢酒家眠瘦已寛朝服贫犹乞酒钱最愁亲舍逺梦绕白云边
　　客寒【赵孟頫】
　　夜雨鸣髙枕春寒入敝袍时光自花桞吾意岂蓬蒿失色黄金尽知音白雪髙山林隠未得空觉此心劳
　　俞氏看雨轩【揭奚斯】
　　惨淡来何处崩腾忽满城遥连四山黑近洒半江明可爱花间湿偏宜竹上声中宵未可住髙枕寄余情
　　赤壁图【虞集】
　　过鹤生新梦携鱼忆旧游清霜凋木叶落月涌江流隠者谁堪访良田亦易求如何玉堂夜白髪不胜愁
　　钱舜举
　　一树花如雪清明客未归坐看黄鸟并夣作防云飞翠袖寒犹薄羊车过絶稀相如能作赋月下巻春衣
　　题黄观澜巻【贡师泰】
　　碧天看不尽沧海去无边气涌风雷动光涵日月悬竒文方浩瀚余景尚漪涟好种珊瑚树他年系钓船分题得获麟堆送李伯贞亷使往山东
　　正朔周王纪春秋鲁国书瑞齐图鳯鸟灵趾应关雎絶笔懐西狩扬镳过旧墟泰山青万古相对一踌蹰赋得钜野泽送宋显夫佥事之山南【余阙】
　　堤上桞沉沉春蒲泛渚禽济田东滙濶汶水北流深落日依中沚浮云积太隂防茫看不尽浑似别时心
　　京下思归【范梈】
　　黄落蓟门秋飘飘在逺游不眠闻戍鼔多病忆归舟甘雨从昏过繁星达曙流向非徐孺子万口薄南州
　　送人游庐山【张鸣善】
　　曾到匡庐境巉峰际碧空万松无路入一水与天通白鹿眠晴昼青猿啸晚风洪厓如可约吾亦访云中
　　送吴生良游金陵【杨维桢】
　　十载辞京国长懐玉笋班鳯麟游璧水虎豹启天关野树分秦雨江云隔楚山壮游须努力况子正红顔
　　泊普照寺赠湛讲主
　　渡海曾无约登山若有縁相逢林下路共饮石间泉棋落灯花雨琴清柏子烟明朝厌尘迹从此学逃禅
　　别弟【刘闻】
　　一棹烟和水寒灯弟与兄残年同别母中道复分程动有山河隔难为去住情如何沙上鴈偏向夜中鸣
　　有懐袁季源【周密】
　　江楼深夜倚凉入鬓萧萧人隔东西浙心随早晚潮风髙孤月晕河澹万星摇欲寄今宵意新鸿不可招
　　黄尊师髙轩观鹅因留宿【揭奚斯】
　　开轩南岳下世事未曾闻落叶常疑雨方池半是云偶寻骑鹤侣来此看鹅羣一夜潺湲里秋光得细分
　　晚过孔奉常舍下【范梈】
　　沧江一万里书信近如何向暮客懐薄及秋乡梦多故人相慰藉并舍数经过但愿长无事彤庭接佩珂
　　西坡即事【陈天锡】
　　人境得佳趣青松处士家成行看过雁数防落归鸦风动竹凋叶秋髙菊吐花闲来媚幽独吾志在烟霞
　　临平即事
　　四月临平路江莲未着花清风随客棹緑水防僧家对酒邀新月披襟挹彩霞晚来堪处飞鹭下圆沙
　　季夏书事
　　归梦绕沧洲胡为此滞留雨收三伏暑风送一帆秋汀树层层出盐花拍拍浮相思千里月人在海边楼
　　江村苦雨【刘宗逺】
　　雨脚何时住江流逐日深一寒违众务百虑集归心夕景含饥色春光堕积隂去年擕酒处月满杏花林
　　渊明像【顾济】
　　无钱犹爱菊有酒即横琴万古醉不了一名闲到今径松存老节门柳积秋隂人归来像谁传归去心
　　七言律
　　七言律难于五言律自唐沈佺期宋之问倡而为之研练精切穏顺声势殆变陈隋委靡之陋学者宗之号曰近体沈宋以下格律最多似难徧举今择其情景俱备体量适均无柔弱鄙俗之病有谐婉丽则之音首尾相应者列之
　　大明殿早朝【杨载】
　　玉气浮空御殿开金衣照日近臣来丝囊已进千秋録斧座还称万寿杯王子吹箫防鳯下羲和揽辔六龙囘侍臣此日霑恩赐散作祥风遍九垓
　　元日朝囬和裴都事【李林】
　　海上琼楼接五城人间歌吹近蓬瀛云移雉尾旌旗动日射螭头剑佩明拜舞尽随仙仗入退朝遥认玉珂鸣欣欣百草含春意得傍东君暖处生
　　朝回次韵杨司业【吴澂】
　　风吹仙鹤下瑶台阊阖中间翠辇来云拥红光千丈上日行黄道九天开百官星拱环金阙万寿声回进玉杯共覩太平新气象四方犴狱长春苔
　　六月十八日早朝寄山中诸友【呉全节】
　　五年四覩六龙飞又领羣仙觐紫防金殿云烟浮黼儿玉堦日月丽旌旗羣臣奉玺勤三让国母临朝重万几遥食蟠桃知防次客星还照钓鱼矶
　　大明殿早朝听赦【吴元徳】
　　玉检泥封墨未干紫衣捧出殿中间九重雨露颁春泽上界星辰缀晓班仗簇禁林环虎旅香消御座见龙顔防臣何幸沾恩宠未报涓埃两鬓斑
　　兴圣宫退朝口号
　　蹀躞青騘白玉珂百官朝防日相过天临奎璧星辰近云覆蓬莱雨露多寿岳倚空开寳殿御沟流水绕金河防臣稽首无封事愿进清平第一歌
　　十一月六日大明殿贺清祀礼成【张翥】
　　大明宫殿彩云间花底防风响佩环陛防九重周虎士御筵咫尺望龙顔犬牙磐石诸侯国豹尾钩陈百辟班漏下五门朝退晚日边佳气满西山
　　宣则门书事简虞邵庵【台哈布哈】
　　三月龙池柳色深碧桃烟暖日愔愔蜂粘落絮萦青燕逐飞花避緑沉仙仗晓开班玉笋云韶春奏锡琼林从臣尽献河东赋独有扬雄得赐金
　　丁邜科及第谢恩崇天门【萨都拉】
　　禁桞青青白玉桥无端春色上宫袍卿云五彩中天见圣泽千年此日遭虎榜姓名书勑纸羽林冠盖旌旄朝回龙尾频回首午漏花深紫殿高
　　十月十九日诣光天门进三朝实录【范梈】
　　仪鸾簇仗满云端玉钥初开众乐攒三后龙光周典册羣臣鹄立汉衣冠炉烟着日浮晴蔼宫树班霜试晓寒千骑前头都不见只传学士拜金銮
　　庚午兴圣殿进史黄【清老】
　　琼裾初进侍明光日丽昆池昼刻长堤桞染成春水色宫花并入御炉香金壶洒露层堦滑玉椀分冰广殿凉蒙瞍似知天意喜鳯笙新奏五云章
　　勑赐恩荣宴【萨都拉】
　　内侍传宣下玉京四方多士预恩荣宫花压帽金牌重舞妓当筵翠袖轻银瓮春分官寺酒玉杯香赐御厨羮小臣涓滴皆恩泽惟有丹心答圣明
　　大明殿侍宴【陈益稷】
　　班陪玉笋侍红云日表熙熙瑞气温万泒朝宗沧海濶众星环拱紫宸尊雍容湛露歌诗什彷佛钧天入梦魂孤孽秋毫皆帝力愿殚忠赤报深恩
　　初科知贡举【李孟】
　　百年塲屋事初行一夕文章聚帝京豹管敢窥天下士龙头谁占日边名寛容极口论时事衣被终身荷圣情顾得眞儒佐明主白头应不负平生
　　奎章阁读进士巻【虞集】
　　玉堂筞士诏儒臣御笔亲题墨色新省树坐移帘底日宫壶赐殿头春虞廷制作防龙盛汉代文章贾董醇书阁暮年偏感遇但歌天保播皇仁
　　贡闱偶成【黄清老】
　　射宫围棘断经过闲却秋声太液波风定碧帘闻禁漏夜残银烛见星河仙人共对青藜杖词客孤吟白玉坡弱水蓬莱五万里不知何处月明多
　　观祀南郊和李学士韵【雅勒呼】
　　帝乗法驾即南郊夹仗旌旗杂羽旄日月并行黄道迥三辰环拱紫坛髙皇心奕奕承天贶象昭昭答圣劳欲吐姸词夸懿典愧如杨马渉风骚
　　又
　　万戸絪缊寳篆香五云飞处望龙章旌旗向日珠玑莹繖扇迎风锦绣张衮有文皆黼黻彤盘无燎亦荧煌相承礼乐眞儒事阿阁新巢有鳯凰
　　驾畋柳林随侍【陈益稷】
　　仙仗平明拥翠华景阳钟发海东霞千官捧日临春殿万骑屯云动晓沙白鹞鞲翻山雾薄黄龙旗拂桞风斜太平气象民同乐南北梯航共一家
　　寿平章李韩公【赵孟頫】
　　瑞钟光岳应时需日上天衢手自扶八表同风开寿域五云异彩映台符经纶至治归贤相陶冶斯文属大儒为国白头身未老掌中行见有明珠
　　寿王赵公八十
　　儒门弭节下蓬瀛燕处超然鹤骨清周室龙韬师尚父汉廷鸠杖赐桓荣中州大国封全赵东阁贤良位列卿白髪同僚欣盛事年年来此长生
　　寿布呼宻相公
　　新筑沙堤冻未晞雪余爱日转春晖黄钟律应迎中气执法星明拱太微仪鳯自因防乐至祥麟寕假豸冠威明堂正尔思梁栋赤芾行看副衮衣
　　寿王左丞【傅若金】
　　南极诸星映赤霄东风二月满青条焚香鳯阁春开宴鸣玉龙墀午散朝但使经纶齐稷契不劳服食慕松乔日长自度升平曲闻听云间合九韶
　　寿饶国公【杨载】
　　可乐无如父母全既贤既贵又长年金壶赐出青云上玉佩朝辞白日边楚木论春犹五百蟠桃称寿必三千似闻黄绮归来后长向山中作隠仙
　　寿刘邢公【王士熙】
　　诏下金銮第一厅春风湛露防趋庭嘉辰又绂苍龙角僊侣同骖白鹤翎卫武髙年犹入相韦贤老日只传经崆峒别有长生诀杖几凝香酒半醒
　　寿斋傅左丞【张翥】
　　六朝名徳仰巍巍未许家园久息机霖雨帝方思汝作衮衣人更望公归南山一柱【阙】中土左辖三星近太微欲向宾筵颂眉寿寸心遥与白云飞
　　寿丞防张畴斋【薛汉】
　　钟王书法得精防每日霜毫不厌挥相业曲江金鉴录幽懐西塞緑蓑衣蟠桃开日三千嵗古柏参天四十围应与赤松相伴约他年名遂早知几
　　元日【李两山】
　　笋班玉立五云阶曾醉天家舞马杯坐困庾楼分月久明从尧殿带春来洪钧暖入宫桥桞金鼎香传驿使梅爆竹一声春夣晓沉香亭北牡丹开
　　正旦有感【邓文原】
　　干戈短景去匆匆回首南朝一夣中世事尽随天道北春正依旧斗杓东四时玉烛堪调爕万国车书想混同寂寞荒山老松树看渠梅柳竞春风
　　京师上元夜【雅勒呼】
　　华月澄澄宿雾收万家灯火见皇州天阍虎豹依霄汉人海鱼龙混斗牛公子锦韀鸣玉勒内家珠箔控银钩道旁亦有扬雄宅寂寞芸冷似秋
　　都门春日【李材】
　　紫陌香尘逐玉珂彤楼花暗弄云和光风巳转瀛洲草细雨防生太液波月榭管弦鸣曙早水亭帘幕受寒多少年易感伤春思唤起青娥对酒歌
　　京城春日【萨都拉】
　　三月京城飞柳花燕姬白马小红车旌旗日暖将军府弦管春深宰相家小海银鱼吹白浪层楼珠酒出红霞蹇驴破帽杜陵客献赋归来日未斜
　　西宫春日
　　九重五色金银阙冠带将军尽羽林上苑春莺随柳啭西宫午漏隔花深天开阊阖收金鎻帘卷奎章听玉音白髪儒臣卖词赋长门应费万黄金
　　都中寒食【杨鹏翼】
　　芳草青青湖上路少年游冶不知回烟花一望春无尽云水相参雨欲来夕浪放船重听乐天风吹酒独登台看图万里逢寒食车马倾城起暮埃
　　清明省墓【邓文原】
　　短棹吴歌花满川春帆愁断蓼莪篇小溪苹藻墦间祭春雨桑麻墓下田黄壤有灵终异土青山无树半荒阡伤哉巴峡松楸路狐苍寒六十年
　　暮春即事【李仲渊】
　　垂柳隂隂雪拥沙残阳淡淡水明霞夜来枕上初闻雨今日枝头不见花啼鸟已传春去信狂蜂犹趂晚来衙柴门尽日无人到读罢离骚自煑茶
　　禁城秋夕【李材】
　　绛宫星淡海无波九陌犹闻动玉珂阊阖微云藏夕漏建章明月挂秋河此身天地流萍逺故国关山落木多欲听钧天尘夣隔紫箫吹尽桂婆娑
　　宗阳宫翫月【杨载】
　　老君台上凉如水坐看冰轮转二更大地山河微有影九天风露寂无声蛟龙并起承金榜鸾鳯双飞载玉笙不信弱流三万里此身今夕到蓬瀛
　　秋懐和姚子敬【赵孟頫】
　　落日孤城动皷鼙楼中角不胜吹山川箫瑟秋容浄草木凋伤暮雨悲多病马卿聊假日数奇李广不逢时巻帘白水青山外隠几无言有所思
　　又
　　呉宫烟冷水空流惨淡风云黯素秋禾黍故基曽驻辇芙蓉髙阁逈添愁绣楹锦柱蛟龙泣金防瑶堦鹿豕游宋玉平生最萧瑟欲将九辨赋离忧
　　又
　　铜雀春深汉苑空邯郸月冷照秦宫烟花楼阁西风里锦绣湖山落照中河水南来非禹迹冀方北去有唐风溪城秋色催迟暮愁对黄云没断鸿
　　又
　　搔首风尘双短鬓侧身天地一儒冠中原人物思王猛江左功臣忆谢安苜蓿秋髙戎马健江湖日短白鸥寒金樽緑酒无钱共安得愁中却尽欢
　　又
　　野旷天低木叶疎水清沙白鸟相呼胡笳处处军麾满鬼哭村村汉月孤新亭举目山河异故国伤神夣寐俱黄菊欲开人卧病可怜三迳已荒芜
　　秋夕【元好问】
　　小簟凉多睡思清一风雨送秋声频年但觉貂裘弊万古何曾马角生寄食甘依严尹幕附书谁往邓州城消愁欲问东家酒恨杀寒鸡不肯鸣
　　秋思【杜瑛】
　　壮心忽忽剧悬旌秋气能令客子惊白鴈不闻云外过清霜先向鬓边生铜驼巷陌周东土金鳯楼台邺北城千古繁华俱一夣空余草木战风声
　　秋江感【贯云石】
　　澄浄秋江一舸轻不堪踪迹乐平生西风两鬓山河在落日满船鸿鴈声村酒尚存黄阁醉短檠犹照玉关情料应今夜懐乡梦残叶萧萧月二更
　　秋晓睡觉【陈益稷】
　　海水盈盈漏转筹霜风吹角出谯楼梦回淡月五更晓心逺孤云万里秋玉帛几年賔上国诗书半世老中州平生事业浑如昨无柰青灯照白头
　　京都和马伯庸尚书韵【曹元用】
　　滦水桥边御道西酒旗闲挂夕阳低春从玉树阴中老云补苍山缺处齐防遥临青闼紫骝觧惜锦障泥鳯鸾自为明时出宜傍上林高处栖
　　又
　　桞簇金沟蘸碧波云深贝阙瞰重坡鳯凰曲奏钧天乐乌鹊桥通织女河万井闾阎春浩荡六街车马晓陂陀山人素有林泉兴柰此承明侍从何
　　开平即事【陈孚】
　　天开地辟帝王州河朔风云拱上游雕影逺盘青海月雁声斜度黒山秋龙冈上绕三千陌月殿香飘十二楼莫笑青衫穷太史御烟曽见衮龙浮
　　鳯凰山
　　浮屠百尺耸亭亭落日鸦啼野蔓青故国尽消龙虎气荒山空带鳯凰形金根辇路迎禅驾玉树歌台语梵铃惟有钱塘江上月年年随鴈过寒汀
　　麻姑山【郝天挺】
　　路入云关仙境佳琼田瑶草带烟霞贮经洞古留遗检养药炉存失旧砂青鸟不传金母信紫鸾应返玉皇家岩扉不掩春长在开尽碧桃千树花
　　鉴湖【李孝光】
　　贺家湖里见秋风放翁宅前东复东两行云树忽逺近十里荷花能白红行人濯足银河上越女梳头青镜中我欲张帆上南斗扶桑碧海与天通
　　桃花渡【万石徳躬】
　　江上青青杨桞枝人家万竹闭柴扉春风应花争发社雨生寒燕未归半树木兰依岸緑一行鸂背人飞濯缨空忆沧浪思不及渔郎有钓矶
　　凾谷关【施钧】
　　倚天楼阁势崔嵬曽为鸡鸣半夜开百二山河秦世变三千礼乐汉官来公孙白马终难度老子青牛更不回当日东封听此计泥丸飞作变惊埃
　　番禺道中【聂古栢】
　　玉斧飞霜大庾南万松深翠洗烟岚云迷梧野山罗防月满韶江水泼蓝椰子浆寒甘似蜜荔枝香暖絶胜柑中朝耆旧如相问鸟语啾啁正未堪
　　狄仁杰墓【杨果】
　　牝鸡声里紫宸寒神器都归窃弄间一语唤回鹦鹉梦九霄夺得鳯雏还荒坟寂寞临官道清节孤高直太山为问摸棱苏相国当年相见果何顔
　　岳武穆王墓【赵孟頫】
　　鄂王坟上草离离秋日荒凉石兽危南渡君臣轻社稷中原父老望旌麾英雄已死嗟何及天下中分遂不支莫向西湖歌此曲水光山色不胜悲
　　岳王墓【潘纯】
　　湖水春来自緑波空林人迹少经过夜寒石马嘶风雨日落山精泣薜萝江左长城眞自壊邺中明月竟谁歌惟余满地苌血芳草年深碧更多
　　长安懐古杨奂
　　此心直欲作东周再到长安已白头往事无凭空击檝故人何处独登楼月摇银海秦陵夜露滴金茎汉殿秋落日酒醒双泪眼几时清渭向西流
　　洛阳懐古【杨果】
　　洛阳云树欝崔嵬落日行人首重回山势忽从平野断河声偏到故宫哀五噫拟逐梁鸿去六印休惊季子来惆怅青槐旧时路年年无数野棠开
　　燕中懐古李源道
　　荆卿墓上草离离郭隗台边对落晖战国山川秋气壮中原豪杰晓星稀乾坤纳纳无人识南北年年有鴈飞説似泸沟桥畔桞安排青眼送将归
　　钱塘懐古赵【孟頫】
　　东南都防帝王州三月莺花非旧游故国金人泣辞汉当年玉马去朝周湖山靡靡今犹在江水悠悠只自流千古兴亡尽如此春风麦秀使人愁
　　又【潘纯】
　　海门寒日淡无辉偃月堂深玉漏稀万貔貅江上老两宫环佩月中归内园羯鼓催花发小院珠帘看雪飞不道帐前胡旋舞有人行酒着青衣
　　又【陈廷言】
　　越水吴山共寂寥已无遗老话前朝海门三日潮声歇天目千年王气消夜月乌啼龙井树春风花落海鲜桥威仪文物今何在回首浮屠倚碧霄
　　又【施钧】
　　三日无潮事可哀坐观天堑起征埃不期云气随龙去空有山形舞鳯来宇宙已攽新日月烟霞犹鎻旧楼台后庭玉树知何在又是春风两度开
　　咸阳懐古
　　咸阳秋色草离离千古愁云鎻翠防黄犬已亾秦鹿失白蛇初断汉龙飞烟消故国空流水树老荒城自落晖应是骊山九泉下死魂犹望采芝归
　　苏台懐古汪元量
　　灵岩寺古树森罗满目兴亡落逝波越相舟中西子去楚王宫里北人过歌台日暖游麋鹿禁苑风高走骆駞却羡老僧无一事自擕缾锡入烟萝
　　汴梁懐古【雅勒呼】
　　花石冈前麋鹿过中原秋色动关河欲询故国伤心事忍听前朝皓齿歌蔓草无风嘶石马荆榛有月泣铜驼人间富贵皆如梦不独兴亾感慨多
　　彭城懐古【贡师泰】
　　戏马台前拥斾旌三齐才破到彭城项王帐底犹虞舞汉祖军中尽楚声百二山河功自弃八千子弟势都倾月明闲却乌江渡长使英雄恨不平
　　南宋故基【杨子承】
　　天下车书正一家数逢阳九乱如麻两朝北狩过天寳四海南奔类永嘉陵寝可怜分异域衣冠不复返中华鳯箫吹暖钱塘月谁念黄龙惨暮笳
　　贾相故邸【潘喆】
　　相业如何不到头诸公歴歴颂伊周梦迷葛岭酣歌夜鬼哭樊城血战秋误国正须忧六尺溃师寜忍驾孤舟木棉庵里催归早谁掩湖山富贵羞
　　两汉故都【施钧】
　　汉室龙兴四百秋西风依旧水东流当年金马知何在此日铜仙泣未休三国山河分覇业两都烟雨变荒丘曹瞒不轨心何忍防却平阳是列侯
　　武昌故内
　　烟树苍茫水茫古今人物几兴亾鳯凰山冷云犹合鹦鹉洲荒草亦香江外鴈声吴地逺雨余秋色楚天凉停鞭欲问曹刘事一曲渔歌又夕阳
　　舘娃宫故址
　　苎萝云物媚脩容玉燕金鸾送入宫吴下谏臣终受戮越中书史不言功乌啼落月霜初晓鹿走春风草亦空香径屧廊随世换倚岩惟有寺楼红
　　汉武帝【徐秋云】
　　万戸千门禁漏迟建章花发锦成帏瑶池有信青鸾至金屋无人白燕飞风起轮台春寂寂露零仙掌月辉辉楼船箫鼓繁华夣汾上年年只鴈归
　　唐明皇
　　太平风月属三郎羯鼔声中思转长天子锦纒娱虢国贵妃音律教宁王人归巫峡山空在花落温泉水更香谁信蓬莱青鸟使回来无语怨渔阳
　　杜子美【钱惟善】
　　四郊多垒未还乡又别潼关谒鳯翔九庙君臣同避难十年弟妹各殊方中兴百战洗兵甲万里一身愁虎狼寂寞羇懐穷独叟按歌懐古恨茫茫
　　淮阴侯【钱士龙】
　　弓藏鸟死壮心摧楚破齐平梦一回自是假王先贾祸非干眞主不怜才生嫌绛灌为侪伍死与英彭化刼灰惆怅无因见漂母王孙还起后人哀






　　元诗体要巻十
　　钦定四库全书
　　元诗体要巻十一　　　　明　宋公传编
　　七言律
　　杭州拱北楼【赵孟頫】
　　城上髙楼接太霞令严钟皷寂无哗提封内向三千里比屋同封百万家心在江湖存魏阙身随牛斗泛仙槎举头便觉长安近时倚阑干望日华
　　岳阳楼【梁曽】
　　楼前秋水健防开楼下凉风舞袖囘万里舟航通鸟道四时云雨护龙堆江山如此不一醉嵗月几何能再来欲问老髯求鉄笛月中吹上紫荆台
　　武昌南楼【施钧】
　　鹦鹉洲边舣客舟宪君邀我上南楼胡床老子三更月鉄笛仙人一曲秋流水白云吴夏口西风黄鹤晋矶头如今尽属王孙草添得江南几许愁
　　易台【刘因】
　　望中孤鸟入消沉云带离愁结暮隂万国山河有燕赵百年风气自辽金物华暗与秋光老杯酒不随人意深无限霜松动岩壑天教摇落助悲吟
　　姑苏台【刘致】
　　麋鹿应知易代频吴趋谁唱不堪闻捧心台暗梨花月抉目门深薜茘云江阅水犀欧冶剑气腾金虎阖闾坟计然已死防夷逝寂寞五湖西日曛
　　淮隂庙【陈孚】
　　汉家罗网政髙张谁有勲名纪太常戏尔筑坛呼大将危乎操印立真王烟中草木疑残帜沙上风涛忆故囊钟室千年君莫怨未央宫殿巳斜阳
　　又【傅若金】
　　淮隂千古英雄恨楚树荒荒夕照残水夹废城春草合云昏遗庙野花寒封齐安用真王印兴汉空余大将坛髙帝旌旗俱寂寞断碑零落后人看
　　项羽庙【施钧】
　　当日荥阳可灭刘却缘不听范增谋徒劳百战争秦鹿赢得千年笑楚猴父老江东能王我故人垓下忍为侯骓兮不逝虞兮别泪洒西风一剑愁
　　南阳诸葛庙【吴漳】
　　卧龙冈上拜荒祠惆怅当年枉顾时未许三分让孙策岂徒十倍过曹丕半生艰苦思兴汉两表殷勤叙出师王业未安天命改英雄千载有余悲
　　又
　　剑江千里绿沄沄五丈原头日又曛旧业未能归后主大星先巳落前军南阳祠庙荒秋草西蜀关山隔暮云正统不慙传万古莫将成败论三分
　　赵御史志养堂【赵孟頫】
　　志养堂前骢马归融融喜气满庭闱能令将种为书种可是斑衣胜绣衣手树藂萱侵雪色心同寸草报春晖不须更上陈情表亲寿康强世所稀
　　刘京叔归濳室【薛羲】
　　独构茅堂养道真满前俗事罢纷纭磻溪夜钓波心月汾曲春耕垅上云长笑熊罴劳应梦肯教猿鹤怨移文近来传得安心法万壑松风枕上闻
　　费无隐丹室【虞集】
　　碧云双引树童童除却仙经戸牖空一迳绿隂三日雨数声黄鸟百花风年深不记栽桃客夜静长畱采药翁几度到来浑不语却依秋影数防鸿
　　壶洲
　　传闻海上有洲曾是安期旧所游千顷白云都种玉一杯弱水不胜舟鱼龙夜护黄金鼎鸾鹄晨朝紫绮裘波浪不惊星斗近步虚声里度清秋
　　方壶【傅若金】
　　蓬莱员峤对嵳峩知有羣仙日日过琪树晓通云气近羽轮秋会月明多秦人采药空依海汉使乗槎但入河谁识髙斋有仙岛不劳万里涉风波
　　攸宁庵【薛羲】
　　髙兴何如向子平男婚女嫁一身轻白云在望频登陇黄发为期少入城蠒室巳营身后计凤笙时听月中声江淮十载风尘满囘首谁应似独醒
　　柳南小隐【陆景龙】
　　参军家住南湖上杨柳防门春水生落日池台看洗马东风帘幙听啼莺长条拂翠隂地三月飞花雪满城每为论兵来好客傍人错认亚夫营
　　半村【张翥】
　　半距城闉半距村烟霞咫尺少尘喧小车出市仆先路斜日下山人到门两岸花隂连第宅一川草色散鸡豚田家数里将迎惯时复相畱醉酒罇
　　宋陆秀夫抱惠王入海图【姚燧】
　　紫宸黄阁共楼船海气昏昏日月偏平地巳无行在所丹心犹数中兴年生藏鱼腹不见水死挽龙髯直上天板荡纯臣有如此流芳千古更无前
　　啇山四皓图【普彦明】
　　刘氏何如吕氏安尺书便尔闯重关空将鬓雪惊隆准不道啼红惨玉顔鸿鹄声寒悲晓殿紫芝香冷怨秋山千年犹昧深根术又落巴童橘树间
　　周昉画美人图【虞集】
　　岛上云生日转檐海风吹雨暮寒尖春明玉色遗芗泽夜定珠光入镜奁织得鸳鸯随緑皱教成鹦鹉啄红甜试令皷瑟应无语目断归防思未忺
　　周冰壶画四美人图【雅勒呼】
　　唐宫题叶
　　采毫将恨付霜红恨自绵绵水自东金屋有关严虎豹玉书无路托鳞鸿秋期暗度惊催织春信濳通悮守宫只恐天河音信杳明年锦树又西风
　　崔徽写真
　　舞鸾妆镜减铅华毫素无声散彩霞夜月影寒分桂魄春冰晕薄映桃花梦随图去凭青鸟愁逐书来防墨鸦未得离魂如倩女衰容先我到君家
　　洛神
　　邺宫檐瓦化鸳飘兰渚鸣銮去国遥谩说君王畱寳枕不闻仙子和鸾箫惊鸿易没青林月沉鲤难凭碧海潮肠断洛川东去水野烟汀草共萧萧
　　二乔
　　树交加玉树重鸳鸯难偶雪难容共思汉事随流水各对吴侬蹙逺峰洛赋未成梁月堕胡笳巳断塞云浓人间流落浑相似犹胜凄凉泣暮蛩
　　题画【虞集】
　　缉熙殿里御屛风零落谁收百嵗中锦树总含春雨露画桥犹是旧青红花开陌上怀归燕潮落江头送去鸿何似绿波生太液绛桃风急彩船东
　　孙宰金碧山水
　　昔代香山避暑宫中天积翠立芙蓉云生金水三春柳露滴银床五粒松飞瀑桥长通窈窕断堤人倦立从容旧时行处今看画烟雨楼台晚更浓
　　赤壁图【吴师道】
　　草荒残垒怒涛秋遥忆英雄涕自流风火千年消伯气江山一幅挂清愁丈夫不学曹孟德生子当如孙仲谋机会不来形胜在狂歌吊古谩悠悠
　　壬辰十二月车驾东狩后即事【元好问】
　　翠被葱葱见执鞭戴盆郁郁梦瞻天只知河朔归铜马又说台城堕纸鸢血肉正应皇极数衣冠不及广明年何时真得携家去万里秋风一钓船
　　又
　　惨淡龙蛇日鬭争干戈真欲尽生灵髙原水出山河改战地风来草木腥精卫有寃塡瀚海包胥无泪哭秦庭幷州豪杰今谁在莫拟分军下井陉
　　又
　　郁郁围城度两年愁肠饥火日相煎焦头无客知移突曳足何人与共船白骨又多兵死鬼青山元有地行仙关西三月音书絶落日孤云望眼穿
　　又
　　万里荆襄入战尘汴州门外即荆榛蛟龙岂是池中物虮虱空悲地上臣乔木他年怀故国野烟何处望行人秋风不用吹华发沧海横流要此身
　　又
　　五云宫阙露盘秋银汉无声桂树稠复道渐看连上苑戈船仍拟下扬州曲中青塜传新怨梦里华胥快旧游去去江南庾开府凤凰楼畔莫囘头
　　述时事【张翥】
　　天子临轩授钺频东南何处不红巾鉄衣逺道三军老白骨中原万鬼新壮士精诚虹贯日仙家谈笑海敡尘只将满眼凄凉泪哭尽平生几故人
　　存道元帅师宗感时及陡遡山竢刀寨入贡次韵二诗送归关戍
　　徼外频惊羽檄飞将军三起着戎衣空山狐兔无藏窟平陆龙蛇有杀机巳见赵陀知汉德更令孟获识天威此行整频蛮荒了菁雨泸烟好赋归
　　又
　　羣蛮连嵗閧滇中陡遡山前喜挂弓万里筹边频却敌半生忧国早成翁塞垣烽火方无警幙府文书巳上功奏赋归来五云阁汉廷不独数严终
　　乙未二月十九日喜雪适间道使赍至托克托太师出征诏因赋【袁泮】
　　纷纷朔雪南飞夜万里河山总汉朝铁马渡江春阵合玉龙吹海曙光摇中天气正妖氛豁南国春深瘴疠消最喜天威行肃杀布衣有分乐渔樵
　　节妇【王士熙】
　　寒窻机杼泣秋风镜影铅云不汝同明月有光生夜白贞松无梦妬春红罗襦旧绣天吴拆线绮离弦海鹤空陌上行人指华表闭门踈雨落梧桐
　　四川张万戸夫人贞节【贡师防】
　　白帝楼前巷陌深将军旌斾正沉沉玉箫声断孤鸾曲緑绮弦空别鹤吟岂是人生轻一羽要知妾死重千金春风塜上连枝树只有韩凭防此心
　　巴陵女子韩希孟贞节
　　尚书子妇魏王孙清白传家节更文诸将巳捐南渡主孤身犹抗北来军血书衣洒巴陵月烈气秋横鄂渚云欲吊忠防无覔处唯应瑶席从湘君
　　题张希孟中丞送毕申达提举巻【虞集】
　　十年七聘不还朝起为饥民夜驾轺嘉树百年谁忍伐生刍一束不能招西州华屋交游少北海清尊意气消欲写济南名士传泉声山影晚萧萧
　　题文山集后【黄诚性】
　　三百余年乐育恩晚从科目得斯人崎岖岭海期年国零落氊毛万死身诸葛未亡犹有汉包胥欲泣更无秦挑灯慷慨歌梁甫鬓发萧森鬼神
　　题丁文苑同年哀词后【黄溍】
　　自别琼林雨露邉江湖目断绣衣前禹门尚想龙初化辽海惊闻鹤巳仙烈日秋霜空耿耿重山宿草正芊芊不才后死知何用坐对诸郎独然
　　题汪水云诗集后【纳新】
　　水云汪元量字大有钱塘人以善琴受知宋主国亡奉三宫畱燕甚久世祖常命琴奏因赐为黄冠师南归后数往来匡庐彭蠡之间若飘风行云世莫能测其去畱之迹江左之人以为神仙多画其像以祠之像至今有存者余至京师因徐君敏道得水云集诗凡若干首多纪其亡国时事读而哀之成二律以识其后
　　三日钱塘水不波子婴系组纳山河兵临鲁国犹弦诵客过殷墟独啸歌鉄马渡江功赫奕铜人辞汉泪滂沱知章喜得黄冠赐野服闲云一钓蓑
　　又
　　一曲丝桐奏未休萧萧笳皷禁宫秋湖山有意风云变江水无情日夜流供奉自歌南度曲拾遗能赋北征愁仙人一去无消息沧海桑田空白头
　　谢甘允从寄东海白苎【虞集】
　　海国练衣雪色明寄将千里见髙情着随野鹤浑相称行近沙鸥亦不惊江露满船歌醉起炉烟携袖忆诗成秋风游子偏愁予谁采苹花共晚晴
　　送袁待制扈从上京
　　日色苍凉映赭袍时巡毋乃圣躬劳天连阁道晨畱辇星散周庐夜属櫜白马锦韀来騕褭紫駞银瓮出蒲萄从官车骑多如雨只有扬雄赋最髙
　　送王参政上京奏选【马祖常】
　　滇池细马踏龙沙参相朝天路不賖峡里琴泉春作乳月中珠树夜成花三千礼乐尊儒术百二山河壮帝家鱼上禹门无防额直郎宣奏日当衙
　　又
　　千官吉日听宣麻白发词臣帝汝嘉池凤有毛皆五色蕊珠无树不三花绿绨诏底书分雨红锦囊中字剪霞天路北盘三十六归时秋月满京华
　　送王继学参政赴上都奏选【雅勒呼】
　　参相朝天引列曹三千硕士在钧陶云开凤阁星辰近山拱龙门日月髙行殿晓帘张翡翠内家春酒泛蒲萄经纶自有河汾策敷奏明时岂惮劳
　　送张兵部巡视运河【虞集】
　　画桥冰泮动龙舟鸭绿粼粼出御沟使者旌旗穿柳过人家鳬鴈傍溪浮桃花吹雨春牵缆江水平堤夜唱筹应有余波方浩荡不令归檝恨淹畱
　　送苏伯脩御史之南台【雅勒呼】
　　天上词臣夐莫双乘骢此日莅南邦梅花路逺宜逢雪桃叶波平好渡江千里苍生瞻绣斧十州使者避旌幢同袍知巳如相问巳许闲吟老北窻
　　送阎子静亷访淅西【赵孟頫】
　　翰林华盖逼青冥宪节乘骢出帝城海内文章归浑厚浙西民物望澄清姑苏落日荷花浄震泽秋风橘柚明忆向玉堦承圣语早闻黄阁慰苍生
　　送李彦方闽宪副使【陈旅】
　　海滨赤子穷无告帝遣儒臣着绣衣天禄阁中书灏灏越王山下马騑騑鱼风满港榕隂合燕雨吹帘茘子肥一道澄清俄顷事使星还向紫垣飞
　　送杜德常佥宪之河南【施钧】
　　玉堂学士草堂仙济世英才间世贤忧国正操言事笔移官又买载书船风抟渤澥三千水云拥蓬莱尺五天更到凤池春好处紫薇香暖御炉烟
　　送莫经父广宪经厯【虞集】
　　延春阁下承恩日是我经帷侍讲时方拥青编临绮席遥看朱绂拜丹墀风防细草鸣珂佩日暖飞花近鬓丝上忆逺人常轸念莫言南海是天涯
　　送李唐臣调山南宪幕【成廷珪】
　　潮落寒汀水欲冰酌君何惜酒如渑人怜狗监知司马我喜龙门识季鹰爽气九秋横楚泽先声一日到江陵君行自厉青云志斥鷃终惭九万鹏
　　送岳敬德提举甘肃儒学【赵孟頫】
　　苦欲畱君君不住奋髯跃马走甘州功名到手不可避富贵逼人那得休春酒葡萄歌窈窕秋沙苜蓿饱骅驑儒冠也有封侯相万里归来尚黑头
　　送吴行可赴汀州摠管
　　七闽南去路崎岖五马承恩出帝都地气喜闻今有雪民生宁似昔无襦山城酒美倾鹦鹉旅馆春深听鹧鸪他日相思应恨恨离筵不忍赋骊驹
　　送鐂县尹赴山后白登县任【雅勒呼】
　　使君出宰近龙沙芳草凄迷是县衙五月山溪犹积雪三春庭树不开花往时烽火通秦塞今日歌属汉家圣代行将征卓茂莫嫌白发负年华
　　送靳尹【李孝光】
　　秋风吹女鬓成丝移病还家竟不疑官是伯强曾补处身如元亮巳归时青山老去浑相识黄菊平生最受知我亦相从上吴会夕阳骑马看残碑
　　送张仲举赴金陵郡学训【潘纯】
　　攻苦食贫三十年才名不让古人先一经逺赴招贤币千里寒移坐客氊书担晓争京口渡布帆春上石头舡秣陵秋色秦淮月夜夜吴山几案前
　　送胡允中赴呑万戸府学正【张翥】
　　辽水穷邉摩该东镇人今始识儒宫诗书直化三韩外文轨须令万国同隼度塞云秋有雪鼇飜海浪昼多风知君囘首神州路一抹青山落照中
　　送燕将军出猎【萨都拉】
　　将军一战山河定云汉昭囘玉帐髙栁外解鞍春洗马月中飞箭夜鸣雕呼鹰走狗清时乐斩将搴旗旧日劳白面宫官催赐酒汉廷不数霍嫖姚
　　送琼州万戸入京【台哈布哈】
　　海气昏昏接蜃楼风吹浪蹴天浮旌旗昼卷蕉花落弓劒朝悬瘴雨收曾抱乌号悲絶域却乘赤拨上神州男儿堕地四方志须及生封万戸侯
　　送姚子章之浙东帅掾【姚文焕】
　　海右桓桓大府开望中云气近蓬莱借筹底用平蛮策草檄须烦倚马才玉节旌旄江上见明珠翠羽日南来遥知博望沙头月为照乘槎万里囘
　　送文郎中赴交趾【栁贯】
　　天子龙飞统万邦玉苻封检下殊方逺人尽是雕题獠奉使唯应粉署郎翡翠飞时铜柱湿鹧鸪啼处石门荒炎风苦雨烦珍重蒌叶槟榔取次尝
　　送省郎杨耀卿使云南【李材】
　　飘飖使节出金闺郭隗台前暂解携天入五溪无鴈到地经三峡有猿啼子云旧里风烟在太尉家声日月齐后夜客槎何处望秋河迢逓碧云低
　　送伯生使蜀【吴全节】
　　送别应思旧所经秦川花柳短长亭三峰髙拊仙人掌万里先占使者星锦水东流江月白潼关西去蜀山青当年不尽登临意待汝重镵剑阁铭
　　送伯生代祀还蜀用袁待制韵【王士熙】
　　蜀道扬鞭旧险摧家山遥认碧崔嵬奉香暂别金銮去题柱真乘驷马来祠罢汾隂迎汉鼎路经骊谷吊秦灰归厘宣室虚前席不似长沙逺召囘
　　送唐尊师祀武当【揭奚斯】
　　龙衮分香下绛霄羽人承诏出清朝星临翼轸南垂濶神降虚危北极遥金殿压云开紫气玉台和月合琼萧蕃厘更为吾王祝下国时丰雨露饶
　　送姚利用入京【邓文原】
　　雪晴川浄驾飞桅舟入河冰二月开壮士不缘弹铗去故山曾见烂柯来上林淑气催花栁盛代英雄擢草莱青眼诸贤如问讯为言衰病懒登台
　　送逵公之京【钱惟善】
　　龙飞天子中兴年使者弓旌集俊贤阊阖早朝班玉笋瀛洲夜直赐金莲五经同异须刘向三絶才名数郑防黼黻当年遗老在长歌黄鹄送楼船
　　送陈文理还京【员怡然】
　　十年不见老元龙髯鬓萧萧带朔风万里关河秋月白九重宫阙晓云红功名有分皆身外聚散无凭似梦中问我能来定何日移家今在五门东
　　送欧阳原功谒告归浏阳【虞集】
　　晓捧新书进御床解缨随见濯沧浪归鸿不计江云濶倦骥空怀野水长竹簟暑风魂梦逺茶烟清昼鬓毛苍蓝舆千里宜春道投老相求访石霜
　　送原功大监南归【吴全节】
　　渐觉文星阙下稀奎章两见送行诗渭城朝雨歌三叠湘水秋风赋九疑国典防金藏凤阁词臣步玉即龙墀席前时有苍生问可向江南久别离
　　送许鲁斋归山【张易】
　　诸相累累入省闱先生何事独西归心随道隐贫非病老得身闲古亦稀行色一杯燕市酒春风二月楚山薇到家巳及蚕生日布谷催耕陇麦肥
　　送元复初【陈益稷】
　　江流脉脉草离离黄鹤矶头酒一巵报国寸心怜我老论交半面识君迟正当重鼎调梅日又是长亭折栁时满载诗书归路穏凤城依约更相期
　　赋得飞鸿送胡则夫【杨载】
　　年年客里见飞鸿成阵成行上碧空杳杳江湖寻故侣萧萧芦苇下新丛翺翔巳出云霄上饮啄宁来沼沚中今日似君归去好扁舟一叶起东风
　　送同知任君玉西归【苏天爵】
　　薇花曾见照青春今日都门又送君入蜀使迎新太守渡泸人识旧将军琴声弹落巴山月马首披开劒阁云见说西州民事简客来多诵长卿文
　　送袁德平归越【王士熙】
　　平湖如鉴浄秋波禹穴西风卷薜萝狂客有船都载酒道人无字不笼鹅床头旧笏青云近窻下残编白雪多燕市尘深拂衣去海门何处问渔蓑
　　送沈【缺】归湖州【祝蕃】
　　不到湖中今十年几回梦绕白鸥邉牟姚二老风流尽文赵诸公甲第连颇觉筋骸非往昔巳拚文字让时贤沈郎归去如相问为说晴江有钓船
　　送危伯明教授南归【章士熙】
　　鲤鱼吹浪栁花香春水还乗【缺】计航天外青藜归太乙人间华发老文昌疾风笔阵开生练细雨书谈校底囊好为圣朝岂教铎育才取次进明光
　　送杨士安归长安【成廷珪】
　　落魄麻衣不受尘黄金挥尽只清贫新丰市上酒濯足韦曲城南花恼人豪杰谩夸秦逐客渔樵能话汉功臣清时老去丹心在且把长竿钓渭滨
　　送有亨侄还钱塘【贡师泰】
　　嗣宗诸侄仲容贤客路飘零雪满颠曾为颂椒畱子美却思戏蜡爱僧防十年江海三杯酒百里溪山一钓船何日兵戈得休息敬亭春雨共归田
　　送俞伯畴归淛东【张翥】
　　四明游客住京都旅舎青灯照影孤家信几畨黄耳犬乡心一夜白头乌却携长铗辞金水直挂轻帆过鉴湖为问蠡吾王太守别来安稳有书无
　　送人归天台【施钧】
　　君去丹山伴赤霞忍分书剑各天涯交情十载共为客归梦几番同到家一路暖云蒸药气半溪流水引桃花金庭好问长生诀莫待秋风两鬓华
　　送金华史学录囘永嘉鴈荡
　　青衫洗尽泮宫尘三载琴书又问津海濶正怜鸥去逺山深须遣鴈来频沈郎风月诗俱痩谢老池圹草自春莫笑广文官独冷长安一日看花人
　　送人迁鄞分题得五湖
　　五湖烟水寄浮萍济世英雄霸业成故国当年空铸像扁舟到处却更名浪花低蘸寒星湿秋影中涵晓月明别后相思苹梦逺西风谁共白鸥盟
　　送章生南归省觐【雅勒呼】
　　二月寒风巻白沙行人回首望京华江村日暮多逢雨山路春深少见花莱子过庭荣彩服葛翁罢县富丹砂送君未得随君去郢水东邉是客家
　　送赵秉彛亲迎江夏之官临川
　　婀娜新衣锦绣重美人今夕过湖东一声铁笛千家月十幅蒲帆万里风孔雀画屛占贵客甘棠嘉树咏先公墨池光动凌云笔春满花封赋更雄
　　送吴子髙还江夏
　　庚申春予在江夏尝赋诗送子髙之沅庚午子髙复来会于京师因求偶而还复作此以饯
　　黄鹤矶头惜袂分京华囘首又离羣十年南北两为客万里中间一见君访旧眼前星落落惊新鬓底雪纷纷归时莫过临卭令应有王孙识赋文
　　送人还鄱【李孝光】
　　东西湖水百花洲行子归时雪巳收明月可能随客去浮云自足使人愁重来栁树应千尺相见梅花隔数州我亦髙歌望吾子春风好在仲宣楼
　　送巨德新【王士熙】
　　渭城秋水泛红莲白雪梁园作赋年金马朝囘门似水碧鸡人去路如天扬雄宅古平芜雨诸葛祠空老树烟小队出游春色里满溪花朶正娟娟
　　送临川谢有源赴闽医提领【柳贯】
　　一路青山茘子丛华山西望粤台东家风兰玉庭堦上官事参苓药笼中鹢首去乘潮浪白蛎房催出酒波红福州自是炎蒸少腊雪飞花落半空
　　送砥平石过天竺兼简邓善之【戴帅初】
　　闻说西湖也自怜君行更是早春天六桥水暖初杨栁三竺山深未杜鹃旧壁苔生寻旧剡新岩茶熟试新泉城中诸友须相覔西蜀遗儒解草
　　送谟侍者还江阴【张翥】
　　禅祴无尘锡杖青一龛天竺更南屛杨枝徧洒瓶中水贝叶时繙笈内经旧业池菱秋漠漠归舟江树晓冥冥今朝又作芜城别何处钟声入夜听
　　送复上人游吴【熊太古】
　　二月钟陵花满烟袈裟东上木兰船地浮彭蠡江声转山入姑苏海气连千里从师应未晚五湖为客谩多年遥知后夜相思处坐看中天好月圆
　　送复见心住定水【宇文公谅】
　　定水招提鸣鹤东鉴湖归去泛孤篷鉢衣不湿荷花露玉尘遥生桂子风山静只看云自动江澄莫讶水如空沃洲有约寻支遁还许清谈共野翁
　　送僧游庐山【丁复】
　　庐山曹南山水多石梁顚倒挂银河仙灯夜半天人落佛屋春深海客过五老芙蓉还好在陶公杨栁定如何布帆又起江湖兴应道西风动薜萝
　　送僧游浙东
　　我家浙东海水西危峰髙上起天梯蛇喉尊者秋归洞虎背禅师夜过溪晓日桃花山更好春风药草路多迷何堪相送寒江上短发频搔更不齐
　　送僧上天衣寺【施钧】
　　锡影孤飞下十峰定身分住翠芙蓉岩云晓伏参禅虎溪雨晴收入鉢龙香洗供花吟对月清浮谈尘坐依松我来欲遂林泉约金碧楼台第几重
　　送闲闲真人谒告归为二亲八十之寿兼降香名山【赵孟頫】
　　许迈杨羲奕世仙木公金母共长年斑衣归戏番君侧绛节朝辞玉帝前去去青牛随紫气飞飞白鹤绕香烟大椿自得人间寿八十从今数八千
　　送张秋泉还山
　　上界真人不可招九重丹诏许逍遥巳从万里开真馆又入天台访石桥红日玉台香冉冉碧云金水路迢迢何年再覔神州观芝草琅玕雨露饶
　　送戴真人归天台
　　跃马年年塞北游春风此日送归舟山中老树飞鹤江上莎长卧白鸥未许谢公同隐逸肯容贺监独风流山隂道士如相会沽取村醪醉未休
　　送詹尊师归庐山【掲奚斯】
　　香罏峰色紫生烟一入京华路杳然云碓秋闲舂药水雨犁春卧种芝田书凭海鹤来时寄剑自潭蛟去后悬忽报归期惊倦客独淹防禄负中年
　　送道士薛卿归江东
　　知君此去渐难招只在人间巳廓寥市上有时逢卖药山头何处覔吹箫仙岩花落溪流满鬼谷云开树色遥若见渔人应问信玉京凉月夜萧萧
　　送妓入道【段天佑】
　　歌舞当年第一流洗妆今日别青楼便从南岳夫人去肯为苏州刺史畱琳馆月明箫凤下琐窻花老镜鸾收却怜愁絶浔阳妇嫁得商人巳白头
　　効唐人归宫人入道【陈安】
　　长门一别赴琳宫宁复中官促绣工红叶人间无旧梦碧桃天上自春风步虚尚觉神光近归院还疑辇路通犹有内家箫管在夜深吹向月明中
　　扬州别斡克庄佥宪【贡师泰】
　　红日东生绿雾收海风吹客到扬州露分仙掌金盘冷香动琼花玉树秋使者乘骢开大府仙人骑鹤醉髙楼朝来别我垂杨岸珂佩如云簇水头
　　别友人【施钧】
　　别酒相倾别泪流江流亦不为君畱片帆今夜又何处明月满天谁共楼一鴈呌霜红入叶十年为客白侵头莫嫌归计多萧索三迳西风菊正秋
　　畱别京城诸公【李京】
　　苍龙双阙郁岧嶤曾侍鸳鸾赴早朝往事都随尘衮衮虚名赢得鬓萧萧长林丰草空相忆瘴雨蛮烟苦见招借问都门门外栁为谁畱着最长条
　　畱别克哷彦卿学士【雅勒呼】
　　十年帝里共鸣珂别后悲欢事几多汗竹有编归太史雨花无迹染维摩湘江夜雨生青草淮海秋风起白波明日扁舟又南去天涯相望意如何











　　元诗体要巻十一
　　钦定四库全书
　　元诗体要巻十二　　　　明　宋公传　编七言律
　　寄同年宋吏部【台哈布哈】
　　金镜承恩对紫防锦韀白马耀春晖漫随仙仗朝天去不记宫花压帽归海国风髙秋意早关河云冷鴈声稀嗟予巳属明时弃自整纶竿覔钓矶
　　寄李供奉因病不听诏
　　丹凤衔书出内廷羽林环卫拥霓旌千官拜舞开仙仗四海讴歌荷圣情香雾细含宫栁碧日华遥射锦袍明侍臣亦有文园病卧听龙墀鼓吹声
　　寄进士额森布哈仲实除侍仪通事舎人【萨都拉】
　　舎人楚楚好容仪立在清朝白玉墀紫袖窄衫花萼绕黄金小带荔枝垂防旗拂栁春班巻官漏穿花午仗移朝罢清明无事日芙蓉叶上好题诗
　　寄福建佥宪马叔惠【虞集】
　　茘子枝头火齐红髙堂防扇坐薰风湘筠箪冷鱼波合海柏梁深燕雨通络纬岂知秋袂薄扊扅长忆晓飡同禁城来看花如锦谁道清霜解恼公
　　寄家大参南归【林景熙】
　　滨死孤臣雪满顚冰氊啮尽偶生全衣冠万里风尘老名节千年日月悬清唳秋荒辽海鹤古魂春冷蜀山鹃归来亲旧惊相问禾黍离离夕照邉
　　寄海南故将军【虞集】
　　海上风来五月秋晚凉应上木兰舟金盘丹茘生南国玉盌清冰出北州狂客醉归花作阵美人歌罢月如钩期门旧识将军面从猎还披翠羽裘
　　寄鄂季弟防霖幷寄仲弟次舟【傅若金】
　　弟兄终嵗长羇旅南北何时却定居春至数瞻衡岳鴈秋来犹食武昌鱼每愁年长须经事即恐家贫废读书仲氏应门独辛苦平安消息近何如
　　又
　　吾亲霜鬓日纷纷为客艰难不使闻养老只须常善饭生儿何必摠能文书同洛下思黄耳心似河阳见白云季弟还家报兄好归期犹恐过春分
　　寄史公升【袁桷】
　　故国王孙佩楚兰春云凉月倚朱阑玉箫曲趂莺声转金鼎香随蝶梦残碧泚波深堪把钓黄尘风急倦弹冠外家丰采唯君在笑我冰髭跨晓鞍
　　寄杨飞卿【元好问】
　　客梦悠悠信转蓬藜床殷殷动晨钟西风白发三千丈故国青山一万重沙水有情畱过鴈乾坤多事泣秋虫三间老屋知何处慙愧云间陆士龙
　　寄直夫【元明善】
　　岳云低接使君舟湘水无波桂树稠井冽自涵千古月弦清谁写一帘秋青枫路暗空多梦白鴈天遥不见愁闻说匡庐当税驾策勲殊未到沧洲
　　寄杨仲【杜本】
　　老来自爱黄叔度少日真期鲁仲连髙卧独无田二顷曳裾谁有客三千沧波渺渺浮鸥鹭白日翩翩换嵗年却忆江东杨少尹剧谈终夜不成眠
　　寄詹景仁
　　庾岭梅花玉雪明使君持节五羊城白云渺渺思亲意沧海悠悠恋阙情秋气肃时鹰隼鸷朝阳和处凤凰鸣山中芝草琅玕长何日归来掇绛英
　　寄曹西云【杨载】
　　羡君卜宅逺纷厖长把丝纶钓大江秔稻色枯云惨惨芰荷声急雨淙淙消磨嵗月书千巻傲睨乾坤酒一缸甫里当年遗帙在交锋那肯竪幡降
　　寄陈敬初郯九成【张翥】
　　忆昨□门绾栁条逺烦相送过枫桥夕阳陌上东西路春水江头早晚潮老境此心唯白社英年何处不青霄诗林别后应俱进时遣邮筒慰寂寥
　　寄成居竹隐君
　　青袍朝士困京华此老萧闲竹满家山压穷愁诗强项海枯渴肺酒槎牙商巗未采芝如草彭泽归来菊有花孤负江头理渔事短蓬春雨梦沤沙
　　狱中寄何平子【万石德躳】
　　春风绿草徧天涯恨杀王孙不到家在晋有人书甲子避秦无地种桃花世途多险千金散心事难平两鬓华何日脱身尘网外好从仙客学丹砂
　　寄万石德躳【邓绍先】
　　礼乐河汾费讨寻郢歌一曲想鸣琴烟花故国三春梦剑佩空山此夜心天上凤麟来瑞世人间风雅起淳音白头肝胆平生友霄汉相期意独深
　　寄隐士【马祖常】
　　林下萧然一病身可怜家计若为亲葛衣藤蔓供山贡菰米莲房给水珍鹤子见贫能代仆犬儿知主会憎人清朝日日宫旌出谁说巢由不肯臣
　　寄道士甘益谦【江仲偁】
　　梅花满树雪晴初短发经秋不奈梳匣拂緑尘防古剑朱研清露勘残书霜寒楚岫猿声逺月冷秦关鴈影疎却忆道人无一事紫云深处好楼居
　　寄开元奎律师【袁桷】
　　双塔亭亭透夕阳芭蕉深处碧窻凉江神夜听光明偈天女朝分解脱香斋鉢午空乌守树经堂云冷鹤归房平生欲结西方社似怪渊明作吏忙
　　寄俊上人【张翥】
　　不见俊公今十年武林畱偈竟茫然苕溪寺巳空尘刼蒲室灯还有别传晒衲石根随夕照题诗竹里湿秋烟何时近一牛鸣地老去山中伴夜禅
　　寄智及上人
　　故人逺在越江南何日相寻过海帆少借禅房一十笏全繙经藏五千函寒炉拨火宜煨芋夜月裁诗定倚杉儗结愿香归未得碧莲花老补陀岩
　　寄见心上人次韵
　　自入赤墀青锁间旧游禅侣亦阑青山只忆招提境白首初辞供奉班马为空羣犹蹻蹻鸟能求友自关关终期一舸相寻去知在姚溪第几湾
　　又
　　见说钱塘别筑城凄凉风景若为情湖堤栁尽曾游路石壁苔荒旧刻名老我无能如烛武何人可饮胜公荣沃洲胜会还容续即拟山中隐计成
　　又
　　连花峰下天香树吹老西风几度秋僧宝师真洪觉范诗穷我亦孟参谋文章宇宙千年事身世江湖万里舟甚欲相期石桥路更须同访羽人丘
　　寄同别峰【李孝光】
　　雨洒髙城栁散丝扁舟长忆送君时前时书去惟凭客今日诗成欲语谁脩竹娟娟当石净归云故故入山迟平生不解求人识惭愧黄金铸子期
　　上秦王巴延太师右丞相【上官伯圭】
　　今代麒麟第一功勲王师相锡秦封作为霖雨三农望旋转乾坤万国宗龙虎台前春盎盎凤凰池上日溶溶曳裾旧是王门客又侍金銮入九重
　　赠汪水云【李吟山】
　　青云贵戚玉麟儿曾逐銮车入紫闱王母窻前窥面日太真膝上画眉时沧溟水阔龙何在华表秋深鹤未归三尺焦桐千古意黄金谁与铸钟期
　　赠孙思顺【杨载】
　　天涯相遇两相知对榻清谈玉屑霏芳草谩随愁共长青春不与客同归薰风池馆蛙声老落日帘栊燕子飞南浦他年重到日湖山应识谢晖
　　赠白君举【邓文原】
　　昆崘西日水东溟何处东风起独醒逺道云烟今古树行人朝暮短长亭草铺平野春如剪花落重门昼不扃不有茅茨容笑傲终南山色与谁青
　　赠道士【虞集】
　　神室谁开自洞防紫烟为戸玉为扉春容澹泊胎仙舞夜景虚明脉望飞绕指风雷龙睡醒满囊云锦虎防归犹嫌长物烦闻见更上髙台一振衣
　　赠丹士
　　神仙有诀链丹砂服食三年鬓不华自有锦囊收晓露何妨玉盌泛春霞倚松吟笑风生袖采药归来月满沙肘后方闻多至剂青黏何日到山家
　　赠窦神清归隐茅山
　　翩翩归鹤自辽东又向茅山拟住冬啄食定依何处竹结巢应得古时松雪满空山骑一虎月明秋水佩双龙别来彷佛三千嵗亦欲还栖第一峰
　　赠刘尊师【萨都拉】
　　羽人推转阿香车童子穿松入翠华天上赐衣霑雨露山中诗锦织云霞瑶坛紫气秋横剑石室丹光夜走砂拟借茅君三白鹤乘风骑到玉皇家
　　赠天台李链师【贡师泰】
　　翠蛟青凤下晴空家住天台第几重嵗乆松肪成琥珀夜深丹气出芙蓉仙童奏简骑文虎太乙悬旗起绛龙昨夜从师到天上故山还着白云封
　　赠大枢上人【郑茂先】
　　西湖乘兴浩无涯箫皷岂辞途路賖万里秋云飞锡杖孤城暮雨湿袈裟少年江海宜为客何处山林不是家此别应须到庐岳逺公寺里防莲花
　　次韵国子监同官【虞集】
　　坐隐乌皮髀肉销诸生应笑懒邉韶阶前老马随秋草袖里遗编候早朝乞米西邻晨有粥畱家南国暑无绡经明亦是归耕好清梦无时万里桥
　　次韵交趾伪少保国相丁公文【陈孚】
　　一雨随车洗瘴烟大鹏还击水三千南来未了维摩病北去空思达磨禅使节寻常铜柱外天威咫尺玉阶前临岐握手无他语畱取忠贞照暮年
　　次韵章德一【赵孟頫】
　　水色清涟日色黄梨花淡白栁花香即看时节催人事更觉春愁恼客肠无酒谁供陶令醉从人皆笑郦生狂城南风暖游人少自在晴丝百尺长
　　又
　　片片飞花欲送春萋萋碧草又愁人黄蜂酿蜜经营急紫燕衔泥来往频才似茂陵非晚遇美如曲逆不长贫久知求富都无益但喜论诗若有神
　　和家弟诚之韵【段克巳】
　　欲归谁不遣君归却恨归来事事违烽火未休家信少山川良是故人稀黄金入手还能散白发盈头不肯飞试问春愁都几许长江衮衮日辉辉
　　和危山臞寄弟韵【傅若金】
　　故园兄弟摠相思久客怀归屡失期司马却慙题柱早东方翻恨上书迟都门栁暗愁中见乡国花繁别后知昨日南桥访春水望云囘首独多时
　　和汪以敬病中作【盛景年】
　　白发将军少健强经旬寂寞卧空床涉江问病出城早下马入门闻药香深院雨晴苍藓合小楼人散绿隂凉家书不到春先暮昨夜新裁白苎裳
　　酬王昭仪【汪元量】
　　愁到浓时酒自斟挑灯看剑泪防深黄金台迥少知巳碧玉调髙空好音万叶秋风孤馆梦一窻夜雨故乡心庭前昨夜梧桐语劲气萧萧入短襟
　　酬虞伯生学士【杜本】
　　满窻风雨夜沉沉独对青灯万古心徒有故人怜白发自无竒骨换黄金茅檐暖日虽堪献竹简遗经政用寻岂愧执鞭非所好甘随麋鹿放山林
　　答翟文中【张翥】
　　独对孤灯思往事偶闻疎雨落寒窻愁邉白发三千丈梦里青山十四双蜀魄有声疑诉国楚招无些忆沉江只应诗思如君苦吟断遥钟响曙撞
　　七月望日思亲【许衡】
　　思却千思与万思音容无复见当时草窻夜静灯前语蔬圃春深膝下嬉将谓百年供色养岂期一日变生离泰山为砺终磨尽此恨绵绵未易衰
　　得家书老母未允迎侍之请有怀而作【叶李】
　　一纸书来泪不禁白云空有梦相寻孤松嵗晚风霜【缺】寸草春晖母子心汉史保身称郭泰孔门言孝予曾参嗟予二事俱成误三复南陔恨转深
　　怀钱塘故人柬应中父【杨载】
　　几年畱滞客京师每忆江邉话别离落魄巳甘心似铁蹉跎无奈鬓成丝草思苦无人问弹铗歌长只自悲满目塞云飞去尽倚笻独立更多时
　　怀翟文中【张翥】
　　君畱越甸长怀我我在京华几梦君佳句每从愁里得逺书忽向病中闻船来海口人争岸兵满淮南火照云今日临风倍凄断白头清泪共纷纷
　　舟过清江忆范德机【虞集】
　　归来海上鬓成丝所谓伊人独系思千载清风东汉士百年髙兴盛唐诗离离宿草秋云断采采黄花夕露滋山水含晖无尽意他生何处了襟期
　　又
　　玉堂风日擅挥毫海上驰驱叹二毛太傅竟无宣室召拾遗空署华州曹孤儿衣食交游古百世文章墓石髙车过不畱应腹痛寒泉秋菊赋离骚
　　怀方壶髙士【成廷珪】
　　尘湖山下足烟霞羡尔方壶道士家雨后放龙耕绿野日中呼犬试丹砂琼林一路芝如草碧涧千年菊有花正欲相陪此深隐半盂分我饭胡麻
　　怀旧次韵【龙仁夫】
　　匹练潮头寂寞飞五云台榭暖残霏坐看殷麦渐渐秀忽唱吴歌缓缓归仙井龙惊荒罅冷孤山鹤怨旧巢非画桡儿女贞元曲空绕年年细栁矶
　　怀古寄鐂仲鼎【仇仁近】
　　吹杀青灯耿不眠满襟怀古恨绵绵山中空识陶景海上难追鲁仲连秦榭月明吟木客汉宫露冷泣铜仙何时一酌桃源酒醉倒东风数百年
　　七忆【张翥】
　　忆钱塘
　　平湖十里碧漪风歌舫渔舟逺近同天竺雨余山扑翠海门潮上日蒸红伤心花月随年换囘首闾阎委地空白发故人零落尽浮生怅望梦魂中
　　忆姑苏
　　让王城外暮云黄忍使行人哭战场台上麋游香径冷陵头虎去剑池荒竹枝夜月歌仍怨莼菜秋风兴谩长不是不归归未得五湖烟水正茫茫
　　忆会稽
　　千岩秋色彻曾霄忆昔来乗使者轺翠袖屡扶蓬阁醉篮舆时赴宝林招山隂客巳无春会溪上风犹送暮樵此恨古今销不尽西陵寂寞又囘潮
　　忆维扬
　　蜀冈东畔竹西楼十五年前烂熳游岂意繁华今劫火空怀歌吹古扬州亲朋未报何人在战伐宁知几日休惟有满襟狼籍泪何时归洒大江流
　　忆金陵
　　昔年曾上凤凰台二水三山眼界开六代繁华春草歇千年兴废暮潮哀灯窻禅坐时联句山馆仙游几引杯最是令人愁絶处夕阳双燕自归来
　　忆吴兴
　　忆泛苕华溪上舡故人为我重畱连半山塔寺藏云树绕郭楼台住水天白榜载歌明月里青帘沽酒画桥邉计筹山下先茔在欲往浇松定几年
　　忆闽中
　　漫漫际海涨天涯万里曾乗使者槎梓泽重寻仙客洞草堂频醉故侯家人多熟酒烧藤叶市有生蛮卖象牙安得梦中真化蝶翩然飞上刺桐花
　　忆广陵旧事
　　君王昔在镇南年宾客风流日满筵上国旌旗分一半层楼歌舞宿三千豪华遽尽悲离黍形胜空存惨暮烟多少楚防归未得江流无际海连天
　　纪旧游感兴【赵孟頫】
　　二月江南莺乱啼百花烂熳栁依依落红无数迷歌扇嫩緑多情妬舞衣金鸭焚香川上暝画船挝皷月中归如今寂寞东风里把酒无言对夕晖
　　丁丑三月七日防同年于城南【黄清老】
　　曾记城南尺五天重来携手宴同年春风逺塞葡萄酒明月佳人玳瑁筵苔上药阑红染露莺啼栁迳碧生烟璚林十载多离别欲拂金徽思眇然
　　省官宴试闱诸公于滕王阁次摠管李子威韵【董彞】
　　盛筵胜地忆阎公今日谁知此防同满座尽为千里客一时独借片帆风花摇绛蜡波光上甲蘸红螺月影中醉倚阑干送飞鹜蓬莱缥缈五云东
　　贵家招饮不赴【施钧】
　　我在山林鹿作羣君为天上玉麒麟莫将防树灯前酒来醉梅花月下人白屋不生三阁梦青山那识五陵春行吟每到看松处自有渔樵作主宾
　　天使馆夜宴却侍姬【傅若金】
　　夜宿安南天使馆主人供帐烂相辉宝香烬起风过席银烛花偏月照帏王母谩劳青鸟至文箫先放彩鸾归书生自是心如铁莫遣行云乱湿衣
　　登南岳祝融峰【赵世延】
　　天风吹我蹑云根一覧羣山蚁垤纷瀛海波翻初日上石坛人语半空闻炎荒作镇荆吴逺元气流形天地分何日束书煨芋室孤峰絶顶看浮云
　　登南岳【傅若金】
　　万壑千峰次第开祝融最上气崔嵬九江水尽荆扬去百粤山连翼轸来入树恐侵帝宅牵萝思上赤灵台明年更拟寻春兴应及潇湘鴈北囘
　　登金山雄跨亭【萨都拉】
　　朱阑六曲倚髙秋元气茫茫日夜浮客去客来天地老潮生潮落古今愁疎烟水国前朝寺落日海门何处舟更拟黄昏尽余兴却从灯火望扬州
　　游凌歊台【燕敬】
　　千年霸业水东流古寺钟声落逺洲台榭不兴歌舞梦江山空结古今愁云开天影峩眉晓霜落潮防采石秋几度登临倍惆怅夕阳依旧水邉楼
　　游金山寺【成廷珪】
　　放船重到金山寺独对沧江照鬓丝过客谩惊天险处老僧曾见海枯时通宵月色鱼龙喜絶顶秋深鹳鹤悲开尽琼花不归去妙髙台上要题诗
　　游李氏园【雅勒呼】
　　金谷繁华转眼非国亡台榭尚依稀荼蘼向日飘香雪蛱蝶随春弄粉衣抚景忽惊人易老赏心浑与世相违花前惆怅流觞缓欲问东君借落晖
　　游南城暮归和伯器典簿正传博士诸君韵【张翥】
　　楼阁参差紫气间防风不动防云闲栁垂禁籞丝千尺水绕宫沟玉一环春树鸟声圆似筦夕阳駞影兀如山醉鞭缓缓吟归去灯火城东未掩关
　　客燕【郭昻】
　　昨夜乡关入梦遥月明魂断更谁招鬓邉白发愁能种囊底黄金日易消尺壁自惭投暗室前途何处是青霄龙沙见说难容客八月尖风彻弊貂
　　过羊肠坂【元好问】
　　浩荡云山直北看凌兢羸马不胜鞍老来行路先愁逺贫里辞家更觉难衣上风沙叹憔悴梦中灯火亦团栾凭谁为报东州信今在羊膓百八盘
　　交趾使还【陈孚】
　　少年偶此请长缨命落南州一羽轻万里上林无鴈到三更函谷有鸡鸣金戈影里丹心苦铜皷声中白发生巳喜归来身健在梦囘犹觉瘴魂惊
　　鄂渚晚眺
　　黄鹤楼前木叶黄白云飞尽鴈茫茫橹声揺月归巫峡灯影随潮过汉阳庾令有尘污简册弥生无土盖文章阑干只有当年栁畱与行人记武昌
　　正月十四夜宿巢县【李孝光】
　　旅食荆吴改嵗年春风逺道思绵绵青山故绕周瑜墓明月犹窥亚父泉楚县城荒唯画角漅湖日落有归舡天涯芳草萋萋绿想见登楼忆仲宣
　　舟次湖口【虞集】
　　江沙如雪水无声舟倚芜葭鴈不惊霜气隔蓬才数尺斗杓揷地已三更抛书枕畔怜儿子看剑灯前慨友生尚有乗桴无限意催人揺橹转江城
　　浔阳舟中【吴当】
　　百年头上着乌纱一日江邉踏钓槎病似相如空有赋贫于杜甫更无家渔歌楚楚蒹葭月樵笛村村踯躅花事业巳随兵燹尽青门拟学邵平瓜
　　又
　　天地无情泪眼枯故园松菊久荒芜秋风屋破从谁葺春酒家贫只自沽万里关山劳梦寐孤舟烟雨落江湖渥洼龙种空相忆云汉迢迢不易呼
　　夜宿通州杨太史宅【张翥】
　　禁城东下一川平杳杳烟芜淡淡晴风衮乱尘羊角转水披残冻鸭头生离居有酒春堪醉小市无灯月尚明还忆故园今夜赏玉人花底共吹笙
　　武定桥晚望
　　赤栏桥下暮潮空逺火疎春晻霭中新月半天分落照断云千里附归风严城皷角秋声壮故国山川王气终莫讶时来一长望越吟荆赋思无穷
　　小斋漫兴【施钧】
　　世道非时懒屈人小斋容膝且安贫河图不出空歌凤鲁史将终遇获麟云掩松窻低结瞑水行花径曲流春近来频得幽闲趣几夜青山入梦频
　　谩兴【贡师泰】
　　客怀寥落鬓防鬖对镜空惭雪一簪蒲叶野塘方绿涨杏花春雨正红酣心随斗柄长瞻北身逐颷车复指南梦觉午窻人寂寂一双巢燕自呢喃
　　野兴【马祖常】
　　沧洲梅发月生波屋角寒藤半桂萝孤石隐林真似马乱云渡水恰如鹅步随野老逢人少闲过隣家有酒多转忆淮南粳稻熟夜归冲雨借田蓑
　　城东观杏花【虞集】
　　明日城东观杏花叮咛儿子早将车路从丹凤楼前过酒向金鱼馆里賖绿水满沟生杜若暖云将雨少尘沙絶胜羊傅襄阳道归骑西风拥鼓笳
　　杏花落后分韵得归字【元好问】
　　獭髓能医病颊肥鸾胶无奈片红飞残阳淡淡不肯下流水溶溶何处归煑酒青林寒食过明妆髙烛赏心违写生正有徐熙在汉苑招魂果是非
　　八月三十日感伤【虞集】
　　宫车晓送出神州防防霜华入弊裘无复文章通紫禁空余涕泪洒清秋苑中苜蓿烟光合塞外葡萄露气浮最忆御前催草诏承恩囘首几星周
　　大都红门外海子上即事【赵孟頫】
　　白水青山引兴多红裙翠袖奈愁何只从暮醉兼朝醉聊复长歌更短歌轻燕受风迎落絮游鱼吹浪动新荷余杭溪上扁舟好何日归休理钓蓑
　　秋夜闻捣衣
　　露下碧梧秋满天砧声不断思绵绵北来风俗犹存古南渡衣冠不及前苜蓿摠肥宛騕褭琵琶曾泣汉婵娟人间俯仰成今古何待当年始惘然
　　溪上即事
　　溪上春风吹栁花溪头春水浄无沙白鸥自信无机事鸟犹知有嵗华锦防牙樯非昨梦凤笙龙管是谁家令人苦忆东陵子拟向田园学种瓜
　　梦武昌【掲奚斯】
　　黄鹤楼前鹦鹉洲梦中浑似昔曾游苍山斜入三湘路落日平铺七泽流皷角沉雄遥动地帆樯髙下乱维舟故人虽在多分散独向南池看白鸥
　　独立【邓文原】
　　数尽飞花一怆然壮心迢逓夕阳邉十年人事空流水二月风光巳杜鹃过眼青春宁复得涴人黄土絶堪怜故园尚有平生约可使苍苔到石田
　　夜坐【释行巳】
　　破帽笼头独掩扄画灰成篆写幽情琉璃欲黑灯无焰榾柮正红汤有声臈尽山中三尺雪月斜窻外五更晴江楼谁起夜吹笛忍冻梅花恨不平
　　偶书【施钧】
　　薄宦他乡是楚囚不堪孤倚夕阳楼东山别后蔷薇老南国归来薏苡愁风月吟身清似鹤江湖生事拙如鸠镜中秋老莼鲈美欲买烟波一钓舟
　　客中
　　半生书劒惜分阴谁想飘零素发侵朋社有盟鸥聚散客乡无信鴈浮沉潮断岸沙防浅月落幽池树影深归计未成愁入梦一灯空伴壁间琴
　　逃禅室与苏伊举话旧【丁鹤年】
　　不学扬雄事草且随苏晋暂逃禅无锥可卓香严地有柱难擎杞国天谩诧丹霞烧木佛谁怜玉露泣铜仙茫茫东海皆鱼鼈何处堪容鲁仲连
　　述慈溪景【张翥】
　　往年使过慈湖上风景依稀可画传红叶树藏秋水寺白头僧渡夕阳船竹林雨过山多笋渔浦潮来海有鲜借尔逺公能爱客不妨酬倡酒樽前
　　纪梦【杨载】
　　海上垂纶巳有年闲居无事梦朝天苍龙观阙东风里黄道星辰北斗邉盛世只今逢五百前程何许隔三千扬雄曾奏甘泉赋应有声名达帝前
　　元文宗挽歌辞【虞集】
　　中天太白贯晴虹顷刻龙飞返上宫万国共宾旸谷日羣臣忍抱鼎湖弓濳蕃囘首金山逺顾命伤心玉几空圣主巳颁哀痛诏苍生有泪洒西风
　　挽文丞相【徐世隆】
　　大元不杀文丞相君义臣忠两得之义似汉皇封齿日忠于蜀将斫头时乾坤日月华夷见岭海风霜草木知只恐史官编不尽老夫和泪写新诗
　　又【虞集】
　　欲把金戈挽落晖南冠无奈北风吹子房本为韩仇出诸葛宁知汉祚移云暗鼎湖龙去逺月明华表鹤归迟不须更上新亭饮大不如前洒泪时
　　挽文信公【汪元量】
　　厓山擒得到燕山此老从容就义难生愧夷齐尚周粟死同巡逺只唐官雪平絶塞魂何在月满通衢骨未寒一剑故知公所欠要畱青史与人看
　　挽布拉吉达河南王【陈益稷】
　　哲人萎矣栋梁倾囘首西风泪时零三世功名今古史百年过客短长亭手扶红日名犹在身就黄粱梦不醒记取汾阳旧勋业紫薇畱种继芳馨
　　挽克哷济蘓丞相稷山公【雅勒呼】
　　五朝勋业着邉陲许国宁辞百战归海上楼舡闻鼓角辽东华表识旌旗青门圃废多秋草绿野堂空半夕晖欲采苹芳酹椒酒临风惆怅独沾衣
　　挽忠襄王【张翥】
　　圣主中兴大业难元戎报国寸心丹军中诸将惊韩信天下苍生望谢安羽檄北来兵气肃楼舡南下海波寒老臣拟直词林笔细传成功后代看
　　挽普大夫【陆景龙】
　　英英正气钟河岳赫赫髙名照古今十道提纲徒赤手九原饮恨只丹心台空凤去秋云惨屋冷乌啼夜月沉珍重遗章犹絶笔令人一读一沾襟
　　哭江州太守李子威【成廷珪】
　　将帅仓皇忽弃城孤臣何以独支撑尚闻传檄诛狂冦犹喜开仓举义兵千古报君心不死九江图像面如生只今月黑匡庐下彷佛悲风有战声
　　挽司业李公元礼【贡奎】
　　山立庭绅耸众观名髙真不愧儒冠文章清庙藏琛玉勋业乌台振羽翰誉重朝端知有子贫怜身后似无官百年耆旧凋零尽展巻哀辞忍泪看
　　挽达元帅【杨维祯】
　　黑风吹浪海冥冥披甲舡头夜防兵报国但知身有死誓天不与贼俱生神游碧落青骡逺怒挟秋涛白马迎廊庙正脩忠义传词臣执笔泪先倾
　　挽遗山先生【阎复】
　　萧寺西风卷玉荷月明人影共婆娑谁知别后骊驹曲便是先生薤露歌野史夜寒冰蠧简锦机春暖凤停梭只应前日西州路常使羊昙忍泪过
　　挽何得之先生【马祖常】
　　手织乌纱日卖钱全家闲住五湖邉伏生有女书空在伯道无儿世其怜北市行歌花烂熳西亭坐笑月婵娟少防星彩今年暗知是诗随过海船
　　挽张上卿开府真人【雅勒呼】
　　弭节扶桑泛海查振衣尘世读南华汉时河上仙翁传晋代山中宰相家鹤去玉棺藏宝劒龙乗金鼎护丹砂芙蓉千骑层城路楼观参差隔防霞
　　悼笑隐禅师仲容先生【张翥】
　　朱雀桥邉白下门旧游囘首不堪论令威未返辽东鹤圆泽难招石上魂金刹火余灰巳冷锦囊诗在墨犹温南来邂逅逢僧话老泪临风堕酒尊
　　拜范文正公遗像【虞集】
　　企仰前贤嵗月深阿衡事业伯夷心义田犹是当时禄遗像能令百世钦窃诵诗书求彷佛黙嗟人物转消沉谁人浪谩矜家世看取天平万石林















　　元诗体要巻十二
　　钦定四库全书
　　元诗体要巻十三　　　　明　宋公传　编五言长律
　　诗律屡变意度则一南朝沈休文辈始尚排偶音韵相谐属对精宻至唐沈宋又拘以声病约句准篇名曰排律杜子美有百韵是编盖存其似唐者
　　正月十一日朝囘即事【虞集】
　　宫树春光合霓旌拂曙来天光临阁道云气转蓬莱昼漏沉沉鼓晨尊滟滟杯香霏帘底雾乐殷殿前雷祥瑞仪曹奏珍淳尚食催舞庭分鹭序效献过龙媒融雪防生草轻风不动埃老人南极至王母上方囘玉色何多喜金华得重陪裁诗贺新雨西阁待门开
　　灵壁石
　　奎章阁有灵壁石竒絶名世御书其上曰奎章玉有勅命臣集赋诗臣集再拜稽首而献诗曰
　　禹贡收浮磬尧堦望矞云自天承雨露拔地起絪緼击拊声音合衡从玉兆分巨鼇三岛力威凤九苞云辨位资干坎为山填幅员固知兴宝藏不假运神斤书帙侵春润香炉借宿薰烟光晴冉冉波影昼沄沄融结繇元化登崇荷圣君瑞于出洛重若鼎来汾柱立尊皇极盘安广帝勋讵云陈秘玩因愿献前闻
　　寿赵集贤【掲奚斯】
　　集贤大学士赵国公王开府庆八十应制
　　昭代雍熙日词林赋颂时紫宸丹诏出甲第五云垂裕庙青宫里王公玉树枝朝趋陪绮角夕侍接龙防际会真难及飞腾巳在兹暴公初绣斧方叔更藩维霜简惊风裁天官肃羽仪还迎代邸入竟被汉文知位望跻三少权衡俯百司每防天黼黻直许国蓍凤钥广寒殿龙舟太液池羽觞春侍宴玉座夜观碁德业前贤继辞华后进推髙情睎广受余事拟征珪全赵山河富瀛洲日月迟九卿看防服八袠表厖眉皇覧逢初度殊恩介夀祺黄封中使出玉食尚饔移国老陈嘉庆羣公播盛辞礼非前代有施及老臣冝福禄何人并忠贞百嵗期圣心诚念旧政用作臣规
　　寿姚承旨【杨载】
　　上帝黄金阙仙人白玉堂皇猷资黼黻大笔主文章间气生竒伟休期际吉康四朝承宠渥多士仰辉光尽发琅函秘重繙石室藏成书侔二典有道述三皇硕望髙天下荣光近日傍谟谋须稷契羽翼借园黄上殿扶鸠杖开筵接蚁觞九重师道德千载合明良共说纶如綍能摧绣作裳人思兴礼乐国待理阴阳旧族名先着髙门庆甚长赐书逾万巻纳笏过三床转觉勋庸盛还欣体力强朱顔朝映日素发晓欺霜巳注长生箓曾传却老方宜齐周李耳逺迈汉张苍松柏深逾秀芝兰久益芳愿公多夀祉仍见子孙昌
　　送丘子正之海盐
　　珠生沧海底五韫碧山中夜气交明月阳精现白虹有贤兼重价当代振英风好学由天性能书至国工知名传冀北作赋拟河东始欲征扬子旋闻荐楮公阴苻难独美遗教实争雄絶艺虽冝进竒才自不同交游倾上国抡选属南宫邓禹官初试匡衡对漫通海邦终寂寞学馆尚穹崇巳注千人录当成五典功星辰皆在水渤澥信浮空把酒欢何限乘槎兴不穷文章趋浩瀚物态入牢笼子必登芸阁吾方守桂丛索居弥寡陋荒业孰磨砻弗获披云雾唯思对华嵩知音期郭泰流俗易王充江海从兹逝飘飘任转蓬
　　送赵镇抚【诸葛彞】
　　先世逢昭代军功信不诬起家从汴水佐武上滦都将种由来异如公自尔殊生身长七尺袭爵摠千夫华岳生秋隼池溟出隽驹虎威天下少马服世间无手画三军势名成八阵图握竒思効古报国欲捐躯重慎机谋定沉雄义勇俱妙龄当颖脱逸气应时须鄕邑初来镇城居静不虞霜晨钟韵亟月夜鼔声纡编戸无扄鐍羣偷在觊觎令严知约束民阜足懽愉论事资髙识推诚得逺谟从衡司马法烂熳太公符紫服垂鞶带金牌绾采繻指麾真肃肃训练岂区区燕角弯繁若荆砮利镤淬刀生紫电拔劒长青莆秋猎山岗阔冬行石岭孤鴈飞惊快鹘菟走辟狂卢执策亲调骥囘鞭笑殪狐衣围防子锦冒蹙宾毹野旷平如掌羣奔健若枹岂惟矜杀获庶以范驰驱盛集开长宴髙谭半老儒酒余听节乐歌罢对投壶诗好从人和门闲有客趋前荣列经史玩器杂璚瑜临帖朝挥笔看书夜照珠武夫虽纠纠见客亦于于好尚今如此随从有是夫为能崇雅素自足革骄麤武甸今知习文风世所敷信曾思孔孟独耻论孙吴感激明时用骞腾壮士徒筑营开细柳引水种雕苽皁鹞风中放苍鹰雪里呼望云思海曲乘月坐庭隅代何云急矛戈植鞬籚荷峰知不逺旗斾促归途儒服成谣颂黎氓重叹吁始兹居镇守绰尔见规模贱子便荒僻平生恶嗫嚅耕芸常荷锸著述或操觚学问勤三省才名愧八厨济时虽有志晦迹遂如愚沙际榆林断江头柿叶枯银瓶持别酒玉盌防凝酥转櫂愁看燕鸣檛恨听乌短吟依逺寄好在五云衢
　　寄福建杜防访使君【范梈】
　　臬府羣工表言官百世公君王咨稷卨台阁起黄龚吴越联闽服蛮夷偃汉风九州诸道右一柱万流中虎豹精神肃豺狼道路通青冥行劲锐白日贯精忠斧绣飘秋隼泉阿达夜蛩壶冰元自洁瘴雨不劳空贱子嗟何幸防心逝尽躳望来方切切告别匪匆匆只为文科重尤惭祖饯隆客魂销海鹄病骨碎溪虫谬敢辞王事私尝泣老翁发缘思母白顔每应人红尚侠彞伦薄其如禄养丰以兹三迳抚犹获二天防上幙刑虽简沧洲道未竆请将心万叠写入峄阳桐
　　寄王继学【杨载】
　　圣主敷皇极元臣建上台虚心求俊乂削迹去奸囘拜命超凡品知君秉大材淳风随日播公道应时开负鼎资烹饪操刀贵剸裁铦锋行肯綮异味合盐梅庙议常参决朝班复共陪艰难须佽助豁达逺嫌猜遗佚闻风起英豪接踵来经纶非董贾辞藻亦邹枚在野思罗致盈庭想毂推既将龙作友恶假鸩为媒走也今畱此公乎可念哉执竿犹海上扶耒即岩隈自守幽人意宁虞俗子咍旧游辞玉府故事忆金台落魄江湖阻苍茫嵗月催丹心徒耿介素发巳毰毸勿谓交如水能忘耻及罍飞黄当驾驭犹足异驽骀
　　赠魏虚舟少府
　　西蜀文章伯东吴阀阅家族传贞观旧躅继信陵遐雅度人难测髙名众共夸为桢材不小韫椟玉无瑕鸣凤占谐吉乗龙偶契嘉三牀邀纳笏万弩护排衙世赏官仍及朝参宠复加天顔乗眷顾地肺侈光华缓歩方鸣玉髙情欲泛槎畨然归翠麓如尔奉黄麻彭泽还栽栁河阳不种花投闲消日月访故略烟霞腊蚁常开宴春鱼毎看义兴来恒放逸宾从任喧哗阁静褰珠箔窻虚阅绿纱琴弹多古雅诗就辄妍姱愿作梁间燕徒惭井底蛙执鞭曾莫俲抱瑟敢长嗟恋恋情终在悠悠道若賖春风吹去斾翘首又天涯
　　七言长律
　　唐以来作七言排律者甚少其音律和协体制整齐者独杜子美送郑著作及清明二首耳王仲初寄韩侍郎等作次之今采格调近唐若所录者亦不易得也
　　御沟【宋褧】
　　决决穿云出涧初千回百折到皇居行人不敢来饮马稚子时能坐钓鱼内史府前晴滉瀁云岩观后晚舒徐波漫畧彴通丹禁风飏軿辎动翠裾三月霏烟着杨栁九天凉露湿芙蕖荒唐莫说流红怨自是清涟解起予
　　次韵宋显夫【虞集】
　　御沟雪融三月初鳬鹥鸿鴈摠来居葡萄水緑可为酒杨柳条青堪贯鱼迤逦天河起箕尾滉瀁云海浮青徐舟前花落傍飞燕堤上风来湿舞裾翠辇时畱金騕褭锦波不着玉芙蕖临流宋玉偏能赋莫待东都客问予
　　次韵杜德常博士
　　秘阁沉沉便殿西频年立此听春鹂风摇翠岸新生栁雨浥铜池旧产芝玉几由来常咫尺衡门此日遂栖迟申生欲去柴车在杜甫长吟雪鬓垂墨沼游鱼翻宿藻画檐飞燕罥晴丝山中竹簟清如水应梦钧天九奏时
　　题喀尔子山尚书凝香小隐
　　羣玉府中香满袖凝香亭里看花开防云近席防风动红日当窻好客来西海瑚阶下长东家胡蝶雪中囘竹深每听尚书履池暖时分太液杯凤咮浮烟金错落鹅羣浮水白毰毸人间应得函封帖青李来禽绕舎栽
　　送张可道嘉定府太守【成廷珪】
　　秦中百二汉关河曾记乘骢旧所过栈道地形天下险嘉州风物古来多分符又协三刀梦入境先闻五袴歌父老扶笻亲引道将军负弩疾防呵锦袍错落金为带白马连翩玉作珂兴学固当崇俎豆防邉还为戢干戈四川画省劳询问一郡苍生望抚摩楼倚青冥来万境山横紫翠接三峨题诗别馆鱼堪寄退食公堂雀可罗西蜀考功当第一他山有石为君磨
　　五言絶句
　　絶句五言语短意长一唱三叹近体中之最为近古者也盖亦只是律诗结尾四句谓之小律含蓄无限意思读者宜深体味之
　　春日【刘因】
　　游丝困无力欲起重悠扬芳草落花满相思春昼长
　　牧废苑【赵孟頫】
　　一片中原地纷纷几战争至今将不去留与后人耕
　　龙口岩
　　峭石立四壁寒泉飞两龙人间苦炎热僊境巳秋风
　　石鼓岭【胡助】
　　经过石鼓岭不见石鼓文两涧流黄叶半山生白云
　　秋江【范梈】
　　云里衡阳鴈网下武昌鱼石门秋共逺江树雨余疎
　　逺浦帆归【掲奚斯】
　　何处来小楼江上开长恨风帆色日日误郎囘
　　烟寺晚钟
　　朝送山僧出暮唤山僧归相唤复相送山露湿人衣
　　江天暮雪
　　孤舟三日住不见有人家昏昏竹篱处只恐是梅花
　　山市晴岚
　　近树参差出行人取次多板桥双路口此世几囘过
　　江州庾楼【贺复孙】
　　宿鸟归天尽浮云薄暮开淮山青数防不肯过江来
　　烟萝境【虞集】
　　玉女乘烟雾松间采薜萝飞行了无迹明月送空歌
　　漏舟
　　春水如天上秋潭见月中如何列御冦犹欲待泠风
　　紫霞沧洲
　　洞里琴鸣涧洲前棹入云拟寻云谷叟同访武夷君
　　无倪舟
　　三周华不注水影浸青天不上银河去空明击棹还
　　观心
　　炯炯灯留室防防息若存仰探当月窟俯察识天根
　　兰在【彭炳】
　　兰在在楚泽兰在在楚山古人见心易今人见心难
　　白鹭【李祁】
　　翛然双白鸟近水立多时惯识幽人意相看摠不疑
　　御马【掲奚斯】
　　朱缨金络辔黄帕锦鞍韀神闲意更逸初下赤墀前
　　钱选宫人图【安熙】
　　露冷月华白悠悠方寸心夫君渺何许怅望碧云深
　　太白酒船图【赵孟頫】
　　潇洒稽山道风流贺季真相思不相见愁杀谪仙人
　　秋山行旅图
　　老树叶先雨浮岚翠欲流西风驴背客吟断野桥秋
　　河梁泣别图【虞集】
　　落叶满长安秋风汉节还裁诗寄归鴈三月到天山
　　宣和墨竹寒雀
　　洒墨写琅玕深宫春昼闲萧条数枝雪不似纥干山
　　汪华玉子昻兰石
　　海内出瑚枝撑碧月孤鲛人拾翠羽泣露得明珠
　　又
　　抱玉下天河绕丛秋露多天寒翠袖薄日暮欲如何
　　信上人春兰秋蕙【掲奚斯】
　　幽丛不盈尺空谷为谁芳一径寒云色满林秋露香
　　题松雪竹石【李孝光】
　　幽篁碧悄悄白石白粼粼帝子吹笙罢月明愁杀人
　　子昻画【陈旅】
　　汀洲木叶下斜日倚湘娥我欲采芳草洞庭秋水多
　　倪氏雨竹
　　落日楚江深鹧鸪啼逺林相思不可见池上写春隂
　　段氏扇子
　　江上竹枝歌为君颦两娥秋风团扇底零落黛痕多
　　甄慧腐行蚁图【虞集】
　　瓜腐来蝼蚁梧生致凤凰荒园空宿雨阿阁自春阳
　　双鸳图
　　戢翼石梁隂秋风日夜深使君莫行野江水荡人心
　　画扇栁蝉
　　不食遂终日长吟亦老翁金盘九秋露玉树一丝风
　　画鸭【掲奚斯】
　　春草细还生春雏养渐成茸茸毛色起应解自呼名
　　画鹰【李祁】
　　劲翮排霜防天寒气转骄草间狐兔尽侧目望青霄
　　孙安之松楸图【赵孟頫】
　　坟墓在万里宦游今五年谁人无父母掩巻一潸然
　　柯敬仲杂画【虞集】
　　雨过苍苔石云生野岸泉幽怀春冉冉稚子秀娟娟
　　又
　　铁石余生色冰霜作晓妍春雷明日起何处尚龙眠
　　又
　　雨过黄陵庙苍梧云正愁何时倚虚幌对此满林秋
　　又
　　峡口春云重江南夜雨多水深桃叶渡风急竹枝歌
　　熊太古画
　　海内此亭古幽村春事多扁舟归未得江上巳生波
　　过钓台【赵防斋】
　　君因卿相隐我为利名来羞见先生靣黄昏过钓台
　　独夜【赵孟頫】
　　秋风动杕叶夜雨滴池荷孤客睡不着乱虫鸣更多
　　望乡台【杨维桢】
　　望乡台上客秋至望乡关中原遮望眼可奈咽支山
　　饮马窟
　　长城饮马窟饮马马还惊宁知呜咽水犹作宝刀鸣
　　妲己图
　　小白竿头血新图入汉廷宫中双燕子齐作牝鸡鸣
　　胭脂井
　　昨夜韩擒虎金陵奏凯回井中人不死重带美人来
　　焦仲卿妻
　　生为仲卿妇死与仲卿齐庐江同树鸟不过别枝啼
　　朱厓令女
　　关珠争两死两死独谁当关吏不垂泣青天应雨霜
　　连理枝
　　主家连理木昨夜一枝零野藤沿别树相托万年青
　　玉镜台
　　郎赠玉镜台妾挂菱花盘安得咸阳镜照郎心肺肝
　　防舟石
　　江邉防舟石防解不留防长恨浮萍草难仝结缕根
　　闻过鴈
　　楼头闻过鴈只影不成双一夜狂夫梦相思到九江
　　夜弹瑟
　　静夜弹湘瑟扁舟在鸐滩九峰江上见浑似九疑山
　　玉蹄騧
　　银脑玉蹄騧金鞭问妾家窻开桃叶渡小艇在荷花
　　女蔓草
　　誓作女蔓草不作天萝瓜女蔓纒树死天萝挂西家
　　子夜吴歌
　　麴尘波欲动红心草巳生朝来夹城道流车如水行
　　自君之出矣
　　自君之出矣燕去复燕归思君如茘带日月抱君衣
　　又
　　自君之出矣草青复草黄思君如鱼钥夜夜守君房
　　桂水五千里
　　桂水五千里春来波浪深地消青草瘴花发乳雈林
　　又
　　桂水五千里潇湘雨气空衡山七十二望见女英峰
　　又
　　桂水五千里南风大府开象王新贡入蛟女送珠来
　　又
　　桂水五千里上有鹦鹉洲美人生逺思今夜在南楼
　　康节像
　　太平经两世好景出三天身在羲皇上心在天地前
　　陈抟像
　　飘飘扶摇子脱世一蹝轻何预家国事饶舌紫皇星
　　苏子瞻像【贡师泰】
　　老龙起深夜来听洞箫声酒尽客亦醉满江空月明
　　六言絶句
　　絶句六言始于汉司农谷永之作其说其项平庵家说中自唐王维效曹陆体赋之其后诸家徃徃间见而必前两句对起后两句散结或有四句皆对者皆不对者
　　聂空山画扇【虞集】
　　客来山雨鸣涧客去山翁醉眠花外晴云霭霭竹邉秋月娟娟
　　山水扇【宋本】
　　野屋不知今世山色似含古春岑寂浑无啼鸟荒寒略有行人
　　秋江钓月图【赵孟頫】
　　尘土染人衣袂烟波着我船窻为问行歌都市何如钓月秋江
　　二画【祝蕃】
　　断岸苍烟乔木小桥野店村春一曲晚风樵唱翛然林下相逢
　　又
　　叠嶂半空悬瀑平林隔岸层防风雨一川烟浪扁舟何处归来
　　江邉【李孝光】
　　江邉孤树犹碧天际白云自流七十二滩浩荡夕阳照见归舟
　　危太朴云林图【丁复】
　　天台万八千丈云林三十六峰几载山中独忆今朝江上相逢
　　墨鴈【赵孟頫】
　　鸿鴈栖栖遵渚黄芦索索鸣秋羡杀承平公子笔端万里沧洲
　　送髙中丞南垥【喀尔库库】
　　鹦鹉洲邉明月凤凰台下清风人物江山两絶才髙不为时容
　　何得之先生故居【掲奚斯】
　　可怜古井门外依旧钟楼屋西何处髙吟痛饮黄花翠竹都迷
　　又
　　心事巢由以上文章陶阮之间千古髙坟保下白云明月青山
　　又
　　轧轧机声日莫依依杨栁春柔膝下中郎小女曾听唱我髙邮
　　又
　　头上乌纱分赠箧中缟楮相醻不道别时长别谁知愁是真愁
　　又
　　屋上青山未老门前白日常新他日咎防稷卨安知不是斯人
　　七言絶句
　　絶句者截句也句絶而意不絶蹙烦就简最为难工有截律诗前后四句或截前四句后四句至有截中二联者必运意活动有含蓄不尽之思承接之间更加转换宫商自谐虽止四句有余味焉
　　蓟门杂兴【赵复】
　　何物愁来白发生月髙霜冷正参横一声寒角城雅起吹尽梅花怨未平
　　吟人【滕宾】
　　吟人痩倚曲阑干酒醒香消午梦残燕子不来春社去一帘疎雨杏花寒
　　絶句【赵孟頫】
　　春寒恻恻掩重门金鸭香残火尚温燕子不来花又落一庭风雨自黄昏
　　又
　　湘帘细织浪纹稀白苎新裁暑气防庭院日长宾客退满池芳草燕交飞
　　又
　　梅花半落雪飘零杨栁青青江水生一夜东风吹鴈过江南江北摠多情
　　又
　　庭槐风静午隂多睡起西窻日影过自笑老夫无复梦闲看行蚁上南柯
　　又【范梈】
　　幽人不出戸长开看尽春风长绿苔多谢有情双燕子暂时飞去又飞来
　　又【冯翼】
　　竹外斜阳卖酒家雨余红杏压枝斜天涯无限伤春意自向风前拾落花
　　偶书【孟芾】
　　锦衣公子马如龙射鴈归来半醉中过尽好春浑不管扬鞭闲弄栁花风
　　南归偶书【余阙】
　　帝城南下望江城此去乡关半月程同向春风折杨栁一般离别两般情
　　又
　　二月不归三月归巳将行箧卷征衣殷勤为报家园树缓缓开花缓缓飞
　　春晴【刘辰翁】
　　江栁长天草色齐新晴何物不芳菲无因化作千蝴蠂西蜀东吴欵欵飞
　　又
　　新燕池塘绿雨肥初晴水映日光防角巾犹带花梢湿才倚阑干见絮飞
　　春日杂咏【图克坦公履】
　　东风帘幙半尘埃歌舞台空昼不开试问双飞新燕子今年社日为谁来
　　春日戏成【王沂】
　　东风吹草绿茫茫陌上行人指北邙千古英雄成底事铜駞依旧卧斜阳
　　春日即兴【赵孟頫】
　　春阴栁絮不能飞雨足蒲芽緑更肥正恐前呵惊白鹭独骑欵段绕湖归
　　春日絶句【巴延子中】
　　几片残红防客衣小溪流水鳜鱼肥画桥尽日无人过杨栁青青燕子飞
　　秋思【孙存吾】
　　鴈落西风字字沉嫩凉偷入藕花心眼前多少关心事付与寒螀彻夜吟
　　四景【张天师】
　　春
　　初日晖晖照翠苔庭前昨夜碧桃开一帘香雾微风动知是仙人骑鹤来
　　夏
　　深院棊声日正长博山添火试沉香道人鞭起龙行雨带得东潭水气凉
　　秋
　　天际凉风似水流山中瑶草不知秋黄庭读罢无余事铁篴一声闲倚楼
　　冬
　　养就还丹不怕寒独骑黄鹄上云端笑谈借得天家雪散作琪花满石坛
　　到京【杨载】
　　城雪初晴荠菜生闲门深巷少人行栁梢听得黄鹂语此是春来第一声
　　赤壁【龙仁夫】
　　踣吕摧袁虎视眈阿瞒气势卷江南矶头一霎东风转天下江山自此三
　　博浪沙【陈孚】
　　一击车中胆气豪祖龙社稷巳惊摇如何十二金人外犹有人间铁未销
　　浔阳【范梈】
　　露下天髙滩月明行人西指武昌城扁舟未到心先到卧听浔阳谯鼓声
　　老鼠关【陈孚】
　　春风又送使旄还笑掬清波洗瘴顔从此定知身不死生前先过鬼门关
　　陵母墓
　　太傅功名半纸残百年人子痛如山缘何方寸非徐庶忍死慈亲一劒间
　　漂母墓
　　英雄未遇亦堪羞一饭区区不自谋莫笑千金酧漂母汉家更有颉羮侯
　　范增墓
　　七十衰翁两鬓霜西来一笑火咸阳平生竒计无他事只劝鸿门杀汉王
　　露筋庙
　　白鸟飞空万箭攒玉肌一夜粉痕干残碑不用夸筋露要露平生銕肺肝
　　姑苏台【贡师泰】
　　当时何事太情多不悟危机出苎萝一夜月明天似水吴王台上越王歌
　　孝友堂【范梈】
　　堂前多种紫荆枝堂下能啼白发儿但恨后来风雅废南陔不似古人诗
　　陈平章席上题琵琶亭【龙仁夫】
　　老大蛾眉负所天忍将离恨寄哀弦江心正好看明月却抱琵琶过别船
　　甄氏访山亭【陈观】
　　水流花落石生云日静风暄草欲薰老去风流犹未减一丘一壑要平分
　　扬州客舎【余阙】
　　平山堂前折杨柳小红楼下买梅花一年两度扬州客人似乡闾店似家
　　又
　　船头浇酒祀神龙手掷金钱撒水中百尺楼船双夹橹唱歌齐上吕梁洪
　　潇湘夜雨【李冶】
　　逺寺孤舟堕渺茫雨声一夜满潇湘黄陵渡口风波暗多少征人说故乡
　　杜陵浣花【赵孟頫】
　　春色薰人苦不禁蹇驴防醉晚骎骎江花江草诗千首老尽平生用世心
　　青山白云图【黄溍】
　　十年失脚走京尘忘却青山与白云忽见画图疑是梦落花凉叶思纷纷
　　苏李泣别图【李竹所】
　　我去君留可奈何明朝烟雨隔关河当年胡妇分携处想见中郎泪更多
　　昭君出塞图【虞集】
　　天下为家百不忧玉顔锦帐度春秋如何一段琵琶月青草离离咏未休
　　明皇击梧图【李俊民】
　　不使梨园弟子知太平音在凤凰枝一朝野鹿衘花去长恨秋风落叶时
　　明皇吹箫图【杨维桢】
　　廷臣谏疏不须裁笛谱新畨阿滥堆拣得渔阳双玉琯紫云吹断凤凰台
　　吴王纳凉图【甘立】
　　六月长洲水殿凉酒酣挥袖倚新妆芙蕖露冷秋云薄囘首西风响屧廊
　　又【虞集】
　　百顷芙蓉水满堤绮窻只在画桥西羊车薄暮过湖曲惊起鸳鸯不并栖
　　美人图【徐秋云】
　　玉佩鸣珰照素秋绿云扶梦下璚楼潇湘一片芙蓉雨珠箔沉沉不上钩
　　秋胡戏妻图【赵孟頫】
　　相逢桑下说黄金料得秋胡用计深不是别来浑未识黄金聊试别来心
　　闺人望逺图【范梈】
　　郎行不用苦悲辛久别心知万事亲看取江邉垂柳树最先零落最先春
　　四皓围碁图【黄溍】
　　当局沉吟只谩劳区区胜败直秋毫颠嬴蹶项非君事赖有安刘末着髙
　　李白翫月图【余阙】
　　春池细雨栁纎纎手倦挥毫日上帘想得停杯江海夜月明照见水晶盐
　　家藏刘阮图【杨维桢】
　　两壻元非薄幸郎仙姬巳识姓名香问渠何事归来早白首糟糠不下堂
　　钱舜举折枝芙蓉【虞集】
　　白发多情忆剑南秋风溪上看春酣剪来一尺吴江水拟比千花濯锦潭
　　水仙花图【陈旅】
　　莫信陈王赋洛神凌波那得更生尘水香露影空青外留得当年解佩人
　　柯博士墨竹【甘立】
　　嶰谷春深落粉香拂云和露倚苍苍月明后夜吹箫过应是伶伦学凤凰
　　张氏风竹图【陈旅】
　　湘江风卷白头波北渚云深帝子过欲采璚芳渡江去翠衫轻薄晚寒多
　　题画【虞集】
　　梦里江南忆旧游明珰翠佩不胜愁一钩纎月清如水吹笛何人共彩舟
　　白画眉图【陈旅】
　　隋家宫妓扫长蛾销尽波斯百斛螺化作雪禽春树顶逺山无数奈愁何
　　画障【虞集】
　　涔阳积雨水生波翠袂黄裳晚棹过珠树月明花婀娜凤毛春暖锦婆娑
　　曹将军马
　　髙秋风起玉关西踣鉄归朝十万蹄貎得当时第一疋昭陵风雨夜闻嘶
　　牧牛图【掲奚斯】
　　杨妃血染马嵬坡出塞昭君泪更多争似阿婆牛背上夕阳一曲太平歌
　　题风雨图【许衡】
　　南山已见雾昏昏便合濳身不出门直到半涂风雨横怆惶何处觅前村
　　关山风雨图【张础】
　　山雨凝寒气不开江涛拍岸雪成堆渔翁惯识风波恶天际孤舟巳早回
　　风雨回舟图【张孔孙】
　　风雨来时拨棹囘济川心事有谁知停舟且做江湖梦浪静风恬未是迟
　　春浦帆归图【孟攀鳞】
　　涵空水色碧于苔照眼山光翠作堆疑是桃花源上客轻舟天外得春来
　　题扇【贯云石】
　　红旭如铅海上来苍苍烟雾小蓬莱东风昨夜醇如酒吹得桃花满树开








　　元诗体要巻十三
　　钦定四库全书
　　元诗体要巻十四　　　　明　宋公传　编七言絶句
　　书事【刘因】
　　当时一线魏瓠穿直到横流破国年草满金陵谁种下天津桥畔听啼鹃
　　又
　　卧榻而今又属谁江南四月见旌旗路人遥指降王道好似周家七嵗儿
　　又
　　唱彻芙蓉花正开新声又听采茶哀秋风叶落踏歌起巳觉江南席巻来
　　汾州北席里石氏节妇【陈旅】
　　北里髙楼昼掩扉水铜光冷上苔衣寸心誓比南山石汾水秋风鴈不飞
　　题罗节妇传后
　　罗氏之夫贬海上有强之为妻者遂自缢死
　　嵗晚良人去未归堂前有客着新衣此身只为韩凭死化作鸳鸯海上飞
　　金陵送友【黄溍】
　　青阳河畔杜鹃啼归路如弦定不迷应到故山丛桂里笑人骑马听朝鸡
　　送人归庐州【贡师泰】
　　淮水春深緑似苔故人天上恰归来扁舟系在门前栁犹记行时手自栽
　　送人游吴【杨载】
　　客路逢春雪乍消眼前愁思转相撩垂杨染作黄金色舞遍东风万万条
　　又
　　金沟河上始通流海子桥邉系客舟却到江南春水涨拍天波浪泛轻鸥
　　送樊时中【余阙】
　　桃花灼灼栁丝柔立马看君发鄂州懊恼人生足离别不如江汉共东流
　　别樊时中防使
　　光禄桥西惜解携春星欲傍露盘低自来宫栁多离怨更着城乌在上啼
　　宜春赠别【郭昻】
　　防茫烟浪浦帆开一曲琵琶泪满腮江水不如潮水好送人东去复西来
　　寄达兼善【李孝光】
　　城上乌啼欲闭门潇潇风雨近黄昏无端画角连云起铁铸梅花亦断魂
　　寄朱希顔
　　城头鼓鼜雨凄凄舟子牵船上恶溪会有行人囘首处两邉枫树郭公啼
　　又
　　江邉鸿鴈下年年客子何由两鬓七十二滩秋月白荻花风落钓鱼船
　　寄余承庆【杨元正】
　　衮衮红尘客未归秋风吹老芰荷衣几囘欲寄相思字不见潇湘一鴈飞
　　赠郭判官【范梈】
　　慈乌夜夜向人啼几度纱窻兔魄底自有平安三百字无因却寄大江西
　　赠月经厯【全晋】
　　杨栁丝丝不系鞍送君容易别君难遥知今夜相思处人隔关山月正寒
　　思亲【贯云石】
　　天涯芳草亦婆娑三釜凄凉奈我何细较十年元下泪不如慈母线防多
　　有怀【镏秉中】
　　雨过幽庭长緑苔东风时为拂尘埃无人曾见春来处门外桃花只自开
　　怀郭安道【周驰】
　　江南江北路茫茫明月髙楼各异乡旅鴈呌云天似水故人今夜泊潇湘
　　杏花始开小酌【安熙】
　　杖藜吟绕去还来收拾春光入酒杯自是风花要题品等闲蜂蝶莫相猜
　　山家【刘因】
　　马蹄踏水乱明霞醉袖迎风受落花恠见溪童出门望鹊声先我到山家
　　山行【掲奚斯】
　　稍出羣山复涉溪溪光山色冷相辉青裙独踞溪邉石不顾行人自濯衣
　　清明郊行【李孝光】
　　清明处处麦风斜诗老得闲长在家逺树小村千瓦雪不知落日上梨花
　　游茅山【卢摰】
　　涧邉瑶草洞中花细水流春带碧沙昨夜山瓢酒初熟道人不暇读南华
　　登福山遇僧偶出【黄清老】
　　欲扣禅关未有诗满山空翠湿人衣竹间倚杖到西日试看白云归未归
　　又
　　鹫岭云深杖屦幽竹风松影共悠悠何人分得僧家榻坐看南山一片秋
　　征南口号【杜瑛】
　　春早云南麦已黄泸江蒸雾水如汤马蹄半带隂山雪变作人间六月凉
　　发南康赴江州【陈思济】
　　绣斧重持白发翁路人犹说宦情浓一帆又下浔阳去羡杀云间五老峰
　　移官淮东别杭州
　　湖上云烟百态新湖邉幽趣属闲身春风扬子江头路白首行人又问津
　　发通州【贡师泰】
　　日日思归未有期及归翻恨数年迟开船听得吴歌起絶似阊门送别时
　　过京口【髙克恭】
　　北来朋友不如鸿几个西飞几个东多少登临旧台观阑干闲在夕阳中
　　过三合驿【范梈】
　　一春归计又蹉跎竆粤风光奈病何摠有青山千万叠行人长少鹧鸪多
　　渡端州峡
　　櫂郎得便泝清流忽报舟前晓雾收蛮语酧人翻自苦好山不敢问何州
　　再渡白沟【赵复】
　　瘦马柴车出白沟河山依旧绕神州都将百万生降戸换得将军定逺侯
　　过洞庭【唐珙】
　　玉箫吹老洞庭波一夜湘君白发多醉后不知天在水满船清梦压星河
　　晓发山馆【萨都拉】
　　梦回山馆月西斜曙色千峰动紫霞杜宇一声山竹裂鹧鸪飞上海棠花
　　兰溪舟中
　　水底霞天鱼尾赤春波绿占白鸥汀越船一叶兰溪上载得金华一半青
　　巴陵雨中【陈益稷】
　　鵶拂平林鴈入空黄花行李老秋风如何一夜江南梦尽在巴陵细雨中
　　下豫州【甘东溪】
　　壮怀忍共白云闲孤负僧房屋半间卖却牢愁三万斛载将明月入西山
　　江上作【吴全节】
　　短棹轻舟几度过月明江上竹枝歌故山归去青依旧华发添来白未多
　　山寺早起【刘因】
　　松窻一夜逺潮生断送幽人睡失明梦觉不知春巳去半帘红雨落无声
　　雨中睡起【何失】
　　闭门连日雨霏霏一醉谁忧生事防睡起不知风色暮北窻花气湿人衣
　　卧庭【范梈】
　　朝来忽见树藏鸦碧草无邉径路斜佳客不来春雨尽山禽啄遍小桃花
　　惜花【陈思济】
　　长恐花残漫欲狂千囘百匝绕花傍髙张翠幄朱阑护山雨溪风未易防
　　因官伐松【胡尊生】
　　大夫去作栋梁材无复清隂护緑苔只恐江头明月夜误他千里鹤归来
　　题赤城站壁【虞集】
　　莫怪扁舟不早归斜风细雨湿蓑衣天【缺】月满江心定嬴得闲身在钓矶
　　友人见访不遇【黄清老】
　　君乘白鹤下青冥我入春山听晓莺可惜小楼风雨过无人收拾万松声
　　出东城【赵孟頫】
　　野店桃花红粉姿陌头杨栁翠烟丝不因送客东城去过却春光摠不知
　　万寿宫馆舎作【刘因】
　　来时残雪防征衣落尽庭花尚未归梦里不知身是病春衫归路马如飞
　　登北邙山【杨果】
　　魏家池馆姚家宅佳卉而今采作薪水北水南三二月旧时多少看花人
　　蓟门闻笛【赵复】
　　梦里繁华醉里游倚天青壁【缺】危楼梅花哀怨成何事吹破中原二百州
　　杭州闻角【梁栋】
　　听彻哀吟独倚楼碧天无际思悠悠谁知尽是中原恨吹到江南第一州
　　钟陵闻钟【范梈】
　　中年江海梦灵皇夜半闻钟似上阳一百八声犹未巳更兼云外鴈啼霜
　　东署闻鴈
　　久别云林旧草亭江南都邑嵗凋零可怜此夜长空鴈政在青松树底鸣
　　日南感怀【陈孚】
　　老母越南垂白发病妻燕北寄黄昏瘴烟蛮雨交州客三处相思一梦魂
　　感事【王中立】
　　雪花如席朔云低一曲琵琶泪满衣山色似眉江似练何时明月送将归
　　又
　　归来江令头空白逺道金山泪暗垂关月自低霜自落尊前莫唱鹧鸪词
　　又
　　长夜漫漫梦不成可堪凉月透疎櫺唾壶敲碎无人语独坐空堦看晓星
　　哭亦周弟【赵文】
　　去日相携涉畏途归来形影自相扶倦行小憩荒山路怕听深丛呌鹧鸪
　　哭具韬【杜彦之】
　　交朋来哭我来歌喜傍山家葬薜萝四海十年人杀尽世间埋少不埋多
　　悼程妻许氏【王士熙】
　　绮窻花雨赆春风宝镜尘昏杼柚空三粲未笄儿未冠忍教夫壻叹孤鸿
　　悼隣妓【掲奚斯】
　　西子湖邉杨栁花随风飘泊到天涯青春遇着归来燕衔入当年王谢家
　　陶渊明像【邓文原】
　　诗中甲子春秋笔篱下黄花雨露枝便向斜川频载酒风光不似义熙时
　　又【彭炳】
　　醉倚苍江看落花阿舒扶上短辕车河山万里皆刘裕五栁春风自一家
　　又【贡师泰】
　　乌帽青鞋白鹿裘山中甲子自春秋呼童防检门前栁莫放飞花过石头
　　白玉蟾像【虞集】
　　日出扶桑积雪髙海空天浄絶纎毫每看劒气冲银汉知是吹箫咏碧桃
　　自赞题白云求陈可复所写像
　　归来江上一身轻野服初成柱杖行只好白云相伴住天台庐阜听钟声
　　拗体
　　拗体乃唐律之再变古今作者不多遇律之难处必得俊句时出而用之则竒健矣观者亦不可不知存此以一体
　　暑夕【范梈】
　　烦暑不能寐望乡忆宵征开门海月白髙枕林风清不饮畏投辖将歌思濯缨谁家横短笛吹尽楚关情
　　赠周景逺田师孟【赵孟頫】
　　与子同客帝王州一日不见如三秋风髙气肃鴈声急天晴日暖蛛丝游篱下黄花为谁好水邉红树令人愁世间万事可拨遣日日痛饮醉即休
　　趵突泉
　　泺水发源天下无平地拥出白玉壶谷虚只恐元气泄嵗旱不愁东海枯云雾润蒸华不注波涛声震大明湖时来泉上濯尘土冰雪满怀清兴孤
　　啇德符画幽篁古木【虞集】
　　湘君宫在洞庭湖幽篁古木龙所都石坛雨长碧苔藓水屋风动青瑚老人欹枕看蝼蚁嫠妇停舟听鹧鸪江湖蜀客问来往啇公啇公今有无
　　老松怪柏图【李材】
　　仙人解衣防礴臝造化惨淡秋毫端枝柯千尺入层汉笙籁万壑鸣惊湍堂中日月不可老壁上雷雨何当干我来醉卧北窻下梦跨黄鹄天风寒
　　子昻画马【邓文原】
　　奔腾骏骨云路长萧洒神鬃风露凉沙塲春牧草肥雨野徼秋嘶枫殒霜三关战士黄金甲五陵侠客红丝缰朝羇暮络只肠断华山烟树遥苍苍
　　送张思防归桐江【成廷珪】
　　读书不谒万乘君挟防肯傍诸侯门啸歌苏台晚山碧濯足洞庭秋水浑千金未易买骏骨一饭岂足哀王孙风尘拂衣且归去髙卧桐江烟水村
　　送人游武当【郭翼】
　　武当诸峰何壮哉大朶小朶青莲开圣中居天地戸赤日下照金银台神六眼电光走山鬼一脚云头来道人再拜望北极应带满身星斗囘
　　送客【李孝光】
　　携手出门倚惆怅北风吹树丹枫林栅中鸡鸣天地醒城头鴈去江湖深行人万里少归梦烈士向来多苦心东西相望道路逺一书会抵双南金
　　送刘好古归武昌
　　游子结束向何处城中雪花几尺围去家万里多梦见辞亲十年今始归道士吹箫赤壁下行人泊舟黄鹤矶我亦张帆拂南斗卧看明月去如飞
　　送唐长卿赴常州教授【丁复】
　　三茅断作湖屿碧常州升州犹比邻山君化鹤去问客水鸟衘鱼来献人酿酒未嫌官舎冷开仓长恐士家贫絶嗟一槩鸣琴地杏花闭门消却春
　　送赵虚一归金陵【周克善】
　　真人道眼照九围芙蓉瑶冠黄锦衣相从云龙霄汉上独携琴鹤烟霞归南楼吹笛闻折栁北山杖藜歌采薇明日度关瞻紫气帝乡杳杳双鸿飞
　　送张使君弃官学道诗巻【掲奚斯】
　　至元天子朝万国任丘使君谢宦归门前未罢车马客身上巳着朝真衣致君尧舜在豪杰洗耳巢由何是非栖霞观里青松树唯有白云终日飞
　　赠杨茂才【范梈】
　　西峡淅淅风雨生南塘萧萧楼观清蝉抱树一时静老鹤怀山终夜鸣放形海岳等云水托好音书犹弟兄未知此别会何日为子商歌无限情
　　次韵吴成季宗师赤城阻雨【虞集】
　　人间伏日当早休道上马车如水流神仙不愁风雨夕父老巳知禾黍秋谁怜司马乆多病唯有杜康能解忧北溟之鹍六月息载我八极歌逺游
　　次韵刚父无逸游南山【赵孟頫】
　　絶顶清秋凌紫烟登临应费酒如川平生能着几两屐负郭何须二顷田初日出云光射地双溪入湖波接天升髙望逺我所爱青壁无路何当缘
　　夜归【薛汉】
　　有客有客胡不归长安三见秋叶飞警霜老鹤夜不寐吊月孤鴈寒无依纷纷北里厌梁肉落落西山甘蕨薇人生穷达各有命何须中夜泣牛衣
　　夜起【张翥】
　　月落未落山四更鸡鸣不鸣霜满城起看北斗寒挂地俯听长河流有声今夕何夕耿无寐千古万古难为情欲持心事出门去哀歌坐待东方明
　　阿城即景
　　荒村无更听鸡号东方明星出已髙寒气着衣露零落秋声出树风萧骚文园游倦苦多病骑省赋成嗟二毛老我兹行亦何事故山西望兴滔滔
　　寿赵君泽母一百七嵗【丁复】
　　南康校官致仕日北堂夫人长寿身一百嵗后又七嵗千万人中能几人王母娥眉曾不老诸孙鹤发但重新桐川之水东到海海上蟠桃树树春
　　寒食节独出城南【张翥】
　　一百五日官事休城南骑马雨初收街头卖饼火正冷原上踏青人乍游荒冢乌鸢争晓祭野墙桃李自春愁年年一掬思亲泪忍付长河东去流
　　砀山成简卿心逺亭【虞集】
　　作亭临河河水浑草树绕屋啼鸟闻梦囘枕上彭城雨目断檐前芒砀云归来黄菊有佳色坐老青山无垢氛但愿尊中长得酒曲阿莫问旧参军
　　江山覧胜楼【张翥】
　　白云东南相荡浮中有隐者之飞楼千峰影落华盖晚一水寒通彭蠡秋鲛人机杼或闻响山鬼窟宅疑藏幽为问仙家借黄鹄我欲题诗来上头
　　与陈敬初同舟北游题饯行巻后【陈旅】
　　我爱天台陈敬初少日辞家即逺图上书可拟贾生防入阙便弃终军繻八月官河秋水大三江亲舎暮云孤名成归去嵗未晚卜邻有约依东吴
　　有怀敬仲伯生【甘立】
　　眉山老仙丹丘生三日不出风雨惊玉文深沉发奇秘天藻动荡流芳英锦鳞行酒白昼静金鸭焚香长夜清秋深病乆不得往抚巻怅望难为情
　　京城访曼头【萨都拉】
　　城中车马多如云载酒问字无一人碧桃花开光艳艳砚池水暖波粼粼先生楷书白昼静家童画纸乌丝匀落花满地送客去十年不见江南春
　　舟中漫兴【刘曮】
　　青天缥缈吹云衣碧水颠倒挿翠防三家五家村舎出一防两防沙鸥飞栁枝袅袅拂过艇苔花斑斑生钓矶风尘不到是乐土莫怪往来城府稀
　　舒懵【刘伯迪】
　　二月三月江水西千山万山子规啼风花委地不知数野草愁人浑欲迷衡门返栖悲旧燕中夜起坐待鸣鸡故乡咫尺无踪迹南国十年犹鼓鞞
　　旧屋【虞集】
　　旧屋巳属他人家临风且复立江沙欲从子云访墨沼更向少陵寻浣花
　　与袁伯长泛舟
　　水禽东去避网罗荡舟相逐如逺何越山青青越女白从此劳人魂梦多
　　又
　　春江风涛苦欲归东尽沧溟南斗低明年白日百花静忆尔琴中乌夜啼
　　又
　　燕姬当垆玉雪清箫中吹得凤凰声不及晴江转柂鼓洗盏船头沙鸟鸣
　　初夏【萧应元】
　　半清半和白昼长似无似有绿隂香儿童刻竹记新笋一夜风吹一尺强
　　怀天锡【李孝光】
　　月子纎纎青海头使船昨夜过扬州城中髙髻琼花曲去听吹箫何处楼
　　子昻人马图【虞集】
　　绿衣奴子十七八面如红玉牵马过绣帘美人时共看堦前青草落花多
　　牧牛图【黄清老】
　　平原雨多烟草浮牧童驱牛如挽舟柴门正在水深处青山流过屋西头
　　过信州【髙克恭】
　　二千里地佳山水无数海棠官道傍风送落红搀马过春光更比路人忙
　　归舟【甘东溪】
　　片帆悬空秋满腹凉月淡淡天无波平生湖海元龙意早入西风渔棹歌
　　又
　　天壤岂无苏季子恨我不识韩荆州遥山苍苍暮云碧何许一笛芦花秋
　　扬州客舎【余阙】
　　娼家女儿名莫愁唱歌日日上江楼不是行人不愿听门外东风好放舟
　　紫芝道院【滕宾】
　　【缺】风短【缺】　黄埃何不随我游蓬莱狂歌醉舞下山去今夜月明骑鹤来
　　舟过吴江【李孝光】
　　十五女郎可怜生牵挽百丈踏泥行洗脚上船歌白苎【缺】风吹过阖闾城
　　淮上作【丁复】
　　昨日水浅雀儿浴今日能胜万斛舟人生有时亦如此请看秦淮江水流
　　春侠口号【杨维桢】
　　金丸脱手弹鹦鹉玉鞭嬉笑击瑚侍儿无赖有如此【缺】是霍家冯子都









　　元诗体要巻十四
