古今风谣 明 杨慎


　　○尧时康衢童谣（《列子》）
　　立我蒸民，莫非尔极。不识不知，顺帝之则。
　　○中侯稷起谣（《诗纬》）
　　苍耀稷，生感迹。
　　○昌握契谣（《诗纬》）
　　元鸟翔水，遗卵流，简狄吞之生契封。
　　○包山谚
　　杨方《吴越春秋》、沈怀园《南越志》曰：“牛女之分，扬之末土也。爰有大山，州实曰秦望，又有石篑，峻起壁立，内有金简玉字。
　　禹得金简玉字书，藏在洞庭包山湖
　　○西海童谣
　　吴王出游观震湖，龙威丈人名隐居，北上包山入灵墟，乃造洞庭窃禹书。天地大文不可舒，此文长传百六初，今强取之丧国庐（“今强取之”四字，一作“若强取出”）。
　　○殷末谣（三首）
　　代殷者姬昌，曰衣青光。（春秋元命包）
　　殷惑妲己玉马走。（殷尚白也，陈子昂诗：“昔曰殷王子，玉马遂朝周”。“走”音近起，论语比谶。）
　　上天弗恤，夏命其卒。（《吕览》）
　　○随雒二谣二首（《诗纬》）
　　昌受符，厉倡嬖，斯十之世权在室。
　　剡者配姬以放贤，山崩水溃纳小人，家伯罔主异哉震。（剡者，指艳妻也。孔颖达曰：“剡艳古今字耳。”）
　　○白云谣
　　《穆天子传》曰：“天子觞西王母于瑶池之上，西王母为天子谣，天子答之。
　　白云在天，山陵自出。道里悠远，山川间之。将子无死，尚能复来（山陵当作邱陵）。
　　○穆天子谣
　　子归东土，和洽诸夏。万民平均，吾顾见汝。比及三年，将复而野。
　　○黄泽辞
　　《穆天子传》曰：“天子东游于黄泽，使宫乐谣云。”
　　黄之，其马贲沙，皇人威仪。皇之泽，其马贲玉，皇人寿谷。
　　○周宣王时童谣
　　《国语》作童谣，《汉书?五行志》有女字。
　　弧箕服，实亡周国。（山桑曰：“弧，弓也。箕，竹名。服，失房也。”《列子》：“良弓之子，必学为箕。”箕盖矢房，旧说以为簸箕之箕非。颜师古曰：“服盛箭者”。今之步义，箕草似荻而细，织之为服也。按箕字，韦昭以为木名，师古以为草名。）
　　○鲁国童谣
　　《左氏传》：鲁文成之世童谣也。至昭公时，有鸲鹆来巢，公攻季氏败，出奔齐，居外野，次乾侯。八年，死于外，归葬。鲁昭公名稠，公子宋立，是为定公。
　　鸲之鹆之，公出辱之。鸲鹆之羽，公在外野。往馈之马，鸲鹆朱朱。公在乾侯，征褰与襦。鸲鹆之巢，远哉遥遥。稠父以劳，宋父以骄。鸲鹆鸲鹆，往歌来哭。
　　○《论语》比考谶
　　子欲居九夷，从风嬉。
　　○晋献公时童谣
　　《春秋左氏传》曰：晋献公伐虢，围下阳，问于卜偃曰：“吾其济乎？”偃以童谣对，曰克之。
　　丙之晨，龙尾伏辰，衤匀服振振。取虢之旗，鹑之贲贲，天策享享。火中成军，虢公其奔。
　　○晋惠公时童谣
　　《汉书?五行志》曰：晋惠公赖秦力得立，立而背秦，内杀二大夫。国人不说，及更葬其兄恭太子申生而不敬，故诗妖作也。
　　恭太子更葬兮，后十四年晋亦不昌，昌乃在其兄。
　　○楚昭王时童谣（《家语》）
　　楚王渡江，得萍实，大如斗，赤如曰，剖而食之，甜如蜜。
　　○周末时童谣（《家语》）
　　天将大雨，商羊鼓亻舞。
　　○春秋时长春谣（《易?妖占》）
　　丰其屋，下独苦。长狄生，世主虏。
　　○齐人谣（《春秋宝乾图》）
　　移河为界在济吕，填阏入流以自广（书九河注疏引之，言齐桓公阏八流拓境，塞其东流，八枝并使归于徒骇也）。
　　○齐人东郭谣
　　东郭有犬崖崖，曰夕欲噬我狠。西郭有犬崖崖，曰夕欲噬我犭。北郭有犬崖崖，曰夕噬我犭。（指竖刁、易牙、开方，三子也）。
　　○吴夫差时童谣
　　梧宫秋，吴王愁。
　　○燕昭王时童谣
　　《战国策》：田单攻狄不下，童谣曰：
　　大冠若箕，修剑拄颐。攻狄不能下，垒枯邱。
　　○赵杀李牧童谣
　　秦为笑，赵为号。以为不信，视士上生毛。
　　○秦皇时民谣（《杨泉物理论》）
　　生男慎勿举，生女哺用脯。不见长城下，尸骸相支拄。
　　○三户谣
　　怀王为张仪所欺，客死于秦。至王负刍，遂为秦所灭。百姓哀之，为之语曰：
　　楚虽三户，亡秦必楚。
　　○甘泉谣
　　运石甘泉口，河水不敢流。千人唱，万人讴，金陵余石大如沤。
　　○虞美人帐中歌（《史记?正义》）
　　汉军已略地，四面楚歌声。大王义气尽，贱妾何聊生？
　　○平城歌
　　《汉书?匈奴传》：高帝自将兵三十二万击韩王信，帝先至平城，步兵未尽到，冒顿纵精兵三十余万，围帝于白登七曰，汉军中外不得救饷，天下皆歌之。白登在平城东南十余里。
　　平城之下亦诚苦，七曰不食，不能彀弩。
　　○画一歌
　　萧何为法，<页>若画一。曹参代之，守而勿失。载其清静，民以宁一（<页>音较，读作猎较之较。《汉书》作讲，《史记》作讲，言法之画一，若斗斛<页>量也）。
　　○戚夫人歌
　　子为王，母为虏，终曰舂薄暮，常与死为伍。相离三十里，当谁使告汝？
　　○淮南王谣
　　一尺布，暖融融。一斗粟，饱蓬蓬。兄弟二人不见容（此与《汉书》、《史记》所载不同，见《淮南子》叙录）。
　　○颍川歌
　　《汉书》：灌夫任侠，为权利横颍川，颍川儿歌之。
　　颍水清，灌氏宁。颍水浊，灌氏族。
　　○茂陵中书歌
　　都荔遂芳，美鼓行。
　　○广陵王歌
　　广陵厉王胥，武帝第五子也。昭帝无子，胥有觊心，迎女巫下神咒诅。事发觉当死，胥置酒夜饮，鼓琴歌舞。
　　欲久生兮，无终。长不乐兮，安穷。奉天期兮，不得须臾。千里马兮，驻待路。黄泉下兮，幽深。人生要死，何为苦心？何用为乐？心所喜，出入无踪，为乐亟，蒿里召兮，郭门阅死，不得取代，庸身自逝。
　　○燕王歌
　　燕王，武帝第四子也。昭帝时谋事不成，妖祥数见，发觉，王置酒坐饮，王自歌，华容夫人起舞。坐者皆泣，王自杀。
　　归空城兮，狗不吠，鸡不鸣。横术何广广兮，固知国中之无人。
　　○华容夫人歌
　　发纷纷兮，渠。骨籍籍兮，亡居。母求死子兮，妻求死夫。徘回两渠间兮，君子将安居？（孟康曰：“音幂，谓发挂渠也。”）
　　○广川王歌
　　广川王去，为爱姬陶望卿作。
　　背尊章，嫖以忽。屈奇。起自绝。行周流，自生患。谅非望，今谁怨。
　　愁莫愁，生无聊。心重结，意不舒。内弗郁，忧哀积。上不见天生何益？曰崔ㄨ，时不再。愿弃躯，死无悔。
　　○京兆谣（《汉书?尹赏传》）
　　何所求死子，桓东少年场。生时谅不谨，枯骨竟何葬？
　　○匈奴歌
　　丁道志曰：“焉支，祁连二山，皆美水草，匈奴失之，乃作此歌。”《汉书》：“元狩二年春，霍去病将万骑出陇西讨匈奴，过焉支山千有余里。其夏又攻祁连山，捕首虏甚众。”祁连山即天山，匈奴呼天为祁连，故曰祁连。焉支山即燕支山也。习凿齿与燕王书曰：“山下有红蓝，足下先知否？北方人采其花染绯黄，ソ取其上英鲜者，作胭脂，妇人采将用颜色。吾少时再三过，见胭脂。今曰始亲红蓝，后当足致其种”。
　　失我焉支山，令我妇女无颜色。失我祁连山，使我六畜不蕃息。
　　○长安谣
　　《汉书，佞幸传》曰：“成帝初，石显与妻子徒归故乡。其党牢梁、陈顺，皆免官，诸所交纳以显为官皆废罢。少府五鹿充宗，左迁元菟太史、守史中丞伊嘉，为雁门都尉。”长安谣云。
　　伊徙雁，鹿徙菟。去牢与陈实无价。
　　○牢石歌
　　《汉书?佞幸传》曰：“元帝时，石显为中书令，与仆射牢梁、少府五鹿充宗，结为党友，诸附倚者得宠位。”民歌之，言其兼官据势也。
　　牢邪石邪，五鹿客邪？印何累累，绶若若邪？
　　○五侯歌
　　《汉书》曰：“成帝河平二年，悉封舅大将军王凤庶弟谭，为平阿侯；商成都侯；立，红阳侯；根，曲阳侯；逢时，高平侯。”五人同曰封故世谓之五侯。时五侯群弟，争为奢侈。后庭姬妾，各数十人，罗钟磬，舞郑女，作倡优狗马遂驰。大治第室，起土山、渐台、洞门、高廊、阁道，连属弥望，百姓歌之，言其奢侈如此。按传称，成都侯穿长安城，引内澧水，注第中大陂。曲阳侯第，围中土山渐台类白虎殿，则穿城引水非曲阳，与歌辞不同。高都、外杜，皆长安里名。
　　五侯初起，曲阳最怒。坏决高都，连竟外杜。土山渐台西白虎。
　　○汉成帝时歌谣
　　《汉书?五行志》曰：成帝时歌谣也。桂赤色，汉家象，华不实，无继嗣也。王莽自谓黄象，黄爵巢其颠也。
　　邪径败良田，谗口乱善人。桂树华不实，黄爵巢其颠。昔为人所羡，今为人所怜。
　　○汉成帝燕燕童谣
　　《汉书?五行志》曰：成帝时，童谣后，帝为微行出游，常与富平侯张放，俱称富平侯家人。过河阳主作乐，见舞者赵飞燕而幸之，故曰燕燕，尾涎涎，美好貌也。张公子，谓富平侯也。木门仓琅根，为宫门铜锾，言将尊贵也。后遂立为皇后，与弟昭仪贼害后宫皇子，卒皆伏辜。所谓燕蜚来，啄皇孙，皇孙死，燕啄矢者也。
　　燕燕，尾涎涎，张公子，时相见，木门仓琅根。燕飞来，啄皇孙，皇孙死，燕啄矢。
　　○更始时南阳童谣
　　《后汉?五行志》曰：更始时，南阳有童谣。是时更始在长安，世祖为大司马，平定河北。更始大臣，并僭专权，故妖谣作也。后更始遂为赤眉所杀，是更始之不谐，在赤眉也。世祖自河北兴。
　　谐不谐，在赤眉。得不得，在何北。
　　○王莽时汝南童谣
　　《汉书》曰：汝南旧有鸿隙大陂，郡以为饶。成帝时，关东数水，陂溢为害。翟方进为相，与御史大夫孔光，共遣掾行视，以为决去陂水，其地肥美，省堤防费，而无水忧，遂奏罢之。及翟氏灭，乡里归恶，言方进请陂下良田不得而奏罢陂。王莽时常枯旱，郡中追怨方进，时有童谣。子威，方进字也。
　　坏陂谁，翟子威，饭我豆食羹芋魁。反乎覆，陂当复，谁云者？两黄鹄。
　　○王莽末天水童谣
　　时隗嚣初起兵于天水，后意稍广，欲为天子，遂破灭。嚣少病蹇。吴门，冀郭门名也。缇群，山名也。
　　出吴门，望缇群。见一蹇人，言欲上天。令天可上，地下安得民？
　　○汉博南谣
　　明帝永平十年，置允牢、博南二县，割益州郡西部都尉所领六县，合为永昌郡，始通博南山，度兰仓水，行者苦之。歌曰：
　　汉德广，开不宾。席博南，越兰津。度兰仓，为它人。
　　○建安六年蜀中童谣
　　黄牛白腹，五铢当复。
　　○逢萌新乎歌
　　逢萌首戴瓦盎，哭于市。
　　新乎新乎？（新，莽也）
　　○会稽童谣
　　《后汉书》曰：张霸，永元中为会稽太守。时贼未解，郡界不宁，乃移书开购，明用信赏，贼遂束手归附，不烦士卒之力，于是有童谣。
　　弃我戟，捐我矛。盗贼尽，吏皆休。
　　○后汉顺帝末京都童谣
　　直如弦，死道边。曲如钩，反封侯。
　　○后汉桓帝初小麦童谣
　　《后汉?五行志》曰：桓帝之初，天下童谣。按元嘉中，凉州诸羌，一时俱反，南入蜀汉，东抄三辅，延及并冀，大为民害，命将出众。每战常负，中国益发甲卒，麦多委弃，但有妇女获刈之也。吏买马，军具车者，言调发重及有衷贿也。请为诸君鼓咙胡者，不敢公言私咽语也。
　　小麦青青大麦枯，谁当获者妇与姑？丈夫何在西击胡？吏买马，军具车，请为诸君鼓咙胡。
　　○后汉桓帝初京都童谣
　　《后汉?五行志》曰：桓帝之初，京都童谣。至延熹末，邓皇后以谴自杀，乃以宝贵人代之。其父名武，字游平，拜城门校尉。及太后摄收，为大将军，与太傅陈蕃合心戮力，惟德是建，印绶所加，咸得其人。豪贵大姓，皆绝望矣。
　　游平卖印自有平，不避豪贤及大姓。
　　○后汉桓帝初城上乌童谣
　　《后汉?五行志》曰：桓帝之初，京都童谣。城上乌尾毕逋者，处高利独食不与下，共谓人主多聚敛也。公为吏子为徒者，言蛮夷将畔逆。父即为军吏，其子又为卒徒，往击之也。一徒死百乘车者，言前一人往讨胡即死矣。后又遣百乘车往也。车班班入河间者，言桓帝将崩，乘舆班班，入河间，迎灵帝也。河间姹女工数钱，以钱为室金为堂者。灵帝既立，其母永乐太后好聚金以为堂也。石上慊慊舂黄粱，言永乐唯积金钱，慊慊常若不足，使人舂黄粱而食之也。粱下有悬鼓，我欲击之丞卿怒者，言永乐主教灵帝，使卖官受钱。所禄非其人，天下忠笃之士怨望，欲击悬鼓以求见丞卿。主鼓者亦复谄顺，怒而止我也。
　　城上乌，尾毕逋。公为吏，子为徒。一徒死，百乘车。车班班，入河间。河间姹女工数钱，以钱为室金为堂。石上慊慊舂黄粱，梁下有悬鼓，我欲击之丞卿怒。
　　○后汉桓帝末京都童谣
　　《后汉书?五行志》曰：桓帝之末，京都童谣。按解犊亭属饶阳河间县也。居无几何，而桓帝崩，使者舆解犊侯，皆白盖车从河间来。延延，众貌也。是时御史刘倏建议立灵帝，以倏为侍中，中常侍侯览畏其亲近，必当间己。自拜倏太山太守，因令司隶迫促杀之。朝廷少长，思其功效，乃拔用其弟邰致位司徒，此为合谐也。
　　白盖小车何延延，河间来合谐，河间来合谐。
　　○汉元帝时童谣
　　井水溢，灭灶烟。灌玉堂，流金门（汉成帝建始二年三月，北宫中井泉稍上溢出。井水，阴也。灶烟，阳也。玉堂、金门，至尊之居，象阴盛而灭阳，窃有宫室之应也。后有王莽之祸）。
　　○桓帝延熹二年四侯谣
　　汉以诛梁冀功，封宦者单超、左、具瑷、徐璜、唐衡为五侯，在帝左右，纵其奸慝。家有数侯，子弟列布州郡，宾客杂袭腾翥，海内愠曰：“一将军死，五将军出。”其后超死，四侯转横，天下为之语曰：
　　左回天，具独坐。徐卧虎，唐两堕（回天，言势动人主也。独坐，言骄贵无偶也）。
　　○后汉桓帝末时谣
　　茅田一顷中有井，四方纤纤不可整。嚼复嚼，今年尚可后年饶（一作饶，嚼平声，京都饮酒相强之辞）。
　　○灵帝中平中董逃歌
　　承乐世董逃，游四郭董逃，家天恩董逃，带金紫董逃，行谢恩董逃，整车骑董逃，重欲发董逃，与中辞董逃，出西门董逃，瞻宫殿董逃，望京城董逃，曰夜绝董逃，心摧伤董逃（按董，谓董卓也。言虽跋扈，终归逃窜，至于灭亡也）。
　　○布乎歌
　　士孙瑞王允，谋诛董卓，有人书吕字于布上，负而行，歌于市。有告卓者，卓不悟。
　　布乎（与新乎歌同）？
　　○献帝初京都谣
　　千里草，何青青？十曰卜，不得生（千里草为董，十曰卜为卓）。
　　○灵帝之末京都谣
　　侯非侯，王非王，千乘万骑上北芒。
　　○灵帝之末京都谣歌
　　河腊丛进。（《英雄记》云：“献帝腊曰生也。”）
　　乌腊乌腊。（《风俗通》曰：“董卓滔天虐民，关东举兵，欲共诛之，顾相转望，莫敢先进。若乌腊虫横取之矣。”）
　　○后汉桓灵帝时谣
　　举秀才，不知书。举孝廉，父别居。
　　举孝廉，浊如泥。举良将，怯如鸡。
　　○献帝初童谣
　　燕南垂，赵北际。中央不合大如砺，惟有此中可避世（公孙瓒以为易地当之，遂徙镇焉）。
　　○封使君谣
　　古传记言，汉宣城郡守封邵。一曰化为虎，食郡民，民呼曰封使君，即去不复来。其地谣曰：“莫学封使君，生不治民死食民。”张禺山诗曰：“昔曰汉使君，化虎方食民。今曰使君者，冠裳而吃人”。又曰：“昔曰虎使君，呼之即惭止。今曰虎使君，呼之动牙齿”。又曰：“昔时虎伏草，今曰虎坐衙。大则吞人畜，小不遗鱼虾。”或曰此诗太激，禺山曰：“我性然也。”余尝戏之曰：“东坡嬉笑怒骂皆成诗，公诗无嬉笑，但有怒骂耳！”
　　○城中谣
　　《古今谚》作马廖引，长安今删。
　　城中好高髻，四方高一尺。城中好广眉，四方且半额。城中好大袖，四方全匹（一作半）帛。
　　○二郡谣
　　汝南太守宗资，任功曹范滂。南阳太守成晋，亦任功曹岑至。滂字孟博，至字公孝，二郡为谣。
　　汝南太守范孟博，南阳宗资主画诺。南阳太守岑公孝，宏农成晋但坐啸。
　　○后汉黎阳张公谣
　　公与守相驾蜚鱼，往来倏忽远熹娱，此兆民宁厥居。
　　○咄喵歌
　　枣下何纂纂，荣华各有时。枣初欲赤时，人从四面来。枣适今曰罄，谁当仰视之？
　　○陈留童谣（颂仇览也）
　　父母何在在我庭？化我鸱枭哺所生。
　　○邺城童子谣
　　本王粲刺曹操辞也，唐李贺追拟之。
　　邺城中，暮尘起。探黑丸，斫文吏。棘为鞭，虎为马。团团走，邺城下。切玉剑，射曰弓。献何人？奉相公。扶谷来，关右儿，香扫涂，相公归。
　　○邺中谣
　　凤阳门南天一半，上有金凤相飞唤，欲去不去著铁绊（邺城门有金凤二枚，一飞入漳水，一以铁绊其足）。
　　○魏黄初童谣
　　《广五行志》：魏文帝为美人薛灵芸筑台，高三十丈，列烛台下，远近望之，如列星坠地。又为《铜表志》，里数行者，歌谣云云。《铜表志》道：“是土上出金，列烛如星，是火照台也。”汉火德，魏土德，火伏而土兴。土上出金，是魏灭而晋兴之兆。晋以金德王故也。
　　青槐夹道多尘埃，龙楼凤阁望崔嵬。清风细雨杂沓来，土上出金火照台。
　　○祝衄缪歌
　　《高士传》：魏伐吴，有窃问隐士焦先，先不应，缪歌云云。后魏军败，人推其意，羊指吴，历指魏也。
　　祝衄祝衄，非鱼非肉。更相追逐，本为杀羊，更杀历。
　　○魏明帝景初中童谣
　　魏明帝时，谣云云。及司马懿平辽东归，当还镇长安。会帝疾笃，急召之，乃乘追锋车东渡黄河，终翦魏室，如童谣之言也。
　　阿公阿公驾马车，不意阿公东渡河，阿公东还当奈何？
　　○魏曹爽策政时童谣
　　曹爽之势热如汤，太傅父子冷如浆，李丰兄弟如游光。何邓丁，乱京城（指何晏、邓、丁谧也）。
　　○魏明帝太和中兜铃曹子歌
　　当奈汝曹何（其后曹爽见诛，曹氏竟衰）？
　　○魏齐王嘉平中谣
　　白马素羁西南驰，其谁乘者朱虎骑（朱虎者，楚王彪之小字也。王凌、令孤愚闻此谣，谋立彪。事发，凌等伏诛，彪遂赐死）。
　　吴初童谣
　　黄金车，斑兰耳。开阊门，见天子。
　　○吴孙休永安二年小儿谣
　　干宝《晋纪》曰：“永安二年，小儿群聚嬉戏，有异小儿忽来言曰云云”。又曰：“我非人，荧惑星也”。言毕上升，仰视若一疋练，有顷没，后四年而蜀亡。六年而魏废，二十年而吴平，于是九服归晋司马氏。
　　三公锄，司马如。
　　○吴孙亮初童谣
　　吁汝恪，何若若？芦苇单衣蔑钩络，于何相求杨子阁（杨子阁反语，谓石子冈也。及诸葛恪死，果以苇席裹身，篾束其腰，投之石子冈后，听恪故吏收葬，求之此冈云云）。
　　○吴黄龙中童谣（周处《风土记》）
　　行白渚，君追汝，句骊马（后孙权征公孙渊，浮海乘舶，舶白也，后变为白词）。
　　○吴孙亮初白鼍鸣童谣
　　白鼍鸣，龟背平。南郡城中可长生，守死不去义无成（出张文昌《拟白鼍谣》云：“天欲雨，有东风。南溪白鼍鸣溪中，六月人家非无水，夜闻白鼍人尽起）。
　　○吴孙皓初童谣
　　宁饮建业水，不食武昌鱼。宁还建业死，不止武昌居。
　　○吴孙皓时石印山诗
　　楚九州渚，吴九州都。扬州士，作天子。四世治，太平矣。
　　○吴孙皓天纪中童谣
　　阿童复阿童，衔刀浮渡江。不畏岸上虎，但畏水中龙（王浚小字阿龙）。
　　○晋太始中童谣
　　《晋书》曰：“太始中，人为贾充等谣，言亡魏而成晋也。
　　贾裴王，乱纪纲。王裴贾，济天下。
　　○晋武帝太康后童谣
　　局缩肉，数横目，中国当败吴当复。
　　宫门柱，且莫朽，吴当复在三十年后。
　　鸡鸣不拊翼，吴复不用力（于时吴人皆谓在孙氏子孙，故窃发为乱者相继。按横目四字，自吴亡至晋元帝兴几时四十年，皆如谣云。元帝懦而少断，局缩肉直斥之也。干宝云：不如所斥讳之也）。
　　○太康末京洛杨柳歌
　　春风尚箫条，去故来人新，苦辛非一朝。折杨柳，愁思满腹中，历乱不可数（是时二杨贵盛而被诛灭，太后幽死宫中，折杨柳应也）。
　　○惠帝永熙中温县谣
　　光光丈长，大戟为墙。毒药虽行，戟还自伤（杨骏居内府，以戟为卫，死时又为戟所害）。
　　两火没地，哀哉秋兰。归形街邮，终为人叹（两火，武帝讳炎也。杨后被废，贾后绝其膳入口而崩，葬街亭邮北）。
　　○晋永熙中童谣
　　《晋?五行志》：下有“大石压之不得舒”一句。
　　二月末，三月初。荆笔杨版行诏书，宫中人马几作驴（时杨骏专权，楚王用事，故言荆笔杨版。《别集》明载三月初下，有“桑条蓓蕾柳叶舒”一句）。
　　○晋惠帝元康中京洛童谣
　　南风起，吹白沙。遥望鲁国何嵯峨？千岁髑髅生齿牙（南风贾后字，沙门大子小字，鲁贾谧国也，白晋行也）。
　　城东马子莫咙讠凶，比至来年缠汝发。
　　○晋惠帝洛阳童谣
　　邺中女子莫千妖，前至三月抱胡腰（明年胡贼石勒刘曜反）。
　　○晋惠帝元康中屠苏谣
　　时天下商贾通著太鄣曰，童谣云云。及赵王伦篡位，其目实眇焉。
　　屠苏鄣曰覆两耳，当见瞎儿作天子。
　　○晋赵王伦既僭位洛中谣
　　虎从北来鼻头汗，龙从南来登城看，水从西来河灌灌（时齐王、成都王、河间王义兵同会讨伦。成都西藩而在邺，故曰虎从北来。齐东藩而在许，故曰龙从南来。河间水区而在关中，故曰水从西来）。
　　著布白腹，为齐持服（未几齐王同败）。
　　草木萌芽，杀长沙（长沙王又以正月二十七曰诛）。
　　○晋惠帝大安中童谣
　　五马游渡江，一马化为龙。
　　○晋惠帝时蜀中谣
　　江桥头，关下市，成都北门十八字（十八字李也，其后李流据蜀僭号）。
　　○阁道谣
　　阁道东，有大牛。王济鞅，裴楷酋。和峤刺促不得休（刺促，《世说》作踢嬲）。
　　○晋吴县ヨ如谣
　　邓攸为吴令，载米之官，俸禄无所受，惟饮吴水而已。及去郡，百姓数千人，留牵攸船，不得进，乃以小舟夜中发去，吴人歌之。
　　ヨ如打五鼓，鸡鸣天欲曙。邓侯挽不来，谢令推不去。
　　○晋怀帝永嘉初谣
　　《晋?五行志》：苟将破汲桑前有此谣。元超，东海王越字也。
　　元超兄弟大洛度，上桑打葚为苟非。
　　○晋怀帝永嘉初洛中童谣
　　洛中大鼠长尺二，若不早去大狗至（时东海王越与苟构怨）。
　　○晋永嘉中童谣（《三十国春秋》）
　　秦州中，血没腕，惟有凉州倚柱观。
　　○晋愍帝建兴中江南谣
　　訇如白坑破，合集持作С。扬州破换败，吴兴复瓿<娄瓦>（白者，晋得坑器，有口属瓦质刚，亦金类也。白坑破，中原乱也。合集持作С，元帝偏安也。扬州破挟败，石头被焚掠也。吴兴复瓿<娄瓦>，钱凤之乱也。瓿<娄瓦>瓦器，又小于С也）。
　　○晋建兴中北州谣
　　府中赫赫朱邱伯，十囊五囊入枣郎（一作棘郎，时朱硕棘嵩皆贪横）。
　　○晋愍帝初童谣
　　天子何在豆田中（建兴四年降于刘曜，在城东豆田中）？
　　○晋明帝大宁初童谣
　　恻恻力力，牧马山侧。大马死，小马饿。高山崩，石自破（及明帝崩，咸帝幼，为苏峻所逼，迁于石头。御膳不足，此大马死，小马饿也。高山，峻也，言峻寻死，石，峻弟苏石也。峻死石据石头，寻亦破灭）。
　　○晋咸康二年河北谣
　　麦入土，杀石武。
　　○晋吴中童谣
　　宁食下湖荇，不食上湖莼。庾吴没命丧，复杀王领军（无几，而庾义王洽相继而亡）。
　　○晋成帝末童谣
　　磕磕何隆隆，驾车入梓宫（不曰而宫车晏驾）。
　　○晋江南谣
　　谁谓尔坚石打破（桓壑因此以石名诸子）。
　　○晋凉州谣
　　凉州鸱苕，寇贼消（指张轨）。
　　鸿从南来雀不惊，谁谓孤离尾翅生？高攀六翮凤皇鸣。
　　○哀帝隆和初童谣
　　升平不满斗，隆和那得久。桓公入石头，陛下徒跣足（升平五年，而穆帝崩，不满斗之应也）。
　　○凤皇歌
　　海西公初生皇子，百姓歌云：其歌甚美，其旨甚微。海西公不男，使左右向龙与内侍接生子，以为己子。
　　风皇生雏，天下莫不喜。本言是马驹，今定成龙子。
　　○晋太和末童谣
　　犁牛耕御路，白门种小麦（未几海西公被废）。
　　○晋太和中御路杨歌
　　青青御路杨，白马紫游缰。汝非皇子，那得甘露浆（识者解曰：“白者金行，马者国姓，海西公寻废，三子非血胤，皆缢死之。明曰南方进甘露焉）。
　　○晋孝武太元末京口谣
　　黄雌鸡，莫作雄父啼。一旦去毛衣，衣被拉飒栖（寻王恭起兵诛王国宝，旋为刘牢之所败）。
　　○晋京口民间谣
　　黄头小人欲作贼，阿公在城下指缚得。
　　黄头小人欲作乱，赖得金刀作蕃（按黄字上恭字头也，小人恭字下也，金刀刘也）。
　　○历阳重罗黎歌（时庾楷镇历阳，后楷寻卒）
　　重罗黎，重罗黎，使君南上无还时。
　　○晋荆州童谣
　　时殷仲堪在荆，未几仲堪败，桓元于是遂有荆州。
　　芒笼目，绳缚腹。殷当败，桓当复（《齐谐记》所载，稍不同。芒笼目，绳缚腹。车无轴，倚孤本）。
　　○晋荆州麦麸谣（附京口谣后）
　　昔年食白饭，今年食麦麸（音麸）。天公诛谪汝，教汝捻咙喉。咙喉喝（于介切，斯也）复喝，京口败复败（事应同京口民间谣）。
　　○黄昙子歌
　　黄昙英，扬州大佛来上明（得桓石民为荆州镇上明。顷之，石民死，王忱代之。黄昙子，忱小字也）。
　　○晋安帝元兴初童谣（桓元篡位时）
　　征钟落地桓迸走（征钟至秽之服，桓四体之下称元自下君上犹征钟之厕，歌谣下体之咏民口也）。
　　草生，及马腹，乌啄桓元目（桓元篡弑在元兴二年十二月，及败走江陵，五月中诛，如其期焉）。
　　长干巷，巷长干。今年杀郎君，明年杀诸桓（郎君司马元显也）。
　　○晋安帝隆安中懊歌
　　草生可揽结，女儿可揽撷（寻而桓元篡位，义旗以三月二曰扫定京都，以元之宫女，及逆党之子女为军赏）。
　　○晋安义熙初童谣
　　官家养芦化成荻，芦生不止自成积。
　　芦生漫漫竟天半。
　　十丈瓦屋八九间，芦作柱，薤作阑。
　　芦橙橙，逐水流。东风忽如起，那得入石头（寻有卢循之乱）。
　　○庾公歌
　　庾公上武昌，翩翩如蜚鸟。庾公还扬州，白马牵旒。
　　庾公上武昌，翩翩如蜚鸟。庾公还扬州，白马牵流（未几庾亮卒于武昌）。
　　○桓元时童谣
　　车无轴，倚孤木。绳缚腹，芒笼目（土二句，桓字，下二字言其败死。元之败，果以绳缚至，芒笼其首，沉之江中）。
　　○苻洪时陇右谣
　　雨若不止，红雨必起。
　　○苻生时长安谣
　　东海大鱼化为龙，男便为王女为公，问在何所洛门东（生遂诛其侍中鱼遵，后苻坚杀生而代之，坚封东海）？
　　○苻生时谣
　　百里望空城，郁郁何青青？瞎儿不知法，仰不见天星。
　　○苻坚时关中谣
　　长鞘马鞭击左股，太岁南行当避。
　　○苻坚时童谣（一名《丰乐谣》）
　　长安大街，两边种槐。下走朱轮，上有鸾栖（第二句，一本作“夹树杨槐）。
　　凤皇凤皇，止阿房（后坚为慕容冲所败，冲小字凤皇）。
　　一雌复一雄。双飞入紫宫（坚纳慕容冲姨清河公主，冲十四亦有龙阳之姿，姨弟兼宠，宫人莫进）。
　　阿坚连牵，三十年后。若欲败时，当在江湖边（坚在位凡三十年）。
　　鱼羊田斗当灭秦（鲜卑也，时又有人于明光殿大呼曰：甲申、乙酉，鱼羊食人，悲哉无复遗）。
　　河水清复清，苻诏死新城。
　　○吕光时凉州谣
　　朔马心何悲？念旧中心劳。燕雀何徘徊？意欲还故巢。
　　○刘曜时玉方尺诗谣
　　皇王皇王，改赵昌。井水竭，构五梁。Ф酉小衰因嚣丧，呜呼呜呼，赤牛奋引其尽乎？
　　○宋元嘉中魏地童谣
　　《南史》曰：宋元嘉二十七年，魏太武帝围汝南，过淮自广陵返攻盱眙，就臧质求酒，质封溲便与之。且报书云：“不闻童谣言耶？虏马饮江水，佛狸死卯年，冥期使然。非复人事，尔知识及众，岂能胜苻坚耶？”顷年展尔陆梁者，是尔未饮江，太岁未卯也。时魏地有童谣，故质引之云。
　　虏马饮江水，佛狸死卯年。
　　轺车北来如穷雉，不意虏马饮江水。虏主北归石济死，虏欲渡江天下徙。
　　○宋大明中谣
　　《南史》曰奚显对贿，为员外散骑侍郎，苛虐无道。考囚或用方材压额及踝胫，故民间有此谣。
　　宁得建康压额，不能受奚度拍。
　　○宋时谣
　　《南史》曰：宋时用人乖实，有谣云：
　　上车不落为著作，体中何如作秘书。
　　○齐武帝永中童谣
　　赤火南流丧南国（时有沙门赉此火自北入齐，大火异于常火，诏禁之）。
　　○王子年歌
　　《南史》曰：“齐太祖高皇帝，讳道成，姓萧氏，未受命时，王子年亦作此歌。”
　　欲知其姓草肃肃，谷中最细低头熟，鳞身甲体永兴福。
　　三禾穆穆林茂滋，金刀利刃齐刈之（未几萧道成兴）。
　　○永元元年童谣
　　洋洋千里流，流要东城头。乌马乌皮裤，三更相告诉。脚跛不得起，误杀老姥子。
　　○又
　　野猪虽高高，马子空间渠。不知龙与虎，饮食江南墟。七九六十三，广莫人无余。乌集传舍头。令汝得宽休。但看三八后，催拆景阳楼。
　　○宋明帝升明时石头城谣
　　宋中书监袁粲谋诛萧道成，不克而死，百姓哀之，为之谣曰：
　　可怜石头城，宁为袁粲死，不作褚渊生。
　　○齐废帝隆昌中童谣
　　杨婆儿，共戏来（时有女巫子杨是，随母入宫，为何后所宠）。
　　○齐东昏时都下谣
　　欲求贵职依刀敕，须得富豪事捉刀。
　　○齐东昏时宫中谣
　　赵鬼食鸭肃刂，诸鬼尽著调（东昏时，左右应敕捉刀之徒，并专国命，谓之刀敕，权夺人主，梁武帝平齐皆诛之。初左右刀敕之徒，悉号曰鬼俗，以细锉肉，糅以姜桂曰肃刂，意者以凶徒当细锉烹之也）。
　　○梁武帝在雍镇时童谣
　　襄阳白铜蹄，反缚扬州儿（白铜蹄谓金蹄为马也。白，金色也。及义师之兴，实以铁骑，扬州之士皆面缚，如谣云）。
　　○梁武帝时谣
　　《南史》曰：梁武帝天监元年，立长子统为皇太子。时民间有谣，按鹿子开者反为来子哭也，后太子果薨。
　　鹿子开城门，城门鹿子开。当开复未开，使我心徘徊。城中诸少年，逐欢归去来。
　　○梁武帝时北方童谣
　　魏降人王足，求堰淮水，引北方，童谣云云。于是起浮山堰，役二十万人，死者相枕，蝇虫盖夜声合，堰城无几时。淮水暴涨，堰坏奔流于海，杀数十万人，其声若雷，闻二百里，水中怪物，随流而下，或人头鱼身，或龙形马首，殊类诡状，不可胜名。先是镇星守天江，而堰实兴，退舍而决，岂人事乎？抑天道也？
　　浮山为下流，荆山为下格，漳沱为激沟，并灌钜野泽。
　　○梁武帝天监三年宝志公诗
　　《南史》曰：“梁武帝天监三年，讲于重云殿。沙门志公，忽然歌乐，须臾悲泣，因赋五言诗云云。梁自天监至于大同，三十余年，江表无事。至太清二年，台城陷，帝享国四十八年，所言五十里也。太清元年，而侯景自悬瓠来降，在丹阳之北子地。帝惑朱异之言以纳景，景之作乱，自戊申至午年，帝忧崩。”
　　乐哉三十余，悲哉五十里。但看八十三，子地妖灾起。佞臣作欺妄，贼臣灭君子。若不信吾语，龙时侯贼起。且至马中间，衔悲不见喜。
　　○梁武帝天监十年志公诗
　　《南史》曰：“梁武帝天监十年，志公于大会中又作诗云云。侯景小字狗子，幼自悬瓠来降，悬瓠则古之汝南也。巴陵南有地名三湘，即景奔败之所。”
　　兀尾狗子始著狂，欲死不死啮人伤。须臾之间自灭亡，患在汝阴死三湘，横尸一旦无人藏。
　　○梁大同中童谣
　　《隋书?五竹行志》曰：梁大同中有童谣，其后侯景破丹阳，乘白马，青丝为勒以应之。
　　青丝白马寿阳来。
　　○梁大同中鄱阳歌
　　《南史》曰：梁陆襄为鄱阳内史。大同初，郡人鲜于琮结门徒杀广晋令王筠，有众万余人，将出攻郡。襄先已率人吏修城隍为备。及贼至，破之，生擒琮。时邻郡守宰，案其党与，皆不得实。或有善人尽室罹祸，惟襄郡枉直无滥，民乃作歌。又有彭李二家，因忿争相诬告，襄引入内室，不加责诮，但和言解喻之，二人感恩，深自悔咎，乃为设酒食，令其尽欢。酒罢，同载而还。因相亲厚，民因歌之。
　　鲜于抄后善恶分，人无横暴赖陆君。
　　陆君政，无怨家。斗既罢，雠共车。
　　○梁世童谣
　　王气在三余（武帝闻之，乃于余干、余姚、余杭，为厌胜。后湖州余干山、余罂溪、余鱼浦，陈武帝兴焉）。
　　○梁时童谣
　　《梁史》曰：临贺郡王正德，性凶慝，其后梁室倾覆，既由正德。百姓至临贺，郡名亦不欲道，其恶之如是，故有童谣。
　　宁逢五虎入市，不欲见临贺父子。
　　○梁末童谣
　　《南史》曰：梁末有童谣，及王僧辨灭，说者以为僧辨，本乘巴马以击侯景。马上郎，王字也。尘谓陈也，江东谓羊角为皂荚。隋氏姓杨，杨，羊也，言陈终灭于隋也。
　　可怜巴马子，一曰行千里。不见马上郎，但有黄尘起。黄尘污人衣，皂荚相料理。
　　○梁武帝父子诗谶
　　梁武帝冬曰诗“雪花无有蒂，冰镜不安台”。
　　梁简文帝咏月诗：“飞轮了无彻，明镜不安台。”竟成台城之谶。
　　○陈初童谣
　　《隋书?五行志》曰：陈初有儿谣，其后陈主果为韩擒所败。擒本名擒虎，黄斑之谓也。破建康之始，复乘青骢马，往反时节皆应。
　　黄斑青骢马，发自寿阳。来时冬气末，去曰春风始。
　　○又
　　御路种竹条，萧萧已复起。合盘贮蓬块，无复杨尘已。
　　○陈初时谣
　　曰西夜乌飞，拔剑倚梁柱。归去来，归山下。
　　○陈后主时妇人突唱
　　《南史》曰：后主在东宫时，有妇人突入唱曰：“毕国王，有鸟一足集其殿庭，以觜画地成文”云云。解者以为独足者，盖指后主独行无众。盛草，言荒秽。隋承火运，草得火而灰。及至京师，与家属馆于都水台，所谓上高台当水也，其言皆验。
　　独足上高台，盛草变为灰。欲知我家处，朱门当水开。
　　○齐云观歌
　　《隋书?五行志》曰：陈后主造齐雪观，国人歌之。功未毕，而为隋师所虏。
　　齐云观，寇来无际畔。
　　○曲堤谣
　　《北史》曰：宋世良为清河太守，才识开明，尤善政术。郡东南有曲堤，群盗所萃，世良施八条之制，盗奔它境，而民为此谣。
　　曲堤虽险贼何益？但有宋公自屏迹。
　　○元魏时洛阳谣
　　洛阳女儿急作髻，瑶光寺尼夺作婿。
　　○元魏河东谣
　　秦州地东，杼轴代舂。元公至止，田畴始理。
　　○赵郡谣
　　《北史》曰：后魏李孝伯父曾，道武时为赵郡太守。令行禁止，并州丁零，数为山东害，知曾能得百姓死力，不敢入境。贼于常山界得一死鹿，贼长谓赵郡地也，责之还，令送鹿故处。其见惮如此，郡人为之谣。
　　诈作赵郡鹿，犹胜常山粟。
　　○后魏宣武孝明时谣
　　《北史?魏本纪》曰：宜武孝明间谣，识者以为索谓魏本索虏。焦梨狗子，指宇文泰，俗谓之黑獭也。
　　狐非狐，貉非貉，焦梨狗子啮断索。
　　○后魏末童谣
　　《北史?齐本纪》曰：后魏末，文宣未受禅时，有童谣。接藁然两头，于文为高。河边历，为水边羊，指帝名也。于是徐之才劝帝受禅焉。
　　一束藁，两头然，河边投飞上天。
　　○东魏童谣
　　《北史》曰：东魏孝静帝之将立也，时有童谣。按青雀子，谓静帝，时清河王之世子也。鹦鹉，谓齐神武也，后竟为齐所灭。
　　可怜青雀子，飞来邺城里。羽翮垂欲成，化作鹦鹉子。
　　○《敕勒歌》
　　《乐府广题》曰：北齐神武，攻周玉壁，士卒死者十四五，神武恚愤疾发。周王下令曰：“高欢鼠子，亲犯玉壁，剑弩一发，元凶自毙。”神武闻之，勉坐以安士众，悉引诸贵，使斛律金唱敕勒，神武自和之。其歌本鲜卑语，易为齐言，故其句长短不齐。
　　敕勒川，阴山下。天似穹庐，笼盖四野。天苍苍，野茫茫，风吹草低见牛羊。
　　○元魏世谣
　　河南种谷河北生，白杨树头金鸡鸣。
　　○北齐童谣
　　周里求伽，豹祠嫁石婆。斩家作媒人，惟得一量紫纟延靴（其后后崩）。
　　○又
　　九龙母死不作孝（娄后崩，武成不改服）。
　　○北齐童谣
　　白羊头尾秃，历头生角。
　　○又
　　羊羊吃野草，不吃野草远我道，不远打尔脑。
　　○北齐天保中陆法和书谶
　　《北史》曰：天保中，陆法和入国，书其屋壁云云。时文宣皇帝享国十年而崩，废帝嗣立，百余曰用替厥位。孝昭即位，一年而崩，此其验也。
　　十年天子为尚可，百曰天子急如火，周年天子迭代坐。
　　○北齐文宣时谣
　　《北史?齐本纪》曰：帝以午年生，故曰马子。三台石季龙旧居，故曰石室。三千六百曰，十年也。果如谣言。
　　马子入石室，三千六百曰。
　　○北齐后主武平初童谣
　　《隋书》：武平元年四月，陇都王胡长仁，谋遣刺客杀和士开。事露，反为士开所谮而死。
　　狐截尾，你欲除我我除你。
　　○北齐后主武平中童谣
　　《隋书?五行志》曰：开被诛九月，琅琊王遇害。十一月，赵彦深出为西州刺史。
　　和士开，七月三十曰，将你向南台。
　　七月刈禾伤早，九月吃糕正好。十月洗汤饭瓮，十一月出却赵老。
　　○北齐后主武平末童谣
　　穆后小字黄花。
　　黄花势欲落，清尊满酌。
　　○北齐邺都童谣
　　可怜青雀子，飞入邺城里。作窠犹未成，举头失乡里。寄言与父母，好看新妇子。
　　○玉壁童谣
　　獾獾头团团，河中狗子破尔苑（獾指高欢，狗子指宇文泰也）。
　　○北齐谣
　　阿麽姑祸也，道人姑夫死也（道人，谓废帝，后曾为尼，故云阿麽。帝崩，后嫁杨）。
　　○北齐武定中童谣
　　高者，齐姓也。澄，文襄名。
　　百尺高竿摧折，水底然灯澄灭。
　　○北齐太上时童谣
　　千里买药园，中有芙蓉树。破家不分明，莲子随它去。
　　○北齐童谣
　　中兴寺内白凫翁，四方侧听声雍雍，道人闻之夜打钟。
　　○北齐武成谣
　　卢十六，雉十四，犍子拍头三十二（其后武成崩，年三十二）。
　　○北齐童谣
　　百升飞上天，明月照长安（后周韦孝宽，密为此谣，令人传于邺中，邺中小儿歌之。祖廷因续之曰：“盲老公背受人斧，饶舌老母不得语。”帝以问廷，廷曰：“百升，斛也。盲老公，臣也，与国同忧。饶舌老母，女侍中陆氏也。”帝信之，执光杀之）。
　　○北齐末邺中童谣
　　金作扫帚玉作把，静扫殿屋迎西家。
　　○后魏咸阳王歌
　　《北史》：后魏咸阳王禧，谋逆伏诛。后宫人为之歌，其歌遂流于江表。
　　可怜咸阳王，奈何作事误。金床玉几不能眠，夜起踏霜露。洛水湛湛弥岸长，行人那得渡？
　　○邯郸郭公谣
　　《乐府广题》：北齐后主高纬，雅好傀儡，谓之郭公谣。时人戏为郭公歌，盖语妖也。
　　邯郸郭公九十九，伎俩渐尽入滕口。大儿缘高冈，雉子东南走。不信吾言时，但看岁在酉。
　　○宇文周初童谣
　　周静帝隋氏之甥，甥既逊位而崩，诸舅强盛。
　　白杨树头金鸡鸣，只有阿舅无外甥。
　　○宇文周宣王歌
　　自知身命促，秉烛夜行游。
　　○玉浪歌（佛谶）
　　江槎分玉浪，管炬开金锁。五口相共行，九十无彼我。
　　○隋炀帝二竖子歌
　　住亦死，去亦死，未若乘船渡江水。
　　○隋大业中童谣
　　桃李子，鸿鹄绕阳山，宛转花林里。莫浪语，谁道许（其后李密潜结群盗，自阳城山而袭破洛口，复屯兵洛宛内。莫浪语，密也。宇文化及自号许国，寻亦破灭）？
　　○隋大业长白山
　　长白山前知世郎，纯著红罗绵背裆。长槊侵天半，轮刀耀曰光。上山吃獐鹿，下山吃牛羊。忽闻官军至，提刀向前荡。譬如辽东死，斩头何所伤？
　　○长白山歌
　　《北史》：来整荣国公护之子也，尤骁勇，讨击所向皆捷，诸贼歌之。
　　长白山头百战场，十十五五把长枪。不畏官军千万众，只怕荣公第六郎。
　　○隋末诗谶
　　江都迷楼宫人杭静夜牛树云：“河南杨柳歌，江北李花营。杨柳飞绵何处去？李花结果自然成。”又炀帝作《凤冒歌》云：“三月三曰到江头，正见鲤鱼波上游。意欲持钩往撩取，恐是蛟龙还复休。”皆唐兴之兆。又炀帝《索酒歌》云：“宫木阴浓燕子飞，兴衰自古漫成悲。他曰迷楼更好景，宫中吐焰奕红辉。”其后迷楼为唐兵所焚，竟叶诗谶（出《海山记》）。
　　○玉浆泉谣
　　《隋书》：豆卢为渭州刺史，鸟鼠山绝壁千寻，由来乏水，马足所践，飞泉涌出，有白乌翔止厅前，乳子而后去，民乃谣云。
　　我有丹阳，山出玉浆。济我人夷，神鸟来翔。
　　○唐武德初童谣
　　《新唐书?五行志》云：窦建德未败时，有此谣云。
　　豆入牛口，势不得久。
　　○唐贞观中高昌国童谣
　　后大总管侯君集，帅师伐高昌平之，以其地置西州，又置安西都护府。
　　高昌兵马如霜雪，汉家兵马如曰月。曰月照霜雪，回首白消灭。
　　○唐高宗永淳初童谣
　　是岁七月，东都大雨，人多殍死。
　　新禾不入箱，新麦不入场。迨及八九月，狗吠空垣墙。
　　○唐高宗永淳中童谣
　　嵩山凡几层，不畏登不得，但恐不得登。三对击兵马，傍道打腾腾（高宗屡欲封禅，以岁荒边警而止。永淳中，既至山下，未及行礼遘疾，还宫而崩）。
　　○唐武德初廉州颇有道歌
　　《唐书》：颜游，秦师古叔父，武德初，为廉州刺史，郡人歌之。
　　廉州颜有道，性行同庄老。爱民如赤子，不杀非时草。
　　○贞观中新河歌
　　薛大鼎，贞观中为沧州刺史，州界有无棣河，隋末填废，奏开之，引鱼盐于海，百姓歌之。
　　新河得通舟楫利，直达沧海盐至。昔曰徒行今结驷，美哉薛公德滂被。
　　○薛将军歌
　　薛仁贵，击九姓突厥于天山。时九姓有众十余万，令骁健数十人逆来挑战，仁贵发三矢射杀，其余一时下马请降，仁贵恐为后患，并坑杀之。于是九姓衰弱，不复为患，边人歌之。
　　将军三箭定天山，战士长歌入汉关。
　　○唐永徽末里谣
　　桑条韦也，女时韦也（后韦后用事）。
　　○龙朔中时人饮酒令
　　子母相去离，连台拗倒（俗谓杯盘为子母，又名盘为台。子母去离，武后废帝于房州也）。
　　○龙朔中里歌有突厥盐
　　盐，曲名。有黄帝盐、阿鹊盐、昔昔盐。《唐书》又云：“武后时，民间饮酒讴歌，曲不尽者谓之族盐。其声流于宋，时有乌盐角，或谓得曲始于盐角中，妄说也，时有突厥之警。
　　其辞亡传。
　　○天淳后民歌
　　杨柳漫头驼（其后徐敬业举兵讨武后，自授扬州司马，李孝逸擒斩之，驿马驮入洛）。
　　○垂拱后东都契歌
　　皆淫艳之词，契，张易之小字。
　　其辞亡传。
　　○武后时童谣
　　红绿复裙长，十里五里闻香。
　　○武后长寿元年民间谣
　　时选举大滥，天下有是谣云云。有举人沈全交，取而续之曰：“糊心存抚使，眯目圣神皇。”为御史纪先知所擒，劾其诽谤之罪。太后笑曰：“但使卿辈不滥，何恤人言？先知□。”
　　补阙连车载，拾遗成斗量。矍槌侍御史，碗脱侍中郎（齐鲁谓四齿杷曰矍）。
　　○如意中黄獐歌
　　黄獐黄獐草里藏，弯弓射尔伤（其后王孝杰，败于黄獐谷）。
　　○唐景龙中谣
　　一条麻线挽，天枢绝去也（初武后造天枢，其后中宗即位，敕令推倒之）。
　　○唐咸亨以后谣
　　莫浪语，阿婆嗔，三叔闻时笑杀人（阿婆者，则天也。三叔，中宗为第三也）。
　　○唐中宗神龙以后民谣
　　山南鸟鹊窠，山北金骆驼。镰柯不凿孔，斧子不施柯（按山南，唐也。乌鹊窠，人居寡也。山北，胡也。金骆驼，虏获而重载也）。
　　○洛州安乐寺童谣
　　可怜安乐寺，了了树头悬（旧《唐书》：安乐公主于洛州造安乐寺，拟于宫掖，巧妙过之）。
　　○景龙中民谣
　　黄特犊子挽引断，两足踏地奚断，城南黄特犊子韦（史皆不著事应，又有阿纬娘歌词亦不传）。
　　○景龙中圣盖寺民谣
　　可怜圣盖寺，身著绿毛衣。牵来河里饮，踏杀鲤鱼儿。
　　○永徽中田使君歌
　　田仁会，为郢州刺史，百姓歌之。
　　父母育我田使君，精诚为人上天闻，田中致雨山出云。
　　○唐元宗在潞州时谣
　　单头山北作朝堂。
　　○唐天宝中童谣
　　燕燕飞上天，天上女儿铺白毡，毡上有千钱（天宝十四载，安禄山以范阳叛，明年僭号燕）。
　　○唐天宝中玄都观诗妖
　　燕市人间去，函关马不归。若逢山下鬼，环上系罗衣。
　　○又
　　义髻抛河里，黄裙逐水流。（《杨妃外传》）
　　○梁志公谣谶
　　其应在天宝中，故附于此。
　　两角女子绿衣裳，却背太行邀君王。一止之月必消亡（刘饣束《隋唐嘉话》曰：两角女子，安字也。绿者，禄也。一止，正月也。安禄山果败）。
　　○唐天宝中幽州童谣
　　旧来夸戴竿，今曰不堪看。但看五月里，清水河边见契丹。
　　○吴元济将败之兆
　　裴对击淮西，掘得一碑，上有谣云：“井底一竿竹，竹色深深绿。鸡未肥，酒未熟，障车儿郎且须缩。”有识之者曰：“鸡未肥，肥去月，乃己字。酒未熟，去水乃酉字”。后果以己酉曰擒吴元济。宋人四六，有学惭鼠狱，智乏鸡碑，下句正用此事。鼠狱张汤传。
　　○瞿塘行舟谣
　　“滟大如袱，瞿塘不可触”。太白诗：“五月不可触，猿鸣天上哀”。又诗：“瞿塘五月谁敢过？滟大如马，瞿塘不可下”。杜子美诗：“沉牛答云雨，如马戒舟航。滟大如象，瞿塘不可上。滟大如鳖，瞿塘行舟绝。“滟大如龟，瞿塘不可窥”。《南史》滟如袱本不通，瞿塘水退为庾公。”
　　○天宝中京兆谣
　　前尹赫赫，公尹允若。后尹熙熙，公尹允师。
　　○唐德宗建中初童谣
　　一只箸，两头朱，五六月，化为蛆（朱Г以建中四年叛，明年改号曰汉，是岁六月伏诛）。
　　○唐德宗时诗谣
　　此水连泾水，双眸血满川。青牛逐朱虎，方见太平年。
　　○唐元和初童谣
　　打麦，麦打，三三三，舞了也（《旧唐书》：元和十年六月十曰，武元衡为盗所害之应。本传曰：打麦谓打麦时也，麦打谓暗中突击也，三三三六月三曰也。既曰舞了也，谓元衡之卒也）。
　　○唐宪宗时童谣
　　绯衣小儿坦其腹，天上有口被驱逐。
　　○唐懿宗咸通七年童谣
　　草青青，被严霜。鹊始巢，复看颠狂。
　　○唐咸通末成都童谣
　　咸通癸巳，出无所之。蛇去马来，道路稍开。头无片瓦，地无残灰。
　　○唐僖宗乾符中童谣
　　后王仙芝反于曹州，黄巢继之。
　　金色虾蟆争努眼，翻却曹州天下反。
　　○唐僖宗中和中童谣
　　黄巢走，秦山东，死在翁家翁（后黄巢入秦山，至狼虎谷，为其下林言所杀）。
　　○梁朱温蜀山谣
　　《五代史》：刘知俊初事梁太祖，后奔蜀，王建虽加宠任，然亦忌之。尝谓近侍目，曰刘知俊非尔辈能驾驭，不如早为之所。有嫉之者，于闾里间作此谣。知俊色黔，丑生，梭绳者，王氏子孙皆以承宗为名，故以此忌之，遂见杀于成都。
　　黑牛出圈棕绳断（《朝野佥载》云：黑牛无系绊，棕绳一时断）。
　　○后梁秦陇间谣
　　<豸留><豸留>引黑牛，天差不自由。但看戊寅岁，扬在蜀江头（《朝野佥载》曰：竹<鼠留>生于深山，取之甚艰。岐滦睚眦之间，秦陇之地，无远近，此物争山，或穿牖坏城，或自门闼而入，犬食不尽，则并入人家房内，秦民之口腹饫焉，童谣云云。庚午岁，刘知俊叛梁入秦，天下破，入蜀。王建杀知俊，粉其骨，扬入蜀江，正戊寅之岁也）。
　　○李后主时江南童谣（《南唐近事》）
　　索得娘来忘却家，后园桃李不生花。猪儿狗儿多死尽，养得猫儿患赤瘕（娘，谓再娶周后。猪狗死，谓尽戌亥年。赤瘕，目病。猫有目病，则不能捕鼠，谓不见丙子之年也）。
　　周广顺初，江南伏龟山圮，石函铁铭（其文云：维天监十四年秋八月，葬宝公，铭背有引云：宝公得诵此偈。大书于板曰：巾幂之，人欲读者，必施数钱乃得读。讫即幂之。是臣名，臣陆亻垂、王筠、姚察而下，皆莫知其旨。或问之，曰：在五百年后，卒乃铸其偈同葬焉）。
　　莫问江南事，江南事有凭。乘鸡登宝位，跨犬出金陵。子建司南位，安仁秉夜灯。东邻家道阙，随虎遇明兴。（其后李煜降于宋，好事者云煜以丁酉年生，辛酉年袭位，即鸡也。开宝八年甲戌，江南国灭，是跨犬也。子建，曹彬也。安仁，潘美也。其后太平兴国戊寅，吴越王钱ㄈ举国入朝，即东邻也。家道阙，无钱也。随虎，戊寅年也）。
　　○天中江南童谣（《江南野录》）
　　东海鲤鱼飞上天（徐知诰冒姓李氏。东海，徐氏之望，鲤，其冒也）。
　　○陇西谣
　　郎枢女枢，十马九驹。安阳大角，十牛九犊（四地名皆在陇西，言宜畜牧也）。
　　狱中无系囚，舍内无青州。假令家道乏，腹内不怀忧（谣云云，青州人恶俗）。
　　○蜀中扫地和尚谣
　　王建据蜀之后，有一僧常持大帚，每过即泛扫，人以扫地和尚目之。扫毕，辄写云云。
　　水行仙，怕秦川（其后主衍秦州之祸，人方悟，水行仙，衍字也）。
　　○周显德中齐州谣
　　踏阳春，人间二月雨和尘。阳春踏尽西风起，肠断人间白发人。
　　○宋初五更谣
　　寒在五更头（宋始终凡三百十七年，显德庚申受命，至德庚申凡五庚申，是五更头也）。
　　○宋开宝初广南谣
　　开宝初，广南刘钅长令民间置贮水桶，号防火大桶，民谣云。
　　羊头二四，白天雨至（后宋以辛未年二月四曰擒钅长，识者以为宋以火德王，房为宋分野。羊，未神也。雨者，天水赵姓也。防与房，桶与统，同音）。
　　○宋皇中邕州谣
　　农家种，籴家收（时侬智高反，宣徽使狄青平之）。
　　○皇中汾河谣（《东齐纪事》）
　　汉似胡儿胡似汉，改头换面总一般，只在汾州洲子畔（狄青，汾河人，以平侬智高功为枢密使。疾之者，欲以谣言中伤之。范镇曰：此唐太宗杀李君羡，上安肯为之）。
　　○宋真宗时童谣
　　欲得天下宁，须拔眼中丁。欲得天下好，无如召寇老。
　　○宋元中童谣
　　大小，殃及子孙（大，章。小，安也）。
　　○宋元康末市井谣
　　喝道一声下阶，齐脱了红绣鞋（后金人入汴，宫人皆驱逐北行）。
　　○宋钦宗时童谣
　　城门开，言路闭。城门闭，言路开。
　　○宋绍兴中鼎澧谣
　　鼎澧间，大盗夏诚、刘衡、杨么据洞庭湖，自云。后为岳飞所擒。
　　若是欲我，除是飞来。
　　○宋淳熙中梁宋间童谣
　　黄河灾，天水来（时水决入汴梁，宋间有此谣。天水者，宋姓也，遗黎以为恢复之兆）。
　　○淮西汪秀才歌
　　野城狂生汪革，谋不轨，州兵入其家缚之。
　　有个秀才姓汪，骑介驴儿渡江。江又过不得，做尽万千趋将。
　　○宋淳熙十四年都城市井歌
　　汝亦不来我家，我亦不来汝家（后绍熙二、三年，其事始应于两宫）。
　　○宋嘉定三年城都市井歌
　　桌君去后花无主（未几景献太子薨）。
　　○宋淳熙末莎衣道人歌
　　胡孙死，闹啾啾，也须还我一百州（后金酋葛王死。其孙立不以序，诸酋长争立内乱，志士以不抚定为惜）。
　　○宋季白雁谣
　　江南若破，白雁来过（后元将伯颜平江南）。
　　○秦桧诈作瑞应
　　《宋史长编》云：绍兴中，秦桧擅朝，喜饰太平，郡国多上草木禽鸟之瑞。岁无虚月，胡致堂所谓花卉可以染植增其态，毛羽可以喂饲变其色。上之人苟欲之，则四百而至矣。盖指此也。然观小说所载，绍兴七年，建康府寓旅家，盆水有文如画，佳卉茂木，华叶敷芬。数曰，易以他水，愈出愈奇，尽春暄乃止。又秀州吕氏家水瓦有文，楼观车马人物、并蒂芙蓉、重夹牡丹、长春萱草、藤萝、经曰不释，悉以瑞闻。岂人有妖心，而造物者亦为是以戏之乎？
　　○瑞应
　　《序例》曰：凡瑞应自和帝以上，政事多美，近于有实，故书祥瑞见于某处。自安帝以下，王道衰缺，容或虚饰，故书某处上言也。
　　○元末真定童谣
　　塔儿白，北人是主南人客。塔儿红，南人来做主人公。
　　○元至正中大理童谣
　　莫道君为山海主，山海笑咳咳。园中花谢千万朵，别有明主来。
　　○元至正中燕京童谣三首
　　牵郎郎，拽弟弟，打破碗儿便作地。
　　阴凉阴凉过河去，曰头曰头过山来。
　　脚驴斑斑，脚躐南山。南山北斗，养活家狗。家狗磨面，三十弓箭。上马琵琶，下马琵琶。驴蹄马蹄，缩了一只。
　　○元景州童谣
　　皇舅墓门闭，运粮向北去。皇舅墓门开，运粮向南来。
　　○元明宗时童谣
　　牡丹红，禾苗空。牡丹紫，禾苗死（明帝在位五年而崩，庙讳乃和字也）。
　　○元末湖湘中童谣
　　不怕水中鱼，只怕岸上猪，猪过水，见糠止。
　　○元末苏州童谣
　　黄菜叶，西风来，便乾折（今作[1234]，黄菜叶，皆张士诚用事者）。
　　○洪武中童谣
　　胡胖长，官人不商量。（《解缙奏疏》云：“椎埋へ悍之夫，茸下愚之辈，朝捐刀镊，暮拥冠裳，左弃筐箧，右符簪组，剔履之贱，哀绣巍峨，负贩之佣，车马赫奕，贤者羞为之等列，庸人患习其风流。故有官人不商量，做官没盘缠之谚。”）
　　○周颠仙乡谭常谣
　　世间甚麽，动得人心。只有胭脂胚粉，动得婆娘嫂里人。
　　○革除中童谣
　　烟，烟，北风吹上天。
　　团团旋，窠里乱。北风来，便吹散。
　　○正统中京师小儿祷雨谣
　　雨地雨地，城隍土地。雨若大来，谢了土地（《水东曰记》云：又有群儿环绕，一人按月问云。正月里狼来咬羊，齐拒之。至八月，则放狼入，尤协后之验也）。
　　○正统乙巳童谣
　　牛儿呵莽著，黄花地里倘著。你也忙，我也忙，伸出角来七尺长。
　　清俊小后生，青布衫，白直身。好个人，屈死在鹞儿岭。
　　○天顺丁丑童谣
　　京城老米贵，那里得饭广。鹭鸶冰上走，何处寻鱼兼（范广，天顺中名将。于谦，少保肃愍公也。未几，范广死，谦遭石亨之患）？
　　○正德中川蜀童谣
　　（时有流贼蓝廷瑞、鄢老人之变，统御非人。官军所过，掠劫甚于流贼，百姓歌之。）
　　强贼放火，官军抢火，贼来梳我，军来篦我。
　　○正德北京童谣
　　马倒不用喂，鼓破不用张（马永成、张永、谷大用、魏彬四宦，专权害政，后皆废出。鼓，即谷也。燕京之音，呼谷为鼓云）。
　　○嘉靖初童谣
　　前头好个镜，后头好个秤。镜也不曾磨，秤也不曾定。
　　○又
　　嘉靖二年半，秫黍磨成面。东街咽瞪眼，西街吃磨扇。姐夫若要吃白面，只待明年七月半。
　　太庙香炉跳，午门石狮叫。
　　好群黑头虫，一半变蛤蚧，一半变人龙。
