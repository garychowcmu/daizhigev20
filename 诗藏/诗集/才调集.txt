　　钦定四库全书　　　　　集部八
　　才调集　　　　　　　　总集类
　　提要
　　【臣】等谨案才调集十巻蜀监察御史韦縠撰每巻录诗一百首共一千首自序称观李杜集元白诗而集中无杜诗冯舒谓崇重老杜不欲芟择然寔以杜诗髙古与其书体例不同故不采录舒所説非也其中颇有舛误如李白录愁阳春赋是赋非诗王建录宫中调笑词是词非诗皆乖体例贺知章録栁枝词其曲起于中唐知章时未有其词乃刘采春女所歌亦非知章作刘禹锡录别宕子怨乃隋薛道衡昔昔盐王之涣录惆怅词所咏乃崔莺莺霍小玉事之涣不及见寔王奂作皆姓名讹异然颇有诸家遗篇如白居易江南赠萧十九诗贾岛赠杜驸马诗皆本集所无乂沈佺期古意髙窜改成律诗王维渭城曲客舍青青杨栁春句俗本改为栁色新贾岛赠劔客诗谁为不平事俗本改为谁有如斯之类此书皆独存其旧亦足资考证也縠生于五代文敝之际故所选取法晩唐以秾丽宏敞为宗救粗踈浅漏之习未为无见至冯舒冯班意欲排斥宋诗遂引其书于昆体推为正宗不知李商隠等唐书但有三十六体之目所谓西昆体者寔始于宋之杨亿等唐人无此名也乾隆四十一年五月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀




　　才调集原序
　　余少博羣言常取得志虽秋萤之照不逺而雕虫之见自佳古人云自听之谓聪内视之谓明也又安可受诮于愚卤取讥于书厨者哉暇日因阅李杜集元白诗其间大海混茫风流挺特遂采摭奥妙并诸贤逹章句不可备录各有编次或闲窗展卷或月榭行吟韵高而桂魄争光词丽而春色鬬美但贵自乐所好岂敢垂诸后昆今纂诸家歌诗共一千首毎一百首成卷分之为十目曰才调集庶几来者不谓多言他代有人无嗤薄鉴云尔






　　钦定四库全书
　　才调集卷一目录
　　白居易【十九首】
　　代书诗一百韵寄微之
　　东南行一百韵
　　四不如酒
　　江南喜逢萧九彻田话长安旧游赠五十韵杨柳枝二十韵
　　初与元九别后忽梦见之及寤而书适至兼寄桐花诗怅然感怀因以此寄
　　秦中唫十首
　　三月三日祓禊洛滨
　　翫半开花赠皇甫郎中
　　题令狐家木兰花
　　薛能【七首】
　　牡丹
　　蜀黄葵
　　赠歌妓
　　晩春
　　赠歌者
　　舞者
　　杨柳枝
　　崔国辅【六首】
　　杂诗
　　魏宫词
　　怨词
　　少年行
　　中流曲
　　对酒吟
　　孟浩然【二首】
　　春怨
　　送杜十四之江南
　　刘长卿【六首】
　　扬州雨中张十七宅观妓
　　赴润州留别鲍侍御
　　北归次秋浦界青谿馆
　　登余千古县城
　　若耶苕溪詶梁耿别后见寄
　　别宕子怨
　　韦应物【一首】
　　涤州西涧
　　王维【二首】
　　送元二使安西
　　陇头吟
　　贾岛【七首】
　　寄逺
　　代旧将
　　春行
　　劒客
　　古意
　　上杜驸马
　　早秋寄题天竺灵隐寺
　　李廓【一十六首】
　　长安少年行
　　又
　　又
　　又
　　又
　　又
　　又
　　又
　　又
　　又
　　鸡鸣曲
　　镜听词
　　猛士行
　　送振武将军
　　落第
　　赠商山东于岭僧
　　常建【一首】
　　吊王将军墓
　　刘禹锡【五首】
　　台城
　　乌衣巷
　　石头城
　　生公讲堂
　　江令宅
　　宋济【二首】
　　东邻美女歌
　　和王七度玉门关上吹笛
　　王建【十三首】
　　华清宫感旧
　　宫前早春
　　宫中三台词
　　又
　　江南三台词
　　又
　　又
　　又
　　宫中调笑词
　　又
　　又
　　又
　　赠王枢密
　　李端【一首】
　　芜城怀古
　　耿湋【二首】
　　秋日
　　送王润
　　李华【一首】
　　长门怨
　　钱翊【七首】
　　客舍寓怀
　　春恨
　　又
　　又
　　蜀国偶题
　　送王郎中
　　未展芭蕉
　　李逺【二首】
　　失鹤
　　赠写御真李长史
　　钦定四库全书
　　才调集巻一　　　　　　　唐　韦縠　撰白居易【十九首】
　　代书诗一百韵寄微之
　　忆在贞元岁初登典校司身名同日授心事一言知肺腑都无隔形骸两不羁疎狂属年少闲散为官卑分定金兰契言通药石规交贤方汲汲友直每偲偲有月多同赏无杯不共持秋风拂琴匣夜雪卷书帷高上慈恩塔幽寻皇子陂唐昌玉蘂防崇敬牡丹期笑劝迂辛酒闲吟短李诗儒风爱敦质佛理尚师度日曾无闷通宵靡不为双声联律句八面对宫棋往往游三省腾腾出九逵寒消直城路春到曲江池树防枝条弱山晴彩翠竒峰攒石緑防柳惹麴尘丝岸草烟铺地园花雪压枝蚤光红照曜新溜碧逶迤幄幙侵堤布盘筵占地施征伶皆絶艺选妓悉名姬铅黛凝春艳金钿耀水嬉风流夸堕髻时世鬬啼睂密坐随欢促华尊逐胜移香飘歌袂动翠落舞钗遗筹插红螺椀觥飞白玉巵打嫌调笑易饮讶卷波迟残席諠哗散归鞍酩酊骑酡颜乌帽侧醉袖玉鞭垂紫陌传钟鼔红尘塞路岐几时曽蹔别何处不相随荏苒星霜换廽环节候推两衙多请假三考欲成资运启千年圣天成万物宜皆当少壮日同惜盛明时光景嗟虚掷云霄窃暗窥攻文朝矻矻讲学夜孜孜策目穿如札锋毫锐若锥繁张获鸟网坚守钓鱼坻并受防龙荐齐陈晁董词万言经济畧三策太平基中第争无敌专场战不疲辅车排胜阵掎角搴降旗双阙分容衞千僚俨等衰恩随紫泥降名向白麻披既在高科选还从好爵縻东垣君谏诤西邑我驱驰再喜登乌府多慙侍赤墀官班分内外游处遂防差毎列鹓鸾序偏瞻獬豸姿简威霜凛冽衣防绣葳蕤正色摧强御刚肠嫉喔咿常憎持禄位不拟保妻儿养勇当除恶输忠在灭私下韝惊鷰雀当道慑狐狸南国人无怨东台吏不欺理寃多定国切谏甚辛毘造次行于是平生志在兹道将心共直言与行兼危水暗波翻覆山藏路险未为明主识已被幸臣疑木秀遭风折兰芳遇霰萎千钧势易压一柱力难搘腾口因成痏吹毛遂得疵忧来吟贝锦谪去咏江蓠邂逅尘中遇慇勤马上辞贾生离魏阙王粲向荆夷水度清源寺山经绮季祠心摇汉臯佩泪堕岘亭碑驿路縁云际城楼枕水湄思乡多绕泽望阙独登陴林晩青萧索江平绿渺弥野秋鸣蟋蟀沙冷聚鸬鷀官舍黄茅屋人家苦竹篱白醪充夜酌红粟备晨炊寡鹄摧风翮鳏鱼失水鬐闇雏啼渴旦凉叶坠相思一防寒灯灭三声晓角吹蓝衫经雨故騘马卧霜羸念涸谁濡沫嫌醒自啜醨耳垂无伯乐舌在有张仪负气冲星劒倾心向日葵金言自销铄玉性肯磷缁伸屈须看蠖穷通莫问龟定知身是患应用道为医想子今如彼嗟余独在斯无憀当岁杪有梦到天涯坐阻连襟带行乖接履綦润消衣上雾香散室中芝念逺縁迁贬惊时为别离素书三往复明月七盈亏旧里非难到余欢不易追树依兴善老草傍静安衰前事思如昨中怀写向谁北村寻古柏南宅访辛夷此日空搔首何人共解颐病多知夜永年长觉秋悲不饮长如醉加餐亦似饥狂吟一千字因使寄微之
　　东南行一百韵寄通州元九侍御澧州李十一舍人果州崔二十二使君开州韦大员外庾三十二补阙杜十四拾遗李二十助教员外窦七校书
　　南去经三楚东来过五湖山头看候馆水面问征途地逺穷江界天低极海隅飘零同落叶浩荡似椉桴渐觉乡原异深知土产殊夷音语嘲蛮态笑睢盱水市通阛阓烟村混舳舻吏征渔戸税人纳火田租亥日饶虾蠏寅年足虎防成人男作丱事鬼女为巫楼暗攒娼妇堤喧簇贩夫夜船论铺赁春酒断瓶沽见果皆卢橘闻禽悉鹧鸪山歌猿独呌野哭鸟相呼岭徼云成栈江郊水当郛月移翘柱鹤风泛飐樯乌鳌碍潮无信蛟惊浪不虞鼍鸣泉窟室蜃结气浮图树裂山魈穴沙含水弩枢喘牛犁紫芋羸马放青菰绣面谁家婢鵶头几岁奴泥中采菱芡烧后拾樵蘓鼎腻愁烹鼈盘腥厌鲙鲈钟仪徒恋楚张翰浪思呉气序凉还热光阴旦复晡身方逐萍梗年欲近桑榆渭北田园废江西岁月徂忆归恒惨澹怀旧忽踟蹰自念咸秦客常为邹鲁儒蕴藏经国术轻弃度关繻赋力凌鹦鹉词锋敌辘轳战文重掉鞅射策一弯弧崔杜鞭齐下元韦辔并驱名声逼扬马交分过萧朱世务经磨揣周行窃觊觎风云皆会合雨露各霑濡共遇升平代偏慙固陋躯承明连夜直建礼拂晨趋美服颁王府珍馐降御厨议高通白虎谏切伏青蒲柏殿行陪宴花楼走看酺神旗张鸟兽天籁动笙竽戈劒星芒耀鱼龙电策驱定场排汉旅促座进呉歈缥缈疑仙乐婵娟胜画图歌鬟低翠羽舞汗坠红珠别选闲游伴潜招小饮徒一杯愁已破三盏气弥麄软美仇家酒幽闲葛氏姝十千方得防二八正当罏论笑杓胡律谈怜巩嗫嚅李酣尤短窦庾醉更蔫迂鞍马呼教住骰盘喝遣输长驱波卷白连掷彩成卢筹并频逃席觥严列置盂满巵可灌頺玉不胜扶入视中枢草归椉内廐驹醉曾冲宰相骄不揖金吾日近恩虽重云高势却孤翻身落霄汉失脚倒埿涂博望移门籍浔阳佐郡符时情变寒暑世利算锱铢即日辞双阙明朝别九衢播迁分郡国次第出京都秦岭驰三驿商山上二邘岘阳亭寂寞夏口路﨑岖大道全生棘中丁尽执殳江关未彻警淮冦尚稽诛林对东西寺山分大小姑庐峰莲刻削湓浦带萦纡九派吞青草孤城覆绿芜黄昏钟寂寂清晓角呜呜春色辞门柳秋声到井梧残芳悲鶗鴂莫节感茱萸蕊折金英菊花飘雪片芦波红日斜没沙白月平铺几见林抽笋频惊燕引雏岁华何倐忽年少不须臾眇黙思千古苍茫想八区孔穷縁底事顔夭有何辜龙智犹经醢龟灵未免刳穷通应已定圣哲不能逾况我身谋拙逢他厄运拘漂流从大海锤锻任洪炉险阻尝之矣栖迟命也夫沈冥消意气穷饿耗肌肤防障和残药迎寒补旧襦书床鸣蟋蟀琴匣网蜘蛛贫室如悬磬端忧剧守株时遭人指防数被鬼揶揄兀兀都疑梦昏昏半似愚女惊朝不起妻怪夜长吁万里抛朋侣三年隔友于自然悲聚散不是恨荣枯去夏微之疟今春席八殂天涯书达否泉下哭知无谩写诗盈卷空盛酒满壶只添新怅望岂复旧欢娯壮志因愁减衰容与病俱相逢应不识满颔白髭须
　　四不如酒【集作啄木曲】
　　莫买宝剪刀徒费千金直我有心中愁知君剪不得莫磨解结锥徒劳人气力我有肠中结知君解不得莫染红丝线徒夸好顔色我有双泪珠知君穿不得莫近红炉火炎气徒相逼我有两鬓雪知君销不得刀不能解心愁锥不能解肠结丝不能穿涙珠火不能销鬓雪不如饮此神圣杯万恨千愁一时歇
　　江南喜逢萧九彻因话长安旧游戯赠五十韵
　　忆昔嬉游伴多陪欢宴塲寓居同永乐幽会共平康师子寻前曲声儿出内坊花深态奴宅竹错得怜堂庭晩开红药门闲荫绿杨经过悉同巷居处尽连墙时世高梳髻风流澹作妆戴花红石竹帔晕紫槟榔鬓动悬蝉翼钗垂小凤行拂胸轻粉絮暖手小香囊选胜移银烛邀欢举玉觞鑪烟凝麝气酒色注鵞黄急管停还奏繁弦慢更张雪飞廻舞袖尘起绕歌梁旧曲翻调笑新声打义扬名情推阿轨巧语许秋娘风暖春将暮星廻夜未央宴余添粉黛坐乆换衣裳结伴归深院分头入洞房防帷开翡翠罗荐拂鸳鸯留宿争牵袖贪眠各占牀绿窗笼水影红壁背灯光索镜收花钿邀人解袷裆暗娇妆靥笑私语口脂香怕晓听钟坐羞明暎缦藏睂残蛾翠浅鬟解绿云长聚散知无定忧欢事不常离筵开夕宴别骑促晨装去住青门外留连浐水旁车行遥寄语马驻共相望云雨分何处山川各异方野行初寂寞店宿乍恓惶别后嫌宵永愁来厌岁芳几看花结子频见露为霜岁月何超忽音容坐渺茫还书断絶来去梦游扬自我辞秦地逢君客楚乡常嗟异岐路忽喜共舟航话旧堪垂泪思乡数断肠愁云接巫峡泪竹近潇湘月落江湖阔天高节候凉浦深烟漠漠沙冷月苍苍红叶江枫老青芜驿路荒野风吹蟋蟀湖水浸菰蒋帝路何由见心期不可忘旧游千里外往事十年强春昼提壶饮秋林摘橘尝强歌还自感纵酒不成狂永夜长相忆逢君各共伤慇勤万里意并写赠萧郎
　　杨柳枝二十韵
　　小妓携桃叶新歌蹋柳枝妆成剪烛后醉起拂衫时绣履娇行缓花筵笑上迟身轻委廻雪罗薄透凝脂笙引簧频暖筝摧柱数移乐童翻怨调才子与妍词便想人如树先将髪比丝风条摇两带烟叶贴双眉口动樱桃破鬟低翡翠垂枝柔腰嫋娜荑嫩手葳蕤唳鹤晴呼伴哀猿夜叫儿玉敲音歴歴珠贯字絫絫袖为收声防钗因赴节遗重重徧头别一一拍心知塞北愁攀折江南苦别离黄遮金谷岸绿暎杏园池春惜芳华好秋怜翠色衰取来歌里唱胜向笛中吹曲罢能别情多不自持缠头无别物一首断肠诗
　　初与元九别后忽梦见之及寤而书适至兼寄桐花诗怅然感怀因以此寄【元九初谪江陵】
　　永寿寺中语新昌坊北分归来数行泪悲事不悲君悠悠蓝田路自去无消息计君食宿程已过商山北昨夜云四散千里同月色晓来梦见君应是君相忆梦中握君手问君意何如君言苦相忆无人可寄书觉来未及説扣门声咚咚言是商州使送君书一封枕上忽惊起颠倒着衣裳开缄见手札一纸十三行上论迁谪心下説离别肠心肠都未尽不暇叙炎凉云作此书夜夜宿商州东独对孤灯坐阳城山馆中夜深作书毕山月向西斜月前何所有一树紫桐花桐花半落时复道正相思慇勤书背后兼寄桐花诗桐花诗八韵思绪一何深以我今朝意忆君此夜心一章三遍读一句十吟珍重八十字字字化为金
　　秦中唫【并序○序题与时刻稍异】
　　贞元元和之际余在长安闻见之间有足悲者因直歌其事命为秦中唫
　　议婚【或刻贫家女】
　　天下无正声悦耳即为娯人间无正色悦目即为姝顔色非相逺贫富则有殊贫为时所弃富为时所趋红楼富家女金缕绣罗襦见人不敛手娇痴二八初母兄未开口言嫁不须臾绿窗贫家女寂寞二十余荆不直钱衣上无真珠几人欲聘临日又踌蹰主人会良媒置酒满玉壶四座且勿饮听余歌两途富家女易嫁嫁蚤轻其夫贫家女难嫁嫁晚孝于姑闻君欲娶妇娶妇意何如
　　重赋【或刻无名税】
　　厚地植桑麻所用济生民生民理布帛所求活一身身外充征赋上以奉君亲国家定两税本意在爱人厥初防其明敕内外臣税外加一物皆以枉法论奈何岁月乆贪吏得因循役我以求宠敛索无冬春织绢未成疋缲丝未盈斤里胥逼我纳不许蹔逡廵岁莫天地闭阴风生破村夜深烟火尽霰雪白纷纷幼者形不蔽老者体无温悲啼与寒气并入鼻中辛昨日输残税因窥官库门缯帛如山积丝絮似云屯号为羡余物随月献至尊夺我身上暖买尔眼前恩进入琼林库岁乆化为尘
　　伤大宅【长庆少一大字】
　　谁家起甲第朱门大道边丰屋中栉比高墙外环絫累六七堂檐宇相连延一堂费百万郁郁起青烟洞房温且清寒暑不能干高亭虚且迥坐卧见南山绕廊紫藤架夹砌红药阑攀枝摘樱桃带花移牡丹主人此中坐十载为大官厨有臭败肉库有贯朽钱谁能将我语问尔骨肉间岂无贫贱者忍不救饥寒如何奉一身直欲保千年不见马家宅今作奉诚园
　　伤友【或刻胶溙契】
　　陋巷孤寒士出门甚栖栖虽云志气高岂免顔色低平生同袍友通籍在金闺曩者胶漆契迩来云两暌正逢下朝归轩骑五门西是时天乆阴三日雨凄凄蹇驴避路立肥马当风嘶头望相识占道上沙堤昔年洛阳社贫贱相提携今日长安道对面隔云泥近日多如此非君独惨凄死生不变者惟闻任与黎
　　合致仕【合长庆作不】
　　七十而致仕礼法有明文何乃贪荣贵斯言如不闻可怜八九十齿双眸昏朝露贪多利夕阳忧子孙挂冠顾翠缨悬车惜朱轮金章腰不胜伛偻入君门谁不爱富贵谁不恋君恩年高须告老名遂合退身少时共嗤笑晚岁多因循贤哉汉二疎彼独是何人寂寞东门路无人继去尘
　　立碑【或刻古碑】
　　勋德既下衰文章亦陵夷但见山中石立作路旁碑铭勋悉太公叙德皆仲尼复以多为贵千言直万赀为文彼何人想见下笔时但欲愚者悦不思贤者嗤岂独贤者嗤仍传后代疑古石苍苔字安知是媿词我闻望江县麴令抚孤在官有仁政名不闻京师身殁欲归葬百姓遮路岐攀辕不得去留此江湄至今道其名男女皆涕垂无人立碑碣惟有邑人知
　　轻肥【或刻江南旱】
　　意气骄满路鞍马光照尘借问何为者人称是内臣朱皆大夫紫绶悉将军夸赴中军宴走马疾如云罇罍溢九醖水陆罗八珍果擘洞庭橘鲙切天池鳞食饱心自若酒酣气益振是岁江南旱衢州人食人
　　五弦琴
　　清歌且停唱红袂亦停舞赵叟抱五弦宛转当胸抚大声麤若散飒飒风和雨小声细若絶切切鬼神语又如鹊报喜转作猿啼苦十指无定音颠倒宫商羽坐客闻此声形神若无主行客闻此声驻足不能举嗟嗟俗人耳好今不好古所以北窗琴日日生尘土
　　歌舞【或刻伤阌乡县囚】
　　秦中岁云莫大雪满皇州雪中退朝者朱紫尽公侯贵有风雪兴富无饥寒忧所营惟第宅所务在追游朱门车马客红烛歌舞楼欢酣促密坐醉暖脱重裘秋官为主人廷尉居上头日中为乐饮夜半不能休岂知阌乡狱中有冻死囚
　　买花【或刻牡丹】
　　帝城春欲莫喧喧车马度共道牡丹时相随买花去贵贱无常价詶直看花数灼灼百朶红戋戋五束素上张帷幄庇旁织笆篱防水洒后泥封迁来色如故家家习为俗人人迷不悟有一田舍翁偶来买花处低头独长叹此叹无人谕一丛深色花十戸中人赋
　　三月三日祓禊洛滨【序与旧刻不同】
　　开成二年三月三日河南尹李待价以人和岁稔将禊于洛滨前一日启留守裴令公公明日召太子少传白居易太子宾客萧籍李仍叔刘禹锡前中书舍人郑居中国子司业裴恽河南少尹李道枢仓部郎中崔晋司封员外郎张可绩驾部员外即卢言虞部员外郎苗愔和州刺史裴俦淄州刺史裴洽捡挍礼部员外郎杨鲁士四门博士谈謩等一十五人合宴于舟中由斗亭歴魏堤抵津桥登临泝沿自晨至暮簪组交暎歌笑间发前水嬉而后妓乐左笔研而右壶觞望之若仙观者如堵尽风光之赏极游泛之娱美景良辰赏心乐事尽得于今日矣若不记录谓洛无人晋公首赋一章铿然玉振顾谓四座继而和之居易举酒抽毫奉十二韵以献
　　三月草萋萋黄莺歇又啼柳桥晴有絮沙路润无泥禊事修初半游人到欲齐金钿耀桃李丝管骇鳬鹥转岸船尾临流簇马蹄閙翻杨子渡踏破魏王堤妓接谢公宴诗陪江令题舟同李膺泛醴为穆王携水引春心荡花牵醉眼迷尘街从鼔动烟树任鸦栖舞急红腰软歌迟翠黛低夜归何用烛新月凤楼西
　　翫半开花赠皇甫郎中
　　忽讶春来晚无嫌花发迟人怜全盛日我爱半开时紫蜡黏为蔕红酥防作蕤成都新夹缬梁汉碎胭脂树杪真珠颗墙头小女儿浅深妆剥落高下火参差蝶戯争香朶莺啼选稳枝好教郎作伴合共酒相随醉翫无胜此狂嘲更让谁犹残少年兴不似老人诗西日慿轻照东风莫防吹明朝应烂漫后夜即离披枝下遥相忆尊前暗有期衔杯嚼蕊思惟我与君知
　　题令狐家木兰花
　　腻如玉指涂朱粉光似金刀剪紫霞从此时时春梦里应添一树女郎花
　　薛能【七首】
　　牡丹
　　去年零落莫春时泪湿红牋怨别诗常恐便随巫峡散何因重有武陵期传情每向馨香得不语还应彼此知欲就阑边安枕席夜深闲共説相思
　　黄蜀葵【一刻蜀黄葵】
　　娇黄初绽欲题诗尽日含毫有所思记得玉人春病后道家装束厌禳时
　　赠歌妓【一刻赠解诗歌人】
　　同有诗情自合亲不须歌调更含嚬朝天御史非韩寿莫窃香来带累人
　　晚春
　　恶怜风景极交亲每恨年年作瘦人卧晚不曽抛好夜情多惟欲哭残春阴成杏叶才通日雨着杨花已污尘无限后期知有在只愁还作总戎身
　　赠歌者
　　一字新声一颗珠转防疑是击瑚听时坐部音中有唱后樱花叶里无汉浦蔑闻虚解佩临卭焉用枉当垆谁人得向青楼宿便是仙郎不是夫
　　舞者
　　绿毛动小相思一唱南轩日午时慢靸轻裙行欲近待调诸曲起来迟筵停匕筯无非听吻带宫商尽是词为问倾城年几许更胜琼树是琼枝
　　杨柳枝【一刻无杨字】
　　数首新词带恨成柳丝牵我我伤情柔娥幸有腰肢稳试踏吹声作唱声
　　崔国辅【六首】
　　杂诗【英灵集小异】
　　逢着平乐儿论交鞍马前与沽一斗酒恰用十千钱后余在关内作事多迍邅何处肻相救徒闻宝劒篇
　　魏宫词【英灵集小异】
　　朝日防红妆拟上铜雀台画眉犹未了魏帝使人催
　　怨词【英灵集同】
　　妾有罗衣裳秦王在时作为舞春风多秋来不堪着
　　少年行【英灵国秀二集同】
　　遗却瑚鞭白马骄不行章台折杨柳春日路旁情
　　中流曲
　　归时日尚蚤更欲向芳洲渡口水流急船不自由
　　对酒吟【英灵集小异】
　　行行日将夕荒村古冢无人迹朦胧荆棘一鸟吟屡唱提壶沽酒声古人不达酒不足遗恨精灵传此曲寄语当代诸少年平生且尽杯中醁
　　孟浩然【二首】
　　春怨
　　佳人能画眉妆罢出帏照水空自爱折花将遗谁春情多艳逸春意倍相思愁心极杨柳一动乱如丝
　　送杜十四之江南【集无之江南三字】
　　荆吴相接水为乡君去春江正淼茫日莫征帆泊何处天涯一望断人肠
　　刘长卿【六首】
　　杨州雨中张十七宅观妓【或刻张谓】
　　夜色带春烟灯花拂更燃残妆添石黛艳舞落金钿掩笑频欹扇迎歌乍动弦不知巫峡雨何事海西边
　　赴润州留别鲍侍御
　　对水看山别离孤舟日莫行迟江南江北春草独向金陵去时
　　北归次秋浦界青谿馆
　　万里猿啼断孤村客暂依雁过彭蠡暮人向宛陵稀旧路青山在余生白首归渐知行近北不见鹧鸪飞
　　登余千古县城
　　孤城上与白云齐万古萧条楚水西官舍己空秋草绿女墙犹在夜乌啼平江渺渺来人逺落日亭亭向客低沙鸟不知陵谷变朝来莫去弋阳溪
　　若耶苕溪詶梁耿别后见寄
　　晴川落日初低惆怅孤舟解携鸟向平芜逺近人随流水东西白云千里万里明月前溪后溪独恨长沙谪去江潭春草萋萋
　　别宕子怨
　　垂柳拂金堤蘼芜叶正齐水溢芙蓉沼花飞桃李蹊采桑秦氏女织锦窦家妻关山别宕子风月守空闺恒敛千金笑长垂双玉啼盘龙随镜隐舞凤逐云低惊魂同埜鹤倦寝忆晨鸡暗牖悬蛛空梁落燕泥前年过岱北今岁辽西一去无还意能惜马蹄
　　韦应物【一首】
　　滁州西涧【御览集作西涧】
　　独怜幽草涧边生上有黄鹂深树鸣春潮带雨晚来急野渡无人舟自横
　　王维【二首】
　　送元二使安西
　　渭城朝雨裛轻尘客舍青青杨柳春劝君更尽一杯酒西出阳关无故人
　　陇头吟【英灵集小异】
　　长城少年游侠客夜上戍楼看太白陇头明月迥临关陇上行人夜吹笛关西老将不胜愁驱马听之双涙流身经大小百余战麾下偏裨万戸侯蘓武才为典属国节旄空尽海西头
　　贾岛【七首】
　　寄逺
　　别肠长郁纡岂能肥肌肤始知相结密不及相结疎疎别恨应少密别恨难祛门前南去水中有北飞鱼鱼飞向北海可以寄逺书【别刻无此句多此情复何如欲剪衣上襟书作寄逺书三句】不惜寄逺书故人今在无【别刻华山岧嶤形遥望齐平芜二句】况此数尺身阻彼万里途自非日月光难以知子躯
　　代旧将
　　旧事説如梦谁当信老夫战场几处在部曲一人无落日收病马晴天晒阵图犹希圣朝用自镊白髭须
　　春行
　　去去行人逺尘随马不穷旅情斜日后春色早烟中流水穿空馆闲花发故宫旧乡千里思池上绿杨风
　　劒客【或刻述劒】
　　十年磨一劒霜刃未曽试今日把示君谁有不平事
　　古意
　　碌碌复碌碌百年双转毂志士中夜心良马白日足俱为不等闲谁是知音目别来两泪尽谁向荆山哭【集本作眼中两行泪曽吊三献玉】
　　上杜驸马【即杜悰】
　　玉山突兀压乾坤出得朱门入防门妻是九重天子女身为一品令公孙鸯鸳殿里参皇后龙凤堂前贺至尊今日澧阳非乆驻伫为霖雨拜新恩
　　蚤秋寄天竺灵隐寺【一刻天台灵应寺】
　　峰前峰后寺新秋絶顶高窗见沃洲人在定中闻蟋蟀鹤从栖处挂猕猴山钟夜渡空江水汀月寒生古石楼心忆挂帆身未遂谢公此地昔年游
　　李廓【一十六首】
　　长安少年行
　　金紫少年郎绕街鞍马光身从左中尉官属右春坊刬戴扬州帽重薰异国香垂鞭踏青草来去杏园芳
　　又
　　追逐轻薄伴闲游不着绯长拢出猎马数换打裘衣晓日寻花去春风带酒归青楼无昼夜歌舞歇时稀
　　又
　　日高春睡足帖马赏年华倒插银鱼袋行随金犊车还携新市酒逺醉曲江花几度归伊黑金吾送到家
　　又
　　好胜耽长夜天明烛满楼留人看独脚赌马换偏头乐奏曾无歇杯廵不暂休时时遥冷笑怪客有春愁
　　又
　　遨游携艳妓装束似男儿杯酒逢花住笙歌簇马吹莺声催曲急春色送归迟不以闻街鼓华筵待月移
　　又
　　赏春惟逐胜大宅可曽归不乐还逃席多狂惯衣歌人踏日起语燕卷飞妇好唯相妬倡楼不醉稀
　　又
　　防门连日闭苦饮惜残春开锁通新客教姬舞醉人清歌牵白马自舞踏红茵时辈皆相许平生不负身
　　又
　　新年高殿上始见有光辉玉雁排方带金鵞立仗衣酒深和椀赐马疾打珂飞朝下人争看春街意气归
　　又
　　游市慵骑马随姬入坐车楼边听歌吹外见莺花乐眼从人閙归心畏日斜苍头来去报饮伴到倡家
　　又
　　小妇教鹦鹉头边唤醉醒犬娇眠玉簟鹰挚撼金铃碧地攒花障红泥待客停虽然长按曲不饮不曽听
　　鸡鸣曲
　　星稀月没入五更胶角角鸡初鸣征人牵马出门立辞妾欲向安西行再鸣引颈檐头下月中角声催上马才分曙色第二鸣旌斾红尘已出城妇人上城乱招手夫壻不闻遥哭声长恨鸡鸣别时苦不遣鸡栖近窗戸
　　镜听词【古之镜听犹今之瓢卦也】
　　匣中取镜辤灶王罗衣掩尽明月光昔时长着照容色今夜潜将听消息门前地黒人来稀无人错道朝夕归更深弱体冷如铁绣带菱花怀里热铜片铜片如有灵愿照得见行人千里形
　　猛士行
　　战鼔惊沙恶天色猛士虬须眼前黑单于衣锦日行兵阵头走马生擒得幽并少年不敢轻虎狼窟里空手行
　　送振武将军
　　叶叶归边骑风头万里干金装腰带重铁缝耳衣寒芦酒烧蓬暖霜鸿撚箭看黄河古城道秋雪白澷澷
　　落第
　　牓前潜制泪众里自嫌身气味如中酒情怀似别人暖风张乐席晴日看花尘尽是添愁处深居乞过春
　　赠商山东于岭僧
　　商岭东西路欲分两间茅屋一溪云师言耳重知师意人是人非不欲闻
　　常建【一首】
　　吊王将军墓【英灵集小异】
　　嫖姚北伐时深入几千里战余落日黄军败鼓声死常闻汉飞将可夺单于垒今与山鬼邻残兵哭辽水
　　刘禹锡【五首】
　　台城
　　台城六代竸豪华结绮临春事最奢万戸千门成野草只縁一曲后庭花
　　乌衣巷
　　朱雀桥边野草花乌衣巷口夕阳斜旧时王谢堂前燕飞入寻常百姓家
　　石头城
　　山围故国周遭在潮打空城寂寞廽淮水东边旧时月夜深还过女墙来
　　生公讲堂
　　生公説法鬼神听身后空堂夜不扃高座寂寥尘漠漠一方明月可中庭
　　江令宅
　　南朝词臣北朝客归来惟见秦淮碧池台竹树三畞余至今人道江家宅
　　宋济【二首】
　　东邻美女歌
　　花暖江城斜日阴莺啼绣戸晓云深春风不道珠隔传得歌声与客心
　　和王七度玉门关上吹笛【一刻高适】
　　胡人吹笛戍楼间楼上萧条海月闲借问梅花何处落风吹一夜满关山
　　王建【十三首】
　　华清宫感旧
　　尘到朝元边使急千官夜发六龙辇前月照罗衫泪马上风吹蜡烛灰公主妆楼金锁澁贵妃汤殿玉莲开有时云外闻天乐知是先皇沐浴来
　　宫前早春
　　酒幔高楼一百家宫前杨柳寺前花内园分得温汤水二月中旬已进瓜
　　宫中三台词
　　鱼藻池边射鸭芙蓉苑里看花日色柘袍相似不着红鸾扇遮
　　又
　　池北池南草绿殿前殿后花红天子千年万岁未央明月清风
　　江南三台词
　　杨柳桥边少妇长安市里商人三年不得消息各自拜鬼求神
　　又
　　青草湖边草色飞猿岭上猿声万里湘江客到有风有雨人行
　　又
　　树头花落花开道上人去人来朝愁暮愁即老百年几度三台
　　又
　　闻身强健且为头白齿落难追凖拟百年千岁能得几许多时
　　宫中调笑词
　　团扇团扇美人病来遮面玉容憔悴三年谁复商量管弦弦管弦管春草昭阳路断
　　又
　　蝴蝶蝴蝶飞上金花枝叶君前对舞春风百叶桃花树红红树红树燕语莺啼日莫
　　又
　　罗袖罗袖暗舞春风已旧遥看歌舞玉楼好日新妆坐愁愁坐愁坐一世浮生虚过
　　又
　　杨柳杨柳日莫白沙渡口船头江水茫茫商人小妇断肠肠断肠断鹧鸪夜啼失伴
　　赠王枢密
　　三朝行坐镇相随今上春宫见小时脱下御衣先赐着进来龙马便教骑长承密防归家少独奉边庭出殿迟不是当家偏向説【一本作自是姓同亲向説】九重争得外人知
　　李端【一首】
　　芜城怀右【极集同】
　　风吹城上树草没城边路城里月明时精灵自来云
　　耿湋【二首】
　　秋日【极集同】
　　返照入闾巷忧来与谁语古道无人行秋风动禾黍
　　送王润
　　相送临寒水苍然望故关江芜连梦泽楚雪入南山话我他年旧看君此日还因将自悲泪一洒别离间
　　李华【一首】
　　长门怨
　　弱体鸳鸯荐啼妆翡翠衾鵶鸣秋殿晓人静禁门深每忆椒房宠堪永巷阴日惊罗带缓非复旧来心
　　钱翊【七首】
　　客舍寓怀
　　洒洒滩声晩霁时客亭风袖半披垂野云行止谁相待明月襟怀秖自知无伴偶吟溪上路有花偸笑腊前枝牵情景物潜惆怅忽似伤春逺别离
　　春恨
　　负罪将军在北朝秦淮芳草绿迢迢高台爱妾魂销尽始得丘迟为一招
　　又
　　乆戍临洮报未归箧香销尽别时衣身轻愿比兰堦蝶万里还寻塞草飞
　　又
　　永巷频闻小苑游旧恩如泪亦难收君前愿报新顔色团扇须防白露秋
　　蜀国偶题
　　忽忆明皇西幸时暗伤潜恨竟谁知佩兰应语宫臣道莫向金盘进茘枝
　　送王郎中
　　惜别逺相送却成惆怅多独归囘首处争奈暮山何
　　未展芭蕉
　　冷烛无烟绿蜡干芳心犹卷怯春寒一缄书札藏何事曽被东风暗拆看
　　李逺【二首】
　　失鹤
　　秋风吹起九臯禽一片闲云万里心碧落有情应怅望瑶台无路可追寻来时白雪翎犹短去日丹砂顶渐深华表柱头留语后更无消息到如今
　　赠写御真李长史
　　玉座烟消砚水清龙髯不动彩毫轻初分隆凖山河秀再防重瞳日月明宫女卷皆暗认侍臣开殿尽遥惊三朝供奉应无敌始觉僧繇浪得名










　　才调集巻一
　　钦定四库全书
　　才调集卷二目录
　　温飞卿【六十一首】
　　过华清宫二十二韵
　　洞戸二十二韵
　　握柘词
　　碧涧驿晓思
　　送人东游
　　偶题
　　赠知音
　　鄠杜郊居
　　送李亿东归
　　陈宫词
　　春日野行
　　西州词
　　春洲曲
　　阳春曲
　　堂堂曲
　　春日将欲东归寄新及第苗绅先辈
　　经李征君故居
　　经旧游
　　宿杜城亡友李羽处士故墅
　　夜看牡丹
　　池塘七夕
　　和友人悼亡
　　和王秀才伤歌姬
　　春莫宴罢寄宋寿
　　题柳
　　春日偶成
　　途中偶作
　　赠弹筝人
　　瑶瑟怨
　　春日野行
　　和友人溪居别业
　　宿城南亡友别墅
　　偶游
　　郭处士击瓯歌
　　锦城曲
　　张静婉采莲曲
　　照影曲
　　塞寒曲
　　湖阴词
　　晩归曲
　　湘东夜宴曲
　　碌碌古词
　　春野行
　　醉歌
　　织锦词
　　莲浦謡
　　达摩支曲
　　三洲词
　　舞衣曲
　　惜春词
　　春愁曲
　　蘓小小歌
　　春江花月夜词
　　懊恼曲
　　边笳曲
　　春晓曲
　　侠客行
　　春日
　　咏嚬
　　太子池
　　又
　　顾况【十一首】
　　悲歌
　　思逺曲
　　悲歌
　　又
　　又
　　又
　　梁广画花歌
　　送别日晩歌
　　行路难
　　弃妇词
　　送行歌
　　吴融【二首】
　　淛东筵上有寄
　　富水驿东楹有人题诗
　　崔涂【六首】
　　夕次洛阳道中
　　巴南道中
　　巴陵夜泊
　　春夕旅游
　　放鸂鶒
　　巫峡旅别
　　卢纶【七首】
　　春词
　　早春归厔别业寄耿拾遗湋李挍书端晩次鄂州
　　古艳词
　　又
　　代袁将军罢战归旧里赠朔北故人
　　逢南中使因寄岭外故人
　　无名氏【十四首】
　　杂诗
　　又
　　又
　　又
　　又
　　又
　　又
　　又
　　杂调
　　杂词
　　杂词
　　又
　　又
　　秋思



　　钦定四库全书
　　才调集卷二　　　　　　　唐　韦縠　撰温飞卿【六十一首】
　　过华清宫二十二韵
　　忆昔开元日承平事胜游贵妃专宠幸天子富春秋月白霓裳殿风干羯鼔楼鬭鸡花蔽膝骑马玉搔头绣毂千门妓金鞍万户侯薄云欹雀扇轻雪犯貂裘过客闻韶濩居人识冕旒气和春不觉烟暖霁难收澁浪涵瑶甃晴阳上防斿卷衣轻髻嬾窥镜淡蛾羞屏掩芙蓉帐搴玳瑁钩重瞳分渭曲纎手指神州御案迷萱草天袍妬石榴深嵓藏浴凤鲜隰媚潜虬不料邯郸虱俄成即墨牛劒锋挥太皞旗熖拂蚩尤内嬖陪行在孤臣预坐筹瑶簪遗翡翠霜仗驻骅骝艳笑双飞断香魂一哭休蚤梅悲蜀道高树隔昭丘朱阁重霄近苍崕万古愁至今汤殿水呜咽县前流
　　洞戸二十二韵
　　洞戸连蛛防方疏隐碧浔烛盘烟坠烬压月通阴粉白仙郎署霜清玉女砧醉乡高窈窈棊阵静暗暗素手瑠璃扇髫玳瑁簪昔邪看寄迹栀子咏同心树列千秋胜楼悬七夕鍼旧词翻白纻新赋换黄金唳鹤调蛮皷惊蝉应宝琴舞疑繁易度歌转断难寻露委花相妬风欹柳不禁桥弯双表迥池涨一篙深清跸传恢囿黄旗幸上林神鹰防翰苑天马破蹄涔武库方题品文园有好音朱茎殊菌蠢丹桂欲萧森黼帐瑶席华灯对锦衾画图惊走兽书帖得来禽河曙秦楼暎山晴魏阙临绿囊逢赵后青琐见王沈任达嫌孤愤疎慵倦九箴若为南遁客犹作卧龙吟
　　握柘词
　　杨柳萦桥绿玫瑰拂地红绣衫金騕防花髻玉珑璁宿雨香潜润春流水暗通画楼初梦断晓日照湘风
　　碧涧驿晓思
　　香灯伴残梦楚国在天涯月落子规歇满庭山杏花
　　送人东游
　　荒戍落黄叶浩然离故关髙风汉阳渡初日郢门山江上几人在天涯孤棹还何当重相见尊酒慰离顔
　　偶题
　　孔雀眠髙阁樱桃拂短檐画明金冉冉筝语玉纎纎细雨无妨烛轻寒不触欲将红锦段因梦寄江淹
　　赠知音
　　翠羽花冠碧树鸡未明先向短墙啼窗间谢女青蛾敛门外萧郎白马嘶星汉渐移庭竹影露珠犹缀野花迷景阳宫里钟初动不语垂鞭上柳堤
　　鄠杜郊居
　　槿篱芳援近樵家陇麦青青一径斜寂寞游人寒食后夜来风雨送梨花
　　送李亿东归
　　黄山逺隔秦树紫禁斜通渭城别路青青柳弱前溪漠漠苔生和风澹荡归客落月殷勤早莺灞上金尊未饮防歌已有余声
　　陈宫词
　　鸡鸣人草草香辇出宫花妓语细腰转马嘶金面斜早莺随防仗惊雉避凝笳淅沥湘风外红轮暎曙霞
　　春日野行
　　骑马踏烟莎青春柰怨何蝶翎朝粉尽鸦背夕阳多柳艳欺芳带山愁萦翠蛾别情无处説方寸是星河
　　西州词
　　悠悠复悠悠昨日下西州西州风色好遥见武昌楼武昌何郁郁侬家定无匹小妇被流黄登楼抚瑶瑟朱弦繁复轻素手直凄清一弹三四解掩抑似含情南楼登且望西江广复平艇子摇两桨催过石头城门前乌桕树惨淡天将曙鸂鶒飞复还郎随早帆去囘头语同伴定复负情侬去防不安幅作抵使西风他日相寻索莫作西州客西州人不归春草年年碧
　　春洲曲
　　韶光染色如蛾翠绿湿红鲜水容媚蘓小慵多兰渚间融融浦日防防寐紫骝蹀金衔嘶岸上扬鞭烟草迷门外平桥连柳堤归来晩树黄莺啼
　　阳春曲
　　云母空窗晓烟薄香昏龙气凝辉阁霏霏雾雨杏花天外春寒着罗幙曲栏伏槛金麒麟沙苑芳郊连翠茵廐马何能啮芳草路人不敢随流尘
　　堂堂曲【或刻钱塘曲】
　　钱塘岸上春如织淼淼寒潮带晴色淮南游客马连嘶碧草迷人归不得风飘客意如吹烟纎指慇勤伤雁弦一曲堂堂红烛筵长鲸泻酒如飞泉
　　春日将欲东归寄新及第苗绅先軰
　　几年辛苦与君同得丧悲欢尽是空犹喜故人先折桂自怜羁客尚飘蓬三春月照千山道十日花开一夜风知有杏园无路入马前惆怅满枝红
　　经李征君故居
　　露浓烟重草凄凄树暎阑干柳拂堤一院落花无客醉五更残月有莺啼芳筵想像情难尽故树荒凉路已迷惆怅羸骖往来惯每经门巷亦长嘶
　　经旧游【或作怀真珠亭】
　　珠箔银钩近防桥昔年曽此见娇娆香灯怅望飞琼鬓凉月慇勤碧玉箫屏倚故窗山六扇柳垂寒砌露千条短墙红雨苍苔遍拾得当时旧翠翘
　　宿杜城亡友李羽处士故墅
　　柳不成丝草带烟海槎东去鹤归天愁肠断处春何限病眼开时月正圆花若有情还怅望水应无事莫潺湲终知此恨难消遣辜负南华第一篇
　　夜看牡丹
　　高低深浅一栏红把火慇勤照露丛希逸近来成嬾病不能容易向春风
　　池塘七夕
　　月出西南露气秋绮寮河汉在鍼楼杨家绣作鸳鸯防张氏金为翡翠钩银烛有光妨宿燕画屏无睡待牵牛万家砧杵三篙水一夕横塘是旧游
　　和友人悼亡【一刻丧歌姬】
　　玉貌潘郎泪满衣画罗轻鬓两霏微红兰委露愁难尽白马朝天望不归宝镜尘昏鸾影在钿筝弦断雁行稀春来多少伤心事碧草侵堦粉蝶飞
　　和王秀才伤歌姬
　　月缺花残莫怆然花须终发月终圆更能何事销芳念亦有浓华委逝川一曲艳歌留婉转九原春草妬婵娟王孙莫学多情客自古多情损少年
　　春莫宴罢寄宋寿先辈
　　斜掩朱门花外钟晓莺时节好相逢窗间桃蕋宿妆在雨后牡丹春睡浓蘓小丰姿迷下蔡马卿才调似临卭谁怜芳草生三径参佐桥西陆士龙
　　题柳
　　杨柳千条拂面丝绿烟金穗不胜吹香随静婉歌尘起影伴娇娆舞袖垂羌管一声何处曲流莺百啭最高枝千门九陌花如雪飞过宫墙两不知
　　春日偶成
　　西园一曲艳阳歌扰扰车尘负薜萝自欲放怀犹未得不知经世竟如何夜闻猛雨判花尽寒恋重衾觉梦多钓渚别来应更好春风还为起防波
　　途中偶作
　　石路荒凉接野蒿西风吹马利如刀小桥连驿杨柳晩废寺入门禾黍髙鸡犬夕阳喧县市鳬鹥秋水曝城壕故山有梦不归去官树陌尘何太劳
　　赠弹筝人
　　天宝年中事玉皇曽将新曲教宁王钿蝉金凤皆零落一曲伊州泪万行
　　瑶瑟怨
　　冰簟银床梦不成碧天如水夜云轻鴈声还向潇湘去十二楼中月自明
　　春日野行
　　日西塘水金堤斜碧草芊芊晴吐芽野岸明媚山芍药水田叫噪官虾蟇镜中有浪动菱蔓陌上无风飘柳花何事轻桡向溪客绿萍方好不归家
　　和友人溪居别业
　　积润初销碧草新凤阳晴日带雕轮风飘弱柳平桥晩雪防寒梅小院春屏上楼台陈后主镜中金翠李夫人花房透露红珠落蛱蝶双双防粉尘
　　宿城南亡友别墅
　　水流花落叹浮生又伴游人宿杜城还似昔年残梦里透斜月独闻莺
　　偶游
　　曲巷斜临一水间小门终日不开关红珠斗帐樱桃熟金尾屏风孔雀闲云髻几迷芳草蝶额黄无限夕阳山与君便是鸳鸯侣休向人间覔往还
　　郭处士击瓯歌
　　佶栗金虬石潭古勺陂潋灔幽脩语湘君宝马上神云碎佩樷铃满烟雨吾闻三十六宫花离离软风吹春星斗稀玉晨冷磬破昏梦天露未干香着衣兰钗委坠云垂髪小响丁当逐廻雪晴碧烟滋重叠山罗屏半掩桃花月太平天子驻云车龙罏勃郁双蟠拏宫中近臣抱扇立侍女低鬟落翠花乱珠触续正跳荡倾头不觉金乌斜我亦为君长叹息缄情逺寄愁无色莫沾香梦绿杨丝千里春风正无力
　　锦城曲
　　蜀山攒黛留晴雪簝笋蕨芽萦九折江风吹巧剪霞绡花上千枝杜鹃血杜鹃飞入岩下丛夜叫思归山月中巴水漾情情不尽文君织得春机红怨魂未归芳草死江头学种相思子树成寄与望乡人白帝荒城五千里
　　张静婉采莲曲【并序】
　　静婉羊偘妓也其容絶世偘自为采莲二曲今乐府所存失其故意因歌以俟采诗者事具载梁史
　　兰膏坠髪红玉春燕钗拖颈抛盘云城西杨柳向娇晩门前沟水波粼粼麒麟公子朝天客珂马珰珰渡春陌掌中无力舞衣轻剪断鲛绡破春碧抱月飘烟一尺腰麝脐龙髓怜娇娆秋罗拂水碎光动露重花多香不销鸂鶒交交塘水满绿芒如粟莲茎短一夜西风送雨来粉痕零落愁红浅船头折藕丝暗牵藕根莲子相留连郎心似月月易缺十五十六清光圆
　　照影曲
　　景阳妆罢琼窗暖欲照澄明香步嬾桥上衣多抱彩云金鳞不动春塘满黄印额山轻为尘翠鳞红穉俱含嚬桃花百媚如欲语曽为无双今两身
　　塞寒行
　　燕弓劲霜封瓦朴寒雕睇平野一防黄尘起雁喧白龙堆下千蹄马河源怒浊风如刀剪断朔云天更高晩出楡关逐征北惊沙飞迸冲貂袍心许凌烟名不灭年年锦字伤离别彩毫一画竟何荣空使青楼涙成血
　　湖阴词【并序】
　　王敦举兵至湖阴明帝微行视其营伍由是乐府有湖阴曲而亡其调因作而附之
　　祖龙黄须瑚鞭铁骢金面青连钱虎髯防劒欲成梦日压贼营如血鲜海旗风急惊眠起甲重光摇照湖水苍皇追骑尘外归森索妖星阵前死五陵愁碧春萋萋灞川玉马空中嘶羽书如电入青琐雪腕如捶催画鞞白虬天子金煌铓高临帝座廻龙章呉波不动楚山晩花压阑干春昼长
　　晩归曲
　　格格水禽飞带波孤光斜起夕阳多湖西山浅似相笑菱刺惹衣攒黛蛾青丝系船向江木兰芽出土吴江曲水极晴摇泛滟红草平春染烟绵绿玉鞭骑马杨叛儿刻金作凤光参差丁丁暖漏滴花影催入景阳人不知弯堤弱柳遥相瞩雀扇团团掩香玉莲塘艇子归不得柳暗桑秾闻布谷
　　湘东夜宴曲
　　湘东夜宴金貂人楚女含情娇翠嚬玉管将吹插钿带锦囊斜拂双麒麟重城漏断孤帆去惟恐琼籖报天万户沈沈碧树圆云飞雨散知何处欲上香车俱脉脉清歌响断银屏隔堤外红尘蜡炬归楼前澹月连江白
　　碌碌古词
　　左亦不碌碌右亦不碌碌野草自根肥羸牛生健犊融蜡作杏蔕男儿不恋家春风破红意女颊如桃花忠言未见信巧语翻咨嗟一鞘无两刃徒劳油壁车
　　春野行
　　草浅浅春如剪花压李娘愁饥蚕欲成茧东城少年气堂堂金九惊起双鸳鸯含羞更问衞公子月到枕前春梦长
　　醉歌
　　檐柳初黄燕新乳晓碧芊绵过微雨树色深含台榭情莺声巧作烟花主锦袍公子陈杯觞拨醅百瓮春酒香入门下马问谁在降堦握手登华堂临卭美人逺山眉低抱琵琶含怨思朔风绕指我先笑明月入怀君自知劝君莫惜金尊酒年少须防如覆手辛勤到老慕箪瓢于我悠悠竟何有洛阳卢仝称文房妻子脚秃舂黄粮阿耋光头不识字指麾豪儁如驱羊天犀压断朱鼹防瑞锦惊飞金凤皇其余岂足沾牙齿欲用何能报天子驽马垂头抢暝尘骅骝一日行千里但有沉冥醉客家支颐瞪目持流霞惟恐南园风雨落碧芜狼籍棠梨花
　　织锦词
　　丁冬细漏侵琼瑟影转高梧月初出簇金梭万缕红鸳鸯艳锦初成疋锦中百结皆同心蕊乱云盘相间深此意欲传传不得玫瑰作柱朱弦琴为君裁破合欢被星斗迢迢共千里象齿薰炉未觉秋碧池已有新莲子
　　莲浦謡
　　鸣桡轧轧溪溶溶废绿平烟呉苑东水清莲媚两相向镜里见愁愁更红白马金鞭大堤上西江日夕多风浪荷心有露似骊珠不是真圆亦摇荡
　　达摩支曲
　　捣麝成尘香不灭抝莲作寸丝难絶红泪文姬洛水春白头蘓武天山雪君不见无愁高纬花漫漫漳浦晏余清露寒一旦臣僚共囚虏欲吹羌管先汍澜旧臣头鬓霜华早可惜雄心醉中老万古春归梦不归邺城风雨连天草
　　三洲词
　　团圆莫作波中月洁白无为枝上雪月随波动碎潾潾雪似梅花不堪折李娘十六青丝髪画带双花为君结门前有路轻离别惟恐归来旧香灭
　　舞衣曲
　　藕肠纎缕袖轻春烟机漠漠娇娥嚬金梭淅沥透空薄剪落交刀吹断云张家公子夜闻雨夜向兰堂思楚舞蝉衫麟带压愁香偷得莺簧鏁金缕管含兰气娇语悲胡槽雪腕鸳鸯丝芙蓉力弱应难定杨柳风多不自持回嚬笑语西窗客星斗寥寥波脉脉不逐秦王卷象牀满楼明月梨花白
　　惜春词
　　百舌问花花不语低回似恨横塘雨蜂争粉蕊蝶分香不似垂杨惜金缕愿君留得常妖娆莫逐东风还荡摇秦女含嚬向烟月愁红带露空迢迢
　　春愁曲
　　红丝穿露珠冷百尺哑哑下纎绠逺翠愁山入卧屏两重云母空烘影凉簪坠发春眠重玉氤氲柳如梦锦叠空牀委坠红飔飔埽尾双金凤蜂喧蝶驻俱悠扬柳拂赤栏纎草长觉后梨花委平绿春风和雨吹池塘
　　蘓小小歌
　　买莲莫破券买酒莫解金酒里春容抱离恨水中莲子怀芳心吴宫女儿腰似束家在钱塘小江曲一自檀郎逐便风门前春水年年绿
　　春江花月夜词
　　玉树歌阑海云黑花庭忽作青芜国秦淮有水水无情还向金陵漾春色杨家二世安九重不御华芝嫌六龙百幅锦帆风力满连天展尽金芙蓉珠翠丁星复明灭龙头劈浪哀笳发千里空澄水魂万枝破鼻团香雪漏转霞高沧海西玻璃枕上闻天鸡蛮弦代写曲如语一醉昏昏天下迷四方倾动烟尘起犹在浓香梦魂里后主荒宫有晓莺飞来只隔西江水
　　懊恼曲
　　藕丝作线难胜鍼蕊粉染黄得深玉白兰芳不相顾青楼一笑轻千金莫言自古皆如此健劒刜钟铅绕指三秋庭绿尽迎霜惟有荷花守红死庐江小吏朱斑轮柳缕吐芽香玉春两股金钗已相许不令独作空成尘悠悠楚水流如马恨紫愁红满平野野土千年怨不平至今烧作鸳鸯瓦
　　边笳曲
　　朔管迎秋动雕阴雁来早上郡隠黄云天山吹白草嘶马渡寒碛朝阳照霜堡江南戍客心门外芙蓉老
　　春晓曲
　　家临长信往来道乳燕双双拂烟草油壁车轻金犊肥流蘓帐晓春鸡早笼中娇鸟暖犹睡外落花闲不扫衰桃一树近前池似惜红顔镜中老
　　侠客行
　　欲出鸿都门隂云蔽城阙宝劒黯如水微红湿余血白马夜频惊三更灞陵雪
　　春日
　　柳岸杏花稀梅梁乳燕飞美人鸾镜笑嘶马鴈门归楚宫云影薄台城心赏违从来千里恨边色满戎衣
　　咏嚬
　　毛羽敛愁翠黛娇攒艳春恨容偏落泪低态定思人枕上梦随月扇边歌绕尘玉钩鸾不住波浅石磷磷
　　太子池
　　梨花雪压枝鸎啭柳如丝嬾逐妆成晓春融梦觉迟鬓轻全作影嚬浅未成眉莫信张公子窗间断暗期
　　又
　　花红兰紫茎愁草雨新晴柳占三春色莺偷百鸟声日长嫌辇重风防觉衣轻薄莫香尘起长杨落照明
　　顾况【十一首】
　　悲歌【并序○以下六首或俱刻悲歌或每首増题目章法颠倒不伦今依宋刻本集诠次】情思发动圣贤所不免也故师乙陈其宜延陵审其音理乱之所经王化之所兴信无逃于声教岂徒文彩之丽耶遂作歌以悲之
　　边城路今日畊田昔人墓岸上沙昔日江水今人家今人昔人共长叹四气相催节回换明月皎皎入华池白云离离渡霄汉
　　思逺曲
　　临春风听春鸟别时多见时少愁人一夜不得眠瑶井玉绳相向晓
　　悲歌
　　我欲升天天隔霄我欲渡水水无桥我欲上山山路险我欲汲井井泉遥
　　又
　　越人翠被今何寂独立江边莎草碧紫燕西飞欲寄书白云何处逢来客
　　又
　　新系青丝百尺绳心在君家辘轳上我心皎洁君不知辘轳一转一惆怅
　　又
　　何处风光惊晓幕江南绿水通朱阁美人二八顔如花泣向东风畏花落
　　梁广画花歌
　　王母欲过刘彻家飞琼夜入云軿车紫书分付与青鸟却向人间求好花上元夫人最小女头面端正能言语手把梁生画花看凝嚬掩笑心相许心相许为白阿娘从嫁与
　　送别日晩歌【集无送别二字】
　　日溟溟兮下山望佳人兮不还花落兮屋上草生兮堦前日日兮春风芳菲兮欲灭老不可兮更少君何为兮轻别
　　行路难
　　君不见担雪塞井空用力炊沙作饭岂堪食一生肝胆向人尽相识不如不相识冬青树上挂凌霄岁晏花凋树不凋凡物各自有根本种禾终不生荳苗行路难行路难何处是平道中心无事当富贵今日看君顔色好
　　弃妇词【此词李白集中亦有之比顾集更详未知果谁作】
　　古来有弃妇弃妇有归处今日妾辞君遣妾何处去本家零落尽恸哭来时路忆昔未嫁君闻君甚周旋绮罗锦绣段有赠黄金千十五许嫁君二十移所天结发日未乆【诸本俱作自从结发日未几七字一句】离君缅山川家家尽欢乐孤妾空自怜幽闺多沉思盛事无十年相思若循环枕席生流泉流泉咽不燥独梦关山道及此见君归君归妾已老物华恶衰贱新宠方妍好掩泪出故房伤心剧秋草自妾为君妻君东妾在西罗帷到晓恨玉貌一生啼妾有嫁时服轻云淡翠霞瑠璃作斗帐四角金莲花【诸本无此四句】自从离别后不觉尘埃厚常嫌玳瑁孤犹羡鸳鸯偶玉顔逐霜霰贱妾何能守寒沼落芙蓉秋风散杨柳以此顦顇顔空持旧物还余生亦何寄谁肻相攀牵君恩既断絶相见何年月悔倾连理杯虚作同心结女罗附青松贵在相依投浮萍共绿水教作若为流不叹君弃妾自叹妾縁薄忆昔初嫁君小姑才倚牀今日妾辞君小姑如妾长回头语小姑莫嫁如兄夫
　　送行歌
　　送行人歌一曲何者为泥何者玉年华已向秋草里春梦犹传故山绿
　　吴融【二首】
　　淛东筵上有寄【此首集中无○或见六一词中调名瑞鹧鸪气味亦不似唐人】
　　襄王席上一神仙眼色相当语不传见了又休真似梦坐来虽近逺如天陇禽有意犹能説江月无心也解圆更被东风助惆怅落花时节蝶翩翩
　　富水驿东楹有人题诗【笔迹柔媚出自纎指】
　　绣缨霞翼两鸳鸯金岛银川是故乡只合双飞便双死岂悲相失与相忘烟花夜泊红蕖腻兰渚春游碧草芳何事遽惊云雨别秦山楚水两乖张
　　崔涂【六首】
　　夕次洛阳道中
　　秋风吹故城城下独吟行高树鸟已息古原人尚畊流年川暗度往事月空明不复叹岐路马前尘夜生
　　巴南道中
　　乆客厌岐路出门吟且悲平生未到处落日独行时芳草不长绿故人难重期堪更南渡乡国是天涯
　　巴陵夜泊
　　家依楚塞穷秋别身逐孤舟万里行一曲巴歌半江月便应消得二毛生
　　春夕旅游【或无旅游二字】
　　水流花谢两无情送尽东风过楚城蝴蝶梦中家万里杜鹃枝上月三更故园书动经年絶华发春移两鬓生自是不归归便得五湖烟景有谁争
　　放鸂鶒
　　秋入池塘风露微晓开笼槛看初飞满身金翠画不得无限烟波何处归
　　巫峡旅别
　　五千里外三年客十二峰前一望秋多少别魂招不得夕阳西下水东流
　　卢纶【七首】
　　春词
　　北苑罗裙带尘衢锦绣鞵醉眠芳树下半被落花埋蚤春归厔别业寄耿拾遗湋李挍书端
　　野日初晴麦陇分竹园相接鹿成羣万家废井生新草一树繁花对古坟引水忽惊冰满涧向田空见石和云可怜荒岁青山里惟有松枝好寄君
　　晩次鄂州
　　云开逺见汉阳城犹是孤帆一日程贾客昼眠知浪静舟人夜语觉潮生三湘愁鬓逢秋色万里归心对月明旧业已随征战尽更堪江上鼔鼙声
　　古艳词
　　残妆色浅髻鬟开笑暎珠觑客来推醉惟知弄花钿潘郎不敢使人催
　　又
　　自拈裙带结同心暖处偏知香气深爱捉狂夫问闲事不知歌舞用黄金
　　代袁将军罢战归旧里赠朔北故人
　　结髪事疆埸全生到海乡连云防铁岭同日破渔阳牧马胡天晓移军碛路长枕戈眠古戍吹角立繁霜归老勋仍在酬恩虏未忘独愁过邑里多病对农桑雄劒依尘橐阴符寄药囊空余麾下士犹逐羽林郎
　　逢南中使因寄岭外故人
　　见説南来处苍梧接桂林过秋天更暖近海日长阴巴路縁云出蛮乡入洞深信回人自老梦到月应沈碧水通春色青山寄逺心炎方难乆客莫使鬓毛侵【集作为尔一沾襟】
　　无名氏【十四首○时刻诠次不伦依宋刻厘正】
　　杂诗
　　青天无云月如烛露泣梨花白如玉子规一夜啼到明美人独在空房宿
　　又
　　空赐罗衣不赐恩一薰香后一销魂虽然舞袖何曽舞常对春风裛泪痕
　　又
　　不洗残妆凭绣牀却嫌鹦鹉绣鸳鸯回鍼刺到双飞处忆着征夫泪数行
　　又
　　眼想心思梦里惊无人知我此时情不如池上鸳鸯鸟双宿双飞过一生
　　又
　　一去辽阳系梦魂忽传征骑到中门纱窗不肻施红粉徒遣萧郎问泪痕
　　又
　　莺啼露冷酒初醒罨画楼台晓角鸣翠羽帐中人梦觉宝钗斜坠枕圅声
　　又
　　满目笙歌一段空万般离恨总随风多情为谢残阳意与展晴霞片片红
　　又
　　两心不语暗知情灯下裁缝月下行行到堦前知未睡夜深闻放剪刀声
　　杂调
　　劝君莫惜金缕衣劝君须惜少年时有花堪折直须折莫待无花空折枝
　　杂词
　　石沈辽海阔剑别楚山长会合知无日离心满夕阳
　　杂词
　　行人南北分征路流水东西接御沟终日坡前怨离别谩名长乐是长愁
　　又
　　偏倚绣牀愁不起双垂玉筯翠鬟低卷帘相待无消息夜合花开日又西
　　又
　　悔将泪眼向东开特地愁从望里来三十六峰犹不见况伊如燕这身材
　　秋思【或刻第十巻作三五七言诗○亦见李太白集中】
　　秋风清秋月明落叶聚还散寒鸦栖复惊相思相见知何日此时此夜难为情















　　才调集巻二
　　钦定四库全书
　　才调集卷三目录
　　韦庄【六十三首】
　　出关
　　长安旧里
　　思归
　　与东吴生相遇
　　章台夜思
　　延兴门外作
　　关河道中
　　秋日蚤行
　　叹落花
　　灞陵道中
　　贵公子
　　忆昔
　　春日
　　对梨花赠皇甫秀才
　　立春
　　春陌
　　又
　　春愁
　　又
　　陪金陵府相中堂夜宴
　　台城
　　岁晏同左生作
　　夜雪泛舟游南溪
　　谒巫山庙
　　鹧鸪
　　岁除对王秀才作
　　章江作
　　南昌晩眺
　　衢州江上别李秀才
　　癸丑年下第献新先軰
　　咸阳懐古
　　绥州作
　　和同年韦学士华下途中见寄
　　丙辰年鄜州遇寒食城外醉吟
　　又
　　又
　　又
　　又
　　鄜州留别张员外
　　汧阳县阁
　　伤灼灼
　　汉州
　　长安清明
　　秋霁晩景
　　和人春莫书事寄崔秀才
　　古离别
　　边上逢薛秀才话旧
　　饮散呈主人
　　使院黄葵花
　　摇落
　　奉和观察郎中春莫忆花言懐见寄四韵之什奉和左司郎中春物暗度感而成章
　　少年行
　　令狐亭
　　闺月
　　闺怨
　　上春词
　　练篇
　　杂体聨锦
　　长安春
　　抚盈歌
　　赠峨嵋山弹琴李处士
　　江皋赠别
　　李山甫【八首】
　　寒食
　　又
　　牡丹
　　寓懐
　　公子家
　　又
　　上元懐古
　　又
　　李洞【五首】
　　终南山二十韵
　　毙驴
　　赠厐錬师
　　客庭对月
　　病猿
　　薛逢【一首】
　　题昭华公主废池馆
　　裴庭裕【一首】
　　偶题
　　李昻【一首】
　　戚夫人楚舞歌
　　沈佺期【二首】
　　古意呈乔补阙知之
　　杂诗
　　王泠然【一首】
　　题河边枯柳
　　何扶【一首】
　　送阆州妓人归老
　　汪遵【一首】
　　题李大尉平泉庄
　　髙适【一首】
　　燕歌行
　　孟郊【一首】
　　古结爱
　　陆龟【五首】
　　汝坟湖
　　宿木兰院
　　蔷薇
　　春夕酒醒
　　齐梁怨别
　　张籍【七首】
　　寄逺客
　　宿溪中驿
　　惜别
　　襄国别人
　　送蜀客
　　送友人卢处士游呉越
　　蘓州江岸留别乐天
　　曹邺【二首】
　　故人寄茶
　　始皇陵下作











　　钦定四库全书
　　才调集卷三　　　　　　　唐　韦縠　撰韦庄六【十三首】
　　岀关【或刻关山】
　　马嘶烟岸柳阴斜回首关山路转賖到处因循縁嗜酒一生惆怅为判花危时秪合身无主白日堪事有涯正是灞陵春酎绿仲宣何事独辞家
　　长安旧里
　　满目墙垣春草深伤时伤事更伤心车轮马迹今何在十二玉楼无处寻
　　思归
　　暖丝无力自悠扬牵引东风断客肠外地见花终寂寞异乡闻乐更凄凉红垂野岸樱还熟绿染回汀草又芳旧里若为归去好子期凋谢吕安亡
　　与东呉生相遇
　　十年身事各如萍白首相逢泪满缨老去不知花有态乱来惟觉酒多情贫疑陋巷春偏少贵想豪家月最明独对一尊开口笑未衰应见泰阶平
　　章台夜思
　　清瑟怨遥夜绕弦风雨哀孤灯闻楚角残月下章防芳草已云莫故人殊未来郷书不可寄秋雁又南回
　　延兴门外作
　　芳草五陵道美人金犊车绿奔穿内水红落过墙花马足倦游客鸟声欢酒家王孙归去晩宫树欲栖鸦
　　关河道中
　　槐柏蝉声柳市风驿楼高倚夕阳东往来千里路长在聚散十年人不同但见时光流似箭岂知天道曲如弓平生志业匡尧舜又拟沧浪学钓翁
　　秋日蚤行
　　上马萧萧襟袖凉路穿禾黍绕宫墙半山残月露华冷一岸野风莲蕚香烟外驿楼红隐隐渚边云树暗苍苍行人自是心如火兔走乌飞不觉长
　　叹落花
　　一夜霏微露湿烟晓来和泪丧婵娟不随残雪埋芳草尽逐香风上舞筵西子去时遗笑靥谢娥行处落金钿飘红堕白堪惆怅少别秾华又隔年
　　灞陵道中
　　春桥南望水溶溶一桁晴山倒碧峰秦苑落花零露湿灞陵新酒拨醅浓青龙夭矫盘双阙丹凤防褷隔九重万古行人离别地不堪吟罢夕阳钟
　　贵公子
　　大道青楼御苑东玉防仙杏压枝红金铃犬吠梧桐月朱鬛马嘶杨柳风流水带花穿巷陌夕阳和树入帘笼瑶池宴罢归来醉笑説君王在月宫
　　忆昔
　　昔年曽向五陵游子夜清歌月满楼银烛树前长似昼露桃花里不知秋西园公子名无忌南国佳人号莫愁今日乱离俱是夣夕阳惟见水东流
　　春日
　　忽觉东风景渐迟野梅山杏暗芳菲落星楼上吹残角偃月营中挂夕晖旅梦乱随蝴蝶散离魂渐逐杜鹃飞红尘遮断长安陌芳草王孙莫不归
　　对梨花赠皇甫秀才
　　林上梨花雪压枝独攀琼艳不胜悲依前此地逢君处还是去年今日时且恋残阳留绮席莫推红袖诉金巵腾腾战鼔正多事须信明朝难重持
　　立春
　　青帝东来日驭迟煗烟轻逐晓风吹罽袍公子尊前觉锦帐佳人梦里知雪圃乍开红菜甲防幡新剪绿杨丝殷懃为作宜春曲题向花牋帖绣楣
　　春陌
　　满街芳草卓香车仙子门前白日斜肠断东风各回首一枝春雪冻梅花
　　又
　　嫩烟轻染柳丝黄勾引花枝笑凭墙马上王孙莫囘首好风偏逐羽林郎
　　春愁
　　自有春愁正断魂不堪芳草思王孙落花寂寂黄昏雨深院无人独倚门
　　春愁
　　寓思本多伤逢春恨更长露霑湘竹泪花堕越梅妆睡怯交加梦闲倾潋滟觞后庭人不到斜月上松篁
　　陪金陵府相中堂夜宴
　　满耳笙歌满眼花满楼珠翠胜呉娃因知海上神仙窟只似人间富贵家绣戸夜攒红烛市舞衣晴曵碧天霞却愁宴罢青娥散杨子江头月半斜
　　台城
　　江雨霏霏江草齐六朝如梦鸟空啼无情最是台城柳依旧烟笼十里堤
　　岁晏同左生作
　　岁莫乡关逺天涯手重携雪埋江树短云压夜城低宝瑟湘灵怨清砧杜魄啼不须临皎镜年长易凄凄
　　夜雪泛舟游南溪
　　大江西面小溪斜入竹穿松似若耶两岸严风吹玉树一滩明月晒银砂因寻野渡逢渔舍更泊前湾上酒家去去不知归路逺棹声烟里独呕哑
　　谒巫山庙
　　乱猿啼处访髙唐路入烟霞草木香山色未能忘宋玉水声犹似哭襄王朝朝莫莫阳台下为雨为云楚国亡惆怅庙前无限柳春来空鬬画眉长
　　鹧鸪
　　南禽无侣似相依锦翅双双傍马飞孤竹庙前啼莫雨汨罗祠畔吊残晖秦人只解歌为曲越女空能画作衣懊恼泽家非有恨年年长忆凤城归
　　岁除对王秀才作
　　我惜今宵促君愁玉漏频岂知新岁酒犹作异乡身雪向寅前冻花从子后春到明追此会俱是隔年人
　　章江作
　　杜陵归客正徘徊玉笛谁家叫落梅之子棹从天外去故人书自日边来杨花慢惹霏霏雨竹叶闲倾满满杯欲问维扬旧风月一江红树乱猿哀
　　南昌晩眺
　　南昌城郭枕江烟章水悠悠浪拍天芳草绿遮仙尉宅落霞红衬贾人船霏霏阁上千山雨嘒嘒云中万树蝉怪得地多章句客庾家楼在斗牛边
　　衢州江上别李秀才
　　千山红树万山云把酒相看日又曛一曲离歌两行泪更知何处再逢君
　　癸丑年下第献新先軰
　　五更残月省墙边绛旆霓旌卓晓烟千炬火中莺出谷一声钟后鹤冲天皆椉骏马先归去独被羸童笑晩眠对酒暂时情豁尔见花依旧涕潸然未酬阚泽佣书债犹欠君平卖卜钱何事欲休休不得来年公道似今年
　　咸阳怀古
　　城边人倚夕阳楼城上云凝万古愁山色不知秦苑废水声空傍汉宫流李斯不向仓中悟徐福应无物外游莫怪楚吟偏断骨野烟踪迹似东周
　　绥州作
　　雕阴无树水难流雉堞连云古帝州带雨晩駞鸣逺戍望乡孤客倚高楼明妃去日花应笑蔡琰归时鬓已秋一曲单于莫烽起扶蘓城上月如钩
　　和同年韦学士华下途中见寄
　　绿杨城郭雨凄凄过尽千轮与万蹄送我独游三蜀路羡君新上九霄梯马惊门外山如活花笑尊前客似泥正是清和好时节不堪离恨劒门西
　　丙辰年鄜州遇寒食城外醉吟
　　满街杨柳绿丝烟画出清明二月天好是隔帘花树动女郎撩乱送秋千
　　又
　　雕阴寒食足游人金凤罗衣湿麝薰肠断入城芳草路澹红香白一羣羣
　　又
　　开元坡下日初斜拜扫归来走钿车可惜数枝红艳好不知今夜落谁家
　　又
　　马骄风疾玉鞭长过去惟留一阵香闲客不须烧破眼好花皆属富家郎
　　又
　　雨丝烟柳欲清明金屋人间煗凤笙永日迢迢无一事隔街闻蹴气毬声
　　鄜州留别张员外
　　江南相送君山下塞北相逢朔漠中三楚故人皆是梦十年陈事只如风莫言身世他时异且喜琴尊数日同惆怅却愁明日别马嘶山店雨蒙蒙
　　汧阳县阁
　　汧水悠悠去似絣逺山如画翠眉横僧寻野渡归呉岳鴈带夕阳入渭城边静不收蕃帐马地贫惟卖陇山鹦牧童何处吹羌笛一曲梅花出塞声
　　伤灼灼【灼灼蜀之丽人也近闻贫且老殂落于城都酒市中因以四韵吊之】
　　尝闻灼灼丽于花云髻盘时未破瓜桃脸幔长横绿水玉肌香腻透红纱多情不住神仙界薄命曽嫌富贵家流落锦江无处问断魂飞作碧天霞
　　汉州
　　比侬初到汉州城郭邑楼台触目惊松桂影中旌旆色芰荷风里管弦声人心不似经离乱时运还应却太平十日醉眠金鴈驿临岐无限脸波横
　　长安清明
　　蚤是伤春梦雨天可堪芳草更芊芊内官初赐清明火上相闲分白打钱紫陌乱嘶红叱拨绿杨高暎画秋千游人记得承平事暗喜风光似昔年
　　秋霁晩景
　　秋霁禁城晩六街烟雨残墙头山色健林外鸟声欢翘日楼台丽清风劒佩寒玉人襟袖薄斜凭翠阑干
　　和人春莫书事寄崔秀才
　　半掩朱门白日长晩风轻堕落梅妆不知芳草情何限只怪游人思易伤才见早春莺出谷已经新夏燕巢梁相逢只赖如渑酒一曲狂歌入醉乡
　　古离别【或刻多情】
　　一生风月供惆怅到处烟花恨别离止竟多情何处好少年长抱少年悲
　　边上逢薛秀才话旧
　　前年同醉武陵亭絶倒闲谭坐到明也有绛唇歌白雪更怜红袖夺金觥秦云一散如春梦楚市千烧作故城今日皤然对芳草不胜东望涕交横
　　饮散呈主人
　　梦觉笙歌散空堂寂寞秋更闻城角弄烟雨不胜愁
　　使院黄葵花
　　薄妆新着澹黄衣对捧金炉侍醮迟向月似矜倾国貌倚风如唱步虚词乍开檀炷疑闻语试与云和必解吹为报同人看来好不禁秋露即离披
　　摇落
　　摇落秋天酒易醒凄凄长似别离情黄昏倚柱不归去肠断绿荷风雨声
　　奉和观察郎中春莫忆花言怀见寄四韵之什
　　天畔峩簇簇青楚云何处隔重扃落花带雪埋芳草春雨和风湿画屏对酒莫辞冲莫角望乡谁解倚高亭惟君信我多惆怅只愿陶陶不愿醒
　　奉和左司郎中春物暗度感而成章
　　才喜新春已莫春夕阳吟杀倚楼人锦江风散霏霏雨花市香飘漠漠尘今日尚追巫峡梦少年应遇洛川神有时自患多情病莫是生前宋玉身
　　少年行
　　五陵豪客多买酒黄金贱醉下酒家楼美人双翠幰挥劒邯郸市走马梁王苑乐事殊未央年华已云晩
　　令狐亭
　　若非天上神仙宅须是人间将相家想得当时好烟月管弦吹杀后庭花
　　闺月
　　明月照前除烟华蕙兰湿清风行处来白露寒蝉急美人情易伤暗上红楼立欲言无处言但向姮娥泣
　　闺怨
　　戚戚彼何人明眸利于月啼妆晓不干素面凝香雪良人去淄右镜破金簪折空藏兰蕙心不忍琴中説
　　上春词
　　曈昽赫日东方来禁城烟暖蒸青苔金楼美人花屏开晨妆未罢车声催幽兰报暖紫芽折夭花愁艳蝶飞回五陵年少惜花落酒浓歌极翻如哀四时轮环终又始百年不见南山摧游人陌上骑生尘顔子门前吹死灰
　　捣练篇
　　月华吐艳明烛烛青楼妇唱捣衣曲白袷丝光织鱼目菱花绶带鸳鸯簇临风缥缈叠秋雪月下丁冬捣寒玉楼兰欲寄在何乡慿人与系征鸿足
　　杂体聨锦
　　携手重携手夹江金线柳江上柳能长行人恋尊酒尊酒意何深为郎歌玉簪玉簪声断续钿轴鸣双毂双毂去何方隔江春树绿树绿酒旗高泪痕沾绣袍袍缝紫鵞湿重持金错刀错刀何灿烂使我肠千断肠断欲何言帘动真珠繁真珠缀秋露秋露沾金盘金盘湛琼液仙子无归迹无迹又无言海烟空寂寂寂寂古城道马嘶芳岸草岸草接长堤长堤人解携解携忽已乆缅邈空回首回首隔天河恨唱莲塘歌莲塘在何许日莫西山雨
　　长安春
　　长安二月多香尘六街车马声辚辚家家楼上如花人千枝万枝红艳新帘间笑语自相问何人占得长安春长安春色本无主古来尽属红楼女如今无奈杏园人骏马轻车拥将去
　　抚盈歌
　　凤縠兮鸳销霞疎兮绮寮玉庭兮春昼金屋兮秋宵愁瞳兮月皎笑颊兮花娇罗轻兮浓麝室暖兮香椒銮舆去兮萧屑七丝断兮沈寥主父卧兮漳水君王幸兮云轺铅华窅窕兮秾姿棠公肸蠁兮靡依翠华长逝兮莫追晏相望门兮空悲
　　赠峨嵋山弹琴李处士【识者咸云数百岁有常建赠诗在】
　　峨嵋山下能琴客似醉似狂人不测何须见我眼偏青未见我身头已白茫茫四海本无家一片愁云飏秋碧壶中醉卧日月明世上长游天地窄晋朝叔夜旧相知蜀郡文君小来识后生常建彼何人赠我篇章苦雕刻名卿名相尽知音遇酒遇琴无间隔如今世乱独翛然天外鸿飞招不得余今正泣杨朱泪八月边城风刮地霓旌绛旆忽相寻为我尊前横绿绮一弹猛雨随手来再弹白雪连天起凄凄清清松上风咽咽幽幽陇头水吟蜂绕树去不来别鹤引雏飞不止锦鳞不动惟侧头白马仰听空耳广陵故事无人知古人不説今人疑子期子野俱不见乌啼鬼哭空伤悲坐中词客悄无语帘外月华庭欲午为君吟作听琴歌为我留名系仙谱
　　江皋赠别
　　金管多情恨解携一声歌罢客如泥江亭系马绿杨短野岸维舟春草齐帝子梦魂烟水阔谢公诗思碧云低风前不用频挥手我有家山白日西
　　李山甫【八首】
　　寒食
　　柳带东风一向斜春阴澹澹蔽人家有时三防两防雨到处十枝五枝花万井楼台疑绣画九原珠翠似烟霞年年今日谁相问独卧长安泣岁华
　　又
　　风烟放荡花披猖秋千女儿飞出墙绣袍驰马拾遗翠锦袖鬬鸡喧广场天地气和融霁色池台日暖烧春光自怜尘土无他事空脱荷花泥醉乡
　　牡丹
　　邀勒春风不蚤开众芳飘后上楼台数苞仙艳火中出一片异香天上来晓露精神妖欲动莫烟情态恨成堆知君也解相轻薄斜凭阑干首重回
　　寓怀
　　万古交驰一片尘思量名利孰如身长疑好事皆虗事却恐闲人是贵人老逐少来终不放辱随荣后直须匀劝君莫谩夸头角梦里输赢总未真
　　公子家
　　曽是皇家几世侯入云高第照神州柳遮门戸横金锁花拥弦歌咽画楼锦袖妬姬争巧笑玉衔骄马索闲游麻衣酷献平生业醉倚春风不防头
　　又
　　柳底花阴压露尘瑞烟轻罩一园春鸳鸯占水能嗔客鹦鹉嫌笼解骂人騕褭似龙随日换轻盈如燕逐年新不知买尽长安笑活得苍生几戸贫
　　上元怀古
　　南朝天子爱风流尽守江山不到头总是战争收拾得却因歌舞破除休尧行道德终无敌秦把金汤可自由试问繁华何处在雨苔烟草古城秋
　　又
　　争帝图王德尽衰骤兴驰霸亦何为君臣都是一场笑家国共成千载悲排岸逺樯森似槊落波残照爀如旗今朝城上难回首不见楼船索战时
　　李洞【五首】
　　终南山二十韵
　　关内平田窄东西截杳冥雨侵诸县黑云破九门青暂看犹无暇长栖信有灵古苔秋渍斗积雾夜昏萤怒恐撞天漏深疑隐地形盘根连北岳转影落南溟穷穴何山出遮蛮上国宁残阳髙照蜀败叶逺浮泾劚竹烟岚冻偷湫雨雹腥闲房僧灌顶浴涧鹤遗翎梯滑危缘索云深静唱经放泉惊鹿睡闻磬得人醒踏着神仙宅敲开洞府扃棊残秦士局字缺晋公铭一谷开午孤峰耸起丁逺平丹凤阙冷射五侯厅万丈水声折千寻树影亭望中仙岛动行处月轮馨叠石移临砌研胶泼上屏明时献君寿不假老人星
　　毙驴
　　蹇驴秋毙瘗荒田忍把敲吟旧竹鞭三尺桐轻背残月一条藤瘦斲寒烟通吴白浪寛围国倚蜀青山峭入天如画海门搘肘看阿谁教卖钓鱼船
　　赠厐链师【女人】
　　家住涪江汉语娇一声歌戛玉楼箫睡融春日柔金缕妆发秋霞战翠翘两脸酒醺红杏妬半胸酥嫩白云饶若能携手随仙令皎皎银河渡鹊桥
　　客亭对月
　　游子离魂陇上花风飘浪卷绕天涯一年十二度圆月十一回圆不在家
　　病猿
　　瘦缠金锁惹朱楼一别巫山树几秋寒想蜀门清露滴暖怀湘岸白云流罢抛檐果沉僧井休抝崖冰溅客舟啼过三声应有泪画堂深不彻王侯
　　薛逢【一首】
　　题昭华公主废池馆
　　曽发箫声水槛前夜蟾寒沼两婵姢微波有恨终归海明月无情却上天白鸟带将帘外雪绿苹枯尽渚中莲浮华不向庄周住湏读南华齐物篇
　　裴庭裕【一首】
　　偶题
　　微雨微风寒食节半开半合木兰花看花倚柱终朝立却似凄凄不在家
　　李昻【一首】
　　戚夫人楚舞歌
　　定陶城中是妾家妾年二八顔如花闺中歌舞未终曲天下死人如乱麻汉王此地因征战未出帘栊人已荐风花菡蓞落辕门云雨徘徊入行殿日夕悠悠非旧乡飘飘处处逐君王玉闺门里通归梦银烛迎来在战场从来顾恩不顾已何异浮萍寄深水逐战曽迷只轮下随君几陷重围里此时平楚复平齐咸阳宫阙到关西珠帘夕殿闻钟鼓白日秋天忆皷鼙君王纵恣翻成悟吕后由来有深妬不奈君王容髩衰相存相顾能几时黄泉白骨不可报雀钗翠羽从此辞君楚歌兮妾楚舞脉脉相看两心苦曲未终兮袂更扬君流涕兮妾断肠已见谋臣归惠帝徒留爱子付周昌
　　沈佺期【二首】
　　古意呈乔补阙知之【搜玉小集作古意○小异】
　　卢家少妇郁金堂海燕双栖玳瑁梁九月寒砧催木叶十年征戍忆辽阳白狼河北音书断丹凤城南秋夜长谁为含愁独不见更教明月照流黄
　　杂诗【搜玉小集作春闺○小异】
　　铁马三军去金闺二月还边愁归上国春梦入阳关池水瑠璃净园花玳瑁斑岁华空自掷愁黛不胜顔
　　王泠然【一首】
　　题河边枯柳【或刻汴河柳○搜玉集小异】
　　隋家天子忆扬州厌坐深宫傍海游穿池凿山开御路鸣笳叠鼔泛春流流从巩北分河口直到淮南种官柳功成力尽人旋亡运谢年移树空有当时防女侍君王帐殿旌门对柳行青叶交垂连幔色白花飞度染衣香今日摧残何用道数里曽无一枝好驿骑征防损更多山精野魅藏应老凉风八月露为霜日夜孤帆入帝乡河畔时时闻落木客中无个不沾裳
　　何扶【一首】
　　送阆州妓人归老
　　竹翠婵姢草径幽佳人归老傍汀洲玉蟾露冷梁尘暗金凤花开云髩秋十亩稻香新绿野一声歌断旧青楼芭蕉半卷西池雨日莫门前双白鸥
　　汪遵【一首】
　　题李太尉平泉庄
　　平泉花木好高眠嵩少纵横满目前惆怅人间不平事今朝身在海南边
　　高适【一首】
　　燕歌行【并序○英灵小序云开元二十六年客从御史张公出塞而还者下文同】开元三十六年客有从元戎出塞而还者作燕歌行以示适感征戍之事因而和焉
　　汉家烟尘在东北汉将辞家破残贼男儿本自重横行天子非常赐顔色摐金伐鼓下榆关旌斾逶迤碣石间挍尉羽书飞瀚海单于猎火照狼山山川萧条极边土胡骑慿陵杂风雨战士军前半死生美人帐下犹歌舞大漠穷秋塞草腓孤城落日鬭兵稀身当恩遇恒轻敌力尽关山未解围铁衣逺戍辛勤乆玉筯应啼别离后少妇城南欲断肠征人蓟北空回首边庭飘飖可度絶域苍茫无所有杀气三时作阵云寒声一夜传刁斗相看白刃血纷纷死节从来岂顾勲君不见沙场征战苦至今犹忆李将军
　　孟郊【一首】
　　古结爱【或无古字】
　　心心复心心结爱务在深一度欲离别千回结衣襟结妾独守志结君早还意始知结衣裳不如结心肠坐结行亦结结尽百年月
　　陆龟【五首】
　　汝坟湖【吴王葬女之所】
　　水平波淡绕回塘鹤殉人沉万古伤应是离魂双不得至今沙上少鸳鸯
　　宿木兰院
　　苦吟清漏迢迢极月过花西尚未眠犹忆故山欹警枕夜来呜咽似流泉
　　蔷薇【或刻皮日休】
　　浓似猩猩初染素轻于燕燕欲凌空可怜细丽难胜日照得深红作浅红
　　春夕酒醒
　　几年无事傍江湖醉到黄公旧酒垆觉后不知新月上满身花影倩人扶
　　齐梁怨别
　　寥寥缺月看将落檐外霜华染罗幙不知兰棹到何山应倚相思树边泊
　　张籍【七首】
　　寄逺客【或刻思逺人】
　　野桥春水清桥上送君行去去人应老年年草自生出门看逺道无路向边城杨柳别离处秋蝉今复鸣
　　宿溪中驿【或刻宿临江驿】
　　楚驿南渡口夜深来客稀月明见潮上江静觉鸥飞旅宿今已逺此行犹未归离家乆无信又听捣寒衣
　　惜别【集作春日留别】
　　游人欲别离半醉对花枝看者春又晩莫轻年少时临行记分处回首是相思各向天涯去重来不可期
　　襄国别人
　　晩色荒城下相看秋草时独游无定计不欲道来期别处去家逺愁中驱马迟归人渡烟水遥暎野棠枝
　　送蜀客
　　蜀客南行过碧溪木绵花发锦江西山桥日晚人来少时见猩猩树上啼【御览集过作祭溪作鸡人来作行人】
　　送友人卢处士游呉越
　　送君东去见残梅惟有王孙独未回吴苑夕阳明古堞越宫春草上高台波生野水雁初下风满驿楼潮欲来试问渔舟看雪浪几多江燕荇花开
　　蘓州江岸留别乐天
　　银泥裙暎锦障泥画舸停桡马簇蹄清管曲终鹦鹉语红旂影动薄寒嘶渐消酒色朱顔浅欲话离情翠黛低莫忘使君吟咏处女坟湖北武丘西
　　曹邺【二首】
　　故人寄茶
　　劒外九华英缄题下玉京开时微月上碾处乱泉声半夜招僧至孤吟对月烹碧沉霞脚碎香泛乳花轻六腑睡神去数朝诗思清月余不敢费留伴肘书行
　　始皇陵下作
　　千金买鱼灯泉下照狐兎行人上陵过却吊扶蘓墓絫絫圹下物多于养生具若使山可移应将秦国去舜殁虽在前今犹未封树





　　才调集巻三
　　钦定四库全书
　　才调集卷四目录
　　杜牧【三十三首】
　　题桐叶
　　题齐安城楼
　　扬州
　　又
　　九日齐安登高
　　早鴈
　　旧游
　　村舍燕
　　题宣州开元寺水阁
　　为人题赠
　　又
　　池州春日送人
　　长安送人
　　过华清宫
　　又
　　街西
　　江南春
　　寄人
　　寄逺
　　南陵道中
　　寄逺
　　赤壁
　　月
　　隋苑
　　遣怀
　　题水口草市
　　汉江
　　柳
　　伤友人悼吹箫妓
　　赠别
　　又
　　泊秦淮
　　代人寄逺
　　又
　　张泌【十八首】
　　惜花
　　寄人
　　又
　　边上
　　长安道中蚤行
　　洞庭阻风
　　春日旅泊桂州
　　晩次湘源县
　　惆怅吟
　　秋晩过洞庭
　　题华严寺木塔
　　经旧游
　　碧户
　　芍药
　　春晩謡
　　所思
　　春夕言怀
　　春江雨
　　戴叔伦【四首】
　　早行寄朱山人放
　　廵诸州渐次空灵戍
　　赠韩道士
　　潭州使院书情寄江夏贺兰副端
　　宋邕【一首】
　　春日
　　曹唐【二十四首】
　　病马五首呈郑挍书章三呉十五先軰
　　又
　　又
　　又
　　又
　　刘晨阮肇游天台
　　刘阮洞中遇仙
　　仙子送刘阮出洞
　　仙子洞中有怀刘阮
　　刘阮再到天台不复见仙子
　　张硕重寄杜兰香
　　玉女杜兰香下嫁于张硕
　　箫史携弄玉上升
　　黄初平将入金华山
　　织女怀牵牛
　　汉武帝思李夫人
　　小游仙
　　又
　　又
　　长安春舍叙邵陵旧宴怀永门萧史君
　　又
　　又
　　又
　　又
　　施肩吾【二首】
　　夜防曲
　　代征妇怨
　　赵光逺【三首】
　　题北里妓壁
　　咏手
　　又
　　孙棨【四首】
　　赠妓人
　　题妓王福娘墙
　　题北里妓人壁
　　又
　　崔珏【七首】
　　和友人鸳鸯之什
　　又
　　又
　　有赠
　　又
　　和人听歌
　　又
　　司空曙【三首】
　　病中遣妓
　　江村即事
　　峡口送友人
　　项斯【一首】
　　咸阳送处士














　　钦定四库全书
　　才调集卷四　　　　　　　唐　韦縠　撰杜牧【三十三首】
　　题桐叶
　　去年桐落故溪上把叶因题归燕诗江楼今日送归燕正是去年题叶时叶落燕归真可惜东流发且无期笑筵歌席反惆怅朗月清风见别离庄叟彭殇同在梦陶潜身世两相遗一丸五色成虚语石烂松薪更不疑哆侈不劳文似锦进趋何必利如锥钱神任尔知无敌酒圣【本集作量】于吾亦庶几江畔秋光蟾阁镜槛前山色茂陵眉尊香轻泛数枝菊檐影斜侵半局棊休指宦游论巧拙只将愚直祷神祗三吴烟水平生念宁向闲人道所之
　　题齐安城楼
　　呜轧江楼角一声微阳潋潋落寒汀不用慿栏苦回首故乡七十五长亭
　　扬州
　　炀帝雷塘土迷藏有旧楼谁家唱水调明月满扬州【炀帝开汴渠成自作水调】骏马宜闲出千金好暗游喧阗醉年少半脱紫茸裘
　　又
　　秋风放萤苑春草鬭鸡台金络擎雕去鸾鬟拾翠来蜀船红锦重越槖水沉堆处处皆华表淮王奈却回
　　九日齐安登髙
　　江涵秋影鴈初飞与客携壶上翠微尘世难逢开口笑菊花须插满头归但将酩酊酬佳节不用登临叹落晖古往今来只如此牛山何必独沾衣
　　早鴈
　　金河秋半虏弦开云外惊飞四散哀仙掌月明孤影过长门灯暗数声来须知胡马纷纷在岂逐春风一一回莫厌潇湘少人处水多菰米岸莓苔
　　旧游
　　闲吟芍药诗怅望乆嚬眉盼眄回眸逺纎衫整鬓迟重寻春昼梦笑把浅花枝小市长陵住非郎争得知
　　村舍燕
　　汉宫一百四十五多下珠帘闭锁窗何处营巢夏将半茅檐烟里语双双
　　题宣州开元寺水阁【阁下宛溪夹溪居人】
　　六朝文物草连空天淡云闲今古同鸟去鸟来山色里人歌人哭水声中深秋帘幙千家雨落日楼台一笛风惆怅无因见范蠡叅差烟树五湖东
　　为人题赠
　　我乏凌云称君无买笑金虚传南国貌争奈五陵心桂席尘瑶佩琼炉烬水沉凝魂轻荐梦低耳悔听琴日落珠帘巻春寒锦幙深谁家楼上笛何处月明砧兰径飞蝴蝶筠笼语翠禽和簪抛凤髻将涙入鸳衾的的添新恨迢迢絶好音文园终病渴休咏白头吟
　　又
　　绿树莺莺语平江燕燕飞枕前闻雁去楼上送春归半月縆双脸凝腰素一围西墙苔漠漠南浦梦依依有恨簪花嬾无憀鬭草稀雕笼长惨澹兰畹谩芳菲镜敛青娥黛灯抛皓腕肌避人匀迸泪拖袖倚残晖有貌虽桃李单栖足是非云軿载驭去寒夜看裁衣
　　池州春日送人【集作池州春送前进士蒯希逸】
　　芳草复芳草断肠还断肠自然堪下涙何必更残阳楚岸千万里燕鸿三两行有家归未得况举别君觞
　　长安送人【集作长安送友人游湖南】
　　子性极和愚衷深褊狷相舍嚣譊中吾过何由鲜楚国饶风烟湘岸苦萦宛山密夕阳多人稀芳草逺青梅繁枝低斑笋新梢短奠哭葬鱼人酒醒且眠饭
　　过华清宫【或刻骊山感旧】
　　新丰绿树起黄埃数骑渔阳探使回霓裳一曲千峰上舞破中原始下来
　　又
　　长安回望绣成堆山顶千门次第开一骑红尘妃子笑无人知道荔枝来
　　街西
　　碧池新涨浴娇鸦深鎻长安富贵家游骑偶同人鬭酒名园相倚杏交花银秋騕袅嘶宛马绣鞅璁珑走钿车一曲将军何处笛连云芳树日将斜
　　江南春
　　千里莺啼绿暎红水村山郭酒旗风南朝四百八十寺多少楼台烟雨中
　　寄人【集作寄扬州韩绰判官】
　　青山隐隐水迢迢秋尽江南草木凋二十四桥明月夜玉人何处教吹箫
　　寄逺
　　前山逺极碧云合清夜一声白雪微欲寄相思千里月傍溪残照雨霏霏
　　南陵道中【或误作寄逺】
　　南陵水面谩悠悠风云轻欲变秋正是客心孤迥处谁家红袖倚江楼
　　寄逺
　　只影随惊雁单栖锁画笼向春罗袖薄谁念舞台风
　　赤壁
　　折防沈沙铁未销自将磨洗认前朝东风不与周郎便铜雀春深锁二乔
　　月
　　三十六宫秋夜深昭阳歌断信沉沉惟应独伴陈皇后照见长门望幸心
　　隋苑【或刻定子注定子牛相小青】
　　红霞一抺广陵春定子当筵睡脸新却笑丘墟隋炀帝破家亡国为谁人
　　遣怀【或刻题扬州】
　　落托江南载酒行楚腰纎细掌中轻十年一觉扬州梦赢得青楼薄幸名
　　题水口草市
　　倚溪侵岭多高树夸酒书旗有小楼惊起鸳鸯岂无恨一双飞去却回头
　　汉江
　　溶溶漾漾白鸥飞绿净春深好染衣南去北来人自老夕阳长送钓船归
　　柳
　　日落水流西复东春光不尽柳何穷巫娥庙里低含雨宋玉宅前斜带风不将榆荚共争翠深感杏花相暎红灞上汉南千万树几人游宦别离中
　　伤友人悼吹箫妓
　　玉箫声断殁流年满眼春愁陇上烟艳质已随云雨散凤楼空锁月明天
　　赠别
　　娉娉袅袅十三余荳蔲梢头二月初春风十里扬州郭卷上珠帘总不如
　　又
　　多情却似总无情但觉尊前笑未成蜡烛有心还惜别替人垂泪到天明
　　泊秦淮
　　烟笼寒水月笼沙夜泊秦淮近酒家商女不知亡国恨隔江犹唱后庭花
　　代人寄逺二首【一本作一首】
　　河桥酒斾风软候馆梅花雪娇宛陵楼上春晚我郎何处情饶
　　又
　　绣领任垂蓬髻丁香闲结春梢賸肻新年归否江南绿草迢迢
　　张泌【十八首】
　　惜花
　　蝶散莺啼尚数枝日斜风定更离披看多记得伤心事金谷楼前委地时
　　寄人
　　别梦依依到谢家小廊回合曲阑斜多情只有春庭月犹为离人照落花
　　又
　　酷怜风月为多情还到春时别恨生倚柱寻思倍惆怅一场春梦不分明
　　边上
　　戍楼吹角起征鸿猎猎寒旌背晩风千里莫烟愁不尽一川秋草恨无穷山河惨澹关城闭人物萧条市井空只此旅魂招未得更堪回首夕阳中
　　长安道中蚤行
　　客离孤馆一灯残牢落星河欲曙天鸡唱未沈圅谷月雁声新度灞陵烟浮生已悟庄周蝶壮志仍输祖逖鞭何事悠悠防羸马此中辛苦过流年
　　洞庭阻风
　　空江浩荡景萧然尽日菰蒲泊钓船青草浪高三月渡绿杨花扑一溪烟情多莫举伤春目愁极兼无买酒钱犹有渔人数家住不成村落夕阳边
　　春日旅泊桂州
　　暖风芳草竟芊绵多病多愁负少年弱柳未胜寒食雨好花争奈夕阳天溪边物色堪图画林伴莺声似管弦独有离人开泪眼强慿杯酒亦潸然
　　晩次湘源县
　　烟郭遥闻向晩鸡水平舟静浪声齐高林带雨杨梅熟曲岸笼云谢豹啼二女庙荒汀树老九疑山碧楚天低湘南自古多离怨莫动哀吟易惨凄
　　惆怅吟
　　秋风丹叶动荒城惨澹云遮日半明昼梦却因惆怅得晩愁多为别离生江淹彩笔空留恨庄叟谭未及情千古怨魂销不得一江寒浪若为平
　　秋晚过洞庭
　　征帆初挂酒初酣莫景离情两不堪千里晚霞云梦北一洲霜橘洞庭南溪风送雨过秋寺磵石惊龙落夜潭莫把羁魂吊湘魄九愁凝絶锁烟岚
　　题华严寺木墖
　　六街晴色动秋光雨霁慿高只易伤一曲晚烟浮渭水半桥斜日照咸阳休将世路悲尘事莫指云山认故乡回首汉宫楼阁莫数声钟鼓自微茫
　　经旧游
　　暂到高唐晓又还丁香结梦水潺潺不知云雨归何处歴歴空留十二山
　　碧戸
　　碧戸扃鱼鏁兰窗掩镜台落花疑怅望归燕自徘徊咏絮知难敌伤春不易裁恨从芳草起愁为晚风来衣惹湘云薄眉分楚岫开香浓眠旧枕梦好醉春杯小障明金凤幽屏防翠苔宝筝横塞雁怨笛落江梅卓氏仍多酒相如正富才莫教琴上意翻作鹤声哀
　　芍药
　　香清粉澹怨残春蝶翅蜂须恋蕊尘间倚晩风生怅望静留迟日学因循休将薜荔为青锁好与玫瑰作近邻零落若教随莫雨又应愁杀别离人
　　春晩謡
　　雨微微烟霏霏小庭半拆红蔷薇钿筝斜倚画屏曲零落几行金雁飞萧闗梦断无寻处万叠春波起南浦凌乱杨花扑绣帘晚窗时有流莺语
　　所思
　　空塘水碧春雨微东风散漫杨柳飞依依南浦梦犹在脉脉高唐云不归江头日莫多芳草极目伤心烟悄悄隔江红杏一枝明似玉佳人俯清沼休向春台更回望销魂自古多惆怅银河碧海共无情两处悠悠起风浪
　　春夕言怀
　　风透疎帘月满庭倚栏无事倍伤情烟垂柳带纎腰软露滴花房怨脸明愁逐野云销不尽情随春浪去难平幽窗谩结相思梦欲化西园蝶未成
　　春江雨
　　雨溟溟风零零老松瘦竹临烟汀空江冷落野云重村中鬼火微如星夜惊溪上渔人起滴沥蓬声满愁耳子规叫断独未眠罨岸春涛打船尾
　　戴叔伦【四首】
　　早行寄朱山人放【或刻秋日行】
　　山晓旅人去天髙秋气悲明河川上没芳草露中衰此别又千里少年能几时青冥剡溪路心与谢公期
　　廵诸州渐次空灵戍
　　寒尽鸿先至春回空未归蚤知名是幻不敢绣为衣雾积川原暗山多郡县稀明朝下湘岸更逐鹧鸪飞
　　赠韩道士
　　日落秋风吹野花上清归客意无涯桃源寂寂烟云闭天路悠悠星汉斜还似世人生白发定知仙骨变黄芽东城南陌遥相见应是壶中别有家
　　潭州使院书情寄江夏贺兰副端
　　云雨一萧散悠悠关复河俱从泛舟役近隔洞庭波楚水去不尽秋风今又过无因得相见却恨寄书多
　　宋邕【一首】
　　春日
　　轻花细叶满林端昨夜春风晓色寒黄鸟不堪愁里听绿杨宜向雨中看
　　曹唐【二十四首】
　　病马五首呈郑校书章三呉十五先軰
　　騄駬何年别渥洼病来顔色半泥沙四蹄不凿金砧裂双眼慵开玉筯斜堕月兎毛干觳失云龙骨瘦牙槎平原好牧无人放嘶向秋风苜蓿花
　　又
　　陇上沙葱叶正齐腾黄犹自局羸蹄尾蟠夜雨红丝脆头捽秋风白练低力未思金络脑影寒空望锦障泥阶前莫怪垂双泪不遇孙阳不敢嘶
　　又
　　不剪焦毛鬛半翻何人别是古龙孙雪侵病骨无骄气土蚀骢花见卧痕未喷断云归汉苑曾追轻练过呉门一朝千里心犹在谁肻潜施秣饲恩
　　又
　　空被秋风吹病毛无因濯浪刷洪涛卧来总怪龙蹄跙瘦尽谁惊虎口高追电有心犹欵段逢人相骨强嘶号欲将鬐鬛重裁剪乞借新成利铰刀
　　又
　　病乆无人着意看玉华衫色欲凋残饮惊白露泉花冷吃怕清风荳叶寒长襜敢辤红锦重旧缰宁畏紫丝蟠王良若许相擡策千里追风也不难
　　刘晨阮肇游天台
　　树入天台石路新云和草静迥无尘烟霞不省生前事水木空疑梦后身往往鸡鸣岩下月时时犬吠洞中春不知此地归何处须就桃源问主人
　　刘阮洞中遇仙
　　天和树色霭苍苍霞重岚深路渺茫云窦满山无鸟雀水声沿涧有笙簧碧沙洞里乾坤别红树枝边日月长愿得花间有人出免令仙犬吠刘郎
　　仙子送刘阮出洞
　　慇勤相送出天台仙境能却再来云液既归须强饮玉书无事莫频开花当洞口应长在水到人间定不回惆怅溪头从此别碧山明月照苍苔
　　仙子洞中有怀刘阮
　　不将清瑟理霓裳尘梦知鹤梦长洞里有天春寂寂人间无路月茫茫玉沙瑶草连溪碧流水桃花满涧香晓露风灯零落尽此生无处访刘郎
　　刘阮再到天台不复见仙子
　　再到天台访玉真青苔白石已成尘笙歌寂寞惟深洞云鹤萧条絶旧邻草树总非前度色烟霞不似昔年春桃花流水依然在不见当时劝酒人
　　张硕重寄杜兰香
　　碧落香销兰露秋星河无梦夜悠悠灵妃不降三清驾仙鹤空成万古愁皓月隔花追叹别瑞烟笼树省淹留人间何事堪惆怅海色西风十二楼
　　玉女杜兰香下嫁于张硕
　　天上人间两渺茫不知谁识杜兰香来经玉树三山逺去隔银河一水长怨入清尘愁锦瑟酒倾露醉瑶觞遗情更说何珍重擘破云鬟金凤皇
　　箫史携弄玉上升
　　岂是丹台归路遥紫鸾烟驾不同飘一声洛水传幽咽万片宫花共寂寥红粉美人愁未散清华公子笑相邀缑山碧树青楼月肠断春风为玉箫
　　黄初平将入金华山
　　莫道真游烟景賖潇湘有路入金华溪头鹤树春常在洞口人家日易斜一水暗鸣闲绕涧五云长往不还家白羊成队难收拾吃尽溪边巨胜花
　　织女怀牵牛
　　北斗佳人双泪流眼穿肠断为牵牛封题锦字凝新恨抛掷金梭结旧愁桂树三春烟漠漠银河一水夜悠悠欲将心向仙郎说借问榆花早晚秋
　　汉武帝思李夫人
　　惆怅朱顔不复归晚秋黄叶满天飞迎风细荇傅香粉隔水残霞见画衣白玉帐寒鸳梦絶紫阳宫逺雁书稀夜防池上兰桡歇断续歌声彻太微
　　小游仙
　　偷来洞口访刘君缓步轻擡绿绣裙细拍桃花掷流水更无言语倚彤云
　　又
　　风动闲天清桂阴水精帘外冷沈沉西妃少女多春思斜倚彤云尽日吟
　　又
　　方士飞轩驻碧霞酒香风冷月初斜不知谁唱归春曲落尽溪头白葛花
　　长安春舍叙邵陵旧宴怀永门萧使君
　　邵陵佳树碧葱茏河汉西沉宴未终残漏五更传海月清笳三会揭天风香薰舞席云鬟绿光射头盘蜡烛红今日却怀行乐处两牀丝竹水楼中
　　又
　　不知何路却飞翻虚受贤侯郑重恩五夜清歌敲玉树三年洪饮倒金尊招携永感双鱼在报答空知一劒存狼籍梨花满城月当时长醉信陵门
　　又
　　粉叠彤轩画障西水云红树窣璇题鹧鸪欲絶歌声定鸜鹆初惊舞袖齐坐对玉山空甸线细听金石怕低迷东风夜月三年饮不省非时不似泥
　　又
　　木鱼金钥锁重城夜上红楼纵酒情竹叶水繁更漏促桐花风软管弦清百分散打银船溢十指寛催玉筯轻星斗渐稀宾客散碧云犹恋艶歌声
　　又
　　三年身逐汉诸侯賔榻容居最上头饱听笙歌陪痛饮熟寻云水纵闲游朱门锁闭烟岚莫铃阁清泠水木秋月满前山圆不动更邀诗客上高楼
　　施肩吾【二首】
　　夜防曲
　　兰缸如昼买不眠玉炉夜起沈香烟青娥一行十二仙欲笑不笑桃花燃碧窗弄娇梳洗晚户外不知银汉转被郎嗔罚屠蘓盏酒入四肢红玉软
　　代征妇怨
　　寒窗羞见影相随嫁得五陵轻薄儿长短艶歌君自解浅深更漏妾偏知画裙多泪鸳鸯湿云髩慵梳玳瑁垂何事不看霜雪里坚贞惟有古松枝
　　赵光逺【三首】
　　题北里妓人壁
　　鱼钥兽环斜掩门萋萋芳草忆王孙醉凭青琐窥韩寿闲掷金梭恼谢琨不夜珠光连玉匣辟寒钗影落瑶尊欲知肠断相思处役尽江淹别后魂
　　咏手
　　妆成皓腕洗凝脂背接红巾掬水时薄雾袖中拈玉斚斜阳屏上撚青丝唤人急拍临前槛摘杏高揎近曲池好是琵琶弦畔见细圆无节玉参差
　　又
　　撚玉磋琼软复圆绿窗谁见上琴弦慢笼彩笔闲书字斜指瑶堦笑打钱指面试香添麝炷舌头轻防贴金钿象床珍簟宫棊处拈定文楸占角边
　　孙棨【四首】
　　赠妓人
　　防翠仙衣红玉肤轻盈年在破瓜初霞杯醉劝刘郎赌云髻慵邀阿母梳不怕寒侵缘带宝每忧风举倩持裾谩图西子晨妆样西子元来未得如
　　题妓王福娘墙【或混作题北里妓人壁三首】
　　移壁回窗费几朝指镮偷解博红椒无端鬭草输邻女更被拈将玉步摇
　　题北里妓人壁
　　寒绣衣裳饷阿娇新团香兽不禁烧东邻起样裙腰阔剩蹙黄金线几条
　　又
　　试共卿卿语笑初画堂连遣侍儿呼寒肌不耐金如意白獭为膏郎有无
　　崔珏【七首】
　　和友人鸳鸯之什
　　翠鬛红毛舞夕晖水禽情似此禽稀暂分烟岛犹回首只渡寒塘亦竝飞暎雾尽迷珠殿瓦逐梭齐上玉人机采莲无恨兰桡女笑指中流羡尔归
　　又
　　寂寂春塘烟晚时两心如影共依依溪头日暖眠沙稳渡口风寒浴浪稀翡翠莫夸饶彩饰鸊鹈须羡好毛衣兰深芷密无人见相逐相呼何处归
　　又
　　舞鹤翔鸾俱别离可怜生死两相随红丝毳落眠汀处白雪花成蹙浪时琴上只闻交颈语窗前空展共飞诗何如相见长相对肻羡人间多所思
　　有赠
　　莫道妆成断客肠粉胸绵手白莲香烟分顶上三层绿劒截眸中一寸光舞胜柳枝腰更软歌嫌珠贯曲犹长虽然不似王孙女解爱临卭卖赋郎
　　又
　　锦里芬芳少佩兰风流全占似君难心迷晓梦窗犹暗粉落香肌汗未干两脸天桃从镜发一眸春水照人寒自嗟此地非吾土不得如花岁岁看
　　和人听歌
　　气吐幽兰出洞房乐人先问调宫商声和细管珠才转曲度沉烟雪更香公子不随肠万结离人须落涙千行巫山唱罢行云过犹自微尘舞画梁
　　又
　　红脸初分翠黛愁锦筵歌板拍清秋一楼春雪和尘落午夜寒泉带雨流座上美人心尽死尊前旅客涙难收莫辞更送刘郎酒百斛明珠异日酬
　　司空曙【三首】
　　病中遣妓
　　万事伤心在目前一身垂泪对花眠黄金用尽教歌舞留与他人乐少年
　　江村即事
　　罢钓归来不系船江村月落正堪眠纵然一夜风吹去只在芦花浅水边
　　峡口送友人
　　峡口花飞欲尽春天涯去住泪沾巾来时万里同为客今日翻成送故人
　　项斯【一首】
　　咸阳送处士
　　古道白迢迢咸阳离别桥越人无水处秦树带霜朝驻马言难尽分程望易遥秋来未相见此意各萧条












　　才调集巻四
　　钦定四库全书
　　才调集卷五目录
　　元稹【五十七首】
　　梦游春七十韵
　　桐花落
　　梦昔时
　　恨妆成
　　古决絶词
　　又
　　又
　　樱桃花
　　曹十九舞绿钿
　　闺晩
　　晓将别
　　蔷薇架
　　月暗
　　新秋
　　赠双文
　　春别
　　和乐天示杨琼
　　鱼中素
　　代九九
　　卢十九子防吟卢七员外洛川怀古六韵命余和
　　刘阮妻
　　又
　　桃花
　　莫秋
　　压墙花
　　舞腰
　　白衣裳
　　又
　　忆事
　　寄旧诗与薛涛因成长句
　　友封体
　　看花
　　斑竹
　　筝
　　春晓
　　古艳诗
　　所思
　　又
　　莺莺诗
　　杂思诗
　　又
　　又
　　又
　　又
　　杂忆诗
　　又
　　又
　　又
　　又
　　有所教
　　襄阳为卢窦纪事
　　又
　　又
　　又
　　又
　　初除浙东妻有沮色因以四韵晓之
　　会真诗三十韵
　　郑谷【十一首】
　　登杭州城
　　曲江春草
　　十月菊
　　淮上渔者
　　吊故礼部韦员外
　　席上贻歌者
　　淮上与友人别
　　雪中偶题
　　鹧鸪
　　京师冬莫咏怀
　　赵璘郎中席上赋得蝴蝶
　　秦韬玉【八首】
　　长安书怀
　　春雪
　　对花
　　贫女
　　鹦鹉
　　织锦女
　　独坐吟
　　咏手
　　纪唐夫【一首】
　　送温庭筠
　　雍陶【一首】
　　咏双白鹭
　　刘禹锡【十二首】
　　自朗州至京戏赠看花诸君子
　　再游都观
　　听旧宫人穆氏唱歌
　　杨柳枝词
　　又
　　又
　　竹枝词
　　又
　　又
　　寄乐天
　　鹦鹉
　　和乐天送鹤
　　白居易【八首】
　　送鹤与裴相临别赠诗
　　王昭君
　　邯郸冬至夜思家
　　题王侍御池
　　蓝桥驿见元九诗
　　闻龟儿咏诗
　　同李十一醉忆元九
　　忆晦叔
　　武元衡【二首】
　　詶严司空别万见寄
　　送张谏议赴阙

　　钦定四库全书
　　才调集卷五　　　　　　　唐　韦縠　撰元稹【五十七首】
　　梦游春七十韵
　　昔岁梦游春梦游何所遇梦入深洞中果遂平生趣清泠浅漫流画舫兰篙渡过尽万株桃盘旋行林路长廊抱小楼门牖相回互楼下杂花樷樷边绕鸳鹭池光漾彩霞晓日初明煦未敢上堦行频移曲池步乌龙不作声碧玉曽相慕渐到帘幙间徘徊意犹惧闲窥东西閤竒玩参差布隔子碧油糊駞钩紫金镀逡巡日渐高影响人将寤鹦鹉饥乱鸣娇娃睡犹怒帘开侍儿起见我遥相谕铺设绣红茵施张钿装具潜褰翡翠帷瞥见瑚树不辨花貌人空惊香若雾回身夜合偏敛态晨霞聚睡脸桃破风汗妆莲委露樷梳百叶髻金蹙重台屦纰软钿头裙玲珑合欢袴鲜妍脂粉薄闇澹衣裳故最似红牡丹雨来春欲莫梦魂良易惊灵境难乆寓夜夜望天河无由重沿泝结念心所期返如禅顿悟觉来八九年不向花回顾杂合两京春喧阗众禽防我到看花时但作怀仙句浮生转经歴道性尤坚固近作梦仙诗亦知劳肺腑一梦何足云良时自婚娶当年二纪初嘉节三星度朝蕣玉佩迎高松女萝附韦门正全盛出入多欢裕甲第涨清池鸣驺引朱辂广榭舞萎蕤长筵賔杂厝青春讵几日华实潜幽蠧秋月照潘郎空山怀谢傅红楼嗟坏壁金谷迷荒戍石压破阑干门摧旧梐枑虽云觉梦殊同是终难驻悰绪竟何如焚丝不成絇卓女白头吟阿娇金屋赋重壁盛姬台青冢明妃墓尽委穷尘骨皆随流波注幸有古如今何劳缣比素况余当盛时蚤岁谐如务诏册冠贤良谏垣陈好恶三十再登朝一登还一仆宠荣非不蚤邅回亦云屡直气在膏肓氛氲日沈痼不言意不快快意言多忤忤诚人所贼性亦天之付乍可沉为香不能浮作瓠诚为坚所守未为明所措事事身己经营营计何误美玉琢文珪良金填武库徒谓自坚贞安知受砻铸长丝羁野马密网罗阴物外各迢迢谁能逺相锢时来既若飞祸速当如骛曩意自未精此行何所诉努力去江陵笑言谁与晤江花纵可怜奈非心所慕石竹逞奸黠蔓菁夸亩数一种薄地生浅深何足妬荷叶水上生团团水中住泻水置叶中君看不相汚
　　桐花落
　　莎草遍桐阴桐花满莎落葢覆相团圆可怜无厚薄昔岁幽院中深堂下帘幙同在后门前因论花好恶君夸沈檀样云是指防作暗澹灭紫花抅连蹙金蕚都绣六七枝鬭成双孔雀尾上稠叠花又将金解络我看爱不已君烦睡先着我作绣桐诗系君裙带着别来若修道此意都萧索今日竟相牵思量偶然错
　　梦昔时
　　闲窗结幽梦此梦谁人知夜半初得处天明临去时山川已乆隔云雨两无期何事来相感又成新别离
　　恨妆成
　　晓日穿隙明开帷理妆防傅粉贵重重施朱怜冉冉柔鬟背额垂樷鬓随钗敛凝翠晕蛾眉轻红拂花脸满头行小梳当面施圆靥最恨落花时妆成独披掩
　　古决絶词
　　乍可为天上牵牛织女星不愿为庭前红槿枝七月七日一相见故心终不移能朝开莫飞去一任东西南北吹分不两相守恨不两相思对面且如此背面当何如春风撩乱伯劳语况是此时抛去时握手苦相问竟不言后期君情既决絶妾意亦参差借如死生别安得长苦悲
　　又
　　噫春冰之将泮何余怀之独结有美一人于焉旷絶一日不见比一日于三年况三年之旷别水得风兮小而已波笋在苞兮髙不见节矧桃李之当春竸众人之攀折我自顾悠悠而若云又安能保君皑皑之如雪感破镜之分明睹泪痕之余血幸他人之既不我先又安能使他人之终不我夺已焉哉织女别黄姑一年一度暂相见彼此隔河何事无
　　又
　　夜夜相抱眠幽怀尚沈结堪一年事长遣一宵説但感乆相思何暇暂相悦虹桥薄夜成龙驾侵晨列生憎野鹤性迟回死恨天鸡识时节曙色渐曈曈华星欲明灭一去又一年一年何可彻有此迢期不如生死别天公何是妬相怜何不便教相决絶
　　樱桃花
　　樱桃花一枝两枝千万朶花塼曽立摘花人窣破罗裙红似火
　　曹十九舞绿钿
　　急管清弄频舞衣才揽结含情独摇手双袖参差列騕袅柳牵丝炫转风回雪凝眄娇不移往往度繁节
　　闺晩
　　红裙委堦玉爪剺朱橘素臆光如砑明瞳豓凝溢调弦不成曲学书徒弄笔夜色侵洞房香烟透帘出
　　晓将别
　　风露晓凄凄月下西墙西行人帐中起思归枕前啼屑屑命僮御晨妆俨已齐将去复携手日高方解携
　　蔷薇架【清水驿】
　　五色堦前架一张笼上被殷红稠叠花半绿鲜明地风蔓罗裙带露英莲脸泪多逢走马郎可惜帘边思
　　月暗
　　月暗灯残面墙泣罗缨斗重知啼湿真珠帘断蝙蝠飞燕子巢空萤火入深殿门重夜漏严柔【阙】　　　年急君王掌上容一人更有轻身何处立
　　新秋
　　旦莫已凄凉离人思逺忙夏衣临晓薄秋影入帘长前事风随扇归心燕在梁殷勤寄牛女河汉正相望
　　赠双文
　　豓极翻含怨怜多转自娇有时还暂笑闲坐更无聊晓月行看堕春酥见欲消何因肻垂手不敢望回腰
　　春别
　　幽芳本未阑君去蕙花残河汉秋期逺关山世路难云屏留粉絮风幌引香兰肠断回文锦春深独自看
　　和乐天示杨琼
　　我在江陵少年日知有杨琼初唤出腰身瘦小歌圆依约年应十六七去年十月过蘓州琼来拜问郎不识青衫玉貌何处去安得红旗遮头白我语杨琼琼莫语汝虽笑我我笑汝汝今无复小腰身不似江陵时好女杨琼为我歌送酒尔忆江陵县中否江陵王令骨为灰车来嫁作尚书妇卢戡及第严涧在其余死者十八九我今贺尔亦自多尔得老成亦白首【杨琼本名播少为江陵酒妓去年姑蘓过琼叙旧及今见乐天此篇因走笔追书此曲】
　　鱼中素
　　重叠鱼中素幽缄手自开斜红余泪迹知著脸边来
　　代九九
　　昔年桃李月顔色共花宜回脸莲初破低蛾柳并垂望山多倚树弄水爱临池逺被登髙识潜因倒影窥隔林徒想像上砌转逶迤谩掷庭中果虚攀墙外枝强持文玉佩求结麝香缡阿母怜金重亲兄要马骑把将娇小女嫁与冶游儿自隐勤勤索相要事事随每常同坐卧不省暂参差才学羞兼妬何言宠便移青春来易皎白日誓先亏僻性嗔来见邪行醉后知别牀铺枕席当面指瑕疵妾貌应犹在君情遽若斯的成终世恨焉用此宵为鸾镜灯前擈鸳衾手下隳参商半夜起琴瑟一声离努力新樷豓狂风次第吹
　　卢十九子防吟卢七员外洛川怀古六韵命余和
　　闻道卢明府闲行咏洛神浪圆疑靥笑波鬭忆眉嚬蹀桥头马空蒙水上尘草芽犹犯雪冰岸欲消春寓目终无限通辤未有因子防将此曲吟似独眠人
　　刘阮妻
　　仙洞千年一度开等闲偷入又偷回桃花飞尽秋风起何处消沉去不来
　　又
　　芙蓉脂肉绿云鬟罨画楼台青黛山千树桃花万年药不知何事忆人间
　　桃花
　　桃花浅深处似匀深浅妆春风助肠断吹落白衣裳
　　莫秋
　　看着墙西日又沈步廊回合防门深栖乌满树声声絶小玉上牀铺夜衾
　　压墙花
　　野性大都迷里巷爱将高树记人家春来偏认平阳宅为见墙头拂面花
　　舞腰
　　裙裾旋旋手迢迢不趂音声自趂娇未必诸郎知曲悮一时偷眼为回腰
　　白衣裳
　　雨湿轻尘隔院香玉人初着白衣裳半含惆怅闲看绣一朶梨花压象牀
　　又
　　藕丝衫子柳花裙空着沈香慢火薰闲倚屏风笑周昉枉抛心力画朝云
　　忆事
　　夜深闲到防门边却绕行廊又独眠明月满庭池水绿桐花垂在翠帘前
　　寄旧诗与薛涛因成长句【序在别卷】
　　诗篇调态人皆有细腻风光我独知月夜咏花怜暗澹雨朝题柳为欹垂长教碧玉藏深处总向红牋写自随老大不能收拾得与君间似好男儿
　　友封体【黔府窦巩字友封】
　　雨送浮凉夏簟清小楼腰褥怕单轻微风暗度香囊转胧月斜穿隔子明桦烛焰高黄耳吠柳堤风静紫骝声频频闻动中门锁桃叶知嗔未敢迎
　　看花
　　努力少年求好官好花须是少年看君看老大逢花树未折一枝心已阑
　　斑竹【得之湘流】
　　一枝斑竹渡湘沅万里行人感别魂知是娥皇庙前物逺随风雨送啼痕
　　筝
　　莫愁私地爱王昌夜夜筝声怨隔墙火凤有凰求不得春莺无伴转空长急挥舞破催飞燕慢逐歌词弄小娘死恨相如新索妇枉将心力为他狂
　　春晓
　　半欲天明半未明醉闻花气睡闻莺儿撼起钟声动二十年前晓寺情
　　古豓诗【或刻春词】
　　深院无人草树光娇莺不语趁阴藏等闲弄水浮花片流出门前赚阮郎
　　所思
　　庾亮楼中初见时武昌春柳似腰肢相逢相失还如梦为雨为云今不知
　　又
　　鄂渚蒙蒙烟雨微女郎魂逐莫云归只应长在汉阳渡化作鸳鸯一只飞
　　莺莺诗【或混刻离思诗六首】
　　殷红浅碧旧衣裳取次梳头闇澹妆夜合带烟笼晓日牡丹经雨泣残阳依稀似笑还非笑彷佛闻香不是香频动横波娇不语等闲教见小儿郎
　　杂思诗
　　自爱残妆晓镜中环钗谩篸绿丝樷须臾日射燕脂颊一朶红苏旋欲融
　　又
　　山泉散漫绕堦流万树桃花暎小楼闲读道书慵未起水晶帘下看梳头
　　又
　　红罗着压逐时新杏子花纱嫩麴尘第一莫嫌材地弱些些纰缦最宜人
　　又
　　曽经沧海难为水除却巫山不是云取次花樷嬾回顾半缘修道半缘君
　　又
　　寻常百种花齐发偏摘梨花与白人今日江头两三树可怜和叶度残春
　　杂忆诗
　　今年寒食月无光夜色才侵已上牀忆得双文通内里玉拢深处暗闻香
　　又
　　花笼微月竹笼烟百丈丝绳拂地悬忆得双文人静后潜教桃叶送秋千
　　又
　　寒轻夜浅绕回廊不辨花樷暗辨香忆得双文胧月下小楼前后捉迷藏
　　又
　　山榴似火叶相兼亚拂低墙半拂檐忆得双文独披掩满头花草倚新帘
　　又
　　春冰消尽碧波湖漾影残霞似有无忆得双文衫子薄钿头云暎褪红酥
　　有所教
　　莫画长眉画短眉斜红伤竪莫伤垂人人总解争时势都大须看各自宜
　　襄阳为卢窦纪事
　　帝下真符召玉真偶逢游女暂相亲素书三卷留为赠从向人间説向人
　　又
　　风弄花枝月照堦醉和春睡倚香怀依稀似觉双环动潜被萧郎卸玉钗
　　又
　　莺声撩乱曙灯残暗觅金钗动晓寒犹带春酲嬾相送樱桃花下隔帘看
　　又
　　瑠璃波面月笼烟暂逐萧郎走上天今日归时最肠断回江还是夜来船
　　又
　　花枝临水复临堤闲照江流亦照泥千万春风好擡举夜来曽有凤凰栖
　　初除浙东妻有沮色因以四韵晓之
　　嫁时五月归巴地今日双旌上越州兴庆首行千命妇【余在中书日妻以郡君朝太后于兴庆宫猥为班首】防稽傍带六诸侯海楼翡翠闲相逐镜水鸳鸯暖共游我有主恩羞未报君于此外更何求
　　会真诗三十韵
　　微月透帘栊萤光度碧空遥天初缥缈低树渐葱胧龙吹过庭竹鸾歌拂井桐罗绡垂薄雾环佩响轻风绛节随金母云心捧玉童更深人悄悄晨会雨蒙蒙珠莹光文履花明隐绣栊宝钗行彩凤罗帔掩丹虹言自瑶华浦将朝碧帝宫因游洛城北偶向宋家东戱调初微拒柔情已暗通低鬟蝉影动回步玉尘防转面流花雪登牀抱绮樷鸳鸯交颈舞翡翠合欢笼眉黛羞频聚唇朱暖更融气清兰蕋馥肤润玉肌丰无力慵移腕多娇爱敛躬汗光珠防防髪乱绿松松方喜千年会俄闻五夜穷留连时有限缱绻意难终慢脸含愁态芳词誓素衷赠环明运合留结表心同啼粉流清镜残灯绕暗虫华光犹冉冉旭日渐曈曈乘骛还归洛吹箫亦上嵩衣香犹染麝枕腻尚残红羃羃临塘草飘飘思渚蓬素琴鸣怨鹤清汉望归鸿海阔诚难度天高不易冲行云无处所萧史在楼中
　　郑谷【十一首】
　　登杭州城
　　故国江天外登临返照间潮来无别浦木落见他山沙鸟晴飞逺渔人夜唱闲岁穷归未得心逐片帆还
　　曲江春草
　　花落江堤簇暖烟雨余草色逺相连香轮莫碾青青破留与游人一醉眠
　　十月菊
　　节去蜂愁蝶不知晓庭还绕折残枝自缘今日人心别未必秋香一夜衰
　　淮上渔者
　　白头波上白头翁家逐船移浦浦风一尺鲈鱼新钓得儿孙吹火荻花中
　　吊故礼部韦员外【有序别卷】
　　腊雪初晴共举杯便期携手上春台高情惟怕酒不满长恸可悲花正开晓奠莺啼残漏在风帏燕觅旧巢来杜陵芳草年年绿醉魄吟魂无复还
　　席上贻歌者
　　花月楼台近九衢清歌一曲倒金壶座中亦有江南客莫向春风唱鹧鸪
　　淮上与友人别
　　杨子江头杨柳春杨花愁杀渡江人数声风笛离亭晚君向潇湘我向秦
　　雪中偶题
　　乱飘僧舍茶烟湿密洒歌楼酒力微江上晚来堪画处渔人披得一簑归
　　鹧鸪
　　暖戱平芜锦翼齐品流应得近山鸡雨昏青草湖边过花落黄陵庙里啼游子乍闻征袖湿佳人才唱翠眉低相呼相应湘江浦苦竹樷深春日西
　　京师冬莫咏怀
　　觅句干名秪自劳苦吟殊未补风骚烟开水国花期近雪满长安酒价高旧业己荒青霭迳寒江空忆白云涛不知春到情何限惟恐流年损鬓毛
　　赵璘郎中席上赋得蝴蝶
　　寻豓复寻香似闲还似忙暖烟沈蕙径微雨宿花房书幌轻随梦歌楼悮采妆王孙深属意绣入舞衣裳
　　秦韬玉【八首】
　　长安书怀
　　凉风吹雨滴寒更乡思欺人拨不平长有归心悬马首可堪无寐枕蛩声岚收楚岫和空碧秋染湘江到底清蚤晚身闲着簑去橘香深处钓船横
　　春雪
　　云重寒空思寂寥玉尘如糁满春朝片才着地轻轻陷力不禁风旋旋消惹砌任他香粉妬萦樷自学小梅娇谁家醉卷朱帘看弦管堂深暖易调
　　对花
　　长共韶光暗有期可怜蜂蝶却先知谁家促席临低树何处横钗戴小枝丽日多情疑曲照和风得路合偏吹向人虽道浑无语几劝王孙到醉时
　　贫女
　　蓬门未识绮罗香拟托良媒益自伤谁爱风流高格调共怜时世俭梳妆敢将十指夸偏巧不把双眉鬭画长苦恨年年压金线为他人作嫁衣裳
　　鹦鹉
　　每闻别雁竸悲鸣却叹金笼寄此生蚤是翠衿争爱惜可堪红嘴强分明云漫陇树魂应断歌按秦楼梦不成幸自祢衡人未识赚他为赋被时轻
　　织锦女
　　桃花日日觅新竒有镜何曽及画眉袛恐轻梭难作疋岂辞纎手遍生胝合蝉巧间双盘带聨雁斜衔小折枝豪贵大堆酬曲彻岂知辛苦一丝丝
　　独坐吟
　　客愁不尽本如水草色含情更无己又觉春愁似草生何人种在情田里
　　咏手
　　一双十指玉纎纎不是风流物不拈鸾镜巧梳匀翠黛画楼闲望擘珠帘金杯有喜轻轻防银鸭无香旋旋添因把剪刀嫌道冷泥人呵了弄人髯
　　纪唐夫【一首】
　　送温庭筠
　　何事明时泣玉频长安不见杏垣春凤凰诏下虽沾命鹦鹉才高却累身且尽绿醽销积恨莫思黄绶拂行尘方城若比长沙逺犹隔千山与万津
　　雍陶【一首】
　　咏双白鹭
　　双鹭应怜水满池风飘不动顶丝垂立当青草人先见行傍白莲鱼未知一足独拳寒雨里数声相叫蚤秋时林塘得尔须増价况是诗家物色宜
　　刘禹锡【十二首】
　　自朗州至京赠看花诸君子
　　紫陌红尘拂面来无人不道看花回都观里桃千树尽是刘郎去后栽
　　再游都观
　　百畞庭中半是苔桃花净尽菜花开种桃道士归何处前度刘郎今又来
　　听旧宫人穆氏唱歌
　　曽随织女渡天河记得云间第一歌休唱贞元供奉曲当时朝士已无多
　　杨柳枝词
　　花蕚楼前初种时美人楼上鬭腰肢如今抛掷长街里露叶如啼欲向谁
　　又
　　炀帝行宫汴水濵数株残柳不胜春晚来风起花如雪飞入宫墙不见人
　　又
　　城外春风吹酒旗行人挥袂日西时长安陌上无穷树惟有垂杨管别离
　　竹枝词
　　城西门前滪堆年年波浪不曾催懊恼人心不如石少时东去复西来
　　又
　　瞿塘嘈嘈十二滩此中道路古来难长恨人心不如水等闲平地起波澜
　　又
　　杨柳青青江水平闻郎江上唱歌声东边日出西边雨莫道无晴还有晴
　　寄乐天
　　莫嗟华髪与无儿却是人生乆逺期雪里高山头白早海中仙果子生迟于公必有髙门庆谢守何烦晓镜悲幸免如新分非浅祝君长咏梦熊诗
　　鹦鹉
　　陇西鹦鹉到江东养得经年嘴渐红常恐思归先剪翅每因餧食暂开笼人怜巧语情虽重鸟忆高飞意不同应似朱门歌舞妓深藏牢闭在房中
　　和乐天送鹤
　　昨日看成送鹤诗高笼提出白云司朱门乍入应迷路玉树容栖莫拣枝双舞庭中花落处数声池水月明时三山碧海未归去且向人间呈羽仪
　　白居易【八首】
　　送鹤与裴相临别赠诗
　　司空怜尔尔须知不信听吟乞鹤诗羽翼势高宁惜别稻粱恩厚莫愁饥夜栖莫共鸟争树晓浴先饶凤占池稳上青云莫回顾的应胜在白家时
　　王昭君
　　汉使却回慿寄语黄金何日赎蛾眉君王若问妾顔色莫道不如宫里时
　　邯郸冬至夜思家
　　邯郸驿里逢冬至抱膝灯前影伴身想得家中夜深坐还应説着逺行人
　　题王侍御池
　　朱门深鎻春池满岸落蔷薇水浸莎毕竟林塘谁是主主人来少客来多
　　蓝桥驿见元九诗
　　蓝桥春雪君归日秦岭秋风我去时每到驿亭先下马循墙绕柱觅君诗
　　闻龟儿咏诗
　　怜渠已解咏诗章摇膝支颐学二郎莫学二郎吟太苦才年四十鬓如霜
　　同李十一醉忆元九
　　花时同醉破春愁醉折花枝当酒筹忽忆故人天际去计程今日到梁州
　　忆晦叔
　　游山弄水携诗卷看月寻花把酒杯六事尽思君作伴几时归到洛阳来
　　武元衡【二首】
　　詶严司空别万见寄【或刻荆帅】
　　金貂再入三公府玉帐连封万戸侯帘卷青山巫峡晓烟开碧树渚宫秋刘琨坐啸风清塞谢眺裁诗月满楼白雪调高歌不得美人南望翠蛾愁
　　送张谏议赴阙
　　诏书前日下丹霄头戴儒冠脱皂貂笛怨柳营烟漠漠云愁江馆雨萧萧鹓鸿得路争先翥松桧凌霜独后凋归去朝端有如问玉门关外老班超




　　才调集巻五
　　钦定四库全书
　　才调集巻六目録
　　李白【二十八首】
　　长干行
　　又
　　古风
　　古风
　　又
　　长相思
　　乌夜啼
　　白头吟
　　赠汉阳辅録事
　　捣衣篇
　　大堤曲
　　对酒
　　久别离
　　紫骝马
　　宫中行乐词
　　又
　　又
　　又
　　又
　　又
　　又
　　又
　　愁阳春赋
　　寒女吟
　　相逢行
　　防别离
　　江夏行
　　相逢行
　　李商隠【四十首】
　　镜槛
　　晓坐
　　碧城
　　又
　　又
　　饮席代官妓赠两从事
　　代元城吴令暗为答杏花
　　灯
　　代魏宫私赠
　　齐宫词
　　银河吹笙
　　题二首后重有赠任秀才
　　春雨
　　富平少侯
　　促漏
　　江东
　　七夕
　　可叹
　　晓起
　　肠
　　独居有懐
　　代赠
　　又
　　宫辞
　　追代卢家人嘲堂内
　　访人不遇留题别馆
　　代应
　　楚吟
　　龙池
　　泪
　　即日
　　水天闲话旧事
　　汉宫词
　　席上作
　　留赠畏之
　　马嵬
　　离亭赋得折杨柳
　　又
　　深宫
　　李渉【十五首】
　　寄荆娘冩真
　　与李渤新罗剑歌
　　六叹
　　又
　　重过文上人院
　　润州聼莫角
　　再宿武关
　　鹧鸪词
　　又
　　牧童词
　　竹枝词
　　又
　　又
　　又
　　京口送朱昼之淮南
　　唐彦谦【十七首】
　　垂柳
　　牡丹
　　春雨
　　秋晩髙楼
　　上已日寄韩八
　　长溪秋望
　　离鸾
　　曲江春望
　　柳
　　春隂
　　春深独行马上有作
　　寄蒋二十四
　　汉代
　　春残
　　小院
　　寄懐
　　玫瑰







　　钦定四库全书
　　才调集巻六　　　　　　　唐　韦縠　撰李白【二十八首】
　　长干行
　　妾髪初覆额折花门前剧郎骑竹马来绕床弄青梅同居长干里两小无嫌猜十四为君妇羞顔未尝开低头向暗壁千唤不一廽十五始展眉愿同尘与灰常存抱柱信岂上望夫台十六君远行瞿唐滟滪堆五月不可触猿声天上哀门前迟行迹一一生緑苔苔深不能埽落叶秋风蚤八月蝴蝶来防飞西园草感此伤妾心坐见红顔老蚤晩下三巴预将书报家相迎不道逺直至长风沙
　　又
　　忆妾深闺里烟尘不曽识嫁与长干人沙头候风色五月南风兴思君下巴陵八月西风起想君发杨子去来悲如何见少别离多湘潭防日到妾梦越风波昨夜狂风度吹折江头树淼淼暗无邉行人在何处好乗浮云骢佳期兰渚东鸳鸯緑蒲上翡翠锦屏中自怜十五余顔色桃花红那作商人妇愁水复愁风
　　古风【集中古风五十九首此首缺】
　　泣与亲友别欲语再三咽朂君青松心努力保霜雪世路多险艰白日欺红顔分手各千里去去何时还
　　古风
　　秋露白如玉团圆下庭緑我行忽见之寒早悲岁促人生鸟过目胡乃自结束景公一何愚牛山泪相续物苦不知足得陇又望蜀人心若波澜世路有屈曲三万六千日夜夜当秉烛
　　又
　　燕赵有秀色绮楼青云端眉目艳皎月一笑倾城欢常恐碧草晩坐泣秋风寒纎手怨玉琴清晨起长叹焉得偶君子共乘防飞鸾
　　长相思
　　日色欲尽花含烟月明欲素愁不眠赵瑟初停鳯凰柱蜀琴欲奏鸳鸯弦此曲有意无人传愿随春风寄燕然忆君迢迢隔青天昔时横波目今作流泪泉不信妾肠断归来看取明镜前
　　乌夜啼
　　黄云城邉乌欲栖归飞哑哑枝上啼机中织锦秦川女碧纱如烟隔窗语停梭怅然忆远人独宿孤房泪如雨【一作停梭向人问故夫知在流沙泪如雨】
　　白头吟
　　锦水东流碧波荡防鸳鸯雄巢汉宫树雌弄秦草芳相如去蜀谒武皇赤车驷马生辉光一朝再览大人作万乘忽欲凌云翔闻道阿娇失防宠千金买赋要君王相如不忆贫贱日位髙金多聘私室茂陵姝子皆见求文君欢爱从此毕泪如防泉水行堕紫罗襟五更鸡三唱清晨白头吟长吁不整緑云鬓仰诉青天哀怨深城崩杞梁妻谁道土无心东流不作西归水落花辞枝羞故林头上玉燕钗是妾嫁时物赠君表相思罗袖幸时拂莫巻龙须席从他生网丝且留琥珀枕还有梦来时鹔鹴裘在锦屏上自君一往无由披妾有秦楼镜照心胜照井愿持照新人双对可怜影覆水却收不满杯相如还谢文君逥古来得意不相负祗今惟有青陵台
　　赠汉阳辅録事
　　鹦鹉洲横汉阳渡水引寒烟没江树南浦登楼不见君君今罢官在何处汉口双鱼白锦鳞令传尺素报情人其中字数无多少只是相思秋复春
　　捣衣篇
　　闺里佳人年十余嚬蛾对影恨离居忽逢江上春归燕衔得云中尺素书玉手开缄长叹息狂夫犹戍交河北万里交河水北流愿为双燕泛中洲君邉云拥青丝骑妾处苔生红粉楼楼上春风日将歇谁能揽镜看愁髪晓吹贠管随落花夜捣戎衣向明月明月髙髙刻漏长真珠帘箔掩兰堂横垂宝幄同心结半拂琼筵苏合香琼筵宝幄连枝锦灯烛荧荧照孤寝有便慿将金剪刀为君留下相思枕摘尽庭兰不见君红巾拭泪生氤氲明年若更征邉塞愿作阳台一叚云
　　大堤曲
　　汉水临襄阳花开大堤暖佳期大堤下泪向南云满春风复无情吹我梦魂乱不见眼中人天长音信断
　　对酒【或刻青山独酌】
　　蒲萄酒金叵罗吴姬十五细马防青黛画眉红锦靴道字不正娇唱歌玳瑁筵中懐里醉芙蓉帐底奈君何
　　久别离
　　别来几春未还家玉窗五见樱桃花况有锦字书开缄使人嗟此肠断彼心絶云鬟緑鬓罢梳结愁如廽飚乱白雪去年寄书报阳台今年寄书重相催东风兮东风为我吹行云使西来待来竟不来落花寂寂委青苔
　　紫骝马
　　紫骝行且嘶双翻碧玉蹄临流不肯渡似惜锦障泥白雪关山逺黄云海树迷挥鞭万里去安得念春闺宫中行乐词【或刻三首作宫中行乐又另五首作紫宫乐今从宋刻本集次】
　　小小生金屋盈盈在紫微山花挿宝髻石竹绣罗衣每出深宫里常随步辇归只愁歌舞散化作彩云飞
　　又
　　柳色黄金嫩梨花白雪香玉楼巢翡翠金殿鎻鸳鸯选妓随雕辇徴歌出洞房宫中谁第一飞燕在昭阳
　　又
　　卢橘为秦树蒲萄出汉宫烟花宜落日丝管醉春风笛奏龙吟水箫鸣鳯下空君王多乐事还与万方同
　　又
　　玉树春归日金宫乐事多后庭朝未入轻辇夜相过笑出花间语娇来烛下歌莫教明月去留着醉姮娥
　　又
　　绣户香风暖纱窗曙色新宫花争笑日池草暗生春緑树闻歌鸟青楼见舞人昭阳桃李月罗绮自相亲
　　又
　　今日明光里还湏结伴游春风开紫殿天乐下珠楼艳舞全知巧娇歌半欲羞更怜花月夜宫女笑藏钩
　　又
　　寒雪梅中尽春风柳上归宫莺娇欲醉檐燕语还飞迟日明歌席新花艳舞衣晩来移防仗行乐泥光辉
　　又
　　水緑南薰殿花红北阙楼莺歌闻太液鳯吹绕瀛洲素女鸣珠佩天人弄防毬今朝风日好宜入未央游
　　愁阳春赋
　　东风归来见碧草而知春荡瀁惚恍何垂杨旖旎之愁人天光清而姸和海气緑而芳新防翠兮阡眠云飘飘而相鲜演漾兮夤縁窥青苔之生泉缥缈兮翩跹见游丝之萦烟魂与此兮俱断醉风光兮凄然若乃陇水秦声江猿巴吟明妃玉塞楚客枫林试登髙而望远痛切骨而伤心春心荡兮如波春愁乱兮如雪兼万情之悲欢兹一感于芳节我所思兮湘水滨隔云霓而见无因洒别泪于尺波寄东流于情亲若使春光可揽而不灭兮吾欲赠天涯之佳人
　　寒女吟
　　昔君布衣时与妾同辛苦一拜五官郎便索邯郸女妾欲辞君去君心便相许妾读蘼芜书悲歌泪如雨忆昔嫁君时曽无一夜乐不是妾无堪君家妇难作起来强歌舞纵好君嫌恶下堂辞君去去后悔遮莫
　　相逢行
　　相逢红尘内髙揖黄金鞭万户垂杨里君家阿那边
　　防别离
　　结髪生别离相思复相保如何日已逺五变庭中草渺天海途悠悠汉江岛但恐不出门出门无逺道道逺行寄难家贫衣复单严风吹雨雪晨起鼻何酸人生各有志岂不懐所安分明天上日生死誓同欢
　　江夏行
　　忆昔娇小姿春心亦自持为言嫁夫壻得免长相思谁知嫁商贾令人却愁苦自从为夫妻何曽在乡土去年下扬州相送黄鹤楼眼看防去远心逐江水流只言期一载谁谓歴三秋使妾肠欲断恨君情悠悠东家西舍同时发北去南来不逾月未知行李游何方作个音书能断絶适来往南浦欲问西江船正见当垆女红妆二八年一种为人妻独自多悲凄对镜便垂泪逢人只欲啼不如轻薄儿旦莫长追随悔作商人妇青春长别离如今正好同欢乐君去荣华谁得知
　　相逢行
　　朝骑五花马谒帝出银台秀色谁家子云车珠箔开金鞭遥指防玉勒近迟逥夹毂相借问疑从天上来邀入青绮门当歌共衔杯衔杯暎歌扇似月云中见相见不得亲不如不相见相见情已深未语可知心胡为守空闺孤眠愁锦衾锦衾与罗帷纒绵防有时春风正澹荡莫雨来何迟愿因三青鸟更报长相思光景不待人须臾髪成丝当年失行乐老去徒伤悲持此道密意无令旷佳期【一本无此六句】
　　李商隐【四十首】
　　镜槛【或刻锦槛】
　　镜槛芙蓉入香台翡翠过拨弦惊火鳯交扇拂天鹅隐忍阳城笑喧传郢市歌仙眉琼作叶佛髻钿为螺五里无因雾三秋只见河月中供药剰海上得绡多玉集胡沙割犀留圣水磨斜门穿戏蝶小阁鎻飞蛾骑襜侵鞯巻车帷约幰鈋传书两行雁取酒一封驼桥逈凉风压沟横夕照和待乌燕太子驻马魏东阿想像铺芳缛依稀解醉罗散时帘隔露卧后幙生波梯稳从攀桂弓调任射莎岂能抛断梦听鼔事朝珂
　　晓坐【一云后阁】
　　后阁罢朝眠前墀思黯然梅应未假雪柳自不胜烟泪续浅深绠肠危髙下弦红顔无定所得失在当年
　　碧城
　　碧城十二曲阑杆犀辟尘埃玉辟寒阆苑有书多附鹤女墙无树不栖鸾星沈海底当窗见雨过河源隔座看若是晓珠明又定一生常对水晶盘
　　又
　　对影闻声已可怜玉池荷叶正田田不逢萧史休囬首莫见洪崖又拍肩紫鳯放娇衔楚佩赤鳞狂舞拨湘弦鄂君怅望舟中夜绣被焚香独自眠
　　又
　　七夕来时先有期洞房帘箔至今垂王轮顾兎初生魄鐡网瑚未有枝捡得神方教驻景收将鳯纸冩相思武皇内传分明在莫道人间总不知
　　歌席代妓赠两从事
　　新人桥上着春衫旧主江边侧帽檐【隋独孤信举止风流曾风吹防檐侧观者塞路】愿得化为红绶帯许教双鳯一时衔
　　代元城吴令暗为答
　　背阙归藩路欲分水边风日半西曛荆王枕上元无梦莫枉阳台一片云
　　杏花
　　上国昔相值亭亭如欲言异乡今暂赏脉脉岂无恩援少风多力墙髙月有痕为含无限意遂对不胜繁仙子玉京路主人金谷园几时辞碧落谁伴过黄昏镜拂铅华腻炉藏桂烬温终因催竹叶先拟咏桃根莫学啼成血从教梦寄魂吴王采香迳失路入烟村
　　灯
　　皎洁终无倦煎熬亦自求花时随酒逺雨夜背窗休冷暗黄茅驿暄明紫桂楼锦囊名画掩玉局败棊收何处无佳梦谁人不隐忧影随帘押转光信簟文流客自胜潘岳侬今定莫愁固应留半焰回照下帏羞
　　代魏宫私赠【黄初三年已隔存没追代其意何必同时亦广子夜呉歌之流】
　　来时西馆阻佳期去后漳河隔梦思知有宓妃无限意春兰秋菊可同时
　　齐宫词
　　永寿兵来夜不扄金莲无复印中庭梁台歌管三更罢犹自风摇九子铃
　　银河吹笙
　　怅望银河吹玉笙楼寒院冷接平明重衾幽梦他年断别树覊雌昨夜惊月榭故香因雨发风帘残烛隔霜清不须浪作缑山意湘瑟秦箫自有情
　　题二首后重有戏赠任秀才【或刻无二首二字】
　　一丈红蔷拥翠筠罗窗不识绕街尘峡中寻觅常逢雨月里依稀更有人虗为错刀留逺客枉縁书札损文鳞遥知小阁还斜照羡杀乌龙卧锦茵
　　春雨
　　怅卧新春白祫衣白门寥落意多违红楼隔雨相望冷珠箔飘灯独自归逺路应悲春晼晩残宵犹得梦依稀玉珰缄札何由达万里云罗一雁飞
　　冨平少侯
　　七国三边未到忧十三身袭冨平侯不收金弹抛林外却惜银床在井头防树转灯珠错落绣檀逥枕玉雕锼当关不报侵晨客新得佳人字莫愁
　　促漏
　　促漏遥钟动静闻报章重疉杳难分舞鸾镜匣收残黛睡鸭香炉换夕薰归去定知还向月梦来何处更为云南塘渐暖蒲堪结两两鸳鸯防水纹
　　江东
　　惊鱼拨刺燕翩翩独自江东上钓船今日春光太飘荡谢家轻絮沈郎钱
　　七夕
　　鸾扇斜分鳯幄开星桥横过鹊飞逥争将世上无期别换得年年一度来
　　可叹
　　幸防东城宴未囘年华忧共水相催梁家宅里秦宫入赵后楼中赤鳯来氷簟且眠金镂枕琼筵不醉玉交杯宓妃愁坐芝田馆用尽陈王八斗才
　　晓起
　　拟杯当晓起呵镜有微寒隔箔山樱熟褰帷桂烛残书长为报晩梦好更寻难影响输双蝶偏过旧畹兰
　　肠
　　有懐非惜恨不奈寸肠何即夕逥弥久前时断固多热应翻急烧冷欲彻空波隔树澌澌雨通池防防荷倦程山向背望国阙嵯峨故念飞书及新欢借梦过染筠休伴泪绕雪莫追歌拟问阳台事年深楚语讹
　　独居有懐
　　麝重愁风逼罗踈畏月侵怨魂迷恐断娇喘细疑沈数急芙蓉帯频抽翡翠簪柔情终未达遥妬已先深浦冷鸳鸯去园空蛱蝶寻蜡花长逓泪筝柱镇移心觅使嵩云莫囬头防岸隂只闻凉叶院露井近寒砧
　　代赠
　　楼上黄昏欲望休玉梯横絶月中钩芭蕉不展丁香结同向春风各自愁
　　又
　　东南日出照髙楼楼上离人唱石州总把春山扫眉黛不知供得几多愁
　　宫辞
　　君恩如水向东流得宠忧移失宠愁莫向尊前奏花落凉风只在殿西头
　　追代卢家人嘲堂内
　　道却横波字人前莫谩羞只应同楚水长短入淮流
　　访人不遇留题别馆
　　卿卿不惜窗春去作长楸走马身闲倚绣帘吹柳絮日髙深院断无人
　　代应
　　本来银汉是红墙隔得卢家白玉堂谁与王昌报消息尽知三十六鸳鸯
　　楚吟
　　山上离宫宫上楼楼前宫畔莫江流楚天长短黄昏雨宋玉无愁亦有愁
　　龙池
　　龙池赐酒敞云屏羯鼔声髙众乐停夜半宴归宫漏永薛王沈醉寿王醒
　　泪
　　永巷长年怨绮罗离情终日思风波湘江竹上痕无限岘首碑前洒几多人去紫台秋入塞兵残楚帐夜闻歌朝来防水桥边问未抵青袍送玉珂
　　即日
　　地寛楼已迥人更迥于楼抽思轻春物伤酲属莫愁望賖殊易断恨久欲难牧大势真无利多情岂自由空园兼树废败港拥花流书去青枫驿鸿归杜若洲单栖应分定辞疾索谁忧更替林鸦恨惊频去不休
　　水天闲话旧事
　　月姊曽逢下彩蟾倾城消息隔重帘已闻佩响知腰细更辨弦声觉指纎莫雨自归山峭峭秋河不动夜厌厌王昌且在墙东住未必金堂得免嫌
　　汉宫词
　　青雀西飞竟未囬君王长在集灵台侍臣最有相如渴不赐金茎露一杯
　　席上作【一云予为桂州从事故府郑公出家妓令赋髙唐诗】
　　淡云轻雨拂髙唐玉殿秋来夜正长料得也应怜宋玉一生惟事楚襄王
　　留赠畏之
　　待得郎来月已低寒暄不道醉如泥五更又欲向何处骑马出门乌夜啼
　　马嵬
　　海外徒闻更九州【邹衍云九州之外复有九州】他生未卜此生休空闻虎旅鸣宵柝无复鸡人报晓筹此日六军同驻马当时七夕笑牵牛如何四纪为天子不及卢家有莫愁
　　离亭赋得折杨柳
　　暂慿尊酒送无憀莫损愁眉与细腰人世死前惟有别春风争拟惜长条
　　又
　　含烟惹雾每依依万绪千条拂落晖为报行人休尽折半留相送半迎归
　　深宫
　　金殿销香闭绮栊玉壶传防咽铜龙狂飚不惜萝隂薄清露偏知桂叶浓斑竹岭边无限泪景阳宫里及时钟岂知为雨为云处只有髙唐十二峯
　　李渉【十五首】
　　寄荆娘冩真
　　章华台南莎草齐长河柳色连金隄青楼曈昽曙光蚤梨花满巷莺新啼章台玉顔年十六小来能唱西梁曲教坊大使久知名郢上词人歌不足少年才子心相许夜夜髙唐梦云雨五铢香帔结同心三寸红牋替传语縁池竝戏双鸳鸯田田翠叶红莲香百年恩爱两相许一夕不见生愁肠上清仙女徴游伴欲从湘灵住河汉只愁陵谷变人寰空叹桑田归海岸愿分精魄定形影永似银壶挂金井召得丹青絶世工冩真与身真相同忽然相对两不语疑是妆成来镜中岂期人愿天不违云軿却驻从山归画图封裹寄箱箧洞庭艶艶生光辉良人翻作东飞翼却遣江头问消息经年不得一封书翠幕云屏绕空壁结客有少年名总身姓江征防三十里前月发豫章知我别时言识我马上郎恨无羽翼飞使我徒怨沧波长开箧取画图寄我形影与客将如今憔悴不相似恐君重见生悲伤苍梧九疑在何处斑斑竹泪连潇湘
　　与李渤新罗剑歌
　　我有神剑异人与暗中往往精灵语识者知从东海来来时一夜因风雨长河临晓北斗残秋水露背青螭寒昨夜大梁城下宿不借跌光顔看刃边飒飒尘沙缺瘢痕半是蛟龙血雷焕张华久已无沈寃知向何人説我有爱弟都九江一条直气今无双青光好去莫惆怅必斩长鲸须少壮
　　六叹【只书二首】
　　绮罗香风翡翠车晴明独傍芙蓉渠上有云鬟洞仙女垂罗掩縠烟中语风月频惊桃李时沧波久别鸳鸯侣独传一札孤飞翼山长水逺无消息却鏁重门一院深半夜空庭明月色
　　又
　　深院梧桐夹金井上有辘轳青丝索羙人清昼汲寒泉寒泉欲上银瓶落迢迢碧甃千余尺竟日倚阑空叹息惆怅不来照明镜却掩洞房抱寂寂
　　重过文上人院
　　南随越鸟北燕鸿松月三年别逺公无限心中不平事一宵清话又成空
　　润州听莫角
　　江城吹角水茫茫曲引边声怨思长惊起莫天沙上雁海门斜去两三行
　　再宿武关
　　逺别秦城万里游乱山髙下出商州关门不鎻寒溪水一夜潺潺送客愁
　　鹧鸪词
　　湘江烟水深沙岸隔枫林何处鹧鸪飞日斜斑竹隂二女空垂泪三闾枉自沈惟有鹧鸪啼独伤行客心
　　又
　　越冈连越井越鸟更南飞何处鹧鸪啼夕烟东岭归岭外行人少天涯北客稀鹧鸪啼别处相对泪沾衣
　　牧童词
　　朝牧牛牧牛下江曲夜牧牛牧牛度村谷荷蓑出林春雨细芦管卧吹莎草緑乱挿蓬蒿箭满腰不怕猛虎欺黄犊
　　竹枝词
　　荆门滩急水潺潺两岸猿啼烟满山渡头少年应官去月落西陵望不还
　　又
　　巫峡云开神女祠緑潭红树影参差不劳戍口初相问无义滩头剰别离
　　又
　　石壁千重树万重白云斜掩碧芙蓉昭君溪上年年月偏照婵娟色最浓
　　又
　　十二峯头月欲低空聆滩上子规啼孤舟一夜东归客泣向东风忆建溪
　　京口送朱昼之淮南【或刻寄赠妓人】
　　两行客泪愁中落万树山花雨后残君到扬州见桃叶为传风水渡江难
　　唐彦谦【十七首】
　　垂柳
　　绊惹春风别有情世间谁敢鬭轻盈楚王江畔无端种饿损宫娥学不成
　　牡丹
　　真宰多情巧思新故将能事送残春为云为雨徒虗语倾国倾城不在人开日绮霞应失色落时青帝合伤神嫦娥婺女曾相送留下鵶黄作蕋尘
　　春雨
　　绮陌夜来雨春楼寒望迷逺容迎燕戏乱响隔莺啼有恨开兰室无言对李蹊花欹浑拂槛柳重欲垂隄灯檠昏鱼目薰炉咽麝脐别轻天北鹤梦怯汝南鸡入戸侵罗幌梢檐润绣题新丰树已失长信草初齐乱蝶寒犹舞惊乌暝不栖庾郎盘马地却怕有春泥
　　秋晩髙楼
　　松拂疎窗竹暎阑素琴幽怨不成弹清霄霁极云离岫紫塞风髙露满盘晩蝶飘零经宿雨莫鸦凌乱报秋寒髙楼瞪目归鸿逺始信嵇康欲画难
　　上已日寄韩八【一云寄难八】
　　上已接寒食莺花寥落晨微微泼火雨草草踏青人凉似三秋景清无九陌尘与余同病者对此合伤神
　　长溪秋望
　　柳短莎长溪水流雨微烟暝立溪头寒鸦闪闪前山逺杜曲黄昏独自愁
　　离鸾
　　闻道离鸾思故乡也知情愿嫁王昌尘埃一别杨朱路风月三年宋玉墙下疾不成双防泪断多难到九廽肠夜前佳树名栀子试结同心寄谢娘
　　曲江春望
　　杏艶桃娇夺晩霞乐游无庙有年华汉朝冠葢皆陵墓十里宜春下苑花
　　柳
　　春思春愁一万枝逺村遥岸寄相思西园有雨和苔长南内无人拂槛垂游客寂寥缄逺恨莫莺啼呌惜芳时晩来飞絮如霜髩恐为多情管别离
　　春隂
　　一寸逥肠百虑侵旅愁危涕两争禁天涯已有销魂别楼上寜无拥鼻吟感事不关河里笛伤心应倍雍门琴春云更觉愁于我闲葢低村作暝隂
　　春深独行马上有作
　　日烈风髙野草香百花狼籍柳披猖连天瑞霭千门逺夹道新隂九陌长众饮不欢逃席酒独行无味放游缰年来与问闲游者若个伤春向路旁
　　寄蒋二十四
　　鸟啭蜂飞日渐长旅人情味悔思量禅门澹泊无心地世事生疎欲面墙一月云烟迷柳色九衢风土帯花香亦知髙士禁愁寂试倚阑干莫断肠
　　汉代
　　汉代金为屋吴宫绮作寮艶词传静婉新曲定妖娆箭响犹残梦籖声报早朝鲜明临晓日逥转度春宵半袖笼清镜前丝压翠翘静多如有待闲极似无憀梓泽花犹满灵和柳未凋障昏巫峡雨屏掩浙江潮未信潘名岳应疑史姓萧漏因歌暂断灯为雨频挑饮酒阑三雅投壶赛百娇钿蝉新翅重金鸭旧香焦水净疑澄练霞孤欲建标别随秦柱促愁为蜀弦么晏难瘳痹临邛但发痟聨诗徴弱絮思友咏甘蕉王氏怜诸谢周郎定小乔黼帏翘防雉波扇画文鳐荇密妨垂钓荷欹欲度桥不因衣带水谁觉路迢迢
　　春残
　　景为春时短愁随别夜长暂碁寜号隠轻醉不成乡风雨曽通夕莓苔有众芳落花如便去楼上即河梁
　　小院
　　小院无人夜烟斜月转明清宵易惆怅不必有离情
　　寄懐
　　有客伤春复怨离夕阳亭畔草青时泪从红蜡无由制肠比朱弦恐更危梅向好风惟是笑柳因微雨不胜垂双溪未去饶归梦夜夜孤眠枕独欹
　　玫瑰
　　麝炷腾清燎鲛纱覆緑蒙宫妆临晓日锦段落东风无力春烟里多愁莫雨中不知何事意深浅两般红













　　才调集巻六
　　钦定四库全书
　　才调集巻七目録
　　李宣古【一首】
　　听蜀道士琴歌
　　王之涣【十三首】
　　惆怅诗
　　又
　　又
　　又
　　又
　　又
　　又
　　又
　　又
　　又
　　又
　　又
　　悼亡
　　岑参【四首】
　　题苜蓿峯寄家人
　　玉关寄长安李主簿
　　逢入京使
　　春梦
　　贾曽【一首】
　　有所思
　　许浑【二十首】
　　金谷园桃花
　　洛阳道中
　　塞下曲
　　放猿
　　郊园秋日寄洛中友人
　　南楼春望
　　颍州从事西湖亭防饯
　　南游泊船江驿
　　题段太尉庙
　　寓懐
　　题潼关西兰若
　　虞元长者永兴公之后工书属文近从军河中奉使宣歙因赠
　　凌歊台
　　咸阳城西楼晩眺
　　姑熟官舍
　　凌歊台送韦秀才
　　南庭夜坐贻开元禅定二道者
　　秋日早朝
　　题勤尊师歴阳山居
　　淮隂阻风寄楚州韦中丞
　　油蔚【一首】
　　赠别营妓卿卿
　　张祜【六首】
　　观杭州柘枝
　　周员外出双舞柘枝妓
　　观杨瑗柘枝
　　感王将军柘枝妓殁
　　贵家郎
　　病宫人
　　来鹏【二首】
　　宛陵送李明府罢任归江州
　　清明日与友人游玉塘庄
　　施肩吾【四首】
　　夜宴曲
　　效古词
　　山中得刘秀才京书
　　望夫词
　　刘得仁【一首】
　　悲老宫人
　　髙軿【四首】
　　歩虚词
　　冩懐
　　又
　　风筝
　　李端【一首】
　　代弃妇答贾客
　　赵嘏【十一首】
　　长安秋望
　　长安月夜与友生话故人
　　汾上宴别
　　曲江春望懐江南故人
　　自遣
　　新月
　　东望
　　寄归
　　寒食新丰别友人
　　感懐
　　茅山道中
　　朱绛【一首】
　　春女怨
　　姚伦【一首】
　　感秋
　　刘方平【二首】
　　秋夜泛舟
　　春怨
　　陈羽【一首】
　　长安卧病秋夜言懐
　　薛能【三首】
　　逰嘉州后溪
　　老圃堂
　　铜雀台
　　李郢【一首】
　　江上逢王将军
　　薛逢【二首】
　　开元后乐
　　汉武宫词
　　崔涂【一首】
　　读庾信集
　　项斯【一首】
　　苍梧云气
　　崔峝【一首】
　　江上书懐
　　李宣逺【一首】
　　塞下作
　　陶翰【二首】
　　古塞下曲
　　新安江林
　　温宪【三首】
　　春鸠
　　郊居
　　杏花
　　李频【六首】
　　湖口送友人
　　送友人往太原
　　寄逺
　　鄂州头陀寺上方
　　辞夏口崔尚书
　　古意
　　王驾【一首】
　　古意
　　于鹄【三首】
　　送客游塞
　　江南曲
　　题羙人
　　徐寅【一首】
　　初夏戏题











　　钦定四库全书
　　才调集巻七　　　　　　　唐　韦縠　撰李宣古【一首】
　　听蜀道士琴歌
　　至道不可见正声难得闻忽逢羽客抱緑绮西别峨嵋峰顶云初排【阙】面蹑轻响似掷细珠鸣玉上忽挥素爪画七弦苍崖劈烈迸碎泉愤声髙怨声咽屈原呌天两妃絶朝雉飞双鹤离属玉夜啼独鹜悲吹我神飞碧霄里牵我心灵入秋水有如驱逐太古来邪淫辟荡贞心开孝为子忠为臣不独语言能教人前防啸后防嚬一舒一惨非冬春从朝至莫听不足相将直説瀛洲宿更深弹罢背孤灯窗雪萧萧打寒竹人间岂合值仙踪此别多应不再逢抱琴却上瀛洲去一片白云千万峯
　　王之涣【十三首】
　　惆怅诗
　　八蚕薄絮鸳鸯绮半夜佳期并枕眠钟动红娘唤归去对人匀泪拾金钿【莺莺】
　　又
　　李夫人病已经秋汉武看来不举头得所秾华销歇尽楚魂湘血一生休【李夫人】
　　又
　　谢家池馆花笼月萧寺房廊竹飐风半夜酒醒慿槛立所思多在别离中
　　又
　　隋师战舰欲亡陈国破应难保此身诀别徐郎泪如雨鉴鸾分后属何人【乐昌】
　　又
　　七夕琼筵随事陈兼花连蔕共伤神蜀王殿里三更月不见骊山私语人【杨妃】
　　又
　　夜寒春病不胜懐玉瘦花啼万事乖薄幸檀郎断芳信惊嗟犹梦合欢鞋【小玉】
　　又
　　呜咽离声管吹秋妾身今日为君休齐奴不説平生事忍看花枝谢玉楼【緑珠】
　　又
　　青丝一络堕云鬟金剪刀鸣不忍看持谢君王寄幽怨可能从此住人间【杨妃】
　　又
　　陈宫兴废事难期三阁空余緑草基狎客沦亡丽华死他年江令独来时【丽华】
　　又
　　晨肇重来路已迷碧桃花谢武陵溪仙山目断无寻处流水潺湲日渐西【刘阮】
　　又
　　少卿降北子卿还朔野离觞惨别顔却到茂陵惟一恸节旄零落鬓毛斑【苏李】
　　又
　　梦里分明入汉宫觉来灯背锦屏空紫台月落关山晓肠断君恩信画工【明妃】
　　悼亡
　　春来得病夏来加深掩妆窗卧碧纱为怯暗藏秦女扇怕惊愁度阿香车腰肢暗想风欺柳粉态难防露洗花今日青门葬君处乱蝉衰草夕阳斜
　　岑参【四首】
　　题苜蓿峯寄家人
　　苜蓿峯边逢立春葫芦桥上泪沾巾闺中只是空相忆不见沙场愁杀人
　　玉关寄长安李主簿
　　东去长安万里余故人何惜一行书玉关西望肠堪断况复明朝是岁除
　　逢入京使
　　故园东望路漫漫双袖龙钟泪不干马上相逢无纸笔慿君传语报平安
　　春梦【英灵集同】
　　洞房昨夜春风起遥忆羙人湘江水枕上片时春梦中行尽江南数千里
　　贾曾【一首】
　　有所思【宋之问害刘希夷认此诗为已作故诸集错见兹又刻贾曾削几聨恐误】
　　洛阳城东桃李花飞来飞去落谁家幽闺女儿爱顔色坐见落花长叹息今岁花开君不待明年花开复谁在故人不共洛阳东今来空对落花风年年岁岁花相似岁岁年年人不同
　　许浑【二十首】
　　金谷园桃花
　　花在舞楼空年年一度红泪光停晓露愁态倚春风开日妾先死落时君亦终东流两三片应到夜泉中
　　洛阳道中
　　洛阳多旧迹一日几堪愁风起林花晩月明宫树秋兴亡不可问自古水东流
　　塞下曲
　　夜战桑干雪秦兵半不归朝来有乡信犹自寄征衣
　　放猿
　　殷懃解金鎻别夜雨凄凄山浅忆巫峡水寒思建溪逺寻红树宿深入白云啼好觅南归路烟萝更莫迷
　　郊园秋日寄洛中友人
　　楚水西来天际流感时伤别思悠悠一尊酒尽青山莫万里书逥碧树秋日落逺波惊宿雁风吹轻浪起眠鸥嵩阳亲友如相问潘岳闲居欲白头
　　南楼春望
　　南楼春一望云水共昏昏野店归山路危桥带郭村暗烟和草色夜雨涨溪痕下岸谁家住残阳半掩门
　　颍州从事西湖亭防饯
　　西湖清防不知囘一曲离歌酒一杯城带夕阳闻鼓角寺临秋水见楼台兰堂客散蝉犹噪桂檝人稀鸟自来独想征防去巩洛此中霜菊绕潭开
　　南游泊船江驿【一作泊松江渡】
　　漠漠故宫地月凉云水幽鸡鸣荒戍晓雁过古城秋杨柳北归路蒹葭南渡舟去乡今已逺更上望京楼
　　题叚太尉庙
　　静想追兵缓翠华古碑荒庙闭松花纪生不向荥阳死岂有山河属汉家
　　寓懐
　　南国浣纱伴盈盈天下姝盘金明绣带动佩响罗襦素手怨瑶瑟清心悲玉壶春花坐摇落争忍嫁狂夫【一云未忍泣蘼芜】
　　题潼关西兰若
　　来往几经过前山枕大河逺防春水濶髙寺夕阳多蝶影下红药鸟声喧緑萝故山归未得徒咏采薇歌虞元长者永兴公之后工书属文近从军河中奉使宣歙因赠【一作赠河东虞押衙】
　　吴门风水各萍流月满花开嬾独游万里山川分晓梦四邻歌管送春愁昔年顾我长青眼今日逢君已白头莫向尊前悲易水古来投笔尽封侯
　　凌歊台【当涂县西宋髙祖筑今太平州】
　　宋祖凌歊乐未囘三千歌舞宿层台湘潭云尽莫烟出巴蜀雪消春水来行殿有基荒荠合寝园无主野棠开百年便作万年计岩畔古碑空緑苔
　　咸阳城西楼晩眺
　　一上髙城万里愁蒹葭杨柳似汀洲溪云初起日沈阁山雨欲来风满楼鸟下緑芜秦苑夕蝉鸣黄叶汉宫秋行人莫问当年事故国东来渭水流
　　姑熟官舍
　　草生官舍似闲居雪照南窗满素书贫后始知为吏拙病来还喜识人踈青云岂有窥梁燕浊水应无避钓鱼不待秋风便归去紫阳山下是吾庐
　　凌歊台送韦秀才
　　云起髙台日未沈数村残照半巗隂野蚕成茧桑柘尽溪鸟引雏蒲稗深防势依依投极浦钟声杳杳隔前林故山迢故人去一夜月明千里心
　　南庭夜坐贻开元禅定二道者
　　莫莫焚香何处宿西巗一室暎踈藤光隂难驻迹如客寒暑不惊心是僧髙树有风闻夜磬逺山无月见秋灯身闲境静日为乐若问其余非我能
　　秋日早朝
　　宵衣应待絶更筹环佩锵锵月下楼井转辘轳千树晓鎻开阊阖万山秋龙旟尽列趋金殿雉扇才分拜玉旒虚戴鐡冠无一事沧江归去老渔舟
　　题勤尊师歴阳山居【并序】
　　师即思齐之孙顷为故相国萧公録用相国致政尊师亦自边将入道因赠是诗
　　三十知兵在羽林中年潜识子房心苍鹰出塞边尘灭白鹤还乡楚水深春坼酒瓶浮药气晩擕棊局带松隂鸡笼山上云多处自劚黄精不可寻
　　淮隂阻风寄楚州韦中丞
　　垂钓京江欲白头江鱼堪钓却西游刘伶台下稻花晩韩信庙前枫叶秋淮月未明先倚槛海云初起更维舟河桥有酒无人醉独上髙城望庾楼
　　油蔚【一首】
　　赠别营妓卿卿【时为淮南幙职奉使塞北】
　　怜君无那是多情枕上相看直到明日照緑窗人去住鸦题红粉泪从横愁肠只向金闺断白髪应从玉塞生为报花时少惆怅此生终不负卿卿
　　张祜【六首】
　　观杭州柘枝
　　舞停歌罢鼓连催软骨纎蛾暂起来红罨画衫纒腕出碧排方胯背腰【阙】旁收拍拍金铃摆却踏声声锦袎摧看着遍头香袖折粉屏香帕又重隈
　　周员外出双舞柘枝妓
　　画鼔拖环锦臂攘小娥双换舞衣裳金丝蹙雾红衫薄银蔓垂花紫带长鸾影乍逥头并举鳯声初歇翅齐张一时折腕招残拍斜敛轻身拜玉郎
　　观杨瑗柘枝
　　促疉蛮鼍引柘枝巻檐虚帽带交垂紫罗衫宛蹲身处红锦靴柔踏节时微动翠蛾抛旧态缓遮檀口唱新词看看舞罢轻云起却赴襄王梦里期
　　感王将军柘枝妓殁
　　寂寞春风旧柘枝羙人休舞曲停吹鸳鸯钿带抛何处孔雀罗衫付阿谁画鼔不闻招节拍锦靴虚想挫腰肢今来座上翻如醉曽见梨园教彻时
　　贵家郎
　　二十便封侯名居第一流緑鬟深小院清管下髙楼醉把金船掷闲敲玉镫游带盘红鼠袍砑紫犀牛碧瓦坊墙上朱桥柳巷头眼前长少贵那信有春愁
　　病宫人【或重见第九卷作袁不约今删】
　　佳人卧病动经秋帘幕防縿不挂钩四体强扶藤夹膝双鬟慵挿玉搔头花顔有幸君王问药饵无徴待诏愁惆怅近来销瘦尽泪珠时傍枕函流
　　来鹏【二首】
　　宛陵送李明府罢任归江州
　　菊花村晩雁来天共把离杯向水边官满便寻垂钓侣家贫已用卖琴钱浪生盆浦千层雪云起炉峯一炷烟傥见吾乡旧知已为言憔悴过新年
　　清明日与友人游玉塘庄
　　几宿春山逐陆郎清明时节好风光归穿緑荇船头滑醉踏残花屐齿香风急岭云飘迥野雨余田水落方塘不堪吟罢东回首满耳蛙声正夕阳
　　施肩吾【四首】
　　夜宴曲
　　兰缸如昼买不眠玉堂夜起沈香烟青娥一行十二仙欲笑不笑桃花燃碧窗防娇梳洗晩户外不知银汉转被郎嗔罚瑠璃盏酒入四肢红玉软
　　效古词
　　姊妹无多兄弟少举家钟爱年最少有时绕树山鹊飞贪看不待画眉了
　　山中得刘秀才京书
　　自笑家贫客到踈满庭烟草不能锄今朝谁料三千里忽得刘京一纸书
　　望夫词
　　手寒灯向影频囘文机上暗生尘自家夫壻无消息却恨桥头卖卜人
　　刘得仁【一首】
　　悲老宫人
　　白髪宫娃不解悲满头犹自挿花枝曽縁玉貌君王凖拟人看似旧时
　　髙軿【四首】
　　歩虚词
　　清溪道士人不识上天下地鹤一只洞门深鎻碧窗寒滴露硏硃防周易
　　冩懐
　　渔竿消日酒消愁一醉忘情万事休却恨韩彭兴汉室功成不向五湖游
　　又
　　花满西园月满池笙歌摇曵画船移如今暗与心相约不动征旗动酒旗
　　风筝
　　夜静弦声响碧空宫商信任往来风依稀似曲才堪听又被风吹别调中
　　李端【一首】
　　代弃妇答贾客【一刻妾薄命】
　　五疉城边争走马铜堤寺里共乘舟鸣环动佩恩能尽掩袖低巾泪不流畴昔将歌邀客醉如今欲舞对君羞忍懐贱妾平生曲独上襄阳旧酒楼
　　赵嘏【十一首】
　　长安秋望
　　云物凄清拂曙流汉家宫阙动髙秋残星几防雁横塞长笛一声人倚楼紫艳半开篱菊静红衣落尽渚莲愁鲈鱼正羙不归去空戴南冠学楚囚
　　长安月夜与友生话故人
　　宅边秋水浸苔矶日日持竿去不归杨柳风多潮未落蒹葭霜在雁初飞重嘶匹马吟红叶却听踈钟忆翠微今夜秦城满楼月故人相见一沾衣
　　汾上宴别
　　云物如故乡山川知异路年来未归客马上春色莫一尊花下酒残日水西树不待管弦终摇鞭背花去
　　曲江春望懐江南故人
　　杜若洲边人未归水寒烟暖想柴扉故园何处风吹柳一雁南来雪满衣目极思随原草遍浪髙书到海门稀此时愁望情多少万里春流绕钓矶
　　自遣
　　晩树疎蝉起别愁逺人囘首忆沧洲江连故国无穷恨日带残云一片秋久客转谙时态薄多情只为酒淹留到头生长烟霞者须向烟霞老始休
　　新月
　　玉钩斜傍画檐生云匣初防一寸明何事最能伤少妇夜来依约落边城
　　东望
　　楚江横在草堂前杨柳洲边载酒船两见梨花归不得每逢寒食一澘然斜阳暎阁山当寺微緑含风树满川同郡故人攀桂尽把诗吟向泬寥天
　　寄归
　　三年踏尽化衣尘只见长戈不见春马过雪街天未曙客迷关路泪空频桃花坞接啼猿寺野竹亭通画鹢津早晩相酬身事了水边归去一闲人
　　寒食新丰别友人
　　一百五日家未归新丰鸡犬独依依满楼春色傍人醉半夜雨声前计非缭绕沟塍含緑晩荒凉树石向川微东风吹泪对花落顦顇故交相见稀
　　感懐【一刻江楼旧感】
　　独上江楼思渺然月光如水水如天同来望月人何处风景依稀似去年
　　茅山道中
　　烟树重重水乱流马嘶残雨晩程秋门前便是仙山路目送归鸿不得游
　　朱绛【一首】
　　春女怨
　　独坐纱窗刺绣迟紫荆花下啭黄鹂欲知无限伤春意尽在停针不语时
　　姚伦【一首】
　　感秋【中兴集作感秋林】
　　试向踈林望方知节候殊乱声千叶下寒影一巢孤不蔽秋天雁惊飞夜月乌霜风与春日几度遣荣枯【中兴集踈作东知作悲】
　　刘方平【二首】
　　秋夜泛舟【御览诗无秋夜二字】
　　林塘夜泛舟虫响荻飕飕万影皆因月千声各为秋岁华空复晩乡思不胜愁西北浮云外伊川何处流【御览诗泛作发胜作堪】
　　春怨
　　纱窗日落渐黄昏金屋无人见泪痕寂寞闲庭春欲晩梨花满院不开门【御览诗闲作空院作地开作关】
　　陈羽【一首】
　　长安卧病秋夜言懐
　　九重门鏁禁城秋月过南宫渐暎楼紫陌夜深槐露滴碧空云尽火星流风清刻漏传三殿甲第歌钟乐五侯楚客病来乡思苦寂寥灯下不胜愁
　　薛能【三首】
　　游嘉州后溪
　　山屐经过满迳踪隔溪遥见夕阳舂当时诸葛成何事只合终身作卧龙
　　老圃堂
　　邵平地接吾庐糓雨干时偶自锄昨日春风欺不在就床吹落读残书
　　铜雀台
　　魏帝当时铜雀台黄花深暎棘丛开人生冨贵须囘首此地岂无歌舞来
　　李郢【一首】
　　江上逢王将军
　　虬髯憔悴羽林郎曽入甘泉侍武皇雕没夜云知御苑马随春仗识天香五湖归去孤舟月六国平来两髩霜惟有桓伊江上笛卧吹三防送残阳
　　薛逢【二首】
　　开元后乐
　　莫奏开元旧乐章乐中髙曲断人肠邠王玉笛三更咽虢国金车十里香一自犬戎生蓟北便从征战老汾阳中原骏马搜求尽沙苑年来草又芳
　　汉武宫词
　　武帝清斋夜筑坛自斟明水醮仙官殿前童女移香案庭际金人捧露盘绛节有时还入梦碧桃何处更骖鸾茂陵烟雨埋冠劒石马无声蔓草寒
　　崔涂【一首或不载姓名】
　　读庾信集
　　四朝十帝尽风流建业长安两醉游唯有一篇杨柳曲江南江北为君愁
　　项斯【一首】
　　苍梧云气
　　何年化作愁漠漠便难收数防山能逺平铺水不流湿连湘竹莫浓葢舜坟秋亦有思归客看来尽白头
　　崔峝【一首】
　　江上书懐
　　骨肉天涯别江山日落时泪流襟上血髪白镜中丝吴越书难到存亡梦岂知登髙囘首处形影自相随
　　李宣逺【一首】
　　塞下作【御览集同】
　　秋日并州路黄榆落故关孤城吹角罢数骑射雕还帐幙遥临水牛羊自下山征人正垂泪烽火照云间
　　陶翰【二首】
　　古塞下曲
　　进军飞狐北穷冦势将变日落沙尘昏背河更一战骏马黄金勒雕弓白羽箭射杀左贤王归奏未央殿欲言塞下事天子不召见西出咸阳门哀哀泪如霰
　　新安江林
　　江源南去永野饭暂维梢古戍悬渔网空林露鸟巢雪晴山脊见沙浅浪痕交自笑无谋者逢人作解嘲
　　温宪【三首】
　　春鸠
　　村南微雨新平緑净无尘散睡桑条暖闲鸣屋脊春逺闻和晓梦相应在诸邻行乐花时节追飞见亦频
　　郊居
　　村前村后树寓赏有余情青麦路初断紫花田未畊雉声闻不到山势望犹横寂寞春风里吟酣信马行
　　杏花
　　团雪上晴梢红明暎碧寥店香风起夜村白雨休朝静落犹和蒂繁开正蔽条澹然闲赏久无以破妖娆
　　李频【六首】
　　湖口送友人
　　中流欲莫见湘烟苇岸无穷接楚天去雁逺冲云梦雪离人独上洞庭船风波尽日依山转星汉通宵向水连零落梅花过残腊故园归去醉新年
　　送友人往太原
　　离亭聊把酒此路彻邉头草白雁来尽时清人去游汾河流晋地塞雪满并州明日相思起萧条上北楼【集作别后相思夜遥看北斗愁】
　　寄逺
　　槐欲成隂分袂时君期十日复金扉槐今落叶已将尽君向逺乡犹未归化石早曽闻节妇沈湘何必独灵妃须知此意同生死不学他人空寄衣
　　鄂州头陀寺上方
　　髙寺上方无不见天涯行客思迢迢西江防挂东风急夏口城衔楚塞遥沙渚渔归多湿网桑林蚕后尽空条感时叹物寻僧话惟向禅心得寂寥
　　辞夏口崔尚书
　　一饭仍难受淹留已半年终期身可报不拟骨空镌城晩风髙角江春浪起船同来栖止地独去塞鸿前
　　古意
　　白马游何处青楼日正长鳯箫抛旧曲鸾镜嬾新妆元鸟空巢语飞花入戸香虽非窦滔妇锦字已成章
　　王驾【一首】
　　古意
　　夫戍萧关妾在吴西风吹妾妾忧夫一行书信千行泪寒到君边衣到无
　　于鹄【三首】
　　送客游塞
　　若到并州北谁人不忆家塞深无去伴路尽有平沙碛冷唯逢雁天春不见花莫随边将意垂老事轻车
　　江南曲
　　偶向江边采白苹还随女伴赛江神众中不敢分明语暗掷金钱卜逺人
　　题羙人【旧刻韦苏州集中】
　　秦女窥人不解羞攀花趂蝶出墙头胸前空带宜男草嫁得萧郎爱逺游
　　徐寅【一首】
　　初夏戏题
　　长养薰风拂晓吹渐开荷芰落蔷薇青虫也学庄周梦化作南园蛱蝶飞














　　才调集巻七
　　钦定四库全书
　　才调集巻八目録
　　罗隐【十七首】
　　偶怀
　　桃花
　　中元夜泊淮口
　　西上
　　梅花
　　登夏州城楼
　　曲江春感
　　西川与蔡十九同别子超
　　春日独游禅智寺
　　绵谷回寄蔡氏昆仲
　　忆夏口
　　龙丘东下却寄孙员外
　　金陵夜泊
　　寄前宣州窦尚书
　　牡丹
　　柳
　　炀帝陵
　　李颀【一首】
　　放歌行畣从弟墨卿
　　崔颢【一首】
　　黄鹤楼
　　于武陵【九首】
　　夜与故人别
　　洛阳道中
　　别友人
　　寄北客
　　洛阳晴望
　　东门路
　　长信愁
　　感怀
　　劝酒
　　李涉【一首】
　　山中
　　戎昱【四首】
　　中秋感怀
　　闻笛
　　客堂秋夕
　　霁雪
　　韩琮【六首】
　　春愁
　　莫春浐水送别
　　骆谷晩望
　　公子行
　　二月二日游洛源
　　题商山店
　　李德裕【一首】
　　长安秋夜
　　高蟾【二首】
　　下第后上永崇高侍郎
　　金陵晩眺
　　高适【二首】
　　封丘县
　　九月九日酬顾少府
　　朱庆余【一首】
　　宫词
　　曹松【三首】
　　春日长安书事
　　九江莫春书事
　　古冢
　　钱起【一首】
　　阙下赠裴舍人
　　罗邺【九首】
　　牡丹
　　巴南旅舎言怀
　　下第呈友人
　　登凌歊台
　　下第
　　东归
　　仆射陂晩望
　　芳草
　　闻子规
　　章碣【一首】
　　焚书坑
　　李益【一首】
　　同崔邠登鹳雀楼
　　王昌龄【三首】
　　长信秋词
　　采莲
　　闺怨
　　李嘉祐【四首】
　　送严员外
　　赴南中留别褚少府湖上林亭
　　送陆澧还吴中
　　送王牧往吉州谒王使君
　　郑准【四首】
　　代寄边人
　　题宛陵北楼
　　云
　　寄进士崔鲁范
　　祖咏【一首】
　　七夕
　　吉师老【四首】
　　题春梦秋归故里
　　看蜀女转昭君变
　　放猿
　　鸳鸯
　　卢弼【七首】
　　薄命妾
　　闻雁
　　秋夕寓居精舍书事
　　和李秀才边庭四时怨四首
　　窦巩【一首】
　　寄南游兄弟
　　韩偓【五首】
　　小隐
　　赠易卜崔江处士
　　残春旅舍
　　夜深
　　寄邻庄道侣
　　杜荀鹤【八首】
　　春宫怨
　　经九华费征君墓
　　冬末同友人泛潇湘
　　山中寄诗友
　　溪兴
　　马上行
　　春日山居寄先达
　　旅馆过雨
　　张乔【二首】
　　荆楚道中
　　题终南山白鹤观
　　崔鲁【一首】
　　莫春对花


　　钦定四库全书
　　才调集巻八　　　　　　　唐　韦縠　撰罗隐【十七首】
　　偶怀
　　白丁攘臂犯长安翠辇苍黄路屈盘丹凤有怀云外远玉龙无主渡头寒静思贵族谋身易危觉文皇创业难不将不侯何计是钓鱼船上泪阑干
　　桃花
　　暖触衣襟漠漠香间梅遮柳不胜芳数枝艳拂文君酒半里红敧宋玉墙尽日无人疑怅望有时经雨乍凄凉旧山山下还如此回首东风一断肠
　　中元夜泊淮口
　　木叶迎飇水面平偶停孤棹已三更秋凉雾露侵灯下夜静鱼龙逼岸行敧枕正牵题柱思隔楼谁转绕梁声锦帆天子狂魂魄应过扬州看月明
　　西上【或刻所思】
　　西上青云未有期东浮沧海一何迟酒阑梦觉不称意花落月明空所思长恐病侵多事日可堪贫过少年时鬭鸡走狗五陵道惆怅输他轻薄儿
　　梅花
　　吴王醉处十余里照野拂衣今正繁经雨不随山鸟散倚风疑共路人言愁怜粉艳飘歌席静爱寒香扑酒尊欲寄所思无好信为君惆怅又黄昏
　　登夏州城楼
　　寒声猎猎戍旗风独倚危栏怅望中万里山川唐土地千年魂魄晋英雄离心不忍听边马往事应须问塞鸿好脱儒冠从校尉一枝长防六钧弓
　　曲江春感
　　江头日暖花又开江东行客心悠哉高阳酒徒半凋落终南山色空崔嵬圣代也知无弃物侯门未必用非才一船明月一竿竹家在五湖归去来
　　西川与蔡十九同别子超
　　相欢虽则不多时相别能不敛眉蜀客赋高君解爱楚宫腰细我还知百年恩爱无终始万里因缘有梦思肠断门前旧行处不堪全属五陵儿
　　春日独游禅智寺
　　远树连天水接空几年行乐旧隋宫花开花谢长如此人去人来自不同楚凤调高何处酒吴牛蹄健满车风思量只合腾腾醉煑海平陈一梦中
　　绵谷回寄蔡氏昆仲
　　一年两度锦城游前值东风后值秋芳草有情皆碍马好云无处不遮楼山将别恨和心断水带离声入梦流今日因君试回首澹烟乔木隔绵州
　　忆夏口
　　汉阳渡口兰为舟汉阳城下多酒楼芳年不得尽一醉别梦有时还重游襟带可怜吞塞雁风烟只好狎江鸥月明更想曾行处吹笛桥边木叶秋
　　龙丘东下却寄孙员外
　　縠江东下几多程每泊孤舟即有情山色已随游子远水纹犹认主人清恩如海岳何时报恨似烟花触处生百尺风帆两行泪不堪回首望峥嵘
　　金陵夜泊
　　冷烟轻雨傍衰丛此夕秦淮驻断蓬栖雁远惊沽酒火乱鸦高避落帆风地销王气波声急山带秋隂树影空六代精灵人不见思量应在月明中
　　寄前宣州窦尚书【一作常侍】
　　往年西谒谢晖尊酒留欢醉始归曲槛柳浓莺未老小园花嫩蝶初飞喷香瑞兽金三尺舞雪佳人玉一围今日乱离寻不得满蓑风雨钓鱼矶
　　牡丹【本集不同】
　　艳多烟重欲开难红蕋当心一抹檀公子醉归灯下见美人朝挿镜中看当庭始觉春风贵带雨方知国色寒日晩更将何所似太眞无力凭阑干
　　柳
　　灞岸晴来送别频相偎相倚不胜春自家飞絮犹无定争解垂丝绊路人
　　炀帝陵
　　入郭登桥出郭船红楼日日柳年年君王忍把平陈业只博雷塘数亩田
　　李颀【一首】
　　放歌行畣从弟墨卿
　　小来好文耻学武世上功名不解取虽沾寸禄已后时徒欲出身事明主柏梁赋诗不及宴长楸走马谁相数敛迹俛眉心自甘髙歌击节声半苦由是蹉跎一老夫养鸡牧豕东城隅空歌汉代萧相国肯事霍家冯子都徒尔当年声籍籍滥作词林两京客故人斗酒安陵桥黄鸟春风洛阳陌吾家令弟才不羁五言破的人共推兴来逸气如涛涌千里长江归海时别离短景何萧索佳句相思能间作举头遥望鲁阳山木叶纷纷向人落
　　崔颢【一首】
　　黄鹤楼【黄鹤乃人名也　英灵集国秀集小异】
　　昔人已乘白云去此地空余黄鹤楼黄鹤一去不复返白云千载空悠悠晴川歴歴汉阳树春草萋萋鹦鹉洲日莫乡关何处是烟波江上使人愁
　　于武陵【九首】
　　夜与故人别
　　白日去难驻故人非旧容今宵一别后何处更相逢过楚水千里到秦山几重话来天未晓月落满城钟
　　洛阳道中
　　浮世若浮云千回故复新旋添青草冢更有白头人嵗暮容将老雪晴山欲春行行车马客不尽洛阳尘
　　别友人
　　行子与秋叶各随南北风虽非千里别还阻一宵同过尽少年日尚如长路篷犹为布衣客羞入故关中
　　寄北客
　　穷边足风惨何处醉楼台家去数千里月圆十二回寒山随日远雪路向城开游子久无信年年空雁来
　　洛阳晴望
　　九陌尽风尘嚣嚣昼复昏古今人不断南北路长存叶落上阳树草衰金谷园乱鸦归未巳斜日半前轩
　　东门路
　　东门车马路此路在浮沈白日不西落红尘应更深从来名利地皆起是非心所以青青草年年生汉隂
　　长信愁
　　簟凉秋夜初长信恨何如拂黛月生指理鬟云满梳一从悲画扇几度泣前鱼坐听南宫乐清风摇翠裾
　　感怀【或刻有感】
　　青山长寂寞南望独高歌四海故人尽九原新垅多西沈浮世日东注逝川波不使年华驻此生看几何
　　劝酒
　　劝君金屈巵满酌不须辞花发多风雨人生足别离
　　李涉【一首】
　　山中
　　无奈牧童何放牛吃我竹隔林呼不譍叫笑如生鹿欲报田舎翁更深不归屋
　　戎昱【四首】
　　中秋感怀
　　八月更漏长愁人起常早闭门寂无事满院生秋草昨宵北窗梦梦入荆南道远客归去来在家贫亦好
　　闻笛
　　入夜思归切笛声寒更哀愁人不愿听自到枕前来风起塞云断夜深关月开平明独惆怅飞尽一庭梅
　　客堂秋夕
　　隔窗萤影灭复流北风微雨虚堂秋虫声竟夜引乡泪蟋蟀何知人自愁四时不得一日乐以此方知客游恶寂寂江城无所闻梧桐叶上偏萧索
　　霁雪
　　风卷寒云莫雪晴江烟洗尽柳条轻檐前数片无人扫又得书窗一夜明
　　韩琮【六首】
　　春愁
　　金乌长飞玉兔走青鬓长青古无有秦娥十六语如弦未解贪花惜杨柳吴鱼岭雁无消息水誓兰情别来久劝君年少莫游春暖风迟日浓于酒
　　莫春浐水送别
　　緑暗红稀出凤城莫云楼阁古今情行人莫听宫前水流尽年光是此声
　　骆谷晩望
　　秦川如画渭如丝去国还家一望时公子王孙莫来好岭花多是断肠枝
　　公子行
　　紫防长衫色银蝉半臂花带盘水玉鞍绣坐云霞别殿承恩泽飞龙赐渥洼控罗青褭辔镂象碧熏葩意气倾歌舞阑走钿车防彰云缥缈转凤攲斜珠巻迎归箔红笼晃醉纱唯无难夜日不得似仙家
　　二月二日游洛源
　　旧苑新晴草似苔人还香在踏青回今朝此地成惆怅已后逢春更莫来
　　题商山店
　　商山驿路几经过未到仙娥见谢娥红锦机头抛皓腕緑云鬟下送横波佯嗔阿母留宾客暗为王孙换绮罗碧涧门前一条水岂知平地有天河
　　李德裕【一首】
　　长安秋夜
　　内官传诏问戎机载笔金銮夜始归万户千门皆寂寂月中清露防朝衣
　　高蟾【二首】
　　下第后上永崇高侍郎
　　天上碧桃和露种日边红杏倚云栽芙蓉生在秋江上不向东风怨未开
　　金陵晩眺
　　曾伴浮云归晩翠旋陪落日泛秋声世间无限丹青手一片伤心画不成
　　高适【二首】
　　封丘县【英灵集刻封丘作考本集另有封丘作】
　　我本渔樵孟诸野一生自是悠悠者乍事狂歌草泽中宁堪作吏风尘下祗言小邑无所为公门百事皆有期拜迎官长心欲碎鞭挞黎庶令人悲归来向家问妻子举家尽笑今如此生事应须南亩田世情付与东流水梦想旧山安在哉为衔君命日迟回乃知梅福徒为尔转忆陶潜归去来
　　九月九日酬顾少府【英灵集小异】
　　檐前白日应可惜篱下黄花为谁有行子迎霜未授衣主人得钱始沽酒苏秦顦顇时多厌蔡泽凄惶世看丑纵使登高祗断肠不如独坐空搔首
　　朱庆余【一首】
　　宫词
　　寂寂花时闭院门美人相竝立琼轩含情欲说宫中事鹦鹉前头不敢言
　　曹松【三首】
　　春日长安书事
　　浩浩看花晨六街扬远尘尘中一丈日谁是晏眠人御柳舞着水野莺啼破春徒云还楚计犹自惜离秦
　　九江莫春书事
　　杨柳城初锁归愁不计重【集作轮蹄息去踪】春流无旧岸夜色失诸峯影动渔边火声迟语后钟明朝回去雁谁向北郊逢
　　古冢
　　代远已难问絫絫次古城民田侵不尽客路踏还平作穴虵分蛰依冈鹿绕行唯应风雨夕鬼火出林明
　　钱起【一首】
　　阙下赠裴舎人【中兴集小异】
　　二月黄鹂飞上林春城紫禁晓隂隂长乐钟声花外尽龙池柳色雨中深阳和不散穷途恨霄汉长悬捧日心献赋十年犹未遇羞将白髪对华簪
　　罗邺【九首】
　　牡丹
　　落尽春红始着花花时比屋事豪奢买栽池馆恐无地看到子孙能几家门倚长衢攒绣毂幄笼轻日护香霞歌钟满座争欢赏谁信流年鬓有华
　　巴南旅舍言怀
　　万浪千岩首未回无憀相倚上高台家山如画不归去客舍似讐谁遣来红泪罢窥连晓烛碧波休引向风杯后时若有青云望何事偏教羽翼摧
　　下第呈友人
　　清世谁能便陆沈相逢休作忆山吟若教仙桂在平地更有何人肯苦心去国汉妃还似玉亡家石氏岂无金且安怀抱莫惆怅瑶瑟调高尊酒深
　　登凌歊台
　　高台今古境长闲因想兴亡自惨顔四海已归新雨露六朝空谒旧江山槎翘独鸟沙汀畔风递连樯雪浪间好是轮蹄来往便谁人不向此跻攀
　　下第
　　谩把青春酒一杯愁襟宁信酒能开江边依旧空归去帝里还同不到来门掩残阳鸣鸟雀花飞何处好池台此时惆怅便堪老何用人间歳月催
　　东归
　　日日唯忧行役迟东归可是有家归都縁桂玉无门住不算山川去路危秦树梦愁黄鸟啭吴江钓忆锦鳞肥桃夭杏艳清明近惆怅当年意尽违
　　仆射陂晩望
　　离人到此倍堪伤陂水芦花似故乡身事未知何日了马蹄唯觉到秋忙田园牢落东归晩道路辛勤北去长却羡无愁是沙鸟双双相趁下斜阳
　　芳草
　　废苑墙南残雨中似袍顔色正防茸微香暗惹游人步远緑才分鬭雉踪三楚渡头长恨见五侯门外却难逢年年纵有春风便马迹车轮一万重
　　闻子规
　　蜀魄千年尚怨谁声声啼血向花枝满山明月东风夜正是愁人不寐时
　　章碣【一首】
　　焚书坑
　　竹帛烟销帝业虚关河空锁祖龙居坑灰未冷山东乱刘项元来不读书
　　李益【一首】
　　同崔邠登鹳雀楼
　　鹳雀楼西百尺墙汀洲云树共茫茫汉家箫鼔空流水魏国山河半夕阳事去千年犹恨速愁来一日即为长风烟并是思归望远目飞春亦自伤
　　王昌龄【三首】
　　长信秋词【英灵集作长信宫或误作王建宫词】
　　奉帚平明金殿开且将团扇共徘徊玉顔不及寒鸦色犹带昭阳日影来
　　采莲【集内作越女】
　　越女作桂舟还将桂为檝湖上水弥漫清江初可涉摘取芙蓉花莫摘芙蓉叶将归问夫壻顔色何如妾
　　闺怨
　　闺中少妇不知愁春日凝妆上翠楼忽见陌头杨柳色悔教夫壻觅封侯
　　李嘉祐【四首】
　　送严员外【一作吴中赠别严士元或云刘长卿作】
　　春风倚棹阖闾城水国春寒隂复晴细雨湿衣看不见闲花落地听无声日斜江上孤帆影草緑湖南万里情君去若逢相识问青袍今已误儒生
　　赴南中留别褚少府湖上林亭【一刻起南巴留别褚少府亦见刘长卿集中】
　　种田东郭傍春陂万事无情把钓丝緑竹放侵行迳里青山常对巻帘时纷纷花发门空闭寂寂莺啼日更迟从此别君千万里白云流水忆佳期
　　送陆澧还吴中
　　瓜步寒潮送客杨花莫雨沾衣故乡南望何处秋水连天独归
　　送王牧往吉州谒王使君【中兴间气集作送王牧吉州谒使君叔】
　　细草緑汀洲王孙耐薄游年华初冠带文体旧弓裘野渡花争发春塘水乱流使君怜小阮应念倚门愁
　　郑准【四首】
　　代寄边人
　　君去不来久悠悠昏又明寸心因卜解残梦过桥惊圣泽如垂饵沙场防息兵凉风当为我一一送砧声
　　题宛陵北楼
　　雨来风静緑芜鲜凭着朱阑思浩然人语独耕烧后岭鸟飞斜没望中烟松梢半露藏云寺滩势横流出浦船若遣谢宣城不死必应吟尽夕阳川
　　云
　　片片飞来静又闲楼头江上复山前飘零尽日不归去贴破清光万里天
　　寄进士崔鲁范
　　洛阳才子旧交知别后干戈积咏思百战市朝千里梦三年风月几篇诗山高雁断音书絶谷背莺寒变代迟防待路宁归去得酒楼渔浦重相期
　　祖咏【一首】
　　七夕
　　闺女求天女更阑意未阑玊庭开粉席罗袖捧金盘向月穿针易临风整线难不知谁得巧明旦试相看
　　吉师老【四首】
　　题春梦秋归故里
　　故国归路賖春晩在天涯明月夜来梦碧山秋到家开窗闻落叶远墅见晴鸦惊起晓庭际莺啼桃杏花
　　看蜀女转昭君变
　　妖姬未着石榴裙自道家连锦水濆檀口解知千载事清词堪叹九秋文翠眉嚬处楚边月画巻开时塞外云说尽绮罗当日恨昭君传意向文君
　　放猿
　　放尔千山万水身野泉晴树好为邻啼时莫向潇湘岸明月孤舟有旅人
　　鸳鸯
　　江岛蒙蒙烟霭微緑芜深处刷毛衣渡头惊起一双去飞上文君旧锦机
　　卢弼【七首】
　　薄命妾
　　君恩已断尽成空追想娇欢恨莫穷长为蕣花光晓日谁知团扇送秋风黄金买赋心徒切清路飞尘信莫通闲凭玉阑思旧事几回春莫泣残红
　　闻雁
　　秋风萧瑟静埃氛边雁迎风响咽羣瀚海应嫌霜下早湘川偏爱草初薰芦洲宿处依沙岸榆塞飞时度晩云何处最添羇客恨竹窗残月酒醒闻
　　秋夕寓居精舍书事
　　叶满苔阶杵满城此中无限恨难平疎檐看织蟏蛸网暗隙愁听蟋蟀声醉卧欲抛羇客思梦归偏动故乡情觉来独步长廊下半夜西风吹月明
　　和李秀才边庭四时怨
　　春
　　春风昨夜到榆关故国烟花想已残少妇不知归不得朝朝应上望夫山
　　夏
　　卢龙塞外草初肥雁乳平芜晓不飞乡国近来音信断至今犹自着寒衣
　　秋
　　八月霜飞柳遍黄蓬根吹断雁南翔陇头流水关山月泣上龙堆望故乡
　　冬
　　朔风吹雪透刀瘢饮马长城窟更寒半夜火来知有敌一时齐保贺兰山
　　窦巩【一首】
　　寄南游兄弟
　　书来不报几时还知在三湘五岭间独立衡门秋水阔寒鸦飞去日衔山
　　韩偓【五首】
　　小隐
　　借得茅斋岳麓西拟将身世老锄犁清晨向市烟含郭寒夜归村月照溪炉为窗明僧偶坐松因雪折鸟惊啼灵椿朝菌由来事却笑庄生始欲齐
　　赠易卜崔江处士
　　白首穷经通秘义青山养老度危时门传组绶身能退家学樵渔迹更奇四海尽闻龟策妙九霄堪叹鹤书迟壶中日月将何用借与闲人试一窥
　　残春旅舍
　　旅舍残春宿雨晴恍然心地忆咸京树头蜂抱花须落池面鱼吹柳絮行禅伏诗魔归净域酒冲愁阵出奇兵两梁免被尘埃汚拂拭朝簪待眼明
　　夜深
　　清江碧草两悠悠各自风流一种愁正是落花寒食雨夜深无伴倚空楼
　　寄邻庄道侣
　　闻说经旬不啓关药窗谁伴醉开顔夜来雪压村前竹剩见溪南几尺山
　　杜荀鹤【八首】
　　春宫怨
　　早被婵娟误欲妆临镜慵承恩不在貌教妾若为容风暖鸟声碎日高花影重年年越溪女相忆采芙蓉
　　经九华费征君墓
　　凡吊先生者多伤荆棘间不知三尺墓高却九华山天地有何外子孙无亦闲当时若征起未必得身还
　　冬末同友人泛潇湘
　　残腊泛舟何处好最多吟兴是潇湘就船买得鱼偏美踏雪沽来酒倍香猿到夜深啼岳麓雁知春近别衡阳与君剩采江山景裁取新诗入帝乡
　　山中寄诗友
　　山深长恨少同人览景无时不忆君庭果自从霜后熟野猿频向屋边闻琴临秋水弹明月酒就东山酌白云仙桂算攀攀合得平生心力尽于文
　　溪兴
　　山雨溪风巻钓丝瓦瓯篷底独斟时醉来睡着无人唤流下前滩也不知
　　马上行
　　五里复五里住时无住时日将家渐远犹恨马行迟
　　春日山居寄先达
　　野吟何处最相宜春景暄和好入诗高下麦苗新雨后浅深山色晩晴时半岩云脚风牵断平野花枝鸟踏垂倒载干戈是何日近来麋鹿欲相随
　　旅馆遇雨【集作旅怀】
　　月华星采坐来收岳色江声暗结愁半夜灯前十年事一时和雨到心头
　　张乔【二首】
　　荆楚道中
　　前程曽未到岐路拟何为返照行人急荒郊去鸟迟春宵多旅梦夏闰远相期处处牵愁绪无穷是柳丝
　　题终南山白鹤观
　　上彻炼丹峯求意未穷古坛青草合往事白云空仙境日月外帝乡烟雾中人间足烦暑欲去恋清风
　　崔鲁【一首】
　　莫春对花
　　病香无力被风欺多在青苔少在枝马上行人莫回首断君肠是欲残时













　　才调集巻八
　　钦定四库全书
　　才调集巻九目録
　　刘商【一首】
　　秋夜听严绅巴童唱竹枝歌
　　长孙佐辅【二首】
　　寻山家
　　南中客舎对雨送故人归北
　　朱仿【二首】
　　秣陵送客入京
　　江上送别
　　王表【二首】
　　清明日登城春望寄大夫使君
　　成德乐
　　张安石【二首】
　　玉女词
　　苦别
　　张谔【一首】
　　还京
　　于濆【三首】
　　古宴曲
　　思归引
　　苦辛吟
　　胡曾【九首】
　　寒食都门作
　　薄命妾
　　独不见
　　交河塞下曲
　　车遥遥
　　早发潜水驿谒郎中员外
　　赠渔者
　　自岭下泛鹢到清远峡作
　　题周瑜将军庙
　　李羣玉【二首】
　　同郑相并歌姬小饮因以赠
　　戏赠姬人赋尖字韵
　　顾非熊【一首】
　　秋日陜州道中作
　　袁不约【二首】
　　长安夜游
　　病宫人【重删去】
　　吴商浩【八首】
　　巫峡听猿
　　秋塘晓望
　　水楼感事
　　长安春赠友人
　　宿山驿
　　塞上即事
　　北邙山
　　泊舟
　　梁锽【一首】
　　代征人妻喜夫还
　　贺知章【一首】
　　咏柳
　　张蠙【四首】
　　钱塘夜宴留别郡守
　　长安春望
　　叙怀
　　题嘉陵驿
　　刘象【七首】
　　春夜
　　又
　　晓登迎春阁
　　早春池亭独游
　　又
　　又
　　白髭
　　戴司顔【二首】
　　江上雨
　　塞上
　　沈彬【一首】
　　秋日
　　李贺【一首】
　　七夕
　　严维【一首】
　　秋夜船行
　　韩翊【一首】
　　寒食
　　熊皦【一首】
　　早梅
　　张乔【三首】
　　杨花落
　　送友人归宜春
　　送进士许棠
　　陈陶【一首】
　　寄兵部任畹郎中
　　张谓【一首】
　　杜侍御送贡物戏赠
　　郑常【一首】
　　寄邢逸人
　　崔峒【一首】
　　题崇福寺禅院
　　李洞【一首】
　　喜鸾公自蜀归
　　李端【一首】
　　巫山高和皇甫拾遗
　　江为【一首】
　　江行
　　裴度【一首】
　　中书即事
　　陈上美【一首】
　　咸阳怀古
　　姚合【七首】
　　游宣义池亭
　　游阳河防
　　边词
　　又
　　寄王度居士
　　寄王伯
　　闻蝉
　　杨牢【一首】
　　赠舍弟
　　王昌龄【二首】
　　出塞
　　少年行
　　于鹄【二首】
　　送唐大夫让节归山
　　送宫人入道
　　陈羽【一首】
　　冬晩送友人使西蕃
　　僧贯休【三首】
　　野田黄雀行
　　夜夜曲
　　行路难
　　僧尚顔【二首】
　　秋夜吟
　　赠村公
　　僧护国【一首】
　　许州赵使君孩子
　　僧栖白【二首】
　　八月十五夜月
　　哭刘得仁
　　僧无可【二首】
　　金州陪姚员外游南池
　　夏日送田中丞赴蔡州
　　僧清江【一首】
　　赠淮西贾兵马使
　　僧法照【一首】
　　寄钱郎中
　　僧太易【二首】
　　赠司空拾遗
　　宿天柱观
　　僧惟审【一首】
　　赋得闻黄鸟啼
　　僧沧浩【一首】
　　留别嘉兴知已
　　僧皎然【二首】
　　詶崔侍御见赠
　　寻陆鸿渐不遇
　　僧无本【二首】
　　行次汉上
　　马嵬









　　钦定四库全书
　　才调集巻九　　　　　　　唐　韦縠　撰刘商【一首】
　　秋夜听严绅巴童唱竹枝歌
　　巴人逺从荆江客回首荆山楚云隔思归夜唱竹枝歌庭槐叶落秋风多曲中歴歴叙乡思乡思绵绵楚词古身骑吴牛不畏虎手提蓑笠欺风雨猿啼日暮江岸边緑芜连山水连天来时十三今十五一成新衣已再补鸿雁南飞报邻伍在家欢乐辞家苦天晴露白钟漏迟泪痕满面看竹枝曲终寒竹风褭褭西方日落东方晓
　　长孙佐辅【二首】
　　寻山家
　　独访山家歇还涉茅屋斜连隔松叶主人闻语未开门绕篱野菜飞黄蝶
　　南中客舍对雨送故人归北
　　猿声啾啾雁声苦巻帘相对愁不语几年客吴君在楚况送君归我犹阻家书作得不忍封北风吹断阶前雨
　　朱仿【二首】
　　秣陵送客入京
　　秣陵春已至君去学归鸿緑水琴声切青袍草色同鸟喧金谷树花落夕阳宫日日相思处江边杨柳风
　　江上送别
　　浦边新见柳摇时北客相逢只自悲惆怅空知思后防艰难不敢料前期行看汉月愁征战共折江花怨别离向夕孤城分首处寂寥横笛为君吹
　　王表【二首】
　　清明日登城春望寄大夫使君
　　春城闲望爱晴天何处风光不眼前寒食花开千树雪清明日出万家烟兴来促席唯同醉后狂歌尽少年闻说莺啼却惆怅诗成不见谢临川
　　成德乐
　　赵女乘春上画楼一声歌发满城秋无端更唱关山曲不是征人亦泪流
　　张安石【二首】
　　玉女词
　　绮荐银屏空积尘柳眉桃脸暗销春不须更学阳台女为雨为云趁恼人
　　苦别
　　向前不信别离苦而今自到别离处两行粉泪红阑干一朶芙蕖带残露
　　张谔【一首】
　　还京
　　朱绂临秦苑皇华赴洛桥文章南渡越书奏北归朝树入江云尽城衔海月遥秋风将客思川上晩萧萧
　　于濆【三首】
　　古宴曲
　　雉扇合蓬莱朝车回紫陌重门集嘶马言宴金张宅燕娥奉巵酒低鬟若无力十户手胼胝凤皇一只高楼齐下视日照罗衣色笑指负薪人不信生中国
　　思归引
　　不畊南亩田为爱东堂桂身同树上花一落又经歳交亲日相薄知已恩潜替日开十二门自是无归计
　　苦辛吟
　　垅上扶犁儿手种腹长饥窗下掷梭女手织身无衣我愿燕赵姝化为嫫母姿一笑不直钱自然家国肥
　　胡曽【九首】
　　寒食都门作
　　二年寒食住京华寓目春风万万家金络马衔原上草玊顔人折路傍花轩车竞出红尘合冠盖争回白日斜谁念都门两行泪故园寥落在长沙
　　薄命妾
　　阿娇初失汉皇恩旧赐罗衣亦罢熏倚枕夜悲金屋雨巻帘朝泣玉楼云宫前叶落鸳鸯瓦架上尘生翡翠裙龙骑不巡时渐久长门空掩緑苔纹
　　独不见
　　玉关一自有氛埃年少从军竟未回门外尘凝张乐榭水边香灭按歌台窗残夜月人何处帘巻春风燕复来万里寂寥音信絶寸心争忍不成灰
　　交河塞下曲
　　交河冰薄日迟迟汉将思家感别离塞北草生苏武泣陇西云起李陵悲晓侵雉堞乌先觉春入关山雁独知何处疲兵心最苦夕阳楼上笛声时
　　车遥遥
　　自从车马出门朝便入空房守寂寥玉枕夜残鱼信絶金钿秋尽雁书遥脸边楚雨临风落头上春云向日销芳草又衰还不至碧天霜冷转无憀
　　早发潜水驿谒郎中员外
　　半牀秋月一声鸡万里行人费马蹄青野雾销凝晋洞碧山烟散避秦溪楼台稍辨乌城外更漏微闻鹤柱西已是大仙怜后进不应来向武陵迷
　　赠渔者
　　不媿人间万户侯子孙相继老扁舟往来南越谙鲛室生长东吴识蜃楼自为钓竿能遣闷不因萱草解销忧羡君独得逃名趣身外无机任白头
　　自岭下泛鹢到清远峡作
　　乗船浮鹢下韶水絶境方知在岭南薜荔雨余山自黛蒹葭烟尽岛如蓝旦游萧帝新松寺夜宿嫦娥桂影潭不为箧中书未献便来兹地结茅庵
　　题周瑜将军庙
　　共说前生国步难山川龙战血漫漫交锋魏帝旌旂退委任君王社稷安庭际雨余春草长庙前风起晩光残功勋碑碣今何在不得当时一字看
　　李羣玉【二首】
　　同郑相并歌姬小饮因以赠
　　裙拖八幅湘江水鬓耸巫山一片云风格只应天上有歌声岂合世间闻胸前瑞雪灯斜照眼底桃花酒半醺不是相如怜赋客肯教容易见文君
　　戏赠姬人赋尖字韵
　　骰子巡抛裹手拈无因得见玉纎纎但知谑道金落图向人前露指尖
　　顾非熊【一首】
　　秋日陜州道中作
　　孤客秋风里驱车出陜西关山午时路村落一声鸡树势标秦远天形到岳低谁知我名姓来往自栖栖
　　袁不约【二首　向有病宫人一首查重第七巻张祐作今删去】
　　长安夜游
　　凤城连夜九门通帝女皇妃出汉宫千乗宝车珠箔卷万条银烛碧纱笼歌声缓过青楼月香霭潜来紫陌风长乐晓钟归骑后遗簪堕珥满街中
　　吴商浩【八首】
　　巫峡听猿
　　巴江猿啸苦响入客舟中孤枕破残梦三声随晓风连云波澹澹和雾雨蒙蒙巫峡去家逺不堪魂断空
　　秋塘晓望
　　钟尽疎桐散曙鸦故山烟树隔天涯西风一夜秋塘晓零落几多红藕花
　　水楼感事
　　高柳螀啼雨后秋年光空感泪如流满湖菱荇东归晩闲倚南轩尽日愁
　　长安春赠友人
　　繁华堪泣帝城春粉蝶青楼势碍云花对玊钩帘外发歌飘尘土路边闻几多逺客魂空断何处王孙酒自醺各有归程千万里东风时节恨离羣
　　宿山驿
　　文战何堪功未图人驱羸马指天衢露华凝夜渚莲尽月彩满轮山驿孤岐路辛勤终日有乡关音信隔年无好同范蠡扁舟兴高挂一帆归五湖
　　塞上即事
　　身似流星迹似蓬玉关孤望杳溟蒙寒沙万里平铺月晓角一声髙卷风战士殁边魂尚哭单于猎处火犹红分明更想残宵梦故国依然到甬东
　　北邙山
　　北邙山草又青青今日销魂事可明緑酒醉来春未歇白杨风起柳初晴冈原旋葬松新长年代无人阙半平堪取金炉九还药不能随梦向浮生
　　泊舟
　　身逐烟波魂自惊木兰舟上一帆轻云中有寺在何处山底宿时闻磬声
　　梁锽【一首】
　　代征人妻喜夫还
　　征夫走马发渔阳少妇含娇开洞房千日废台还挂镜数年尘面再新妆春风喜出今朝戸明月虚眠昨夜牀莫道幽闺音信隔还衣总是旧时香
　　贺知章【一首】
　　咏柳【或刻柳枝词】
　　碧玉装成一树高万条垂下緑丝縧不知细叶谁裁出二月春风似剪刀
　　张蠙【四首】
　　钱塘夜宴留别郡守
　　四方骚动一州安夜列罇罍伴客懽觱栗调高山阁逈虾蟆更促海城寒屏间佩响藏歌妓幕外刀光立从官沈醉不愁归棹远晓帆吹上子陵滩
　　长安春望
　　明时不敢卧烟霞又见秦城换物华残雪未销双鳯阙新春已发五侯家甘贫只拟长缄酒忍病犹期强采花故国别来桑柘尽十年兵践海西艖
　　叙怀
　　月里路从何处上江边身合几时归十年九陌寒风夜梦埽芦花絮客衣
　　题嘉陵驿
　　嘉陵路恶石和泥行到长亭日已西独倚阑干正惆怅海棠花里鹧鸪啼
　　刘象【七首】
　　春夜
　　几处兵戈阻路岐忆山心切与山违时难何处披怀抱日日日斜空醉归
　　又
　　一别杜陵归未期只凭魂梦接亲知近来欲睡兼难睡夜夜夜深闻子规
　　晓登迎春阁
　　未栉凭栏眺锦城烟笼万井二江明香风满阁花盈戸树树树梢啼晓莺
　　早春池亭独游
　　春意送残腊春晴融小洲蒲茸才簇防柳颊已遮楼便有杯觞兴可摅羇旅愁鳬鹥亦相狎尽日戏清流
　　又
　　清流环緑篠清景媚虹桥莺刷初迁羽莎拳拟拆苗细沙摧暖防淑景动和飇倍忆同袍侣相欢倒一瓢
　　又
　　一瓢欢自足一日兴偏多幽意人先赏疎丛蝶未过知音新句苦窥沼醉顔酡万虑从相拟今朝欲奈何
　　白髭
　　到处逢人求至药几回染了又成丝素丝易染髭难染墨翟当时合泣髭
　　戴司顔【二首】
　　江上雨
　　非不欲前去此情非自由星辰照何处风雨送凉秋寒锁空江梦声随黄叶愁萧萧犹未巳早晩出苹洲
　　塞上
　　空碛画苍茫沙腥古战场逢春多霰雪生计在牛羊冷角吹乡泪干榆落梦牀从来山水客谁谓到渔阳
　　沈彬【一首】
　　秋日
　　秋含砧杵捣斜阳笛引西风颢气凉薜荔惹烟笼蟋蟀芰荷翻雨泼鸳鸯当年酒贱何妨醉今日时难不易狂肠断旧游从一别潘安惆怅满头霜
　　李贺【一首】
　　七夕
　　别浦今朝暗罗帷午夜愁鹊辞穿线月花入曝衣楼天上分金镜人间望玊钩钱塘苏小小更值一年秋
　　严维【一首】
　　秋夜船行
　　扁舟时属暝月上有余晖海燕秋还去渔人夜不归中流何寂寂孤棹也依依一防前村火谁家未掩扉
　　韩翊【一首】
　　寒食
　　春城无处不飞花寒食东风御柳斜日莫汉宫传蜡烛青烟散入五侯家
　　熊皦【一首】
　　早梅
　　江南近腊时已亚雪中枝一夜欲开尽百花犹未知人情皆共惜天意不教迟莫讶无浓艶芳筵正好吹
　　张乔【三首】
　　杨花落【一刻杨巨源】
　　北斗南回春物老红英落尽緑尚早韶风澹荡无所依偏惜垂杨作春好此时可怜杨柳花萦盈艶曳满人家人家女儿出罗幙浄埽玉除待花落宝环纎手捧更飞翠羽轻裙承不着歴歴瑶琴舞袖陈飞红拂黛怜玊人东园桃李芳已歇犹有杨花娇莫春
　　送友人归宜春
　　落花兼柳絮无处不纷纷逺道空归去流莺独自闻野桥喧硙水山郭入楼云故里南陔曲秋期更送君
　　送进士许棠
　　离乡积歳年归路逺依然夜火山头市春江树杪船干戈愁鬓改瘴疠喜家全何处营甘防潮涛浸薄田
　　陈陶【一首】
　　寄兵部任畹郎中
　　常思劒浦别清尘荳蔲花红十二春昆玉已成廊庙器涧松犹是薜萝身虽同橘柚依南土终仰魁罡近北辰好向明时荐遗逸莫教千古吊灵均
　　张谓【一首】
　　杜侍御送贡物戏赠
　　铜柱朱崖道路难伏波横海旧登坛越人自贡瑚树汉使何劳獬豸冠疲马山中愁日晩孤舟江上畏春寒由来此货称难得多恐君王不忍看
　　郑常【一首】
　　寄邢逸人
　　羡君无外事日与世情违地僻人难到溪深鸟自飞儒衣荷叶老野饭药苗肥畴昔江湖意而今忆共归
　　崔峒【一首】
　　题崇福寺禅院
　　僧家更无事埽地与焚香清磬度山翠闲云来竹房身心尘外逺歳月座中长向晩禅堂闭无人空夕阳
　　李洞【一首】
　　喜鸾公自蜀归
　　禁院闭生台寻师到緑槐寺髙猿看讲钟动鸟知斋埽石月盈箒滤泉花满筛归来逢圣节吟歩上尧阶
　　李端【一首】
　　巫山高和皇甫拾遗【御览集作巫山高】
　　巫山十二峯皆在碧虚中回合云藏日霏微雨带风猿声寒过涧树色暮连空愁向髙唐去千秋见楚宫
　　江为【一首】
　　江行
　　越信隔年稀孤舟几梦归月寒花露重江晩水烟微峰直帆相望沙空鸟自飞何时洞庭上春雨满蓑衣
　　裴度【一首】
　　中书即事
　　有意效承平无功益圣明灰心縁忍事霜鬓为论兵道直身还在恩深命转轻盐梅非拟议葵藿是平生白日长悬照苍蝇谩发声嵩阳旧田地终使谢归耕
　　陈上美【一首】
　　咸阳怀古
　　山连河水碧氛氲瑞气东移拥圣君秦苑有花空笑日汉陵无主自侵云古槐堤上莺千啭逺渚沙中鹭一羣赖与渊明同把菊烟郊西望夕阳曛
　　姚合【七首】
　　游宣义池亭
　　春入池亭好风光暖更鲜寻芳行不困逐胜坐还迁细草乱如髪幽禽鸣似弦苔文翻古篆石色学秋天花落能漂酒萍开解避船暂来犹愈疾久住合成仙迸笋搘阶起垂藤压树偏此生应借看自计买无钱
　　游阳河岸
　　终日游山困今朝始傍河寻芳愁路尽逢景畏人多鸟语催沽酒鱼来似聴歌醉时眠石上肢体自婆娑
　　边词
　　将军作镇古汧州水腻山春节气柔清夜满城丝管散行人不信是边头
　　又
　　箭利弓调四镇兵蕃人不敢近东行沿边千里浑无事唯见平安火入城
　　寄王度居士
　　顦顇王居士颠狂不称时天公与贫病时辈复轻欺茅屋随年赁盘餐逐日移弃嫌官似梦珍重酒如师无竹栽芦看思山叠石为静窗留客话古寺觅僧棋瘦马寒来死羸童饿得痴唯应寻阮籍心事逺相知
　　寄王伯
　　夜归晓出满衣尘转觉才名带累身莫觅旧来终日醉世间杯酒属闲人
　　闻蝉
　　未秋吟便苦半咽半随风禅客心应乱愁人耳愿聋雨晴烟树里日晩古城中逺思应难尽谁当与我同
　　杨牢【一首】
　　赠舍弟
　　秦云蜀浪两堪愁尔养晨昏我逺忧千里客心难寄梦两行乡泪为君流早驱风雨知龙圣饿食鱼虾觉虎羞袖里镆鎁光似水丈夫不合等闲休
　　王昌龄【二首】
　　出塞
　　秦时明月汉时关万里长征人未还但使龙城飞将在不教胡马渡隂山
　　少年行
　　走马逺相寻西楼下夕隂结交期一劒留意赠千金髙阁歌声逺重关柳色深夜阑须尽醉莫负百年心
　　于鹄【二首】
　　送唐大夫让节归山【或刻送唐中丞入道】
　　年老功臣乞罢兵玉阶匍匐进双旌朱门鸳瓦为仙观白领狐裘出帝城侍女休梳官样髻阉童新改道家名到时浸髪春泉里犹梦红楼箫管声
　　送宫人入道
　　十载吹箫入汉宫看修水殿种芙容自伤白髪辞金屋喜着黄衣向玉峰解语老猿开晓户引雏飞鹤下髙松定知别后宫中伴遥聴缑山半夜钟
　　陈羽【一首】
　　冬晩送友人使西蕃
　　驿使向天西巡羌复入氐玉关晴有雪砂碛雨无泥落泪军中笛惊眠塞上鸡逢春乡思苦万里草萋萋
　　僧贯休【三首】
　　野田黄雀行
　　髙树风多吹尔巢落蒿深叶暖宜尔依泊莫近鸮类蛛网亦恶饮野田之清水食野田之黄粟深花中睡土里浴如此即全胜啄太仓之谷而穿人之屋
　　夜夜曲
　　蟪蛄切切风骚骚芙容喷香蟾蜍髙孤灯耿耿征妇劳更深扑落金错刀
　　行路难
　　君不见山髙海深人不测古往今来转清碧浅近轻浮莫与交地卑只解生荆棘谁道黄金如粪土张耳陈余断消息行路难行路难君自看
　　僧尚顔【二首】
　　秋夜吟
　　梧桐雨畔夜愁吟抖擞衣裾藓色侵枉道一生无系着湘南山水别人寻
　　赠村公
　　袖衣木突此乡尊白尽须眉眼未昏醉舞神筵随鼓笛闲歌圣代和儿孙黍苗一顷垂秋日茅栋三间映古原也笑长安名利处红尘半是马蹄翻
　　僧护国【一首】
　　许州赵使君孩子
　　毛骨贵天生肌肤片玉明见人空解笑弄物不知名国器嗟犹小门风望益清抱来芳树下时引鳯离声
　　僧栖白【二首】
　　八月十五夜月【一刻中秋】
　　寻常三五夜岂是不婵娟及至中秋半还胜别夜圆清光凝有露皓色爽无烟自古人皆望年来复一年
　　哭刘得仁
　　为爱诗名吟到此风魂雪魄去难招直教桂子落坟上生得一枝寃始销
　　僧无可【二首】
　　金州陪姚员外游南池
　　柳暗清波涨冲萍复潄苔张筵白鸟起埽防使君来洲岛秋应没荷花晩尽开髙城吹角絶驺驭尚徘徊
　　夏日送田中丞赴蔡州
　　出守汝南城应多恋阙情地遥人久望风起斾初行楚庙繁蝉断淮田细雨生赏心知有处蒋宅古松平
　　僧清江【一首】
　　赠淮西贾兵马使
　　破虏功成百战场天书亲拜汉中郎映门旌斾春风起对客弦歌白日长阶下鬭鸡花乍拆营南试马柳初黄由来吴楚多同调感激逢君共异乡
　　僧法照【一首】
　　寄钱郎中
　　闲门深树里闲足为经过驷马不为贵一僧谁奈何药苗家自有香饭乞时多寄语婵娟客将心向薜萝
　　僧太易【二首】
　　赠司空拾遗
　　侍臣何事辞云陛江上微吟见雪花望阙未承丹鳯诏开门空对楚人家陈琳草奏才还在王粲登楼兴尚賖髙馆更容尘外客仍令归路奉瑶华
　　宿天柱观
　　石室初投宿仙翁喜暂容花原隔水见洞府过山逢泉涌阶前地云生户外峰中宵人自定不是欲降龙
　　僧惟审【一首】
　　赋得闻黄鸟啼
　　卷帘清梦后芳树引流莺隔叶传春意穿花送晓声未调云路翼空负桂林情莫尽关关兴羇愁正厌生
　　僧沧浩【一首】
　　留别嘉兴知已
　　一坐东林寺从来未下山不因寻长者无事到人间宿雨愁为客寒禽散未还空懐旧山月童子诵经闲
　　僧皎然【二首】
　　詶崔侍御见赠
　　买得东山后逢君小隐时五湖游未足柏署迹如遗儒服何妨道禅心不废诗一从居士说长破小乗疑
　　寻陆鸿渐不遇
　　移家虽带郭野径入桑麻近种篱边菊秋来未着花扣门无犬吠欲去问西家报道山中出归时每日斜
　　僧无本【二首】
　　行次汉上
　　习家池沼草萋萋岚树光中信马蹄汉主庙前湘水碧一声风角夕阳低
　　马嵬
　　长川几处树青青孤驿危楼对翠屏一自上皇惆怅后至今来往马蹄腥






　　才调集巻九
　　钦定四库全书
　　才调集巻十目録
　　张夫人【二首】
　　拜新月
　　拾得韦氏花钿以诗寄赠
　　刘媛【一首】
　　长门怨
　　女道士李冶【九首】
　　从萧叔子聴弹琴赋得三峡流泉歌
　　送韩揆之江西
　　相思怨
　　感兴
　　恩命追入留别广陵故人
　　八至
　　送阎二十六赴剡县
　　寄朱放
　　得阎伯钧书
　　刘云【二首】
　　有所思
　　媫妤怨
　　鲍君徽【一首】
　　惜春花
　　崔仲容【二首】
　　赠所思
　　赠歌姬
　　张文姬【二首】
　　溪口云
　　沙上鹭
　　女道士元淳【二首】
　　寄洛中诸姊
　　秦中春望
　　蒋馧【二首】
　　赠郑女郎
　　古意
　　崔公逺【一首】
　　独夜词
　　女道士鱼机【九首】
　　隔汉江寄子安
　　寓言
　　江陵愁望寄子安
　　寄子安
　　寄李亿员外
　　送别
　　又
　　迎李近仁员外
　　赋得江边树
　　张窈窕【二首】
　　寄故人
　　春思
　　张琰【二首】
　　春词
　　又
　　赵氏【二首】
　　杂言寄杜羔
　　闻夫杜羔登第
　　程长文【三首】
　　狱中书情上使君
　　铜雀台
　　春闺怨
　　梁琼【三首】
　　昭君怨
　　铜雀台
　　宿巫山寄逺人
　　廉氏【二首】
　　怀逺
　　寄征人
　　薛涛【三首】
　　送友人
　　题竹郎庙
　　柳絮
　　姚月华【二首】
　　怨诗
　　又
　　裴羽仙【二首】
　　边将
　　又
　　刘瑶【三首】
　　暗别离
　　古意曲
　　阖闾城怀古
　　妓常浩【二首】
　　赠卢夫人
　　寄逺
　　葛鵶儿【一首】
　　怀良人
　　薛媛【一首】
　　写真寄夫南楚材
　　盼盼【一首】
　　燕子楼
　　崔莺莺【一首】
　　畣张生
　　无名氏【三十七首】
　　春
　　又
　　夏
　　秋
　　冬
　　鸡头
　　红蔷薇
　　斑竹簟
　　聴琴
　　石榴
　　秦家行
　　小苏家
　　斑竹
　　宴李家宅
　　长信宫
　　骊山感怀
　　聴唱鹧鸪
　　游朱坡故少保杜公林亭
　　留赠偃师主人
　　长门
　　客有新丰馆题怨别之词因诘传吏尽得其实偶作四韵嘲之
　　经汉武泉
　　杂诗
　　又
　　又
　　又
　　又
　　又
　　又
　　又
　　杂诗
　　又
　　天竺国胡僧水晶念珠
　　白雪歌
　　琵琶
　　伤哉行















　　钦定四库全书
　　才调集巻十　　　　　　　唐　韦縠　撰张夫人【二首　户部侍郎吉中孚妻】
　　拜新月
　　拜新月拜月出堂前暗魄初笼桂虚弓未引拜新月拜月妆楼上鸾镜未安台蛾眉已相向拜新月拜月不胜情庭前风露清月临人自老人望月长生东家阿母亦拜月一拜一悲声断絶昔年拜月逞容辉如今拜月双泪垂回看众女拜新月却忆红闺年少时
　　拾得韦氏花钿以诗寄赠
　　今朝妆閤前拾得旧花钿粉汚痕犹在尘侵色尚鲜曽经纎手里拈向翠眉边能助千金笑如何忍弃捐
　　刘媛【一首】
　　长门怨
　　雨滴梧桐秋夜长愁心和雨到昭阳泪痕不与君恩断拭却千行更万行
　　女道士李冶【九首字季兰】
　　从萧叔子聴弹琴赋得三峡流泉歌【中兴集小异】
　　妾家本住巫山云巫山流泉常自闻玉琴弹出转寥夐俱是当时梦里聴三峡迢迢几千里一时流入幽闺里巨石崩崖指下生飞泉走浪弦中起初疑愤怒含雷风又似呜咽流不通回湍曲濑势将尽时复滴沥平沙中忆昔阮公为此曲能使仲容聴不足一弹既罢复一弹愿作流泉镇相续
　　送韩揆之江西【或刻送阎伯均往江州　中兴集小异】
　　相招折杨柳别恨转依依万里西江水孤舟何处归湓城潮不到夏口信应稀唯有衡阳雁年年来去飞
　　相思怨
　　人道海水深不抵相思半海水尚有涯相思眇无畔携琴上酒楼楼虚月华满弹着相思曲弦肠一时断
　　感兴
　　朝云莫雨镇相随去雁来人有返期玉枕只知长下泪银灯空照不眠时仰看明月翻含意俯盼流波欲寄词却忆初闻鳯楼曲教人寂寞复相思
　　恩命追入留别广陵故人
　　无才多病分龙钟不料虚名达九重仰愧弹冠上华髪多惭拂镜理衰容驰心北阙随芳草极目南山望旧峰桂树不能留野客沙鸥出浦谩相逢
　　八至
　　至近至逺东西至深至浅清谿至髙至明日月至亲至疎夫妻
　　送阎二十六赴剡县
　　流水阊门外孤舟日复西离情遍芳草无处不萋萋妾梦经吴苑君行到剡溪归来重相访莫学阮郎迷
　　寄朱放【中兴集同】
　　望水试登山山髙湖又阔相思无晓夕相望经年月郁郁山木青绵绵野花发别后无限情相逢一时说
　　得阎伯钧书
　　情来对镜懒梳头莫雨萧萧庭树秋莫怪阑干垂玉箸只縁惆怅对银钩
　　刘云【二首】
　　有所思
　　朝亦有所思莫亦有所思登楼望君处霭霭萧关道掩泪向浮云谁知妾怀抱玉井苍苔青院深梧桐落尽无人埽
　　媫妤怨
　　君恩不可见妾岂如秋扇秋扇尚有时妾身永微贱莫言朝花不复落娇容几夺昭阳殿
　　鲍君徽【一首】
　　惜春花【或刻惜花吟】
　　枝上花花下人可怜顔色俱青春昨日看花花灼灼今日看花花欲落不如尽此花下欢莫待春风总吹却莺歌蝶舞媚韶光红炉煑茗松花香妆成吟态恣游乐独把花枝归洞房
　　崔仲容【二首】
　　赠所思
　　所居幸接邻相见不相亲一似云间月何殊镜里人丹诚空有恨肠断不禁春愿作梁间燕无由变此身
　　赠歌姬
　　水剪双眸雾剪衣当筵一曲媚春晖潇湘夜瑟怨犹在巫峡晓云愁不晞皓齿乍分寒玉细黛眉轻蹙逺山微渭阳朝雨休重唱满眼阳关客未归
　　张文姬【二首　鲍参军妻】
　　溪口云
　　溶溶溪口云才向溪中吐不复归溪中还作溪中雨
　　沙上鹭
　　沙头一水禽鼓翼扬清音只待髙风便非无云汉心
　　女道士元淳【二首】
　　寄洛中诸姊
　　旧国经年别关河万里思题诗凭雁翼望月想蛾眉白髪愁偏觉归心梦独知谁堪离乱处掩泪向南枝
　　秦中春望
　　鳯楼春望好宫阙一重重上苑雨中树终南霁后峰落花行处徧佳气晩来浓喜见休明代霓裳蹑道踪
　　蒋馧【二首　一作蕴字馥】
　　赠郑女郎【或刻郑氏妹】
　　艳阳灼灼河洛神珠帘绣户青楼春能弹箜篌弄纎指愁杀门前少年子笑开一面红粉妆东园几树桃花死朝理曲莫理曲独坐窗前一片玉行也娇坐也娇见之令人魂魄销堂前锦褥红地鑪緑沈香榼倾屠苏解佩时时歇歌管芙蓉帐里兰麝满晩起罗衣香不断灭烛每嫌秋夜短
　　古意
　　昨夜巫山中失却阳台女朝来香阁里独伴楚王语
　　崔公逺【一首】
　　独夜词
　　晴天霜落寒风急锦帐罗帏羞更入秦筝不复续断弦回身掩泪挑灯立
　　女道士鱼机【九首】
　　隔汉江寄子安
　　江南江北愁望相思相忆空吟鸳鸯暖卧沙浦鸂鶒闲飞橘林烟里歌声隐隐渡头月色沈沈含情咫尺千里况聴家家逺砧
　　寓言
　　红桃处处春色碧柳家家月明楼上新妆待夜闺中独坐含情芙蓉叶下鱼戏防蝀天边雀声人世悲欢一梦如何得作双成
　　江陵愁望寄子安
　　枫叶千枝复万枝江桥掩映莫帆迟忆君心似西江水日夜东流无歇时
　　寄子安
　　醉别千巵不浣愁离肠百结解无忧蕙兰销歇归春圃杨柳东西绊客舟聚散已愁云不定恩情须学水长流有花时节知难遇未肯厌厌醉玉楼
　　寄李亿员外【集作赠邻女】
　　羞日遮红袖愁春嬾起妆易求无价宝难得有心郎枕上潜垂泪花间暗断肠自能窥宋玉何必恨王昌
　　送别
　　层城几夜惬心期不料仙乡有别离睡觉莫言云去处残灯一盏野蛾飞
　　又
　　水柔逐器知难定云出无心肯再归惆怅春风楚江莫鸳鸯一只失羣飞
　　迎李近仁员外
　　今日喜时闻喜鹊昨宵灯下拜灯花焚香出户迎潘岳不羡牵牛织女家
　　赋得江边树
　　草色迷荒防烟姿入逺楼叶铺秋水面花落钓人头根老藏鱼窟枝低系客舟潇潇风雨夜惊梦复添愁
　　张窈窕【二首】
　　寄故人
　　澹澹春风花落时不堪愁坐更相思无金可买长门赋有恨空吟团扇诗
　　春思
　　门前梅柳烂春辉闭妾深闺绣舞衣双燕不知肠欲断衔泥故故傍人飞
　　张琰【二首】
　　春词
　　垂柳鸣黄鹂关关若求友春情不可耐愁杀闺中妇日莫登髙楼谁怜小垂手
　　又
　　昨日桃花飞今朝梨花吐春色能几时堪此愁绪荡子游不归春来泪如雨
　　赵氏【二首】
　　杂言寄杜羔
　　君从淮海游再过兰杜秋归来未须臾又欲向梁州梁州秦岭西栈道与云齐羌蛮万余落矛防自髙低已念寡俦侣复虑劳攀跻丈夫重志气儿女空悲啼临卭滞游地肯顾浊水泥人生赋命有厚薄君但遨游我寂寞
　　闻夫杜羔登第
　　长安此去无多地郁郁葱葱佳气浮良人得意正年少今夜醉眠何处楼
　　程长文【三首】
　　狱中书情上使君
　　妾家本住鄱阳曲一片真心比孤竹当年二八盛容仪红牋草隶恰如飞尽日闲窗刺绣坐有时极浦采莲归谁道居贫守都邑幽闺寂寞无人入海燕朝归衾枕寒山花夜落阶墀湿强暴之男何所为手持白刃向帘帏一命任从刀下死千金岂受暗中欺我心匪石情难转志夺秋霜意不移血溅罗衣终不恨疮粘锦袖亦何辞县僚曽未知情绪即便教人絷囹圄朱唇滴沥独衔寃玉筯阑干叹非所十月寒更堪思人一闻击柝一伤神髙髻不梳云已散蛾眉罢埽月仍新三尺严章难可越百年心事向谁说但看洗雪出圜扉始信白圭无玷缺
　　铜雀台
　　君王去后行人絶箫筝不响歌喉咽雄劒无威光彩沈宝琴零落金星灭玉阶寂寞坠秋露月照当时歌舞处当时歌舞人不回化为今日西陵灰
　　春闺怨
　　绮陌香飘柳如线时光瞬息惊流电良人何处事功名十载相思不相见
　　梁琼【三首】
　　昭君怨
　　自古有和亲贻灾到妾身朔风嘶去马汉月出行轮衣薄狼山雪妆成鴈塞春回看父母国生死毕沙尘
　　铜雀台
　　歌扇向陵开齐行奠玉杯舞时飞燕列梦里片云来月色空余恨松声莫更哀谁怜未死妾掩袂下铜台
　　宿巫山逺寄人
　　巫山云巫山雨朝云莫雨无定所南峰忽暗北峰晴空里仙人语笑声曽侍荆王枕席处直至如今如有灵春风澹澹白云闲惊湍流水响千山一夜此中对明月忆得此中与君别感物情怀如旧时君今渺渺在天涯晓看襟上泪流处防防血痕犹在衣
　　廉氏【二首】
　　怀逺
　　隟尘何微微朝夕通其辉人生各有托君去独不归青林有蝉响赤日无鸟飞徘徊东南望双泪空沾衣
　　寄征人
　　凄凄北风吹鸳被娟娟西月生蛾眉谁知独夜相思处泪滴寒塘蕙草时
　　薛涛【三首】
　　送友人
　　水国蒹葭夜有霜月寒山色共苍苍谁言千里自今夕离梦杳如关塞长
　　题竹郎庙
　　竹郎庙前多古木夕阳沈沈山更緑何处江村有笛声声声尽是迎郎曲
　　柳絮
　　二月杨花轻复微春风摇荡惹人衣他家本是无情物一向南飞又北飞
　　姚月华【二首】
　　怨诗
　　春水悠悠春草緑对此思君泪相续羞将离恨向东风理尽秦筝不成曲
　　又
　　与君形影分胡越玉枕终年对离别登台北望烟雨深回身泣向寥天月
　　裴羽仙【二首　其夫征匈奴轻行入为利鹿生擒帐下自尔一往音信断絶】
　　边将
　　风巻平沙日欲曛狼烟遥认雁飞羣李陵一战无归日望断遥天哭塞尘
　　又
　　良人平昔逐蕃浑力战轻行出塞门从此不归成万古空留贱妾怨黄昏
　　刘瑶【三首】
　　暗别离
　　槐花结子桐叶焦单飞越鸟啼青霄翠轩辗云轻遥遥燕脂泪迸红线条瑶草歇芳心耿耿玉佩无声画屏冷朱弦暗断不见人风动花枝月中影青鸾脉脉西飞去海阔天髙不知处
　　古意曲
　　梧桐阶下月团团洞房如水秋夜阑吴刀剪破机头锦茱萸花坠相思枕緑窗寂寞背灯时暗数寒更不成寝
　　阖闾城怀古
　　五湖春水接遥天国破君亡不记年唯有妖娥曽舞处古台寂寞起愁烟
　　常浩【二首】
　　赠卢夫人
　　佳人惜顔色恐逐芳菲歇日莫出画堂下阶拜新月拜月如有词傍人得知归来投玉枕始觉泪痕垂
　　寄逺
　　年年二月时十年期别期春风不知信轩葢独迟迟今日无端卷珠箔始见庭花复零落人心一往不复归歳月来时未尝错可怜荧荧玉镜台尘飞幕幕几时开却念容华非惜好画眉犹自待君来
　　葛鵶儿【一首】
　　怀良人
　　蓬鬓荆钗世所稀布裙犹是嫁时衣胡麻好种无人种正是归时不见归
　　薛媛【一首】
　　写真寄夫南楚材
　　欲下丹青笔先拈宝镜端已惊顔索寞渐觉鬓凋残泪眼描将易愁肠写出难恐君浑忘却时展画图看
　　盼盼【一首　张建封妾】
　　燕子楼
　　楼上残灯伴晓霜独眠人起合欢牀相思一夜情多少地角天涯不是长
　　崔莺莺【一首】
　　畣张生【或刻月明三五夜】
　　待月西厢下迎风戸半开拂墙花影动疑是玉人来
　　无名氏【三十七首】
　　春
　　褭褭东风吹水国金鸦影暖南山北蒲抽小劒割湘波柳拂长眉舞春色白铜堤下烟苍苍林端细蕋参差香緑桑枝下见桃叶回看青云空断肠
　　又
　　乌足迟迟日宫里天门击鼓龙蛇起风师剪翠换枯条青帝挼蓝染江水蜂蝶缤纷抱香蕋锦鳞跳掷红云尾绣衣白马不归来双成倚槛春心醉
　　夏
　　赤帝旗迎火云起南山石裂吴牛死绣楹夜夜箔虾须象榻重重簟湘水彤彤日脚烧冰井古陌尘飞野烟静汉帝髙堂汗若珠班姬明月无停影
　　秋
　　月色驱秋下穹昊梁间燕语辞巢蚤古苔凝紫贴瑶阶露槿啼红堕江草越客羇魂挂长道西风欲掲南山倒粉娥恨骨不胜衣映门楚碧蝉声老
　　冬
　　苍茫枯碛隂云满古木号空昼光短云拥三峰岳色低冰坚九曲河声断浩汗霜风刮天地温泉火井无生意泽国龙蛇冻不伸南山瘦柏销残翠
　　鸡头
　　湖浪参差叠寒玉水仙晓展鉢盘緑淡黄根老栗皱圆染青刺短金罂熟紫罗小囊光紧蹙一掬真珠藏猬腹樷樷引觜傍莲洲满川恐作天鸡哭
　　红蔷薇
　　九天碎霞明泽国造化工夫潜剪刻浅碧眉长约细枝深红刺短钩春色晴日当楼晓香歇锦带盘空欲成结谢豹声催麦陇秋春风吹落猩猩血
　　斑竹簟
　　龙鳞满牀波浪湿血光防防湘娥泣一片晴霞冻不飞深沈尽讶鲛人立百朶排花蜀缬明瑚枕滑葛衣轻闲窗独卧晓不起冷浸羇魂锦江里
　　聴琴
　　六律铿锵间宫征伶伦写入梧桐尾七条瘦玉叩寒星万派流泉哭纎指空山雨脚随云起古木灯青啸山鬼田文堕泪曲未终子规啼血哀猿死
　　石榴
　　蝉啸秋云槐叶齐石榴香老庭枝低流霞色染紫罂粟黄蜡纸苞红瓠犀玉刻冰壶含露湿斒斑似带湘娥泣萧娘初嫁嗜甘酸嚼破水精千万粒
　　秦家行
　　彗孛飞光照天地九天瓦裂屯寃气鬼哭声声怨赵髙宫花滴尽扶苏泪祸起萧墙不知戢羽书催筑长城急劒上忠臣血未干沛公已向函关入
　　小苏家
　　双月讴防辗秋碧细风斜掩神仙宅麦门冬长马鬛青茱萸蕋绽蝇头赤流苏斗帐悬髙壁防鳯盘龙缴香额堂内月娥横剪波倚门肠断虾须隔
　　斑竹
　　浓緑疎茎绕湘水春风抽出蛟龙尾色抱霜花粉黛光枝撑蜀锦红霞起交戛敲攲无俗声满林风曳刀枪横般痕苦雨洗不落犹带湘娥泪血腥嫋娜梢头埽秋月影穿林下疑残雪我今慙愧子猷心解爱此君名不灭
　　宴李家宅
　　画屏深掩瑞云光罗绮花飞白玉堂银榼酒倾鱼尾倒金炉灰满心香轻摇緑水青蛾饮乱触红丝皓腕狂今日恩荣许同聴不辞沈醉一千觞
　　长信宫
　　细草侵瑎乱碧鲜宫门深锁緑杨天珠帘欲卷擡秋水罗幌微开动冷烟风引漏声过枕上月迁花影到窗前独挑残焰魂堪断却恨青蛾误少年
　　骊山感怀
　　武帝寻仙驾海游禁门髙闭水空流深宫带日年年色翠柏凝烟夜夜愁鸾凤影沈归万古歌钟声断梦千秋晩来惆怅无人防云雨能飞傍玉楼
　　聴唱鹧鸪
　　金谷歌传第一流鹧鸪清怨碧云愁夜来省得曽闻处万里月明湘水流
　　游朱坡故少保杜公林亭
　　杜陵池馆洛城东孤岛回汀路不穷髙岫乍疑三峡近逺波初似五湖通梧桐叶暗萧萧雨菱荇花香澹澹风还有昔时巢燕在飞来飞去画堂空
　　留赠偃师主人
　　孤城漏未残徒侣拂征鞍洛北去愁逺淮南归梦阑晓灯回壁暗晴雪巻帘寒更尽主人酒出门行路难
　　长门
　　怅望黄金屋恩衰似越逃花生针眼刺月送剪肠刀地近欢娱逺天低雨露髙时看回辇处泪脸湿天桃客有新丰馆题怨别之词因诘传吏尽得其实偶作四韵嘲之
　　春风白马紫丝缰正值蚕眠未采桑五夜有心随莫雨百年无节待秋霜重寻绣带朱藤合更认罗裙碧草长为报西游减离恨阮郎才去嫁刘郎
　　经汉武泉
　　芙蓉池苑起清秋汉武泉声落御沟他日江山映蓬鬓二年杨柳别渔舟竹间驻马题诗去物外何人识醉游尽把归心付红叶晩来随水向东流
　　杂诗
　　近寒食雨草萋萋着麦苗风柳映堤早是有家归未得杜鹃休向耳边啼
　　又
　　春光冉冉归何处更向尊前把一杯尽日问花花不语为谁零落为谁开
　　又
　　水纹珍簟思悠悠千里佳期一夕休从此无心爱良夜任他明月下西楼
　　又
　　数日相随两不忘郎心如妾妾如郎出门便是东西路把取红牋各断肠
　　又
　　无定河边莫角声赫连台畔旅人情函关归路千余里一夕秋风白髪生
　　又
　　花落长川草色青莫山重叠雨防防逢春便觉飘蓬苦今日分飞一涕零
　　又
　　洛阳才子邻箫恨湘水佳人锦瑟愁今昔两成惆怅事临卭春尽莫江流
　　又
　　浙江轻浪去悠悠望海楼吹望海愁莫怪乡心随魄断十年为客在他州
　　杂诗【二篇见刘梦得集中】
　　鸾飞逺树游何处凤得新巢有去心红粉尚留香幕幕碧云初断信沈沈堪防汚沈泥玉犹自经营买笑金从此山头似人石丈夫形状泪痕深
　　又
　　折钗破镜两无縁鱼在深潭月在天得意紫鸾辞舞镜堕松青鸟断衔牋金瓶永覆难收水玉轸长抛不续弦若到蘼芜山下过空将狂泪滴黄泉
　　天竺国胡僧水晶念珠
　　天竺胡僧踏云立红精素贯鲛人泣细影疑随烂火销圎光恐滴袈裟湿夜梵西天千佛声指轮次第驱寒星若非叶下滴秋露则是井防圆春冰凄清妙丽应难竝眼界真如意珠静碧莲花下独提携坚洁何如幻泡影
　　白雪歌
　　皇穹何处飞琼屑散下人间作春雪五花马踏白云衢七香车碾瑶墀月苏嵒乳洞拥山家涧藤古栗盘银蛇寒郊复叠铺柳絮古碛烂漫吹芦花流泉不下孤汀咽断臂老猿声欲絶鸟啄冰潭玉镜开风敲檐溜水晶折拂户初疑粉蝶飞看山又讶白鸥归孙康冻死读书关火井不暖温泉微
　　琵琶
　　粉胸绣臆谁家女香拨星星共春语七盘岭上走鸾铃十二峰头弄云雨千悲万恨四五弦弦中甲马声骈阗山僧扑破瑠璃鉢壮士击折瑚鞭瑚鞭折声交戛玉盘倾泻真珠滑海神驱趁夜涛回江娥蹙踏春冰裂满坐红妆尽泪垂望乡之客不胜悲曲终调絶忽飞去洞庭月落孤云归
　　伤哉行
　　兔走乌飞不相见人事依稀速如电王母夭桃一度开玉楼红粉千回变车驰马走咸阳道石家旧宅空荒草秋雨无情不惜花芙容一一惊颠倒劝君莫谩栽荆棘秦皇虚费驱山力英风一去更无言白骨沈埋莫山碧




　　才调集巻十
