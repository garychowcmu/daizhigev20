国朝诗话 [清] 杨际昌

　　●例言四则

　　国家百数十年来，声教覃敷，风雅之盛，远轶前代，坛坫巨公，又无明人水火相射之习，诚太和元气也。不揣谫劣，常思遍博采，汇选成集。而身处乡曲，无力网罗，姑取案头所有，参以管见，庸妄无所逃罪矣。

　　秀水朱竹太史《明诗综》，多录国初遗民。以鄙意论之，鼎革後，明之士大夫，或抗王师而死，或捐躯而死，周顽殷义，自当属明。其馀无论登仕版与否，践土食毛，孰非臣子？故易其例，概收入卷内。

　　是役也，始于丙子，下帷韩兄星若之贮碧轩，迄今戊寅，缮写甫得二卷。同人以予四十贱辰，亟请捐赀付刊。嗣後尚将陆续采辑，倘大雅见之，不鄙其琐琐，惠示名章，深所望云。

　　卷内不拘人之穷达，名之微显，惟其人尚在者，诗虽佩服，姑存以有待，恐涉依附之私，不敢不避嫌也。

　　●卷一

　　国朝右文，超轶前代。世祖抚有宇内，不废文翰。长洲尤悔侗尝作《西厢传奇》“临去秋波”文，深邀睿鉴，叹为才子。後见《读离骚乐府》，亦称旨，俾教坊内人，播之管弦。及龙驭升遐，悔罢官，自北平归，新城王司寇士礻真寄诗云：“南苑西风御水流，殿前无复按《梁州》。飘零法曲人间遍，谁付当年菊部头？”尤欷泣下，诚感恩之至也。康熙己未，尤以博学鸿词科入翰林。诗篇颇富，《外国竹枝词》、《明史乐府》，世推绝妙。

　　黄冈杜处士茶村侨居金陵，与周侍郎栎园亮工诸名士观灯船，周出百金置席上为采，赌鼓吹词。茶村遽起攫之曰：“鲍叔知我贫也。”就吟席振笔，立成长歌一百七十四句，客皆倾倒，诗名大著。然其《变雅堂稿》，究以五言古今体为拔俗，偶作短章，亦非率尔。合肥龚宗伯芝麓鼎孳极赏其咏苏子瞻一绝云：“堂堂复堂堂，子瞻出峨眉。少读《范滂传》，晚和渊明诗。”谓下二句能尽子瞻一生也。

　　王新城诗，一代宗匠，总是风骚绝世。论魄力，《蜀道集》最胜，五言律尤生平所少。起句如《遇仙桥即事》：“浮收渭北，初日照终南”。《宝鸡县》：“险绝古陈仓，停车落日黄。”《弥牟道中望八阵图遗址》：“落日弥牟道，霜风百战场。”《金方伯邀泛浣花溪》：“万里桥边去，还多吊古情。”《题三忠传》“已失夔门险，谁云蜀道难？”《阳县》：“十月阳县，千崖石气青。”《抵彝陵州》：“扁舟天上落，回首万滩高。”《岘山和孟公韵》：“往者不可作，含凄方在今。”联句如《宝鸡道中》：“远天吴岳影，斜日渭川流。”《益门镇》：“栈高不落，陇树晓还苍。”《凤县》：“千峰围邸阁，一线望中原。”《雨趋留坝》：“路遥洋水北，天尽武关东。”《武侯琴室》：“至今筹笔地，犹见出师心。”《苍溪县》：“蛮江吹积雨，急峡束盘涡。”《阆中感兴》：“秋风吹剑外，客鬓老巴西。”《望剑州怀乔文衣》：“才士无高位，吟魂寄百蛮。”《夹江县》：“江山真万里，雨雪到诸蛮。”《舟出巴峡》：“开见江树，峡断望人烟。”《巴东秋风亭谒寇莱公祠》：“清猿吟楚塞，客泪落巴东。”《抵彝陵州》：“三湘初落木，万里饱闻猿。”《宜都县南中流大风》：“风生羊角戍，山尽虎牙关。”结句如《汉台》：“风今寂寞，江汉自波澜。”《虎跳驿》：“巴西兵马後，多少未招魂？”《天柱山绝顶望见岷山作》：“大荒飞鸟外，眼底尽姚州。”《弥牟道中望八阵图遗址》：“卧龙虚故迹，驻马惜降王。”《九日谒昭烈惠陵》：“锦江非渭水，犹作霸陵看。”《抵归州》：“兴亡纷在眼，衮衮大江流。”《题三闾大夫庙》：“武关呜咽水，犹怨楚襄王。”《黄陵庙》：“尚忆平成日，茫茫辨九州。”《隆中》：“岷江流不尽，西望一沾襟。”此等格调，皆不愧少陵夔州作也。

　　太仓吴祭酒伟业诗，辄使读者哀惋。“我本淮王旧鸡犬，不随仙去落人间”，“忍死偷生廿载馀，而今罪孽怎消除”，尤一字一泪也。

　　嘉定孙公致弥《题秦淮小榭四绝句》，丰致宛转，极耐咀嚼。诗云：“赤栏桥外柳千条，一曲青溪涨晚潮。鹅管偷声催月上，不知何计不魂消。”“南部烟花失旧闻，都无歌笑有愁。才人潦例佳人老，肠断当年白练裙。”“艳曲空传《燕子笺》，如雷羯鼓闹灯船。可怜三五花梢月，曾向临春阁外圆。”“Ы乃声中酒半消，水天话总无聊。不须重数华胥梦，衰柳秋风见六朝。”

　　平乐太守佟钅英妻赵恭人，早寡，鞠子成进士。所居曰残梦楼，因号残梦主人。有《祭灶》诗云：“再拜东厨司命神，聊将清水饯行尊。年年破屋多尘土，须恕夫亡子幼人。”真切有趣。又《题边塞图》云：“黄沙漠漠迥无垠，万古关河不度春。今见画图肠欲断。可知当日戍边人。”亦不类巾帼语也。

　　有一僧假绀池和尚宗渭“乱松残雪寺，孤磬夕阳山”句，谒王阮亭先生，先生极赏之，赠诗云：“爱公残雪句，何减《碧篇》”。余谓此等诗初无深意，不过录唐人幽淡句子作蓝本耳。

　　陈恪勤公鹏年为国朝伟人，偶见其《冬日感怀》诗内一首云：“平生梦落五湖边，竹马重来事黯然。蠲赐欢声方动地，滞淫秋水又浮天。东南财赋无筹策，士女嬉游有岁年。春树万家烟雾里，白公堤上每流连。”怀抱溢於楮墨矣。

　　孔东塘尚任用侯方域、李香君事作《桃花扇传奇》，诗人题咏甚多。德州田司农雯云：“一例降旗出石头，乌啼枫落秣陵秋。南朝有伤心泪，更向胭脂井畔流。”为得作者本意。商丘宋太宰荦云：“血作桃花寄怨孤，天涯把扇几长吁。不知壮悔高堂下，入骨相思悔得无？”乃朝宗针砭也。

　　蔚州魏尚书象枢作《循吏行送人之官》云：“古人爱身今爱管，此身一失官何补！”维世名言，可想见其生平。

　　乐府以古质为最高，然高处全在命意，意高格自高矣。吴南村宗汉《东门行》一首绝佳：“出东门，意欲前，欲前未及得前。远闻儿啼女泣，使我仆马为流连。君但行，勿流连。堂上有两亲，机中有丝日一缣。贱妾糟糠，终不令君亲饥且寒。道旁之水泥浊浊，长安马，多食粟，一车覆，一车续。愿君为臣忠，为吏廉，吹风到茅屋，结驷归来非我欲。”

　　萧芷崖诗以攻木为业，暇则吟咏。《度关》五言律云：“独身游万里，深雪度重关。辽海吞边月，长城锁乱山。马随鸡唱发，心逐雁飞还。东道多贤主，葡萄壮客颜。”音响琅琅，雅非凡笔。钮玉樵目为艺隐。

　　康熙间，朝鲜使臣来贺圣祖万寿，有“河清际千年一，嵩寿齐呼万岁三”之句。用事甚熟，一经属对，即成奇特，非才人不办。

　　金陵诗托兴於王、谢燕子者，自刘梦得後颇多。康熙间，秀水布衣王价人一绝，为时所称：“水满秦淮长绿，千秋王谢已灰尘。春风燕子家家入，无复当时旧主人。”视梦得意露，而词则更凄婉。

　　杨铁崖、李西涯乐府，同工异曲，久传於世。吴江钮易所著《新乐府》，有《权门犬》、《椒山胆》二题，词亦淋漓。《权门犬》云：“权门犬，吠权门。好官自我为，笑骂谁复论？嗥以南，嗥以北，权门有窦恣出入。卤簿都城天地墨，徒令志士空叹息。一朝权门冷落车马稀，群犬狺狺失所依。犬兮犬兮良可悲，摇尾权门空尔为！”《椒山胆》云：“椒山胆，何壮哉！一月官西迁，远自狄道万里来。君恩一何渥，臣心安敢灰！一腔热血不敢冷，九死百折终不回。宁与夏曾同日死，不顾权门怒若雷。捐此七尺躯，上报明天子。忠臣之心聊复尔，刀锯鼎镬甘如旨。十罪五奸义不移，疏草一入人人危。椒山自有胆，何用蚺蛇为！”

　　龚尚书姬人顾横波，善画兰，虞山钱宗伯牧斋谦益所宠柳是小字蘼芜者题其上。宣城梅耦长庚有绝句云：“半幅双钩楚泽春，南朝旧部总伤神。蘼芜诗句横波墨，都是尚书传里人。”微文托讽，深得风人之旨。

　　牧斋《题沈朗倩石秋柳小景》绝句云：“刻露岩石骨愁，两株风柳曳残秋。分明一段荒寒景，今日锺山古石头。”王阮亭和之云：“宫柳烟含六代愁，丝丝畏见冶城秋。无情画里逢摇落，一夜西风满石头。”袁箨韫玉极为叹赏。阮亭亦辄自喜，书之《居易录》。余意阮亭诗自俊，更是有意求工，牧斋则信笔写出，所感已深耳。

　　如皋冒巢民襄园林之胜，宾客之美，一时莫并，同人唱和，亦多佳句。余最爱陈其年维崧“十队宝刀春结客，三更银甲夜开樽”，豪气勃勃。若徐方虎倬“人怜沧海遗民少，话听开元逸事多”，更不止流连光景矣。

　　徐芝仙兰《出居庸关》诗云：“将军此去必封侯，士卒何心肯逗留。马後桃花马前雪，出关争得不回头！”新警可传。

　　吴逆为乱时，长沙朱氏女被营兵所掠。氏坚志，众莫敢犯。舟至小孤山，投江死。尸逆流三日，浮至故居水滨，梦诉於父母。惊起迹之，获其尸，怀间得绝句十首。有云：“少小伶俜画阁时，诗书曾奉母为师。涛声向夜悲何急，犹记灯前读《楚词》。”又云：“狂帆惨说过双孤，掩袖潸潸泪欲枯。葬入江鱼浮海去，不留羞冢在姑苏。”此人此诗，载笔者讵容遗之耶！

　　泽州陈相公廷敬《闻笛》诗云：“一片长安秋月明，谁吹玉笛夜多情？关山万古无消息，肠断风前入破声。”丰致洒然，绝不妆点台阁气象。

　　王阮亭极重徐东痴夜，为刻集二百馀篇。偶忆其《清明》诗云：“今年春冷候常赊，野旷乌啼日又斜。寒食清明都已过，墓田撩乱野棠花。”《转城》诗云：“来看东风剪柳条，土膏新软雪全消。转城三面无相识，黄叶随人过板桥。”幽澹之致，故是轶俗。

　　吴东里宗潜尝有句云：“大烹豆腐瓜茄菜，高会荆妻儿女孙。”虽属游戏，亦自有趣，但不可相仿效耳。

　　秀水朱检讨竹彝尊与王阮亭齐名，世称南朱北王。王专擅风神，朱兼骋才藻，以云作家，皆非妄有名也。朱七言近体少於王，然有可为正宗者数首。如《陵》云：“秣陵城阙暮封，估客帆樯落日逢。万里星霜沙塞雁，五更风雨掖门松。长江铁锁空千尺，大道朱楼定几重？此夕愁人听鼓角，惊心不似景阳钟。”《登大庾岭》云：“雄关直上岭孤，驿路梅花岁月徂。丞相祠堂虚寂寞，越王城阙总荒芜。自来北至无鸿雁，从此南飞有鹧鸪。乡国不堪重伫望。乱山落日满长途。”《崧台晚眺》：“杰阁临江试独过，侧身天地一悲歌。苍梧风起愁暮，高峡晴开落照多。绿草炎州巢翠羽，金鞭沙市走明驼。平蛮更忆当年事，诸将谁同马伏波？”《留别董三》：“离堂剪烛重烧烛，深夜他乡说故乡。作客萧条官舍下，逢君歌哭垆傍。明朝分手仍南北，後会相期各渺茫。长路烽烟惊海甸，乱山风雨暗河梁。”《送曹侍郎备兵大同》：“司农议论朝端重，副相声名辇下闻。岂意尚烦西顾策，翻教暂领朔方军。河边远道人千里，天外乡书雁几群。到日关城春色早，李陵台畔柳纷纷”。《梦中送祁六出关》：“酌酒一杯歌一篇，沙头落叶何纷然！朔方此去几时反？南浦送君真可怜。辽海月明霜满野，阴山风动草连天。红颜白头双愁汝，欲寄音书何处传？”《宣府镇》：“高城西北控燕都，吹角清秋落日孤。尚忆武后巡玉塞，亲从镇国剖金符。宫槐御柳今萧瑟，虎圈鹰坊旧有无？边事百年虚想像，谁夸天险塞飞狐？”工稳流丽，气韵亦不薄。

　　国初海内士子至京师者，先以所作呈龚芝麓，次必谒王阮亭、汪钝翁琬、刘公勇体仁，汪辄诋，王辄赞，刘辄不还。刘未没时，与友苏铭至凤阳龙兴寺，禅喜竟日，回旅舍，是夕遂化去。见梦於苏，吟诗云：“六十年来一梦醒，飘然四大御风轻。与君昨日龙兴寺，犹是拖泥带水行。”可知此公胸中初无碍。

　　毛太史西河奇龄选浙江闺秀诗，独遗山阴王氏。王氏有女名端淑，寄以诗云：“王嫱非不无颜色，怎奈毛君下笔何！”使事可谓巧绝。

　　家四负老人格久客工诗，老而贫，有《草》四卷，未及刻。五言古诗《寄内》云：“卿如念远游，殷勤事吾母。吾母鬓已斑，有子天涯走。终日倚门闾，望断重回首。此身未得归，凄切卿知否？”真挚可追孟郊《游子吟》。近体佳句，五言如“稻花香野岸，枫叶冷清溪”，“乡心花月夜，旅梦水山程”，“大江潮暗上，孤艇渡犹迷”，“雁度秋迥，人吟夕照低”，“敝裘霜降後，驱马日熹时”；七言如“半床絮冷关河梦，一雁书衔芦荻秋”，“平桥遥系垂江柳，深巷斜飞隔市烟”，“枫林寂寂数蝉噪，荻浦青青一鹤行”，“诗成赖有高人赏，财匮曾甘侠客怜”，“离家浪迹河山遍，投老荒园松菊存”，“樵鼓随风惊远梦，纸窗留月照孤眠”，“百岁光阴消客枕，半生踪迹寄僧房”，吐属皆工雅。

　　钱牧斋极爱杨无补“鱼食叶如游树，高柳眠阴半在池”之句。上句尚有刻划痕，下句则天然入妙矣。

　　王考功西樵士禄与诸名士同赋《丹凤城南秋夜长》诗，时推擅场。诗云：“丹凤城南秋夜长，关河寒近落微霜。那须锦字论长恨，自有清砧使断肠。破衲沙头雁欲去，拂堆上草初黄。伤心不及边城月，犹照卢家玳瑁梁。”缠绵婉挚，不愧风人。

　　世称杜少陵为诗史，学杜者不须袭其貌，正须识此意耳。吴梅村歌行，大抵发於感怆，可歌可泣。余尤服膺《圆圆曲》前幅云：“恸哭六军皆缟素，冲冠一怒为红颜。”後幅云：“全家白骨成灰土，一代红妆照汗青。”使吴逆无地自容。体则元、白，可为史则已如杜也。

　　偶然吟咏，可以觇人气概。三原孙豹人枝蔚《游焦山》诗：“风起中流浪打船，秦人失色海边。也知赋命原穷薄，尚欲西归太华眠。”殊非凡语。

　　王阮亭七言绝句，以梦得、义山、牧之为宗，间启秀於宋、元，艺林竞赏，大约在使事设色。予意宫词、怀古、题画、《竹枝》诸体，点染生新，自是作手，终以眼前情景，天然有兴会有情寄者，为最上乘。试会若干首，质之海内同志。《高邮雨泊》：“寒雨秦淮夜泊船，南湖新涨水连天。风流不见秦淮海，寂寞人间五百年。”《夜雨题寒山寺寄西樵礼吉》次首：“枫叶萧条水驿空，离居千里怅难同。十年旧约江南梦，独听寒山半夜钟。”《大风渡江》第一首：“凿翠流丹杳霭间，银涛雪浪急潺。布帆十尺如飞鸟，卧看金陵两岸山。”《真州绝句》第三首：“晓上江楼最上层，去帆婀娜意难胜。白沙亭下潮千尺，直送离心到秣陵。”《雨中度故关》：“危栈飞流万仞山，戍楼遥指暮间。西风忽送萧萧雨，满路槐花出故关。”《望见华山》：“蒲坂南来问钓船，风陵追上隔风烟。黄河一曲流千里，太华居然落眼前。”《灞桥寄内》次首：“太华终南万里遥，西来无处不魂销。闺中若问金钱卜，秋雨秋风过灞桥。”《荆山口待渡》：“西连丰沛走中原，风色萧萧野渡昏。一望孤城天接水，乱山合沓是彭门。”《自锦绣峰下至东林寺》：“江州郭外雪浓，翠璧丹崖锦绣重。行尽清溪三百里，东林才打午时钟。”《烈山》：“古寺红墙出翠微，莓苔石壁滴人衣。一行白鹭冲船起，上半岩松顶飞。”《嘉陵江上忆家》：“自入秦关岁月迟，栈陇树苦相思。嘉陵驿路三千里，处处春山叫画眉。”《汉州纪梦》：“照壁孤檠不自聊，隔窗寒雨打红蕉。惊回一枕乡园梦，身在西川金雁桥。”

　　圣庙幸海子捕鱼赐群臣，命赋诗。查翰林慎行诗云：“笠檐蓑袂平生梦，臣本烟波一钓徒。”称旨，内侍传“烟波钓徒”查翰林，以别于声山学士。刘廉使在园廷玑云：“可与‘春城无处不飞花’韩，同一佳话。”

　　宛平王公崇简《新岁感兴》第二者：“忆昔何人秉国成，甘泉烽火岁频惊。盈廷聚讼皆钩党，伏阙求官藉论兵。坐使威权归北寺，遂令盗贼蔺西京。五陵豪贵皆尘土，日暮青磷遍野横。”明愍帝朝事，包括殆尽。

　　真定梁公清标《古意》绝句：“边城戍卒枕雕戈，草白沙黄猎骑多。报道将军行塞外，层冰夜渡黑羊洞。”以拟唐人，在高、李颀之间。

　　四明郑刺史寒村梁晓行有句云：“野水无桥牵马渡，晓星如月照人行。”写景工绝。

　　吕文兆熊为刘在园所器，在园廉察江右，吕《登滕王阁》诗，一时传诵，气格殊健。诗云：“洪都尚有滕王阁，偶此登临秋色开。风月不随帝子去，江山如待老夫来。酒当红叶黄花劝，诗是残霞孤骛催。大手文章天亦忌，龙门千载有馀哀。”王勃龙门人，结盖借以自况。

　　“雪後天高双羽轻，金晴斜瞬暮平。谁知艮岳山头燕，风雨年年骂蔡京。”戴岩荦明说《题徽宗画鹰》诗也，殊觉新颖。

　　赵韦斋开雍《次山东门怀古》：“歌舞台空迹已更，莫愁湖水尚盈盈。英雄消歇知多少，红粉犹传身後名。”令人喟然。

　　江都王墨舟毂《岳墓》诗：“绣旗手揭宫中赐，一日金牌下十二。後先两诏死生殊，总为狱成三个字。嗟哉岳侯英且武，背嵬失取黄龙府！纵言矫诏陷爰书，也应收得中原土。岂知侯乃忠孝人，违命兴师是不臣。得地难将功盖罪，一生大节向谁伸？妖狐片语将星没，玉环老卒埋香骨。忠魂未必恋湖山，还随二帝悲寒月。”是诗无一懈笔，尤爱“岂知侯乃忠孝人”四句，可尽扫行权诸论。

　　会稽沈宜士元工诗，有《吹竹集》，绝句每入晚唐胜境。《扬州宫人斜》云：“恩宠何常判死生，玉钩斜近阿{麻女}茔。协塘帝魄痴如旧，一队香魂舞月明。”《楚宫怨》云：“巫山偏到楚疆来，行雨行拨不开。神女岂真腰更细，君王只是梦阳台。”《闻歌》云：“扬州《水调》至今传，不管离人尚未眠。一片商音何处去？分明收在泪痕边。”

　　山阴沈仲临居敬久客不得志，遗诗两卷，多凄苦之音。《边城杂咏》云：“野马悲嘶秋夜凉，边风天半叶飞扬。惊人欹枕镫明灭，始信《梁州》曲断肠。”《舟中闻雁》云：“征鸿嘹呖向南飞，回首家乡泪湿衣。此去关山无定所，难将消息寄君归”。可想其遇。

　　“木叶萧萧下，亭皋惨淡中。读诗怀柳恽，赋别饯文通。残夜雁翎白，斜阳鸦背红。计程今日去，秋尽到河东。”“一官看汝去，行李叹萧条。补被包书卷，诗囊杂酒瓢。山过虞坂脊，截太行腰。遥忆江枫冷，乡心廿四桥。”京口李基和《送江辰六之官解梁》作也，雅淡有中唐风。

　　左宁南良玉为将功不掩罪，最後以诛马、阮为名，称兵东下，尤为不宜。然统观史传，其志尚可原也。王新城载笔屡斥之。予意吴梅村身历变故，闻见必真，如《圆圆曲》、《临淮老妓行》，皆无忌讳，何独讳夫宁南？其《扬州》诗“东来处仲无他志”，谓宁南也。目以“处仲”，原其“无他志”，斟酌平允。惟钱虞山《题画像歌》“誓剜心肝奉天子，拚洒毫毛布战场”，过於袒护。此新城所以有“东林诸公讳其作贼”之议也。

　　虞山丙戌南还，《赠别故侯家妓人冬歌》诗：“绣岭灰飞金谷残，内人红袖泪阑干。临觞莫怅青娥老，两见仙人泣露盘。”“天乐荒凉禁苑倾，教坊凄断旧歌声。临歧只合懵腾去，不忍听他唱《渭城》。”《金坛逢水榭故妓》诗：“黄阁青楼尽可哀，啼妆堕髻尚低徊。莫欺鸟爪麻姑少，曾见沧桑前度来。”“剩水残山花信稀，琐窗鹦鹉旧笼非。侬家十二珠帘外，可有寻常燕子飞？”《金陵杂题》诗：“顿老琵琶旧典则，檀槽生涩响丁零。南巡法曲谁人问？头白周郎掩泪听”。“旧曲新诗压教坊，缕衣垂白感湖湘。开《闰集》教孙女，身是前朝郑妥娘。”哀音感人，岂可但以风流结习目之。周郎名锡圭，字禹锡，吾越人。妥娘字如英，诗载《列朝诗选闰集》。

　　宝应朱秋崖克生《送魏推官学渠之成都任》律句云：“佐郡分符入武担，锦鞯玉勒跨桃骖。梁园宾客歌《杨柳》，蜀国山河种石楠。叱驭宁辞九折坂，题诗应过百花潭。何年得访严平宅？欲卜升沉望剑南。”时王西樵、汪钝翁诸公皆赋诗，秋崖分韵得“覃”字，全首使事命意皆佳。

　　孟津王公觉斯铎诗篇甚富，材力亦饶，所乏者情韵。间为绝句，转使人把玩不厌。“三十年前紫塞垣，眉长鬓短眼殊昏。泪垂只说功名误，怕教儿孙过雁门。”咏《老兵》也。“竹簟银床生暗尘，空庭似水共冰轮。月华留意迟迟落，好照昭阳歌舞人。”《秋宫怨词》也。“古木萧萧野岸空，多年血战起阴风。公然一派西山水，流到沙场便不同。”《白沟河》也。“宫中何必论蛾眉，薄命生来只自知。他日君王如见面，可怜又遇白头时。”《宫意》也。

　　“沧江如此急，乱石自中流”，程山公名侯考。《登焦山》句也，极为宁都魏叔子禧所赏。余未详山公为人，但以诗论，已拔俗千执矣。

　　平湖陆稼书先生陇其，真儒也。朱竹有诗寄之：“主恩先後逐臣还，羡尔幽栖泖一湾。想得著书风幔底，桂花如霰落秋山。”下二句能状其肃然自得之致。

　　国初遗民阎古古尔梅，蒙世祖恩赦後，《别柏乡魏相公裔介合肥龚尚书》诗：“君相从来能造命，湖山此去好容身。”述感谢意殊得体。其他如咏秦始皇：“贵盛难消生妄想，聪明太尽转痴愚。”咏歌风台：“英雄原不羞贫贱，歌舞何曾损帝王。”“骂亦看何等客，腐儒原是使人轻。”议论畅快。《至函谷关》：“范叔西来人不识，田文东去吏犹眠。”使事工稳，不减胡宿也。

　　康熙丁丑，圣庙亲征葛尔丹，奏凯归，群臣多赋诗纪盛。昆山徐公果亭秉义仿唐杨巨源体，献《圣武成功诗》十章。其四章云：“帐殿神居迥，戎衣睿虑长。韦珠作服，な奉玉为装。蓄众仁无敌，胜残武独扬。旌旃林蔽影，组练日流光。鱼丽成前列，龙韬运上方。军容分左右，黄钺在中央”。形容典丽。九章云：“銮发秦川永，龙回晋水清。睿情周隐，朗鉴肃票彡缨。兵自天河洗，功因月成。三农安衤发衤，一宿落枪。大漠烟何峻，周行砥似平。无穷宵旰意，浩荡及苍生。”尤能状如天之仁，不愧《雅》、《颂》遗轨也。

　　永年申和孟涵光，节愍公佳允子。与逸民殷岳、张盖、刘逢源友，开河朔诗派。七言绝句中，有不烦雕饰天然如画者。《游黄花谷》云：“竹杖寻源入上方，满山槲叶晚苍苍。乱碑零落游人少，一道飞泉下夕阳。”《舟明湖》云：“女墙倒影下寒空，树杪飞桥度远虹。历下人家十万户，秋来都在雁声中。”《溪上》云：“微霜昨夜下庭槐，水畔登万里台。两岸芦花飞白雪，午桥烟里一舟来。”《茅屋成》云：“溪上新成屋数间，柳花蒲叶满松关。醉来白眼西窗下，卧看烟中马服山。”

　　山阴张登子陆《经雁门关》诗：“重关高峻势嵯峨，杰阁天开有雁过。六月寒风吹客袂，三春衰柳遍山坡。泉从绝顶分溪涧，到中峰隐薜萝。每忆当年边戍苦，烽烟无警荷戈多。”全首熨贴，结语尤振。

　　常熟钱木良择《寄刘在园官台州》诗云：“人从杨柳烟中去，书是桃花洞口来。”极工设色。後归空门。有《唐音审体》行世。

　　泰兴季天中开生《出关草》，多淋漓悲壮。《尚阳堡即事》第五首：“凿冰十丈得泉归，却望千门白雪围。海岸渔樵生计少，天涯亲旧过谈稀。顽山入屋霜连枕，断壑当门月上衣。狼虎乍啼儿女哭，夜添松火敌寒威。”《送左大来先生葬》：“重关不禁旅魂过，梦里看君渡塞河。白日总非生事少，黄泉翻羡故人多。荒台啼鸟围松柏，废苑寒销薜萝。未遂首丘须浅葬，好留枯骨待恩波。”《辽阳道中》：“关连白草暮平，东望龙楼紫气生。烽羽久停无野哭，管弦将动有春耕。海潮仍洗残兵垒，边日曾觑大将营。隋堞唐记皆寂寞，惟闻山杵夜虚鸣。”

　　近人论诗，或诋新城近体为新声忘倦，以其多尚丰神也。独不见“绝顶高秋盘鹳鹤，大江白日踏鼋鼍”，“城上风犹护蜀，江间波浪失吞吴”，“高秋华岳三峰出，晓日潼关四扇开”，“两戒中分蟠太华，孤城北折走黄河”，“大江日夜流如昔，武帝雄风去不还”，“吴楚青苍分极浦，江山平远入新秋”等句乎？惟《秋柳》四律，韵远而骨媚，初非正宗，《精华录》犹未割爱，遂贻口实。先生有《赵北口见秋柳》二绝句：“十二年前乍到时，板桥一曲柳千丝。而今满目金城感，不见柔条地垂。”“六载隋堤送客骖，树犹如此我何堪！销魂桥上重相见，一树依依似汉南。”几使读者亦欲下宣武之泪，转胜律句也。

　　龚合肥诗文下笔数千言立就，不加点窜，世祖尝於禁中赏叹其才。诗刻意摹杜，古体多用韵，予谓见长初不在此。雅爱其《赠白仲调长歌》起云：“甲乙之岁无事无，台城白昼嗥妖狐。”指南渡时事也。下云：“中有一人髯且怒，昔母赵娆父王甫。”指怀宁也。“髯且怒”，活用“髯参军能令公喜，能令公怒”事，是怀宁气象。下句是怀宁罪案，老辣非浅学可办。佥才为绝句，如“倚槛春愁《玉树》飘，空江铁锁野烟消。兴怀何限兰亭感，流水青山送六朝”。“万里秋阴入暮烟，盘空石磴断虹前。西风残叶能多少，变尽江山九月天”。气韵绝不凡也。虞山、太仓间，非公自难鼎足。顾茂伦有孝赵山子钞《江左三大家诗》刻之。

　　岭南陈元孝恭尹佳句，脍炙艺林，莫如“十年士女河边骨，一笑君王镜里头”，“南国干戈征士泪，西风刀剪美人心。”然“一笑”句究似涉佻，不如下联新颖，无伤大雅。

　　刘在园官括苍时，有句云“官舍夜深曾过虎，人家日午不闻鸡”，酷肖山僻景况。《戏友人纳妓》云：“花只合中看，一折归来便不鲜”，可於唐人“黄金用尽教歌舞，留与他人乐少年”，下一转语。又歌行“嗟此纷纷假弟兄，五伦忘却真朋友”之句，亦有味也。

　　怀古诗，唐人推刘沧、许浑，然求其波澜切、评断确，终须宗社，若《咏怀古迹》诸者，可按也。後人不论何地，略切一二语，即倚残山剩水、蔓草荒烟为活计，其实不作可也。王墨舟《金陵怀古》第二作：“连江烽火乱如麻，犹自笙歌拥丽华。绛蜡不知天已曙，凤帷初起月将斜。诏催江令翻新曲，书止隋军奏暮笳。千古君臣浑不悟，依然高唱《後庭花》。”借陈以刺福王也。魄力虽难拟杜，要非无为而作者。

　　诸惕九鼎《咸阳》诗：“十二金人环殿阙，三千秦女卷衣裳。”对属之工，亦几类“秦地重关一百二，汉家离宫三十六”也。

　　渡扬子江诗，使事精采者少。王东亭士祜“地近沉舟悲战伐，人从击楫想风流”，自是名句。

　　“璧月庭花夜夜重，隋兵已断曲阿冲。丽华膝上能多记，偏忘床前告急封。”宗定九元鼎《吴音曲》也，有玉溪风致。

　　黄冈王公昊庐泽弘为骚坛领袖，尝咏留侯祠：“报韩志切逢黄石，翼汉功成赖紫芝。”典雅可见一班。

　　咏扬州诗多新隽可爱，汪钝翁绝句，笔妙尤过人。其一云：“《水调》歌残翠黛消，几枝烟柳曳寒潮。隋家无限伤心事，第一休过廿四桥。”其二云：“艳骨香魂怨月明，荒村有玉钩名。春风吹遍青青草，直到雷塘不断生。”

　　朱竹最工绝句《竹枝》体，国朝无出其右。予所欣赏，间在其不甚着意者。如《题高侍读江村图》：“菊间疏寮旧迹存，画图仿佛见江树。双桥尽许通舟楫，他日柳阴来叩门。”“杜甫南邻有朱老，吾将徙宅问东家。水边沙陵田阔，添种鸭桃千树花”。兴趣甚逸。

　　杜茶村《金山》诸律，如“江流元自涌，天地亦何心”，“极目非无岸，沧波接大荒”，“海气昏南北，钟声变古今”，胸孔眼界，超出寻常，是少陵嫡派。

　　新城《论诗》诸绝，秤等不逾，且多寓意。独不解者，李沧溟诗虽有习气，七言近体自推高手，乃云：“未及尚书有边习，犹传林雨忽沾衣。”沧溟馀韵，何遽不如边耶？尝见钝翁《说铃》载先生言：“若遇仲默、昌，必自把臂入林，若遇献吉，便当退三舍避之。”钝翁云：“都不道及汝乡于鳞耶？”先生默然。何沧溟之见遗於先生也？恨九原不作，无由质之。

　　华亭沈公绎堂荃《潞河道中》句云：“夜气临关紫，河流倒日黄。”《返照》句云：“颓千里黑，返照半天黄。”押“黄”字皆入神。

　　魏环极《剥榆歌》：“黄沙日暮白村路，烟火尽绝泥塞户。路傍老人携稚儿，手持短铁剥榆树。我问剥榆何所为？老翁倚马哽咽悲。去岁死蝗前死寇，数十村落无孑遗。苍苍不恤侬衰老，独留馀生伴荒草。三日两日乏再饣，不剥榆皮焉能饱！榆皮疗我饥，那管榆无衣。我腹纵不果，宁教我儿肥。嗟乎！此榆赡我父若子，日食其皮皮有几？今朝有榆且剥榆，榆尽同来树下死。我为老翁颁丹纶，免贡蠲租十道使。而况天子轸遐边，九阍胡云隔万里？愿告今日郑监门，长歌绘作《流民》纸。”句句沉挚，结束尤得大臣之体。

　　李舒章雯诗宗王州、李于鳞，不无郛廓，然天才自俊。如《送江谷尚归长沙》作：“长沙才子拂征衣，沦落京华客渐稀。楚玉深怀人不见，江高卷雁同飞。霜流湘浦蒹葭薄，月冷昭潭橘柚肥。只为君家传《别赋》，消魂尤在送将归。”《早春游万附马白石庄》作：“白石桥边御路是，沁园池馆向清溪。花分洛苑香犹静，树拟长杨叶未齐。金井床寒妆阁後，玉楼箫断凤城西。青山半入失轩里，门外春风听马嘶。”细腻风光，非凡手可效，天固生之，以备圣朝鼓吹。

　　同里沈菊庄天渔工於诗，至老不遇，後裔式微，遗稿散轶。予筐衍尚存二篇，乃少时见赏於慕公天颜者也。其一《韩淮阴钓竿歌》：“人谓钓竿三尺细，我谓淮阴生死系。淮阴淮阴未虎啸，落寞王孙只垂钓。茹鱼不饱体得全，况逢阿母相周旋。鱼不易求诛羽易，且掷钓竿沛季。剑在手，印佩肘，哙等何人敢匹偶？千金之重酬漂母，一竿之微还忆否？淮阴江上鱼嬉游，未央宫中烹走狗。吁嗟乎！汉王嗜杀功高臣，不闻嗜杀钓鱼人。”其一《赋得去国汉妃还似玉》：“边风猎猎马嘶频，即此声闻亦惨神。в发已堆胡女髻，修眉曾锁汉宫颦。妆成自惜红颜命，别後谁怜紫塞春？未必北庭无画史，也甘涂抹作人。”

　　福清林茂之古度鼎革後居金陵。尝访王阮亭於扬州，与诸名士宴集红桥平山堂间，王亲为撰杖。林以诗属王删定，王录其学六朝者，汰其染竟陵派者。予观林诗如“松声流夜雨，草色积春烟”，“乡心外尽，春色雨中过”，“流水到门响，梅花绕屋多”，“今日已春色，深山犹未知”等句，颇近韦、孟风致，但气韵薄耳。林八十馀，贫甚，冬夜眠败絮中，有诗云：“恰如孤鹤入芦花。”桐城方尔止文寄以诗：“积雪初晴鸟晒毛，携幼女出林皋。家人莫怪儿衣薄，八十五翁犹袍。”洵艺林韵事也。

　　吴郡徐元叹波隐居工诗，谭友夏元春书其门曰落木。国初尚在，年七十。钱牧斋寄诗云：“皇天老眼慰蹉跎，七十年华小劫过。天宝贞元词客尽，江东留得一徐波。”“落木空红豆贫，木鱼风响贝多新。常明灯下须弥顶，雪天香南见两人。”诗有《谥箫堂》、《染香》等集。五言句如“野水断村路，孤烟生竹篱”，“小池晚雨到，古郡秋风初”，清微冲淡，不染纤尘。

　　山阴寿朗洲致瀛，少时以“青枫曲水岸，茅屋野烟村”句，见称艺林。後棘闱屡踬，遂刻意攻诗。《友べ轩集》四卷，藏於家。诗喜多多益善，一题或数十首，一首或数千言。予所爱独在少许胜人。《采莲曲》云：若耶莲种犹如昔，下塘红盛上塘白，自注：“《会稽志》曰：‘山阴荷最盛，出偏门至三山多白莲，出三江门至梅山多红莲。’”采莲女儿莲步窄，翻轻波。惊小艇，不采多。《拟古》云：“纤纤桑下韭，条条河畔柳。柳条任所攀，但弗出阳关。阳关欲断魂，行人何昏昏？烟雾迷古道，萋萋动芳草。日从东方来，辉光照我襟。对此辉光好，行乐应及今。”《叹落梅》云：“芳容渐觉老，憔悴依春草。犹忆暗香时，怜之且莫扫。”《和沈菊庄咏史严先生》云：“桐江一钓叟，偶与天子宿。只知是故人，足竟加其腹。”《安金藏》云：“剖腹明庐陵，乃在伶人列。女主虽奇凶，感彼终了彻。”言简味长，最是高格。平生轻财重然诺，晚染足痱，杖头钱亦缺，有句云“大造至公偏靳健，密交虽迩不知贫”，闻者喟然。

　　莱阳姜给事如农采，与弟考功如须垓，皆以金石为肝胆才也。给事明崇祯辛未进士。壬午擢礼垣，五月中条上三十疏，以言事触首辅怒，与行人司副熊鱼山开元同下北镇抚司狱，备极考掠，濒死者数。甲申正月，谪戍宣州卫。会京师陷，愍帝殉社稷，金陵马、阮用事，流离徽州、吴门间。国初奉母归莱阳，山东巡抚招之，托疾免。还寓苏州，自号宣州老兵。康熙癸丑病亟，遗命赴葬戍所，以故君未赐环也。及卒，其子葬之敬亭山下。予尝见《赴戍敬亭》诗，结云“先皇千滴泪，独在敬亭山”，大节尽此十字矣。考功崇祯庚辰进士。官行人时，见廨舍碑有阮大铖姓名，特疏请碎之，重书勒石。愍帝允之，乃削去。徐孝廉昭法枋诗所云：“击奸穹碑碎”是也。鼎革後隐吴门，有《集》、《伫石山人稿》。其《对酒行同秋岳作》内云：“草凋骐骥分宜瘦，国危贤哲须自疚。末年朝议最纷纷，兄弟击奸计不就。”以诗徵事，梗概可想。秋岳，秀水曹侍郎溶也，字鉴躬，别号金陀老圃。藏书最富。有《倦圃诗稿》，载《对酒严氏山楼同如须作》，内云：“忤奸直谏熊与姜，比肩论事最亲昵。朝堂盘踞多巨公，鄙躯未肯供呵叱。入殿虽稀雨露恩，当时颇畏风霜笔。”即指鱼山、如农也。

　　仁和徐野君士俊少奇敏，好读书，至老勿倦。为文跌宕自喜，诗亦然。《蜀中竹枝》云：“蜀山高高天际齐，蜀江清清浣妾衣。高塘驿中寻梦去，鬼门关上唤魂归。”思致自别。全集名《雁楼》。年八十，面如婴儿，世传其曾遇异人授导引法云。

　　练川吴西宁符奇，明季曾隽武闱，分守水汛，有司简之，弃去为诸生，以诗见称程松圆。国初首饩於庠，名益噪。屡困场屋，老死无嗣。吉水李公醒斋振裕并其弟茂含庄集刊行，曰《延陵合璧》。西亭诗未能婉而多风，七言绝句新致殊似杜樊川。如《过江阴》云：“鸦啼日出少人行，闻说当年苦战争。多少江南形胜地，降旗先插石头城。”《江行》其二云：“漫说江南王气雄，六朝歌吹转头空。长江信是无情物，才有楼船便顺风。”其三云：“谁唱当年《玉树歌》，眼前无复旧山河。江流枉自深千尺，不及宫前一井多。”其六云：“故垒寒江一片，当年成败几纷纷。儒生功业空千古，酹酒荒台吊允文。”《题画册褒姒举烽》云：“烽火儿嬉事可哀，西周宗社陡成灰。方知八百盟津会，只直骊山一笑来。”《西施泛湖》云：“烟水苍茫一棹空，馆娃歌吹已。当时便赦孤臣死，那肯相随到甬东！”《石湖晚眺》云：“雨足西桥一水长，秋风十里稻花香。范公祠下笙歌散，叶叶鱼ザ弄夕阳。”

　　短章易於有趣，难於有势。永城李公容斋天馥《晓猎》诗：“晓猎城西好，高风远帐开。红尘不断处，一骑臂鹰来。”势如千百言，可见大方手笔。又《偶忆巢湖》诗：“巢湖又别误华簪，湖上青山梦里酣。三月鲥鱼九月橘，令人那不忆江南！”第三句，使後人於莼鲈之外，更添诗料矣。

　　间王农山广心诗秀气成采，长篇如《大梁行送林平子》，韵致仿佛梅村。七言近体佳句，如《冬至》：“东堂宦兴销残雪，南国乡心散早梅。”《送向西昆奉使还蜀》：“乱後草堂江燕在，春来剑阁杜鹃鸣。”《挂剑台》：“交情生死精灵在，剑气山川日夜浮。”《夏日集双寿堂守魏惟度》：“海角断虹残雨後，城阴洗马晚凉时。”《春寒》：“新绿市桥杨叶短，乱红山寺杏花残。”可换凡骨。先生绕膝三凤，黼绂平，锺毓固有自云。

　　江宁张南村扌《报国寺看松》诗：“不复辨何代，冷然想太初。孤根原耿直，高节自萧疏。未敢轻携酒，焉能常读书？此中真世外，却拟结吾庐。”闽人魏惟度宪云：“起得がテ，使人神想。”固非妄叹。

　　“君恩三疏得抽簪，绿野新开古塞阴。出处蚤关天下计，清忠不尽老臣心。两朝国是青编在，一代身名曰发深。金甲已销耕凿稳，朔边月快登临。”陈泽州《送魏环极致政归蔚州》诗也。“回首觚棱别紫宸，孤舟遥下富川滨。谁令江外渔樵侣，争识先皇侍从臣。上殿似闻辛庆忌，行吟休拟楚灵均。千秋公议存青史，应为朝廷惜此人。”王新城《送张蒉山贞生归庐陵》诗也。“十载江湖隐钓矶，跨鞍绝塞欲谁依？草荒白帝家何在？瓜熟青门事已非。著作千秋身未老，悲歌万里客将归。并州风劲霜如雪，送尔离亭泪满衣。”昆山徐公健乾学《赠李研斋》名俟考。诗也，真正尔雅，可参史乘，非泛泛投赠之什。

　　上元黄九烟周星《游冒巢民春晖园》诗：“梦老吴山五十年，今朝始得卧苍烟。三峰已叩生公石，一水还浮米芾船。海国衣冠名士会，醉乡花月美人天。豪情胜事真千古，那羡兰亭共辋川！”宕逸可玩。後流寓湖州，年七十，忽纵饮大醉，沉南浔河死。所著《唐诗快》，脱尽沧溟、竟陵窠臼，足增人才识。

　　山阴钱去病霍有《望舒楼诗集》，《长门怨》一首，予所最爱：“十度汉宫秋，不曾闻促织。一朝入长门，声始唧唧。盛年羞别离，掩面空悲啼。静夜疑妾心，倾耳听车音。春殿昭阳歌舞空，玉阶白露起秋风。还把镜中颜自看，阿娇仍是少时红。”全首怨而不怒，起四句极善形容得意人忽然失意情景。

　　宫词高唱无过王龙标。龙标後仲初最擅名，然所长在於铺陈讽刺，稍失敦厚之意。自花蕊而降，大抵宗仲初派。会稽孟耒山轩有《宫词》二十二首。其第十首云：“敢说蛾眉迥绝伦，主恩自遍汉宫春。王嫱出塞今还忆，况是殷勤侍酒人！”第十一首云：“肯将歌舞误长安，雨雪纷纷对酒看。侍妾虽然金屋暖，君王须念玉关寒。”命意高出前人。

　　蒲州吴徵君天章雯初至京师，未知名。新城亟赏其诗，称为天才，常口诵诸巨公前，吴名大噪。予按新城《河中》诗“河声近挟中条雨，关势遥分太华旒”一联，意象高远，非凡笔可效。天章“河声夜听昆仑远，岳色晴瞻太华高”，更觉浑成也。天章复有“门有九曲昆仑水，千点桃花尺半鱼”之句。意其生河岳间，故应独擅胜场。

　　汤潜先生斌，学问政事，彪炳国朝，初不藉诗以见，诗亦自佳。尝《题画》云：“秋林不厌静，高士自能。尽日茅亭下，开窗对远山。”着笔不多，胸次可想。

　　馆阁相赠诗，极难清新。严中允绳孙《赠顾舍人贞观》诗：“晓日凤城开，才是仙郎下直回。绛蜡未消封诏罢，满身清露落宫槐。”真仙品也。

　　宗室香婴居士文昭有绝句云：“小径深沉绣绿苔，曲阑干外尽徘徊。似疏产密三更雨，墙角碧桃无数开。”春泽亘融，淡淡写出，使人爱玩不已。

　　唐人“妾梦不离江上水，人传郎在凤凰山”，可谓思深言婉矣。李屺瞻念慈《春闺曲》，却翻一意云：“闻道渔阳路，千山复万山。如何妾梦里，一夜一回还？”

　　莆田余澹心怀居建康，风流领袖，所著《板桥杂记》，世眼以为艳情，道眼以为殷鉴。《金陵怀古》诗，如《谢公墩》、《孙楚酒楼》、《雨花台》诸作，渔洋山人比之刘宾客。近人多爱其“绿萝僧院孤烟外，红树人家小阁西”一联。予谓写景虽工，要是装色画，非逸品也。不如“芳草故都春闭户，落花寒食夜开樽”，淡宕有味。

　　桐城张相公英七言律句，如“好水好山春草路，轻烟轻雨杏花时”，“开户最宜春夜月，到门无限夕阳山”，“方塘断岸经春雨，野水平桥复旧痕”，“空山去郭十馀里，老树成阴三两株”，“繁英满座风飘入，碧草当阶雨剪齐”，“古寺晚钟春色外，远村低树夕阳边”，“趁晴小葺看花屋，辟地先编护菜篱”，秀骨天成，清新拔俗。砚斋相公廷玉诗体相肖，如《春日侍直畅春园即事》五言律句“绿芜酣宿雨，红杏破轻烟”，“在藻鱼吹浪，衔芝鹿近人”，“柳阴春水曲，花外暮山多”，“松影团成幄，花光散作”，不斤斤规抚燕、许，自非郊、岛气象。他如《田园杂兴》：“每趁斜阳晒网，好乘春雨扶犁。供客但将鲈，祈年只用豚蹄。”“课读不妨春作，御寒自织冬衣。门外儿童散塾，窗间少妇鸣机。”“烟生茅屋白，雨过菱塘水新。今岁秋田大稔，稻苗高过行人。”“小桥流水村近，束柳长堤路斜。车马不闻叩户，鸡豚自识还家。”太平风俗，描写熙然。

　　登燕子矶诗，泥於眼前，则兴寄不远，泛从兴亡着笔，皆是金陵怀古诗也。新城“岷涛万里望中收”，先喝大势。“振策危矶最上头”，擒住题面，已如建瓴。下六句步步得手，自属绝唱。若秦留仙松龄“自昔称奇险，残阳试一登。江声趋铁瓮，山势束金陵。去住随明月，兴亡问老僧”，老劲极矣。结语“空亭凭绝，吟眺我犹能”，略弱，然不失为名作。梅渊公清七言律前四句云：“石翼何年水面浮，飞来屹立大江流。波沉台榭三吴梦，烟锁艨艟六代愁。”亦妙。

　　虞山《漂母祠》诗，人以“千金知老母”寓意极深。沈台臣受宏《经漂母墓》诗云：“一饭成千古，令人心慨然。王孙倘不贵，老母竟谁传！落日照淮水，西风吹墓田。犹多钓鱼者，相视合相怜。”说得更畅矣。

　　宫定梦仁《居庸关》五言律：“叠翠空中见，嶙峋巩帝京。黄花南作镇，赤石北为城。鸿雁风前急，橐驼夜半鸣。昔年兵甲气，此日静无声。”结体工整，几可擅“长城”之目。

　　汪钝翁尝与李武曾良年即席为一画师赋诗，李揽笔即成云：“王郎画手今无匹，相值秦淮岁已阑。却忆帝京消夏日，见君壑昼生寒。”汪叹其章法高老，遂撤管。足见先辈虽自矜许，不乏虚心也。

　　咏物诗有刻划惟肖者，有淡远传神者，总以情寄为主，风格佐之，乃不失比兴之义。咏花一体，最易涉荡子女郎声口，试举所见以立标准：如“百年冰雪身仍在，十日春风花已生”，万年少寿祺赋草堂旧梅句也。“初疑皎洁同身，细嗅氛氲是国香”，龚半千贤赋玉兰句也。“节後有佳色，岁寒留晚香”，吴鳞潭苑赋冬菊句也。“香色自能回造化，清高原不近时人”，沈华璧文璋赋梅句也。“小院飘时香未歇，春泥点去子才生”，孔东塘赋落梅句也。“暗风吹不落，寒月独相侵”，陈靖共寅赋腊梅句也。“长夜应难叫，危冠空自雄”，钱饮光澄之赋鸡冠句也。“村落犹分树，江天但见霞”，卓鹿墟尔堪赋桃花句也。“微月步遥夜，轻风生素波”，释海岳赋水仙句也。“犹然心未老，却早鬓如霜”，吴丹步雯联赋芦花句也。“若非清到骨，安得气凌霜”，宋嵩南衡赋菊句也。“照日乍疑珠冷，临风如见玉山颓”，刘古岩弘道赋雪球句也。“半夜月明人不见，秋风吹动一池香”，洪去芜嘉植赋白莲句也。“清白一心应自赏，玲珑八面任人看”，程千仞集赋绣球句也。“富贵无骄色，烟霞留淡妆”，吴六章志奎赋白牡丹句也。“一枝能独秀，数树自成林”，程克用昌赋桂花句也。“倾国仙姿如欲语，可人幽韵不须香”，赋海棠句也。“独犯炎威出，冷然冰雪姿”，汪舟次楫赋茉莉句也。托物写怀，皆属高格。他如宋荔裳赋梨花：“艳曲还闻歌《玉树》，故宫久已罢《霓裳》。”吴{艹园}次绮赋西湖宋时三桂：“西湖风月谁为主，南宋山川独此花。”另是一格。周栎园《雨後看牡丹》：“细雨难催孤棹去，繁花苦约老人看。”直似少陵“幸不折来伤岁暮，若为看去乱乡愁”矣。

　　诗不可学富贵语，亦不可学寒乞语。郑寒村《向郡赎典》诗：“一年才得一旬归，又去冲寒赎典衣。滑滑冰纹惊鸟立，轻轻雪片傍人飞。农家扫舍将迎灶，野店催逋却掩扉。爆竹数声城郭近，斜阳渐喜似春晖。”结二语定非槁项牖下人口角。

　　富平李天生因笃，以博学鸿词科入翰林，乞终养一┅，至性大文也。诗格奇辟，五言律尤工造句。如“倒壑喷高雪，飞岩带夕阳”，着意在“倒”、“飞”二字。“层封鼠迹，暴雨出龙声”，着意在“封”、“出”二字。“蛛当户冷，石藓衬阶柔”，着意在“冷”、“柔”二字。“磬声缘壑细，灯焰入楼深”，着意在“缘”、“入”二字。“涧僻开花久，林回飞翠浓”，着意在“僻”、“回”二字。他如《登五台绝顶》：“此邦连大漠，何路抵中原”，“塞马嘶玄岳，关榆堕紫荆”等句，浑成工妙，直入初、盛唐之室。

　　圣庙享国久，平乐事，群臣歌咏甚盛。乔学士石林莱《南苑赐观烟火歌》起云：“上元之夜ㄔ胧，千门火树交加红。烟花九陌递歌舞，圣人驾出蓬莱宫。”序述庄雅。中云：“宵中纤翳忽四卷，极望天汉磨青铜。砉然铁锁如可掣，一道直驾长桥虹。鱼龙鞭蛰起空际，施设无乃烦天工。”又云：“霞车纛翻暗压阵，铁骑胃集宵传烽。重围遥听屋瓦震，百战仰受梯攻。”形容奇丽。结云：“人间此乐得未有，主恩特许臣民同。”浩然气象，於小题见之，真如椽之笔也。

　　于少保祠诗，悲壮者甚多，不免似岳忠武，可通用。钱塘陆士次“不将北宋为南宋，翻藉新君返故君”，乃铁案也。歙县吴剑宜荃拜墓句：“八方惊土木，一老靖烽烟。”亦佳。

　　作诗贵有达识。严陵钓台诗，往往说成千古人品只有隐逸，甚而挪揄光武，菲薄台，尤可晒也。辽阳苏小眉良嗣七言古诗结云：“试想羊裘老子非熊翁，隐显虽殊道则同。丈夫遭遇各有命，何事拘牵形迹中！”最为豁达。

　　梅澹克钺《团江谣》三首：“团江风景好，前对鸭蛋洲。小船如小屋，大船如大楼。”“大船泊洪涯，小船泊浅莎。大船卖盐米，小船卖鱼。”“道傍种杨柳，好作郎马鞭。门前种杨柳，好与郎系船。”丰格在齐、梁以上。

　　大司马吴留村兴祚诗，若“溪隐毒气，山多朽木香”，“饥鸢猎水去，老孛负归”，“风吹溪瘴黑，日落岭黄”，“鱼起时浮岳，波高欲撼天”，“卧岩前白，花开洞口红”，“鸡犬闻獠洞，鱼市蛋船”，“惊魂欣已定，白骨痛犹存”，“贼纵无深计，臣宁不远谋”，“云求罪薄，焉敢论功高”，皆入粤时情景也。公材器非凡，似此笔致，亦何减古作者。

　　予於明诗不尚锺竟陵，然颇爱其《登高》句：“子侄渐亲知老至，江山无故觉愁生。”非独暮年人增喟，壮龄读之，亦自怦怦心动。今阅汪栗亭《稽古堂稿》咏《中秋》有“老当佳节珍良夜，人在乡山爱好秋”之句，参之竟陵，所见略同。

　　“万事总随新历换，一樽留取隔年开”，程峰瑞礻龠《元旦》句也，极新极确。

　　诗景有虚有实，若虚实之间，不必常有此，却自应有此，惟高手自然写出，新颖可喜。钱虞山“春风蕴藉养花天”，田山{艹疆}“衣上新泥燕子来”，李武曾“故人船到月当门”，施愚山“寒禽日暖作春啼”，皆臻妙境，可为初学举隅。

　　诗语成谶，往往有之。莆田魏宜仲天申，惟度雁行也。惟度以选诗留白下，宜仲令于楚，寄诗招之。诗云：“天涯薄宦一身轻，望断吴江路不平。赤壁寒风空鹤梦，白门夜雨忆鸡鸣。文章千载知虚席，贫病三春倚短檠。汝不肯来予莫往，再生应了子由情。”惟度得诗忧之，未几宜仲死矣。

　　廖莲山腾奎《长安即事》诗：“上林春到啭流莺，无数游人载酒铛。客枕谁来惊晓梦，盈盈都是卖花声。”“春堤绿柳正含烟，醉拉佳人坐马看。彩袖迎风娇欲堕，呼郎缓辔莫扬鞭。”虽若近纤，却是平世界士女恬熙光景，与俗艳不同也。

　　“Ч弟封侯列上卿，汉家危卵禁中兵。安刘幸尔归平勃，谁守王陵白马盟？”孙司空屺瞻在丰《咏史》作也，平允可入史断。

　　徐方虎《蚕妇曲》：“蚕房新妇娇红玉，携笼采桑拗青竹。绣袜罗裙踏作泥，弱腕并刀切叶齐。良夜香帱体不着，身在灯前蚕在箔。戴胜才啼又杜鹃，纸窗风暖正三眠。意慵肩垂杨柳，欲青梅懒举手。镜奁偷展暗咨嗟，眉黄不扫鬓欹斜。山头茧白翁媪喜，小姑催入缲车里。千缲万缲多苦辛，寸丝不挂蚕妇身。低声又约邻家女，明日沙头漂絮去。”极写勤劳，无一字酸楚，兼能状轻盈婉娈之态，非秀骨天成，不足办此。

　　诗家用着力字多见重复，或由材窘，然情景既工，亦不须避，如杜工部屡用“动”字，反奇妙也。邱南斋象升《岭南集腰古驿》句：“雨沉埋古驿，榕老逼危楼。”《茶亭晚行》句：“晚摩石黑，骤雨逼天青。”二“逼”字皆佳。《那乌山》句：“树阴昏古庙，涧水溜残矶。”《出洋》句：“蜃气昏如雨，鼍声暴似风。”两“昏”字皆佳。

　　莱阳宋荔裳琬，宣城施愚山闰章，渔洋所推南施北宋者也。施太夫人遭蒸梨之变，终身孺慕。莅外任，以循良称。膺鸿词科，入史馆，临殁犹草《冯恭定传》，其勤职如此。宋故家令子，当景运维新，擢登仕版。遘浮谤颂系，事旋雪，补官郎署。外调蜀臬，入觐殁於京师。渔洋以先後入蜀，不一见为恨，其人可知。曩四负老人为予言：“客江右时，与流寓吕逸田、释心壁论康熙诗人，曾举渔洋推施、宋语，揣量未定。子以为何如？”予未及应，藏於心十年。今寻绎二先生集，施骨清，宋才俊。施古今体擅长尤在五言，宋古今体擅长尤在七言。施如良玉之温润而栗，宋如丰城宝剑，时露光气。要其陶冶唐、宋，自抒性情，成昭代雅音则一，分镳南北，殊非溢美。今老人不可作矣，予於二先生妄附末议。寒宵灯ㄠ，追忆庞眉，曷胜零落山丘之感。

　　吴汉槎兆骞出塞，诸名公不胜惋惜，见於诗词者，吴梅村、顾梁汾其最著也。徐公健每对酒谈及，忽忽不乐。後蒙恩赦归，新城和健诗，有“太息梅村今宿草，不留老眼待君还”之句。余观其《秋笳集》，如“龙山晓色连沙起，皮岛涛声蹴岸回”，“天尽龟林通铁勒，地从鱼海入银河”，“军容直入无雷地，战气初销盛雪天”，“种榆尚识秦人地，射柳空传汉将坛”，“旌旆晓迷鸦岭色，风涛春走雁沙声”，“满目沙场征战後，谁将耕凿起凋残”，“剑锋用尽疮痍在，愁杀松山夜突围”等句，悲壮雄丽，自是出群材，宜诸公之见重也。归未久即死，才人命薄，至今犹慨。吴少时简傲不拘礼法，其师计青辚名大加捶楚。後见所作《胆赋》，曰：“此子必有盛名，然不免於祸”。两言俱验矣。

　　《三百篇》形容情景处，多以叠字，其连句用者，若《卫风硕人》之卒章是也。《古诗十九首》，用叠字亦精。杨公筠湄素蕴《赠戴又还诗》：“莽莽朝歌道，辚辚西归轮。戚戚一杯酒，忄良忄良别故人。遥遥十馀年，悠悠各苦辛。”连用六句。《宿周府》诗：“亭亭门前柏，青青林中竹。灼灼涧底花，呦呦山下鹿。”连用四句，皆不厌其烦。其近体名句，五言如“千盘里路，九曲客中肠”，“中驿鸣鸡早，严关落日微”，“细泉穿石腹，老树踞山腰”，“地脉临关亢，风威近塞偏”；七言如“杖底严城临卫水，峰前冻树障秦关”，“乱後青烟寒戍垒，春来娇鸟杂边声”，“玉帐琵琶弹夜月，沙场风雨泣冤魂”，“陇头月照千屯马，栈阁连万灶营”，“黄日暮低平野，白草秋空没断山”，非元和後音律也。

　　山川景象，诗人无限名作。求其穷极笔力，专工缒幽凿险者，昔则胚胎于谢康乐，神化于杜少陵，怪变于韩昌黎；今则虞山《登岱五十韵》、《游黄山》诸歌，新城入蜀入粤诸古体，大手笔也。其他如施宣城《玉甑峰》诗：“晓看江海间，巨舰ぁ一发。”《大龙湫》诗：“白龙倒影垂青天，天河欲决沉桑田。”王黄湄又旦《大风雨自玉井归西峰宿范湘滨道人复》诗：“天色变多端，一气自回复。徒侣对向失，苔滑沮纡曲。”冯讷生灵骧《栈》诗：“峰峰自回合，藤蔓束荒烟。盘盘缘石壁，磴磴扪青天。”《过九折坂》诗：“扪萝踏天梯，栈石欹还断。大壑老蛟潜，金鳞时一闪。”皆不须词费，已见神力。

　　《竹枝》体宜拗中须，浅中深，俚中雅，太刻划则失之，入科诨更谬矣。刘梦得创调可按也。国朝大家，竹、阮亭外，作者林立。王硕园昊“青油画舫木兰桡，犹趁吴王送女潮。郎心未识分离苦，容易行过宝带桥。”吾乡徐伯调缄《镜湖词》：“勾践城南春水生，水中斗鸭自呼名。杨花飞迟雁飞急，郎进城时侬出城。”在此体中非艳称者，格韵却甚稳。伯调蚤岁曾见重於虞山，有“《越绝》新书徵宛委”之句。後交宋荔裳、施愚山，皆序其集。

　　铜雀台诗，唐人後已难下笔。申和孟七言律，邓偶樵廷罗七言古，颇出清新，妙俱在结句。申诗云：“漳南落木绕寒 ，野雉昏鸦魏武坟。不信繁华成白草，可怜歌舞嘱红裙。西园乱石来三国，古瓦遗书认八分。七十二陵空感慨，至今谁说汉将军！”邓诗云：“漳河冰雪深没腰，寒沙十里东海潮。行人笑指一А土，荒凉铜雀当年桥。桥上春风何处招，美人一去空魂消，但恨曹瞒不见此萧条。”

　　泰州黄仙裳善谈负气，谩骂俗人。晚年贫苦，屡辞聘召，益肆力於诗歌。《与诸生讲禹贡》诗内云：“当其过门日，中心常苦悲。痛父殛羽山，遑顾呱呱儿！”真不朽语。又《青溪夜月续灯即事》诗：“莫信繁华擅六朝，携僧深坐话清宵。金陵万事都如梦，月色犹留旧板桥。”题小意大也。

　　盛唐人送仕宦诗不作泛语，如“此乡多宝玉，慎莫厌清贫”，“别後能为政，相思淇水长”之类。送迁谪诗不作苦语，如“圣代即今多雨露，暂时分手莫踌躇”，“长沙不久留才子，贾谊何须吊屈平”之类。严颢亭沆《送龚芝麓使粤东》：“灞陵衰柳映平芜，持节争看汲大夫。元老风霜标冀阙，清时雨露下番禺。千山象郡蛮烟合，万里羊城塞日孤。此去那论河内火，流民应上使臣图。”方尔止《送王酉山之闽中》：“君行万里莫凄然，自古文人多左迁。官舍况当榕树绿，王程正及荔枝鲜。从军瘴海知无事，送客榆关怅各天。他日量移吴与越，相逢重在水边。”二诗皆不失典刑。

　　范天翮鸿《剑客》绝句：“翩翩侠气走天涯，只辨恩仇不问家。来往长悬三尺水，酒阑抽看落霜花。”馀如《从军行》句：“战士营中寒篥，美人帐下怨箜篌。”《白下中秋游南郊》：“夕阳每恋江边色，明月先开岭上楼。”轩然有爽致。范会稽人，诗名《鸿爪集》。

　　高处士琴山圣行与沈菊庄、家四负友，诗必锤炼，十馀日乃脱稿，咏古多佳。《屈大夫》云：“潇湘夜雨哭精灵，想见孤臣憔悴形。遗节自标汉史传，沉忧谁识《楚骚经》？微茫烟景沧浪水，断续歌声渔父亭。千古几人凭吊处，汨罗江畔草青青”。《苏属国》云：“羁留绝域身漂泊，阅历危途境苦辛。别有冰心悬汉节，从他雪窖困王臣。八千里外胡天月，十九年来塞草春。不是中传雁信，谁知海上牧羊人？”他如咏陶徵君：“浔阳高节孤松老，彭泽清风五柳轻。”《咏明妃》：“君王永忆倾城貌，天地偏分孤冢春。”咏岳少保：“南渡君臣仇野战，中原父老哭精忠。”皆儆切不刊。

　　商丘宋公七言古诗，心摹手追於眉山，得其清放之气，各体亦秀，以台阁人成山林格者也。《即事六首》其一云：“两年宦况一囊诗，尽日都为啸咏时。欲向厅前了公事，二三老吏正围棋。”其三云：“东斋不复似官衙，竹径松扉兴自赊。最是园丁能解事，黄昏时节课浇花。”其五云：“雨过山光翠且重，一轮新月挂长松。吏人散尽家僮睡，坐听寒溪古寺钟。”此种风致，安得谓宦途中定是尘容俗状耶？与新城奖掖後进几四十年。毗陵郡子湘长蘅有《王宋合选》之刻。

　　《江左十五子诗》，商丘开府时所选也。分道扬镳，一时竞爽。匠门张太史大受笔力稍弱，七言绝句，丰致绝秀。《清流关咏古》其一云：“树障重鸟ㄢ山，中原旗帜望空还。风流後主耽歌舞，不闭南朝第一关。”其二云：“半叠《霓裳》舞未休，宋师不觉到清流。可怜百战南唐将，莫为宫中大小周。”其三云：“玉笙吹彻小楼寒，谁念东南战血乾。梦断故宫凋夜合，西风飞角过磨盘。”其四云：“一鼓关前晖凤擒，降王片纸出澄心。东流只有春江水，每念家山泪不禁。”曩义门何太史焯尝称匠门时艺，良质美手，英英鲜润。诗讵不然耶？商丘原序云：“书地而不书爵，所斯者远。”厥後诸家，多官禁近，擅词场，南沙蒋相公为世宗亲任，益叹商丘之鉴远矣。

　　●卷二

　　毛西河说经长於辨驳，文体长於序事，虽以攻紫阳蒙诟，实一代才也。诗拟唐人，意在矫虞山推重宋、元之枉，议者目为唐皮。予按绚烂有馀，但未归平淡耳。《饮马城边曲》二绝：“燕台北望蓟城山，饮马城边驱马还。前度锦车休出塞，将军近在草桥关。”“城边饮马莫辞遐，将采燕山二月花。日在阵前谁敢敌？蓟门关外尽风沙。”却类高、岑。他如五言绝句：“枫落林暂红，草疏路微白。墙低落涧光，门静入山色。”山居景领会入细。五字三韵体中“种蔬逢好雨，送客在残阳”，“山色门边起，江声城外来”，五言律中“林深无犬吠，一任乱莺啼”，“盘溪三十度，总在碧中”等句，则天然超妙，非粉饰也。总之汉、魏、六朝、三唐、宋、元，必难禁其互相消长於天地间，随体别裁，随时挽救，自在识者，过分门户，皆失平心。

　　题《桃花扇》诗，田山{艹疆}、宋漫堂最为扼要。山阴茅布衣商隐逸有一作云：“宫殿分旗驻大兵，秦淮水浅板桥倾。南朝无限伤心地，总有蓝瑛画不成。”点染颇隽。

　　“国庙衣冠此内藏，野花岁岁上陵香。邯郸鼓瑟应如旧，赢得佳儿毕六王。”康孟谋乃心《题庄襄王墓》诗也，盛为新城所称，有“关中三季，不如一康”之目。三李，天生太史，其一也。康、李轩轾，恐难遽定。此诗固瓣香新城者，宜为欣赏。

　　苕上严公存我斯诗格不甚高，体制和雅，自是平歌咏。《西洋国贡狮子歌》：“皇帝端拱御八极，坐开明堂朝万国。龙庭是海尽输诚，不贵异物贵明德。爰有神兽毛群王，雄姿特兀金精刚。产自西域筋骨异，独秉正色含中央。铜爪铁甲目如电，左顾右盼生光焰。有时哮呼发声响，贲山合野林木战。腾跃岂受人羁縻，张牙奋鬣形{髟不}{髟而}。肉视罢虎孩犀象，其馀琐细皆纷披。探微妙手九龄赞，百鬼惊啼飞走窜。何况盘旋亲见之，岩岩真雄悍。吾闻圣人有道四灵出，百兽率舞两阶侧。麒麟在薮白泽游，怀仁效义无不集。当今天子垂衣裳，声灵赫濯我武扬。陈书《旅獒》亲虎观，奏赋《羽猎》罢长杨。物无不庭远自致，ヮ首雕题争慕义。臣妾贽币理固然，示以含容非所利。此物何来遐陬，梯山航海多春秋。岂同白狼夸周满，何如赤豹歌韩侯。置之不近耳目玩，长林丰草远宫观。杀胎覆巢戒田渔，怀柔服猛勤宵旰。安得使之战阵催前锋，虎豹股栗长戈舂。征讨不王戮後至，河清海晏消边烽。”铺陈雄丽。如“不贵异物贵明德”，“示以含容非所利”，“置之不近耳目玩”数语，尤得体也。

　　海陵吴宾贤嘉纪居陋轩，朗吟高读，自号野人。周栎园刻其诗。《内子生日》有“绝无暇日临青镜，频过凶年到白头”之句，真可云糟糠妇矣。

　　馀姚谭公子宗，落拓不羁，善音律。尝于维扬酒楼唱《西楼错梦》，备极婉转。俄有人起自怜座，摘其中某字犹未稳。初负气不相下，继询其人，即谱曲之于叔夜也。遂相与登西楼，访穆素徽。时素徽已白发矣。诗载倪继宗《续姚红逸诗》，如《采石矶夜泊》起数语云：“得名纵有数，发生自奇特。下临水萧萧，上欲翠滴滴。纵不遇谪仙，亦必传此石。”翻案有致。

　　虞姬墓在灵壁县东十馀里，昔人表白虞姬墓。三原韩圣秋诗为增一“楚”字，赋三绝句。第二首云：“题卿楚字慰卿魂，地下惟知故主恩。老雉倾刘千古骂，人奴卖国出鸿门。”足为美人生色，亦足为重瞳吐气。

　　作古题形摹吻肖，自《诗归》出，已攻其谬。然有意为幽深峭刻，复乖大方。间董阆石含《黄鹄歌》、《陌上桑》、《塘上行》三首，浅深恰当，意亦雅正。《黄鹄歌》云：“览黄鹄之双飞兮，交颈岩阿。雄被弹射兮，遭逢轲。凄风苦雨兮，独宿高柯。嗟羽毛其摧折兮，顾影婆婆。感物伤怀兮，涕泗滂沱。我将改兮，死者其谓何！前有茂树兮，栖鸟何多？守志独处兮，誓不相过。”《陌上桑》云：“十五秦楼女，采桑南陌垂。妾心重恩义，调笑欲何为？”《塘上行》云：“蒲生绿水侧，翠叶何芊芊！顾影曾几时，憔悴非复前。绕池被芙蕖，颜色幽且妍。薄俗异新故，中道乃见捐。上有双鸳鸯，喈喈不忍分。衔恩誓相守，风雨同翩翩。妾心本无他，男子情易迁。盛衰讵有常，飘零分所安。愿君若明镜，照妾如当年。”

　　禅林诗多以清旷幽淡见长，虽是本色，仍不离蔬┺。广东释剩人函可《关山月》一篇，卓然非者：“月向巫闾山上出，不照生人照死骨。死骨千年更不还，魂随山月度重关。关山叠叠归魂苦，苍茫不记来时路。闺中少妇独夜眠，心心嘱梦去寒边。梦去魂归不得遇，明月如霜草语。”

　　汪钝翁官京师，与王阮亭齐名，阮亭诗所云“姓氏惭龙腹，文章忝雁行”也。汪性狷急，与时多忤，交游鲜善终者。退居尧峰後，与阮亭亦不免龃龉。及卒，阮亭有“知交满海内，议论根柢，终推此君”之语，未始不重之也。以予管见，汪古文优於王，王诗优於汪。汪七言绝句，陶冶南宋、元人，自成机杼，世多乐诵。律诗则卑视之，然其间亦自有唐调。如《秋日送人之秦》“千里烽烟连朔气，万家砧杵断寒声”，《送蒋给事之任九江》“峰叠似屏围楚塞，水流如带绕湓城”，《送九之河南》“河流直接三台险，山色遥连少室秋”，《送客游楚》“十年湖海愁将老，万里烽烟喜渐开”，《吴中感怀》“鹧鸪尽日啼春雨，睥睨连天起暮”，《寄赠吴门故人》“家临绿水长洲苑，人在青山短簿祠”，《送魏子存之成都》“望帝愁魂春树外，卧龙故垒夕阳间”，《送许侍御西巡》：“三卫龙媒饶水草，五原狼燧绝烟尘”等句是也。绝句《无题》二首，一云：“故宫高与碧山齐，无数垂杨接御堤。玉辇不来花落尽，晾鹰台上鸟空啼。”一云：“新汤泉咽不流，缭垣欹侧野塘秋。月明深锁长生殿，夜半无人誓女牛。”凄婉绵邈，极得唐人丰韵。著《说铃》时，以为无名氏题，见之慈仁寺东廊下。及晚年钞入集中，岂《说铃》乃偶尔卮言欤？抑编校者误入集中欤？姑为先生阙疑。

　　良工不示人以璞，诗家亦何常禁设色，要须腴不害骨，乃为作家。周釜山茂源律句，如《舟泊钱唐》：“隔岸青山神禹庙，中流白浪伍胥潮。”《雨中诸子集机山别业》：“何当花月春江夜，共此蒹葭秋水心。”《赠魏惟度》：“乡梦花残乌石雨，旅愁雁叫白门霜。”《城隅晚眺》：“燕子初归春雨後，桃花半老夕阳中。”《得家书》：“经年乍得盘中句，忆远频看锦上文。”《将赴山游之约风雨遣怀》：“芳树雨馀山阁暮，楝花风急海天凉。”《雨後过回龙》：“龙女乍回香径湿，雁王初下夕阳迟。”《彭古晋归自南康邀同楚越诸子小集》：“冰天破笠东林寺，雪夜孤灯左蠡船。”皆刻意烹炼也。先生官秋部，以恤刑驻节雪苑，有山人得罪，别驾欲加以刑，山人仓卒中托言秋部执友，冀缓其责，实未尝谋面也。别驾谒先生问之，先生引为好友，山人获免，一时推长者。官比部时，郎署为王、李诸公旧游，日与同官诸名彦过从，饮酒赋诗，大风雪勿辍，风流亦复可慕。

　　明季时海内疮痍，秦淮独为行乐地，若狂尤在冶情，乱後诗人凭吊，名章络绎。江宁陈幼木菁歌行前幅云：“公子王孙不惜钱，千金买笑拥芳筵。十二楼中觅妖冶，琵琶满载采莲船。文轩绣幕斗骄奢，朱槛雕窗掩碧纱。四时歌舞暂不歇，夜来明月朝来花。秦淮女儿爱追欢，珠帘暮卷倚阑干。魂消来往中流客，一路香风吹麝兰。”描写尽致矣。

　　国朝歌行，其初遗老虞山入室韩、苏，太仓具体元、白，合肥学杜，不无蛟螭蝼蚓之杂，才气自大，韩、苏，杜之嫡派也，元、白，初唐之遗响也。圣庙时，巨公济济，总以南朱北王为职志。朱始尚才华，後极驰骋，佳处兼似青莲。王则杜、韩皆宗，而得力於苏为多，平生颇略元、白，性趣使然也。予谓果有风情，元、白体自不可废。常熟钱湘灵陆灿《牡丹花下集同袁箨唐袒命方尔止张瑶星余淡心黄俞邰诸君子长句一首》云：“前岁花时渡江去，去岁吴门三月暮。三度花开一度看，今年恰在金陵住。金陵旧时帝王都，岁岁花开如画图。此花又殿春风後，朱衣王谢相传呼。一筵酿费中人产，一花千人万人眼。金盘彩蓝竞诒赠，招邀名士分折柬。永和兰亭金谷园，月落檀板催金樽。百尺乌丝长到地，清词艳句争飞翻。得所稼花易消歇，子规啼血栖宫阙。无复天彭百驮花，王孙五胜埋香骨。花残人散可怜春，十处园林九战尘。欲往城南访耆旧，酒徒零落空芳辰。太史园中花百种，红欹绿捧花头重。花神有意洗妆迟，要勒词头固君宠。诸公同日看花来，邓生酒瓮还重开。廿年无此好事者，无诗不醉那能回？酒醉诗成花欲语，明岁花开待予汝。春雨春风作主人，鸾飘凤泊同羁旅。”《杜于皇苍略来看寓园芍药酒後有感南村花时作歌》云：“吾乡花事虎泾口，陆家芍药三百亩。年年有约看花行，每到花时掣吾肘。南村作计讨花忙，秋分种植墙之後。沐以香醪筑以台，其冬苫溉山妻手。明年甲辰三月暮，花开烂熳缸盈酒。老夫江外戴星还，山妻对花觞余寿。那知芍药年年开，山妻下地余出走。儿子花时一寄书，报余朵数千千有。凭阑不见种花人，乞食长闲看花叟。叟寓金陵万竹园，红药翻阶贱如韭。牡丹花约别花翁，一日登堂多白首。杜家兄弟迟数日，来问芍药行开否？谁道春风一夜归，攒簇芳菲满窗牖。丝丝细雨湿花魂，花口微含到申酉。只愁明日晴还落，似说欹红未堪揉。花神直遇赏心人，诗若不成罚大斗。著屐昏黄放客行，一叟花前叹老丑。梁园纵美怕登楼，辋川饱饱空缚帚。摩诘堂前钱仲文，春衫裹泪频抖擞。一枝剩欲簪双鬓，後山诗句真不朽。自昔诗人不偶吟，感花叹旧情何厚！南村花朵故嫣然，客底看花伤井臼。一任花开艳婀娜，分付园丁牢禁牡。君不见，当时王谢药阑倾折久。”不失元、白风情也。

　　新安吕元素履恒，忠节先生孙也。《梦月岩诗集》，气格声调似明七子，故非卑响，终未免规无痕。中原诗人，自王孟津宗尚空同，多以盛唐自命。元素，孟津外孙，宜派别相承也。予所采者，五言近体《问孙家湾藕花》首：“偶然渔父引，率尔向深隈。路转几峰去，香从何间来？风吹欲堕，山月照初开。目尽高处，还登万仞台。”自注：“上有扁鹊庙台址。”七言近体句如“杨柳楼高莺对语，梨花院静燕交飞”，“江汉秋声吹白露，关山寒色照黄花”，“茅屋望中残雪在，寒舂声里夕阳低”，“积雨全低檐际树，微风遥见水边花”，“路指夕阳初见塔，风迥秋岭忽闻钟”，“亭边花气迎人出，石上松阴待客来”，“山雨夜闻栽竹後，溪朝对卷帘初”，“叶轻将堕风旋起，菊冷方含露开”，“林光隐见南湖水，鸟影高低西塞山”。五言绝句如《采莲》首：“湖中荷叶深，与侬作纨扇。不是照秋水，无人见侬面。”七言绝句如《宛在轩赠谢明府》首：“高轩日暮且停觞，乔木阴多四座凉。醉卧不闻风竹响，隔窗吹过芰荷香”。《江妃怨》首：“羯鼓听残宫漏沉，《楼东赋》就更微吟。坐看石上梅花影，曾与君王月夜临。”在作者恐非得意处，却是才人本色，不蹈习气。

　　李笠翁渔工度曲，诗则游戏耳。李外曲最擅名者，袁箨、洪思、孔东塘也。袁风流才子，落拓不羁。守荆州，忤道员，罢归。尝策骑夜行过某宅门外，闻内演《西楼》，狂喜堕地。填词工小令，见《红桥唱和集》。诗少传诵者。洪遭家难，流寓坎Б。年五十馀，自苕返杭，落水死。遗诗大半经渔洋山人点定，今亦不甚流播。予於坊选中见数首，极爱其“流水去不息，白时在山”句。东塘以国子先生宣力淮扬，颇著贤声。诗甚富，《湖海集》七卷，则邓孝威汉仪、宗定九、黄仙裳、吴园次诸公评阅也。才思发，挥洒自如，绝无锲舟刻楮之迹。太冲口处，不免元轻白俗；极脱极俊处，自是作手。予所重尤在骨格老苍，古体如《维扬闻颜修来考功讣》、《单刀行》、《寄田纶霞》、《书钱节妇传略》、《丁廉使》、《乱後寄家信》、《赠蔡霖苍》七篇。近体如《赠陈健夫》云：“君亦悲歌士，遥从燕市来。逢山题野竹，随路折江梅。白马嘶难住，黄河冻不开。曾无三酒，同上钓鱼台。”《二十四桥》云：“不见旧时桥，仰问当年月。何处一声箫，半夜犹凄绝。”《扬州》云：“阮亭合是扬州守，杜牧风流数後生。廿四桥边添酒社，十三楼下说诗名。曾经画舫无柳，再到纱窗总旧莺。亦有《芜城》词赋手，烟花好句让多情。”《北固山看大江》云：“孤城铁瓮四山围，绝顶高秋坐落晖。眼见长江趋大海，青天却似向西飞。”

　　闺情诗本《国风》之遗，题虽小，须以大方出之。沈绎堂先生《拟冬闺》四绝，其一云：“江关极目思悠悠，吴楚烟霜万里愁。才折梅花逢远使，春风杨柳到高楼。”其二云：“孤帆江上忆春初，弹指流光忽岁除。料是客中忘日月，南鸿不寄一缄书。”其三云：“高城叠鼓奏鸣笳，画阁金樽度岁华。见说主人能醉客，非关荡子不思家。”其四云：“江天冰雪益凄其，儿女灯前话别离。拟倩东风传笑语，五更吹入梦回时。”情至而不伤格。先生宗仰盛唐，此其馀技也。

　　左宁南幕下，柳敬亭善说书，苏昆生善唱曲，国初名公巨卿，赠诗屡屡，亦“旧人惟有何戡在，重与殷勤唱《渭城》”之意也。一技被宠，於兴亡要是无关，诗不宜过分。陈其年赠柳绝句：“忆昔孤军鄂渚秋，武昌城北战愁。如今衰白谁相问，独对西风哭故侯！”只述其感念宁南，自有斟酌。

　　山阴黄仪逋逵豪饮工诗，自比太白。久客江南，为名流推许。卒於姑苏，朱广文殡之虎丘，立石以表。遗稿散佚。《端午》有句云：“午时天下醉，水底一人醒。”《中秋》有句云：“天下月惟今夜赏，古来赋有几人夸？”尚传人口。

　　汉、魏迄盛唐投赠诗题，书姓名兼及职衔行辈，自元、白交书字，後之书名者寡矣。朱竹《曝书亭集》，独遵古法。

　　诗家连篇歌咏，须意思错综，章法联贯，分之自为一章，合之统如一章；又有行乎不得不行之情寄托其间，在作者方非夸斗，在读者不厌流连。否则材虽富，句虽佳，总未免平原才多之患，风雅遗则，转於是衰矣。稽诸前哲，古体则《十九首》、阮嗣宗《咏怀》、陈伯玉《感遇》、李太白《古风》；近体则杜少陵《秋兴》，人人脍炙，稍有訾议者，必嗤其妄，作者原自不苟也。虞山以下，非独多篇，且频频叠韵，瑕瑜究不相掩。

　　开、宝以前，和诗只和其题，诗中见和意而已；韵则分拈，绝无次用者。此派滥觞於元、白，浸淫於皮、陆，自苏、黄而降，非是不见才之长、情之重矣。善歌继声，固势所必至，未尝无流弊滋其间也。作者惟自见身分，自出机杼则可。多玉岩时珍《滕王阁》诗，宋漫堂次韵和之。多落“快”韵：“座中年少有王郎，一赋才成众称快。”宋云：“来持节继阎公，天畔褰裳意良快。”多落“薤”韵：“遥峰隐隐淡於烟，远树纷若薤。”宋云：“临风惆怅觅遗篇，断碣销沉失倒薤。”多落“怪”韵：“落霞孤鹜景依然，笔有化工吁可怪。”宋云：“逢逢鼍鼓何处鸣？震起鱼龙惊百怪。”多落“疥”韵：“莫将骈语薄前人，我欲题诗羞壁疥。”宋云：“新诗题壁得未曾，读罢真成爪爬疥。”句意皆别，仍出自然。潘稼堂耒《南雄旅次》律诗：“舆卒能言驿传苦，馆人偏记禁林名。”关中刘省名俟考。云：“消魂再听流莺语，劝去重惊杜宇名。”锡山岩荪友绳孙云：“万里青山俱作客，十年丹禁不成名。”间董三川名侯考。云：“怀香惜别多诗句，扫壁挑灯记姓名。”“名”虽平韵，诸公各各造意。

　　集句之端，启自石曼卿、王半山，後人由句而首，由近体而古，以化去痕迹，仍见精采为工。联句之格，纵于《斗鸡》、《石鼎》，以工力悉敌，气脉不断为工。竹集中，俱擅其胜。

　　康熙间山林诗，石门吴孟举之振最有名，《黄叶村庄诗集》寝食宋人，五言古体《黄河夫》篇，直追少陵矣。近体工写景，七言绝句尤足自张一军。《课蚕词》十六首，描写风俗，应推绝唱。第二首云：“孤虚旺相验蚕符，浴种还嫌风色粗。记取东南蚕室利，算来把火是三姑。”自注：“术家先期馈蚕符，有大姑、二姑、三姑把蚕之别，为丰俭之验。”第三首云：“火贫低簇半温凉，晴日融和暖透窗。舍下秀才蒙上考，颁来官纸白如霜。”自注：“俗以官给纸糊窗，蚕必大利。”第四首云：“三日晴和两日阴，初生蚕子细如针。家家禁忌行人绝，吠犬鸣鸡亦断音。”第五首云：“桑叶团团蚕二眠，暄凉饥饱要心坚。白头巫媪谈休咎，消息今年胜旧年。”第六首云：“芹菜泥乾燕乳见，鲤鱼风动柳飞丝。交皆绕屋啼桑扈，正是吴蚕出火时。”自注：“蚕三眠须凉爽，去火盆，故俗名三眠为出火。”第七首云：“三起三眠日夜忙，早蚕将熟恰清凉。争传叶价俄腾贵，两桨如飞去采桑。”第十三首云：“下路桑枝着地低，杭城都用采桑梯。算来总是三吴地，物土相宜已不齐。”第十五首云：“麦收蚕熟百无忧，酒酽茶香挽客留。底用催科恼官府，八分秋税已过头。”

　　岭南诗追琢唐音，体尚苍凉，情多感慨，音节最擅场，韵致稍减。渔洋山人极赏陈元孝“映花溪路闭，漱水石根虚”，“积雪回孤棹，寒江共此心”，“桄榔过雨垂空地，玳瑁乘潮上古城”，“三径草生残雨後，数家门掩落花中”等句，厥旨甚微。予窃取其意，元孝句如“落日客寻江上寺，出林僧放月中船”，“隔岸山光横枕上，远天帆影落墙头。”绝句如《题画》：“深山深处有人争，拟寄身画里行。日掩柴门无个事，碧溪寒叶一声声。”《赠真际上人》云：“道在宁知白发生，禅房阒寂好经行。月明满地无人会，消受菩提叶叶声。”似与前数句相近。梁药亭佩兰绝句：“风回江岸雪初收，吹落江波作水流。望里山垂一片，九华峰影在船头。”“舟泊浔阳水气阴，九江流入洞庭深。榜人月黑连樯语，半是吴音半楚音。”“前头金笛後银箫，隔浦歌声向晚娇。醉倚夕阳人影外，绿烟如水浸红桥”。亦其稿中别调也。

　　山阴金晴村璧、荆溪吴他山介于交甚密，吴夭死，金穷死。萧山诗老沈渔庄堡并交两人，鬻产刻其诗。金诗清朗，吴诗韶秀。金《寒食京口踏青》律：“水流光去十里，踏青溪壑遍流连。无穷吴楚王孙草，两点金焦寒食烟。燕子空江寻旧垒，桃花古墓落春田。断肠不为身为客，薄暮饧箫听黯然。”《寄怀顾梁汾舍人》绝：“一代风流老辟疆，才名不减惠泉香。只今十五琵琶女，犹唱元和旧乐章。”“海内纷纷绝妙词，晓风残月少人知。一声柳七新红豆，妒杀江南旧《柘枝》。”佳句如《江上怀古》：“炀帝几何花岁月，寄奴一片莽江山。”“峰抱金陵全盛势，潮吞铁瓮可怜声。”《陆丞相祠》：“君臣鱼腹同埋日，家国波心立尽时。”《登长干寺浮图》：“如螺山髻环锺阜，似练江光抱石城。”吴律诗佳句如《赠潘文水》：“一杯在手浑忘世，四季看花不出门。”《赠王补臣》：“巷北乌衣新燕子，墙东白发旧才人。”《梦中吟》：“青山自有千春色，流水曾无一息情。”《重阳前二日访倪似》：“诗成落月愁盈帙，节近重阳风满郊。”绝句如《柳枝词》第四首云：“清昼鸣禽小阁东，时时弄影过帘栊。情多自尔娇柔惯，软轻摇不为风。”《偶占》云：“羁客江皋暮，衣迎霜降单。空山惟叶响，冷月少人看。”

　　武进董文友以宁《陇头流水歌词》：“白日欲落，北风大作。”八字为一首，凄凉寥廓之况，宛然在目，真有汉、魏遗风。

　　诗题至无可翻新，可以不作，作必须挽以深厚，否则愈新愈尖，愈尖愈薄，不成雅响。如《咏明妃》，其一也。柏乡相公二绝，独浑成。诗云：“深宫不睹君王面，命薄何由怨画师。时上龙堆听晓角，高鸿阵阵过焉支。”“金屋自藏倾国色，宁甘沙漠死红颜。年年青草知何意，牧马悲鸣散黑山。”

　　谈允谦《边关春晚曲》：“马上胡姬酪满瓶，风沙千里走龙庭。停鞭借问江南客，却道如何是踏青？”“胡姬队队弄胡琴，酒滴童酥取次斟。花柳既无莺燕少，总然春去不关心。”脱胎“春风不度玉门关”意，却不入苦调。

　　报国寺松，诸名公长篇题咏，多擅其胜。仁和陈祚明二绝句，韵颇不减：“花宫双树倚瑶坛，老萧束拂地寒。千古兴亡人不见，春风秋月旧长安。”“屈铁虬枝翠叶齐，秋阴古殿夕阳低。人间亦有千年物，不必烟霞锁碧溪。”陈又有《元夕灯词》：“楚语吴歌朱邸长，六街灯火夜苍苍。相逢半是他乡客，若个犹能忆故乡？”亦隽永。

　　常熟吴修龄殳尝著《正钱录》以驳牧斋，王渔洋、计改亭东极不喜之，汪钝亦寄书往复。吴之攻钱，力固不敌，要不失为才士。律诗仿玉溪，吊古佳者，渔洋已录《感旧集》中。其《西溪》一首，思路殊未可弃。西溪在杭域西四十里，宋高宗择都曰：“西溪且留下。”吴诗云：“宗岳中原事可为，君王只恋越江湄。後人自有山在，留下西溪待阿谁？”

　　王怿民忭《秋日杂感》诗：“须知青白时人眼，莫羡玄黄公子裳。”使料甚隽。

　　“锦衣白昼故乡祠，可似归来富贵时？钜壁军声河浪怒，咸阳宫火野烟悲。谁言猴冠输争鹿，已帝鸿沟任逝骓。莫听伤心歌四面，淮阴侯墓更凄其。”方育盛《宿迁项王庙》诗也。“吁嗟乎！”天意真可疑，韩侯功高三族夷。拒涉拒通矢天日，兵权既去反何为！家人告变安知实，欲加之罪岂无辞！後贤凉称不叛刘，紫阳《纲目》嗣《春秋》。会陈书执楚王信，继书后杀淮阴侯。不以反书不去爵，推明心迹阐厥幽。吕氏残忍赤人族，图王吕氏生反覆。讵知身死肉未寒，家无少长骈就戮。志载轶事韩公雍，当年治兵粤西东。粤有洞长诸韦氏，表称原系韩侯宗。昔当夷族中尉过，窃侯幼子投萧何。丞相私给汉图记，渡江寓书越王佗。改封韦氏长诸蛮，萧书佗册今班班。《钓台歌》也。方作令项王气平，张作令韩侯目暝，皆属不刊。

　　李屺瞻生十四日而母亡，其名字皆志哀也。尝作长歌《书汪五河为其母挽诗後》云：“汪生手中一编诗，将诗示我泪如丝。自言哀伤为其母，泣向知交乞挽词。汪母懿行不可灭，还珠礼佛皆奇绝。余子澹心为作传，一字一读声一咽。汪生纯孝复多才，三年庐墓长干隈。一时赠言多名士，就中李生心独哀。吁嗟乎！汝母弃汝孙绕膝，我母弃我十四日。怀中呱呱不解痛，容貌声音那可悉？我父语我泪沾巾，始知母死由我身。因之名予曰念慈，终天此恨尝酸辛。人生甘脆随所计，风木北堂安可系？将来应亦г微禄，墓门木拱复何济！汪生汪生听我终斯章，努力明德留尔芳。古来显扬皆有道，无为徘徊悲泣心徒伤！”

　　国初诗，大江以南多尚文，大江以北多尚质，各有不可磨灭处，则视乎性情得正。高阳李坦园相公{尉}《投河叹》一篇，逼近古调：“彼嗷嗷者鸿兮，我生不辰，弗尔获同兮。鸿有羽，东西南北翔兮。我饥无力，匍匐难行兮。”一解。“哀我凶年，我庐已捐，我田已圈，我突无烟，我妇子斯迁！”二解。“汹乎其流，滹沱之水兮。孑乎其游，流离之子兮。招招舟子，舣船近岸兮。我囊无资，不济以看兮。仰天长号，泪不可以断兮。”三解。“滹沱之水，流渐渐兮。安得鳞鬣，飞渡无淹兮。嗟我骨肉，夜斯歼兮。踊如凫浴，浮且浅兮。瘦腹枯肠，蛟鼍所嫌兮。”四解。“咄舟子兮胡不仁，竞刀锥兮怒人神。”舟子笑曰：“彼峨冠而高坐者，夫宁匪人？咄舟子兮何足嗔！”五解。“维圣朝兮恩如天，发棠移粟民命延。卮无当兮，膏则。死者已矣兮，不可复起。嗟嗟官吏兮，念尔孙子。”六解。自序云：“甲午春大饥，民多南徙，夫妇襁子女至滹沱，欲济无资，舟子难之，遂举室赴河死。”诗中摹写惨凄，一结尤仁人之言。

　　汉阳李过庐昌祚古诗绝去浮响，真挚可传。《永安道上值果儿生日漫作示之篇》：“生汝亦不早，汝年且十五。忆昔年三四，挈汝出庭户。避地将万里，艰虞何能数？昨忽来京师，羡言图书府。三年食官粮，无复充絮缕。四世传清白，幸不谪终{宀娄}。汝生祖未见，今又失曾祖。我痛汝同哀，汝慰我解组。发棹自津门，十日五风雨。叹息汝生後，多为行道苦。遇合各有时，吾志寄仰俯。努力念前修，岂必为公辅！”《白下别张尔公》篇：“江风寒何早，肃肃向我吹。石头城上来，十日不成寐。桥边一舟舣，乃见芑山子。相思二十年，相隔数千里。相将各有怀，脉脉不能哆。天欲成君志，而我遂如此。斯文应有属，君学诚良史。视我直芸署，郁郁相扌艮毁。有母未遑将，一官真敝踪。嗟嗟历多难，世情日漶漫。逢场盛颜色，深夜浃背汗。谁为素心人，安得不永叹。我行悲思殷，知我莫如君。十月涛声急，岸柳拂暮。肠断不为别，徒尔涕纷纷。”父子朋友间率真倾吐，又非漫无裁剪。

　　江都吴{艹园}次由拔贡历官湖州太守，擒大猾，修胜迹，见称公卿间。顾喜与宾客游，四方士过从无虚日，卒以是罢官。梅村有句云“官随残梦短，客比乱山多”，虽似谐语，盖实录也。才绮如其名，工填词及短幅骈体。诗则歌行如《青山下望黄将军墓道》，淋漓顿挫，逼梅村。五言律如《送人归里》首：“关塞雪初尽，大河春水生。送君归薜荔，值我忆紫荆。浪稳怡凫性，高出雁声。故乡烟树外，立马一含情。”乃明七子派之佳者。

　　吾越忠贞之裔，若姚江黄徵君太冲宗羲，宿学重望，身备文献，其最表表者，不必以诗见也。其馀著述，不甚流布。山阴祁氏，世居梅市，与予里距二十五里耳，曩时理孙、班孙诸哲，且难搜访其遗篇。近从故纸堆中，见上虞倪文贞曾孙士长驾《澹多轩》诗一帙，丰致颇雅。五律如《折杨柳》：“北塞流星驿，西秦明月关。”《长安秋夜月》：“愁从晓角起，思逐故乡来。”七律如《宋陵》：“马<骨此>半掩江南土，钲鼓难消塞北尘。”“一自风沙迷故国，几多台殿没斜阳。”“赤虹剑血长天落，白马银涛沧海奔。”七言绝句如《金陵览古燕支井》：“自古兴亡史册存，贪生避井事偏新。高公不解风流意，玉碎香消答主人。”《孙楚酒楼》：“月户星桥烟火稠，游人都上旧名楼。何年李白同觞此，明月湖滨载莫愁？”《旧院》：“温柔当日强名乡，红袖年来尽白杨。十四楼头风雨夜，谁将词句问韦庄？”自注：“韦词云‘骑马倚斜桥，满楼红袖招。’”《铜城驿舍》：“斜阳古道草毵毵，才上征鞍又解骖。处处蛮歌沙外唱，可知俱不似江南。”

　　李侍郎退敬於维扬舟次，与新城论近代布衣诗，新城举吴非熊兆、程孟阳嘉燧，退云：“终须还他刑第一。”明季，吴受知曹石仓学，程受知钱牧斋。新城五言许吴，七言许程，甚允。刑诗藻丽不及吴，清新不及程，骨格则胜，退殆略才重格也。退善指摘人文章，尝摘钝翁所用“菁莪”字为俗学，云：“《诗》有《菁菁者莪》之什，无‘菁莪之什’。”汪大服。诗体清削，《读水经注》、《怀洞庭》七律，和者甚多。自定若干首刻之，嘱其子二十馀年後方可印行。其矜尚如此。刑字孟贞，高淳人。

　　德州卢紫房世氵笃好老杜，筑亭祀工部象，自称杜亭亭长，著《读杜私言》、《杜诗胥钞》。虞山自题小笺，云应其请。新城论杜诗笺传，有“苦为《南华》求向郭，前惟山谷後钱卢”之句，固遗老中服古者也。诗逞才气，如骏马腾踏，不受羁勒。新城独登《古意》一首，意在别标遒上，非尽薄其馀也。卢与同乡程正夫先贞诗派不同，深相契许。

　　王迈人庭官布政，以清惠称。罢归後足不入城市，常衣布袍行田间，人不知其大僚也。予尝论陶、韦五字诗，自是高品，但无其性情，必难神似。如先生真堪嗣响，约抄二首，以志大概。《雨後》云：“落日残雨馀，林树半昏黑。南山白间，澹然见秋色。冷风何凄凄，微微野烟息。归巢鸟更鸣，当户还织。惆怅独坐时，悠悠思何极！”《秋雨遣怀》云：“抱病身独，起行日云晏。萧条空林中，靡靡秋雨遍。残叶踏饥禽，荒村吠寒犬。虚室静琴书，阶冷苔藓。欲愁生计疏，还嗟世情浅。自在丘园，非能薄轩冕。悠悠岁月深，情谁当遣？”

　　渔洋、漫堂皆有《过采石矶太白楼题萧尺木画壁歌》，皆淋漓尽致。予心慕萧画，恨无由登楼一见。嗣观吴青坛震方所辑《说铃》内载吴宝崖陈琰《旷园杂志》云：“胡季瀛守太平日，慕尺木名，三访之，俱辞不见，胡怒。时新修太白楼成，遂於案牍中插入尺木名摄之。比至，送诣楼中，曰：‘图成即当开释。’尺木年已七十馀，力疾应命，画匡庐、峨眉、泰岱、衡岳四大名山，七日而就。”萧名从，兼能诗。《梅花下赠唐祖命允甲作》：“同情卧冰雪，每觉春来迟。何意君作客，弛担在茅茨。寒风裂窗纸，偶见向南枝。独挈一樽酒，高吟五字诗。”迥然拔俗。

　　诸暨陈章侯洪绶画由天纵，甫四龄，于妇翁家新垩壁，登案画汉前将军关侯象八九尺。明季与北平崔青蚓齐名。纵酒狎奴。有妾顾净亦善花草，钱塘冯研祥尝赠以诗。鼎革後自称老迟，又曰老莲。遗诗不多，有“枫溪梅雨山楼醉，竹坞茶香佛阁眠”之句，采入《渔洋诗话》。

　　吴中世家，如荆石之後有烟客，州之後有元照，以仕宦善画，少陵所谓“文采风流今尚存”也。文处士与也点为文肃公孙，穷居以书画自给，得待诏家法。八龄时从长老泛石湖，得句云：“长桥连月涌，远水隔山分”，洵夙慧也。

　　王胥庭熙“到门流水远，寻境白遮”，“人行沙岸小，树近夕阳偏”。曹升六贞吉“桥横残照出，雪压大河流”。姚若侯文然“桥束重重水，楼横面面山”，“柴门临水闭，竹圃护篱深”。吴伯其淇“楚凄似雨，湘草淡如烟”。徐善长元梦“落日衔千树，寒流抱一村”。邱季真象随“天沉危岸下，江折乱山多”。王山长岱“沙鸟冲烟白，晴霓背雨红”。王于一猷定“长江流剩梦，短棹拨残星”。汪栗亭士钅宏“叶一湖天际合，烟帆数点雁边来。”吴园次“山路乍回秋草白，江流不断晚黄”。缪念斋彤“移树影窗中入，雨带秋声槛外来”。张约斋廷璐“竹枝风影更宜月，荷叶露香偏胜花”。胡其章周“藏古寺飞秋叶，带雨寒樵上晚船”。闵宾连麟嗣“松盘绝壁留山径，鸟起危巢骇杖声”。杨传人继经“白合草堂湖上路，红泉石磴雨中峰”。沈平山堂“横笛短吹樵径雨，枕蓑卧钓船风”。皆诗中画也。其深细处，正恐画手难到，所以为高。

　　诗不拘何派，情韵总不可离，离则非纤人即伧父也。姑举所见近体句，如孙子长永祚“一身多病犹为客，二月连阴不见春”。丁野鹤耀亢“异域相逢俱万里，名山小别即千年”。韩石耕{田田}“一帘细雨仍飞燕，几日残花又送春”。周子ㄈ肇“十年世事全萍梗，四海交清半鬓丝”。黄庭表与坚“王宫灭没馀А土，霸为消沉付夕阳”。许九日旭“白门柳色千条雨，皖口山形二月春”。顾伊人湄“一棹钟声残照里，六桥山色暮寒中”。王异公撰“谢公屐冷山无恙，白傅船空水自流”。徐存永延寿“千里别情芳草外，五更残梦落花前”。崔不雕华“丹枫江冷人初去，黄叶声多酒不辞”。杨圣企通俊“三楚江涛环建业，六朝风物吊台城”。李大村国宋“身日向江湖老，人事空悲水旱馀”。许天玉必“大江春老人横槊，故国天高弩射潮”。曹澹馀申吉“三春雪影留吴舫，腊月鸿声忆楚吟。”孙笠山蕙“官廨遗碣在，人琴往迹大江流”。王幼舆维坤“风雨愁连小寒食，乡关泪溅闰花朝”。李丹壑孚青“南国荒鸡中夜梦，秣陵残日六朝山”。此种情韵，堪鼓吹诸巨公。

　　华亭宋辕文徵舆、尚木徵璧、子建存标，陈大樽所称三宋也。诗遵大樽派，然自有丰致。如辕文《长信草》五绝：“青青长信草，无意学逢迎。不厌凄凉地，春来还自生。”岂非六朝高手？

　　建昌杨因之思本《踏花明日值雨》诗：“折得花来不赠人，小瓶相对一枝春。遥怜昨夜行歌处，落草沾泥倍怆神。”极善寄托。

　　金孝章俊明初名衮，字九章，吴县诸生。鼎革初，筮焦氏《易林》，得蛊之艮，遂弃去。善书，工画梅。尝乞友人呼得下谷赋生挽诗。其诗《暗香若梅寄盛柯亭》句云：“穷来吾道有贞吉，老去醉乡无是非。”想见高尚矣。

　　馀姚释豁堂正绝句，如《剡溪舟中望谢太傅东山旧隐》、《戏酬友人惠日铸茶》诸作，为渔洋所赏。犹未若《赤壁》云：“扁舟绝壁酬西风，千古雄雌在眼中。欲得周郎重回顾，铜弦铁板唱《江东》。”更脱香火气。渔洋又称滇南释苍雪读彻“一夜花开湖上路，半春家在雪中山”，及其弟子秋皋“鸟啼残雪树，人语夕阳山”句。苍雪自佳，秋皋之病，不异“乱松残雪寺，孤磬夕阳山”也。诗家写景高下，总在死活。

　　莱阳董亦樵樵学计於赵伯士，渔洋赏其五言“春风公瑾墓，细雨吕蒙城”句，七言“春风呜咽鸣珂地，寒雨凄凉散蜡辰”句。七言情致凄恻动人，五言则下三字随地可成对属，以上二字凑合，亦学唐肤习，去“气蒸”、“波撼”力量远甚。董隐居食贫，尝弃薪道旁，人珍藏之。婺郡闺秀倪氏高其人，遗以方竹枝。赵赋《辽宫词》，连篇皆工。山东掖县人。

　　诗人相调，本非正则，能雅即佳。薛户部大武奋生数轻钝翁为文士，钝翁调以绝句云：“十载雕稍擅名，未尝缚学长征。他时若得登三事，但乞萧郎作骑兵。”典而有趣。

　　刻划小题，不可入恶道。王太平遵坦《戏咏佛手柑》：“断此黄金体，施诸树林。度人难下指，合掌即传心。味向骈枝悟，香从反覆寻。禅天有真诀，巨擘竞森森。”应推妙手。

　　周栎园领袖骚坛，近体工於古，七言工於五言，清新流丽。如“半绽桃花全待雨，平飞柳絮欲为烟”，“深秋梁苑新沙碛，明月青溪旧板桥”，“西山梦冷花藏寺，南浦人来雨压城”，“敝庐响滴千山雨，破衲新缝九月霜”，“琅琊赤映方生日，泰岱青分未了山”等句，皆豹斑也。又有《示弟》绝句：“尔又远来予未去，高堂清泪几时乾？”此则先生风雅源头所在。

　　经史学问，词林如竹考核称首，遗民中黄太冲、顾亭林炎武相望江浙间，顾文逊黄，黄诗逊顾。顾与同邑归玄恭庄齐名，有“归奇顾怪”之目。其人与太冲异趋，平生足迹几遍天下，诗则清雅有法。《赋得老鹤万里心》长律云：“何来千岁鹤，忽下九皋阴。一自仙人去，摧颓已至今。临风时独舞，警露亦长吟。乍识人民异，还悲岁月侵。寒飚连北极，急景向西岑。寂历依空帐，纡回失旧林。三珠天外冷，甲子世间深。尚想蓬莱日，终思弱水阴。神州迷再举，帝阙杳千寻。多少乘轩者，知同一寸心？”细意熨贴，绝不似放诞人作。

　　邓州彭禹峰而述长身修髯，声若洪钟，一饮能尽数升，一食能尽一彘肩。有戡乱功，龚芝麓寄诗所谓“军中转粟青天上，使者论功大夏西”也。其诗轩爽，亦推中州弁冕。七律如“白露蛮江凋木叶，黄沙羯鼓下营州”，“千盘路吐槟榔乌，一线天开毒瑁池”，“隔岸春城来槛外，乱帆斜日到尊前”，“残碑草没斜阳外，战垒深断岸间”，“万里蛮乡同作客，一城黄叶此登台”，“天涯尊酒留书剑，海内风尘老弟兄”，纸上英气勃勃。

　　高侍郎念东珩诗才甚迅，每宴饮，歌行近体冲口而出，代书者笔不暇停，一阅即弃。渔洋极赞其《祭告南岳》诗内二首云：“绿净不可唾，此语足千古。天水澹相涵，中有数声橹。”“几月舟行久，今朝倦眼开。万峰飞舞处，一片大江来。”予以为尤属五绝老境。

　　金沙蒋虎臣超仕居史官，性好山水，前身峨眉老僧，晚化于伏虎寺。《春日郊行有感》诗：“糁绿嫣红郭外稠，花开不待客登楼。穗头鹤发黄扉客，多少青春是梦游？”慧根见於此矣。

　　太原赵懿侯瑾诗类江南派，如“须凭竹叶开愁思，莫遣杨花到酒船”，“渔船远系藏雅柳，烟墅横开买酒楼”，“阶上月明寒蟋蟀，池边露冷落芙蓉”，“别酒惯沾挥袂处，客愁常满峭帆中”，皆可诵。

　　孙文定公廷铨咏息夫人云：“无言空有恨，儿女粲成行。”识者多喜其谐语解颐，毕竟非大方得意处。不若《咏史》云：“田叔归来窦后伤，萧条梁苑下微霜。一时宾客多枚马，不遣雄文悟孝王。”意义深永。难弟廷铎五言古多澹雅，近体如“夕阳犹反照，初月已生明”，极类香山胜处。

　　“空江微微月东出，何人舟中只铁笛？传呼隔水不知名，寂寞沧江回夜色。吴音越调声凄怆，远游客子思故乡。燕子梨花春已暮，欲归不归空断肠。”吴处士六益懋谦《闻舟中吹笛》作也，可云“俊逸鲍参军”。

　　董苍水俞举孝廉，以事永废，卜筑南村，歌啸自如。宋荔裳称其究极於风雅正变之间。钝翁独标《送客入都》诗云：“萧条易水逝，驱马向空台。岸柳春前放，江鸿雪後来。”以为雅淡自然。前辈赏鉴如此。

　　商丘侯朝宗、阳羡陈定生贞慧、如皋冒巢民、桐城方密之以智，明季称四公子。入国初，方归空门，陈、侯旋殁，独冒存，与诸名士觞咏。梅村称定生、朝宗仪观伟然，巢民举止蕴藉，吐纳风流。予观冒集《小秦淮曲》云：“澹烟丝柳横塘，明月清秋读谢庄。夹岸哀筝横笛外，谁家小立怨昏黄？”风流犹可想见。

　　江宁顾与治孟游少称神童，性任侠。晚历坎坷，无子。施愚山经纪其丧，後其友方尔止搜罗遗稿刻之。有句云：“空山澹无言，来者成古今。”十字足留千古。

　　上元纪伯紫映钟，歌行得陆剑南清挺之气，近体极爱其“寺古花为历，山深鸟报更”语。其妹嫁莒州杜氏，早寡，以节终。有绝句云：“栖鸦流水点秋光，爱此萧疏树几行。不与行人绾离别，吟成谢女雪飞香。”渔洋在秦淮有“栖鸦流水空萧瑟，不见题诗纪阿男”之句。阿男，妇字也，伯紫见之，以杂绮语之什，殊不喜。後妇请旌，渔洋入为仪曹，力主覆疏，云“以忏悔少年之过”。诗林佳话，何可无此。

　　马嵬诗，荔裳先生“何事渔阳动鼓鼙，香魂不逐六龙西。可怜杜宇声声血，只在长生殿里啼”一绝，恻恻入情，婉而多风。宁都曾庭闻畹诗云：“濯锦明河万里开，上皇羽盖自西为。那堪此地青青冢，更待红尘蜀道回？”与宋同工。曾初名传灯，其弟传灿，字青藜，亦能诗，虞山甚称之。

　　诗家恶剿袭，不忌脱胎。张虞山养重“南楼楚雨三更远，春水吴江一夜增”，脱“寒雨连江夜入吴”意也，笔妙顿觉生新。张他诗多隽，推重名公卿间。

　　题画诗沉郁淋漓，少陵独步，自後作者，凡遇珍玩碑碣，多师其意，用全力出奇。牧斋《华山庙碑》、《松谈阁印史》、《太清楼二王法帖》三歌，心摹韩、苏《石鼓》。渔洋一生歌行，尤沉着於此，几欲凌轹遗山、道园，追攀东坡、山谷。其徒张桐峰琴《子昂六马图歌》，不愧火传。歌云：“子昂画马能画骨，轩轩纸上真龙出。六匹神骏不一态，骨相权奇形灭没。相传子昂善唐马，韩之上曹霸下。至今才识宋王孙，笔势飞腾意潇洒。此马神肖昭陵图，想见真主来天都。煌煌拳毛，炎炎什伐赤。黑闼既擒灭，支胡亦褫魄。更有青骓特勒骠，腾空飞练惊波涛。又见紫燕白啼鸟，追风越块秋天杳。窦氏薛氏无一生，六马横行四海平。太宗功成骏骨灵，陵前勒石垂丹青。向非乘运附圣主，长鸣伏枥悲荒。我展此图推案起，房公魏公亦幸耳。牝牡骊黄谁辨此，未遇其人则已矣。”

　　常熟多诗人，大抵师法中晚。冯定远班表章《才调集》，寝食以之，尤工为艳词。如《题画屏》一绝云：“时势梳妆色色新，吴娃偏自小腰身。修蛾鬓能多少，枉向阳林赋《洛神》。”陆敕先贻典所称美刺有体，可见一斑。

　　康熙初，孝廉长洲宋既庭实颖最腾誉。尤悔云：“一时有江东独秀之目。”钝翁拟之阮思旷。宋和钝翁《岁暮杂感》诗：“年少才名也自雄，老来城北半飘蓬。闭门种菜浑事，输与人间霹雳弓。”“去无心鸟绝踪，道人心地懒支筇。《楞严》半偈阿难省，一片光明雪浪中。”故非凡品。

　　高太史澹人士奇荷圣庙深眷，入直扈从最久，平盛事，诗所不尽者，载诸笔记，使寒素见之，恍亲禁近也。华亭钱舍人宝汾芳标内直诗亦佳。中二首云：“灵台进历沸Ω韶，阊阖晨开会百僚。先赍诸王归邸第，茜罗封裹出重霄。”“轩皇鼎就久乘龙，东观绨函感睿容。更选词臣搜故事，穹碑常照孝陵松。”尤能传慈孝之德。钱初名鼎瑞，字宝汾。前身从天童来。一日与客坐斋中，有天童僧持一缄书至，钱启视，殊不骇，但云：“仓猝奈何！”明日遍召亲故与诀，书一偈云：“来是白来，去是白去。笑指天童山，是我旧游处。”微笑而逝。

　　四川释破山海明，周旋正希先生于死後。《山居即事》诗：“园里竹鸡晴引子，崖前石虎老生斑。”尚有侠气。

　　登眺古迹，须自抒怀抱，若限定公家言，必无好诗。曲周刘津逮逢源《九日登赤壁》作：“九日至黄州，听然独西笑。赤壁落吾手，于焉恣游眺。一杖凌层崖，划然发长啸。把酒呼鱼龙，踞石登虎豹。小亭遗像存，长髯侧乌帽。卓然东坡叟，煜煜神光照。群儿戏弄兵，蚁斗何足道！想公吊古心，还为後人吊。鹤影落寒空，笛声来远棹。杖策下荒岑，江烟起鱼灶。”“群儿”二语，故作傲岸，仿佛嗣宗广武原一叹。

　　马源思澄《鸡雏》诗：“贫家亦有事，早起饲鸡雏。鸡雏二十馀，一一听我呼。跌宕如走丸，见食竞相趋。粱粒岂必多，所快给斯须。其母延颈来，两眼何瞿瞿！呼子集墙下，烂漫比プ。黠者登母肩，弱者伏母肤。鼓翅土中嬉，饱满忘其愚。”摹写雅绝。

　　歌行合肥喜用杜鹃，新城、商丘喜用苏韵，初非风雅定轨，有才固无碍也。吴江朱长孺鹤龄《山行次昌黎韵》一首：“山石历乱凌翠微，枫杉十里蜻蜓飞。细泉百道流木末，黄梅雨过杨梅肥。入寺不闻声剥啄，精舍半掩人来稀。老僧睡起偏袒坐，饭我青精充我饥。须臾策杖出平莽，半山钟磬闻禅扉。丹梯径断樵牧绝，见{山欺}窦烟霏。巨石蟠立猛兽，翠屏却立如长围。缘源万转兴未极，落花拂拂沾人衣。此中仙景遇仿佛，焉用刺促随缰几。从此息机混鸟，摧家采药何时归？”意不能出韩范围，机致尚佳。长孺平生沉浸古籍，所注杜少陵、李义山集行于世，曩时士林以杜注牾牧斋，李注剽窃释石林诋之，今声价各不相掩也。

　　钱塘布衣胡彦远介，古今诗俱清迥有骨。梅村被徵入都，彦远投以四律，如“身随杞宋为文献，代过商周重鼎彝”，“归心更度桑乾水，伏枥重登郭隗台”，“榛苓过眼成虚谷，禾黍关心拜故宫”，“花暗凤池思剑，春深虎观梦江湖”，能令梅村悲喜交集。妻翁少君诗亦佳，《重过西湖》云：“风风雨雨鸟空啼，草绿山腰水满是。画阁已倾歌舞散，十年重到六桥西。”

　　予僻居村墅，力不能购书，远省文翰，见少益珍。蜀人费此度密“大江流汉水，孤艇接残春”一联，渔洋极赏者也，心慕有年。近睹其他作，大约五字多工。《古琴》绝句：“古琴久不理，尘积断痕斑。为君弹一曲，明月满江山。”逸致翩翩。

　　山左颜考功修来光敏，少时读其制义，仗气爱奇，动多振绝。诗体亦然。渔洋所举在《清流关》、《长干寺》、《渡江》诸首；愚山所举在五言《太华》、《燕子矶》，七言《麦雨》、《地震》诸首。予以为先生诗，不拘何体，览之皆启发人。

　　宝应陈冰壑钰与朱秋齐名。《送友人归江州》绝句：“浔阳南望天连水，大孤小孤黄叶稀。一片归帆秋正好，满江烟雨鹭莺飞。”意象甚工远势。

　　渔洋生自世家，青年科第，目击遗老渐就衰谢。顺治、康熙之际，正声甫奏，王、李流弊亢而浮，锺、谭流弊僻而细，犹有存者。慨然以风雅自任，天姿学力又皆秀绝，操王、孟宗旨，陶铸天下士。士被吹嘘者，大抵务为冲淡蕴藉，虽历久亦有蹊径，要无俗氛入其坛坫。昭代轩，应推首功。先生谒虞山尚在早岁，虞山一见，以代兴相许。至今追思馀韵，虞山老眼，先生苦心，皆不朽也。先生门下如宗定九之七绝，汪舟次之五古，堪立高足。汪《西山纪游六百字》，笔力到家。近体如“怒涛回万里，老屋受长风”，“人初入混沌，天不改青苍”，“漏天悬日月，绝壁走雷霆”，其尤卓卓者。

　　江西诗人，陈伯玑允衡，其翘楚也。伯玑早为乡先达熊雪堂文举黎左严元宽所许，後流寓江南，名甚噪。所撰《诗慰》，国雅宗工多称之。其诗魄力颇弱，五言古法襄阳、苏州，以淡胜。《拜先大夫墓下述》一篇，恻恻动人，得性情之正。诗云：“母氏望门闾，已是苦寒日。儿今别翁坟，悲风飘泪湿。坟前万松树，树树儿手植。十年过人长，能作菁葱色。再拜告土人，人谁非子职！但愿护根株，慎勿肆戕贼。儿行多回顾，梦绕松枝泣。来归当有时，早晚难自必。将欲东游南，又思西去北。佣书与授经，庶几近食力。骨肉永相保，此身任通塞。翁灵无不之，儿衷难罄述。”及卒，施愚山有诗云：“稚子当何依，残编逝谁理？平生八口忧，此日君都已。”亦可哀也。

　　归安吴长庚光《栖霞寺》五律：“万木隐深翠，夕阳明乱峰。遥闻白外，暝落青山钟。竹径飞泉泻，松门远梵重。因怀静者趣，长得谢尘踪。”神韵不及摩诘《香积寺》，立格颇肖。

　　三楚自竟陵後，海内有楚派之目，昊庐先生一雪之。秦中自空同酷拟少陵，万历之季，文太青翔凤复为扬波，海内有秦声之目。牧斋云：“《小戎》、《驷[A164]》外，何可无《蒹葭》、《秋水》？黄湄先生起，遂有此致矣。江都汪蛟门懋麟，辇下十子”之一也。为郎时，与吾越沈康臣胤范同舍，论诗极合时称。汪、沈诗体亦相近，七言古佳处，多寓跌宕於平淡中，学梅村而失之靡曼者，二家可救。

　　益都杨水心涵《题自画芭蕉》句云：“纵然裂尽秋声急，也似高人着破衫。”思致殊巧。

　　西樵诗近体修削太过，读者如啖橄榄，得吵于回，不若阮亭时露丰采。《和阮亭秋柳》作，骨格较高。歌行如《焦山古鼎》、《湖心亭大风雨》、《北固多景楼》三篇，阮亭亦逊其遒宕。百几十年来，诗人林立，如先生清骨，未易多觏。

　　阮亭论武进董玉虬文骥《外迁陇右道留别》诗云：“‘逐臣西北去，河水东南流’，初谓常语。後读《北史》：魏孝武西奔宇文泰，循河西行，流涕谓梁御曰：‘此水东流，而朕西上。’深叹董语用古之妙。”此论真以金针度人。若竟如严沧浪云“诗有别材，非关书也”，贻误可胜穷乎！沧浪所云，兆於锺嵘称“清晨登陇首”、“高台多悲风”等句，以为“羌无故实”，其流极於伯敬、友夏。来者玩阮亭此论，不独无废书之患，亦自无堆垛割剥之患矣。董诗甚拔俗，五言古如《缘无定河行》、《扶苏墓》、《八盘》、《华不注》、《问始皇墓》，七言古如《题长平驿壁》，皆学少陵。

　　南海程湟溱可则冠南宫，入禁苑，为议者索瘢，改官郎署，益肆力诗文。绝句如《夜泊九思滩却寄韶州诸子》：“作客蓉江雨浃旬，青山日与故人亲。雄州一去滩声急，无数青山不见人。”《题老将骑马图》：“一骑平沙大漠风，据鞍谁识伏波雄？平生白草黄意，犹在萧萧落日中。”非大历後体。

　　彭羡门孙诗工近体，丰神绝类阮亭，尝刻《彭王倡和集》。王极称其《广州竹枝》，及“依然极浦生秋水，终古寒潮送夕阳”，“湖光尽日依楼堞，山色终朝满县城”句，诚雅韵也。彭又有《南还至横浦驿前与程五别处》作：“忆向清秋采白，今来江上值残春。一从横浦三年别，南北俱为万里人。”格甚高浑。

　　叶讠刃方蔼以德闻，予告家居，忽有陈其居乡不法者，仁皇帝命苏抚田雯察之。雯以乡评之实入奏，仁皇帝曰：“朕固知叶方蔼不如是也。”将大用而言方蔼卒，易名文敏。其诗追摹苏、陆，《赋枯树》云：“敢将荣悴争时代，独与岩流共古今。”非有品人不能道。

　　陈其年骈体，世以匹悔；填词，世以匹竹；诗则知否各半。予观其集，歌行佳者似梅村，律佳者似间派，大约风华是其本色，惟骨少耳。七言绝清词丽句，足擅一家。

　　曹学士顾尔堪诗斟酌华实，不落畦町。作《钱牧斋挽词》：“入世雄心老渐灰，昔年钩党竞风雷。俊厨何救东京殁，刁顾还从北渡来。天为文章留末路，人推牌版冠群材。先朝《实录》尤淹贯，多少微词记定哀。”是此老公断。

　　计甫草以孝廉历交公卿间，多以才略相许。《豫让桥》一绝：“秋尽蓬山惨不骄，流泉夹岸夕阳遥。伤心国士酬恩地，瘦马单衫豫让桥。”颇露梗概。尝至邺城，表谢茂秦墓。过顺德，求归震川《厅记》所称遗址不可得，於署旁废圃设瓣香，流涕再拜，观者大笑，勿顾也。坐事黜，及己未徵博学鸿词，宛平将荐之，甫草已殁，亦命也夫！

　　查梅壑士标《题清凉寺扫叶上人壁》云：“拈花久碍人天眼，扫叶犹留解脱心。何事无花并无叶，千山明月一空林。”于禅门宗旨，直可参“菩提本无树，明镜亦非台”一偈。

　　顾见山大申《戚城》诗：“汉家营六宇，群雄受羁绁。徒手并秦项，壮心顿房闼。楚歌抱幼子，饮泣诀爱妾。羽翼彼已成，恩宠中道歇。含笑对四公，列ㄨ痛伤割。朱颜销永巷，旨酒摧晨猎。清跸不可期，黄泉为谁说？我来戚城边，蓬飞风凛冽。乌鸦啄城头，巢倾乌子灭。不见当时人，但闻水呜咽。乌飞上高柯，未央宫若何？”手法绝高。

　　遵化周伯衡体观，愚山称其多尚自然，不事雕饰，信然。五古如《壕黍村》云：“壕黍何年村？离离尽茅屋。居人百馀家，生事在樵牧。山间田可耕，种植惟黍。村北车箱谷，乱石杂恶木。村西溪水曲，溯洄白澳。村东结园圃，折柳缘山麓。村南椒栗林，阴阴气森肃。行人出其下，翠滴衣衫绿。村中两茅店，所饭豆与粥。行人苟不早，半投村中宿。村老多白，村童多赤足。独饶太古风，伏腊相亲睦。”阅者竟如到彼矣。东西南北实写，似拙弥工。又绝句：“不见当年刘克猷，西风吹泪古黄州。旧时江路能来否？落日招魂古驿楼。”先生与刘同年成进士，情之所至，矢口成文，已为绝唱。

　　钱塘陆讲山圻为西冷耆宿，明季送张西铭葬，赋五言长律，一时推杰作。入国初，以史案牵连，寻释，远游不归，莫知所终。洪思诗云：“君问西冷陆讲山，飘然一钵竟忘还。乘或化孤飞鹤，来往天台雁宕间。”

　　仁和丁药园澎，少时以《白燕楼》诗著名。官礼曹，贡使廉知药园为主客，持紫貂玉犀，从吏人易其诗归国。香山鸡林，宁足夸呼？

　　邓舍人《诗观》诸选，流播海内，意在力返唐音。所作诗多伟丽，七律句如“万里烽烟长草ハ，一生魂梦客铜驼”，“蛮花争傍陈隋碣，海道曾过秦汉兵”，“垂柳军城残日动，新烟渔浦战荒”，“隔岸樊山晴欲雨，夕阳蟠冢水连天”，“易代磨崖争日月，当年奋笔扫鲸鲵”，“运移典午人皆散，日落春申树几重”，皆琅琅作金石声。

　　宝应陶昭万《樵风径》绝句：“若耶渡边秋思多，南风北风吹白波。行人来往不知处，日暮山深闻棹歌。”风景宛然，其集气骨清苍，卓然名家，当少陵《新安吏》、《新婚别》诸乐府，记崇祯间事，陆士衡所谓“方言哀而已叹”，绝非妄作。平生绝干求，以砚田给妻子。己未举荐鸿博，坚辞，以布衣终。

　　西冷毛驰黄先舒《吴宫词》：“苏台月出夜乌栖，宴罢吴王醉似泥。别有深思酬不得，向君歌舞背君啼。”最为渔洋欣赏，谓下二语未经人道。其《西湖竹枝词》：“晴湖历历草萋萋，水向东流日向西。桃花落尽杨花落，好鸟啼休苦鸟啼。”词旨隽永，亦自不减前作。

　　钝翁《杨柳枝词》，刻意标新。石门虞景明黄昊有作云：“杨花如雪扑征衣，马上征夫苦忆归。曾向曲中回首望，不知真在路旁飞。”用义山“几度木兰舟上望，不知原是此花身”意翻出，隽逸绝伦，比似钝翁，几欲以少许胜多许。

　　宣城风雅极盛，愚山先生已为海内职志，梅氏诸贤复英英秀发，振圣俞家风。高检讨阮怀咏古诗多绮，近体如“石径到门通画舫，香林过雨见疏灯”，“白风里暮愁重，红藕香中秋梦多”，“草衣过雨悬瓜架，水鸟无人上钓舟”，“灵禽鸣涧月初上，石门落花春已深”，殆放翁後身也。《池北偶谈》载宣城科甲久替，康熙己未，先生与愚山以荐辟，孙予立卓茆楚畹荐馨以鼎甲同入翰林。施园有梅，三月复开四花，方位恰应四人所居，亦异矣。先生少时梦至文昌宫授史官，後复梦如初，遂引疾归。次年卒，自知其期。

　　锺广汉渊映善谈古今，对人作青白眼，人多忌之。诗才故自俊，尝至越中看月，得句云：“乍生天柱岭，直照越王都。”

　　张一衡霍《读史》：“舞阳变色後，无人信童子。”奇句也。韩宗伯雅重之，送其还侯官，有“往惠予琅，气与江湖奔。真奇欣激赏，交臂不可谖”之语。

　　金坛潘孟升高诗格淡而味腴，绝句如“细雨丝丝湿浅沙，嫩寒池阁客分茶。双扉不上鸠鸣午，落尽城南山杏花”。“一种沙禽一种啼，鹧鸪格格洞庭西。行人早到黄陵泊，莎草连天日又低”。“江水悠悠送画桡，东风何处不魂消。春归万里无消息，又过垂杨旧板桥”。爱玩不置。

　　萧山何毅之杰，与同邑西河、山阴徐伯调、会稽姜铁夫梗，後先有名。圣祖南巡，献诗十章，曾邀睿赏。查声山太史跋其诗曰：“圣鉴所及，足慰毅生平稽古之力。”

　　晋江黄俞邰虞稷寓居白下，昆山徐立斋元文先生疏荐，以诸生召入明史馆，食七品俸，有“抽书尽日向东华”之句。姜太史西溟宸英为钱孝修名俟考。《题山中采药图卷》诗云：“题诗旧日东华侣，好句初看泪满襟。恨识斯文犹未尽，九重泉下几知音。”自注云：为哀俞邰前辈。“笃谊往往如此。西溟布衣时蒙九重深眷，己未鸿博不与，丁丑以暮年擢高第，海内荣之。今予向四明老友钱黄初秉琮索其遗稿，已不可得矣。”

　　钱塘潘雪帆问奇，长篇如《宁武将军歌》、《玉容歌》、《青藤歌》，音调甚佳。七律造句如“雁鸿远趁思乡路，鹰隼高盘酿雪天”，“秋月影侵吴客枕，荻花声变楚江风”，“旧雨沧江双鬓白，秋镫老屋一编青。”绝句如咏留侯：“智如降准都瞒过，也信人间有赤松。”咏明妃：“当时多少承恩女，青冢何曾得到今？”《题桃源图》：“当年不种桃千树，未必渔郎入得来。”皆非陈言。其执友江都田梅岑登诗如“共喜天边客，暂为花下人”，“几间竹屋欲倾倒，一带花篱半旧新”，亦雅。

　　侯氏多才，朝宗为白眉。其文向来多重之，虽钝翁善掎摭，亦云：“书策志铭多奇构。”宁南一传，所訾失实耳，序事未尝不许之。平心而论，酝酿未深，才气自大。诗则雪社诸子相为推服而已。予观《四忆堂集》，病在学杜，不见性灵。五言《哀词》九章，终不可没。绝句如《游吴遇李校书》：“回首江城隔碧霄，两行雨楚王朝。武昌新柳今何在，梦里犹闻说舞腰。”自注：“校书旧出楚宫。”“零落衫裾到芰荷，湘灵皎月照愁多。停舟曾向浔阳过，怕听当年太傅歌。”才人韵致自在。

　　会稽鲁庶常秋塍曾煜，为前辈李穆堂绂所得士，入词馆，未久予告归，至老不起。勤订经史，诗其馀技。尝病唐贤咏帝京用事多泛，博据典故，作《唐宫》长篇。晚刻《秋塍诗钞》，诸体皆禀先民，《催租行》一首，尤见风人讥刺之义。诗云：“陈熟，大户催租督田仆。主家之贵新开府，仆之来兮猛如虎。主家之富赢千仓，仆之来兮贪如狼。老农瞥见吓破胆，鲜衣危帽坐饮啖。谛视畜牧尽刮收，小者鹅鸭大羊牛。忽来调戏机上女。旁有睨者为大怒。{鼓冬}々打鼓以号众，壮夫数十顷刻聚。交ㄏ其发厌老拳，仆之去兮  脱如免兔。呜呼！仆之去兮  脱如兔，寒鸦哑哑孤村暮。”

　　　 
