流类手鉴 [唐] 释虚中撰
                      
    夫诗道幽远，理入玄微。凡俗罔知，以为浅近。善诗之人，心含造化，言含万象。且天地、日月、草木、烟云皆随我用，合我晦明。此则诗人之言应于物象，
岂可易哉？
    ○诗有二宗
    第四句见题是南宗；第八句见题是北宗。
    ○物象流类
    巡狩，明帝王行也。
    日午、春日，比圣明也。
    残阳、落日，比乱国也。
    昼，比明时也。
    夜，比暗时也。
    春风、和风、雨露，比君恩也。
    朔风、霜霞，比君失德也。
    秋风、秋霜，比肃杀也。
    雷电，比威令也。
    霹雳，比不时暴令也。
    寺宇、河海、川泽、山岳，比于国也。
    楼台、林木，比上位也。
    九衢、岐路，比王道也。
    红尘、熊罢，比武兵帅也。
    井田、岸涯，比基业也。
    桥梁、枕簟，比近臣也。
    舟楫、孤峰，比上宰也。
    故园、故国，比廊庙也。
    百花，比百僚也。
    梧桐，比大位也。
    圆月、麒麟、鸳鸯，比良臣、君子也。
    獬豸，比谏臣也。
    浮□、残月、烟雾，比佞臣也。
    琴、钟、磐，比美价也。
    鼓角，比君令也。
    更漏，比运数也。
    蝉、子规、猿，比怨士也。
    罾网，比法密也。
    金石、松竹、嘉鱼，比贤人也。
    孤□、白鹤，比贞士也。
    鸿雁，比孤进也。
    野花，比未得时君子也。
    故人，比上贤也。
    夫妻、父子，比君臣也。
    棂窗、帏幕，比良善人也。
    蛇鼠、燕雀、荆榛，比小人也。
    蛩、蟪蛄，比知时小人也。
    羊、犬，比小物也。
    柳絮、新柳，比经纶也。
    犀象、狂风、波涛，比恶人也。
    缫，比愚人也。
    匙，比智人也。
    百草，比万民也。
    苔藓，比古道也。
    璋、书籍，比有德也。
    虹，比妖媚也。
    炎毒、苦热，比酷罚也。
    西风、商雨，比兵也。
    丝萝、兔丝，比依附也。
    僧道、烟霞，比高尚也。
    金，比义与决烈也。
    木，比仁与慈也。
    火，比礼与明也。
    水，比智舆君政也。
    土，比信舆长生也。
    ○举诗类例
    诗有隐题。裴悦诗：“只为分明极，翻令所得迟。”此为隐题也。
    阆仙诗：“夜闲同象寂，昼定为谁开。”己师诗：“五老峰前相见时，两无言语各扬眉。”以上是达识之句。
    阆仙诗：“家辞临水郡，雨到读书山。”李洞诗：“灯照楼中雨，书来海上风。”以上是阴阳造化之句。
    阆仙诗：“祭间收朔雪，吊后折寒花。”己师诗：“瘴雨无时滴，蛮风有穴吹。”以上是感动天地之句。
    阆仙诗：“离人隔楚水，落叶满长安。”己师诗：“相思坐溪石，微雨下山风。”马戴诗：“日落月未上，鸟栖人独行。”以上比小人获安，君子失时也。
    己师诗：“瑞器藏头角，幽禽惜羽翰。”此比物讽刺也。
    马戴诗：“广泽生明月，苍山夹乱流。”“苍山”比国。“乱流”比君不正也。
    阆仙诗：“白云孤出岳，清渭半和泾。”“白云”比贤人去国也。
    阆仙诗：“萤从枯树出，蛩入破阶藏。”此比小人得所也。
    己师诗：“园林将向夕，风雨更吹花。”此比国弱也。
    江淹诗：“日暮碧云合，佳人殊未来。”此君暗臣僭，贤人不仕也。
    无可诗：“听雨寒更尽，开门落叶深”此比不招贤士也。
    江津诗：“宝剑匣中开似水，娥眉一笑塞云清。”此比臣子尸禄也。
    己师诗：“影乱街人蝶，声繁透堑蛙。”此比小人也。
    阆仙诗：“古岸崩将尽，平沙长未休。”此比好事消、恶事增也。
    卢纶诗：“鱼网依沙岸，人家在水田。”此小民以法无所措手足也。
    马戴诗：“初日照杨柳，玉楼含翠阴。”此比君恩不及正人也。
    孟束野诗：“闻弹玉弄音，不敢林上听。”此比圣君德音也。
                               
