蕉庵诗话 民国 魏元旷



●卷一

宋尚书陶谷有句云：“尖檐帽子卑凡厮，短鞠靴儿末厥兵。”欧阳公时已不知“末厥”为何语，然与“卑凡”相例可知。乃恰为今日咏“尖檐”、“短鞠”，上下皆然，不独“兵”、“厮”也。

乾隆朝有请废天下寺观者，高宗为赋一诗日：“江河日下岂能迥，二氏如今亦可哀。何必辟邪仍泥古，留资画稿与诗材。”不独得体，所见盖深远。九州之内，名山奇境恒连亘数百里，非有寺观，则人迹不能常至，必皆沦为虎豹魑魅之域、盗贼啸聚之宅。欲如三代设虞衡掌之，则羽毛、骨角、宝藏之利未登，而费已不可计。且会昌之政，反覆可见。惟人主不好，自无土木金碧、愚民信惑之害。予谓宜仿宋时提举宫观之制，使文学退老之臣任之，以本寺观所入供其俸给外，酌养其徒几人，予之牒籙，则无藏匿奸宄之弊。修葺以时，不韦听其徒自为，致古名刹道场多废没不可求也。郡邑寺观，近皆据为局署，士人入城，每旁徨无栖止之所。苟世复修文，且无地安弦诵已。欧阳公《集古录跋尾》，凡属浮屠碑，必斤斤致辩，谓因字书收之；乃昌黎每为文送浮屠氏，时与其人往来，然世之言辟佛者，必归于韩公，而不归于庐陵，以其时也。子《初入京经煤山》诗：“山色依然对寝宫，红亭碧树郁葱龙。千秋殷鉴宸游地，一代亡魂夕照中。旧已冕旒终王气，新来阊阖又春风。啼鸦犹使行人恻，况在当时更不同。”若隐含今之情事。帝居乾清，隔绝三殿。诸臣皆由后门出入，朝夕经由煤山，闻鸦心恻，未知有异当时。

光绪乙未二月，北上，夜宿唐沽，逆旅主人为告道途泥泞，以使相出沽议和，大雪三日。又其入都请训，大风扬沙。已乃叹息不更有言。予感其意，题壁云：“上相和戎志不渝，茫茫此局竟谁扶。路人久已知司马，舆论居然胜董狐。小市顿装寒缩屋，短更催梦夜停沽。可怜无复澶渊战，能使贪壬谤掷卢。”冰雪征途，犹怅然计偕身世。

日本一役，阻和之章，日满枢署。子谓吴钴（伯琴）曰：“谏者但极言后日之祸，朝廷岂不知之？盖以京城孤注为患，不知天津陆道至京三百余里，关内外兵不下二十万。寇果敢于登陆，惟横截海口，绝其后援，可不战而困。不然，其兵轮已至乐亭，并无防戍，可以上岸疾驰，岂必由大沽口耶？”因代伯琴作书，上其座师翁尚书同稣。后翁署吏部，见选司洪嘉与，问吴鲂是同乡否。曰：“然。”叹曰：“亦是好者，唉。”似有不可言之隐。予《西归述事留别伯琴》诗所云：“从君摅韬钤，诚节当轴贡。有策筹贾生，无人继南仲。”时特召陈宝簏等起用，众皆望治。予谓新进狂言，日腾辇毂，远近信惑，诸贤无卓识，将动于听而受其祸，故又有句云：“百尔承主知，毋斯令名陨。”

予《南宫覆试寓宿朝房》诗：“仍是当年文战常，禁城传唱漏声长。满轮海月照阊阖，初夜天风宿建章。身近紫薇干气象，心归黄屋动星芒。聪明笼烛群仙集，卧听鸡人报未央。”人间之乐，莫过《霓裳》，天下当时，风景真不啻前人所咏。唐宋以来，千年盛事，一旦废之，梦里钧天，不堪回首。

朝鲜织造主事全中基（洛人），以国难来乞师。年余，无代奏者，遂自叩阍。都察院按国中民人叩阍例，送刑部狱者再。岁晏出狱，冻饿废寺中。洪嘉与（贞）一间而往视，为制麻冠布袍，并金赠之。明年，复有进士李钰（秋冈）来，见全如此，叹息回怀仁去，赠贞一句云：“他时归话茅檐下，为道中朝有此人。”

陶福履（稚箕）户曹《杂事诗》《当月》云：“高秋深署夜如年，濮被初来上直眠。但检文书公事了，解操锁钥吏才贤。开编预喜留官烛，买醉先须办俸钱。天下太平曹务简，白头郎署亦欣然。”《监印》云：“一月三回事本宽，累人只是着衣冠。钥匙早请多迟到，付字纷来要细看。最怕档房留过久，预愁股票用难完。人生富贵谁真假，也算权时作印官。”京曹宽简，户部监印，须衣冠竟日。见赠云：“西曹郎总擅诗名，王李而还见魏生。君去白云楼畔望，至今风竹有清声。”予亦甚爱直宿夜坐时清景。

李步沆（幼匏），官提牢，建堂于厅事后，环之翠筱，曰：“以畅生意。”自题云：“虚怀萧飒风生竹，庶狱澄清月照琴。”能见其襟抱。

丙申居京，感事赋《游仙诗》云：“望仙争欲住蓬壶，每恨长风引巨胪。谁识至今蟠木下，坐愁尘起海将枯。”“道籙何人叩紫宫，相随骑鹿逐东风。淮南鸡犬成仙后，一半沈埋饮博中。”“身戕金石祸无俦，黄白孜孜讲未休。寄语下方诸弟子，长生莫向链师求。”“弄儿方朔母偏怜，下玩刘皇玉殿前。深惜多情吕剑士，苦从尘浊觅真仙。”

戊戌之变，由诸大臣欲效法曾胡。事后惟侍郎张荫桓、李端棻二人遣戍。予《有感》云：“诸公衮衮慕前贤，争欲牢笼物望先。甘被童骏牵傀儡，几看寰宇遍腥膻。白头皆北嗟何及，青史逋诛亦可怜。终是圣朝宽大政，不教钩党坐相连。”孰知流毒之深，非但腥膻，竟至陆沈矣。

度支困绌，属司条陈补救，有甚不经者。刑部改律，首加多罚赎。客方扪虱，因戏为《虱谳》：“夜梦禅中虱，唧唧群呼冤。问尔么麽虫，何有冤可言？虱呼堂上官，听虱详评论。人生斯世上，安有父子恩？固曰生自我，气血同一原。虱岂不属毛，岂不离里然。禀受尔血气，亲出肌肉间。虱饥吮汝肤，痛痒乃相关。试问汝养子，劬劳形羸孱。不遑顾饥渴，仍须破顽悭。恶既怒其逆，良亦忧其贤。养虱肤血微，养子心血煎。谓子相追随，不过杖履前。虱刻不去身，所爱宜何先？哀哀生则同，乃忍独贼残。听罢进虱语，人物难等伦。为汝引条例，科以杀子孙。减等拟重杖，加罚六百锾。”刑律：杀子孙，拟徒。减即不应重杖。惟赎图银太少，故用《吕刑》大辟，减等加之。笑谓客曰：“此合孔仅、张汤为一手，得此计臣，司农可不仰屋？”

李傅相鸿章，初授考察商务大臣，使赴粤东。稚箕《感事诗》：“早知市道如朝贵，竟把牙郎接上台。”盖深为文忠惜之。顾未久即诏立商部，且与帝座接矣。

甲辰南归，《渡海舟中寄题进士馆》云：“侈说明时盛典逢，群仙五百萃琳宫。班分内外才皆达，洋走东西径亦通。一纸文凭终季考，六时心事下堂钟。可怜三策贤良后，犹向黔奴作学童。”鲁藩（达生）大书于讲堂，其诸同年读之，相与一笑而已。

广信龙虎山上清宫天师者，汉张道陵之裔，虽经奏革，世仍称之。“天师”之封，多出于唐，以祖老子故也。鬼魅之事，世不能无，独以符录禁役之，不习烧链幻化之术，故无道家之害。乙巳，予道沪上，与天师眷同疠旅馆。主人欲得其符，乞予书易之，因赠以长句：“群邪辟易避真符，剑气腾光到海隅。大地云霞辉简策，小天星斗曳衣裾。雷霆印在灵长护，龙虎山深世不殊。岂似燕齐方士术，蓬瀛松羡诡虚无。”

举贡保送，止于庚戌。考场规制，多沿会试，出榜日亦听红录，然皆不甚重其事。腐有新中者，戏以句贺之：“媒妁通言币造庐，旧时六礼未全无。虽云潦草完婚嫁，犹是分明见舅姑。装裹新娘原样在，乖离夫婿故欢渝。诚知赠芍新期好，膏沐耿容奈汝殊。”“画得双眉几许长，风流半是老徐孃。洞房乍喜停红烛，佩带应羞解紫囊。久已作家成弃妇，居然上界引仙郎。小姑莫遣来厨下，试与羹汤恐不尝。”保送所取，不称进士，不用翰林。留学则有其目，而试极草率，命官无似，未有如光宣间者。

予《裁部四咏》云：“不须哀怨《白头吟》，已是凄凉翡翠衾。垂泪独归空阁里，固应甘分不甘心。”“冰泮新删六礼章，风流谁敢贱腧墙。胡麻一饭邀郎饱，花底吹笙学风皇。”“未学梳头便作家，全身宠爱已无加。寄生更入千金室，妒杀分房姊妹花。”“鬻身曾已借前筹，七出重科敢自由。却被工颦人取笑，侯门老婢不中留。”其目曰“青年守节”、“自由结婚”、“随母下堂”、“当堂择配”，盖有回籍不出者、有夤绿别调者、有堂官奏请者、有签分改部者，好事者为标题如此。后并吏部入内阁，去留听之阁丞，固吏部曹司也，目日“姊妹主婚”。复咏云：“母志无端夺所天，顿令香阁散花钿。同妆刺绣当年伴，今日翻劳议聘钱。”

光宣五七年间，都中惟以观剧、挟妓、谯会、赌麻雀牌为事，有顾影不及之概。或传一诗云：“六街如火电监红，彻夜轮蹄西复东。天乐听完听庆乐，惠丰吃罢吃同丰。头衔半是员郎主，谈助无非白发中。除却早衙签押事，预先知会逛胡同。”“白”、“发”、“中”，三牌名。可谓曲尽当时朝士。

部曹中书降改州县，铨选得缺，例须数千金。岭南尤为妩仕之省，有“时运通，放山东；通又通，放广东”语。读东坡惠、潮诸作，尝感赋云：“岭表炎荒瘴毒攒，坡公曾此向黎蛮。如今岂易南迁去，须隶黄金买降官。”京朝迁转淹滞，虽甲科亦多谋捐改。自新部设后，朝官皆充然蝓乐，乃无复为斯计者。

御史汪春霖劾庆王认陈夔龙妻为乾女，移陈督直隶；其子载振认朱家宝之子为乾儿，调朱抚安庆。朝廷责江汙蠛亲贵，着回原衙门。有人于广和居题壁云：“公然满汉一家人，乾女乾儿色色新。也当朱陈通嫁娶，本来云贵是乡亲。（陈黔籍，朱滇人。）莺声呢思呼爷日，豚子依依恋母辰。（注：谓谢珊珊。）一种风情谁识得，诸君何苦问前因。”“一堂两世作乾爷，喜气重重出一家。照例自然称格格，请安应不唤爸爸。岐王宅里翻新样，江令归来有旧衙。儿自弄璋翁弄瓦，寄生草对寄生花。”诗固涉轻薄，然前二年甫以段芝贵献珠袍为寿并进女优被劾，亦见庆邸父子了无顾忌。大吏干进，无所不至，以致酒肆壁间，腾嘲如此。

胡思敬（绍唐）辛亥出都，席间有句云：“江家豆腐伊家，一到离筵便不鲜。”“江豆腐”，乡人江韵涛部郎作，惟广和居传其制；“伊傅”，则伊秉绶所传。都中酒馆，凡有名肴菜，多以所传人姓称之，如“潘鱼”、“吴鱼片”之类。绍唐此行，以不得其言，浩然决去，故寻常食物皆触之生感。

《忆妓》诗：“窈窕多情态，聪明妙语言。堕怀寒月魄，擎掌落花痕。邂逅怜秋夜，因缘契夙根。托身知得所，不苟羡朱门。”“旧巷怜空在，新欢总不如。相偎神楚楚，含笑语徐徐。旖旎情何限，娉婷态有余。无端忽私喜，侦得姓名初。”“偶认琵琶巷，闲徵豆蔻词。女奴随笔砚，菊部胭脂。绮席连宵醉，香巢一夕辞。空劳鱼雁意，相问不相知。”丁酉秋，洪贞一赠句云：“暂称知己人难得，老学狂徒世所惊。”不意乃道着十年后事。

马伶三人，小者才十二岁，声艺俱佳。卢兆蓉（扶常）间招之侍饮。翠伶柔腼，逼真女郎。所居与予同巷，予自署归，辄值其赴歌场。两车相遇，必嫣然笑讯。扶常为索句，答以二绝：“春风曲巷对门居，奉倩神伤问讯疏。偏是朝朝逢下直，车中一笑最怜渠。”“红氍毹上绣屏前，绝世聪明绝代妍。未及下场尊酒畔，琅歼满座照颓然。”扶常暨叶鹤巢、饶麓樵、郭复初以其幼小，天真烂熳，颇相赏。有买伶艳噪一时，与翠相轧。杨增荦（昀谷）好谈佛，自称竟公，与其友瘿公倾心于贾。偶因夜谯，贾、翠俱在，童公特以诗调扶常诸人，云：“天生花月有精神，不信流莺浪报春。今日尹邢应共见，低头自痛是何人。”予次日得诗，因答讽云：“晓风残月按红牙，斗舞天魔更散花。怪底铜龙寒咽夜，独牵心事到毗伽。”鹤巢尝答扶常云：“神通游戏有无间，丝竹苍生信等闲。要有渐离悲壮日，未容声乐老文山。汉河鼗鼓海阳襄，巴郢知希古共伤。留得梨园成白发，为谈天实事兴亡。”乱后，扶常与马伶遇诸海上，赠句云：“丁歌甲无总茫茫，曲破《霓裳》已断肠。等是流离伤琐尾，天涯挥泪送王郎。”今皆野屋荒江，相期终古。复初闻益穷困无聊。方顾曲当筵，已识为欢几何，聊与浮云送白日也。



●卷二

绍唐言顷岁海内知交，多有改易其名字者。予所知，则扶常改名耿，字黑庵，号草夫；鹤巢称宁愚；建屋称鲁民；华澜石更号持盒；绍唐亦以退庐称。感赋云：“孤踪各自志沈沦，岂为包藏远害身。不与栖栖通姓字，接舆沮溺究何人。”

昀谷好吟咏，往来诸名士间。有《岁暮怀人》诗见怀，云：“文章澹逸欧曾后，人物萧疏魏晋间。”皆叹其真切。予谓殊不及寄余《客辽》句：“凄绝了翁身渐老，风尘南北寸心违。”

张黑，都中武丑之最名者。昀谷官部曹时与论技勇，折节交之。辛亥岁暮，遇于天津，把臂入市痛饮，即事赋赠云：“胜国飘零楚两生，于今又见米嘉荣。捷同小仆踪谁测，话到先皇泪有声。落日一沽成渭曲，随身双剑负荆卿。幽燕自古多游侠，长恐龙门失姓名。”此诗后半最超拔。堕泪尊前，予固许张有此侠性。

乱初作，南省皆匪徒，拥兵擅立，衣冠无度，或如俳优。士大夫多梳头蓄发。宁愚有行，鲁民制巾赠之，留别云：“请缨无路黄冠了，戴笠为盟皂帽宜。珍重先生乌角意，松云白首证心期。”“十载弹冠愿已违，簪裾傀儡昨原非。头巾老与时妆忤，得否青山兀岸归。”至九江，果解巾去发，乃得行。

壬子二月，绍唐过潜园，留数日，赠诗云：“春风二月雨丝斜，来访潜园旧友家。乱后逢君宜皂帽，客中留我饭胡麻。营巢自笑身如燕，避地还疑国在蜗。一卧柴关坚不起，云深何处丹砂。”又录其《市汉阻风》二绝见示，云：“石窍风生万木号，轻舶安敢犯洪涛。乘危亦有争先者，挂得蒲帆十丈高。”“同舟共济谈何易，顺水犹当避逆风。逆到几时风脚转，爨薪垂尽米囊空。”予曰：“米空薪尽，忧之奈何？即丹砂，亦安得强觅之！”有赠予《待渡图》者，宁愚为题云：“欲济诚知舟楫难，沧桑须待转头看。烟波莫叹前途暮，还祝帆风起谢安。”与绍唐“丹砂”句用意正同，出语较直，为之怃然。

宁愚自潜园转省，舟覆章江，几不免毁其狐裘，奇讯云：“回舟惊说困波臣，犹是泥涂呃未申。（来时中途遇雨，困于跋涉。）击楫方期祖士稚，怀沙几逐屈灵均。狐裘重起蒙茸叹，蛟窟甯容肮脏身。不谓为欢干物忌，跃渊聊尔试斯人。”答云：“那有陆沈生可托，本来沟壑死维均。”

宁愚家有狗，忽亡去，索回数日，复投所亡主，宁愚为赋《二主狗》云：“累累争苦丧家贫，尧桀于今那认真。摇尾自惟怜可乞，忘情谁信性能驯。分甘蝇臭原非类，食尽人余亦共嗔。饭尔未终行尔叱，敢持投骨独龈龈。”予谓此非怒骂，乃忠告耳。

乱后，都中女伶盛行，名优均为之退舍，戏本亦皆新翻。草夫《重入都观剧》诗：“银雀钿蝉动地春，九城歌管逐番新。缘何不尚皇元乐，朝士纷纷半旧人。”

偶在玉汝几间得鲁民所书一律，云：“海上携琴独往还，乱离亲旧倍情关。惊心蛟鳄横吹浪，失笑[B177][B150]强负山。对酒莫谈天下事，看花好趁客中闲。凭君录取春明梦，付与千秋涕泪间。”意必所作。询之，乃达生赠草夫者。又和人《岁寒三友》诗，《松》云：“未容蝼蚁安为国，惯看鼯<鼠生>幻作人。”《竹》云：“早知蒲拜常腧节，欲作蕉弹奈卷心。”

癸丑小年日，宁愚自都中奇诗数首，《次韵病起》云：“天遣烟霞护燕居，未黔墨突且回车。王风熄绝思尼父，秦火灰余叩伏书。铸鼎那穷神物幻，厝薪谁烛乱生初。津桥啼鸟春迟早，一觉华山岁又除。”先是，秋间，予有所欲往，临歧疾作，病起后遂绝志不出，成《坚冰志》、《光宣贪载》等书，纪以一律。此和作也。《舟发鄂渚有怀诸友》，《用草夫韵》：“池枯雨刮潜麟起，天远云横断雁多。”《草夫告鲁民已经下凡，自谓不知谜底，戏诘以诗》：“槁佛惊传出定新，神君仙尉岂前因。本宏菩萨慈悲愿，可舍如来幻化身。借枕邯郸都戏术，成丹勾漏自天人。未应土偶疑桃梗，何地逃禅外却尘。”

箧中检得片纸，录绝句云：“如此清标如此才，彩云一朵想丰裁。神芝自是瑶台种，终向灵和殿里栽。”忆之，乃癸丑春间梦中作，恍惚有人乞题，三韵皆其所限，亦不知所指，特诗意若有所隐，故当时记之。

予未通籍时，有《纪梦》诗：“身入蓬莱禁内游，碧琉璃殿护沧洲。万株琪树东瀛晓，四面珠垣北斗囚。快都天船浮舴艋，远闻神厩骅骝。怪他王母长生诀，一卷《南华》秘阁收。”奇境今犹在目，而北斗果幽天阙矣。光绪庚寅，自莱州归，宿清江浦。梦至一寺，中庭有大石冢，前矗丰碑，无名氏文字，但纪前行道里方向。廊有一僧，貌奇古，揖而谓曰：“此我生圹，待子为偈久矣。”予曰：“诺”。遂题其墓门云：“生前空说六如经，叹佛法原无住著；身后但留一片石，与行人指点迷途。”亦梦之奇者。及今思之，皆合予之身世。

浙江章栈（一山），国变后避栖上海，用淞社《明季杂咏》与《咏近事》二题合赋，共十四首。草夫并原注先后奇示，依次录之：“平则门前驻闯兵，内家潜语请行成。当时若亦循尧事，早以共和继大明。（太监请烈皇禅位，见《明史李自成传》。”）“崧涝继序建行朝，雪满江南枝未凋，毕竟残留短局，胜于春腊可怜宵。（辛亥十二月二十五日进位，二十三日立春，京津十月间先传‘有春无年’之谣。”）“武英殿上拜官家，异代衣冠礼有加。（李自成入宫，先登是殿。总统受任，亦先朴是殿演礼。）十二万金门额重，明清阅尽见中华。（大清门额乃仍前明之旧，背面“大明门”三字犹存，系青晶石。西人欲以十二万全易去，不果，存内务府库中。中华门改用铜版。”）“万孙遇顺运重更，群道青田数学精。岂意崇文与宣武，纪元两代更分明。（明太祖尚书以国祚问刘诚意伯，对曰：‘万子万孙，遇顺而止，’京师左右门名崇文、宣武，近人谓是崇祯、宣统之谶。”）“昌平王赵义声高，（王政行、赵一桂，皆营葬明思陵者。）不减唐林与谢翱。景庙山陵今永奠，节庵忠爱冠词曹。（崇陵工久停，梁星海廉访每诣德宗殡宫前奠祭，号哭不去。当事感之，始复督修。”）“萝发曾惊甲令新，僧寮强半是遣民。谁知椎结仍难保，不媚中朝媚外人。”“莫怪前朝重甲科，一编犬马尽搜罗。（李世雄著《狗马史》，有抄本行世。）满街都督职方狗，孰与嘉禾文虎多。”“《三朝要典》议重翻，半壁江山不复论。党派纷纭争到死，输赢一例掷中原。”“《征输失计溯辽东，孝秀潢池处处同。（崇祯十六年诏，有‘不料孝秀入于潢池’之语。）误杀袁熊冤未雪，后身人巧胜天工。”“学使规条肃似霜，郑森食饩愿难偿。黄袍孰与青衫易，故相依稀郭仲常。（郑成功岁试，欲得食饩，三司皆为缓额，提学副使郭仲常不许。”）“娼优合队入梨园，舞罢更阑笑语温。《燕子笺》和《鄂州血》，兴亡都付白昆仑。（《鄂州血》，新剧名，传清帝逊位事。”）“承畴已死又南征，莫怪天门目不明。（承畴谒郭都贤天门于山中，见其目眯，问疾起于何时。曰：‘正自识君时始。’）黄鹤楼前祠制府，文襄化碧恨难平。（武昌以张文襄为革命元始家，其祠独不毁。”）“远逊台湾徐沈陈，（徐孚远、沈荃期、陈士京皆避地岛上。）郑家辟馆礼嘉宾。即今青岛遥相望，海外人传垫角巾。（德国待流寓青岛遗臣特加敬礼。”）“残明社局萃东南，《心史》沈沈在铁函。今日吾曹聊复尔，眼中沧海指弹三。”一山太史，予在都尝一见，才气豁达，固功名之士，不意扰攘之际，乃竟决然远引。

草夫《次韵一山却聘避居青岛》云：“浮生局踏人间世，犹羡鹪鹩转徙宽。”又云：“避乱身全与乱亲。”未及数月，青岛遂有战事，诗若为之谶。《和万松作》：“劝农唤渡寒江涨，思古寻碑野寺深。”真佳句。非世乱家居，亦无此情况。

华焯（持盒）乱后居省城，杜门谢客，寓怀于诗，见赠云：“新秋人气苏，不觉日在檐。虚室客常罕，跫然来老潜。名言酌岂易，暂对意长饮。喜君堤下禾，未化葭与蒹。且获且箸书，大福天许兼。遣文赖缀辑，兹事理无谦。寡学愧愚ウ，述作难窥觇。咏歌聊自娱，所志亦已廉。性命谅细微，中虚外患淹。经时料药裹，蝉蠢纷书签。万象欺我懦，变灭无洪纤。终须拾众卉，未肯安天嫌。积思动嘉契，秃管试一拈。敢摩大国垒，纪律无由严。身病可奈何，诗病君当砭。”所作真朴，大率类此。“终须拾众卉”二语，盖矢志有在。复寄长句索赠：“魏侯文字不易得，昔别许与时一篇。会有神灵知息壤，预愁风雪逼流年。老来学道定求损，寂处耽吟应见怜。取慰空虚熨魂魄，敢希名姓附君传。”盖与予论诗有悟，故求益之殷，直倾肺腑而出。《闻草夫复生子，戏奇二绝》云：“四十生儿宁晚耶，两株琼树忽交加。中书君久束高阁，分付添丁涂老鸦。”“郎罢诗书空满腹，生儿且勿问愚贤。眼前却益公家事，准备头口算钱。”

黄维翰（申甫）《甲寅都中感事》诗：“鼎湖龙去事仓皇，沧海难寻旧植桑。惭愧田横门下客，旁穿茔穴殉先王。”“逡巡北面自称臣，一代雄文托《美新》。不负金川门一恸，布衣龚翔汝何人。”《观剧》云：“院本新翻费剪裁，一时名角尽登台。鱼龙曼衍天魔舞，祗向昆明演劫灰。”“名角”者，本言为有名之脚色，班中皆书作“名角”。俗呼出色者为“尖子”，或谓“角”即“尖”义。又云：“撅笛宫墙偷听得，天家多少不凡才。”则直刺诸亲贵之登场，非比前首别有所指也。

新昌城北有古柏园，地极幽僻，黄鹏（子雅）偕绍唐读书其中。王雅仿陶靖节赋《归鸟》以见志，曰：“翩翩归鸟，徘徊于林。苍松古柏，日夕追寻。求而得之，实欣我心。爰居爰止，乐此清阴。”“翩翩归鸟，三年不鸣。依栖木末，破巢重营。飘然高引，缯缴何惊。餐英饮露，一身自轻。”“翩翩归鸟，日对斜晖。遥瞻天路，岂不遐思。罗张满地，恐蹈危机。安敢怀远，振翼孤飞。”“翩翩归鸟，中心悠悠。引颈延首，好音相求。载瞻载望，爰得我俦。虽无我俦，爰得我游。”

子雅又有《读春秋》、《谈天宝》二律：“王纲解纽遽迁东，周室衰微列国雄。葛战争天地闭，河阳巡狩庙堂空。盟洮拜胙犹存礼，请隧围原竟翔功。太息晋齐仍篡夺，不堪匡定两朝中。”“羯鼓西来尽室空，十年三道镇河东。宗祧失守哥杨罪，京室收回郭李功。掷器乐工犹殉节，屈身勋戚竟卑躬。天心厌乱才三载，祸起闺闱刃帐中。”用意盖亦适称羿募之比。

鲁民归后，置庄田湖渚间，日与农人相接，居然一野老。名其庄曰愿丰。《秋成即事》云：“筑室环流水，端居称野人。稻香南北亩，茅舍两三。僮仆皆胼胝，先生不捂绅。农夫喜相告，脱粟已尝新。”“苍茫纵孤眺，烟树远村多。避世犹人境，临流且浩歌。风帆迥夕照，沙鸟弄晴波。荻苇交汀屿，野塘开芰荷。”“抱膝南檐下，凉迎水面风。土阶萦野草，竹壁唧秋虫。双桨来渔艇，横鞭过牧童。虚堂亦仓积，生事足三冬。”“野旷月无碍，光涵夜不沈。百烦涤秋爽，万籁寂更深。休问元龙气，谁为《梁父吟》。斗杓余北望，露下一披襟。”情怀景物，大似少陵之居蜀江，非复皋夔夙抱。其在吏部与计典，有句云：“愁心书考群空马，无计屯恩爵烂羊。”迄今诵之，犹发当时仕途之叹。

乙卯三月，绍唐至湖上退庐，迟予未至，见寄云：“万种伤心事，伤心只在心。解人惟见汝，避禄早归林。但倚书为命，宁愁突不黔。他时徵野史，应向鲁溪寻。”“细数南州彦，谁居第一流。吾侪姑自勉，硕果听天留。未息巴人讼，方怀漆室忧。足音终寂寂，垂涕望高丘。”持盒次韵和之：“可惜东湖水，知君小住心。徐亭荒瓦砾，（自注：二月一夕大雷雨，孺子亭全倾圮。）苏圃接花林。鱼尾垂垂赤，乌头故故黔。一春风雨里，差喜数招寻。”“鲁溪有逸上，所住共江流。积雨暂时歇，孤村何事留。闲知鱼鸟乐，老剩稻粱忧。闻说翠微好，吾侪可一丘。”予之近况，“鱼鸟”二句颇为道出。时有日本之难，已宣战期，国内震恐，既仍归好，持盒复次“黔”韵，咏《新霁》云：“意外得新霁，冥冥苍昊心。余云恋平野，群鸟保芳林。剩可忘哀乐，何当较哲黔。劳歌暂濡，世乱日相寻。”“余云”一联，写尽一时上下心事，即咏新霁，亦为佳句。

党部将解，犹有角争权利、悻悻不已者。持盒咏《斗雀》况之：“争端生饮啄，蠢蠢本无朋。已觉羽毛挫，翻矜爪觜能。未堪登鼎俎，幸与外弓缯。平昔穿人屋，吾犹不尔憎。”

草夫得麓樵书，以莲、清诸伶在滇来告。赋二绝寄答：“凝碧歌残五殿凉，中原鼙鼓几沧桑。天南一别无消息，翻幸才人谪夜郎。”“远向昆明演却灰，宣南宁忆旧歌台。杜撞自是怜身世，却为龟年洒涕来。”



●卷三

侍郎宝廷（竹坡）典闽试回，中途纳江山船女。既覆命，即自劾罢。或谑之曰：“宗室八旗名士草，江山九姓美人麻。”江山船惟桐、严九姓，自明隶乐籍。侍郎负才，在宗室中与祭酒盛昱齐名。侍郎尤慷慨言事，尝上疏痛陈时局之艰，云：“元亡犹可北归，国家若亡，并不得如元！”后竟以徉狂死。祭酒初无子，不以为意，曰：“吾即有子，亦终于灭亡人手。”数十年间，宗室之具有远识者，独此两人。皆长于文学，故道德之次，文学为足贵也。

宗室例皆四品系黄带，不学无识而长于酬对。京师为之语曰：“胸中乌黑口明白，腰下鹅黄顶暗蓝。”不独属对之工，实无一字不切。尝有太息为予言者曰：“吾满洲王气，前人发泄已尽。今八旗之人，但一着衣冠，则神志沮丧，不久当胥为隶役，质性已近之矣。”

阮尚贤（鼎南），越裳遣民，其父尝与范尚志来乞师。癸丑夏，游燕都，出所箸《南枝集》，中有句云：“岂知秦桧和金计，难遂包胥复楚心。”盖于越法之战致憾于合肥者深矣。“椎秦已破千金产，佐宋难凭半部书”、“十年未遂歼仇志，犹自吹箫学子胥”，则辛亥旅晋所作。若“石马园林秋草冷，铜驼宫阙夕阳沈”，尤悲壮苍凉。

先大夫生平交游，惟许彭泽周逢春亮斋先生。予角时获聆先生与友人一律，今忘其首句，诗云：“□□□□□□□，一年两度惨征衣。江湖作客君犹惯，风雪漫天我未归。晏岁情难忘故里，倦游心傥念慈闱。周南留滞成何事，况复欢场有是非。”深得温柔敦厚之旨。别十二年，晤先大夫于章门，初面即曰：“予未从贼，可以见吾故人。”先大夫赠之句云：“漫悼多生逢浩却，且钦名教得完身。”不知今日有几人能具此心肝也。

“打冰人唤渡，呵冻客争程。”丰城杨彝（竹芗）《岁暮赴金坛》作。予所知，独其有古烈士风，今没已三十余年矣。存此以志亡友之感。居今日，尤不能不遐思其人。

吾邑熊镜心，称龙沙子，贯澈三教，迹近道流。咸同间孝廉，晚为学官，不知所终。有诗云：“看尽江河同是水，铲除星斗不为天。何时铸出阴阳镜，照彻轩皇未出先。”人惟惊其奇辟，不知一言道之归，一言其著，又言必从源头上观。孟氏所谓“观水有术，必观其澜。”尧之则天无名，必曰焕乎其有文章。无六经删定，亦无以见宣尼。内典丹书，不过羲文枝叶。道妙之奥，正未易索解人。

新建范金镛（藕舫），性癖丹青，善仕女，尤工写生。于花卉草虫皆取其真者置案上，细察其纹理，纤毫毕数。聚蝶至百余种，故独绝，有“范蚨蝶”之称。早岁成进士，晚由礼部改选云南知县。弃官归，仍日伏几，寒暑不辍，长髯粗服，直一老画士耳。诗好用俗语，涉趣致讽，尝自题《锺馗》云：“老锺事事都随便，见鬼如何就认真。”又云：“帽破袍穿靴脱兜，一条顽铁岂吴钩。只因幻出奇穷相，行过寒林鬼缩头。”亦饱经世态而然。

乐平彭若梅（鹤俦），自称翥山女子，工诗善画，随其师藕肪至京，予假别墅居之。馈一扇，画折枝菊花，题云：“人间烟火隔篱笆，怪底诗清为饮茶。归去莫嫌三径冷，先生原是傲霜花。”予置不用。或问之，曰：“愧此诗耳。”《题谢文节公祠》云：“万事无如一死难，忠臣犹是宋衣冠。陔兰何幸依祠宇，为语名流着眼看。”《法源寺看牡丹》云：“妆点精庐补化工，此花何事殿春红。人间富贵浑如是，都在瞿昙一笑中。”富贵之后，衰败随之，故牡丹开过，春韶即暮。眼前盛衰之理，前人竟未道及。忠臣祠宇，依附犹荣；名流堕落，草木不如。谢公闻之，必重发曹娥之叹。《和伯琴去燕》云：“寒雁相逢都是客，香巢零落总成泥。”当时盖以自伤，今则荡妇孤臣，同声堕泪已。

尝道出长江，遇梅子肇，偶话金陵旧游，及妓玉兰。子肇云：“仅一侍饮，近隔十年，尚忆之耶？”因口占绝句答之：“记得妆成走马催，凭肩斜倚五葳蕤。襄王一梦犹堪忆，何况分明顾曲来。”右军所谓“向之所欣，俯仰之间，已为陈迹，犹不能不以之兴怀”，此所以为右军，而不能为王敦、褚渊辈所为也。申甫《寄职方同僚》云：“沈沈况是十年事，一宿空桑尚有情。”与此意正同。

申甫复有句云：“千金枉说求枯骨，十载骥膦地上行。老兵识字浑无用，洗涤河山要霸才。”四野罗贤而英雄困没，古今一辙。昔唐陈陶云：“莫道羔裘无壮节，古来成事尽书生。”然削平大难，以书生从事者一仅见诸咸同间，实皆赖霸才，特致太平则仍待书生耳。《赠良弼》云：“可怜一代连城璧，多少庸夫按剑看。”予谓良弼无过人之职，而负气陵物，卒于杀身取败，按剑之来，所自召也。

申甫勇于任事，以职方主事，随东督徐世昌出关。黑龙江巡抚周树模，其会试房师也，深器之。调署呼兰府，政声甚著，屡膺荐牍，遂改郡。尝以诗送民政司赵渊入观，云：“四面有歌皆楚些，中原无使主齐盟。”渊颇有边望，周忌之。及守龙江，与渊益相得。周愤然谓其背己，左右因赞之曰：“诗谓‘四面楚歌’者，刺公之用乡人也。”乃大怒，劾之落职。时自请升擢之奏甫入，小人反覆之速，其难事盖如此。先有《拟古意》寄予，云：“处姊未适人，阿妹已远嫁。为言作妇难，姑多尤可怕。”当不料可怕者乃出其宠姑。

宁愚居青岛，诗思大进。《题刘伯绅双松一石图》云：“木落岩枯万象更，丈人犹有岁寒盟。为凭尺泽通云气，来听苍龙作雨声。”“倾厦难支砥柱孤，得完贞介亦真吾。虚名底事陈秦误，三品封阶五大夫。”“窟宅烟霞友薜萝，陶觞米肪尽婆娑。磨磐盘错浑闲事，摆落林惭涧愧多。”“皮骨清寒劫火遗，渐看坚瘦亦支离。东园草没南山矸，填海参天可有期。”《题野中尉氏放牛图》云：“偶随紫气度幽关，细草南山雨露安。一饭功成秦百里，未须纵火艳田军。”“丘山犀首重威名，壮志为牺气尚横。鞭弭乍收还牧圉，都从斗虎识余生。”“鼻绳袖手两忘机，刀剑今为买犊资。但使莱芜能作牧，文犀安取贡黄支。”“青莎一笛晚晴风，相夺蹊田事总空。迩解任人呼我意，三千苍兕那争雄。”尉氏，德人，盖丑生，故为图以自写：野中，日本人。《游金陵愚园小饮，期所约不至，用草夫韵：》“钝帆望断马当风，借眼河山亦镜中。舰外听痴类鹤，酒酣拔剑技屠龙。十年水木衰荣梦，百转蓬沙谲荡踪。泪洒江东王气歇，夕阳宁为邓林红。”此诗极为草夫所赏，腹联逼真山谷，末句颇自省悟。

绍唐《感事》云：“旗鼓中原角两雄，一留江左一山东。不扶灵武兴龙业，纵作淮阴亦狗功。书史恨无麟笔直，论材终觉马群空。建安多少新人物，尽在先朝白简中。”

偶检箧中，得申甫《哭涂步衢钝庵》诗五首，录其二：“出关横短策，访我辽河滨。慷慨从军作，艰危报主身。溪鸢飞站站，穴鼠磔频频。五国城边月，秋宵尔倍亲。”“军容方奏凯，病骨已支。馈药书频奇，归舟信缈茫。策勋余战伐，憎命岂文章。犀角诸儿异，楹书好护藏。”初，申甫因予始识钝庵，在京同腐宅，故有句云：“曾推公瑾宅，共友信陵君。”后钝庵由内阁中书改宫黔南，方以剿匪功膺荐擢，旋被议，遂入提督张勋幕，深为倚任。时张统军吉林，申甫守呼兰，相遇于边塞。未几，钝庵病归，遂下世。钝庵坚果精密，能军事。张驻徐州，军威为天下所归。使钝庵在，则幕中不至乏才，有为当不遽败。读斯作，为之慨然。

麓樵奇迹京师，草夫谓其“酸咸殊俗，十年绝迹欢场，只结习未除，间与落花徜徉，近尤多白头宫女之感”。录寄其《赠女伶菊芬之普陀礼佛》云：“杜陵昔飘泊，江湖两鬓皤。既叹李娘舞，复感杨氏歌。嗟我值世变，沈忧顾如何。昨年乃遇女，老眼一揩摩。一声唳鸾鹤，羽衣降素娥。迤逦无行地，冷然度银河。有时着戎服，紫巾五文靴。将军自天下，楼船横碉戈。不图久病夫，奋臂顿痊瘥。岂真神化人，可以祛烦苛。一旦忽传语，顶礼之普陀。我谓心即佛，焉用远适佗。客言女少小，中经忧患多。生父既早世，随母频奔波。虽得善歌舞，盛名日巍峨。女意终不怿，晨夕双蛾。南海早矢愿，匪敢比优婆。愿言忏夙孽，奉母老岩阿。我闻心欢喜，女见信非讠为。锦衣和玉貌，人间一刹那。况乃生今世，直入捺落迦。大士观自在，金身长不磨。翠竹黄花中，妙音送频伽。女性夙聪悟，奚待棒与诃。点首应微笑，拈花适来过。我尤进一解，聊副义切磋。佛法固云大，亦恐召群魔。一念澈乐国，跬步堕毯罗。孰言有圣感，勿惑基骀它。”光绪戊申，予在渖阳时，菊芬、菊处同负关外盛名。杜云卿尤聪慧，尝于座中谈京邸事，亡国之徵，有见诸其言者。读麓樵诗，回忆当时，觉红拂之流，去人不远。

丙辰三月二十八日夜，梦过市肆，见一窝红烧羊头，群佣列坐，割而食之。袁氏劝进之封，何以异此！醒而感赋云：“梦里羊头梦里侯，膻列肆坐群饕。先生春梦由来短，曙色微明雨未休。”

过张定武宅，一军士坐于门，督土木工。见予椎结，色然起立，举两巨擘曰：“忠臣也。”定武犹心存清室，宜其卒如此。为口占句云：“纲常久已慨沈沦，举世惟知利泽新。上将未忘清一发，老兵犹解说忠臣。”他日予购纸于店，店主目予，忽慨然曰：“如此方对得住自己，对得住祖宗。”有面目，得不愧此伧卒？

鲁民省辅于稼溪，由崇仁偕往临川，骑一驴极蹇，因口占云：“莽莽群山得得蹄，蹇驴难策空持。幸无驰骋雄心在，曾买牛儿当马骑。”《简兮》以誉为嘲，此则厉感于趣。尝因事入城，中途遇村农二人，一谓：“先生何时赴京？”鲁民笑而未应。一私语之曰：“先生是大清国臣子。”鲁民慨然为赋绝句：“河山破碎剩斯民，了了乡音意倍亲。自愧十年空窃禄，今名又愧窃清臣。”予次韵感和云：“争负堂堂大国民，安然篡窃事躬亲。孰言僻陋田家子，尚识亡清分有臣。”

诗有与事暗合者。埠儿《正月十八日登吴山》绝句：“此日吴山说大观，扪萝拾级蹑层峦。风云未定波涛涌，怕上高峰极目看。”未及终岁，浙经变乱三次。《和友人作押杯字韵》：“董生经术何堪羡，剽窃《春秋》说《玉杯》。”语甚创辟，特为韵故，非有所指者。康有为以《公羊》学倡戊戌之乱，语隐若刺之，皆暗合也。知诗家之注，穿凿附会者多矣。

达生寿予六十诗五首，颇道尽予之身世，诗云：“千门万户彩镫新，知是先生诞降辰。（予生元夕后一日。）命世有怀期共乐，得天本厚自长春。举头月照宵逾好，婪尾杯倾酒几巡。试听连村箫鼓竞，绥丰犹似太平民。”“全家交庆永团园，境遇虽穷心自宽。夜雨高楼开棣萼，春风满院长芝兰。校书颇似刘中垒，避地何须管幼安。洛下机云堪一噱，故山无恙足盘桓。”“城西古寺牡丹开，五衰曾同晋祝来。富贵春婆三月梦，江关逋客十年哀。欲倾囊底安危智，谁是兴中挞伐才。老骥至今甘枥伏，驰驱未许力虺ㄨ。”“粉署回翔并弟昆，楼船局促数晨昏。麻花各拭临风目，幸草孤存未烧根。齿马自惭三岁长，吻鸱同望九重尊。酒尊茗锰寻前梦，手捻霜髭泪暗吞。”“不谈导引不逃禅，终日垂帘坐破毽。一代文章堪作殿，双流耆旧待成编。徐徐已了向平愿，薄薄能收下氵巽田。投老得安安便得，抚时感事莫怆然。”



●卷四

光绪丁酉七月，赴国子监送考。夜半子正，城门始开。城洞倚墙悬一监，循宫墙道上，每数丈内辄立一监，宫墙亦悬有蹬，隐约微明，与疏星相映。街尘未起，夜色如水，烟笼禁树，殿阁参差。寂寂千门，惟车声相续，投北而去。建章风月，恍惚前人所咏。车中得句云：“自恨官卑无职事，五更难得早朝行。”是时禁钥犹严，惟启子城西偏一门，仍不通行人，朝士之车亦许入不许出。丙午以后，则火城彻夜，城门不闭。近且并城垣毁之。残月晓风，想惟三数内人相对凄凉宫禁耳。

达生《渡湘江》诗：“山与船低昂，云共月吞吐。”欧公所谓“难状之景”。予昔亦有句：“山随船俯仰。”今久不出江湖，读之犹若身在波涛间、逆风鼓棹时也。其《罢嘉禾任奇答诸友》云：“掖垣仙侣尺书驰，都是淮南《招隐》词。不识中天方鼎鼎，巢由心事到皋夔。”末句奇创，然可为深叹。若其自得，则有云：“破冢布帆无恙出，浮生尊酒坠欢寻。”

舟行往境，最可忆者，甲午计偕，与达生同一小舟。风雪兼旬，计偕之舟俱阻鄙阳潮中。既而同出姑塘，上下关津，旗帆如织，望之皆赴礼部者，为赋云：“入春雨雪苦缠绵，添得鄱湖水拍天。连日晴开风力紧，开头争放孝廉船。”庚寅岁暮，自景德镇归，中途遇雪，浩白无际，两岸冻株，顿成琼林玉树，赋云：“天公有意添佳兴，特遣山阴道上行。”二十四日抵饶州，入城访陈如陵（酉峰），属小年节，留饮其家，即席感咏云：“故人鸡黍他乡重，随例杯筵壮岁难。”盖陈亦客居于此。夜宿湖中云：“家中遥想团年乐，梦裹新成送灶诗。”

德化蔡泽宾（公ウ）学博，没三十年，退庐忽于书肆丛残故籍中得其手写诗一帙：《拟杨廉夫小乐府体咏史》三十首、《读皇甫士安高士传咏》九十一首、《章门怀古》六首、咏物三首，凡一百三十首。恍然作故人于九原，相见于隔世。录其《三国志高士》三首，《杜微》云：“举主非不贤，吾志自高尚。咄咄杜国辅，不答诸葛亮。”《田畴》云：“误认阿瞒好，居然荷戟从。黄初如眼见，应悔卖卢龙。”《石德林》云：“寒贫复寒贫，见人辄拜跪。可怜一片心，傲岸孤怀里。”《咏焦先》云：“孝然隐蜗庐，了不与世接。咄尔篡夺朝，不值目一瞥。古今多逸民，涂轨各殊辙。涂辙虽则殊，可信心源合。”公ウ穷困孤洁，履高士之行，故以自况。《咏鹤》云：“傲骨生本具，清名旧已闻。如何迷本性，低首入鸡群。”则深为晚节自汙者惜矣。

宁愚居岛，书来必附以诗。秋末言怀，又得其《和一山咏雁》四首：“暮天荒影断江洲，锻羽芦中又几秋。辛苦风霜南北共，随阳犹说稻粱谋。”“零落江湖尚主宾，湘弦缴那相因。生成孤介难为偶，不向冥冥怨弋人。”“浮沈音羽印痕虚，嘹唳声嘶侣渐疏。一阵未成风转急，上林方阻北来书。”“云霄目断羽毛丰，缈缈前途万里风。日影乱随鸦阵黑，问天欲借字书空。”刘廷琛（幼云）避居青岛。诸旧人尝同事者，亦多避荒穷野。宁愚、一山、商云汀辈辄相依岛上。“零落江湖尚主宾”，身世犹可少慰，未若云表孤冥，益增寂寞耳。《奉怀穆如先生》云：“飘零白发冠危，老去南雷尚乞师。灰死人心寒窘手，万方一慨欲何之。”穆如，前督臣升允也。

《挽子雅》云：“世乱悲久生，命叶随风转。忽闻君耗噩，心恻泪仍泫。始因魏伯子，临风屡称善。继偕玉川游，古貌识京辇。胸横气岳岳，口作语謇謇。弥迤湘流吊，慷慨易水饯。壮岁一青衿，偶贡优行选。枝官虱祠曹，人弃独俯侥。虽然鲁废礼，教向苏湖阐。励志革顽傲，帖坐噤无辩。大风吹扬尘，闲云亦流卷。苦昧计然术，折阅一饱鲜。荒及寸田秋，耕隐南山蝎。时有蛀怜夔，渺若龙视蜒。百年付瓮盏，但苦味道浅。文史恣跌荡，丘园高偃蹇。狂俗走西，侠骨傲东辫。方以拙自存，咄咄门兰剪。颇疑天丑正，理数互乖舛。由来伯牛疾，初婴亦疥癣。君乐立厌世，药治屏和扁。虚生不如死，取舍信能辨。泥洹一路绝，义不恋残喘。万期一须臾，理亦足排遣。只伤拔剑心，长风愿未展。沈几观变定，天道或迪显。胡为一朝忿，瞑焉逝清沔。矫首士林林，险薄习滑Й。奥学与清节，南州几冠冕。气类孤如此，复悼基桢殄。甯都元凶歼，一笑情靡缱。不磨亦不灭，偷活面有。熊熊文余芒，功实践。孰云马不羁，圣道奖狂狷。冢当要离伴，风为田畴衍。铭君才钝拙，吟苦须断捻。欲持盖棺论，封石付苔藓。瞻言《有道碑》，将泪洒羊岘。”此诗择事具史识，尽子雅生平。惟“冢当要离伴”二语，尚是其少时风概，近则笃志向道。其天资高卓、制行坚苦，基桢之任，予意亦属之。子雅死，未易见其人，诚悼其殄已。

帝逊位五年，宗人府署犹存，宁愚食俸如故。一山赠句云：“一个汉宫新室外”，无国而有官，盖亦古今异事。仍得策名旧君，实较诸遣臣为幸。

昔在都中，工部胡承谏（果臣）识一妓，貌韶秀，然病已不起，旧客无一过者。果臣慨以千金纳之，争以买骏为诮。偶访鹤巢至胡宅，因话其事，果臣邀入相见。虽玉骨柴立，风致犹存。予赠以二绝句云：“憨儿教见病花枝，气属如丝拜起迟。知是主人难致客，暗含喜色上双眉。”“再世飞琼报不疑，萎红谁肯槛中移。彦升故旧应无地，岂独长安轻薄儿。”近有所感，因忆及之。

“莫向西风怨摇落，春来依旧占高枝。”此麓樵《咏落叶》诗。予以二十字为作转语云：“落叶下高枝，飘流各沧海。明年青青者，终无故欢在。”又其《嘲梅》云：“孤山处士绝尘埃，纸帐芦帘梦几倒。何事争春情太热，雪中故故冒寒开。”

持盒家居，营葬地，寄其《谒先茔》一律云：“归来始拜南阳阡，虚堂神理犹。历世今成老孙子，无邪独见兹山川。岚光如媚拄颐笏，松韵欲入平生弦。徘徊私叩墓门语，陟屺心情非昔年。”不作一寻常哀慕语，五十六字中有无限身世事在。山谷诗，极刻意为之，不掩锻链之迹，然自浑灏，其佳处，苍劲中别具隐秀。持盒夙宗山谷，此作近之。

草夫要持盒以诗寿予六十，属与予皆病剧，既幸无恙，因寄长篇言怀且补祝云：“人生离合纷总总，双鲤尺书岁几奉。念予春来有好怀，童稚尊昙左右拥。维摩说病昔自病，身似芭蕉虞不巩。书来开读三叹息，我亦棱芩空药笼。乡人谢李入鬼录，转眼牛羊上丘垄。当时果随二子逝，敢望时评判轻重。太岁之神聊戏人，龙蛇已过今无恐。升阳迫阴又地震，南国烟尘方洞。谁移鳌首戴山根，恨与修罗同藕孔。口衔干戚刑天舞，俯瞰吾侪如蠛蠓。岂知性命要苟全，心事昭昭倚天宠。日中必й或失时，闻鸡不起非无勇。冰崖雪谷千丈松，得寿何嫌称散冗。高斋日据槁梧瞑，无成与亏弦不动。箸书扃不示人，弃笔纵横已成冢。文字日损至于无，过耳春禽与秋萤。老来婚嫁傥身累，古籍校譬防目肿。入城为爱湖上楼，晴日西山气高耸。湖荷未叶水光白，坐对玉盘贮银汞。东头乐此当频来，莫被Θ犁长梏摹。”鲁民困于农事，终岁不入城，诚有“Θ犁梏萃”之概。予于文字，真将“损至于无”，岁才一二首而已。失时无勇之叹，非其人孰知之？真挚沈痛，又脱山谷而近少陵。

彭泽汪国垣（辟疆），遇于程宅席上。次日谒予，未晤，有诗云：“汐社遣民几辈存，漉巾坐对雨镫昏。烟萝刻意心如在，江海收身道益尊。强语文章人共惜，即论世却我何言。城南蹑屣从公处，转觉余情入酒温。”“强语文章”，知我者犹未能道及。于此少年，不能无感。

湘中前侍御赵启霖（芷生），以《山居》二十首寄退庐。录其五：“澈底浑无用，幽栖但苟全。逃名青史外，送日绿芜边。播荡知何世，盘桓别有天。予怀自多惬，已觉愧林泉。”“萁朔何曾改，柴门亦自珍。当阶桐叶长，缘圃豆苗新。肮脏仍初服，疏狂尚角巾。空山无可语，一问烂柯人。”“东轩数武外，曲径接松阴。风雨一相续，莓苔如许深。幽寻乘石磴，随意过云岑。莫话神州事，浮生亦陆沈。”“不辞来往数，野老与园丁。占候谙农谚，周旋讲《孝经》。天心方缅邈，吾道在沈冥。日暮墟烟起，樵歌亦可听。”“旧句留红药，前尘过绿槐。倚楼肠易断，支枕梦初回。历历看棋局，荒荒有钓台。何须千载后，始似鹤归来。”乱后，贤者伏处，亦各自得田园之乐，要不能无杜陵哀世耳。

都中歌者崔灵芝，工《蚨蝶杯》，每内廷供奉，辄演此出。驾部雷凤鼎（菊农）尝赠句云：“十年不作钧天梦，肠断崔郎《蚨蝶杯》。”壬子秋，菊农犹在京，都崔重演，为感赋云：“行行煤市又斜街，五步逢楼十步台。忍听崔郎歌此曲，故宫新雨落秋槐。”虽《凝碧》同情，然痛深于右丞已。

复辟败后，菊农自临川来，访予湖上，出其前岁《中秋待月不至赋呈梅盒道人》，云：“谁道今宵多得月，四更月未上纱。微风槐落一片叶，小雨桂开全树花。玉宇琼楼空有梦，人间天上两无家。痴心坐待云销尽，重把清光照鬓华。”玉魄乍明，坏云重掩，恐终不沭清光之照。又有句云：“故山何地容疏放，断发余生饮恨长。”予昔赏其《咏菊》云：“早岁诗非平淡境，后开花似老成人。”孰知晚境转入怨悱幽伤，竟不得趋于平淡耶？“北阙遥瞻天子气，东山重起帝王师。”李翊煌（博孙）寿陈强庵师傅句，意固不与宗社之亡也。菊农将归临川，晤予不及，属熊腾（万松）告予载入诗话。且言博孙箸述，恐其后人未必能传，存此以见其人。博孙虽与菊农同邑，官京曹时交不甚深，乃倦倦其身后如是，古人敦厚之风，过此殆不可复见。

光绪之季，大臣多挟赃私，屏居沪上，享繁华声色之乐。迨及国变，王公世族、故旧大僚并海内名流充满津沪，争以租界为避荒之野。宜黄符璋（笑拈）大令有句云：“禹域九州蛮界好，天弧一角客星多。”盖纪实也，语亦戛戛独造。

迩来国内无事不规步欧日，进用率多留学少年。伯琴《过某氏园林》有句云：“共道好花来异域，可怜十九不知名。”

鲁民喜予人日过愿丰庄，云：“君返衡庐我避荒，老年相见不寻常。即今健在双逢鬓，乘兴来游一苇航。野有《春秋》严乱贼，世无石勒抗高光。一尊暂得开怀抱，不用题诗寄革堂。”庄居去故村园虽只隔八九里，然稍偏僻，一年中不数见。诸友天涯，则惟“落月屋梁”、“暮天云树”已耳。

持盒近作怀古诗，寄《咏顾甯人》一首，云：“青史几大事，历历有成亏。伤哉亭林叟，乃以不为为。剪发走边塞，不遇奇男儿。南北拜诸陵，歌诗愤以悲。忠诚苟不如，未可托无时。”甯人之时，可以不为，而志犹不已，故述之以勉。

草夫奇其《寿质斋和尚》近作，云：“楼处云根日月长，山中一枕几沧桑。眼看蜃气弥天满，坐悟禅心与世忘。衣钵千年传法雨，楼台三面起灵芒。赵州别后赶承懒，回首悬知两鬓霜。”注：“质斋住万载灵芒山，频年盛建楼阁。”又《郑坊舟中阻风》二绝云：“万窍呼号动地悲，冥冥阴雨欲昏时。篙工只畏风波险，不悟争途已后期。”“羁旅浮沈一叶轻，中流容与百无成。精禽休说填沧海，破浪谁为万里行。”用意皆进一层，墒切当时事实，与绍唐、市汊作意各有在，此更沈痛。草夫诗境近进，所作益少。

藕舫为万松写所忆，近出以属题，为赋二绝，云：“翠襟萧飒倚红栏，桐叶清阴百尺寒。惆怅别来魂梦断，紫鸾骖路出长安。”“猎火宵残五柞宫，茂陵词客老西风。分明一片秋云影，犹在琼楼想像中。”

昔游京西戒坛山，中有村僮歌曰：“笑嘻嘻，把头低。”只六字耳，其乍见相悦之情，极陈思、徐陵之笔所不能到，所谓天籁不可及也。诗之道，古圣以之垂教，非徒言志，将以感人。《三百篇》所以必具三体，其中惟“赋”最难，如正变诸《雅》，始可以观法。尝以语草夫。

鲁民读《诗话》，题云：“变《雅》而还读楚《骚》，暮天凉月朔风号。一缄碧血千秋在，泪洒贞元见汝曹。”“彩笔当年气象干，江湖散发雪漫漫。体裁未始无台阁，安得留将谏疏看。”“《王风》熄绝有遣氓，新室争埋旧策名。樵唱渔歌仍散见，他年诗案不平鸣。”“椎秦复楚恨难平，走江关一剑横。王粲楼头残照里，高风断雁两三声。“坐愁石烂海将枯，空有悲歌缺唾壶。节促音哀心万里，杜陵峡夜短檠孤。”“奸魄空诛死后寒，孤臣野哭总无端。珠玑绾出兴亡事，天宝谈来鼻已酸。”“荷芰新裁埽薜萝，西风梦绕楚江波。美人不自伤憔悴，寄远频闻苦语多。”“外服王臣上国光，赍装橐笔已神伤。老兵伧卒田家子，触绪能留墨数行。”“弹泪飞卿本事诗，南朝金粉妒胭脂。舞衫歌扇邀相见，已付山阳笛里吹。”“为怜死觅惊人句，弹指沧桑两鬓丝。收合晨星聚魂魄，伤心无复晚唐辞。”



●续编

近人于门际置铃索通内以代传呼，不知古人已先有之，东坡诗：“晨起不待铃索掣。”

袁项城葬故里，僭称“袁林。”或过而吊以诗，入京后，读者争和之。鲁民为其门人徐生次韵作易原字一联，云：“尽有牛羊上丘垄，也曾蝼蚁梦中原。”大为众击赏。覃儿《庚申入京重游万姓园感赋》云：“西山自昔宸游地，王孙池馆远朝市。十载重来感万端，临春结绮思空系。驱车迤逦出城，道旁官柳长风烟。平林依旧郁苍翠，藻画桁税生微尘。曲径萦纡尚能识，夹篱花片仍缤纷。频年江表着游屐，多少春光等闲掷。草绿瀛洲又几时，斜阳满院皆陈迹。海译山驱骏有声，揭来百兽舞升平。无端催换红羊却，千羽阶前列未成。数株古柏铮如铁，权蚜几度经霜雪。亭树欹倾半就荒，青青负汝后凋节。花间取酒恣明媚，游人合少新亭泪。聊与王孙进一邑，我今拚作高阳醉。醉后相携兴倍赊，抬来松子试新茶。眼前未便风光负，应有愁人忆属车。”景物情抱，颇怆予怀。曩昔从宦，犹童稚耳。黑庵病没，持盒挽之云：“忧世心常结，危身病已根。药宁无妄试，人有不亡存。忠义惩浮慕，（原注：君诗‘奈何羁旅徒，忠义率浮慕’）。文章见大原。堂堂一杯土，但许长兰荪。”“军府乞师泪，良朋急难心。行寻屠狗辈，听老杜鹃音。沧海横流甚，九原霾恨深。当年作商贾，何愧顾亭林。（原注：亭林诗云：‘稍稍去鬓毛，改容作商贾。’壬予见于天津，君问曰：‘此后何为乎？’予曰：‘归老故山耳。’君曰：‘予将行商于江海间也。’”）“十载春明梦，甯为吏隐来。贾生能痛哭，方朔故嘲诙。无事频中酒，多情泛爱才。黄炉不重过，邻笛有余哀。”“交谊关欣戚，一朝分死生。无多如此友，何处更输情。歌咏资濡啕，山川阻合并。空怜转尘尾，不复赏琴声。”“闻说微之病，翻忧白也亡。寒钲了无焰，落月解窥梁。天弄吾宁脱，星灾子竟当。迟将书一纸，酬与泪千行。（原注：予自皖病归，颇剧，君闻之，哭曰：‘吾友殆死矣。’为之竟夕不寐，死前三日事也。君病则予未闻，死后乃知之。）”黑庵近岁与持盒论诗甚相得，故有“空怜转尘尾”之慨。“人有不亡存”，亦知己之言。顾其性行之可不亡，非世人所知，独可存其文字耳！“多情泛爱才”，自谓得其神髓，乃指其时眷歌伶，藉以遣兴言。五诗赅总黑庵生平。当下笔时，惟恐一字不真。寄予犹再三相讯。但见心肝倾吐，非交深如两人，不能哀挚至此。

读《愿丰庄记》，寄题云：“买田葭畔，结屋杨林中。于才良不遇，于道未为穷。少诵《荆轲》诗，晚爱《桃源记》。蛮触所不争，一片清凉地。君非忘世者，悃悃忧民衷。功名出山云，所不得者龙。诸葛静远人，袁刘视如鼠。草庐无疑扉，但诣老庞语。把茅坐南面，睥睨吞江湖。问富数以对，门前万鸥凫。垂钓寒溪流，几日到君所。试酌夷春茶，风味亦不苦。”此诗视韦孟为超，较陶公则爽，在持盒别为一境，亦《庄记》有以动其兴也。与鲁民相识半生，此为通诗之始。

恭王久居青岛，与诸遗臣皆相得。壬戌之冬，以岛收回，将避之他境。或传其一诗云：“冬事萧条斗转枢，海山入夜北风粗。下帘犹觉余寒重，多少哀鸿泣路隅。”诗亦寻常，然而有恤民之心。次、三言外凛乎惨然，知有亡国之悲者，宗室特王一人耳。

宣统二年，巡抚冯汝骏奏改友教书院为审判厅，以予言而止。本澹台子羽祠也，旧尝假居，空闲清寂。今用为商团，以鸠费故，招致北方杂乐鬻技于内。归十一年，都技感事，为赋云：“一书曾与保馨香，祠宇虽存俎豆荒。犹记当年清境在，中宵水鸟嘎惊霜。”“银片丁铮曲句清，重闻方乐北来声。凄凉一段梨花鼓，听入孤臣耳倍明。”大鼓曲传于山左，以银片节之，曰“架花大鼓”；以拍板节者，谓之“京音大鼓。”鲁民和云：“坐部勾前立部陪，太常钟虞拨寒灰。人间声泪抛应满，羯鼓胡琴小忽雷。”“友教风微世巳衰，忝依祠宇拥皋比。分明肃拜登歌地，忍读凄凉奏伎诗。”鲁民尝长方言学堂，即所改友教书院也。

内子没后，不常入梦。癸亥清明前数夕，珲儿忽梦其向人借钱。越日，遂携楮往家埽墓。国变归来，室如悬磬，内子备历其苦。迩时家境殊昔，儿亦能具鸡豚之养。内子不能待。每对物辙感恩之，闻梦益怆然于怀，为赋云：“白头已近百年身，青鬓偏怜旧爱真。谁道夜台仍觅债，最伤晚岁独居贫。风生冢墓儿悲木，泪隋房拢妾侍巾。思欲报君无处所，每因废箸对盘珍。”

昔时从游之士，年来凋落殆尽。潜楼近遣其家子弟辈相从授经，因之来学者日众，斯文庶不终丧。悦而有感，得绝句云：“斯尽森森绿玉筠，旧栽丛竹怅寒津。如今更种新桃李，留取门墙一段春。”

贞木来书，告将循世俗，与其仲兄举五十冥寿，即行禅祭。因念偕黑庵官京师时，同人有生日会，虽破涕为欢，而盛筵难再。生年不永，死日偏速，吾于卢君能无悲悼？得五古一首：“嗟哉吾卢君，死已及掸祭。皇揽五十揆，算并冥中纪。初旬之六日，月属春之季。介弟感凄怆，与设中庭祀。谨从先王礼，亦采世风事，兕介九原觞，吉守三年。深知哀不忘，讵信幽能契。嗟哉吾卢君，几载住燕蓟。但心国步艰，《小雅》痛幽厉。伤极转成征，握手笑相视。倾金祓磨蝎，辰至醉斯市。照座气腾虹，列席香凝绮。明知欢会短，遂及天地闭。一散去江湖，几辈生忉利。嗟哉吾卢君，幸甫越壮岁。少康犹在夏，灌或躬殪。何图三数子，先后溘然逝。应知地下见，愤血满胸臆。感今忆畴昔，语尽悲无艺。”

贞木于其兄谭祭后，奇诗十章来，其最沈痛者数首：“人亡关气运，身死尚声名。尘海交游满，情词涕泪倾。犹存吾道直，岂障巨流横。一代舍人集，艰贞识此生。”此诗一气呵成，语语真切。“不堪垂白母，昕夕痛山丘。形瘁心先碎，情伤泪暗流。精灵如未昧，魂魄谅堪求。后死吾为累，酸辛甚楚囚。”“支离余病骨，医药自经营。惶惕心难定，浑享耳数鸣。课儿揩泪眼，奉母抑悲情。静夜恒无寐，哀时更哭兄。”述其住京时二句：“酒兵谈杜牧，天女伴王维。”读之犹见舍人当年情事。末首“烟结香盒篆”句亦佳。

内子惟视予疾一至京师，又尝言：“幸前汝死，好与我作一文字。但得过六十。”卒时甫五十有五。检文集忽忆及此，得长句云：“本来都识少君贤，自道无惭中垒篇。处困每输心独壮，撰文差慰死能前。未周甲子亏年寿，—入部门信宦缘。哀逝已多衰已甚，旧情根触总凄然。”

予居退庐六年，校刻《豫章丛书》凡百种。既蒇事，徙居梵云阁，时壬戌春仲。入夏，避暑匡庐。是年退庐病故，祠于所居。以校刻其遗书，再徙退庐。有感云：“六年白首此闲居，别去重来思有余。碎语莫非听惯鸟，乱堆都是校残书。主人已往空题木，湖水多情尚庐。桐荫薇藤俱好在，红蕤垂散绿纡徐。”

持盒近笃志闽洛，特作《泰山篇》见志，云：“泰山有绝顶，万古几人登。常情自慰藉，不耻病未能。梦一古道士，相邀陟陵峭。揖我谓我好，何曾责飞升。青松翼道列，石磴盘层层。目骇中性懦，逊谢弗敢承。当前竟截断，有待何时兴。从来学仙者，其人多气矜。蓬壶跨鸾鹤，逍遥安足称。再拜谢吾过，勉哉约行滕。”予读之多误会。经其来书解释，谓“学仙多气矜”者，乃言狂者进取，故为圣人所与：“蓬赢鸾鹤”乃言辞章之工无足取，悔从前错用功力。先是与予论学，主张教授门人宜先以程朱之说，颇不以予遽授六经为然。曾答书辨难，故误解以“气矜”指予，“逍遥凌虚”形读经为过高。以此见古人之集，为注家误解者不少也。

《梨花落》者，申甫感事之作。序曰：“部门大鼓书有《莲花落》、《梨花落》数种。银姑娘者，山东产，善唱《梨花落》，声情慷慨，听者肃然改容，其殆别有怀抱耶？旅居无聊，风云多故，戏为短句，用代弹词，惜不得如银姑娘者使歌之。”“梨花一树白于银，接叶移根绚晚春。漫笑舆台桃与李，自家原是寄生身。”“落落风光薄薄云，菊花开后又逢君。自惭堕溷污颜色，颠倒人间蛱蝶蓑。”“记徙花枝到日边，有人长跪拜花前。人情翻覆花无赖，消受春光又一年。”笙歌未歇酒犹温，院落溶溶月色昏。一阵狂风一阵雨，连朝怪底不开门。”“携酒何人为洗妆，一瓯蠲渴比琼浆。丁娘十索花前立，不索真珠索印囊。”持盒和之：“缟帮弄水汉江傍，游侣沽春艳洗妆。贡作九仙殿前树，花开花落媚东皇。”“离杯未许醉如泥，粉颊微涡带雨啼。前度鹃声犹在耳，又听门外玉骝嘶。”“偶凭风力上文茵，还被游蜂戏蝶嗔。一样李花可怜色，相随飘荡绿杨津。“香云梦醒恋瑶池，欲待清秋子满枝。输与五官消夏品，寒泉瓜李荐南皮。”申甫作趣而切，和作稍深婉。此诗本不入集，蠛蠓之为，非所寄慨，聊与存银姑娘耳。其事其人，恰比沿门之唱，雅语出之，失诗旨矣。

育儿在安庆遇马伶之父。居京时甫十二岁，隔十数年矣，犹相识，殷殷话旧。时惟携一坤伶，其幼女也，名噪甚。询莲、清诸人，则皆分散。昔草夫最眷莲、清，宁愚亦有所锺。马为回回，与饮，必教门酒家。草夫往岁入京，匆匆一醉，犹必觅其旧座。草夫没已三年，宁愚复新逝，闻之愈不胜山阳之感。洒涕成句云：

风尘飘泊老伶工，淮海无端座上逢。浊世翩翩还识得，宣南门巷旧儿童。

相随非复孟才人，袍笏争怜小妹新。一段兴亡天宝事，舞衫凄绝旧精神。

轻裘持赠走仓皇，重醉旗亭黯自伤。谁共长淮秋夜月，尊前垂泪话卢郎。

迢递寒空雁侣疏，西风又报落高梧。当时席上今谁在，剩有眉山大小苏。
