
二言

太乙，长庚。雨线，风梭。谷雨，花朝。夏五，春三。鸿案，鲤庭。艾虎，花骢。桂岭，道峰。孝水，廉泉。掌露，眉云。绩女，薪翁。舌战，心兵。意树，心花。易圣，经神。晋豕，鲁鱼。学海，书城。太守，中书。霜剑，星戈。橘皇，桐君。茶浪，酒花。菜甲，瓜丁。尧韭，舜梧。椽竹，瓦松。人柳，女兰。苦竹，甘棠。福草，祥桑。枫骨，桂心。荇带，苔衣。桐乳，柏脂。松友，芝孙。龙竹，虎蒲。葵足，藿心。杏雨，槐烟。火枣，冰桃。牛梨，鼠梨。银杏，玉瓜。菱角，藕丝。夏圃，秋庭。鹤子，凤雏。雁信，鸥盟。紫乙，苍庚。燕客，鸿宾。花鸭，竹鸡。反舌，画眉。内史，少卿。巧妇，勃姑。蜀犬，吴牛。竹马，木羊。白老，乌圆。狡兔，贪狼。谢豹，商羊。鸭绿，鹅黄。三畏，九思。泰运，乾符。舜田，禹山。圣域，贤关。飞白，破黄。采绿，题红。知己，识丁。玉甲，银丁。兰若，杜於。
三言

十字水，两船花。百禄萃，万福临。三条烛，半寸灰。子午谷，丁卯桥。双勾帖，百纳琴。长史贴，右军书。康成碑，款士奴。祢衡鼓，子晋笙。涣大号，巽重申。皇矣德，大哉言。丹邱子，黄石公。武乡侯，羊叔子。人何在，事已非，天一握，日三竿。三空室，四大床。白云舍，红雨村。王孙草，帝女花。忘忧草，解语花。人面竹，象蹄花。平安竹，长寿花。神女珮，羽人衣。东山履，北斗冠。金鱼袋，银鼠衣。乌丝帽，紫玉床。益母草，处士梅。虚心竹，大眼桐。独角虎，两头蛇。君子竹，大夫松。云梦泽，月波亭。春中笋，雪里梅。保俶塔，波僧桥。三尺剑，五弦琴。支机石，照乘珠。忘忧馆，独乐园。雀为蛤，剑化龙。鹊尾渚，虎头洲。乌衣巷，朱雀桥。三三径，六六峰。霞散绮，月成钩。愚公谷，高士峰。松使者，楮先生。桃叶渡，琼花台。萤照宇，鱼藏书。书带草，玉簪花。五人墓，九老堂。波底月，水中天。鹿耳草，鸡冠花。珠照乘，玉连城。弱女子，大丈夫。连云岛，明月山。腰边剑，掌上珠。投金濑，种玉田。青白眼，异同心。暮山紫，寒潭清。清明雨，重阳风。怀素塔，莫愁村。
四言

风行天上，雷在地中。露旋荷盖，雪映书帷。千岩竞秀，万壑争流。马蹄秋水，虎尾春冰。简上霜凝，笔端风起。地中有水，山上出泉。文畋艺苑，律吹词坛。金山玉海，琼树瑶林。用锥指地，坐井观天。两骖不倚，六辔既均。银河泻影，玉宇无尘。生刍一束，清酒百壶。一帘红雨，千点白蘋。载饥载渴，靡室靡家。依依杨柳，趯趯阜螽。率循大路，冒贡非几。蜻蜓点水，蛱蝶穿花。光风霁月，冰壑玉壶。流莺出谷，巧燕穿帘。衰多益寡，称物平施。亭名促月，桥号垂虹。江波似染，湖镜如磨。考亭书院，夹溪草堂。人惟求旧，口不言贫。莲房洗砚，荷露烹茶。风开柳眼，雨滴芭心。朝乾夕惕，口诵心惟。家用长子，国任大臣。贤人可敬，圣训当遵。渔翁钩月，农夫耕霞。竹窗共话，藤枕独眠。风恬浪静，月朗星稀。同胞兄弟，一脉子孙。
五言

飞星过水白，落日动檐虚。雪消狮子瘦，月满兔儿肥。酒醉琴为枕，诗狂石作笺。柳疏烟补密，梅瘦雪添肥。浮云游子意，落日故人情。莺啼残梦后，花发独吟时。捡书烧烛短，看剑引杯长。上山携不借，待渡唤相宜。菰生头钉地，笋出尾钻天。风来花自舞，春入鸟能言。剩水沧江破，残山碣石开。雪岭无人迹，冰河有雁声。羊肠连九板，熊耳对双峰。鸟续吟来句，风翻读过书。鸡声茅店月，人迹板桥霜。松风催暑去，竹月送凉来。桂寒知自发，松老问谁栽。看花寻径远，听鸟入林迷。醉爱羲之笔，闲吟白也诗。人分千里外，兴在一杯中。芹泥随鸟声，花蕊上蜂鬚。海日生残夜，江春入旧年。石栏斜点笔，桐叶坐题诗。人烟寒橘柚，秋色老梧桐。花舞莺梭蝶，溪喧獭趁鱼。琴清杨柳梦，月淡海棠阴。官舍梅初紫，宫门柳欲黄。以文常会友，惟德自成邻。鸟啼残雪树，人语夕阳山。小池残暑退，高树早凉归。兴阑啼鸟唤，坐久落花多。渭北春天树，江东日暮云。古墙犹竹色，虚屋自松涛。半窗秋月白，一枕晓风凉。数壶花下月，一榻竹间亭。秋声来桐上，春色在梅梢。秋饮黄花酒，冬吟白雪诗。朝游沽酒市，夜坐读书斋。日长知夜短，夏去觉秋来。青松遮皎月，绿竹引清风。野草参差发，园花次第开。春风开柳眼，夜雨滴芭心。
六言

午倦一方藤枕，晨兴半柱名香。风入松而发响，月穿水以无痕。秋水长天一色，落霞孤鹜齐飞。槐国罔分昼夜，溱园何论春秋。酌酒会临泉水，把琴好倚长松。花气半侵云阁，柳阴近隔春城，命有基而始固，福因敛以逾增。花落家僮未扫，鸟啼山客犹眠。心事数茎白发，生涯一片青山。十二碧城缥缈，三千珠阙迢遥。鸟语绿罗水阁，人归红树山家。枫树溪边渔父，桃花源里人家。远火灭明林外，片帆出没波中。半幅金荃丽句，数行红豆新声。花坞尊前微笑，柳阴堤畔闲行。陆绩少年怀橘，孔融早岁让梨。五桂还分五子，三槐已生三公。荀令熏香满坐，郑公曳履传声。云无心以出岫，鸟倦飞而知还。目昏茶能解醒，肌冷酒可贴温。日月一生易过，乾坤万古长存。窗外数声啼鸟，庭前几点梅花。十年鸡窗努力，一朝雁塔题名。风送渔人到岸，雨催樵子归家。
七言

日映层岩图画色，风摇杂树管弦声。歌枕有诗成雨梦，隔帘无语说春心。花逢酒客容先醉，柳向诗人眼倍青。叫月杜鹃喉舌冷，宿花蛱蝶梦魂香。花如解语还多事，石不能言最可人。静极却嫌流水闹，闲多翻笑野人忙。日月两轮天地眼，诗书万卷圣贤心。水向石中流出冷，风从花里过来香。细水浮花归别涧，断云含雨入孤村。黄叶下时牛背晚，青山缺处酒人行。看来世事金能语，说起人情剑欲鸣。鸿雁不堪愁里听，云山况是客中过。青枫江上秋天远，白帝城边古木疏。白下有山皆绕廓，清明无客不思家。书成蕉叶文犹绿，吟到梅花句亦香。白首相知犹按剑，朱门先达笑弹冠。千门柳色连青琐，三殿花香入紫薇。孤屿池塘春涨满，小阑花韵午晴初。几处吹笳明月夜，何人倚剑白云天。黄公石上三芝秀，陶令门前五柳春。岂有鸩人羊叔子，更无悔过窦连波。窗前绿竹生空地，门外青山似旧时。瓜步江空微有树，秣陵天远不宜秋。九龙移帐春无草，万马窥边夜有霜。雪水烹茶天上味，桂花作酒月中香。芰荷覆水船难进，歌舞留人月易低。萸菊年年彭泽酒，江湖处处范公船。烟开兰叶香风起，岸夹桃花锦浪生。三山半落青天外，二水中分白鹭洲。织女桥边乌鹊起，仙人楼上凤凰飞。穿帘小燕双双好，泛水浮鸥个个轻。家山小别吟兼梦，水驿多情浪与风。名接天庭多景色，气连宫阙借氛氲。梅残烛烬西窗雨，雪冷香浓小阁云。深院谈棋桐叶雨，曲栏敲句藕花风。千里题书临白雁，重阳疏雨映黄花。高人屡解陈蕃榻，过客难登谢朓楼。二十五年将就木，一千里路不通书。黄牛峡静滩声转，白马江寒树影稀。雨气全吞幽壑树，风声直送大江湖。沧波一望通千里，画角三声起百忧。芙蓉叶上三更雨，蟋蟀声中一点灯。纵使有花兼有月，可怜无酒更无人。往往花间逢彩石，时时竹里见红泉。桃花柳絮春开瓮，细雨斜风客到门。已作迟迟君去鲁，犹歌缓缓妾归家。吴楚青苍分极浦，江山平远入新秋。因风去住怜黄蝶，与世浮沉笑白鸥。丹枫江冷人初去，黄叶声多酒不辞。琴临秋水弹明月，酒上东山酌白云。十年黄卷胸中蕴，一旦青云足下生。山色晓沾花外雨，鸟声时彻树头云。
八言

虎行豹行，切莫孤行；獐过鹿过，不如虎过。城上木鱼，频敲夜月；檐前铁马，乱战秋风。饮数杯酒，更无闲事；操一曲琴。顷有馀音。帐中鸳鸯，交欢有对；天边鸿雁，失配无双。花围城郭，锦作山川；雪铺楼屋，银为殿阁。殿阁齐云，皇宫仙府；楼台得月，富室豪家。过我门而不入我室；窥其户而不见其人。上有明君，下有良佐；内无怨女，外无旷夫。缁衣之宜，又改为兮；白圭之玷，尚可磨也。
九言

细雨密如丝，何机可织；明霞红似锦，无剪堪裁。恩泽之及人，过于时雨；虐政之害人，甚于严霜。青雪原不老，为雪白头；绿水本无愁，因风皱面。品先生品箫，须添一口；谢状元射策，何吝片言。孙承子，子承父，父承祖；士希贤，贤希圣，圣希天。谢外郎要钱，抽身便讨；吴内史饮酒，下口成吞。汉光武中兴，二十八将；释迦佛先度，千三百人。以夫子之道，反害夫子；惟圣人之心，能知圣人。破故纸糊窗，防风不住；黑牵牛过岭，滑石难行。
十言

鹏鹗飞腾，展九天之风雨；蛟龙变化，冲万里之云霄。夜半星移，惊起一林宿鸟；春深雷动，震采千里潜龙。老叟采芝，踏破山头落月；农夫耕野，翻来陇面浓云。红日穿窗，宛似一条金杖；白蟾沉海，浑如孤片银盘。带雨蜘蛛，恍似晶珠结网；穿云雁字，浑如锦绣回文。
十一言

暖日池塘，出没浴波鸥对对；春风帘幕，往来营垒燕双双。秋景多愁，风送松声来琐闼；春宵不寐，月移花影上阑干。夕照山麋，两两衔花归远洞；轻风野鸟，双双掷柳转名园。轻暖轻寒，蛱蝶初飞犹护粉；乍晴乍雨，蜘蛛久出尚含丝。一扇清风，高驾客帆归远浦；孤轮明月，偏随渔笛渡长江。向日游蜂，把蝶引来红杏圃；冲烟飞鹭，将鱼衔出白莲塘。雪布霜威，白占园中无久日；云行雨施，暗漫天地不多时。雪地鸦行，白纸乱涂千点墨；云天雁过，锦笺横写八行书。双镜齐开，一女梳妆三对面；孤灯高挂，两人作揖四躬身。赏菊骚人，只恐微风吹落帽；惜花美女，不嫌零露湿沾巾。柳底莺歌，蝶向花前敲玉板；松间鹤舞，蝉从叶下鼓瑶琴。出对易，对对难，请先生先对；开头迟，关关早，阻过客过关。太守无钱，将东衙西衙典史；指挥有马，借千户百户总旗。天近山头，行到山头天又远；月浮水面，拨开水面月还沉。井底小蛙，岂识江湖风流阔；笼中奇鸟，曾知山谷树林幽。摇破彩舟，一片帆都因浪荡；烧残银烛，两行泪只为风流。杜鹃花里杜鹃啼，有声有色；蝴蝶梦中蝴蝶舞，无影无踪。垂泪佳人，恍似梨花春带雨；颦眉女子，宛如柳叶晓含烟。屏子出妻，齐国匡章非不孝；辟兄离母，於陵仲子未为廉。
十二言

蟾窟桂花香，弟让兄青云独步；龙门桃浪暖，父看子黄榜标名。汤放桀，周代商，除害救民则一；舜受尧，虞授夏，推位让国不殊。无官一身闲，且喜一身闲到老；有子万事足，更期万事足平生。佞臣作孽，杀忠良三百口之家；义士立孤，报冤枉十五年之后。
十三言

祖解元，孙解元，三世解元孙嗣祖；兄进士，弟进士，一门进士弟联兄。等富贵若浮云，金马玉堂元人梦；弃功名如敝屣，竹篱茅舍自甘心。父丕显而子丕承，有是父，有是子；兄克恭而弟克友，难为弟，难为兄。楼头灯火夜如年，人乐太平景致；巷陌管弦春似海，民闻治世声音。粮长乘凉于桥梁之上，何事商量；羽士祈雨于庙宇之中，何求不与。
十四言

蔺相如，司马相如，名相如，实不相如；魏无忌，长孙无忌，彼无忌，此亦无忌。
十五言

柴也愚，参与鲁，师也辟，回也其庶几乎；夷之清，尹之任，惠之和，孔子集大成也。周易三百八十四爻，爻爻吉凶之有准；春秋九万六千五字，字字褒贬之无差。
十六言

旧竹先生，新竹后生，后生不如先生高节；西瓜小子，东瓜大子，大子不如小子多仁。车同轨，书同文，行同伦，大道公行于天下；党有庠。乡有序，国有学，斯文独盛于中华。前巷也泥深，后巷也泥深，不闻车马之音；东邻也墙倒，西邻也墙倒，窥见室家之好。东征西怨，南征北怨，东西南北，无思不服；父生母成，天生地成，父母天地，有恩难报。
十七言

环翠喜庭阴，睹奕业森森，想晋公再符左卷；绍启绵世德，羡奇葩种种，拟窦老更许添花。二老海滨居，一在北，一在东，不期同归西伯；八元应运出，或为兄，或为弟，何意均成帝师。

