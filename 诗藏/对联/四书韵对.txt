　　四书韵对

　　

　　张大荣

　　

　　卷上

　　一东

　　

　　恒对豫，扩对充，绰绰对空空。离娄对泰伯，孔子对周公。仁无敌，敏有功，化雨对流风。君子修己敬，仁者与人忠。为君为臣为父子，

自南自北自西东。无所用心终身由之而不察，能竭其力一旦豁然而贯通。

　　凰对凤，虎对龙，创业对成功。伯夷对孙叔，闵损对逢蒙。王勿异，卿不同，治赋对即戎。小人无忌惮，君子而时中。正己不求则无怨，

教人以善谓之忠。古圣未能乃所愿学孔子，吾衷久甚不复梦见周公。

　　

　　二 冬

　　

　　琴对瑟，鼓对钟，千驷对万钟。鸡豚对狗彘，虎豹对蛟龙。庭舞佾，堂歌雍，西伯对南容。请勿弗敢见，以是为不恭。欲与之言趋而辟，

不失其亲亦可宗。躬行君子则吾未之有得，我之大贤于人何所不容？

　　争对让，侮对恭，后稷对神农。皋陶对傅说，孟子对高宗。临大节，择中庸，鸣鼓对衅钟。臧文仲居蔡，夏后氏以松。强恕而行仁莫近，

无徵不信民弗从。天大无穷长系星辰兼日月，水深不测广生鱼鳖与蛟龙。

　　

　　三 江

　　

　　沂对汝，汉对江，率土对他邦。为都对定国，浚井对成杠。不千里，之一邦，悻悻对悾悾。遂收其田里，以御于家邦。莫不有文武之道，

何必去父母之邦。距詖行放淫辞以承夫圣，诀汝汉排淮泗而注之江。

　　山对水，海对江，新国对旧邦。旅酬对师命，辟地对居邦。征言正，洪水洚，假馆对徒杠。樊迟请学稼，颜渊问为邦。高因陵而下因泽，

暴以阳而濯以江。丹之治水也为壑遂行于邻国，赤子适齐也问人再拜于他邦。

　　

　　四 支

　　

　　师对益，履对随，长息对孺悲。农商对射御，梓匠对巫医。居移气，寝不尸，后觉对先知。遇丈人以杖，为长者折枝。是由恶醉而强酒，

辟如登高而自卑。若夫润哇之在君与子，必有后启者舍我其谁。

　　悭对践，衍对仪，冉有对樊迟。思忠对主敬，立礼对兴诗。兼所爱，止于慈，远迩对高卑。生则恶可已，退则肖其私。乐其有麋鹿鱼鳖，

祷尔于上下神祗。道本诸身君子未有不如此，犯而不校吾友尝从事于斯。

　　

　　五 微

　　

　　安对定，是对非，衣锦对乘肥。从心对尚志，相若对庶几。为其母，爱厥妃，岁富对年饥。子张问十世，管氐有三归。会子养志元养口，

庶子以补士以旗。大学修身正其身而诚其意，君子慎独见乎隐而显乎微。

　　授对绘，溺对饥，若此对几希。互乡对阙党，州里对邦畿。浮于海，浴于沂，朝服对锦衣。有人此有土，不重则不威。坐于涂炭望然去，

风乎舞雩咏而归。人皆悦之虎豹驰而犀象远，圣之至也麒麟走而凤凰飞。

　　

　　六 鱼

　　

　　弓对矢，马对车，桀溺对长沮。公孙对子叔，荷蒉对接舆。补不足，弃其余，安才对广居。司败揖巫马，陈亢问伯鱼。富而好礼贫而乐，

为之者疾用之舒。或紾其兄子谓之姑徐徐云尔，乃无为佞丘何为是栖栖者与。

　　盈对约，实对虚，储子对宰予。上官对平陆，司马对央鱼。不处也，盍去诸，入室对居庐。而皆去其藉，则不如无书。苟不图聪明睿知，

子何尊梓匠轮舆。王顺长息则事我者也，管仲晏子犹不足为与。

　　

　　七 虞

　　

　　钟对釜，庾对觚，隐几对乘桴。奕秋对叔夏，宰我对夷吾。得一善，反三隅，阳虎对锦驹。必自小人矣，况无君子乎。相率而为伪者也，

亦可以弗畔矣夫。愿为圣人氓陈相与弟，无道桓文事仲尼之徒。

　　燕对赵，越对吴，子夏对充虞。刍荛对菽粟，樲棘对蒲卢。献子友，仲尼徒，千里对半途。夫我则不暇，于予与何诛。大孝终身慕父母，

一家和翕乐妻孥。无为而成知北之生物不测，凶岁多暴非天之降才尔殊。

　　

　　八 齐

　　

　　鸢对雁，象对犀，士女对旄倪。岑楼对巨室，藻梲对榱题。润对露，望对霓，沽酒对乞醯。紫之对朱也，素以对绚兮。人迹熟不欲富贵，

水性无分于东西。今亡已夫乘有借人之马，斯速已矣日攘其邻之鸡。

　　螬对蚓，犬对鸡，熊掌对兽蹄。周霄对原址，徐辟对貉稽。累其子，乐尔妻，去鲁对之齐。未足与议也，终不可諠兮。平地欲为方覆篑，

大车不可使无輗。民亦类也如泰山之于邱垤，王往征之若大旱之望云霓。

　　

　　九 佳

　　

　　尝对禘，祭对齐，虎豹对狼豺。公孙对仲叔，季路对高柴。乱则退，卷而怀，当路对及阶。校人烹以食，仲子出而哇。集义所生非袭取，

修生为本壹是皆。后稷教民五谷同称为稼穑，禹王治水九河先导以江淮。

　　蝇对蚋，虎对豺，闭户对升阶。为台对掘井，瀹济对江淮。童子见，少者怀，追远对慎齐。野战惟季路，愚也是高柴。大学无欺先自谦，

古人同乐与民偕。好谋而成子行三军则谁与，尝闻其略公侯百里地方皆。

　　

　　十 灰

　　

　　迎对送，往对来，闵损对颜回。央鱼对王豹，公冶对澹台。无礼善，好货财，时雨对迅雷。虽存乎人者，何有于我哉。敏而好学孔文子，

吾斯未信漆雕开。正己无求下不尤兮上不怨，因材而笃倾者覆之栽者培。

　　卿对士，皿对杯，成德对达材。修身对克己，好货对生财。率土地，辟草莱，王豹对桓魋。行险以徼幸，临丧而不哀。是皆穿窬之类也，

则与禽兽奚择哉。交不惮烦陶冶以械器易粟，经始勿亟文王以民力为台。

　　

　　十一 真

　　

　　冠对带，袂对绅，景丑对陈辛。在齐对去鲁，适魏对之秦。轻千里，举百钧，叔夏对景春。革车三百辆，童子六七人。兴诗立礼成于乐，

志道据德依于仁。孟子至齐臣闻郊关之内，伯夷辟纣身居北海之滨。

　　终对始，屈对信，徙义对当仁。操心对忍性，择里对交邻。二三子，千万人，旧习对日新。因徐辟求见，使子路问津。辅世长民莫如德，

令闻广誉于施身。未可与权子莫执中犹执一，笃信好学君子忧道不忧贫。

　　

　　十二 文

　　

　　戈对戚，斧对斤，侃侃对誾誾。去兵对弃甲，诔曰对诗云。终身饱，四体勤，万乘对三军。未有学养子，虽曰不要君。敏则有功公则说，

淡而不厌简而文。当仁不让师仁心仁闻仁天下，无友不如己友直友谅友多闻。

　　行对坐，见对闻，玉毁对厩焚。殷人对夏后，天吏对贤君。耰对辍，杖对芸，四国对三分，及其知之一，是以谓之文。昏莫叩人门户，富

贵于我如浮云。性与人殊犬马恶得同其类，天下有道鸟兽不可与同群。

　　

　　十三 元

　　

　　麟对凤，鳖对鼋，孝子对赤孙。其诸对必也，女画对吾惛。草木畅，禽兽繁，详说对早言。勿以贱害贵，将使卑逾尊。亡亲戚君臣上下，

无诸侯币帛饔飧。七十去秦知虞公之不可谏，百工交易何许子之不惮烦。

　　攘对窃，胜对奔，省察对操存。公侯对百子，长幼对卑尊。不择被，故推恩，乌获对孟贲。卫灵公问陈，段干木逾垣。持其志勿暴其气，

敏于事而慎于言。周道如砥惟君子能由是路，此篇独赖而初学入德之门。

　　

　　十四 寒

　　

　　鸇对獭，鲧对驩，身润对体胖。秋阳对夏日，望雨对观澜。息邪说，攻异端，水溢对旱乾。此谓知之至，其余不足观。任人必先苦心志，

视己如见其肺肝。交以道接以礼何为不受，食夫稻衣夫锦敢问所安。

　　随对损，赤对丹，去杀对胜残。比干对师旷，费惠对齐桓。三年学，十日寒，酒肉对衣冠。吾日有三省，我叩其两端。有劳当为弟子服，

何修可比先王观。将废将行命之所存何关愬，寡尤寡悔禄在其中不必干。

　　

　　十五 删

　　

　　孤对独，寡对鳏，矢直对弓弯。折枝对荷蓧，为市对抱关。使毕战，友颜般，立儒对廉顽。曾皙嗜羊枣，孟子美半山。床琴不意舜宫在，

爵禄尝闻周室班。去杀胜残为邦必百年之久，造次颠沛君子无终食之间。

　　人对物，地对山，闵冉对曾颜。登高对致远，击柝对为关。战则克，攻已环，沼土对蹊间。小子当洒扫，大德不逾闲。见而不忍牛觳觫，

知其所止鸟绵蛮。其为文王乎武王周公能达孝，则学孔子也伯夷伊尹亦是班。

贵州大方《四书韵对》下卷

一   先

邹对鲁，越对燕，富岁对凶年。冯河对掘井，入海对临渊。一服八，万取千，配地对参天。上士信中士，小贤役大贤。不行先王之道也，是以后世无传焉。孟子守先，入则孝而出则悌；颜回好学，过不贰而怒不迁。

仓对廪，俎对笾，平直对方圆。恨心对掩鼻，摩顶对及肩。伯夷隘，太甲贤，同井对分田。胡不慥慥尔，何为纷纷然。使有菽粟如水火，犹有杞柳为桮棬。其盛矣乎，听弗闻而视弗见；末由也已，仰弥高而钻弥坚。

二   萧

汤对禹，舜对尧，叔夜对周霄。及门对当路，始作对终条。生子垫，公孙朝，归乐对闻韶。兼金何可爱，朽木岂能雕？侍侧子由形行行，燕居孔子色夭夭。孟子设科，往不追而来不拒；赐不受命，贫无谄而富无骄。

盘对剑，绘对雕，许甑对颜瓢。先生对后进，有礼对无骄。玉孙贾，公伯寮，恶莠对芸苗。吾自卫返鲁，子在齐闻韶。思挫一毫若挞市，既入其苙又从招。又何难焉，一羽举而舆薪见；是不能也，泰山挟而北海超。

三   肴

龙对凤，虎对蛟，钻穴对远庖。杨朱对墨翟，高叟对曹交。颡有泚，心赛茅，禹稷对微胶。小人长戚戚，狂者志谬谬。伊尹居辛耕自野，景公出国舍于郊。王如施仁，刑罚兼轻夫税敛；今之从政，器量更小于斗筲。

门对户，野对郊，润屋对肥庖。箕山对筚郢，象虎对鼍蛟。风偃草，昼于茅，筑室对为巢。周兴资望散，殷久赖微胶。乘千三年夸季路，九尺四寸笑曹交。目无见，耳无闻，惫矣于陵徒有李；涅不缁，磨不磷，大哉孔子岂为匏。

四   豪

善对恶，舍对操，望散对伊皋。从心对引领，攘羊对拔毛。欲熊掌，序燕毛，管仲对琴牢。曾参养曾皙，子路使子羔。汤三使往聘以币，王速出令反其旄。是何伤哉，匡章偶尔嘉陈仲；徒餔啜也，乐正须臾从子敖。

耕对钓，冶对陶，鸣鼓对播鼗。登山对激水，肤挠对目逃。弃敝屣，衣褐袍，菉竹对夭桃。水应从夏饮，明足察秋毫。景公纵使称千驷，杨子何曾拔一毛？不可得兼，舍鱼而取熊掌；莞尔而笑，割鸡焉用牛刀。

五   歌

封对放，琢对磨，巫马对祝鮀。升阶对及席，邋等对盈科。乐其鹿，杀是鹅，不可对如何。太师为我作，孔子与人歌。尔何曾比于管仲，君奚为不见孟轲。德在自明，身修家齐国治；战而必胜，天时地利人和。

麋对鹿，鳖对鼍，猗猗对濯濯。江淮对溱洧，北海对南河。沂水咏，沧浪歌，异地对同科。居简而行简，执柯以伐柯。百官牛羊仓廪备，园囿汙池沛泽多。教亦多术矣，不愤不启不悱不发；学而时习之，如切如磋如琢如磨。

六   麻

城对邑，国对家，胡齕对易牙。亥唐对子夏，布帛对丝麻。乐正子，公西华，有道对无邪。太王事獯鬻，孟子谓蚍蛙。仲尼过宋遭司马，八士兴周有季騧。闻诗乎，闻礼乎，陈亢退而喜；既庶矣，既富矣，冉有请何加。

同对异，美对差，阳虎对季騧。岩墙对达巷，朽木对匏瓜。名不正，思无邪，公绰对子华。人不足以适，吾亦欲不加。志士不忘在沟壑，小人之使为国家。狡矣校人，圉圉之鱼烹以食，伤哉士x，xx之肉出而哇。

七   阳

强对弱，欲对刚，逐虎对攘羊。饥年对乐岁，地利对天殃。超北海，有南阳，无臭对有光。先进于礼乐，夫子之文章。鲁欲使乐正子为政，虞不用百里奚而亡。孔子传心，曾子子思孟子；武王缵绪，大王王季文王。

休对昼，费对匡，隐儿对逾墙。明堂对幽谷，墨翟对朱张。见季子，使王良，子柳对申长。何以为孔子，莫若师文王。圣人吾不得而见，君子可欺以其方。悦在屋庐，储子得之平陆；歌传齐右，绵居处于高唐。

八   庚

菹对沛，盖对赢，蔬食对菜羹。臧文对宁武，叔夜对彭更。贫而乐，仁则荣，有讼对无情。讳名不讳姓，事死不事生。媚灶不学王孙贾，居室当如公子荆。圣人之心，老安少怀朋友信；大学之道，家齐国治天下平。

宗对祖，父对兄，独善对同盟。思齐对欲达，其知对必明。观其色，发于声，好学对成名。季康子患盗，齐宣王问卿。见其礼而知其政，言不顺则事不成。天下归仁焉，一日克己；苟有用我者，三年有成。

九   青

书对史，训对铭，礼乐对政刑。山林对草野，宗庙对朝廷。费而隐，诚则形，三日对众星。夫志气之帅，盖人心之灵。地制公候方百里，天下国家有九经。保我子孙，实容亦须人有技；祭从先祖，孰荐不忘君赐腥。

霜对露，月对星，小子对大丁。省耕对学圃，沽酒对荐腥。求诸己，践必形，夏谚对汤铭。三年筑其室，八佾舞于庭。践其位而行其礼，道以政而齐以刑。君子无自欺，屋以润而身以润；文王以民力，台曰灵而沼曰灵。

十   蒸

师对履，困对升，众恶对屡憎。季随对伯益，不豫对无恒。呼垤译，居于陵，过宋对之腾。见善如不及，其言足以兴。周公尝驱乎虎豹，献子不察于鸡豚。诵其诗，读其书，是尚有也；博以文，约以礼，欲罢不能。

饥对渴，露对冰，战战对兢兢。尤人对绝物，摩顶对曲肱。乘肥马，馈蒸豚，大爱对不承。义亦我所欲，圣则吾不能。心官则思思则得，文献能足足能征。我固有之，若夫不善非才罪；民散久矣，如得其情则哀矜。

十一   尤

兴对废，扣对抽，多怨对寡尤。拖绅对束带，豹鞹对狐裘。如伋去，为王留，膰肉对束修。周公岂欺我，夫子何哂由。正己无求则无怨，内省不疚则不忧。高宗谅阴，百官以听冢宰；桓公为盛，葵邱之会诸侯。

商对偃，赐对求，畎亩对田畴。伐燕对侵卫，则鲁对虽周。闻诗礼，作春秋，巧笑对善讴。人而不如鸟，吾何爱一牛。礼乐征伐天子出，流连荒亡诸侯忧。一钩之金，岂谓重于舆羽；方寸之木，可使高于岑楼。

十二   侵

征对伐，战对侵，棺廓对衣衾。武丁对外丙，太甲对仲壬。难为水，去其金，六律对八音。饭疏食饮水，被袗衣鼓琴。箪食豆羹见于色，仁义礼知根于心。同养公田，八家皆私百亩；为之诡遇，一朝而获十禽。

邹对鲁，薜对任，抽矢对衽金。羽木对车马，钟鼓对瑟琴。齐语冶，郑声淫，履薄对临深。必先利其器，然后快于心。饥饿能不出门户，斧斤以时入山林。若圣与仁正，唯弟子不能学；后生可畏焉，知来者不如今。

十三   覃

骄对泰，欲对贪，二女对九男。鄙战对率尔，已甚对不堪。人之患，吾甚惭，海北对河南。孔子曰道二，诸侯之宝三。听其言而观其行，乐不乐而旨不甘。同流合污，而不可与尧舜入；至诚无息，则可以与天地参。

侯对伯，子对男，粥啜对汤探。身修对物格，共北对自南。仲子蚓，夫人蚕，达五对尊三。坐而言不应，立则见其参。知和而和不以礼，欲仁得仁又焉贪。从者其陵乎，牖上求之弗得；良人所之也，国中无以立谈。

十四   盐

贾对裕，慎对严，眸佛对飞廉。鸡鸣对犬吠，鹿伏对鱼潜。东西决，前后襜，玉璞对金帘。赵孟之所贵，仲子恶能廉。无或乎其一日暴，未尝有所三年淹。歌穆穆之，文王缉熙敬止，咏赫赫之，师尹民具尔瞻。

居对寝，视对瞻，必慎对其严。用心对恒足，黻美对衣襜。惠不费，取伤廉，请祷对不占。求鱼虽不得，乐酒竟不厌。十乱五臣皆欲有，三王四事必须兼。养志事亲，会子必有乎酒肉；劳筋饿体，胶鬲亦举于鱼盐。

十五   咸

戈对刃，矢对函，陈善对去馋。晋强对梁辱，夏伐对殷监。肺肝见，指视严，岌岌对严严。欣欣然相告，睊睊乃胥谗。三子出而曾皙后，四罪服而天下咸。贷益而称，治地莫不善于贡；为仁由己，待文而后兴者凡。

荣对辱，佞对谗，夫略对为凡。贤尊对善举，不惧对无严。且羞比，无缺咸，相似对故凡。子荆世居卫，邱蒙姓谱咸。学者亦必志于彀，矢人岂不仁于函。民无能名，巍巍不殊于荡荡；辟则为僇，赫赫先兴而岩岩。

