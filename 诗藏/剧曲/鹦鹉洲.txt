陈与郊：鹦鹉洲（南京大学图书馆藏本）

鹦鹉洲卷上
浙汜 任诞轩 编
开场
【满庭芳】京兆韦郎汉阳姜侠樽前立赠红颜愆期坠命争羡玉箫贤因理靑城狴犴闻消耗痛杀诗篇寻方士轮回摄召缺月再图圆　勲名当此际薛涛艳冶金榼留连但魂销缈缈梦逐鹣鹣六十封王拜相卢八座荐女宾筵看指上玉环隐起两世好姻缘
赠知己婷姜公子　进侯门粉黛卢八座
守一生贞节玉箫女　谐两世姻缘韦节度

第一齝　访旧　齐微韵
【破齐阵】【生官服上】谏鼓高悬虚器朝贤远就衡栖白帢寻春黄衫说剑且度韶光眼底甲第朱门封蛛网野店山桥送马蹄翱翔绣岭西
【子夜歌】东尽望花为主何知一霎清明雨雨后却斜阳杏花成阵香乾坤元是客去住何今昔甚日阮郎归扬扬四牡騑小生姓韦名皋字城武京兆万年人也去天尺五族望巍巍近象魁三身名耿耿胸苞庙略羞崇黄石山头气薄朝英笑吐白虹天际叵奈外遭藩鎭青旻昏大泽之蛇内苦宦官紫禁伏短垣之鼠人心思乱国势将危故虽授以参军懒于就职走马闘鸡之队岂容溷我清尘五侯七贵之门焉肯噉人冷炙只一件坐销芳草能无涙点春衣空度韶年不免愁生晓镜我有个故人姜荆宝见在楚中他投辖留宾置邮接士重西京之然诺岂但百金环南国之丽华何难一掷信是原尝嫡派定非鲁郭傍流趁此三春驾言一访正是兴到君浮白里论交及我赐绯前家童那里【末上】勲业终归马伏波功曹非复汉萧何【小生戎服上】预排白兔兼苍狗等待君侯纵玉珂【末】禀相公帅府差官在外请相公出猎【进见科】【小生】元帅与幕府各位爷俱在博望苑相候请参军爷出猎【生】我要到汉阳访一故旧不得去了拜上罢【小生】鹦鹉洲边贪结客凤凰城外误骄骢【下】【末】相公为何不去
【玉包肚】【生】五侯新贵臂苍鹰青林合围卖雄姿岂必双鞬骋豪情不在千骑难教肝胆向人披眼底平原可是谁
【末】相公所见极高【外扮舍人带从人控马上】玉管清弦声旖旎翠钗红袖坐参差人间欢乐无过此上界西方恐不如诸公子请爷曲江赏春专遣紫叱拨在此伺候请爷先到球场后至曲江【生】方各幕府爷请我打围我为出关访友也不得去拜上诸公子【外】不鞭红玉影虚度锦江春【下】
【前腔】【末】曲江红翠打球回纷纷衩衣闘琼筵炙凤炰龙拥香尘簇骑围姬生平竹帛事皆非日暮烟花没马蹄
【更衣科】【生】说得是带马过来【丑】【控马上】【末】马在此【生上马科】
【朝元歌】【生】蜂窥燕窥转眄朱帘闭花迷草迷缓步靑骊醉指点吟鞭江山旖旎【内作乐科】何处笙歌如沸香韵霏微未知好风分付谁【末】相公雨来了【生】雨过太行陂生太液池【合】阴晴蓦地于马上怎生回避
【前腔】【末】暂领烟霞滋味孤亭抱夕霏几点白鸥飞牧子嘲歌渔翁酌醴来往征夫停辔旋买鹅溪丹靑写将闲影归相公掩上利名扉抛开花柳蹊【合前】
【末】前面溪南是一座古寺请相公到寺中住了明日早行【生】也说得是
生十里松萝映碧苔末一川晴色镜中开
合遥闻上界翻经处　片片香云出院来

第二齝　春游　鱼模韵
【一枝花】【小生华服带从人上】珠帘笼燕语绣额沾香雨夜来清梦杳逐飞絮【旦】初试霞绡生怕随风举且将佩环帖住【丑净】频唤新妆未审今日游缰何处
【踏莎行】【小生】弱不胜烟娇难着雨杨花怎惹春光住会看飞舞入云中肯教旖旎随风去【旦】高拂楼台低徊院宇谁云漂泊无归处蜂黄蝶粉谩轻盈也应未敢窥芳树【相见科】【小生】小生姜荆宝是也父为节使近住汉江母拜郡君先游岱三朝簮笏紫丝帐须教百里藏春一路莺花油壁车肯惜千金买笑虽云富贵算人间富贵无常谩说才情如我辈才情有几这妮子名唤玉箫是小生乳母之儿先郡君之养女生来秀慧欲擅门楣稍待长成当归阀阅前日一使客过此说韦城武不甘莲幕将过草庐这早晚敢到也喜今日风和日暖且向鹦鹉洲游乐一番院子可备酒肴带领两部弦索伺候【众】理会得
【梁州贺新郎】【小生】东风初软西园新绿流水游龙何处携珠拥翠逍遥十里氍毹却正是梨云困蝶柳雪迷莺怕春事无多许这妮子呵国香天秀也十三余石季伦家几斛珠【合】杯入手歌休负千秋故纸三竿露权管领百花部
【前腔】【旦】朝英羞颊春衫笼雾沙际鸳鸯戏数画栏刚凭冰弦促进酴酥颇怪那裙拖酒雨袖压香云蝴蝶魂无据洞箫吹去也到华胥归向沧江学弄珠【合前】
【前腔】【小生】汉阳江风舞樯乌鹦鹉岸马蹄茵路叹白云黄鹤一楼烟雨方信道醉魂香梦冶叶倡条容易随春去玉堂金印也费踌躇纵飮中宵有夜珠【合前】
【前腔】【旦背唱】笑游情入骨难除嗟懒性擎尊不语但临窻捻管欲笺新句见说那瑶京碧汉弄玉吹箫不向人间住断膓春色也付骊驹乐府羞称入蕊珠【合前】
【节节高】【外末】芳尊更有无罄还酤王孙倚醉牵闺孺停鸾步夺凤梳投鹦渚道江妃试当金茎露文园最渴君休误【合】路垂杨拂雕鞍风流何处寻张绪
【前腔】【丑净】金蜺篆绮疏待仙姝扶归醉袖扃香戸摊琴谱展画图拈诗句逍遥别院莺花主应无烦恼眉间住【合前】
【众】到家了
【尾】【小生】明朝恐怕春归去韦相公到来还要赏春哩着意遮留待长者车【合】眄杀西京一纸书
小生谷里新莺弄玉箫旦碧蹄声碎五门桥
众人生莫遣头如雪　纵得春风亦不销

第三齝　邂逅　先天韵
【小旦上】自觉今朝粉态新晓云如帐草如茵百花仙酝能留客一饭胡麻几度春奴家薛涛字洪度一字度弘长安人也父曾薄宦儿误平康天赋雕龙第遣徘徊暮雨人称绣虎空教管领春风八表之雄才却嫌扪髻写六朝之丽藻偏恨扫眉设使借郎身一步黉门也算得天家麟凤奈何抟艳质半生绮阁但吟成水国蒹葭罢罢罢鸜鹆舞接歌尽多酣千金裘五花马也自豪奢元微之虽授秘书尚淹仙籍遥勤特使请过高斋不免往河南走一遭也轻绡那里【丑上】象掠半欹蝉翼玉纎时急绣裙腰姐姐怎么【小旦】昨日那女巫说也要往河南去请他作伴同行【丑】呀女巫来了【老旦道服上】暖日曛杨柳浓春醉海棠放慵眞有味应俗苦相妨【相见科】【小旦】昨约同行专此相候【老旦】老身正当陪侍姐姐请行
【水红花】【小旦】一春意信翩翩午风前蜂黄错染却梦醉杏花天稳金韀追寻刘阮禁不得鸟啼枝上眄不到落霞边此宵应赋远游篇也啰
【二旦仍串走科】【老旦】你看前面无数阴兵簇拥一贵人来也
【前腔】【假面金甲武士神女旛幢剑戟随生上】【生】绿蓑靑笠白苹川小渔船歌低飮浅征骖须尽一溪烟着金鞭春山遥远眼见得夕阳鸦背争得到酒家眠夜来曾赋北征篇也啰【下】
【小旦】你说甚么【巫】大抵贵人多有阴兵护卫羣卿百数大相千人那来者蚁聚蜂屯当必贵登极品姐姐你不见来凤节霓旌拥万神五云车骑驾龙驎腰间独佩黄金箓元是瑶宫第一人如今将近洛阳我自投青霞观去也一路承何时造谢【小旦】傥仍游剑阁【老旦】容再访琴台【下】【生上】
争得到酒家眠夜来曾赋北征篇也啰
【相遇相见科】【生】小娘子何事到此【小旦】野店暂投檀郞休讶【生】贵姓仙乡【小旦】薛涛小字洪度长安祖居【生】韦皋贱字城武万年人氏【小旦】这等同乡了【生】小娘子何往又何故独行【小旦】元微之相邀过此一会【生】闻微之弱冠高才卿往伊行可称联璧【小旦】微之十五而第明经诗句流传逹于宫禁宫中号曰元才子圣人特宠异之超拜秘书郎
【桂枝香】【小旦】俊才殊眷妙龄华选朱衣懒傍朝门皁葢仍飞淮甸【生】闻他与白乐天相善【小旦】伴风流乐天伴风流乐天莺花寻徧溪山游倦理会蠧鱼编因邀神女朝云驾待共离騒夜雨笺
【前腔】【生】谢娘初见阮郞惊羡话儿窥侠气三分笔底露鸿辞千卷是騒坛状元是騒坛状元【背唱】暗图私愿玉堂华燕会羣仙傥烦席上为觞政别是人间小洞天
【小旦】韦郎有风度如君而浮沈湖海者乎旣幸相逢可无投赠妾有玉指环一对聊见鄙怀【逓环科】【生】小生仓卒间旣乏钱刀又无绣段他年宦逹当以女校书相酬【小旦】丙夜向阑请各归歇息也
小旦独坐金床吐碧烟生夜蟾寒沼两婵娟
合飜疑晓梦愁惊破　花外莺声柳外蝉

第四齝　止寺　眞文韵
内容：【末上】贫僧无姓禅师者是也以性为姓不名而名一向方外云游今住持江夏上头陀寺前者为诸葛孔明再生于京兆万年韦氏名曰韦皋曾往他家将前因说破这早晚韦君敢到俺寺中来也弟子每那里【净丑扮二沙弥上】【净】夜夜抱佛眠上大人朝朝还共起丘乙巳起坐鎭相随化三千语黙同居止七十士【丑】纎毫不相离尔小生如身影相似八九子欲识佛住处佳作仁只这语声是可知礼也师父首【末】弟子你每为何只念上大人【净丑】师父可不道欲明种子因熟读上大人若到可知礼盲龟跛【末】不见你精读佛书想必你偶窥语录皮肤上挝一把口耳间几句不要多说今日有一客到去伺候茶【净丑】理会得【下】
【普天乐】【生上】捻吟髭催蓬难赓和蒹葭韵虽然是凤质鸾姿怎如他剪水裁云可惜可惜藏春不稳似帘栊飘泊宕子销魂
迤逦行来巳到上头陀寺了不免径入【相见科】【末】先生认得贫僧么【生】禅师为谁【末】向年间说先生前身是诸葛武侯底便是和尚【生】元来就是乆仰【末】先生到此怎么【生】为访姜使君父子【末】使君巳往长安去了公子在家且请暂留待和尚差人去报弟子看茶来【净应逓茶科】
【剔银灯】【生】思诸葛西蜀大臣愧鲰生中朝新进因禅师说起武侯家尊赐小生贱字曰城武文韬武略难相准但报主丹心一寸【合】前因茫茫未眞怕肠断三生旧魂
【末】无他只因诸葛武侯有大恩于蜀蜀人未报耳
【前腔】【末】为玉垒未詶龙衮虚金碧待悬鹊印先生为西川使相且二十余年王侯将相陪熈运【作笑科】还有句话儿哩更消受凤帏蝉【合前】
【生】禅师言及至此小生夜来旅邸遇一薛涛眞是扫眉才子也
【前腔】【生】适野店遭逢仙品羡雅谑温柔丰韵只那一首诗呵班姬纨扇应无逊请问将来那人有些薄分否可异日有些缘分【合前】
【前腔】【末】喜刘郎天台将近会织女星桥旋隐昨日那一人呵莺花只许闲风韵鸳鸯牒谩劳着【合前】
生柳色萦心事　末春风到索居
合与君一夕话　胜读十年书
第五齝　燕友　眞文韵
【念奴娇引】【小生带从人上】牡丹席罢又躭延几目星球劳顿报道广陵仙萼吐妬杀汉宫邢尹玉甲调珠缨鞠到处箫韶引【旦】香奁掩绛霄无限风韵
【菩萨蛮】【小生】文牕绣戸垂罗幙江南绿水通朱阁【旦】花髻玉珑单衫杏子红【净丑】彩云歌处断柳拂旌门暗鹦鹉伴人愁春归十二楼【小生】昨日头陀寺来报韦城武到了可整备筵席【众应下】
【生查子】【生上】春风能几分吹得繁华尽无奈客愁何且醉侯家酝这是姜公子第宅门上有人么【应报相见相揖相拜科】【生】使君都下竟失逢迎公子年来殊疎侯问敬申专拜少解积懐【小生】家君不知长者之临早驰京国末弟乃辱高轩之过光照戸庭请问仁兄新来宦况【生】非轻府倅懒左元戎寔叹朝端权归近侍以此投兄江表行将避世山中【小生】暂为湖海之遨游徐俟朝廷之鼎革功名得意休问几时诗酒陶情且图今日【旦相见科】【生】这小娘子分明白璧是否青衣【小生】玉箫是乳母晚生颉颃比妹先慈遗命娇养如儿颇善弹丝差堪侍酒近日荒园新辟芍药盛开容末弟洗尘借仁兄赏鉴【生】殿春之宴宁费中厨清夜之游愿叨后乘【过园送酒科】
【念奴娇序】【小生】秾华万种正东皇着意全収春色三分宝护香泥歌管沸追还杏魂须信金谷楼台碧山院宇人生宜向此栖稳【合】还自拟彯缨满座岁宴婪春
【前腔】【生】春尽消红褪粉留国艳旑旎雕栏华幄充赆富贵长安些个事乱拥慈恩如阵蒙损万斛天香一帘仙吹王孙能念马卿颁赠【合前】
【前腔】【旦】鬟鬓取次梳妆寻常歌舞费君车马此逡巡珠玉队伺帘下香烟氤氲低问袍砑绯虬带盘碧鼹少年何处紫微臣【净】是韦参军【合前】【前腔】【生】回瞬倚席葩翻阶玉貌恰似那镜中金翠李夫人【背唱】簇拥处软尽铁石心魂【小生】仁兄请赋一诗何如【生】莫说是小生应哂太白金笺江淹彩笔虹蜺难吐汉宫春【合前】【翫左琴右剑科】【生】响泉韵磬琴固不凡剑尤气烛紫微光流赤电金环低桂月宝匣吐莲花但不知何处有风尘耳【小生】恨不能剑起舞奉仁兄一杯【低向左右云】攺日送剑去
【古轮台】【外末】谢东君今年春色倍还人樱桃花下曾相问偷传花信道甲第名园累月醉入游不尽三五成行凉州合稳安排吹透玉壶春游缰遍引红氍占断靑茵晓舆莺燕昼筵丝管夜帷金粉香梦伴花神逍遥隐紫泥昼怕下京尹
【前腔】净向老旦私嗔怎遣罗袜渍香尘每日见蝶困莺娇恐添闲闷杂坐擎尊也着虑花房露润【老旦向净】多少杏出墙头欲攀难近多少院落梨花竟纷纭郞君定忖觅芳畦付与兰荪湿烟晴雾何妨披拂香车隐隐此意枉殷懃且自排樱笋玉楼回首落花频
【尾】小生烧银烛簇绣茵【生】酒晕红潮欲遁忍负蓬壶一院春
生朝宴华堂夜未休小生一船丝生载凉州
合酒边旧侣眞何逊　云裹新声是莫愁
第六齝　会欢　先天韵
【满江红前】【副末】梦覆西施冰锦下沉沉金钏微醒后低歌雪纻舞腰犹软四弦纔罢醉蛮奴醁余香在翠炉夜半醒来红蜡短一枝春泪作珊瑚下官姓元名稹字微之河南人氏九岁能文十五两经擢第今年二十四矣官拜秘书郎前日差人去请薛涛早晚想到祇侯人看者
【满江红后】【小旦】水映新糚云欲堕风飘翠袖钗频三三五五冶游郎闲随幰【相见科】【副末】向到川西原图一晤谁知不偶故此相邀【小旦】少往邻州何期枉驾今来拜谒并谢失迎【副末】多谢多谢适有所感撰得一莺莺小传请洪度试评之何如【副末传小旦看传科】近世剪锦图缯不胜临仿兄写之无景用之无梗事铺之无留情眞足为千载传竒之祖【副末】绮纨之事烟月之词祇恐污文房四友耳【小旦】太谦几上四友甚精【副末】洪度肯一赞四友么【小旦】使得【写副末读科】下笔金舂玉应皎无尘土即摩润色先生之腹濡藏锋都尉之头赞墨两句眞咀之有余味玩之有余彩令人心服【小旦】微之兄海内英杰恐未易服也【副末】岂但服当压倒耳【笑科】【小旦】楸枰在案手谈一局何如【副末】觅得谢阿蛮二三子弟在此稍欲侑觞姑待明日【丑净献花科】【丑】这是碧花【净】这是梨花【小旦】梨花未开【净】花便未开花心巳动了【小旦】请花下一行【副末】你每去看酒【丑净下】【副末指花科】甚花儿可比洪度
【六犯清音】桃花饶媚梨花微浅未必莲花如面论洪度之诗呵芙蓉秋水临风一笑天然昨者虽则奉邀尚忧见却坐浪鸥无赖凌云凤有缘调禽外课竹边彩虹晴挂薜萝烟洪度洪度今幸结欢愿遂连枝比翼只愁相别空教寄柬传书怎能彀箫弄月乘鸾去又则怕瑞锦裁云托雁传【小旦】有合必有离有离又必有合诗情梦趣亦正在此楚台云雨王梦岁年也则是寻常读旧潘杨传【副末】不然不见卓文君与可马相如乎羡鹣鹣文君司马千载白头篇
：【前腔】【小旦】涛夙昔呵懐琴伤寡分香羞掾今日此来粉黛非牵闺怨单缘凤藻遥遥不惜金莲【副末】自古道天才一石我与足下不知人得几斗【小旦微笑科】共探骊龙君得其珠共探骊龙者明珠在若边【副末】不敢【小旦】君何必太谦不记宫中号曰元才子红绡句紫禁传君王曾叹子虚篇今旣相逢何必朝朝暮暮得似他嫦娥月窟盈三五不负你学士瀛洲价十千【副末微笑科】麝脐微涨知子少怜芭蕉影射流苏颤【小旦摇手科】薄帷前风流罪过休说与娟娟【外上】谢家子弟每到了【众扮梨园子弟上】元相公磕头【副末】少礼那一个是引戏取戏目上来【目科】【副末】有这些本数都是谢阿蛮传授的么【众应科】【副末】这傀儡梦新闻【小旦】就将那傀儡先做一做如何【副末】最妙【引戏开众喝采科】叵奈天公搬弄晓夜没些闲空临到欲眠时又遣梦儿欢哄小宋小宋唤醒荆王懵懂这词是如梦令单道楚襄王巫山云雨梦一节【众问科】这故事出在那里【引戏】出在云梦之台高唐之观楚襄王与大夫宋玉同游望见轻云须曳变化襄王便开言道大夫此何气也宋玉躬身屈膝回春天道大王此朝云也襄王又问何谓云宋玉上言道昔我先王曾游此地倦而昼寝梦一絶色妇人中称妾乃巫山之女愿荐枕席先王喜而幸之那妇人临去时道妾朝为行云暮为行雨朝朝暮暮阳台之下先王便命工师盖了这所庙宇曰朝云庙襄王听罢欣然欲遇其人这一夜宋玉在账房中却梦与神女相遇姿容絶世贞静难干次早奏与襄王叹羡不已命玉作赋两篇一篇高唐赋一篇神女赋其赋现今编入梁太子选中不知者以宋玉为导欲宣淫竟不记他赋中道长吏隳官贤豪失志明明说女色迷人又道思万方忧国害开圣贤辅不逮明明讽国主贤远色那时节襄王何曾梦见朝云暮雨宋大夫何曾导欲宣淫傀儡来了【扮楚襄王宋玉上】【引】楚王宋大夫同游云梦者【楚演科】【引】王问者【宋应对科】【引】大夫回奏者【楚向宋科】【引】王命大夫作赋者【楚下】【引】王下【宋正立隐几科】【引】大夫归帐中安宿者【神女登场科】【引】神女上【宋女演科】【引】大夫梦中与神女若远若近若宻若疏【旦下】【引】神女下【王又登场科】【引】王又上【宋俯伏科】【引】大夫奏梦者【书演科】【引】王又命作赋者【俱下】【引】出场了也荒唐云雨千年后彷佛君臣两赋中【下】【副末】这意思也好【小旦】唉人间情是何物其忽起忽灭元如云雨世上离合悲欢是何光景其幻妄元不过一梦【副末】果然果然【外】酒席在露香亭上【副末】开了柳桥门承应者【内动细乐科】
【小旦】入门花柳暗　知是近臣居
【副末】颤颤梧栖凤　洋洋藻戏鱼
第七齝　拒戏　庚青韵
内容：【生】折蕊如争色迎花宛并香料应心所爱三十侍中郎昨日姜家那玉箫眞个天香国色有由人不动心也【沉吟内吹箫科】那里这一派梵音到也可听
【平调懒眉】花宫仙梵午风清缥缈如闻子晋笙那人容貌说甚一栏芍药做得个宿花蝴蝶梦魂也香西园化蝶未能成沈吟立尽梧桐影姜公子甚相尊重我便开口也不难只一件怕道猖狂似祢衡自笑满懐珠玉冷无人偎暖翠红乡【下】
【前腔】【旦】女净抱剑上王孙好客太多情欲解龙渊赠长卿勤单遣最婷又喜得回廊不见沙弥影朱奴儿不知那里是韦家官人寓所人在东厢第几层【净】这边就是姐姐你进去公子呌我催那长老摘送新茶去来【下】【生上遇旦科】
【前腔】【生】甚风吹得下瑶京恍惚巫山梦裹迎昨日小娘子在席上听得道少年何处紫微臣紫微年少愧卿卿且住收是小娘子私自来底又怕姜郎不似杨公性红拂何开绣阁行
【前腔】【旦】我衙内道英豪千里到山城杯酒盘桓岂尽情故着我送这剑来红儿衔命荐靑萍因此上香尘滚滚穿芳径端只为侠气翩翩重国卿【剑接剑科】【生】元来如此却一件潭潭使府岂乏童儿远远禅林偏烦少女想念旅中之寂寞须承衙内之勤【旦】公子遣来一团侠气官人猜去别样春情岂知我绮当歌不和马卿之调豪家信非登宋玉之墙何辄妄言恐辜髙义【生】小娘子过人节操絶代姿容虽闻者息心奈见之夺权借梵王之寓暂为楚国之台【旦】投柳下之懐何论坐次诵桑间之句不入耳中官人你与我公子甚样交情怎不细想【生】小生且不想清歌妙舞酝藉风流只想你绣帘前那几步俏步儿眞个是屏障腰肢出洞房宫花窣地领巾长罗裙罩定双鸳小只有莲花步步香【旦】你就觑那莲花来
【解三酲】【旦】虽则傍华山玉井元不泥污亭亭金飙枉逗芙蓉径耳自守淡月疎星【生】似这等萧条怕难消遣【旦纵】萧条水国碱秋影肯狼籍江乡一夜冰韦郎韦郎还思省毕竟学桑间宕子柳下先生【生】小娘子你说华山莲不见这博山炉来
【前腔】【生】任道是含香宝鼎少不得火动烟生微微沈水销眞性须慿着玉箸纵横你说淡月疎星就是星月呵相传牛女多秋兴难道嫦娥没世情【微戏科】小娘子还思省毕竟爱桑间宕子柳下先生【旦】韦家郎好不尊重【下】【生】呀他径自去了【作叹科】好一个正性女子且住遣来者眞是勤调戏者不无轻薄倘归学说再见何颜还着青箱去打听一打听
暮霭生深树　斜阳下小楼
为遮西望眼　终是不回头
第八齝　密探　歌戈韵
【丑上】韦曲花无赖蓝田玉有烟青箱奉着相公差遣到姜衙内宻宻打听那玉箫姐吃恼底事情姜公子知道没有知道迤逦行来这里是他西园了并不见人走动那壁厢有一鹦哥笼不免把鹦哥打动赚得个人出来好问他【作打鹦哥科】【贴扮老妪上】金丸脱手弹鹦鹉玉鞭嬉笑击珊瑚侍儿无赖有如此敢是霍家冯子都呀你是谁【丑】我是韦相公家书童【贴】来此怎么【丑】相公着我打听句话儿【贴】甚么话【丑】你公子着玉箫姐送剑与俺相公相公好意留茶玉箫姐拂袖而出不知他回来怎生回话
【驻云飞】呌我问姐姐缘何客舍回身疾似梭袖拂氍毹座眉闭葳鎻嗏或恐话儿讹俺相公还愁簸着我探息窥消放下些儿个他曾向王孙说甚么【贴】说便说两句儿俺公子并不介意请相公放心
【前腔】那一晚呵只见怏怏娇娥敢恼牛郎问绛河听得道送剑奴之祸遣妾君之错【丑】他说时你衙内怎么【贴】嗏衙内不应他料得那风流无过还有些好消息哩嘱付张筵想为陪钱货上覆东君虑甚么
【驻马听】【丑】自那日玉箫姐回后俺相公没计搓挪悔杀轻将绿绮和【贴】为甚么来【丑】他只为一生风范半名差池两夜唫哦说甚么好消息便银台烛送嫦娥怕鸾惭鹤愧无颜那但得无他忙归说与闲愁摊破
【前腔】【贴】说那里话对酒当歌有分书生踏凤窠你相公那一两句话儿也算得御沟红叶玉杵玄霜彩鹢舒荷上覆你相公沾云拭雨半方罗绣帷珠幕安排那【丑】只怕不稳【贴】俺公子呵雅重哥哥深怜妹妹明日里双双成个
【丑】高斋碧藓惹宫鞋　为探东风到玉阶
贴欲折一枝香入手　明朝簮上凤凰钗

第九齝　赠玉　齐微韵
【传言玉女】【小生上】不鎻鸳鸯楼外旣教游戏桥西白苹堆裹晴少一席怎打破夕阳春睡抛开锦翼雨边烟际前日玉箫回来含怒未平吐词过激为韦郎出言调戏耳我想将起来燕太子事庆卿尚斩美人之手贾公闾爱韩掾终分令女之香况韦郎客处禅房未免鱼渴凤箫妹生由乳母难教逐燕随莺一欲慰其寂寥一欲完其窈窕今朝设一小席酒阑之际就将箫妹赠他箫妹那里
【女冠子】【旦上】宫妆乍毕又妨罗绮新织【丑净】监房唤急前堂应是调莺射雉鸾管凤笛
【前腔】【生上】招提频太息只因浪拨云踪轻撩雨迹奈今朝绮席扇底帘前怎生遮得【相见科】【生】多谢龙泉之赐【小生】何足挂懐今日送春请仁兄一叙【送酒科】
【眉序】【小生】春去鸟声疾杜宇枝头怨朝夕问繁华何处伴谁栖息今朝春去女使每可歌折杨柳送之新腔按杨柳离愁旧梦断梨花狼籍【合】院西正是伤春处良燕且消今日
【前腔】【生】春去马蹄逼绮陌游缰正南北【旦背立掩袂科】怪一天红紫陡然收拾【背云】今朝歌舞如何不命玉箫好怪垂歌扇月影遥怜停舞袖唾花空襞【合前】【小生】仁兄金屋宁乏贮人义妹玉箫荐侍女伏望收为桃叶屈过柳庄旣成好合室家方可盘桓岁月【生】一言偶误万悔难追元不牵剌史之肠只合广淳于之量此言过当安敢重承这等是促下官去也【小生】古人杯酒之间许之一死立谈之际赠以千金况绸缪奔走之交乃犹豫帏房之侍觑人太窄昧我生平【生】公子翩翩鲰生不望解嘲席上何期得配斋中
【前腔】【小生】春去岂难觅自向琼楼问消息笑江皋环佩旋投随失萧郎共彩翼齐飞嬴女借绿云高跖【合前】【旦】自小看成元期遣嫁岂为轻狂见戏便令仓卒相随公子人前正欲逞一朝侠气儿家面上焉能扑三斗羞尘【小生】韦郎旣世英豪贤妹又超羣色艺正尔百年佳对何疑一戏小嫌【生旦交拜科】
【前腔】【旦】春去肯追忆一点芳心死兰室【背唱】叹蜂衙酝酿为谁成蜜慷慨处金翠酬知怕容易裹燕莺抛掷【合前】【小生】仁兄何事又尔沈吟【生】遨游无司马之清娱旅次有伶玄之通德怕士大夫口语留传不便【小生】卓女非奔马卿非又何怪王孙之授室也【生】说得痛快借酒来
【滴溜子】【生】人都道天台浪传往迹又谁知人世预逢七夕便住暖海棠香国欤贤弟呵笙歌簇马吹遇花张席却笑相如临卭器涤
【鲍老催】【小生】帝城倦翼棘鸾枳凤淹远迹高唐暂泥襄王夕笼香砌掩绣帘倾珠来朝旧制罗衣襞鹊桥边问清浅鸳鸯簿内塡胶漆
【滴滴金】【男从】珊瑚整树挥琼席鹦鹉开笼纵云翼王孙侠气应无比照乘珠连城璧难抛未必人生丽情蝇恋蜜谩道千金歌舞不惜
【鲍老催】【女从】觑伊艳质幽闲贞静金万镒天教分付攀桂匹韦相公异日富贵俺姐姐呵冠翠鸾诰文犀袍金闺中粉黛宫中饰侯家生长王家食须不负梁鸿室
【双声子】【男从】郎开国郎开国投万里封侯笔【女从】娘倾国娘倾国压五彩回文织【众合】翠骆驿翠骆驿香羃香羃愿年来岁去上元寒食【尾】珠帘处处闻笙千步回廊燃凤液天上人间难更觅【小生】快搬韦相公行李到五柳庄来着家僮数人钱数十万伺候者瑶池宴罢留王母金屋妆成贮阿娇【领众下】【生旦吊场】小姐那一日曾邀解佩故拒投捘巳分无缘岂知有幸【旦】女惟四德妾永一心自须明配鸾俦谁肯暗迷蝶梦【生微笑科】说得好正是都将累岁情尽向今宵说下官在旅邸呵
【涿木儿】诗消乏酒凄翠被生寒有梦知分星河望断乌桥幸天风吹送鸳帏相逢破年犹未小姐相留看花时深避今夜呵说尽衷肠两不疑
【前腔】【旦】桃花扇竹叶杯自分侯家老翠眉鹤亭前向道凌霄雀屏间今纵于飞君不闻陈轸之论乎楚人有两妻者人誂其长者长者詈之誂其少者少者许之后有两妻者死人竟取詈之者斋中怒中君休计和君詈君君谁礼那时节呵未信东风嫁阿谁
旦春风淡淡水悠悠生莺啭高枝燕入楼
合从此无心爱良夜　任他明月下帘钩
第十齝　促上　庚青韵
【末戎服上】知君书记本翩翩更逐繁华共醉眠天子豫开麟阁待半帆香挂橘州烟某别驾韦爷差官是也俺韦郎厌薄参军遨游楚国近日朱泚兵乱张节度荐起殿中侍御史权知陇州行营俺爷恐怕他流连故旧着我送书与宪伯韦常侍备办人船立时促发不免星火请韦郎去也
【北端正好】庙廊才江湖性丹书诏皁盖西征玉鞭金勒骅骝騪一步步恩荣径
【滚绣球】羡则羡征拜的高喜则喜推荐的行拥兠鍪秦川将领索强似半门墙鲁国诸生俺路途两程儿并一程他名位三停来长二停畅好也收纶罢艇安排家带月披星算将来韩彭早涌丹霄价比着那巢许香素简名若个峥嵘啄森煞绣鸾旗郊外迎锦帆舟江上请韦郎韦郎贪卧翠红乡借口莼鲈兴怕也等不得鸳鸯梦儿醒【下】
第十一齝　送别　尤侯韵
【谒金门】【小生上】纔困酒一枕晓屏醒后报道青门将折柳怕听车马骤【旦】郢树荆烟马首别梦离魂关右【生】江外啼猿何太陡客衣催泪透【相见科】【菩萨蛮】【生】隔帘微雨惊飞燕砌花零落红深浅【小生】捻得宝筝调心随桂棹遥【旦】恨君容易处便话潇湘去【合】凝思倚屏山泪流双脸斑【小生】喜遇荣行聊陈薄饯敢谓一时尊酒能写绸缪总之千载河梁尚为卤莽【生】正觉山林有味眞令仕宦无心岂期指之麻惊断曲肱之梦青门别酒饯我离津白马輶轩迟君都市【旦】功名万里心事一杯频催宾御之骊歌暇顾闺人之粉泪正是客心君莫问青草是王程【小生】仁兄旣拜尊官应携少妇僻居别院虽则深藏留滞长安不无远念就使鱼来雁往何堪凤鸾孤【生】下官与季父一别家山久疎邸报若载河洲之窕疑躭粉泽之欢娱况托邻庄如归陋室弟幸无忘乳母生终不负细君【小生】谨领看酒来
【园林好】【小生】君今去鹍鹏遇秋君今去鸾凰俦怎不教双飞双宿同载上帝王州同载上帝王州
【前腔】【生】我自为云山浪游他只道巫山逗遛因此上难红袖非不虑两担愁非不虑两担愁
【江儿水】【旦】烟鎻前溪径风生古渡头潮平月落催分手羞答答难擎骊驹酒泪盈盈低问鲈鱼候莲子怎生结藕回向兰房懒与梅花争瘦
【前腔】【小生】魏阙飞征斾潢池隐钓舟城南去往烟含柳客舍并州应回首停云楚馆难忘旧仁兄佩玉鸣銮不久旅况闺情两下暂时消受
【玉交枝】【生】埋光闾右怎堤防司空斗牛下官旣赴国忧想贤弟不久亦通朝籍桃源一去刘郎后怕阮郎不稳林丘春猛惊悬客舟朝云冷落留巫岫【小生】客邸风霜仁兄宝重【生】蒙见怜天涯敝裘烦好护风前弱柳【小生】这不须多嘱
【前腔】【旦】深闺依旧没心情帘琼罢钩冷烟寒树重重甃蔽人江上归舟这早晚俺公子要向长安对公交车去也王孙也图蟾窟游儿家一任蛛丝覆唯怕吟东西御沟岂肯怨短长玉漏
【前腔】【小生】仁兄去后箫妹呵钟残月漏翠屏空朱轓在眸凤帷中妇停鸾绣望君龙额封侯今朝宝筝珠泪流明朝鸟道蝥狐簉傥顿教云中信休可痛煞眼中人否【旦隐泣科】
【前腔】【生】夫人你且支吾僝僽把溅红绡梨花雨收春心一别调琴后岁华揽镜双愁烟迷陇山鹦鹉洲云连楚馆臙脂岫下官此去如失羣之雁绕树之乌也自有许多凄苦哀塞鸿芦汀乍投赖么凤桐花覆【旦手科】
【尾】【生】鲛绡湿尽还手【小生】驻春楼畔为花愁【旦】落照关西断妾眸【外末扮甲将领仪从上】夜壁冲高斗寒空驻彩旃小的是陇西禆将翟烨带领甲士迎接爷【生】前途伺候【众应下】【小生】惆怅青门送碧车不堪烟雨湿廜【生】骄骢系软相思树【旦】香泪回穿九曲珠【小生从人下】【生旦吊场】
【尾犯序】【旦】载去半天愁【生】夫人省烦【旦】奴家心緖一个愁字儿怎生了得几日欢娱万种离忧君向长安望音书早修颙候怕缫断游丝易惹又枰借归期未偶从今去寻思泣别合眼到江头
【前腔】【生】谁待赴皇州甘老荆扉耻佩吴钩季父追呼遂匆匆命舟厮守权累你愁红绿休虑我添花补柳应马上频笺心事敢滞六刀头【旦】相公此去几年【生】与子定盟无过七载傥予乘便尚及五年【旦】闺合心情边关岁月盟寒道妾怨不怨身徤任郎归不归望相公宝重便了
【前腔】【旦】轻雪犯貂裘慢蹙降王亟望封侯但得你虎帐逍遥任凄凉凤楼蓬首挨七载珠帘夜月有一日銮舆昼绣相公若过七年贱妾终当一死【痛哭科】愆期久梨云化梦飞绕曲江头【生】听不起你这伤心话儿夫人夫人你竟不亮我那伤心处
【前腔】呜咽向西流镜约钗盟一日三秋肯恋龙旌忘鸳帷遛我有玉指环一对留赠夫人【旦】唉欲奴家如玉之贞宻意如环不解耳【生】还有小诗一首聊见鄙懐【旦】愿闻【生吟云】黄雀衔来巳数春别时留解赠佳人长江不见鱼书至为遣相思梦入秦【旦】相公但恐无书不愁无梦【生】知否我自念慿栏屈指你须信临岐执手【旦】昔汉帝赐戚夫人玉环照见指骨今日此环当照见妾心【相哭科】【合】销魂处江烟陇雾都撮四眉头
【鹧鸪天】【生】五两风轻不自由【旦】复看津舍隐离舟一尊酒尽青山暮【生】千里书来碧树秋【生半下科】【旦】刚出浦几回头【生】正是满天风雨下西楼【下】【旦】只怕他泪添九曲黄河水一过龙门别处流
第十二齝　旅泊　真文韵
【丑扮船家随末上】【吴歌】薛涛归去锦官城元微之相送到都亭生刺剌一对鸳鸯拆散了大家含泪过沙汀
【八声甘州歌】【末】风尘滚滚叹落花何处不断离魂征帆初挂差赖石尤风啼猿碧山催泪雨跨鹤青城入梦频思浮渲想襞裙他说道当造一笺寄我怎能彀凤衔瑶句蜀笺新红迎辔绿遶轮明年风月属何人【下】【净扮船家并左右随生上】【吴歌】韦相公朝发汉阳江心在香闺身在航千料船载弗起个星离愁担呀前头巳有一凑成双
【前腔】【生】江妃泣水濵五湖烟月六朝金粉一船离恨须臾去住平分双眸注悬靑雀舫一涕阑干白帢巾持龙节拥豹屯此行不羡五陵春凄篷雨冷云夜阑偏恼独醒人【末上相见科】【生】足下何名【末】小生元稹先生贵姓【生】下官韦皋微之何事到此【末】薛涛见顾送归西蜀小生因至津亭不胜离别之感
【前腔】盘桓近十旬念锦城丝竹客栖不稳琴载酒从江上送他还郡桃花玉洞游旋攺翠鸟罗浮梦岂风波世笑傲身汉江春当曲江春逢清话傍绿苹酒垆难觅姓黄人不识城武公何往【生】久居江汉适蒙起拜一官昨与闺人江上握别亦正不胜惘惘【末】城武客游何携眷聚
【前腔】【生】漂零客使君出绣帏香玉结驩秦晋烽烟四起蒙王命骤沈沦佳人掩扉怜小艹宕子懐春逐塞尘君还楚我向秦一溪烟火暂为邻蒙靑眼忆绛唇天涯俱是泣珠人
【尾】渭城尘朝雨润互唱靑靑各在因但愿得倚翠偎红做一殿臣
两般行色一般忧　淡若陂塘冷若秋
赖得丹靑无处　成应遣一生愁
第十三齝　逆萌　家麻韵
【点绛唇】【净上】节鎭争哗朝廷寖假兵权大问鼎周家远近烟尘诧雁塞望苍然寒林古戌边醉和金甲舞雷鼓动山川小将牛云光底便是近日唐家失政将帅离心叵奈韦皋领兵鎭守寻思一计诈称病笃请他来綂驭我军擒縳这厮送与太尉朱泚真所谓不战而屈人之兵也老爷妙计何如
【清江引】周郎善谋推病乏呌小校你去只说道请元帅提兵马生擒陇右平露布咸阳怕扶持太尉居正衙【众】妙计妙计
【前腔】将军片言将麟凤拏计无价谁云病颡牛赛过霜蹄马怕算人翻教人算咱
云梦教轻縳　龎涓立见枭
陈言须仔细　莫惜马蹄遥
第十四齝　戡定　萧豪韵
【神仗儿】【生戎服领将上】烽烟扰扰烽烟扰扰钦承恩诏拥高牙大纛把宇宙妖氛净扫重巩固圣明朝重巩固圣明朝【末扮武士上】报报报小将翟烨到汧阳探听得牛云光诈称病笃伪请将军督理要行擒献朱太尉【生】知道了翟烨就差你到牛云光那里宻宻对他说俺将军正要与将军连谋扶持朱太尉共成王业可将兵马且扎住营外将军先入血定盟【末】理会得【下】
【滴溜子】【众】云光底云光底螳螂怒翘霜台底霜台底轮辗到尊俎折冲非小【生】飞书反见招阴埋圈套手戮鲸鲵胆落獍鸮
【前腔】【净领众并末上】阳路阳路风尘乍嚣呌韦爷底差官你爷请我到那里【末】径请到帐中先定盟后飮宴【净】行营帐行营帐管弦乍调今夜玉山倾倒同加太尉袍江山徧搅定元勲胙土锡茅【末】牛将军到了【生】快请【净入揖科】【生】呌两庑甲士看血盆来【众出喊应科】【生】替我绑了
【啄木儿】【生】蛇横道豕牢万里云霄一羽毛树辕门何事鸾旗坐帷中小试龙韬【众合】你那反贼思量钓鳌遭虾笑平生臂鹰教鸢噪相公呵圣代麒麟第一标
【前腔】【净】民心国势摇眼见得蔓艹寒烟鎻六朝笑书生汉室难扶堕儿曹楚难招【众】【合前】【三段子】【生】推出辕门斩了传首京师烟花载绕望銮舆靑春绛霄【众】圣驾过去了【生遥拜科】冠冕载朝望龙楼皇韺韶陇西徤儿归相劳城南思妇愁应扫一挽天河洗兵十道
【归朝欢】【众】清河颂清河颂三管竞操看瑞竒祥迭报春田种春田种五粱自饶看香车怕不向翠茵簇遶老相公自来太平定由英雄造勾陈玄武苍苍表可不道万岁千秋奉圣尧
生谈笑元凶縳帐前　关西一带尽生全
合头颅今夜无归处　直去长安路八千
第十五齝　闺情　齐微韵
【破齐阵】【旦】掩帐香沈鹊尾临窻翠减蛾眉庭院秋蛩芭蕉夜雨若逼离人淸泪黄鹤楼前晴云散鹦鹉洲边锦翼齐伤心惟自知空仓鹊常若饥吏人妇会夫稀出门望见紫衣谓当是而更非还入门中心悲长叹息当语谁出有日还无期结巾带长相思君忘妾未知之妾忘君罪当治奴家自别韦郎不觉又六年矣昼垂绣幕夜俺兰闺早晚间赖得老妪相陪随身服食赖得东君资送只是鳞鸿久断怕有他心官爵弥高官宁无侧室闻说鹦鹉洲天妃娘娘十分灵应不免安排香案望空祷祝一番正是回身不遣别人知人意丁宁祝神圣
【风云会四朝元】骊驹初系江边杏雨霏记妾牵郎手郎妾袂他说道此行虽万里料无过七岁料无过七岁不觉莺燕频催花月频移又六度穿针五逢修禊打算流年易嗏水阔远天低断雁沈鱼不道郎心异谁供百里炊谁骄五羊贵【上香料】神明替我长长短短叩他详细闲夜肃沮朗月照轩微风动袿组帐高褰酒谁欢鸣琴孰弹引领关河能不永叹
【前腔】关河迢误人桃李蹊信浪波难照浪子难倚流言空自理眄归来无计眄归来无计向杜宇丁宁你到京兆频啼又则虑壻恋新姬姬怜故壻似花落随流水嗏做得个尾生妻便香老芙蓉不枉霜前坠缘听附耳期如吞断肠剂上香料神明问取娇娇怯怯为谁狼狈忆昨别离日桐花覆井栏今来思君时白露盈阶漙闻有关河信归君玉环玉以委贞心环以邀早还谁云长安远近于房栊端房栊有时窥举头见长安
【前腔】长安鼎沸儒衣事鼓鼙免不得昼飞龙斾夜环虎垒何心访凤帏我征衫欲寄我征衫欲寄信断衡阳人远金微两处愁城万重心砌趱得人顦顇嗏岂必白头离只怕昨日罗襦今日乖时制虽逢驷马騑临卭肯停辔【上香科】神明鉴我偲偲切切使他回意妾身虽在如昼烛何惜游缰归不促羊肉千斤酒百斛令君马肥麦与粟
【前腔】游缰迟滞闺中花事非自月侵鸳幙露惊蛩砌把十二重楼闭今生巳矣今生巳矣愿化荆南化草关西草绊轮蹄羣沙嘴不分成抛嗏日觑指环啼好一似斑笋纎纎入土应含泪他便到麒麟阁上题少不得鹦鹉塜边祭【拜科】神明说与啼啼哭哭怎生忘记
烟波极目巳沾襟　况去桃源不复寻
今夜千重万重恨　一时收拾付秋碪
第十六齝　之任　隔用鱼模齐微韵
【菊花新】【生袍幞勑印官并持节上】捷书飞报到王畿又荷纶音下玉墀宠渥与天齐但一寸赤心亹亹韦皋有何勲绩累受圣恩今又拜尚书右仆射兼御史大夫剑南西川节度使前往上任不知何以报答正是君恩深似海臣节重如山各官免送罢【众】诸将吏蒙老爷擢愿送到剑南【生】起来【众应科】
【普天乐】【生】冠军威清皇辂伏波恩留铜柱移关右移关右将吏欷向川中士马驰驱【合】呀正秋风出祖征袍泪半濡傍毂扶轮参佐参佐千里勤渠【下】【扮甲将带武士上】彩凤诏衔飞陇右碧油幢引向川西俺每是剑南西川将吏去迎新节度韦爷
【朝天紫】拥龙旗凤麾向皇州帝畿看元戎宝马摇珠辔银河坐挽洗金戈虎皮汉臣功云台最昬鸦看顿急落霞看旋微暝迷暝迷暝暝迷疎林忙寻旅邸酒帘招停征骑酒帘招停征骑【下】
【普天乐】【生领旧从上】杜陵花秦川雨鼓角催关山暮雕鞍衬雕鞍衬塞北氍毹俨江南一幅边图【合前】【众将士上跽道】剑南西川将吏迎接老爷【生】迎者旣到送者当归众将官别了【众】容各官再送一程
【朝天紫】【新从】饯阳关路岐载阴符马蹄肩虬綟玉临千骑铜梁玉垒望蝉早西拜黄麻飞朱斾碧油幢犊肥白云天剑倚旋低旋低旋旋低见长安三竿日底【旧从向新从云】这就是你旧节度张相公女壻【新从】羡君侯真佳壻羡君侯真佳壻【生少驻节科】【旧从】领老爷新爷底书
【普天乐】【生】陇西云随车度剑南书愁鸿误归营去归营去新令来苏向悲笳两下踟蹰【合前】【旧从跪辞下】
【朝天紫】【新从】捧金紫泥献铜符绿绨春风细柳銮舆避西南半壁待君侯整齐震王风康国计【报子上】吐蕃边请老爷传令【生】知道了【众】辘轳剑暂室兠笭烟又起早宜早宜早早宜奋龙韬驱蠭扫蚁麒麟封韩魏麒麟封韩魏【生】众将官本衙门伺候【众应下】【生】家童那里【末】老爷有何分付【生】你将我折简一封黄金百两径往汉阳姜衙内送上夫人说我留滞一官蹉跎七载一到西川候瞿塘三峡水势稍平就差人船来接也又一书拜上姜衙内听我说
【普天乐】建牙侯吹箫侣万重愁三更雨刀环梦刀环梦岁岁虚无玉环心夜夜支吾呀道尚书说与行将驾彩舆教他怨玉愁香打迭打迭起数载嗟吁
末走马西来欲到天生春愁黯黯独成眠
合要知别后相思梦　长在荆门郢树烟
第十七齝　懐人　萧豪韵
内容：【祝英台近】【小旦】日沈楼风满阁秋兴转枯槁惟见巴山不见绕山道【丑】请看暮吹云朝帘卷雨【合】这时候加添焦懆【浣溪沙】【小旦】入夏还余淡薄妆秋来粉黛半抛荒小钗羞戴一枝芳【丑】镂玉梳斜云鬓腻缕金衣透雪肌香暗思何事立残阳【小旦】轻绡将我小幅松花笺百幅封缄停当寄送元相公【丑】晓得纸养芙蓉粉衣熏荳香【下】【小旦】自那日微之送别看他眉端隐隐心泪我亦块结今又数年矣欲寄一诗又所添他幽恨聊题片简焉能写我积懐到不如只寄松笺以草稿正是相思尽在不言裹别意与之谁短长【丑】松笺在此姐姐这几日你为何怏怏不乐
【祝英台】【小旦】小斋中新雨霁香霭坐来销山断翠云溪冷红蕖魂去为谁相招寥寥往常时玉管萧郎不是这般烦笑离梦何必中宵飞遶
【前腔】【丑】秋早不见草含烟桐泫露丹桂雨中老霜晓洞箫月夜瑶琴且自趁时逍遥背唱谁晓没来由绣榻金炉不住底把香闲搅【旦】我自为元微之相公【丑】元来如此他远哩那人在巫山山外难邀姐姐你为甚么这等想他
【前腔】【小旦】萦抱只为他絶代风流结社正吾曹疑纵有十乘夜珠八斗天才难比这人分毫明朝好封百幅霞笺与他明光起草这心肠谩猜作阳台常调
【前腔】【丑】听告我谓你不稳巢居雨燕慕春条却元来彩凤相如翠鸑文君两下隔栖瑶岛多道正少年绣韈行春纨扇悲秋嫌早定有日天台刘郎重到【末扮秋鸿上】状元懐彩凤芳讯托秋鸿这里是碧鸡坊薛洪度家不免径入【相见科】【小旦】呀秋鸿哥你相公有书么【末】俺相公昨应制科登第者十八人圣上擢相公第一因遣秋鸿报喜紫金钏一白玉鎭纸一对书一封还有这边韦节度一书【小旦】承寄一笺破我孤闷累你了楼西小坐【下】【小旦】元来是一首诗锦江滑腻岷峨秀幻出文君与薛涛言语巧偷鹦鹉舌文章分得凤凰毛纷纷词客多停笔个个公侯欲梦刀别后相思隔烟水菖蒲花五云高【丑】娼字不该犯讳【小旦】因我好种菖蒲故有此句且言难见面耳看他咀五色之灵芝香生九咽三危之瑞露美动七情怎地教人不想【丑】姐姐你想他寄他百幅笺他想你寄你一首诗只怕一个是纸儿上情郎怎能彀一挥一洒一个是笔尖儿上爱宠怎能彀做得颔联颈联【小旦】不要多说快停去打发那人
【尾】霞笺送起春明艹遣秋鸿彩句先操正是一样相思万里遥
小旦几年江上结幽期　燕燕懐巢蝶恋枝
丑只有秋娘常在念　至今时复问微之
第十八齝　守死　尤侯韵
【遶池游】【旦病老旦扶上】雨梧寒漏滴到黎明后泪珠儿比他还有【老旦】月色凄凉江声陡吼奈今宵偏生共楼【旦】满窻明月满帘霜被冷灯残懒下床病裹却嫌莲蕊漏秋来祗为一人长自从祷告天妃娘娘以来染成一病日重一日老姆姆我多应不济事了【老旦】小姐还强停些飮食便好【旦】当初道韦郎是个信人
【黄莺儿】教我吞却尾生钩任风波意外流今日裹反使奴家抱桥而死蓝桥翻没云英袖他那里过了今岁又是明岁俺这里捱了今日怎捱明日不如死罢死则死芳心未休香魂定游朝朝暮暮阳台石【觑环痛哭科】【合】这绸缪分明砌就一座坠珠楼【老旦】小姐记得你说道不愁无梦只怕无书今日呵
【前腔】书信断边州枉闺中叹白头牡丹巳到春风后【旦】老姆姆谁能为赋者妾不爱黄金【老旦】还说甚黄金买赋可不道一失人身七星岩劫难红颜暂留黄金漫求那韦家郎不要说千山万水怕长门一步难回首【合前】汪汪两眼西风泪还入阳台作雨飞【下】
【称人心前】【小生冠服带从人上】琼林罢酒又拥春軿昼绣赴新除埋故友瀁兰房淹虎帐不道那人消瘦【一剪梅】宋玉墙头杏子花香也堪夸艳也堪夸愁风愁雨一枝斜笑杀伊家忘却伊家下官姜荆宝明经及第叨拜灌州长史行青城尉事便道过家因想韦城武旣滞关中我又将之剑外箫娘别院谁与周旋不知他近日何如老姆姆那里【老旦上】故园生绿草废瑟断朱弦公子有何呼唤【小生】箫娘在西庄一向怎么【老旦】他近日十分儿狼狈了【小生】敢伤独处因病相思且将言语试他徐遣音书报彼倘懐别念难负故人老姆姆你引我到庄前请他到楼外我面问他【老旦】小姐有请
【称人心后】【病旦上】叹累岁雁杳鱼沈这几日雨僝云僽【相见科】【旦】良人在万瑞安能遽成匹愿得一回光照此忧与疾【小生】呀箫妹容颜为何便这等顦顇【旦】韦家郎不来矣从赴长安七更裘葛不将短简一寄鳞鸿教望眼欲穿岂但忧心如醉未知性命何问容颜【小生】久客边关不无重娶孤居绣阁宁有了期我又将尽室以之官汝岂可寄居而乏主纵苍头时馈难必旋虽老妪进陪怎消寂寞到不如再塡河影别弄箫声【旦】丈夫虽水面流花女子定山头化石请公子泛桃花之浪料儿家终燕子之楼【小生】枉错年芳空令岁晚况七载负齐眉之约且一环非割臂之盟请自深思幸无固执【旦】郎君巳矣薄命如斯公子怜之甘言勿再情愿向苦海中淹杀不欲从红尘内苟生说甚么顦顇来
【香遍满】【旦】黄花人瘦东篱未窥先自羞谩不过罗衫频褪钮【小生】你病中且不要流泪【旦】泪珠虽忍流眉峰难隐愁【小生】何不将针消磨【旦】几番【将】绣线钩又懒把鸳鸯绣【小生】不好说男子汉心肠大率如此
【正调懒眉】轻薄桃花趁波流他把那临行底话儿都忘了那些个千里书来碧树秋无端风雨替花愁翠袖长湮透只有空床敌素秋
【香遍满】【旦】年年秋后苹香水清人自愁愁煞功名难上手【小生】此时封侯拜将了【旦】遭逢燕颔侯蹉跎雁塞秋想音书不自由料见面还依旧
【懒眉】【小生】膓断湘江几经秋煞你抛掷金梭织旧愁韦城武此日呵绿绨新检出神州他自有新夫人了你花诰空遥授到不如云掩笙歌月过楼
【浣溪沙】【旦】山海恩星月呪一时间并到心头从来豓妾空生受嫁得萧郎爱远游甘自守一任他心情儿似柳絮也终付命东流
【前腔】【小生】非是我姊妹行开轻薄口怕婵娟误却春秋花阴月色难禁受柳影风声浪忧今日后方信你心膓儿似铁石稳情取住老西楼
【东瓯令】【旦】想当日珠眸送玉环留两下牵思没断头罢罢罢到不如一头割断空拖逗教他放下了章台柳我死之后切弗掩埋只抛向鹦鹉洲便了魂浮江汉沈洲也强如终岁望牵牛
【前腔】【小生】枉了你怜京兆泣江州韦城武他也是意气男儿未必相如忘白头那时节香车昼拥临卭绣负不了琴台偶姻幽缘一日抵千秋箫妹你不要一时短见容易风流【旦】一时间哽咽站不住了【小生】老姆姆快扶小姐进去【旦】握中诗未灭指上玉犹温【下】【小生】唤掌家的打迭琴书整齐鞍马待我择吉日上任【末应科】【老旦惊报科】不好了小姐到房中向卓儿上写了一回手握玉环连呌数声韦家郎韦家郎倒在绣床便气絶了衣带上又有一诗【小生读科】黄雀衔来巳数春这是韦城武底诗了可惜可惜分付掌家底好生敛葬在鹦鹉洲西便了
【尾】浥露啼凌霜秀怎知道一枝鲜菊不胜秋埋血空成碧草愁
玉骨花颜汉上茔　冰魂雪史间名
古今多少峩冠者　歌舞筵中过一生
鹦鹉洲卷上
鹦鹉洲卷下
第十九齝　佐酒　尤侯韵
【满庭芳前】【生】金吼霜钟花催蜡炬夜来醉卧箜篌重铺秋宴净扫雁池头正喜髙秋爽气新却愁秋月解伤神酒阑七八年前事梦醒三千里外身风叶岸菊花津且须勤买剑南春人间窕元称假梦裹邯郸可道自从梦见夫人好生怅怏那年间路遇底薛涛见住碧鸡坊昨日祖山人见访正要请他就召薛涛佐酒四门博士陈丈丈亦请同席怎不见到来
【满庭芳后】【外扮祖山人净扮陈博士上】【外】闻道兰樽倒也净安排量席卷青州【小旦】香车外锦江新水斟酌浅深愁【相见科】【生】前承垂顾【外净】又荷宠招【小旦】旅邸遭逢遂更数载【生】光阴迅速何意今朝【小旦私问生】记投黄雀之衔【生】留作彩鸾之赠【小旦】劳公珍重【生】愧子勤往岁微之记得送卿江上【小旦】近年使者他曾寄我柬来【生】薛子仙翁同席不嫌老子韩非同传么【小旦】人道天台万树霞香风元近太清家【外】试看清池与明镜何曾不受花枝影【净】这有何妨白鹤氅紫鸾箫铺张厮像续命丹迷魂阵伎俩相当【外】老子生平得萋菲力不浅【小旦】陈丈丈逢迎无非倚市派头嘱托也是炼丹行径【生】各戒本色看酒来
【好事近】【生】花下奏凉州喜羣仙谈笑绸缪功名身后不眼前杯酒闲愁试问乌衣王谢还飞入紫燕朱楼【净】老公祖名登紫阁业照靑编怎么说这样话【生】贪着靑编费手不见尚书戟古墓淸秋
【泣颜回】【外】身世似浮沤世上人上了这一层又想那一层到了那一步便厌这一步只思量变化青紫不知被青紫变化耳被一领衣衫哄诱今朝靑碧明朝朱紫无休【着】衫人依旧仆射公不见灼日熏天一朝澌尽贤者与不贤者同归朽骨须信道虎鼠还同朽【生】山翁正该如此警世【外】谁肯听贫道来奈人情马耳东风常言道不如飮美酒被服纨与素羡君家凤蜡西楼【生】今朝雅集烦洪度佐酒【小旦】请行一令须得一字象形又须逐韵从仆射相公始【生】口有似无梁斗【外】一有似量天尺【小旦】川有似三条椽【生】奈何一条曲【小旦】相公为西川节度使尚使一无梁斗穷酒佐三条椽内一条曲何妨【众笑科】【小旦】到陈丈丈【净】来不得来不得甘一杯【小旦】四门学掌文武七品以上及侯伯子之为生者若庻人子为俊士生者教法如太学可空疎如是乎三大杯【生】洪度知陈丈丈家声伎么正恐马融未必有此【净】皇恐皇恐
【榴花泣】【净】生徒女乐不忝马风流山吏部杜荆州从他嘲笑老猕且落得雪鬓霜头【小旦】生计云何乃能如此受用【净】不好说全靠在家日少在外日多些生涯暗羞仗云笺惯引聊城彀【小旦】妙则妙矣恐不免襟裾之诮【净】尽余年课燕调莺任诸君唤马呼牛【小旦】当年邂逅之时见一老巫说相公有无数阴兵护卫功名非偶富贵在天只合及时为乐【生】说得是移酒到逍遥台去
【前腔】【小旦】逍遥仆射欲到醉乡游邀白社载靑楼翩翩骑鹤向洲更都忘稷契巢由陈丈丈蝇头运筹到槐宫梦破谁消受【净】你那生涯怕也不强似我【小旦】差便差些也是一家业障笑花营腐草偷光恋吟坛故纸钻头【末上】禀老爷金仙院白鹦鹉忽然不怿养者十为击磬他十念弥陀敛翅委足化去了【生】可惜可惜不料又失一雪衣矣【外】言语文章终归寂灭樊笼豢养今始脱然【生】说得是分付左右底以阇维之法焚之好収舍利送与老僧建塔【左右应科】【小旦】仙禽演畅乃尔关心静女和鸣作何眷念【生】便是【外】【净】夜阑了请散席罢
【尾】【合】兰亭宴梓泽游此夕胜情堪偶只恐芭蕉不耐秋【外净揖别科】【外】笙歌归院落【净】灯火下楼台【生】薛子且留步我看二公上马一面看女轿相送【生送外净下】【小旦背立吟科】莲花为性玉为腮辜负尚书唤妾来蓬岛不生巫峡梦虚劳云雨下阳台【生入听微笑科】你那里知道非敢薄卿寔无心緖耳自离兰室留赠玉环远隔山河空劳梦寐我数日前呵
【二犯傍妆台】萋萋芳草梦鹦洲锦城春色入眼尽成愁想他凤蜡下扪髻影鸳帐上啮丝终宵猛然情緖起地角天涯没断头【小旦】可曾有书信么【生】祗缘关塞远不是雁鸿稀寂寥一雁断送九秋万一有些差池呵枉教膓断凤吹楼
【前腔】【小旦】妬花风雨未须愁翠烟香雾有日覆刀州投不碍青玉杵隔不断绛河流文箫彩鸾终好合纸帐梅花亦浪忧【微笑科】毕竟是相公薄幸寂寥一雁断送九秋旣无间耗说甚差池枉教膓断凤吹楼
小旦旅况秋偏棘　生离情老易悲
合尊前江汉阔　好合定何时

鹦鹉洲卷下第二十齝　出狱　真文韵
【小生枷杻上】玉漏声长灯耿耿东墙西墙时见影月明窻外子规啼忍使孤魂愁夜永小生姜荆宝明经及第叨任靑城只因库印沿烧见问大辟在此昨夜梦一妇人曰我薛涛也因出此诗相赠思想起来薛者雪也涛者风波也我这风波日下当昭雪耳喜得新节鎭明朝理狱未卜若何【末】大人怕节度爷坐得早走动
【山坡羊】【小生】恨悠悠生逢缁磷痛绵绵胸攒锋刃焰腾腾当年命飞角呜呜此夜心犹震脉脉思情谁与伸夷吾在槛甘虀粉【末】姜大人朝中没有个故人【小生】鲍叔何人齐庭休问【末】近日朝廷有大庆敢有赦来【小生】瞻恩那朝中一道春牌头便有赦怕我也等不得销魂似风中一片云
【前腔】泪潸潸衣衫难揾瘦崖崖肌肤销尽虚飘飘家山梦儿【末】家中有信么【小生】远迢迢眄不到衡阳信渺渺愁【末】可有门路儿【小生】登闻未有门飞霜积旱须天愍白眼相看黄金羞问覃恩安得缇萦一叩阍招魂空读离骚九辩文
万里羁縻客　伤心对月华
欲慿今夜影　回照故园花

鹦鹉洲卷下第二十一齝　得耗　真文韵
【破阵子】【生盛服上】节使来苏民隐纶音下问城髠生怕刑章由巧酝遣阳春到覆盆成都雨露新下官韦皋奉命清理一鎭狱囚巡捕官将文卷上来【末应送卷科】【生】到有三百余起逐起带进【小生低问左右科】仆射不是韦皋么【左右低答科】正是正是【小生高呌科】仆射仆射念姜家荆宝否【生】我正念之【小生】罪人便是【生】呀你犯何罪重系如此【小生】荆宝送公之后寻以明及第叨任青城家人误衙斋不料延烧库印因坐此辟【生】家人犯罪长吏何尤事情岂但矜疑才望宜奏荐今眉州见缺剌史下官不日上疏暂留宾幕先复衣冠左右底请姜老爹换了衣服进来【随意扮二起解责小生易官服进见行庭参科】【生】贤弟请细说一番
【锦缠道】【小生】念波臣坐官衙青毡未温蓦忽遇灾迍那其间昆冈失火玉石俱焚更逢他西京寗尹生纽作连厫韩信魂断锦江濵丰城剑气谁怜贯斗文仆射蒙矜问使春波顷刻到枯鳞
【前腔】【生】叹东君叙沈垂垂泪痕听罢欲销魂自江边竟无消息到如今却元来曾为令尹又意外横罹瑕衅雨露一朝新知君不荐羞称献纳臣剌史劳英儁使一枝重放洛阳春【小生】多感仆射提【生】左右底退去【众应下】【生小生双平交相揖科】【生】浑家寄住多累贵庄即遣将迎想当无恙【小生】不好说仆射元期七载今过八年箫妹巳絶食而亡玉环殉葬矣絶命时衣带上系留赠一诗云黄雀衔来巳数春别时留解赠佳人长江不见鱼书至为遣相思梦入秦【生】兀底不痛杀我也【哭倒科】【小生】仆射宝重【生】把浑家自尽曲折细说一番【小生】他自别仆射以来
【玉芙蓉】时销杜宇魂日褪梨花粉眄天涯萋萋芳草王孙七年苦捱凄凉运一夜轻抛锦绣春姻缘分除非是前身后身【生哭科】【小生】仆射他自福薄耳怎胜得堂中珠绕翠围人【生】想是下官寄书不到故见如此
【前腔】西京旅雁沈南国佳人殒恨连年悠悠塞上风尘刘郎自失花前信少妇空悲月下魂靑衫揾新痕旧痕怎得绣帏中玉碎粉消恩唉宦海愆期闺门守死令人何以为情向者老僧今住持福感寺他说道唯有造像写经可资冥福就烦贤弟料理于库内支银万两付此僧写造超度托生【小生】领命即当料理【末上】为传黄阁信谁料翠楼空【叩见科】相公差小的到汉阳回复夫人不料前年巳遭变故原书原礼在此【生】姜老爹巳备细说知了
生误杀吹箫向紫烟小生单缘凤诏勒燕然
合得怜比目宁辞死　愿作鸳鸯不羡仙

鹦鹉洲卷下第二十二齝　登眺　先天韵
【霜天晓】【末扮元微之官服上】秋风箨卷砌攧琅玕断【外扮白乐天官服上】曙色初开翠巘诗家九日偏怜【相见科】【末】乐天兄拜揖【外】微之少礼【末】乐天兄前者半百松笺乃薛涛见寄亦堪挥洒否【外】甚佳甚佳微之今日登高须到终南絶顶【末】正是呌小厮酒樽食櫑随来【应科】
【甘州歌】【外】逍遥赤县喜紫微金粟并到车前相登眺岩翠寺云深浅【末】妆楼彩帘教树拥舞阁金铺借日悬南山下北斗边百壶那送酒如泉【外】那一答是列仙修炼处窥丹灶问玉田霓裳欲向大罗天【下】
【霜天晓】【净扮卢八座幞蟒上】清霜骤翦草木凌晨变杀气旌旗暂偃今朝取醉山前下官卢八座是也蒙圣恩新拜川东节度使谢恩巳毕尚未起程今日重阳且尽登高之乐左右底携酒到南山去【丑】理会得
【甘州歌】【净】茱萸莫笑颠念自来佳节大家游衍近寻彭泽菊花一醉陶然藤垂短檐妨皁泉长闲阶浸绿钱懐朝向海壖可容华髪待流年【丑】有许多冠葢过去了【净】春明骑太液仙绮罗围处落金钿【下】
【前腔】【末外上】风流思往年乐天兄末弟那年间在江上送归薛子邂逅韦城武公与并维江口细语舟边翠帏心事银烛夜阑犹翦【外】旣是这等如今薛子在蜀韦仆射当必念他不须牵挂碧鸡枉萦兰省梦靑凤须垂仆射怜【末】韦仆射此时呵公侯贵将相权可能还记一婵娟【外】你两下也牵挂得彀了这壁厢寄诗那壁厢寄松花笺缄黄绢寄锦笺水曹芸阁往来篇
【前腔】【净领丑上】皇都几岁年奈古坛阴洞未遂夤缘到京河渎百里宛然一线秦时上林空蔓草汉殿昭阳但冷烟惊寒雁感暮蝉鼎湖云影落樽前【丑】有两位官人在那里赋诗飮酒哩【净】黄花外绿酒边是谁搔首问靑天【丑】元来是元白二位老爹【净】请过来【丑应请相见科】【净】各举樽罍聊资谈笑【末外】最好【净】今日可谓不立宾主【末】皆主皆宾耳【外】良辰美景赏心乐事从来四者难兼【末】崇山峻岭修竹茂林又喜羣贤毕至【净】微之闻刘采春自淮甸而来公赠一诗云新妆巧样双蛾慢裹常州透额罗更有恼人肠断处选词能唱望夫歌此事果否【外】有之望夫歌即啰唝曲也小厮每颇习其音试为节度公一唱【净】好么
【缓调排歌】【童】却怪秦淮生憎〈舟羲〉船载儿夫去经年朝朝江上认归舷暗金钗当卜钱【净喝采云】妙【外】歌啰唝咏丽娟怕芙蓉出水妬华钿【净】到不怕芙蓉妬哩只怕元相公跳曹薛涛吃醋迷香国醉舞筵虑则虑浣花春水腻鱼笺【众笑科】【净】乐天闻阁下两三首絶句断送了一个燕子楼美人可谓张仆射益友【外】偶然耳【净】愿闻【末】也着小厮每唱来
【前腔】【童】钿带销霞罗衣似烟几回欲着潸然霓裳舞罢相公前迭在空箱一十年【净】絶妙盻盻安得不死【末】惊珠玉谢粉胭盻盻不爱死张仆射亦自足死可儿应得可儿怜【净】靑楼燕锦水鸳舍人诗是送行篇【末】节度公何时上任【净】日下起程【末】下官欲寄韦仆射一书【净】谨当将寄书中烦及下官数语更荷先容【末】领教【外】不及奉饯奈何【净】一到川东差人奉候
【尾】【末净】川东渭北相留恋【外】下官也稍个口信儿如逢仆射尚拳拳道栽芋诛茅种秫田
净终南最佳处　禅诵出靑霄
末酖酒须微禄　外狂歌托圣朝

鹦鹉洲卷下第二十三齝　摄魂　尤侯韵
【意难忘】【外天师冠服上】八座公侯肯心斋七日顶礼三周洞天应有意云海欲何求【生】些个事挂心头或恐住瀛洲试探取轻绡曵凤密誓牵牛【相见科】【生】鸳鸯甘冷霜华重翡翠衾寒谁与共【外】临卭道士鸿都客能以精神致魂【生】曾闻海上有仙山山在虚无缥缈间【外】楼殿玲珑五云起其中绰约多仙子贫道排空驭气一霎九天请问君侯将何摄召【生】岂可造次轻渎
【红衲袄】【外】敢待要笑春风底醉西施倚玉楼【生】不是【外】敢待要抱冰弦底俊明妃揎彩袖【生】也不是【外】敢待要游月殿听霓裳奏【生】也不是【外】敢待要共泛星楂到织女洲【生】也不是端只为亡过浑家姜氏小字玉箫不知造像写经有无冥福又不知来世是否姻缘欲覩音容慿仗仙翁访觅【外】要我觅仙踪向何天跨鹤游【生】是【外】要我检姻缘注何生还凤偶【生】是【外】仆射仆射行雨行云岂少那香魂也着甚为楚阳台挂宋愁
【前腔】【生】俺不是忘琴心那薄相如怨白头俺不是艳门楣那险君虞倾翠袖任登墙窥杀了东家秀但停望穿了北沚眸这壁厢紫泥书元误投那壁厢锦回文难织就仙翁仙翁巴水巴山断送那韶年也怎遣得李夫人解汉愁【外】元来如此贫道符呪一施精英冉冉而至请仆射向洞房宻候者【生】谨受教微雨洒花千点泪淡烟笼竹一堆愁【下】【外仗剑步罡登坛作道念】后皇降监房闼之良或升广寒或客扶桑【内鸣钟鼓科】与彩虹垂文鸾与翔以颦以笑其犹未亡【内鸣钟鼓科】夜披禹书井柳光芒呼吸霞外英魂相羊【内鸣钟鼓科】急急如律令勑值日天将那里【天将四人上】【外】可召姜玉箫魂赴坛速到速到【天将】领法【下】【幡幢侍女引玉箫上】【外下】【生上】翩可姗姗其来迟是邪非邪两不知翠蛾髣髴平生貌不似昭阳寝疾时呀你看鬓惹浓云脸欺腻玉端的是我夫人也且听他说甚么
【江头金桂】【旦】【五马江儿水】自那日魂离壳后恨空塡燕子楼呀相公元来在这里【相哭科】【旦】错怪你浑忘雁字别恋莺俦把旧风流信笔勾【淘金令】怎知道恋恋河洲白头相守【生】下官被这一领征袍误杀也【旦】也则为边笳骚动昼锦淹留闪得个孟才人一哭休【桂枝香】叹相思隔世【生】叹相思隔世须臾聚首【相哭科】【生】夫人请収了泪【旦】泪难収怜君花下非秦赘痛妾风前楚囚
【前腔】【生】非是我功名拖逗忘萋萋莺鹉洲可奈山河虎旅岁月蛇矛好教人结暗愁常则想下汉乘流见卿袖细说与别来滋味梦破因由【旦】你也曾梦来我元说不愁无梦【生】最难捱最伤砧杵秋【相哭科】叹红颜薄命【旦】叹红颜薄命似悬丝刻漏你如今万里封侯也不枉了【生】甚封侯翻憎鹊印摇边月断送鸾箫去玉楼夫人你为何便絶食求尽
【前腔】【旦】单为你愆期太久多道接丝鞭相府留少甚朝朝楚岫夜夜秦楼眄伊归枉自羞因此上化石山头望夫身后【生】我发万金为你写经造像也有些冥福否【旦】赖得你这般作福玉皇垂悯许我重生十三年后再为君妾耳为你装严梵宇济渡阎浮许奴家续好逑【生】姻缘再续当何以验之【旦】觑仪容无二觑仪容无二玉环隐手再凝眸【微笑科】丈夫薄幸令人生死隔矣妾心缱绻君心冷今日裹君在高明妾在幽
【前腔】【生】虽则是五陵春昼往往倦笙歌想那筹我则愿贫居酒市醉典鹴裘倚芙蓉到暮秋谁想道一梦刀州永乖琴奏本是吹箫弄玉底姻缘今日裹做了李夫人阴贵妃底勾当虽然对面却便似心中恍惚梦裹绸缪巫山洛川展转愁【生痛哭科】【旦】妾不久再生于世重配与君何乃悲痛若此【生】再生重配我便知你那后身怎知教我旧恨新愁怎生诉得纵姻缘两世纵姻缘两世两心难剖恨悠悠须知石上精魂断枉使人间钿合留【旦】相公这也是你自作自受
旦庭前琪树正堪攀　塞外征人自不还下
生借问梨花何处雨　风吹一夜满巴山

鹦鹉洲卷下第二十四齝　诡迷　家麻韵
【丑扮青箱上】深院无人草树光仙禽不语趁阴藏等闲弄水浮花片流出门前赚阮郎自家青箱底便是俺相公摄魂相会之后姜护军于酒席上道俺相公堂堂仆射乃着鬼迷俺相公不分他这句话儿因见姜护军对俺相公说人多道薛涛兵乱坠井而亡又说濳归隐住碧鸡坊裹这两日要去寻他哩俺相公将机就计分付我寻一个有颜色能诗赋底上行首又于城外税一了所花园迷弄姜护军一番答他调笑不免走一遭也【下】
【一江风】【小生上】与侬家并住成都下未接勤话往年颇有声伎之乐遭逢折挫意气销磨尽由他春鎻秋千月冷琵琶有甚心情那薛涛薛涛虽曾梦寐中一椄兰姿相逢过騧相思逆浪划好教人追不上撇不下传说薛涛坠井又说归住碧鸡坊不免易姓更衣到那厢试探一回者奚雏随着我来【下】【老旦携丑上】奴家成都城中一个上行首底便是奉着仆射相公差遣税着这所花园带着这几个女伴迷弄姜护军一番教我不要说是人又不要说是鬼不要说是薛涛又不要说不是薛涛须索向门前伺候他也
【前腔】暗嗟呀仆射闲消耍揑出虞初话却似泛桃花误杀儿郎羡杀娇娃取次东风嫁天台万树霞不是寻常百姓家教他贪一刻春无价【小生净上】路入桃源小洞天乱红飞处见婵娟呀那壁厢明珰徧体绡縠参差是好一位女子也【作堕鞭净鞭科】奚雏你且回避【净下】【小生】又有一靑衣在后试向那靑衣借问小娘子你晓得薛涛住处么【老旦丑作低语科】【丑】女郎道不晓得甚么薛涛内请坐【相见科】【小生】本寻名伎乃遇女郎敢问绮纨是何阀阅【老旦】亡夫平姓小字曰康文孝坊故族孀居入道郎君为谁【小生】卑人是豫章朱田宦游至此【老旦】旣寻薛子必是诗家【小生】不敢不敢【老旦】何至作儒生酸乎妾颇解吟愿闻高唱听得道路入桃源小洞天乱红飞处见婵娟非咏落花之句乎请以落花为题共联一首【小生】愿领教【老旦】诏艳应难挽芳华信易凋【小生】缀阶红尚媚【老旦】委地白仍娇【小生】玉貌楼前坠【老旦】氷容梦裹消【小生】妆台休浪拂【老旦】留伴可怜宵【小生】乃是阳春白雪也蜀中掌大地旣生卓女又产仙姑【老旦】卓文君似不如近日薛涛【小生】涛伎女耳何堪比拟【老旦】君不记水国蒹葭夜有霜只此一篇便足千古似伎女薄之非知涛者也看酒来【酒科】
【金落索】【老旦】【金梧桐】绯桃正吐花白鹤停跨浅碧粼粼远翠浓于知君应采药【东瓯令】到山洼不厌仙姑半杓麻【小生】毕竟薛涛消息怎么【老旦】绮罗花艹休闲觅【针线箱】晋殿吴宫别是家【解三酲】销魂处【懒眉】相看莫惜醉流霞【背唱】【小生听科】【寄生草】尽着他旧睡汀沙新聚汀沙一任鸳鸯罢
【前腔】【小生】珊瑚坠马挝好一所宅院窕侵云月下星前愿结鸾凰娅【微调微退科】【老旦】禾必天台可邀刘阮【小生】怜予似阮郎更忘家一曲霓裳万树霞【又调科】佳人才子有多少不得相遇底少甚么含香韫玉伤流水莺老花残悔捻沙【老旦】君言及此妾意尽知恐君以路柳相猜耳【小生】这怎么敢凝眸处天公养就牡丹芽【背唱】【老旦科】比着那城市烟花院落梨花毕意谁牵挂【小生】影投鸾镜身到鹊桥难图箫史千年聊暂借武陵一宿【老旦笑云】长恨桃源痴女伴等闲花裹放郎归【携手下】
【不是路】【净奚雏笑上】何处娇娃债前生少欠他堪诧刘郎忽闯武陵花在城洼金闺玉洞浑如寂寂春风少女家【作惊科】回廊下悄无鸡犬担惊怕怎生招嫁怎生招嫁好怪好怪俺相公与那仙姑说了会话又吃了会酒轻轻底进去了也不知夙约也没知偶然怕相公出来还自到浣花溪伺候【下】【小生老旦披衣上】【小生】睡思方浓叹鸡声之割爱【老旦】驩心未洽恨马足以无情郎驾欲驱妾魂先断【小生】我肠亦寸断矣夜来道夫君平姓小字曰康却不是平康又道文孝坊故族却不是教坊离合字【老旦微笑科】任郎君自想耳
【排歌】【小生】绣榻春魂霜天晓鸦轻啼破巫峡朦胧残月挂窻纱十月寒城见杏花谁歌院甚馆娃毕意说一个明白日后好稍信儿还慿鱼雁寄嗟呀江皋佩海燕家早难道无端蕉鹿惹波查【老旦】郎君旣解何敢再谩奴家元是薛涛【小生】人都道洪度坠井而亡【老旦】果然虽在九原得同一宿也是姻缘该载郎君莫轻觑我也
【前腔】结客名场吟诗社家烟霞住暖枇杷胡尘一日动边笳乱浑如晋永嘉银瓶坠玉井洼茫茫水国伴蒹葭非与足下夙缘焉能冥合鸳迷渚蝶梦花游丝休讶纱【小生】常言道因荷能得藕有杏不须梅书生福分足矣
【解三酲】何须羡香车宝马何须羡相府高牙何须羡凌波缥缈江妃袜何须羡洛浦甄娃何须羡渔郎渡口寻山凹何须羡织女机边泛海楂飜堪诧喜千秋絶调一夜浑家【老旦】今朝别后安能再续前欢
【前腔】从今去秦楼路塌从今去楚馆苔滑从今去云端有雁难传话从今去梦遶天涯从今去空占暮雨游魂卦从今去妬杀春风别院花相牵挂把千愁万恨发付伊家
【尾】如何发付奴家罢【小生】为一个没影响底文君痛转加【老旦】郎君郎君谩悔冰弦调弄差
小生香风引到大罗天　月地云阶拜洞仙
老旦共道人间惆怅事　不知今夕是何年

鹦鹉洲卷下第二十五齝　争春前用先天后南北调隔用鱼模歌戈韵
【步步娇】【小旦携女丑上】玉指金刀轻纨剪点为团扇秋来箧笥捐皓月瑶阶几曾抬眼肠断鹧鸪天诉不了心头怨知君远斥意何如不向边庭慰索居每就花前倾一酌闷来空忆醉尚书薛涛往年与韦仆射初逢旅店遂幸联诗后鎭川西频令佐酒岂意一朝萋匪见徙塞垣在此又一二年矣夜得十离诗一卷欲遣樵青投上临风细读当必动魂又系之一絶句曰闻道边城苦而今到始知却将门下曲唱与陇头儿【丑】甚么十离诗【小旦】犬离家笔离手马离廐鹦鹉离笼燕离巢珠离掌鱼离池鹰离鞲竹离亭镜离台无非属事比辞托物见意尔【丑】姐姐韦相公见了这诗定然动心闻得有个人儿寄元相公一诗你见了怕也要动心哩【小旦】这话那里来的【丑】前日到观中梅花楼那年间老巫住在楼上因说起姐姐的诗他说淮南也有个会做诗的寄元相公一诗想必元相公又与他好了你不要吃醋【小旦】旣在观中我过去问他呌樵青【净上】【小旦】将我这柬帖儿向节度府投下【净】理会得【下】【旦丑行科】
【二犯江儿水】【小旦】一离了碧鸡坊院悉肠千万转待粗明贝锦细写蛮笺托征鸿遡远天非赋白头篇聊鸣紫塞【丑】敢怨着韦相公来【小旦】仆射何偏【丑】敢姐姐有些过犯【小旦】粉黛何愆恶东风把残英吹别苑【丑】姐姐看明月无情解圆岂有恨陇禽难辨【合】怕则怕小荷钱不见莲
【前腔】【丑】几度叹芙蓉池面红颜落镜前又寒蛩破梦败叶惊蝉塞垣西风似剪不剪旧愁缠新愁更接联姐姐几上青编指下朱弦且强将愁绪遣【小旦】那里有排遣处心事寄长门半篇诗句拟婕妤团扇【合】愿则愿柳梢云莺早迁【下】【净奢服领丑未上】袅袅城边柳青青陌上桑我心应不浅甘学野鸳鸯自家刘公子底便是父刘辟见做韦相公门下参戎今日是什么神道生日城中妇女多往金仙观烧香到那里饱看一回可不洒落呌小的带马过来
【北醉花阴】燕语东风绣帘午又感起闲愁几许骑快马过康衢拾翠懐珠神女知何处【作望科】遥望见紫珊瑚阁春云迷杜宇【下】
【南眉序】【小旦老旦上】【小旦】当日汉阳郭【上楼科】师婆你指点霓旌护台座【老旦】正是不知那阴兵拥护的秀才如今曾得官否【小旦】那秀才就是这边节度使韦公好不烜耀现如今节鎭此邦挥霍【老旦】姐姐可曾相会来么【小旦】月夕花朝常叨宴会杏花杯珠履争衔莲蕊漏玉楼嫌聒【老旦】这等姐姐为何又在这边居住【小旦】醉中半米风流罪谪向陇头萧索【净上】看这许多烧香底妇女老底小底打扮的村底俏底并没一个好底远远望见楼上倒有一个在那里待我瞧一瞧看呀怎么有这等样生的标致底
【北喜迁莺】觑得咱断魂惊目怪朝霞么凤新梧踌躇松阴竹坞怎得这艳艳桑中一国姝不由人心似杵【末】自古倾家身无非女色公子你贪恋他怎么【净】似这等一个美人不要说睡他娶他只得他到到梦儿裹来便倾了家了身何害但着咱巫山梦楚满伊西子倾吴【净】小厮咱每这边去打打是谁家宅眷再看咱【下】【小旦】师婆你一向往那里云游【老旦】淮南【小旦】旣在淮南得说无秘书与谁来往么【老旦】说与个刘采春相厚【小旦】你怎么晓得【老旦】那刘采春会做诗有一首啰唝歌寄元相公淮南传诵以此晓得
【南眉序】【老旦】踪迹水云阔见说刘姬善詶和寄元郎啰唝一歌如果【小旦】那姓刘的常常到淮南来么【老旦】雨云期骆驿淮南【小旦】他生得如何【老旦】珠玉队推髙江左【小旦微怒科】恁般情薄哩【老旦】跳槽自是寻常事莫怪少年情薄【净上】元来是薛涛成都一向闻他底名果然话不虚传旣是他咱便跳墙便打门也不妨事可惜是观中【末】着鬼了他相交底贵显有韦仆射文才有元微之你那里赶上他
【北出队子】【净】却元来浣花溪洪度觑咱来也不弱似韦皋元稹似微之仆射无【丑】看嘴脸【净】吞不进吐不出卓当垆医不活害不死病相如抢不上撇不下孙飞虎这里墙高还转过那边去那边去【下】
【南滴溜子】【小旦】俺则道生前两人长那谁信道别后两心难度【老旦】省烦恼【小旦】此际不由些个乘轩却到他当垆是我【老旦】则是元相公花星照命来【小旦】命照花星怎地花星迭过【净上】这壁厢墙儿到矮些你每权当个梯儿待爹一步步踹上细看一回【踹肩科】
【北刮地风】【丑】他那里花落闲窻看道书【净】他脸也不掉过来【丑】肯回头调马奚奴不羞人够岭巴山虎【净】咄爹做几千银子不着定要娶他哩管携归绣榻红氍一步步香云香雨一夜夜仙郎仙女把石家珠乔家玉供养做观音活佛【丑】你想娶他哩不要说娶他怕轻汤半壁先苏【净】咱不娶他到让与人娶他不成【丑】枉妆憨寡吃西邻醋公子去？？个龟儿卜个课儿再来且去爇黄香卜紫姑【二旦回身科】【净】那婆娘瞧见咱每躱过西窻下去了还是那边去那边去【下】
【南滴溜子】【老旦】元相公元相公文章枉自流青放浪何劳闯珠箔才情故累萦香阁也不管锦绣窝也没管腤货随风倒舵【小理叹科】采得百花成蜜后为谁辛若为谁【老旦】只怕没花儿那怕没蜂儿蜜儿须知百花花蕊繓何怕蜂房蜜酿人割
【北四门子】【净上】这里瞧得快活了你看他你看他抺秋波不住将春心付【丑】在那里【净】这相思纔害某【末】照面儿【丑】背面儿疎没些留意处【末】回去罢树影儿斜人影儿孤现摆着催行队伍【净】未要回去且向那边看有门便敲怕他不开【下】
【南鲍老催】【小旦】也不要怪他这是我那生折堕柔膓九回闲闷躱呸前晚还梦见他哩轻绡一枕前欢涴百幅笺一着诗五湖舸教我指尖儿上把刀环数眉心儿下把珍珠抺今尔尔先前错【净上】怎么不见门【丑】在道姑房开过来底公子且不要查门
【北古水仙子】查查查风月书捡捡捡姻缘簿笑云雨半星无【净】听听听玉佩丁东闪闪闪霓裳济楚呀呀呀向西厢过绮疏怎怎怎不哀怜宋玉墙东哭【丑末拍笑科】还还还者也共之乎
【南双声子】【小旦等下楼周行科】【老旦】蜂蝶过蜂蝶过粉翅惹香须亸【小旦】莺燕魔莺燕魔巧舌弄低身扑【老旦】断爱河断爱河推愁垜推愁垜【小旦】也正要弃家学道把花坛净扫别邀笙鹤从他合上温家镜只恐拦回卓氏车【下】【净软倒科】【丑】他巳去远了个饿猫窥鼠穴犬餂鱼砧回去守着那丑三姑倒稳
【北尾】【丑】丑三姑端的偎蓬戸【净】胡说你爹十年不娶得他十年守寡哩甘心家宿寡辰孤一任泪点芭蕉滴秋雨【下】

鹦鹉洲卷下第二十六齝　投胎　家麻韵
【净扮判官上】【调笑令】风软风软吹老几番台馆今朝野艹芳魂明日梁园晓春春晓春晓蝶债莺逋未了小官转轮王殿下一个功曹者是也则为姜玉箫苦节韦仆射悲思捐施万金写经铸像单求再世续凤谐鸾见如今上帝见怜大王遵奉着他托生卢氏之养女还作韦公之次妻了此姻盟詶其夙愿不免城隍引领鬼使相随护送到卢家降生去也道犹未了姜夫人一行人马早上
【中吕粉蝶儿】【旦盛服随城隍鬼卒上】秋月春花分无缘相公门下不道拥笙歌击上侯家则被那五更风三日雨把香魂叱咤剩水残霞重写旧刘郎武陵新【判姜夫人你与韦仆射何处遭逢何由配合为何事羇栖江夏又何密诉天妃】
【耍孩儿】【旦】当日个紫微年少逢花下过别院风流调发勤杯酒赠娇娃住西楼锦翼平沙谁知授爵因縻爵更不思家怆别家没半纸寒温札贪辇上麒麟肖像忘闺中鹦鹉嗟呀【判】韦仆射之官留赠何物姜夫人在室舍死何为
【五煞】【旦】觑英英指遶环痛泪渍纱韶华苦勒东风嫁旧时王谢堂前燕肯飞入寻常百姓家一死罢休罢只落得壶冰映玉那里也蝶梦迷花【判】请问夫人楚蜀千山却有谁传耗幽明两地怕无路通情
【四煞】【旦】尚书询故园王孙报落花鸿都羽士邀鸾驾虽则是帘前细语灯前泣却便似裹情人梦裹家怎罢毕长牵挂甘管领野花黄蝶可还图绣幙竒葩【判】一二日间投义女于卢八座宅十三年后作贰室于韦中令家两世姻缘姜夫人不须牵挂者【旦】大人大人那拜相封王底韦令玉箫这云収雨散底玉箫敢邀韦令
【三煞】他肯为误娇红屏翠帏我怎敢梦槐黄想绿纱苍颜弱质难招嫁纵然是姻缘该载韦相是当年韦相玉箫非前世玉箫不信道凤皇台上吹箫女还省底鹦鹉洲边鼓瑟家没靶鼻庄生马虽则赖天公答救又只怕人事波查且住旣生卢八座家怎地不为女却为养女【判】大王曾说来若女便须纳聘朱门是养女好荐花绮席单为要了这姻缘也
【二煞】【旦】你道朱门素娥芳筵荐丽华因此上牡丹培养雕栏下且暂往围珠簇翠歌姬院好到佩玉鸣銮使相家氤氲簿竒诧【判】恁般欢喜哩【旦】说甚东床桂子争如南省槐衙【判】姜夫人听者玉印须教指上堆檀郎还到梦中来单怜化石心犹在不怕为云恨未开【旦】虽则如此要到十三岁俺这里捱多少光阴又过十三年他那里添多少岁月怎生等的也
【一煞】【旦】却便似守空枝花待春乍生天月待华枕鸾衾凤仍嗟讶迢迢剑外三公府寂寂川东八座家捱一日如一夏【众】前面是卢八座家了请夫人降生【旦】刚登觉路斗近高牙
【尾】想白头虽未吟误青春不当耍卓文君记不一段临卭话骂几句磨粉黛底狂夫汉司马【下】

鹦鹉洲卷下第二十七齝　礼佛　车遮韵
【高阳台引】【生】绣阁凄凉冰弦寂寞柔肠万缕千结芳草多情夕阳无语愁絶幽懐欲讳西楼雁奈寸眉定双叶最辜他莺燕罴貅杜陵游辙【小生】寻思故里时节尽绮园花鸟玳筵风月舞袖歌喉压倒柳腰莺舌翠红不领分符使但矜庄手版随牒赴军衙揭天丝管怎消悲咽【相见科】【锦鹧鸪】【生】梦断罗浮绰约藂玉龙鳞甲寄帘栊自辜花底三更月却怨楼头一风【小生】寒料俏晓葱茏劝君莫放酒杯空梅花落去桃花发也自春风也自红【生】下官每梦浑家但有悲啼彻夜虽寻方士无过恍惚片时可怎生排遣也【小生】正为此请仆射郊外一游就到福感寺看前日写经铸像巳分付陈设卤簿了【生】使得就行【执旗甲将四人抺额武士三人上掌号号止周旋行科】
【高阳台】【生】梦断烟波香余襟袖游缰步障消歇【小生】不久又是新春也【生】若唤春归寻芳旧念犹【叹科】盘似檐蛛网飞絮惹肠断处最怕那晓钟残月恨东风一枝红杏带莺吹折
【前腔】【小生】呜咽枉觅香魂难招艳幽期剩与愁客别馆藏春重筵饯夜虚设每每进竭觉仆射尊颜稍不似前了趋竭沈腰潘鬓惊旋攺【生】这几日军务劳劳【小生】谩推托簿书纠结向西郊行吟坐啸且陶嘉月【左右报科】巳到福感寺了【生】请老僧相见【末扮老僧上】举世但知嗟逝水无人微解悟空花【相见科】【末引看科】这都是老相公铸底佛像【生揖科】【末】这是写底经【生】费心了【末】和尚该得料理底【生向小生】有劳【小生】不敢【末】顷见祖山人说老相公与夫人摄魂相会哩【生掩泪科】【末】旣接音容为何烦恼
【前腔】【生】非别月下归魂镜中觌面入眼转难抛撇可仗慈悲能教电影重掣【末】新月于今晦朔行且半定有个再圆时节相公不有过去欢娱怎惹见今悲痛不有见今悲痛又怎博往后欢娱似牡丹轮回开谢互生悲悦【生】铸底是像写写底是经请问如何是道【末】云在青天水在瓶【生】铸得形似幻形千株松下两函经我来问道无余说云在青天水在瓶同到前殿一行【末指科】此即鹦鹉舍利塔也【生】嵸峻如此【小生】帐前武士张芬精于曲艺唤一二健儿与之塔下蹴鞠如何【生】近日薛嵩仆射好蹴鞠方士刘钢谏止之护军反劝我何也【小生】黄帝造蹴鞠之法汉书载蹴鞠之篇吕太后严鞠室于宫中霍将军穿鞠域于塞外军中练武塔下适情何不可之有【生】这等教他试蹴一回【三武士蹴鞠左右喝采科】【小生】高及半塔絶技哉【生】想必护军素精此艺【小生】少年场亦颇为之
【前腔】竒絶两腋风生半天星坠顿觉壮心飞越物外逍遥个中烦恼应撇【生】闻和尚亦有趯三球者【小生】即三即一即一即三【末】方其为皮时球在那里方其为球时皮又在那里及其皮坏时球在那里及其球坏时皮又在那里要知我非我但看球非球何况我眷聚又属影中影欲断葛藤痴当作抟沙观饶舌虚空色相元泡影干枉了恁般疼老相公你恁般烦恼自道壮年哩觑韶华风灯炬焰等闲头雪【生】承教承教【揖别科】【生】又闻龙树偈【末】不过虎溪桥【下】【小生】听传令卤簿回本衙门【众跪应科】【净上】书来有意应须念谪去无名更足悲【进跪云】小的是薛涛家走动底樵青薛涛有禀帖投上【生】接上来【应接拆看科】呀元来是一卷十离诗【小生】何谓十离【生】犬离主笔离手马离廐鹦鹉离笼燕离巢珠离掌鱼离池鹰离鞲竹离亭镜离台后面又一絶句云闻道边城苦而今到始知却将门下曲唱与陇头儿可惜可惜【小生】仆射沉河之玉尚切哀伤委蚌之珠宁忘简枉使他愁生翠被恨结红茵何不呼流莺于绮丛纵舞蝶于芳草频小宴足畅余年【生】护军说得是况且元微之书内再三托我周旋青箱【丑应科】【生】你可带领明驼车辆到边庭请取那薛洪度回来【丑】理会得【下】【左右仍周行科】
【前腔】【生】开箧护军你觑来他向我啼时系人心处和泪凤笺迭罢罢罢须教你破镜重圆落花再上愁歇一自徙边之后佳节宫残羽冷心暗想那呌月杜鹃喉舌重还锦水别往浣花不日还奏请为女校书使他名留汗简借绿云迎归玉垒荐闻金阙
【前腔】【小生背唱】人杰奈往日温柔少年风韵一点情蝇血迎到薛涛留连声技那筹儿敢放下些些了炊罢邯郸打迭起枕边枝叶【生】护军说甚么枕邉枝叶【小生】不说甚么有一段竒事数月前偶出郊游到薛子造笺去处只见朱门秀野俨若仙居俄而少女相邀盘桓逹旦临岐送别自言即坠命薛涛今日见这书则前日这人必又一灵鬼迷弄矣【生笑科】翩翩侠客乃着鬼迷【小生】仆射何故求方士摄魂【生】正是你我那一片怜香惜玉底心可融金石也【小生】薛校书今日以后宁帖谩云千里关塞远想离梦自今应絶末弟呵愿追陪花开花谢僭狂客
【尾】辞莺谢燕重招也华堂不少闲风月【生】只恐鬓丝劳旋镊
生湘女凄弦怨不穷小生鄂君香被梦难通
略笺心事投黄阁生便许清时一荐雄

鹦鹉洲卷下第二十八齝　夙因　江阳韵
【雁儿落】【女丑净上】昨夜西楼桩桩暗想奈月又穿窻风来掀帐抬头刚见绣鸳鸯少一个人儿人儿那般样我每卢八座家侍儿落霞袅烟者是也做侍儿底只该让女儿做养女底不强似义女好笑俺老爷偏见将玉箫娇养胜似生要我每呌他小姐小姐【丑】落霞姐也怪不得老爷他小则小千伶百俐一样学舞你我演了几十回了无姿态他袅袅底三眠宫柳多应赵飞燕重生【净】正是一样学歌你我唱了几十遍尚且差池他底一串骊珠敢是齐绵驹转世【丑】也不肯续麻也不忻商谜只供着尊天妃娘娘进乳一炷香暮也一炷香好像礼佛底庞居士【净】又不来闘草又不去看花单养着个鹦哥儿闲也教几句闷也教几句好像授经底杨贵妃【丑】似这等人呌他声小姐也没亏我每【笑科】【净】小姐要绣花你在此我料理那针线帖儿去也【净下】
【十二时】【旦上】阁珠帘放笑莺燕墙东扰嚷向育侯家新推侍长谁识幽窻下底心肠【丑】除是绣房厮养【捣练子】【旦】垂半幕倚高楼杉雨蒲风野艇秋【丑】手把花枝长拥面不令人见转风流【旦】奴家卢八座家玉箫是也趁此清闲不免挑绣一回则个袅烟看绣床来【丑应科】龙涎香鹊尾炉俱在此了【旦】你自去看茶【丑】理会得【下】
【莺啼序】【旦】金猊一缕飘香故袅袅纱窻带烟描处茫茫绣针儿将下端详好摹临春风婀娜更点缀秋容澹荡停针暗想这花呵料难污蝶粉蜂黄绣得几针怎生昏昏地便想要睡敢昨晚绣得夜深了些【作睡科】【丑捧茶上】未嫁男儿先做梦梦中说梦尤虚哄说与傍人笑杀人那知点春心动小姐茶在此呀他还没有醒哩【旦欠伸科】梦笑开娇靥眠鬟压花簟纹生玉腕香汗浸红纱袅烟你笑甚么【丑】小姐有一场好笑底事【旦】怎么【丑】适在茶炉邉打个盹儿梦见小姐与一位官人恁般恁般【旦】闲说长养深闺自小时芙蓉顶上绾青丝朝霞不入高唐梦料得当年宋玉知【丑】做梦有何妨且听我说梦见小姐道 
【二郎神】从他往眄音书一年年絶望宻祷天妃空妄想谁知转背荆烟郢树浑忘去日归期元是谎却底事将人撇漾不要说书这几时连梦儿也没做了梦抛荒夜来得个梦儿乍朦胧帘前一见萧郎【旦】说那里话
【前腔】彷徨髫年女子深闺长养一片心情针上纵无端噩梦如何解到巫阳【丑】说我做梦元不说小姐做梦哩【旦】你还是惺惺还是莽平揑出朝云勾当太铸张则索待当年宋玉平章【丑】小姐不要恼且待我说来那一位官人呵
【集贤宾】绯袍玉带称阮郎似和月西厢蹑迹濳踪帘外望见呀声忽地开窻牵衣细讲尽别后相思磨障奴家呵听半晌道昨夜梦卿鸳帐
【前腔】【旦背立丑听科】衣冠厮像言辞惚慌他是这个梦我也是这个梦怎生共一枕黄粱【丑拽旦科】小姐纔信我不是调谎哩【旦支吾科】这海棠也睡去了笑倩灯照海棠怕花儿睡也相将【丑】小姐这何必害羞靑鸾洞房又不比墙头马上【旦】还自想毕竟是梦境荒唐【丑背科】小姐小姐那梦儿多应是外有所感内有所思从想象中来底
【黄莺儿】【丑背立旦听科】针下绣鸳鸯到眠时想感伤芳心飞傍沙洲上【旦】金珠满囊罗纨满箱幽闺肯把闲愁酿【丑】这是梦寐中双双笑语又不是有这事梦何妨【旦】虽则如此鹦哥左侧须莫道双双
【前腔】【旦】我知道了梧叶半雕黄满庭除菊正芳怕花神逗引香魂荡【丑】这也非那官人分明道来并州那乡鹦洲这厢玉环频问频惆怅【旦】甚么玉环【丑】你指上隐隐底不像玉环么【旦】总难详【丑】多应是吉兆王侯伉俪多管是嘉祥【旦】怎么有这等痴梦【丑】小姐你醒了罢【旦】那个不是做梦底【丑】你还梦哩【旦】那个是醒底【丑】你也梦我也梦你梦裹又说梦他梦裹也说梦正是难信芭蕉难信鹿岂知翠鸟岂知梅【旦】常言道梦生于想不知是非想是非非想【丑】又道是梦本于因不知是前因也不知是后因
【尾】【旦】而今始破邯郸妄方信道曲葢高轩到牧羊袅烟不是那一声黄莺儿这梦还缠得人慌哩喜得那恰恰黄鹂过短墙
【旦】瑟瑟罗裙金缕腰　黛眉偎破未曾描
丑梦中更说相思梦　拽住仙郎放尽娇

鹦鹉洲卷下第二十九齝　延训　齐微韵
【番卜算】【净官服领丑扮童儿上】【净】月色与花阴强把人催逼闲来白眼问苍天肯少停驹下官川东节度使卢八座是也自少征歌选伎走马闘鸡放宕三十余年如今衰相旋形壮心犹在有个养女名唤玉箫年近十三颇知歌舞意欲教之文墨替我应酬喜薛涛流寓近疆巳着人请他去了童儿怎还不见回报且到天香亭散步一回
【小措大】嫰黄吹老桂林轻放秋归【丑】呀看这几行雁儿又飞过去了征雁数行飞破烟溪【丑】这菊花到开得茂盛回首菊东篱何郎共荀令香粉凌替【丑】老爷还记得少年高兴么记红药栏边燕袖倚莺乱啼一阵酸风一点迷【丑】只怕如今来不得了到如今肯输红翠【丑】也只好吃杯酒儿且安排凤管鹦杯
【不是路】【小旦】自堕边陲瘦得腰肢似柳稊重门闭东风吹碧玉关西载江湄孤舟漾漾寒烟徙极浦苍苍远树微嗟行李毛诗一卷琴三尺那有剩珠残翠剩珠残翠【童儿报进科】【小旦】节度公万福【净】洪度少礼远远请你来别无他说知道你诗才高妙我有个养女劳你教他一教唤侍儿请小姐出来
【前腔】【旦丑上】亟唤香闺百和刚熏白苎衣描鸾未丹铅放下出彤帏为何底【丑】小姐老爷请那薛洪度教你诗赋哩【旦】元来如此薛洪度呵他占定了三千里内吟哦垒二十年来锦绣机虽才美磨穿铁砚非吾计谩劳招致谩劳招致【相见科】【末扮差官上】壶觞开雅宴鸳鸯眷相随副节度崔爷请老爷上席【净】知道了女儿请薛洪度到夕佳楼拂尘小坐我去就回且向楼明月下静焚香炷理瑶琴【下】【旦小旦上楼科】【旦】女儿家所学几事【小旦】风韵者不过攻歌习舞理绣操琴豪侠者无非蹴鞠秋千闘虫走马【旦】这般说豪侠故不如风韵会心【小旦】不然各有会心处可不道却嗔昨夜狸奴恶抓乱金床五色丝这便是理绣底烦恼又道半兠玉镫裹湘裙不许春泥污罗袜这又是走马底洒落何可槩言呀那卓上象牙牌甚精小姐想必工于六博【旦】家尊匣内偶有此牌取置案头寔未通其意义【小旦】小姐果然不知旧谱三十二张新谱增之二十四面旧谱牌环拱者取星宿拱辰之义分厢者苞阴阳互宅之情若乃三同以十四点为率盖前则去么后兼除六暗含九五于数中半合以沓钱五为名盖去四五六取么二三寓箕畴于意表新谱牌琼五白闘腰除红尽参伍错综其内其机愈巧其变愈繁又皆钖以嘉名题之丽句虽小技亦妙絶古今矣【旦】元来如此略请教一二【小旦作摸牌科】这是新谱牌三么笼两三唤作红尘微涴合欢鞋这是旧谱牌五三环二唤作眼横秋水髻盘鸦这也是旧牌五四拱么唤作日映朝霞片片红那几牌好比着小姐【旦】怎么来【长拍】【小旦】艳艳朝霓艳艳朝霓盈盈秋水嫦娥似是还非【旦】薛娘女儿家何故要通文艺【小旦】椒房桂殿也须知咏扇繟棊【旦】今古诗词大都怨语或恐非性情之正【小旦】谩说怨诗非舍别懐离恨世情余几【旦】我性懒游观况于题咏一任笙簧帘外沸从不过楼西【小旦】可不闷坏了你【旦】鎭日绣床旑旎算何愁可到甚物堪题
【短拍】卓女吟边卓女吟边班姬扇底妇人家何事长啼动不动赋秋闺翻惹那秀才轻弃【小旦】小姐不是这般说女儿家那一样是不要学底嫁得秦台萧史可不道吹彻凤箫飞【旦】旣是这等薛娘只教我和平雅淡之诗并内则女训便了
【尾】【合】旣闲歌舞闲文艺占断千秋罗绮【小旦】总为他人作嫁衣
旦风满高楼月满庭　且将铅椠课工程
小旦池边晋字师前辈　座右诗律后生

鹦鹉洲卷下第三十齝　入道　皆来韵
【丑上】桃花流水本无尘一落人间几度春解佩暂酬交甫意濯缨还作武陵人自家韦府中青箱底便是蒙相公差遣召还薛校书闻巳出家不免到他庵内则个下【小旦道服上】愿随仙女董双成王母前头结伴行旦暮焚香遶坛上步虚犹作按歌声贫道薛涛是也因前者祖山人过访与谈内事言下恍然今巳弃家入道矣欣从羽士引入玄门万年貌拟驻金丹八字眉休匀宝镜琼楼花下千锺酒白苎停云纸帐梅边一炷香黄庭永日百戏场中总领三清门下新参交游毛频陈玄杜索山人之价上下罗敷班媛空争士之雄未能炼石以补天何用研朱而点易空非空色非色色即是空道可道名可名强名曰道个好清闲自在也【丑上入见科】俺相公自得十离诗后感叹不胜奏薛娘为女校书宝马香车请浣花溪别馆居住【小旦】拜上相公我巳度为女道士矣【丑】薛娘虽云断送风情未必销磨火性半世里连枝带叶易恋虚花一时间刬草除根难求正果悲欢离合幻推得开推不开老病死生关跳得出跳不出只怕你蓬山路上发足爱水河边转头【背云】多应为刘采春缘故忿恨出了家了【小旦】岂有此理椰子瓢长啸白云桃花扇久藏明月正是贪敲碧落新斋磬肯抱青楼旧捻筝【丑】这等说不辜负了俺相公交车骑院宇么
【鎻南枝】明驼驾白雪斋尚书珍重遣仆来中秘荐鸿才高踪寄霞外薛娘到不如梳蝉鬓踏凤鞋返吟楼待飞葢
【前腔】【小旦】红颜债绮语烖游丝偏惹宫燕钗怕兰麝土中埋风尘袖边摔劳归骑上台道我戴星冠学儿拜【丑】薛娘难道你一从三岛客不顾五陵人【小旦】虽则云游敢忘尉荐明岁相公六十贫道采芝来庆也
丑篱边仙菊鹤翎红　移入朱阑便不同
小旦应笑西园旧桃李　强匀颜色待春风

鹦鹉洲卷下第三十一齝　遣女　东钟韵
【遶池游】【净】漏残钟动世事如春梦奈轻寒晓衾犹拥散罢晨衙寻思玉瓮怎消除潘霜鬓中【古调笑】团扇团扇美人自来遮面吟诗写字经年无复商量管弦弦管弦管白帝城头送断我在韦仆射节制之下往叨燕贶频荷吹嘘今泸受降此岁又当六十各鎭纷纷以金宝为贺我蒙推毂安比泛常况那日姜护军说他了江夏夫人玉箫色艺无双堪彼下陈将他上寿也表我一段感激请小姐出来
【前腔】【旦】骤题鸾凤惊断雏乌梦怕于飞暮龄谁奉【丑】打迭糚奁安排陪送好逍遥巫山路中【相见科】【净】孩儿我整办糚资百辆绣段千端送你到西川与韦公上寿听我说
【黄莺儿】金帛徧寰中争似我紫珊瑚寿上公牡丹初绽香风送孩儿呵长东家绮丛捧西家玉锺王侯眷聚神仙种【合】去匆匆梨云杏雨飞入蘂珠宫
【前腔】【旦】生长绣帏中教文章习女红【背科】袅烟那梦儿应了青鸾似叶绯袍梦他那里金钗几重霓裳几丛怕娇莺乳燕难供奉【旦作悲科】【净】女大须嫁不消啼哭【拜别科】【合前】【净】家僮四十人女侍二十人随小姐西川去【净下】
【前腔】【女侍执花灯众执乐器上】香步下帘栊似红蕖出水中巫山洛浦空传诵莺催晓钟花迎晓风教成鹦鹉开笼纵【合前】
【前腔】屏护锦芙蓉颤流苏曵彩虹春风十里香尘动鐪烟翠龙灯花玉虫人间应备天仙供【合前】
水国飞鹦鹉　天池待凤凰
鼓鼙迎喜气　羽钥映新阳

鹦鹉洲卷下第三十二齝　团圆　尤侯韵
【外祖山人末老僧上】【末】不信轮回试看伊当年曾与说依俙【外】一生爵禄生前定两世姻缘世上稀【末】他生之诸葛且拜藩王【外】夜现之玉箫重为侍妾【末】元微之远衔朝命喜相逢入道之名姬【外】姜荆宝在幕寮应不识再生之义妹【末】楼台开锦绣到头来帪裹阴妃【外】庭院列神仙入眼处梦中张敞【末】碧鸡坊吟咏散入罡风【外】青翰阁悲啼付之旧雨【末】一个胞胎中元带黄金印何怪螭蟠【外】一个指节上犹悬白玉环宛如雀报【末】春秋六袠且尊前歌【外】早晚百年何论纸上淡墨【外末】笑看太白成三影便是维摩不二禅门上有人么【左右上应科】【外末】今日是你老相公寿旦我二人踵门一贺不好溷入众宾烦你报说十三年前一故人相访也【左右】知道了禀覆老相公就是【外末下】
【宝鼎儿】【生盛服上】岁华糚点又梅蘂将发春心轻漏小生吉服霜雪后江夫如暮桃杏吐风光依旧【小旦道服】最喜今朝春富贵座上神仙如凑【合】愿岁岁年年潘苑花木谢家歌酒【相见科】【荷叶杯】【生】记得那年花下深夜初识谢娘时堂西面绣帘垂频醉凤笙吹【小旦】惆怅晓莺残月相别从此堕飞蓬【小生】如今巳向碧霞宫空忆旧房栊【生】薛洪度荐为女校书缘何入道【小旦】羞作商人妇故此出家【小生】一室清虚将无悔恨【小旦】三更醉梦枉受沈迷【生】这事情洪度你也知道了【小旦】便是【众笑科】【小旦】今日老相公寿旦骑白鹤采紫芝但愿再周甲子【小生】薛校书捧瑶巵擎象板还须重按宫商【左右进报科】福感寺禅师与祖山人踵门拜贺去了禅师说有十三年前一故人来拜也【生】十三年前有甚么故人【又一人报科】川东节度卢爷远差僮仆盛列奁送一位小姐与老爷上寿【小旦】老相公寿旦又纳一位新夫人是双喜【小生】唤掌礼人催糚【净上】高唐山下梦重新玉镜台前别作春不须满面浑糚却留着双眉待人
【夜行船】【旦盛服上】单为家尊懐报玖笼金翠远向西州凤阁韶年麟台元老未审怎生支候【净】拜兴拜兴【旦拜生答揖科】【净】礼毕【下】【各相见科】【小生】看酒来
【锦堂月】【小生】仙鹤飘香祥麟射采开筵正当春昼羔雁纷西南各路诸侯绮筵前偷得蟠桃绣幙内送来芳袖【合】将进酒看岁岁年年对花称寿【旦】薛教娘乆违【小旦】不图今日又会于此【旦】前日曾向你说那梦哩
【前腔】从幼梦见王侯分明面貌牵衣说尽绸缪未了丝萝似教重侍箕箒【小旦】老相公前说将那玉环留别旧夫人矣请看新夫人指上隐隐玉环看依然指上琼瑶岂偶尔人间媾【合前】【生】举止仪容一玉箫耳小姐汝幼何名【旦】玉箫【生】异哉名同模样又同玉环痕迹无一不同老僧说是十三年前前故人信乎两世姻缘也
【前腔】非谬汉佩惊眸秦箫化无非夙因知否两世姻缘赢他十世风流【小生】相公旧刘郎玉洞寻春新国相宾筵得偶【合前】【旦】薛教娘为何是这般打扮了
【前腔】【小旦】还羞鹤背风遒人寰梦断重来相门首寿旦宾筵兼谢校书蒙奏惟愿取紫府仙丹聊报答黄扉恩旧【合前】
【醉翁子】【生】回首似巳过绿肥红瘦喜艳雪香云再生重偶【小生】能彀向问息寻消杏梅魂今入手【合】欢笑处但放队延歌上觞称寿
【前腔】【旦向小旦】听剖娇怯怯风花雨柳纵飞来旧垒新雏未谙门窦【小旦】我曾对小姐说秦台楚岭想象华胥行径今日呵佳偶真数定华胥自在吹箫入凤楼【合前】【左右】朝使下
【夜行船】【末扮元微之朝使上】万里勲名罕有持绛节白帝城头泸归心庙堂宣奏进律上公非偶【相拜科】【生】拜违江上曾荷云笺【末】奉使朝中特传誉命主上以公勲劳最茂进中书令封南康郡王制诏巳到驿中了【生】快排香案迎接【生易服叩头各相见科】【末】呀薛校书为何便入道了【小旦】君谓我不闻刘采春乎听我道曾经沧海难为水除去巫山不是云取次花丛懒回顾半缘修道半缘君来【末】不是这般说见寄松笺至今宝重【小旦】惠贻雅什入道难忘微之老相公今朝六十又纳一位新夫人却又拜封王新命可谓三喜【末】礼当并贺【生举酒送末科】
【山花子】【生】寿筵开处祥光透紫泥封刚下沧洲【小生】喜今朝鸾飞凤楼人间胜事全收【合】拜新恩扫除旧愁歌钟甲第凝冕旒山河带砺花月畴颁爵王庭跨鹤扬州【小旦】这是姜公子相公旧夫人底哥哥【末】久仰久仰【小生】不也
【前腔】【末】豪奢肯落平原后羡东陵汉相交酬【小旦】这是川东节度家卢小姐相公底新夫人【末】问卢家今生莫愁较前生姜女谁优【合前】
【前腔】【小旦】小姐娇羞女流词赋三千首贞魂慧性前修【旦】喜蛾眉今谐好逑望鸾軿暂驻重楼【合前】
【前腔】【末】薛校书自往岁一书之后风尘剑州信断麻姑久羡星冠鹤仙游【小旦】笑残英爱嫁东风向狂澜勘破浮沤【合前】
【扑灯蛾】【众】衣冠嗟沐意气怜屠狗霎时看冷暖谁肯槛车相救也鸾凤一偶到惊飞还恁地哀求才情鲜有可不道能令伉俪重千秋
【前腔】赠环底英英好逑死环底棱棱闺秀僊僊底月下魂帘下偶明明底再圆花烛也【落落底】田文再觏巍巍底诸葛重侯簇簇底珠环翠纽辉辉底堂屏障列高丘
【意不尽】遗编本事非虚谬花下塡腔月下讴只恐采尽珠玑碧海愁
鹤葢低昻赴玉墀　柴门烟月醉琼巵
缘无倚翠偎红分　故作拈花弄柳词
 
