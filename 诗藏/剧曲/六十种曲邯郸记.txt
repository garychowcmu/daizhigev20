六十种曲 邯郸记 明 汤显祖

邯郸记　　（明）汤显祖 着 

　　绣刻演剧十本 
　　第二套 
　　南西厢　幽闺　明珠　玉簪　红拂　还魂　紫钗　邯郸　南柯　北西厢 
　　实获斋藏板 

　　绣刻邯郸记定本 

　　●邯郸记目录 

　　第一出　标引 
　　第二出　行田 
　　第三出　度世 
　　第四出　入梦 
　　第五出　招贤 
　　第六出　赠试 
　　第七出　夺元 
　　第八出　骄宴 
　　第九出　虏动 
　　第十出　外补 
　　第十一出　凿郏 
　　第十二出　边急 
　　第十三出　望幸 
　　第十四出　东巡 
　　第十五出　西谍 
　　第十六出　大捷 
　　第十七出　勒功 
　　第十八出　闺喜 
　　第十九出　飞语 
　　第二十出　死窜 
　　第二十一出　谗快 
　　第二十二出　备苦 
　　第二十三出　织恨 
　　第二十四出　功白 
　　第二十五出　召还 
　　第二十六出　杂庆 
　　第二十七出　极欲 
　　第二十八出　友叹 
　　第二十九出　生寤 
　　第三十出　合仙 

　　第一出　标引 
　　【渔家傲】〔末上〕乌兔天边纔打照。仙翁海上驴儿叫。一霎蟠桃花绽了。犹难道。仙花也要闲人扫。　　一枕余甜昏又晓。凭谁拨转通天窍。白日■〈歹坐〉西还是早。回头笑。忙忙过了邯郸道。 
　　何仙姑独游花下。　　　　吕洞宾三过岳阳。 
　　俏崔氏坐成花烛。　　　　蠢卢生梦醒黄粱。 

　　第二出　行田 
　　【破齐阵】〔生上〕极目云霄有路。惊心岁月无涯。白屋三间。红尘一榻。放顿愁肠不下。展秋牕腐草无萤火。盼古道垂杨有暮鸦。西风吹鬓华。 
　　〔菩萨蛮倒句〕客惊秋色山东宅。宅东山色秋惊客。卢姓旧家儒。儒家旧姓卢。隐名何借问。问借何名隐。生小误痴情。情痴误小生。小生乃山东卢生是也。始祖籍贯范阳郡。土长根生。先父流移邯郸县。村居草食。自离母穴。生成背厚腰圆。未到师门。早已眉淸目秀。眼到口到心到。于书无所不窥。时来运来命来。所事何件不晓。数什么道理茧丝牛毛。我笔尖头一些些都箑的进挑的出。怕那家文章龙牙凤尾。我锦囊底一样样都放的去收的来。呀。说则说了百千万般。遇不遇兮二十六岁。今日才子。明日才子。李赤是李白之兄。这科状元。那科状元。梁九乃梁八之弟。之乎者也。今文岂在我之先。亦已焉哉。前世落在人之后。衣冠欠整。稂不稂。莠不莠。人看处面目可憎。世事都知。哑则哑。聋则聋。自觉得语言无味。眞乃是人无气势精神减。家少衣粮应对微。所赖有数亩荒田。正直秋风禾黍。谅后进难攀先进。谁想这君子也。如用之。学老圃。混着老农。难道是小人哉。何须也。到九秋天气。穿扮得衣无衣。褐无褐。不凑膝短裘敝貂。往三家店儿。乘坐着马非马。驴非驴。略搭脚靑驹似狗。呀。虽则如此。无之奈何。不免鞲上蹇驴。散心一会。〔鞞驴驴鸣介〕我此驴也相伴多年了。再不能勾驷马高车。年年邯郸道上也。〔行介〕 

　　【柳摇金】靑驴紧跨。霜风渐加。克膝的短裘。揸不住沙尘刮。空田噪晚鸦。牛背上夕阳西下。秋风古道。红树槎牙。槎牙。唱道是秋容如画。 
　　日已向晚。且西村暂住。明日再田上去。 

　　返照入闾巷。　　　　忧来共谁语。 
　　古道少人行。　　　　秋风动禾黍。 

　　第三出　度世 
　　〔扮吕仙褡袱葫芦枕上〕〔集唐〕蓬岛何曾见一人。披星带月斩麒麟。无缘邀得乘风去。回向瀛洲看日轮。自家吕岩。字洞宾。京兆人也。忝中文科进士。素性飮酒任侠。曾于咸阳市上。酒中杀人。因而亡命。久之贫落。道遇正阳子锺离权先生。能使飞升黄白之术。见贫道行旅消乏。将石子半斤。点成黄金一十八两。分付贫道仔细收用。贫道心中有疑。叩了一头。禀问师父师父。此乃点石为金。后来仍变为石乎。师父说。五百年后。仍化为石。贫道立取黄金抛散。虽然一时济我缓急。可惜悞了五百年后遇金人。师父哑然大笑。吕岩吕岩。一点好心。可登仙界。遂将六一飞升之术。心心密证。口口相传。行之三十余年。忝登了上八洞神仙之位。只因前生道缘深重。此生功行缠绵。性颇混尘。心存度世。近奉东华帝旨。新修一座蓬莱山门。门外蟠桃一株。三百年其花纔放。时有皓劫刚风。等闲吹落花片。塞碍天门。先是贫道度了一位何仙姑来此。逐日扫花。近奉东华帝旨。何姑证入仙班。因此张果老仙尊又着贫道驾云腾雾。于赤县神州再觅一人。来供扫花之役。道犹未了。何姑笑舞而来也。〔何仙姑持箒上〕好风吹起落花也。 

　　【赏花时】翠凤毛翎札箒叉。闲踏天门扫落花。你看风起玉尘砂。猛可的那一层云下。抵多少门外卽天涯。 
　　〔见介〕洞宾先生何往。〔吕〕恭喜你领了东华帝旨。证了仙班。果老仙翁诚恐你高班已上。扫花无人。着我再往尘寰。度取一位。敢支分杀人也。〔何〕洞宾先生大功行了。只此去未知何处度人。蟠桃宴可赶的上也。 

　　【么】你休再剑斩黄龙一线差。再休向东老贫穷卖酒家。你与俺高眼向云霞。洞宾呵。你得了人早些儿回话。迟呵。错敎人留恨碧桃花。 
　　〔下吕〕仙姑别去。不免将此磁枕褡袱驾云而去也。枕是头边枕。磁为心上慈。〔下丑上〕我这南湖秋水夜无烟。奈可乘流直上天。且就洞庭赊月色。将船买酒白云边。〔内笑介〕小二哥发誓不赊。又赊了。〔丑〕赊的赊一月。买的买一船。小子在这岳阳楼前开张个大酒店。因这洞庭湖水多。酒都扯淡了。这几日赊也没人来。好笑好笑。〔内叫介〕小二哥。那不是两个赊的来了。〔丑〕请进请进。〔扮二客上〕一生湖海客。半醉洞庭秋。小二哥。买酒。〔丑应介客看壶介〕酒壶上怎生写着洞庭二字。〔丑〕盛水哩。〔客笑介〕也罢。拚我们海量。呑你几个洞庭湖。〔丑〕二位较量飮。〔一客〕小子鄱阳湖生意。飮八百杯罢。〔一客〕小子庐江客。飮三百杯。〔丑〕这等消我酒不去。八百鄱阳三百焦。到不得我这把壶一个腰。〔客〕好大壶嘴哩。〔做飮唱随意介丑〕又一个带牛鼻子的来了。 

　　【中吕粉蝶儿】〔吕上〕秋色萧疎。下的来几重云树。卷沧桑半叶浅蓬壶。践朝霞。乘暮霭。一步捱一步。刚则背上葫芦。这淡黄生可人衣服。 
　　【醉春风】则为俺无挂碍的热心肠。引下些有商量来的淸肺腑。这些时蹬着眼下山头。把世界几点儿来数数。这底是三楚三齐。那底是三秦三晋。更有找不着的三吴三蜀。 
　　说话中间。前面洞庭湖了。好一座岳阳楼也。 

　　【红绣鞋】趁江乡落霞孤鹜。弄潇湘云影苍梧。残暮雨。响菰蒲。晴岚山市语。烟水捕鱼图。把世人心闲看取。 
　　边旁放着一座大酒店。店主有么。〔丑应介〕请进请进。〔作送酒介〕 

　　【迎仙客】〔吕〕俺曾把黄鹤楼铁笛吹。又到这岳阳楼将村酒沽。好景好景。前面汉阳江。上面潇湘苍梧。下面湖北江东。请了。〔丑〕请什么子。〔吕〕来稽首是有礼数的洞庭君主。〔丑〕鬼话。〔内雁叫介吕〕听平沙落雁呼。远水孤帆出。这其中正洞庭归客伤心处。赶不上斜阳渡。 
　　〔吕作醉介〕酒是神仙造。神仙吃。你这一班儿也知道吃什么酒。〔二客恼介〕哎也哎也。可不道一品官。二品客。到不高如你。我穿的细软罗缎。吃的细料茶食。用的细丝锞锭。似你这般。不看你吃的。看你穿的哩。希泥希烂的。醒眼看醉汉。你醉汉不堪扶。〔吕笑介〕 

　　【石榴花】俺也不和他评高下。说精粗。道俺个醉汉不堪扶。偏你那看醉人的醒眼不模糊则怕你村沙势比俺更俗。横死眼比俺更毒。〔二客云〕野狐骚道。出口伤人。还不去。还不去扯破他衣服。〔吕〕为什么扯断丝带。抓破衣服。骂俺作顽涎骚道野狐徒。 
　　〔客〕好笑好笑。便那葫芦中。那讨些子药物都是烧酒气。 

　　【斗鹌鹑】〔吕〕你笑他盛酒的葫芦。须有些不着紧的信物。硬擎着你七尺之躯。俺老先生看汝。〔客〕看什么子。无过是酒色财气。人之本等哩。〔吕〕你说是人之本等。则见使酒的烂了胁肚。〔客〕气呢。〔吕〕使气的腆破胸脯。〔客〕财呢。〔吕〕急财的守着家兄。〔客〕色呢。〔吕〕急色的守着院主。 
　　【上小楼】〔吕〕这四般儿非亲者故。四般儿为人造畜。〔客〕难道人有了君臣。纔是富贵。有儿女家小。纔快活。都是酒色财气上来的。怎生住的手。〔吕〕你道是对面君臣。一胞儿女。帖肉妻夫。则那一口气不遂了心。来从何处来。去从何处去。俺替你愁。俺替你想。敢四般儿那时纔住。 
　　〔客〕一会子先生一些阴阳昼夜不知。〔吕笑介〕你可知么。 

　　【么】问你个如何是毕月乌。〔客〕月黑了就是。〔吕〕如何是房日兔。〔客想介〕醉了房儿裏吐去。〔吕〕你道如何是三更之午。十月之余。一刻之初。〔客〕听他什么。只噇酒。〔吕笑介〕问着呵。则是一班儿嘴秃速。难道偏则我出家人有五行攒聚。 
　　〔众瞧介〕包儿裏是个磁瓦枕。打碎他的。〔吕〕怎碎的他呵。〔客〕是什么生料。碎不的他。 

　　【白鹤子】〔吕〕是黄婆土筑了基。放在偃月炉。封固的是七般泥。用坎离为药物。 
　　〔客〕怎生下火。 

　　【么】〔吕〕扇风囊。随鼓铸。磁永料。写流珠。烧的那粉红丹色样殊。全不见枕根头一线儿丝痕路。 
　　〔客笑介〕枕儿两头大窟弄。先生害头风出气的。 

　　【么】〔吕〕这是按八风。开地户。凭二曜。透天枢。〔客〕到空空的亮。〔吕〕有甚的空笼样枕江山。早则是连环套通心腑。 
　　列位都来盹上一会么。〔客〕寡汉睡的。〔吕笑介〕到不寡哩。 

　　【么】半凹儿承姹女。并枕的好妻夫。〔客〕有甚好处。〔吕〕好消息在其中。但枕着都有个回心处。 
　　〔客〕难道有这话。我们再也不信。〔吕〕此处无缘。列位看官们请了。 

　　【快活三】不是俺袖靑蛇胆气粗。则是俺凭长啸海天孤。则俺朗吟飞过洞庭湖。度的是有缘人人何处。 
　　〔下众笑介〕那先生被我们啰唣的去了。我们也去罢。相逢不飮空归去。洞口桃花也笑人。〔众下吕上〕好笑好笑。一个大岳阳楼。无人可度。只索望西北方迤■〈辶里〉而去。 

　　【鲍老儿】这是你自来的辛苦。一口气许了师父。少不得逢人问渡。遇主寻涂。是不是口邋着道词。一路的做鬼妆狐。 
　　呀。一道淸气。贯于燕之南赵之北。不免捩转云头。顺风而去。 

　　【满庭芳】非关俺妄言祸福。怎头直上非烟非雾。脚踏下非楚非吴。眼抹裏这非赤也非乌。莫不是靑牛气函关直竖。莫不是蜃楼气东海横铺。没罗镜分金指度。打向假随方认取。呀。却原来是近淸河邯郸全赵那边隅。 
　　仔细看来。是邯郸地方。此中怎得有神仙气候也。 

　　【耍孩儿】史记上单注着会歌舞邯郸女。俺则道几千年出不的个蔺相如。却怎生祥云气罩定不寻俗。满尘埃他别样通疎。知他芦花明月人何处。流水高山客有无。俺到那有权术。偷鞭影看他驴橛。下探竿识得龙鱼。 
　　【尾声】欠一个蓬莱洞扫花人。走一片邯郸城寻地主。但是有缘人。俺尽把神仙许。则这热心儿。普天下遇着他都姓吕。 
　　日月秘灵洞。　　　　云霞辞世人。 
　　为结同心侣。　　　　逍遥下碧空。 

　　第四出　入梦 
　　〔丑上〕北地秋深带早寒。白头祖籍住邯郸。开张村务黄粱饭。是客都谈处世难。小子在这赵州桥北开一个小小饭店。这店前店后田庄。半是范阳鎭卢家的。他家往来歇脚。在我店中。也有远方客商。来此打火。目今点心时分。看有甚人来。〔吕背褡袱枕笑上〕一粒粟中藏世界。半升铛裏煑乾坤。贫道打从岳阳楼上。望见一缕靑气。竟接邯郸。迤■〈辶里〉寻来。原来此气落在邯郸县赵州桥西卢生之宅。贫道卽从人中观见卢生。相貌精奇古怪。眞有半仙之分。便待引见而度之。则为此人沈障久深。心神难定。因他学成文武之艺。未得售于帝王之家。以此落落其人闷闷而已。此非口舌所能动也。〔想介〕则除是如此如此。纔有个醒发之处。俺先到店窝儿候他也。 

　　【锁南枝】靑蛇气。碧玉袍。按下了云头离碧霄。蓦过赵州桥。蹬上这邯郸道。〔内鸡鸣犬吠介吕〕好一座村庄。犬吠鸡鸣。颇堪消遣。〔丑见介〕客官请坐。〔吕〕俺把担囊放。尘榻高。比那岳阳楼近多少。 
　　〔丑〕道丈何来。〔吕〕我乃回道人。借坐一会。〔背介〕那人骑一匹靑驴驹来也。〔噀诀介〕那驴儿鸡儿犬儿和那尘世中一班人物。但是精灵合用的。都要依吾法旨听用。不得有违。勑。 

　　【前腔】〔生短裘鞭驴上〕风吹帽。裘敝貂。短秃促靑驴鞲断了稍。〔丑〕卢大官人。〔生〕町疃裏。一周遭。那■〈车彔〉轴畔谁相叫。原来邸舍中主人。我且坐一会去。驴系这桩橛上。吃些草。〔丑〕知道了。〔生见吕介〕轻提手。当折腰。但相逢这面儿好。 
　　〔生〕店主人。这位老翁何处。〔丑〕回回国来的。〔生〕老翁容貌。不像回回。〔吕〕贫道姓回。从岳阳楼过此。足下高姓。〔生〕小子卢生是也。久闻的个岳阳楼。景致何如。〔吕〕有岳阳楼记一篇。略表白几句你听。夫巴陵胜状。在洞庭一湖。衔远山。吞长江。浩浩荡荡。横无际涯。朝晖夕阴。气象万千。此则岳阳楼之大观也。北近巫峡。南极潇湘。仙客骚人。多会于此。览物之情得无异乎。若夫霪雨霏霏。连月不开。阴风怒号。浊浪排空。日星隐曜。山岳潜形。商旅不行。樯倾檝摧。薄暮冥冥。虎啸猿啼。登斯楼也。则有去国怀乡。忧谗畏讥。满目潇然。感极而悲者矣。至若春和景明。波澜不惊。上下天光。一碧万顷。沙鸥翔集。锦鳞游泳。岸芷汀兰。郁郁靑靑。而或长烟一空。皓月千里。浮光跃金。静影沈璧。渔歌互答。此乐何极。登斯楼也。则有心旷神怡。宠辱皆忘。把酒临风。其乐洋洋者矣。〔生〕好景致也。老翁记的恁熟。讽诵如流。可到了几次。〔吕〕不多。三次了。有诗为证。朝游碧落暮苍梧。袖有靑蛇胆气粗。三过岳阳人不识。朗吟飞过洞庭湖。〔生〕老翁好吟咏也。则朝游碧落暮苍梧。苍梧在南楚地方。碧落在那裏。〔吕〕若论碧落路程。眼前便是。〔生笑介〕老翁哄弄庄家哩。〔吕〕这等。且说今年庄家如何。〔生〕谢圣人在上。去秋庄家。一亩打七石八斗。今岁整整的打勾了九石九哩。〔吕〕这等你受用哩。〔生笑介〕可是受用了。〔生忽起自看破裘叹介〕大丈夫生世不谐。而穷困如是乎。〔吕〕观子肌肤极腧。体胖无恙。谈谐方畅。而叹穷困者何也。 

　　【前腔】你身无恙。生事饶。旅舍裏相逢如故交。畅好的不妆乔。正用欢言笑。因何恨。不自聊。叹孤穷还待怎生好。 
　　〔生〕老翁说我谈谐得意。吾此苟生耳。何得意之有。〔吕〕此而不得意。何等为得意乎。〔生〕大丈夫当建功树名。出将入相。列鼎而食。选声而听。使宗族茂盛而家用肥饶。然后可以言得意也。 

　　【前腔】俺呵。身游艺。心计高。试靑紫当年如拾毛。到如今呵。俺三十算齐头。尙走这田间道。老翁有何畅叫俺心自聊。你道俺未称穷还待怎生好。 
　　〔生作痴介〕我一时困倦起来了。〔丑〕想是饥乏了。小人炊黄粱为君一饭。〔生〕待我榻上打个盹。〔睡介〕少个枕儿。〔吕〕卢生卢生。你待要一生得意。我解囊中赠君一枕。〔开囊取枕与生介〕 

　　【尾声】看你困中人无智把精神倒。你枕此枕呵。敢着你万事如期意气高。店主人。你去煮黄粱要他美甘甘淸睡个饱。〔吕下生作睡不稳介看枕介〕 

　　【懒画眉】这枕呵。不是藤穿刺绣锦编牙。好则是玉切香雕体势佳。呀。原来是磁州烧出的莹无瑕。却怎生两头漏出通明罅。〔抹眼介〕莫不是睡起■〈目梦〉瞪眼挫花。 
　　〔瞧介〕有光透着房子裏。可是日光所照。 

　　【前腔】则这半间茅屋甚光华。敢则是落日横穿一线斜。须不是俺神光错摸眼麻查。待我起来瞧着。〔起向鬼门惊介〕缘何卽留卽渐的光明大。待俺跳入壶中细看他。 
　　〔做跳入枕中枕落去生转行介〕呀。怎生有这一条齐整的官道。〔行介〕好座红粉高墙。 

　　【朝天子】一径香风软碧沙。粉墙低转处有人家。门开在这裏。待我蓦将进去。闪铜环。呀的转檐牙。满庭花。重重帘幙锁烟霞。甚公侯贵衙。甚公侯贵衙。 
　　门帘以内。深院大宅了。门儿外瞧着。前面太湖石山子。堂上古画古琴。宝鼎铜雀。碧珊瑚。红地衣。 

　　【前腔】堂院淸幽摆设的佳。似有人朱户裏。小牕纱。〔内叫介〕什么闲人行走。快拿快拿。〔生慌介〕急回廊怕的惹波查。〔内叫介〕掩上门。快拿快拿。〔生慌介〕怎生好。门又闭了。且喜旁边有芙蓉一架。可以躱藏。省喧哗。如鱼失水旱莲花。且低回首自家。且低回首自家。 
　　〔老旦上叫介〕那人何处也。小姐早上。 

　　【不是路】〔旦引贴上〕浪影空花。陌上香魂不住家。仙灵化。差排门户粉胭搽。〔旦〕奴家淸河崔氏之女是也。这两个一个是老妈。一个是梅香。住这深院重门。未有夫君。谁到帘栊之下。走藏何处也。〔老〕影交加。那人呵多应躱在芙蓉架。〔叫介〕那汉子还不出来。拿去官司打折了他。〔生作怕慌上介〕休要拿。小生在此。〔老〕甚么寒酸。还不低头。〔捉生低头跪介老〕俺这朱门下。穷酸恁的无高下。敢来行踏。敢来行踏。〔旦〕 

　　问汉子何方人氏。姓甚名谁。 

　　【前腔】〔生〕黄卷生涯。卢姓山东也是旧家。闲停踏。偶然迷悞到尊衙。〔旦〕家中有甚么人。〔生〕自嗟呀。也无妻小无爹妈。长则是向孤灯守岁华。〔老〕你没有妻子。在这裏狗头狗脑。〔生〕小生怎敢。须详察。书生老实知刑法。敢行调达。敢行调达。 
　　〔旦〕叫那汉子抬头。〔生〕不敢。〔老〕小姐恕你抬头。〔生瞧介〕原来是个女郞。〔老〕咄。 

　　【前腔】〔旦〕俺世代荣华。不是寻常百姓家。你行奸诈。无端窥窃上阳花。〔生〕不敢。〔旦〕梅香和俺快行拿。〔贴〕没有索子。〔旦〕秋千索子上高悬挂。〔贴〕没甚么行杖。〔旦〕搊杖鼓的鞭儿和俺着实的挝。〔生〕苦也苦也。〔老〕要饶么。〔生〕可知道要饶。〔老〕这等。汉子叩头吿饶。〔旦〕非奸卽盗。天条一些去不的。老妈妈则问他私休官休。私休不许他家去。收他在俺门下。成其夫妻。官休送他淸河县去。〔老对生介〕替你吿饶了。小姐分付。官休私休。私休不许你家去。收留你在这裏。与小姐成其夫妻。官休送你淸河县去。〔生〕情愿私休。〔老〕一让一个肯。〔回介〕禀小姐。秀才情愿私休。〔旦〕这等。恕他起来。〔老〕小姐放你起来。〔生起笑旦看羞介〕老妈快下了帘儿。俺好看他不上。酸寒煞。你引他去。回廊洗浴更衣罢。再来回话。再来回话。 
　　〔老〕秀才。小姐分付。回廊外香水堂洗澡去。〔生笑介〕好不掯人。旣在矮檐下。怎敢不低头。〔下〕 

　　【前腔】〔老引生上〕这香水浑家。把俺涤爪修眉刷净了牙。〔老〕便道是你浑家。还早哩。相抬刮。这阶前跪下手儿叉。〔生拱立老回话介〕禀小姐。那汉子洗浴更衣了。〔旦〕那人怎么。〔老〕尽风华。衣冠济楚多文雅。〔旦低问介〕内才怎的。〔老低笑介〕便是那话儿郞当。你可也逗着他。〔旦笑介〕休胡哈。梅香卷帘。〔贴卷帘介旦〕俺盈盈暮雨。快把这湘帘挂。〔生跪旦扶起介〕男儿膝下。男儿膝下。 
　　〔旦〕卢生卢生。奴家怜君之贫。收留你为伴。无媒奈何。〔老〕老身当媒。佳期休误。〔内鼓乐老赞拜介贴〕新人新郞进合欢之酒。〔旦把酒介〕 

　　【贺新郞】羞杀儿家。早莲腮映来杯斝。骤生春满堂如画。人潇洒。为甚么闲步天台看晚霞。拾的个阮郞门下。低低笑。轻轻哈。逗着文君寡。〔合〕云雨事休惊怕。 
　　【前腔】〔生〕三十无家。邯郸县偶然存札。坐酸寒衣衫■〈若上〈若若〉下〉苴。妆聋哑。谁承望顚倒英雄在绛纱。无财帛。单鎗入马。能粗细。知高下。你稳着心儿把。〔合前老旦〕 

　　好夫妻进洞房花烛。〔行介〕 

　　【节节高】崔卢旧世家。两韶华。偶逢狭路通情话。敎洗刮。没争差。无喇塌。帽儿抺的光光乍。灯儿照的娇娇姹。崔家原有旧根牙。卢郞也不年高大。 
　　【前腔】天河犯客槎。猛擒拿。无媒织女容招嫁。休计挂。没嗟呀。多喜洽。檀郞蘸眼惊红乍。美人带笑吹银蜡。今宵同睡碧牕纱。明朝看取香罗帕。 
　　【尾声】果然是春无价。盼暮雨为云初下榻。〔旦〕卢郞呵。这是俺和你五百岁因缘到了家。 
　　偶然高筑望夫台。　　　　伥伥书生走入来。 
　　今夜不须磁作枕。　　　　轻抽玉臂枕郞腮。 

　　第五出　招贤 
　　【霜天晓角】〔外萧嵩美髯上〕江南云树。冷落靑门庶。萋萋芳草似怜予。有路长安怎去。 
　　〔集唐〕千秋万古共平原。生事萧条空掩门。试问酒旗歌板地。有谁倾盖待王孙。小生兰陵萧嵩。字一忠。梁武帝萧衍之苗裔。宋国公萧瑀之曾孙。只因岸谷迁移。沧桑变改。文武之道顿尽。琴书之兴犹存。且是美于须髯。仪形伟丽。有人相我。爵寿双高。这不在话下了。有个异姓兄弟。叫做裴光庭。乃金牙大总管封闻喜县公裴行俭之晚子。兼是当朝武三思之女壻。古今典故。深所谙知。但此弟长有一点妬心。也是他平生毛病。几日不见。想待到来。 

　　【前腔】〔末裴光庭袖诏旨上〕插架奇书。将相吾门户。袖中天子诏贤书。瞒着萧郞前赴。 
　　自家裴光庭是也。从来饱学未遇。幸逢黄榜招贤。自揣可中状元。则怕萧兄夺取。心生一计。将这纸黄榜袖下了。不等他知。一径辞他前去。〔见介外〕兄弟。我近来情怀耿耿。有失款迎。〔末〕你兄弟心事匆匆。特来吿别。〔外〕呀。有何紧急至此。〔末〕天大事都可说与仁兄。只这些是小弟机密事。不敢吿闻。请了。〔外〕贤弟袖中簌簌之声。何物也。〔末〕没有甚的。〔外扯看介〕是黄纸。〔末笑介〕是本疏头。〔外扯看介〕奉天承运皇帝诏曰。天下文士。可于本年三月中旬。赴京殿试。朕亲点取。无迟。呀。原来一纸招贤诏书。为何贤弟袖着。〔末〕实不瞒兄。此榜文御史台行下本学。学裏先生把与愚弟看。愚弟想来。别的罢了。仁兄才学盖世。听的黄榜招贤。定然要去因此悄悄的袖了这诏旨。瞒兄往京。单塡小弟名字销缴了。〔外笑介〕可有此话。秀才无数。何在我一人。 

　　【皂罗袍】〔末〕提起书生无数。俺三言两句。压倒其余。那苍生一郡眼无珠。则你春风八面人如玉。哥。你兄弟才学。要中头名状元。你去之时。把我绰下第二了。〔外笑介〕原来如此。〔末〕嫦娥所爱。无过两儒。将来并比。端然一输。因此上裴航要闪住你萧郞路。 
　　【前腔】〔外〕不道状元难事。但一缘二命。未委何如。你把招贤榜作寄私书。遮天袖掩贤门路。别的罢了。贤弟。在场屋中。我笔尖可以饶让些。俺把笔花高吐。你眞难展舒。俺把笔尖低举。随君扫除。便金阶对策也好商量做。 
　　〔末〕这等多承了。店中飮一杯状元红去。 

　　【尾声】〔外〕状元红吸不尽两单壶。俺和你双双出马长安路。兄弟呵。则这些时把月宫花谈笑取。 
　　王孙公子不豪奢。　　　　雪案萤窗守岁华。 
　　但是学成文武艺。　　　　都堪货与帝王家。 

　　第六出　赠试 
　　【遶地游】〔旦上〕偶然心上。做尽风流样。懒妆成又偎人半晌。〔老贴笑上〕营勾了腰肢通笼绣帐。听得来愁人夜长。 
　　〔丑奴儿〕〔旦〕红围粉簇淸幽路。那得人游。〔老〕天与风流。有客窥帘动玉钩。〔贴〕探香觅翠芙蓉架。官了私休。〔合〕此处人留。蝶梦迷花正起头。〔老〕姐姐天上吊下一个卢郞。〔贴〕不是吊下卢郞。是个驴郞。〔旦〕蠢丫头说出本相。思想起我家七辈无白衣女壻。要打发他应举。你道如何。〔老〕好哩。姐夫得官回。你做夫人了。 

　　【卜算子】〔生上〕长宵淸话长。广被风情广。似笑如颦在画堂。费尽佳人想。 
　　〔见介旦〕〔集唐〕卢郞。你不羡名公乐此身。〔生〕这风光别似武陵春。〔旦〕百花仙醒能留客。〔生〕一面红妆恼煞人。〔旦〕卢郞。自招你在此。成了夫妇。和你朝欢暮乐。百纵千随。眞人间得意之事也。但我家七辈无白衣女壻。你功名之兴却是何如。〔生〕不欺娘子说。小生书史虽然得读。儒冠误了多年。今日天缘。现成受用。功名二字。再也休提。〔旦〕咳。秀才家好说这话。且问你会过几场来。 

　　【朱奴儿】〔生〕我也忘记起春秋几场。则翰林苑不看文章。没气力头白功名纸半张。直那等豪门贵党。〔合〕高名望。时来运当。平白地为卿相。 
　　〔旦〕说豪门贵党。也怪不的他。则你交游不多。才名未广。以致淹迟。奴家四门亲戚。多在要津。你去长安。都须拜在门下。〔生〕领教了。〔旦〕还一件来。公门要路。能勾容易近他。奴家再着一家兄相帮引进。取状元如反掌耳。〔生〕令兄有这样行止。〔旦〕从来如此了。 

　　【前腔】〔旦〕有家兄打圆就方。非奴家数白论黄。少他呵。紫阁金门路渺茫。上天梯有了他气长。 
　　〔合前生〕这等小生到不曾拜得令兄。〔旦〕你道家兄是谁。家兄者钱也。奴家所有金钱。尽你前途贿赂。〔生笑介〕原来如此。感谢娘子厚意。听的黄榜招贤。尽把所赠金资。引动朝贵。则小生之文字珠玉矣。〔旦〕正当如此。梅香。取酒送行。 

　　【雁来红】〔送酒介〕宽金盏。泻杜康。紧班骓送陆郞。他无言觑定把杯儿倘。再四重斟上。怕湿罗衫这泪几行。〔合〕凝眸望。开科这场。但泥金早传唱。 
　　【前腔】〔生〕葫芦提。田舍郞。仗娇妻有志纲。赠家兄送上黄金榜。握手轻难放。少别成名恩爱长。〔合前〕 

　　【尾声】〔拜介〕指定衣锦还乡似阮郞。此去呵。走章台再休似前胡撞。俺留着这一对画不了的愁眉待张敞。 
　　开元天子重贤才。　　　　开元通宝是钱财。 
　　若道文章空使得。　　　　状元曾値几文来。 

　　第七出　夺元 
　　【夜行船】〔净宇文融上〕宇文后魏。留支派犹余霸气。遭逢圣代。号令三台。权衡十宰。又领着文场气槪。 
　　〔集唐〕犹得三朝托后车。普将雷雨发萌芽。中原骏马搜求尽。谁道门生隔绛纱。下官乃唐朝左仆射兼检括天下租庸使宇文融是也。性喜奸谗。材能进奉。日昨黄榜招贤。圣人可怜见。着下官看卷进呈。思想一生。专以迎合朝廷。取媚权贵。卷子中间有个兰陵萧嵩。奇才。奇才。虽是梁武帝之后。异代君臣。管我不着。又有个闻喜裴光庭。正是前宰相裴行俭之子。武三思之壻。才品次些。我要取他做个头名。萧嵩第二。早已进呈。未知圣意若何。早晚近侍到来。可以漏泄圣意。左右。门外伺候。 

　　【粉蝶儿】〔老旦高力士上〕绿满宫槐。随意到棘闱帘外。 
　　〔丑报介〕司礼监高公公到门。〔净慌走接介净〕早知老公公俯临。下官礼合远接。〔老〕老先过谦了。日下看卷费神思哩。〔净〕正要修一密启。禀问老公公。未知御意进呈第一可点了谁。〔老〕有点了。〔净〕是裴光庭么。〔老〕还早。〔净〕是萧嵩。〔老〕再报来。〔净〕后面姓名。下官都不记怀了。〔老〕可知道。 

　　【一封书】都经御览裁。看上了山东卢秀才。〔净想介〕山东卢秀才。〔老〕名唤卢生。知他甚手策。动龙颜。含笑孩。〔净〕老公公看见当眞点了他。〔老〕亲看御笔题红在。待翦宫袍赐绿来。〔合〕御筵排。榜花开。也是他际会风云直上台。 
　　〔净〕奇哉奇哉。这等裴萧二人第几。〔老〕萧第二。裴第三。 

　　【前腔】〔净背介〕卷首定萧裴。怎到的寒卢那狗才。〔回介〕是他命运该。遇重瞳。着眼抬。〔老〕老先不知。也非万岁爷一人主裁。他与满朝勋贵相知。都保他文才第一。便是本监。也看见他字字端楷哩。〔净〕可知道了。他的书中有路能分拍。则道俺眼内无珠做总裁。 
　　〔合前老〕吿别了。明日老先陪宴。 

　　【尾声】杏园红你知贡举的须陪待。〔净〕还要请老公公主席纔是。〔老笑介〕我带上了穿宫入殿牌。则助的你外面的官儿御道上簪花那一声采。 
　　〔下〕〔宇文吊场〕可笑可笑。咱看定了的状元。谁想那卢生以钻刺抢去了。偏不钻刺于我。 

　　如此朝纲把握难。　　　　不容怒发不冲冠。 
　　则这黄金买身贵。　　　　不用文章中试官。 

　　第八出　骄宴 
　　〔丑厨役头巾插花上〕小子光禄寺厨役。三百名中第一。刀砧使得精细作料下得稳实。馒头摩的光泛。线面打得条直。千层起的泼松。八珍配得整饬。何止五肉七菜。无非吃一看十。吃了的眠思梦想。但看的垂涎咽液。休道三阁下堂餐。便是六宫中也是我小子尙食。这开元皇帝最喜我葱花灌肠。太眞娘娘喜我椒风扁食。止因御汤裏抓下个虱子。被堂上官打下小子革役。亏的过房外甥营救。叫小子依旧更名上直。〔内问介〕外甥是谁。〔丑〕是当今第一名小唱。在高公公名下秉笔秉笔。你问我今日为何头上插花。来做新进士琼林宴席。前路是半实半空案果。后面是带熟带生品食。那裏有寿祭牛肉。那裏讨宣州大栗。一碟菜五六根黄荠。半甁酒三两盏醋滴。官厨饭一两匙儿。边傍放着些半夏法制。〔内问介〕为甚来。〔丑〕你不知秀才们一个个饱病难医。待与他燥些脾胃。说便说了。今日天开文运。新状元赐宴曲江池。圣旨就着考试官宇文老爷陪宴。前面头踏早来也。 

　　【谒金门前】〔净上〕风云定。恩赐御筵华盛。我也曾吃红绫春宴饼。年华堪自省。 
　　我宇文融。今日曲江陪宴。可奈新科状元乃是落后之卷。相见好没意儿。后生意气。且自趋奉他一二。叫光禄寺祇候人。筵宴可齐。〔丑叩头介〕都齐了。只有教坊司未到。〔旦众上〕折桂场中开院本。插花筵上唤官身。禀老爷。女妓叩头。〔净〕报名来。〔贴〕奴家珠帘秀。〔旦〕奴家花娇秀。〔老贴〕我叫做锅边秀。〔净〕怎生这般一个名字。〔丑〕小的知他命名的意儿。妓女们琵琶过手曲过■〈口爽〉。家常饭到只伸掌。只这名叫做锅边秀。便是小的光禄寺厨役灶下养〔净〕原来是个火头哩。〔丑〕着了。来和老爷退火。〔净〕唗。状元已到。妓女们远远迎接。 

　　【谒金门后】〔生外末引队子上〕走马御街游趁。鴈塔标题名姓。〔旦众接介〕教坊司女妓们迎接状元。〔生众笑介〕起来起来。〔生〕劳动你多娇来直应。遶花莺燕请。 
　　〔净迎介〕列位状元请进。〔拜介〕应图求骏马。惊代得麒麟。白日来深殿。靑云满后尘。〔净〕恭喜三公高才及第。老夫不胜荣仰。〔生〕叨蒙圣恩。〔外末〕皆老师相进呈之力。〔净〕御赐曲江喜筵。眞盛事也。〔生〕敢问往年直宴。止是几个老倒乐工。今日何当妙选。〔净〕今日状元乃圣天子钦取。以此加意而来。〔生〕原来如此。〔净〕看酒。〔丑〕花开上林苑。酒对曲江池。 

　　【降黄龙】〔净送酒介〕天上文星。唱好是金殿云程。玉堂风景。皇封御酒。玳筵中如醉日边红杏。〔生〕峥嵘。想象平生。这一举成名天幸。〔外末〕■〈扌弃〉欢娱。酒淹衫袖。帽斜花胜。 
　　【前腔】〔众旦〕难明。天若无情。怎折桂人来。嫦娥送影。人间淸兴。是红裙怎不把绿衣郞敬。低声。我待侍枕银屛。迤逗的状元红并。但留名。平康到处。也堪题咏。 
　　〔净〕状元。这妮子要请状元。老夫为媒。〔生笑介净〕官妓。状元处乞珠玉。〔生〕使得。题向那裏。〔贴〕奴家有个红汗巾儿在此。〔生题诗净表白介〕香飘醉墨粉红催。天子门生带笑来。自是玉皇亲判与。嫦娥不用老官媒。〔众〕状元好染作也。〔净〕则就中语句有些奚落老夫哩。〔外〕卢年兄未必有此。〔末〕官妓再看酒。 

　　【黄龙衮】同登学士瀛。满把琼浆领。是虎为龙。都是风云庆。为谁奚落。为谁傒幸。遶雁塔。共题名。瞻淸景。 
　　〔扮报子上〕报报报。卢爷奉圣旨钦除翰林学士。兼知制诰。萧爷裴爷俱翰林院编修。着教坊司送归本院。〔净〕恭喜了。 

　　【前腔】诗题翰墨淸。镫撇雕鞍逞。风暖笙歌。笑语朱帘映。生成济楚。昂然端正。便立在凤楼前。人索称。 
　　【尾声】〔净〕三公呵。御楼高接着帽檐平。撇靴尖走上头厅。也不枉了你误春雷十年窗下等。 
　　〔众下净吊场笑介〕好笑好笑。世间乃有卢生。中了状元。为因不出我门下。谈容高傲。我好趋奉他。嫦娥有意。老夫可以为媒。乞其珠玉。他题诗第二句天子门生带笑来。明说不是我家门生。这也罢了。第四句嫦娥不用老官媒。呵呵。有这般一个老官媒不用么。待我想一计打发他。他如今新除。中了圣意。权待他知制诰有些破绽之时。寻个题目处置他。 

　　书生白面好轻人。　　　　只道文章稳立身。 
　　直待朝中难站立。　　　　始知世上有权臣。 

　　第九出　虏动 
　　【北点绛唇】〔净末番将相上〕沙塞茫茫。天山直上。三千丈。龙虎班行。出将还留相。 
　　〔末〕吾乃吐番丞相悉那逻是也。〔净〕吾乃吐番大将热龙莽是也。赞普升帐。在此伺候。 

　　【前腔】〔外番王引众上〕白草黄羊。千庐万帐。归吾掌。气不降唐。稳坐在泥金炕。 
　　〔见介〕靑海湾西驾骆驼。白兰山外雪风多。一枝金箭催兵马。占断儿家绿玉河。自家吐番赞普是也。我国始祖秃发乌孤。曾为南凉皇帝。家母金城公主。来作西番赞婆。种类繁昌。部落强盛。与唐朝原以金鹅为誓。奈边将长以铁马相加。正待宣你两人。商量起兵一事。〔末净〕我国东接松凉。西连河鄯。南呑婆罗。北抵突厥。胜兵十万。壮马千羣。〔末〕臣那逻调度国中。〔净〕臣龙莽攻略境外。逢城则取。遇将而擒。唐朝不足虑也。〔外〕进兵何地为先。〔末〕先取河西。后图陇右。〔外〕这等就着龙莽将军径取瓜沙。丞相从后策应。众把都们。听令而行。〔众应介〕 

　　【淸江引】普天西出落的番回将。大将热龙莽。番鼓儿紧紧帮。番铙的点点当。汗呼呼海螺蛳吹的响。 
　　【前腔】倒天山靠定了那逻相。就裏机谋广。令旗儿打着羌。刀尖儿点着唐。锦绣样江山做一会子抢。 
　　十万生兵不可当。　　　　刬骑单马射黄羊。 
　　阴山一片红尘起。　　　　先取凉州作战场。 

　　第十出　外补 
　　【七娘子】〔旦引贴上〕状元郞拜满了三年限。猛思量那日雕鞍。又早春风一半。展妆台独自捻花枝叹。 
　　〔好事近〕无路入天门。买断金钱谁说。〔贴〕逗得翰林人去。送等闲花月。〔旦〕梦回鸳枕翠生寒。始悔前轻别。〔贴〕一种崔徽情緖。为断鸿愁绝。〔旦〕梅香。我家深居独院。天赐一位夫君。欢心正浓。忽动功名之兴。我将家资打发他上京取应。一口气得中头名状元。果中奴之愿矣。只为圣恩留他。单掌制诰。三年之外。方许还乡。奴家相思。好不苦呵。 

　　【针线箱】没意中成就娇欢。尽意底团笙弄盏。问章台人去也如天远。小楼外几曾抛眼。早则是一帘粉絮莺梢断。十里红香燕语残。纔凝盼。闲愁闲闷被东风吹上眉山。 
　　〔丑报子上〕报报报。状元到。〔下旦惊喜介〕儿夫锦旋。快安排酒筵。 

　　【望吾乡】〔生引队子上〕翠盖红茵。香风染细尘。花枝笑插宜春鬓。骄骢上路人偏俊。盼望吾乡近。挥鞭紧。问路频。崔家正在这淸河郡。 
　　〔见介旦〕卢郞。荣归了。〔生〕夫人喜也。一鞭红雨促归程。〔旦〕不忿朝来喜鹊声。〔生〕官诰五花叨圣宠。〔旦〕名扬四海动奴情。〔旦〕闻的你中了状元。留你中书三年掌制诰。因何便得锦旋。〔生〕你不知。小生因掌制诰。偷写下了夫人诰命一通。混在众人诰命内。朦胧进呈。侥幸圣旨都准行了。小生星夜亲手捧着五花封诰。送上贤妻。瞒过了圣上来也。〔旦〕费心了。卢郞。你因何得中了头名状元。〔生〕多谢贤卿将金赀广交朝贵。竦动了君王。在落卷中番出做个第一。〔旦〕哎也。险些第二了。 

　　【玉芙蓉】〔生〕文章一色新。要得君王认。插宫花。酒生袍袖春云。春风马上有珠帘问。这夫壻是谁家第一人。你夫人分。有花冠吿身。记当初伴题桥捧砚亏杀卓文君。 
　　【前腔】〔旦〕你天生巧步云。早得嫦娥近。乍相逢。门儿掩着成亲。秋波得似掩花前俊。暗裏丝鞭打着人。俺行夫运。夫人县君。只这些时为思夫长是翠眉颦。 
　　〔内〕报报报。差官到。〔净官上〕东边跑的去。西头走得来。常差官见。〔见介〕禀老爷。蹻蹊了。原来老爷朦胧取旨。驰驿而回。被宇文老爷看破了奏上。圣旨宽恩免究。此去华阴山外。东京路上。有座陕州城。运道二百八十里。石路不通。圣旨就着老爷去做知州之职。凿石开河。钦限走马到任。不许停留。〔生旦〕有这等事。快备夫马。夫妻们陕州去也。 

　　【尾声】则道咱书生禄米几粒太仓陈。要平白地支管看河阳运。两人呵。也则索宝马香车一路儿引。 
　　三载暮登天子堂。　　　　一朝衣锦昼还乡。 
　　催官后命开河路。　　　　食禄前生有地方。 

　　第十一出　凿郏 
　　【普贤歌】〔净委官上〕陕州城下水波波。运道上干焦石落硌。州官来开河。工程一月多。点包儿今朝该到我。 
　　小子麻哈人氏。考中京营识字。偶遇疏通事宜。加纳陕州幕职。陕州一条官路。二百八十八里顽石。东京运米西京。费尽人牛脚力。转搬多有折耗。顚倒刻减顾直。人户吿理难当。上官议开河驿。州裏卢爷详允。动支无碍工食。工程一月有余。并不见些儿涓滴。小子当蒙钧委。特来点比工役。诸余作手都可。到是甲头老贼。推呆卖老不来。来时打的他一直。 

　　【字字双】〔丑扮甲头拿纸钱上〕我做甲长管十家。十甲。开河人役暗分花。点闸。排门常例有些些。喇杂。管工官又把甲头揸。没法。 
　　〔见介净恼介〕这咱时狗倈子孩儿还不来伺候。〔丑叩头介〕小的不敢。〔净〕工程一月有余。还不见你一点水。〔丑〕不敢哩。水是地下的血。难道小的身上尿。〔净〕狗奴。管水吃水。你推的没有。〔丑〕小人有罪。权送一分纸钱。〔净恼介〕狗才。纸钱是这纸钱。〔丑〕这是卢大爷因水道不通。领了众夫甲三步一拜。将次到这禹王庙来了。这纸钱是禹王老爷用的。难道老爷到用不的。〔净慌介〕哎也。原来大爷行香。这狗才不早通报。快去点香铺席。 

　　【缕缕金】〔生领众上〕山磊磊。石崖崖。锹锄流汗血。工食费民财。〔净接生介〕洒扫神王庙。亲行礼拜。要他疏通泉眼度船簰。再把灵官赛。 
　　〔净〕香纸齐备。〔生拜介〕 

　　【双调江儿水】禹王如在。吏民瞻拜。石头路滑倒把粮车儿碍。要凿空河道引江淮。〔合〕叫山神早开。河神早来。国泰民安似海。 
　　【前腔】〔众拜介〕长途石块。转搬难耐。领官钱上役眞■〈兀监〉■〈兀介〉。偷工买懒一样费钱财。 
　　〔合前〕〔生〕祭完了。分付十家牌。一人管十。十人管百。擂鼓攒工。不许懈怠。〔众应介内鼓外作介〕 

　　【桂枝香】〔生〕则为呵太原仓窄。临潼关隘。未说到砥柱三门。且掘断芦根一带。看泥沙石髓。看泥沙石髓。便阴阳违碍。也无如之奈。好伤怀。〔众〕这辛苦男女们当得的。〔生〕滴水能消得民间费血财。 
　　〔内鼓介众惊介〕好了好了。禀老爷。东头水来了。〔生喜介〕眞个洞洞的水声哩。 

　　【前腔】〔众〕黄河过脉。渑池分派。自从公主河西。直引到太阳桥外。看涓涓碧水。看涓涓碧水。此时蒙昧。定然滂沛。好开怀。〔生〕还有前山未开哩。〔众〕望梅且止三军渴。逢靖权消一滴灾。 
　　〔众作锹凿不动介〕呀。怎的来下不得铣。〔看介〕禀老爷。前面开的山是土山石皮。这两座山透底石。一座唤名鸡脚山。一座熊耳山。铣他不入的。〔生背想介〕鸡脚山熊耳山么。昔禹凿三门。五行并用。〔回介〕鸡脚和熊耳。你道铁打不入。俺待盐蒸醋煑了他。〔众笑介〕怕没这等大锅。〔生〕不用的锅。州裏取几百担盐醋来。〔众应下扛盐上介〕盐醋在此。〔生〕取干柴百万束。连烧此山。然后以醋浇之。着以锹椎。自然顽石粰裂而起。后用盐花投之。石都成水。〔众笑介〕有这等事。〔放火介〕 

　　【大迓鼓】烧空尽费柴。起南方火电。霹雳摧崖。呀。山色烧煤了。〔生〕快取醋来。 

　　鼓醋介〕料想山神前身为措大。又逢酸子措他来。这样神通敎人怎猜。〔众笑介〕怪哉怪哉。看这鸡脚跟熊耳朶。都着酸醋煑粰了。〔生〕快下锹斧。成其河道。〔众鼓锄介〕 

　　【前腔】〔生〕鹳嘴啄红崖。似鳞皴甲绽。粉裂烟开。一面撒盐生水也。〔众鼓撒盐介〕知他火尽靑山在。好似雪消春水来。〔凿介惊介〕河头水流接来了。〔众笑介〕水鸟初飞。通船引簰。 
　　〔生〕百姓们。功已成矣。河已通矣。当铸铁牛于河岸之上。以挽重舟。头向河南。尾向河北。一面催攒入关粮运。兼以招引四方商贾奇货。聚于此州。一面奏知圣上。东游观览胜景。也不枉陕州百姓之劳。〔众〕多谢老爷。男女们插柳沿河。以添胜景。 

　　【尾声】还把淸阴垂柳两边栽。奏明主东游气槪。〔众〕大河头铸一个铁牛儿千万载。 
　　省尽人牛力。　　　　恩波铸铁牛。 
　　传闻圣天子。　　　　为此欲东游。 

　　第十二出　边急 
　　【西地锦】〔外扮老将引众上〕踏破冰凌海浪。撞开积石河梁。马到擒王。旗开斩将。袍花点尽风霜。 
　　坐拥貔貅胆气豪。玉门关外阵云高。白头未挂封侯印。腰下长悬带血刀。自家凉州都督羽林大将军王君是也。瓜州常乐县人氏。平生骁勇。善骑射。蒙圣恩以战功累升今职。陇右河西。听吾节制。长城一线。控隔吐番。近闻番兵大举入寇。兵锋颇锐。不知他大将为谁。待俺当头出马。俺好不粗雄也。 

　　【山花子】老河魁福国安邦将。羽林军个个精芒。按星宫顿开旗五方。阵团花太岁中央。〔内鼓介合〕鼓轰天如雷震。张鎗刀甲盔如日光。马喷秋如云飞战场。倚洪福如天大展边疆。 
　　〔扮报子上〕报报报。吐番有个大将热龙莽杀过来了。〔外〕快整兵前去。〔行介〕 

　　【淸江引】大唐家有的是骁雄将出马休拦挡。军儿走的慌阵儿摆的长。定西番早擒下先锋热龙莽。 
　　〔下净扮龙莽领众上唱前淸江引普天西出落的云云外众上打话介净〕吾乃番将热龙莽是也。你是何小将。敢来迎战。〔外〕吾乃大将王君是也。出马在此。早降早降。〔战介番将佯败外众追下介末扮那逻领众唱前淸江引倒天山靠定了云云上〕吾乃吐番丞相悉那逻是也。领兵策应龙莽将军。日前有书教他佯输诈败。唐兵必追。吾以生兵遶出其后。破之必矣。把都们。一齐杀过关南转西。以擒唐将。〔众应下净上外追战介末众上叫介〕王君。王君。且歇一马。咱吐番丞相救兵在此。〔外慌介〕呀。中计了。中计了。三军死战。〔净末夹战外败被杀介净末相见介净〕多承国相远来。得此全胜。〔末〕唐军战败。大将阵亡。便乘此威风。抢进玉门关去。不可有迟。 

　　加鞭哨马走如龙。　　　　斩将长驱要立功。 
　　假饶一国长空阔。　　　　尽在吾家掌握中。 

　　第十三出　望幸 
　　【梨花儿】〔净扮驿丞上〕陕州喏大的新河驿。老宰今年六十七。承差之时二十一。嗏。巴到尙书还要百个十。 
　　小子陕州新河驿驿丞。生来祖代心灵。幼年充县门役。选去察院祗承。也是其年近贵。那一位察院爷有情有情。赏我背褡一个。与我承差一名。差到东西两广。不说南北二京。承差的威风休论。役满赴考铨衡。选中了吏部火房。干事又犯了些不了事情。三年飞天过海。偷选了陕州新河驿驿丞。驿系潼关出口。钱粮津贴丰盈。几领轿。几抬扛。几匹驴头。律令般的纸牌勘合。十斤肉。十锺酒。十个鸡子。脓血样的中火下程。本等应付少。也要落几段。折色分例多。则是没一成。因此往来公役。常被他唬吓欺凌。眞乃一报还了一报。承差惯打驿丞。几番要逃要死。贪些狗苟蝇营。各处送来徒犯。便是送我几个门生。入门有拜见之礼。着禁有卖免之情。不完月钱打死。费一张白纸超申。纵有查盘点视。除了刺字替身。日久上司官到。摇船摆站缺人。到头天样大事。撞着一个老太岁游神。〔内介〕老爷。是那位过往官到。〔净〕哎也。你道是谁。当今开元皇帝。不安本分闲行。又不用男丁摆橹。要一千个裙钗唱着采菱。本州岛太爷亲选了九百九十八个。少了的是押殿脚的头稍二名。老驿丞无妻。少女寻不出。逼出了人的眼睛。迟误了钦依当耍小子。有计了。西头梁断处一条性命烂绳。〔吊颈介贴丑扮囚妇出救介〕怎么了。本官老爷纵不为蝼蚁前程。也为这条狗性命么。〔净醒介〕便是这条狗命。说甚么蚁役前程。〔叩头介〕你二位不是干娘义妹。怎生这救苦难观世音。〔贴丑〕奴家两人都是本驿囚妇。〔净〕哎。有这等姿色的囚妇。一向躱在那裏。不来参见本官。且问你丈夫那裏去了。〔贴〕我丈夫叫短包儿。翦绺去了。〔净〕怎么说。〔贴〕是老爷放他去。好还月钱。〔净〕多承了。〔丑〕我丈夫是胡哈儿。吊鸡去了。〔净〕好生意哩。〔丑〕也是老爷教他去。〔净〕我要鸡怎么。〔丑〕下程中火呢。〔净〕罢了。早是不曾选着你。摇九龙舟去。若见老皇帝。说知此事。那皇帝连我的鸡都怕吃了。话分两头。且问二位仙乡何处。〔贴丑〕江南人氏。〔净〕会打歌儿哩。〔贴丑〕也去的。〔净〕一发妙。如今万岁爷到来。九龙舟选下一千名殿脚菱歌女。止欠二名。恰好你二人运到。劳你打个歌儿。将月儿起兴。歌出船上事体。每句要弯弯二字。中两句要打入帝王二字。要个尾声儿有趣。〔贴〕使得。〔贴歌介〕月儿弯弯贴子天。新河儿弯弯住子眠。手儿弯弯抱子帝王颈。脚头弯弯搭子帝王肩。帝王肩。笑子言。这样的金莲大似船。〔净〕歌的好。歌的好。中子君王之意。〔向丑介〕你要四个尖尖。中间两句也要帝王二字。也要个悄尾声儿。〔丑〕污耳了。〔歌介〕月儿尖尖照见子■〈釒矛〉。铁钉儿尖尖纂子篙嘴儿尖尖好贯子帝王耳。手儿尖尖摸子个帝王腰。帝王腰。着甚么乔。天上船儿也要俺地下摇。〔净〕妙妙妙。就将你两人答应老皇帝。则怕生当些触误了圣体。要演习演习纔好。〔贴丑〕没个演习所在。〔净〕便把我当老皇帝演一演何如。〔丑笑介〕使得。〔净〕我唱口号二句。你二人凑成。〔歌介〕俺驿丞老的似个破船形。抹入新河子听水声。〔贴丑歌介〕一橹摇时一橹子睡则怕掘篙子撑不的到大天明。〔内向道介净〕快走快走。州裏太爷来了。 

　　【西地锦】〔生引队子上〕峡石翻摇翠浪。茅津细吐金沙。打排公馆似仙家。昼夜瞻迎鸾驾。 
　　〔净见生介〕〔西江月〕〔生〕鸾驾卽时巡幸。新河喜得完成。东都留守报分明。祗候都须齐整。〔净〕一要钱粮协济。诸般答应精灵。普天之下一人行。怎敢因而失敬。禀爷万岁爷爷若起岸而行。住何宫馆。〔生〕原有先年造下绣岭宫。三宫六院。见成齐备。扈从文武。俱有公馆。账房人役钱粮。也有东京七十四州县津分帖济。则有一千名棹歌女子。急切难全。怎生是好。〔净〕止欠二名。驿丞星夜家中搬取嫡亲姊妹二名。教他打歌摇橹。已勾一千之数。〔生〕驿丞费心了。〔众禀介〕驿官谎爷。是两名囚妇。〔生〕好打。〔净叩头介〕虽则囚妇。颇有姿色。又能唱歌。急忙难讨这等一对。〔生〕也说得是。驿丞听我分付。 

　　【一封书】东来是翠华要曲柄红罗伞一把。〔净〕驿裏到没有这一件。〔生〕绣岭宫鸾驾库裏借来。御筵排怎么遶龙盘尽插花。〔净〕则怕珍羞不齐。老皇帝也只得随乡入俗了。〔生〕我自有象牙盘上膳千品。外间所献。预备赏赐而已。〔净〕还怕扈驾文武老爷管接不周。文武官员犹自可。有那等势焰的中貂怎奈他。〔生〕不妨。有个头。有个头儿高公公。我已差人送礼。他自能约束。则我这裏要精细哩。休当耍。莫争差。吃不尽直驾将军一个瓜。 
　　还一事。分付各路粮货船千百余艘。着以五方旗色。编齐纲运。逐队写着某路白粮某州奇货。每船上焚香。奏其本地之乐。〔净应介官走上报介〕禀爷。掌头行的老公公到了。圣驾已驻三百里之外。〔生忙介〕快看马来。迎驾去。 

　　地脉三河接。　　　　天临万乘通。 
　　有星皆拱北。　　　　无水不朝东。 

　　第十四出　东巡 
　　【太常引】〔宇裴引队上〕天回地遶。圣躬劳。春色晓鸡号。日华遥上赭黄袍。莲花仙掌云霄。 
　　〔宇〕下官御史中丞平章军国大事宇文融是也。〔裴〕下官中书少监裴光庭是也。中书监萧年兄在京监国。我二人扈驾东行。这是临潼关外行宫。前面将次陕城了。州守乃是卢年兄也。〔宇笑介〕卢生在此三年。新河一事。未经报完。好难的题目哩〔裴〕此君之才。下官所知。河工必成。当受上赏。〔宇〕河成不成。到彼便见。〔内传呼圣上升殿〕 

　　【遶地游】〔上引高力士众上〕黄舆左纛。又出三门道。听行漏玉鸡春晓。扇影全高日华初照。〔合〕锦江山都回环圣朝。 
　　〔众叩头呼万岁介上〕黼帐天临御路开。离宫淸跸暂徘徊。瞳瞳谷暗千旗出。汹汹山鸣万乘来。寡人唐玄宗皇帝是也。车驾东巡洛阳。驻跸潼关之外。今已早膳。高力士传旨起驾。〔高传旨行介〕 

　　【望吾乡犯】电转星摇。旌旗出陕郊。仙公河上谁传道。三生帝女人悲杳。万乘亲巡到。〔生跪伏介〕知陜州事前翰林院学士兼知制诰臣卢生。领合州官吏百姓男女迎驾。〔上问介〕那知州可是前日状元卢生。〔裴〕是。〔上〕平身。〔生〕万岁万岁万万岁。〔上〕前面高耸耸的是何物。〔生〕出关路险。搭有天桥。〔上〕天桥么。天将风雨。〔生〕所谓雨师洒道。风伯淸尘。〔上笑介〕趱行。〔合〕看砥柱。望石桥。山川天险出云霄。离宫渺。帐殿遥。二陵风雨在西崤。 
　　〔上〕传旨且住。避雨片时。问陜州有何行殿。〔生〕有万岁巡行绣岭宫。〔上〕怎见的。〔生〕有诗为证。〔上〕可奏来。〔生〕臣谨奏。春日迟迟春草绿。野棠开尽飘香玉。绣岭宫前鹤发翁。犹唱开元太平曲。〔上〕听此诗。昔年游幸。如在眼前。〔生〕万岁。喜天开日朗。鸾驾可行。〔上〕传旨迤■〈辶里〉而进。 

　　【绛都春】擂鼓鸣捎。望山程险处。过了天桥。则这些截断了河阳京兆。早捱过了临潼趷蹬的遥。大华如梦杳。似莲娇。倒映的这关门窄小。〔生〕臣卢生谨奏。圣驾已出潼关。到了河口。请登龙舟。〔上〕朕记此间旧是石路。何用龙舟。〔生〕臣已开河三百余里。以备圣驾东游。〔上笑介〕有此奇异之事。朕往观之。〔望介〕呀。眞乃水天一色也。龙舆瞻眺。眞乃是山色水光相照。 
　　〔内鼓吹上众登舟介上〕下了龙舟。〔生〕臣已选下殿脚采女千人。能为棹歌。〔采女叩头棹歌介〕 

　　【出队子】君王福耀。谢君王福耀。凿破了河关一线遥。翠丝丝杨柳画兰桡。酒滴向河神吹洞箫。好摇摇。等闲平地把天河到了。 
　　〔上〕美哉棹歌之女也。 

　　【闹樊楼】说甚么如花殿脚多奇妙。那菱歌起处却也鱼沈鴈落。似洛浦凌波照。甚汉女明妆笑。在处裏有娇娆。也要你臣子们知道。新河站偏他妆的恁好。 
　　〔内奏乐介生〕臣之妻淸河崔氏。备有牙盘一千品献上。〔上笑介〕准卿奏。〔生进酒介〕臣卢生谨上千秋万岁寿。 

　　【莺画眉】金盏酌仙桃。滴金茎湛露膏。臣膝行而进临天表。牙盘献水陆珍肴。菱歌奏洞庭天乐。〔上笑介合〕今朝有幸。云霄裏得近天颜微笑。 
　　〔上〕牙盘所进。分赐护从人等。卿平身。〔生呼万岁起介上〕前面船只数千队奏乐器。是什么船。〔生〕此皆江南粮饷。各路珍奇。逐队焚香。奏他本土之乐。 

　　【滴滴金】〔上笑介众〕看几千艘排列的无喧闹。一队队军民。齐跪着顶香炉■〈口店〉着细乐。各路的货郞儿分旗号白粮船到了。有那番舶上回回跳。江汉来朝。都到这河宗献宝。 
　　〔上〕二卿知昔日陕州之路乎。石岭崎岖。江南运粮至此。驴驰车载。万苦千辛。因此祖宗以来。遇粮运稍迟。俺君臣们巡狩东都就食。不想今日有此卢生也。 

　　【啄木儿】〔上〕他时路。石径乔。粮运关中车挽劳。怕干枯了走陆地蛟龙。谁拨转个透海金鳌。〔生〕臣谨奏。这新河望万岁赐以新名。〔上〕可赐名永济河。〔生〕万岁。〔上〕是开元天子巡游到。新河永济传徽号。稳倩取岁岁江南百万漕。 
　　〔上〕前岸屹然而立。头向河南。尾向河北者。何物也。〔生〕铁牛。以鎭水灾。〔上〕宣裴光庭卿。长于文翰。可作铁牛颂。以彰卢生之功。〔裴〕万岁。臣谨奏。〔上〕可奏来。〔裴〕天元干。地顺坤。元一元而大武。顺百顺而为牛。牛其春物之始乎。铁乃秋金之利乎。其为制也。寓精奇特。壮趾贞坚。首有如山之正。角有不崩之容。至乃融巨冶。炊洪蒙。执大象。驱神功。遂尔东临周畿。西尽虢略。当函关之路。望若随仙。近桃林之塞。时同归兽。昔李冰鎭蜀。立石兕于江流。张骞凿空。飮牵郞于汉渚。盖金为水火旣济。牛则山川舍诸。所谓载华岳而不重。鎭河海而不泄其在兹与。臣光庭作颂。颂曰。杳冥精兮混元气。炉鞴椎牛载厚地。巨灵西撑角岧崹。冯夷东流吼滂沛。坚立不动神之至。层堤顾护人所庇。帝赐新河名永济。玉帛朝宗千万岁。〔上笑介〕奇哉颂也。卢生刻之碑铭。汝功劳在万万年。不小也。〔生〕万岁。 

　　【三段子】〔上〕河源恁高。动天河江潮海潮。词源恁豪。翦文章金刀笔刀。卢卿呵。这柳堤儿敢配的甘棠召。裴卿呵。你金牛作颂似河淸照。〔众跪介合〕禹凿鸿碑也只感帝尧。 
　　〔内马声宇望介〕岸上走马。有何事情紧急哩。〔小卒上〕星忙来路远。火速报君知。宇文爷。报子叩头。〔宇〕有甚军情。缓缓说来。 

　　【斗双鸡】〔卒〕边关上。边关上。番军来炒。〔宇〕有大将王君在哩。〔卒〕君将。君将。就中难道。〔宇〕难道是杀了。〔卒〕刻下风闻非小。〔宇〕有玉门关哩。〔卒〕敢撞进了玉门关。那边儿不要。〔宇〕不要那边。难道要这边。〔卒起介〕便要不的这边厢。也商量怎了。 
　　〔下宇奏介〕臣宇文融启万岁。有边报紧急。吐番杀进长城。王君抵敌不过。伏乞圣裁。〔上惊介〕这等怎生处分。 

　　【上小楼】虚嚣。非常震扰。去长安路几遥。急忙间扈驾的难差调。酸溜溜的文官班裏谁诵过兵书去战讨。 
　　〔宇背笑介〕开河到被卢生做了一功。恰好又这等一个题目处置他。〔回奏介〕臣与文班商量。除是卢生之才。可以前去征战。〔上〕卿言是也。〔生〕兵凶战危。臣不敢任。〔上〕寡人知卿。卿不可辞。卽拜卿为御史中丞。兼领河西陇右四道节度使。挂印征西大将军。星夜起程。无得迟误。朕有御衣战袍一领。赐卿御前穿挂了。谢恩。〔生应起介内鼓吹生换戎装上谢恩介〕新升御史中丞兼领河西陇右四道节度使臣卢生见驾叩头。〔上〕平身。卿去。朕无西顾之忧矣。 

　　【耍鲍老】边关事多应难料。且把个锦将军装束的俏。你头插了侍中貂。也只索从征调。〔裴〕汗马功劳。比寻河外国那辛勤较。〔宇〕俺这裏玩波涛。临潼斗宝。你可也展雄样。逞英豪。〔合〕遵钦限把阳关唱好。是你封侯道。 
　　〔内鼓吹开船介上〕卢生卢生。 

　　【尾声】我暂把洛阳花遶一遭。专等你捷音来报。那时节呵。重叠的荫子封妻恩不小。 
　　〔下生跪伏呼万岁起介〕分付众将官。旣然边关紧急。钦限森严。就此起程。不辞夫人而去了。正是昔日饥寒驱我去。今朝富贵逼人来。〔下旦贴上〕本来银汉是红墙。隔得卢家白玉堂。谁与王昌报消息。尽知三十六鸳鸯。咱和梅香寻相公去来。呀。怎不见了相公也。 

　　【赛观音】我儿夫知何际。记不起淸河店儿。抛闪下博陵崔氏。〔合〕一片无情。直恁水流西。 
　　〔贴问介〕一河两岸老哥。见太爷那裏去了。〔内〕唐明皇央及太爷跨马征番去了。〔旦哭介〕原来如此。 

　　【前腔】为征夫添憔悴。平沙处关河鴈低。杨柳外夕阳烟际。〔合〕听马嘶声。还似在画桥西。 
　　梅香。咱们赶上。送他一程。〔走介〕 

　　【人月圆】跌着脚叫我如何理。把手的夫妻别离起。等不得半声将息。跨马征番直恁急。〔合〕征尘远。空盈盈泪眼。何处追随。 
　　〔贴〕赶不上。且回州去。再作区处。 

　　【前腔】去则去要去谁阑你。便妇女军中颓甚气。咱回家今夕你何州睡。割不断夫妻一肚皮。〔合〕凄凉起。除则是梦中和你些儿。 
　　河功就了去边州。　　　　人不见兮水空流。 
　　山上有山何处望。　　　　一天明月大刀头。 

　　第十五出　西谍 
　　〔净外扮将军上〕台上霜威凌草木。军中杀气傍旌旗。我们河西节度使府中副将是也。大都督卢爷升帐。在此伺候 

　　【金珑璁】〔生引众上〕河陇逼西番。为兵戈大将伤残。争些儿撞破了玉门关。君王西顾切起关东挂印登坛。长剑倚天山。 
　　〔集唐〕三十登坛众所尊。红旗半卷出辕门。前军已战交河北直斩楼兰报国恩。我卢生。自陕州而来。因河西大将王君与吐番战死。河陇动摇。朝廷震恐。命下官挂印征西。兵法云。臣主和同。国不可攻。我欲遣一人往行离间。先除了悉那逻丞相。则龙莽势孤。不战而下。此乃机密之事也。访的军中有一尖哨。叫做打番儿汉。讲得三十六国番语。穿回入汉。来去如飞。早已唤来也。 

　　【北绛都春】〔旦扮小军插旗上〕莽乾坤一片江山。千山万水分程限。偏我这产西凉。直着边关。也是我野花胎这头分瓣。 
　　〔见介生〕呀。你便是打番儿汉。你可打的番。通的汉。 

　　【混江龙】〔旦舞介〕打番儿汉。俺是打番儿汉。哨尖头有俺的正身迭办。〔生〕祖贯是羌种汉儿种。〔旦〕祖贯南番。到这无爷娘田地甘凉畔。顺风儿拜别了闷摩山。你收了这小番儿在眼。一名支数口粮单。小番儿身才轻巧。小番儿口舌阑番。小番儿曾到羊同党项。小番儿也到那昆仑白阑。小番儿会吐鲁浑般骨都古鲁。小番儿会别失巴的毕力班阑。小番儿会一留咖喇的讲着铁里。小番儿也会剔溜秃律打的山丹。但敎俺穿营入寨无危难。白茫茫沙气寒。将一领荅思叭儿头毛上按。将一个哨弼力儿唇绰上安。敢则是夜行昼伏。说甚么水宿风餐。〔生〕养军千日。用在一朝。我今日有用你之处。你可去得。〔旦〕止不过敲象牙。抽豹尾。有甚么去不得也那颜。〔生〕如今吐番国悉那逻丞相足智多谋。为我国之害。要你走入番中。做个细作。报与番王。只说悉那逻丞相因番王年老。有谋叛之意。好歹教那番王害了他。你去得去不得。〔旦〕这场事大难大难。你着俺行反间。向刀尖剑树万层山。你敎俺赸也不赸。顽也不顽。太师呵。你敎俺没事的■〈言店〉人反。将何动惮。着甚么通关。〔生〕但逢着番兵。三三两两传说去。悉那逻丞相谋反。自然彼中疑惑。要甚么通关呢。〔旦〕天也你敎俺两片皮把鎭胡天的玉柱轻调侃。三寸舌把架瀚海金梁倒放番。俺其实有口难安。〔生〕旣然流言难布。我有一计。千条小纸儿写下悉那逻谋反四大字。到彼中遍处黏贴。方成其事。〔旦〕此计可中。则将这纸条儿纸条儿窣地的庄严看。呀。一千个纸条儿。拿着怎好。〔生想介〕便是俺有计了。打听番中木叶山下。一道泉水。流入番王帐殿之中。给你竹签儿一片。将一千片树叶儿。刺着悉逻谋反四个字。就如虫蚁蛀的一般。上风头放去。流入帐下。他只道天神所使。断然起疑。此乃御沟红叶之计也。〔旦〕妙哉妙哉。须不比知风识水俏红颜。倒使着寒江枫叶丹。你道滩也么滩。透燕支山外山。小番儿去也。〔生〕赏你一道红。十角酒。三千贯晌钞。买干粮馍馍去。成事赏你千户吿身。〔旦〕怀揣着片醉题红锦囊出关。扑着口星去星还。到木叶河湾。则愿迟共疾央及煞有商量的流水潺颜。好和歹掇赚他没套数的番王着眼。 
　　〔生〕你道叶儿上写甚来。 

　　【北尾】无笔仗指甲裏使着木刀钻。有灵心似虫蚁儿猛把书文按。怎题的汉宫中无端士女愁。则写着锦番邦悉那逻丞相反。 
　　〔下生〕番儿去的猛。此事必成。但整理兵马。相机而进。 

　　贤豪在敌国。　　　　反间为上策。 
　　目睹捷旌旗。　　　　耳听好消息。 

　　第十六出　大捷 
　　【一枝花】〔净扮龙莽上〕杀过贺兰山。血染燕支塞。展开番主界。踏破汉儿牌。■〈普毛〉■〈鲁毛〉登台。绣帽狮蛮带。与中华斗将材。三尺剑秋水摩楷。七围帐莲花宝盖。 
　　自家热龙莽。吐番称大将。撞破玉门关。把定了铜符帐。俺便待长驱甘凉。进窥关陇。则为俺国裏悉那逻丞相。他智勇双全。一步九算。已差人商议去了。俺想自古有将必有相。一手怎做得天大事也。 

　　【北二犯江儿水】悉逻相国。想起那悉逻相国。他生的有人物在。论番朝无赛盖。有胸怀。好兵书。好战策。他和俺答的来。我有他展的开。一个边台。一个朝阶。合着这两条龙翻大海。〔众〕可也怕唐家江山广大。人物乖巧。〔净〕汉儿恁乖。也不见汉儿恁乖。唐家多大。抢着看唐家多大。则俺恨不的展天山打破了汉摩崖。 
　　〔番卒插令箭上〕吉力煞麻尼撒里哈麻赤报复元帅。悉那逻丞相谋反。被赞普爷杀了。〔净惊介〕怎么说。〔丑再说介净〕谁见来。〔丑〕菩萨见。〔净〕怎生菩萨见。〔丑〕元帅不知。本国有木叶山水泉。直透我王宫帐。流下有千片叶儿。虫蛀其上。有悉逻谋反四大字。国王爷见了。差人出山巡视。并无一人。国王爷说道。天神指教了。请丞相爷吃马乳酒。脑背后铜锤一下。脑浆迸流。〔净惊介〕这等丞相可死了。〔丑〕可不死了。〔净哭介〕俺的悉逻丞相。天也天也。〔扮报子上〕报报报。唐家卢元帅大兵杀过来了。〔净〕这等怎了怎了。 

　　【北尾】急番身撇马营门外。猛冬冬番鼓阵旗开。天呵。可前勾金蹬上马敲重奏的凯。 
　　〔下生引众唱前淸江引大唐家有的是骁云云上〕自家奉诏征番。用智杀了丞相悉那逻。此时番将势孤。可擒也。三军前进。〔下净引众唱前淸江引普天西出落的云云上见介净〕来将何人。〔生〕大唐卢元帅。〔净〕认得咱龙莽将军么。〔生〕正为认的你。纔好拿你哩。〔净〕你有王君那厮手段么。〔生笑介〕你家悉那逻那厮何在。〔战介番败下介又上战番败下介生领众杀上〕呀。热龙莽败走了。我军星夜赶去。遇城收城。遇鎭收鎭。杀出阳关以西。正是饶他走上焰磨天。也要腾身赶将去。 

　　【北调脱布衫】〔莽领败兵走上〕想当初壮气豪淘。把全唐看的忒虚嚣。到如今战败而逃。可正是一报还一报。 
　　把都们孩儿怎了也。 

　　【中吕小梁州】〔哭介〕折没煞万丈旄头气不销。鬼哭神号。明光光十万甲兵刀。成抛调。残箭引弓弰 
　　〔内鼓噪报介〕汉兵到也。〔莽〕走走走。那来的休得追赶。 

　　【么】兎窝儿敢盼得番兵到。锦江山乱起唐旗号。闪周遭。天数难逃。血雨漂。兵风噪。难凭国史说咱是汉天骄。 
　　罢了罢了。千里之外。便是祈连山。乃胡汉之界。待我想一计来。〔内雁叫介〕有计了不免裂帛为书。系于雁足之上。央他放我一条归路。万一回兵。未可知也。天天天。只可惜死了那逻丞相呵。 

　　【耍孩儿】从来将相难孤吊。一只手怎生提调。如风卷叶似沙漂。死淋侵无路奔逃。眞乃是玉龙战败飘鳞甲。野兽惊回湿羽毛。央及煞孤鸿叫一两句中肠打动千万个大国求饶。 
　　【煞尾】南朝那一敲。西番这一嚣。老天天望不着咱那窠儿到。吐鲁鲁羞煞咱百十阵的功劳。这一阵儿扫。 
　　走上天山一看。　　　　杀气无边无岸。 
　　做了跌弹班鸠。　　　　说与寄书胡雁。 

　　第十七出　勒功 
　　【夜行船引】〔生引众上〕紫塞长驱飞虎豹。拥貔貅万里咆哮。黑月阴山。黄云白草。是万里封侯故道。 
　　日落辕门鼓角鸣。千羣面缚出番城。洗兵鱼海云迎阵。秣马龙堆月照营。我卢生总领得胜军十万。抢过阳关。一面飞书奏捷。一面乘胜长驱。至此将次千里之程。深入吐番之境。但兵法虚虚实实。且龙莽号为知兵。恐有埋伏。不免一路打围而去。直拿倒了龙莽。方为罕也。〔众应介行介〕 

　　【惜奴娇序】大展龙韬。看长城之外。沙塞飘摇。〔众〕将军令骤雨惊风来到。迢迢千里边城。到处插上了大唐旗号。不小。看图画上秦关汉塞。广长多少。 
　　〔小卒上〕报报报。前面黑■〈土幻〉儿内飞雅惊起。恐有伏兵。〔生〕是也。上有黑云。下有伏兵。快搜剿前去。〔小番将领众上〕煞嘛嘛。克喇喇。〔战介番败走下介生〕此贼。几乎中他之计。〔众〕谅他小小。何足道哉。 

　　【黑麻序】难饶。点点腥臊。费龙争虎斗。一番搜剿。看风飞草动。杀的他零星落雹。〔生〕萧条。血染了弓刀。风吹起战袍。〔雁叫介生射介〕雁云高。宝雕弓扣响。风前横落。 
　　〔众喝采介〕呈上将军。雁足之上。带有数行帛书。〔生看介〕此地是天山天分汉与番。莫教飞鸟尽。留取报恩环。〔生笑介〕诸军且退后。〔背介〕此诗乃热龙莽求我还师。莫教飞鸟尽。留取报恩环。是了。飞鸟尽。良弓藏。看来龙莽也是一条好汉。且留着他。〔回介〕此山名为何山。〔众〕是天山〔生〕玉门关过来多少。〔众〕九百九十九里。〔生〕怎生少一里。〔众〕天山上一片石占了一里。〔生〕从来有人征战至此者乎。〔众〕从古未有。〔生笑介〕怪的古诗云。空留一片石。万古在天山。吾今起自书生。仗圣主威灵。破虏至此。足矣。众将军。可磨削天山一片石。纪功而还。〔众应磨石介〕 

　　【园林好犯】头直上天山那高。打摩崖刨鉏刬锹。向中间平治了一道。山似纸。笔如刀。把元帅高名插九霄。 
　　〔生〕待我题名。〔念介〕大唐天子命将征西。出塞千里。斩虏百万。至于天山。勒石而还。作鎭万古。永永无极。开元某年某月某日。征西大元帅邯郸卢生题。〔放笔笑介〕众将军。千秋万岁后。以卢生为何如。〔众应介〕是。 

　　【忒忒令犯】〔众〕上题着大唐年开元圣朝。下题着大元帅征西的爵号。直接上了祈连一道。折抺了黄河数套。虽则这几行题一片石千椎万凿。这壁厢唐家尽头。那壁厢番家对交。万千年天山立草为标。 
　　〔生〕题则题了。我则怕莓苔风雨。石裂山崩。那时泯没我功劳了。〔众〕圣天子万灵拥护。大将军八面威风自然万古鲜明。千秋灿烂。 

　　【双蝴蝶】便风雨莓苔的气不消。一字字雁行排天际遥。也未必蚤晚间山移石爆。长则在关河上星回日耀。但望着题名记神惊鬼叫。便做到没字碑。也磨洗认前朝。 
　　〔报上〕故国山河阔。新恩日月高。禀老爷。圣上看了捷书。举朝文武大宴三日。封老爷定西侯。食邑三千户。钦取还朝。加太子太保兵部尙书同平章军国大事。圣旨差官迎取已到。望老爷卽便班师。〔众贺介生〕闻此圣恩。便当不俟驾而回。但塞外之事。须处置停当。自天山至阳关。千里之内。起三座大城。墩台连接。无事屯田养马。有事声援策应。不许有违。 

　　【沈醉东风】守定着天山这条。休卖了卢龙一道。少则少千里之遥。须则要号头明。烽瞭远。常川看好。〔众跪介〕承敎。现放着军政司条例分毫。但钦依小将们知道。 
　　〔生〕这等就此更衣了。〔内捧幞袍上更衣介〕 

　　【锦花香】〔生〕你旣然承托。我敢违宣召。好些时梦魂飞过了午门桥。〔叹介〕拜辞这金戈铁马。卸下了征袍。和你三载驱劳。一时抛调。惨风烟泪满阳关道。〔行介〕 

　　【锦水棹】阳关道。来回到。长安道。难轻造。便做我未老得还朝。被风沙也朱颜半凋。从军苦也从军乐。听了些孤雁横秋。画角连宵。金钲奏。金钲奏画鼓敲。嘶风战马把归鞍蹻。人争看霍飘姚。留不住汉班超。〔鼓吹介〕 

　　【鸳鸯煞】满辕门擂鼓回军乐。拥定个出塞将军入汉朝。〔生〕列位将军休要得忘了俺数载功劳。把一座有表记的天山须看的好。 
　　许国从来彻庙堂。　　　　连年不为在疆场。 
　　将军天上封侯印。　　　　御史台中异姓王。 

　　第十八出　闺喜 
　　【桃源忆故人】〔旦引老旦上〕卢郞未老因缘大。赘居崔氏淸河。夫贵妻荣堪贺。忽地把人分破。〔合〕问天天方便些儿个。归到画堂淸妥。 
　　〔长相思〕博陵崔。淸河崔。昔日崔徽今又徽。今生情为谁。去关西。渡河西。你南望相思。我向北相思。丁东风马儿。姥姥。一从卢郞征西。杳无信息不知彼中征战若何。〔老〕仗皇家福力。必然取胜。则是姐姐消瘦了几分。 

　　【掷破金字令】〔旦〕不茶不饭。所事慵妆裹。〔老〕他是为官。〔旦〕为官身跋涉。把令政成抛躱。〔老〕远路风尘。知他是怎么。〔旦〕则为他人才得过。聪明又颇好功名两字生折磨。〔合〕春光去了呵。秋光卽渐多。扇掩轻罗。泪点层波。则为他着人儿那些情意可。 
　　【夜雨打梧桐】〔旦〕拈整翠钿窝。闷把镜儿呵。〔贴〕后花园走走跳跳。〔旦〕待腾那。和你花园游和。〔行介〕做一个宽抬瘦玉。慢展凌波。霎儿间蹬着步怎那。〔旦住介老〕似这水红花也啰。不为奴哥花也因何〔合〕甚情呵。夏日长犹可。冬宵短得么。 
　　〔老〕梅香。取排箫弦子鼓弄一番。和姐姐消遣。〔贴众吹弹介旦〕歇了。 

　　【掷破金字令】砌一会品箫弦索。懆的人没奈何。少待我翠屛深坐。静打磨陀。这好光阴闲着了我。〔贴〕看你营勾了身奇。受用了情哥。还待恁般寻索。特地吟哦。有一般儿孤寡敎怎生过。〔合〕春光去了呵。秋光卽渐多。扇掩轻罗。泪点层波。则为他着人儿那些那些情意可。 
　　【夜雨打梧桐】〔旦〕盼雕鞍你何日归来和我。渺关河淡烟横抹。〔老〕懒去后花园。向前门而望。傥有边报。亦未可知。〔旦〕正是正是。〔行介内打歌介〕虽咱靑春伤大。幽恨偏多。听靑靑子儿谁唱歌。〔贴〕略约倚门睃。翠闪了双蛾。抬头望来。兀自你凤钗微亸。〔合〕甚情呵。夏日长犹可。冬宵短得么。 
　　〔扮将官上〕羽檄飞三捷。恩光下九重。报上夫人。老爷用兵得胜。飞奏朝廷。万岁十分欢喜。着大小文武官员宴贺三日。封老爷为定西侯。食邑三千户。马上差官钦取还朝。掌理兵部尙书。加太子太保同平章军国大事。蚤晚见朝也。〔旦〕这等谢天谢地。 

　　【尾声】〔旦〕喜珠儿头直上吊下到裙拖。天来大喜音热坏我的耳朶。则排比十里笙歌接着他。 
　　去时儿女悲。　　　　归来笳鼓竞。 
　　借问行路人。　　　　何如霍去病。 

　　第十九出　飞语 
　　【秋夜月】〔净引众上〕四马车纔下的这东华路。但是官僚多俯伏。有一班儿不睹事难容恕。〔笑介〕敢今番可图。敢今番可图。 
　　〔净〕深喜吾皇听不聪。一朝偏信宇文融。今生不要寻寃业。无奈前生作耗虫。自家宇文融。当朝首相。数年前。状元卢生不肯拜我门下。心常恨之。寻了一个开河的题目处置他。他到奏了功。开河三百里。俺只得又寻个西番征战的题目处置他。他又奏了功。开边一千里。圣上封为定西侯。加太子太保。兼兵部尙书。还朝同平章军国事。到如今再没有第三个题目了。沈吟数日。潜遣腹心之人。访缉他阴事。说他贿赂番将。佯输卖阵。虚作军功。到得天山地方。雁足之上。开了番将私书。自言自语。卽刻收兵。不行追赶。〔笑介〕此非通番卖国之明验乎。把这一个题目下落他。再动不得手了。我已草下奏稿在此。只为近日萧嵩同平章事。本上要连他签押。恐有异同。我已排下机谋。知他可到。 

　　【西地锦】〔萧上〕同在中书相府。平章两字何如。〔笑介〕喜卢生归到握兵符。和咱双成玉柱。 
　　〔萧〕平明登紫阁。〔净〕日晏下彤围。〔萧〕扰扰朝中子。〔净〕徒劳歌是非。〔萧〕老平章。是非从何而起。〔净〕你不知满朝说卢生通番卖国。大逆当诛。若不奏知。干连政府。〔萧〕怎见得。〔净〕你说他为何到得天山。竟然转马。原来与番将热龙莽交通贿赂。接受私书。〔萧〕卢生是有功之臣。未可造次。 

　　【八声甘州】〔净笑介〕他欺君卖主。勾连外国。漏泄机谟。〔萧〕怕没有此事。此乃番将闻风远遁。成此大功也。〔净笑介〕那龙莽呵佯输诈败。就裏都难料取。旣不呵。兵临虏穴乘胜取。为甚天山看帛书。〔合〕踌躇。这事体非小可之图。 
　　【前腔】〔萧〕有无。这中间情事。隔边庭吊远。要审个眞虚。〔净〕千眞万眞。旣不呵。得了番书。合当奏上。〔萧〕那将在军中呵。随机进止。况收复了千里边隅。〔净怒介〕你朋党欺君。〔萧〕我甘为朋党相劝阻。肯坐看忠臣受枉诛。 
　　〔合前净笑介〕原来你为同年。不为朝廷。这事我已做下了。有本稿在此。你看。〔萧看念介〕中书省平章军国大事臣宇文融。同平章事门下侍郞臣萧嵩一本。为诛除奸将事。有前征西节度使今封定西侯兼兵部尙书同平章军国事卢生。与吐番将热龙莽交通献贿。龙莽佯败而归。卢生假张功伐。到于天山地方。擅接龙莽私书。不行追剿。通番卖国。其罪当诛。臣融臣嵩顿首顿首谨奏。呀。这等重大事情。老平章不先通闻画知。朦胧具奏。虽然如此。也要下官肯押花字。〔净怒介〕萧嵩。你敢敎三声不押花字么。〔萧叫三声不押介净笑介〕好胆量。敎中书科取过笔来。添你一个通同卖国四字。待你伸诉去。〔萧背叹介〕同刃相推。俱入祸门。此事非可以口舌争之。下官表字一忠。平时奏本花押。草作一忠二字。今日使些智术。于花押上一字之下。加他两点。做个不忠二字。向后可以相机而行。〔回介〕老平章息怒。下官情愿押花。〔押介净笑介〕我说你没有这大胆。明日蚤朝。齐班奏去。 

　　功臣不可诬。　　　　奸党必须诛。 
　　有恨非君子。　　　　无毒不丈夫。 

　　第二十出　死窜 
　　〔堂候官上〕铁券山河国。金牌将相家。自家定西侯卢老爷府中堂侯官便是。我家老爷掌管天下兵马数年。同平章军国事。文武百官。皆出其门。圣恩加礼。一日之内。三次接见。看看日势向午。将次朝回。不免伺候。早则夫人到来也。〔旦引老旦贴上〕奴家崔氏是也。俺公相领谢天恩。位兼将相。钦赐府第一区。朱门画戟。紫阁雕檐。皆因边功重大。以致朝礼尊隆。休说公相。便是为妻子的。说来惊天动地。奴家是一品夫人。养下孩儿。但是长的。都与了恩荫。眞是罕稀也。〔内作瓦裂声介旦惊介〕老嬷嬷。甚么响。〔老旦看介〕是堂檐之上一片鸳鸯瓦。碎下来了。〔旦惊介〕呀。鸳鸯瓦为何而碎。〔贴望介〕哎哟。一个金弹儿抛打乌鸦。因而碎瓦。〔旦叹介〕圣人云。乌鸦知风。虫蚁知雨。皮肉跳而横事来。裙带解而喜信至。鸳鸯者夫妇之情也。乌鸦者晦黑之声也。落弹者失圆之象也。碎瓦者分飞之意也。天呵。眼下莫非有十分惊报乎。 

　　【赏花时】俺这裏户倚三星展碧纱。见了些坐拥三台立正衙。树色遶檐牙谁近的鸳鸯翠瓦。金弹打流鸦。 
　　〔内响道介旦〕公相朝回。看酒伺候。〔生引队子上〕下官卢生。在圣人跟前平章了几桩机务。吃了堂饭。回府去也。 

　　【么】俺这裏路转东华倚翠华。佩玉鸣金宰相家。新筑旧堤沙。难同戏耍。春色御沟花。 
　　〔见介旦〕公相朝回。奴家开了皇封御酒。与相公把一杯。〔生〕生受了。〔内奏乐介〕俺先与夫人对飮数杯。要连声叫干。不干者多飮一杯。〔旦〕奉令了。〔生飮介〕夫荣妻贵酒。干。〔旦看介〕公相干了。到奴家唤。夫贵妻荣酒。干。〔生笑介〕夫人欠干。〔旦笑飮介〕这杯到干了。正是小槽酒滴珍珠红。〔生笑介〕夫人。你的槽儿也不小了。〔内鼓介〕报报。听说人马鎗刀。打东华门出。未知何故也。〔生〕由他。俺与夫人唱干飮酒。〔旦飮介〕妻贵夫荣酒。干。〔生〕夫人倒在上面了。这杯干的紧。待我唤。妻贵夫荣酒。干。〔旦〕公相有点了。〔生〕夫人。这是酒泻金茎露涓滴。〔旦笑介〕相公。你的茎长是涓的。〔生笑介内鼓介堂候官上介〕报报。外面人马自东华门出来。塡街塞巷。好不喧闹也。〔生〕且由他。俺与夫人叫第三干。〔儿子走上哭介〕老爷。老夫人。人马鎗刀。济济排排。将近府门来也。〔生惊起介〕 

　　【北醉花阴】这些时直宿朝房梦喧杂。整日假红围翠匝。铃阁远。静无哗。是潭潭相府人家。敢边厢大行踏。〔听介内呼喝叫拿拿介生〕不住的叫拿拿。敢是地方走了贼。反了狱。旣不呵。怎的响刀鎗人哄马。 
　　〔众扮官校持鎗索上叫众军围住介贴老旦惊走生恼介〕谁敢无礼。 

　　【南画眉序】〔众〕圣旨着擒拿。〔生〕是驾上差来的。请了。〔众〕奏发中书到门下。〔生慌介〕门下为谁。〔众〕竟收拿公相。此外无他。〔生怕介〕原来是差拿本爵。所犯何罪。〔众〕中书丞相奏老爷罪重哩。这犯由不比常科。干系着重情军法。〔生〕有何负国。而至于斯。〔官〕下官不知。有驾票在此。跪听宣读。〔生旦跪官念介〕奉圣旨。前节度使卢生。交通番将。图谋不轨。卽刻拿赴云阳市。明正典刑。不许违误。钦此。〔生旦叩头起哭天介〕波查。祸起天来大。怎泣奏当今鸾驾。 
　　〔生〕这事情怎的起呵。 

　　【北喜迁莺】走的来风驰雷发。半空中没个根芽。待我面奏诉寃。〔众〕闭上朝门了。〔生〕争也么差。着俺当朝阑驾。你省可的慢打。商量咱到晚衙。〔众〕有旨不容退衙。〔生哭介〕夫人。夫人。吾家本山东。有良田数顷。足以御寒馁。何苦求禄。而今及此。思复衣短裘。乘靑驹。行邯郸道中不可得矣。取佩刀来。顚不喇自裁刮。〔生作刎旦救介众〕圣旨不准自裁。要明正典刑哩。〔生〕是了是了。大臣生也明白。死也明白。夫人。牵这些业畜。午门前叫寃。俺市曹去也。迟和疾刚刀一下。便违圣旨。除死无加。 
　　〔下高力士上〕吾为高力士。谁救老尙书。今日为斩功臣。闭了正殿。看有甚么官员奏事来。〔旦同儿上〕相公市曹去了。俺牵儿子午门叫寃去。十步当一步。前面正阳门了。〔叫介〕万岁爷爷。寃苦哪。〔高〕万岁爷为斩功臣。掩了正殿。谁敢啰唣。〔旦〕奴家是卢生之妻。诰封一品夫人崔氏。领这一班儿子。来此叫寃呵。〔高背叹介〕满朝文武。要他妻儿叫寃。可怜人也。〔回介〕卢夫人么。有何寃枉。就此铺宣。〔旦叩头介〕万岁万岁。臣妾崔氏伸寃。 

　　【南画眉序】宿世旧寃家。当把卢生活坑煞。有甚驾前所犯。吃几个金瓜。把通番罪名暗加。谋叛事关天当耍。〔合〕波查。祸起天来大。怎泣奏当今鸾驾。 
　　〔高哭介〕可怜可怜。你在此候旨。俺为你奏去。〔旦〕在此搦土为香。祷吿天地。〔拜介〕崔氏在此叫寃。天天。拨转圣人龙威。超拔儿夫狗命呵。这许多时。还未见传旨。〔高同裴光庭上〕圣旨到。旣卢生有寃。着裴光庭领赦。往云阳市。免其一死。远窜广南崖州鬼门关安置。卽刻起程。谢恩。〔高哭介〕可怜可怜。唳鹤无情听。啼乌有赦来。〔下内鼓介众绑押生囚服裹头上〕 

　　【北出队子】〔生〕排列着飞天罗刹。〔□刽子尖刀向前叩头介生〕甚么人。〔刽〕是伏事老爷的刽子手。〔生怕介〕吓煞俺也。看了他捧刀尖势不佳。〔刽〕有个一字旗儿。禀老爷插上。〔生看介〕是个甚么字。〔众〕是个斩字。〔生〕恭谢天恩了。卢生只道是千刀万剐。却只赐一个斩字儿。领戴领戴。〔下锣下鼓插旗介生〕蓬席之下。酒筵为何而设。〔众〕光禄寺摆有御赐囚筵。一样插花茶饭。〔生〕是了。这旗呵。当了引魂旛。帽插宫花。锣鼓呵。他当了引路笙歌赴晚衙。这席面呵。当了个施艳口的功臣筵上鲊。 
　　〔众〕趁早受用些。是时候了。〔生〕朝家茶饭。罪臣也吃勾了。则黄泉无酒店。沽酒向谁人。罪臣跪领圣恩一杯酒。〔跪飮介〕怎咽下也。 

　　【么】暂时间酒淋喉下。还望你祭功臣浇奠茶。〔众〕相公领了寿酒行罢。〔生叩头介〕罪臣谢酒了。〔众〕咦。看的人一边些。误了时候。〔生绑行介〕一任他前遮后拥闹哜喳。挤的俺前合后偃走踢踏。难道他有甚么劫场的人。也则看着耍。 
　　〔众叫锣鼓介生问介〕前面旛竿何处。〔众〕西角头了。 

　　【南滴溜子】旛竿下。旛竿下立标为罚。是云阳市。云阳市风流洒角。〔众〕休说老爷一位。少甚么朝宰功臣这答。套头儿不称孤便道寡。用些胶水摩发。滞了俺一手吹毛。到头也没发。〔生恼介挣断绑索介〕 

　　【北刮地风】呀。讨不的怒发冲冠两鬓花〔刽做摩生颈介〕老爷颈子嫩。不受苦。〔生〕咳。把似你试刀痕俺颈玉无瑕。云阳市好一抺凌烟画。〔众〕老爷也曾杀人来。〔生〕哎也。俺曾施军令斩首如麻。领头军该到咱。〔众〕这是落魂桥了。〔生〕几年间回首京华。到了这落魂桥下。〔内吹喇叭介刽子摇旗介〕时候了。请老爷生天。〔生笑介〕则你这狠夜叉也闲吊牙。刀过处生天直下。哎也央及你断头话须详察。一时刻莫得要争差。把俺虎头燕颔高提下。怕血淋浸展污了俺袍花。 
　　〔众〕老爷跪下。〔生跪受绑刽磨刀介内风起介刽〕好风也。刮的这黄沙。哎哟。老爷的颈子在那裏。〔摩介〕有了。老爷挺着。〔生低头刽子轮刀介内急叫介〕圣旨到。留人留人。〔裴领旨同旦急上〕 

　　【南双声子】天恩大。天恩大。鸣寃鼓由人打。皇宣下。皇宣下。云阳市吿了假。省刑罚。省刑罚。躭惊吓。躭惊吓。一刻丝儿。故人刀下。 
　　圣旨到。卢生罪当万死。朕体上天好生之德。量免一刀。谪去广南鬼门关安置。不许顷刻停留。谢恩。〔放绑介生倒地叩头万岁介〕生受圣人大恩了。来者是谁。〔裴〕是小弟裴光庭。〔生〕贤弟贤弟。俺的头可有也。〔裴〕待我瞧瞧了。〔拍介〕老兄好一个寿星头。 

　　【北四门子】〔生〕猛魂灵寄在刀头下荷荷荷还把俺崄头颅手自抺。裴年兄。俺闲口相问。奏本秉笔者宇文公也要萧年兄肯画知。〔叹介〕要题知斩字下连名。他相伴着中书怎押花。〔裴〕敢萧年兄也不知。〔生〕难道难道。则怕老萧何也放的下这淮阴胯。〔风起叹介〕看了些法场上的沙。血场上的花。可怜煞将军战马。 
　　〔裴〕老兄与嫂嫂在此叙别。小弟回圣上话去。小心烟瘴地。回头雨露天。请了。〔下旦哭介〕怎生来话儿都说不出来。奴家有一壶酒。一来和你压惊。二来饯行。〔生〕卑人见过那些御囚茶饭。早醉饱也。〔旦〕儿子都在午门叩头去了。等他来瞧一瞧去。〔生〕由他由他。他来徒乱人意。夫人。不要他来相见罢了。〔旦哭介〕俺的天呵。也把一杯酒略尽妻子之情。 

　　【南鲍老催】唏唏吓吓。〔酒杯惊跌介旦哎哟介〕战兢兢把不住台盘滑。扑生生遍体上寒毛乍。吸厮厮也哭的声干哑。〔内鼓介内〕卢爷快行快行。有旨着五城催促。不可久停。〔末小旦扮儿子哭上〕我的爹呵。〔旦〕这都是你儿子。怎下的去也。〔生〕是你妇人家。不知朝廷说我图谋不轨。如今安置我在鬼门关外。罪配之人。限时限刻。天呵。人非土木。谁忍骨肉生离。则怕累了贤妻。害了这几个业种。到为不便。〔儿扯要同去介生〕去不得也。儿。〔同哭介〕眼中儿女空钩搭。脚头夫妇难安札。同死去做一榻。〔旦闷倒生扯介〕 

　　【北水仙子】呀呀呀哭坏了他。扯扯扯扯起他。且休把望夫山立着化。〔众儿哭介生〕苦苦苦苦的这男女煎喳。痛痛痛痛的俺肝肠激刮。我我我瘴江边死没了渣。你你你做夫人权守着生寡。〔旦〕你再瞧瞧儿子么。〔生〕罢罢罢。儿女场中替不的咱。好好好。这三言半语吿了君王假。我去。请了。〔旦哭介〕相公那里去。〔生〕去去去去那无雁处。海天涯。 
　　〔虚下旦哭介〕儿子回去罢。难道为妻子的不送上他一程。 

　　【南双斗鸡】君恩免杀。奴心似剐。没个人儿和他和他把包袱打。大臣身价。说的来长业煞。 
　　〔生上见介〕夫人。你怎生又赶上来。〔旦〕为你没个伴当。放心不下。我袖了半截银锞子。你路上顾觅。〔生〕罪人谁敢相近。我独自觅食而行。你还拿这半截锞子回去。买柴籴米。休的苦了儿女呵。 

　　【北尾】罪人家顾不出个人儿罢。我还怕的有别样施行咱。夫人夫人。你则索小心儿守着我万里生还也朝上马。 
　　十大功劳误宰臣。　　　　鬼门关外一孤身。 
　　流泪眼观流泪眼。　　　　断肠人送断肠人。 

　　第二十一出　谗快 
　　【缕缕金】〔宇文笑上〕口裏蜜。腹中刀。奸雄谁似我逞英豪。来的遵吾道。那般痴老。一万重烟瘴怎生逃。家门尽休了。 
　　学生谗臣宇文融便是。一不做。二不休。卢生那厮开河三百里。开边一千里。可谓扶天翊圣大功臣矣。被我奏他通番谋叛。押斩市曹。可恨他妻子淸河崔氏奏免其死。窜居海南烟瘴地方。那里有个鬼门关。怎生活的去。中吾计也。中吾计也。则那崔氏虽一妇人。留在外间。还怕有他萧裴同年拨置生事。我昨密奏一本。崔氏乃叛臣之妻。当没为官婢。其子叛臣之种。俱应窜去远方。圣旨准奏。其子随便居住。崔氏没入外机坊织作。得了此旨我卽刻差京城巡捉使。星夜将崔氏囚之机坊。将他儿子捻出京城去。好来回话也。〔大使上〕兼充五城使。未入九流官。禀老爷。回话。〔宇〕拿崔氏到局坊去了。〔使〕容禀。 

　　【黄莺儿】半老尙多娇。听拘拿。粉泪漂。我穿通驾上人惊倒。家私尽抄。儿女尽逃。则一名犯妇今收到。〔合〕好轻敲。把寃家散了。长是乐陶陶。 
　　〔宇〕你这个官儿到能事。记你一功。送吏部纪录去。〔使叩头谢介〕 

　　杀人须见血。　　　　立功须要彻。 
　　都是会中人。　　　　不劳言下说。 

　　第二十二出　备苦 
　　〔净扮贼上〕脸上几根毛。僭号鬼头刀。小子连州人。一生翦径。这几日空闲。有个兄弟在古梅村。寻他干事去。〔行介〕兄弟在家么。〔丑扮贼上〕半生光浪荡。混名下剔上。〔净〕怎生叫做下剔上。〔丑〕但是讨宝。没有的。不管死活。从颏下一剔剔上去。〔净〕快当快当。兄弟。这几日空过怎好。〔内虎吼介丑〕虎来了。和哥哥前路等人去。谁知虎狼外。更有狠心人。〔下生伞上〕行路难。行路难。不在水。不在山。朝承恩。暮赐死。行路难。有如此。我卢生身居将相。立大功劳。免死投荒。无人敢近。一路乞食而来。直到潭州。州守同年。偷送一个小厮。小名呆打孩。背负而来。过了连州地方与广东接界。只得拚命前去。那小厮也走动些么。〔叫介〕呆打孩。呆打孩。〔童担上〕走乏了。秀才挑了去。〔生〕你再挑一程儿么。〔行介〕 

　　【江儿水】眼见得身难济。路怎熬。凌云台画不到这风尘貌。玉门关想不上厓州道。〔童〕脑领上黑碌碌的一大古子来了。〔生〕禁声。那是瘴气头。号为瘴母。〔叹介〕黑碌碌瘴影天笼罩。和你护着嘴鼻过去。〔走介〕好了。瘴头过了。〔童〕又一个瘴头。〔生〕怎了怎了。这裏有天难靠。北地裏坚牢。偏到的南方寿夭。 
　　〔内虎啸介童哭介〕大虫来了。走不动。〔生〕着了瘴么。有甚么大虫。〔童〕那不是大虫。〔虎跳上生惊介〕天也天也。 

　　【忒忒令】是不是山精野猫。观模样定然为豹。古语云。刀不斩无罪之汉。虎不食无肉之人。咱卢生身上无肉也。〔童〕呆打孩一发瘦哩。〔生〕瘦书生怎做得这一餐东道。赛得过扑赵盾小神獒。〔虎跳介生〕怎生不转额前来跳。意儿不好。 
　　虎有三步打。待咱张起伞来。〔张伞作斗介内叫〕畜生不得无礼。〔虎咬童下生哭介〕大虫拖去呆打孩了。且独自行去。〔行介〕我闲想起来。朝中黄罗凉伞。不能勾遮护我身。这一把破雨伞。到遮了我身。满朝受恩之人。不能替我的命。到是呆打孩替了我命。看来万物有缘哩。〔丑净持刀赶上〕汉子那裏去。〔生惊介〕往海南的〔丑〕讨宝来。讨宝来。〔生〕贫子有甚么宝。 

　　【五供养】雨衣风帽。念卢生出仕在朝。〔净〕在朝一发有宝了。〔生〕些须曾有宝。尽被虎狼饕〔丑〕难道老虎连金银都吃去了。讨打讨打。〔刀背打介生〕不要打。小生也是个有意思的人。〔丑〕要你有意思做甚么。〔生〕小生是个有功劳之人。〔丑〕功劳甚么用。讨宝来。〔生叹介〕咳。我想诸余不要。则买身钱荷包在腰。谁人知意思。何处显功劳。骂你一声黑心贼盗。 
　　〔丑〕没有宝。又骂我贼。下剔上宰了。〔杀生介生作死介丑〕前生有今日。来岁是周年。〔下生醒介〕哎哟。这颈子歪一边去。湿淋侵怎的。〔看介〕是血哩。谁在我颈颏下抹了一刀。喜的不曾断喉。且把颈子端正起来。〔踭起正头叫疼介〕呀。原来大海子。〔望介疼介〕恰好一只船儿也。〔舟子上〕何来血腥气。触污海潮风。汉子。救你一命。〔众不许生上介舟子劝上介〕 

　　【玉札子】〔众〕是乌艚还是白艚。浪崩天雪花飞到。〔内风起介众〕飓风起了。恶风头打住蓬梢。似大海把针捞。浮萍一叶希。带我残生浩渺。 
　　〔生〕好了。前面靑山一带。是海岸了。〔舟〕哎哟。鲸鱼晒翅黑了天。这船人休了。〔众哭介〕 

　　【江神子】则道晚山如扇插云高。怎开交。遇鲸鳌。则他眼似明珠摄摄的把人瞧。翅邦儿何处落。纔一闪。命秋毫 
　　〔内普鲁空空声介众〕坏了。〔船覆众下介生得木板漂走哭上介〕哎哟。天妃圣母娘娘。一片木板儿。中甚用呵。〔风起介〕好了好了。一阵飓风来。前面是岸。尽力跳上去。〔跳介〕谢天谢地。〔内大风吼介生抱颈介〕哎。紧巴着这颈子。可吹不去呢。〔风吼哭介〕吹去颈子怎好。靠着石亭子倒了去也。〔倒介扮众鬼上各色随意舞弄介末扮天曹上〕众鬼不得无礼。呀。此人有血腥气。〔看介〕原来颏下刀伤。将我一股髭须。替他塞了刀口。〔鬼替挦须塞口诨介天曹〕卢生听吾分付。二十年丞相府。一千日鬼门关。〔下生醒介〕哎哟。好不多的鬼也。分明一人将髭须塞了颏下刀口。又报我二十年丞相府。一千日鬼门关。呀。眞个长下胡子了。〔扮二樵夫黑脸蓬头绳扛打歌上〕打柴打柴打打子柴。万鬼堂前一树槐。〔生惊介〕又两个鬼来了。〔樵〕是黑鬼。〔生〕一发吓杀我也。〔樵〕我们是这崖州蛮户。生来骨髓都黑。因此州裏人都叫做黑鬼。我是砍柴的。〔生〕原来这等。你这裏白日有鬼。〔樵〕你不看亭子大金字。〔生看念介〕呀。卢生到了鬼门关。眼见无活的也。〔樵〕你是何等人。自来送死。〔生〕我是大唐功臣。流配来此。〔樵〕州裏多见人说。有大官宦赶来。不许他官房住坐。连民房也不许借他。〔生〕好苦。〔樵〕可怜可怜。我碉房住去。〔生〕怎生叫做碉房。〔樵〕你是不知。这鬼门关大小鬼约有四万八千。但是飓风起时。白日裏出跳。则是鬼矮的离地三寸。高的不上一丈。下面住鬼打搅得荒。我们山崖树杪架些排栏。夜间护着个四德狗子睡。〔生〕怎生叫四德狗子。〔樵〕他一德咬贼。二德咬野兽。三德咬老鼠。四德咬鬼。〔生〕罢了罢了。没奈何护着狗子睡了。则我被伤之人。碉不上去。〔樵〕绳子抬罢。〔抬介〕 

　　【淸江引】狗排栏架造无般妙。个裏难轻造。山崖斗又高。棘刺儿尖还俏。黑碌碌的回回直上到杪。 
　　【前腔】八人抬坌煞那团花轿。这样还波俏。草绳系着腰。黑鬼儿梭梭跳。这敢是老平章到头的受用了。 
　　逃得残生命。　　　　鹪鹩寄一枝。 
　　情知不是伴。　　　　事急且相随。 

　　第二十三出　织恨 
　　〔末扮机坊大使官上〕平生不作皱眉事。天下应无切齿人。自家京城巡捉使。为抄札卢家有功。超升外织作坊一个大使。此乃当朝宰相宇文老爷之恩也。老爷还要处置卢家。但是他夫人织。造粗恶。未完事件。都要起发他一场。想起来也是个一品夫人。大使官多大。去凌辱他。〔想介〕有计了。督造太监将到。撺掇他去凌辱便了。在此伺候。〔丑扮内官上〕本是南内押班使。带作西头供奉官。吾乃掌管织造穿宫内使便是。好几个月不曾下局。大使何在〔末见介〕公公下局。小官整备茶饭伺候。〔丑〕你知近日朝廷有大喜事么。〔末〕不知。〔丑〕乃是吐番国降顺中华。带领西番一十六国侍子来朝。所费锦段赏犒不赀。故来催攒。你可知事。〔末〕小官知事。只是外机坊钱粮有限。无可孝敬公公。〔丑恼介〕不孝敬公公么。多大孙孙子哩。〔末〕不敢说。有一场大孝敬。只要老公公消受得。〔丑〕怎么大孝敬。〔末〕老公公半年不到此间。有个织妇。系卢尙书妻小。那尙书积贯通番。得些宝玉珍珠。都在那妻子手裏。〔丑〕难道他双手送来。〔末〕马不吊不肥。人不吊不招。吊将起来就招了。〔丑〕我内家人心慈。〔末〕小官打耳眯子。〔丑〕着。凭仗太监公公。欺负卢家妈妈。〔下旦贴抱锦上〕 

　　【破齐阵】一旦内家奴婢。十年相国夫人。零落归坊。淋漓当户。织处寸肠挑尽。怎禁得吚轧机中语。待学个回环锦上文。残啼双翠颦。 
　　〔殢人娇〕小织机坊。烟锁几重帘箔。挑灯罢。停梭梦着。流人江岭。半夜归来飘泊。宫墙近也。又被啼乌惊觉。望断银河心缅邈。恨蓬首居然织作。天寒翠袖。试彩鸳双掠。正脉脉秦川。回文泪落。奴家卢尙书之妻淸河崔氏。儿夫罪投烟瘴。奴家没入机坊。止许梅香一人相随。暗想公相在朝。夫荣妻贵。府堂之内。奴婢数百余人。奴有金貂。婢皆文绣。谁知一旦时事变迁。这也不在话下了。只是夫离子散。好不伤心呵。 

　　【渔家傲】机房静。织妇思夫痛子身。海南路。叹孔雀南飞。海图难认。〔贴〕到宫谱宜男双鸳处。怕钿愁晕。梅香呵。昔日个锦簇花围。今日傍宫坊布裙。〔合〕问天天。怎旧日今朝。今朝来是两人。 
　　〔旦〕在此三年。满朝仕宦。没个替相公表白寃情。〔贴〕好苦好苦。 

　　【摊破地锦花】〔旦〕大寃亲。把锦片似前程刌。一谜谜尘。白日裏黑了天门。待学苏妻织锦回文。〔合〕奏明君。倘然间有见日分。 
　　〔贴〕夫人。织锦回文。献上御览。召还相公。亦未可知。笔砚在此。先塡了词。好上样锦。〔旦写介〕宫词二首。调寄菩萨蛮。待我铺了金缕朱丝。梅香班织。〔贴〕是如此。〔旦铺锦上织介〕 

　　【剔银灯】无情緖丝头乱厮引。无断倒挑丝儿厮认。一缕缕金衬着一丝丝柔肠恨。一字字诗隐着一层层花球晕。〔合〕回文玉纤抛损。一溜溜梭儿撺过泪墨痕。 
　　〔内喝介贴〕催锦的官儿将到。夫人趱起些。 

　　【麻婆子】织就织就官锦。上辞儿受苦辛。蟋蟀蟋蟀天将冷。停梭怅远人穿花锦。滴泪眸昏。一勾丝到得天涯尽。〔内喝介合〕促织人催紧。愁杀病官身。〔末同丑响道上〕 

　　【粉蝶儿】帽带馄饨。高带着牙牌风韵。 
　　〔末〕已到机坊。〔丑〕还不见机户迎接可恶可恶。〔贴慌介〕督造内使来到。夫人。患难之中。只索迎接。〔旦〕我乃一品夫人。有体面的。你去便了。〔贴应跪接介〕机户迎接公公。〔丑笑介〕好好。起来起来。你就是卢夫人哩。〔贴〕机户叫做梅香。〔丑问末介〕怎么叫做梅香。〔末〕梅香者丫头之总名也。春间讨的是春梅。冬天讨的是冬梅头上害喇驴的叫做喇梅。不知是卢尙书那一时讨的。总名梅香。〔丑笑介〕梅香梅香。有甚香处。〔末〕梅香者暗香也。都在衣服裏下半截。〔低介〕吊起那一阵阵香。满屋窜来。〔丑低〕你纔说珠宝一事。这丫头可知。〔末〕他是卢尙书的通房。怎生不知。〔丑叹介〕则他便是卢尙书通房。其实欠通。〔末〕不要管他。只听我说一句。你发作一番便了。〔丑〕领教了。〔见介〕卢家的那裏。〔旦〕公公少礼。〔丑恼介〕哎哟。你是管下的机户。不磕头。却教公公少礼。难道做公公的你处磕头不成。且抬犒赏夷人的锦段来瞧。〔末〕千字文编号。有个八段锦。犒赏夷人字号。宣威沙漠。臣伏戎羌。每个字号该锦八疋。八八六十四疋。〔丑〕呈样来。〔贴呈锦介〕这宣威沙漠的样锦。〔末耳语介丑〕呀。锦文嚣薄不中不中。〔贴又呈锦介〕这是臣伏戎羌的锦。〔末耳语介丑〕忒软了。〔贴〕公公是不知。这宣威沙漠字号的锦。就要沙一般薄。臣伏戎羌的锦。就要绒一般软软的。都是钦降锦样儿。〔丑问末介〕敢是钦降的。〔丑〕你去点数来。〔末点介〕只有七七四十九疋。少造了八八六十四疋。〔丑恼介〕好打哩。〔做打介贴遮旦哭介〕 

　　【普天乐犯】锦官院把时光尽。织作署风雷迅。〔末耳语介丑〕是哩。这锦上丝文长是断的。且不打正身。打这丫头伤春懒慢。〔旦〕他作官身甚伤春。到是俺缕金丝肠断怀人。〔末耳语介丑〕是哩。怀人便是伤春。伤春便是怀人。好打好打。〔旦背哭介〕织锦字字萦方寸。怎觑的一丝丝都是泪痕滚。〔回身指末介〕恨无端贝锦胡云。〔指锦介〕似这官锦如云。甚干忙要巴巴羯羯你这内家人。 
　　〔末背嘴介〕妇人骂老公公哩。骂你巴。又骂你羯狗。好发作了。〔丑恼介〕呀。偏我巴你不巴。我羯你不羯。本待不寻思你。不怕不寻思你。待我亲自问他。那囚妇过来。听见你丈夫交通番回。有宝玉珍珠多少。拿送公公镶帽顶闹妆鸾带可好。〔旦〕家私都打没了。那讨哪。〔末耳介丑〕是了。马不吊不肥。人不打不招。先把梅香吊起来。〔吊介末假救介〕老公公休打他。他自招来。〔丑打贴不伏介〕哎哟。宝贝都没有了。珍珠到有些儿。〔丑〕在那裏。〔贴〕裙窝裏溜的。〔贴尿诨介丑〕这是梅香下截的香窜将出来了。〔内喝道丑末慌介〕司礼监公公响道了。〔走介高上〕 

　　【金鸡叫】帽拥貂貚。红玉带蟒袍生晕。可怜金屋裏有向隅人。何日金鸡传信。 
　　自家高力士便是。〔叹介〕我与平章卢老先生交游有年。一旦远窜烟方。妻子没入外机坊织作。〔叹介〕好些时不曾看得他。知他安否。〔丑末跪接介〕督造机坊内使大使叩头迎接老爷。〔高〕去。〔进见介高〕夫人拜揖。〔旦〕不知老公公出巡。妾身有失迎接。〔高〕几番遣人送些酱菜时鲜。可到呢。〔旦〕都领下了。〔哭介〕老身好苦也。 

　　【朱奴儿犯】机丝脆。怕彄忙摘紧。机丝润看雨暄风煴。又怕展污了几夜残灯烬。奴便待尽时样花文帖进。〔高〕使得使得。〔旦〕奴家还有一言吿禀。官锦之外。奴家亲手制下粉锦一端。回文宫词二首。献上御览。也表白罪妇一片苦心。〔高〕这不妨便与献上御前。或有回天之喜。〔合〕凄凉运。凭谁问津。问天公怎偏生折罚罚这弄梭人。 
　　〔贴哭叫介〕老公公饶命。〔高〕夫人。饶了这丫头罢。〔旦〕不是老身难为他。不敢诉闻。都是贵衙门督造内使。〔高〕怎的来。〔旦〕到这也不催锦。也不看锦。只是打闹。讨宝贝若干。珍珠若干。老公公。你说罪犯之妇那讨呵。〔高恼介〕原来这等。小的儿快放下来。〔丑忙松绑介高〕军校带着小的。衙门伺候。〔拿丑下介〕也是大使作弄他。〔高〕连那大使拿着。〔拿介〕 

　　【尾声】〔高〕缕金箱点数了且随宜进。〔旦〕聒杀人那促织儿声韵。〔高〕夫人老尙书呵。终有日衣锦还乡你心放稳。 
　　抛残红泪湿窗纱。　　　　织就龟文献内家。 
　　但得丝纶天上落。　　　　犹如锦上再添花。 

　　第二十四出　功白 
　　【六么令】〔宇文同萧上宇〕龙颜光现。探龙珠怕醒龙眠。〔萧〕五云高处共留连。黄阁老。紫薇仙。〔宇〕万年枝上葫芦纒。 
　　〔萧〕老相公怎么说个葫芦缠。〔宇笑介〕脚不缠不小。官不缠不大哩。今日诸番侍子来朝。圣主御楼受贺。实乃满朝之庆也。〔萧〕恰好裴年兄以中书侍郞掌四夷馆事。前来引奏。必有可观。 

　　【前腔】〔裴上〕天朝馆伴。尽华夷押入朝班。雕题侍子汉衣冠。同舞蹈。拜金鸾。长呼万岁天可汗。 
　　〔裴〕二位平章老先生请了。今日侍子趋朝。君王受贺。旧规光禄寺排筵宴。织作坊赐文锦。俱已齐备。恭候驾临。〔宇〕众侍子礼当丹墀站立。〔各侍子上〕古鲁古鲁。力喇力喇近随汉使千堆宝。少答戎王万疋罗。〔宇〕分付诸番侍子。门外候驾。〔各侍下内响仗介上引高力士众上〕 

　　【夜行船】日华高罩长明殿。遶垂旒万里江山。五国单于。三韩侍子。都俯伏在丹墀北面。 
　　〔宇萧见介裴见介〕中书侍郞掌四夷馆事臣裴光庭谨奏我王。有吐番国侍子。领西番诸国侍子朝见。〔高〕传旨。侍子丹墀下听旨。〔裴呼万岁介宇萧裴〕恭贺万岁。天威远播。臣等谨排御筵。奏上千秋万寿。〔进酒介〕 

　　【好事近】花舞大唐年。罄欢心太平重见。喜一天铺满和风甘雨祥烟。齐天福寿。听海外讴歌来朝献。御楼前细乐风传。玉盏内金盘露偃。〔内唱诸番侍子进酒侍子上〕古鲁古鲁。力喇力喇。吾乃吐番大将热龙莽之子。俺父亲当年战败。为卢元帅追剿。危急之际。白雁题书。求他拨转马头。放条归路。书云。莫教飞鸟尽。留取报恩环。今日远闻卢元帅到为咱父亲之故。负罪衔寃。父亲不忍。启奏番王。着咱充为侍子。领带各番侍子来朝。奏对之际。辩雪其寃。报恩之环。正在此矣。今当见驾。不得造次。〔众古鲁介俯伏呼万岁万岁万万岁叩头起舞介〕 

　　【千秋岁】好尧天。单照着唐朝殿。十二柱金龙爪齐现。叠鼓声喧。阑单单做一字儿寿星来献。回回舞。婆罗旋。锦帽上花枝低颤。舞袖班阑卷。做狮蹲象跪。俯伏阶前。 
　　侍子们上天可汗万万岁一杯酒。〔上〕劳你们国中远来。寡人何德致此。各言其故。〔侍〕以前诸国。倚恃山川。自外王化。自经卢元帅西征。诸番震恐。方知萤火难同日光。敬遣小臣瞻天朝贺。〔上〕原来如此。岂非前节度使卢生乎。叫内侍。将钦赏花文锦匹。唱数分给了。赴四夷馆筵宴。〔高唱礼介〕侍子朝门外领赏。叩头。〔侍子叩头呼万岁介〕自识天朝礼。方知将帅功。〔下高数锦介〕侍子跪听颁锦。细法眞红大百花四疋。绯红天马六疋。靑紫飞鱼八疋。翠池狮子锦十疋。八答云雁锦二十疋。簇四金鵰锦二十疋。大窠马打球锦四十疋。天下乐锦五十疋。犒设红锦一百疋。启万岁爷夷人官锦钦依散完。官锦之外。余下一端。〔上〕取来寡人观之。〔看介〕原来织成几行字在上面。〔念介〕词寄菩萨蛮。○梅题远色春归得。迟乡瘴岭过愁客。孤影雁回斜。峯寒逼翠纱。窗残抛锦室。织急还催织。锦官当夕情。啼断望河明。○还生赦泣人天望。双成锦匹孤鸾怅。独泣见谁怜。流人苦瘴烟。生亲还弃杼。鸳配关河戍。远心天未知。人道赦来时。〔裴跪介〕臣览此词。可以回文读之。〔念介〕明河望断啼情夕。当官锦织还催急。织室锦抛残。窗纱逼翠寒。峯斜回雁影。孤客愁过岭。瘴乡迟得归。春色远题梅。○时来赦道人知未。天心远戍河关配。鸳杼弃还亲。生烟瘴苦人。流怜谁见泣。独怅鸾孤匹。锦成双望天。人泣赦生还。〔上〕奇哉奇哉。看锦尾必有名姓。是了。外织作坊机户臣妾淸河崔氏造进。呀。淸河崔氏何人也。〔裴〕前征西节度使卢生之妻。〔上〕呀。原来卢生家口。入官为奴。伤哉此情。可以赦之。〔宇〕启上我王。卢生通番卖国。罪不容诛。〔上〕萧卿以为何如。〔萧〕听此侍子之言。卢生乃功臣也。〔宇文恼介〕呀。萧嵩为臣反复不忠。万岁可倂诛之。〔上〕他如何反复不忠。〔宇〕论卢生本头有萧嵩名字。〔萧〕臣并无押花。〔宇〕臣袖有原本在此。呈上。〔高接本上览介〕平章军国大事臣宇文融同平章事门下侍郞臣萧嵩谨奏。呀。是有萧卿之名。再看奏尾。呀。萧卿押有花字。何得推无。〔萧〕此非臣之眞正花押。〔上〕怎生是眞正花押。〔萧〕臣嵩表字一忠。平日奏事花押。草作一忠二字。及构陷卢生事情。宇文融预先造下连名奏本。协同臣进。臣出无奈。押此一花。暗于一字之下。忠字之上。加了两点。是个不忠二字。见得宇文此奏。大为不忠。非臣本意。〔宇〕万岁看此人卖友欺君。当得何罪。〔上怒介〕呀。宇文融与卢生同时将相。掩蔽其功。谮以大逆欺君卖友。非融而谁。高力士。与我拿下。〔高绑宇介宇〕哎哟。这难题目轮到我做了。到头终有报。来早与来迟〔下上〕萧裴二卿传旨差官。星夜钦取卢生还朝。拜为当朝首相。妻崔氏卽时放出。复其一品夫人。仍赐官锦霞帔一袭。诸子门荫如故〔叹介〕寡人若非吐番诸侍子之言呵。 

　　【尾声】十大功臣不雪的寃。且和俺疎放他满门良贱。〔众〕这是主圣臣忠道两全。 
　　盆下无由见太阳。　　　　南冠君子窜遐荒。 
　　忽然汉诏还冠冕。　　　　计日应随鸳鹭行。 

　　第二十五出　召还 
　　【赵皮鞋】〔司户官上〕出身原在国儿监。趁食求官口带馋。蛇羹蚌酱饱腌臜。海外的官箴过得鹻。 
　　小子崖州司户。眞当海外天子。长梦做个高官。忽然半夜起水。好笑好笑。一个司户官儿。怎能巴到尙书阁老地位。不想天吊下一个卢尙书来此安置。长说他与朝廷相知。还有钦取之日。小子因此再也不难为他。谁想上头没有他的路。昨日接了当朝宇文丞相密旨。说他最恨的是卢尙书。叫我结果了他的性命。许我钦取还朝。不次重用。思想起来。八品官做下这场方便事。讨了钦取。有甚不好。今早缺官署印。卢生可来参见也。 

　　【步蟾宫】〔生上〕吃尽了南州靑橄榄。似忠臣苦带余甘。三年憔悴甚江潭。有百十倍的带围淸减。 
　　俺卢生有罪流配此州。州无正官。便是司户官儿署掌。也不免过去见他。〔见介〕司户先生拜揖。请了。〔丑恼介〕呀。你是何人。〔生〕长在此相见的卢生。〔丑〕你不说是卢生罢。卢生流配之人。目今掌印。便是你收管衙门。不应得你叩头站立伺候。叫我一声司户。就请了去。好打好打。〔生〕谁敢。〔丑〕便叫牢子打哩。〔众拖生打介生〕有何罪过呵。〔丑〕还不知罪。 

　　【红衲袄】打你个老头皮不向我门下参。打你个硬骹儿不向我庭下跕。打你个蠢流民尽着■〈口婪〉。打你个暗通番。该万斩。〔生〕宇文公可恨可恨。〔丑〕宇文相公甚么样好人。你也骂他。打你个骂当朝一古子的谈。〔生〕不要哩。朝廷有用我之时。〔丑〕打你个仗当今一块子的胆。〔生笑介丑〕打的你皮开肉绽还气岩岩也。打了呵还待火烙你头皮铁寸嵌。 
　　【前腔】〔生〕我分的大朝家辩谄谗。怎到你小官司行对勘。则道住的是狗排栏身自躭。谁想过了鬼门关刑较惨。罢了罢了。旣在矮檐下。怎敢不低头。扑着口三千段朝家事一谜的缄。抢着头十二分你本官前再不敢。你打的我血淋侵达喇的痛镵镵也。怎再领得起你那十指钻钳泼火燂。〔铁钤生头火烙生足介使臣带将官捧朝服上〕 

　　【缕缕金】将雨露洒烟岚。皇宣催请急旧新参。一点三台路海风吹暗。堂堂天使此停骖。过来的鬼门站。 
　　〔内上报介〕天使到来。钦取宰相回朝。〔丑惊喜介〕我的宇文老爷。小官还不曾替你干的事。就蒙你钦取我拜相回朝。领戴领戴。且把老头儿监候。〔作接使臣不跪使问介〕是甚么官儿。不跪。〔丑〕天使来取司户回朝拜相。体面不跪。〔使〕咄。快起去。卢老爷那裏。〔丑慌取生出介使〕卢老先生憔悴至此。有钦赐朝服。〔生更衣户慌介使读诏介〕皇帝诏曰。咨尔前征西节度使兵部尙书卢生。以朕一时不明。陷汝三年边障。宇文融今已伏诛。赐汝定西侯爵邑如故。钦取还朝。尊为上相。兼掌兵权。马头所到先斩后奏。钦哉。谢恩。〔使见介〕敢问老先生到此多年了。 

　　【红芍药】〔生〕有三年不到朝参。云阳市别了妻男。侥幸煞天恩免囚轞日南珠满泪盘沾糁。受尽热和咸。纔记起风淸河淡。〔合〕喜重归相府潭潭。有的这靑天湛湛。 
　　〔丑自绑上请罪介〕那裏知朝廷眞有用他之时。宇文公。宇文公。弄得我没上没下的。只得前去请死。〔见介〕司户小人有眼不识太山。绑缚阶前。合当万死。〔生笑介〕起来。此亦世情之常耳。 

　　【红衫儿】是则是世间人都扯淡。有的闲窥瞰。也着些儿肚子包含。都不计较你了。自羞惭。把你那絮叨叨口业都除忏。〔丑〕老爷纵饶狗命。狗心不稳。顚倒号令。施行了罢。〔生笑介〕疑惑我后来么。大人家说过了无欺蘸。头直上靑天监。 
　　〔丑叩头介〕天大肚子的老爷。叩头。千岁千千岁。〔生〕君命召。就此起行了。〔黑鬼三人上〕黑鬼们来送老爷。〔生〕劳苦你三年了。 

　　【会河阳】地折底走过琼厓万儋。谢你鬼门关口来相探。〔丑〕地方要起老爷生祠。千年万载。〔生〕要立生祠。立在他狗排栏之上。生受他留我住站。我魂梦游海南。把名字他碉房嵌。司户。我去后好看觑黑鬼。要他黑爷儿稳着那樵歌担。蛋夫妻稳着那鱼船缆。 
　　我去也。〔行介〕 

　　【红绣鞋】皇宣一纸鸾椷。鸾椷。车尘马足■〈走参〉■〈走覃〉。■〈走参〉■〈走覃〉。笑奸贪枉愚滥。把时情憾皇恩感。乌头蘸旧朝簪。 
　　【尾声】谗痕妬迹无沾嵌。向凤凰池洗净征衫。今后呵。海外山川长则是画屛风边际览。 
　　海外流人去。　　　　朝中宰相归。 
　　举头红日近。　　　　回首白云低。 

　　第二十六出　杂庆 
　　【大迓鼓】〔工部大使上〕小官工作场。功臣甲第。盖造牌坊。鲁班墨线千年样。高阁楼台金玉装。〔合〕赏犒无边。愿他官高寿长。 
　　自家工部营缮所一个大使。奉旨盖造卢老爷大功臣坊。勑书阁。宝翰楼。醉锦堂。翠华台。湖山海子。约二十八所。各工奏完。卢府赏银三千锭。花酒不计其数。好气槪也。 

　　【前腔】〔廐马大使上〕小官羣牧坊。功臣赐马。夜白飞黄。方圆肥瘦都停当。稳称他一路鸣珂袅袖香。 
　　〔合前〕学生飞龙廐一个管马大使。万岁爷御楼上见卢府各位公子。朝马肥瘦不一。诏选内廐马三十匹。送到卢府乘坐。蒙卢府赏我大使官一秤马蹄金。押马的九十余人。各赏金钱一百贯。好不兴也。 

　　【前腔】〔户部大使上〕小官册籍廊。为功臣田土。诏拨皇庄。山田水碓何为广。更有金谷名园胜洛阳。 
　　〔合前〕小子户部黄册库大使。奉旨赍送钦赐田园数目。田三万顷。园林二十一所。送到卢府。蒙赏契尾钱一万缗。好利市也。 

　　【前腔】〔乐官绿衣花帽上〕小官内敎坊。要功臣行乐。赐与糟糠。〔内〕连龟婆都去了。〔乐〕偷卖了一个粉头。老婆替哩。吹弹歌舞都停当。只怕夫人是个吃醋王。 
　　〔合前〕贱子是新袭职的龟官儿。万岁爷赐功臣女乐。钦拨仙音院二十四名。以按二十四气。蒙礼部裴老爷差委。送去卢府。女妓都留着用。赏贱子砑光插花帽一顶。百花衣一件。金钱一千贯。好不兴也。〔唱合前与前三官见介乐〕三位老先唱偌。〔众恼介〕反了反了。臭龟官敢来唱偌。〔乐〕你官多大。〔众〕更不大也是一考三年。三考九年。朝廷大选。六品行头。出去为民之父母。你何等样。开口唱偌。〔打介〕也罢。不要打他。瞧他家小娘儿去。〔乐〕老先老先。我家小娘连娘都牵在卢府去了。〔众〕这等权把你当小娘。唱个小曲儿。唱的好罢。不然呈吿礼部堂上。打碎你的壳。〔乐〕也罢。便做小娘唱个银纽丝儿。〔唱介〕爱的是奴家一貌也花。亲亲姊妹送卢家。好奢华。独自转回衙。风吹了绿帽纱。斜簪一朶花。小攒金袖软靴儿乍。撞着嘴唇皮疙癞。臭寃家。把咱背克喇。钻通斗不着也他。我的外郞夫呵。唰龟儿我龟儿唰。〔众〕唱的好。再唱再唱。〔乐〕罢了。〔众诨内响道介众〕太老爷下朝房了。走走走。正是人逢开口笑。花插满头归。〔下〕 

　　第二十七出　极欲 
　　【感皇恩】〔旦引贴上〕依旧老平章。平沙堤上。宴罢千官拥门望。归来袍袖长。是御炉烟扬。皇恩深几许。如天广。〔贴〕御宿田园。御书楼榜。御乐仙音整排当。〔旦〕满床簪笏。尽是绮罗生长。年光休去也。留淸赏。 
　　〔集句〕遥见飞尘入建章。红英扑地满筵香。谁知不向边城苦。为报先开白玉堂。相公自岭海归来。二十年当朝首相。今日进封赵国公。食邑五千户。官加上柱国太师。先荫儿男一齐升改。长子僔翰林侍读学士。次子倜吏部考功郞。三子俭殿中侍御史。四子位黄门给事中。这梅香伏侍相公。也养下一子。叫做卢倚。因他年小。挂选尙宝司丞。孙子十余人。都着送监读书。恩荣至矣。几日前父子侍宴御楼之上。万岁爷凭阑望见我家朝马肥瘦不齐。卽便选赐御马三十匹。宴罢之际。闻得老相公家中少用女乐。卽便分拨仙音院女乐二十四名。以应二十四气。又赐田园楼馆。形胜非常。此时相公出朝。我教排设家宴想俱整齐。相公早到。〔众拥生上〕向晓入金门。侍宴龙楼下。身惹御炉烟。归来明月夜。我卢生出将入相。五十余年今进封赵国公。食邑五千户。四子尽升华要。礼绝百寮之上。盛在一门之中。侍宴方阑下朝归府。不免缓步而行。 

　　【中吕粉蝶儿】锦绣全唐。眞乃是锦绣全唐。闹堂餐偏醉上我头厅宰相。有那些伴飮班行。压沙堤。归软马。是我到有些美怀佳量。转东华蓦着我庭堂。又逼札的我那夫人酬唱。 
　　〔见介〕夫人。恭喜了。进封为赵国夫人。侍宴而归。不觉梨花月上。〔旦〕妾因御赐楼台几所。因此开红妆宴。上翠华楼。陪公相尽通宵之兴。〔生〕少待少待。你四个儿子都摆着一路头踏。鸣珂佩玉而回。〔四子冠带上〕兄弟同日升荫。拜见老爷老夫人去。〔见礼介〕礼乐衣冠地。文章富贵家。南山开寿域。东海溢流霞。爹娘在上。容孩儿们敬上一杯贺酒。〔进酒介〕 

　　【泣颜回】列桂捧琼觞。满冠盖靑云成浪。穿朝入苑无非戚畹宫墙。老爷。你把朝堂稳坐。一家儿门户山河壮。保苍生你大古裏驰名。荷皇封小的儿沾赏。 
　　〔旦〕院子。请官儿堂下飮酒。〔四子跪介〕禀老爷老夫人。儿子荷爹娘福庇。新受皇恩。各衙门俱有公宴。〔生〕正是。衙门公宴。不可迟迟。〔四子打躬退介〕暂赴鸳行席。长趋燕喜堂。〔下内作乐生叹美介旦〕老公相不知。此乃皇恩颁赐女乐二十四名。按二十四气。吹弹歌舞。可谓妙矣。〔生〕哎哟。我只道是家常雅乐。原来教坊之女。咱人不可近他。〔旦〕怎生不可近他。〔生〕寻常女子有色无声。名为哑色。其次有声而未必有色。能舞而未必能歌。只有教坊之女。搅筝琶。舞霓裳。乔合生。大迓鼓。醉罗歌。调笑令。但是标情夺趣。他所事皆知。所以君子可视也。不可陷也。可弃也。不可往也。且其幼色取自鲜姸。假母教其精细。容止则光风霁月。应对则流水行云。加之粉则太白。加之朱则太赤。高一分则太长。低一分则太短。诗家说道。月出皎兮。美人嫽兮巧笑倩兮。美目盼兮。那一盼你道是甚么盼。把你的心都盼去了。那一笑你道是甚么笑。把人那魂都笑倒了。故曰。皓齿蛾眉。乃伐性之斧。莺声燕语。乃叫命之枭。细唾黏津。乃腐肠之药。翻床跳席。乃橜痿之机。老子曰。五色令人目盲。五音令人耳聋。所以小人戒色。须戒其足。君子戒色。须戒其眼。相似这等女乐。咱人再也不可近他。〔旦〕这等。公相可谓道学之士。何不写一奏本。送还朝廷便了。〔生笑介〕这却有所不可。礼云。不敢虚君之赐。所谓却之不恭。受之惶愧了。〔旦〕公相。听你说白一篇。到躭误了几个曲儿。叫女乐近前。劝公相酒。〔女乐叩头介生〕你们都是奉旨来的。请起请起。唱的唱。舞的舞。 

　　【上小楼】〔乐〕我则望仙楼排下这内家妆。步寒宫出落的紫霓裳。一个个淸歌妙舞世上无双。把红牙儿撒朗。羯鼓儿绷邦。间的是吉琤琤的银鴈儿打的冰弦喨。吸乌乌洞箫声悠漾。把我这截云霄不住的歌喉放。唱一个残梦到黄粱。〔生〕怎说起黄粱。〔众〕不是。唱一个残韵绕虹梁。 
　　【泣颜回】〔生〕轩昂。气色满华堂。立宫花济楚。珠佩玲琅。谢夫人贤达。许金钗十二成行。插花筵畔捧莲杯。笑立娇模样。蚤餐他凤髓龙肝。却沾承黛绿蛾黄。 
　　〔旦〕启相公得知。还有酒在翠华楼。为今夜暖楼之宴。〔生〕贤德夫人也。淡月笼云。玉阶之上可以翫赏。侍女们燃百十枝绛纱灯。细乐导引。我与夫人缓步游赏一回。〔贴众灯笼细乐行介〕 

　　【黄龙衮犯】踢荡荡的蹬道三条。滴溜溜的平川一掌。蔼溶溶的淡月长空。高簇簇的纱笼翠晃。抵多少银烛朝天紫陌长。〔笑跌介〕待不笑呵。不是他红生生翠袖双扶。把我脆设设的肝肠一■〈尙〉。 
　　〔内奏乐笑声道响介生〕前面几十对纱灯晌道。问是谁家。〔贴众问介内应介〕便是我家四位官儿宴归私宅。〔生笑介〕好人家也。前面翠华楼了。 

　　【扑灯蛾犯】霭靑靑烟袅袖炉香。厮琅琅落花御沟漾。喞喳喳晚风飘细乐。齐怎怎千步廊回向。高艳艳的金牌玉榜。软幽幽粉楼下垂杨。密札札雕檐画戟。雄纠纠有笑天狮门外滚球场。 
　　〔到介旦〕公相。你看翠华楼前面钦赐碧莲湖三十六景。〔生〕眞乃神仙景致。女乐们扶我与夫人上楼去。〔上介生〕大觥洒酒来。与夫人痛飮。 

　　【上小楼犯】展嵬嵬登了阁。砌臻臻游了房。眞乃是倚着红云。踏着红莲。逗着红妆。〔旦〕老爷请酒。〔做酒翻湿袖介生〕笑的来酒影花枝。酒摇灯晕。酒生袍浪。越显的这风淸也似月朗。 
　　〔旦〕高楼良夜。相公可以尽怀。〔乐争持生介生〕听我分付。今夜便在楼中。派定此楼。分为二十四房。每房门上挂一盏绛纱灯为号。待我游歇一处。本房收了纱灯。余房以次收灯就寝。倘有高兴。两人三人临期听用。〔乐笑应介〕 

　　【叠字犯】拍拍红喧翠嚷。匝匝情深意广。沉沉的玉漏稀。娟娟的风露凉。悉的悉喇宿鸟儿湖上。闪闪开红纱绣窗。一个个待枕席生香。落落滔滔取情儿翫赏。笑笑笑人生几百岁。醉煞锦云乡。 
　　〔旦〕夜阑了。相公将息贵体。〔生〕夫人。吾今可谓得意之极矣。 

　　【尾声】论功名为将相。也是六十载擎天架海梁。夫人。向后呵。我则把这富贵荣华和咱慢慢的享。 
　　美景天将锦绣开。　　　　升平元老醉金杯。 
　　夜夜笙歌归院落。　　　　朝朝灯火下楼台。 

　　第二十八出　友叹 
　　【挂眞儿】〔萧上〕生意尽凭黄阁下。叹元寮病染霜华紫禁烟花。玉堂风月。长好是精神如画。 
　　故交君独在。又欲与君离。我有新愁泪。非关秋气悲。下官萧嵩忝同平章事。有首相卢老先生。乃同年至交。年今八十有余。忽然一病三月。重大事机。诏就床前请决。皇上恩礼异常。至遣礼部官各宫观建醮禳保。那礼部堂上是裴年兄。上香而回。必然到此。〔裴上〕 

　　【番卜算】元老病能瘥。圣主心萦挂。〔见介萧〕年兄。这一番祈祷是如何。要作从长话。 
　　年兄。卢老先生平日精神甚好。因何一病缠绵。 

　　【风入松】〔裴〕略知元老病根芽。说起一场新话。〔萧〕是阁中机务所劳。〔裴〕非关阁下伤劳杂。是房中有些儿兜荅。〔萧〕呀。难道卢老先生此时还有余话。〔裴〕好采战说长生事大。皇恩赐女娇娃。 
　　〔萧〕有这等的事。老夫人怎不阻他。〔裴〕都道彭祖年高八百。也用采女之术。 

　　【前腔】〔萧〕老年人似纸烘残蜡。能禁几阵风花。千年彭祖今亡化。顚倒着折本生涯。〔裴〕卢年兄富贵已极。止想长生一路了。〔萧〕便是。论吾侪都是八旬上下。迟和蚤几争差。 
　　卢老先旣有此失。势必跷蹊。且喜年兄大拜在卽了。〔裴〕不敢。 

　　病到调元老。　　　　朝家少国医。 
　　惟余一枝树。　　　　留与后来栖。 

　　第二十九出　生寤 
　　【金蕉叶】〔旦愁容上〕愁长恨长。天样大门庭怎放。就其间有话难详。天天天怎的我老相公一时无恙。 
　　事不三思。终有后悔。我老相公夫妇齐眉。极富极贵。年过八十。五子十孙。此亦人间至乐矣。以前止是几个丫鬟劝酒。老身时时照管。不致疎虞。近因皇帝老儿没缘没故送下几个教坊中人。歌舞吹弹。则道他老人家飮酒作乐而已。谁想听了个官儿。他希求进用。献了个采战之术。三月以前。偶然一失。因而一病跷蹊。所仗圣眷转深。分遣礼部官于各宫观建醮祈祷。王公国戚以次上香。可谓得君之至矣。只恐福过灾生。未肯天从人愿。天呵。不敢望他百岁。活到九十九也罢了。〔儿子走上报介〕老夫人。老夫人。老爷不好了。分付请他出堂而坐。〔儿子梅香扶生病上〕 

　　【小蓬莱】八十身为将相。如今几刻时光。猛然惆怅。丹靑易老。舟楫难藏。 
　　〔集唐〕将相兼权似武侯。谁人肯向死前休。临阶一盏悲春酒。野草闲花满地愁。夫人。我病势沉沉。精魂散乱。多因罢了。思想当初。孤苦一身。与夫人相遇。登科及第。掌握丝纶。出典大州。入参机务。一窜岭表。再登台辅。出入中外。回旋台阁。五十余年。前后恩赐。子孙官荫。甲第田园。佳人名马。不可胜数。贵盛赫然。举朝无比。圣恩未报。一病郞当。夫人。我和你以前历过酸辛。儿子都不知道。岂知我八十而终。皆天赐也。 

　　【胜如花】寒窗苦。滞选场。瘦田中蹇驴来往。猛然间撞入卿门。平白地天门看榜。命直着簸箕无状。手爬沙去开河运粮。手提刀去胡沙战场。险些儿剑死云阳。贬炎方受瘴。又富贵八旬之上。〔旦〕算从前劳役惊伤。到如今疾病灾殃。 
　　〔旦〕老相公。你此病虽然天数。也是自取其然。八十岁老人家。怎生采战那。〔生恼介〕采战采战。我也则是图些寿算。看护子孙。难道是瞒着你取乐。 

　　【前腔】〔旦〕你年过迈。自忖量。说采战混元修养。为朝廷燮理阴阳。自体上不知消长。这一病可能停当。老相公平安罢了。有些差池。就要那二十四个丫头偿命。〔生恼介〕少道少道。〔众子〕老夫人言词太抢。老相公尊性儿厮强。俺孝顺儿郞。爹爹拣口儿咱尽情供养。〔生〕不想吃呵。〔众子〕这等有汤药在此。〔跪进药介〕尝了药进些无恙。 
　　〔生恼介〕还吃甚药。〔合前内报介〕报报报。阁下裴老爷萧老爷问安到堂。〔旦〕怎好相待。〔生〕长儿子答应去。你说有劳萧叔叔裴叔叔。晚些下朝。请来有话。〔长子应下内介〕公侯驸马伯各位老皇亲问安到堂。〔生〕次儿子答应去。这都是四门亲家。说有劳了。容病起叩谢。〔次应介内介〕五府六部都通大堂上官共八十员名禀帖问安到堂。〔生〕三的儿答应去。你说有劳了。〔三子应下内介〕小九卿堂上官共一百八十员名脚色问安到堂。〔生〕第四的答应去。你说知道了。〔小应下内介〕合京大小各衙门官三千七百员名连名手本问安。门外伺候。〔生〕堂候官分付都知道了。〔官应下内介〕报报报。万岁爷钦差高公公。领了御医来到。〔旦慌介生〕快取冠带加身。夫人接旨。〔高领御医上〕 

　　【滴溜子】骠骑的。骠骑的驾前排当。领圣旨。御医前往。直到平章宅上。他病患有干系。无虚诳。俺比他富贵无聊。他百寮之上。 
　　〔到介〕圣旨到。跪听宣读。诏曰。卿以俊德。作朕元辅出雄藩垣。入赞缉熙升平二纪。实卿是赖。比因疾累。日谓痊除。岂遽沈顿良深悯默。今遣骠骑大将军高力士就第省候。卿其勉加针灸。为朕自爱。深冀无妄。期于有喜。谢恩。〔旦谢恩起介生〕老公公。学生多蒙圣恩。有劳贵步。何以为报。〔高〕宫监事烦。不得频来看望老先生。万岁爷甚是悬挂。以前虽遣中使时常问安。还不放心。以此特差本监。领这御医视药调膳。叫你千万宽养。以付眷怀。且着御医诊视。〔诊脉介〕 

　　【榴花泣】〔御〕贵人抬手。指下细端详。手背上汗亡阳。呀。鱼游雀啄去佯佯。喜心经有脉弦长。老爷。下官太素最精。老爷心脉洪大。眼下有加官荫子之喜。下官不胜欣贺。〔生笑介〕难道难道。〔御背高介〕卢老爷脉息欠好了。魂飞散扬。争些儿要得身亡丧。〔高哭介〕可怜卢老先。几十载裏外同心。霎儿间形影分张。 
　　〔御〕老爷容下官处方呈上。可怜医国手。空费药笼心。〔下生〕老公公。俺高年重病。医疗多难。顶戴皇恩。没身无报。 

　　【前腔】书生何德。毫发圣恩光。垂老病。赐仙方。微臣要挣挫做姜公望。八旬外恁的郞当。老公公。老臣不能下床。只在枕头上叩首谢恩了。〔三叩首介〕万岁万岁万万岁。天恩敢忘。愿来生做鬼也向丹墀傍。老公公。萧裴二公虽系同年同官。还仗老公公靑目。〔高〕这是交情在前了。〔生〕要紧一事。俺六十年勤劳功绩。老公公所知。怕身后萧裴二公总裁国史。编载不全。〔高〕这个朝家自有功劳簿。逐一比对。谁敢遗漏。〔生〕保家门全仗高公。纪功劳借重同堂。 
　　〔生〕请问老公公。身后加官赠谥何如。〔高〕自有圣眷。不必挂心。咱去也。〔生哭介〕哎哟。还有话。老夫有个孼生之子卢倚年小。叫来拜了公公。〔扮小公子出拜介〕好个公公好个公公。公公靑目你孙子些儿。〔生笑介〕孩子到贼哩。〔高〕小哥注选尙宝中书了。〔生〕本爵止叙边功。还有河功未叙。意欲和这小的儿再讨个小小荫袭。望公公主持。〔高〕谨记在心。不敢久停了。〔生叩头哭介〕千万奏知圣上。老臣再不能勾瞻天仰圣了。〔哭介高〕要知忍死求恩泽。且尽余生答圣明。〔下生〕哎哟。哎哟。我汗珠儿滚下来了。丝筋寸骨都是疼的。好冷好冷哩。是了。这叫做风刀解体。谁替的我呵。叫大儿子。将文房四宝。扫席焚香。待我写下遗表。谢了朝廷。便死瞑目矣。〔旦〕公相不烦自写。〔生〕你不知俺的字是锺繇法帖。皇上最所爱重。俺写下一通。也留与大唐家作鎭世之宝。〔长儿上〕老得文园病。还留封禅书。焚香在此。老爷草表。〔生叩头旦扶头正衣冠写介〕 

　　【急板令】尽余生丹心注香。盼阶前斜阳寸光。呀。手战写不得。罢了。起个草。儿子代书。待亲题奏章。待亲题奏章。俺战战兢兢写不成行。你整整齐齐记了休忘。〔长叹落笔介合〕从今后大古裏分张。穷富贵在何方 
　　〔生短气介〕不要聒噪。大儿子念表文俺听。〔长念介〕臣本山东书生。以田圃为娱。偶逢圣运。得列官序。过蒙荣奬。特受鸿私。出拥旄钺。入升鼎辅。周旋中外。绵历岁年。有忝恩造。无裨圣化。负乘致寇。履薄临兢。日极一日。不知老之将至。今年八十余。位历三公。钟漏并歇。筋骸俱敝。弥留沈困。殆将溘尽。顾无诚效上答休明。空负深恩。永辞圣代。臣无任感恋之至。谨奉表称谢以闻。〔生〕是了。俺气尽之后。端正写了奏上。夫人。你和俺解了朝衣朝冠。收在容堂之上。永远与子孙观看。〔换旧衣巾叹介〕人生到此足矣。呀。怎生俺眼光都落了。俺去了也。〔死向旧睡处倒介众哭介〕 

　　【前腔】老天天把相公命亡。老爷爷俺天公寿丧。且立起容堂。且立起容堂。把一品夫人哭在中央。列位官生哭在边傍。 
　　〔合前众哭介旦暗去生须拍生背哭介〕卢郞好醒呵。〔下生作惊醒看介〕哎哟。好一身冷汗。夫人那裏。〔丑扮前店主上〕甚么夫人。〔生叫介〕卢僔。卢倜。卢俭。卢位。小的卢倚呢。咳。都在那裏去了。〔丑〕叫谁那。〔生〕我的儿子。〔丑〕你有几个儿子那。〔生〕五个哩。咳。都往前面勑书阁宝翰楼耍子。〔丑〕便只是小店。〔内驴鸣介生〕三十疋御赐的名马。可喂些料。〔丑〕只一个蹇驴在放屁。〔生〕啊。我脱下了朝衣朝冠。〔丑〕破羊裘在身上。〔生〕嗄。好怪好怪。连我白须胡子那裏去了。〔看介〕你是谁。不是崔家院公么。〔丑〕甚么崔家院公。赵州桥店小二。煑黄粱饭你吃哩。〔生想介〕是哩。饭熟了么。〔丑〕还饶一把火儿。〔生起介〕有这等事。 

　　【二郞神】难酬想。眼根前不尽的繁华相。当初是打从这枕儿裏去。〔提枕介〕枕儿内有路。分明留去向。向其间打滚。影儿历历端详。难道这一星星都是谎。怎敎人不护着这枕儿心怏〔叹介〕忽突帐。六十年光景。熟不的半箸黄粱。 
　　〔吕上笑介〕山静似太古。日长如小年。卢生睡的可得意么。〔生〕老翁。太奇太奇。俺一径的抢中了唐家状元。替唐天子开了三百里河路。打过了一千里边关哩。〔吕笑介〕咦。多少功劳。〔生〕老翁不知。小生也不敢诉闻。恁大功劳。还听个谗臣宇文丞相之言。赐斩咸阳都市。喜得妻儿哭救。远窜岭南。直走到崖州鬼门关外。〔吕〕侥幸侥幸。后来。〔生〕后来有得萧裴二位年兄辩救。钦取还朝。依旧拜为首相。金屋名园。歌儿舞女。不记其数。亲戚俱是王侯。子孙无非恩荫。仕宦五十余年。整整的活到八十多岁。〔吕〕你说大丈夫当建功树名。出将入相。列鼎而食。选声而听。使宗族茂盛而家用肥饶。然后可言得意。如子所遇。岂不然乎。此际寻思。得意何在。〔生想介〕便是呢。黄粱饭好香也。〔吕〕子方列鼎而食。希罕此黄粱饭乎。 

　　【玉莺啼】你堂餐多饱。鼻尖头还新厨饭香。〔生〕黄粱恁般难熟。〔吕〕这黄粱是水火勾当。好枕儿边问你那崔氏糟糠。可还挑黄粱半箸。与你那儿郞豢养。〔生想介〕好多时候哩。〔吕笑介〕终不然水米无交。蚤滚熟了山河半饷你希迷想。怎不把来时路玉眞重访。 
　　〔生笑介〕老翁教我把玉眞重访。难道来时路还在这枕根裏。〔再看枕叹介〕咳。枕儿枕儿。你把我卢生有家难奔。有国难投。别的罢了。则可惜俺那几个官生儿子呵〔吕笑介〕你那儿子难道是你养的。〔生〕谁养的。〔吕〕是那店中鸡儿狗儿变的。〔生〕咳。明明的有妻。淸河崔氏坐堂招夫。〔吕〕便是崔氏也是你那胯下靑驴变的。卢配马为驴。〔生想介〕这等。一辈儿君王臣宰。从何而来。〔吕〕都是妄想游魂。参成世界。〔生叹介〕老翁老翁。卢生如今惺悟了。人生眷属。亦犹是耳。岂有眞实相乎。其间宠辱之数。得丧之理。生死之情。尽知之矣。 

　　【簇御林】风流帐。难算场。死生情。空跳浪。埋头午梦人胡撞。刚等得花阴过窗鸡声过墙。说甚么张灯吃饭纔停当。罢了。功名身外事。俺都不去料理他。只拜了师父罢。〔拜介〕似黄粱。浮生稊米。都付与滚锅汤。 
　　【啄木儿】〔吕〕成惊怳。忒遽忙。敲破了枕函。我也无伎俩。你拜了我。便要跟我云游了。〔生〕便跟师父云游去。〔吕〕求道之人。草衣木食。露宿风餐。你做功臣的人怎生享用的。〔生〕师父又取笑了。〔吕〕还一件。徒弟有参差的所在。师父当头拄杖就打死了。眉也不许皱一皱。〔生〕弟子云阳市上都不曾矁个眉。怎怕的师父打。〔吕笑介〕你虽然寐语星星。怕猛然间旧梦游扬。〔生〕白日靑天。还做甚么梦也。师父。〔吕〕你果然比黄虀苦辣能供养。比餐刀痛涩能回向。也还要请个盟证先生和你议久长。 
　　〔生〕便随师父寻个证盟师去。 

　　【滴溜子】跟师父。跟师父。山悠水长。那证盟的。证盟的。他何人那方。不离了邯郸道上。一匝眼煮黄粱锅未响。六十载光阴唱好是忙。 
　　【尾声】〔生〕俺识破了去求仙日夜忙。师父。证盟师在那裏。〔吕〕有个小庵儿唤做蓬莱方丈。〔生〕这等快行快行。〔丑〕黄粱饭熟。可吃了去。〔生〕罢了罢了。待你熟黄粱。又把俺那一枕游仙担误的广。 
　　〔下丑〕好笑好笑。一个活神仙度了卢秀才去了。 

　　生死长安道。　　　　邯郸正午炊。 
　　蚤知灯是火。　　　　饭熟几多时。 

　　第三十出　合仙 
　　【淸江引】〔锺离上〕汉锺离半世有神仙分。道貌生来坌。〔曹舅上〕那虽然国舅亲。富贵做寻常论。〔合〕世上人不学仙眞是蠢。 
　　【前腔】〔铁拐上〕这拐儿是我出海撩云棍。一步步把蓬莱寸。〔采和上〕高歌踏踏春。爨弄的随时诨。〔合前〕 

　　【前腔】〔韩湘上〕小韩湘会造逡巡酝。把顷刻花题韵。〔何姑上〕我笊篱儿漏泄春。捞不上的闲愁闷。 
　　〔合前众仙起手介何笑介〕锺离公。着你高徒洞宾子奉东华道旨。下界度引眞仙。还不见到。好闷人也。〔拐打何介〕啐。做仙姑还有的想。我一拐打断你笊篱根。〔汉笑介〕大家蟠桃花下走跳去。汉锺离到老梳丫髻。曹国舅带醉舞朝衣。李孔目拄看拐打磕睡。何仙姑拈针补笊篱。蓝采和海山充乐探。韩湘子风雪弃前妻。兀那张果老五星轮的稳。算定着吕纯阳三醉岳阳回。〔众下吕引生上〕 

　　【仙吕点绛唇】一片红尘。百年销尽。闲营运。梦醒逡巡。蚤过了茶时分。 
　　〔生〕师父。前面一簇高山流水是那裏。〔吕〕此乃蓬莱沧海。大修行之处也。〔生〕那裏有甚么景致。 

　　【混江龙】〔吕〕这裏望前征进。明写着碧桃花下海仙门。到时节三光不夜。那其间四季长春。〔生〕呀。望见大海那蓬莱方丈了。那山上敢也有虎。便是这海子又有鲸鳌。〔吕笑介〕就裏这海涛中。有三番十五众。鳌鱼转眼。到的那山岛上。止一斤十六两。白虎腾身。〔生〕海船那裏。〔吕〕你背着师父去。〔生怕介吕〕你合着眼过去。〔生背介〕一匝眼过了海也。〔望介〕喜的没有飓风。赫赫海子外没个州郡。凄凉人也。〔吕〕你道是仙人岛有三万丈淸凉界。全无州郡。比你那鬼门关。八千里烟瘴地远恶州军。〔生〕可有翦径的。〔吕〕翦径的无过是走傍门。提外事。贪天小品。〔生〕也有跳鬼的。〔吕〕跳鬼的有得那出阳神。抛伎子。散地全眞。〔生望介〕呀。云端之下。是有人家。怎生穿红穿绿。跏的跛的。老的小的。是怎的起有这等一班人物。〔吕〕都是你的证明师了。数你听。有一个汉锺离。双丫髻苍颜道扮。一个曹国舅。八采眉象简朝绅。一个韩湘子。弃举业儒门子弟。一个蓝采和。他是个打院本乐户官身。一个拄铁拐的李孔目带些残疾。一个荷饭笊何仙姑挫过了残春。〔生〕他们日夜在这所在贵干。〔吕〕他们无日夜演禽星。看卦气。抽添水火。有时节点残碁。斟寿酒。笑傲乾坤。〔生〕这都是生成的神仙。怕修行的不能勾。〔吕〕虽则是受生门。绿眼睛。红脑子。仙风道骨。也恰向修行路。按尾闾。通夹脊。换髓移筋。〔生〕弟子小可能到此。〔吕〕你可也有福力开了头。崔氏宅夫荣妻贵。无业障搨了脚。唐家地荫子遗孙。可是你三转身单注着邯郸道。禄尽衣绝。一睫眼猛守的淸河店米沸汤浑。〔生笑介〕弟子一生躭阁了个情字。〔吕〕蚤则是火传薪。半灶的烧残情榾柮。却怎生风鼓鞲。一锅儿吹醒睡馄饨。也因你有半仙之分。能消受遇着我。大道其间细讲论。〔望介生〕兀那来的老者眉毛多长。〔吕〕眼睁着张果老把眉毛褪。虽不是开山作祖。仙分裏为尊。 
　　【淸江引】〔果老上〕看蟠花两度唐尧运。甲子何劳问。蓬山好看春。只要有神仙分。〔合〕世上人不学仙眞是蠢。 
　　〔吕稽首叫生后跪迎介吕〕张仙翁。吕岩稽首。〔张〕后面跪的何人。〔生〕前唐朝状元丞相赵国公卢生叩参。〔张笑介〕请起。老国公老丞相这等寒酸了。〔生〕做梦哩。〔张笑介〕可是梦哩。也亏你奈烦了五十年人我是非。诧异诧异。〔生〕是也。〔张〕卢生前来。〔生跪介张〕你虽然到了荒山。看你痴情未尽。我请众仙出来提醒你一番。你一桩桩忏悔者。〔生应介众仙渔鼓简子唱上介〕上鹊桥。下鹊桥。天应星。地应潮。响绷绷。渔鼓闹云樵。酒暖金花探着药苗。靑童笑来玉女娇。火候伤丹细细的调。转河关撒手正逍遥。莫把海山春躭误了。〔见介〕张翁稽首了。〔何见介〕洞宾先生引的这痴荅汉来了。〔吕〕仙姑。恰好蟠桃宴时节哩。〔生〕师父。只说你是何道人。原来便是吕洞宾活神仙。我拜的着也。〔张〕众仙眞。可将他梦中之境。逐位点醒他。证盟一番。方好收度。〔众〕仙翁主见极明。痴人跪下。〔六仙依次责问生跪介〕 

　　【浪淘沙】〔汉〕甚么大姻亲。太岁花神。粉骷髅门户一时新。那崔氏的人儿何处也。你个痴人。〔生叩头答介〕我是个痴人。 
　　【前腔】〔曹〕甚么大关津。使着钱神。插宫花御酒笑生春。夺取的状元何处也。你个痴人。〔生叩头答介合前〕 

　　【前腔】〔李〕甚么大功臣。掘断河津。为开疆展土害了人民。勒石的功名何处也。你个痴人。〔生叩头答介合前〕 

　　【前腔】〔蓝〕甚么大寃亲。窜贬在烟尘。云阳市斩首泼鲜新。受过的凄惶何处也。你个痴人。〔生叩头答介合前〕 

　　【前腔】〔韩〕甚么大阶勋。宾客塡门。猛金钗十二醉楼春。受用过家园何处也。你个痴人。〔生叩头答介合前〕 

　　【前腔】〔何〕甚么大恩亲。纒到八旬。还乞恩忍死护儿孙。闹喳喳孝堂何处也。你个痴人。 
　　〔生叩头答介合前张〕且住。卢生被众仙眞数落。这一会他敢醒也。〔生〕弟子老实醒也。〔张〕卢生听吾法旨。你本是邯郸道儒生未遇。为功名想得成痴。幸直着小二店乾坤逆旅。过去了八十载人我是非。挣醒来端然一梦。道人间饭熟多时。谁信道赵州桥半夜水涨。刚打到丞相府白日鬼迷。你和那崔氏女抛残午梦。亏了洞宾子撺弄天机。黄粱饭难消一粒。葫芦药到用的刀圭。垂目睡加工水汞。自心息把东金炼齐。心生性吾心自悟。一二三主人住持。饥时节和你安垆作灶。醒了后又怕你苦眼铺眉。叫铁拐子把思凡枕葫芦提拄碎。请仙姑女把那残花帚欛柄子传题。直扫得无花无地非为罕。这其间忘帚忘箕不是痴。那时节骑鸾鹤朝元证圣。纔是你跨驴驹入梦便宜。〔吕〕卢生领了帚。拜谢仙翁。〔生领帚拜介〕 

　　【北沈醉东风】再不想烟花故人。再不想金玉拖身。〔吕〕你三生配马驴。一世行官运。碑记上到头难认。〔汉曹〕富贵场中走一尘。只落得高人笑哂。 
　　【前腔】〔生〕云阳市餐刀吓人。鬼门关挣脱了这残生〔吕〕这等惊惶你还未醒。苦恋着三台印。那其间多少寃亲。〔拐蓝〕日未■〈歹坐〉西蚤欠申。有甚么商量要紧。 
　　【前腔】〔生〕做神仙半是齐天福人。海山深躱脱了闲身。〔吕〕你掀开肉吊窗。蘸破花营运。卖花声唤醒迷魂。〔韩何〕眼见桃花又一春。人世上行眠立盹。〔生扫花介〕 

　　【前腔】〔生〕除了籍看茱黍邯郸县人。着了役扫桃花阆苑童身。老师父。你弟子痴愚。还怕今日遇仙也是梦哩。虽然妄蚤醒。还怕眞难认。〔众〕你怎生只弄精魂。便做的痴人说梦两难分。毕竟是游仙梦稳。 
　　〔张〕朝东华帝君去。〔众鼓板行介〕 

　　【淸江引】尽荣华扫尽前生分。枉把痴人困。蟠桃瘦作薪。海水干成晕那时节一番身敢黄粱锅待滚。 
　　【北尾】度却卢生这一人。把人情世故都高谈尽。则要你世上人梦回时心自忖。 
　　莫醉笙歌掩画堂。　　　　暮年初信梦中长。 
　　如今暗与心相约。　　　　静对高斋一炷香。 

　　邯郸记终 
