远山堂曲品
明 祁彪佳着


远山堂曲品提要
   《远山堂曲品》，明祁彪佳着。祁彪佳字虎子，一字幼文，又字宏吉，号世培。浙江山阴人。生于一六二年（明万历三十年）。一六二二年（天启二年）得进士，除兴化推官。一六三一年（崇祯四年）擢御史，后巡按苏松。因为执法严竣，不畏权横，受到周延儒得排斥，退居家中达八年之久。崇祯末再起官，又因力劾吴昌时，改官南京。甲申变后，力图抗清，也处处受到奸臣得阻挠。潞王监国时，任苏松总督，正在计划举兵抗敌之际，而清兵已大举南下。事不可为，遂在乙酉闰六月初六日晨，自沉在寓山花园的池中，殉国而死。
    祁彪佳的著述很多，主要的有《祁忠敏公日记》《祁忠惠公遗书》等。在戏曲方面，曾作有《玉节记》（一作《全节记》）传奇，谱苏武故事，而更重要的，却是《远山堂曲品》和《剧品》。《剧品》全稿今存，《曲品》则有残缺。
    《远山堂曲品》，是就吕天成《曲品》加以扩展的。体例大致同于吕书，而分为妙、雅、逸、艳、能、具六品；此外又有杂调一类，专收弋阳诸腔剧本。吕《品》所收的不到二百种，祁《品》只此残稿，已达四百六十六种；又吕《品》评语，多偏于赞扬，而祁《品》则忬己见以论优劣，不失之空泛，也较吕书为胜。
 
祁彪佳的父亲，卽明代名藏书家澹生堂主人祁承? 。澹生堂藏书中，戏曲一类很是丰富，传到祁彪佳时，又不断增益，《曲品》、《剧品》的写成，和这一批藏曲是有极大关系的。
    《远山堂曲品》，现存有下列各种版本：
（一）	明远山堂蓝格稿本。
（二）	明启元社黑格钞本。
（三）	《西厢记与白蛇传》附录本。   此本系简录启元社钞本。《西厢记与白蛇传》，黄裳着，一九五二年上海出版公司初版。（再版本抽去附录部分。）
（四）	《远山堂明曲品剧品校录本》   黄裳校录，一九五五年上海出版公司出版。
 
曲品叙
予素有顾悞之僻。见吕郁蓝《曲品》而会心焉。其品所及者，未满二百种；予所见新旧诸本，盖倍是而且过之。欲嚽评于其末，惧续貂也，乃更为之，分为六品；不及品者，则以杂调黜焉。品成 而叹曰：词至今日而极盛，至今日而亦极衰。学究、屠沽，尽传子墨；黄锺、瓦缶杂陈，而莫知其是非。予操三寸不律，为词场董狐，予则予，夺则夺，一人而瑕瑜不相掩，一帙而雅俗不相贷，谁其能幻我以黎丘哉。然《阳春》调寡，巴人之和者众，必且不自安其位，齐起而为楚咻，予舌危，予笔且为南山之移矣。不知夫予之品也，愼名器，未尝不爱人材。韵失矣，进而求其调；调讹矣，进而求其词；词陋矣，又进而求其事。或调有合于韵律，或词有当于本色，或事有关于风教，苟片善之可称，亦无微而不录。故吕以严，予以宽；吕以隘，予以广；吕后词华而先音律，予则赏音律而兼收词华。要亦以执牛耳者代不数人，虑词帜之孤标，不得不奖诩同好耳。世有知者，吾言不与易也。如或罪我，吾在任之。
 
曲品凡例
一、	品中皆南词，而《西厢》、《西游》、《凌云》三北曲何以入品？盖以全记故也。全记皆入品，无论南北也。
一、	文人善变，要不能设一格以待之。有自浓而归淡，自俗而趋雅，自奔逸而就规矩。如汤清远他作入“妙”，《紫钗》独以“艳”称；沈词隐他作入“雅”，《四异》独以“逸”称。必使作者之神情，与评者之藻鉴，相遇而成莫遁之面目耳。
一、	吕《品》传奇之不入格者，摈不录，故至具品而止。予则槩收之，而别为杂调。工者以供鉴赏，拙者亦以资捧腹也。
一、	词曲一经改窜，便与作者为二。有因改而增其美，如李开先之《宝剑》列“能”，陈禺阳之《灵宝刀》列“雅”是也。有因改而失其眞，如高则诚之《琵琶记》列“妙”，莲池师之《琵琶》列“雅”是也。故凡删改原本数折已上者，别自着评，各为标目。
音律之道甚精，解者不易。自东嘉决《中相韵》之藩，而杂韵出矣。自人误认《中州韵》之分三声，而南调亦以人声代上去矣。才如玉茗，尚有拗??，况其它乎？故求词于词章，十得一二；求词于音律，百得一二耳。品中虽间取词章，而重律之思，未尝不三致意焉。
 
一、	才人名妓，词坛之所艳称。作者每窃其名以覆短。如卢次梗之《想当然》，韦长宾之《箜篌》，马湘兰之《三生》，梁玉儿之《合元》，考其眞姓名而不可得。未能阙疑，姑以从俗。
一、	作者如林，大江以南，尤标赤帜。予耳闻旣陋，交臂尚寡，故有有姓而无名，有姓名而无别号，有名号而无居地，尚望同志者有所见闻，详以告我。
姓字之下击以传奇，皆予所已见者。如顾道行之《风教编》，郑虚舟之大节，皆以未见，故不敢雷同吕《品》。且有因传奇湮没，遂不得表着其姓字，可慨矣。是以旁搜广罗，不啻饥渴。
 
远山堂曲品
逸 品
博 笑                                                     沈 璟
词隐先生游戏词坛，杂取耳谈中可喜、可怪之事，每事演三四折，俱可绝倒。
四 异                                                     沈 璟
巫、贾二姓，各假男女以相赚，贾儿竟得巫女。吴中曾有此事，惟谈本虚初聘于巫，后娶于贾，系是增出，以多其关目耳。词之稳协，不减他作；至于脱化，乃更过之。净、丑白用苏人乡语，谐笑杂出，口角逼肖。
二 淫                                                   吕天成
不知者谓吕君作此，实以导淫，非也。暴二媱之私，乃以使人耻，耻则思惩矣。构局攒蔟，一部左史，供其谑浪，而以浅近之白，雅质之词度之。此郁蓝游戏之笔。
 
西 楼                                                     袁 晋
写情之至，亦极情之变；若出之无意，实亦有意所不能到。傅青楼者多矣，自西楼一出，而绣襦、霞笺者皆拜下风，令昭以此噪名海内，有以也。
樱桃梦                                                   陈与郊
炎冷、合离，如浪翻波叠，不可摸捉，乃肖梦境。邯郸之妙，亦正在此。先生此记，尽泄其慨世之语，而其才情宕逸，皆不可一世；乃其守律正音，则居然老宿也。记中樱桃园之事，出《艶异编》，李丹已采入矣。
鹦鹉洲                                                   陈与郊
此卽元《两世姻缘》剧，但其傅玉箫处，从《云溪友议》来，较剧更详。傅玉环者，以此女为妓，冤矣。此记逸藻翩飜，香色满楮，衬以红牙、檀板，则绕梁之音，正恐化彩云飞去耳。禺阳自诩为：“写之无逸景，用之无硬事，铺之无留情”。乃世之评者云：“局段甚杂，演之觉懈，是才人语，非词人手”。是耶？非耶？
 
玉  麈                                                   祁豸佳
短犊辕 ，玉尘尾，风流佳话，不谓遗之至今，乃供止祥摹写！烟姿玉骨，隐跃词中；香色声光，絪缊言外。
花筵赚                                                   范文若
洗脱之极，意局皆凌虚而出，眞是“语不惊人死不休”。温之痴，谢之颠，此记之空峭，当配之为三。
东  郭                                                   孙锺龄
掀翻一部孟子，转转人趣。能以快语叶险韵，于庸腐出神奇，词尽而意尚悠然。迩来作者如林，此君直凭虚而上矣。
 
睡  乡                                                   孙锺龄
孙君聊出戏笔，以广齐谐。设为鸟有生、无是公一辈人,啼笑纸上，字字解颐。词极爽，而守韵亦严。
梦  境                                                   苏元儁
傅黄粱梦多矣，惟此记极幻、极奇，尽大地山河、古今人物，尽罗为梦中之境。吕仙得太阴相助，一战人利名关，四十年穷通得丧，止成就得云下一馁夫耳。嗟哉！世人乃逐逐魔呓乎？
白练裙                                                   郑之文
豹先为孝廉时，游秦淮曲中，遂构此记，备写当时诸名妓，而已仍作生，且以剌马姬湘兰，并讽及王山人百谷。俄为大司成所诃，仅半本而止。
蕉  帕                                                   单  本
槎仙生而不好学，故词无腐病；生而不事家人产，故曲无俗情；且又时以衣冠优孟，为按拍周郎，故无局不新，无词不合。龙骧、弱妹诸人，以毫锋吹削之，遂令活脱生动。此君于词曲，洵有天才。
 
露  绶                                                   单  本
全是一片空明境界地，卽眼前事、口头语，刻写入髓，决不留一寸余地，容别人生活。此老全是心苗里透出聪颖，眞得曲中三味者。旧本佩印之傅朱翁子，何足道哉！
狮  吼                                                   汪廷讷
初止一剧，继乃杂引妬妇诸傅，证以内典，而且曲肖以儿女子絮语口角，遂无境不入趣矣。曲、白恰好，逈越昌朝他本。
蝴蝶梦                                                   谢弘仪
寤云功成而不居，在世出世，特为漆园吏写照。舌底自有青莲，不袭词家浅渖，文章之府，将军且横槊人矣。
 
杏  花                                                   胡遵华
为士子傅一段感愤不平之?，遂有疑鬼疑神，不可方物之极思，眞堪搔首青天，俯视一世。乃其词一遵词隐功令，又何其婉而切也！
想当然                                                   卢  柟
相傅为卢次梗所作，谭友夏批评，然观其词气，是近时人笔，卽批评亦未属谭。刘一春事，本之觅莲传，此于离合关目，亦未尽恰，但时出俊爽，才情迫露。
玉镜台
玉镜台故事，凡三〔一〕傅，其在花筵赚〔二〕，尚矣。此本与孙君作争衡，虽孙之韵律较胜于此，而此中佳句，亦自不乏。
青雀舫                                                   徐阳辉
陈眉公曰“名妓翻经，老僧酿酒，将军翔文章之府，书生践戎马之场，虽乏本色，故自有致”。此数语为古今辟大戏场，玄辉、林宗，遂借之为钳锺捧喝矣。疎疎散散，灵气统于笔墨，若无意结构，而凑簇自佳。
 
风流院                                                  朱京藩
春波影傅小青而情郁，郁故妩媚百出；风流院演为全本而情畅，畅则流于荒唐，故有所谓窈窕仙子，幽囚落花槛中者。全傅得汤若士粗夯如许，大煞风景。至其词，时现快语，不得以音韵律之。
半  繻                                                  朱京藩
以非烟之不终合也而合之，差快人意。词极轻爽，正于疎处更见才情，然较之风流院，此亦可为应规入矩之作。
弹指清平                                                陈情表
圣鉴不得志于时，此记多寄其感慨。而珠娘、檀娘婉媚之态，令人魂消。至其超轶处，自行自止，惊破世眼，当别设一格以待之。
 
当  垆                                                   陈贞贻傅长卿者多矣，惟《骕礵裘》能集众长，此亦足分半席。虽音律尚疎，好句多为疵掩，而笔性遒上，如谢家子弟，纵复不端，正爽爽有一种风气。旧本入买臣妻生离，为文君对症，近以宾胜，去之。
广爰书                                                 三吴居士
不尽组织朝政，惟以空中点缀。谑浪处甚于怒骂。傅崔、魏者，善摭实无过《清凉扇》，善用虚无过《广爰书》。
秦宫镜                                                 白凤词人
傅崔、魏者，详核易耳，独此与《广爰书》得避实击虚之法，偏于眞人前说假话。内如“儒秽”、“祠沸”数折，尤为趣绝。
 

艳  品
紫  箫                                                   汤显祖
工藻鲜美，不让《三都》、《两京》。写女儿幽欢，刻入骨髓，字字有轻红嫩录。阅之不动情者，必世间痴男子。先生称“禹金《玉合》，并其沈丽之思，减其浓长之累”，然则此曲有曼衍处，先生亦自知之矣。向傅先生作酒、色、财、气四剧，有所讥剌，是非顿起；作此以掩之，又为部长吏抑止，仅成半帙而罢，然已得四十三出。十郎塞上初归，会于牛、女之夕，亦可作结体，正不忍见小玉憔悴一段耳。愿知音者亟附红牙。
紫  钗                                                   汤显祖
先生手笔超异，卽元人后尘，亦不屑步。会景切事之词，往往悠然独至，然傅情处太觉刻露，终是文字脱落不尽耳，故题之以“艳”字。
 
红  渠                                                   沈  璟
此词隐先生初笔也。记中有十巧合，而情致淋漓，不啻百转。字字有敲金戛玉之韵，句句有移宫换羽之工；至于以药名、曲名、五行、八音，及联韵、叠句入调，而雕镂极矣。先生此后一变为本色，正惟能极艳者方能极淡；今之假本色于俚俗，岂知曲哉！
三  星                                                   吕天成
烟鬟阁主人，色天散圣也。此记以自写其壮怀，备极嬿婉欢笑之境；而赤虹、紫电，喷薄纸上，自是词场大观。
戒  珠                                                   吕天成
勤之每下笔，藻采飙发，倾倒胸中二酉。如此记傅王、谢风流，收罗一部晋史。语以骈偶见工；局以热艳取胜。 
 
蓝  桥                                                   吕天成
于离合悲欢、插科打诨之外，一以绮丽见奇。字字皆翠琬金镂，丹文录牒，洵为吉光片羽，支机七襄也。直堪对垒《昙花》；且能压倒《玉玦》。
金  合                                                   吕天成
卢子良薄神仙而欲作人间宰相，卒不免风雪长安。以此为张无颇游仙对证，名根安得不淡！“水晶宫”一段，光景奇幻，阅之令人目眩。
神  女                                                   吕天成
此勤之未解音律时之作。沈词隐评之，谓：“东邻客舍，曲有情境，而音律尚堕时趋。”乃其才情富丽，每一词如万绣齐张，亦堪配骚，亦堪佐《史》。
玉  合                                                   梅鼎祚
骈骊之派，本于《玉玦》，而组织渐近自然，故香色出于俊逸。词场中正少此一种艳手不得，但止题之以艳，正恐禹金不肯受耳。
昙  花                                                   屠 隆
先生阐仙、释之宗，穷天罄地，出古入今。其中睡骂奸雄，直以消其块垒。学问堆垛，当作一部类书观，不必以音律节奏较也。
 
玉  玦                                                   郑若庸
以工丽见长，虽属词家第二义，然元如《金安寿》等剧，已尽填学问，开工丽之端矣。此记每折一调，每调一韵，五色管经百炼而成，如此工丽，亦岂易哉！
箜  篌                                                   韦  宓
组织藻绘，不见雕镂之痕。“初阳处处蒲萄录，零露枝枝缨络珠”，吾当举以赠此词。乃以才人艳笔，而曰乩仙之作，岂仙人亦袭一二人间语耶？吾友叶瑛石目击乩笔若飞，片刻成数纸；彷佛其才致，云“大类徐文长”。然此曲以较《四声猿》，尚逊其奇快。
双  合                                                  王  澹
澹翁饶有才情，闲于法而工于辞，虽纤秾之中，不碍雅则，但人面桃花，情长而景短，引入他事，虑其蔓衍，不引入，又虑寂寥，所以此曲终未得为大观也。女殇在崔舍人从戎先，及其凯旋，自云已历半载，而情感复生，乃其死方三日之内，是其粗处。
 
紫  环                                                   陈汝元
内傅丽云入宫、出宫，瑶娘失偶、得偶，不必作意纽合，自是大家举止，饶有丰韵。若其霞明雾涌之词，是主人剩技耳。
金  莲                                                   陈汝元
记苏长公，此可称实录。然亦有附缀以资谐笑，如鲍不平之雪愤是也；亦有省削以为贯通，如赐莲之在廷对、焚券之在琼崖、再谪之后卽内召入直是也。至于韵金屑玉，以骈美而归自然，更深得炼字之法。
太  霞                                                   陈汝元
函三主人作此侈杜将军阀阅功名之盛，卒之默契玄诠，以证仙终。其称全者，卽杜也；《太霞》者，将军集名也。眉公评之以“骈丽精整，雄奇变幻”，足为此曲定论。
 
天  函                                                  文九玄
为汪昌朝作谱，极意敷词，粗见亹亹。但其谈玄晰理处，未免改鼠为璞、呼驴作卫耳。以其所入北词，皆妙选旧人者，故入艳品。
纨  扇                                                  谢廷谅
为申伯湘作谱。或日“其自况也”。一意填词，虽绮丽可观，而于阖辟离合之法，全是瞶瞶。
钿  盒                                                   戴应鳌
所傅皆天宝以后事。纵笔于绮丽之场，用唐律供其挥洒。末以游仙结明皇，便无《惊鸿记》情终之恨矣。但字雕句镂，微少天然之趣。
阴  德                                                   王  烋 
记窦谏议积德累行，五子骈第，身都诸福，而卒列名丹台。此与俗本《五桂》、《全德》绝不同。词意甚古，宾白则出入经史，字字典雅，可想见其胸中武库。
 


能 品
牧  羊
此等词，所谓读之不成句，歌之则叶律者。故《南曲全谱》收其数调作式。
罗  囊
高汉卿之于继母，酷肖《鸾钗》；其后立节于异域，又似《怀春雅集》所称苏道春者。词虽有杂韵，而质甚古。
银  瓶
不傅郑公清之训理宗于潜邸事，而独傅其少年琐尾之状。稳熟轻脱，是极利于场上者。
寻  亲
词之能动人者，惟在眞切，故古本必直写苦境，偏于琐屑〔三〕中傅出苦情。如作《寻亲》者之手，断是《荆》、《杀》一流人。惜两加改削，讹处遂多。
 
琼  台
吴彩鸾琼台仙女，下嫁文箫，其意境俱无足取，但颇有古曲典型。
茶舡存〔四〕
《三生记》所傅苏小卿，是冯魁负双生者，此则反是。曲有古意，当位置于《寻亲》、《八义》之间。
孤  儿
此古本《八义》也，词颇古质；虽曲名多未入谱者，然与今信口之词，正自不同。后如徐叔回等所改《八义》诸记，皆本于此。惜今刻者、演者，輙自改窜，益失眞面目矣。
双  杯
张廷秀累遭困辱，易邵姓显达。相傅为浙中一大绅，然实无此事也。近日词场，好傅世间诧异之事，自非具高识者不能，不若此等直傅苦境，词白稳贴，犹得与《荆》、《刘》相上下。
 
断  发
李德武妇节孝，可以垂之彤管；匿李密事，亦必有所据。惜作记者犹不脱寒酸态耳。词甚工整，且能守律，当非近日词人手笔。
渔  樵
杨太仆义臣先机而隐，复雠而遁，记之者灿若列眉，当是隋唐间第一佳傅。但调有错杂，而东钟与庚青，鱼模与尤侯，两韵混用，难以经有识者。
金  丸
炼局炼词，在寻常绳规之内；惟“拷问”南北曲，叶支思一韵，古雅绝伦，或卽元人《抱妆盒》剧中语耶？闻作此于成化年间，曾感动宫闱。
跃  鲤
任质之词，字句恰好；卽一节生情，能展转写出。
 
精  忠
虽庸笔，亦不失音韵。“金牌宣召”一折，大得作法。惜闲诨过繁。末以冥鬼结局，前旣枝蔓，后遂寂寥。
鸾  钗
王元美评《幽闺》有三短，终本不令人堕泪，其一也。若此记，点点是泪矣。盖繇作手轻熟，故转折不费力，而科诨无不妙合。傅为吴下一优人所作。
四  豪
记孟尝、春申、信陵、平原四公子。首之以周天王之分封，合之以邯郸解围，中分记其事，各五六出，如《四节》例。构局颇佳，但填词非名笔耳。
赤  松
全以简练为胜，遂使一折之中无余景，一语之中无余情。且有蹈袭《千金》处，“夜宴”曲更不宜全抄。
 
赤  鲤
刘司狱以逸囚被谴，历种种苦趣。卽记中所载，亦是有气谊汉子，但为僧不了，奈何！傅者照应精密，每于俗境，更见雅词，断非近日词人手。
百  顺
记中述王公旦立朝大节，及丁谓构寇公事。一览朗彻，词章烂然。
花  园
其事大类《钗钏》、《风筝》[]。词之撰造处，设色亦浓。但讹字几不可辨，当取定本较正之。
[]类风筝者，是周锡珪所作苦风筝，非近日李笠翁之风筝误也，孙晋识。
合  纵
杂入张仪一事，较《金印》稍详。曲有数语袭《金印》者。虽其它稍逊之，而时出本色，令人会心。
 
金  雀
轻倩之词，利于搬演，不耐咀嚼。“安仁掷果”一段，正可想见当年。
金  钏
金时之狎刘小桃，似《玉镯》所载王顺卿事。守律之词，粗见亹亹，但不堪纵观耳。
四  友
以罗畴老之兰、周茂叔之莲、陶渊明之菊、林和靖之梅，合之为四友。于四贤出处，考究甚确；但意格终乏潇散，故不得与《四节》并列。
珠  衲
作者刻意求新，亦轻脱，亦纤巧，但词局犹落小乘耳。赵旭初遇仁宗时，止与以一缄，令两承局挟之至西川，第云引其干谒；及至而迎者满道，承局始告之故；出其缄，则安抚文凭也；赵且惊且喜。仓卒间易贫士为贵人，此是绝妙之境，记中何以不及？
 
      摘  缨
止就绝缨一事，敷衍成曲，虽乏婉转之致，犹不致于庞杂。
钱  神
直剌时事，毫无忌讳，遂有以缙绅大老横罹粉墨者。词亦不俗，但俱是拗嗓。
五  福
韩忠宪事功甚盛，此独取其还妾一事。先后贯串，颇得构词之局。词有叶处，亦有用韵不稳处，若出两手。
完  贞
记王顺卿全彷原傅。说白极肖口吻，亦是词场所难。较《玉镯》稍胜之。
 
百  花
内傅元时安西谋逆，江女右花、江生六云以被擒为内应；而安西之百花郡主，卒与六云偕合卺。结构亦新，但意味尚浅。
双  钗
格局大类《紫环》，此则反以浅近胜之。胡僧之舞天魔，最可观。记中以押衙之槩，属之刘福通，何也？
平  湖
聂、戴二公，皆豫章人，万历间成进士。此何以入之戏场？盖余杭丁姓者，以豪贵占南湖，唐煜、费俊诸乡民与之为难，赖二公得平，遂作是记，亦去思意耳。事情了彻，一览易竟。
运  甓
词气宏敞。陶士行之忠孝，凛然当场。惜填词过繁，未免收处有病。
 
三  益
以三益、三损为朋友者箴，取境不入恶俗。人以粗浅故弃之，予以粗浅故收之。
平  妖
永儿、王则之乱，记之井然有绪。然终是神头鬼脸，景促而趣短。
西  洋
郑和历使西洋诸国，凡十数年而后报命，此在永乐间，可谓中珰之表表者。作手似与《三遂记》同，总是铺叙为词，不知本色当行之道者。
玉  掌
一涉仙人荒诞之事，便无好境趣。第以笔下设色亦浓，故勉收之。
古  剑
红丝、四义，仅以傅郭代公耳，此兼傅李多祚。颇有豪侠之槩。但演之场上，有不合处，第可为知者道也。
 
绛  雪
李愬雪夜擒吴元济，向未有记之者，记之自此始。且以张云容、箫凤台为开元时宫人，因服绛雪丹返魂，为薛昭、李愬之配，有此一段风韵，便自可观。
金  花
作者目中，止识数字，便欲掉弄笔端；虽浅浅铺叙，而优人已有歌舞之矣。其事大类木兰女，以女伪男，不免涉近日之俗套。
还  带                                                   沈练川
裴晋公生平事功,表表唐史，还带其末节耳。是记虽无隽冷之趣，而局面正大，词调庄练，其《金印》，《孤儿》之亚流乎？
 
双  雄                                                   冯梦龙
此冯犹龙少年时笔也，确守词隐家法，而能时出俊语。丹信为叔三木所陷，并及其义弟刘双；而刘方正者，不惜倾赀救之。世固不乏丹三木，亦安得有刘方正哉！姑苏近实有其事，特邀冯君以粉墨傅之。
旗  亭                                                   郑之文
董元卿遭胡金之乱，得遇隐娘，旣能全元卿于宋，复能全己于元卿，隐娘之侠，高出阿兄上矣。区区衲中之金，何足窥此女一班哉！曲亦爽亮，但铺叙关目，犹欠婉转；后得清远一序，殊为增色。
芍  药                                                   郑之文
卢储之妇，能赏其文于未第之先，闺阁中如此具眼，不愧“女状头”之号矣。登第、成婚，俱是顺境，无他曲酸苦之态；词之秀逸，亦雅足配之。郑君词曲，可称文人之雄；所少者，曲折映带之妙耳。
 
孝  感                                                   王  淡
吐词豊蔚，守律亦严。但为许君作傅，欲尽傅其生平，而并以贡谀，自不能有一段凌空出奇之妙矣。
长  生                                                   汪廷讷
汪鹾使奉吕祖惟谨，一日忽梦若以玄解授之者，乃叙其人道成仙，以至显化济世之事。井然有条，词亦浓厚可味；但于结构之法，不无稍疎。
威  凤                                                   汪廷讷
记韩生阅墙之变，曲尽惨苦。构词虽未超轶，亦自有大雅体裁。
彩  舟                                                   汪廷讷
江生、吴女旣私合舟中矣，吴太守无可奈何，遂令伪为溺者，遽认作故人之子，许谐婚焉。此段情事可摹，但舟次数数往返，记凡八出，未免入闺情之套。
 
义  烈                                                   汪廷讷
张元节一人逃死，祸及万家。迨其后党锢之禁虽解，而终以贤奸互击，汉祚随尽。藏身之智固巧，谋国之才却疎，故记此者，如天宝父老谈丧乱，语至畅尽，感慨随之。
投  桃                                                   汪廷讷
作手犹未脱俗，惟守律甚严，不愧词隐高足。投桃傅情，亦小有致。
二  阁                                                   汪廷讷
郁蓝生傅此为《画扇》，翩翩逸韵，是少年场中得意之语。昌朝此记，虽雅有裁炼，但于二阁初之失和，继之合欢，俱不能刻入深情，觉未大快人意。
三   祝                                                  汪廷讷
范文正父子事功文章，旣表表一代矣，至敦伦尚义，此记能阐其微。
 
种  玉                                                   汪廷讷
霍休文一平阳小吏，而有去病霍光以为之子，尚复何求！曲中于休文身上，全无发挥，不过现成得妻子、受禄荫耳。调有倩语，局亦简紧。经梅花墅改订者，更胜原本。
飞  鱼                                                   汪廷讷
渔隐子垂钓溪头，不过一渺小丈夫耳；及见弃于杨翁，有意外之得，遂据赀自雄，结客破贼，以豪侠终，岂不可垂之青翰！为我明一奇事，所以清远道人作序嘉赏之。
同  升                                                   汪廷讷
无无居士，昌朝自称也。偕潘太史习林居之乐，悟三教合一之理，大槪卽《天函记》中意耳。乃以颖二阳为生，而盛述其家庆，末第与居士略一暎带，终觉气味寞索。
天  书                                                   汪廷讷
记孙、庞事，不肯袭元剧中语，亦堪自家生活。但北词多讹，是以昌朝再订之，而后付梓。
 
北  亭                                                   王元寿
此记作在《李丹》之前，而境界多相似。波斯仙叟之赠金，则又似小说所载杜子春事。《李丹》之王敬之，提醒以裴信玄；此记之李令伯，提醒以卢二舅。学仙者岂不能如禅家直截机锋，而必令魔内生魔，方以道证道耶？令伯为田水月所困，则伯彭乃自寄其所慨耳。
玉马坠                                                   王元寿
玉马坠原有傅记。乃若黄损以追寻素玉，转展困苦，正堪为痴情者解嘲。然非我辈有情，不能道此。
一轮画                                                   王元寿
陈建伯自是多情者，与绿翘作合一段，绝得稔色之趣。但其后巧遇之处，反欠恰合。
击  筑                                                   王元寿
高渐离不死，而始皇卒以荆卿死，快极！快极！傅之者，激烈中转为悠扬之韵，觉满纸箫瑟，令人泣下。
 
紫骝马                                                   王元寿
取意于王焕《百花亭》剧。乃其失妇、得妇处，别构一局，自是文人流利之笔。此伯彭得意作也。
将无同存                                                                  王元寿
匠心独构。谈生、贾妹，皆无是公也，故名其曲曰《将无同》。风流自赏，如昔人评谢康乐诗：“似东海扬帆，风日流鹿丽”。
中流柱                                                   王元寿
傅耿朴公强项立节，而点缀崔、魏诸事，俱归之耿公，方得傅奇聊贯之法。觉他人傅时事者，不无散漫矣。
紫  绶                                                   王元寿
记文姬保孤事，有陆无从、钦虹江各出其长。近日冯犹龙删合之，足称合作。伯彭此记，于李爕佣工处，描写苦状，阅之令人酸楚；且陈列条畅，竟可与钦、陆二先生争胜。
 
石榴花存                                                                  王元寿
伯彭喜为儿女子傅情，必有一段极精警处，令观场者破涕为欢，若此记罗惜惜寻花下之盟，竟致悞约是也。然结末只宜收拾全局，皆叠起峯峦，未免反致障眼，如惜惜之悞谒，非乎？
莫须有存                                                                  王元寿
杂取《博笑记》中事，串入于巫嗣眞一人，巧笑叠出，想见其胸有成竹，非徒资谑浪于他人者。
宝  碗                                                   王元寿
伯彭诸词，带有一种秀媚之致，全似翩翩少年。此记首尾关键，俱为濯锦小儿所播弄，较他曲更觉轻洒。
领春风                                                   王元寿
为柳耆卿写照，风流不减当年。可与周禹锡之《宫花》争道而驰[]。
[]原稿此处粘有一纸条，上写：“《宫花》惟首列词则内有之，目录不载，品内亦不及，似漏。”
 
郁轮袍                                                   王元寿
大意本王辰玉剧。“应试”一折，全用剧中之曲。“万户伤心”之咏，乃仍之《夺解》者；但王推冒试、王球复冒婚，则伯彭意为之，恐闺门太寥落耳。然末段似多一二转，于煞局有病；至若词之清新，当为诸本最。
鸳鸯被                                                   王元寿
取意于《错送鸳鸯被》剧，而穿插别一情境。朱次柟投之江上，反以登山破贼，及得第处乃从辨卷来，事俱可诧；但每从一被上生出情致，正自不必。
题  燕                                                   王元寿
刘方、刘奇事，自叶桐栢作剧之后，已再见于黄履之之《双燕记》矣。此记插入妓女夜来，而二刘顚连之状，层叠点缀，令观者转入而转见其巧。
 
异  梦                                                   王元寿
无端渭塘一梦，王生几遭缧绁。顾女两厄于奸人，其魇梦耶？赖有李中丞、吴学士，成名成婚，方不负碧甸环之约耳。此曲排场转宕，词中往往排沙见金，自是词坛作手。
鸾书错                                                   王元寿
向有《钱秀才错配凤鸾俦》一傅，奇姻已出人意外。今之错中更错者，则伯彭之巧思耳。
梨  花                                                   王元寿
《红梨花傅奇》有两种，皆本之元人《三错认》剧。此记结构稍幻，而三婆说鬼一段，情趣少减；惟后之再遇金莲，觉有无限波澜。
灵宝符                                                   王元寿
予向阅元人《看钱奴》、《来生债》二剧，喟然异之日：“是可以砭钱虏矣！”乃摭为傅，寄示伯彭。不一月而新声遂尔遶梁，北词之雄，南词之婉，兼极其致。
 
玉扼臂                                                   王元寿
取汪昌朝所傅《韦将军闻歌纳妓》剧，而杂之以虎易美姝〔五〕事。其中以豪侠肝肠，不乏丽情婉转，是作者傅神处。
空  缄存                                                                  王元寿
刘元普之仗义，奇矣；李伯承一不识面之交，以空缄托妻子，奇更出元普上。此记贯串如无缝天衣，词曲中忠、孝、节、侠，种种具足。此与《紫绶》，皆伯彭有关世道文字也。
紫绮裘                                                   王元寿
田夫人幽配崔炜，事极诡异。记中崔子以好施受祉，任贼以扑满招尤，作者欲以惕世也。
紫台怨存                                                 王元寿
向见元人《汉宫秋》剧，觉染指一脔，犹有余味。伯彭以工词丽响，为明妃写照。后之紫台相合也，更足以消磨青冢之幽恨矣。
 
孝  泉                                                   陈  口
海樵，越之高士。其傅姜诗也，不无道学气。以之登场歌舞，似逊《跃鲤》一筹。
檀  扇                                                   史  盘
叔考诸作，多是从两人错认处搏捖一番。一转再转，每于想穷意尽之后见奇。幸其词属本色，开卷便见其概，不令人无可捉摹耳。
青  蝉                                                   史  盘                                        
海公子盗池生书物，乃为金媚娘所易，竟达空函。绝处逢生，取境甚巧。末段反复说明，词、白绝无重复，深得词隐作法；但《青蝉》、《鹣钗》，每从此一物转折，觉布置过繁，阅者费解。
双  鸳                                                   史  盘
曲多儿女离合之事，而无骈语、涩语，易谐里耳，故叔考一记出，优人争歌舞之。如李邰宛转作刘蕡之合也，有意想不到处，想叔考胸中有九曲珠，故多巧乃尔。
 
唾  红                                                   史  盘
叔考匠心创词，能就寻常意境，层层掀翻，如一波未平，一波复起。词以淡为眞，境以幻为实，《唾红》其一也。
朱  履                                                   史  盘
童羖主人云：“近日富春实有其事，而借南宋时人以谱之者。”备诸苦境，刻肖人情。但菊花庄杀仇已后，头绪太烦；细绎之，乃见贯串之巧。
鹣  钗                                                   史  盘
此记波澜，只在荆公悞认宋广平为康璧耳，搬弄到底，至于完姻之日，欲使两女互易，眞戏场矣。柳沃若桃斗一段，大有逸趣；但韦安石之构国香〔六〕，境界叠见，其中宜删繁就简。
合  纱                                                   史  盘
傅儿女子情者，须婉转，尤须洒脱。若合父、母、兄、妹、门生、故友，尽人而商量一纱，虽奇 姻巧凑，不无反为情累乎？叔考于曲道称大匠，此处犹不无伤指之虑。
 
琼  花                                                   史  盘
于梵贝中标出慈云一事，可以仰配《双修》，抹杀《妙相》矣；但语过率眞，未是叔考得意之作。
樱  桃                                                   史  盘
丘素平樱桃之盟几败矣，而作之合者，乃在黄巢。此君作贼，犹不失英雄本色。后以死丁香易生爱娟，凿空出奇，大可捧腹。
孪  瓯                                                   史  盘
于错处见境，为沈为彭，几令人莫可端倪，而巧笑于中叠出矣；但关键原佳，二瓯反觉为嚽物。
梦  磊                                                   史  盘
文景昭富贵姻缘，俱得之于石，故梦中白玉蟾以“磊”字授之，其中结构，一何多奇也！但刘以司农而夜送女于文生旅邸，与《檀扇》之以甥女私慰凌生，皆非近情之事。
 
双  串                                                   史  盘
大荒此记，操纵合法，韵度俱胜。叔考少加损益，便有史叔语气矣。
忠  孝                                                   史  盘
傅沈公青霞着，叔考难兄有《壁香记》，初以宫商相舛，乃尽更之，沈公浩气丹衷，恍忽如见，故叔考作此，亦遂有冠冕雍容之度矣。
双  忠                                                   姚茂良
傅张、许事，词意剀切，可以揭忠义肝肠。但睢阳已陷之后，必傅大创安、史，收复两京，方为二公吐气；乃以阴魂聚首，结局殊觉黯然。张之母、妻，亦何必同游地下也？且后半词亦不称。
伍  伦                                                   丘  浚
一记中尽述伍伦，非酸则腐矣；乃能华实并茂，自是大老之笔。或谓：“文庄有《钟情丽集》〔七〕，自述 少年所遇。或有讥之者，遂令门客促成此记，以节孝掩风情耳。”
（原稿此处粘有一纸条，上写“相傅丘文庄之少也，其父为之求配于土官黎氏，黎诮之曰：‘是儿岂吾快壻耶！’不许。公为《钟情丽集》，言黎女失身辜辂。辜辂者，广人呼狗音。他日黎得之，以百金嘱书坊毁刻，而本已傅遍矣。”）                 
  
宝  剑                                                   李伯华
中有自撰曲名。曾见一曲采入于谱，但于按古处反多讹错。且此公不识练局之法，故重复处颇多。以林冲为谏诤，而后高俅设白虎堂之计，末方出俅子谋冲妻一段，殊觉多费周折。李自负在康对山、王渼陂之上，问王元美：“此记何如《琵琶》？”王谓：“公辞之美，不必言，第令吴中教师十人唱过，随腔字字改妥，乃可耳。”李拂然罢去。尚有《登坛》一记，未见。
娇  红                                                   沈寿卿
卢伯生为串、娇作傅，中有种种情态可摹。沈翁之词，能斩绝葛藤，虽近于古，然不无浅促之憾矣。
 
龙  泉                                                   沈寿卿
节、义、忠、孝之事，不可无傅。沈君手笔，绝肖丘文庄之《五伦记》。
红  叶                                                   祝长生
此记守韵甚严，而葩藻之词，如三峡波涛，随地委折。但于佑拾叶在未第时，无一种轩举之气，所以终逊《题红》一筹。
清凉扇                                                   王应遴
此记综核详明，事皆实录。妖姆、逆珰之罪状，有十部梨园歌舞不能尽者，约之于寸毫片楮中，以此作一代爰书可也，岂止在音调内生活乎！
蛟  虎                                                   黄伯羽
黄伯羽取周孝侯除三害事，有合于过勿惮改之义，作者思深矣。孝侯死于王事，此故生之。铺叙亦当，但气色不振耳。
 
四  喜                                                   谢  谠
传二宋事。作手虽平，词亦明丽。但小宋旣有宫人琼英，又何必增红楼青霞也?
小宋张灯宴客，大宋诘问盐虀时语，此段正当补入。
合钗秦                                                   鸣  雷
调不伤雅，而能人俗。清风亭遇子〔八〕一出，宛然当年情景，戈优盛演之。后半稍浅略，为强弩之末。
红  拂                                                   张太和
汤海若序此记云：“《红拂》已经三演：在近斋外翰者，鄙俚而不典；在冷然居士者，短简而不舒；今屏山不袭二家之格，能兼诸剧之长。”然吕郁蓝谓其“通篇不脱俗气”，当亦不能为屏山讳。
玉  簪                                                   高  濂
幽欢在女贞观中，境无足取。惟着意塡词，摘其字句，可以唾玉生香；而意不能贯词，便如徐文长所云“锦糊灯笼，玉镶刀口”，讨一毫明快不得矣。
 
节  孝                                                   高  濂
陶元〔九〕亮之《归去辞》，李令伯之《陈情表》，皆是千古至文，合之为《节孝》，想见作者胸次。但于二公生平槪矣，未现精神。且《赋归》十六折，而陶凡十五出；《陈情》十六折，而李凡十三出；不识场上劳逸之节。
玉  香                                                   程文修
此卽天缘奇遇傅也。其词不能别有巧构，而朗朗可歌。但为子輶妾者，玉胜而下，尚四五人，不特场上不可演，卽此记之后，亦收煞不尽，不能不举此遗彼矣。尚有傅此名玉如意者。
呼  卢                                                   全无垢
传宋武微时发迹，后以臣节终之，恰得结体。组识富丽，稍欠轻脱，且白之闲语亦多。
题桥存                                                  陈济之
此于长卿记傅之外，无所增饰，觉情致尚少婉曲。然构词不轻下一语，虽未能琢宫敲羽，亦自华整可贵。
 
锟  铻                                                两宜居士
叙事有条。此与《斩袪》之记晋文，各得明畅之旨。但如老农圃谈稼穑，虽皆实际，却多俚词。
夺  解                                                秋阁居士
王辰玉作剧，以《郁轮袍》为主摩诰讳。余以为此是文人不羁处，非熟心功名，不必讳也。但此记又嫌其太直截耳。以王为李林甫婿，恐是附会。
合  璧                                                   王  恒
写事必畅其本末，词亦朗朗如日月之人人怀，但觉才情少减。解大绅之脱狱，作者饰之以为结局耳。
双  环                                                鹿阳外史
记木兰从军事，全不蹈徐文长一语。铺叙战功，烂然生色；但于关情之处，转觉末尽。
 
玉镜台                                                   朱  鼎
玉镜台故事，元剧绝有摹拟，此不及风情，而惟铺叙太眞事迹，于紧切处反按以极缓之节，不逮孙、范两君及清阮堂之作远矣。
金  鱼                                                   吴  鹏
此记传韩君平非不了彻，但其气格未高，转入庸境，益信玉合之风流蕴藉，眞不可及也。郁蓝生谕词才、词学，而归之词品，信然。
练  囊                                                   吴大震
传章壹柳，插入红线，与《金鱼》若出一手。自《玉合》成而二记无色矣。
龙  剑                                                   吴大震
传哮承恩事。作者未识裁炼之法，故喧而未雅。以魏公学会为生，殊无事功可见。中间如潇、麻诸 帅，米，梅诸公，忽隐忽现，杂出不伦。曲白虽工，未足树词坛之帜也。
 
纯  孝                                                   张从德
董叔逹斩仇人之头，归报其母，遂以奇孝证为正神，迩见梦于其裔孙。按事塡词，殊不嫌其平宝。
锦  带                                                   杨夷白
词章斐然，第苦不得佳境。中如乔招讨之背约，马当户之夺婚，卽作者或以意创，终似近于蹈袭。
节  侠                                                   许三阶
传裴伷先伯侄在武后朝，大有丈夫本色。语多藻丽，从组织得之。
龙  膏                                                   杨夷白
杨君见吕郁蓝《金合》，谓龙宫近怪，乃易龙女为元载女。艳异远逊吕作，而色泽亦自不减。闻半出之王伯彭手。
 
红  丝                                                   许三阶
郭代公之生平，四义传之而杂。此以采丝为婚姻之始，驱虏为功名之终，结构殊恰。词有新创之《五色丝》、《桃叶歌》、《凤楼十二重》等调。在许君工于音律，必有当于抗坠掩抑、顶叠关转之法。
龙  绡                                                   黄惟楫
黄山人在王新建座上，作此为新寿，三日而成，又五日而伶人遂歌以侑觞。郁蓝云：“有《传书记》，姑苏周侍御亦撰其传，皆不及此。”乃此记犹未能免俗。安得奇幻之笔，令人惊魂荡魄耶？内《云华怨》、《黄莺尾》二调，不载谱，不知何所本也。
遇  仙                                                   心一子
塡词打局，皆人意想所必到者。然语不荒，调不失，境不恶，以此列于词场，亦无愧矣。
杖  策                                                   涵阳子
邓禹杖策谒光武，为中兴名佐，对侯时方二十四岁。此记半杂以家人离合之情，不使有偏喧寂。 但作手头平，通本不脱学究气习。中以邓为梅福壻，不知梅壻乃子陵也。
 
玉  玫                                                 泰华山人
冯玉玫之节，不可以不传。若王仲良，不过因仙人指度，侥幸成功耳。词亦奔流滔滔，但乏委曲。
合  剑                                                 泰华山人
载唐、隋事，一味铺叙，详略失宜。但其中以北《朝天子》配南二郎神，北《倘秀才》配南《甘州歌》，北《醉太平》配南《宜春今》，北《驻马听》配南《驻马听》，南北各配四五调，歌之颇叶，似可采以为式。太宗为生，不兴旦对，结尾以十八学士各陈治道，亦见作者之非庸芜。若节取“晋阳起兵”“娘子军功”、“禁门喋血”错综演之，当不失为善曲。
钗  钏                                                 月榭主人
皇甫嵩受欺于韩时忠，身几不免，可为密事告友之戒。独惜史女碧桃，计赠完姻，无愧女侠；而几为奸辈所窘，倘非遇张侍御，已作河伯妇矣，可伤哉！此曲词调朗彻，尽有本色，是熟于科诨排 场者 。尽有“贼杀侍婢”一段，今稍易之矣。
 
玉  杵                                                   杨文炯
文彩翩翩，是词坛流美之笔。惜尚少伐肤见骨髓语，而用韵亦杂。若兴郁蓝之《蓝桥》较才情，此曲当退三舍，然律以场上之体裁，吾未敢尽为《蓝桥》许也。
溉  园                                                   赵于礼
此以王孙贾为生，插入“齐世子灌园”一段，于覆齐、复齐处，言之独详，而贾绩之可纪者，转觉寥寥，是为客胜于生。
画  莺                                                   赵于礼
丘文壮公自述少年所遇，《钟情丽集》遂饰为辜生辂事。传之应规入榘，似古之为曲者。
丹  管                                                   汪肇邰
汪宗姬，诗人也，故其为词多风雅，李斌之拜官，用孟东野故事；后以羁旅而仗剑剌贼，差快人 意。
 
姻  缘存                                                 冯之可
此兴分钗，俱传贾云华、魏寓言事。惟云华之死而复生，稍异于彼。词似非近时人作，而曲有全抄明珠，何也？
白  璧                                                   黄廷俸
张仪蒙盗璧之疑而以舌在自解，及苏秦之笼络仪处，确是一本佳传，惜演之犹未畅快。然词近本色，白亦恰当，可取也。
西  厢                                               李□□日华
观其中不涉实甫处，亦尽自堪造撰，何必割裂北词，致受生吞活剥之诮耶？然此实崔时佩笔，李第较增之。人知李之??王，不知李之??崔也。
红  梅                                              周□□仪玉 
手笔轻倩，每有秀色浮动曲白间，当是时调之隽。裴舜卿无端一遇，遂冒门壻拒似道之聘，倘非李惠娘以幽欢解免，舜卿危矣。书生乘兴之事，其可再乎！
 
轩  辕                                                  王  潾
意调若一览易尽，而构局之妙，令人且惊且疑；渐人佳境，所谓深味之而无穷者。词甚轻快，虽偶有数字不叶，亦无愧于大雅。但郑仲经邂逅结姻，崔人夫终不说出心许之故，岂泽壻者以轻率至此哉？
珍珠衫                                                  柳□□
此易将兴哥为王士英。“讹奸”一节，皆六婆为之，而巧儿卒以贞终。然末段收煞，殊少精神。
翡翠钿                                                    柳□□
迩来词人，每喜多其转折，以见顿挫抑扬之趣。不知转折太多，令观者索一解未尽，更索一解，便不得自然之致矣。如此记“择壻”一段，自铙雅韵；而韦祥之夺婚，头绪过繁、大有可删削处，然柳君之词，皆轻倩圆软，殊不易得。
 	
桥  浦                                                    许自昌
余阅黄山人所撰柳毅传奇，嫌其平衍，乃此又何多骈枝也！于传书一事，情景反不彻。词喜用古，而舌本艰滞，反为累句。惟钱塘君数北调，有豪举之致，故拔人能品。
水  浒                                                    许自昌
记宋江事，畅所欲言，且得裁剪之法。曲虽多穉弱句，而宾白却甚当行，其场上之善曲乎？
检  书                                                    王元功
用调恰当，无一可删处，演之尽可悦目。但耳子为女，贾女作男，止入传奇纤巧一道耳。轻烟为广陵之妓，安能遽逸至滇中作贼，贾女亦安能以红粉戴??鍪，从戎对垒哉？
水  浒                                                    王元功
此梅花生主人改盯者，曲白十改八九，穉弱亦十去八九矣。前本用犯调，有不便于歌者，今取调极稳；前本宋江有妻似喷，今井去之；惟下韵仍杂，不能为全瑜耳。
 
保  主                                                    王元功
赵子龙为生。传事能不支蔓。但曲有繁简之宜，未必一简便属胜场。如此记，每一人立脚未定，使复下场，何以耸观者耳目？
看  剑                                                    王元功
格善变，词善转，便是能手，此记生、旦通本不脱豪侠之气，而始终作合者，乃在一黎女，大奇！大奇！其间聚散，原不关一剑，此中似可省一二转折。
灵犀佩                                                    王元功
大凡情缘一起，必有一种大不快人意处，为之顚倒，为之龃龉，方见吾辈独有所锺。乃箫凤侣但??情于实湘灵，而并以得梅琼玉，无情有情，其何以解。至于两魂互换，各不相认，似涉于穉。
玛  瑙                                                    王元功
无功诸作，一以曲折争奇。阿兄伯彭有《将无同》记，此略取其意，惟卞生之遇薄女不同耳。无功喜傅女侠，故红侠中每有技击者。
 
弄珠楼                                                   王元功
轻描淡染，不欲一境落于平实。但姓名之错认，创于《拜月》，遂多为不善曲者所袭，无功今之作手，何不别寻结构耶？
种  玉                                                    王元功
此梅花主人改订者，简炼过原本，一洗脂粉之病。
花  亭                                                    王元功
此无功改《百花》本也。彼以邹化为生，此以江六云为生。情节亦不无稍异。
金  凫                                                    王  韶
谱杨恒陷虏事。事在天顺间，大类苏子卿。情境浅促，一过便嫌易尽。然亦轻脱，故取之。 
 
八  翼                                                   何斌臣
为陶士行作记，而攒簇江左风流之概。词甚整丽，有鸣珂佩玉之度，当不得以板实少之。
女状元                                                   何斌臣
为女状元增一弟纯嘏，盖以结周女娇凤之配耳。就徐剧略演之，为出止十八。其中数折，不失文长本色。
凌云北                                                   韩上桂
《曲藻》云：“北字多而调促，促处见筋；南字少而调缓，缓处见眼。北则辞情多而声情少，南则辞情少而声情多。”故自南辞易谐于耳，而北音亡矣。天游子力返于古，为司马长卿作北曲，词不易宫，宫不易调，人明以来，仅见于此。但其为词有芜杂处，而流利觉少；且一折中用两人唱，亦非旧式。
跃  剑                                                  潘□□ 
作法撇脱，且能卽景会情，以曲打科，以白引曲，遂尔转折生动，胜《蛟虎记》多矣。
 
合  元                                                   梁玉儿
此卽文长《女状元》剧所演者。闺阁作曲，终有脂粉气；然其艳香殊彩，时夺人目。红儿、雪儿，玉娘以一人兼之矣。
采  眞                                                   包胤祺
传仙鬼者多矣，灵奇怪异，已透露几许聪明。此记取境犹平，但喜其轻脱如弄丸，洵翩翩裘马中语也。独自忭假符召鬼，桃妖反借之以愚赵生，此段致趣不乏。
金  合存                                                 程守兆
程君工于曲，而科诨之妙，犹未深晓，故少洗脱之工，便觉意为词掩。梁伯龙《红线》剧，不减梅叔之《昆仑奴》；此与李旣明所作，俱不足为伯龙注脚。
鸳  簪                                                   王国柱 
李节镇器重欧生，遂有要姬之赠，不必俟红拂夜奔、磨勒宵窃，其贤于杨越公、郭汾阳远矣。乃欧生之所以报之者，亦在崔、李二君上。
 
海棠诗                                                   王国柱
是时曲气格，但两金生绾合处，不至如他曲之枝节耳。文气大概疎爽，惜词有失韵处。
碧  珠                                                   王国柱
周惟光排陷赵懐之，懐之因居于龙宫者六载，绝似袁凫公之《窦娥冤》、沈宁庵之《合衫记》。曲用杂韵，为近日锢疾；独此一曲之中换两韵，似尤碍口。
德政篇                                                   徐应干
弘农之渡虎，中牟之驱蝗，潮洲之驯鳄，被之弦歌，足为治谱；至广宁迁鸟，则徐君自道也。
两  诗                                                   徐应干
徐君官医巫，以强项为当事所扼，乃直记其事；而盛斥李宁远、赵中丞，快其胸臆，不顾悠悠之有口也。
 
筹  虏                                                   徐应干
边臣启衅促疆，卒贻辽左十余年不结之局。非君一片热肠，安能写得明透如许！
      扊  扅                                                   徐应干
百里事，于此凡三见矣。此记清婉不及张伯起作，而气昌词畅，以视端平川者，迨过之。
三  迁                                                   徐应干剧场意欲纤，格欲变，词欲淡而雅，于泰山岩岩之气象，自不相肖。
汩  罗存                                                                  徐应干
闻友人袁凫公有《汩罗记》，极状屈子之忠愤，记成乃为秦灰，不可得见，惟散其事于《神女》、《双栖记》中。孔坪为此，历历叙致，已是畅其所欲言。
 
双  梅                                                   史载言
此记合笋处，只在李清臣认水女为韩亿娥，月仙认士简为清臣。其间词意关生，转转不穷，酷似阿翁所作。
合  璧                                                   许次纾
以李、杜为双璧，傅天实韵事，不一而足。其为词也，如宋人玉叶，几夺天巧，惜聊合未见精神。
金  合存                                                 李旣明
此亦传红线事，而兴程君所作异。语俱独造，多有初读之不解，再读之知其博奥者，当于传奇中别设一格以待之。
画   竹                                                  李旣明
南词一派，西北不传。少谷为此记，殊无合处；但用句古奥，可想见其武库一班。记赵子昂而及 唐、林二义士，满眼皆亡国之惨。
 
放   蛟                                                 樵  风
樵风主人采《剪灯余录》、《野史缫谈》，构《蟠龙》、《放蛟》二记，音调多不叶；而此之词章熣灿，能用故典，差胜蟠龙。
砥    兰存                                               章□□
箫梦白之狎轻霞，似绣襦，其后又似玉玦；张奇客之援梦白，似《西楼》，其后又似《龙膏》；赵郑州之??轻霞，似《霞笺》，王云英之报郑州，似《百花》，虽无境不袭，无语不因，而取境旣近人，构词亦谐世，便为场上之善曲矣；惟是时时以北曲散用一二支，似于韵律有碍。
八   义                                              徐□□叔回传赵武事者有《报冤记》，又有《接缨记》，此则以《八义记》名。记中以程婴为赵朔友，以■{口簇}犬在宣孟侍宴之际，以韩厥生武而不死于武，以成灵寿之功，皆本于史传，与时本稍异。运局构思，有激烈闳畅之致，尚少清超一境耳。
 
投  笔                                                 华山居士
词虽平实，局亦正大。投笔出关处，想见古人慷慨之概。“无语倚南楼”一曲，歌者盛习之。
斩  祛                                                   汪景旦
叙晋文去国、复国之事，洒洒可观。长舌阶厉，斯可以戒矣！词甚古质，与《合剑记》若出一手。
增  寿                                                   觉非子
记载陆君九渊有妹桂华，指腹结姻于许文德。陆以忤权使元。桂华遭吴曦〔一○〕之乱，周妪转鬻之德化令锺离君。锺离知桂华卽前令女也，善视之与己女兰英等。许君初聘英，继闻锺离之义，改聘令女，而不知令女卽指腹之桂华也。遂以兰英归陆君，两家世称姻娅。锺离好义，获增禄寿，因名之为《增寿记》。是记体格大类《香囊》，而头绪过烦，阅者不易解，故为缕述之如此。
长  铗                                                 龙门山人
尽冯驩之事，一往叙述，乃其中败笔不少。阅此，始知车柅斋《弹铗》之妙。	   
三  纲                                                   一  化
田嘉谷遇俭岁，受孙珰之赈得活，后以征哱功，父子建节，故作此记。前半多以媚珰，词虽明爽！无足取也。
兴  吴                                                   吴于东
孙武子以十三篇兴吴，吴几霸矣。功成身隐，盖不欲为胥江之怒涛耳。此记考据甚确，的可以传。
禅  眞                                                   徐胤佳
俗有《禅眞逸史》，为僧林澹然传也。此以澹然三弟子为主，而终以禅悟证人。中亦具有侠概，但词致不长，未耐咀嚼。
合  衫                                                   周继鲁
作此专以供之场上，故走笔成曲，不暇修词。其事绝兴《芙蓉屏》相肯肖，但此罗衫会合处，关目稍繁	耳。
 
燕子楼                                                 竹林逸士
关盻盻不从张本立死，盖不欲张公有重色之名耳。乃白香山以“歌舞教成心力尽，一朝身去不相随”之句以促其死，故盻盻临诀，有所云“儿童不识冲天物，漫把香泥污污雪毫”，岂若此记传出盻盻皎日之心！卽所傅皆合欢，而殉节之意自在。白公不能知盻盻，作着愿知之矣。
余  泉                                                 寒潭主人
以陈仲子为生，用齐人、盗跖一辈点其间，虽不能搏捖肖物，亦小有韵致。北人能南词，足为空谷之音。
三  槐                                                   王伯原
此以王公旦为生者，惟眞宗赐美珠一瓮事系实录，他皆摭揑，不足为王公重。词能近人，故收入能口，亦才难之思耳。	  
 
忠  孝                                                   赵兰如
传吴公百朋一生官谱，段段榇贴忠、孝二字，所以绝无生趣，然曲白壮丽，宜演之喜庆筵前。
三  妙                                                 若水居士
《三妙》原有一传，此记白皆传中语耳。写闺情而乏婉转之趣，盖作者能填词不能构局故也。
升  仙                                                   黄粹吾
“情缘尽处，立地成拂。”以此为《西厢》脚注，亦是慧眼一照。但莺娘千古艳香，忽然消减，其如色界之寂寞何？且成佛又何必在红娘后也？
双  红                                                   更生孑
红线、昆仑，俱有佳剧。穿插两事，卽数以剧中之词，虽未能大有锤炉，却自婉丽可玩。
南楼梦                                                  冯廷年
此卽《剑侠除倭》剧所演者。生不兴旦配，张子文不以功名终而为海外王，友人有秋夫妇且以同溺为水仙，皆传奇未辟之境也。但词多写景，遂未入情，至有一二学步临川者，转觉才情不露。
 
青  螺                                                   程从周
谢端卿得一青螺，乃化作美女，日为谢设馔，在诡异中兼有逸趣，然不堪作曲也。此记插合而成，如病措大习白猿公术，操舞如度，击剌未堪。
缘华轩                                               □□□仲仁
和生陷身匈奴，卒投贼以杀贼，功成而名不居，不识缝掖中乃有能出奇若此者。作者刻意求新异，亦刻意求华整，故自佳。
怀  春                                               王□□五完
此亦传苏道春者，位置亦自楚楚，但用韵颇杂；而炼字琢句之工，不及忠节多矣。
合  襟                                                  王  洙
覆楚、复楚，事有可纪。疎者下舡，元剧中已绝摹其状矣。此记韵律有错处。着意修词，遂多浮蔓，如昔人所谓“满屋是钱，但欠索子”耳。
 
诗  会                                                   闻  王
向传：有士人妻为姑所追，从商舶过金山，题诗以明志者。此君记之亦明简，而一觉之后，绝无余韵。
大  刀                                                   夏□□
刘将军綎平番征倭，厥功懋着。其后死事于辽阳三路之役，识者惜之，此叙其战迹，以将军之子刘佶破虏终焉。其词之受病处不一，若《水底鱼》调凡十数用，及温纶五六颁，皆可摘之瑕也。
临  梅                                                 青山高士
构思曲折，极欲超出俗套，但其中如宋道光已登贤书，复改青衣之饰，人情乎？迨后王胜儿伪为男妆，亦觉饶舌，总是未当家处。
 



以下琚英杰校

本文蒙福州陈汉资先生及其天勤工作室根据《中国古典戏曲论著集成》（中国戏剧出版社年月版）所收祁彪佳《远山堂曲品》录入并初校，谨此致谢！（网友如欲转载本文，务请保留以上文字，谢谢！）
琚英杰部分复校。如有录入错误或其它问题，竭诚欢迎指教。

双燕                                                           黄中正
刘尔正以探叔失水，投刘珍为子，方一娘亦因流离相托，遂以结姻。局段无奇，且乏逸趣。闽人少知音者。填词不甚失律，仅见之黄君耳。
金牌                                                           陈衷脉
《精忠》简洁有古色，而详核终推此本。且其联贯得法。武穆事功，发挥殆尽。
合屏                                                           张其礼
《芙蓉屏》之记崔俊臣也，简而隽，此少逊也。惟此关目更自委婉。
翠钿                                                           何  梁
赤绳之系，月下老指点韦固，卒谐卺于十年后，以为传奇足矣，乃益之以兄韦圉，头绪纷然，遂有不能舒转处。

飞丸                                                           秋郊子
易完虚几死于严世蕃，略见之《鸣凤记》，但传解免者为陆姑事；而此以出之世蕃女，卒与谐婚，未知是否。曲能以骈丽胜，但宾白不当家，遂有如里老骂座，村巫降神者。
玉掌
一涉仙人荒诞之事，便无好境趣；第以笔下设色亦浓，故勉收之。
犀轴
是记成于逆珰乱政时，借一沈青霞以愧世之不为青霞者。虽不能协律比声，逞运斤之技，亦可称铁中铮铮。
?	髯虎
向见俗优演《高唐记》，亦是传朱仝、雷横者，秽杂无足比数。此犹稍知节奏，故不以韵病、词病輙弃之。

去思                                                           沈应召
王公鈇〔一一〕令姑熟，保境御寇，倭贼呼之为“王铁面”。华荡之役，卒以身殉，惜哉！姑熟志去思焉，遂有是记。词白严整，意境俱惬，令阅者忽而击案称快，忽而慷慨泣下。事当与《五伦》、《龙泉》伍，而词更胜之。
灌城                                                        □□□隐求
记宁夏哱贼事，有《赐剑》、《龙剑》二记。《赐剑》亦嫌其庞杂。此等意境，安能求其委折？得畅达如此记，足矣。
香罗                                                           张应昌
香罗之合，香罗之分，香罗之分而再合，俱不脱时曲科■{上宀下臼}；然自是委婉近人，玩之亦复不厌。中有全抄沈青门《咏月词》，殊觉无谓。
麟游                                                           金三秉 

穆生去醴，白生守墓，申生传经；一则存孤，一则恤死，一则救??，君臣朋友之伦，始终无憾。其曲之有关伦化者，倘得笔力爽俊，北曲再加工整，便可与《浣纱》争雄。
请剑                                                           穆成章
记魏珰事，详核不能过他本，而轻圆软熟，罕见其俦。
双镜                                                           穆成章
范鳅儿原有《双镜再合》之传，不谓岳侯八日洞庭之捷，亦为范作姻缘帐也。此记简净得法。或以为下笔不能用一句学问，不知词坛中即有学问，无所用之。
双星存                                                         穆成章
以杜预为牛星降生，已涉悠谬。且为预之生也，关公欲生之以灭魏、破吴，岂知玉垒锦江先残破于锺、邓乎？内全抄《渔阳三弄》一出，尤属无谓。
不丈夫                                                         高汝拭

此记与《冰山》最早出，韵调虽讹，结构少胜；但四谏官头绪不清；且杨氏一家，何必尽死？
回天                                                         水云逸史
记杨中丞死谏事，不入里闾影响之谈。词能守律，故才虽不逮，而亦焕然有章。
题扇                                                           任皞臣
俞柳园之狎妓，作者自谓巧创，实不能出《西楼》、《霞笺》之范。惟后来徂击海贼，大有英雄气味。词亦时作后语。
浮鸱                                                           翀圆生
范少伯亡吴、霸越，《浣纱》记之详矣。此续之以泛湖，至于宾仙，英雄回首，令人不胜兴亡之慨。词情窅奥，但科诨稍未谐耳。
合义                                                           初阳子
桐栢先生记之为《宝铃》，正是此事。此记效颦而不益其丑，夫亦婢子堪作夫人耶？

合珠                                                           陈显祖
杨大中事，有《宝簪记》，吾以琐杂故斥之。此君能用实不能用虚，能用多不能用寡，第谓之稍胜《宝簪》可也。

具 品
新金印
此俗优所演者，较原本十改五六。一经抹涂，色泽大减。另名为《新金印记》。燕石、良玉，固自有别也。
三关
吾尝欲以元人《私下三关》、《昊天盗骨》二剧合为南曲，而难之；若此，则又易易耳。
四德
冯商还妾，沈寿卿有《三元记》。今插入三事，改为《四德》。然《谈苑醍醐》称；“冯京常过外兄，见其侍妾，询知同年某人女，亟请嫁之。”未载京父名。所谓还妾者，或即此附会耳。

葵花
前半全袭《琵琶》。后半孟日红被毒，竟入荒诞。作者之胸次眼界，只如是耳。
四美
蔡为端明学士守温陵，原未作状头，传者之讹也。作者自谓十分点缀，终是庸俗，惟较之荒谬者略胜耳。
金貂
敬德初为刘武周将，太宗遣任城王道宗谕之，乃举地降，是道宗固汲引敬德者也，乃以位次故殴道宗，敬德误矣。记中乃以为援薛仁贵故，不知仁贵将兵击高丽在贞观十九年，敬德之忿争在贞观六年，邈不相及也。惟史称敬德“晚年悔过鞱戢，谢绝宾客”，则是记所为渔樵之乐，其所固有耶？
三桂

词亦朗然可观。但以老夫狎一青衣，境界庸俗，无堪赏心耳。
五桂
搬出满腔书袋，即一“腐”字不足尽之。内有自撰曲名，可笑。
蟾蜍
湘子于筵前顷刻开牡丹，有“云横秦岭”、“雪拥蓝关”之句，曾见之于《外纪》。及考《太平广记》，韩昌黎谪潮州，行次商山，有云水迎立马首送至邓州者，盖其甥而非侄也。此凑集孟郊、贾岛诸人，而未得作法，故联合无情。惟记中以《谏佛骨表》为曲，亦自朗彻可观。
鹦哥
苏妃事，殊不经。其词亦明顺。但立格已堕落恶境，即实甫再生，亦无如之何矣。
月桂
桂仙下嫁言生，此是古《辰钩月》剧。剧词极绮丽，此记第寥寥数语耳。

妆楼
陈宜中之事近真。离合处逐节敷衍，绝无情景。郑虎臣之杀贾似道也，何不传出令观者称快？
南华
记漆圆吏尚不及玉蝶，则其鄙陋则更可知矣。
还魂
俗本有高文举，此传之稍近于理。初尤疑其为古曲，迨后半散杂，遂不足观。
锦苏鞋
初以《锦苏鞋》之名类古曲，亟购〔一二〕得之，则是记竹太以征播陷彼中，妻受侮于都艺，盖俗境也。其村儿未窥音藩者耶？
举鼎

此古本也，词不大失，然终非深解音律者。史传所记伍员事，绝不一及，惟以已意续之，真是点金为铁手。
春秋
曲有丽语，亦能守律；但累千百言，无一着痒处。且张知事于官衙狎一妓女，有何趣味而传之乎？如此记四五种，自开场以至终本，所演之境，所说之白，皆与时曲迥异，半不可解，意其曲之最古者耶？然何以《荆》、《刘》一派，至今能入时眼？此或作者乡士所习？抑其有参军打磕爪者，其古院本式耶？
绨袍
词气庸弱，失韵处不可指屈。何不取元人《谇范叔》剧、太史公《范睢传》，合订之为善本？
草卢
此记以卧龙三顾始，以西川称帝终，与《桃园》一记，首尾可续，似出一人手。内《黄鹤楼》二折，本之《碧莲会》剧。

桃园
《三国传》中曲，首《桃园》，《古城》次之，《草卢》又次之；虽出自俗吻，犹能窥音律一二。
七胜
孔明七胜孟获，事故可传，此曲演出热艳，亦可免于荒俚。
试剑
取先主东吴聊姻一事，仅能铺叙已耳。
试剑
此以刘先生主为生者。杂取诸境，便如屠沽小肆，强作富人纷纭，殊增厌贱；不若赵云作生之《试剑》，犹得附于简洁。内一折，全抄《碧莲会》剧。
咬脐

别设科目，绝不类《白兔记》。乃彼即口头俗语，自然雅致；此则通本调文，转觉不文：故知运笔为词场第一义。
恩荣
陈希夷对镜掀髯曰：“非帝则仙。”及其道成，不啻蘧芦视帝王矣；而作者加以人间之富贵，何浅之乎窥希夷哉！
丹忠
郭汾阳奋迹行伍，收复两京，为唐名臣，惜此记传之不尽。套局既多，实谱转觉寥寥。惟曲有爽语，少败笔，聊可掩其构局之病。
鸾刀
以卢俊义为记，能彷佛《水浒》笔意，便为高手，其如作者之庸庸何？

青楼
窃宋江一事，全无作法，止是顺文敷衍。犹稍胜于荒俚者。
红鞋
秀英为董贤女，必自佳丽，固宜马君卿之钟情。记中“强婚被难”一段，亦有可观；然浅近易尽，聊以谐里耳可也。
红杏
袁女、方女作黎丘之幻，传奇多有此套，此则更为下里之音耳。
四恩
高云受陷于妻舅，获报于平日施恩之人，亦可坚世之好修者。钱氏育孤而未识其夫，高天祥登第而不认其父，相逢时一段，错愕情景，稍堪解颜。
玉杵
蓝桥玉竹事，吕棘津、龙朱陵皆有《蓝桥记》，杨星水亦有《玉杵记》。此嚽出逐壻、溺女，后始会蓝桥之杵，饶舌甚矣。词中往往披沙见宝。而韵曲多讹，几不可读。良以无善本故也。

万全
传陈相国循、高相国谷，掇拾遗事，至于不经。此等识见，欲以作者自命，难矣！
西湖
秦一木伪为佣书，求配段女，本之唐解元伯虎事，又与俗演《桃花记》同。内惟段女终不苟合一节可取。曲不能守韵，白复多老头巾语。
金牌
杨延昭事，三关及此凡两见矣。取境不同，而庸俗则一。
鸳鸯
王邦臣经南荆楚，受一妓所赠，得免于流离，后卒以巡方解妓祸，遂为二室。传之绝无景色，第节取其明畅之词可也。

宝钏
前半全袭《钗钏》。后以诸神诛妖僧，而必彚戏场之赤面者七人，以实“七红”之名，即此可见其取境之俗。
白袍
曲之明者半，俚者半。俚语着一二于齿牙，便觉舌本强涩。元有《比射辕门》剧，是亦传薛仁贵者，今为村儿涂塞，令人无下手处矣。
高士                                                           汪廷讷
此记本以讃无无居士者，乃借发于水、光、冯、闳诸生。仅能敷衍，殊无曲折之趣。中以海阁黎一段，引为武教事，必有所感而发者。张灵墟序称：“好事作以媚昌期，非昌期笔也。”
蟠龙                                                        □□□樵风
词坛之解音者，必非俗笔，是以审律谐声，吾无望于此辈矣。江生缙事，出《剪灯缫说》。月娥诡男免难，真无愧女史之称。

胡笳                                                           黄粹吾
《琵琶》之妙，在不拾中郎一事，能于空处现神情。此记以葵琰结局，遂称《续琵琶记》。白俱学究语，曲亦如食生物不化，是何等手笔，乃敢续《琵琶》乎？
折桂                                                        □□□秦淮
此亦传梁太素者。母与孙系添出。虽其中点缀一二，终是庸笔所为。以视《题塔》一记，何异蜣转之苏合也！
全德                                                           汪拱恕
此第记窦禹钧初生仪、俨诸子事，非《五桂记》也；虽欲窃阴德之绪余，而未免入俗。
镶环                                                           翁子忠
即蔺相如怀璧一事，大有侠烈之致可传，何必增出闺阃，反入庸俗！

八德                                                          陈世宝
传王曾父、母、兄、弟，板实敷衍。曲止数调，叠用之，亦能守韵；惜作者眼界不宽，手笔入俗。
阴抉〔一三〕                                             □□□青霞仙客
前半与《精忠》同。后半稍加改撺，便削原本之色。不识音律者，误人一至于此！
十全                                                        王□□玉门
王玉门欲剙一家之言，诡为富长春作记，而记中乃节节沿袭。即其词非不腴美，终不脱“肥”“痴”两字。
分钗                                                           谢天瑞
记贾云华毁容立节，境人平庸。且悔姻、分钗在魏寓言登第之后，尤不近情。

忠烈                                                           谢天瑞
传苏道春者凡三，以此为最下；然尽去风情，独着忠烈，犹不失作者维风之思。
靖虏                                                           谢天瑞
祖士雅击楫渡江，刘越石闻鸡起舞，千古而下，想象英雄；乃阅及此记，反见索寞。
狐裘                                                           谢天瑞
记孟尝君事，平铺直叙，详略尚未得法。末入子之篡燕一段，全不关合孟尝。
剑丹                                                           谢天瑞
画工画鬼魅易，若词家反难之。盖如元曲所称为“神头鬼脸”者，易涉于俚。至此记载八黑诛妖，以并《宝钏》之“七红”，尤为鄙俗可笑。
麦舟                                                           谢天瑞

不传范文正公生平大节，第加以信谗逐妻，粉纭诟谇之状。阅此鄙语，不能终篇。


玉佩                                                       彭□□南溟
彭将军序云：“万历三年，有仙人自称徐庶乞封号，上封为散诞神仙。”故此记以飞升终元直。然其事多属妄传，不若《十孝记》载元直仍佐先主，曹瞒被擒，大快人意。
双侠                                                        彭□□南溟
王伯彭传荆卿，而侠烈之概，英英千古；乃此传聂政，觉举体沓拖，少一段龙威虎振意气。
四义                                                        彭□□南溟
郭元振有《红丝》一记，足传之矣。此亦述其生平，而饰以酒、色、财、气四孽，是何见解！
遗香                                                        彭□□南溟
以封、花、月为姓，亦子虚、无是公之意耳。独芳英陷身于虏，能生全娇香，而卒以死报月生，不愧奇女子。彭将军四记，惟此稍可观。

犀佩即《玉章》                                                   胡文焕
士人妻题诗金山，有《诗会记》；侠士于金虏营中携南官归，有《旗亭记》。此合传之，第供搬演，不耐咀嚼。
余庆                                                           胡文焕
以《余庆》名其记，想见作者一副谐媚肺肠，不觉入于鄙俗，故传奇烂套，不收尽不已。
奇货                                                           胡文焕
阳翟大买，以吕易嬴，当以雄豪突兀之词传之，乃平庸若此耶？吕郁蓝欲记此为《玉符》，不果。
三晋                                                           胡文焕
罗括赵简子事，惟“肤”、“浅”“庸”、“陋”四字耳。
三节 许以忠

辽阳之役，高衷白仗节死难，且有义仆如高永者，至今凛然有生气。但附之以王君日宣，而许君亦强预其内，反遗不核之诮。许君能作骈语，其为词何多陋耶？
宝带                                                           夏  邦
以小旋风为生，而添揑宝带结姻一事。他人一语可了者，此数十语不了。取境既俗，出吻亦庸。
骊山
周景王太后游骊山，为犬戎所困。邢芳遇御之被围，后以谗构几不免。而跃马持戈，援芳遇父子者，遇之妹淑真也。牵演冗长，殊无节奏。北调尤多舛讹。
底豫                                                           郑元禧
止熟一部《四书》，便欲作曲，何言之易也！古帝王圣贤，原有厉禁，不入氍毹场中，此记宜及亟毁之。

御带                                                           谢  恩
杨思义救猿获带，许玄佑已采入《橘浦记》中。此记不甚支离，犹得传奇之法。
妬妇记                                                         释湛然
湛然大师以妇人悍妬，多入三涂，遂取房玄龄事，讳其名为白心室。虽大师一片婆心，亦未免老僧饶舌。
完扇                                                     □□□寄鸣道人
贺君狎妓秦小凤，为刘亮所构。亮以从倭为俘，小凤卒归贺。其中参成者，裴子益也。此似近时事。所云寄鸣道人，或贺自谓乎？
鸳鸯                                                           谢  惠
吴廷璋得两娇为室，以赵文兕之构，流离者二十年，有二子而几不能认，颇尽传奇离合之致；乃其以俗吻构之，如桓宣武似刘司空，无所不可恨。

玉蝶                                                           谢  惠
如此钝根，乃以作曲，正似酒肉伧父学王、谢衣冠耳。漆园吏叹骷髅数折，虽袭之云莱道人者，终不能掩其它曲之陋。
钗鱼                                                           沈惟生
花生之狎妓秀英，必尽入余唾，乃能勉强成曲，作者亦何自苦乃尔！　
蓝田                                                        龙□□渠翁 
记杨伯雍种玉事，气味古朴，与《扊扅》相类。

分钗                                                        张□□濑滨
伍生箧中金钗，为神人援之二兰。后相值贞女祠，往来酬和。卒两谐之。此与《春秋》、《蓝田》诸记，皆别设科诨，绝非近日所演者。情境俱梦梦，词如呓语不休，忽然而止，虽其藻丽迥非凡笔，然不可语曲也。

扊扅                                                                   端  鏊
吾以为别有结构，为百里奚写照耳；若只此叙述，何须学邯郸之步！
鸾绦                                                      □□□瀔南子
记王爽、韩琦自为诸生时，各狎一妓，牵缠到底。吾不知作者何所取义，而蹈袭庸腐至此也。
完赵                                                           朱道明
赵氏一门疫死，两孀从容殉义，可以泣鬼神而贞金石矣，但其词非人所乐观。
负剑                                                           程良锡
作者不明音律，半用北调，效颦《西厢》，遂为衬字所误；虽运词骈丽，亦不足观也已。
玉鱼                                                           汤家霖
传郭令公，前半全袭《琵琶》。后半虽多实迹，总如育贾人张肆，即有珍玩，位置杂乱不堪。

宁胡                                                           陈宗鼎
记王嫱事，颇核；记匡衡事，反涉于诞。畅达之词，第未莹彻；且音调不明，至有以引子作过曲者。
华盖                                                           潘□□
记此欲为《三元记》正讹，亦第窥其家庭一班，于商文毅公事功节义，尚不免望洋耳。
西游                                                           陈龙光
将一部《西游记》，板煞填谱，不能无其所有，简其所繁，祗由才思庸浅故也。
玉镯                                                        李□□玉田
不谓郑元和之后，复有王三舍；而此妓之才智，较胜李娃；即所遇苦境，亦远过之；惜传之未尽耳。

聚星                                                           张子贤
卢俊义始未，已有《鸾刀记》。此惟卢妻投庵一段，与《鸾刀》稍异耳。两曲皆出庸手，此则似又逊之。
玉钗                                                     □□□心一由人
何文秀初为游冶少年，后来备尝诸苦。写至情境真切处，令人悚然而起。若于结构处敷衍以新词，当成佳传。
玉钗                                                        陆□□江楼
记蒯刚谋占紫芝园，转展计陷，阅之如嚼蜡。曲亦有不可读者。惟后段安丙擒吴曦事，传之详明，若出两手。首折以过曲出场，亦奇。
凤簪                                                           李阳春
记何文秀，犹之《玉钗》也，不若彼更敷畅。

进瓜                                                         王□□玉
从《西游记》截出一段。曲亦衬贴。李翠莲借魂成婚，恰得结体。
玉蝶                                                           戴之龙
裴得道酷信丹铅之术，至子女流离，家破而身几不免。此必作以讽剌人者。当与之熟讲排场，令深晓科诨之法，方可令此君填曲。
锦囊                                                           浑然子
安定周邂逅邻舟之女，金太守竟以神拥信之。安理为逆奴所构，都宪兄不能庇其一弟：皆出情理之外。
白鹤                                                           王  畿
徐二孺幼慕游仙，得一雏鹤蓄之，鹤衔珠以谢而去。自是为紫虚玄女所引，遍历仙、魔诸境，遂证上升。此必腐儒作此以佞求仙者。

脱颖                                                      □□□汉上公
以毛遂为生，中入相如完璧、平原杀姬事。局段散漫，宾白全抄《左》、《国》语，使歌者如吃人作期期声。
金环                                                     □□□木石山人
海忠介亮节宏谟，自广文以至总宪，百折不变，被之丝管，有裨世教；但母妻流离，本传所未有，亦何必重诬之也！
云台                                                           蒋俊乡
传东汉初兴事。粗知腔调，终是庸笔。中以四《清江引》配《四朝元》，前后语相接，亦他本所未见者。
玉丸                                                           朱  期
作南传奇者，构局为难，曲白次之。此记局既散漫，且词不达意；意既蒙晦，而词遂如撞木锺，扣石鼓，虽填得畅满，亦何益哉。玉丸之遇，万山以自况者，虞江故有曲派，吾未敢为此君许也。

莲囊                                                           陈显祖
关白之役，戡定之者，刘、李诸帅也。徐嘉不过侧名偏裨耳，亦何足齿。中记沈惟敬以通款悞石大司马，自是实谱。
觅莲                                                           邹逢时
此道明畅者，类涉肤浅；婉曲者，偏多沉晦；即使词意簇凑，又易入于小乘：所以识者致叹于当行之难也。若此记，全不脱刘一春本传，科诨尚不识，又安能求其词采乎！
湘湖                                                           丁鸣春
何兢力报父仇，矐邹令之自，张宗子收之《义烈传》中，有以也。此记事详而核，末段则不无骈枝可删。

雷峯                                                           陈六龙
相传雷峯塔之建，镇白娘子妖也。以为小剧，则可；若全本，则呼应全无，何以使观者着意？且其词亦欲效颦华赡，而疎处尚多。
普化                                                           程九鸣
未窥音律之藩，强作解事。其记吕祖，盖皆欲正《长生》讹也，而不知运局构思，远逊《长生》矣。
玉花                                                           黄  日
作者欲以通本按一岁之景，如前三折即入初春，而不用花柳莺燕之语，似工于词者矣；乃何以俗腐转甚，散漫尤多也？闽中向无曲派，此等酰杂之见，原未之识瓮外事耳。
还金                                                           吴文义
刘道卿还金纳妾，亦是丈夫寻常事，何必记之。况卑琐若此，又何足为其事重！此君尚有《李纲挂印记》、《卜式合钱记》，未见。

远帆楼                                                    □□□闲闲子
此即《珍珠衫传》，惟会合稍异。其中俊句不乏，惜安顿无法，盖繇作者尚未梦见音律，漫然握管耳。
赐剑                                                           陈德中
以李将军如松为生，所传止宁夏哱贼一事。头绪纷如，全不识构局之法，安得以畅达许之。
金杯                                                           吴怀绿
于忠肃公昭代伟人，事功方勒锺鼎，而传之者乃掇拾一二鄙亵之事，敷以俚词，令人肌栗。
双麟                                                           沈  棹
记成仁以二子成名，俗笔所作，第可为优人贡谀耳；但其中抗节虏庭，大义凛凛，犹足为世教之资。

香球                                                           金怀玉
江子以把钓误入徐舟，徐夫人忽有婚姻之约，老妇粗率，一何至此！记中备江秩之状，堪为败家子下一针■{左金右乏}。
宝簪即合簪                                                      金怀玉
小说中有杨大中事，此易其名为杨充；于二子认父处，亦具梗概，但琐杂不堪耳。
望云                                                           金怀玉
演狄梁公事甚备，可以文金君他作之陋；然以言乎还淳返雅，则未也。
完福                                                           金怀玉
事出意创，于悲欢两境，俱无入髓处。谬以黄香为仙姬之子，不知金君何所为而构此思。
妙相                                                           金怀玉

演说因果，止堪入村姑、牧竖之耳。内多自撰曲名，且以北曲犯入南曲，大堪喷饭。
摘星                                                           金怀玉
霍仲孺传，已有《种玉记》扬其世美。怀玉效之，转觉寒酸淡薄。
绣被                                                           金怀玉
东汉王忳遇金彦于旅邸，邂逅托以生死，忳卒葬彦而却其金，盖大节也，奈何以鄙亵传之，令观者如堕云露中！
八更曲即凿壁                                                    金怀玉
词曲不能工美，得一明畅者足矣；然非笔力推敲得出，明畅亦自不易。若此等曲，如衣败絮行荆棘中，触处是碍。传匡衡而引入孝妇之冤，何也？
桃花                                                          金怀玉
腐塾习气，时时露出。文章惟俗字不可医，正谓此等手笔耳。传崔护伪为作佣书，如唐伯虎之于华学士，乃复造为指腹分襟之说，益其俗矣！

三槐                                                          金怀玉
王景叔父子功业，搬演殆尽，而能贯串有条，一洗诸作庸陋之习。金翁晚年为词，几几进乎技矣。
冰山                                                           陈开泰
传时事而不牵蔓，正是炼局之法；但对口白极忌太文，但不脱学究气。崔作小生，是何多幸也？
■{左首右式}隼                                         王玄旷
为耿朴公作记，虽不及《中流柱》本，而绳趋尺步，犹不入于荒秽。但谕词以律为主，此记韵多讹错，毛师之北词尤甚，故几欲收之，几复置之。内传吴中翰怀贤因耿公惨 死，竟出之记载之外。
鸣冤                                                           盛于斯

此记魏珰，而以胡给谏天岳为生者。韵律全疎，传事亦多未核。此记成而给谏以乘箕去。中之以证仙结局者，岂先为之兆耶？
过眼浮云                                                 □□□鹏鷃居士
作者刻意求新，故首折即用魏珰以破衣出。乃贯串无法，目中不识九宫十三调为何物，语竟不可读，而况歌之乎？
冤符                                                      □□□阳明子
此记全以传刘侗初，而间入吴养春一案，当是老学究于三家村讲天话耳，不然何鄙俚至此！记魏珰者若此记，风斯下矣。
磨忠                                                        □□□阁甫
作者于崔、魏时事，闻见原寡，止从草野传闻，杂成一记，即说神说鬼，去本色愈远矣。调多不明，何以称曲！

金盔                                                        □□□春怀
此邵春怀为其先邵世荣所作。世荣有功于明兴，荣之内弟胡大海为佐命勋臣，荣之弟世芳以早悟从周颠仙游，此于史传皆无可考。即此记亦未能阐扬，仅可记诸人姓名耳。
椎秦                                                           王万几
略窥史书，便为子房作传，殊不及旧本《赤松记》颇得词家之法。
双凤                                                           陆华甫
赵范、赵葵当金虏猖獗时，以两书生而擒李全，走杨姑，收枣阳之捷，真为愧“双凤”名矣。词多北音，故觉音韵不叶。
双喜
此等境界，此待语意，纔一经眼，便如嚼蜡；若复把玩，不禁肌栗。

孤忠
聊述魏珰时事，虽不妨翻实为虚；然如此不伦，终涉恶道。
千祥
粗晓音律，使欲拈毫。记中以贾年少父子守长沙为艳称，而不知以地处卑湿，恐不得活。贾方赋鵩自悲，何艳之之有！



杂调
三元即断机
传商文毅全不？实。将自拟《彩楼》之传文穆乎？然境入酸楚，曲无一字合拍。
珍珠
此即高文举《还魂记》也。《还魂》原本固不佳，此犹不得与之并列。
香山
词意俱最下一乘，不堪我辈着眼。
古城
《三国传》散为诸传奇，无一不是鄙俚。如此记通本不脱《新水令》数调，调复不伦，真村儿信口胡嘲者。

双璧
焦文玉生三子，妻一乳得二，妾出者一。文玉以仗钺征虏，困于祈连山十六年，而三子之以被寇散失者，竟以文武登科，数玉得完聚焉。作者有意构局，终未大雅，而又无奈其不识音律何也。
征辽
此即删改之《白袍记》，较原本更为可鄙。
升仙
传湘子，不及《蟾蜍记》。若删其俚调，或可收之具品中。
射鹿
曹操之杀董妃，令人愤；马超之败阿瞒，令人喜。惜构词错杂，遂不足观。

鹿台
文理荒谬，腔拍全疎，第可供窥壁挂篱之观耳。
劝善
全不知音调，第效乞食瞽儿沿〔一四〕门叫唱耳。无柰愚民佞佛，凡百有九折，以三日夜演之，閧动村社。
金台
阅此曲，如对伧父语种种粗率。乐毅可作佳传奇，决不堪着此等俚句。
韩朋即十义
李、郑救韩朋父子，程婴、公孙之后，千古一人而已，惜传之尚未尽致。中惟“父子相认”一出，弋优演之，能令观者出涕。

和戎
明妃青冢，自江淹《恨赋》而外，谱之诗歌，袅袅不绝。乃被滥恶词曲，占此佳境，几使文人绝笔，惜哉！
感虎
记孙山纯孝感虎，杂以征倭一事。满纸荒秽，令人愤懑欲绝。内叠用《五圣林梢月歌》，皆土语也，尤可笑。
赛伍伦
此熊概子孙为其祖记复姓事。乃颠倒错乱，无复文理，将以此为其祖荣乎？
麒麟
搬尽一部《论语》，乃益其恶俗鄙俚。侮圣者非法，此真词坛之罪人也。

赤符
作者眼光出牛背上，拾一二村竖语，便命为传奇，真小人之言哉。
金凤钗
记魏鹏事，无《姻缘》、《分钗》拒婚之苦，乃其词理荒谬，则不及二记远矣。
白蛇                                                           翁子忠
此记孝友足法，但以救蛇而得果报，反近于诞，不若《鸾钗》之直截而复凄婉也。曲较《鸾钗》十改五六，便不通矣。
跨鹤                                                           古时月
传胡灵台援徒讲学，终于登仙。此必老腐村塾，聊口嘲以自况者。词之秽恶至此，令人字字欲呕。

偷桃                                                           吴德修
东方曼倩以滑稽玩世，传有西王母“此儿三偷吾桃”之语，故是一段佳话，情此记鄙俚不文。安得即借东方之舌，巧传出当年生面乎？
赤壁                                                           黄  澜
传子瞻事，叶桐栢有《玉麟》，陈太乙有《金莲》，及俗本有《麟凤记》。此拾旧曲余唾以成者，内有全抄《四节》数出，及误以诗余题为词，俱可捧腹。
二聘                                                           胡湛然
作者胡灵台，吾不知何如人。观其所为传奇，掇拾帖括，俗气填于肤髓。是迂腐老乡而强自命为顾曲周郎者。以伊尹三聘入曲、岂得有佳境！
荆州                                                           金成初
关公之传，有桐栢先生壮调宏词，真足配铜琵琶铁绰板。若《大江东》及《义勇辞金》二剧，则具体而微耳。此记不知何调为南北，又何必问其工拙也。

还魂                                                      □□□欣欣客
内传包文拯勘曹国舅，似从元剧《生金阁》、《鲁齐郎》诸曲生发者。中如活袁文正以温凉帽封以五霸诸侯，真可喷饭。
藏珠                                                           鲁怀德
妬妻欲杀妾子，须写出一段毒肠，令人可以切齿，乃足警世之为悍妇者。此记差能敷衍，不及《清风亭》远矣。
孝义                                                           汪湛溪
记闵子骞事。尚未能拾人残渖，又奚堪自家生活。
罗帕                                                           席正吾
其事大类小说之《简帖僧》。作者一味粗率，亦繇不知音律之故。

别目                                                           郑汝耿
此《龙图公案》中一事耳。包公按曹大本，反被禁于水牢，此段可以裂眦。
牡丹                                                           郑国轩
金牡丹为鱼妖所混，几不可辨，此境地之最恶者。虽然，槎仙以此演《蕉帕》，遂为佳曲。顾其运掉何如耳。
胭脂                                                           童养中
传郭华者，元有《留鞋》剧，亦曾见之于小说，但郭不得活，而有遗腹一子，与此记稍异耳。词句长短尚不识，吾何以观之哉！
双节                                                        张□□竹亭
杜若芝原聘秦女淑贞，又狎一妓陈可兰。杜以鬻贩被骗，二女皆为矢节，因以《双节》名之。亦有数调明处。

升仙                                                     □□□锦高老人
湘子经三演。别一本以《升仙》名者，原不足观；而此则荒秽特甚，即宪宗自称宪宗，文公自称文公，可概见矣。
雷鸣                                                           许宗衡
初读之，亦似有成句之语；再阅数折，见其用调错落，出句复多荒谬，知作者无可浣之肺肠矣。
易鞋                                                           董应翰
大意与湼用之《分鞋》不远，但音调既疎，构词转多俗语。
钗书                                                             叶俸
龙女配陈子春生三子，乃天、地、水三官，一何荒唐也！此等恶境，正非意想可及。
绣衣                                                 ■{上旣下曰}廷熙

袭《琵琶》之粗处，而略入已意，便荒谬不堪。此等词皆梨园子弟自制者。在元之娼夫词，几与王、马诸公为敲，今竟绝响矣。
瓦盆                                                           叶碧川
窃元人《盆儿鬼》、《陈州粜米》二剧，为包公作传。末及李宸妃诞仁宗一事，与《金丸》不类。闻已别有全曲矣。此记种种秽恶，直是一字不通耳。
征蛮                                                           叶碧川
传裴忠庆重赘卢氏，致妻琐尾流离。拾各传奇恶套，聊以塞白，不足言曲也。
英台即还魂                                                      朱少斋
祝英台女子从师，梁山伯还魂结褵，村儿盛传此事。或云即吾越人也。朱春霖传之为《牡丹记》者，差胜此曲。
金钗                                                           朱少斋

全效《钗钏》，何秽恶至此！
破镜                                                           朱少斋
朱弁之忠，玉英之节，柰何以俚语辱之，一至于此！
跃鲤                                                           顾觉宇
此即《跃鲤》原本，经村塾改撺者。
绨袍〔一五〕                                                    顾觉宇
改原本十之七八，益荒不堪矣。
织锦                                                           顾觉宇
《搜神记》称：“董永父亡无以葬，乃自卖为奴。主知其贤，与钱千万，遣之。永行，三年丧毕，欲还诣主供奴职。道逢一妇人，曰：‘愿为君妻。’遂与俱至主家。曰：‘永虽小人，蒙君恩德，誓当服勤以报。’主曰：‘妇人何能？’曰：‘能识。’主曰：‘必尔者，但令君妇为我识百缣。’于是永妻织十日，而百缣具焉。”阅此，知遇仙之非诬也。但此以仲舒为永子，则谬矣。

玉钩
王公祎〔一六〕于明兴初，与刘、宋诸公首先归附，以文学重一时，死节云南，名与天壤仝敞。作者亦知传此殊胜淫词，柰文理全荒何！


雅品残稿〔一七〕
玉环
韦皋、玉箫两世姻缘，不过前后点出，而极意写韦之见逐于妇翁，作者其有感而作者耶？
合镜
传乐昌镜之分合也。
分镜
又一本。□□□
绣繻
闻有演《玉玦》而青楼绝迹，诸妓醵金构此曲，为红裙吐气，为荡子解嘲。

霞笺
传青楼者，唯此委婉得趣，至《西楼》更大畅，此外无余地容人站脚矣。
五全
叶李弹劾贾似道，已见之于《望春楼》，此稿传之而更畅。似道失意时描写详尽，可为奸邪金鉴。
茜囊
传奇中未有传以博赛破家者，有之自王东（？）门（？）始。初之豪奢，末之穷困，写出毕肖。
犀合
旧有唐伯亨传奇，此仿之为是记。记中有八不知之巧，而归结于一合。
坠钗
兴娘、庆娘，生生死死，皆因情至，转讶卢二舅炳灵公之婉转成就□以践“妹儿收得姐儿田”之识，岂神仙亦不断情累乎？

十孝
沈□□阐发古孝子事，每事三折，令人于（？）亲（？）猛然惊醒。先生不特有功于行孝也已。
分钱
杨广文之《雁鱼锦》，贾氏之《四朝元》，杨长文之《入破》、《出破》，皆先生效《琵琶》处，盖欲人审韵谐音，极力返于当行本色耳。
双鱼
取“全州佳偶”事，杂之《荐福碑》剧中，写书生沦落之状，全（？）令人神魂惨淡。
合衫
取元人《公孙合衫》剧参错而成，极意摹古，一以淡而真者，写出怨楚之况。

义侠
此记于武松侠烈之概、潘金莲淫奔之状，宛转写出。
鸳衾
富（？）翘之事，间吴中实有之。桐柏生《团花凤》、《碧玉钗》二剧，皆取于此。
桃符
演《后庭花》剧为南曲。曲第二十八折，已觉有无限波澜矣。闻旧有《刘天义》传奇，今不存。
分柑
男宠只方诸生《男皇后》一剧，自来无全本。拈毫搬弄，备极谑浪之态。但为乐未久，而辄为董（？）据（？）负心，受诸凄冷，觉欢场太短耳。虽状（？）雌雄双飞，竟夺人国。原生以此破家，又何足哉。

凿井
“凿井得铜、买奴得翁”，原是古语。今人以“求友得妇、依主得兄”一股，遂成佳传。
珠串
崔孺都押一青衣，赋“侯门如海”之句，自是诗中佳话。今得于节镇者作其合，大可快心。崔妻磨折于伯母，虽未脱套，而描写妇人反唇之状，非先生妙笔不能。
奇节
一本分作二事：权皋以计避禄山而竟得生，贾直言饮药□有父命而卒不死，真可谓节之奇者矣。二事皆出正史，传之者情与景合，无境不肖。
结发
此郁蓝生作传，先生谱之者。中间状白叟之负义、莺娘之守盟、萧生之异遇，一转一折，神情俱现。

埋剑
郭飞卿陷身蛮中，吴永固以不识面之交，百计赎出，可谓不负生友。飞卿千里赴奠，移恤永固之子，可谓不负死友。世有生死交如此，洵足传也。
连环
元有《夺戟》剧，云貂蝉小字红昌，原为布配，以离乱入官，掌貂蝉冠，故名；后仍作王司徒义女，而连环之计，红昌不知也。
千金
纪楚、汉事甚豪畅，但所演皆英雄本色，闺阁处便觉寂寥。
四纪
一纪四起是此始。以四名公配四景。沈练川作此寿镇江杨相公者。

明珠
记王仙客、刘无双。文人之情，才士之致，具见之矣。
陆采西厢
天池以李日华《西厢》翻北为南，剽窃为词，气脉未贯，握管作此，不涉王实甫一字，但韵??耳。
李丹
刘慈水阅掷李事，寄之属郁蓝生作记，二十日而成，郁蓝尚自逊为握管未疾也。
神镜
剑侠特盛于唐，而所载红线、隐娘尤奇秘可喜。至金生以神镜合隐娘，正是天然传奇。此记作得灵怪，又能于场上见构局之佳。曲白流畅，是郁蓝另一作法。险韵亦不重押，十九韵内而陈（？）明又即用前韵所未及押者，更别辟法门。

双楼
此《神女》改本也。与前绝不同。以《骚》、《雅》供其笔端，觉汨罗江畔，暗雨凄风，黄陵庙前，暮色斜照，恍忽如见矣。
神剑
以王文成公道德事功，谱之声歌，令瞋笑皆若识公之面，可佐传史所不及。曲白工丽，情境宛转。

远山堂曲品校勘记
本编所重印的《远山堂曲品》，以明远山堂蓝格残稿本作底本；序文及凡例，据《远山堂明曲品剧品校录》本补入。
原稿可能还不是定稿，因此还有一些错字，未及教改。剧名、人名，援例不在这里订正，仅将评语中所已代改及拟改各字，并存在的问题，分别注出。
〔一〕“三字”原缺。据下文文义，似当作“三”。
〔二〕“花筵赚”，原作“花门赚”。上文《花筵赚》原作《花门赚》，后改“门”为“筵”。此处当是未及改正。
〔三〕“琐屑”，原作“琑屑”，“ 琑”字当是误笔。
〔四〕原稿有一些曲目下面注有“存”字，恐系后人所注。
〔五〕“美姝”，原作“美妹”，误。
〔六〕“香”字原缺，据《鹣钗》传奇补。
〔七〕“钟情丽集”，原作“种情丽集”，误。
〔八〕“子”字原缺，加补。
〔九〕“元”，原作“文”，误、
〔十〕“吴曦”，原作“吴义”，误。
〔一一〕“王鈇”，原作“王铁”，误。
〔一二〕“购’,原作“构”。
〔一三〕据《舶载书目》有“新编神全■{艹敀}雷岳电执仇武穆阴抉东窗记”疑卽此剧。“阴抉”恐是“阴报”之讹。
〔一四〕“沿”，原作“浴”，误。
〔一五〕“绨袍”，原作“梯袍”，误。
〔一六〕“祎”，原作“伟”，误。
〔一七〕黄裳《远山堂明曲品剧品校录》云：“曲目三十一种，写在一张纸上，夹在《曲品》原书中间。[]这里都是《曲品》中未录之目。据凡例：“沈词隐他作入‘雅’，独四异以‘逸’称” ，大抵卽是“雅品”的逸文。是否“雅品”全目都在这里，也很难说。凡例又一条说“高则诚之《琵琶》列‘妙’，莲池师之《琵琶》列‘雅’。 ”这里并无《琵琶》一目，则“雅品”亦非完璧。其说是。但题为“曲品逸文”，似未妥，今改题为“雅品残稿”。 
[]按：此书现经重装，此页附在卷尾。
此叶原稿，字极小而更潦草，很难全部辨认。凡一时还未能认清的字，以□代之，这并不是原稿缺字。已辨而未敢确定的字，下加(?)号。

 
