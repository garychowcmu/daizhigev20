《六十种曲 白兔记》

（明）无名氏 着

（明）毛晋 辑


白兔记

（明）无名氏 着

绣刻演剧十本

第六套

白兔
杀狗
昙花
龙膏
飞丸
东郭
节侠
双珠
四贤
牡丹
绣刻白兔记定本
●白兔记目录
第一出
开宗
第二出
访友
第三出
报社
第四出
祭赛
第五出
留庄
第六出
牧牛
第七出
成婚
第八出
游春
第九出
保禳
第十出
逼书
第十一出
说计
第十二出
看瓜
第十三出
分别
第十四出
途叹
第十五出
投军
第十六出
强逼
第十七出
巡更
第十八出
拷问
第十九出
挨磨
第二十出
分娩
第二十一出
岳赘
第二十二出
送子
第二十三出
求乳
第二十四出
见儿
第二十五出
寇反
第二十六出
讨贼
第二十七出
凯回
第二十八出
汲水
第二十九出
受封
第三十出
诉猎
第三十一出
忆母
第三十二出
私会
第三十三出
团圆
第一出
开宗

【满庭芳】〔末上〕五代残唐。汉刘知远。生时紫雾红光。李家庄上。招赘做东床。二舅不容完聚。生巧计拆散鸳行。三娘受苦。产下咬脐郞。

知远投军。卒发迹到边疆。得遇绣英岳氏。愿配与鸾凰。一十六岁。咬脐生长。因出猎识认亲娘。知远加官进职。九州岛安抚。衣锦还乡。
第二出
访友

【绛都春引】〔生上〕年乖运蹇。枉有冲天气宇。最苦堂堂七尺躯。受无限嗟吁。似饿虎岩前睡也。困龙失却明珠。

结交须结英与豪。莫结区区儿女曹。正所谓也。自家姓刘。名暠。字智远。本贯徐州沛县沙陀村人氏。自幼父亲早丧。随母改嫁。把继父泼天家业。尽皆花费。被继父逐出在外。日间在赌坊中搜求贯百。夜宿马鸣王庙安身。这苦怨天不得。恨自己难言。正是时运苦淹留。何须去强求。百花逢骤雨。万木怕深秋。怒气推山岳。英雄贯斗牛。一朝时运至。谈笑觅封侯。那堪正値隆冬天气。积雪堆琼。江上渔翁。两两披蓑拽棹。人间过客。个个失路迷踪。你看好大雪。
【绛都春】彤云布密。见四野尽是银妆玉砌。迸玉筛珠。迸玉筛珠。只见柳絮梨花在空中舞。长安酒价增高贵。见渔父披蓑归去。〔合〕鼻中但闻得梅花香。要见并没觅处。

【前腔】〔小生上〕堪觑。靑山顿老。见过往行人失路迷踪。下幕垂帘。下幕垂帘。酌酒羊羔歌白苎。红炉兽炭人完聚。怎知道街头贫苦。

〔合前〕晚来风雪满乾坤。四野人家尽掩门。暗想刘兄在何处。许多心事向谁论。正是相识满天下。知心能几人。自家当初结义十个弟兄。各自投东往西去了。止剩弟兄三人。大哥刘智远。二哥郭彦威。自家史弘肇。大哥流落天街。我已怀揣贯百。不免寻访他。买三杯五盏。与他敌寒。有何不可。呀。远观不审。近觑分明。有个汉子。呆立在彼。上前看来。〔见介生〕兄弟何来。〔小生〕小弟见天气寒冷。特来寻兄。欲买三杯五盏。与兄敌寒。〔生〕兄弟。我好恨也。〔小生〕敢是恨小弟来迟。〔生〕那个恨你。
【皂罗袍】自恨一身无奈。论奔波劳役。受尽迍灾。通文会武两■〈兀监〉■〈兀介〉。目今怎得将来买。〔合〕朝无依倚。怎生布摆。夜无衾盖。怎生摆划。日长夜永愁无奈。

【前腔】〔小生〕劝你宽心宁耐。论韩信乞食。漂母堪哀。忽朝一日运通泰。男儿志气终须在。〔合〕那时腰金衣紫。日转九阶。一朝荣贵。名扬四海。那时节驷马高车载。

哥哥。小弟见天气严寒。怀揣贯百。欲买三杯五盏。与兄暖寒。但哥哥能飮。小弟颇酌。买酒吃不醉。买饭吃不饱。哥哥且到寒家去。有浊醪与哥哥尽醉方归。〔生〕如此多谢。只一件。多时不到宅上。恐怕嫂嫂见外。不当稳便。〔小生〕哥哥说那裏话。〔生〕如此多感。〔小生〕穿长街。过短巷。这裏便是。哥哥少待。等我叫出拙妻出来。〔叫介丑上〕隔脑隔脑。〔小生〕混堂裏洗澡。这不是隔脑。快来快来。〔丑〕来了来了。
【十棒鼓】奴奴生得如花貌。言语又波俏。丈夫叫做廿一郞。奴奴唤做三七嫂。方纔房中补衣补袄。〔小生〕大嫂快来。〔丑〕忽听老公叫。慌忙便来到。

那个一个两个。三四五六七八九十来个。〔小生〕眼见虚花了。〔丑〕蜜蜂见我脸上花斑斑的。在我脸上采花。〔小生〕那些个赛过西施。〔丑〕那个在此。〔小生〕是汝刘伯伯。〔丑〕今日也刘伯伯。明日也刘伯伯。怎么不见刘老娘。〔小生〕浅水摊头。汆下一个坐婆来。这不是刘老娘。〔丑〕来得快。我要一个老娘刘。〔小生〕韩信乞食于漂母。这不是老娘刘。〔丑〕我如今又要一个老娘刘不刘。〔小生〕哎。浑不过三。哥哥且请坐。〔丑〕刘伯伯。多时不见。吃得这般脸儿红丢丢的。好像个老猴孙屁股。〔小生〕不要取笑。〔丑〕不啰。我说刘伯伯指日封侯。〔小生〕且住。前日做下的浊醪有么。〔丑〕甚么叫做浊醪。〔小生〕淸酒叫香醪。白酒叫浊醪。〔丑〕原来如此。只是天寒如此大风大雪。我请东村头张妈妈。西村头李妈妈。他一锺。我一锺。尽数都吃没了。〔小生〕咳。怎么好。我请刘伯伯到家。你与我妆个面皮纔好。〔丑〕不然。我前日洗裹脚。剩得些干面在此。我打些合锅素面吃后。飮酒如何。〔小生〕如此甚好。你快打来。〔丑下小生〕哥哥请坐了。〔丑上〕面在此。
【梧叶儿】〔生〕智远多蒙恩顾。感蒙爱怜。得鱼后怎忘筌。待等春雷动。管取来报贤。〔合〕这严寒吃一碗合锅素面。

【前腔】〔小生〕一碗家常饭。何须苦挂牵。略且止饥寒。有日春雷动。管取朝帝辇。〔合前〕
【前腔】〔丑〕宁可添一斗。怎禁一口添。全不管家筵。每日要柴和米。酱醋油共盐。〔合前〕
〔生〕相识如同亲眷。
〔小生〕朝朝每日厮见。

〔丑〕刘伯少坐片时。
吃一碗合锅素面。
第三出
报社

【三台令】〔外上〕歌声百里喧传。喜膝下儿孙满前。晚景乐丰年。爇明香答谢苍天。

自乐村庄得自由。地炉煨芋度春秋。但愿子孙荣秀日。何须谈笑觅封侯。老夫李文奎。世居沙陀村住居。祖遗下田产。春种秋收。虽无千锺之粟。颇有桑麻之乐。自家所生子女三人。长子洪一。次子洪信。次女三娘。且喜一门和气。外无牵挂。今日这般天气。瑞雪飘飘。梅花绽蕊。正宜赏翫。院子。请太婆。叫春儿请三娘。一同出来赏翫。
【前腔】〔老旦上〕桑麻粗守田园。喜膝下儿孙满前。〔旦上〕竹篱茅舍。前村雪裏。问道野梅开未。〔丑上〕待春儿折取一枝。惟有暗香扑鼻。

〔相见介外〕你看几树老寒梅。冷淡不嫌溪畔静。精神偏向雪中开。〔老旦〕飞雪徘徊顷刻妆成银世界。须臾变作玉楼台。〔旦〕月色更奇哉。惟有暗香来。〔外〕今日天寒大雪。梅花正开。请你同女孩儿出来。一同赏翫。〔老旦〕孩儿将酒过来。〔旦〕酒在此。
【莺啼序】〔外〕随车缟带逐乱飞。搅银海生辉。覩前村草舍茅檐。尽是玉筯低垂。贺来年时丰岁稔。喜今岁先呈祥瑞。〔合〕雪晴时。梅梢上淡月。三白总相宜。

【前腔】〔老旦〕冯夷特地助威。扫云散天霁。向云衢推出银蟾。万里光莹如洗。姑射与嫦娥鬬美。问梅道那些个为最。〔合前〕
【前腔】〔旦〕诗人先自品题。胜玉骨冰肌。雪光映月色交辉。一点暗香扑鼻。月照梅在奴纱牕上弄影。向雪裏精神越美。〔合前〕
【前腔】〔丑〕撒盐未是比宜。不若柳絮风吹。看长空素魄团圆。并无一点尘翳。看梅花香淸韵美。比三姐娇容无二。〔合前净领众上〕
【入赚】特来咨启。马鸣王显圣多灵异。照旧规。今冬社主伊家裏。〔外〕莫踌蹰。非干老汉相推避。只为农事冗。不来报我应失计。〔老旦〕自当留意。可办下福礼三牲。银瓶注酒斟醁??。〔旦〕花数枝。年年献上香和纸。小心传示。小心传示。

〔众〕老员外拜揖。今年社主是老员外为头。特来报知。〔外〕咳。果然是我。你们不来报知。我几乎忘记了。今年社会。可胜似上年么。〔净〕今年齐整。跳鬼判的。踹跷的。做百戏的。不能尽述。我们演与太公看。
【插花三台令】〔众舞〕打和鼓乔妆三敎。舞狮豹间着大旗。小二哥敲锣击鼓。使牛儿箫笛乱吹。浪猪娘先呈百戏。驷马勒妆神跳鬼。牛筋引鼠哥一队。忙行走竹马似飞。〔舞下外老旦旦〕
【尾声】答还心愿皆如意。果然是人欢神喜。祭赛鸣王。平安过四时。

〔外〕福礼三牲要志诚。
〔老旦〕祭赛鸣王果是灵。

〔旦〕凡事劝人休碌碌。
〔众〕举头三尺有神明。
第四出
祭赛

〔净扮道士上〕官淸公吏瘦。神灵庙祝肥。乡闾来朝贺。社户保灾非。自家马鸣王庙中提典是也。今年会首。却是前村李大公承赛。昨日已去报知。今日摆下香案。待我请神则个。〔念介〕奉请东方五千五百五十五个大金刚。都是铜头铜脑铜牙铜齿铜将军。都到庙裏吃福鸡嚼福鸡。天尊。〔内介〕道人。不见下降。自古东方不养西方养。奉请西方五千五百五十五个大金刚。都是铁头铁脑铁牙铁齿铁将军。都到庙裏吃福鸡嚼福鸡。天尊。〔内介〕为何又不来。道人。我家养家神道在那裏。〔内介〕请他出来。〔马鸣王鬼判上介〕神道自古敬如父母。使如奴仆。今年会首。乃前村李文奎。他家极志诚。若还讨筊。要圣筊便是圣筊。不可三疑四惑。若还不听我说。我教你不要慌。暂辞神道去。迎取会首来。〔生上〕
【金焦叶】奈何奈何。恨苍天把人躭误。自恨时乖运苦。怎禁这般折挫。

朦胧喑哑家豪富。智慧聪明却受贫。年月日时该分定。算来由命不由人。我刘智远身上无衣。口中无食。受这般狼狈。风雪又大。无处赶趁。不免到马鸣王庙中去躱避则个。
【一江风】冻云垂。凛凛朔风起。刮体难存济。自思之。枉有一旦英雄。到此成何济。身寒肚又饥。身寒肚又饥。愁烦诉与谁。空敎我滴尽英雄泪。

此间已是庙前。进得门来。你看东廊下风又大。西廊下雪又紧。且往正殿上去。呀。且喜大开在此。不免把平昔心事。诉与鸣王知道。
【前腔】吿神祗。神圣听咨启。可怜三日无粮米。泪偷垂。只得撮土为香。拜吿天和地。神圣。别人赌钱。十赌九赢。偏我智远呵。蒲牌买快时。蒲牌买快时。十番九遍输。望神圣与我空中庇。

呀。你看旌旛队队。鼓乐喧天。想是赛会的来了。不免躱在供桌底下。取些福礼充饥。有何不可。正是一日不识羞。三日不忍饿。〔躱介外老旦上〕
【疎影急】祥光影裏。见宫殿尽是金装玉砌。〔旦〕宝阁珠楼。瑠璃鸳瓦侵云起。〔末丑〕金钉朱户光耀日。两廊下塑狰狞小鬼。〔合〕巧装成神像多灵异。威严相貌世间无比。

〔外〕阿婆。你看好一座殿宇。前面山如岳岱。后边水绕连天。香烟不绝喷龙涎。愿保人间康健。〔老旦〕只见耀日山门华丽。两廊画壁神仙。〔旦〕御书牌额字新鲜。勑赐鸣王宝殿。〔外〕果是好一座殿宇。叫当直的请庙官出来。
【小引】〔净上〕庙官来。庙官来。打点香炉蜡烛台。但办志诚心。何劳神不灵。但办志诚意。何劳神不至。

〔末〕我员外在这裏。上前相见。〔净〕老员外稽首。〔外〕庙官少礼。〔末〕见了大婆。〔净〕三钱一只。〔末〕怎的说。〔净〕大鹅。〔末〕不是。是大婆。〔净〕嗄。大婆稽首。〔末〕见了三娘。〔净〕五钱一只。〔末〕怎的说。〔净〕你说是山羊。〔末〕不是。是三小娘。〔净〕嗄。就是前年在此烧香。扒在栏干上。几乎跌在水裏去的。至如今这等长成了。稽首。〔丑〕还有我在此。〔净〕叫道人快把十王殿门关了。〔丑〕怎么说。〔净〕我见你这鬼婆婆都走出来了。〔丑〕啐。你这醮鬼。〔净〕我倒是个妙人。〔外〕休得胡说。快请神道。〔净通诚介〕水也水也。井水三担。河水三担。〔末〕减省些。〔净〕减省两担半。〔外〕院子过来。一是误。二是故。这庙官不致诚。请张庙官出来。〔末照前与净说介净〕实不相瞒。早上吃几杯早酒。一时唐突太公。自今以后。诚诚致致。致致诚诚。停一会香金钱与老哥两个八刀。〔末〕那个要你的。菓儿与我几个便了。〔净〕菓子小事。〔末照前与外说介外〕这也罢。只要志诚便了。〔净指末介〕老员外。此是何人。〔外〕是我掌家的。〔净〕何为掌家。〔外〕我诸事都托他。〔净〕不好了。托人托了鬼了。〔外〕怎么说。〔净〕方纔香金钱他要分我一半。〔末〕那个要你的。〔净〕我若不说。不见你的好情。〔末〕休得取笑。〔净又通诚介〕上八定。下八定。中八定。三八二十四定。台子歪邪。扛得端正。香烟蓬蓬。神道空中。香烟馥郁。大王吃肉。鸡．儿虽小。蒲灯底下。好块大肉。奉请马大王细嚼细嚼。慢呑慢呑。骨头留与庙祝。请祭主来上坑。〔末收科介〕
【花滚】〔外〕然起道德香。然起道德香。超三界炉烟细。嵬阁嵬楼殿。通情旨。弟子家住沙陀村裏。〔合〕同家眷男女。到来瞻礼。

【前腔】〔老旦〕举眼望瑶池。举眼望瑶池。早以知惭愧。见腊雪呈祥。预报丰年瑞。并无旱涸虫蝗。麦生双穗。〔合前〕
【前腔】〔旦〕三娘本娇媚。三娘本娇媚。父母多年纪。生长村庄勤纺绩。攻针指。愿降慈祥。父母双全喜。

〔合前生偷鸡介众惊介外〕神道灵异。把我祭物。金龙爪去了。〔末〕这方见太公来得志诚。〔净混介〕
【前腔】三牲不见来。三牲不见来。几案上空空的。酒菓又全无。又没些香和纸。马鸣王粗眉毛。大眼睛。落腮胡。有些不欢喜。〔外〕你们休得胡言语。〔合前净〕
请女眷后殿焚香。请老员外散福。〔外〕还早。年规讨筊后方纔散福。
〔老旦〕神道亲临下降。
〔旦〕愿得消除灾障。

〔净〕为香金钱还得志诚。
三抛都是上上。

〔老旦旦丑俱下净〕请老员外通诚。〔外通诚介净打筊介〕好筊好筊。三圣连迎筊。灾殃疾病消。再停三五载。平步上靑霄。目下有个贵星。落在庄上来。老员外请后殿散福。〔净扯末介〕一只福鸡。休拿了去。大家分一分也好。〔末〕我怎么拿汝的福鸡。〔外〕放手么。我家当直。怎扯住了他。〔净〕小道念得口干舌燥。便只这个福鸡。被他拿了我的。〔外〕嗳。不是。你方纔不曾见来。我拜下去时。只见满殿红光。神帐裏现出五爪金龙。把福鸡爪去了。〔净〕我家神道是泥塑木雕。那得五爪金龙。〔外〕自家不敬神。安得神人敬。你旣不信。明日赔你一只罢了。〔外末下净〕你这神道。一只鸡也管不得。怎么管一方一境。还不进去。〔神道下净〕且住。这样悔气。待我叫喊一叫。〔喊介〕一只福鸡儿。落在谁家。若不还我。要骂的。〔内介净〕啐。我是不知死活的。呀。在那裏吃响。〔取桌见生介〕呀。到是你偷了我福鸡儿。打这蛮子。〔相打介外上〕且住。不要打。怎么这等。〔净〕是他偷我福鸡。〔外〕这是我远方来的侄儿。我赔你一只鸡罢。〔净〕常在我庙中打搅。得放手时且放手。得饶人处且饶人。〔下〕
【好姐姐】〔外〕看你堂堂貌美。因甚的不谋生理。家居那里。姓名还是谁。听吾语。你肯务农耕田地。带你归家作道理。

【前腔】〔生〕祖居在沙陀村裏。字智远刘家嫡子。双亲早亡。此身无所倚。蒙周济。若得太公收留取。结草衔环当报你。

〔外〕堂堂七尺貌英雄。
〔生〕自恨时乖运未通。

〔外〕今日得吾提掇起。
免敎人在污泥中。
第五出
留庄

【七娘子】〔老旦上〕孩儿美貌体天然。似洛浦神仙。荏苒芳年。〔旦〕凛烈寒风垂幕。喜得晴明天气。

〔老旦〕孩儿。你父亲在庙中赛愿。这时候不见回来。我和你在庄前庄后观看一番则个。庄前庄后牧牛羊。村北村南稻满场。〔旦〕家有余粮鸡犬饱。户无徭役子孙康。好个村景。〔老旦〕
【尾犯序】村落少人烟。见横塘水暖。宿鹭如拳。喜野梅开遍。时有香传。消遣。飮香醪时煨芋栗。采山花斜插鬓边。〔合〕茅檐下。见眬瞳父老。欢笑舞晴暄。

【前腔】〔旦〕家筵聊自遣。喜庄农自种。百亩良田。数十个人家。相闻鸡犬。声远。听摇船渔歌唱晚。见牧童骑犊困眠。〔合前〕
【前腔】〔老旦〕今朝天色渐严寒。霜凝万瓦。冰筯挂在檐前。更有喜鹊声声。在枝上喧传。欣然。料必是特来报喜。愿子母欢谐老年。〔合前〕
【前腔】〔旦〕亭前修竹两三竿。淸闲度日。宜暑宜寒。野蔌山肴。足可饥餐。心闲。纸糊帘竹钩半卷。飮村酒三杯自遣。〔合前外同生上〕
【入赚】〔外〕才貌兼全。见你身狼狈又饥寒。太婆。是我领归来。好生与我行方便。〔老旦〕听伊言。我与他人不面善。未知他家住何州幷那县。恩多又恐番成怨。〔生〕婆婆出语何难见。公公见我身狼狈又饥寒。休疑我。分明咫尺家不远。〔旦〕莫埋怨。口食身衣宿世缘。母亲。留在家中听使唤。〔老旦〕休强言。守闺女不当汝占先。〔旦〕奴自归房拈针线。再难相劝。再难相劝。〔旦下〕
【缠枝花】〔外〕休得把他相轻贱。此汉身强健。春种秋收休辞倦。自然不用愁衣饭。〔合〕记得买臣未遇挑薪卖。后来发迹何难。

【前腔】〔老旦〕公公旣要行方便。何劳我心多执见。汉子。只怕他命乖福分浅。在我家中不常远。〔合前〕
【前腔】〔生〕上吿公公见怜。再吿婆婆听言。这恩德铭心镂肝。若是收留在宅上。大凡事自当向前。〔合前〕
【尾声】这恩德缘非浅。〔老旦〕取出靑蚨数贯。〔外〕要靑蚨何干。〔老旦〕留与他人作雇钱。

〔外〕太婆。这汉子不是受雇之人。
〔外〕不须忧虑不须嗟。
你且宽心度岁华。

休恋故乡生处好。
受恩深处便为家。
第六出
牧牛

【似娘儿】〔生上〕受雇度年时。无烦恼无是无非。三杯浊酒堪消遣。牧羊放马转过疎篱。

富则亲兮贫则退。此乃人间眞小辈。贫则亲兮富则疎。此是人间大丈夫。自家刘智远。多感李太公收留在家。着我锄田耕地。都不晓得。在此牧牛放马。太公见我身上寒冷。与我几杯酒吃。将马上料。身子有些困倦。不免卧牛岗上。少睡片时则个。正是归来饱饭黄昏后。不脱蓑衣卧月明。一磨去。二磨来。两眼胶黏拨不开。卧牛岗上一觉睡。梦魂飞入楚阳台。〔生做睡介外上〕踏破铁鞋无觅处。得来全不费工夫。前日在马鸣王庙中赛愿。收留一个汉子。叫做刘智远。此人锄田耕地都不晓。止会牧牛放马。我家有一疋暴劣乌追马。诸人降他不伏。此人一降一伏。我见他身上寒冷。把酒饭与他吃了。不知去那裏去睡了。不免到庄前庄后闲步一回。〔生作鼾介外〕呀。那裏雷响。冬行春令。必致人间灾病。此是万民有灾。霎时间有大雨来了。小厮。房上晒的东西收了。就有大雨下来。
【小桃红】腊天不雨。喜在庄农。爱日暄晴昼也。转过疎篱步躘踵。极目看西东。四下裏影无踪。只听得雷声也。莫不是老倒无能。怨天公令自行冬。

远远望见卧牛冈边。一道火光。透入天门。莫非小的失火。待我观看。
【下山虎】见一人高卧。见一人高卧。倒在蒿蓬。鼻息如雷振也。气如吐虹。我把两眼摩挲。觑他貌容。呀。元来是霸业图王一大雄。更有蛇穿窍定须显荣。振动山河鱼化龙。

咳。自古道草庐隐帝主。白屋出公卿。蛇穿。五窍。五霸诸侯。蛇穿七窍大贵人也。我家一洼之水。怎隐得眞龙在家。眉头一皱。计上心来。我小女三娘。未曾婚配他人。趁此汉未发达之时。将女儿配为夫妇。后来光耀李家庄。我要招他为壻。只是没人做媒。央我兄弟做媒便了。
【蛮牌令犯】〔外〕急急去报三公。〔旦上〕见怪非怪。其怪自害。〔外〕女孩儿因甚出闺门。〔旦〕怪哉怪哉眞怪哉。见五色蛇儿坠紫靑红。一步步赶来后。影也无踪。〔外〕孩儿。你为何到此。〔旦〕奴家在绣房中做女工针指。只见天窗下调下一条花蛇。奴家紧赶紧走。慢赶慢行。赶到这裏。不见这蛇了。〔外〕我儿。你可要见这蛇么。〔旦〕奴家要见。在那裏。〔外〕这不是蛇。〔旦〕见着后。见着后使奴心惊。莫不是妖精把他缠定。〔外〕女孩儿休得气冲冲。大贵人蛇穿七窍中。一朝运通。九霄气冲。异日轩昂把妻子来封。

〔旦〕爹爹。那汉子怎么有许多的蛇在他身上。〔外〕孩儿。蛇穿五窍。五霸诸侯。蛇穿七窍。大贵人也。我家一洼之水。怎隐得眞龙在家。孩儿。你未曾婚配。趁此汉未发达之时。将你配为夫妇。后来光耀李家庄。我欲招他为壻。你意下如何。〔旦〕爹爹。他是我家牧牛放马之人。如何使得。
【傍妆台】爹爹做事不思维。他是我家牧牛的。缘何把我与他做夫妻。爹听启。儿拜启。山鸡怎与凤凰栖。

【前腔】〔外〕孩儿你好不思维。难道刘郞穷到底。不记得马鸣王庙裏现出五爪金龙来取鸡。爹言语。儿记取。后来必定挂朝衣。

你自进去。我自有主张。〔旦下〕
〔外〕画虎未成君莫笑。
安排牙爪始惊人。

〔净上〕一年之计在于春。一生之计在于勤。一日之计在于寅。春若不耕。秋无所望。寅若不起。日无所办。少若不勤。老无所归。自家不是别人。李洪一是也。好笑我家爹娘。在马鸣王庙中赛愿。收留一个汉子。叫做刘穷。自到我家。锄田耕地。一些不晓。止晓得牧羊放马。终日使鎗弄棍。骑了马走到东。走到西。哄得我庄上人不务生理。我今日回家。寻见了他。着实打他一顿。赶他出去便了。〔生鼾介净〕呀。雷响。敢是天雷地雷霹雳。看看雷到头上来了。呀。前面一道火光。敢是卧牛冈边失火。呀。元来是刘穷睡在此。你看鼻子裏蛇钻进钻出。敢是弄蛇的。待我打这蛮子。且住。这刘穷蛮子晓得弄拳的。我若打输了。别人尤可。大娘子知道。一世话靶。待我叫娘子出来帮打。〔叫介〕娘子。房下。令正。浑家。拙荆。山妻。怎么好。自古道。三朝媳妇。月裏孩儿。引惯了他了。罢罢。我的娘。〔丑上〕来了。听得老公叫。慌忙走来到。〔净丑见介丑〕大官人叫我怎么。〔净〕叫你出来帮打刘穷。〔丑〕怎么要打他。〔净〕他吃了大碗酒。大块肉。今日也徒。明日也徒。他便徒了。我去徒那个。〔丑〕说得有理。打刘穷。打刘穷。〔生起介外上〕打那个。〔净〕刘穷。〔外〕怎么打他。
【驻马摘金桃】他本是豪门。住在沙陀小李村。我与他公公来往。与我家中有些薄亲。他暂时落薄暂时贫。领归来自然依本分。何故怒生嗔。交他进也无门。退也无门。全不有大人苦乐不均。

【前腔】〔净丑〕上吿严尊。他又不是我家相识我家亲。况兼官司文榜。不许窝藏面生乔人。当初来历不分明。被两邻觉察难藏隐。打敎他须防人不仁。出入无凭。胡做胡为一个眞歹人。累及我庄门。

〔外〕唗。还不进去。〔净〕偏不进去。偏要你赶他出去。〔外〕我不赶他。偏要赶你夫妻出去。〔净〕你眞个不赶他出去。吿你。〔外〕吿我甚么。〔净〕吿你忤逆儿子。〔净下丑〕公公。儿子是你养的。管得他。我是你大媳妇。外人动也动不得。〔外〕还不进去。〔丑〕公公。我是冢妇。你休得无礼。〔下〕
【忆多娇】〔外〕你休怨忆。莫叹息。将他做小儿一般见识。巧语花言都勾讫。凛凛雄威。凛凛雄威。管取前程显赫。

【前腔】〔生〕蒙感激。承爱惜。你便是亲生父母将何报德。自恨时乖遭困厄。暮打朝嗔。暮打朝嗔。如何过得。

〔外〕贤侄。你且不要烦恼。少间央李三公来。与你说话。自有好处。不消回去。
暂时落薄暂时贫。
你且宽心过几春。

惟有感恩幷积恨。
万年千载不生尘。
第七出
成婚

【生查子】〔末扮李三公上〕村庄守己。茅屋悄然而已。

门阑多喜色。女壻近乘龙。老夫前村李三公。俺哥哥要把侄女招刘智远为壻。央我做媒。亲事喜得成了。今日黄道吉日。待哥哥出来。〔外上〕久旱逢甘雨。他乡遇故知。〔贴上〕洞房花烛夜。一对好夫妻。〔见介外〕刘官人从了么。〔末〕哥哥。亲事成了。今日好个日子。就结了亲便了。〔外唤介〕掌礼人过来。〔净上〕人间婚娶礼。天上注多星。老员外老孺人三老官人作揖。〔外〕礼人。我三娘今日赘刘智远为壻。今良时已至了。请刘官人出来结亲。〔末〕哥嫂。大媳妇他是个冢妇。叫他扶侄女出来。〔叫介〕
【麻婆子】〔丑上〕画烛画烛光摇映。宾相两边排。闻知姑娘嫁穷胎。好酒吃大碗。好肉吃大块。吃得桃花上脸来。

公婆叔公。今日为何这等闹热闹热。〔外〕大媳妇。你三姑娘与刘官人结亲。〔丑〕我丈夫不在家。那个做主。〔末〕侄妇娘子。有公婆做主。〔丑〕只怕你们做不得主。〔净〕大娘子差了。凡事有大人家在。怎么做不得主。〔丑打净介净〕怎么打我。〔丑〕你是何人。敢来多嘴。〔净〕大娘子。我是认得你的。〔丑〕你认得我甚么。我拳头上走得马。臂膊上立得人。淸淸白白的。你说甚么。〔净〕阿呀。假乖甚的。我手裏嫁了你七八遭了。亏你不羞。〔丑作羞下介净念介〕一枝花插满庭芳。烛影摇红昼锦堂。滴滴金杯双劝酒。声声慢唱贺新郞。吉日良时第一请。
【七娘子引】〔生上〕蒙君不弃我身寒。今日裏喜结良缘。〔旦上〕一朵奇花今有主。姻缘感谢苍天。

〔拜堂介外老旦作倒介〕不要拜了。
【天下乐】〔外〕我女孩儿。喜室家男女及时。看双双俏如比翼。五百年前结会。相看到此不暂离。行坐如鱼水。图伊改门闾。满家都荣贵。〔合〕岂容易。双双尽老。百岁效于飞。

【前腔】〔生〕智远咨启。荷公婆收录提携。幸一身免遭污泥。五百年前结会。山鸡怎与凤凰飞。深感不嫌弃。铭心在肺腑。难报恩和义。〔合前〕
【前腔】〔旦〕谢荷爹妈。与奴家成配姻契。效丹山彩鸾凤飞。五百年前结会。今生愿共连理枝。当尽苹蘩礼。奴今愿父母。福寿双全喜。〔合前〕
【前腔】〔末〕吉日良时。请新郞合把交杯。喜筵前满堂和气。五百年前结会。郞才女貌多俊美。配合成一处。如今但愿取。夫荣与妻贵。〔合前〕
【越恁好】洞房罗帏裏。洞房罗帏裏。殷懃泛金杯。才郞好似潘安貌。女赛西施。一双两好如鱼水。珠翠列两行。笙歌拥入兰房裏。笙歌拥入兰房裏。〔生旦下〕
【尾声】〔众〕刘郞误入桃源裏。羡满门恩情乐意。愿百岁夫妻直到底。

少女配少郞。
门户两相当。

百事分已定。
浮生空自忙。

〔老旦下外末吊场外〕兄弟。我有言语嘱付你。可牢记在心。方纔拜堂。我头晕二次。我早晚不测。刘官人在家。你可照管他夫妻二人便了。〔末〕哥哥。你说那裏话来。〔外末并下〕
第八出
游春

【一翦梅】〔生上〕春色撩人似酒浓。花影重重。日影重重。〔旦上〕卖花声过小桥东。帘卷春风。人在春风。

〔生旦〕春游上苑景融和。夏宴凉亭看芰荷。秋翫月明冬赏雪。一生好景莫蹉跎。〔生〕自从与娘子成亲之后。不曾到庄前庄后游玩。今日闲暇。同三娘游玩片时如何。〔旦〕官人先请。奴家随后。〔生〕动问娘子。前面那厮手中拿的甚么东西。〔旦〕这牧童手中提着磁甁瓦罐。将去沽酒。〔生〕就把沽酒为题。
【金井水红花】沽酒谁家好。前村问牧童。遥指杏园中。好新丰。淸帘风动。正好提壶挈榼。那更玩无穷。咱两个醉春风也啰。双双共出。共出庄门。听取西郊。乐声风送。〔合〕和你百年欢笑。两情正浓。百年谐老。两情正浓。夫妻正好。又恐如春梦。

【前腔】〔旦〕沙暖鸳鸯睡。衔泥燕子融。杨柳拂帘笼。雨蒙蒙。雏莺舌弄。香衬轮蹄归去。桃杏渐轻红。人如在锦屛中也啰。双双转过。转过疎篱。手捻花枝。插在镂金钗凤。〔合前〕
【前腔】〔生〕莫学襄王梦。巫山十二峯。何幸遇芳丛。向其中。语言倍奉。得伊提掇起。免在污泥中。这恩德感无穷也啰。一心感得。感得公公。把我前人。相敬厮重。〔合前〕
【前腔】〔旦〕门阑多喜气。豪富意颇浓。褥映绣芙蓉。两情同。琴调瑟弄。辏合姻缘会。佳壻近乘龙。人都道喜相逢也啰。伊家感得。感得公公。异日身荣。莫忘恩宠。

〔合前末上〕天有不测风云。人有旦夕祸福。刘官人。你夫妻只管在此快活。更不知丈人丈母。久病在床。请僧人道士。保禳保禳。〔生〕小生就去。
〔末〕我哥哥一病惭尩羸。
〔生〕智远慌忙请大医。

欢喜未来愁又到。
只争来早与来迟。
第九出
保禳

【水底鱼儿】〔净上〕懊恨爹娘。无知忒性刚。招刘穷为壻。在家中惹祸殃。爹娘死了。那时我主张。赶刘穷出去。喜喜欢欢笑一场。

烦恼不寻人。人自寻烦恼。好笑我家爹爹没分晓。招那刘穷为壻。吃傍人笑话。我李洪一。妹子嫁了偷鸡贼。又落得个混名。那一日拜堂时节。那蛮子有法的。拜得我爹爹七死八活。什么来由。我想起来。都是前村三叔老乌龟。〔末上暗听介〕畜生。你骂那个。〔净〕三叔。侄儿骂了叔叔。该死了。小侄焉敢骂老叔乎。〔末〕畜生。你知道也不知道。〔净〕我不知道。〔末〕你父母有病。不去保禳保禳。〔净〕叔叔。我与他没相干。〔末〕怎么你没相干。〔净〕自从他养下来。我如今成人长大了。我与他没相干。〔末〕父母有病。你去灼龟祈祷问卜纔是。〔净〕我是去不得的。〔末〕怎么去不得。〔净〕叔叔。自古道子不问卜。〔末〕畜生。子曰不问卜。也罢。请几个道士来解禳解禳。〔净〕侄儿没有银子使用。〔末〕我帮你些。〔净〕假如要用一两。三叔帮多少。〔末〕帮你一钱。〔净〕太少。对半便了。又是一说。道士做了一日功果。晚间又要三牲谢将。费事。请和尙何如。〔末〕这也使得。〔净〕和尙不要请多了。若多了。那经卷念不念。那裏査他。沙陀寺有一个碧长老。极志诚。去请他来诵些经典如何。〔末〕旣如此。就去请来。〔净〕三叔少待。转湾抹角。此间就是。碧长老。李大官人请你诵经。〔内应介〕他是七郞主儿不在家。〔净〕三叔。那和尙道我是七郞主儿不在家。敢是我爹娘该走了。〔末〕你敢少了他经钱。故此叫你七郞主。〔净〕前日念十部大经。与他三分低银。〔末〕恰又来。如今说我。他就出来。〔净〕他若不出来。笑你么。长老。前村李三老官人请你。〔丑扮僧上〕来了。来了。
【颂】急急修。急急修。和尙好吃烂猪头。西天活佛没得与我做。再来阴凉树下餂鼻头。无量佛阿弥陀佛。

〔净〕炎凉出于僧道。打你这秃贼。我请七郞主不在家。说了三官人就出来。〔丑〕实是不在家。我家道人说的。唤小僧何干。〔净〕我问你。有呪死经么。〔丑〕只有消灾经。没有这样经。〔净〕我父母有病。若呪得死他。重重相谢。〔丑〕大官人这等孝心。〔净〕三叔。碧和尙来了。〔丑见介〕三老官人稽首。〔末〕长老。我兄嫂有病。请你诵经。保禳保禳。〔丑〕用香花灯烛。还要均眷。〔净〕封线冰冰片。〔丑〕均眷女子。〔净〕叫我大娘子出来。被这和尙笑我。还叫妹子出来。三妹快出来。
【一枝花】〔旦上〕焚香顶礼。拜吿天和地。爹娘一病甚尩羸。交我双垂泪。

〔见介净〕你看人家养女儿何用。父母病哭到不哭。唱将出来。〔丑〕休得取哄。请大官人献香。〔净〕还是三叔请。〔丑〕家有长子。还是大官人。〔净〕元来你只管说我是小。三叔大。今日恰是我来。〔末〕休得胡说。志诚些。
【五更转犯】〔净〕我献香香供养。〔介〕就把松柴权当香。爹娘死了。我便为家长。赶出刘郞。心儿裏快活帐。〔合〕愿慈悲显现。显现降临道场。消除这灾障。

【前腔】〔旦〕办志诚灯供养。献光明照十方。神通显现。显现花台上。保佑爹娘。身康无恙。〔合前〕
【前腔】〔末〕我献灯灯光亮。作善须降祥。阴空保佑。保佑福无量。愿我哥嫂身位安康。〔合前〕
【前腔】〔丑〕我献花花供养。花开花落满园香。也有靑莲花红莲花白莲花五色样莲花。插在银瓶上。又不见馒头。馒头共粉汤。

〔合前丑〕大官人。肚中靑花田了。〔净〕腹中饥了么。妹子。厨下看点心师父吃。〔旦下送面上净〕一个和尙。吃这大碗。待我吃些。〔吃介〕忒少了。妹子。可有面了么。〔旦〕没有了。〔净〕怎么好。只得省些鼻涕和在裏面。碧长老吃面。〔丑〕怎么这样胡涂面。〔净〕是这等的。〔丑跌倒介净〕不要慌。待我耍他一耍。和尙。和尙。一分斋。二百个钱。是那个的。〔丑起介〕是我的。〔净〕和尙。你吃面怎么跌倒了。〔丑〕大官人。我直至昆仑山去取法水来救汝父母。〔净浑介丑〕法水在此。不要换手。不许回头。〔净〕半世人不回头。直待几时。〔内介净〕不好了。爹爹妈妈死了。打这和尙。〔丑下〕
〔末〕我哥一命丧黄泉。
〔众〕合家大小泪涟涟。

败坏不如猪狗相。
人生莫作等闲看。
第十出
逼书

【临江仙】〔生上〕盖世英雄一旦休。不知和他有甚寃仇。犹如秋雨。一点一声愁。〔旦上〕一别爹娘苦痛哉。被兄嫂日夜沈埋。夫妻两口浑无计。哥哥不念同胞共乳胎。〔生〕闭户推窗莫要来。推将出去又还来。〔旦〕朝嗔暮打何日了。不知兄嫂甚情怀。

〔净上〕甚情怀。甚情怀。双双赶出十字街。想恋妻儿无见识。不如及早两分开。〔生见介〕大舅作揖。〔净〕不要叫大舅。今日为始。只叫老相公。〔生〕好个老相公。〔净〕刘穷穿那个的。吃那个的。〔生〕穿泰山。吃泰山。〔净〕泰山亡后。〔生〕泰山亡后。穿大舅。吃大舅。〔净〕你还叫大舅。叫我老相公。〔生〕偏不叫。〔净〕偏要你叫。吃人一碗。服人使唤。把身穿的衣服还我。〔生〕泰山与我的。决不脱下来。〔净〕如今要官休私休。〔生〕官休便怎样。私休便怎样。〔净〕官休写一纸状儿。吿你不合拜死丈人丈母。该一个死罪。〔生〕私休。〔净〕私休写下休书。离了我妹子。再不许李家庄上来打搅。〔生走〕李三娘不曾做歹事。〔净〕我妹子闺门女儿。做甚么歹事。〔生〕我刘智远不曾做贼。怎么写休书与你。〔净〕你不曾做贼。〔生〕我在那裏做贼。〔净〕铁嘴。马鸣王庙裏这福鸡。可是你偷的么。〔生〕飮食之类。不在其内。〔净〕飮食之类。不在其内。酒店裏的东西。都吃他娘。一个钱也不要与他。不要说闲话。休书写也不写。〔生〕不写。〔净〕偏要你写。〔生〕偏不写。〔净〕这蛮子说他不过。叫老婆出来计较。老婆快出来。〔丑上〕听得老公叫。慌忙走来到。〔见介丑〕老公。怎么说。〔净〕老婆。刘穷教他写休书不肯。脱他身上衣服又不肯。怎么好。〔丑〕待我慢慢裏哄他脱下来与你。〔净〕我看你本事。〔丑〕刘姑夫。怎么在此与大舅争闹。〔生〕大舅好没来由。怎么教我写休书。又要脱我的衣服。好没紧要。〔丑〕姑夫。他这等无礼。待我骂他。大贼好无礼。你父母亡得几时。就欺负刘姑夫了。你还不跪着我。〔净〕偏不跪。〔丑〕偏要你跪。〔净介丑〕姑夫。你不要恼。我埋怨了他。就是身上衣服。姑夫脱下来。待我送与三姑娘收了。〔生脱介〕你这等贤慧。就脱何妨。舅母这个纔是。〔丑〕衣在这裏了。〔净〕好家婆。好家婆。
【山坡羊】〔生〕三娘不知何处。你哥嫂直恁无理。无端逼写。逼写休书去。心惨凄。妻。你在房中怎得知。今番打散。打散鸳鸯对。一点一画难提笔起。思之。愁烦诉与谁。伤悲。交人珠泪垂。

【玉交枝】〔净丑〕伊休执见。枉伤悲徒然泪涟。急急写下休书。今日与你盘缠。迟延少待乞大拳。披麻惹火烧身怨。莫待等江心补漏船。莫待等江心补漏船。

【前腔】〔生〕愁拈班管。展花笺盈盈泪涟。夫妻指望同百年。谁知付与花笺。画一画满怀愁万千。丢一丢顿觉心惊战。怎写得休书尽言。怎写得休书尽言。

你旣要我写。可打稿儿来。〔净〕不打紧。你写我念。大晋国沙陀村住刘智远。只因身伴无依。每日在沙陀村裏放刁。勒要李太公女儿成亲。成亲之后。不合拜死丈人丈母。情知有罪。养膳妻子不活。〔生介净〕情愿弃离妻子前去。并无亲人逼勒。各无番悔。如先悔者。甘罚花银若干若干。若干年月日时。写个花字。〔净丑介生〕权歇三年。〔丑〕丈夫权歇三年。第四年老婆元是他的。休书要五指着实。〔净〕我是男子汉。不晓得。你是女人家。晓得许多事体。〔丑〕老公。实与你说了罢。连你十七个老公了。〔净〕阿呀。心肝。千离万离。不要离了我。〔净看休书介旦上扯破休书介〕
【前腔】叔叔搭救。诉不尽衔寃负屈。没来由逼写休书。将他苦苦熬煎。天天。共乳同胞不见怜。铁石人五脏心不善。止不住盈盈泪涟。止不住盈盈泪涟。

〔末上〕自不整衣毛。何须夜夜号。咳。你们为何在此闹吵。〔生〕吿叔公知道。不知为甚。大舅逼智远写休书。〔末〕那有此理。
【石榴花】我哥哥眼内识贤人。情愿将伊妹子结成亲。他暂时落薄暂时贫。你们休得闲争论。被傍人闻知作话文。大凡事须要相和顺。刘郞发迹为官后。大家荣耀李庄门。

【前腔】〔净〕非因小侄怒生嗔。那得闲衣闲饭养闲人。又不会锄田车水与耕耘。夫妻两口长欢庆。因此上逼他写下休书退了亲。〔旦〕哥哥。这个怎么使得。奴家有半年孕了。〔丑〕叫一个收生婆落了他身孕。刘穷若是身发迹。直待黄河水澄淸。

【前腔】〔丑〕公公前日不识人。山鸡怎逐凤凰羣。又没家舍又身贫。却不如马力共牛筋。那些个半斤逢八两门。傍人恁般行径。他还发迹为官日。做枝蜡烛照乾坤。

【前腔】〔生〕我每年少正靑春。更有武艺果超羣。我暂时落薄暂时贫。只得忍气呑声。你如何只管打骂人。不学跨下韩信。男儿有显达身荣日。果然一步跨靑云。〔下〕
〔末〕他宿世是夫妻。
何须苦折离。

世情看冷暖。
人面逐高低。

〔净丑吊场〕休书被妹子扯碎了。一不做二不休。〔丑〕怎么好。〔净〕我如今把家私三分分开。〔丑〕那三分。〔净〕我一分。兄弟一分。妹子一分。自从嫁了刘穷。没有花粉田。我如今把卧牛冈上六十亩瓜园。内有个铁面瓜精。靑天白日。时常出来现形。食啖人性命。白骨如山。着他去看瓜园。那个瓜精出来。把他吃了。那时着我妹子嫁人。〔丑〕好计好计。
计就月中擒玉兔。
谋成日裏捉金乌。〔下〕
第十一出
说计

【生查子】〔生上〕满腹愁如织。此恨何日白。难道男儿不泪垂。事到如流水。

当初只道好姻缘。今日番成劈面寃。无限心中不平事。满怀怨苦向谁言。卑人深感岳父收留为壻。谁想一旦身亡。被舅舅憎嫌。无可奈何。若得一日发迹。李洪一。那时有寃报寃。有仇报仇。〔净暗听上〕妹丈。那个有仇报仇。〔生〕大舅。这是耍笑。〔净〕妹丈。我昨日醉了冲撞。休怪休怪。〔生〕我和你郞舅家。决不怪你。〔净〕我想起来。妹子自嫁你没有陪嫁装奁。把家私三分分开。一分我得。一分二舅得。这一分分与你。〔生〕我是外人。〔净〕不是分与你。妹子没有陪嫁装奁。卧牛冈上六十二亩瓜园。一年四季有瓜。东瓜西瓜。南瓜北瓜。出产之所。争奈四围墙倒。常被小人偷瓜盗果。〔生〕待我去看瓜园。拿几个偷瓜的。纔见手段。〔净〕妹丈。且不要慌。吃些酒儿去有兴。大娘子看酒来。〔丑上〕三杯和万事。一醉解千愁。酒在此。〔见介丑〕姑夫。昨日冲撞你。休怪休怪。〔净递酒与生介〕
【剔银灯】闲时节三言两语。从今后一笔勾除。郞争舅子因合理。从此后一团和气。〔合〕一杯冲破了是非。今晚向瓜园中调理。

【前腔】〔生〕刘智远得罪自知。因贫困多蒙周济。有缘千里能相会。这恩德何日忘之。〔合前〕
【前腔】〔丑〕刘姑夫听奴拜启。切莫要专心劳记。儿夫性刚忒没礼。把闲事一笔勾除。

〔合前净〕切莫要与三姑娘得知。〔生〕醉了。不吃了。〔净浑介〕
听我一言断送。
须要勤耕苦种。

若不听我良言。
各自寻条蛇弄。

〔生吊场〕得他心肯日。是我运通时。多谢大舅夫妻回心转意。把家私三分分开。请我吃得醉了。分付我不要与三姐说。我夫妻同甘苦的。怎不要说。三姐三姐。取护身龙过来。〔叫介〕
【一枝花】〔旦上〕哥哥忒恁毒。嫂嫂浑无计。夫妻分散怎施为。逼写休书。闪得我没存济。

〔生作醉介〕叫三姐三姐。〔旦〕官人。那裏吃得这等大醉。〔生〕三姐。是你哥嫂请我吃的。吃酒不打紧。还有一桩喜事。〔旦〕喜从何来。〔生〕把家私三分均分。〔旦〕那三分。〔生〕大舅夫妻一分。二舅夫妻一分。分一分与我。不是分与我。只因没有陪嫁装奁。分与你。〔旦〕分在那裏。〔生〕卧牛冈上六十亩瓜园。被小人偷瓜盗果。取护身龙过来。待我去看瓜。〔旦〕不说起看瓜犹可。若说起看瓜。正中了哥嫂之计。〔生〕怎么中他计策。〔旦〕那瓜园中有铁面瓜精。害人性命。我爹爹在常时宰杀猪羊。祭赛瓜精。自从爹爹死后。无人祭赛他。日间现形。食啖人性命。官人。只怕你去时有路转无门。〔生〕不说起瓜精犹可。若说起瓜精。恼得我一点酒也没有了。就把古人比着你听。〔旦〕那个古人。〔生〕昔日汉高祖姓刘名邦。也是徐州沛县人氏。身充亭长。聚集义兵。杀奔淮上。经过北山。见一木牌。上书着大字。此山有一蟒蛇。食啖人性命。前军不能退。后军不能进。那高祖径奔此山。果见一蟒蛇。身长数丈。张牙舞爪。两眼似铜铃。口如血盆。那刘邦侧身躱过。腰间取出靑锋宝剑。搜一剑分为两段。后来做了帝王之分。〔旦〕他是古人。你怎么学得他。〔生〕他也姓刘。我也姓刘。男子汉不入虎穴。焉得虎子。我妻。待要去平伏了瓜精。纔见我手段。若被瓜精吃了。一来出脱你。二来免受你哥嫂之气。快取护身龙来。〔旦〕官人。瓜精利害。休要去。
【一江风】〔生〕你是个妇人家。说这般输机话。神鬼偏不怕。我为人顶着天地神明。生长在三光下。平生不信邪。平生不信邪。心正可去也。总然有鬼吾不怕。

【前腔】〔旦〕你后生家。说这般过头话。神鬼谁不怕。怕你五行乖。官人。奴家有个古人。比与你听。不记得梅岭陈辛季宝遇着金神。此事无虚诈。我哥哥使计策。我哥哥使计策。奴家苦恨他。怕你死在黄泉下。

他那裏有鬼。去不得。
【临江仙】〔生〕他那裏有邪魔。俺这裏偏不怕。〔生下旦〕别时容易见时难。夫妻成拆散。惟有我身单。一夜枕边都是泪。来朝淸早看分明。
第十二出
看瓜

【虞美人】〔生上〕可惜英雄都丧弃。无烦恼要寻烦恼。遥望卧牛冈上。今晚便知分晓。

踏破天涯路。平生不信邪。李洪一夫妻。夜来把冷热酒灌醉。着我到此看瓜。若不来被他笑话。你看四野无人。天色傍晚。趱行前去。
【祝英台】渐黄昏天欲暝。一抺淡云飘。孤鹜暮鸦。秋水长天月照。小涧溪桥。挟掉。见渔父收纶归去。又见前村深杳。覩此景天然一段难描。寻思李洪一这般样做作。交你一报还一报。只见乌鸦喜鹊同枝噪。吉凶事全然难保。

迤逦行来。已到卧牛冈上。瓜园门半开半掩。四野无人。怎么没有鬼。记得岳父母坟茔在高藤树底下。不免把冷热酒的事情。吿诉与他知道。岳父母。今晚望你保佑无事。〔生拜吿诉介〕
【锁南枝】灵魂听咨启。今晚中他计。舅舅着我看瓜。要害吾身己。望祖宗。荫保庇。有凶时。化为吉。

【前腔】默默自思之。吉凶尙未知。四野全无踪迹。那更地冷天昏。猛可的狂风起心下疑。自三思。害生灵。有何意。

【前腔】何妖怪甚么鬼。和咱比个英雄势。我把两眼■〈波上手下〉挲。看他来踪迹。黑魆魆。一个鬼。不下来。待何时。

【前腔】妖精听吾语。天交我来断送你。生死今宵园内。到此不免将一块瓦打上去。看他如何。却元来宿鸟惊栖。唬得我肝肠碎。望祖宗。阴保庇。有凶事。化为吉。

〔鬼上〕那裏生人气。〔生〕我是村中好汉。〔鬼〕好汉好汉。生吃你一半。死吃你一半。〔生〕拿住妖精。一刀两段。〔杀介鬼下生〕业畜斗俺不过。放一道火光。径入地烈去了。待我掘开来看。却元来一块石皮。下面石匣裏面。头盔衣甲。兵书宝剑。我刘智远喜的是兵书。明月之下。观看则个。有几行字在上。此把宝刀。付与刘暠。五百年后。方显英豪。刘智远前程有分了。爱戴的是头盔。还藏在石匣内。把泥土盖着。前程有分。转身三次。靑草铺满。前程无分。靑草不生。〔转身介〕果然靑草生满。不免拜吿瓜园土地。
【剔银灯】当答谢瓜园中土地。劳看守刀甲头盔兵书宝剑埋藏此。得前程方来取你。神明听吾诉与。休泄漏天公事机。

远远望见一个妇人。好似三姐。不免躱在一边则个。要知心腹事。但听口中言。〔躱介〕
【醉扶归】〔旦上〕好苦切甘生受。只得到此且藏羞。奴与哥哥有甚寃仇。只得慌忙便走。裙儿破忙把饭来兜。〔合〕泪湿透衣衫袖。

【前腔】丈夫丈夫。信他甜言说诱。谁知今日悔成忧。百岁夫妻一旦休。先在卧牛冈上埋尸首。恩爱都付与水东流。

〔合前〕言之未已。又到瓜园门首。你看门儿半开半掩。不免捱身进去。呀。丈夫衣服哨棍。都撇在此。瓜藤树木。尽皆踏坏。我那丈夫莫非被瓜精害了残生。奴家指望送饭与你充饥。你被瓜精食啖性命。奴家做一碗羹饭与你。回到房中。寻个自尽。苦。一嫁刘郞得半春。为人莫作妇人身。奴家一似失羣鴈。兄嫂如同陌路人。身孕未知男共女。枕边难舍意和恩。眼中滴尽千行泪。撮土为香事有因。
【前腔】怕兄嫂成僝僽。慌忙到此少了香和酒。又没资财与奴收受。夜来做事不依奴口。谁人知道我心忧。〔合前〕
【前腔】指望和你白头相守。谁知今日不长久。百岁夫妻一旦休。半年身孕伊知否。或男或女要当留。〔合前〕
有才无寿少年亡。
折散鸾凰实可伤。

归家不敢高声哭。
只恐人闻也断肠。

〔生〕三姐。三姐。〔旦〕有鬼。有鬼。〔生〕不是鬼。是人。〔旦〕是人高叫三声。〔生〕三姐。三姐。〔旦〕就是鬼。也是我丈夫。
【哭相思】〔生〕夜来不听妻言语。果有恓惶处。

〔旦〕官人。夜来曾见甚么。〔生〕三姐。夜来一更无事。二更悄然。三更之后。果见铁面瓜精。与俺斗上三四十合。那业畜斗俺不过。放一道火光。钻入地烈去了。〔旦〕官人。若不是你手段高强。闪些儿被他吃了。〔生〕三姐手中拿的甚么。〔旦〕奴家送一碗饭。与你充饥。〔生〕这到用得。三姐。饭便有了。可有下饭么。〔旦〕官人。你好不识时务。〔生〕怎么不识时务。〔旦〕这碗饭。奴家瞒了哥嫂。拿来与你吃的。〔生〕三姐。我不要吃了。〔旦〕怎么的。〔生〕三姐只为这碗饭。受了你哥嫂多少呕气。
【醉扶归】自恨我好不喞■〈口留〉。这碗淡饭怎入口。〔旦〕胡乱充饥莫要愁。你身上衣服破了。〔生〕胸前衣破为与瓜精斗。〔合〕闷似湘江水。涓涓不断流。湿透衣衫袖。

【前腔】〔旦〕谢我爹娘阴佑。夫妻今日再厮守。毕竟是你前程显达。夜来不落瓜精手。

〔合前〕远远望见来的是我哥哥。〔生旦下〕
第十三出
分别

〔净上〕阎王注定三更死。定不留人到四更。夜来刘穷必被瓜精吃了。这裏是瓜园中。〔向地拾介〕这是眼珠子。不是。是肥皂核。这是腰子。不是。是酪苏。这是头发。不是。是棕榈树皮。拾了刘穷骨头。把蒲包包好了。与妹子看。叫他嫁人。〔生暗上听打净介净叫介〕有鬼。有鬼。倒是刘穷。三叔救救。〔末上〕隔墙须有耳。窗外岂无人。怎么打他。〔净〕三叔。我被刘穷打杀了。〔末〕起来。死了元何还会说话。〔净〕满身都死了。嘴是活的。〔起介〕唗。刘穷。你这蛮子。打便打得我好。再不要上我家来。我去打铁铺。二钱银子打一把斧头。劈你一个阳筊。〔末〕还不进去。〔净〕三叔。我腰子被蛮子打横了。〔净下末〕当初只道一不是。如今却是两无情。刘官人。你怎么使得打他。他若不是处。你来吿诉我。我自整治他。如何将他打倒地下。〔生〕是小生不才了。〔旦〕官人。你怎么就认了。把冷热酒事情。吿诉三叔知道。〔生〕叔公请息怒。你不知其故。前日逼我写休书。叔公尽知。夜来夫妻二人。思量一计。把家私三分均分。我只道好情。把冷热酒灌醉了卑人。着我去看瓜。乘其醉中。一到瓜园内。一更无事。二更悄然。三更时候。只见铁面瓜精。连斗了三十余合。斗俺不过。放道火光去了。他方纔手拿着蒲包。拾我骨头回去。与三姐看了。教他嫁人。这个使得使不得。〔末〕元来这等无礼。只是少打了他。〔生〕我在此望叔丈做主。〔末〕刘官人。你与那畜生冰炭不同炉了。我老夫打听得太原幷州岳节使。招军买马。积草聚粮。你有武艺过人。如何不去。倘然一刀两剑。取个前程。有何不可。〔生〕卑人要去。只是缺少盘缠。〔末〕这个小事。老夫着人送来。
【桂枝香】〔生〕叔丈听吿。容吾分道。只因缺少盘缠。交我如何是好。多因命乖。多因命乖。吃他胡炒。是我分缘不到。自今朝。拜别恩人去。李洪一寃家恨怎消。

【前腔】〔旦〕自从爹爹死了。止有嫡亲兄嫂。他缘何反面生嗔。拆散夫妻两口。望叔叔做主。望叔叔做主。想是姻缘不到。怎得夫妻谐老。自今朝。拜别分离去。交奴苦怎熬。

【前腔】〔末〕听吾言道。不须烦恼。你若缺少盘缠。顷刻令人送到。他若昧心。他若昧心。上有苍天知道。必然还报。自今朝。步辇登程去。坚心莫惮劳。

文似擎天碧玉柱。
武如跨海紫金梁。

异日身荣多发迹。
休忘受苦李三娘。

〔末下生旦吊场生〕三姐。我今日就要去了。〔旦〕官人你去。没有说话分付奴家。〔生〕三姐。此去有三不回。〔旦〕那三不回。〔生〕不发迹不回。不做官不回。不报得李洪一寃仇不回。〔旦〕夫妻间没有说话。〔生〕妻。你有半年身孕。养下女儿。凭你发落。养下男儿。千万与我留下。是刘暠骨血。我若去后。无知哥嫂定然逼你嫁人。不强似刘智远。切莫嫁他。胜似我的。嫁了也罢。
【狮子序】〔旦〕伊说话太无情。〔生〕你哥嫂无情。〔旦〕又道是一牢永定宁。死后如何交我改嫁人。是我腹中有孕。怎交儿女从别姓。你出言语忒煞伤情。这恩德如盐落井。〔合〕分别去各办志诚。便做铁石心肠也须交泪零。

【前腔】〔生〕上吿妻妻听。怕你执不定。你哥嫂忒毒狠。只恐你口说无凭准。我独自守孤另。恐躭阁两下成病。〔合前〕
【入赚】〔丑上〕去程已紧。李三公多怜悯。些少盘缠相赠恁。〔生〕这恩德山样高来海样深。生死难忘叔丈恩。你与我回言拜禀。异日身荣来报恩。〔丑〕谨依台命。谨依台命。〔丑下〕
【金莲子】〔生〕办登程。办登程。渡水登山莫暂停。天怜念。天怜念。名利早成。回归此日再欢庆。

【前腔】〔旦〕叮咛嘱付三四声。野草闲花莫要寻。将恩爱。将恩爱。番成作画饼。只恐别时容易瘦伶仃。

【尾声】〔生旦〕生离死别皆前定。未知何日得见恁。铁石心肠也泪零。

杨柳堤边问信音。
一时难舍枕边人。

流泪眼观流泪眼。
断肠人送断肠人。
第十四出
途叹

【梨花引】〔生上行路〕渡水登山。何日得到邠州。

自别恩妻无限愁。李洪一寃寃相报几时休。途中跋踄多劳顿。不知何日到邠州。
【集贤宾】麻鞋紧系一似飞。只得步辇登程。野草闲花愁满地。过前村小桥流水。渔翁钓叟。动浪板歌声摇拽。堪玩处。遥望远浦帆归。

刘智远行到此间。无计奈何。几度晚行芳草径。也曾夜宿杏花村。在家不道生身好。出外方知行路难。
【前腔】不恨你来却恨谁。此恨何日忘之。话别叮咛心惨凄。撇不下少年贤妻。行行泪滴。我为你越添憔悴。思念忆。眞个是寸肠千里。

五里又单牌。
磨穿几度鞋。

雁飞不到处。
人被利名牵。
第十五出
投军

【梁州序】〔外扮岳节使上〕掌握三军胆气雄。有千里威风。朝廷勑命守山东。咱不免行吾军令。

马跨征鞍将挂袍。柳梢枝上月儿高。将军未挂封侯印。腰下常悬带血刀。自家姓岳。名勋。官拜节度使之职。如今四方离乱。民遭涂炭。士民荒凉。朝廷有旨。着俺招军买马。积草聚粮。正是君王有难思良将。人到中年忆子孙。左右的。与我扯起招军旗。叫街坊上民庶。三百六十行做买卖的。愿投军者。旗下报名。〔净丑应介〕
【水底鱼】买马招军。何年得太平。愿立旗下。做个头目人。

长官。我每投军的。〔介禀介外〕着他进来。〔净丑见跪介外〕汉子姓甚名谁。那裏人氏。〔净〕小人是王旺。山东人。〔外〕有甚本事。〔净〕小人会使炮。〔外〕怎见得。〔净〕铜炮铁炮些儿大。未逢药线云里磨。百万军中无敌手。打死好汉千来个。〔外〕那个姓甚名谁。〔丑〕小人湖州人氏。叫我是张兴。〔外〕有甚本事。〔丑〕晓得使弓。〔外〕怎见得。〔丑〕此弓实堪夸。猴猿精艺加。算来无用处。只好不楞不楞弹绵花。〔外〕左右的。与我将他籍贯年貌。都上了号簿。如今军充马足。把招军旗放下了罢。
【醉扶太平】〔生上〕闻说招军。智远慌忙来到。

长官。〔净〕两张张半。〔生〕我是投军的。〔净〕禀老爷。辕门外一人投军。〔外〕方纔咐吩你。军完马足。放下招军旗。违俺将令。斩讫报来。〔净〕爷爷。添来的寿。增来的福。有增无减。〔外〕令进来。〔净〕为你险些儿去了吃饭的家火。〔生〕有累了。〔净〕投军的进来。〔生进见外跪介外〕汉子那裏人氏。
【引军旗】〔生〕小人住在沙陀村裏。自小习兵机。十八般武艺皆能会。愿立旗下听差使。〔合〕忽朝名挂在云台上。方知武艺精细。

【前腔】〔外〕听他说兵机。此汉眞奇异。谙晓六韬三略法。那队少人。〔净〕都完了。长行队少人。〔外〕权时收拾在长行队。

〔合前〕那汉子叫甚么名字。〔生〕小的姓刘。〔外〕军中只叫刘健儿。长行队去。日间打草。夜间提铃喝号。只怕你受不得苦。〔生〕受得苦中苦。方为人上人。
英雄才貌实堪夸。
喝号提铃度岁华。

正是学成文武艺。
合当货与帝王家。
第十六出
强逼

【庆靑春】〔旦上〕冷淸淸。闷怀戚戚伤情。好梦难成。明月穿窗。偏照奴独守孤另。

一种黄连分两下。那边受苦这边愁。自从丈夫去后。被兄嫂凌逼。儿夫杳无音信回来。好苦。
【集贤宾】当初指望谐老年。和你厮守百年。谁想我哥哥心改变。把骨肉顿成抛闪。凝望眼穿。空自把栏杆倚遍。儿夫去远。悄没个音书回转。常思念。何日裏再得团圆。

〔丑上〕长江后浪催前浪。世上新人■〈走赞〉后人。姑娘为何啼哭。〔旦〕嫂嫂。奴家丈夫不在。腹中有孕。因此愁闷。〔丑〕姑娘。你哥哥说道。刘郞去后。杳无音信回来。未知死活存亡。不如嫁个门当户对的。也是了当。
【搅羣羊】〔旦〕嫂嫂话难听。激得我心儿闷。一马一鞍。再嫁傍人论。夫去投军。谁敢为媒证。那有休书。谁敢来询问。你如何交奴交奴再嫁人。

【前腔】〔丑〕姑姑你试听。日夜裏成孤另。寻个良媒。嫁个多聪俊。虚度靑春。白发来侵鬓。你如何如何不改嫁人。

姑娘。嫁得好。多住几日。嫁得不好的。就回来也不难。〔旦〕说那裏话。〔净上〕恨小非君子。无毒不丈夫。娘子。着你去叫妹子嫁人。如何。〔丑〕他千不肯。万不肯。〔净〕他是这般说。叫他过来。〔丑〕姑娘。你哥哥叫你。〔旦〕哥哥有何说话。〔净〕嫂嫂着你嫁人。如何不肯。
【前腔】〔旦〕哥哥共乳同胞一母生。今日如何反面嗔。休听枕边言聒。且自宁心。亲旧情亲。姊妹莫相争。待奴身孕始倾。若得后来重复事。金瓯再覆李门庭。

〔净〕若不嫁人。依我四条门路。〔旦〕那四条门路。〔净〕一条。三十三天。玉皇殿上捉漏。〔旦〕交我上天无路。〔净〕二条门路。去十八层地狱。阎王殿前去淘井。〔旦〕这是入地无门。〔净〕第三条。早早嫁人。〔旦〕决不改嫁。〔净〕第四条。日间挑水三百担。夜间挨磨到天明。〔旦〕奴家愿从第四条门路。
【三学士】〔净〕堪笑非亲却是亲。把你做乞丐看承。刘郞去了无音信。何不改嫁别人。你若不依兄嫂说。打交身躯不直半分。〔合〕从今后挨磨到四更。挑水到黄昏。

【前腔】〔丑〕一世为人只要勤。那得闲衣闲饭养闲人。〔旦〕爹娘产业都有分。何故苦乐不均平〔丑〕丈夫言语须当听。有眼何曾识好人。〔合前〕
【前腔】〔旦〕好笑哥哥人不仁。不念同胞兄妹情。刘郞去了无音信。何故改嫁别人。况兼奴有身怀孕。再嫁傍人作话文。〔合〕奴情愿挨磨到四更。挑水到黄昏。

【尾声】哥哥嫂嫂没前程。苦逼奴家再嫁人。日间挑水三百担。夜间挨磨到天明。

〔旦下净丑吊场〕老婆。叵奈贱人执性不肯。情愿挑水挨磨。我如今使个计策。做一双水桶。两头尖的橄榄样。交歇又歇不得。一肩直挑在厨下去。你便管他挨磨。〔丑〕水缸钻些眼。水流了出来。越挑越不满。〔净〕你便打他不挨磨。如今贱人身上将要分娩。你在荷花池边。造一所磨房。五尺五寸长。罚这贱人进裏面磨麦。交他头也抬不起。待他分娩。或男或女。不要留他。这是刘穷的骨血。过了三朝满月。你把花言巧语。哄那小厮。抱在手中。把他撇在荷花池内淹死了。绝其后患。削草若除根。萌芽再不发。好计好计。
计就月中擒玉兔。
谋成日裏捉金乌。
第十七出
巡更

【山歌】〔生上〕四顾靑山失翠微乌鸦变作鹭鸶飞。天宫勿念人寒冷。冻杀街头刘健儿。

【前腔】〔净丑上〕雪落纷纷似银铺。万里江山如画图。鹭鸶失队难寻觅。黑和尙变化白师姑。

刘健儿。怎么不买冻鱼酒来我每吃。〔生〕不曾支粮。支了粮请你每一醉。〔净丑〕也罢。刘健儿。今晚巡更。该你巡夜。一更是我。二更是他。三更四更五更都是你。老爷有铜牌花号为准。交你更次提铃喝号。
【金钱花】〔众〕我打一更鼓儿冬冬冬。一棒锣声嘡嘡嘡。将军马上醉醺醺。跃马扬鞭齐和声。〔二三更照前唱〕
鼓打三更交半夜。
来朝吃个冻鱼儿。〔众下〕
【月云高】〔生吊场〕自别三娘面。劳役受万千遍。到此投军。数目都招遍。落在长行队。提铃报更点。汤风冒雪图荣显。受此饥寒。没个可怜见。天天若肯周全。际会风云。方表刘暠字智远。

三更牌在那裏。好大风雪。前面跨街楼下。躱避风雪则个。〔生躱介小旦扮岳小姐上〕
【探春令】彤云缭绕。六花飞遍。楼台银砌。拥红炉。添兽炭。犹嫌冷。看贫者谁肯相怜。

尽道丰年瑞。丰年瑞若何。长安有贫者。宜瑞不宜多。奴家岳氏秀英。不免上层楼上。做些女工针指。
【月云高】独上层楼去。听他甚行止。仔细听来后。〔生喝号介小旦〕却是巡更辈。喝号提铃。声音振屋宇。交奴听得心憔悴。落在长行队。难禁这劳役。腊雪满天飞。冻死街头。那有人来怜你。

〔生叫介〕三更牌在那一家。
【前腔】〔小旦〕喝号三更鼓。声音似龙虎。款款推窗看。只见紫雾红光护。前生做人做人修不足。今世裏罚令你受劳碌。好苦。倒跌倩谁扶。未审家乡。家乡在何所。

奴家有恤孤念寡之心。见他身上寒冷。我爹穿不了的旧衣。撇一件与他遮寒。天上人间。方便第一。〔小旦下〕
【孝顺歌】〔生〕巡更过转过营。凛烈寒风凄惨人。跨街楼下暂安身。朦胧睡未醒。忽见天赐红袍。撇来遮我身。料莫是天显应。有前程可前进。

若得应时还得见。
果然胜似岳阳金。
第十八出
拷问

【菊花新】〔外上〕庭前三友奈岁时。报道梅开数枝。珠帘绣幕低垂。瑞雪遍街银砌。

江南三尺雪。尽道十年丰。红炉添兽炭。唱飮雪儿歌。今日官裏大排筵宴。赏雪观梅。叫左右传话后堂与大小姐。取红锦战袍。穿着入朝。〔末〕去问二小姐。〔内应介〕晒在层楼上。不曾收得。〔末回禀外介〕晒在层楼上。不曾收得。〔末〕张兴王旺。〔外〕叫张兴王旺。〔净丑见外跪介外〕夜来是你巡更。红锦战袍晒在层楼上。不曾收得。〔净丑〕不知。〔外〕巡更不严。贼盗生发。左右与我拶起来。〔杂上〕有事不敢不报。无事不敢乱传。禀老爷。小的首吿的。〔外〕首吿甚么。〔净〕新来军汉刘知远。不知那裏偷得一件红锦战袍。穿在身上。在马房中打睡。〔外〕阿也。阿也。有这等事。快与我拿来。〔众〕瓮中捉鳖。手到拿来。〔拿生上外〕绑了。
【玉交枝】这厮无礼。这锦袍官裏赐的。新充小卒当差使。如何盗取衣袂。从实诉供休要违。迟延罪犯难饶恕。照军令将他斩取。照军令将他斩取。

【前腔】〔生〕停威息怒。听小人从头禀复。新充小军当差使。焉敢盗取衣袂。昨夜三更巡警过。忽见紫袍空中堕。料莫是天宫赐我。料莫是天宫赐我。

〔外〕贼情事不打不招。〔净打生打不下介外〕张兴有弊。王旺打。〔丑打生打不下介净〕王旺也有弊。〔外〕取板子过来自打。怎么盗了锦袍。〔贴旦上〕休将屈棒打平人。〔外〕把刘健儿吊在马房裏。〔净押生下外〕叫二小姐出来。
【醉扶太平】〔小旦上〕听得闹吵。想为锦征袍啰唣。

〔见介外〕孩儿。我在此拷打贼情事。怎么说休将屈棒打平人。〔小旦〕爹爹。听奴吿禀。
【蛮牌令】昨夜二更时。见腊雪满空飞。提铃喝号至。可伤悲顶门上红光熌烁。声音似虎啸龙嘶。非是奴强胡为。自不合把爹爹衣袍与他遮取寒威。

【前腔】〔外〕你是守闺女。辄敢乱胡为。绣房中不去拈针指。他是个单身健儿。知他姓甚名谁。伊无礼太愚痴。辄敢把衣袍与他遮取寒威。

〔小旦〕吿爹爹知道。奴家夜来层楼上做女工针指。只见窗外红光熌烁。紫雾腾腾。奴家推窗一看。元来是巡军。见他身上寒冷。奴家有慈悲好心。本待拿一件旧衣与他遮寒。不想拿错了。把爹爹战袍与他。奴家自知有罪。〔外〕进去。〔小旦〕
是非只因多开口。
烦恼皆因强出头。

〔下净丑上禀外介〕老爷。马房裏火发。〔外〕怎么的。〔净〕把刘健儿吊在马房裏。都是火。把绳索烧断了。〔外〕把刘健儿放了放了。〔净〕老爷。放了刘健儿。火也没有了。〔外〕左右。你两人方纔打刘健儿。见甚么来。〔净〕小人打下。只见空中五色蛇爪住板子。不容打下。〔外〕不要做声。你曾见甚么来。〔丑〕小人打下。见空中五爪金龙。〔外〕不要则声。〔净〕老爷可曾见甚么。〔外〕我不信。自家取板子打下去。果见金中天神爪住板子。〔净丑介〕老爷也不要开口。人人如此。个个一般。羊屎不搓。个个团圞。〔外〕唗。退下去。此人明日爵位大似我的。我如今将二小姐招他做个东床。〔净〕怎么为东床。〔外〕女壻为东床。〔净〕禀老爷。战袍有几件。〔外〕只有一领。〔净〕再有二领。他是东床。我每两个南床北床。〔外〕休得胡说。明日吩咐管家。安排酒席。权且冠带成亲。后来有功。奏过圣上。加他官职。
姻缘本是前生定。
曾向蟠桃会裏来。

〔下净丑〕如今世俗。手脚零碎的到好。〔下〕
第十九出
挨磨

【于飞乐】〔旦上〕无计解开眉上锁。恶寃家要躱怎生躱。怨我爹娘。招灾惹祸。

梁上挂木鱼。吃打无休歇。哑子吃黄连。有口对谁说。自从丈夫去后。哥嫂逼奴改嫁不从。罚我在日间挑水。夜间挨磨。一不怨哥嫂。二不怨爹娘。三不怨丈夫。只是我十月满足。行走尙且艰难。如何挨得磨。
【五更转】恨命乖遭折挫。爹娘知苦么。哥哥嫂嫂你好横心做。赶出刘郞。罚奴挨磨。叫天不应。地不闻。如何过。〔合〕奴家那曾。那曾识挨磨。挑水辛勤。只为刘大。

【前腔】向磨房愁眉锁。受劳碌也是没奈何。爹娘在日把奴如花朵。死了双亲。被哥嫂凌辱。爹娘死。我孤单。如何过。〔合前〕
【前腔】挨几肩头晕转。腹胁遍疼腿又酸。神思困倦挨不转。欲待缢死在房中。恐怕躭阁智远。寻思起。泪满腮。如何过。〔合前〕
【前腔】腹内疼欲分娩。有谁人来看管。阴空保佑。保佑奴分娩。但愿无虞。早得夫妻相见。思量起。我孤单。如何过。

〔合前〕奴家神思困倦。不免就在磨房打睡片时。〔丑上〕好人不肯做。只要嫁刘大。刘大不回来。情愿去挨磨。〔叫介〕姑娘那裏。叫他不应。打他一顿。磨到不挨。睡得好。〔旦〕磨子重。挨不动。〔丑〕这样磨子叫重。〔旦〕嫂嫂。奴家腹中一阵阵疼痛。挨不动了。〔丑浑介旦〕嫂嫂请歇息。〔丑〕歇息歇息。庄上人要面吃。如何迟误了。准准打八十。南无阿弥陀佛。弥陀佛。〔旦〕嫂嫂。你也是妇人家。不晓得妇人家疼痛。谯楼上几更时分了。
【锁南枝】星月朗傍四更。窗前犬吠鸡又鸣。哥嫂太无情。罚奴磨麦到天明。想刘郞去也。可不辜负年少人。磨房中冷淸淸。风儿吹得冷冰冰。

【前腔】叫天不应地不闻。腹中遍身疼怎忍。料想分娩在今宵。没个人来问。望祖宗阴显应。保母子两身轻。

天那。好苦。〔生儿介〕嫂嫂。借脚盆来使一使。〔丑〕散了。不曾箍得。〔旦〕把身上衣服展干了罢。嫂嫂。翦刀借来使一使。〔丑〕小厮偷去换糖吃了。〔旦〕我那儿。做娘的瓦片不曾准备得。就把口来咬断脐腹。有命活了。无命死了。
正是靑龙共白虎同行。
吉凶事全然未保。〔下〕
第二十出
分娩

〔净扮窦公上〕靑竹蛇儿口。黄蜂尾上针。两般皆未毒。最毒是妇人心。我是李太公家火公窦老儿便是。我家老员外在时。何等看承我。前村三老官人收留我在家。三阿妈交我去看三小娘分娩。不知是男是女。此间已是磨房。三小娘开门。〔旦〕是那个。〔净〕我是窦老。〔旦〕你来做甚么。〔净〕三阿妈着我来问你。分娩怎么了。〔旦〕夜来生下一个小厮。〔净〕虱来押杀了。〔旦〕是个男儿。〔净〕好好。爷去投军。家裏添个余丁。谢个靑天白天。三小娘。〔旦〕怎么。〔净〕小官人身上。怎么干净了。〔旦〕我与嫂嫂借脚盆不肯。将身上衣服展干净了。〔净〕好苦恼。浴也不曾洗。大起来生狗癣疥。怎么好。三小娘。〔旦〕怎么说。〔净〕小官人脐肠怎么断了。〔旦〕问嫂嫂借翦刀。他回我小厮偷去换糖吃了。〔净〕怎么断了。〔旦〕奴把口来咬断了。〔净〕咬了瘦的还好。咬了壮的。就是一段肝白肠。明日怎么念个佛。〔旦〕窦公。你去了罢。起动你。〔下〕
〔净〕李洪一你好不思惟。
却将亲妹受孤恓。

常将冷眼看螃蟹。
看你横行得几时。
第二十一出
岳赘

【花心动】〔外上〕一段姻缘。正是前生系定。红线丝缠。绣褥花裀。洞天福地。这好事今朝重见。

郁郁门阑多喜气。双双女壻近乘龙。下官昨日奏过朝廷。招刘智远为壻。吩咐左右。安排喜筵。可曾完备么。〔末〕俱已完备。多时了。〔外〕请刘官出来。〔末请介〕
【前腔】〔生上〕想是前生曾留恋。今日裏误入桃源。〔小旦上〕珠帘卷。画堂列绮席华筵。〔生小旦见外拜介〕
【黑麻序】〔外〕吾奉朝宣。掌三军节使。品骘为官。家居福地。更兼文武双全。擎拳。今朝遇大贤。门阑喜气添。〔合〕两情欢。愿取夫妻谐老。共结百年。

【前腔】〔生〕深感不弃贫寒。守居在沙陀村裏。受尽迍邅。欣然。平步上九天。姻缘非偶然。〔合前〕
【前腔】〔小旦〕奴今拜贺椿萱。念奴家生居陋室微贱。想前世共结良缘非浅。夫妻美少年。双双拜谢天。〔合前〕
【尾声】〔众〕今朝共合为姻眷。美满夫妻共百年。双双齐效鹣鹣。

一对夫妻正及时。
郞才女貌两相宜。

在天愿为比翼鸟。
入地共同连理枝。
第二十二出
送子

【临江仙】〔旦上〕父母一朝抛弃。夫妻两下分张。哥哥嫂嫂铁心肠。交奴受万千磨障。今日我身分娩。始知恩爱难忘。自将心事细思量。眼下这般情况。

我儿。生下你来。受了万千疼痛苦楚。想我母亲养我下来。也受这般苦楚。
【步步娇】〔旦〕养子方知娘生受。各自思前后。哥哥心狠毒。嫂嫂不仁。暗使机谋苦逼我再招夫。闪得我一似丧家狗。

【江儿水】闷似湘江水。涓涓不断流。老天知道和天瘦。共乳同胞一个娘生受。又不是随娘改嫁瓜葛柳。罚奴磨麦生受。远在儿孙。近只在一身当受。

【川拨棹】我欲待诉说个寃仇。我欲待诉说个寃仇。待说来谁人采揪。天若还念我孤单。天若还念我孤单。愿孩儿易长易寿。子母每得到头。免使刘郞绝嗣后。〔净扮窦老上〕
【前腔】闻知三娘分娩无忧。闻知三娘分娩无忧。李三公交咱来问忧。〔内丑叫介〕闲人不许入磨房。〔净〕听伊家絮絮叨叨。听伊家絮絮叨叨。覩前望后。〔旦〕窦老。你缘何频觑看两头。你缘何频觑看两头。近前来问事由。近前来问事由。〔净〕我听得伊家嫂嫂絮絮叨叨。只得慌忙便走。〔旦〕你且窝藏在僻处。他见了怎干休。他见了怎干休。〔净作躱介丑上〕
【五供养】十中缺九。喜姑姑产下穷刘。儿夫曾嘱付。怎干休。把花言觅诱。倘说得儿入手。管交一命丧淸流。

【侥侥令】喜姑姑添小口。几度待不收。十月怀胎娘生受。儿子是眼前花水上鸥。儿子是眼前花水上鸥。

【金钱花】姑姑分娩无忧。无忧。〔旦〕深谢嫂嫂躭忧。躭忧。心儿闷怎干休。〔丑〕把一笔尽都勾。

【尾声】如今幸喜身喞■〈口留〉。把粥食频调产后。莫待老来病成不救。

〔丑〕姑娘。夜来生下男子是女。〔旦〕生下一个儿子。〔丑〕且喜且喜。待我看看。我儿。父亲去投军。家中添一个余丁。〔旦〕嫂嫂。新养的孩儿。不要惊了他。〔丑〕我晓得。这是我骨血。我的儿。他就叫我舅母舅母。〔旦〕嫂嫂休。要取笑。〔丑〕姑娘可曾取乳名么。〔旦〕叫咬脐。〔丑〕不好。待我改一个名。叫他希奇。此儿实希奇。大穷养下小穷儿。留在家中有后患。不如撇在荷花池。〔丑下旦哭倒介净窦老上〕刘家香火。李家祖宗来哩。再不要慌。三小娘。小官人在此。
【哭相思】〔旦〕耳边忽听叫三娘。犹如死去重生。

〔净〕我救得在此。〔旦见净介〕
【驻云飞】苦养孩儿。万苦千辛生下你。头脸上都是水。七魄将离体。儿。空敎你枉出世。死了孩儿。谁来与娘争口气。好朵鲜花不遇时。好朵鲜花不遇时。

【前腔】〔净〕听说因依。铁打心肠也泪垂。直恁的行无礼。不得生恶意。嗏。他是小孩儿。与你何干。撇在荷池裏。人善人欺天不欺。人善人欺天不欺。

〔净〕三小娘。这个孩儿。留在此不得了。〔旦〕窦公。怎么好。〔净〕你哥哥不仁不义。一定要下落他性命。怎么养得到五岁十岁。我老人家打听得刘官人在幷州。有些勾当。我不辞辛苦。将小官人送到幷州。待他顾乳母养他长成。也得子母团圆。〔旦〕三日孩儿。那有娘乳与他吃。〔净〕三小娘不要愁。我趱得些钱在身畔。买块糕儿喂他。他若要乳吃。路途间人家有小厮吃乳的。我就双膝跪下。奶奶。没娘的小厮。求一口乳儿与他吃。一路讨将去。不要愁。〔旦〕窦公请上。待奴家拜你一拜。
【宜春令】窦公听诉因依。兄嫂无知。将他撇在水。谢伊恩义。把我孩儿送到爹行处。见刘郞诉说详细。问的实甚年归计。〔合〕我儿。长成时。休忘了窦公恩义。

【前腔】〔净〕三娘听拜咨启。在边廷习学武艺。要归无计。料想着他身不由己。待老汉送将他孩儿。便知他行藏在何处。〔合前〕
三日孩儿撇在池。
铁打心肠也泪垂。

若见刘郞备细说。
记取名儿叫咬脐。
第二十三出
求乳

【步步娇】〔丑上〕传得杜康眞绿??眞个多奇异。酸的似如醋。臭的是马尿。

老妇胆大心粗。卖酒不纳课租。不怕秦王霸王。赊酒留当则去。赛过文君当垆。强如师姑婆婆。老妇忙忙便把店开。挑水烧汤待客来。正是不将辛苦意。如何打动世间财。
【三月海棠】〔净上〕年老人。登山涉水多劳顿。送孩儿知他认也不认。伤情。母在家中思儿苦。怎知儿在此没投奔。我移步趱行程。无言不觉泪沾襟。

老汉蒙李三娘着我送孩儿到幷州太原府去还刘大郞。一路辛苦。来到这裏。夜来在客店中安歇了一宵。感得店主娘与孩儿吃一夜乳。如今想孩儿肚又饥。这裏是酒店。想有妇人。再问他买些与他吃。多少是好。〔净丑见介丑〕公公那处来。莫不是买酒吃。〔净〕老汉吃不多。娘子酒有好的。〔丑〕酒名最多。〔云云介净〕好的打来。〔丑〕酒在此。呀。公公。你如何抱着一个孩子。〔净〕娘子娘子。你若说这个孩儿。一言难尽。〔丑〕待说何妨。
【红衲袄】〔净〕吿娘行听拜启。这孩儿便是寃苦儿。纔离娘与娘分离。他父亲在幷州太原府为官。送此儿步着千山万水。望娘行可怜他是无母儿。〔净跪介〕觅些乳与他止肚饥。免致黄泉作小鬼。

【前腔】〔丑〕听伊言交我恶怒起。他还有舅舅亲人。下得将他厮控持。料他三日孩儿有何罪。嫡亲子母成痛悲。儿母在家中恩爱你。愿天天遮护恁。便做铁打心肠也泪垂。

公公。如今吃得饱了。你好生与他送去。〔净〕多谢多谢。
特地送儿曹。
殷懃走一遭。

侯门深似海。
不许外人敲。
第二十四出
见儿

【声声慢】〔生上〕梁唐多事。万姓荒荒。妻子尽皆流荡。国祚方兴时。遇太平盛世。家家户户人无事。庆丰年民不号啼。拜跪。愿乾坤一统。圣寿天齐。

古人有言。得宠思辱。居安虑危。刘智远自赘岳府。朝朝寒食。夜夜元宵。竟不知恩妻李三娘信息如何。一似和针呑却线。刺人肠肚系人心。〔小旦上〕若将容易得。便作等闲看。相公在此看甚么。〔生〕看兵书。〔小旦〕看到那裏。〔生〕看到曹操与张飞对阵。曹兵把张飞追至霸陵桥。大喊一声。霸陵桥分为两段。〔小旦〕其实好名将。相公。那一个胜。那一个败。
【高阳台】〔生〕权统雄威。兵分八阵。名鎭四方威势。吕望六韬。更兼孙武兵书。张飞。喝水断桥声似雷。论军令不斩不齐。〔合〕奏到凯歌回。管取凌烟阁上。姓字名题。

【前腔】〔小旦〕听启。慈父严尊。见伊武艺。将奴配君为妻。征战之功。那时荫子封妻。须知。赤心报国酬圣主。食天禄满门荣贵。

〔合前净上〕一路辛勤不自由。如今且喜到幷州。三日孩儿送到此。未审刘郞收不收。长官。我是问路的。〔末〕问那裏去的。〔净〕此间可是岳府。〔末〕正是。〔净〕有个刘智远。〔末〕割舌头。〔净〕走到割舌头的所在来了。〔末〕你是那裏来的。〔净〕我是徐州沛县沙陀村火公窦老递送家书的。〔末〕少待。待我通报。〔末进禀生介〕禀老爷。徐州沛县沙陀村火公窦老。送家书在外。〔小旦〕相公。人有善念。天必从之。相公常想家中没有信息。今日有人来了。〔生〕夫人。待下官去看来。〔小旦〕请稳便。〔生〕火公窦老。〔净跪见介〕老爷。小人走错了。〔生扶起介〕是我。起来。〔净〕你一发扩充了。〔生〕怀抱小厮是那个。〔净〕是你的儿子。
【山坡羊】〔生〕幸然孩儿来至。不觉交人垂泪。谢伊送我孩儿到此。面貌与娘俱无二。窦老儿。可有乳名了么。〔净〕三娘没有翦刀。把口咬断脐肠。叫他咬脐郞。〔生〕儿名咬脐。是你亲娘自取的。闻伊见说。见说肝肠碎。两泪交流一似珠。孩儿。你亲娘在那裏。孩儿。爹在东时娘在西。

〔净〕刘官人不要啼哭了。三姐在家受苦。早早回去。〔生〕窦公。待我进去禀过夫人。〔净〕这裏又是一个夫人。〔生〕我入赘在岳府了。〔净〕刘官人。石灰布袋。处处有迹。〔生进介小旦〕相公。甚么人。〔生〕夫人。实不相瞒。前日府中说没有妻子。下官不才。我有前妻李氏三娘。生下一子。着火公窦老送到这裏来。夫人肯收。着他进来。夫人不肯收。早早打发他回去。〔小旦〕相公说这不仁不义言语。旣是前妻姐姐养的孩儿。着人千山万水送来。怎么说收也不收。前妻姐姐养。的。就是我养的一般。快着人抱进来我看。〔生〕贤哉夫人。窦公。夫人着你进来。见了夫人。〔净进见小旦拜介〕
【柰子花】感夫人恺悌仁慈。刘官人。三姐呵。磨房中产下孩儿。嫉妬嫂嫂撇在水裏。是老夫救来还你。〔合〕看此儿。端的是相公嫡子。

【前腔】〔小旦〕看孩儿容貌希奇。与相公面庞无二。收留在此犹如嫡子。长成时莫忘了窦公恩义。〔合前〕
【前腔】〔生〕我在沙陀村裏狼狈。荷公婆招我为壻。他大舅憎嫌心生恶意。今日且喜孩儿送至此间。夫人好好与他看养。长成时敎他武艺。〔合前〕
三日孩儿你可收。
三年乳哺不须忧。

儿孙自有儿孙福。
莫与儿孙作远忧。
第二十五出
寇反

【北一枝花】〔净领众上〕昔日做朝内官。今做个山中寇。俺只为朝中奸诈多。有功的恨杀为仇。杀功的卽便封侯。因此上撇了名锁和勾。

山中虎吼应龙声。古木阴阴似堡城。五百英雄同下塞。狰个个虎狼心。自家苏林老将是也。只因朝廷有功不赏。有罪不诛。以致落草为寇。哨聚山林。风高放火。无非劫掠民财。月黑杀人。尽是伤残民命。兹者人强粮足。吩咐喽啰。点起人马。打夺州城。占住粮草。以图大业。多少是好。〔吩咐介〕
【豹子令】〔净〕头带金盔八宝攒。八宝攒。茜红袍带血腥膻。血腥膻。雄威赳赳谁来犯。铁人见俺也心寒。也心寒。〔合〕张弓跃马下山关。下山关。

【前腔】〔众〕主将威名似斗山。似斗山。喽啰武艺有千般。有千般。羣雄拒敌如逢俺。敎他个个不生还。不生还。〔合前〕
吶喊下山坡。
牛羊影也无。

欲求生富贵。
须下死工夫。
第二十六出
讨贼

【贺圣朝】〔生上〕自来独逞英雄。四夷皆惧威风。朝廷勑命守山东。管交一战成功。

策就平戎拜衮龙。擅车驱骤冠羣雄。神物岂堪终伏枥。会见车书四海同。下官深感岳丈。官为大尉。兹者太行山强梁作反。朝廷昨日报马已到。拜下官为总兵元帅。前去收伏此贼。因点选衣甲。库中并无一件中用。因思向年在那沙陀村卧牛冈上瓜园内。有天赐宝刀。金盔衣甲。兵书战策。幷李家庄暴劣红骔马。不免差人去取来一用。必然取胜收功。多少是好。旗牌何在。〔末上〕猛虎台前出入。貔貅帐上传宣。伏元帅。有何使令。〔生吩咐介〕
【四边静】苏林贼党侵边地。差吾去当备。那更办赤心。捐躯答圣主。〔合众〕愿听钧旨便驱驰。携取宝刀回。成功最为易。

【前腔】〔众〕将军号令如金石。星夜便前去。时刻莫迟延。违令怎饶你。〔合〕愿听钧旨便驱驰。携取衣甲回。成功最为易。

贼党不尊王命。
疆场指日澄淸。

朝中天子三宣。
阃外将军一令。
第二十七出
凯回

【凤凰阁】〔外上〕端居高拱。圣主垂福无穷。〔生〕出师征进志英雄。管取山河一统。〔小旦〕更望取天山挂弓。凌烟阁拟画仪容。

〔外〕一封丹诏下神京。〔小旦〕仗剑长驱莫暂停。〔生〕自愧才非文共武。果然集义统三军。〔外〕王事急。整车轮。正是国难见忠臣。〔小旦〕太平元是将军定。才有将军见太平。〔末上〕金甲头盔及战书。取来多少费工夫。边疆一统民无害。一将成功万骨枯。禀元帅爷。军器都在此了。〔生〕旣如此。火速传与二爷史弘肇知道。卽便披挂为前部先锋。前途等候。我随后就来了。〔末得令下外〕孩儿将酒过来。为你丈夫少壮行色。〔生〕多谢。
【排歌】〔外〕战马如龙。断蛇宝刀。冲冲气贯靑霄。鹏抟万里借扶摇。方显池中云雨蛟。〔合〕施三略。展六韬。功高赏厚受封褒。收王土。绝虏嚣。麒麟阁上姓名标。

【前腔】〔小旦生〕颇牧同休。孙吴并高。堂堂间世人豪。折冲御侮在今朝。忠荩须敎冠百僚。

〔合前生〕戎事已急。就此拜别。〔外旦〕伫听佳音。凯歌报捷。〔下小生扮史弘肇领众接生上〕
【番鼓儿】恁诸军恁诸军。疾速忙前进。幷力夹攻。敎他闻风怕影。〔净领众上〕手持刀剑。泼无徒敢来对阵。〔合〕活捉与生擒。得战时奏凯回程。

【双劝酒】〔生〕尀耐畜生。辍敢无礼。速来拜降。免你身归泉世。常言道养兵千日。今朝用人之际。〔净〕打爷大拳谁敢当敌。鎗刀便起。交伊奔走无地。大兵若来时。杀交伊片甲无回。

〔战介净败下生〕且喜贼已大败。待我追入巢穴。尽灭其余。兄弟。你可与我写捷书一封。飞报朝廷。不得有违。
喜孜孜鞭敲金凳响。
笑盈盈齐唱凯歌回。〔下〕
第二十八出
汲水

【胡捣练】〔旦上〕兄嫂没前程。罚我挨磨到天明。把我孩儿撇在水。火公救不见回音。

自家骨肉尙如此。何况区区陌路人。哥嫂逼奴改嫁不从。罚我挨磨挑水。日不得闲。夜不安枕。且往井边挑几肩水。
【桂枝香】孩儿一去。眼中流泪。全无力气精神。更兼纷纷细雨。酸疼两腿两腿难移。前去如何存济。闷心儿一两阵西风起。滴溜溜败叶飞。

【前腔】肌肤憔悴。肩挑着水。捱不过这般样凄凉。怎忍得恓惶滋味。奴元是李家。李家嫡亲儿女。今为奴婢。想刘郞他那裏厌厌闷。我愁烦只为伊。

【前腔】儿夫别后。思量无计。指望窦老回归。怎知全无一字。交奴展转展转越添憔悴。如何得睡。闷心儿欲寄音书去。山遥路更迷。

【前腔】哥哥毒害。是我前生结债。他将我万种凌辱。这苦何日得泰。我愿丈夫丈夫荣归故里。称奴心意吿神祗。愿得儿夫至。还乡衣锦归。

琉璃井内碧沉沉。
奴与夫君一样淸。

日间挑水无休歇。
夜间挨磨到天明。
第二十九出
受封

【番卜算】〔生上〕三箭定天山。一战成奇绩。捷音今已达彤庭。料想加官职。

汉将承恩西破戎。捷书飞报未央宫。天子预开麟阁待。祇今谁数贰师功。下官平贼已来。卽令史弘肇上本去了。想在目下。定有好音来也。
【卜算先】〔小生上〕喜色动龙颜。恩诏传丹凤。

圣旨已到。跪听宣读。皇帝诏曰。臣立其勋。君隆其报。此今古之常经。国家之通谊也。兹尔刘暠。治兵仁勇。而屡收征伐之功。报国精忠。而卒成底定之业。特升尔为九州岛安抚使。先锋史弘肇遏勍敌而战每先登。相主帅而功成一统。虽古名将。不是过也。特升尔为九州岛安抚使部下团练使。掌管一十六万雄兵。专听安抚使节制。呜呼。崇德报功。以彰盛典。而协力■〈忄虑〉忠。以酬知遇。朕于尔辈。有深望焉。望阙谢恩。〔生小生〕万岁万岁万万岁。兄弟。我辈蒙朝廷如此弘恩。敢不尽心为国。你卽时驰回本营。将有功者尽行开录。以凭升授。〔小生应下生〕今日且喜太平无事。不免请夫人出来。到后花园中闲玩一番。多少是好。〔请介〕
【卜算后】〔小旦上〕夫荣妻贵福无穷。偕老百年同。〔生相见见介〕
【柳摇金】〔生〕春光明媚。游人似蚁。金勒马频嘶。万紫争姸丽粉蝶儿成对飞忽听得卖花声过。忽听得卖花声过。转过画桥西。欲买几朵花来妆个花篮花轿儿。〔合〕朝欢暮乐。效学于飞。效学于飞。和你永谐连理。

【前腔】炎威可畏。凉亭避暑。浴罢晚凉时。纤手调冰水。佳人雪藕丝。听操瑶琴一曲。听操瑶琴一曲。句句有相思。一似冰盘浸浮瓜与沈李。〔合前〕
【前腔】金梧飘坠。纨扇懒挥。牛女会佳期。只见丹桂飘金蕊。风传香韵美。遥望着碧天如洗。遥望着碧天如洗。万里月扬辉。夫人。我和你一似皓月澄淸团圆到底。〔合前〕
【前腔】严冬天气。彤云布密。满空飞。只见上下同一色。千山失翠微。画阁红炉深处。画阁红炉深处。欢宴飮琼巵。相公。我和你满拚沈醉。共乐共乐销金帐裏。〔合前小生扮咬脐上〕
【遶地游】朱扉画戟。画堂中万千丰丽。幸吾父品登高位。文武中尽称为最。

自小称名号咬脐。家尊武艺占高魁。皇朝勑赐加官爵。百万貔貅听指挥。正是一门生二将。父子上凌烟。常言道良田千顷。不如薄艺随身。爹妈在堂。上前参见。〔生〕孩儿在那裏来。〔小生〕吿爹娘知道。如今春三二月。各衙舍人都去郊外打围。孩儿欲去。未敢擅便。〔小旦〕相公。孩儿年幼。去不得。〔生〕夫人。我比他这年纪。十八般武艺件件皆能。叫老郞军士。衙内郊外打围。他人妇。别人妻。不可大惊小怪。衙内回来说了。捆打四十。决不饶你。〔生小旦下小生〕晓出凤城东。分围沙草中。红旗遮日月。白马骤西风。背手抽金箭。番身挽角弓。众人齐仰望。一鴈落空中。〔下〕
第三十出
诉猎

【绵搭絮】〔旦挑水桶上〕别人家兄嫂有亲情。唯有我的哥哥下得歹心肠恶面皮。罚奴夜磨麦晓要挑水。每夜■〈扌弯〉拳独睡。未晓要先起。那些个手足之亲。想我爹娘知未知。

【前腔】井深干旱。水又难提。一井水都被我吊干了。井有荣枯。眼泪何曾得住止。〔介〕奴是富家儿。顚倒做了驱使。莫怪伊家无礼。是我命该如是。倘有时刻差迟。乱捧打来不顾体。

【前腔】寻思情苦泪双垂。夫在边廷。想我孩儿倚靠谁。吃淡饭黄齑。强要充饥。哥嫂每夜裏巡更不睡。讨是寻非。哥嫂他那裏昧己瞒心。料想苍天不负亏。

前面一簇人马来了。我神思疲倦。且在井边少睡片时。〔小生引众卒上〕
【窣地锦裆】连朝不惮路蹊岖。走尽千山幷万水。擒鹰捉鹄走如飞。远望山凹追兔儿。

叫老郞军士。这里是那裏所在。〔净众应介〕这裏是沙陀村。〔小生〕怎么来得这等快。〔左右应介〕就如腾云驾雾来了。〔小生〕一个白免儿。在前面井边妇人身边去了。〔众介小生〕那妇人可见白兔儿么。〔旦〕奴家是受苦妇人。〔众〕曾见我白兔儿。〔旦〕不见。〔小生〕叫他过来。待我问他。〔众叫旦介〕白兔儿不打紧。上有金皮玉箭在上。〔旦〕有了白免。就有金皮玉箭。奴家实是不见。〔小生〕那妇人好人家宅眷。为何跣足蓬头。有甚情怀。
【鴈过沙】〔旦〕衙内问我甚情怀。〔小生〕为何鞋也不穿。〔旦〕也曾穿着绣鞋。〔小生〕敢是挑水卖的。〔旦〕不曾挑水街头卖。〔众〕敢是作歹事。〔旦〕贞洁妇女。怎肯作歹事。〔小生〕被甚么人凌贱你。〔旦〕被无知兄嫂忒毒害。〔小生〕有父母么。〔旦〕双亲早丧十六载。〔小生〕曾有丈夫么。〔旦〕东床也曾入门来。〔小生〕他在家出外。〔旦〕九州岛按抚投军去。〔小生〕有甚本事。〔旦〕十八般武艺皆能会。〔小生〕你丈夫姓甚名谁。〔旦〕嫁得个刘智远泼乔才。〔净众浑介〕天下有同名同姓者多。羞他羞他。〔小生〕你丈夫曾有所出。〔旦〕怀抱养子方三日。〔小生〕三日孩儿可在家么。〔旦〕被火公窦老送到爹行去。〔小生〕去几年了。〔旦〕小小花蛇腹内藏。爹娘见他异相配鸾凰。一别今经十八载。亲生一子叫做咬脐郞

〔丑浑介小生〕也羞他一羞。妇人。吾乃九州岛按抚之子。你丈夫在俺爹爹麾下从军。我回去与爹爹说知。军中帖出吿示。捱查你丈夫取你去。意下何如。
【香罗带】〔旦〕衙内听拜禀。〔拜介小生作倒介〕不要拜了。〔旦〕容奴说事因。一从间别鸾凤两处分。被哥哥嫂嫂苦逼分离也。朝朝挑水。夜夜辛勤。日日泪珠暗零。〔合〕异日说寃恨取薄幸人。苦也天天。甚日得母子团圆说事因。

【前腔】〔小生〕娘行免泪零。听吾说事因。俺爹爹管军兼管民。我去与爹爹说了。军中挨问姓刘人也。敎他取你。免伊家泪零。〔众介〕多只数日少半旬。〔合前〕
多谢衙内问信音。
有苦何须问的眞。

若还再得重相见。
犹如枯木再逢春。

〔小生〕叫左右。可挑水桶送他回去。〔净扮李洪一上打丑介小生〕怎么哭。〔丑〕他家花嘴花脸一个人。把我一顿打。〔小生〕就说我是军。〔丑〕他说打断肋。〔小生〕甚么时候。〔众〕黄昏快了。
黄昏将傍赴城门。
隐隐钟声隔岸闻。

渔人罢钓归竹径。
牧童遥指杏花村。
第三十一出
忆母

【卜算子】〔生上〕盼望旌旗。每日耳闻消息。闻得孩儿回至。

孩儿郊外打闱。这时候还不见回来。〔小生上〕柳阴枝下一佳人。夫壻孩儿同姓名。好似和针呑却线。刺人肠肚系人心。爹爹。孩儿拜揖。〔生〕孩儿回来了。打得多少飞禽走兽。〔小生〕听孩儿吿禀。
【普天乐】望芦葭。浅草中分围跨马。见一个白兔前面过。赶到前村柳阴之下。见一个妇女身落薄。跣足蓬头吃折挫。被兄嫂日夜沈埋。他行行泪洒。口口声声只怨刘大。

〔生〕我儿。说话不明。如昏镜不磨。你只管说甚么刘大刘大。我问你打了多少飞禽走兽。〔小生〕吿爹爹知道。孩儿前往郊外打围。草中赶走一个白兔。孩儿一箭。正中那兔。连箭便走。孩儿加鞭拍马。直赶到徐州沛县。地名沙陀村。八角琉璃井边。有一个妇人。跣足蓬头。问起根由。却被哥嫂磨灭。在井边汲水。我问他可有丈夫。他的丈夫名字与爹爹相同。问他可有孩儿。孩儿的名字与孩儿相同。我问他丈夫那裏去了。他说往九州岛按抚投军去了。我就对他说。俺爹爹九州岛按抚。我回去禀过爹爹。军中帖出吿示。捱问你丈夫书来夫妻重会。那妇人拜孩儿两拜。孩儿跌倒两次。不知为何。〔生〕孩儿。你不要受他两拜便好。〔小生〕爹爹好差矣。孩儿是九州岛按抚之子。受那村僻妇人两拜不起。〔生〕我儿。做爹爹的几次要对你说。因你不知世事。你道爹爹官从何处来。渴飮刀头血。困来马上眠。受尽苦中苦。方为人上人。
【歌儿】我在沙陀村受狼狈也是没极奈何。为父的日间在马鸣王庙中栖身。感李太公领归我。他把嫡亲儿招我为夫妇。两老双双都亡过。被大舅争强。把我鸾凰都躭误。儿旣来问我。华堂享富贵的是你继母。那村僻妇人是你亲母。剖剖心肠。磨房中生下你儿一个。

〔小生〕华堂享富贵的。〔生〕是继母。〔小生〕井边打水的。〔生〕就是汝亲娘。〔小生哭介〕儿对严尊把事提。谁知母子各东西。舅舅不念同胞养。一子初生号咬脐。继母堂前多快乐。却交亲母受孤恓。爹爹。忘恩负义非君子。不念糟糠李氏妻。今日还我亲娘来见面。万事全休不用提。若还亲娘不见面。孩儿便死待何如。〔小生哭倒介生〕夫人快来。〔小旦上〕隔墙须有耳。窗外岂无人。我儿。娘在此。〔小生〕你不是我亲娘。〔小旦〕畜生。嘴边乳腥未退。胎发未除。虽无十月怀胎。也是三年乳哺。那见得不是你亲娘。〔生〕夫人请息怒。听下官分剖。祖居沙陀村裏。流落在马鸣王庙中。李太公收留我回家。他把嫡亲女儿招我为壻。两老皆亡过后。被大舅争强。逼勒鸾凰两下。只得投奔从军。感蒙你父不弃微贱。招我为女壻。因孩儿打猎井边。认了亲娘。畜生。休得要寻死觅活。休得要号天哭地。若不是夫人抬举。怎年得一十六岁。还不过来拜了母亲。〔小旦〕畜生。若不看相公分上。着实打你一顿。相公旣有前妻姐姐在家。何不将我凤冠接取到来。同享荣华。愿为姐妹。〔生〕若得贤哉夫人美意。胜似万般周济。
【江儿水】〔小生〕那日因游猎。见村中一妇人。满怀心事从头诉。裙布钗荆添凄楚。蓬头跣足身落薄。却元来亲娘生母。爹爹。你负义辜恩。全不念糟糠之妇。

〔生〕我儿不要啼哭。明日与史弘肇叔叔说。点起三千壮士。把李家庄围住了。拿了李洪一夫妻两口。绑将出来。刀刀割肉。剑剑抽筋。
彩凤金冠去取妻。
此情莫与外人知。

黄河尙有澄淸日。
岂可人无得运时。
第三十二出
私会

【八声甘州】〔旦挑水上〕恹恹闷损。怎消遣心上横愁。儿夫别后。泪泣楚声无投。伤情最苦人易老。那更西风吹暮秋。休休。猛然间小鹿儿撞我心头。

【前腔】今后洁可奈守。算古往今来似奴稀有。孩儿一去。到如今杳不回头。十六年来音信杳莫有。父子同欢不念母。休休。猛听得孤雁叫过南楼。

神思困倦。就在井栏边少睡片时则个。〔旦作睡介〕
【山歌】〔丑上〕牧童儿。牧童儿骑上黄牛短笛吹。春游芳草地。夏赏绿荷池。秋飮黄花酒。冬吟白雪诗。爹娘养我能快活。谁知此地受孤恓。

爹娘养我如金宝。如今不値半文钱。自家李家庄上看牛的牧童是也。今朝放十三头牛。出来不见了一头。想是风大吹了一头去了。待我叫他一声。黄牛呵。〔内应介丑〕呀。元来棒柸三丫头在此睡着了。待我藏过了他水桶。我不见牛。他不见水桶。要打与他一同打。〔旦醒介〕
【粉蝶儿】睡思朦胧。觉来时却是牧童在此。

牧童。我的水桶在那裏。〔丑〕你可见我黄牛么。〔旦〕我不曾见你黄牛。〔丑〕我也不曾见你水桶。〔旦〕小厮。你去寻将来。与你两个钱。〔丑〕你把钱与我么。待我寻将来。〔旦〕小厮还我。〔丑〕三小娘。水桶在此。把钱与我。〔旦打丑介〕畜生。你见我哥嫂磨灭我。你也来戏弄我。自古道得好。势败奴欺主。时乖鬼弄人。〔旦下丑哭介生上〕路涂不平。傍人减削。牧童。〔丑〕甘草木通。〔生〕那个打了你哭。〔丑〕走路便走路。管甚么闲事。〔生〕牧童。方纔挑水的妇人是谁。〔丑〕你问他怎么。〔生〕你说了把钱与你。〔丑〕钱不利市。银子罢。〔生〕就是银子。〔丑〕坐着说。话长。我这裏叫做李家庄。有个李太公太婆。养两个儿子。一个女儿。大儿子叫李洪一。小儿子叫李洪信。女儿叫三娘。李太公在马鸣王庙中赛愿。收留一个刘穷在家。也不晓得锄田耕地。只会牧牛放马。有一疋乌追马。诸人降他不伏。被蛮子一降一伏。李太公见他异相。因此把女儿招他为壻。成亲之后。不想太公与太婆俱亡。那蛮子去九州岛按抚投军去。十六年一竟不回。那妇人被哥嫂挑水挨磨。又要逼他改嫁不从。日夜磨折他。是受苦的。你问他怎么。〔生〕原来如此。多谢你了。银子在此。可收去。〔丑浑下生叫介旦上〕魆风骤雨。不入寡妇之门。〔生叫介〕三姐。〔旦〕甚么人叫我三姐。哥嫂得知。决不干休。你快去。〔生〕是刘智远回来在此。〔旦〕那个不晓得刘智远是我丈夫。〔生〕三姐。分别之时。我说三不回。〔旦〕那三不回。〔生〕不发迹不回。不做官不回。不报得李洪一寃仇不回。〔旦〕这话与丈夫在瓜园中说的。闲人那个晓得。待奴看来。呀。〔见介〕
【临江仙】〔生旦〕一十六年不见面。今朝又得再相逢。

【锁南枝】〔旦〕从伊去后受禁持。不从改嫁生恶意。因此骨肉参商。罚奴磨麦幷挑水。止望你身显迹。又谁知恁狼狈。

【前腔】〔生〕一从散鸳侣。鸾凰两处飞。受尽奔波劳役。只为苦取功名此身不由已。身逗留无所依。那知你受狼狈。

【前腔】〔旦〕奴分娩产下儿。嫉妬嫂嫂撇在水。幸得窦老辛勤。寄取来还你。十六年杳无音信归。日夜裏受孤恓。

【前腔】〔生〕娘行听咨启我把眞情诉与伊。对面娘儿不识。那日井边相逢打猎一衙内寻兔的。你道是谁。〔旦〕是那个。〔生〕名咬脐是你孩儿。

【前腔】〔旦〕思前日有个打猎的。他说九州岛按抚儿。见他气宇轩昂。谁想是吾嫡子。心下疑难信。你莫不是没见识。卖与官家做奴婢。

【前腔】〔生〕出语大相欺。九州岛按抚是我为品级。都堂爵位掌管一十五万官兵。权显达还乡里。我妆旧时私探你。休泄漏莫与外人知。

三姐。前日在瓜园分别。今日磨地相逢。大家把苦来说一说。〔旦〕你的也说与我知道。我的苦也说与你知道。〔生〕三姐自从瓜园分别。径到幷州。岳节度使招军买马。命苦。到那裏军完马足。不用了。被我苦苦哀吿。收我在长行队。日间押马草。夜间提铃喝号。那一晚腊月二十。雪又大。风又大。正该我巡更。巡到跨街楼底下躱避风雪。岳府小姐在层楼做女工针指。见我身上寒冷。将一件旧衣服与我遮寒。拿错了。把父亲身上红锦战袍。来日要入朝赏雪观梅。遍寻不见。查问起。到是我穿在身上。拿我去要打打不得。要杀又杀不得。他见我有异相。他就把绣英小姐与我为妻。在彼朝朝寒食。夜夜是元宵。拿你的苦说与我听。〔旦〕我的受用。不比你的受用。来这裏看。这是磨房。这是水桶。〔丢桶介旦倒生扶介〕
【孝南枝】〔旦〕听伊说转痛心。思之你是个薄幸人。伊家恋新婚。交奴家守孤灯。我眞心待等。你享荣华。奴遭薄幸。上有苍天。鉴察我年少人。

【前腔】〔生〕吿娘行听咨启。望娘行免泪零。若不娶绣英。怎得我身荣。将彩凤冠来取你。取你到京中做一品夫人。

三姐。我有三台金印在此。你可收下。三日后来取你。还我金印。如不来取你。就把他撇在万丈深潭。他不能出世。我不能做官。〔旦〕官人。如今哥嫂知道了怎么好。〔生〕你如今往三叔家住下。〔旦〕晓得哥哥使心机。〔生〕明日教他化作灰。善恶到头终有报。只争来早与来迟。〔旦取水桶生踢介同下净上〕事不关心。关心者乱。我家牧童回来说。刘穷回来偷老婆。这入娘的。想梦指望偷老婆。我见他打得他希烂。〔生暗上听见介净〕请了。你回来了。〔生〕回来了。〔净〕修网巾的出牌额。照旧。去时穿这件衣服。如今原是这件衣服。李家庄上养得人的。〔生〕你方纔要打我么。〔净〕前日在瓜园裏受了你的亏。如今请两个教师教会了拳头。随你文打也得。武打也得。〔生〕文打便怎么。武打便怎么。〔净〕文打四抱腰。武打不要扯我鬓脚毛。〔生〕随你怎么打。〔净〕且不要忙。先走一个势与你看看。〔生打介净倒介生下丑上〕那个打我的老公。〔净丑浑打介丑〕是我是我。〔净〕那个。早说便好。早是你说了。鹅鸡嘴都打尖了。〔丑〕今日也请教师。明日也学拳。可买些肉与他吃便好。今日也豆腐。明日也豆腐。学这豆腐拳来打老婆。〔净〕如今且计较起来。到沙陀村寺裏劝农老爹那裏吿他。〔丑〕吿他甚么来。〔净〕妹夫打大舅。首吿逃军事。〔丑〕有理。先演一演。〔净〕你做了官。我来吿。〔丑介净〕我叫吿状。你便叫屈。〔丑叫屈介净〕吿甚么状。〔丑〕老爷。吿妹夫打大舅逃军事。〔净〕拿状子上来。〔丑递介净念介〕吿状人李洪一。年三十六岁。爹是李太公。娘是李太婆。马鸣王庙赛愿。拾得刘穷。把阿妹三娘做老公。十六年不见面。今日回来打舅公。头发打得粉粉碎。牙齿打佐一把骨。鼻子打做两个窟衖。老爷墙头上施行。〔浑介下〕
第三十三出
团圆

【剔银灯】〔小生领众上〕蒙尊命来迎我母亲。心如箭马不留停。姻缘本是前生定。故令个白兔来引。艰辛。十六年命屯。今喜得枯枝再春。

【前腔】〔旦上〕望孩儿终日倚门。怕儿夫语言不定。哥哥嫂嫂忒薄幸。全不念手足情亲。艰辛。十六年命屯料今日枯枝再春。〔小生入相见抱介〕
【一封书】儿不孝远离。我娘行无所为。儿名唤咬脐。一十六年如梦裏。娘呵。若不在沙陀村来打猎。怎能勾母子夫妻重会期。〔合〕母和儿痛伤悲。这段寃仇必报取。

请母亲起程。〔行介〕
【前腔】〔旦〕从别离你爹。兄嫂无情苦禁持。说不尽那时。罚奴磨麦幷挑水。我受了千辛幷万苦。又谁知母子夫妻重会期。

〔合前小生〕请母亲下轿。爹爹母亲有请。〔生小旦上〕
【称人心】靑山绿水年年好。不知人换几千秋。

〔生旦小旦相见介末上〕世事短如春梦。人情薄似秋云。〔入相见介生〕呀。智远正欲造府奉谢。何劳叔丈远来。〔末〕不敢。〔生〕夫人孩儿。过来拜了叔公。〔末〕此一位是何人。〔生〕军中岳氏夫人。〔末〕这一位。〔生〕是咬脐。〔末〕我的外甥。你娘为你受了千辛万苦。如今如此长成了。可喜可喜。〔生〕叔公。若将寃报寃。如狼去食血。若将恩报恩。如汤去泼雪。可奈李洪一夫妻二人如此狠毒。此恨如何消得。叫左右。把李洪一夫妻二人绑过来。〔绑上净丑〕妹子救救。〔生〕这是无知大舅舅母。〔小生〕把他砍了。〔净丑〕叔爷救我一救。我是刘家香火。〔末〕刘官人。当初是他不仁不义。只看先兄分上。可以饶恕。若论他为恶。挫尸万段不足。何足惜哉。〔旦〕相公。恩将恩报。非为人也。仇将恩报。纔为人也。若把哥哥典刑。奴家父母在九泉之下也不瞑目。我死之后。怎见父母之面。我受十六年之苦。命该如此。也不怨他。把我哥哥饶了罢。〔生〕左右。把李洪一放了。〔净放介生〕李洪一。今日黄河水淸不淸。〔净〕滴溜淸的。〔生〕带过那妇人来。那当初曾有言。刘郞若得身发迹。做枝蜡烛照乾坤。〔丑〕这是有的。〔生〕这泼妇怎生饶得。叫左右。吩咐有司。取香油五十斤。麻布一百丈。把这泼妇做个照天蜡烛。以泄此恨。〔左右应下净〕烧得这狗入的好。〔生〕叫左右。一壁厢打点祭礼。到我岳父岳母坟上祭扫。一壁厢将黄金五十两。与叔公重修马鸣王庙。一壁厢备马一疋。去取窦老至我府中养老终身。孩儿。将酒过来。
【大环着】〔众〕因孩儿出路。因孩儿出路。打猎沙陀。偶见林中白兔跷蹊。若非他引见母。怎能勾夫妻相会。前生裏今日奇。从此团圆永效于飞。

【红绣鞋】春有秀陌瑶池。瑶池。夏有流觞曲水。曲水。秋翫月。与冬时。观瑞雪。赏寒梅。拚今宵。共沈醉。

【尾声】贫者休要相轻弃。否极终有泰时。留与人间作话题。

湛湛靑天不可欺。
未曾举意早先知。

善恶到头终有报。
只争来早与来迟。
白兔记终 
