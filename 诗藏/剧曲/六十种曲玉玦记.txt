《六十种曲 玉玦记》

（明）郑若庸 着

（明）毛晋 辑


玉玦记

（明）郑若庸 着 

绣刻演剧十本

第五套

锦笺
蕉帕
紫箫
水浒
玉玦
灌园
种玉
双烈
狮吼
义侠 

绣刻玉玦记定本 

●玉玦记目录 

第一出
标题 

第二出
赏春 

第三出
博弈 

第四出
送行 

第五出
接诏 

第六出
访友 

第七出
忆夫 

第八出
入院 

第九出
行刺 

第十出
祝寿 

第十一出
报信 

第十二出
赏花 

第十三出
设誓 

第十四出
掳掠 

第十五出
定计 

第十六出
访姨 

第十七出
投贤 

第十八出
截发 

第十九出
赴试 

第二十出
观潮 

第二十一出
对策 

第二十二出
改名 

第二十三出
接望 

第二十四出
传旨 

第二十五出
梦神 

第二十六出
掳忠 

第二十七出
侵南 

第二十八出
交兵 

第二十九出
商嫖 

第三十出
渡江 

第三十一出
索命 

第三十二出
阳勘 

第三十三出
诏封 

第三十四出
阴判 

第三十五出
宿庙 

第三十六出
团圆 

第一出
标题

【月下笛】〔末上〕日月跳丸。黄花绽了。几番重九。英雄袖手。阻风云。困圭窦。闲将五色胸中线。杂组悬河辩口。贵坐间谈虎。愯然神变。试敎沾袖。

和璧悲瑕垢。恨红殒啼花。翠眉颦柳。扬州梦觉。是非一笑何有。从来敏德多畦径。为看盘铭在否。这优孟讽谏君听取。谩嘲悠谬。〔问答照常〕 

【满江红】巨野王生。阀阅裔。腹胞琳球。长安下第羞归。去。向狭邪游。薄幸娼楼惩虎穴。多情才子敝貂裘。遇吕公馆谷向芸窗。还自修。

降虏将。成畔谋。统胡骑。陷神州。把令妻秦氏。系作俘囚。妇守三从甘毁面。夫终一举占鳌头。拜貤封重会癸灵庙。作话留。

戒烟花倾家殒命。



表贞烈截发毁容。

临安郡书生雪耻。



癸灵庙玉玦重逢。 

第二出
赏春

【逍遥乐】〔生扮王商上〕静裏光阴好。棨戟门庭春至早。浮名于我等鸿毛。文抒日采。志拟崧高。气压江涛。

〔生〕〔鹧鸪天〕家世韦平身业文。金貂文武袭余芬。直教纨袴能传緖。未许杨袁竞策勋。词倒峡。气凌云。待将长剑学从军。狂来醉墨纵横甚。书破羊欣白练裙。卑人王商。表字说济。世家巨野。皇朝学士禹穪之后。先君王枌。官拜户部侍郞。母封沛国。不幸俱丧。朱轮华毂。未坠家声。黄卷靑箱。请存世业。念良弓之子。耻不为箕。履旣留之余。惭非肯构。安敢望河汾之誉。且幸免平泉之讥。妻房秦氏庆娘。荆襄鎭抚秦贞之女。德性幽柔。工容闲冶。愼周南苹藻之职。兼卫女衣裳之能。正是室家攸宜。琴瑟静好。靑春无事。欲往郊外游赏一番。且待娘子出来。试问则个。〔旦扮秦氏上旦〕 

【遶地游】春眠乍晓。处处闻啼鸟。问开到海棠多少。〔生〕章台路渺。何处无芳草。想甚日游还到。

〔旦〕昨夜鸟声春。惊鸣动四邻。〔生〕今朝芳树下。定有咏花人。〔旦〕官人万福。〔生〕娘子拜揖。〔旦〕官人。流光迅速。纔过元宵。不觉花朝至矣。〔生〕你看红入桃花。靑归柳色。眞个好风景也呵。 

【集贤宾】〔生〕靑归柳叶颦尙小。春容渐入庭皋。绮罗余寒惊料峭。看映日檐花迎笑。朱门静悄。帘幕上红尘不到。〔合〕琴瑟好。何处是玉京瑶岛。

【前腔】〔旦〕彤光影彻芳砌晓。幽禽独语红条。飞去花枝空袅袅。正粉蝶黄蜂争闹。蛾眉淡扫。似窈窕河洲匹鸟。〔合〕琴瑟好。何处是玉京瑶岛。

【琥珀猫儿】〔生〕寻芳车马。应已遍西郊。处处吹笙醉碧桃。红楼十二倚春娇。明朝。好趁佳辰。办取游镳。

【前腔】〔旦〕韶华逝水。届始在春宵蠹简萤窗莫惮劳。董帷经史夜焚膏。明朝。好趁天风。直上靑霄。

〔生〕娘子。乘此春明。小生欲待整理鞍马。踏靑游衍。意下如何。〔旦〕官人。岂不闻纵欲败度。积学成身。君当努力靑云之业。上绳祖武。岂可无事漫游。玷辱家声。况且今年大比。何不上京赴选。图个显亲扬名。却不是好。〔生〕娘子言之极当。卽便治装。卜日启行。〔旦〕如此恰好。 

【簇御林】〔旦〕君才气。倚马豪。吐虹蜺。星斗高。荆山何事空怀宝。振书香再把箕裘绍。〔合〕免游遨。驱车上国。云水路迢遥。

【前腔】〔生〕司唐制。珥汉貂。料天池。有凤毛。泥封方下征贤诏。绝南溟未许神鱼诮。〔合〕免游遨。驱车上国。云水路迢遥。

〔生〕圣学工夫惜寸阴。



〔旦〕且从无逸戒荒淫。

〔合〕从今献赋甘泉去。



不信无媒魏阙深。 

第三出
博弈

【光光乍】〔丑上〕生不荷锄犂。触处落便宜。算来都只为蝇头利。受尽了他人闲呕气。

〔丑〕自家临安城中一个浪子解帮闲。家无二顷田。口有三寸舌。走动处花林锦阵结交的酒友博徒。念几句落堑眞言。饶你汉张飞。终难跳过。奉一个迷魂太岁。由他楚屈原。不得独醒。九里山阵图。比俺纵横的圈套。五丈原妙算。输俺啜行白机关。许人话捉影追风。骗人财探囊取物。〔笑介〕说甚么万法皆通。只落得一贫如洗。饶君纵有千般计。命裏无时莫强求。自家一生专好帮闲钻熟。这几日全没买卖。有个昝喜员外。是个大财主。极要嫖赌。待寻俺结义哥张鬼熟同去。赚他几两银子。呀。却早望见张哥来了。〔末上〕 

【醉落魄】终朝糊口无恒计。求鱼缘木竟何济。闲心欲与海鸥期。知甚日忘机。

〔末〕出去般般足。归来日日贫。一生都是命。半点不由人。〔丑〕哥哥拜揖。〔末〕兄弟拜揖。〔丑〕哥哥。这几日不见你。却元来去做贼来。〔末〕那有这话。〔丑〕你纔说出去搬一搬就足。归来十日又贫了。却不是做贼的勾当。〔末〕不是。我平生专靠帮闲掇赚。每日出去寻着个贵游公子。吃的用的穿的都趁了他的。这是般般足了。将得些家来。又不勾用。却不是日日贫的。〔丑〕有理有理。外有余而内不足。堂堂乎张也。我的受用与哥哥不同。〔末〕且说吃的。〔丑〕炰鳖脍鲤。嘉肴大具。熊掌鸡■〈后〉。猩唇燕髀。每食三万般。犹云无下筯。〔末〕好好。只怕你食而不知其味。〔丑〕那裏得到口。每日街坊上遇着尙食监。赐饭与大官人家。打我身边过。被我一嗅。都打从鼻子裏去。其实闻而知之。〔末〕又道是风来饼裏香。穿的如何。〔丑〕雉襦狐白。具文蛟梭。冰蚕独茧。羔羊五紽。缟袂宜纨素。轻衫厌绮罗。〔末〕好好。只怕你服之无斁。〔丑〕那裏得上身。我的兄弟是个裁缝匠。每日出去。人家做了些绫罗锦绣。家来说长说短。都被我听了。却像是我的一般。这是耳热于纨。〔末〕又道如闻裂缯声。用的如何。〔丑〕大具南金。骊珠璞玉。玄龟象齿。朽贯腐粟。钟乳三千两。胡椒八百斛。〔末〕好好。只怕你为富不仁。〔丑〕那裏得入手。我家对门开典库的。但见了的便家来与妻儿说。至今还说不尽。这是开口见钱。〔末〕又道随何舌在是黄金。且莫闲说。这两日有些生意没有。〔丑〕便是不济。如今昝喜员外。京城中第一个财主。专好花酒赌博。挥金如土。我和你到他家裏。只说你要赌钱。设个计儿。哄他些银子。却不是好。〔末〕承挈了。〔行介丑叫介〕昝员外在家么。〔净上〕 

【光光乍】〔净〕宝炬照蛾眉。花蕊亚帘衣。日高丈五时方纔起。鹦鹉忽传声闻客喜。

〔净〕京华游侠儿。由来富镃基。金多贱于土。挥霍鬼可欺。手不把书卷。身不擐戎衣。春来日日出。服御何轻肥。朝从博徒飮。暮有娼楼期。指廪偿酒债。堆金选蛾眉。声色狗马外。其余一无知。自家昝喜。夜来赏花醉了。今早起迟。不知甚人来到。呀。解大哥。〔末丑云〕员外拜揖。〔净〕二位拜揖。此位是谁。〔丑〕涌金门外张兄。倜傥多能。尤善博弈。〔净〕贵表。〔末〕混名张鬼熟。〔净〕久闻久闻。〔丑〕员外。张兄久慕高风。今日一来拜望。二来欲与员外弈。不知可否。〔净〕最好最好。待我去取一千两银子来。〔末丑〕不要许多。〔净〕少也得五百两纔勾。我去我去。〔末〕兄弟。我两人没一文在此。怎么好。〔丑〕不必多说。自有道理。〔净〕博弈从来惯。输赢总未眞。解兄。银子在此。张兄有多少。〔丑〕张兄才带五百两银子来。随从的驮了跟不上。少间便到。员外且借一百两与我们应手。〔净〕使得。〔与银介末丑接介净〕把甚么赌。〔丑〕张兄善围棋。〔净〕围棋也好。赌一百两。〔丑〕只好五十两。〔净〕也罢。就只赌五十两。〔取棋枰介〕 

【皂罗袍】落子声迟瑶砌。看身如蜩甲。兀化难移。宣城得守未云奇。淮淝破敌方为喜。〔丑〕员外输了。〔合〕雌雄胜负。兵家怎期。盈亏得丧。天心有机。何妨百万输刘毅。

〔净〕围棋不好。解兄。我与你打双陆。百两一注。〔丑〕这也好。〔净〕取双陆来。〔取双陆打介〕 

【前腔】〔丑〕再把樗蒲闲理。叹点筹帝子。作鉴宫闱。马棰未毁莫言归。猪奴枉诮尤堪戏。〔净〕我双陆不高。又输了。将去将去。〔合〕雌雄胜负。兵家怎期。盈亏得丧。天心有机。何妨百万输刘毅。

〔末〕旣然如此。我与员外掷骰子。再赛一百两。〔净〕这个又好。〔丑〕取骰子来。〔掷介〕 

【前腔】〔末〕莫诧咸阳客里。且狂呼博赛。五白称宜。玉纤深裏忆名姬。绯衣骤跃惊纯雉。〔丑〕张兄胜了。〔净〕与你银子将去。〔合〕雌雄胜负。兵家怎期。盈亏得丧。天心有机。何妨百万输刘毅。

〔净〕不信偏我会输。拿象棋来。我与张兄一局。就这一百五十两作孤注赌了罢。〔末〕就是就是。 

【前腔】〔净〕车马森然成势。俨鸿沟楚汉。犄角相持。沈机吿捷井陉麾。神奸入梦邯郸骑。我又输了。都将去。〔合〕雌雄胜负。兵家怎期。盈亏得丧。天心有机。何妨百万输刘毅。

〔净〕你二位且住。我再取一千两与你赌一赌。〔丑〕员外。天色已暮。愚弟兄吿回。明日再来相陪。〔净〕不可失信。 

〔净〕花影庭阶日易晡。



〔丑〕一番淸话又成虚。

〔末〕等闲百万逢场戏。



〔合〕莫问家无担石储。 

第四出
送行

【一翦梅】〔生旦同上生〕膏车秣马起长征。莫诉离情。添我离情。〔旦〕揽衣推枕听鸡声。欲问登程。怕问登程。

〔生〕海棠风外独沾巾。千里云霄未致身。〔旦〕忽见陌头杨柳色。安排靑眼送行人。官人万福。〔生〕娘子拜揖。〔旦〕官人。闻说今日起程。未知眞否。〔生〕行李已具。卽日便行。〔旦作悲介〕伉俪之爱。情不能舍。功名之事。义不可留。教奴家如何是好。〔生〕小生此行。功名成否。不过半载。卽便回家。不须烦恼。〔旦〕春英。将酒过来。〔丑〕凄凄命杯酒。言饯千里游。行人虽念路。为尔暂淹留。酒在此。〔旦递酒介〕 

【三学士】〔旦〕阀阅蝉联知有幸。扶摇好荐鹏程。当思贻谷三槐在。莫负还乡驷马行。〔合〕飮饯临岐心耿耿。归来后喜气生。

【前腔】〔生〕靑镜孤鸾愁舞影〔旦〕官人须是频频寄书。〔生〕书封雁足难凭。怜余尙惜牵衣别。慰子终朝佩印行。〔合〕飮饯临岐心耿耿。归来后喜气生。

【前腔】〔丑〕待价藏珠未可轻。一朝持献明廷。碧山肯为移文耻。白马终看奉诏行。〔合〕飮饯临岐心耿耿。归来后喜气生。

〔生〕不须酒了。小生就此起程。〔旦〕官人因慕轩冕之荣。故割房帏之爱。瞥然去眼。宁不伤心。莫恋章台。不思故国。妾有玉玦。赠君佩之。若得成名。决须早回。勿使妾有白头之叹。〔生〕玉玦在身。如觌卿面。勿庸多嘱。断不淹留。就此拜别。〔拜科〕 

【香柳娘】〔生〕念匆匆远行。念匆匆远行。含悲自省。天涯已在须臾顷。〔旦〕我愁烦倍增。我愁烦倍增。鸿迹等浮萍。银瓶怯修绠。〔合〕听阳关泪倾。听阳关泪倾。殷勤渭城。不堪孤另。

【前腔】〔旦〕想凄凉怎生。想凄凉怎生。绮罗春静。枕花红泣鸳鸯并。〔生〕怕淸宵漏永。怕淸宵漏永。绣被拥鸡声。梨花月痕冷。〔合〕听阳关泪倾。听阳关泪倾。殷勤渭城。不堪孤另。

〔生〕白首萤窗未见招。越山无路水迢迢。〔旦〕自从车马出门去。便入空房守寂寥。〔旦下生吊场〕伤离复伤离。别后增郁纡。戚戚意不伸。转顾仍踟蹰。不知马在何处。王便那裏。〔未挑行李上〕迢递京华道。苍茫日暮天。马在此。请官人便行。〔做行科〕 

【香柳娘】〔生〕把金鞯乍整。把金鞯乍整。满前孤兴。马蹄香散飞花径。听嘤嘤鸟鸣。听嘤嘤鸟鸣。芳草最关情。萋萋织烟暝。〔合〕想临安玉京。想临安玉京。双龙紫庭。红云遮映。

【前腔】〔末〕叹驱驰未宁。叹驱驰未宁。苍苍暮景。垂杨古渡黄尘逈。望炊烟已靑。望炊烟已靑。樵斧隔林声。斜舂半村影。〔合前〕 

〔生〕问酒依山馆。



〔末〕相将慰旅愁。

〔合〕应时还得见。



胜似觅封侯。 

第五出
接诏

【西地锦】〔外上〕戎马关河云扰。戮力誓灭天骄。一封未下彤庭诏。目断魏阙岧峣。

〔外〕建牙吹角不闻喧。乱世登坛众所尊。家散万金酬士死。身持一剑答君恩。下官姓耿。名京。山东人氏。少谙韬略。起自草莱。不幸遭値胡虏猾夏。犬羊充斥。中原板荡。乘舆播迁。迩来倡义起兵。志图匡复。手下将士总管张安国。勇敌万人。可当韩信。监军辛弃疾。才称七步。不亚陈琳。被吾杀败金酋猛安。夺了东平府。假称刺史。摄守此邦。已曾遣监军到临安上表。不见回来。不免叫总管试问声息如何。〔叫介净扮张安国上〕莲花穿剑镯。明月掩刀环。坐待空沙漠。功成闭玉关。覆元帅。有何钧旨。〔外〕这几日金兵消息如何。〔净〕闻得金人南侵至扬子江。被虞允文杀败了。〔外〕可喜可喜。如今辛监军临安上表。待他回来。闻知大驾行在整搠人马。大进勤王。 

【赏宫花】〔外〕鸾舆望遥。欃枪照夜高。枕戈图国计。擐征袍。〔合〕拜爵可期班定远。成功不数霍嫖姚。

【前腔】〔净〕宫墙野蒿。咸阳王气消。一射聊城箭。耻儿曹。〔合〕拜爵可期班定远。成功不数霍嫖姚。

【前腔】〔丑〕羣胡正骄。风尘入混淆。三军张武斾。逞英豪。〔合〕拜爵可期班定远。成功不数霍嫖姚。

〔外〕张总管。且到教场演习军马。〔净应介〕得胜莫忘战。居安当虑危。〔净下末扮辛弃疾上〕 

【西地锦】〔末〕龙衮得瞻天表。辕门又睹旌旄。马蹄历遍关山道。尘土染尽征袍。

此间已是帅府。不免径入。〔外〕辛监军回来了。〔末拜云〕元帅。久违帐下。无任惓惓。〔外〕监军。途路风霜。多有生受。此去事情若何。〔末〕容禀。 

【降黄龙】〔末〕衔命趋朝。天限长江。几重云峤。〔外〕路上有胡骑么。〔末〕干戈满地。犯虎狼得藉。武林京兆。〔外〕都中风景如何。〔末〕萧条。翠华游幸。正返钟山旟旐。〔外〕且喜圣驾已从建康回了。你上表如何说。〔末〕已铭功旗常彛鼎。宠封将到。

【前腔】〔外〕迢遥。子独贤劳。草昧风尘。信由天造。星轺遄往。念几番役役。委迟周道。〔末〕元帅领兵。还有金酋犯境么。〔外〕还敎。倒戈攻北。蹀血东蒙原草。喜淸宵月明刁斗。四郊宁好。

〔净上报云〕黄麻多册拜。细柳忽传呼。吿元帅。圣旨到了。〔杂扮使臣上〕 

【神仗儿】〔众〕天常俶扰。遭家不造。恨豺狼当道。匡复元功不小。传锡命。下丹霄。下丹霄。

圣旨已到。跪听宣读。诏书勑摄东平刺史耿京。朕惟崇德报功。帝王盛制。顷者履兹不靖。国步惟艰。肆彼犬羊。污我疆宇。朕实耻之。尔耿京勤兵薄伐。克复山东。邹鲁之邦。不沦左袵。功曷懋焉。已命书勋太常。俾世世为义者劝。可进爵天平军节度使。仍知东平府。锡以赤凤宝刀。金印玉节。辛弃疾张安国并进二阶。宜令准此。谢恩。〔众拜谢科〕 

【降黄龙】〔外〕遭遇皇朝。国步艰难。犬羊纷扰。衡茅下贱。痛坂疆割裂。恨萦怀抱。〔合〕难饶。毁夷宗社。不共戴天须报。整戎旃勤王倡义。早成忠孝。

【前腔】〔丑〕功高。已格璇霄。一面金汤。俨然堪保。黎民安堵。汉官仪复睹。口碑盈道。〔合〕难饶。毁夷宗社。不共戴天须报。整戎旃勤王倡义。早成忠孝。

【黄龙滚】〔净〕双环赤凤刀。五彩回鸾诰。〔外〕宠锡荣加。版屋增光耀。〔合〕胡尘荡扫。中华再造。盟带砺。勒鼎钟。登廊庙。

【前腔】〔末〕冠裳愤未消。葵藿诚难效。〔外〕红日重扶。率土穷临照。〔合〕胡尘荡扫。中华再造。盟带砺。勒鼎钟。登廊庙。

【尾声】微躯莫惜沙场老。看破竹先声传噪。办取忠眞答圣朝。

〔外〕拟将功业勒燕然。



〔末〕会见三军奏凯旋。

〔净丑〕闻说君门在天上。



〔合〕乘槎直犯斗牛边。 

第六出
访友

【步步娇】〔生上〕客馆流莺啼春去。梦断愁千緖。花飞故苑空。一片云山。把人遮住。何处寄双鱼。便缄题愧杀泥金缕。

〔如梦令〕〔生〕帝里衣冠辐凑。滚滚英雄入彀。掩面笑刘蕡。肯信明珠不售。铜臭。铜臭。莫问夏卿怀袖。王商自从离家来此指望功名成就。不想下第。羞归故里。幸得囊有余赀。且只得在此京中游乐几日。再作计较。正是冶金终耀谁能识。径屮无媒我自惭。 

【前腔】〔生〕五色日华空成赋。奈苦李无人顾。惭非贵主奴。八翼天门。竟悲岐路。桂玉久难居。怕缁衣染却京华土。

王便何在。〔末〕渐存骨肉远。转放奴仆亲。覆官人。有何使令。〔生〕前日来望我的解官人。只在那前街上住。与我请来。〔末〕男女看这等之人。无策资身。傍人糊口。外多狐媚。内实狼贪。小可以破人之家。大可以倾人之国。亡身殒命。乱俗败常。无非此辈。官人不可近他。〔生〕不必多言。我自有主张。快去请来。〔末〕理会得。〔末叫介丑上〕 

【字字双】〔丑〕我每生长在京华。豪富。破袜破帽破衣裙。无袴。朝朝赶趁受驰驱。没路。开张大口似鲇鱼。吃醋。

〔末〕你到做得个宰相。鼻吸三斗醋。如何不吃别的。〔丑〕小子惯会帮嫖。别人请■〈行外亢内〉■〈微，亍代攵〉。我专吃一味好寡醋便罢。〔末〕好一个酸丁。解官人。我相公请你。〔丑〕那个相公。〔末〕山东王相公。后街赵家店裏住的。〔丑〕知道了。我便去。〔相见介生〕解兄。小生下第不快。欲在此寻一个游乐去处。〔丑〕勾阑裏如何。〔生〕也可。不知有甚么好妓者。〔丑〕前日到有西子。杨妃。南威。莫愁。秋娘。络秀。樊素。小蛮。都在这裏。因恼了我。都被我赶去了。有个朝云。是先年太守苏东坡所爱。前日也死了。只有一个李翠翠。是先朝徽宗皇帝所幸李师师妹子。他有个亲生的女儿。叫做娟奴。见在南瓦子住。果是天香国色。〔生〕旣然如此。明日相烦同去走一次。〔丑〕当得当得。 

【六么令】〔丑〕燕姬赵女。小桃红深护幽居。烟霓被服总明姝。调绿绮。待相如。〔合〕游缰且问章台路。

【前腔】〔生〕琼楼绀宇。称春风笑语驩呼金塘秋水映红蕖。迷下蔡。竟何如。〔合〕紫骝嘶向平康路。

【前腔】〔末〕干戈多故。恐田园已就荒芜。也胜花柳满皇都。须念取。咸焚如。〔合〕桂枝莫误靑云路。

〔生〕相约过平康。



〔末〕春城绮陌香

〔合〕百年终日醉。



三万六千场。 

第七出
忆夫

【薄幸】〔旦上旦〕暖日蒸花。轻烟蘸柳。看野园风景。年年如旧。绿阴靑子。杜鹃啼后。〔丑上合〕春知否。听雊雉朝飞陇上。又满地渐渐麦秀。

〔生查子〕〔旦〕郞如陌上尘。妾似堤边絮。一别两悠扬。踪迹无寻处。〔丑〕粉面妬靑春。泪眼零红雨。过了别离时。还解相思苦。〔旦〕春英。花信阑珊。春光且过。官人去了几时。不知功名若何。怎的不见音信回来。〔丑〕小姐。官人得意。必有佳音。不须忧虑。〔旦〕如今蚕已三眠。将及上簇。与你去门前桑园裏。采些叶儿饲蚕则个。〔丑〕小姐这等富贵人家。有的是奴仆。多的是绮罗。何为自苦。〔旦〕妇女之职。供衣服。纳酒浆。我岂偷安不亲蚕事。〔丑〕如此小姐请行。 

【罗江怨】〔旦〕盈盈陌上头。桑枝正柔。常记七月诗云。导彼女桑。以伐远扬。古人尙且如此。远扬未伐言采刘。徘徊树底自含羞也。无奈樛枝。黄鸟声求友。萧郞事远游。萧郞事远游。怕忘了秋胡妇。

【前腔】〔丑〕蚕饥叶未稠。忡忡隐忧。倾筐欲墍遵道周。攀条选树更移钩也。鬓乱钗横。怎顾飞蓬首。〔丑〕小姐。你看前边溪上。王孙士女游玩的。好锦绣衣服。〔旦〕不要管他。罗纨恣冶游。罗纨恣冶游。却敎愧杀瘿瘤妇。

【香遍满】〔旦〕采来盈掬。沃若露未收。茧簇将成候。愿万缕长丝。似妾心中有。把回文锦字。杼柚还织愁。怕貂裘敝损。羞见我机中妇。

【前腔】〔丑〕野阴舒盖。采掇不少留。岂恤难再茂。想洞口桃花。绿叶曾攀否。恨春风恼乱。破萼争未休。把刘郞殢却。空叹了邯郸妇。

【好姐姐】〔新增合〕绿茵尽摘不留。且莫惜明年难茂。柔枝嫩叶。多应人采揪。轻舒手。罗裙宽褪腰肢瘦。低处相攀云鬓蔸。

【香柳娘】〔新增〕想桃源洞口。想桃源洞口。刘郞在否。空敎奴绣户轻寒透。一春事已休。一春梦已休。才子玉京游。淹淹不回首。别相将半周。别相将半周。封书未投。暗抛红豆。

【尾声】归期约在春深后。夏日初临愿未酬。空使妆台人自忧。

〔旦〕日色将午。且自归去罢。 

〔旦〕啼鴂惜余春。



〔丑〕采桑多苦辛。

〔合〕遍身绮罗者。



不是养蚕人。 

第八出
入院

【金珑璁】〔占扮李翠翠上占〕风流悲旣往。铅华曾擅平康。徒老大。在空房。黄金散尽。敎得歌舞成行。花坞外马蹄忙。

花月楼台近九衢。吹箫秦女绣罗襦。妆成每被秋娘妬。闲倚春风唱鹧鸪。老妾姓李。名翠翠。祖居汴京。是宣和教坊一个角妓。俺姐姐李师师。曾侍奉徽宗皇帝。常幸俺家。姐姐死后。留下老身。圣驾还都。随到此侨居。有个亲生女儿。唤做娟奴。年方二八。美貌无双。吹弹歌舞。风流蕴藉。所事皆会。还有两个丫头。从小儿买的。收拾起来。赶着我孩儿叫二姐三姐。常伏侍俺娘儿每。人面前一般抬举他。把些脂粉东涂西抹。也哄过江湖子弟。觅些钱钞。只是我孩儿年少。不会哄人这两日我出去了。家中没客。不免叫孩儿问他则个。大姐起来了不曾。〔小旦扮娟奴上〕 

【前腔】〔旦〕春风惊绣幌。柳梢初日横牕。扶晓镜。照红妆。靑楼多薄幸。无奈游子顚狂。空只学野鸳鸯。

妈妈万福。〔占〕孩儿。我两日吃酒忙。家中有客么。〔小旦〕那裏有个客。〔占〕孩儿。我这样人家。全凭巧语花言。纔哄得人东西。因你不晓这话。故此没有客。〔小旦〕怎么的便好。〔占〕我教你个法儿。只要梳妆干净。若有风流子弟过往。把个笑脸儿迎他。就请裏面奉茶。待他坐定。一面吃茶攀话。一面着妹子每在裏面调筝弄弦。他自然动兴。便肯拿钱出来整酒。动兴处说几句知心的话儿。帮衬他一帮衬。他道你知趣。自然住一两夜。去时须留下宿钱。若问你多少。你假意说鸨子有甚么尽处。任意多少罢。他若与得勾数。你便收下。若还少时。你将银子到我跟前幌一幌。做个脸儿。说我只爱钱。全没仁义。那人晓得。自然添上。只说你有他的心了。就使了钱。想着你还来。但凡有钱的。住得长远。便放些空与他也罢。若只一两次的主顾。狠死抓他一下。不要饶他。〔小旦〕如今人都乖了。不肯使钱。〔占〕只怕他乖而不来。那怕他来而使乖。且看门外有甚人来。〔丑〕掇座常常醉。帮闲日日过。算来都为口。两脚受奔波。大妈拜揖。〔占〕解官人。贵人一向不到我家。〔丑〕便是。大姐有么。〔占〕有。大姐来拜见官人。〔相见科丑〕好个猱儿。〔占〕呸。好不识羞。猱儿是你叫的。〔丑〕北方人都叫大姐是猱儿。我怎么叫不得。〔占〕也罢。说你惯嫖。你且解猱儿两个字。〔丑〕猱是山中小兽。善能与虎猱痒。那虎因他猱得快活。伏地爬在虎头上。猱破顶骨。吃了脑髓。虎死尙然不知。比似你大姐。把俺子弟们猱死了多多少少。终是迷而不悟。〔占〕可知道哩。〔丑〕俺也问你。你是个鸨儿。要解鸨儿两个字。〔合〕鸨儿是山中之鸟。有雌没雄。与百鸟交合。把来比俺们一般。〔丑〕这等还要叫做蛇儿便好。〔占〕怎么是蛇儿。〔丑〕你不闻蛇与龟交。〔占〕天杀的。到好话儿。〔小旦〕你也只听得人说。那曾见蛇与龟交。〔丑〕大姐想是偷的。不与人看见了。你看眞武脚下那个蛇儿。把龟子缠死也不放哩。〔占〕且莫取笑。今日光降。想必有好事作成俺家。〔丑〕有个秀才。是山东王侍郞公子。特来请大姐。〔占〕如此恰好。丫头快看茶。〔丑〕待门前看一看。〔生上〕 

【似娘儿】〔生〕怀抱易悲凉。寻翠馆暂且徜徉。玉人家近天街上。门庭似水。笙歌竞沸。笑语生香。

解兄来了。有劳久待。〔丑〕不敢不敢。大姐在裏面专待。〔生与占小旦相见科生〕久慕芳姿。幸得一覩。实惬素心。〔小旦〕贵公子屈过寒门。不胜光宠。〔占〕东道已完备了。快将酒来。〔生〕待小生先奉妈妈一杯。〔递酒介〕 

【排歌】〔生〕好鸟调歌。残花雨香。秋千丽日门墙。可怜飞燕倚新妆。半卷朱帘春恨长。〔合〕花源畔。玉洞傍。免敎仙犬吠刘郞。琼楼启。翠幰张。不知何处是他乡。

〔占〕老身回敬姐夫一杯。大姐唱个曲儿。〔丑〕大姐通书博古。就说几个古人。比喩王相公。〔小旦〕如此污耳了。 

【北寄生草】〔小旦〕河阳县栽花客。〔丑〕是好一个潘安。〔小旦〕锦官城题柱郞〔丑〕好个相如。〔小旦〕山公立志多豪放。张良举足分刘项。苏秦唾手为卿相。这相逢不似楚襄王。怕思归学了陶元亮。

〔生〕起动起动。小生与大姐同飮一杯。 

【排歌】〔生〕薄扇回风。轻尘遶梁。凝云暗激淸商。乐中歌曲断人肠。莺啭春林绣陌长。〔合〕花源畔。玉洞傍。免敎仙犬吠刘郞。琼楼启。翠幰张。不知何处是他乡。

〔占〕敬解官人一杯。大姐舞一个儿。我也把古时几个美人比俺女儿。列位休要见笑。〔小旦舞介〕 

【北醉扶归】〔占〕獭髓添微绛。〔生〕是像个邓夫人。梅瓣贴宫妆。〔生〕是像个寿阳公主。檀屑餐来玉体香。〔生〕绿珠也不及他。行踹金莲上。〔生〕正好比着潘妃。谩说道临邛夜亡。〔生〕好个文君。〔占〕索把章台傍。

〔生〕大姐到有柳氏之容。怕小生做不得韩翃。〔丑〕起动起动。我也谢你一杯。 

【排歌】〔丑〕佩转鸾裾。钗低凤梁。终曲初破霓裳。暖丝无力自悠扬。转更郞当舞袖长。〔合〕花源畔。玉洞傍。免敎仙犬吠刘郞。琼楼启。翠幰张。不知何处是他乡。

〔占〕老身也唱个曲儿。合席奉一杯。 

【前腔】〔占〕宝帐流苏。金铺洞房。枕屛双度鸳鸯。淡云轻雨拂高唐。兔走乌飞不觉长。〔合〕花源畔。玉洞傍。免敎仙犬吠刘郞。琼楼启。翠幰张。不知何处是他乡。

〔生〕酒多了。〔丑〕天色已晚。小子吿回。明日再来看。〔生〕请了。〔丑〕我送王兄入房去了纔回。〔生〕篮轝相访可淹留。〔丑〕南国佳人号莫愁。〔小旦〕日暮酒阑人已散。任他明月下西楼。〔生丑先下占〕大姐你来。我看这王姐夫是个富贵子弟。这样人到肯使一分好钱。你今夜陪他。与他个甜头儿。等他心上热了。起发他些东西。首饰衣服都是钱。〔小旦〕怎么便好讨。〔占〕你不要开口。只敎妹子们洋洋的到他面前说。某人与大姐置衣服。某人又与大姐置首饰。他听了自然要与你。你还推不要。定不少了你的。这是个法儿。解官人去了。你进去睡罢。〔小旦〕谨依母亲指教。〔占〕待我关了门。〔净扮乞儿上〕羞者不做。做者不羞。〔占〕呀。这贫子。黄昏时候没处讨了。〔净〕我不是讨的。〔占〕你不是讨的。倒是请小娘儿的。〔净〕也说不定。〔占〕呸。癞虾麻想天鹅肉吃。〔净〕妈妈。不瞒你说。我今日街坊上拾得一锭银子。我想起来。没福招他。不如请个大姐。歇了一夜。送与他罢。〔占〕那有这样话。快走。〔净〕且住。这妈儿不信我有银子。且将这一锭。把一条细绳结了中间。背在背上走。他必然看见银子叫我。妈妈。你眞个不留我。〔占〕不留你。〔净〕不留我罢。且到别家去。〔做行介占〕那乞儿转来转来。我本待不留你。看你后面好。留了你罢。〔净〕可知道说你怎么不留我。我把银子与你。〔占〕旣如此。你住在外边。我与女儿商量。二姐出来。〔丑上占〕你去打发那人。〔丑见净诨科见占介〕不知娘教我把甚么打发他。〔占〕要请你哩。〔丑做不肯介占打介〕这不做家的贱人。我只要他银子便罢。管什么好歹。〔丑〕旣然如此。教他把破衣服脱在房门外。洗了浴。与他睡一夜。明日五更。打发他去。只不要人看见。〔占〕也罢。那个人进来。〔丑见净哭介净〕姐姐。你到与我好了。不要哭。明日去了。拾得银子再来。〔丑〕呸。 

【梨花儿】〔丑〕银筝宝瑟番新调。敎坊部内价名高。尀耐妈妈没分晓。嗏。只要钱来不论好。

【前腔】〔净〕你有花不折空年少。有马不骑空自劳。有酒不醉常烦恼。嗏。得欢笑处须欢笑。

【前腔】〔丑〕得欢笑处须欢笑。料伊欢笑只今宵。来日依旧街前叫。嗏。拚却今朝一醉饱。

【前腔】〔净〕你花容柳貌甚妖娆。我牵云弄雨甚风骚。你罗衣不比我蓑衣好。嗏。你娇讴歌不出我的莲花落。

〔丑〕堪笑穷儿暴富。



〔净〕有钱便是主顾。

〔占〕不是长久夫妻。



〔净〕也算春风一度。 

第九出
行刺

〔末扮胡人上〕曾记嫖姚破敌年。不乘胡马服腥膻。铁衣卧月关山梦。尤在祈连部落边。自家野宿是也。本是女眞部落金国一个蒲里衍。先年投降耿元帅。收在张安国部下。那张国公见我膂力绝人。骑射精巧。解衣推食。结为心腹。只因受他厚恩。不忍背去。一向差我把守营门。今日唤我到幕府。不知有何说话。且在此伺候则个。〔净上〕 

【秋夜月】〔净〕胆气雄。叱诧山岳动。枉有英豪呑云梦。狂奴独把兵权弄。这怨愤满胸。这怨愤满胸。

〔净〕野宿何在。〔末〕覆恩主。有何使令。〔净〕想我有万夫不当之勇。与耿元帅起兵。指望封侯列土。身经百战。方得这东平郡。朝廷拜他为节度使。我有功不赏。怏怏不乐。昨夜反说我怨望。要就军门挞我。此恨怎生干罢。待要寻个勇士。刺杀那厮。收了军马。投降金国。杀尽南朝。取富贵如反掌。只没个干事的人儿。〔末〕小人受相公厚恩。常怀死报。旣有此意。小人敢去杀他。〔净〕如此却好。他每夜常到后园。独观天象。你黄昏时潜入园中。等他出来。一箭射死。吾之愿也。〔末〕小人便去。 

【懒画眉】〔净〕甲兵十万在心胸。安肯俯首低眉田舍翁。敢歼后羿学逢蒙。取斗印无旋踵。自拥双旌出汉宫。

【前腔】〔末〕路边戈甲正重重。〔净〕你怎么去。〔末〕我待到黄昏人静。入到园中。行露潜依草蔓丛。听百花春隔景阳钟。手把乌号控。敎他怨血空流杜宇红。

〔净〕卽忙打点便去。〔末〕理会得。箭穿杨叶知无失。梦入槐根定不归。〔末下净〕若得野宿干了此事。谢天谢地。今晚该到帅府发放军事。只索走一遭。〔行介〕此间已是帅府。早已升堂。不免伺候。〔外扮耿京上〕 

【生查子】〔外〕铜虎锡殊勋。建节君恩重。匡辅久怀忧。但愿皇图巩。

〔浣溪沙〕〔外〕甲帐牙旗拥道傍。雕戈镂铠昼生光。丹心一点答吾皇。靑海东头沈羽箭。黑山西畔虏名王。归来麟阁姓名香。自家蒙圣恩拜为节度之职。深愧无功。有辜天宠。精练人马。待秋高之后。复夺中原。誓死报国。今日无事。不免分付将校巡守营灶。将校何在。〔净应有外〕监军在那裏。〔净〕也到了〔末〕功盖三分国。名成八阵图。誓将淸塞漠。系颈北单于。覆元帅。候钧旨。〔外〕如今休兵息甲。方此暮夜。怕有奸细在境。张总管领左翼。城中巡视。辛监军率领右哨。城外把守。各要仔细。〔众应〕得令。制胜不在敌。防微各有机。〔净末下外〕不觉日色已暮。且到园亭占看天象。多少是好。呀。来到此间。只见夜色苍茫。星河灿烂。想已黄昏了。且喜三台帝座。俱有光彩。 

【懒画眉】〔外〕紫微佳气郁葱葱。牛女分野。怎么旄头星现。正在吴越帝都之地。可怪牛女妖氛烛地红。呀。将星如何不在。只怕晶光一夕陨隆中。搀枪星又明了。这是胡虏猖獗之兆。又恐怕烽烟动。天下将治。五星聚于东井。愿得开祥及早逢。

〔末暗上听介外〕记得传说是箕星下相武丁。如今秦桧死了。汤思退执政。怎比那时。 

【前腔】〔外〕安得骑箕贤相佐殷宗。齐景公时。荧惑守心。发一善言。荧惑退舍。转祻为祺羡景公。汉时陈仲弓荀季和父子。隐居不仕。德星出现。哲人今在楚江东。唐太宗时岁君居心。宰相权德舆作颂以纪祥瑞。争得见贤臣颂。羣邪在朝。天下贤臣俱隐遁了。便如严子陵动得星象的。只作湘江一钓翁。

呀。有贼有贼。〔末射介外倒介内鸣锣吶喊介净上〕 

【东瓯令】他苞桑懈祸机伏。百战雄图归箭镞。邯郸富贵今何许。炊黍早先熟。〔合〕军门如堵弛房箙。左袒尽归属。

【前腔】〔末〕看输赢势几终局。未策云台先鬼录。螗蜋贾却鸣蜩勇。黄雀已相逐。〔合〕军门如堵弛房箙。左袒尽归属。

〔净〕野宿。分付三军。把帅府围住。放火烧了。各城门不许放辛监军进城。〔内应介〕吿元帅。东门报来。辛监军单马望东走了。〔净〕也罢。野宿。教军士找过首级。放起火来。〔末〕小将理会得。 

一箭穿杨事已成。



空敎汗马立功名。

从今十万横行卒。



血染沙场草不靑。 

第十出
祝寿

【夜行船】〔占旦小旦同上占〕乳燕初飞华屋逈。花事罢尙有残莺。〔小旦〕蕙叶翻风。槐阴匝地。〔合〕帘幕昼长人静。

〔柳梢春〕〔占〕似日中霜。似风前雪。似雨余云。〔小旦〕薄比飞花。荡如柳絮。煞也无情。〔占〕西湖南陌东城。任管定年年送春。〔小旦〕薄幸东风。薄情游子。薄命佳人。母亲万福。〔占〕孩儿。王姐夫连日如何。〔小旦〕昨日与了我十两金子。又定二十套衣服。只教我烧个香疤儿。〔占〕我儿。这香烧刺字是个苦肉计。且早哩。此人只有千来两银子。不消几时。哄了它的。捻他去罢。前日解官人又说。这城中昝喜员外说请你。先送了一十两银子来。且看此人是个大财主。与他烧个儿。起一主大钱。也不见得。〔小旦〕这裏怎么回它。〔占〕你说等去时与你烧。我儿。如今再设个法儿起它。〔小旦〕怎么说。〔占〕要与我做生日。〔小旦〕怕它不信。〔占〕你两口儿坐者。教四儿来说。淮上张官人送一百两银子来。替妈妈做生日。教大姐不要留人。等它要做。你说就拿银子出来。今日先做了。好打发那人去。〔小旦〕此计却好。〔占〕四姐那裏。 

【双劝酒】〔净〕烟花户庭。风尘心性。张郞不成。李郞不应。十人见我九人憎。羞杀我一貌倾城。

〔净〕妈妈大姐。叫我甚的。〔占〕我要王姐夫做生日。〔净〕我来了一个月。看妈妈做三遭生日了。怎的又做。〔占〕这奴才。你窠子人家来的。不知我每的勾当。你只依我。〔净诨介占小旦说介〕正是计就月中擒玉兔。谋成日裏捉金乌。〔占小旦下净〕王姐夫。出来耍子则个。 

【夜行船】〔生〕梦揽乡魂常不定。红合外小妇调筝。宿酒醒人。残花惊眼。底是沈郞多病。

〔生〕大姐。你在此则甚。〔小旦〕耍子。〔生〕要你烧个香疤儿。今日烧了罢。〔小旦〕不要慌。等你临去着。〔净〕不钻不透。不说不知。你两个好快活。我有桩事儿报你。淮上张官人送一百两银子来。与妈妈做生日。教姐姐不要留人。〔小旦〕怕没有这话。〔净〕这人见在前面。〔小旦〕四姐。回了他妈妈又恼。不回他有王姐夫在这里。怎么好。〔净〕只教王姐夫自做了。回他罢。〔生〕这个不妨。小生取二百两银子与大姐。今日便做了。〔小旦〕如此极好。四姐整酒。请妈妈来。〔净〕妈妈有请。 

【海棠春】〔占〕帘外忽传声。倒屣忙来应。

姐夫姐姐。请老身有何话说。〔生取银送介〕闻知妈妈诞日。聊备薄礼。庆贺则个。〔占〕生受生受。〔生将酒送介〕 

【锦堂月】〔生〕舞架红英。翻阶翠葆。修篁数枝相映。小靥圆荷。池塘乍弄初晴。花暖春驻瑶桐。菜暗昼长金井。〔合〕延丽景。但歌彻南飞。共酬佳兴。

【前腔】〔小旦〕堪并。岱岳峥嵘。骈来五福。遐龄已见川增。萼绿飞琼。相将驻颜同永。蓬壶上鹤算齐翻。绣幌内鸾箆初整。〔合〕延丽景。但歌彻南飞。共酬佳兴。

【前腔】〔净〕欢庆。金屋娉婷。红颜嫚笑。芳姸可妬双成。靑鬓流年。花满玉台明镜。舞霓裳时度云和。歌宝扇重寻月影。〔合〕延丽景。但歌彻南飞。共酬佳兴。

【前腔】〔占〕思省。花月一生。歌台舞榭。犹忆少年驰骋。暮去朝来。眞如覆尘难凭。靑阴重巫峡春归。黄叶惨浔阳秋冷。〔合〕延丽景。但歌彻南飞。共酬佳兴。

【醉翁子】〔生〕忻逢。只淑女芳年鼎盛。且莫惜黄金。更羞囊罄。〔小旦〕毕竟。誓白首同归。比翼鹣鹣效此生。〔合〕拚酩酊。算此乐人间。不减登瀛。〔净〕须听。论衣紫腰金有命。信闲处光阴。隙驹难定。〔占〕那更。怕坚闭愁城。攻破时敎仗酒兵。〔合〕拚酩酊。算此乐人间。不减登瀛。

【侥侥令】〔生〕檐牙斜日暝。〔小旦〕帘额晚风轻。〔合〕看湖上好风一带靑来逈。新月上山城。天际明。

【前腔】〔净〕莲花红烛影。〔占〕铁拨紫槽声。〔合〕一任履舃交争竞。香雾转冥冥。云锦屛。

【余文】〔十二时〕王侯甲第多钟鼎。念此日风流还胜。但只恐素发盈盈老此生。

锦屛香暖护鸣筝。



不惜千回醉复醒。

人定月明池水上。



轻罗小扇扑流萤。 

第十一出
报信

【唐多令】〔旦丑上旦〕游子久忘归。伤心泣蕙帏。〔丑〕远书无雁到天涯。尽日阑干独倚。情默默。意凄凄。

〔谒金门〕〔旦〕眉黛浅。只为病多妆懒。〔丑〕寂寞镜台尘雾满。额花余半靥。〔旦〕闻道长安天远。幽梦曾寻几遍。〔丑〕纨素欲裁明月扇。玉纤和泪翦。〔旦〕春英。官人出去。又是经年。怎么不见个书信回来。〔丑〕路途迢递。人事差池。以此不能将寄。〔旦〕恐功名不遂。留滞京华。干戈扰攘。田园荒芜。如之奈何。〔丑〕官人去了。终有归时。目下干戈。久当平定。小姐且省愁烦。〔旦〕只教我终日悬悬而望。怎生是好。 

【桂枝香】〔旦〕含情凝睇。天涯无际。心惊黄鸟双翰。月断碧云千里。花时又阑。花时又阑。恐有一襟红泪。愁来难寄。暗沾衣。懊恨淸淮水。东流去不回。

【前腔】〔丑〕香枯兰佩。光沈钿翠。庭花夜合慵看。砌草忘忧空对。湘江正深。湘江正深。迢迢烟水。无凭缄鲤。杳难期。不信衡阳雁。春来亦解回。

小姐。你这几日。铅华尽洗。笔砚慵亲。只怕成病了。 

【醉扶归】〔旦〕恨崔徽常把靑鸾委。笑文君空有彩毫题。本图他驷马耀门楣。反落得网户蟏蛸起。丈夫便为龙一跃奋天池。忍将我比目双鱼弃。

【前腔】〔丑〕玉钗闲尘土孤凤翳。罗襦暗泪点绣鸳欹。画梁间羞覩燕双栖。荷花内怕有花同蒂。官人。想渔舟误被武陵迷。把箫声竟向秦楼废。〔外上报介〕 

【不是路】〔外〕心急行迟。两足龙钟怯路岐。重门闭。呀。可怜可怜。京华游子未言归。〔外叩门介旦〕自生疑。忽惊小犬迎人吠。恐有泥金报喜知。春英。我与你门前一看。〔见外介〕呀。元来春英父亲秦禄。你如何这等慌张。〔外〕老夫人使小人来报小姐。忙传意。一朝祻起萧墙裏。疾当回避。

【前腔】〔旦〕听说魂飞。鼠顾狼奔是怎的。〔外〕小姐不知。张安国谋杀耿元帅。投了金邦。掳掠山东。将到巨野了。胡尘起。中原血战已纷披。〔丑〕拥旌旗。渔阳鼙鼓喧天地。及早藏形远祸机。〔旦悲介〕空挥泪。萍踪梗迹将安寄。此生何济。

〔外〕这城外大野湖边。蚕尾山中。可以避兵。小姐卽忙收拾便行。小人也去寻个别远逃生去了。将军不下马。各自奔前程。〔下旦〕春英。这家计都管不得了。只取些金珠在身。与你去罢。 

【木丫叉】〔旦〕鼎沸山河。瓜分邑里。一霎时把太虚蒙翳。九阳厄运。上帝心厌祸黔黎。是处见征旗。满四郊密匝匝几多烽燧。国破家亡徒自苦。何地鹪鹩得暂栖。空敎人啼做杜鹃。孤怯怯生死难期。

【么篇】〔丑〕汹汹呑鲸。纷纷斗蚁奈飘零荡絮东西。触景更成悲。徒有金屛绣幌。怎免得茂林荒隧。为问干戈淸偃。知何日再得旋归。

【余文】长天暮。红轮坠。寻枝乌鹊尽南飞。豺虎纵横道路危。

胡兵一动朔方尘。



蓬梗何年是住身。

明日与君沧海上。



相逢俱作异乡人。 

第十二出
赏花

〔末上〕几树垂杨隐画桥。西湖湖水不通潮。暖风熏得游人醉。多少黄金向此销。自家王便是也。俺相公与李大姐今日游赏。使小人到西湖上治酒。来到此间。眞个好景致。但见宝鉴无尘。画屛施采。重重金碧。楼阁丽层霄。隐隐丹靑。峯峦浮玉气。迤迤逦逦。高高下下。一带千雉金城。远远近近。盘盘旋旋。几座双珠宝塔。天竺寺。灵隐寺。净慈寺。玛瑙寺。昭庆寺。灵芝寺。依依约约。一声钟磬坐来闻。二高峯。月桂峯。虎林峯。飞来峯。紫云峯。天竺峯。崔崔嵬嵬。千古兴亡看不足。六桥柳岸。咿咿哑哑。摇落树梢新月。时度鱼榔。九里松蹊。摐摐丁丁。敲残坞内斜阳。忽传樵斧。山缺处。氤氤氲氲。或聚或散的云峯。水穷时。络络绎绎。或密或疎的林薮。葳葳蕤蕤。婷婷袅袅。芙蕖映水。幻出镜裏靑娥。轻轻盈盈。三三两两。鸥鹭眠沙。攒就机中素羽。王孙公子。齐齐整整。紫骝赤拨。无非玉辔金鞍。舞妓歌姬。妖妖娆娆。雀舫龙舟。总是银筝象板。管弦丝竹。嘈嘈杂杂。不断的春夏秋冬。商旅衣冠。往往来来。那知他燕陈楚赵。正是擅将山水胜。磨尽古今人。呀。酒舡在此。不免叫梢子起来打点伺候。梢子哥上来。〔净应〕来了。来了。 

【吴歌儿】〔净〕南高峯相对北高峯。十里荷花九里红。水面金鱼无尽数。不如湖上做梢公。

【又】湖上花船日日来。黄金散尽不曾回。多少人家倾废去。只有梢公不走开。

〔见诨介〕大哥。酒已端正了。怎么相公不到。〔末〕只在城门外便就来了。 

【紫苏丸】〔生〕柳阴旭日光映。舣兰舟管弦声竞。〔小旦〕试歌桃叶问卿卿。共展登临兴。

〔乌夜啼〕〔生〕水漫江洲新绿。云开罨嶂微靑。〔小旦〕残花不见成阴后。鶗鴂寂无声。〔占〕笑傲坡仙一梦。风流杜牧三生。〔小旦〕西湖依旧人中景。来去竟难凭。〔生〕王便。酒船整齐不曾。〔末〕完备在此。请官人大姐上舡。〔上船介〕 

【甘州歌】〔生〕东南胜景。控武林都会。亘古名城。琼田玉界。隐约碧澄千顷。云连竺寺三天境。路转松涛九里声。〔合〕浮尘断。宿雨晴。兰皋蘅渚杳然靑。红芳尽。绿阴荣。动人香艳一枝明。

【前腔】〔小旦〕烟霞最上层。又飞来何处。峭峯高并。楼台钟磬。天风引落南屛游人尙识呼猿洞。鸣鸟空依放鹤亭。〔合〕丘樊绕。萝薜萦。短檐茅屋酒旗靑。金丸小。罗袂轻。雕鞍玉勒照花明。

【前腔】〔末〕重湖入望平。似西施眉黛。倒涵山影。六桥陈迹。犹传白傅高情。逋仙屿中梅已老。苏小堤边柳自生。〔合〕菱歌起。渔唱停。片鸥飞破水痕靑。红衣袅。翠盖擎。隔花人语绮罗明。

【前腔】〔净〕楼船载酒行。骤鸳鸯惊起。双飞明镜。朝云何处。空怜草宿寒垧。石边欲觅三生话。阁上谁题四照名。〔合〕吴宫潴。越榭倾。霸图零落暮山靑。钗金冷。麈玉横。唾花香渍舞衫明。

【尾声】惜芳辰。耽余景。西陵先有月华生。好向津头问去程。

〔小旦〕相公。早些回家。明日和你癸灵庙烧香去也。〔生〕王便。快收拾回去。 

〔生〕柳底花阴压路尘。



〔小旦〕一回游赏一回新。

〔合〕不知买尽长安咲。



活得苍生几户贫。 

第十三出
设誓

〔外扮庙令吕公上〕昼夜潮声拍岸沙。门前古木舞神鸦。癸灵岁岁专祈报。烟火钱塘十万家。老汉是这钱塘江口。癸灵神王庙中。一个庙令。俺这癸灵爷爷。灵异无比。临安一郡人民。无不钦奉。老汉在此焚修。托赖神庇。尽可度日。算这钱财也不虚丁神贶。只是常行方便。济人利物。正是莫将容易得。便作等闲看。早上怕有人来拈香问卜。不免开门伺候。呀。早有一簇人来了。 

【少年游】〔生〕朱甍画栋。雕墙峻宇。江树应参差。〔小旦〕誓海盟山。金钗钿合。相同语恩私。

〔末〕此间已是癸灵庙了。请官人大姐下马。〔生小旦见外科外〕大姐久不到俺庙中了。这位是谁。〔小旦〕是巨野王公子。〔外〕好好。想必到此烧香。〔生〕正是。小生因蒙大姐相爱。在此一年余了。与俺有婚姻之约。来对神歃血为盟。〔外〕是。大姐。这相公是个读书君子。你不要往常这等哄他。〔小旦目视外介〕吕公休取笑。我只遭眞要嫁他。〔外〕如此。怎么通情旨。〔生〕小生有一玉玦。是俺荆妻临别所赠。相期决意早归。只因大姐留住。约为婚姻。如今将此玉玦。系于癸灵大王佩刀鞘之上。与大姐同效于飞。取归见俺荆妻。亦显小生一点诚心。〔外收玉玦系神上介〕待老汉通情旨。然后说誓。 

【急板令】〔外〕仰苍天照临罔私。布忱悃神明鉴兹。望云軿降此。巨野秀才王商。东京信女李娟奴。同寓临安。他两个瑚琏靑衿。粉泽红儿。洒酒刑牲。特荐瑶巵。〔合〕申盟约歃血丛祠。如在上。俨来斯。

〔生〕大姐。你先说誓。〔小旦说誓介〕 

【前腔】〔小旦〕念妾身蒲质柳姿。羞自逞残膏弃脂。愿婚姻迨时。愿婚姻迨时。萝茑靑春。早附松枝。绣幕红窗。绝胜牵丝。〔生〕王便。取歃血盘来。〔末〕在此了。〔小旦歃血介〕妾身若负王商。有如此血。〔合〕申盟约歃血丛祠。如在上。俨来斯。

【前腔】〔生〕彼姝子颜如务施。久缱绻曾无怨咨。心中自思。〔小旦〕只怕老母多索聘财。〔生〕阻隔好事。三斛明珠。肯恤高赀。〔小旦〕神圣在。不可心变。。江汉朝宗。百折东之。〔生歃血介〕小生若负娟奴。有如此血。〔合〕申盟约歃血丛祠。如在上。俨来斯。

〔末〕小人也烧一炷香。 

【前腔】〔末〕我东人虹蜺吐辞。瑞世宝甘泉紫芝。望大圣佑我东人。去邪归正。倘刻意师资。谈笑风云。鸿渐台司。莫谓靑蝇。使白璧瑕疵。〔合〕申盟约歃血丛祠。如在上。俨来斯。

〔生〕大姐。小生就要过江。看一朋友。明日回来。〔小旦〕官人。你去便回。〔生〕与子意相亲。〔小旦〕精诚格鬼神。〔外末〕要知山下路。试问过来人。〔外小旦下生〕王便。快唤江上渡船来。〔末〕小人久有一言。禀复官人。因李大姐在旁。不曾敢说。〔生〕你且说来。〔末〕官人才称倚马。志欲攀龙。业累万金。貂传五世。奈捐弃家室。迷恋烟花。京华纵好。孰若故乡。脂粉空姸。终非结发。负大娘子伉俪之义。玷老相公淸白之风。官人可以三思。莫教大错。〔生〕你不知我心中之事。不要胡说。〔末〕官人听禀。 

【人月圆】〔末〕鸿鹄志。久戢冲霄翅。那娼妓呵。花柳心情浑似纸。如今官人还有银子。他这等奉承。黄金散尽相轻视。〔生〕他不哄我。待我再试看。〔末〕百丈渊泉难历试。从今去。须防钩饵请自深思。〔生怒介〕 

【前腔】休纵肆。仓卒心携贰。簧口无端生棘刺。〔末〕小人怕官人被这泼贱。误了功名大事。〔生〕胸中礼乐三千字。蛟龙涸辙时不至。从今去。好缄喉舌。且自深思。

〔末〕官人不肯去。小人先回去了。〔生怒打末介〕这奴才好生无礼。不用你了。快去快去。〔打末倒介〕势败奴欺主。身衰鬼弄人。〔下末醒介〕官人。你好不三思。如今不肯去。只怕要去去不得。那时进退无门。今日不听忠言。将我赶逐了。我想起来。昔日陶侃之仆。常遭主公捶挞。有人劝他逃去。答曰。吾主多才。不忍弃也。我官人有陶侃之才。不能立志。也没用处。怎忍见他流落。不如且走他州外郡。再作区处。罢罢。 

曲突无功最可怜。



焦头受赏已徒然。

分明指与平川路。



错把忠言当恶言。 

第十四出
掳掠

【菊花新】〔净上〕长驱胡骑翦提封。谁夺龙沙斩将功。剑戟倚崆峒。始信王侯无种。

万户伤心生野烟。中原黎庶逐腥膻。为看汶水汤汤去。尽是胡儿飮马泉。张安国。只因杀了耿京。投顺金邦。拜为兵马都统。着俺领十万铁骑。收复山东。掳掠子女金帛无算。今日已到巨野了。且打破城池。搜索一番。将士何在。〔外众上〕城郭逃亡后。山河血战余。〔净〕点起兵马。整搠器械。但不投降的。尽皆杀了。〔众〕领将命。 

【红绣鞋】〔净〕纷纷铁骑如龙。如龙。英英羽斾随风。随风。驱俴驷。整车攻。金甲耀。宝刀雄。〔合〕看席卷。奏肤功。看席卷。奏肤功。

【前腔】〔外〕军声雷动轰轰。轰轰。妖氛雾起蒙蒙。蒙蒙。昏岱岳。撼东蒙。倾上郡。破崇墉。〔合〕看席卷。奏肤功。看席卷。奏肤功。

【缕缕金】〔旦丑〕行匿影。步潜踪。捧头如畏鼠。怕人逢。四野豺狼满。干戈冗冗。〔内鸣锣鼓旦丑慌介〕看兵连祸结正无穷。浮生已如梦。

〔旦〕春英。你看杀声振地。金鼓喧天。人民逃窜。无处逃生。我和你那瑞安身。〔丑〕小姐。蚕尾山去不远。趱行前去。〔旦〕后边军马来得近了。怎么好。〔丑〕且向茂草丛中躱过他。〔旦丑〕正是宁为太平犬。莫作乱离人。〔并下〕 

【红绣鞋】〔众〕辉辉列戟长鏦。长鏦。林林聚刃铦锋。铦锋。奔骇鹿。起惊鸿。人贯搠。鸟伤弓。〔合〕看聚落。尽成空。看聚落。尽成空。

〔众〕前面湖边蚕尾山中多有避难的。且杀向山边去。〔净众下介〕 

【缕缕金】〔旦丑〕荒草径。蒺藜丛。免身锋镝下。苦匆匆。〔内鸣锣介丑〕小姐不好。蚕尾山中都是军马了。〔旦悲介〕怎么好。蚕尾苍山逈。旌麾先拥。看兵连祸结正无穷。浮生已如梦。

〔旦丑欲下众赶介〕拿住拿住。 

【红绣鞋】〔众〕灵鼍奏鼓逢逢。逢逢。呑鲸舞浪汹汹。汹汹。屯委烧。堠连烽。追赤电。映流虹。看聚落。尽成空。看聚落。尽成空。

拿过来。你是那里。〔旦〕妾身巨野百姓。〔净〕那里去。从实说来。 

【马蹄花】〔旦〕云扰山东。刘项持兵鹿未穷。〔净〕你是何等人家。〔旦〕念我家如坠甑。命比游鱼。迹类飘风。〔净〕看你是个宦家女子。不如随我享此富贵。饶你性命。〔旦〕不辞血染会稽锋。肯将名污高堂梦。〔净〕见你一貌如花。未忍加害。不要执迷。〔旦〕将军且休猜逐水浮花。也须知傲雪贞松。

〔净〕那小妇人怎的说。 

【前腔】〔丑〕毒雾漫空。故国荆扉一梦中。〔净〕你是他甚么人。〔丑〕念我身当衣绿。〔净〕元来是个婢子。〔丑〕手执流黄。〔净〕你会织作。一发从我罢。〔丑〕心愧啼红。〔净〕你若不肯。就杀了。〔丑〕就刑融女可全忠。〔净〕到此不怕你走上天去。〔丑〕突围荀灌非无勇。〔净〕这等丑貌。又不肯从。不要杀他。赶了去罢。〔丑〕将军。妾身有主母在此。愿俱亡不负倾葵。肯偷生去学飞蓬。

〔净〕把这两个妇人押去俘囚女子中监禁了。我事稍定。慢慢问他。〔众应介〕 

〔净〕玉关门外见明妃。



〔外〕憔悴红颜逐马蹄。

〔旦〕应有孤魂悲塞月。



〔丑〕家山牢落战尘西 

第十五出
定计

【粉蝶儿】〔占小旦同上占〕烁日炎威。懵腾酒醒人倦。正榴花映日初然。〔小旦〕结新盟。渝旧好。似夏云多变。〔合〕这门庭迎送。眞如邮传。

〔占〕心情无定在。笑语暂相亲。〔小旦〕番讶梁间燕。偏依旧主人。〔见介占〕大姐。王秀才如何。〔小旦〕又有二百两银子在此。〔与占收介占〕他还有么。〔小旦〕前日见我与说誓归来。连箱子都与我了。他怕也没了。〔占〕旣没了。捻他去罢。〔小旦〕妈妈且放从容。〔占〕我知道你与他好。你是我亲生的。还任你些性儿。若是讨的。容他不得。昝员外送了几次银子。今日王秀才出去。俺已着人与解官人说了。他两个一定来也。 

【麻婆子】〔净〕有钱有钱人争羡。猗顿与我使半年。有才有才人争羡。曹植见我走一边。〔丑〕天生我好心偏。囊空不贮一文钱。腹中墨水无半点。〔合见笑介〕和你富贵贤愚总妄言。

〔净〕解兄。李大妈请俺和你。不知如何。这里是他家。你叫一声。〔丑叫介占小旦见介净〕重劳相招。有何见谕。〔占〕员外不要性急。老身因王秀才不肯离俺大姐。定个金蝉脱殻之计。在武林门外税下一所空房。央俺一个亲的伍大姐住下了。今晚教王秀才与大姐去看姨娘。两口儿那里宿了。老身在此。把家火搬开。明日到那里。使王秀才先回。员外来接了俺娘儿与伍大姐去。那王秀才两头走空。必然回也。〔净〕好计好计。只怕日后也这等弄我。〔占〕员外说那里话。人有不同。休要取笑。〔净〕旣如此。我们且去。〔占〕略具小酌在荷亭上。员外不弃少坐。〔净〕不必了。〔丑〕员外不可辜他好意。〔净〕也罢。看一看。果然好荷花。将洒来。〔小旦递酒介〕 

【山花子】〔净〕若耶溪上春风面。倾城一笑嫣然。水沈微霓裳乍搴。江妃罗袜蹁跹。〔合〕比名花靑娥少年。千锺美酒供笑喧。红颜萎谢空自怜。不信天台别有神仙。

【前腔】〔丑〕六郞玉貌悲游辇。亭亭翠盖田田。走骊珠圆明露旋。鲛人夜泣重渊。〔合〕比名花靑蛾少年。千锺美酒供笑喧。红颜萎谢空自怜。不信天台别有神仙。

【前腔】〔小旦〕风回沼边。忽度桃花扇。冷香飞上诗篇。翦黄金葳蕤斗。姸玉奴徐步阶前。〔合〕比名花靑娥少年。千锺美酒供笑喧。红颜萎谢空自怜。不信天台别有神仙。

【前腔】〔占〕宸游画旃。太液新妆遍。宫衣巧妬双鸳。反魂香谁留可怜。还看解语婵娟。比名花靑娥少年。千锺美酒供笑喧。红颜萎谢空自怜。不信天台别有神仙。

〔净〕天热。不须酒了。我且去到武林门相接。〔占〕不可失约。〔净〕一定一定。小宴追陪散。〔丑〕平桥步月回。〔占小旦〕来朝申密约。花下有残杯。〔净丑先下占〕大姐。王姐夫将回了。你今夜与他到武林门去。决不可误。〔小旦〕我晓得了。〔占〕将新变故。重富轻贫。〔占下介〕 

【粉蝶儿】〔生〕满目黄埃。长天火云如炼。怪烛龙尙自加鞭。就淸凉还试展玉人纨扇。水亭中花色何如娇面。

方纔城外飮酒回来。不觉天色晚了。呀。大姐。这等热天。你每日铅粉全抛。今日为何浓妆不解。怕有人来望你。〔小旦怒介〕我一意与君。盟言在耳。岂可轻发狂言。将人奚落。有个姨娘。在汴京初来。住武林门外。待你同去看他。〔生〕天色晚了。明日去罢。〔小旦〕骨肉久违。急欲一面。和你乘此夜凉去罢。明日回来。不要拗我。〔生〕旣然如此。小生与大姐同行。〔小旦〕轿马已具在门首。 

【驻云飞】〔生〕缓鞚金鞯。烟霭龙城日暮天。水净流萤软。树密昏鸦战。嗏。黄鸟羽翩翩。寻芳游衍。宿稳花枝。已忘危巢恋。〔合〕明日重铺歌舞筵

【前腔】〔小旦〕鱼锁方严。宵柝重城玉漏传。灯火樊楼远。星斗明河转。嗏。牛渚思空悬。相看淸浅。乌鹊难凭。只恐佳期变。〔合〕明日重铺歌舞筵。

〔生〕异乡怜骨肉。



〔小旦〕未见已心惊。

〔合〕不惜履行路。



与君淸夜行。 

第十六出
访姨

【贺圣朝】〔旦扮伍氏上旦〕落花正是飘零。那知流水无情。暮朝云雨总难凭。看巫峡峥嵘。

烟花队裏窃兵符。九里山前列阵图。一笑曲中人不见。湘江疑■〈山童〉碧模糊。老身唤作伍大姐。前日李大妈税这所空房。央老身住在此间。妆乔弄假。脱嫌王商秀才。旣得了他千金。不可如此狠毒。这俺门户中的勾当。不要管他。受人之托。必当终人之事。昨夜娟奴与那王商秀才同到此处。不曾叙话。今日不免把一套谎话对付他。闲讲片时。待李大妈来。自有区处。 

【花心动】〔生〕殢酒粘花。到长安顿忘归兴。人有姬姜。盟有朱陈。何须更笑云萍。〔小旦〕参商骨肉浑无定。忻逢面还慰离情。〔合〕且共伊升堂欢笑。淹留淸景。

〔生小旦见姨妈介旦〕姐姐姐夫。夜来有慢。〔生小旦〕多有打搅。〔旦〕惶恐惶恐。姐姐。妈妈怎生还不来。〔小旦〕家裏无人。想必就到来。姨娘。几时不见我妈妈了。〔旦〕姐姐。我说与你。 

【好姐姐】〔旦〕忆从金舆远征。与你妈妈两个。连枝上分开双柄。姐姐。你那时纔有一岁儿。娇香稚蕊。今看玉树成。〔合〕知忻庆。山河破碎多萍梗。骨肉相逢眼自靑。

姐姐。你如今家中还有甚么人儿。 

【前腔】〔小旦〕那时侨居上京。娘和女相依形影。〔旦〕你妈妈怕也老了。〔小旦〕风鬟云鬒。今来鬓已星。〔合〕知忻庆。山河破碎多萍梗。骨肉相逢眼自靑。

〔旦〕姐夫仙乡何处。 

【前腔】〔生〕远居金乡古城。〔旦〕好好。元来是山东人。几时到来的。〔生〕探上国出墙红杏。〔旦〕姐夫是前年科举来。想是包了我家大姐。〔生〕靑楼梦觉。今将系赤绳。〔旦〕且喜取了大姐。正是一家骨肉。〔合〕知忻庆。山河破碎多萍梗。骨肉相逢眼自靑。

【宝鼎现】〔占〕骨肉骤见天涯。相逢反生悲哽。

〔旦〕呀。姐姐来了。〔占做悲介〕呀。妹子。二十年阔别。且喜容颜如故。〔旦〕姐姐。衰容凋谢。旧业伶俜。不足挂齿。且喜姐姐别来无恙。〔占〕将就粗安。〔旦〕姐姐请坐。〔占〕且住。俺三口儿都在这里。家中放不下。等王姐夫先回。〔旦〕怎么姐夫又要去。〔占〕家裏都是些讨的丫头。托他不得。姐夫是我的亲女壻。还须他去看顾家中。大姐陪你半日儿。晚上与我同回。姐夫。与你钥匙。快回去罢。〔生〕小生便行。北门锁钥应堪任。〔占背介〕东海捞针没处寻。〔生下占〕谢天谢天。我计成也。怎么得昝员外来。〔净上〕为忆桑中约。来寻梁下期。〔笑介〕算人眞自算。堪笑我痴迷。昨日李大妈约定赚了王商去。等我接他母子去。王商想是去了。此门正是。不免径入。〔众云〕呀。员外来了。快去打迭家伙房子。交还屋主。〔净〕房子还锁了。〔占〕锁他怎的。〔净〕等我明年到这裏望姨娘。〔占小旦〕又取笑。〔净〕有只小舡在城下。先请大姐上船。〔占〕这些家伙与我姊妹怎么去。〔净〕后边还有船来。〔占〕比这船大些么。〔净〕前船便是后船的样子。不要问。〔占〕员外只管胡说。且快上船。〔净〕大姐大姐。想我教解官人约你多少时了。 

【玉抱肚】〔净〕蜂媒曾订。恨花朝屡作变更。〔占〕大姐如今是你的了。〔净〕喜扁舟已逐鸱夷。且休论越败吴成。心中自省。人生大梦信无凭。蛮触徒然有斗争。

〔占〕那王秀才有限的钱。怎到得员外。 

【前腔】〔占〕狙奴徒逞。问囊空可得再盈。老身受员外厚赠。于心不安。怕辜他玉杵先投。使蓝桥早睹云英。〔合〕心中自省。人生大梦信无凭。蛮触徒然有斗争。

【前腔】〔小旦〕莺期纔整。为新欢已失旧盟。〔净〕章台柳。章台柳。往日靑靑今在否。 

小旦〕看长条攀折他人。想韩郞空赋靑靑。〔合〕心中自省。人生大梦信无凭。蛮触徒然有斗争。这王秀才两处寻不见你们。 

【前腔】〔旦〕狐疑难定。管敎它听彻层冰。大妈。又得老身与你成了此计。算玉车得解重围。也堪旌纪信功成。〔合〕心中自省。人生大梦信无凭。蛮触徒然有斗争。

〔净〕王秀才。你 

〔净〕重到天台访玉眞。



〔占〕三山不见海沉沉。

〔旦〕侯门一入深如海。



〔小旦〕从此萧郞是路人。 

第十七出
投贤

【生查子】〔生上〕多情燕子楼。马足空驰骤。欲探武陵春。迷却桃源口。

莫信直中直。须防仁不仁。方纔妈妈在姨娘家。教我先回。到他家裏。悄无一人。家伙都不见了。好怪好怪。莫非那些粉头乘机逃去。也不见得。不免再到姨娘家裏报他母子。迤逦行来。此间便是。呀。如何闭了门。开门。开门。〔做慌科又再叫介内应云〕这是空房。〔生〕早间有人在此。如何是空房。〔内应〕前日李妈妈税来吃酒。今日搬去。没人在此。〔生〕原来是烟花之计。早不信王便之言。如今把我囊赀哄尽。行李俱无。去住两难。怎生是好。将心托明月。谁知明月照沟渠。且住。前癸灵庙吕公到也认得娟奴。且去试问他平素踪迹。再去寻访。〔行科〕这裏是癸灵庙。缘何也无一人在此。开门。开门。 

【前腔】〔外上〕江村绝往来。树荫移淸昼。掩卷罢黄庭。谁把双扉扣。

〔见介〕呀。王官人。连日不见。李大姐不来么。〔生〕吕公。一言难尽。昨日与小生同去看姨娘。他母子住下。使小生先回。到家止有空房。都搬去了。〔外〕你还到姨娘家去。〔生〕已去了。也只是空房。〔外〕这等你被他计赚了。你怎么不防他。〔生〕前日犹自说誓。怎么防他。〔外〕官人。它一年在此与人说誓。不知多少。那里信得他。你这等久恋他家。必有缘故。〔生〕吕公。 

【红衲袄】我岂知他劣心情似风絮浮。〔外〕拿不定它。〔生〕错与他守盟言盘石厚。〔外〕不止你一个错。有令正么。〔生〕不下堂远弃了鸾凤偶。倚市门随着鹿豕游。他算得那楚重瞳垓下愁。赚得阮步兵穷途走。只敎我空戴南冠学楚囚。

【前腔】〔外〕官人。你本是搦管的紫微堂国士俦。运斤的丹凤楼天匠手。只为艳笙歌胡涂了金石奏。滥杯觞沈溺了钟鼎谋。管甚么王仲宣难上楼。曾子舆不蔽肘。你不到乌江不肯休。

【前腔】〔生〕他见我侈黄金囊未羞。便只待献红颜身可售。如今我囊金巳尽。只见那云归楚峡空余岫。却笑那水遶天台只漫流。〔外〕官人。你道他那里去了。〔生〕知他啭春莺何处求。多应向章台还折柳。又抱琵琶过别舟。

〔外〕官人。怎么不晓那娼家行径。 

【前腔】〔外〕他紫金钗是杀人的两刃矛。翠云翘是陷阵的三尖胄。罗网般迷魂衾与裯。酖毒的夺志觞和豆。若是贪恋他的。饶你邓通钱无尽留。便做子建才遭谗诟。人若是悔气的撞了他。不是寃家不聚头。

〔外〕官人。你如今怎么好。〔生〕便是。小生囊箧罄然。家园迢递。进退无路。特问公公指引。再去寻他。〔外〕官人。你寻他不得。老汉见这里解帮闲说。昝喜员外包了他家中去了。〔生〕好好。解帮闲曾与小生相交。若去问他。必然肯说。〔外〕这样人翻云覆雨。见利忘义。前日是朋友。今日也不认你了。官人旣无处去。只在老汉家中权住。温习经史。草衣粝饭。不须挂心。〔生〕如此多谢。但小生还要一见解帮闲。〔外〕旣然要去。老汉相伴同行。〔行介外〕这裏是他家。解小哥。〔丑〕谁叫谁叫。豪门送物鹅伸颈。好客临门鳖缩头。〔外〕小哥。头不是好缩的。〔丑〕学你的。〔外〕老汉还强健。没有缩头。〔丑〕近来学得乌龟法。得缩头时且缩头。一向一向。二位到此贵干。〔生〕小生特来相问。李家搬到那里去了。〔丑〕你不达时务。我又不是鸾凤官。那管得你这歪事。〔生〕当初是足下同去的。〔丑〕你这样人会嫖。我做甚么跟随你。〔生〕反面无情。非人所为。〔丑〕你这个败家之子。是个禽兽。反来说我。〔生〕不记得吃我的。用我的。就不认我了。〔怒介〕 

【大迓鼓】〔生〕衣冠似沐猴。肯嫌牛后。惯逐蝇头。纵苏张得志悬河口。也争知天道如钩。鬼蜮无端。令人怨尤。

【前腔】〔丑〕怜伊乳尙留。笑黔驴无技。辽豕堪羞。〔外〕他是饱学君子。不可粗卤。〔丑〕想仲尼亦似忘家狗。不信你这样人做官。也难知鵰鹗解横秋。黄口无知。令人怨尤。

【前腔】〔外〕君言且莫雠。他辙鱼方困。器鼠难投。小哥不要反了面。想买臣衣锦归白昼。也须知覆水难收。得失由天。何须怨尤。

〔外〕官人不必鬬口。回去罢。 

〔生〕词赋曾夸鸀鳿流。



〔外〕乡人今正贱东丘。

〔丑〕海翁不是忘机者。



〔合〕好为裁书谢白鸥。 

第十八出
截发

【一疋布】〔净上〕都将帅。拥兵权。四郊已晏然。谋谟谈笑酒尊边。腰间斗印悬。

事虏今怀将印。忘君曾竖降旗。笑骂从他笑骂。好官我自为之。下官因降大金。得此美爵。且喜北兵正劲。南朝甚靡。边境不扰。风尘宁谧。前日掳得些山东女子。多有从我的。只有巨野秦氏。誓死不屈。加以兵刃。全然不怕。欲要强逼他。他必然就死。却不可惜。今日不免带他出来。缓缓劝他。小校何在。〔末〕玉帐秋风肃。莲壶昼漏迟。覆元帅。有何钧旨。〔净〕快去俘囚中带巨野秦氏两个妇人来。〔末〕领钧旨。〔下带旦丑上介〕 

【霜天晓角】〔旦〕旧家庭院。燕麦今应遍。国破家亡命蹇。争如早丧黄泉。〔净〕 

你这妇人。怎么不肯顺我。〔旦〕忠臣不事二君。烈女不更二夫。断不学狗彘之行。玷衣冠之风。不改初心。宁蹈白刃。〔净〕小校。把这两把剑放在它面前。看他肯也不肯。〔掷刀介旦丑抢刀介净〕夺了夺了。〔旦〕吾头可断。刃不可夺。汝若近前。当手刺叛奴。然后自尽。将军不须苦苦逼我。你且回避。待从容梳妆。〔净〕得它心肯日。是我运通时。〔净末诨下丑〕小姐。你不从它。梳妆怎么。〔旦〕春英。我被它凌逼。故设此计。如今截发破面。残毁形容。他想也不要我了。倘或再来逼迫。将此宝剑。卧起操持。危急之时。自刎而亡。若这叛贼。因容颜损弃置了。留此残生。再见儿夫一面。也不见得。〔悲介丑〕小姐且莫愁烦。 

【忆多娇】〔丑〕身陨越。家破灭。无瑕白璧安肯湼。效北海累臣甘毡雪。〔合〕死殉全节。看虞姬剑血。

〔旦解发介〕古人云。身体发肤。受之父母。不敢毁伤。如今也顾不得了。〔悲介〕 

【斗蛤麻】〔旦〕我帛束玄云。知难再结。恨堕马妖妆。污人齿颊。我这头也不要他了。何况此发。头须断。发先截。〔悲介〕丈夫。白首无期。与君共穴。〔截发介合〕衷肠义结。鼎烹甘自决。忍耻轻身。待山崩海竭。

【忆多娇】〔丑〕你言剀切。我心断绝。捐躯有志坚比铁。拚靑冢孤魂悲沙月。〔合〕死殉全节。看虞姬剑血。

〔旦〕本为花容。误我受苦。今来也消瘦。〔悲介〕 

【鬬蛤麻】〔旦〕我玉貌芳姿。愁来又别。忍沐首膏唇。为容取悦。丈夫。你不在面前。那里再有眼看人。眉羞妩。目堪抉。我若失节呵。丈夫。九地逢君。赧颜厚甲。〔破面介合〕衷肠义结。鼎烹甘自决。忍耻轻身。待山崩海竭。

【水底鱼儿】〔净〕玉质天然。摧残更可怜。得成姻眷。胜邮亭一夜眠。

〔净〕这妇人不从我也罢。怎么截发毁容。这乱离世那个知道。 

【刬锹儿】〔净〕春红自破桃花面。杀靑谁纪柏舟篇。蛾眉逐征战。空悲少年。你若从了我。无限富贵。〔合〕瑶阶上仙。金屛妙选。离黍秋风。休思故苑。

【前腔】〔旦〕堂堂頍弁英雄汉。好施巾帼比红颜。〔净〕他到骂我似妇人。〔旦〕忘雠作鹰犬。偷生苟延。〔净〕我十万雄兵。害你一妇人。有何难处。〔丑合〕貔貅在前。从敎血溅。〔末〕娘子。回心罢。〔旦〕匪石吾心。休思再转。

【前腔】〔末〕头颅秃发如阗产。争敎蜀女且从桓。浮生疾飞电。何妨二天。〔合净〕你不见我许多姬妾。瑶阶上仙。金屛妙选。离黍秋风。休思故苑。

【前腔】〔丑〕生惭污迹同蝇黾。死留香骨兰荃。红炉任百■〈火夷〉。眞金自坚。〔合旦〕貔貅在前。从敎血溅。匪石吾心。休思再转。

〔净〕他旣把花容损坏。也没用了。还监在俘囚女子中。慢慢区处他。〔末应介〕 

〔净〕雪彩冰姿未足夸。



〔末〕穷途沦落困泥沙。

〔旦〕红颜胜人多薄命。



〔丑〕莫怨春风当自嗟。 

第十九出
赴试

【破阵子】〔生上〕残暑方归箧扇。新凉乍怯絺衣。故园梦有吟螀吊。荒馆愁应落叶知。旅怀空自悲。

〔重叠令〕〔生〕山阳忽奏桓伊弄。惊回一觉扬州梦。虫语自凄凉。游人增感伤。家园烟树眇。独鴈南来早。何处觅佳音。关河起战尘。王商。自从别了妻子。来此京都。不觉三载。尀耐泼贱烟花。将我闪赚。几至亡身。幸蒙吕公相留在家。仅免饥寒。温习旧业。想我空有满腹诗书。不能早取靑紫。展转人下。岂不自耻。况又家乡迢递。杳无信音。近闻张安国杀了耿节度。大乱山东。不知我妻子存亡若何。只为洛阳花好看。却教连理不成枝。〔生〕 

【玉芙蓉】长城五字奇。脱颖毛锥利。困泥涂吹彻。冷虀惩艾。记得王章家贫时节。与妻子对泣牛衣之内。我如今有王章之贫。又不得见妻子。〔悲介〕牛衣不共空流涕。狗盗无媒只噬脐。〔合〕身淹滞。谩高歌剑铗。乐道安贫。待时终觅上天梯。

想马周未遇。流落新丰。后来得常何荐他。做了大官。我终不然落后了。 

【前腔】新丰客思迷。望国乡心起。念长房不遇。岂堪缩地。天或者伸我。也不见得。埋龙自惜辉光蔽。失马难将祸福期。〔合前外上〕 

【七娘子】男儿未遂平生志。在穷途有谁怜济。学业三冬。鹏程千里。也知终是靑云器。

官人拜揖。〔生〕吕公拜揖。小生经年在此。多蒙恩顾。何以报德。〔外〕贫家澹薄。管待不周。惶愧惶愧。〔生〕小生一身得藉提携。已无忧虑。争奈家山兵燹。不知薄业山妻成废存亡若何。〔外〕官人何不且图归计。路上盘缠。老汉尽可效力。〔生〕小生不得一官。何面目见江东父老。〔外〕元来如此。今年正大比之年。官人及早打点入试。看你才学。取科第如反掌。不要蹉过。老汉有粗衣一袭。黄金十两相助你。〔生〕如此多谢。 

【鴈来红】盐车正可悲。荷孙阳得见知。他日呵。倘追风电康庄裏。蒭秣难忘义。奈李广未侯眞数奇。〔合〕时还遇。春风马蹄。向皇都夸得意。〔外〕念蛟龙久在池。挟风云会有期。看作霖雨乘元气。枯稿皆沾霈。那时节翁子东归免见嗤。

〔合前外云〕粗衣在此。〔生〕 

【朱奴儿】若非是绨袍见贻。悬鹑结安得蔽体。〔外〕但愿羔羊试委■〈施，虫代方〉。早襦袴政成千里。〔合〕须记取。推食解衣。得志后衔环再归。〔外〕黄金在此。愧不腆兼金馈伊。〔生〕这个决不敢受。〔外〕官人何故推却。又不是暮夜可畏。腰印能如季子稀。恐掷地赋声难比。

〔生〕小生当初因与这烟花设誓。将山妻玉玦。寄放此庙。如今再烦吕公与我收下。成名之后。取归见俺妻子。〔外〕谨领谨领。 

长安为客几经春。



一望关山泪满巾。

惟有感恩幷积恨。



万年千载不成尘。 

第二十出
观潮

【秋蕊香】〔净〕秋满碧梧枝上。飞叶已堪惆怅。〔贴〕织乌驰景。催华壮选。何妨欢赏。

〔贴〕木落风高天气淸。钱塘江上暗潮生。〔净〕吴儿十岁能欺浪。应为金多视死轻。大姐。今日看潮。酒已安排在此。且与你到江岸边闲看一回呵。〔贴〕员外请行。〔净〕呀。远远望见两个道士来了。〔末〕 

【北淸江引】蓬莱五城游半饷。回首遥天上。靑虵袖裏藏。白鹤云中放。乾坤一壶春自广。

〔末〕咱们方上云游。专靠烧丹炼药。江湖上觅利度日。闻得昝员外在此看潮。此人可哄。不免试他一试。〔诨介〕兄弟。近前稽首。〔见介净〕二位仙长何来。俺不知贵姓。有甚道术。〔末〕贫道马扁。略晓内事。〔净〕愿闻。〔末〕 

【北水仙子】一生身怪两轮忙。半颗丹成九转长。十年梦觉三尸放。问黄婆知未忘。把离龙坎虎能降。腹内婴儿长。胎中婉女藏。这事成了呵。白日翱翔。〔小旦〕 

这位师贵姓。〔丑〕贫道姓贝名戎。颇知外丹。〔净〕这个我每又好愿闻。〔丑〕 

【前腔】白铜除铁转晶光。锡软还知缩货强。逢铅脱皂成眞相。试倭铅金白黄。打红茆不犯砒礵。草汞干来易。灵砂母不伤。这事成呵。直甚千箱。

〔净〕此事却好。请二位到家下投拜为师。〔丑末〕容日叩谒。〔净〕在此间看了潮。今日就同家去。权且小酌一叙。〔末〕难得佳辰。遇着员外。又有大姐。不可虚度。各出小令。取乐何如。〔净〕是。妙妙妙。要两句古人看潮诗。第二句比着席间一位。后来还要顶一句古诗。小子占先了。仙长似内丹。我就说李白诗云。海神来过恶风回。潮似连山喷雪来。〔丑〕后韵。〔净〕好比丹成生羽翼。碧桃花满玉成堆。〔丑〕好一个仙人。〔小旦〕我就贝师父外丹之术。朱余庆诗云。暗雪喷山雷鼓声。客帆皆过浪难平。莫非丹鼎中央败。汞海翻秋失太淸。〔净〕好个没用丹客。这鼎银使不成了。〔末〕贫道斗胆。奉比员外。刘禹锡诗。八月淸声吼地来。头高数丈触山回。员外眞如福地多储积。郿邬黄金自作堆。〔丑〕好好一主大钱。贫道不当比着大姐。罗隐诗云。怒声隐隐热悠悠。罗隐江边地欲浮。大姐却似明朝送人别。泪珠常傍枕函流。〔末〕怎么有许多眼泪。〔丑〕那敎你有这许多钱。〔末〕原来见财起意。我和你来作甚么。〔丑〕休道本相。〔净〕将酒过来。 

【惜奴娇】天堑钱塘。泻沧溟千里滥觞。非妄分洪■〈氵〈夂上巾下〉〉。带束禹门岩障。遐想。罔象神奸。水伯冰姨。乘波呑浪。〔合〕凝望。想赤实自流萍。得似楚人曾赏。〔小旦〕 

【前腔】悲凉。霸业兴亡。问何如潮汐。几番消长。烟波上。磨尽古今英爽。踉跄。桂棹蒲帆。利舸名舠。缤纷来往。〔合〕惆怅。念击楫向中流。那有祖生襟量。

〔众〕潮来了。〔末〕 

【蛤■〈虫麻〉序】汪洋。析木扶桑。乍鲸鲵波巷。混迷霄坏。见银山初合。恍移蓬阆。神丧。风骤羽斾张。云屯骠骑骧。〔合〕影微茫。只见怒贾夷鸱。素阵风来乘涨。〔丑〕 

【前腔】迭宕。沃日汤汤。怕高陵为谷。倒翻银浪。看这神州百雉。忽惊摇荡。游漾。柔橹蚁队扬。轻身鸟羽翔。〔合〕且徜徉。不见射弩英雄。玉匣又陈宿莽。〔净〕 

【锦衣香】紫陌长。朱楼敞。绮縠香。珠玑晃。士女王孙。马蹄车鞅。〔小旦〕纷纷七贵竞新妆。花生绣芾。月偃明珰。〔合〕想人间乐事。称心怀几多豪放。浮蚁余春盎。管弦嘹喨。高歌胜集。无边淸况。〔末〕 

【浆水令】俨阳侯倏回肸蠁。望灵潮逡巡已降。〔丑〕高城落日半林黄。汀洲澹澹。烟景茫茫。〔合〕澄秋练。明似掌。遗钿堕羽纷相向。天街晚。天街晚。归人闹攘。纱笼照。纱笼照。巷陌生光。

【尾声】〔合〕千金莫惜供醅酿。对景逢时欢畅。来日阴晴未可量。

〔净〕请二位同回。〔末丑〕员外先请。贫道明日准到。〔净〕拱伺。 

纵酒高吟兴更饶。



帝城秋日似春朝。

一年好景君须记。



过了钱塘八月潮。 

第二十一出
对策

【上林春】〔外〕明镜无尘。朱丝恒直。南宫裏已看彻棘。英雄济济跄跄。多少靑霄门客。

〔外〕彤日罘罳映玉除。未央初驾五云车。万言独对天人策。借问谁如董仲舒。下官宋朝中翰林承旨。奉上命省闱校文。今日率领举子临轩策问。不免在此伺候。〔生〕 

【步蟾宫】初闻严跸传淸禁。丹墀肃卤簿方陈。日华浮动衮衣新。愿竭草茆忠悃。

〔生〕贾谊登朝日。终军对策年。校文升广内。抚剑入崇贤。王商。得蒙吕公助资应试。且喜成名。今当大廷敷对。圣驾已升殿了。〔外〕廷试诸生。不得近前。只此敷奏。皇帝淸问方今致治保邦之急务。各陈所见。以备采择。〔生〕臣对。臣闻国家之患。莫先于北虏。为治之要。在急于复仇。切见靖康中徽钦二圣。〔生〕 

【刮鼓令】鸾舆陷虏尘。竟号弓塞月昏。空梦断长陵坏土。朔漠当悲杜宇春。当时二三执政。立议和好。因循忘战。庙议主和亲。父母之仇不共戴天。兄弟之仇不反兵。与毡裘戴天。神人共愤。愿吾皇薪胆幸留神。念齐襄九世恨犹伸。

〔外〕方今国计。更有何者为急。〔生〕臣闻王者必亲中国以为天下枢。今中原旣失。偏安一方。非远略也。〔生〕 

【前腔】乾坤久战氛。叹黄图已陆沈。江左偏安如黑子。九鼎相将睨楚人。〔外〕只恐壤地褊小。不能兴复。〔生〕百里可行仁。包羞为痛。衣冠左袵。愿吾皇宵旰法惟勤。念太康一旅再兴殷。

〔外〕恢复之策。何者为先。〔生〕若欲兴师。莫先任将。 

【前腔】宣神武播闻。作鹰扬须虎臣。敌忾执俘仍辟土。可乏长城细柳军。命将得人。则邦家奠枕。国命此攸存。分符授钺。当专委任。愿吾皇推毂早咨询。念周宣方叔建殊勋。

〔外〕知人则哲。惟帝其难。何道可以遂得良将。〔生〕若欲知人。当先择相。宰相之职呵。〔生〕 

【前腔】贞庶尹秉钧。亮天工弼一人。看论道经邦廊庙。进退贤愚乂我民。宰相得人。则天下不劳而治。苟非其人。民受其殃。治乱岂无因。人情梦卜。前闻未泯。愿吾皇睿鉴别莸熏。念成汤伊尹学而臣。

〔外〕王省元诸策。条对详明。识见超异。天颜甚喜。就有玉音传降。〔生〕多谢先生提携了。〔旦净举袍笏上众〕 

【满园春】晁董文章入紫宸。神龙一跃到云津。袍赐椒宫。胪传金殿。名题仙禁。

奉旨。巨野王商。第一甲第一名。授翰林学士。鸿胪寺具鼓乐送状元归第。〔生谢恩介生〕 

【二段鲍老催】绳枢贱贫。分柴桑终淹此身。一朝发轫。向枫陛躬逢湛恩。康庄逸足骅骝迅。平生伏枥堪纾忿。看文章贵。五色丝。天机锦。十年牕下无人问。〔合〕声名一日天下闻。男儿到此眞豪俊。〔外〕 

【前腔】藏珠席珍。际亨嘉堪为凤麟。拔茅汇进。奉天语方传帝阍。神鱼烧尾轰雷奋。从前谢却泥沙困。看头颅异。淸路尘。依龙衮。还抒经济胸中蕴〔合前丑〕 

【节节高】官袍柳色醇。照靑春。玉骢蹀躞香街稳。姮娥近。绮绣围。箫韶引。红楼十二欢声震。长安得意花如锦。〔合〕簉羽夔龙赞明良。雍容载歌赓尧舜。

【前腔】〔旦占〕红绫御饼新。荐芳芬。八珍异馔天厨进。芝封印。玉笋英。泥金信。巍巍鴈塔荣光峻。玉阶金许联方寸。〔合前〕 

【余文】他年佩取黄金印。看宇宙崇功还振。始信文章可立身。

〔生〕对罢丹墀日未斜。



〔外〕相如词赋万人夸。

〔合〕春风得意马蹄疾。



一日看尽长安花。 

第二十二出
改名

【丹凤吟】〔净〕情如撒沙。耻如出胯。风流子弟光光乍。甘尽苦来。做场话靶。

小子为人最庸。生来便靠祖宗。岂知锅儿铁铸。饭饱不问农工。日日轻裘肥马。街坊惯吓儿童。谁料灾星照命。撞了烟花五通。只管吹弹歌舞。那知春夏秋冬。黄金视如土块。白镪当作靑铜。害得人离业破。反面不肯相容。教我有家难奔。跟他做个乐工。〔内云〕这是忘八。不好做他。〔净〕正是明知故犯。也因业在其中。昝喜。前日颇有家赀。因为这李娟奴。两三年间。破费几尽。又撞了两个炼丹的。哄我那辏千金。指望复本。被他夜间放火焚尽。拐了银子去。使我上无片瓦。下无寸土。这裏又要捻我出去。怎生是好。且待李大姐出来。计较则个。〔旦〕 

【行香子】弄柳拈花。粉黛从夸。有高枝任却栖鸦。相亲敢论俗子豪家。逐兴衰。观成败。受波渣。

〔净〕大姐为何愁眉不展。〔旦〕我两日为你受尽了气。不如死休。〔净〕我晓得妈妈要捻我去。只是我已无家可归。又且撇你不得。〔旦〕我却雇你不得。两日没使用。被你妨占。不好留人。妈妈打我。〔净〕你自留人。我不吃醋。〔旦〕人来见你。有甚名色。〔净〕只说是后生便了。〔旦〕且看妈妈怎么说。 

【石榴花】尤云殢雨。堪笑似飞霞。愁緖起。乱如麻。〔净〕是我累你受气。〔旦〕门庭谇语鎭喧哗。〔净〕许嫁我也空了。〔旦〕料今生难倚蒹葭。你也怪我不得。我是梁园艳葩。恨彩幡无力与东风嫁。也空敎碧玉多情。恐明朝又属豪家。〔净〕 

【前腔】娇红嫣紫。贪看洛阳花。胶与漆。似抟沙。毫厘千里定谁差。也空劳梦遶琵琶。我前日未来之时。豪腴可夸。想燎毛已被傍人诧。悔当初错认仙源。使刘郞归去无家。

〔占上〕人无千日好。花无百日红。只因一着错。满盘都是空。孩儿。家裏没柴没米。外边债主又来。你只贪快活。那肯雇我。〔内叫〕大姐有客。〔旦下占〕姐夫。我这人家。只图钱财。不顾礼义廉耻。你在此难道不要你使钱。不如归家。寻些营运。有暇再来。免得误你。〔净〕妈妈。你明知我房屋一空。妻子又出了家。人离财散。无处可归。不要奚落我。如今由大姐留人。〔跪介〕念我无家。容住少时。另有计较。人来见我。只假做后生便了。〔占〕要做便做。怎么假得。这是哄人的法儿。〔净〕你哄了千千万万人。我怎哄得你。〔占做怒介〕 

【泣颜回】塡臆气交加。子阳眞井底之蛙。〔净〕你女儿曾许嫁我。〔占〕呸。我的女儿。金屛幽雅。怎终敎彩凤随鸦。休如艾豭。便胡涂不肯相干罢。彼一时也。此一时也。不比前日了。也须知王谢堂前燕。应归百姓人家。〔凈〕 

【前腔】嗟呀。使我失光华。身依井闬。迹类天涯。〔占〕你还归去了罢。〔净〕人消物化便归去呵。怅黄台抱蔓无瓜。〔占怒扶净出介〕我不管你。快出门去。〔净〕妈妈。情愿做了后生。伏侍你家罢。〔占〕你若是不肯干事呵。莫怪我要打你。〔净跪介〕鞭策可加。论佣奴怎敢辞嗔骂。想何如季布难归也。髠钳自卖朱家。

妈妈。诸般肯做。只不要差我远去。〔占〕远去怎么。〔净〕怕你到姨娘家裏去了。〔打诨介〕 

〔净〕舞裙歌曲逐时新。



〔占〕散尽黄金只此身。

〔合〕寄语富儿休暴殄。



俭如良药可医贫。 

第二十三出
接望

【谒金门】〔生上〕愁思重。飞叶满阶秋送。回首家山归路永。几番频入梦。

〔阮郞归〕宫枹新惹。御炉香残。不知熏麝兰。八砖晴日度雕檐。紫薇花影团。箫引凤。镜羞鸾。梨云幽梦寒。故园长望路漫漫。相思枫叶丹。皂隶。衙门口伺候。怕有客来通报。〔丑介生〕王商。幸喜登第。叨蒙圣恩。备员学士。平生志愿已遂。羞耻尽雪。争奈我妻子远在一方。道路干戈阻绝。不能彀接得他来。共享富贵。如何是好。且待奏过朝廷。觅一差遣还家便了。我当初只道塡委沟壑。争知又有今日。夜来直宿。曾蒙招问。撤御前莲烛送归。这等荣宠。 

【风入松】靑藜宵永玉堂空。又金莲撤送。盘雕赐锦沾恩宠。是凿壁囊萤曾种。若非吕公警省。我已作他乡之鬼。几璺玉昆冈火中。须还念徙薪功。

昔人待贤。夏屋渠渠。每食四簋。以为隆礼。我今呵。 

【前腔】尙方珍馔给飱饔。尽天厨供奉。追思寄食眞如梦。喜充鼎雉膏成用。念不得糟糠妇同。空怀愧禄千锺。〔末上〕 

【谒金门】土宇方惊骚动。问辠欲全忠勇。天讨堂堂锄窃弄。肯将羣丑纵。

下官辛弃疾。昔为天平节度耿京监军。张安国贼杀耿京。下官志欲讨贼。单骑逃回。不想卧疾家居。忽已二载。方得请命王上。已下中书省诏遣张浚征讨。缘系重臣。又差学士王商慰劳。下官不免先到王学士寓所报知。此间就是。门上通报。〔丑〕报介。〔生接见介生云〕大人贵职。〔末〕下官天平节度监军。〔生云〕不是大人上表讨张安国么。〔末云〕谋之不衷。惶恐惶恐。〔生云〕忠义之士。何幸快覩。昨闻廷议。欲遣下官慰劳张节使。不知果否。〔末云〕圣旨已下中书了。〔生云〕辛大人。且试说耿公何以被杀。〔末云〕那耿节度三年之前。〔末〕 

【五供养】节旄初拥。铜虎承恩。保障山东。反戈惊内讧。玉帐殒元戎。〔生云〕那张安国后来如何。〔末〕他杀了耿节度。投了那金邦。称臣委质。狐鼠方私荣宠。下官一向卧疾家居。未抒袁粲志。徒抱伍员忠。幸喜得请于朝。阊阖天阍。已传丹凤。〔生〕 

【前腔】兵戈冗冗。目断枌楡。谩有新丰。〔末〕王大人离乡几时了。〔生〕一官方结绶。三载困飞蓬。风尘故园。荆棘空悲丘垄。〔末〕府中更有何人。〔生〕耦耕惭冀缺。举案忆梁鸿。〔末〕元来有夫人在宅。〔生〕为问柴桑。几时归咏。

〔丑堂候官上〕羽檄连朝暮。戎旃匝迩遐。将军待明诏。一举靖胡沙。自家中书省堂候官。奉丞相老爹之命。王学士衙中禀事。不免参见。〔见生介生〕你是那裏。〔丑〕中书省堂候官。丞相差来拜上老爹。圣旨差往张节度军前慰劳。请先治行装。命下便行。〔生〕回去拜上。已晓得了。〔丑应下末〕王大人。明日想必有旨下来。下官到寓所收拾。相待同行。 

【江儿水】暗想秦庭下。泪雨红。包胥怒血如泉涌。六月徂征王师动。螳螂敢奋当车勇。那叛贼呵。怎保醢鸡天瓮。〔合〕献馘来归。听取凯歌传讽。〔生〕 

【前腔】举目山河异。豹虎丛。纵横胡马腥膻众。四牡委迟心无恐。王程靡盬遑将奉。辛大人。你此去纲常增重。〔合前〕 

〔生〕眼中羣盗尙纵横。



谁识逋逃家客情。

〔合〕边将祇今多卫霍。



犬戎巢穴一时平。 

第二十四出
传旨

【宜春令】〔外净上〕忆当年汗马劳。矢石间功成建旄。维藩隆委。犹惭颇牧营边徼。扫寇雠玉辂重归。奠邦家金瓯还保。〔合〕方显事君以忠。史书垂耀。

〔鹧鸪天〕〔外〕天地尘昏九鼎危。大貂曾出武侯师。一心忠赤山河见。百战功名日月知。传诏日。受降期。征西车马羽书迟。金舆远幸无人问。正是将军效死时。下官非别。乃是张浚。见任江淮节度使。于时多难。累立战功。得蒙圣恩。方推重鎭。如今全师驻札淮阳。且喜军威远播。胡虏侧目。渐有兴复之机。曾奈庙堂决策。动辄龃龉。如何是好。不免整饬戎务。待时而动。众小校何在。〔内应介外〕方今秋高马肥。恐有胡骑犯境。传令各营将士。用心设备。〔外〕 

【前腔】遍淸淮秋已高。乱悲笳边风怒号。胡儿铁骑。莫敎牧马沙场草。立战功须要搴旗。壮军声何妨增灶。

〔合前外〕辕门外甚人喧嚷。〔净〕吿老爹。圣旨到了。〔外〕疾忙迎接。〔生〕 

【转仙子】四牡皇华关山道。奈鞅掌迢遥。〔末〕边塞静狼堠烟消。禁远龙城天渺。〔合〕见辕门正肃。万骑弓刀。

〔末〕王大人。此间帅府。和你径入。〔外接介生读〕皇帝手勅。付江淮节度使张浚。顷者张安国贼杀节度耿京。叛降金酋。荼毒东土。渎纪犯顺。实撄朕怀。卿之忠勤。朕所倚赖。特遣近臣。慰劳军前。其率全师东征。讨贰胡虏者。俘馘以闻。爰有殊赏。以答元功。辛弃疾可授行营都总管。执功迁擢。往哉毋忽。〔众谢恩外〕学士大人请坐。〔生〕节使大人请。〔外〕总管坐了。〔末〕不敢。〔坐介外〕学士大人。远劳衔命。何以克当。〔生〕王命下临。安敢自惜。君父之雠。臣子共愤。望大人早蚤兴师。〔外〕下官素有恢复之志。曾奈庙议蹉跎。是以如此。想京都不胜黍离之恨。 

【梁州序】龙盘皇国。霞开淸庙。叶满空官驰道。甘泉宸驾。鸾旗远簇江皋。当时扈跸之臣。那有血沾嵇绍。担荷桓康。负耻终难效。自今当誓死破贼。玉门拚白首。老班超。直取扶桑铜柱标。〔合〕图死战。靖羣盗。君恩誓却捐躯报。社稷植忠孝。〔生〕 

【前腔】登坛名将。专征元老。帷幄从容谈笑。谋谟先定。胸中已失萧曹。试看亚夫营垒。光弼旌旗。武略由来少。汉家应只数。霍嫖姚。一寸心悬日月高。

〔合前外〕辛总管。耿元帅当时也有将才。〔末〕 

【前腔】拟掀天独树勋劳。奈溘露先逢残暴。如此呵。但荆榛荒冢。断猿啼啸。下官今日空有新亭悲愤。入厕孤忠。白刃诚甘蹈。一封天子诏。下丹霄。结束征车换黑貂。〔合前净〕 

【前腔】建保厘东土旟旐。膺宠眷西征裘帽。这桓桓神武。并驱方邵。谩有围碁别墅。诛月高楼。国事萦怀抱。山河兵革裏。羽书交。折戟沈沙铁未销。

〔生末〕今日王命敷宣。将军领兵。须索在意。〔外云〕谨领谨领。 

〔外〕奉命山东抚乱师。



〔生〕日驰三百尙嫌迟。

〔合〕羌胡血变黄河水。



枭首当悬白鹊旗。 

第二十五出
梦神

【忆秦娥】〔旦上〕神不定。秋声到夜偏难听。〔丑〕偏难听。酣风战叶。萧萧相应。

〔醉太平〕〔旦白〕愁多病慵。心间梦中。未归游子如蓬。阻关山万重。〔丑〕离魂感悰。牕寒夜空。不禁斜月疎钟。〔旦〕更长天断鸿。春英。我和你当初被这贼掳来。几番临逼。因我截发毁容。又得这口宝剑自卫。仅免污辱。此贼一向跟随兀术征战。把我拘囚在此。二年有余。指望得见儿夫。忍死以待。我想起来。怎得个团圆之日。不如乘此贼未回。决意自尽。免遭毒手。〔丑〕小姐请自宁耐。且待临难而死。未为迟也。〔旦〕你看囹圄寂静。秋夜萧条。怎捱这凄凉之景。〔旦〕 

【山坡羊】夜迢迢圜扉人静。气萧萧桁杨秋冷。露蒙蒙月轮半明。昏惨惨照我形和影。旅鴈征。嘹嘹入塞声。昔人曾托鴈足传书。如今纵寄得书呵。长安荡子居无定。怕泪血空缄素帛行。〔合〕浮生。春来薄似冰。离情。秋来叶又零。〔丑〕 

【前腔】恨绵绵鸾分靑镜。心怨怨瓶沈深井。语凄凄闲阶候蛩。幽寂寂一室如悬罄。魂暗惊。谁家砧杵鸣。想这时节寒衣都成了。我官人呵。天涯正切无衣咏。肯信寒衣寄不成。

〔合前丑〕小姐。夜深了。和你去睡罢。〔旦〕我也要睡了。〔睡介旦〕春英春英。我也顾你不得了。叛贼归来。倘又逼我。少不得也是死。不如先死。落得完名。本待拔剑自刎。又恐血污衣裳。不若解下裙带。绞死便休。〔旦〕 

【二郞神】罹灾眚。叹三年把身拘坎穽。念修短荣枯皆已定。要成仁取义。鸿毛视死何轻。古来烈女。多少慷慨杀身的。刎颈投崖心耿耿。谁待去偷全首领。烈铮铮。史书上敎人永播芳声。〔旦〕 

【啭林莺】丈夫呵。和伊结发同死生。你如今呵。存亡尙自难明。我便先死了呵。在九地黄垆须待等。只怕似从前玉玦无凭。眞成薄命。罢罢。纵然地下不能见你。也落得个不亏名行。泪盈盈。料此身终天抱恨幽冥。

〔拔剑看科〕这口宝剑。与我相守三年。今日何忍弃他。 

【啼莺儿】鱼肠出匣风雨鸣。想你铸时节呵。雄雌跃冶曾并。奈一朝分影丰城也还同我孤另。我想子胥文种。这等忠贤。不免镯镂之厄。何况于我。便镯镂沾濡血痕。剑呵。要学你心肠刚硬。徐君爱季札之剑。悬于墓上。我要你为殉。那得葬所。想靑萍。高悬宰树。何处是佳城。

卧起操持。多亏此剑卫我之身。今日永别不免拜他几拜。〔旦〕 

【御林莺】操持久。卧起幷。幸无他豹虎撄。不堪长别添悲哽。不是我弃了你。将成令名。须拚此生。蜉蝣那得延俄顷。恨难平。山头化石。只作望夫形。

〔做绞科倒地介外〕神理昭昭疾。天明听视长。为非有鬼责。作善降百祥。吾乃癸灵庙神是也。庙在钱塘江上。王商状元妻子秦氏庆娘。被掳守节。自绞而死。此人后当两国封恩。不久夫妻重会。不免救他还魂则个。鲸波使者何在。〔净上舞介外〕卽忙与我掣断衣带。救取烈妇返魂。〔净救介外〕秦庆娘。抬起头来。听吾分付。叛贼将诛灭。夫君已显荣。团圆逢玉玦。咫尺在神京。大抵乾坤都一照。免教人在暗中行。〔并下〕 

【忆秦娥】〔丑〕新霜初入衣裳冷。荒鸡叫断惊魂醒。天色明了。〔见旦做诡介〕呀。小姐苏醒了。〔旦醒介旦〕惊魂醒。梦中神语。分明昭应。

〔丑〕小姐为何如此。〔旦〕我想叛贼回来。恐遭其手。夜来解带自尽。忽见两个天神救我。明明说道。反贼将灭。夫君已贵。不久神京玉玦再逢。或者丈夫得了功名。也不见得。只不知我几时得见玉玦之而。〔作悲介丑〕小姐。鬼神之理。不可不信。且自安心待时便了。 

【黄莺儿】〔旦〕冥漠有归程。向沟渠甘自经。瓦全争愿图侥幸。若得见我丈夫呵。花开雨晴。云收月明。似秦生破械天心应。〔拜天介合〕谢明灵。精神感格。从此是余生。

【前腔】〔旦〕天暮若为明。顿敎人涕满膺。三年缧绁相依凭。若依梦中之言。镜分可幷。珠沈再征。神灵救你。也非偶然。想河神不为琼缨请。〔合前〕 

〔旦〕平生坚节傲冰霜。



〔丑〕一点丹心格上苍。

〔合〕千古纲常终不死。



汉宫徒说返魂香。 

第二十六出
掳忠

【梁州令】〔外上〕绝江向夜卷红旌。伺南国游兵。暗维舴艋待扬舲。〔末〕杨柳岸。桃叶渡。蓼花汀。

萧萧落木大江空。宿鹭州边断苇中。亭长舣船知有意。恐教项羽过江东。自家乃是金国元帅相锜部将季筹。俺主帅见在眞州驻兵。差俺领一枝军卒。江上巡逻。打探南朝军机消息。此间已是金山了。谋克过来。〔末应介外〕今夜月明。恐有南人渡江。和你轻舟伏在芦苇之中。但有人来。卽忙拿住。〔末〕领钧旨。 

【四边静】〔外〕淸秋净练方澄碧。烟空楚天夕。一举困曹瞒。周郞有奇策。〔合〕旌旗偃抑。藏机遁迹。沙渚月明寒。扁舟定谁识。〔末〕悲风野树生萧瑟。衔枚枕长戟。半渡击龙且。淮阴已先得。〔合前做移舟伏睡科〕 

【梁州令】〔生〕玉堂金马鲁诸生。为王事遐征。似宣尼微服宋郊行。风月好。秋江上。暮潮平

虎穴游行独怆神。孤忠宁似伍胥眞。见葭极月连沙岸。谁是沈舟渔丈人。王商奉命张宣抚军前慰劳。竣事还朝。来到瓜州。虏骑出没之地。怕有疎虞。将随行骑从顿放十里之外。微服轻身渡江。此间到有个小船。不免叫他渡过江去。〔叫介外末做听科〕这是个南人声音。快撑船就岸。〔见介生上船见外做惊科外〕好好。正是南朝人。拿去拿去。〔生〕我是个书生。拿我怎的。〔外〕正要拿你。谋克。先到金山寺去。〔做行到介外〕疾忙报主帅。拿了一个南朝书生。覊禁金山寺中。听候钧旨。〔末应介外〕先生此行何往。〔生〕你不必问我。〔外〕先生必有谋王断国之才。俺敢举你主帅军前重用。立取富贵。〔生〕你不知道。 

【四边静】〔生〕天池彩凤双飞翼。安能止荆棘。许国有葵心。苌弘血同赤〔合〕临安帝邑。长江限隔。归去节毛零。相将鬓丝白。

〔外〕如今金国强盛。不比往时。〔外〕 

【前腔】凭陵冒顿眞勍敌。楼船久无绩。城下旧盟寒。栾盈几时释。

〔合前外〕先生有此人才。时下与南朝相征。正要战书。烦与俺一作。〔生怒〕 

【福马郞】五色如椽余彩笔。肯效中郞贵。从叛逆。你若要俺做呵。但有征蛮诏。喩巴檄。〔合〕生死竟难测。忠和义一似海沈石。

〔外〕你不见李陵。 

【前腔】〔外〕汉将英雄图死击。深入单于地。还屈膝。他便有才呵。谩说河梁句。水阳什。〔合前〕 

〔生〕苏武餐毡阨数穷。



〔外〕张巡嚼齿竟成空。

〔合〕紫台月落关山晓。



十载长安是梦中。 

第二十七出
侵南

【北新水令】〔净〕龙争虎斗几年余。解征鞍华山归牧。手中持玉节。腰下佩金鱼。脱却戎服。把貔貅暂停驻。

下官张安国。自投顺北朝。收复山东。累官都元帅。一向提兵。跟随郞主征战。今方罢战归来。且把三军暂憩。想俺凭着武艺。历了多少死战呵。 

【北庆宣和】撼动天关与地轴。到处收复。你只看那血战韩彭在何许。势与命欤。

算这功名也没用处。到不如弃官归。 

【北折桂令】〔净〕我爱杀那陶潜五柳疎疎。柳下东篱。多少黄菊。直待要迷却诗魔。勾将酒债。掷了兵符。问甚么台筑就风云双毂。赋裁成华藻三都。谩问贤愚。那论赢输。俺如今呵。急待悬车。谢却居诸。

【北鴈儿落】〔末〕冷飕飕霜芜蘼绿汀。阴惨惨风叶酣红树。忽律律星驰一道尘。愁黯黯夜走千山路。

早已到辕门上了。吿主帅机事。〔净〕探子。有甚么声息。〔末〕 

【北得胜令】乱纷纷插羽晓驰书。急争争张弦夜鸣镞。〔净〕还见甚么。〔末〕骤昏昏四下裏尘头聚。〔净〕这是车骑来了。〔末〕闹喳喳林端鸟雀呼。〔净〕莫不是有伏兵。你见他多少军马。〔末〕密匝匝的征车。扑通通不住价喧鼙鼓〔净〕有步卒么。〔末〕猛赳赳武夫。〔净〕有多少旌旗。远悠悠斾旃呵想你趁逐。

〔净〕他为甚么起兵。 

【北鸳鸯煞】〔末〕辛监军妄奏南朝主。〔净〕元来辛弃疾那厮一个领兵。〔末〕降皇宣恼杀张安抚。〔净〕他几时过淮。〔末〕十万雄兵卽时飞渡。〔净〕他那裏有甚么阵势韬略。管甚么数组风云。韬略谙龙虎。〔净〕他军马到那裏。〔末〕未捣幽燕。直待要收东鲁。须索是张武斾。建牙纛。及早辕门戒戎伍。

〔净〕不怕他。急忙整理迎敌。 

【北络丝娘煞尾】〔末〕俺这裏片时间扬威奋武。管教他一霎时地缺戕破斧。

〔净〕军门都尉何在。〔丑上〕靑海闻传箭。天恩报合围。一朝提剑起。上马卽如飞。覆主帅。有何号令。〔净〕南朝遣张浚统兵来取山东。你先领一万步卒。五十里外掘一陷坑。别遣骁将领兵。一路埋伏。相机截杀。俺大军随后而来。一鼓擒之。乘胜杀向南朝。论功升赏。〔众〕领钧旨。〔净〕 

【南倒拖船】严部伍。选征徒。选征徒。登城奋臂且高呼。且高呼。纵有如云千万旅。长平战骨尽敎枯。尽敎枯。〔合〕学取中山张刺史。乌丸戈甲混舆图。

【前腔】〔丑〕占旸雨。相孤虚。相孤虚。兵家神变在须臾。在须臾。设伏疾趋乘隘险。马陵万弩定先储。定先储。

〔合前〕。 

【前腔】〔末〕乘胜去。袭皇都。袭皇都建瓴南下好长途。好长途。一拔金城如压卵。逡巡衔璧出降车。出降车。〔合前〕 

〔净〕放火烧奚怅。



〔丑〕分旗筑汉城。

〔末〕十年骑战马。



〔合〕今日始知名。 

第二十八出
交兵

【女冠子】〔外上〕鹔鹴裘冷。凄风淡日边城。破垒残营。黄沙白草。但闻断角悲笳相应。〔末〕彤庭今得请。更喜方叔桓桓。千里提兵。〔合〕为看宣威神武。阃外一声将军严令。

〔外〕卫靑开幕府。杨仆将楼船。〔末〕欲断阴山路。单于莫近边。〔外〕辛总管。这是那裏。〔末〕吿元帅。正是东平境上。〔外〕传令三军。安营造饭。克期交征。怕有伏兵。先遣一将搜山开路。〔末〕领钧旨。〔传令介〕 

【柰子花】〔外〕统熊罴万骑天兵。度山川古碛分营。藏机蓄锐。歼夷鸮獍。张九伐庙谟先定。〔合〕且须听。把功业早铭锺鼎。

【前腔】〔末〕看雕戈镂甲峥嵘。尽褰旗斩将豪英。腥膻羣丑。一朝戡定。试七擒运筹决胜。

〔合前末〕吿主帅。营垒已安。行伍皆备。就来进兵攻击。〔外〕快去快去。〔众〕援桴且作三军气。夺槊还枭大将头。〔下〕 

【金钱花】〔净领众上〕铁马逐电飞腾。飞腾。甲士如虎横行。横行。秋风吹劲绿弓鸣。挥羽扇。掉云旌。整部曲。快先登。

〔净〕前面尘头起处。想是南朝人马。快摆了阵势。〔外领众上〕 

【前腔】〔众〕聚米先识山形。山形。破竹方振军声。军声。看千羣面缚向天京。狐兔穴。尽沙崩。还再筑。受降城。

〔外〕上前打话。〔丑诨介末〕那叛贼。耿元帅有何负你。把他夷灭。天兵到此。兀自不肯投伏。〔净〕天命在内。非汝鼠辈所知。上前交战。不须口舌。〔做战缚净介外〕张安国。你这厮当元是耿节度裨将。谋杀了他。投了北虏。背人之德不义。斩人之祀不仁。废臣之节不忠。今日到此有何话说。〔净乞命介外〕把张安国槛车囚解到御前。随住家属俘囚人口。俱到京师处置。〔众应介〕 

【生姜牙】〔外〕天河洗甲兵。蠢蛮荆。长蛇封豕空驰骋。衔王命。讨不庭。扫侵境。岱山哀哭无苛政。〔合〕捷书先奏未央宫。他年麟阁扬名姓。

【前腔】〔末〕终军愤未平。请长缨。卢龙已系单于颈。迁商鼎。鞭楚平。城鄢郢。除凶雪耻功全盛。〔合前〕 

【前腔】〔丑〕戎车甫载征。俨雷霆。徐方枕奠淮夷静。疲癃拯。黎庶宁。衣冠幸。汉家营垒旌旄正。〔合前〕 

〔外〕贰师殊赏悬。



〔末〕三箭天山定。

〔丑〕借问行路人。



〔合〕何如霍去病。 

第二十九出
商嫖

【三台令】〔小旦〕绣帏香合豪奢。何以中林兔罝。暗裏自伤嗟。又还恐打草惊蛇。

不如意事常八九。可与人言无二三。自从昝喜来俺家中。把家赀荡尽。此人别无养生之术。捻他不去。情愿做了小郞。叫他做招财。因被他使酒作闹。人都怕来了。妈妈怀恨。要害他性命。是我不肯。虽然如此。终非久计。怎生是好。正谓可人期不来。俗子挥不去。〔净〕此处不留人。那有留人处。大姐喞喞哝哝。说些甚么。〔小旦〕招财。你如今不可使酒。人面前露出本相来。只说俺家没上没下。〔净〕你这人家有甚么上下。我如今再不了。〔小旦〕走起去。有客进来了。 

【吴小四】〔丑〕风又狂。雪又斜。邻家无酒赊。忽听弦歌在那些。望却朱楼近狭邪。何妨驻小车。

彩云楼宇傍江开。乘兴探梅踏雪来。欲解千金供买笑。〔净〕看君明岁做招财。〔小旦见丑介丑〕这个小郞到有些文彩。他说我招财。好利市。好利市。〔净〕说我的招财。〔丑〕怎么说。〔小旦背扯净介〕官人不要说他。它说姐夫到此。定有赏赐。却不是他招财。〔丑〕正是正是。〔小旦〕官人贵姓何处。〔丑〕我是江西茶商冯五郞。〔小旦〕莫不是当初冯魁员外一家么。〔丑〕正是正是。我有一担好茶。送与大姐。〔小旦〕怎么用许多。〔丑〕如今子弟吃空茶的多了。〔净〕我不是吃空茶的。〔丑〕呵呵。这奴才你到是子弟。〔净〕俺不是子弟。你便是徒弟。〔丑〕怎么徒弟。〔净〕要你替头。〔小旦扯净介〕快整酒来。〔净诨下丑〕怎的这小郞没规矩。〔小旦〕元有些风顚病。〔净〕有钱鬼可使。无钱身做主。酒在此。〔小旦〕冯官人。且请一杯。〔丑〕大姐。央你唱一套马东篱百岁光阴。〔小旦做北调唱介丑〕我不喜北音。要做南调唱纔好。〔小旦〕也罢。 

【集贤宾】〔小旦〕光阴百岁如梦蝶。回首往事堪嗟。昨日春来花又谢。急罚盏夜阑灯灭。秦宫汉阙。但衰草牛羊平野。〔合〕无话说。尽废了渔樵周折。

〔丑〕我也学你唱个儿。 

【前腔】〔丑〕荒坟废垄余断碣。纵横不辨龙蛇。投至得狐踪与兔穴。问多少英雄豪杰。魏耶晋耶。恨鼎足三朝分裂。

〔合前〕我也唱一个儿。〔净〕 

【莺啼序】天敎伊富莫太奢。无多好天良夜。富家郞直恁铁心。空辜锦堂风月。斩眼间红轮又西。靑镜裏朝添白雪。〔合〕鸠计拙。胡芦提且敎妆呆。

〔丑〕到是招财唱得。赏酒与他。〔做与酒净背扯小旦替饮丑做见介小旦遮掩科〕 

【前腔】〔小旦〕人生迅疾坡走车。上床鞋履相别。喜红尘不到门前。靑山正补墙阙。又屋角偏遮绿阴。雅称我竹篱茅舍。

〔合前丑〕招财。斟酒与大姐。〔净斟酒飮残与小旦丑做见介小旦掩介〕 

【琥珀猫儿坠】〔丑〕晚蛩吟罢。一觉甫宁帖。万事鸡鸣无罢歇。争名夺利几时彻。〔合〕差迭。穰穰蜂衙蚁兵蝇血。〔净偷酒醉〕 

【前腔】〔净〕裴公绿野。陶令白莲社。爱杀黄花秋那些。带霜紫蟹煑红叶。〔合〕欢悦。几个登高酒杯时节。〔净做醉席上诨介〕 

【尾声】莫敎北海来淸夜。嘱付顽童记者。为道东篱醉了也。〔丑怒骂净闹介净〕 

冯五郞何必太猖狂。招财有万贯尽了怕还乡。他家无别干。学得会烧汤。你来定折本。与我凑成双。〔丑〕元来这等。去了去了。夜静水寒鱼不食。满船空载月明归。〔下小旦怒介〕今日接这个人。你又赶去了。〔净怒介〕你这反面无情。泼贱烟花。前日怎么奉承我。如今便这等相待。〔小旦〕不识羞。你自不争气。没了钱。却怨谁来。〔占将碗上〕人无害虎心。虎无伤人意。昝姐夫不要恼。再吃这碗酒。教大姐陪你歇罢。〔净〕妈妈从来不达时务。今日这等好。〔做飮酒吐介占〕大姐。扶他后边水阁上去。〔小旦扶下荒上〕妈妈。扶得去就死了。怎么好。〔占云〕不妨。想他在此打搅。不得了时。方纔与他这碗药酒。酖死了他。后边水阁。正近大江。等到更深。推下水去。昝喜昝喜。这是你自取之也。休要怪我。我这样人家呵。 

【北醋葫芦】饶你有黄金盛满车。到得来似汤浇雪。谁敎你有钱儿全不想没时节。你贪着凤枕鸳衾锦绣叠。换得个鹑衣百结。这的是下场头受用好豪杰。

〔小旦〕平生只好酒。今死在酒中。 

【么】你则与荷锸刘伶争较些。每日价躭图曲蘖。谁知道殷懃呵杯酒有弓虵。〔占〕这样人弄得个死无葬身之地。〔小旦〕只索向海藏龙宫寻地穴。便是你高封马鬣。不枉了风流浪子自差别。

〔占〕得好休时便好休。



〔小旦〕风流子弟下场头。

〔合〕假饶决尽湘江水。



难洗今朝一面羞。 

第三十出
渡江

【金蕉叶】〔生〕痛伤痛伤。怎敎人随波逐浪。天独向野寺凄凉。人谩忆故园惆怅。

〔吴小四〕〔生〕花满空。絮满空。天女裁冰云出工。江寒夜正中。云几重。树几重。上国冥迷楚水东。难凭雁帛通。下官因奉朝命。慰劳张宣抚。回到京江。被金酋所虏。拘幽在金山寺裏。逼俺降顺。几番待要骂贼而死。争奈先人坟慕。尙在山东。妻子不知存亡下落。俺若死了。使文正公之祀斩然血食。岂不可哀。权且隐忍偷生。只不屈节便了。虏将季筹。在此监守。这两日左右将校。俱往眞州。俺已阴砺霜刃。捱至更深。待他熟睡。手杀这厮。逃走南还。方称吾意。你看那寒天雪景。山色江声。好惨人也呵。 

【山桃红】飘风密雪。独夜空江。浮玉荒寒嶂也。古渡渔灯起。野色正苍苍。混霄壤。入微茫。说谩鹤氅游。驴背吟。羔儿帐也。何似忠臣遥海上。叹身世顚危。触景可沾裳。

【下山虎】〔生〕嵯峨莲宇。灿烂银妆。还璧惭无计。宵闲玉堂。学不得李愬功成。到做袁安卧僵。远望。思归心易伤。百感空悲壮。令人断肠。何况山川非故乡。

〔做听介〕且喜贼将酒酣寝熟。正好下手。〔取刀看科〕鬼雄好向阴风语。怨血教沾匕首红。〔生下提人头上〕 

【蛮牌令】〔生〕湛卢锷怎能障。楼兰血溅寒光。剩有孤魂依宿莽。啼落月。啸淸霜。却恨那秦庭环柱。尽羞他博浪逋亡。念甘陈于今有光。待阴山还虏名王。

【尾声】天南故国徒神往。隔盈盈一水正相望。何事折苇难航。

天色将明。山僧未起。正好渡江。怎么得个船来。且到岸边一看。呀。远远望见一个小船来了。〔叫介末〕来了。来了。〔生〕待把首级藏在囊中。方可上船。〔末扮梢子摇船上〕 

【桃李争放】〔末〕烟际惊闻唤渡。一叶轻移兰桨。

自家江上渡子。这金山寺多有胡人驻扎。日常不敢近前。如今听得是南人声音。把船摇傍岸去。〔见生介〕呀。官人。你要那里去。〔生〕往南岸去。〔末〕这等快上船来。〔生下船末看惊介〕官人。我不渡了。囊中是个人头。你身边一口宝刀。血漉漉的。不要累我。你上去也罢。〔生〕快不要。俺是南朝使臣。前日过江。被胡酋虏在金山寺中。被俺夜杀守者。脱走还朝。渡江到南岸。重重赏你。〔末〕元来如此。请大人稳便。小人卽忙驾船。 

【庭前柳】〔生〕岐路正亡羊。喜津口出鸣榔。函关人已去。汉阙道何长。〔合〕片帆冲巨浪。正彷徨。问何如访戴行藏。

【前腔】〔末〕血滓太阿铓。看腥污髑髅囊。子龙浑义胆。许楮有刚肠。〔合前〕 

〔生〕圣主怀冰愤未消。



小臣冲雪敢辞劳。

〔末〕匈奴自此知名姓。



休傍阴山更射鵰。 

第三十一出
索命

【月儿高】〔小旦病上〕彩鸾凋尽。罗衣久宽褪。秋晚隋堤柳。惭咏黄金嫩。曲局双髦。红销颊边粉。昨日专房宠。今日谁来存问。野草闲花争较春。落尽东风无主人。

〔南柯子〕舞态闲中忆。歌声梦裏寻。烟花行径足伤心。无那三般老病死相侵。鬼症淹难起。孤房冷自深。偏教今日苦难禁。悔却从前错认是知音。妾身自从妈妈谋杀了昝喜。心神恍惚。得这症候。十分沉重。家裏料我不起。再无汤药看顾。做这样人。也是前生业障。不如早死为强。妈妈今日也不来看我了。神思困倦。暂且打睡一番。〔净扮鬼上〕 

【五方鬼】〔净〕只为风流命先殒。鸱夷稔怨越江滨。厚地茫茫将雪愤。申生得请下天阍。

昝喜生前只为娟奴。家破人离。被他药酒酖死。沈于江中。含恨九泉之下。幸得癸灵大王见了。差鬼使引来索命。思想起来。虽是虔婆杀我。娟奴是祸首罪魁。追了他去。这虔婆先受阳诛。后遭阴对。呀。鬼来了。〔丑〕 

【前腔】破浪凌波步来紧。灵旗倏忽转风云。孽自人兴谁管得。还敎诅楚悔嬴秦。

吾乃癸灵部下鬼使。只因李娟奴每每到俺大王祠下说誓。口是心非。侮慢明神。欺诱良善。罪恶盈满。差我引取寃家。同来索命。昝喜怎生不见。〔净见科丑〕此间是他卧房。与你入去。〔小旦惊介〕有鬼有鬼。〔净丑下介〕 

【月云高】〔小旦〕鬼神难信。惊魂已先引。伯有今为厉。二竖还乘衅。恨我无情。谁将肯怜悯。满目鸳鸯伴。若个堪敎同殡。蚕老丝空难爱身。到底辛勤只为人。

〔净虚上复下小旦惊叫〕有鬼有鬼。〔占〕着论知无鬼。扪心觉有天。你病势若何。怎生这般大惊小怪。〔小旦〕方纔梦中看见昝喜与一鬼卒同来索命。病已不好了。〔占〕这是心事。不要信他。且到我房中去睡罢。〔扶下丑扮乞儿上〕钱塘江上雪漫天。东郭先生履上穿。十谒朱门九家闭。风流谁识解帮闲。自家一生赶趁度日。不料酒醉跌折了腿。免不得求乞过活。一向不到李娟奴家。日前多有作成他处。近日又闻得谋死了昝喜。必然怕我。此去定不虚空。李大妈有么。〔占〕天有不测风云。人有旦夕祸福。呀。老解。多时不见。怎生这等狼狈了。〔丑〕因醉跌坏了这腿。没些生意。特来求借。大姐有么。〔占〕不好说。两日病重。方纔气绝了。〔丑〕呀。可惜可惜。如今快打点送终之具。〔占〕那里讨。〔丑〕也要棺材。〔占〕有钱买棺材。到做件衣服与活的穿了。少不得把一床草荐卷他罢。〔丑〕葬在何处。〔占〕左右丢去千人坑裏。〔丑〕他与你挣许多钱。心上何忍。〔占〕你莫管。娼家行径如此。〔丑〕又有那个来了。〔净〕郭璞山经最熟闲。双瞳电掣口河悬。谁知万事皆天定。穴在人心不在山。自家唤做靑乌子。地理最高。闻得这人家有丧。怕要寻坟。不免进去。〔见科占〕先生贵姓。来此何干。〔净〕在下唤作靑乌子。善相风水。特来献一好穴。〔丑〕妈妈自有好穴。出不尽银子。〔净〕这穴不好。是陷人坑。又是千人坑。不好不好。〔占〕我正要这千人坑。先生听我说。〔西江月〕地理由来玄妙。时人肉眼凡庸。要钱只是改靑龙。白虎遂教搬动。钤记时常偷做。克应偶尔遭逢。旣然有妙穴等得富贵呵。自家且去葬公公。指与别人何用。〔净〕罢罢。你不信便休。方纔你说要千人坑怎么。〔占〕要把这丫头去葬。〔净〕我替你抬去。〔丑〕我的主雇。怎么夺了。〔占〕你两个不必争。抬了你罢。〔丑〕把多少银子与我每。〔占〕一钱〔丑〕少少。要五两银子。〔占〕我又不是谋死人。怎的要许多。〔丑〕昝员外便好。不要人抬。〔占〕你抬便抬。不然你自去了。不要在这裏胡言乱道。 

【一盆花】〔丑〕好怪你心怀残忍。似猩猩能语。狼子难驯。你这女儿近钱时。见你何等哄他。若醴甘言总非眞。成家钱树还忘本。〔合〕荣衣正新。舞衣又尘。看取靑春寂寞。雀网闲门。

古人敝帏不弃。为埋马也。敝盖不弃。为埋狗也。你这女儿狗也不直。 

【前腔】〔占〕敝盖难敎心忍。想眞娘空望。三尺孤坟。吊客靑蝇任为邻。亲肤蝼蚁从相溷。〔合前〕 

【前腔】〔净〕葬法传来多准。把撼龙神术。顚倒乾坤。你蝮毒天敎一生贫。牛眠自秘前冈稳。〔合前〕 

〔丑〕莫作娼楼女。



〔占〕从来贱且轻。

〔净〕生为万人妇。



〔合〕死入千人坑。 

第三十二出
阳勘

【胡捣练】〔生〕离虎穴。返神京。垂衣我后眞明圣。皂盖彤幨千骑整。谩敎稽古羡桓荣。

月蚀西方破敌时。及早归日未云迟。家山一望空陈迹。谁在谁亡两不知。下官自从金山寺中杀了虏将。复命还朝。叨蒙圣恩。改擢京兆府尹。职守旣隆。富贵已极。只不知家中消息若何。前日曾托辛大人寄书访问。待他班师。必有分晓。今日放吿日子。且开了衙门。理会政事。皂隶何在。〔末净〕烟火千家望。公门一日开。饶他全是理。也索带钱来。覆老爷。有何钧旨。〔生〕拿放吿牌出去。有吿状的着他入来。〔净末叫丑介〕 

【普贤歌】〔丑〕烟花泼妓太无情。人命关天那可轻。今朝赴讼庭。从公为辨明。免死孤魂悲耿耿。

〔见净末诨见生介生〕吿什么状。〔丑〕吿人命。〔生〕打死的。谋死的。〔丑〕临安县昝喜。被人谋死。〔生〕你是他什么人。 

【锁南枝】〔丑〕雷陈友。〔生〕那昝喜平日做甚么。〔丑〕他有花柳情。〔生〕在那家。〔丑〕在李娟奴家。黄金散尽业已倾。〔生〕回也不曾回。〔丑〕不曾回去。做佣保坠家声。又被老鸨子李翠翠。把狂药丧躯命。〔生〕药死了。尸首在那裏。〔丑〕沧波底。鱼鳖朋。覆盆寃。待明镜。

〔生〕皂隶。拿李翠翠母子来。〔末应下拿李翠翠上〕 

【宝鼎儿】〔占〕凡事作过从前。今日齐来没兴。

〔见生介生〕你这烟花贱妇。哄诱善良子弟。倾家荡产。谋害性命。是何道理。女儿怎生不到。〔占〕吿老爷。女儿死了。〔生〕谋死昝喜。是你不是。〔占〕不曾有。〔与丑对辨科生〕两个都上起刑来。〔做打占丑科占认〕有有。〔生〕快供状来。〔占〕老爷。不合我做了这样人。 

【锁南枝】〔占〕风云态。朝暮更。〔生〕你怎么这等薄幸。〔占〕娼楼古有薄幸名。〔生〕哄费。了昝喜家业。把他做招财。怎的又把他药死。〔占〕鹓羽岂无凭。为鹊巢久妨病。〔生〕妨占你家。赶了去也罢。直得谋死。你知罪么。〔占〕天好还。甘典刑。〔生〕该问你斩罪枭首。〔占〕藁街悬。目须瞑。

〔生〕你还有妹子在那裏。〔占〕没有。〔生〕抬起头。认得武林门外的妹子么。〔占荒介〕老爷。妇人该死该死。〔生〕当初是那个引他来你家。〔占〕是这解帮闲。〔丑推介生〕再打这厮。〔打介生〕你惯哄人家子弟。亡家破产。皆由于你。兀自诮仲尼丧家之狗。记得也不记得。〔丑〕老爷。小人该死该死。〔生〕李翠翠处斩。枭首示众。秋后处决。解帮闲决脊四十。刺配岚州牢城。左右。都上了枷杻。押去监了。〔净带占丑〕满腹神机难缓死。浑身是口不能言。〔先下生〕飞蛾赴火。自速其灾。下官未遇之时。受此二人无限荼毒。若非吕公。亦不免转死沟壑。不想今日都犯在我手裏。这忿耻已雪了。只是吕公之德未报。于心怏怏。今早已曾差人请他。卽时想必来也。〔末扮王便上〕谷利终难去。昆仑久已逋。地余令复见。争得拜苍梧。小人王便。前日被俺相公赶出去。走到山东。人离家破。无处托身。今日相公做了官。定然忆王便好言。不见怪了。不免到府裏见他。〔入见生科生〕王便那裏来。〔末〕小人被相公赶逐。走到山东潜躱这几时。〔生〕家中如何了。〔末〕听小人拜禀。 

【孝顺歌】〔末〕风尘起。兵刃横。狼呑蚕食多战争。小人到家裏呵。只见鸟雀遍榛荆。人民异乡井。〔生〕娘子在那里。〔末〕那时兵火满城。人家都四散逃难。抛家远征。〔生〕到那裏去。〔末〕蚕尾山中。鹪鹩栖定。〔生〕蚕尾山住下又何如。〔末〕其时海水泛涨。一山人民。多遭漂没了。俺家娘子呵。便是渐水忘符。垫溺将安拯。〔生做惊介〕有这等事。〔末〕肠刀断。泪雨零。不要说小人。便做那春燕归不识旧门径。

〔生〕你这话的也不的。〔末〕小人亲到山东。看见蓬蒿蔽野。白骨成堆。果是漂没了。〔生〕兀的不是痛杀我也。〔倒介末〕相公苏醒苏醒。〔生悲介〕 

【前腔】〔生〕神先丧。心暗惊。终天抱痛悲九京。妻呵。你留玦未渝盟。凌波叹孤影。番成画饼。花诰鸾封。已虚恩命。我如今呵。便舟楫商家。奈苦海波千顷。肠刀断。泪雨零。怅怀沙夜台永。

明日快请天师。建起黄箓大斋追荐。 

【宝鼎现】〔外〕蛟龙终自飞腾。富贵逼人难并。

〔见生介生〕小人贫贱无行。困辱泥涂。多口交攻。鄙薄不齿。老丈拂逆人情。众恶能察。翼扶成就。久背厚恩。〔外〕大人美玉明珠。沈渊在璞。时人贵耳贱目。负谤蒙讥。何足介意。老汉幸有一日之雅。飞黄腾达。于汤有光。〔生〕左右。取金子出来。〔外〕老汉面领玉玦。今当返璧。〔生〕多蒙留意。〔悲介〕物在人亡。教我不胜悲感。〔外〕不必愁烦。料无此事。〔末取金上〕剑诛无义汉。金赠有恩人。黄金在此。〔生〕黄金十镒。奉为小生一向薪水之费。白金五十两。与我修造癸灵祠宇。〔外〕修庙的老汉收去。这黄金决不敢领。〔生〕你说那里话。 

【园林好】〔生〕念昔日鱼龙未明。论物色尘埃可轻。多感老丈。引手直从渊穽。怀厚德。敢忘情。怀厚德。敢忘情。

〔外〕如此老汉拜谢了。 

【前腔】〔外〕厌藜藿曾同釜铛。饱公餗今余豆登。始信荣枯前定。都将相。拜公卿。都将相。拜公卿。

【川拨棹】〔末〕叹义侠眞堪敬。愧炎凉生俄顷。〔生〕自衔恩骨镂心铭。元振从今有令声。〔合〕这相逢眼倍靑。这相逢眼倍靑。〔外〕 

【前腔】好学成都驷马行。看列戟门墙光彩生。念一家寥落晨星。怕彭泽归无稚子迎。〔合〕越敎人百感增。越敎人百感增。

【意不尽】怀乡国。滞帝京。想潘岳愁颜难整。白发新添四五茎。

〔生〕胸中恩怨已分明。



〔外〕名振金闺步玉京。

〔末〕我贵我荣君莫羡。



〔合〕十年前是一书生。 

第三十三出
诏封

【称人心】〔外上〕旌旗散采。韬戈卷甲归来。〔末〕三军勇欢生壮怀。载道喧传歌凯。〔合〕丹心匪懈。应甄录汗马勋劳。还展布负暄忠爱。

〔外〕要与中原靖寇仇。〔末〕功成却进手中筹。〔生扮牙兵押净上〕将军莫话封侯印。惜取沙场万髑髅。〔外〕下官征讨张安国。生擒元恶。得胜回军。且喜已到临安城下。辛总管把三军札住。昨已有捷书飞报朝廷。且待纶音降来。纔可区处。〔末〕前面鼓吹喧天。旌旗夹路。想是玉音来了。〔丑扮使臣上〕 

【风检才】〔丑〕帝命忽传上台。细柳营门已开。郄縠堪夸大将才。排香案。听宣差。整袍笏。朝玉阶。

勑两淮宣抚使张浚。总管辛弃疾。卿等奉命克复山东。削平寇乱。实惬朕怀。张浚加魏国公。余职如故。辛弃疾右监门卫将军福州防御使。并令随朝干办。大小将士赉予有差。张安国弃市。俘囚子女。付京兆尹王商录实奏闻。谢恩。〔丑见外科外〕天使请坐。〔丑〕不敢。宣抚大人帷幄成功。可喜可贺。〔外〕袜线之才。勉奉王命。深媿无功。〔丑〕总戎大人。介胄勤劳。不孤殊赏。〔末〕臣子之职。安敢图报。〔丑〕这便是张安国么。〔末〕正是。〔丑净诨介净〕天使大人。方纔诏命。不知圣上如何处我。〔丑〕封你做齐景公。〔净〕莫哄我。我也不要。〔丑〕这等你掉头归去罢。〔外〕天使请坐茶饭。〔丑〕不必坐。请大人卽便趋朝。 

【琐牕郞】〔外〕想禡牙昔日登台。指河朔夜渡淮。五兵超乘。万纛齐开。鹰扬虎旅。功兼收蔡。〔合〕喜今朝桓桓天讨靖边塞。论爵赏。迟封拜。

【前腔】〔末〕把苍生命堕顚崖。构戎狄为乱阶。移山堪诮。愚叟痴呆。吠尧跖狗。鼎烹难贷。〔合前〕 

【前腔】〔丑〕喜令公文武全才。屈羣力无贰猜。风霆迅击。扫荡氛霾。射天蓬矢。鸱鸮先铩。〔合前〕 

【前腔】〔净〕似穷猿押虎衔哀。悔大策招祸灾。雌雄蜀垄。一觉南槐。图王业霸。而今安在。

〔外〕司徒急为破幽燕。



〔末〕战胜身归拜庆年。

〔丑〕唐史上头功第一。



〔合〕春风双佩好朝天。 

第三十四出
阴判

【北沈醉东风】〔外扮癸灵神上〕淸虚殿蛟鲸静守。水晶宫鱼鳖分。鳌山日月幽。虾岛乾坤久。结楼台蜃气常浮。俺呵致雨兴云甚时休。小子做三百六鳞虫贯首。

吾乃癸灵神是也。生居巨壑。职守天台。竭涸九州岛。封疆自固。沃焦万里。汤沐相仍。垂衣裳。莅域中。凝旒端冕。腾川泽。雨天下。振鬣扬鬐。横行都尉。元緖参军。奔走御侮的。多少桓桓赫赫。长须侍中。洞玄内史。疏附后先者。岂乏济济跄跄。湘浦鼓瑟羣。曾共他月明风细。江滨解佩侣。还充俺兰寝椒宫。靑精饭螺女供来。紫绢衣蛟人织就。湍回惊日月。任教精卫泥塡。浪动覆星河。不怕胡僧火煑。谁云地下无官府。别是人间一洞天。小圣职掌水曹。每年冬月。检校尘中善恶。东京妓女李娟奴。累次到庙。与人歃血说誓。转眼背盟。欺天罔人。莫此为甚。阳算将终。已差鬼卒率领他寃家昝喜追摄去了。又有巨野王商。当年曾与娟奴说誓。此人是京兆府尹。后当拜相。昨日又来兴造祠宇。奉祀吾神。且是虔信。亦曾差睡魔请来梦中证此阴报。显俺神通。多少是好。〔睡魔引生冠带上〕 

【南海棠春】〔生〕眞成蹈海流。不似乘桴叟。

〔见外跪介外〕状元登殿讲礼。〔生登殿拜外答拜介外〕状元请坐。〔生〕大王洋海明神。王商尘土下士。得借云阶。已出望外。宠分半席。诚不敢当。〔外〕盖世文章。鬼神所重。君不闻刘向李贺之事乎。请坐请坐。〔生侍坐介外〕状元颇忆钱塘玉玦之言否。〔生〕凡入欲火所恼。冒渎威灵。望乞赦宥。〔外〕子诚无害。娟奴阳数方终。当受阴谴。屈君证明。以昭神理。〔生〕谨奉神旨。〔鬼卒押净小旦上〕 

【哭虔婆】〔净〕寻花问柳。轻尘飞溜。文君非偶。颜渊不寿。〔小旦〕无聊莫傍鬼门愁。有言直向龙宫奏。

〔净问丑介〕鬼使。这傍边坐的是何神道。〔丑〕是阳官王商状元。〔净〕阿呀。元来是他。〔叫介〕王姨夫。王姨夫。昝喜一向失礼。〔王〕认了姨娘。讨得个死。如今又认姨夫。〔诨介外〕娟奴。你累次庙中说誓。转眼背盟。欺人乎。欺天乎。〔小旦〕启大王。贱妾虽作娼流。亦有恒性。争奈做龟子鸨儿的。每每逼勒。不能自专。〔外〕从实说来。 

【玉交枝】〔小旦〕堪悲掣肘。厄逢辰生不自由。家裏见有钱的。便人奴厮养皆亲厚。〔外〕王状元这等一个才子。也不低了你。〔小旦〕他无钱呵。任才儗鲍谢如雠。做我这样人呵。襟裾虽具如马牛。〔外〕怎生不从良。〔小旦〕布荆怎得供箕帚。〔合〕信穹苍无私显幽。若雷霆难欺屋漏。

〔外〕昝喜怎的说。 

【前腔】〔净〕他如簧笑口。腹肠中包藏虎彪。有许多哄人之法。看谋六出良平手。都是那龟子与鸨儿。坐帷幄借箸前筹。我呵。生惭不省鱼中钩。死悲难学狐丘首。

〔合前〕娟奴娟奴。记得说誓否。 

【前腔】〔生〕倾心握手。口血存盟言已休。只是贪恋的不是。谩敎覆鼎空号救。直须是染指还收。浪夸金屋如置邮。恐将贝锦污文绣。

〔合前外〕酒不醉人人自醉。色不迷人人自迷。 

【前腔】〔外〕囮媒自有。叹无知纵横往投。状元。人孰无过。改之为贵。倘一朝洗濯从无垢。曾何损玉瓒黄琉。达人厉志岂刻舟。狂夫任性终濡首。

〔合前外〕娟奴罚三世为牝猪。昝喜不惜家产。罚做野鸥。使他漂泊无家。以彰阴果。鬼卒。押赴冥府转轮殿去。〔丑净小旦〕善恶到头终有报。皇天上帝眼分明。〔下生〕妻子秦氏漂没湖中。久堕幽阴。望乞上圣指引一见。〔外〕贤阃有三载幽囚之灾。向者临危。小圣已曾救取。不久重逢。后有大禄。天色将曙。状元可归矣。 

【月上海棠】〔生〕天网周。明明视听无声无臭。念镐池嵩语。神理非幽。纵王勃焚楮难酬。怕温峤燃犀获咎。〔合〕从今后。看取五福骈来。百祥辐辏。

【前腔】〔外〕贤圣祷。修文回赐君知否。羡诗成五字。鬼泣神愁。乐昌镜三岁重圆。太官膳万年堪受。〔合前〕 

〔生〕华胥一觉已通神。



〔外〕说与痴人总未眞。

〔合〕黄帝孔丘何处问。



安知不是梦中人。 

第三十五出
宿庙

【挂眞儿】〔旦丑〕马足车轮愁鞅掌。累囚裏受尽凄凉。〔占扮俘囚老妇〕帝阙方归。家山何处。〔净管勾押上〕到此转堪惆怅。

娘子。张安国昨日斩了。俘虏妇女。但从他的。与张安国家属一同没入掖庭。因你这起守志的。圣旨差京兆府尹录奏。各放还家。如今张宣抚把你们覊候癸灵庙裏听审。此间就是。权且廊下安歇。我回家便来。〔众〕管勾哥。多有生受。〔净叫〕庙令公公。京兆府一起听审人犯在此。与你知会。我去少刻便来。〔内应〕知道了。〔净〕只因丁口累。落得一身忙。〔下〕〔莺声遶红楼〕〔旦〕树树梅花作雪飞。可怜人瘦似花枝。〔占〕舞风飘泊向天涯。高楼玉管催。〔丑〕一带伤心色。苍山抱野庙江湄。〔旦〕红颜憔悴逐征旗。相看鬓色丝。张妈妈。我和你三年受了无限之苦。纔脱虎口。谢天谢地。〔占〕娘子。犬羊之类。不识人伦天道。喜得神明默佑。全节全生。只不知甚日得见家乡。〔丑〕朝廷必有区处。〔旦〕这江空岁晚。古庙荒凉。教人怎不凄惨。 

【一江风】〔旦〕冻云黄。野庙澄江上。风撼潮声响。叹孤踪流转西东。似断梗随漂浪。京兆果存亡。双眉锁恨长。丈夫。你便见了我呵。容貌不比往日。这花容不比前日样。

【前腔】〔丑〕到虚牕。鼓角声悲壮。游徼严宵榜。梦难通无定河边。谩有春闺想。无语泪千行。幷州非故乡。小姐。苏武持节归来。须发尽白。我每今日呵。添来白发也三千丈。

【前腔】〔占〕守共姜。历尽多磨障。纔解兵戈网。你两个似江梅雪压冰欺。不改柯条畅。贞白重寒芳。飘零亦自香。同时被掳多少女子。止有我每保身完节。羞随红紫向东风放。

娘子。且睡一觉。再作道理。〔旦〕张妈妈先请。〔占〕曲枕且待黄粱熟。翘首还看白马来。〔下旦〕春英。前日神明救我。分明说与神京玉玦再逢。今日恰好到京。莫非得见官人之面。寒夜不寐。且去癸灵庙前。撮土为香。祷吿一番。〔丑〕小姐说得是。 

【五更转】〔旦〕礼碧空。拈黄壤。斋心致恳详。回生草露昭灵响。南北干戈。相持■〈虫矞〉蚌。鹦鹉笼。翡翠囚。今无恙。鸾钗未合还凝望。望神明保佑。未知丈夫存亡下落。〔合〕生不同衾。死当同葬。

【前腔】〔丑〕夜气淸。天坛爽。空虚转彗光。沈幽早冀沾明贶。甘露来苏。骄阳方亢。兵刃锋。道路尘。今无恙。家园桃李悲沦丧。望神明保佑。早早还乡。〔合〕纵好他山。不如穷巷。

〔旦〕怕明日官来审问。且去假寐待旦便了。 

〔旦〕南随越鸟北燕鸿。



〔丑〕身似流星迹似蓬。

〔合〕题柱吹箫两无据。



未知何日得相从。 

第三十六出
团圆

【靑玉案】〔生〕象简鱼囊专城贵。塞路拥东方骑。为问苍天知也未。愁肠万结。家山一望。更玉人千里。

〔昭君怨〕素抹轻云凝练。碧染遥山如线。尽处是吾家。几重游。梦远竹篱茅舍。魂断玉堂琼榭。甚日慰愁怀。且归来。〔净〕禀老爷。已到癸灵庙中了。〔生〕住了马。 

【粉蝶儿】〔外〕忽听鸣驺。想忆旧时丰沛。

〔见科外〕大人临降。老慢不能远接。〔生〕老丈何出此言。下官前日梦中。分明见癸灵大王报应之事。正欲到此拈香。恰有圣旨差我勘问俘囚妇女。元来也覊候在此。事有偶然。〔外〕张宣抚因见这几个节妇。不忍下狱。故此覊候在这里。〔生〕旣如此。待我拜了神明。审问一番。〔外点香烛介生拜〕王商久叨神贶。得集体祯。梦寐感通。精爽如在。更望明灵昭格。玉玦再逢。〔外〕大人。老汉有一言拜禀。这里俘囚女子三个。是大人同乡。一个姓张。两个姓秦。那秦氏根由。颇似大人的事体。〔生〕老丈曾问他么。〔外〕那个女子不肯对人说话。都张妈说知。〔生〕左右。唤巨野张氏来问。〔净叫外〕老汉且回避。〔生〕请了。〔外下占上〕 

【前腔】万转千回。方吐胸中寃气。

〔见生跪介生〕你是何处人氏。〔占〕小妇是巨野人氏。张安国掳掠。囚禁三年。俘获到此。〔生〕你晓得你同乡秦氏根由。一一说来。 

【榴花泣】〔占〕藳砧怀艺。赴选向京畿。〔生〕回来不曾。〔占〕三岁裏竟忘归。〔生〕家中何如。〔占〕东平叛将盗军麾。蚕山避难。中路有艰危。〔生〕怎生艰危。〔占〕虞罗横罹。〔生〕元来被张安国掳去。〔占〕作俘囚怎脱牢笼内。〔生〕那叛贼曾相犯么。〔占〕亏杀那秦氏与他侍女春英两个呵。誓投崖窦氏同心。张安国见他守志不从。锁春风铜雀双栖。

〔生〕把他囚禁却何如。 

【渔家灯】〔占〕那秦氏呵。晨夕裏只待捐躯。抱靑锋起卧操持。〔生〕怎么就不曾被那叛贼污了。〔占〕痛只痛他截断云鬓。又把粉容划碎。他曾把衣带自尽。救回赖有神明卫。〔生〕他名唤甚的。〔占〕庆娘是簪缨世美。〔生〕他丈夫姓甚名谁。〔占〕王商良人姓字。〔生〕他是何等人家。〔占〕官户部先朝独贵。

〔生〕我晓得了。你起来。与你这玉玦。待我取问秦氏。等他到阶除之下。把与他看。有甚说话。〔占〕领钧旨。〔生〕左右。取过那秦氏来问。〔净叫介旦丑上介〕 

【金菊对芙蓉】〔旦丑〕故园无期。浮生如寄。〔占〕秦娘子。你看这东西。〔旦见惊哭介〕堪悲物在人非。〔生〕夫人请起。下官无恙。〔生旦悲介〕形容憔悴。出九死尙尔驱驰。〔合〕天涯骤见。眞同梦寐。无限凄其。

〔生〕前日分明梦见癸灵神。曾说救你。不久夫妻重会。今日果然。鬼神之理。不可不信。〔旦〕妾身亦有此梦。〔生〕春英。亏你守志不移。人情所难。〔丑〕只分与主母同死他乡。不意再见天日。〔旦〕官人。你一向在那里。为甚得此官职。〔生〕夫人。一言难尽。 

【剔银灯】自当日龙门抱耻。怯韦布周南留滞。顚危恨落烟花计。亏这吕公济我。喜三策同登贾谊。〔合〕含悲。相看陨泪。把愁闷从前尽洗。

【前腔】〔旦〕遭厄运王纲废坠。逐胡马三秋转徙。流离分作他乡鬼。学令女全贞自劓。〔合前〕 

【前腔】〔丑〕江沱贱生何所系。托唇齿存亡依倚。完名未必论葑菲。也不愧郑玄家婢。

〔合前旦〕你旣登第。怎不差人回来。〔生〕当时选了翰林学士。正要差人取你。 

【前腔】衔王命山阳战垒。蹈虎尾几遭咥噬。一朝抚剑除凶秽。赏介子功高莫比

〔合前旦〕王便怎生不见。〔生〕他逃去三年。又来归我。前日差往山东。访你消息去了。〔旦〕官人。张姥与妾身有恩。不可负他。〔生〕旣如此。带到府中。再作区处。〔令净叫外占上生〕叫左右。快整轿马。〔净应外〕老汉相送到府中去。〔生〕如此也好。〔众〕五载暌违久。三年患苦深。今朝逢玉玦。胜似岳阳金。〔净〕吿大人。已到府前了。〔生〕夫人。且回后堂。换了衣服。〔旦丑下生〕吕公请坐。〔外〕不敢。〔生〕张姥且在府中住下。慢慢奏闻。送你回去。〔占〕多谢大人恩德。〔净〕诏书到。〔生接介末扮使臣上〕 

【菊花新】传来天语下龙墀。烈妇忠臣世所稀。靑简看留题。黄纸且敎褒异。

〔旦凤冠霞帔丑随上随众跪介末〕圣旨已到。跪听宣读。皇帝诏曰。朕惟荩臣贞妇。匪由两途。所贵之死靡他。从一不贰。伟哉人纪。于此攸基。厥有奋志纲常。超迈等伦者。不加褒异。曷以风于人人。尔京兆尹王商。密勿近臣。衔命千里。遇虏不辱。斩将来归。忠孰先焉。其妻秦氏。陷贼守眞。毁容完节。并可嘉尙。王商授御史中丞。特赐紫金鱼袋。秦氏邢国夫人。食邑五百户。尔父王份。追赠太师。谥国公。母赠宜城郡君。贞女春英。义士吕玄光。各赐黄金十斤。有司岁给粟帛终身。呜呼。褒崇名器。率由典章。彝伦懋昭。式裨新化。播吿郡国。用知朕敦尙之意。谢恩。〔众谢恩介生旦外与末见叙科生〕辛大人。下官纔见寒荆。圣上如何就有宠命。〔末〕下官在军中。已知大人与贤夫人之事。前日陛见。具表奏闻。意欲待旨下纔来奉报。谁想大人已先会合了。〔生〕多蒙垂念。〔末〕不敢不敢。 

【大环着】〔生〕仰三槐华裔。仰三槐华裔。奕叶生辉。念弓裘在吾当力继。恨无良自速身阽危。知过不能悔。天风借吹。去尘埃通藉金闺裏。从今流美。尽忠贤。不遣家声坠。〔合〕此生何幸。否复屯亨。玉玦欢重会。丹书再锡。封衔湛露皆沾霈。赫耀已无比。

【前腔】〔旦〕念时丁顚沛。念时丁顚沛。触犯危机。値豺狼此身遭累系。誓柏舟矢心不再移。效死成仁义。泉台又回。盼家山有路归无计。遐方毕轨。扫昏蒙日月重开霁。〔合前〕 

【前腔】〔外〕信珪璋成器。信珪璋成器。困厄涂泥。洛阳花误他攀月桂。向桐冈已忘鸾凤栖。逆耳言犹记。靑云自梯。服狐裘未把绨袍委。前羞尽洗。在穷途顿敎增赤帜。〔合前〕 

【前腔】〔末〕想鲸鲵呑噬。想鲸鲵呑噬。窃弄潢池。痛贞良屛藩遭覆坠。恨奸雄枳棘成蔓滋。攘袂操戈起。张皇义旗。仗天威一战淸边鄙。崆峒剑倚。殄羣凶已得功名遂。〔合前〕 

【越恁好】〔众〕箧金徒匮。箧金徒匮。算章台计已非戒衣袽未及。沈舟可为。甑还坠。悔何迟。汪洋欲海深无底。荒淫昝子。于今了了堪惩艾。

【前腔】瑜瑕莫弃。瑜瑕莫弃。失干城二卵奇。纵骊黄未遂。伯乐怎知。不得志。勿相欺。大鹏一日同风起。君看厉志。王生耿耿昭英畏。

【余文】知几补过存忠义。这玉玦癸灵祠记。一扫陈编几处题。

〔生〕双龙阙下勅恩初。



〔旦〕彩凤朝衔五色书。

〔外〕不是君王重词赋。



邑人争识汉相如。 

玉玦记终 
