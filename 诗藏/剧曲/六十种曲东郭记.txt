《六十种曲 东郭记》

（明）孙仁孺 着

（明）毛晋 辑


东郭记

（明）孙仁孺 着 

绣刻演剧十本

第六套

白兔
杀狗
昙花
龙膏
飞丸
东郭
节侠
双珠
四贤
牡丹 

绣刻东郭记定本 

●东郭记目录 

第一出
离娄章句下 

第二出
人之所以求富贵利达者 

第三出
少艾 

第四出
井上有李 

第五出
则将搂之乎 

第六出
齐东野人之语 

第七出
媒妁之言 

第八出
绵驹 

第九出
则得妻 

第十出
日攘其邻之鸡者 

第十一出
钻穴隙 

第十二出
以利言也 

第十三出
一妾 

第十四出
先名实者 

第十五出
其良人出 

第十六出
他日归 

第十七出
与之偕而不自失焉 

第十八出
出而哇之 

第十九出
吾将瞷良人之所也 

第二十出
蚤起 

第二十一出
徧国中 

第二十二出
卒之东郭墦间之祭者 

第二十三出
与其妾讪其良人而相泣于中庭 

第二十四出
顽夫廉 

第二十五出
将有远行 

第二十六出
妾妇之道 

第二十七出
丈夫生 

第二十八出
为人也 

第二十九出
与之大夫 

第三十出
郁陶思君尔 

第三十一出
而独于富贵之中有私垄断焉 

第三十二出
右师不悦 

第三十三出
谗 

第三十四出
托其妻子于其友 

第三十五出
为将军 

第三十六出
战必胜 

第三十七出
为衣服 

第三十八出
谄 

第三十九出
妻妾之奉 

第四十出
百工之事 

第四十一出
其妻妾不羞也 

第四十二出
所识穷乏者得我与 

第四十三出
殆不可复 

第四十四出
由君子观之 

第一出
离娄章句下

【西江月】〔末笑上〕莫怪吾家孟老。也知徧国皆公。些儿不脱利名中。尽是乞墦登垄。

长袖妻孥易与。高巾仲子难逢。而今不贵首阳风。索把齐人尊捧。

走东郭的齐人英雄本色。



讪中庭的妻妾儿女深情。

隐于陵的仲子淸廉腐汉。



争垄断的王驩势利先生。 

第二出
人之所以求富贵利达者

【破齐阵引】〔生靑袍儒巾扮齐人上〕高算已空赤县。孤踪尙困靑齐。妾妇名流。兼金世界。说甚淸廉道义。笑饿士西山无气色。大盗东陵有面皮。吾徒听不羁。

〔鹧鸪天〕落落男儿未有妻。只身犹尔滞全齐。世人无眼空谈笑。吾辈多才愈滑稽。能变豹。会攘鸡。英雄那得效羣黎。他年衣锦归来日。应使乡闾共口提。不佞齐人是也。昔为姜氏之齐。今为田和之齐。齐一变矣。未为富贵之人。且为飮食之人。我何人斯。普天下东西南北。乞食吹竽者。皆为咱四海兄弟。尽宇内秦楚燕韩。傍门依户者。共是俺一家友生。或在此。或在彼。眞如千百万亿之化身。或在前。或在后。更似高曾祖祢之一派。未奠临淄之雁。久为卽墨之鳏。吐气扬眉。是予后来之面目。垂头俯首。乃吾今日之神情。彼一时。此一时。君子亦有穷乎。尔为尔。我为我。丈夫当如此矣。由他笑骂。固自豪雄。死生只命一条。朋辈有齐庶士稷下淳于髠。滑稽多智。里中王子敖。谐媚能容。更有小友二人。合之是为四杰。相与浪游街市。狂走尘埃。虽则一时暂安。恐非终身长策。不免待他每来时。再商出处。我想俺齐人如此抱负。不知何时发迹也。 

【太师引】待雄飞海内应无几。纵饥寒心宽体肥。奈枳棘凤鸾失势。尽楡枋斥鷃偏讥。道胸中奇奇异异。怎年来流离琐尾。笑不了时人口皮。分何年男儿吐气扬眉。

【前腔】把先齐豪杰还援比。钓竿儿飞熊渭涯。痛羁囚夷吾淹滞。笑牧竖宁戚寒微。一般儿相投鱼水。转眼的勋名俊伟。羡高风鸿逵可仪。一任俺齐人骥尾攀跻。

呀。却早二弟来也。〔扮淳于髠王驩并衣巾上〕 

【一翦梅】〔淳〕男儿未际叹无衣。空欲飞飞。那得飞飞。〔王〕更兼饥饿不胜啼。心事齐齐。人物齐齐。

〔相见介生〕伯夷甘忍饥。商山歌采薇。〔淳王〕我辈病其隘。用是道相违。〔生〕二兄。我与你一贫如洗。日不聊生。聚首一隅。终非高见。不佞想起来。当今之日。贿赂公行。廉耻道尽。我辈用其长技。取富贵如拾芥耳。焉能郁郁久居此乎。〔淳王〕大兄言之然也。 

【三学士】〔生〕高节淸风今已矣。英雄须识时宜。堪怜街上惟余我。更叹闺中未有姬。〔合〕念此靑云须早致。免尘埃共笑嗤。

【前腔】〔淳王〕自古贤豪从困起。吾侪应此为期。而今跨下无完袴。他日街头着锦衣。

〔合前生〕俺可就此分袂前去。各自求取利达。毋贻朋友之羞。〔淳王〕旣然如此。俺二人就此分别。但大兄何以教我。〔生〕吾闻规小节者。不能成荣名。恶小耻者。不能立大功。惟去西山之面皮。乃有东陵之气焰耳。〔淳王〕多谢大兄明教。俺每就此分别。〔相拜别介〕 

【香柳娘】望天涯奋飞。望天涯奋飞。相看短气。论先资。全在无廉耻。〔各拭泪介〕叹知交别离。叹知交别离。千里勉同驰。十年作归计。〔合〕盼夕阳已西。盼夕阳已西。相逢莫期。仓皇挥涕。

〔淳王先下生〕他二人已是分途前去。俺不免改换行装。变易衣服。执荆藜以前进。持筐篚而远行。咳。这都是近来求富贵的机关也。〔改乞态介扮二小齐人乞态疾走上〕 

【前腔】笑双双在齐。笑双双在齐。庸庸无济。有齐人兄长堪依倚。到如今傍谁。到如今傍谁。牛后我甘随。马腹兄何及。

〔合前见生介〕兄长。亏你两三人丢了俺小齐人去也。〔生〕兄弟。俺此去富贵。便来看你。好自珍重。〔二小哭介〕哥哥。俺两个是没用的花子。你去了决是饿死也。〔生〕舌在你口中。脚在你腿下。何处不得衣食乎。俺就此相别。你不索深悲。〔二小〕旣如此。则索送大兄一程。〔生二小并走介〕 

【前腔】为功名太急。为功名太急。衣裳变易。从敎谙尽江湖味。执靑靑杖藜。执靑靑杖藜。一似狗累累。还愁尨也吠。〔合前〕 

止为名利走山川。



孤身分手各凄然。

丈夫会应有知己。



悠悠俗态何足缠。〔共下〕 

第三出
少艾

【忆秦娥】〔旦小旦艳妆扮二女上旦〕人间少。双双姐妹红颜好。红颜好。幽居冷落。深闺空老。〔小旦〕奴年十五眞眞小。春光提着心儿晓。不堪花外。一声啼鸟。

〔回文菩萨蛮〕〔旦〕早来春恨双蛾扫。〔小旦〕扫蛾双恨春来早。〔旦〕莺语怪声声。〔小旦〕声声怪语莺。〔旦〕寂寥空丽色。〔小旦〕色丽空寥寂。〔旦〕肠断欲昏黄。〔小旦〕黄昏欲断肠。〔旦〕奴家齐之二女。先君姜氏之裔。不幸弃世之后。止留下俺姐妹二人。藉有余赀。聊以度日。但奴年亦已十八。妹子正在三五。寂寞门庭。蹉跎岁月。如何是好。〔小旦〕姐姐。俺看王孙公子。结驷连骑。好不繁华。俺与姐姐适人。须是这般人儿方好。〔旦〕你所言正合我心。但俺门户荒凉。姓氏未着。恐富贵者不免弃之。惟择一孤穷而倜傥者。正自有富贵之日耳。妹妹你道如何。〔小旦〕然也。 

【金落索】〔旦〕婵娟体度娇。绰约姿容俏。姐妹相随两下鸾凰杳。东风翠翘。步妖娆。三五年华尔正饶。似俺蹉跎岁月人应老。兀的埋没容颜心转焦。何时好。叹靑春十八暗中销〔背介〕那能勾秦楼凤箫。明河鹊桥。双双的鸾镜还同照。

【前腔】〔小旦〕闺中两寂寥。花下齐欢笑。只恐于归不得同归了。看王孙富饶。斗奢豪。罗帕钿车陌上挑。他纤秾玉貌应非少。我窈窕柔姿只自娇。何时好。叹靑春并姐暗中销。〔背介〕那能勾萧郞共招。牵牛共邀。翩翩的吉士还偕老。

〔旦〕妹妹。虽则如此。所为归妹愆期。迟归有时。俺则索等待时来便了。 

【刘泼帽】愆期归妹终须好。算三星可待非遥。夭桃看取佳期早。摽梅会有冰人巧。

〔小旦〕姐姐。圣人云。二女同居。其志不同行。似俺姐妹相得。又未必然矣。〔旦〕妹妹。你若有此心情。我与你共适一人何如。〔小旦笑介〕 

【前腔】同居二女归期邈。冀同心鸠鹊双巢。大姨应得谋苹藻。小姨聊可同綦缟。

姐妹虽同居。



所志不同行。

我愿不为此。



效法在皇英。〔共下〕 

第四出
井上有李

〔小生高巾破衣扮陈仲子上〕吾友夷齐在首阳。只今留得姓名香。滔滔浊世谁堪比。仰止高风去故乡。小生陈仲子是也。齐君不义而窃国。齐人无耻以成风。举一国之人若狂。卽仲子之兄不免。是以甘心于遯。易姓为陈。偕隐同志之妻。卜居于陵之地。因辟地以辟兄。颇有同淸之望。因辟兄以离母。时怀陟■〈山巳〉之思。室人辟纑。小生织屦。万锺如屣。远违朝市之风尘。十乘可捐。淸掬潇湘之日月。近来捆屦不足。织作无余。因之饿以三旬。不复能为一饱。耳目若丧。闻见如无。只索强捱几步。虽然饿死道旁。俺廉士甘心也。 

【北脱布衫】避红尘霞韵淸孤。坐靑山云骨萧疏。弄白石迹寄樵渔。倚苍松游同豕鹿。

【小梁州】觑他每尽日营营走秽途。泛泛如凫。争趋显者似奴仆。全无骨。应自愧妻孥。

【么】俺因此呵。孤身独自奔荆楚。卜于陵此地堪居。谢狂且。离兄母。偕来室子。老死在吾庐。

【上小楼】飮河偃鼠。无过满腹。俺可也女执懿筐。自鬻芒鞋。飮食些须。常则是夫妇每为农学圃。昔日箕颍辈也于斯得趣。

呀。十分饿得紧了。可将何物疗饥乎。 

【么】俺待要吸霜华。飮露濡。乘云气。凌碧宇。当不得这枵腹空虚。两眼胡涂。两足趦趄。况又这于陵并没却田几亩。何来稻黍。夷齐兀的死山墟。陈仲子谁人及汝。

呀。俺耳目虽昏。鼻中颇闻香气。莫不是天公未绝廉士也。只索向前去着。〔匍匐介〕 

【耍孩儿】鼻中香气来何处。敢天帝心怜予苦。神农虞夏忽焉徂。怯书生愿与为徒。黜聪为厌谈谐聒。不见随他伎俩殊。我神凝注。淸芬自合。俗物还逋。

呀。这却是井边也。井边复有何物乎。 

【五煞】问淸流何物乎。井中蛙。士大夫。总来不挂巢由目。烟风萝月无烦买。流水高山味可咀。他来脉儿深堪取。淸淸似我。淡淡如余。

呀。上边乃有一果乎。此非不义之物。可以尝之。〔作尝介〕原来却是一李。李呵。陈仲子于足下有缘。暂屈尔于淸人之腹矣。 

【四煞】怜予苦似渠。井栏香若敷。须知此物非周粟。一时酸涩喉三咽。数口淸甘体半舒。这滋味全无。俗人之所弃。取不为污。

呀。可可耳有闻。目有见也。谁知俺廉士之命。竟生于一李乎。〔视井介〕呀。这井上却有螬虫在上。螬呵。得罪了。 

【三煞】嘱伊螬休怪吾。非是咱夺汝余。偶然昏愦叨卿俎。黄泉不免惭蚯蚓。竹实应堪比凤雏。况与汝同斯土。乡邻之义。空乏应需。

俺不免入吿细君。免其忆念。我想仲子有如此之遭逢。可知天生廉士。不偶然也。 

【二煞】报与他美且都。这夫君可偶无。天生廉士超今古。蛾眉旣使予心醉。螬食还将我口餬。这都是天张主。野人之味。隐士家蔬。

【煞尾】静玩楚天霞。闲成山泽癯。看潇湘云梦还呑吐。想着我淸操。只一片首阳山石可语。 

第五出
则将搂之乎

【遶地游】〔生衣巾上〕浪游曲径。踪迹眞无定。为功名四方驰骋。资斧萧然。穷途淸冷叹英雄时兮未乘。

四海无家只浪游。飘零却似水东流。男儿苦没资生策。长啸尘中何处求。齐人散羣以进。望贵而投。命之未亨。其人不遇。思量俺资斧旣乏。卽次未定。只索觅一人家。暂为逆旅。庶可以营求富贵。守我些须。趁步行来。又是这般幽径也。 

【金井水红花】四海寻姬媵。三齐谁舅甥。听伐木响丁丁。鸟嘤鸣友声相应。怎似俺孤身逆旅。未得叶秦盟。叹吾侪枉一生也啰。朱唇玉貌。弱骨丰肌。蕙质兰心。知何日双双照镜。想那巫臣窃夏。总是齐人此行。便那宋郞艳孔。何异齐人此情。从来游侠。偏有红妆兴。〔暂下〕 

【遶地游】〔旦素妆上〕齐姜本姓。采采参差荇。叹时光柳残花剩。一种柔肠。数年愁病。怪容颜春来瘦生。

愁来频蹙两眉尖。总为春风相滞淹。幼女未知心下事。朝朝强我看银蟾。奴家姐妹孤穷。婚姻未定。此径从无人迹。只索强行几步。以消闷怀。俺妹子年儿弱小兀自独守闺中也。 

【金井水红花】吉士人何在。齐姬心早萦。听芳树语仓庚。愧吾生关关不应。甚日得良人雄俊。相与叶鸾笙。枉敎人泪偷零也啰。亲亲未遇。妹妹娇痴。姐姐情深。因此上独来幽径。想那夷光困守。何异咱每此情。想那陶朱闲访。未必他每此行。从来淑女。偏苦红颜命。

〔生上见介〕慢道齐东野。眞成越苎萝。小娘子。拜揖。〔旦〕客官。万福。〔生背介〕我齐人今日遇仙也。 

【玉胞肚】齐人煞幸。陡相逢西家美英。乍惊他环佩珊珊。还看他罗袜盈盈。趋前便欲问卿卿。可是瑶台旧有名。

〔旦背介〕是何方俊雅。偶然一盼。便尔踌蹰。天下有此多情之士。 

【前腔】郞君可敬。负昂藏丰姿性成。觑着他顾盼徐徐。还兼他襟带靑靑。狂童狂也太多情。有女怀春我未曾。

〔生向前介〕小娘子何方居住。岂非齐之姜乎。〔旦〕妾身姐妹二人。先君姜氏之裔。〔生〕果然名族。小生何幸得逢我卿。敢问小姐已许人否。〔旦〕妾已十八。尙未字人。〔生〕卿旣无家。我亦未室。倘小姐不弃。愿言偕老。意下何如。〔旦〕君实英雄。妾非淑女。幸缔姻好。实媿我心。〔生〕何言之谦也。小生明日便当央媒纳采。幸勿鄙我。或有后言。〔旦〕君子。俺家便在此径中。不越数步是也。愿毋遐弃之耳。〔生〕小生怎敢。 

【前腔】聆音细省。俏喉咙声声可听。看烟光织柳成丝。又东风翦草齐萦。桃花回首不胜惊。那得逢仙忘世情。

【前腔】〔旦〕相逢一顷。早敎人心怀暗倾。动离愁是落花风。送春归有子规声。摽梅岂敢负深盟。君若归妻须迨冰。

夕阳遄西。就此吿别。〔生〕敬当遣聘。愿俟佳期。 

【尾声】一时便把红鸾订。〔旦〕愧没琼瑶尔赠。〔合〕他日还当枕上盟。

〔旦〕幸妾姻缘却还未。



〔生〕何殊范蠡来诸曁。

〔合〕此身旣已许君家。



便复同行不相讳〔别下〕 

第六出
齐东野人之语

【西地锦】〔扮公行子东郭氏尹士各深衣幅巾上〕稷下素夸佳胜。齐东况聚名卿。淸谈妙论堪人听。看喙长三尺偏称。

田騈愼到舌锋长。长在齐东辟讲堂。自是窃将余论好。共挥玉麈任荒唐。〔公〕不佞临淄公行子是也。〔东〕不佞东郭氏是也。〔丑〕小生尹士是也。〔公〕俺与东郭先生读礼多闻。淸谈少憩。俺这齐东稷下。向来是田騈愼到惠施公孙龙一班儿羣聚高谈。喜的这尹先生正乃及门高足。今日约同开讲。看有甚人来听也。〔淳于髠上〕 

【番卜算】口舌已天成。緖论还窃听。〔王驩上〕试来庄岳拜先生。学取些儿佞。

〔撞遇介〕呀。却是淳于兄。〔淳〕子敖。俺与大哥三人别后。不想又会于此。〔王〕小弟闻得此中士大夫讲学。特来一听。〔淳〕俺亦为此而来。如此一同进见便了。〔进见介公〕二君何来。〔淳〕小生淳于髠。这是契弟王子敖。久慕诸公高论。敬此窃听余谈。〔东〕野人鄙论。窃媿大方。旣荷辱临。敢藏丑拙。尹先生。俺每就此坐下闲谈何如。〔淳〕三公请登高座。小生辈侍立以听。 

【惜奴娇】〔公东〕稷下儒生。早词锋无两。堪资谈柄。惭余辈未获门墙躬请。私幸高足非凡。讲席齐推。玄风嗣听。不佞。也只为暂优闲。聊戏与齐谐一订。

【前腔】〔尹〕闲评。黄马堪赓。鸡胥三足。轮非蹍径。毛生卵。飞鸟何尝动影。想应雄辩高谈。惠子公孙。多方厮竞。休病。不读却五车书。那能勾辩才无罄。

〔公东〕诸君。古来还有多少异事也。 

【斗宝蟾】难明。古迹堪征。那尧囚舜偪。何须深病。更来朝瞽瞍。蹙然不定。宣圣。一言正大经。千秋感不宁。更堪衡。似这鲁国名儒。又主却痈疽嬖幸。

〔尹〕老先生。岂但此老而已。 

【前腔】阿衡。负俎调羹与羊皮牛口。秦臣辉映。甚鼓刀夸吕。披裘说宁。还订。人情似犬情。周声逊夏声。莫纷争。似着过泥诗书。索向齐东厘正。

〔淳王〕窃听佳谈。顿开茅塞。二生今日眞幸会也。 

【锦衣香】谬悠语。谈天逞。滑稽舌。悬河挺。甚倏忽分王。触蛮争境。南箕北斗总堪凭。公行开社。东郭持盟。何处士。尹先生。齿牙余劲。王子开茅径。淳郞鞭影。眞堪西席。何妨北溟。

【浆水令】〔合〕觑临淄犬鸡争应。尽庄岳蛙蚓齐鸣嘈嘈横议耳偏盈。杨朱墨翟。愼到田骈。借唾沫邀余剩。就中暗把吾徒醒。谈和论。谈和论。不妨偏逞。名和利。名和利。要得旁行。

【尾声】与君一话眞成幸。抵多少丸僚斵郢。这的是齐东野语索分明。

〔淳王别介〕承教了。〔公东〕好说。污耳污耳。 

〔淳〕先生妙论眞不刊。



〔公众〕还媿诸君义未安。

〔王〕自此愈知游世术。



〔合〕割烹五羖复何难。〔共下〕 

第七出
媒妁之言

【字字双】〔净扮媒婆上〕媒婆却把两缘担。重担。世间惟我巧言谈。善探。个中事体人未谙。黑暗。却敎幼女早逢男。硬嵌。

自家齐东一个有名的媒婆便是。昨日遇一官人。央我为媒。说有一女在此径中。不免径入则个。裏面有人么。 

【意迟迟】〔旦上〕忆昨郞君相过探。早是增伤感。愁緖复何堪。闺中小妹还讥俺。〔小旦上〕笑嫦娥空把闷愁耽。那儿郞恐怕心情泛。

〔旦〕何人到此。〔媒入见介〕二位小姐。是媒婆到此。前日有一官人逢大小姐于此径中。说道亲口许他。特央俺作伐。〔旦背介〕那人眞信人也。 

【集贤宾】记前宵出门闲自览。陡逢伊好是怀惭。那风流浪子将咱探。语悠悠好不情酣。我伤心惨淡。竟自许问咱朱槛。〔合〕红颜减。只为此粉慵花懒。

【前腔】〔媒〕那郞君为伊深戴感。央咱特地相探。他翩翩浊世风标湛。是豪雄好驾鸾骖。你盈盈菡萏。正合配那靑靑橄榄。〔合前〕 

【前腔】〔小旦〕婚姻簿中应细览。俺姐姐只解淸谈。陪不得寻常俗物胡淫滥。使不着暮四朝三。卿须少跕。详说着萧郞风范。

〔合前媒〕并不须疑。俺说将来。大小姐自然理会得。 

【琥珀猫儿坠】轩昂眉宇。端的是奇男。一种多情两眼含。不修边幅会高谈。眞堪。好打叠鸳衾。翦下春衫。

【前腔】〔旦〕听伊摹拟。半喜半羞惭。好弄箫声子晋岩。凭将靑鸟寄鸾缄。心耽。更莫笑齐东。待接周南。

【前腔】〔小旦〕劳卿传语。礼度索深谙。戎服凭敎似子南。私亲应得数刑谈。情含。这后范前模。要得相参。

〔媒〕如此别了。明朝乃是黄道吉日。那官人就入赘也。娶夫如之何。匪媒终不得。〔下旦〕妹子。我和你一胞姐妹。那忍先有室家。今日虽尔应承。不免为卿怏怏。〔小旦〕姐姐说那里话。你妹子年小。正可从容。 

【皂莺儿】〔旦〕为尔复愁含。一胞儿我独耽。你春深不免还凄惨。空房那堪。我双栖自惭。问娇花果否甘淸淡。〔小旦〕念奴穉齿。婚姻未谙。论奴心緖。孤帏自甘。贤姐姐何必将咱探。〔旦〕慢私谈。秦公五女。曾并晋侯骖。

〔旦〕有姐靑年先许姻。



〔小旦〕小姨应是未成人。

〔旦〕劝卿不必深相讳。



〔小旦〕他日时来自惜春。 

第八出
绵驹

〔扮绵驹时样衣服琵琶箫管上〕郢中歌白雪。下里笑巴人。高唐有绵老。一曲赛阳春。自家非别。齐国中有名会唱的绵驹是也。俺开口成腔。转喉合拍。不论风流子弟。窈窕佳人。或为倚门卖笑之资。或作徧国吹篪之计。都来俺处传授。嘴皮儿可也叫破。唾津儿可也咽干。几番要戒了这事。三日不唱便觉喉咙痒了。呀。远远两个小娘儿来也。〔扮二妓上〕未歌先会舞。有色却无声。自家齐东有名妓者大花风小花风是也。我每姊妹家第一会唱。纔钩引得人心动。俺索去绵老官人家学一二套儿。来此已是。〔见介〕呀。绵老官人。万福了。〔绵〕二位大姐。是要学唱么。〔妓〕然也。〔绵〕少停一会。待人齐了。一幷教你。〔王驩上〕待试穿窬术。先传乞丐歌。自家王驩。别了齐人之后。稷下听讲一回。颇悟涉世之术。待把穿窬一试。匆匆未果。今者来到这高唐地面。闻得有绵驹善歌。雅俗共赏。思量俺一身空乏。前进无资。须索学些歌儿。沿门乞食。却也便当。来此已是他门。不免径入。〔绵〕客官何来。〔王〕小子从临淄来。闻得绵老官人善唱。敢求指教一二。〔绵〕却要唱甚的。〔王〕只上好新曲儿指教数套便了。〔绵〕这容易。待我先与二位大姐唱来。你二人先学两个打枣竿去。〔绵拨琵琶教妓唱介〕 

【挂枝儿】小娘儿却待要从良罢。恨悠悠待撇下这琵琶。几番儿旧事难撇下。那大娘儿不当耍。俺门户裏尽风华。老实的不从良。再莫妆这般假。

【前腔】小娘儿大半喉咙哑。唱将来有几个到得家。遶梁音会的添声价。当筵眞爱杀。到处尽偷他。但得个俏声儿。打也随你打。

只将这两调唱会了。明日又教你。这位要唱新曲儿。随我唱一套寄生草罢。但得合箫。唱来更好。二位大姐可会吹寄生草。〔妓〕这倒却纔学会的。〔绵〕如此却凑巧。我唱。你每吹便了。〔绵王唱妓吹介〕 

【北寄生草】第一笑。书生辈。那行藏难挂牙。贱王良惯出奚奴胯。恶蒙逢会反师门下。老冯生喜就趋迎驾。不由其道一穿窬。非吾徒也眞堪骂。

【二】第二笑。官人辈。但为官只顾家。牛羊儿刍牧谁曾话。老羸每沟壑由他罢。城野间尸骨何须诧。知其罪者复何人。今之民贼眞堪骂。

【三】第三笑。朝臣辈。乂何曾一个佳。谏垣每数月开谈怕。相臣每礼币空酬答。诸曹每供御惭无暇。不才早已弃君王。立朝可耻眞堪骂。

【四】第四笑。乡闾辈。更谁将古道夸。盼东墙处子搂来嫁。尽邻家鸡鹜偷将腊。便亲兄股臂拳堪压。豺狼禽兽却相当。由今之俗眞堪骂。

〔绵〕客官。近来齐国的风俗一发不好。做官的便是圣人。有钱的便是贤者。这是俺稷下诸儒田騈愼到所度新曲。专一笑骂此辈。你可记熟了唱去。〔王〕领教了。只怕学生后来早被他笑着了。〔妓〕好嘴脸。你难道会做官不成。〔王〕你识得甚。做官的正是我辈。〔绵〕客官果是个中人。只日后富贵时莫忘却唱曲的日子。 

〔王〕新音一曲间琵琶。



喜得娇娘帮衬佳。

〔众〕为问靑云贵公子。



此中声调莫须差。 

第九出
则得妻

【谒金门】〔旦红衫艳妆小旦素妆随上〕梳洗罢。妆束十分潇洒。报道儿郞来绣榻芳心还复怕。〔小旦〕尙有小姨未嫁。权作小姑陪话。〔合〕这段姻缘眞可诧。一言亲许下。

〔相见介〕〔更漏子〕〔旦〕试新妆。凝翠黛。好个朱颜今坏。〔小旦〕嗟寂寞。盼欢娱。看看却有夫。〔旦〕眉自锁。羞难躱。今夜如何则可。〔小旦〕姐和妹。恨孤单。今朝独我寒。〔旦〕妹妹。昨日媒婆说。那人来赘。俺则索花烛双烧。艳妆以待。〔媒送礼物上〕报道新郞到。须将箫鼓迎。大小姐。那人来也。这是随身来的贽物。便可收下了。〔小旦收介〕就劳你赞拜便了。 

【女冠子】〔生时式巾衫上〕衣冠俊雅。为姻亲靑藜抛下。相逢一话。便央媒氏为予传语。那人肯嫁。〔到介媒〕请新人并立。赘壻成双。〔旦并立介〕含羞非是假。见夫壻眞来。如何对答。〔合〕并双双烛下。齐右娇姝。山东豪侠。〔内鼓吹媒赞拜介与小旦拜介旦送酒介〕 

【锦堂月】喜就蒹葭。欢调丝竹。齐姜幸配豪华。耀我门楣。笑把文鸾双跨。成就了百世良缘。早图个一朝撑达。〔合〕传杯斝。看春日迟迟。慢销银蜡。

【前腔】〔生送酒介〕堪夸。俺四海无家。一身逆旅。逢伊怜取天涯。姐妹双双。粉面云鬟相亚。觑姐姐嫩蕊可亲。望妹妹娇枝如画。〔合前〕 

【前腔】〔小旦〕无他。为姐姐韶华。姐夫礼意。周旋锦席朱纱。相见何妨。知是嫡亲姻娅。觑了他两意绸缪。好敎我一身羞怯。〔合前〕 

【前腔】〔媒〕如花。二女娇娃。一人俊杰。眉来眼去欢洽。一捻姨娘。到底投他门下。大姨夫终作儿夫。旧女壻还为新娅。〔合前〕 

【醉翁子】〔生〕娇姹。觑姐妹每庞儿没价。与令姐相投。小姨终嫁。〔旦低介〕罗帕。今晚交加。一点新红缀玉纱。〔合〕同游耍。愿琴瑟调和。弄璋及瓦。

【前腔】〔小旦〕一搭。做阿姨的如何说话。便年纪无多。终须长大。〔媒〕休怕。久在伊家。托熟佯羞自叫他。〔合前〕 

【侥侥令】〔生旦〕和风纔启甲。嫩蕊正含葩。记取此夜恩情如天大。更漏再三挝。新孔嘉。

【前腔】〔小旦媒〕娇莺啼欲骂。雏凤笑微哗。只恐他日芳时也十八。不免及时花。将破瓜。

【尾声】〔生〕齐人喜得齐姬嫁。中馈裏得人查察。从此方堪做室家。

〔生〕自怜出世独钟情。



〔媒〕偶尔姻缘巧订盟。

〔旦〕相逢慢道初相识。



〔小旦〕昨日门前遇此生。〔共下〕 

第十出
日攘其邻之鸡者

【普贤歌】〔王驩贼态衣巾上〕讴歌讲学煞匆忙。悟得穿窬我辈当。带巾不碍方。逢人面不惶。笑我这贼衣冠偏用罔。

俺子敖。自稷下讲学之后。省得求名觅利。须要不羁。伊尹圣人。尙且割烹媚主。我独图甚廉耻乎。近来把高唐歌儿念熟了。沿街卖唱。却也取利不多。只得改做穿窬之贼。爬墙穵壁。颇是获利。所恨这城中鸡犬颇繁。夜来大是不便。前日绵老官唱个邻家鸡骛偷将腊。我今便试一试。把这邻邻舍舍鸡儿每日偷他一只。一来免他夜啼。二来充我饥腹。且是受用。昨夜爬墙辛苦了。今日起来。早是午饭时候。肚儿有些饥了。不免再捞他只鸡儿煑煑。〔行介〕这家养了十余只嫩鸡儿。也被我五六日间偷了一半。今日看手段也。〔攘鸡介邻人赶上介〕 

【前腔】何来狗盗太无良。只只鸡儿葬腹肠。今朝见了赃。原来是老王。笑杀你号冠裳忒不像。

〔生〕罢了。被你识破了。还了你罢。只是你这邻舍家。便请我只鸡儿。也不为多。〔邻〕老先生还说这话。这般没行止勾当。不是你这样人做的。〔王〕不是我做。待那个做他。〔邻〕咳。老大人。这非君子之道也。 

【玉山颓】药言陈上。论攘鸡岂我辈行藏。听邻家诟骂何安。问淸夜扪心堪怆。况伊家模样。又博带峨冠厮像。太觉风斯降。请回肠。幸把余鸡惠赦报秋窗。

〔王笑介〕老兄。我如今改过了罢。每常日取一只。以后月取一只便了。 

【前腔】不须相谤。论攘鸡比窃国田常。祗缘咱盗小无名。还则是赃多受赏。俺权依卿讲。但一月一鸡充脏。可也廉堪奬。慢宽商。把这余鸡璧上任鸣桑。

〔邻〕这等多谢了。 

小用则割鸡。



小盗则攘鸡。

攘鸡何足论。



冠裳盗不齐。 

第十一出
钻穴隙

【夜游宫】〔旦上〕嫁得夫君豪壮。会温存更复情长。所恨情儿太广。偷觑姨娘。妆台边。枕簟上。绣帘旁。

偶尔相期共嫁他。谁知自是会豪奢。但嫌有意窥娇妹。可道男儿情易邪。奴家自许良人。匆匆好合。颇称得意。果是知心。看他虽则孤贫。要自终能富贵。自春间成亲来。早是初夏天气。所恨他情儿太广。颇有窃吾妹妹之心。俺思量起来。昔日原与妹妹相期共嫁一人。若果妹妹心允。便索成就也罢。如今且冷眼看他两下。又作区处。正是郞君多薄行。房帏有二心。〔下生上〕 

【月儿高】忽来天上。幸得嫦娥傍。含羞上床。妖艳应无两。有个姨娘。知趣长陪讲。娇模样。令人怀想。喜吾妻不甚防。

新婚燕尔。趣偏饶。有个人儿还更娇。朝夕令予长盼盼。何时爱我复相招。小生自赘他家以来。又早春尽夏初矣。撞着这等标致的妻儿。怎不爱惜。又添一位俊俏的阿姨。更自彷徨。吃一看二。可知令人心痒。所喜俺尊夫人贤慧。不甚堤防。我因此得朝夕窥觎。杂之戏谑。得此一姨。方成二美。他如今半亲半疏。或近或远。眞弄得人苦也。新夏初炎。闻得他时常洗浴。不免窃一窥之。方见他内体的妙处。为爱鸾凰好。几成禽兽行。〔暂下小旦纱衣上〕 

【前腔】春寒已往。新夏神情爽。心儿暗伤。不奈这风淸朗。怪那儿郞。冷处来挑讲。他情儿广。令人悒怏。我时时泪几行。

知趣郞君眞不凡。为卿泪点透罗衫。妾心岂不怀君子。争奈姻缘两有妨。自姐夫来俺家后。日日眼角相挑。微词半引。我看他倜傥风神。昂藏气骨。善为谈笑。巧于滑稽。当是不羁之士。知非长困之人。俺姐姐也看得着也。想当初许聘之时。原有共俺同嫁之意。如今看他朝夕光景。眞是难为发付。目下春去夏来。好生伤感人也。 

【懒画眉】想着他朝朝绣户把人张。眼去眉来直恁忙。恨当初不共效鸾凰。到而今可是难依傍。只落得一水银河隔两厢。

【前腔】见了俺亲亲姐姐日浓妆。静夜相偎共玉床。有时携手出兰房。不禁冷眼生凄怆。妹自孤单姐自双。

今日天气觉暖。不免兰汤一浴。俺生怕他又来张也。须索把门缝儿都遮了。素手下朱帘。香肌浴兰水。〔暂下生作缓步上〕 

【不是路】为觅红芳。俏俏轻轻过画堂。斜凝望。那多娇可是试兰汤。〔张介〕呀。在裏面洗浴哩。解罗裳。金莲倚处香飘荡。玉体窥时室渺茫。寻方向。那门边隐隐些儿亮。钻他明朗。〔钻介〕钻他明朗。

〔张介〕呀。却早张得见了。好有趣也。 

【前腔】仔细偷张。肤若凝脂乳正芳。翻银浪。纤纤束素细腰香。俊娇娘。如何不敎人儿想。为甚偏将那好处藏。无由向。他春罗半幅中间放。没些疏旷。没些疏旷。

呀。如何不再洗一会。又起来了。呀。他敢待出来也。〔小旦披衣上〕 

【前腔】浴罢新凉。笑向妆台试晚妆。谁来往。敢娘行环佩。我速趋跄。〔见生介〕呀。是伊郞。敎人含笑归罗幌。何事藏踪向绮窗。〔生揖介〕姨娘。吿揖了。〔小旦回介〕他深深唱。鞠躬而揖多谦让。意儿堪谅。意儿堪谅。

〔生〕姨娘。小生来久了。姨娘敢是洗浴哩。 

【前腔】〔小旦背介〕不住姨娘。语语声声意态狂还疏放道多时久立在回廊〔对生低介〕对伊行。传闻我阿姐应相谤。只道俺为姨没主张。须深想。奴非怨女君非旷。慢劳相访。慢劳相访。

〔生〕姨娘不说罢了。姨娘如此说。小生也有一言。姨娘呵。你怎知俺做姐夫的肝肠断也。 

【园林好】细说向聪明女郞。俺为伊一身多恙。日相望。怎心儿不想。况値着这淸昼永。绿阴香。黄鸟叫。紫薇芳。

【嘉庆子】〔小旦〕告郞君休把人错怏。未知俺姐姐心肠。也须问如何情况。虽则亲女弟不须量。也要贤令政两相商。

【伊令】〔生〕听了你一朝细讲。可正是聪明没两。则道你将人轻相。谁知你情儿酝酿。若没你姐姐频来。便待将卿抱上床。

【品令】〔小旦〕笑伊狂壻。直恁的意儿忙。便就是佳期报可。也索要礼相将。昔日承筐毫无爽。问名纳采。俺姐姐纔归绣帐。难道我不如他。草草私谈便嫁郞。

【荳叶黄】〔生〕我躬身诉向。说与你好姨娘。觑着你螓首蛾眉。觑着你螓首蛾眉。兀的不心迷意恍。花期已往。熏风正凉。早成就百年中情好。早成就百年中情好。休孤负红颜。趁此靑春未央。

【玉交枝】〔小旦〕期君心谅。论婚姻终须酌详。虽然姐妹无他讲。怕人情久有参商。况奴弱质未堪霜。望君慢俟花将放。且受用俺姐姐象床。且放松俺姨姨绣窗。〔旦潜上窥介〕 

【么令】〔生〕虽则卿卿不爽。我这裏心儿怎降。便就是你姐姐艳妆。便就是你姐姐艳妆。齐国之姜。可知你是弱柳柔杨。乳凤雏凰。一缕粉花香。亲姻娅人良意长。

【江儿水】〔小旦〕莲叶看池长。蔷薇满院香。双双野鸭银塘漾。盈盈紫燕泥梁唱。翩翩粉蝶园亭撞。早是令人惆怅。又可奈这浪子言长。不免留他心上。〔旦下生揖小旦介〕 

【川拨棹】非吾浪。把亲亲只索强。但得你衣袂儿轻汤。但得你衣袂儿轻汤。不由俺心情欲狂。是何时解绣裳。是何时捧俊庞。

【尾声】〔小旦〕儿家何事心粗莽。笑你个齐人太妄。可正是败化伤风轻薄郞。

〔生抱小旦介〕姨娘成就了罢。〔小旦推生介〕啐。怎这等忙么。推出窗前月。应为梦裏云。〔下生〕我看小姨十分心肯。只怕姐吃醋耳。我想俺那妻儿贤慧。定是相成。不免去求他罢。 

缠卿不免一身汗。



何日双双共跨鸾。

令姐应知是贤达。



岂知人世十分酸。 

第十二出
以利言也

【霜天晓角】〔扮田戴冠带丑外扮从人随上〕齐中衣锦。全为宗支荫。吾家仲子老山林。落得一人富甚。

齐邦今日已为田。喜得宗支一派连。淸廉介弟于陵去。不义家兄盖禄缠。下官田戴。齐之宗支也。以天潢之巧合。更人谋之克臧。官拜盖大夫之职。母弟仲子。迂僻为心。矫孑自好。私其妻子。逃于于陵。近闻他飮食不充。闻见自废。因之匍匐井上。邀惠螬余。咳。腐儒酸子。何自苦如此乎。这也不在话下。俺位居上僚。职司取士。齐国之贤。仰如山斗者久矣。但俺原以财致贵。故人必以贿取怜。如此者是吾门生。不然者亦吾家弟耳。左右。看有人请谒。卽便通报。〔丑外应介王驩衣巾包袱上〕 

【前腔】盗泉惯飮。积得囊中稔。齐人似我实堪钦。早向朱门求荫。

俺王驩。别了齐人兄辈。旣作乞人。还为盗贼。囊中积有百金矣。闻得田大夫好财爱得。竟此自献他家。求为小小官儿。倘因此起家。从斯发迹。那时纔见俺子敖是能人也。〔见丑外介〕大哥通报。道临淄王驩拜见。〔丑外禀介田〕快请。〔王入拜介〕王驩本国之人。有志之士。闻大夫广罗才俊。故小子敬入微赀。聊备百两之金。用充一茶之费。愿策名于门下。或效职于官班。是望高贤。敢陈先达。〔田〕看你言词出世。意气超人。数倍才华。十分学识。可嘉可敬。不佞卽当上荐我君。并升公室。愿通家之好。如同气之亲。相助罗财。毋私取士。〔王〕敢不勉遵台命。用效愚忱。若或负恩。须教恶死。 

【皂罗袍】〔田〕满眼齐人识甚。你担囊揭箧。实获予心。他孤穷反欲我捐金。你贤豪更复来添锦。当今才士。惟君可钦。当今先达。惟仆可寻。嘱相知。好共把这机谋任。

【前腔】〔王〕喜得吾师细审。果怜财爱得。贿赂知音。我感恩应复效愚忱。若忘师便可酬凶谶。俺门生发迹。你杯中满斟。若先生剩物。俺头边略簪。望师翁早赐我三分荫。

〔田〕愿子如此。我不敢忘。明日就荐你同升矣。〔王〕这多谢老恩师。 

【尾声】〔田〕铨衡久秉少同心。贤契呵。人间似子聪明甚。且和俺后堂中把杯酒飮。

也知才学独君高。



〔王〕可识吾徒是俊豪。

〔田〕道德文章且休矣。



〔王〕铨衡夫子在锥刀。 

第十三出
一妾

【挂眞儿】〔旦上〕俺的郞君情太厚。把小姨絮得相投。〔生上〕内子贤哉。丈夫狂也。近日衷情怜否。

〔相见介〕〔南乡子〕〔旦〕新荷四月天。小院淸淸笼翠烟。郞君偏尔能知趣。身边。往往来来倚妾肩。〔生〕未敢为卿言。有个人儿我亦怜。算来不是分情者。嫣然。渠与卿卿共久眠。姐姐。俺承你十分宠爱。同衾共枕。好是欢娱。但小生还有一桩心事。久欲见怜。不知肯否。〔旦笑介〕此身已许君矣。有甚的不肯来。〔生〕如此。小生禀上。愿毋深罪。我的娘。我为你的阿妹害也。 

【三换头】向妆台妄求。为伊家闺秀。自知非偶。奈心情已投。这一桩婚媾与卿卿可正是连枝并头。两下情都有。三人成好逑。他年少含羞。况妹妹招夫敢自由。

【前腔】〔旦〕何须诉休。知君已久。我容颜愧丑。应把姨娘解愁。他闺中之幼。望卿卿须念着身裁嫩柔。可是三生就。应他两意投。早与绸缪。不索郞君暗裏偷。

郞君。俺就教妹子梳妆易服。与恁今日成亲。你意下何如。〔生〕旣蒙贤妻许俺。便迟数日何妨。〔旦〕你心中等不得。眼前怎说此话。待我进去与他梳妆易服便了。愿为皇与英。同心事君子。〔下生〕天下有如此贤慧妻子乎。我齐人眞造化也。〔望介〕姐妹每。可快些么。〔旦小旦艳妆同上〕 

【满江红】〔小旦〕我有姐姐全不妒。为咱成就。许妹妹同归君子。共操箕帚。〔生〕今日齐人福果大。红妆两两扶衣袖。〔旦合〕一双白璧付郞君。君知否。

〔内鼓吹旦赞拜介〕拜了姐姐。再拜谢主婚。幷拜谢媒人。〔生笑介〕总是一拜罢。新郞吃不得辛苦。〔旦〕旣如此。免你罢。请进合卺之酒。〔生〕今夕何夕。见此粲者。 

【贺新郞】偶尔闲游。遇卿卿一时成偶。又逢他绿衣娇秀。相挑逗。还着你贤姐为媒鹊引鸠。看今夕三星恰凑。解罗带。松衣扣。笑问我谁情厚。〔合〕两姐妹同消受。

【前腔】〔旦〕觑尔风流。道尊姨一家骨肉。逞风情暗中相诱。伊年幼。也似俺姐姐当初不自由。今日个同床共宿。无嫌忌。相前后。笑飮杯中酒。〔合前〕 

【前腔】〔小旦〕相好无尤。在闺中双双聚首。怕于归不能相守。今依旧。待学个肃肃宵征抱尔裯。也只为那风魔颜厚。恃伊善。欺侬幼。日日窗前走。〔合前〕 

【节节高】〔生〕相将夏日游。咏韩攸。祁祁美姊如云凑。家赀有。内阃修。专房又。看茂萱翠映眉山秀。更榴花红妬罗裙斗。俺何缘却与粉香谋。拚将老向温柔宿。

【前腔】〔二旦〕相亲复自羞。为情柔。小星江汜重歌奏。须心厚。要恩稠。还意守。莫于姐妹分新旧。莫因容易成虚谬。俺一家为甚两相投。你心儿索要思量透。

【尾声】〔生〕帷簿从敎谤不修。这姊姒须知古有。抵多少大小夫人醉画楼。

子兮子兮如之何。



〔旦〕见此粲者为情多。

〔小旦〕而今不用相违避。



〔生〕也是愚夫小老婆。 

第十四出
先名实者

【番卜算】〔淳于冠带仆从上〕稷下士名髠。寸舌能为隐。一言半语合齐君。富贵须臾瞬。

独我生来巧舌尖。君王有意会微觇。一言却教龙颜喜。此种机关大是铦。俺淳于髠。生成滑稽绝世。自别了齐人大兄。去听诸生闲讲。倍觉长我诙谐。助予游戏。昨者来此都下。闻得个君王喜隐。好为淫乐。沈湎不治。百官荒乱。诸侯并侵。国且危亡。在于旦暮。左右莫敢谏之。俺思量起来。俺不过稷下赘偦耳。何畏于死。况俺之舌头原自辩捷。又何畏不行乎。前日竟入见君王。说之以隐语曰。国中有大鸟。止王之庭。三年不飞又不鸣。此何鸟也。于时君王省悟了。便答曰。此鸟不飞则已。一飞冲天。不鸣则已。一鸣惊人。乃召诸县令长七十二人。诛一人。赏一人。奋兵而出。诸侯震惊。皆还侵地。君王大悦。归功于髠。拜俺主客之职。一霎时早富贵也。 

【九回肠】也则是君王喜隐。一言儿便爱臣髠。谈言微中人情顺。亏这三寸舌口内犹存。虽然七尺长不满。为问三齐谁可伦。俺淳于眞是千人俊。两三言解却人纷。却敎俺齐中大鸟冲天举。吓得那泗上诸侯掩耳闻。这齐东郡能势利。趋炎热。看朱履客早晚好盈门。

【生查子】〔王驩冠带仆同上〕穷命喜逢春。好友齐交运。投刺特相亲。结绶堪同奋。

俺王驩受知田大夫。已拜官爵。近闻得淳于遇主。陡致亚卿。原是俺贫时旧友。旣已同升。合应交结。特此进贺。左右通报。〔众禀淳接见介〕闻子敖高选。未及趋贺。何当辱顾。〔王〕好说。弟兄每今日同升。小弟十分私庆。凡百长兄淸目。〔淳〕自当彼此同之。只齐人大哥尙无消息。不知羁留那里。〔王〕此兄自会逢时。不消得长兄过念。淳于兄。你道如今做官。须是何等方好。〔淳〕子敖何须问得。只像兄这等面孔。便尽意做得去了。〔王〕依小弟愚见。第一要银子多的。便为美缺。 

【黄莺儿】〔淳〕喜共步靑云宦途中大不羣。只花斑面孔堪相诨。官精是君。官行莫伦。好敎行老官儿运。慢萦神。弟兄遭际。尙有老兄贫。

【前腔】〔王〕幸得列朝绅。旧知交岂别人。双双帮衬能升进。休题士民。须为子孙。从敎老却赃官鬓。慢闲论。从来好缺。羡的是多银。

〔王〕自幸官星好。



君王为宠爱。

〔淳〕还思贫贱交。



何时作寮寀。 

第十五出
其良人出

〔生破衣持棒作乞态上〕吾侪原是眞英杰。得此娇花共欢悦。姐妹双双不相妒。夜来含笑吹灯灭。俺齐人半年之中。得他姐妹。红衫两整。秀眼双抛。姐姐贤而雅。妹妹慧且娇。俺可是受用也。但俺与王驩每兄弟相别。原为求彼利达。不宜恋此好姻。今日暂且出门行游。以观世态。弃头上之巾。执手中之棒。又是当初打扮也。 

【二犯江儿水】英才游宦。俺是个英才游宦。止为着些个赶。喜幽居深巷。弱蕙芳兰。识英雄。丢娇眼。姐姐秀堪餐。姨儿更弱孱。鸾佩珊珊。凤履弯弯。这欢娱士夫每还则罕。孤身有鳏。熬杀俺孤身有鳏。相偎彼粲。喜的个相偎彼粲。出门游为功名两字间。

早来到大街上也。则索向朱扉以投。望画阁而进。图个醉饱。充我肺肠。你看街市上酒肉好香人也。 

【前腔】朱门玉馔。待乞那朱门玉馔。又何须言拙赧。想驴肠鸱炙。兔首熊蹯。满华筵。多奇产。俺乞食效昭关。男儿自厚颜。靑竹斓斑。破袖翩翻。这形容在吾徒应不罕。横襟纵看。请诸兄横襟纵看。一街讨饭。满目中一街讨饭。笑衣冠那人儿应自汗。

那一个与俺些酒肉儿么。呀。那人家正请客哩。〔执棒舞疾走介〕 

【北对玉环带淸江引】此际云鬟。闺中正自闲。媿我孤寒。人前笑有攀。一眼望铜环。筵中想已阑。不用门关。无多求尔餐。况复余残。何须复吝悭。晋家公子方蒙难。险阻谁靑盼。多将掷块来。那复堪璧反。想那馈盘餐僖大夫千古罕。〔舞下〕 

第十六出
他日归

【杏花天】〔陈仲子伞袱上〕俺是个齐国之廉。对夷齐应知没玷。只家兄见我憎嫌。论家慈颇自爱咱淸检。

一别慈亲已数年。教人陟■〈山巳〉一澘然。为斯复走齐东路。回首闺中独自姸。小生幸藉螬余。得全微命。思量高堂老母。时时不忘。想夷齐就养文王。犹然暂离北海。况仲子归宁母氏。何妨再入东齐。前日别了辟纑之妻。早过了许多山水也。 

【山坡羊】想生平淸名虽占。为慈亲终朝言念。别于陵暂赴临淄。道途中并不宿三家店。养淸恬。步步有人。瞻。鞠躬踧踖。踧踖还如歉。回首荆蛮。吾家娇艳。纤纤。为我遥征闷緖添。恹恹。为忆行人泪雨淹。

行路倦了。不免暂息片时。〔扮二盗上〕盗跖亲支派。庄蹻嫡友朋。俺弟兄两个翦径为业。数日生意不济。纔方尾着一书生。背着包袱。就中最有物在内。不免劫了他去。呀。可可还在此间。汉子留下行李。〔陈〕大王。小生是陈仲子。别没甚东西奉敬。〔盗〕我那管你仲子不仲子。快将行李来。〔陈〕俺仲子眞穷命也。 

【前腔】怯书生穷形堪验。那些儿随身书剑。〔呈袱介〕大王请看。一些些麻缕粗鞋。破茸茸旧布单衾欠。犯台严。休将膻行兼。那庄蹻遗臭。遗臭千人厌。何似儒酸。甘心寒俭。〔盗〕腐儒莫多说。〔陈〕休嫌。敢学尼山编虎髯。〔盗〕再说就一刀杀了。〔陈〕还谦。敢把穷肝脍斧尖。

〔盗〕活活腐儒。饶你去罢。鳖杀两强盗。为遇一儒酸。〔下陈〕不幸又遇此二位。担阁了半日。天色已晚。趱行几步。 

暴客陡相値。



夕阳忽已晚。

何日进临淄。



日暮途还远。〔下〕 

第十七出
与之偕而不自失焉

【捣练子】〔生执杖乞态上〕郊以外暂游之。龙蛇之蛰未遭时。慢自道男儿终若此。

丈夫之未际。不免类饿殍。执杖问何之。踪迹故矫矫。尘埃不知我。应复为予藐。纵步天壤间。吾志原不小。齐人乞食市中。杖藜郊外。皮相者谓我乞人。肉眼者笑予无赖。惟有室人不知。终日双双款拜。因此愈益风骚。自觉神情豪迈。今日只索郊外走一回也。 

【步步娇】俺是个未际英雄天之使。弄得穷如此。飘零寄一枝。天作之合。新婚燕尔。想他姐妹两西施。俺齐人只索为情死。

呀。远望着一腐儒来也。〔陈仲子上〕 

【前腔】久矣于陵相栖止。为甚闲来此。为看陟■〈山巳〉诗。我意伤悲。劬劳母氏。虽然避地远临淄。又道的个我母还思子。

〔见生介〕老丈。吿揖了。〔生笑介〕何处竖儒。向乃翁作揖乎。〔陈〕老丈听禀。 

【孝顺歌】吾翁丈。听鄙词。俺卜居楚荆非一时。问余安所之。旧家还相迩。老丈莫怪我说。你执靑靑竹枝。托翠翠花瓷。岂丈夫之事。你指望人施。只恐怕还蹴尔。劝你须改矣。莫勤斯。我非他。于陵子。

〔生笑介〕原来食螬余的陈仲子就是你。怪道如此模样。识时务者谓之俊杰。你竖儒焉知时务乎。〔陈〕小生狂言。还请尊教。〔生〕听俺道来。 

【前腔】闻卿久。纔会之。果然面颜酸若斯。伊兄良可师。如卿不堪齿。你撇哀哀老慈。恋款款娇姿。岂独非人子。你试一深思。可道是今堪死。我也深爱你。故孜孜。我非他。齐人是。

〔陈〕原来是齐人老丈。承教了。其人不甚非。其言亦大是。〔下生〕这腐儒去了。滔滔世中。应是难得此辈。令世皆若人。吾又何必乔妆至此乎。不免归语妻孥。为之笑笑。 

世上如君是丈夫。



滔滔浊世不应无。

吾非故尔轻谈笑。



只为而今不重儒。 

第十八出
出而哇之

〔田戴共母夫人仆从上〕朱门棨戟独阴森。齐国之中人共钦。高堂不免多长叹。难转于陵游子心。俺盖大夫田戴是也。与母亲享万锺之禄。安簪缨之贵。颇是安乐。奈家弟未归。下官不免有在原之叹。俺老夫人不免有子季之思耳。〔母〕我儿。我忆念仲子。昨日梦他来家。好生欢喜。今朝只你在前。好生闷郁也。〔田〕母亲且自宽怀。倘仲子或有归来之日。也未可知。〔老仆上〕旣作蓬荜人。何来朱门裏。禀老爷。二相公回来了。〔田母〕回来了。谢天谢地。〔母〕你见谁说来。〔仆〕小的见街上喧喧嚷嚷说廉士来也。故此知二相公归了。〔田〕快去门前俟候。来时疾忙通报。〔仆应下陈伞袱上〕 

【北醉花阴】为甚么离却衡门赴靑琐。好几日奔驰道左。俺长领却那烟萝。走风尘好是难过。便待回西山卧。〔仆报介〕二相公到了。〔田接介陈打躬介〕哥哥久违了。敢劳着你这锦衣哥。早则是出华堂来接我。

〔共进见母介〕不孝儿久违膝下。望母亲恕罪。〔揖田介〕长兄。拜揖。〔母〕我儿。这几日想杀我也。你在于陵可好么。〔陈〕托母亲哥哥之福。幸尔粗安。孩儿因记挂母亲。故此不远而来。〔母〕生受你了。〔陈〕哥哥。嫂嫂好么。小弟造次不敢请见。〔田〕不劳了。〔母觑陈介〕我儿直恁饿的瘦也。 

【画眉序】吾已鬓成皤。见汝容颜更摧挫。叹齐荆途路远隔烟波。你饿三朝幸藉蛴螬。怎生只两口未甘藜藿。不然怎的形容弱。好敎我肝肠如割。

〔陈〕这是生成如此。不必过虑。孩儿倒忘记了。你小媳妇没有甚孝顺。绩得麻儿半斤。聊充母亲一线之费。〔对田介〕长兄。小弟穷苦。也没甚相敬。所织粗鞋一双奉上。〔解包取送介母田〕你那里来路好要你的。还自用罢。〔陈〕这是我与娘子一点薄意。定要笑留。 

【北喜迁莺】穷困儿并无奇货。只些须自愧微薄。娘也么哥。这履儿是男亲做。这麻是你媳妇将来孝阿婆。虽轻约。也是俺夫妻生活。望尊亲鉴此如何。

〔母笑介〕旣如此。哥哥可收了他的。〔仆提鹅上〕先来一条曲蟮。后送一只肥鹅。禀老爷。王驩大夫送一只鹅在此。〔田〕收了他的。〔陈蹙眉介〕哥哥收这东西做甚。丈夫宁饿而死。恶用是鶃鶃者为哉。〔田笑介〕贤弟。我每士夫交际。岂止一鹅。况他旣送来。却之不恭矣。 

【画眉序】收此未云多。吾辈簪缨礼仪大。有金珠错落。璧玉嵯峨。你高隐辈虽则嫌憎。俺士夫每常收些个。卿来无物为卿乐。权把做一餐消饿。

〔陈〕俺眼也不欲见他。况于食之乎。〔田笑介陈〕哥哥。你尙不知你阿弟的苦操也。 

【北出队子】想着咱淸操颇颇。考盘间独晤歌。若是出于陵俺睃也不睃。只俺夫妻一口水儿嗑。呀。这鶃鶃之声好是聒。

〔田〕明日公行子家开灵。士夫每约同相吊。待去备办礼仪。兄弟且暂坐一坐。再来陪话。〔下母〕叫院子。可将这鹅宰了。〔仆应下母〕我儿。不道你这般瘦了。你不来也罢。你旣来了。俺做娘的怎看得你过。今日可可的送这鹅来。便宰了请你。〔陈〕母亲再不要如此。孩儿就去了。〔母〕你不要苦违了老娘这点意思。便尝也要你一尝。 

【滴溜子】劝我儿。劝我儿须当允诺。从母命。从母命有何不可。也消得你远来口渴。〔陈摇头介〕这实难从命。〔母〕难道你母亲言都厌我。央杀你仲子孩儿听娘撺掇。

〔仆捧熟鹅上介母〕我儿。可趁热吃些。也使我老娘欢喜。〔陈接介〕俺陈仲子若非从母之命。怎食此鶃鶃之肉乎。 

【北刮地风】呀。一霎时鼎中调。席上罗。好敎咱几度沈哦。是萱慈再四央着我。须不似鼋汁招讹。较不比羊头伏祸。俺只得唇外微过。〔母〕儿是必尝一块。纔是孝顺的儿。〔陈〕定要儿尝也么可。敎俺奈若何。眞逼勒的无方躱。也索尽些些没奈腾那。只怕陡遇着俺那官哥。〔田上陈忙递介田指介〕 

【双声子】肠儿饿。肠儿饿。一口的还偷撮。言何左。言何左。一眼的轻瞧破。没处躱。却怎可。却怎可。笑灵龟舍尔。朵颐观我。

〔陈惭介〕大兄责之有理。俺陈仲子眞没得解说也。〔走介〕 

【北四门子】猛然间热语闲提掇。〔唾介〕唾唾唾唾出他这片鹅。好敎咱呕的肝肠脱。他在喉咙可也还未磨。好也唾出来了。〔母出哭介〕我的儿。朝着风这样唾。便吃这一块也不做肉。〔陈〕吃也几何。唾也没多。却敎老亲娘放不落俺临风唾。俺可也把眼儿慢抺。肚儿慢挪。这的是福消不过。

〔母〕快取茶来与二相公。〔递茶介〕我的儿呵。 

【鲍老催】泪珠儿挣堕。生剌剌敢挝的咽喉破。是哥哥不合来相聒。是娘亲爱惜他生来祸。一杯苦茗休推托。口中酸气须搜括。且将息坐一坐。〔陈放茶锺怒走介〕 

【北水仙子】呀呀呀俺来甚么。险险险险把俺半世淸名累的讹。〔母扯介陈〕苦苦苦苦的这白发婆婆。想想想想着俺红颜娜娜。怎怎怎怎知咱遭此磨。可可可可不如井李也多。去去去去依旧于陵老薜萝。再再再再不来朱户亲花萼。〔揖田介〕拜拜拜拜别了你这好哥哥。

〔欲下母扯介〕我儿便要去。今朝去不得也。 

【双鬬鸡】痴儿忍割娘心似挫。便去于陵怎么。怎么把娘亲阔。且须担阁。暂留将家裏卧。

〔陈〕旣如此。孩儿暂且歇下。只久别了于陵也。 

【北尾】硕人薖松桂云应锁。〔叹介〕俺好一似旧苏秦遭摧挫。从今归去呵。须老死在陵阿。再不向这盖大夫门下过。〔共下〕 

第十九出
吾将瞷良人之所也

【驻云飞】〔旦小旦上〕嫁得多才。日日街头去复来。欠了俺寃亲债。不奈他风情大。乖。笑对俺两裙钗。十分恩爱。消爱他款软温存。好敎俺羞无奈。姐妹双双眼怕抬。

〔旦〕妹妹。良人自夏中与你成亲后。又不觉仲秋来矣。他日日醉饱而回。好是风情荡漾。俺姐妹每也当不过这浪子也。还有一件。他朝朝醉饱。未知何来。今日回时。须问他个端的。倘有势交贵友。也是俺为妻小的荣耀也。〔小旦〕待他来时。问他便了。〔生秃头披衣作醉态上〕 

【前腔】破帽丢开。又作翩翩美俊来。〔小旦迎介〕郞君回了。〔生〕小的前来拜。大的人何在。〔搂小旦介〕孩。爱你小身裁。把罗裙索解。〔旦出笑介〕可又醉了。〔生揖介〕俺将伊令妹偷亲。你休要心儿怪。〔旦笑介〕可是怪哩。〔生〕一笑知卿不介怀。〔生倚旦介〕 

【前腔】〔旦〕故意相挨。为问卿卿何处来。怎不把巾儿戴。直恁的风魔态。〔生摸旦怀介旦〕歪。何处锦筵排。将伊留在。弄得你酒兴顚狂。活把人儿害。试屈指良朋笑口开。

【前腔】〔生〕俺一品人材。尽处交游富贵来。相与的皆冠盖。邀飮的都豪迈。〔旦〕是那几位显者呢。〔生〕猜。齐国几人哉。晏婴不在。便那管氏夷吾。他可也违时代一任闺中女酌裁。

【前腔】〔小旦〕俺对语妆台。两两何曾出户来。不似你常游外。那里问三千客。呆。怎的为伊猜。瞒咱索奈。只看你言语支吾。未必交游在。料得相知也有涯。

【前腔】〔生〕醉矣难捱。快抱衾裯上榻来。苦为这贤豪爱。也只为交情大。咳。我未际困尘埃。他故人情蔼。消受他凤髓龙肝。我寸舌应嚼坏。愧没归遗两女才。

我睡去也。〔旦扶下复上〕 

【前腔】好是疑猜。常道豪华席上来。又不把名儿卖胡乱将言诒。唉。他觑俺似婴孩。大言相骇。果是他显者相投。应出形骸外。怎不高车辱顾柴。

【前腔】〔小旦〕慢为差排。试与夫君共去来。识破他生平态。自没得胡遮盖。挨。今晚且宽怀。明朝先待。踪迹相随。看甚样人儿采。判取这多情才不才。

〔旦〕妹妹言之有理。你年纪弱小。且自在家。待俺明日早起随他便了。今夜你可陪他睡去。 

敢避五更寒。



明朝早起看。

为爱情亲极。



闺中不自安。 

第二十出
蚤起

【七娘子】〔旦持烛上〕淸秋早起罗衣颤。为良人盼望心穿。玉漏将终。明星犹烂。泪痕界破残妆面。

〔小重山〕八月秋风起叹吁。通宵愁不寐。意何如。寒蛩喞喞似怜予。妆台露冷一身孤。奴家昨日与妹妹商量。瞷我良人。一夜等不到晓。只索燃烛梳妆。随他踪迹也。〔梳妆介〕 

【渔家傲】为甚么晓绝梳鬟八月天。对着这玉露商飙。繁霜冷烟。如云鬒发粗粗展。蛾眉低偃。也只索垢面蓬头。净洗朱铅。生恐怕窈窕风姿。风姿儿炫市廛。

头已梳完。再把衣裳易换了。〔易衣介〕 

【剔银灯】脱下了轻罗细绢。早换上粗衣一件。一搦搦腰系着一丝丝裙儿旋。一丢丢脚用着一星星绫儿缠。嫣然。还须小扇。一路上把红颜遮着半边。

我想此一出门。若良人果与豪华为友。也不枉俺一片心儿。倘有不然。兀的不羞杀俺施从的妻子也。 

【掷破地锦花】好难言。只愿得朱门宴。便早早旋。待传向俺在室婵娟。若或差池。怎不埋寃。好姻缘恐未必出人前。

呀天已明了。他将次出门。俺索随他去也。〔行介〕 

【麻婆子】良人良人将出户。知卿何处延。室子室子相随步。为君不自怜。内家谁共外厢骞。恨侬早不将伊勉。如今呵。秋风莲步离庭院。抵多少绣被日高眠。

觅得男儿谐白首。



出门日日豪杯酒。

未知果否好知交。



妻子相随帘外走。 

第二十一出
徧国中

【出队子】〔田大夫仆从上〕春秋合涣。春秋合涣。日月双轮疾似丸。素冠聊拟棘人栾。萧索西风墓木盘。慢荐蒸尝。凄凄夜漫。下官田戴。今日乃淸秋节届。陨霜杀草。为子孙者有先祖之思。先茔却在东郭之外。只向前去祭也。慢荐蒸尝。凄凄夜漫。〔下〕 

【前腔】〔王驩仆从上〕先茔亲灌。先茔亲灌。地脉培予已做官。从今齐国重王驩。一路锵锵鸣远銮。风景依然。靑山碧湍。下官王驩便是。前日进贿于田戴。闻之吾君。拜为大夫之职。俺子敖是个能人。百方媚主。当今极为宠幸。思量起来。此皆俺祖宗之福也。今日秋祭之时。只索东郭一奠。以尽俺心。家僮。前面舆马是谁家的。〔仆〕便是田大夫老爷。〔王〕旣是田老师。让他前去。风景依然。靑山碧湍。〔下〕 

【前腔】〔生乞态上〕荆条木盌。荆条木盌。名利场中尽意搬。雕鞍绣毂与盘桓。要路闲门拣着钻。且自豪雄。城东一欢。你看纷纷秋祭的都往东边去了。俺索跟他一游。且自豪雄。城东一欢。〔下〕 

【前腔】〔旦走上〕暂离朱幔。离暂朱幔。嗟彼无良涕泪酸。那些口裏士夫团。出外原来丑行完。觑这行藏。红颜命拚。奴家早早尾他出来。谁知出了门儿。便作这般打扮。咳。我姐妹好苦。怎生嫁着这样的人。且自远远的随他。看又做甚的勾当也。觑这行藏。红颜命拚。〔下〕 

【前腔】〔生上〕危楼飞观。危楼飞观。半掩朱帘隐凤鸾。呀。却早雨来也。〔遮头走介〕白云一片出烟峦。秋雨沾衣风帽宽。〔向内揖介〕列位长兄请了。呀。他公然不采。还指着俺骂也。咳。汝辈岂遂胜我乎。妄自尊高。同吾一般。〔下〕 

【前腔】〔旦上〕为君肠断。为君肠断。徧国无人靑眼观。还夸飮食尽衣冠。终日空将妻妾瞒。步步难行。双眉自攒。

咳罢了。分明嫁了个乞丐了。且随他到东郭。看待如何。 

丈夫不成器。



儿女太伤心。 

第二十二出
卒之东郭墦间之祭者

〔田仆上〕早到俺坟边也。〔王仆上〕早到俺坟边也。〔王见田介〕老恩师拜揖。〔田〕贤契。敢亦来祭祖么。〔王〕然也。闻老师令弟亦已归府。怎不同来。〔田〕他矫孑太过。不屑同来。〔王〕原来如此。俺每就此祭祖。旣灌之后。共享祭余。家僮。可把礼物摆下。〔众动乐器祭祖介生上〕早出了东郭。到此墦间也。我想徧国之人俱势利小人耳。焉能物色我于尘埃之内乎。呀。那两个贵官却已祭祖也。〔众祭毕介王〕老师。我每可就此共享馂余。猜拳行令。〔王田飮酒介生近前介〕呀。那胡子好似王子敖。他怎么就得到此。况旣是子敖。怎生不认得我。可是状貌偶同。不足介意。一路远来饥饿。不免向前求些祭余者。〔向王田介〕老大人。可把俺些酒肉充饥者。〔仆骂介〕哫花子。我每还未受用。你便来讨吃哩。〔生〕呀。这些家僮大是欺人也呵。 

【北新水令】风尘寥落自兴嗟。叹齐人伤哉贫也。骨缘金气老。恨向楚天赊。对景凄绝。倍敎人壮心烈。

【步步娇】〔旦上〕看秋容一片荒郊写。尽处霜红叶。愁来不可遮。满眼苍山。妆点出儿郞劣。羞他廉耻没些些。对野花黄蜨增悲咽。

你看他立于祭者之旁。多是乞其余矣。俺且远远的睃着他。〔生〕老大人。我肚儿饥得紧了。快赐与酒肉者。 

【北折桂令】您可也是三齐两位英杰。须念俺不速而来。兴致豪侠。虽然你受用华奢。有的是流苏锦帐。油壁香车。须索把孤寒提挈。方显得富贵超轶。不是俺饶舌。不是俺言邪。只足下可早些儿成业。与不佞也不甚差迭。

〔田〕这花子却是个风的。不要多说。俺赏你酒肉去。〔仆与介〕两三块鹅肉赏了你去。〔生接食介〕酒也赐两锺么。〔田〕再把酒与他些。〔仆与生飮介旦〕亏他一口儿吃得下也。 

【江儿水】龌龊龊亏他咽。腌臜臜怎下舌。这般口嘴眞不洁。这般态度眞无藉。也敎人儿替你为妻妾。想着俺伊前风月。好是羞惭。祗为个乞人周折。〔生〕 

再求这一位大人赐些。〔王〕你也勾了。〔生〕当得甚的。你这大人模样。我有些认得你。〔王〕你认得我。我却不认得汝。俺富贵的人。便亲知故旧。那一个看他在眼睛哩。〔生笑介〕俺又有甚么人在眼中乎。肚儿尽是未饱。索与俺酒肉者。〔王〕家僮。省得他缠俺。也与他些去。〔仆与介〕造化你。又是半碗鸡骨头。一甁老酒。〔生接飮食介〕 

【北雁儿落带得胜令】领了那老大人鹅半截。又待领这老先生鸡一碟。不是俺做男儿图口舌。可道你做尊官有交接。想着俺好宾朋素侠邪。指望你贤主人休抛撇。为甚么把诸兄酒肉赊。可道俺享子孙的春秋节。权把俺做了您祖与爹。权把伊做了俺枝和叶。瓜瓞。您为俺享祀儿能丰洁。非别。这是咱血食儿不应绝。

〔众仆推介〕花子醉了。胡说乱道怎的。〔旦顿足介〕你看他凭人推拽。好是没气魄也。 

【侥侥犯】看他个扯去推来身半斜。要人怜无多说。陪着脸妆聋作呆。那心情太劣。只贪这口酸脓血。凭他扯得皮肤裂。好敎我恨着他还为担疼热。

〔生〕那盘中还有许多剩下。一发把了俺罢。〔田王〕眞眞可厌。推他开去。〔仆推介生怒介〕 

【北收江南】呀。眼前尙未辨龙蛇。休把我便摧折。一会价人儿做两截。前番恭敬总虚竭。恁悠悠可嗟。恁悠悠可嗟。您可也为德不卒未豪奢。

〔仆推生倒介旦〕苦。直推倒也。这贱骨头呵。 

【园林好】在家中将他爱也。又何曾轻汤半些。似这样的一交横跌。敢揑得手儿瘸。敢撞得脚儿折。

〔生持棒舞介仆〕还不去。〔生〕这靑山绿水都是你家的么。 

【北沽美酒带太平令】这的是古今来相共者。这的是古今来相共者。须不是您两家的私产业。觑了这古冢累累白日斜。那些个久骄奢。可是没方法把春赊。看萧萧白杨丹叶。狡狐兔穿透了荒穴。莽牛羊踹蹋了残碣。你呵。夸甚的豪杰大侠。到斯时存耶否耶。呀。笑杀了齐景公牛山呜咽。

〔舞棒下田王〕这分明是个风子。倒被他搅这一场。家僮每快些收拾回去。〔众应介王田上车行介〕 

【淸江引】暮光又早生新月。野旷西风冽。狂夫直恁邪。心丧应难说。俺且归卧红妆谈笑也。

〔共下旦〕人之无良。我以为夫。他已是烂醉去了。这两个官儿也去了。俺索从旧路早赴家中。说与妹妹知道。 

【尾声】他在家可是心儿热。指望他做嘉宾欢悦。又谁知底样儿郞难诉说。 

第二十三出
与其妾讪其良人而相泣于中庭

【菊花新】〔小旦上〕留余小妹在深闺。也自关心鎭欲啼。姐姐未言归。敢觑着良人高会。

小妇闺中心怏怏。人儿未返还深想。夫妻何事恋秋风。明月依稀窗外朗。俺姐妹有疑夫主。俺姐姐竟尔施从。不知他是好是歹。好教人放心不下。今早去了多时。怎双双还未来也。 

【二犯傍妆台】为君泪点湿罗衣。男儿何事却敎脂粉疑。俺盈盈两眼参差盼。他小小双尖左右随。莫敎路上啼红颊。已分闺中锁翠眉。娟娟月照。行行可归。敢香车共载一齐回。

如何许久还不归也。且到中庭一候着。 

【前腔】中庭款步自心疑。怎披星而出又复见星辉。敢柔姿怯走繁华境。倘远道难敎红粉窥。应知结驷归家晚。底是追踪觅路迟。倘为欢卜夜。相邀永夕。望凌波罗袜早些回。

【紫苏丸】〔旦上〕墦间一盼心儿碎。怎说向孤帏佳丽。他心中满望笑颜归。俺只可频吁气。

〔小旦接介〕姐姐来了。〔旦叹介小旦〕呀。姐姐为何叹息。 

【红衲袄】只指望你笑归家心事怡。为甚的却交门长太息。敢则你行沾霜露心儿气。敢是他路入烟花你因此悲。想着你趁鸡鸣着膝衣。想着你听虫飞离绣被。可甚的没个辉光泪眼归。

【前腔】〔旦〕只情愿盼朱轮俺罗袜随。也指望飮豪家俺小脚儿尾。又谁料去衣冠打扮颓。又谁知走风尘踪迹异。那些个在家中意气巍。全不似俺跟前口嘴儿。会。觑了他一路行藏俺羞自提。

【前腔】〔小旦〕他敢是避豪奢姑委蛇。他敢是养淸高轻酒醴。止不过对前言他举动违。有甚么辱衣冠把体面废。若只是讳淸贫将妻妾欺。俺也索守孤穷和夫主对。为甚的含涕盈盈似欲啼。

【前腔】〔旦〕便就是恁孤寒无所依。也不敎挈空囊沿路乞。猛见了破箪瓢手自携。并没有半衣冠相与立。猛可的走东郊望祭者啼。又则见乞其余还过彼。俺姐妹今日双双是乞丐妻。

〔小旦泪介〕原来是如此勾当。俺两人终身倚靠还望谁人。咳。这样不长进的人儿也。〔旦〕妹子。当初只我嫁了他也罢。如今又累着你。我替自苦。还替你苦。天呵。俺姐妹每直恁命薄也。〔泣介〕我闻得昔日晏平仲为相之时。其御者之妻从门间而窥其夫。其夫为相御。拥大盖。策驷马。意气扬扬。甚自得也。旣而归。其妻请去。夫问其故。妻曰。晏子长不满七尺。身相齐国。名显诸侯。今日妾观其出。常有以自下者。今子长八尺。为人仆御。子之意犹以为足。妾是以求去也。其后夫自抑损。晏子怪而问之。御以实对。晏子乃荐为大夫。俺齐国之中以为美谈。传闻至今。似着他这般光景。又仆御不如者矣。日日归来。扬扬自得。可不道羞死人也。 

【江头金桂】想那日门前偶会。轻可的一言儿许嫁伊。只道衣冠济楚。好个门楣。便一心儿情愿随。也只为常不家食。扬扬得意。又则道交游豪富。敎俺不免狐疑。谁知你为人直恁的。叹终身无倚。叹终身无倚。心儿自悔不堪提。那里有一点男儿气。俺可也深惭御者妻。

【前腔】〔小旦〕见了你归来况味。俺便道这儿郞不甚奇。又谁知沿门俯仰。乞食吹箎。受嗟来厚脸皮。好敎我一会心痴。惭颜无地。旣做了同归二女。不比得做妻姨。可敎俺靑年女儿还望谁。笑伊家眞鄙。笑伊家眞鄙。羞吾姐妹悔应迟。可道自古红颜子。常自蛾眉掩泪啼。〔二旦哭介生衣巾上〕 

【不是路】东郭缘奇。祭者遭逢倾盖。如今归矣。喉间回味尙依稀。二位姐姐何在。问妻妻怎生不笑脸来相媚。〔觑二旦介〕为甚的颦眉似共啼。知何意。敢亲亲姐妹闲淘气。看好好夫君且解眉。〔揖介〕卿卿欢喜。卿卿欢喜。

〔二旦拭泪介〕去这一日。你那里来也。〔生〕显者家来。那里来。二位姐姐。好不盛的筵席也。〔旦〕摆在那里。〔生〕在他家里。在那里。〔小旦〕还则怕摆在城外哩。〔生背介〕咦。这说跷蹊。〔回介〕我今好醉饱也。快扶俺床上睡去。 

【忆多娇】好盛席。有的吃。至友公卿胶与漆。水陆珍羞桩桩特。吾心喜极。吾心喜极。飮食眞堪一石。

【前腔】〔二旦哭介〕眞可泣。羞不识。敢是墦间虚左席。还道双双好瞒得。为君赧极。为君赧极。地缝钻来没隙。

〔生大笑介〕呀。却被妮子瞧破也。你姐妹也不须啼哭。这是俺玩世之意。汝辈妇人女子耳。焉知丈夫行事乎。〔二旦泣介〕好丈夫行事。教你墦间跕着。〔生〕痴妮子。那有如此良人而长贫贱者乎。呀。我看他哭泣之态。更自可人意也。 

【鬬黑麻】我玩世之心卿须未识。你红粉之流知些甚的。看着你两相泣。西子娇颦。尤增爱惜。〔合〕不须苦忆。男儿自发迹。我辈乡绅。我辈乡绅。簠簋由来不饰。

【前腔】〔二旦拭泪介〕俺待学怀嬴将君鞭策。况身在艰难怎怀安逸。情旣剖。愁还释。且自回嗔。我心匪石。

〔合前生〕贤哉妻也。胜于苏季子之妻矣。但问你在此闺中。何以知之。〔小旦〕若要不知。除非莫为。难道俺姐妹眞是好骗的么。〔生笑介〕得罪得罪。这遭再不了。〔旦〕好说。再去去。〔生笑携二旦手介〕 

〔生〕拭卿双泪痕。



〔旦〕只得转温存。

〔小旦〕从此须贤达。



〔合〕高车辉荜门。 

第二十四出
顽夫廉

〔陈仲子伞袱上〕螬余食却不伤廉。生鹅一语使兄嫌。从今永谢朱门去。还归荆楚乐香奁。小生陈仲子。念母而归。刚刚到家。便有送家兄生鹅者。势利场中。竟是如此。俺不免多说了一句。谁知俺那母亲又杀是鹅以食我。俺以亲命难违。只得取他一块。眞个好难下咽也。不想家兄愤俺前语。陡然走来相讥。只得哇而出之。此时好难过活。我想如此之兄。岂堪与之久处。祇因母亲之命。强住了两日。今日别了母亲。依旧归家。但昨闻家兄与王子敖祭扫之时。有一乞丐相缠。模其光景。乃向日所遇之齐人也。我想此人襟度。倒不比家兄一辈。转堪提醒。俺不免踪迹他家。将言语打动一番。倘或回头。好共俺于陵隐也。 

【黄莺儿】仰止首阳高。向于陵避市朝。归宁母氏遭谈笑。慈亲惠叨。严兄语嘲。出门呕的肝肠倒。老蓬蒿。凄凄秋雨。长忆室中娇。〔暂下生二旦上〕 

【夜游湖】〔生〕郭外遨游为汝笑。叹英雄好是无聊。〔二旦〕餬口墦间。骄颜枕畔。早觑破一生虚套。

〔生〕自是卿卿望我深。却来郊外慢追寻。陡然挑动英雄气。敢负相期一片心。二位姐姐。拜揖。〔二旦〕花子免礼。〔生笑介〕有这样的花子。〔二旦〕难道没有。〔生〕二位姐姐不要取笑。发誓再不干这事了。但昨日墦间之地。有一胡子官儿。好似王子敖兄弟。他怎么就得到此。〔旦〕不要又攀贵人。旣是兄弟。怎教你旁边立着。〔生〕姐姐不知。此子一富贵。便眼中无人矣。那里认得我来。俺如今索自家争气。倘日后富贵。看此子何颜见我。〔旦〕你昨日有颜见他。他明日自有颜见你。〔生〕姐姐又来取笑。这遭再不许谈及旧事。再谈者罚做花子妻儿。〔二旦〕也差不多。〔生〕诌也。 

【黄莺儿】矢志上扶摇。奈时穷铩羽毛。妻孥交谪眞堪吊。相知志骄。相逢眼高。一贫一富情难料。负粗豪。他年贵显。好问旧知交。

【前腔】〔二旦〕姐妹嫁英豪。望鸾封两惠邀。何当鼎食墦间道。腰金草绦。衣朱布条。赠双双乞妇花冠诰。敢相嘲。嫡亲骨肉。不过爱卿曹。

【前腔】〔陈上〕风露冷萧萧。志同淸望尔曹。如君应是尘埃少。他神情自超。风期颇高。俺西山化得这东陵盗。把门敲。淸人惠顾。岂是等闲交。

〔生出见介〕呀。原来是仲子先生。俺齐人怎屈得你伯夷贵步也。请进请进。〔陈进介〕老丈。拜揖。二位老嫂。见礼。〔生〕请坐了。〔陈〕尊嫂在此。小生吿退。〔生笑介〕通家之谊。固自不妨。敢问先生何以光降。〔陈〕昨日家兄与王驩大夫秋祭东郊。其时有一汉子。再三乞食家兄。模其光景。俨似足下。故此造府奉拜。略有一言。〔生笑介〕先生昔日草草一遇。便尔不忘小生了。有何淸谈。便请见教。〔陈〕老丈勿笑。听俺道来。 

【啄木儿】吾家孟。自远郊。道与奇踪心了了。解东君一世豪雄。对西风半会牢骚。热心肠应把尘埃笑。望同余偕隐眠云壑。浊世回头凤羽高。

〔生〕雅承厚意。但当粗为妻子之荣。然后接踵淸人之迹耳。 

【前腔】鸿堪慕。燕正娇。不奈雄姿滞翠翘。寄齐东暂了柔情。望荆南空仰淸操。承君幽径来相造。敢将鸡黍当东道。自是于陵井上螬。

〔陈〕君旣未肯同淸。小生就此吿别。〔二旦〕久闻得先生高雅。更有室人同志。俺姐妹雅是相羡。狂夫虽鄙。鸡黍相留。自是蔬水之常。不比世家之禄。旣荷辱临。还求惠享。 

【前腔】蒙淸盼。敢妄邀。雅慕先生气节超。出东门聊乐綦巾。走西山困守箪瓢。良人自是承尊敎。妾身也慕你闺中俏。敢望高贤鉴我肴。

〔陈〕多谢了。小生贱腹还是饱的。断不敢领。〔生〕旣如此。先生高谊。俺不可强。纔闻得说王驩大夫。敢昨日与令兄同往者乎。〔陈〕然也。〔生怒介〕他是俺至友。今日富贵。就不认得俺也。〔陈〕而今世态自是如此。老丈何见之晚乎。 

【三段子】官情纸薄。更谁人风霜谊高。穷途寂寥。便家兄言词煞佻。君家朋友何须道。翻腾云雨都常套。抵多少白首相知。按剑同袍。

【前腔】〔生〕临风怒号。尽知他谈交量交。神情太嚣。算将来名邀利邀。休提管子遭逢鲍。偏他以薄为其道。须有日自致靑云。笑杀儿曹。

【前腔】〔二旦〕君须自高。那敎伊嗷嗷远郊。非渠太骄。祗缘卿卑卑自招。而今须听冥鸿敎。淸贫自隐南山豹。管有日龙虎风云。傲彼鹪鹩。

〔陈〕贤哉二位。老丈有此室人。须当努力。莫负贤令政也。吾闻得近来有个淳于髠。主上所悦。拜为主客之职。颇荐贤豪。不索财贿。大非家兄之比。君欲致身。可枉见之。〔生〕承教了。原来淳于兄弟也发迹了。咳。弟兄每只留得我齐人也。〔陈〕就此吿别。竟归于陵。从此老于荆楚矣。 

【归朝欢】淳于子。淳于子。君王宠褒。英贤辈齐齐媚灶。功名事。功名事。不能便抛。君须去那桃李的门墙乞巧。望君荣显归来早。山灵有约终须了。莫敎那流水桃花驰檄嘲。

〔下生〕仲子先生去了。他所谓淳于髠。又是学生至友。此人不比得王驩那厮。可便备些礼物去见他也。〔旦〕俺姐妹妆奁。略有些须。尽数收拾。助君前去便了。〔生〕多谢姐姐。明早便起身前去矣。 

〔生〕感此西山好叔齐。



〔旦〕男儿自此振涂泥。

〔小旦〕岂徒莫负陈夫子。



〔合〕也念闺中两淑妻。 

第二十五出
将有远行

【遶地游】〔旦上〕留他不住。要取功名去。话通宵三人款语。〔小旦上〕好是风流。不禁委曲。在床头低言爱奴。

〔旦〕我有郞君忒爱妻。〔小旦〕恋恋床头恩宠齐。〔旦〕欢情好似鱼穿水。〔小旦〕一会东来一会西。〔旦〕妹妹。今日良人壮行。俺将妆奁为赠。但是提起一去字儿。好教俺舍不得也。〔小旦〕旣然舍他不得。留他几日何如。〔旦〕他旣在必行。那里阻他高兴。只索送他便了。 

【卜算子】〔生上〕一宵恩爱余。两足浑难举。笑语低低共恋余。趣味平分取

〔见介〕姐姐。俺只为功名二字。不免离卿。怎生是好。〔旦〕好不长的日子哩。只要你富贵回来。俺姐妹正好服事起了。但此去须当保重。免俺记挂。〔生〕姐姐不须在意。途路上俺尽自小心。只你姐妹孤单。好生放心不下。且大姐姐近日身儿觉粗。敢是有了喜也。更须十分将息。 

【朱奴儿】你不须念我良人在途。则虑着你姐妹双孤。可鎭日里两两珠帘慢自娱。耐几个黄昏夜雨。〔合〕伤心曲。秋风绿芜。丢不下情亲去。

【前腔】〔二旦〕尽妆奁尽交子都。尽肝肠都送狂且。俺姐妹相妨难尽抒。怎了得芳心缕缕。

〔合前生〕行囊早已端正。小生就此拜别。〔旦〕且慢着些儿么。俺姐妹还有鲁酒一杯。为君饯行。〔送酒介〕 

【雁来红】〔二旦〕酌金罍送我夫。在征鞍莫念奴。一心心休得思儿女。路上还调护若爱惜尊躯胜爱吾。〔合〕叮咛语。三人共歔。泪珠儿怎留住。

【前腔】〔生〕本齐东一酒徒。他一家儿肯赘吾。又齐齐促我上功名路。之子眞贤淑。况又仪容美且都。〔合前〕 

【尾声】〔二旦〕君本翩翩豪侠徒。割恩情索把功名挣取。休得又错向那墦间旧路趋。〔拜别介〕 

〔旦〕夜来共把良人拥



〔小旦〕分离不免心悲恐。

〔生〕秋风萧索苦征人。



为难别此多情种。〔生先下二旦随后下〕 

第二十六出
妾妇之道

【小蓬莱】〔王驩引众上〕自笑权奸得主。一时威震齐都。城狐有势。骊龙可豢。羣羊竞趋。

金多职显任横行。自羡男儿名利成。欲断扫门那可得。世人煞是会逢迎。下官齐国右师王是也。俺自田师荐引之后。君王特简拜为今职。举前之人无出吾上。〔笑介〕眞不负王子敖也。近者这些势利老兄时时拜谒。却也懒于交接。但难为他每来意。索与倾倒一番。左右。如有人来。卽便通报。〔扮陈贾景丑共田戴上〕 

【紫苏丸】同朝臭味偏无妒。结就了一番党与。而今显者是谁与。索与高攀去。

〔贾〕下官下大夫陈贾是也。〔景〕下官中大夫景丑是也。〔田〕下官盖大夫田戴是也。〔贾〕田老先生。今王右师大人当朝第一。却在老先生门下。俺与景老先生因此借重吹嘘。约同进谒。〔田〕少停见子敖。便与导达二位盛意便了。〔景〕些须礼物。都是俺二人薄敬。烦老先生一言。须得右师全纳。〔田入众禀介〕禀爷。田爷和两个官儿来到。〔王〕便请进。〔田逊见介王迎介〕老师请转。〔田〕今日右师尊贵。朝廷序爵。区区师生名分不必提了。〔王〕岂敢。这二位一向未会。〔贾〕晚生陈贾。〔景〕晚生景丑。〔田〕二君久仰子敖高谊。特以礼币为贽。央不佞导达。幸为俯存。〔王〕老师见教。便当权领。二君多谢了。〔贾景〕些须孝敬。媿不成礼。〔王〕二君初会。杯酒一谈。不知可屈留否。〔贾景〕不敢。右师老大人留酌。晚生辈为荣多矣。〔王〕如此。教左右看酒过来。〔王把酒众逊谢介王〕不佞菲才。何当厚雅。 

【排歌】市井凡才。穿窬鄙夫。何当长者之车。更多仪斐叠灿金珠。礼意周旋敬有余。羞当路。惭要枢。高贤不识是余辜。须脱略。休过拘。高歌畅飮属吾徒。

陈郞少年。美如冠玉。若作妇人。不知得人多少爱也。〔贾〕旣明公过爱。便当改作红妆。以侑明公之酒。〔贾去冠带作妇扮介王〕妙人妙人。怎就晓得俺子敖酷爱南风。备此物色。〔贾奉酒介〕右师爷请酒。〔王笑飮介〕 

【前腔】〔贾〕喜値靑年。全然未须。何妨巾帼罗襦。搽脂抹粉媚如狐。不数龙阳和子都。深深拜。款款趋。衾稠愿抱夜深余。无阳气。不丈夫。朝中仕宦尽如奴

〔田〕王子敖。就将陈卿作如夫人何如。〔王笑介〕 

【前腔】〔田〕何物陈娘。偏敎美都。浑身腻滑如酥。丰肌弱骨是名姝。皓齿明眸女不如。须垂盼。还借嘘。使君有妇愿为夫。怜新妾。存小奴。齐卿唾手笑姑姑。

〔景〕俺原与陈兄同来拜谒。倒冷淡我没趣了。难道他会作妇人。我不会作妇人么。不免也扮作妇人着。〔田〕你却多几根胡须了。〔景〕这何难拔而去之。〔拔须扮妇介〕右师爷请酒。 

【前腔】腐鼠堪惊。黔驴技孤。也应狼跋其胡。便敎摇尾竹篱呼。何似簪筓枕席娱。名节扫。廉耻无。一班儿妾妇笑谁乎。看颜色。躬起居。门前常有妇人舆。

〔贾景〕晚生暂此吿退。惟愿大人靑目。〔王〕中心藏之。何日忘之。〔田〕一日不见。如三月兮。〔王田先下景〕小陈。你委实标致。可惜多了那话儿。〔贾〕老婆子莫胡说。看你这般行状。一发丑了。〔景〕我每如此模样。怎生家去。路上傍观不雅。〔贾〕怕他甚的。遮了扇儿。只作女子走去便了。 

两个大老先生。



忽然妾妇其行。

莫笑陈娘景姥。



而今都是卿卿。 

第二十七出
丈夫生

【金蕉叶】〔小旦抱子上〕怜卿爱卿。喜新添儿男欢庆。好似他龙虎人材。端的是熊罴天幸。

〔添字招君怨〕纔别老儿半载。可是光阴难买。俺耽耽待待。暮秋哀。春又来。姐姐喜添一个。姐妹合为奇货。这亲亲嫡嫡像爹多。鎭相晙。自良人去秋别去。倏尔今春。十日前喜得姐姐添下这个孩儿。十分像爷得紧。他产中未健。朝夕是我抱他。但虽然添得一子。半年来怎没个音书也。 

【罗江怨】新添一小婴。啼声颇英。俨如尔父一般形。待归来还为起伊名也。且叫亲亲。料未解相呼应。喜春来芳草生。问王孙尙远征。弄娇儿踏徧了繁花径。

【金蕉叶】〔旦上〕心惊梦惊。乍生儿十分多病。幸得俺小妹殷勤。略放我亲娘安静。

〔小旦见介〕姐姐起来也。你今日身子可好些么。〔旦〕身子虽觉好些。奈记挂他爹。好生愁闷。〔小旦〕你产中未健。且自将息。〔旦〕我想他出去多时。不知有了一官半职否。如今虽然添得孩儿。怎的放心得下。 

【罗江怨】虽然添一丁。亲爹远行。敎人洗目盼归旌。不知得个小前程也。乳燕鸣鸠好是魂难定。〔儿啼介〕娇儿啼一声。慈亲泪暗零。小齐人未得你爹来庆。

〔旦〕妹子。我许久不出。你看花事恁般繁盛了。 

【香遍满】妖红满径。流莺错乱啼相应。声声似语还如庆。缘君犹未返。敎侬悲不胜。记当年两订盟。正値着花开盛。

【前腔】〔小旦〕韶光绝胜。知他旅邸能豪兴。敢马蹄儿赏遍桃和杏。知郞何日返。好携咱共踏靑。劝娘行且遣情。怕春色儿增人病。

〔旦〕梦兰喜得慰金钗。



〔小旦〕亲父还羁天一涯。

〔合〕此子看来是英物。



病中为尔少宽怀。 

第二十八出
为人也

【秋夜月】〔淳于冠带上〕淳于髠口嘴生成泛。巧把君王心事探。便老邹的孟夫子为咱颔。〔笑介〕这先生先生善谈。这先生先生善谈。

滑稽多智淳于髠。仰天大笑王之门。请兵十万驱荆楚。生平恃。此舌犹存。俺淳于一言合主。官拜主客之职。前者楚国加兵于我。俺主上命髠使赵。为请救兵。王乃赍金百斤。车马十驷。髠心少之。因以微词相讽。王乃益赍黄金千镒。白璧十双。车马百驷。髠乃兼程进赵。赵王与俺精兵十万。革车千乘。楚闻之引兵而去。君王大悦。置酒后宫。召髠而飮之。此时宫嫔在前。蛾眉螓首。巧笑倩兮。美目盼兮。眞乃胡然而天。胡然而帝也。髠于其时。好生快活。思量俺本稷下赘偦。与齐人大哥王子敖弟一时分袂者。今子敖已作大夫。髠也亦为主客。那齐人大兄不知下落。髠欲差人前访。因为往赵请兵。稽迟未迨。俺主上日以贤士询我。当今岂有贤士乎。有则髠必识之矣。则索引进一二知交便了。〔生破衣巾上〕 

【西地锦】苦杀男儿坎壈。貂裘敝尽何堪。喜淳于返国好私谈。应怜我相知冷淡。

来时正尔咽秋风。今日何堪春暮中。祇为遭逢多不偶。教人长是问苍穹。俺齐人暮秋别了妻孥。来见淳于兄弟。不想他请兵赵国。直教等到于今。赀费都尽。昨闻请兵已归。特来他宅前求见。此间已是。不免径入。〔淳迎介〕兄长久违了。尙尔一贫如洗乎。〔生〕别君之后。幸有室家。但寒困日甚耳。去秋闻兄得君遇主。俺意欲相附靑云。妻孥首饰尽皆赠我。将办礼以致门下。而时命不利。君正在赵请兵。遂尔飘零落魄。资斧萧然。今日素手来参。实为厚颜之极。〔淳〕兄长怎出此话。小弟久欲差人相请。也为往赵羁迟。今幸亲逢。敢辞绵力。但王子敖亦已贵倨。兄可再往见之。庶可以补小弟之不及也。〔生〕再休题子敖。俺为他摧挫也。〔淳〕怎的来。〔生〕此君大是负心。那比得吾兄多情若此。 

【八声甘州】风情自感又那堪。市态穷交可憾叹。热肠冷眼。那些儿风雨还堪。闻君高谊须自惭。似此知应作美谈。〔合〕征衫。看今番换却朝簪。

【前腔】〔淳〕知交偶然北与南。旣蒙恩先达旧友应担。班荆道故。共把靑云路揽。夷吾应进国高衔。越石还轻平仲骖。

〔合前〕兄长可住俺家。待君王询俺贤士。则索相见便了。〔生〕多感厚情。 

〔生〕谁怜贫贱交。



〔淳〕薄道故应嘲。

〔生〕朋友须连茹。



〔淳〕心知共拔茅。 

第二十九出
与之大夫

【步蟾宫】〔生新衣巾上〕故友相遭情分大。志同升荐我公家。从今好撇旧生涯。吿了当年乞假。

小生幸藉淳于兄弟一见相欢。故交恋恋今早主上召他相见。其间便推毂小生。那靑竹棒生涯敢丢下也。〔淳于二使捧冠带同上〕 

【前腔】自是君王恩宠大。但淳于开口称嘉。〔生接介淳〕兄长。为君乞得好乌纱好把头颅洗刮。

大兄便可换了冠带。〔生换介〕多谢吾兄。俺齐人不才。恐为衣冠之玷。何以相荐。乞道其详。〔淳〕俺淳于髠一日而进七士。都是兄辈。兄何太谦至此乎。 

【锦缠道】进公家。不终朝七贤并拔。较吾兄应是没争差。暗想着辟门远选举风遐。到而今问甚的莘犂渭涯。可知道恁胡涂总是鱼虾似兄辈煞无瑕。可正是出骊黄天闲之马。幸龙颜喜有嘉。便敎你大夫衔挂。看这红袍绣补背胸花。

〔生〕感君荐拔。小生拜谢。 

【前腔】恁稽滑。贱齐人品题便佳。竹枝儿时运却当发。对君王把声价高夸。感你好淳于高谊无加。那似恶王驩郊外凌咱。今日里也风华。好制着新官头踏。慢昂昂大步蹅。炼几句大夫说话。到寒门便写着世卿家。

〔淳〕家僮看酒。为齐人老爷称庆。〔生〕俺蒙君之荐。又叨君之酒乎。〔仆持酒上淳送介〕 

【前腔】喜无涯。弟兄每双双起家。持杯酒相奉煞喧哗。旧衣衫都一一留他。须敎俺好儿孙把世德相夸。可道立荣名小耻非瑕。明日去开衙。拜公卿纷纷都下榻。便王驩辈须敎荆请咱。觑了这人情笑杀。可道当今底是识乌纱。

〔生〕此种世情。俺当初分袂时早已窥破也。 

【前腔】慢提他。论人情一些儿不羞。当初的分手走天涯。早见破了没得瞒咱。〔背介〕猛想起簇簇新夫人在家。他可也眼睁睁盼着京华。忘不了俊娇娃。亏杀他双双肯嫁。索传将小绛纱。应写着夫人福大。看墦间夫壻也撑达。

不才怕家下二妻牵罣。索将喜信报他。兄处有人。可借一个前去。〔淳〕兄请修书。小弟着人领去。家僮。可把酒席收下。就你领书前去。〔仆应介生修书读介〕不才夫齐人顿首二位贤卿夫人妆次。匆匆出户。我心伤悲。幸藉淳于厚友。荐于公庭。拜大夫之职。不日旋里。可无念也。昔闻夫人责我以晏婴御者。今当不媿之。弄璋果否。幸姊妹各自珍重。以慰旅人。不宣。〔付仆书介〕可往齐东访问我家投下。〔仆应介淳〕大兄好是多儿女之情。〔生笑介〕正所谓未免有情。谁能遣此。〔淳〕明日早朝。便当谢恩。俺与兄长同去便了。 

【古轮台】〔合〕宠褒嘉。从今更要脸皮花。好官已做由人骂。沿门徧国。托钵吹箎。都交与后辈生涯。吐气扬眉。靑云激励。却怜小友尙穷乏。想东郊之地。马足儿应复相踏。休忘了靑山。乞候红颜。瞷际黄昏讪罢。不觉事情遐。羞重话。怕传闻笑落士夫牙。

【尾声】〔淳〕今朝方得乘车马。象简朝衣气象儿达。〔生〕这是沐猴而冠井中蛙

本为东郭墦间客。



今日腰金还衣赤。

自是男儿不可轻。



莫为妻妾将人啧。 

第三十出
郁陶思君尔

【一江风】〔旦抱子上〕自伤心。抱着婴儿寝。独自捱衾枕。望知音。他浪走都城。辜负春如锦。何时返故林。何时返故林。那堪夏复侵。叹双颐泪点儿时时浸。

〔淸平乐〕良人去久。没个人儿走。风吹榴花红欲剖。问道儿家知否。夏来春去心伤。空帏有妹凄惶。索乳娇儿正小。求名夫壻难量。自从夫君去后。春间添下孩儿。忽忽时光。又方初夏。虽然有妹相解。看他暗裏也自伤情。当此绿暗红稀。好是心情不快也。〔小旦上〕 

【前腔】没佳音。空盼庭槐荫。夏日长偏甚。解伊心。强自欢颜。玉筯心中飮。何时再抚琴。何时再抚琴。堪怜剩绣衾。怪流莺枝上啼难禁。

〔旦〕呀。妹妹来也。妹妹。他去秋一别。又是初夏。可为甚没个音书来也。〔小旦〕姐姐。正是如此。我也为此记挂。 

【六犯宫词】〔旦〕日长无奈。空闺自寝。底是频推鸳枕。出门闲步。伤情怕的登临。乳燕空梁际。新蝉高树阴。频回袖。慢开襟。为君稚子不胜禁。着甚么秋风夫主驰千里。到今日远道音书抵万金。还嗟当日墦间苦寻。把亲亲逼去踪难审。闷愁侵。红飘绿暗。风雨几回心。

【前腔】〔小旦〕怜予贤姐。强加餐飮。谁解离怀更甚。思君心事。敎人更自沈吟。爱妾眉方翠。怜侬筓未簪。时偷语。慢言心。道恩情更比姐还深。想着你风姿款款携红袖。便敎俺雨泪些些滴素襟。秋中别去。伤情至今。恹恹弱息愁难任。恨相寻。春花夏月。肠断为佳音。

〔仆上〕忙传千里信。好慰一家心。俺从都城至此。访问得他家在此径中。则索径入。〔进见介〕二位夫人。齐人老爷做官了。有书寄上。〔二旦拜介〕谢天谢地。做了官也。〔拆书介〕劳你了。知他荣归有日。俺不复回书。倘你去后。他尙在都城。索与寄一口信。说春间添一公子。俱幸平安便了。 

【风入松】〔旦〕闻他今已列朝簪。欢喜也妻男藉荫。待归来相与同之任。且和咱传语那知音。道稳却梦兰嘉谶。〔合〕相盼着锦衣临。

【前腔】〔小旦〕还亏杀中庭一泪动伊心。发愤去叨咱福荫。一回头便觉惊人甚。俺俊眼儿可也煞堪钦。选得个良人直恁。〔合前〕 

【尾声】玉音知尔没遐心。道便归家俺回书没甚。则一个口信相闻你要记的审。

夫壻京师纔有书。



数行速寄为怜余。

自此不须相讪泣。



归来应有七香车。〔共下〕 

第三十一出
而独于富贵之中有私垄断焉

〔王驩上〕俺右师王是也。自拜今职之后。权柄独窃。富贵莫伦。举朝皆吾门下。怎耐淳于髠这油嘴。把齐人荐之我主。拜为大夫。我想此人妩媚入时。机谋善世。若一见用。必夺我权。又闻得他两下私谈。道俺曾于墦间辱他。说一样旧交。偏淳于有情。独俺王驩薄幸。俺想起来。墦间并未会他。是了。那日与田大夫往祭。有一汉子乞食。说有些认得我。可就是这花子也。咳。齐人齐人。非俺那时不认得你。你今日富贵。那些小齐人你也不认得了。近闻有一垄断在于国中。先达高贤欲尽四方之利者。往往登之。俺不知在于何所。又被这厮打听着了。道今日自往据之。俺索去争将来也。〔暂下生红袍率众扮皂隶持棍拥上〕下官齐人。蒙淳于兄荐引。拜为大夫。仕路相羁。别妻妾已是年余了。前日差人回来。传一口信。说已添一孩儿。也是俺旅中一喜。近闻有垄断在于国中。颇是要利之快捷方式。集膻之总途。俺已窥见其路。卽索往登之。以招海内。昨闻得王驩那厮要来抢据。俺特命隶人执棍以待。一路而来。已是垄断之间也。 

【北南吕一枝花】势利的老乡绅。钻刺的眞英俊。却待要乘高呼。造下了这利名墩。罔市趋膻。并没得他人分。却把那普人间食货一齐吞。暂留在齐国荒芜。又撞着我齐人开垦。

左右。则索鼓吹起来。扶俺老爷上去也。〔众鼓乐扶登介〕 

【梁州第七】望巍巍峻如千仞。黑簇簇密若层云。跃双靴扑的尘埃震。千家俯伏万灶纷纭。士夫仰止。编户奔屯。其东则丝和漆声色乡村。其西则纑与谷玉石乾坤。其南则锡和金姜桂通津。其北则马和牛旃裘邦郡。其中则他与我货殖衙门。高蹲远引。利场中竖的这旌旗峻。贱丈夫把财利尽。怕甚么岩壑英灵移却文。好个齐人。

〔王上介〕呀。齐人却早到也。你那乞人快些下来。让俺王爷登者。〔生笑介〕我把你这个无情汉倒不请罪。开口便要骂人。俺怎的肯让你也。 

【牧羊关】捷足无人分。高才自不羣。谁着伊早不来奔。这可不是那东郭间古冢荒村。使不得那威风儿发愤。您可也听着咱高处哂。凭着俺上头嗔。闭着口望着风儿忍。王驩。这的是宦途中难认眞。

〔王〕气杀我也。全无朋友之情。便不然也分一甲儿与我。〔生〕则你有朋友之情。教左右。须索周围守着。没得那厮上来也。 

【四块玉】并非俺嫡子孙。又非俺亲支胤。却教俺已定山川鼎足分。你个大老先生可也十分蠢。谁肯把好田园不较论。可知道得寸也王之寸。痴人。请回了俗士轮。

〔王〕少不得你日裏登。我夜裏也登。你今日上。我明日也上。〔生〕这却由你。则这会儿你休指望者。 

【骂玉郞】便教伊三更半夜偷来问。不是那吕叟怎到的渭河滨。可正是堂阜间也索夷吾认。更何人指此津。君君君。君来时怕变作深深囤。

【玄鹤鸣】呀呀呀却分明窥见其门。笑儿曹偏生不认。不道小人每近市心偏稳。便千金不换却晏婴邻。道甚么朋友之情相允。可待要独占了颍上分金管仲墩。不索你垄头寄信。俺自道得垄为尊。

〔王〕我便拚个面皮撺上来也。〔生〕左右。将棍子打者。〔众舞棍介生笑介〕 

【隔尾】笑墦间早不留贤俊。却垄上偏来混主人。这盗跖东陵怎相逊。尔自轻身。吾非太峻。俺呵。垄断上翼子贻孙索吏隐。

〔王欲上众乱棒打下介生〕为这厮搅了半日。未得尽观。俺试一纵目者。呀。是好大观也呀。 

【乌夜啼】是洋洋哉大邦雄郡。可隐隐的鲁国吴门。问四方垄断未全湮。怎三齐只有一方儿顿。自立乾坤。尽处堪蹲。这老齐人骂小齐人。俺眞光棍打虚光棍。挣得个一天虎踞。万货鲸呑。

【尾煞】喜东郊别业堪肥遯。待妆点烟霞傲隐沦。栽了些碧桃绿柳添风韵。想着那贪污要津。无廉庶尹。有谁人垄断上不相屯。倒归来下边儿盹。〔共鼓吹拥下〕 

第三十二出
右师不悦

【临江仙】〔王众随上〕为问谁将垄断抢。儿曹大是无良。今朝断送入燕邦。敎他易水上。魂气去茫茫。

俺子敖。怎耐齐人据其垄断。不与同登。今日闻燕王失道。让国于其臣。子之北面而拜。君顾为臣。吾王命俺与多官商议。遣将伐之。俺不免就保荐齐人。着他前去。他只可统领花子沿门乞食。怎做得将军去伐人国乎。天生成是送了命也。只待众官到来。便一力称赞便了。 

【谒金门】〔田戴上〕同酌量。伐国应难卤莽。仁义先声须大将。还应仔细讲。

下官田戴。主上伐燕一事。着与右师商之。则索进见。〔见介王〕老师。主上伐燕。必须大将。俺仔细看来。无过齐人。则索保奏他便了。〔田〕齐人卽前日乞于墦间者乎。〔王〕然也。〔田〕这怎么使得。那有乞人做得将军之理。〔王〕他做得大夫。怎做不得将军。〔田〕万一致败。恐损国威。〔王〕你这老师又太认眞了。国威便损损何妨。门生实有一心事。要藉此断送他。望老师成之。〔田笑介〕使得。使得。 

【前腔】〔淳于上〕尧舜燕君大妄。汤武吾王痴想。底是为人轻自奬。燕齐知没两

〔相见介淳〕齐欲伐燕。谁可往者。〔王〕小弟商议。惟齐人兄长可往。〔淳〕子敖差矣。你与俺共他贫贱相交。怎不晓他为人。这个怎么去得。〔王〕他去不得。谁又去得。〔淳〕我看满朝中惟章子可以去得。〔田〕淳于老先生。头一阵便着齐人老先生试试何如。〔淳〕你这老先生又差了。岂不闻将非其人。以国与敌。岂可以人国侥幸乎。〔王〕齐人旣做不得将军。你又何为荐他作大夫。〔淳〕岂不闻寸有所长。尺有所短。孟公绰为赵魏老则优。不可以为滕薛大夫。齐人兄长固文士非将才也。且子敖与他贫贱之交。奈何欲置之死地乎。〔王〕此是兵法所谓置之死地而后生。置之亡地而后存。且俺为国家择将。岂能顾其所私乎。〔田〕右师兵法数语。又酷似淳于老先生口角了。〔淳〕田老先生。不知俺淳于髠小事滑稽。大事不滑稽。〔王〕也不必多言。你自举章子。俺自举齐人便了。 

【柰子花】〔王田〕论齐人可以擒王。在同朝也都推让。师中长子谁相抗。管成功追踪师尙。非浪。尙记得墦间悲壮。

【前腔】〔淳〕论兴师岂是寻常。将非人国还沦丧。伊家杯酒虽豪放。怎轻充伐燕之将。非强。那章子才猷克壮。

俺自去荐章子便了。如何家国事。却作等闲看。〔下王〕他不别而行。径自保荐章子去了。俺便来保奏齐人。看他造化。君王取那一个也。 

可奈淳于不比周。



却敎章子帅貔貅。

明朝请旨令伊往。



为问先生可止不。〔共下〕 

第三十三出
谗

【生查子】〔扮黄门官上〕齐起伐燕谋。还向多臣叩。大将故难求。索听阶前奏。

俺齐之黄门官也。我主伐燕议将。则索俟候多臣。呀。却早淳于主客来也。〔淳朝服上〕 

【前腔】伐国用深谋。况乃燕齐斗。章子武功优。自合为戎右。

俺淳于髠保荐章子伐燕。则索进奏。〔入奏介〕主客臣淳于髠为遣将伐燕。有表章奏上。〔黄〕主客请就此披宣。〔淳奏介〕 

【桂枝香】臣髠稽首。短章披奏。虽然之哙狂愚。未易甲兵驰骤。索精求贤将。索精求贤将。鹰扬前后。壮猷天就。统貔貅。直走幽燕道。歌旋易水头。

〔黄〕主客所荐何人。〔淳〕章子也。〔递表黄持下介淳〕想主上必然允从也。王驩。王驩。你也虚用心了。〔黄上〕主君准奏。着章子卽便统精兵二十万前往伐燕。不得稽迟。便劳主客淳于先生喩之。〔淳谢恩介〕从教得燕土。自此倍齐邦。〔下王朝服上〕 

【神仗儿】君门速走。君门速走。丹墀忙叩。把齐人保奏。管敎他舆尸授首。看垄断独吾游。

〔入介〕右师臣王驩为遣将伐燕。有短章奏上。〔黄〕右师所荐何人。〔王〕齐人也。〔递表黄收介〕纔方淳于主客已荐章子。主君允从了。〔王〕主君允从了。旣已披宣。则索进上。或者又点一个副将也不见得。〔黄〕如此待本官达上。〔下王〕这厮大是用心。又早奏了去也。〔黄上〕主君准奏。着齐人统十万精兵。助章子进讨。不得有违。〔王谢恩介〕 

伊曹虽则据高陵。



可是而今让予登。

十万甲兵送燕土。



此时应释我心憎。〔下〕 

第三十四出
托其妻子于其友

【玩仙灯】〔淳带仆上〕红树万山秋。痛故国征人分手。

王子敖为争垄之故。遂陷齐人大兄远去伐燕。相知契友反面一至于此。本待相饯郊关。想他必来言别。或有密嘱。则索备酒在此俟候。左右。看齐人爷到来。卽便通报。〔生带仆上〕 

【小蓬莱】巧宦待将垄守。谗人又送燕游。谊高朋友。情沾儿女。特为干求。

子敖陷我征燕。闻命卽当赴敌。奈妻儿远在故乡。令人忆念。特此托与淳于兄。教他时时着人一看。通我音问。聊宽游子之肠。来此已是。则索直入。〔见介淳〕大兄。小弟闻子敖之议。卽便先举章子为帅。不想君王听他言语。又点兄助阵。远去异国。为之奈何。〔生〕感兄至谊。笑彼险情。千里之行。我所不惮。只家下两个女子。尙未接来。近又添一小犬。好生记挂。不才此行。愿得足下时遣一力。逹我音问。慰彼闺人。故此造府奉陈。幸为留意。〔淳〕老嫂越在故乡。闻此信息。不免萦怀。小弟卽当遣人相慰。兄幸放心前去。无以为念。本欲相饯国门。旣幸辱临。敢此致祖。左右。看酒过来。〔奉酒介生〕淳于兄。不想子敖为人刻薄。一至于此。〔淳〕此兄盖天资残忍人也。然今世交情。大都如此矣。 

【五供养】〔生〕穷时知旧。历徧风霜老几春秋。平居相慕悦。握手话绸缪。泣天盟誓。道生死不相背疚。一临小利害。顿变大仇雠。下石何难。反唇煞骤。

【前腔】〔淳〕由来亲旧。谁念平生几个千秋。山川何足险。云雨未云缪。谷风诵罢。便发愤绝交非疚。谁怀仲叔谊。尽作膑涓雠。隙末如常。凶终非骤。

〔生〕淳于兄。这也不须谈了。只所托妻孥。幸为靑眼。 

【江儿水】薄道休污齿。高情幸挂眸。盈盈弱息堪回首。哇哇小犬知安否。重重雅谊惟君有。为此怀惭启口。但得内顾无忧。一任边疆堪走。

〔淳〕此自是弟事。一言旣许。有如白日。 

【前腔】室子须愁梦。征人慢泪眸。一言旣肯君前首。千金一诺公知否。咱两人意气从来有。且自开颜笑口。待慰红粉人忧。索遣纪纲仆走。

〔生〕如此多感。就此别君去矣。 

【玉交枝】淸霜时候。控征鞍幽燕浪游。丧家一似累累狗。不堪听画角边愁。干城慢拟兔罝休。云山早是鸿来又。持别酒不禁泪流。知甚日归来故丘。

〔淳〕此行勉立奇功。小弟肃听佳报。 

【前腔】前途难候。好加餐功成燕游。奇勋应似韩卢狗。索驱将东郭■〈鵕，兔代鸟〉愁。黄花待折祖行休。红英满拟称觞又。叹岁月车驰水流。嗟故友登山涉丘。

〔生〕王程有限。就此分手了。 

【鹧鸪天】南箕掉舌陷修矛。北地临戎媿壮猷。东国樽罍叨密契。西风鞍马忆娇柔。〔淳〕落叶静。语虫啾。雁山辽水路悠悠。靑茅问楚余风在。莫恋繁花燕市头。

故友一朝顿别。



何堪黄菊秋风。

丈夫岂能无泪。



泣向相知寸衷。〔共下〕 

第三十五出
为将军

【金钱花】〔众扮军卒上〕孤城九月江干。江干。将军泣别加餐。加餐。秋容一带白云湾。城儿外水潺潺。眼儿下泪澘澘。

咱每征燕士卒。相随主帅齐人。接应章子之军。早则主将到来也。〔生戎妆一卒捧戟一卒佩剑鼓吹同上〕 

【满庭芳】〔生〕纔下墦间。方登垄断。西风又送边关。权奸嫉妬。戎马四郊环。为问玉人佳否。到如今望断云鬟。从军苦。黄花绿野。画角促龙幡。

何事同朝偏妬人。驱来作将渡关津。一鞭已出临淄路。南北东西游子身。俺齐人。为因争垄。遂致伐燕。俺虽不娴武事。却有章子前驱。不足为意。但俺与室子相别。已是数年。今又帅兵异国。兀的不老却人也。王事劳我。则索前往。将士趱行。〔众应鼓吹行介生策马介〕 

【朝元歌】淸霜景残。游子愁肠绾。金风候阑。将士心情散。幸有前驱。不须遄赶。对着旌旗自报。如此容颜。何当甲兵驱十万。举目送飞翰。低头觑马鞍。〔合〕师中兴叹。怕老却朱颜归慢。

【前腔】〔众〕着甚将人涂炭。繁花满目斑。野草对人闲。战马声悲。将军泪掩。试听南飞之雁。千里云山。凄凄出关人自惮。室子绣衾单。征人铁甲蛮。

〔合前众作悲思介生〕呀。旣已至此。众士卒何得悲伤。须索翦灭燕邦。壮我齐国。俺老爷可也壮心陡起。眼泪旋干矣。取鎗过来。〔持鎗介〕俺齐人出关来好没丈夫气也。俺以匹夫作大将。统兵伐国。何所惮而若此乎。 

【前腔】笑把黄金甲擐。当初曾乞墦。何似入燕关。儿女痴情。英雄笑眼。一霎风云变幻。〔舞戟介〕横槊翩翩。年来竹枝长不按。蛇已变龙看。男儿眞不凡。〔合〕师中回盼。正古戍斜阳云栈。

〔扮章子军接上介〕咱每章爷军士。奉主帅之命。迎接齐人老爷。〔生〕先归拜上主帅。候俺合兵征进便了。〔军应下众舞介〕俺大家杀上前去。 

【前腔】也自雄风无限。逍遥岂所安。踊跃用兵还。万里长征。千人褊袒。为拯燕民之难。宝剑争弹。三齐壮夫谁不悍。歌舞过楼烦。萧萧磨室寒。〔合前〕 

〔生〕雄心不觉从斯起。



短剑秋风过燕市。

一军亦复共豪雄。



可道男儿当若此。〔鼓吹下〕 

第三十六出
战必胜

【六么令】〔章子领兵上〕戎衣亲擐。听钲人击鼓升坛。鹰扬韬略素谙闲。征不服。取其残。临淄技击由来罕。

自家齐将章子是也。奉命将兵二十万进讨子之。复闻遣齐人相助。昨移下文书。约俺挑战。彼以奇兵从旁截杀。则索布下阵势。直逼燕城。一面待他兵到也。〔生帅众持竹棒褴褛上〕 

【前腔】奇兵精简。尽诸军伐木持竿。十三篇兵法马前看。皆宿饱。尽朝餐。还敎翦此三日饭。

自家奉命助征。喜临燕境。昨移下文书章子军中。教他先驱诱敌。俺以练下家丁。各持木棍竹竿。从旁杀入。早是章子合围了。三军齐上。〔生众从旁绕章子军介扮子之败走上〕 

【前腔】齐人煞诞。马牛风不及边关。无端侵越我江山。须血战。莫心寒。万不得已。便把这头颅送上何须惮。

〔对章子军战介生军从旁截杀介〕哫。子之那里去。〔子之败介〕呀。到当不过这一班花子兵也。〔败下生章见介章〕有劳助讨。大服奇勋。〔生〕偶尔随征。敢贪宏伐。〔章〕老先生。俺每就此追进城去。 

【前腔】〔合〕谟谋相赞。好成功早把师班。看城门直入没遮栏。京观筑。凯歌还。干城今日差无赧。

相共扬威武。



成功堪列士。

不必问将军。



试听得胜鼓。 

第三十七出
为衣服

【长相思】〔旦上〕闷来添。病转恹。为念良人倦整奁。从他丝网黏。〔小旦上〕闷还兼。病亦佥。为念良人不卷帘。强将针线拈。

〔相见介旦〕孤帏转眼朔风天。我有行人远伐燕。双双姐妹拈针线。欲寄寒衣到塞边。良人一别数年。今又严冬时候。昨承淳于叔叔寄一信来。道良人以王驩嫉妬。作将伐燕。幸有章子前去。可以无虞。教俺不须记挂。但虽则如此。千山万水。经年累月。好是悬悬。当此寒天。俺姐妹念彼征人。共作寒衣一件。就浼淳于叔叔之人带去。教他转寄燕中。也尽俺一点心儿。孩儿已睡。妹妹。索与你挑灯了此。〔共做衣介〕 

【二郞神】〔旦〕时光冉。自前秋轻抛轻闪。到如今又雪片纷飞时物敛。狂童嫉妬。诬他素解韬钤。去白草黄沙途路险。恨杀那王驩谗谄。泪痕淹。聊做件寒衣。慢把针拈。

【前腔】〔小旦〕鹣鹣叹和鸣未久。分飞荏苒。尽日朱扉空自掩。罗裙宽褪。湘腰更倍纤纤。数尽长更银漏点。捐膏沐晓妆不艳。正寒严。想起边尘。锁却眉尖。

〔旦〕想他相别数年。不知肥些瘦些。这是贴肉衣裳。不妨窄做一二分儿。〔小旦〕你看他墦间那般时节。尙自仪容恢伟。如今虽则离乡。亦已富贵。料男子心肠。不至消瘦。只索照常做去便了。〔旦〕你这话也说得是。 

【啭林莺】英雄知是愁不沾。应他未改须髯。但魁梧体貌虽常俨。也须知有个凉炎。寒威言念。怕关塞风侵龙剑。暗中瞻。身裁模想。慢把绣绒添。

【前腔】〔小旦〕朝来飮食都不忺。问刀环应也难占。想闲花燕市知不欠。那风流敢待沾黏。芳心检点。以后逢郞休闪。料无嫌。吾家贤姐。常自意谦谦。

〔旦〕寒衣已成。须作一书寄之。〔小旦取笔砚介〕就请写书便了。〔旦写毕读介〕贱妾姐妹敛袵拜上郞君大夫麾下。前岁夏日领书。悉佳况。妾心甚喜。闻之淳于君。知为王子敖所陷。助征异国。妾姐妹终夜皇皇。念此寒天。聊奉粗衣一件。昔管大夫问楚包茅。齐俗以为美谈。愿我良人如是。淳于有使。藉手上闻不尽。〔与小旦看介小旦〕只消如此。姐姐便可封了。〔旦封介〕外面封字。你可写上。〔小旦写介〕 

【啄木鹂】〔旦〕梅英绽。朔吹铦。未报音书空自歉。昔日个口信遥闻。今日里寸楮凭瞻。边笳戍火空相念。闺人梦度黄云堑。费春纤。七襄纔就。霜管更重拈。

【前腔】〔小旦〕情缘一心。事兼彼此。柔肠都不掩。诉衷怀姐姐亲书。再封题妹妹同签。齐都豪杰双双僭。齐姜文雅双双占。是无盐。才华相似。薄命怯柔纤。

【尾声】〔合〕两下裏都深念。为君枕席未曾沾。一夜裏缝就寒衣怯指尖。

〔仆上〕寒鸡催我去。饿马向人嘶。二位夫人。小人就此起身前去。不知有何分付。〔二旦〕淳于管家。俺有寒衣一件。家书一封。劳你带去。转付俺家老爷。若你去后。俺老爷将回京师。便候他到京付罢。〔仆接介〕知道了。〔二旦〕俺还有话说。 

【香柳娘】见行人闷添。见行人闷添。音书相倩。闺中少妇无烦念。道双双喜兼。道双双喜兼。愁病未曾沾。饔飱也都赡。莫常怀镜奁。莫常怀镜奁。齐将丑歼。好敎功占。

〔仆〕知道了。瘦马堪乘去。啼鸡不耐听。〔下旦〕呀。天已明了。〔小旦〕这样长夜。不知不觉又亮了。 

【前腔】〔合〕见光侵画檐。见光侵画檐。东方日渐。长宵不觉灰灯焱。把征夫远瞻。把征夫远瞻。霜月冷偏尖。沙场到还险。问何时卷帘。问何时卷帘。朱门望炎。红裙增艳。

十月闺人正苦寒。



何当夫壻跨征鞍。

一封聊写相思意。



不尽余衷泪眼看。 

第三十八出
谄

【似娘儿】〔生髭髯冠带众拥上〕灭国返临淄。今日裏是我之时。怕伐燕一节书靑史。道君王有意齐人伐取。章子因之。

〔减字木兰花〕家山太远。到得齐都心稍展。念我裙钗。谁为持将书信来。愁衷慢遣。奈此春寒犹未免。好是难捱。何日归看两女才。俺齐人帅师入燕五旬而举。藉章子之智勇。成不佞之功名。振旅献俘。君王大悦。加俺亚卿之职。好不富贵也。但别俺二女。已是多年。当初只传得个口信儿来。好是放心不下。待淳于兄来时。或者有个信息。未可知也。左右的俟候着。〔淳从人上〕 

【北醉太平】喜平燕复旨。早振旅班师。君王大喜过前时。道成功一矢。而今宠命如章子。淳于故友欢来此。〔从人递寒衣及书介淳〕他闺中还有俏言词。索如今付之。

〔众禀生介〕淳于爷到。〔生迎介〕久违我兄了。〔淳〕幸喜收功。敬此趋贺。还有尊嫂去冬所寄寒衣及家报。幷以奉上。〔生接读介〕好聪明的女子也。兄请看一看。〔淳看介〕大兄眞福人也。〔生〕淳于兄。子敖陷我伐燕。欲假手于燕兵。以快私仇耳。谁想俺齐人伐燕。竟能胜之。〔淳〕正是这等说。前日邹国的老孟着孟子七篇。他也记你功。说齐人伐燕取之。〔生〕承贤者这等好意。我齐人也流芳百世了。烦他再把俺生平事迹一发记一记何如。〔淳〕这也不难。待我明日与他说。要他与你作传便了。〔生〕幷俺日后墓志铭。也劳一做更好。〔淳〕这也使得。〔田王仆从上〕 

【么】羡功成飮至。致主上隆施。王驩不免愧当时。且牵羊献豕。从前光景休深懥。交情今日仍笃鸷。吾侪势利自如斯。任诸君笑之。

〔众禀介〕王爷田爷来拜。〔生淳笑迎入介生〕尙未过谢。何当先施。〔王〕有何薄敬。烦兄谢为。〔生〕伐燕成功。皆君一荐之力也。〔王笑介〕岂敢。〔田〕伯夷叔齐不念旧恶。怨是用希。敢以此言。献之座右。〔生〕田老先生俺齐人岂念旧恶者乎。今日故人依旧。我心实喜。〔王揖介〕大兄眞好大肚皮也。〔淳笑对王介〕他这回若再到墦间。您定然尊之首席了。〔众笑介生〕今日旣得家报。兼逢故人。敢以杯酒为欢。左右。看酒〔生把酒介〕 

【桂枝香】玉音欢视。石交重至。仍如分袂之时。却忆布衣前事。匪相知挈之。匪相知挈之。终焉齐市。为人讥刺。慢衔巵。小怨应须释。深情故可思。

【前腔】〔淳〕畴昔之事。丈夫尝试。好寻旧日宗支。为谱生平姓氏。叹英雄末之。叹英雄末之。穷途顚踬。倒行逆施。更追思。也是奇男子。方为贫乞儿。

【前腔】〔田〕当初秋祀。翩然而至。此时豪气堪思。此日鄙人眞肆。媿当前失之。媿当前失之。而今惭懥。无颜相视。藉恩私。旧怨如冰释。新交似酒滋。

【前腔】〔王〕兄眞豪士。名光国史。于今功纪歌诗。向后恩留赠谥。倘墦间再之。倘墦间再之。淸尘恭俟。陈觞洗觯。好男儿。我固仓和获。那知雄与雌。〔众辞介〕 

〔王〕为君不免还啧舌。



〔田〕须识此翁是豪杰。

〔淳〕丈夫自应有达时。



〔生〕犹喜诸公复相结。

〔王田淳先下生〕叫左右。可备香车二乘。明日齐东迎取二位夫人。一路上须小心服事者。 

【一封书】思伊两美姿。风雪寒灯夜做时。殷勤寄所思。艳绝多情桃李枝。咱管子勋劳。应不媿他怀嬴策励。敢忘斯。好人儿太心慈。候尔鸾軿一谢之。

我固烈丈夫。



幸遇贤女子。

富贵深相念。



愿尔同来此。〔共众下〕 

第三十九出
妻妾之奉

【花心动】〔旦小旦上旦〕一转春风。又见鲜鲜花萼。人阻天涯。魂逐风尘。只恨少他一个。〔小旦〕泪珠姐妹双双堕。敢眉山一时蹙破。〔合〕鎭终朝金钱试卜。临风无那。

〔卜算子〕〔旦〕一别已多年。流水时光去。转恨当初去户时。不把人留住。〔小旦〕着甚瞯墦间。送上功名路。一刻相思不得来。此闷和谁诉。〔旦〕妹子。自从寒衣寄后。转眼又是而今。虽则孩儿稍长。不知良人已归国否。昨夜灯花颇灿。我又梦见他来接俺。敢目下有个喜信也。〔小旦〕姐姐。这都是记心梦。俺那夜不梦见他在家哩。如今那得来也。且和你中庭一望。 

【驻马听】〔旦〕眼不停睃。小脚时时帘外那。只见桃花烂熳。柳叶阴森。竹影婆娑。云边夫壻可如何。身旁弱息同悲愕。不奈愁多。那顽皮稚子沿街掠。

【前腔】〔小旦〕不住嗟哦。间隔关津奈若何。一似云遮巫峡。雾隐秦楼。风阻银河。俺一双姐妹尙难过。他只身关塞堪愁么。日日蹉跎。无情无緖熏香坐。

【不是路】〔众作推车上〕奔走风波。两乘香车幽径过。人儿娜。淸畏人知隐苎萝。来此已是。直入则个。〔叩头背介〕好两位夫人也。绣裙拖。一双小脚些儿大。怪的东君记挂他。〔旦〕你是俺老爷差来的么。〔小旦〕老爷回国了么。〔众〕齐声和。俺老爷相请去都中乐。速将舆坐。

〔旦〕呀。原来回国了。谢天谢地。〔众〕老爷成功回日。都官升亚卿之职了。〔二旦〕做了亚卿了。 

【榴花泣】〔旦〕中庭讪泣。激尔去关河。喜故友用情多。大夫拜下沐恩波。敎妻孥欢笑呵呵。遭逢网罗。恨权奸陷你去幽燕坐。听风声吓杀双鸳。喜归来为展愁蛾。

【前腔】〔小旦〕寒衣寄去。未审到君么。怨命薄。恨春蹉。怕到得相逢鬓已皤。幸今朝鱼乘相过。门楣喜多。这郞君嫁得堪人贺。坐朱轮不负相期。趁靑年好与同歌。

〔众〕二位夫人就请上车。老爷都城悬望。〔旦〕小公子还在那里耍子未回。索等一等。〔众〕夫人车儿先行一会。俺着一人抱了小公子随卽马上来也。〔旦〕这等你可小心看着。妹子。俺和你先上车去。〔上车介〕 

【急板令】〔旦〕别柴扉双双笑睃。上香车盈盈慢那。把前后筹度。把前后筹度。想着墦间。渺若山河。望着都城。远在烟波。〔合〕从此去可再来么。不觉的暮光矬。

【前腔】〔小旦〕在车中衣衫慢拖。到朱门重裁绮罗。把道路经过。把道路经过。错杂繁花。嘹乱莺歌。几叠高峦。一派流波。

〔合前旦〕可到前边驿庭住下。待公子到来。一齐起身便了。 

当初跣足走墦间。



今日车轮好面颜。

为问贵人妻与妾。



可曾东郭一回还。〔众作推车下〕 

第四十出
百工之事

【大迓鼓】〔扮木匠上〕学生善劈钻。公输作下。柟梓常抟。凭咱造彼轮和奂。丰屋翔天人壮观。〔合〕今日完工。领他花银小攒。

小子木匠是也。齐人老爷旧宅。教俺起造小小门面。却做了高房大厦。他不日与夫人来此。今日却教管家犒赏每人花银一两。桌面一张。好受用也。呀。却早泥水作头来了。 

【前腔】〔扮泥水上〕学生善砌搬。傅岩徒弟。石块常抟。泥墙粉壁眞无算。运土输浆心喜欢。

〔合前〕小子泥水是也。齐人老爷旧宅。造作衙院。墙壁都是学生砌括。今日完工。领他赏赐也。〔与木见介扮裁缝上〕 

【前腔】学生善翦纨。轩辕流派。衣服常抟。些须偷得绫和缎。孝顺家中老妈官。

〔合前〕小子裁缝的便是。齐人老爷与二位夫人广制新衣。紬绫缎绢约有千余件。今日完工。与木匠泥水一同犒赏。则索自领去。〔与木泥见介〕 

【前腔】〔扮厨子上〕学生善做馒。易牙亲族。鱼肉常抟。鼻头时嗅葱和蒜。口嘴多沾咸与酸。

〔合前〕小子厨子的便是。齐人老爷日后新宅游耍。定咱整备筵席百余桌。便今日犒赏各色工匠的都是我小子整备。诸色都已买办停当。则索领赏去也。〔与众相见介〕列位老哥吃的桌面。都是小弟设法的。〔众〕亏你也。〔厨〕适纔落得馒头几个。哥儿每每人尝尝。〔众接食介〕好松泛的面食也。〔木〕我没得回敬。一把纯钢凿儿。送你拿去打刀。好切下饭。〔厨〕多谢了。〔裁〕我落得一块花缎儿相送。好拿去做个荷包。〔厨〕多谢了。〔泥唾介〕我要做陈仲子出而哇之了。〔裁〕怎的唾将起来。〔泥〕我没得回敬。用唾还他。也罢偷得一块铜瓦儿。送了哥罢。拿去好与老嫂绩麻。〔裁〕又道是妻辟纑。〔厨〕多谢了。〔木〕列位老哥且休闲说。我想齐人老爷当初好不低微。如今堂高数仞。食前方丈。好不富贵。那一个不叫老先生老大人。当初那话儿再也不提起了。〔泥〕如今人都道他是个能人。是个豪杰。欣羡不了。还提那话。〔厨〕且不要说别的。只我小弟办的筵席。他当初要吃块骨头儿也不能勾。〔裁〕就是这衣裳。如今要俺做这许多。当初挂着一半破叉袋。哩〔众笑介〕活作怪。这样花子会做官。我每木匠泥水裁缝厨子做吏部天官也做不住哩。如今且去领他银子桌面来。慢慢也图个纱帽戴戴便了。〔笑行介〕 

【北淸江引】〔木泥〕咱每两个难相判。彼此功居半。他将瓦砾搬。你把木头断。〔合〕喜今朝共将他老酒灌。

【么】〔裁厨〕咱每两个虽相判。一样心多算。他偷鱼四五盘。你落绢两三段。〔合前共下〕 

第四十一出
其妻妾不羞也

【传言玉女】〔生众拥上〕富贵无涯。那似当初乞丐。朱门棨戟。画栋雕檐潇洒。男儿撑达。又喜値夫人少艾。把珍羞试设。用娱娇黛。

劝君不必笑齐人。今日齐人意气新。蛾眉共赏三更月。豹变还惊一世尘。下官齐国上卿齐人是也。自从伐燕而归。从亚卿连升今职。宾友俱至。雠怨皆忘。王子敖半路请荆。田大夫一时倾盖。前者着人去旧宅迎我夫人。今已到久。此地新室方成。颇称壮丽。只前日着人去。将旧宅一带房屋尽买。广其基址。创为别宅。亦已完工。待秋凉之后。与二位夫人同去一游。今日正当长夏。叫院子备下筵席。与二位夫人赏荷。院子。筵席可已完备否。〔众〕俱已齐备。〔生〕可敲云板。请二位夫人出来。〔众应请介二旦冠服侍女同上〕 

【疎影】别离多载。喜香车接至。再匀恩爱。淡扫蛾眉。巧妆时样打扮。十分娇态。〔生望介〕立而望之偏齐整。羡你个靑年奶奶。〔合〕祇为槐影荷香。暂步绣帏之外。

〔相见介生〕别我芳卿已数年。〔旦〕不觉时光几度迁。〔小旦〕却喜红颜正未老。〔生〕共尔荷花六月天。夫人。今日丈夫何如也。〔摆介小旦〕又来骄妻妾了。〔生笑介〕夫人。新荷香极。与卿一玩。怎不教儿子出来呢。〔旦〕他六七岁的人。晓得甚的。教侍女每与他后边水阁戏耍。〔小旦〕况且是个顽皮。这酒席不禁他打搅哩。〔生〕夫人。岂不闻寕养顽子。莫养呆子。侍女每且取酒过来。〔生二旦递酒介〕 

【画眉序】〔生〕画槛正荷开。邀尔夫人出闺外。看餐霞飮露。朝烟暮霭。恰正似两两红妆。对着俺亭亭靑盖。〔合〕疎帘冰簟熏风快。满堂上笙箫一派。〔仆上〕 

禀爷。淳于老爷请明日赏荷。〔生〕知道了。〔仆应下〕 

【前腔】〔二旦〕羡此俊多才。又早公卿绮筵待。果而今显者时时相拜。也不必夸俺荆裙。信得过交他冠盖。

〔合前仆上〕禀爷。王右师老爷和田爷请后日槐亭筵宴。〔生〕知道了。〔仆应下〕 

【前腔】〔生〕笑眼问金钗。今日夫君可豪迈。只重重请帖。肚皮愁隘。常则是纔唱鸡人。端的有成阴鹤盖。

〔合前仆上〕禀爷。公行氏各位爷请后日筵席。〔递帖生看介〕通家眷晚生公行子东郭氏景丑氏陈贾盆成括沈同时子仝顿首拜。右启上大柱国齐翁老先生大人台下。怎么好。后日是王右师和大夫相邀。俺已许了他也。〔仆〕俺家列位老爷说。若后日有人相请。便迟一日。望齐人老爷赐顾。〔生〕旣如此。知道了。〔仆应下〕 

【前腔】〔二旦〕不住有人来。尽处开筵似相赛。笑而今口腹不愁饥坏。多则是故友称觞。又添得新交倾盖。

〔合前生作醉态介〕竟醉矣。竟醉矣。〔小旦〕醉了去睡罢。将养着精神。明朝好赴宴也。〔生〕未也。俺还要做一故事。与二位夫人一笑。〔旦〕做甚的故事。〔生〕可便是您当初张俺的故事。我想你虽看见。你妹妹还未看见哩。〔小旦〕如今做了官了。还好做这花脸勾当。〔生〕你妇人家自不省得。当今仕途中。那一个不做这花脸勾当乎。你且不要阻俺高兴。我旧衣钵都带在此。待我妆扮起来。〔生取棒碗破衣出介小旦笑介〕啐。好不识羞。这些物件。当眞还藏在这里。〔旦〕这是他祖宗三代遗下来的传世之宝。〔生笑介〕你且不要笑人。只要你的令郞学得我这令尊。倒也通得哩。〔二旦〕俺的公子是有志气廉耻的。不学你这花子勾当。〔生〕罢了。把本来尊号一发都叫出了。且待我除下纱帽。脱了圆领。作一个旧齐人也。〔下纱帽旦持脱袍小旦持生仍扮前乞态内作细乐介〕 

【滴溜子】〔生〕破木椀。破木椀。却还留在。靑竹棒。靑竹棒。不曾蛀坏。暂把簪缨一改。披上了破衣儿和布袋。且自浪游东郭之外。

〔向二旦乞介〕奶奶可怜见那。〔二旦〕拿些米来赏他。〔贴花衣金冠扮小公子上〕 

【水底鱼儿】水阁嬉来。见堂前锦席排。呀吾家奶奶。对花子笑颜开。

〔生向子笑介〕公子赏些儿么。〔旦笑介〕儿。可认得这是你爹爹。〔子笑介〕当眞是俺爹爹也。你做老花子。俺做个小花子跟着你。〔脱衣持棒作乞态介二旦笑介〕啐。不长进的。好样不学。学这花脸。 

【鲍老催】口儿笑坏。口儿笑坏。一双乔梓眞奇怪。老爷扮得寒酸态。还添他贤公子妆着赛。墦间光景浑如在。当时只没这小乞丐。这的是英雄槪。

〔旦〕换了罢。〔生〕未换哩。直待你中庭相泣哩。〔小旦〕眞是醉哩。好好的官儿。做这等模样。〔生〕还是俺儿子聪明。接得俺爹爹的脚也。你每两姐妹。怎生还不讪。还不哭。 

【双声子】中庭讪。中庭讪。那言语发得太。还相泣。还相泣。那眼泪流得快。应须再。应须再。反欢待。反欢待。笑人情世故。两个裙钗。

【尾声】〔二旦〕郞君好个冠裳客。一班侍女口都歪。笑道这样公卿也少见来。〔二旦各持冠裳共大笑下〕 

第四十二出
所识穷乏者得我与

〔扮前二小齐人乞态上〕可叹终生长是贫。知交富贵不相亲。困时尽道无相负。旣达何曾有一人。俺小齐人便是。七八年前与齐人大哥王驩淳于分别之后。连叫化也没得叫化。可道做头的去了也。三年前闻得王子敖亦已富贵。径去见他。倒被他一顿抢骂。后来闻得淳于也富贵了。待去见他。又恐怕做人一样。因循不果。今闻得齐人大哥亦已富贵了。他是个有义气的人。料不相负。只得远远来此。闻他不日要往旧宅游耍。俺那里又跟去见他。只索趁他在此时节。竟求一见也。 

【北端正好】笑男儿长贫贱。无食吃没得衣穿。故交发达还谁绻。抺下了当时面。

【滚绣球】当初呵。分离各一天。相誓毋心变。到如今只独自朱门宴。管甚旧知交没粥无饘。都则是贱羊斟似宋臣。那些儿饭翳桑等赵宣。只守着一家宅眷。恣情的餍膏粱笑把髯掀。功名冯妇狥人惯。学术杨朱为我偏。缓急无援。

【叨叨令】瞧着那珠儿玉儿有的痴痴呆呆的羡。造着那堂儿室儿常则周周围围的转。问着那风儿水儿早则搜搜寻寻的徧。护着那孙儿子儿直恁思思量量的倦。兀的不是笑杀人也么哥。兀的不是恨杀人也么哥。但遇俺朋儿友儿却便憎憎嫌嫌的见。

早来到俺大哥府前也。〔仆上〕谈笑有贵客。往来无乞人。花子那里走。〔小〕大哥。我每是你老爷故友。特来求见。〔仆〕我老爷有你这样的故友。〔小〕你不信。但去禀看。〔仆〕也罢。我去禀看。〔下随生上〕我怀管鲍谊。此道今人鲜。笑彼轻薄儿。还复自黾勉。快请进来。〔仆请二小进见介生〕兄弟。怎么还是这等。叫院子。快取衣巾来。与二位换了。〔二小换谢介〕多谢老长兄。〔生〕好说。请坐下细谈。〔二小〕自别大兄之后。一发贫困了。 

【倘秀才】当日呵。肉和鱼些须有缘。别后呵。汤和水干海口涎。那先达无情面孔坚经营过兔犬。毒害抵鹰鹯。兀的是今人义鲜。

〔生〕说起眞可怜也。叫院子。可设法酒席端正。卽便请二位夫人来见。〔旦小旦上〕为念贫贱情。还将妻子见。〔二小见介〕尊嫂请上。待小叔二人拜见。〔生〕只常礼罢。〔小〕如此请上些。二位嫂嫂拜揖。〔二旦〕二位叔叔万福。〔小〕嫂嫂请进。〔生〕夫人便可叫侍女每设办下饭。二位叔叔饥了。〔二旦〕晓得了。〔下小〕哥哥。似你这样的人千古少也。 

【滚绣球】风霜节独全。金石盟偏践。解下俺旧鹑衣新衣恋恋。便敎俺那侍妾每准备着开筵。咱脏神儿敢梦羊。你兽人儿尽给鲜。又敎着闺中僊媛。双双的共出华轩。笑将咱叔叔深深拜。可是你哥哥嫂嫂贤。委实超然。

〔生〕兄弟。俺还要与你每做一个官儿哩。〔小〕多谢兄长。天下有这等好哥哥也呵。 

【白鹤子】则笑俺兄弟争如越石父。单羡你大义偏超平仲先。眞个是侠气千秋。端的有热肠一片。

【煞尾】走尽了东西南北将咱谴。受尽了冷暖高低没个怜。休提那软设设纱帽儿加。且把你美甘甘筵席儿卷。〔共下〕 

第四十三出
殆不可复

〔扮二院子上〕有才人服事。无才服事人。咱每齐人老爷的院子是也。老爷旧宅改作大院。亦已完工。自从新秋和夫人都中来此。暮乐朝欢。前歌后舞。好不受用。近乃暮秋之时。老爷忆起贫贱之事。要与二位夫人东郭一游。兼之祭祖。昨已分付安排车马祭仪。今日却都齐备也。〔生旦小旦鲜衣盛妆上〕忆昔当年未际时。曾于郊外一游之。而今踪迹全然异。骏马雕鞍锦瑟随。夫人。俺与你都城来此旧院。已是多时。你看起造的好不齐整。与昔时门面大是不同了。今日要与二位夫人东郊祭祖。鲜车盛服。一洗当年之耻。昨已分付院子。整备车马祭礼。不知已端正否。〔院〕禀爷。俱已齐备了。〔生〕如此。请二位夫人先上了车。下官跨马相从者。〔鼓吹上车马介〕 

【北粉蝶儿】〔生〕宝马香车。偕着咱娇妻嬖妾。想当初寒困堪嗟。徧国中没一个不笑咱无藉。当日个附耳谁耶。到今朝我立谈也不屑。

呀。你看瞧着咱的。都个个跕起也。 

【醉春风】也不劳你贫贱日把人轻。也不劳你豪华时将俺慑。见了他这鞠躬欣敬。没来由有甚么说。说。这的是舐痔吮痈。后恭前倨。奴颜婢颊。

早来到郭外也。夫人。当初亏你直跟俺到此。 

【红绣鞋】出东郊商飙何冽。索将着羽扇轻遮。当日个未豪奢。俺夫人赤足撇。你命妇绣鞋斜。早受了走荒郊封赠也。

〔旦〕当初出来。好不羞人也。〔生〕如今可好么。 

【迎仙客】您可也忆年时面害羞。今日的恁辉光他眼还热。觑着伊艳丽的亲姐姐。分明出若耶。果是羞花月。这仪容偏则在野外娇怯。好敎我心欢悦。

这郊外好风景也。且待俺下马步行一会。夫人可也下车一行。 

【石榴花】你看满目前簇簇的碧山叠。绿绿的流水一湾斜。有的是萧萧的霜叶舞黄蝶。则见凄凄的猿声啸彻。濯濯的鹿踪四野。皎皎的白鹭横飞。俊鹘远猎。喞喞的秋蛩不住咽空穴。

〔院禀介〕禀爷。这是太老爷坟前了。〔生〕可把祭礼摆下。俺与夫人拜奠。〔院摆祭礼作细乐生旦拜介〕 

【斗鹌鹑】拜上你二十代远祖亲爹。喜的俺不肖儿成家立业。不能勾桓司马石椁重叠。早不做若敖鬼香烟断灭。好佑俺嫡亲骨血。好荫俺几代瓜瓞。不是你老太爷百世能灵。怎敎这旧齐人一朝发越。

祭奠已毕。小的每。可把祭礼且收了。〔二旦〕今日俺老爷祭祖。偏没个齐人来乞食也。〔生笑介〕怕他尊夫人来瞧哩。 

【上小楼】拜罢了佳城悲咽。索又将年来事说。则看俺乞食朱门。携杖荒郊醉倒坟穴。谁想俺也有时乘璧车大道斜。偕着俺双双都冶。夸道是堂堂阀阅。

【么】今朝的贵老爷。昔日的穷小舍。觑了俺目下时节。意气豪侠。体貌超轶。可道是皆运也。皆命也。为甚么始终两截。一生儿被他磨湼。

呀。过了俺家先茔。这便是昔日乞祭之所了。你看田大夫与王子敖的先茔。如今转不及我每的了。正所谓风景不殊。而人情变矣。 

【白鹤子】〔生〕觑他每马鬣封和着俺旧龙穴。虽则风景未全殊。却举目有炎凉别。

【四煞】想当年眞折挫。气杀了大豪杰。俺试把旧模样为妆些。要你小姐姐亲观者。

〔二旦笑介〕又旧病发了。〔生作王驩坐介〕 

【三煞】这的是王驩容恶劣。〔作田戴坐介〕这的是田戴气骄奢。〔作怒目介〕两下里瞪着眼骂齐人。〔自作乞态介〕俺可也低着首凭他说。

【二煞】则见田大夫与俺鹅半截。子敖弟与俺鸡一碟。〔作接介〕俺双手儿接将来。〔作食介〕一口的忙忙啜。

〔旦笑介小旦掩口介〕姐姐。你形容他那有如此光景。〔生〕还未哩。〔作醉态介〕 

【快活三】不觉俺醉将来身子斜。不觉俺酒兴发口胡喋。眼睛儿认不得那爷爷。〔作推倒自跌介〕却被那小的每推将跌。

〔二旦扶住笑介生〕那时却恨没你每扶扶也。〔小旦〕亏你好受用那。〔生笑介〕我这独脚戏做将出来。比你姐姐形容。可更加一分么。〔旦笑介〕你这花子模样。俺可学不来也。〔生〕天已过午。俺回去罢。〔各上车马介〕 

【鲍老儿】〔生〕一会价芳尘游彻。早醒悟在萸菊佳节。看取这霜英凋谢。衰草丛遮。须知道人寿复几何。直待要日暮兴嗟。

夫人。俺想起富贵功名。草头露耳。从今后索把垄断让与朝士辈。俺淸闲自在也。 

【满庭芳】猛提起朝中羣哲。有几个公忠淸节。陈贾辈谄媚奸邪。景丑氏一班儿不免庸庸者。那讨个甘直谏蚳鼃气烈。那讨个勤抚宇平陆心竭。则为名和利一番中热。做了妾与妇一般容悦。〔旦笑介〕竟是道学先生了。〔生〕好轻薄。难道齐人就谈不得道学。想那道学先生正是我辈耳。休笑咱这齐人也高谈道学口儿喋。

二位夫人。俺想起当今之世。只陈仲子是个高人也。我前日与他相约。说富贵之后。便当同隐。今日亦已荣显。不索长恋此中。教这廉士每笑杀人也。 

【耍孩儿】想于陵仲子眞淸洁。处尘世甘心苦节。一从惠顾去琅琊。不觉的水远山遮。而今好附新丘壑。向后休提旧狭邪。须践俺前时说。休敎大笑。莫使长嗟。

【尾声】不是那陈仲子候齐人却是那辟纑妻思姐姐。可是跖和夷利善之间也。俺则笑满人间做官的对着咱还更劣。〔鼓吹同下〕 

第四十四出
由君子观之

【忆多娇】〔二小齐人冠带上〕做相公。做总戎。一个齐人始与终。带咱每小友都得宠。喜今朝诞逢。喜今朝诞逢。索早去阶前鞠躬。

俺下官小齐人是也。蒙大哥抬举。都授郞官之职。今日乃他寿诞。则索俟候着同进贺也。〔生锦袍玉带二旦锦袍凤冠侍女彩衣小公子绣衣金冠同鼓吹上〕 

【鹊桥僊】瑞气云浓。欢情日永。又早诞辰繁冗。画堂鼓吹蔼春风。笑徧国齐来趋捧。

〔相见介生〕丈夫不奈利名侵。〔二旦〕今日方完妻妾心。〔子〕也应笑杀趋炎辈。〔生〕却把齐人越样钦。夫人。俺齐人一时得运。十载宦途。宾朋纷集。士夫交至。正所谓臣门如市也。今日乃俺生辰。料诸友不免相贺。都是至交密友。二位夫人不妨共见。〔二旦〕晓得。今日相公贵诞。趁此宾友未来。请上受俺二人一拜。〔生〕省得烦俺回礼。只常礼罢。〔二旦拜生回介二旦〕俺二人也不愿你多。只愿你齐头活一百岁罢了。〔生〕多谢了。〔子拜介〕孩儿愿爹爹再加一百岁。〔生〕我儿好也。你如今长大。俺齐人箕裘有托了。〔二旦〕侍女每过来磕老爷的头。〔侍磕介〕愿老爷千岁。〔生〕每人都赏你红紬衫一件。小心服事。〔众应谢介二小齐人进介〕恭喜长兄贵诞。小弟二人等候已久。敢此拜贺。〔拜介〕只愿你福如东海。寿比南山。时时靑眼二弟。〔生〕多谢盛情。〔二小〕呀。却早王子敖辈来也。〔王田冠带上〕 

【金珑璁】两人同附凤要来共拜堂中趋显者效华封

〔入共见介王田〕大兄请上。受小弟每一拜。〔生〕纔尔初度。敢烦诸兄。〔交拜介生〕我儿过来。拜谢了二位叔爷。〔王〕这是令郞。可喜可喜。今年几岁了呢。〔生〕十岁了。〔生〕十岁了。我家小女也有十岁了。如大兄不弃。卽以侄女配为媳妇何如。〔生〕不敢请耳。固所愿也。〔田〕如此。小弟做媒便了。〔仆报上〕禀爷。淳于老爷奉圣旨来到。〔生〕快排香案。〔淳冠带捧旨上〕 

【前腔】钦将圣旨奉。封妻封妾多荣。惊室子。耀宾朋。

〔生众接介淳〕圣旨已到。跪听宣读。诏曰。自我太公丁公以及寡人莅有兹士。得保安宁。皆我齐国诸臣之力是赖。前者五旬克燕。倍子千乘。齐人之功为多。今封尔为上大夫。赐号东郭君。尔妻尔妾早起相夫。不愧鸡鸣之咏。俱封齐东郡夫人。尔可与右师王驩一同辅政。以相我齐邦。如昔日管大夫故事。主客卿淳于髠可岁加禄米三百石。田戴可进亚卿之职。其弟于陵仲子。寡人甚慕其高风。特赐粟帛若干。以旌廉士。戴亦可时周之。尔诸臣其益励忠勋。用安齐国。钦哉。〔生众谢恩介众相见介淳〕大兄贵诞。请受小弟一拜。〔生〕再不敢劳。〔交拜介生〕我儿过来。拜谢淳于叔叔。〔淳〕好佳郞。有佳媳否。〔生〕适子敖不弃。许以姻盟。便是田兄作伐。〔淳〕作伐岂兄一人便了。带小弟倍点如何。〔生〕多谢。侍女每。看酒。〔递酒介〕 

【剔银灯】〔生〕遭时世陡蒙恩宠。敎齐人不胜惶悚。还承贵友相钦重。羞杀我这般梁栋。〔合〕添囱冗生辰乍逢。增吉庆姻亲又重。

【前腔】〔二旦〕贤夫壻妻儿沾宠。好宾朋通家情永。又许咱儿子还乘凤。越敎把良人欢奉。〔合前〕 

【前腔】〔子〕天生就公卿嫡冢。论家门堪他相捧。俺箕裘不替眞麟种。须索把父书频诵。〔合前〕 

【前腔】〔王田淳〕论荣耀人人心动。两夫人更还超众。相知合作一祯祥颂。共向着丹墀争贡。〔合前〕 

【前腔】〔二小〕抬头看朱门高耸。低头来红裙杂拥。忆年时共把蛇儿弄。今日里只他尊重。

〔合前生〕诸君在此。俺齐人今日可方管夷吾晏平仲否。〔淳笑介〕子眞齐人也。知管仲晏子而已矣。〔生〕淳于兄。只怕今人更可怜也。知齐人而已矣。诸兄。我想丈夫贫穷。则亲戚贱恶。位高金多。则妻妾畏惧。嗟乎。人生世上。富贵爵禄。盖可忽乎哉。〔淳〕此老大是无礼。当面笑却人也。〔生〕小弟岂敢。俺想昔时贫困。今日陡然发迹。皆时为之也。偶作鄙语数句。敢为诸兄诵之。〔众〕愿闻。〔生朗吟介〕虽有智慧。不如乘势。虽有镃基。不如待时。〔众〕诚千古至言也。〔生〕诸兄。不才还有一言。富贵浮云耳。腐鼠吓人。达者鄙之。惟田兄令弟仲子。当今之世。眞所谓空谷之音。绝无而仅有者也。俺心慕其高风久矣。止为妻孥之事未了。只得含羞忍辱。奔走仕路。今幸至此。复何为哉。惟有泛舟楚水。攀附于陵耳。富贵之场。让诸兄为之。〔对王介〕老亲翁。那垄断惟兄登之可也。〔王〕多谢兄长。俺王驩今日颇窥见其门路矣。〔田〕前日舍弟也有书自于陵来。招兄偕隐。但小弟未知尊意。不敢道及耳。〔二旦〕只那仲子先生的尊政。俺姐妹雅是相慕。愿良人趁早回头。毋使后人笑不了也。 

【山花子】〔生二旦公子〕如今撇下墦和垄。让诸君富贵之中。小齐人休如乃翁。都钦他陈仲高风。〔合〕论人间荣华有穷。归来小山歌桂丛。想二十载松风旧梦堪再从。竟附于陵丘壑言终。

【前腔】〔生淳田二小〕吾侪不免还相哄。鎭终朝俗状尘容。仕宦裏穿踰旧迹。士夫每妾妇余风。〔合前〕 

【舞霓裳】〔合〕镃基数语煞名通。煞名通。及时乘势是豪雄。是豪雄。微时旧事何深讽。总不碍齐人今日这恩荣。都则是英贤作用。这花面觉道冠裳颇为众。

【红绣鞋】也知徧国皆公。皆公。高巾仲子难逢。难逢。而今不贵首阳风。因此上谱齐东。与孟老。意思同。

【尾】音曲传东郭非嘲讽。则索把齐人尊捧。君不见尽处熙攘名利中。

仲子先生有好妻。



淳于夫子善滑稽。

吾家孟老呵呵笑。



垄上墦间那止齐。〔共鼓吹大笑下〕 

东郭记终 
