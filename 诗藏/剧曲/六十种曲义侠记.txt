《六十种曲 义侠记》

（明）沈璟 着

（明）毛晋 辑


义侠记

（明）沈璟 着 

绣刻演剧十本

第五套

锦笺
蕉帕
紫箫
水浒
玉玦
灌园
种玉
双烈
狮吼
义侠 

绣刻义侠记定本 

●义侠记目录 

第一出
家门 

第二出
游寓 

第三出
训女 

第四出
除凶 

第五出
诲淫 

第六出
旌勇 

第七出
设伏 

第八出
叱邪 

第九出
孝贞 

第十出
委嘱 

第十一出
遘难 

第十二出
萌奸 

第十三出
奇功 

第十四出
巧媾 

第十五出
被盗 

第十六出
中伤 

第十七出
悼亡 

第十八出
雪恨 

第十九出
薄罚 

第二十出
止观 

第二十一出
论交 

第二十二出
失霸 

第二十三出
释义 

第二十四出
缔盟 

第二十五出
取威 

第二十六出
再创 

第二十七出
秘计 

第二十八出
厚诬 

第二十九出
全躯 

第三十出
报怨 

第三十一出
解梦 

第三十二出
挂罗 

第三十三出
征途 

第三十四出
振旅 

第三十五出
廷议 

第三十六出
恩荣 

第一出
家门

【临江月】〔末上〕眼见人生无百岁。何妨终日逍遥。花间席上暗香飘。和风春倚袖。明月夜闻箫。

今古英雄称义侠。报恩雪忿名高。请看名将出衡茅。谈言微中处。莫认滑稽曹。

【沁园春】宋世淸河。武松名氏。上应星文。自横海郡中。暂辞柴进。景阳岗上。醉打山君。仗义除奸。报兄诛嫂。刺配从容赴孟城。相逢处。孙娘认义。夫壻识张靑。

孟州喜遇施恩。济弱锄强受蹇迍。向飞云浦裏。提刀大闹。鸳鸯楼内。溅血余痕。别馆孤贫。孝姬苦节。正倚孙娘寄客身。还相聚夫妻党类。同作宋朝臣。

景阳岗英雄打虎。



阳谷县奸党遭刑。

孟州道恩雠两报。



梁山泊夫妇荣名。 

第二出
游寓

【满庭芳】〔生戴靑巾布衣銮带上〕幼习韬钤。长闲弓马。功名未遂鹰扬。片言然诺。结客少年场。凛凛英姿义胆。论男儿侠骨生香。关情处。雁行断影。何地隔参商。

〔鹧鸪天〕湖海元龙气未平。相逢剧孟意方倾。百年此日看交态。千古谁人不世情。腰下剑。膝边横。男儿本自重横行。宁为紫塞千夫长。不作靑衿一老生。小生姓武名松。本贯淸河人氏。幼年不幸。父母双亡。止有亲兄一人。从幼失散。近闻他在阳谷县居住。时常念想。未得依归。我父母存日。曾聘贾氏为配。因小生家业凋零。江湖飘泊。以此伉俪未谐。久闻郓城有个宋公明。人称为及时雨。意欲投奔他去。只为此间柴皇亲意气相合。不忍遽辞。他曾着人来约。说今日到此看我。想此时将到也。〔小生上末小丑随上小生〕 

【缑山月】先代庆源长。横海衍天潢。靑春绿鬓气昂昂。但论文讲武。招贤好客。国士无双。

小生柴进。世居沧州。籍金枝玉叶之荣。收虎略龙韬之俊。喜得武二哥远来相顾。一向留在东庄。今日特往探望。迤逦行来。已到庄上了。家僮。快去通报。〔末小丑〕理会得。〔报介〕武二官人。我们大官人到了。〔生〕在那裏。〔迎见介小生〕武二哥拜揖。〔生〕大官人拜揖。〔小生〕这几日家下多事。有失候问。今特与兄少叙片时。〔生〕小弟蒙兄相留已久。卽欲别兄前去寻访宋公明。他日再来聚首。〔小生〕昨闻宋公明为事出逃。想他必来看我。兄长再住几日。就在此相会何如。〔生〕如此甚好。〔小生〕看酒来。〔众〕有酒。〔小生送酒介〕 

【玉芙蓉】想我尘埃迹未彰。天地身何往。叹穷途靑眼。更谁相向。嗳。不平气吐虹霓上。报德心悬日月光。〔合〕年方壮。论男儿当自强。漫学他楚囚悲愤泪沾裳。

【前腔】〔小生〕时才若处囊。世态如翻掌。羡君家交谊。古人不让。虎头自有封侯相。珠履宁同食客行。

〔合前小生〕小弟吿辞了。明日再来请教。〔生〕多劳了。〔别介〕 

〔生〕飞扬跋扈为谁雄。



〔小生〕十载靑春不负公。

〔末丑〕无限心中不平事。



〔合〕一番淸话又成空。 

第三出
训女

【生查子】〔老旦上〕生计拙如鸠。庭院花如绣。〔旦上〕母训自祗承。女德惭闺秀。

母亲万福。〔老旦〕若眞孩儿到来。〔谒金门〕空相忆。无计与传消息。游子天涯常浪迹。寄书何处觅。〔旦〕春睡觉来无力。落絮随风扬白。倚遍栏杆空日夕。断肠芳草碧。〔老旦〕老身淸河县魏氏之女。贾门之妇。良人早丧。止生一女。从幼许聘武二郞。奈因他父母俱亡。少年飘泊。我的儿。几时是你于归的日子。〔旦〕母亲膝下无人。孩儿正好朝夕奉养。此事不须提起。请母亲训诲若眞一番。〔老旦〕我的儿。 

【三学士】你四德三从虽自守。奈家徒四壁堪忧。寒门子母空凝望。芳草王孙只浪游。〔合〕苦乐终身犹未剖。从天降。莫预谋。

【前腔】〔旦〕乌鸟衷情尙未酬。何心燕侣莺俦。乱离时世谁相保。争如我少小深闺不解愁。〔合前〕 

【大迓鼓】〔老旦〕凝眸。上翠楼。何时得见。子壻封侯。儿。你今春更比前春瘦。只怕他心不似你心头。〔合〕莫把离情无端自兜。

【前腔】〔旦〕忘忧。堂北头。桑楡景暮。门巷淸幽。娘。儿孙有福儿孙受。你得优游处且优游。〔合前〕 

〔旦〕莺啼绣户晓云深。



渐觉池塘有绿阴。

〔老旦〕但愿应时还得见。



果然胜似岳阳金。 

第四出
除凶

【水红花】〔净末猎户上〕官司悬赏有明文。捕山君。看看着紧。咱们猎户受灾迍。枉艰辛。徘徊难进。退则恐违严限。进又恐亡身。算来总是命难存也啰。

〔末〕我们是阳谷县猎户。只为景阳岗上有一吊睛白额虎为害。本县大爷立限与俺们。务要捉获。但此虎猛恶异常。俺们如何拿得。〔净〕哥。俺们只得穿着虎皮。伏在岭下。各处多摆些窝弓药箭。待他自来纳命便了。〔末〕说得有理。正是路狭难回避。〔净〕官差不自由。〔隐下生上〕道傍车马日缤纷。行路悠悠何足云。未知肝胆向谁是。令人却忆平原君。俺武松久住柴皇亲庄上。欲投宋公明去。恐他到此。又等了几日。如今只得别了皇亲。打听宋兄消息。就往阳谷县寻俺哥哥。走一遭去也呵。 

【北双调新水令】老天何苦困英雄。二十年一场春梦。不能勾奋云程九万里。则落得沸尘海数千重。浪迹浮踪。任乌兔枉搬弄。

说话中间。早来到景阳岗下。行路饥渴。这里有个酒肆。酒望子上写着三碗不过岗。这怎么说。且进去少坐一回。酒保那里。〔丑应上〕酒酒酒。有有有。赊赊赊。走走走。客官裏面请坐。〔生〕且问你怎么唤做三碗不过岗。〔丑〕客官。俺这里造得好酒。人若吃了三碗。就醉倒了。上这景阳岗不得。因此唤做三碗不过岗。〔生笑介〕待俺吃上十来碗。看过得岗过不得岗。〔丑斟酒介〕我这里只有一样牛肉。只怕不中吃。用得些么。〔生〕 

【折桂令】又何须炙凤烹龙。〔已下一句一碗〕鹦鹉杯浮。琥珀光浓。却不道五斗消酲。三杯合道。自有神功。〔丑〕你吃过十二三碗了。就在此宿了罢。〔生醉唱〕何用你虚担怕恐。俺偏要去。〔走介丑扯介〕还了俺酒钱。俺有话对你说。〔生背云〕前日柴大官人送的盘缠。一路用来。剩不多了。酒保。连这包儿与你罢。好敎人羞涩囊空。你还有什么话。〔丑〕你看前面榜文。为这岗上有一吊睛白额虎为害。但有单身客人。不许过岗。恐伤性命。〔生做醒介怒云〕不说猛虎。俺便不去也罢。若说有虎为害。不觉精神抖擞。毛发倒竖。一定要去拿他。〔丑〕看你不出。倒是一个吃老虎肉的。俺劝你性命还是直钱的。不去罢。〔生走介〕嗳。按不住恶气忡忡。〔丑扯介生推丑一筋斗介生〕则是行色匆匆。〔丑〕他自要去送性命。干俺甚事。各人自扫门前雪。休管他家瓦上霜。〔下生醉走介〕趁着这落日熹微。醉眼的这朦眬。

已到岗子上。为何不见仕么大虫。这厮们都是胡说。连那官府榜文也是诨帐。酒涌上来。待俺少睡片时。〔做半睡介内做虎啸生醒介〕呀。果然有个大虫来了。〔虎跳上介生〕 

【雁儿落】觑泼毛团体势凶。〔棍打在树上折介〕呀。这狼牙棍先摧迸。〔内鸣锣生略住口虎三扑生三躱介〕俺这里趋前退后忙。这孽畜舞爪张牙横。〔内又鸣锣生又住口虎三扑生三躱介〕 

【得胜令】呀。闪的他回身处扑着空。转眼处又乱着踪。〔拿住虎打介〕这的是虎有伤人意。因此上寃家对面逢。〔内又鸣锣生又住口虎又扑虎挣脱走介〕你要显神通。便做道力有千斤重。〔拿住虎打死介〕虎。你今日途也么穷。抵多少花无百日红。花无那百日红。

虎已打死了。且乘这酒兴。往前去罢。〔净末穿虎皮跳上生〕呀。又有两个虎来。俺今番死也。 

【沽美酒兼太平令】则索逞余威斗晚风。逞余威斗晚风。〔净末行走介生〕呀。则见双举步两挪踪。〔净末〕咄。你是人是鬼。敢在此独行。〔生〕俺是盖世英豪唤武松。〔净末〕你曾遇虎么。〔生〕试言他凶猛。〔净末〕你试说一遍。〔生〕负隅处恁威风。〔净末〕咦。〔生〕身一扑山来般重。〔净末〕咦。〔生〕尾一翦钢刀般横。〔净末〕咦。〔生〕一声高千人惊恐。〔净末〕咦。〔生〕数步远众生含痛。〔净末〕咦。你怎么不被他害了。〔生〕俺呵。凭着这胆雄气雄。空拳儿结果了这大虫。〔净末〕咦。如此多谢了壮士。〔生〕呀。敎众口将咱称颂。

〔净末〕好教壮士得知。俺们是阳谷县猎户。官府立了限期。要拿这大虫。又近他不得。只得摆下窝弓药箭。在此等候。旣然壮士打死了他。如今在那裏。〔生〕你们跟转来。〔走回介净末远望怕介〕 

【鸳鸯煞】〔生〕早难道岩前虎瘦雄心横。〔净末〕这等一个大虫。被你精拳头打死了。就是卞庄存孝。也不如你。〔生〕俺笑那提防鎭日无用。〔净末〕如今你来得去不得了。〔生〕怎么说。〔净末〕少不得送你到县裏去请赏。〔生〕俺本是逆旅经商。谁想着奏绩呈功。〔净末〕一定要你同去。〔生背介〕少不得要往阳谷县寻俺哥哥。便同去罢。〔转身介〕俺去是要去。则怕那六巷三街。前遮后拥。沸沸扬扬。教人道阳谷县没人打得这虎。被淸河县人打死了。〔丑末对介〕眞个羞。〔生〕把阳谷人讥讽。〔净末〕壮士。你是天下豪杰。也教阳谷人认一认。〔生〕罢罢。〔走介〕只得相从。怎当得他们恁趋捧。

〔下净〕壮士。先走。待俺打虎几拳。〔末〕死的打他怎么。〔净〕我等只会打死虎的。〔抬虎下〕 

第五出
诲淫

【小女冠子】〔小旦上〕恹恹挨过伤春病。这永夏怎安宁。叹今生错把鸾凰聘。几时称我风流兴。

〔玉楼春〕妾家阳谷城中住。小字金莲潘氏女。芳年十五鬻豪门。主母无端生嫉妬。自怜妾命一何苦。嫁作村郞箕箒妇。常将月老苦埋寃。半生错配姻缘簿。奴家武大的妻子。只因向年私通家主。被主母妬恨。逼勒嫁差了对头。这武大身长三尺。家无一椽。赁房居住。卖饼为活。街坊上人口嘴叫他是三寸丁。谷树皮。又且吃醋捻酸。防闲得紧。教奴终日纳闷。幸有隔壁王婆。常来耍笑。少遣闷怀。今日饼已炊熟。催他出去了罢。大哥那裏。〔小丑做矮子上〕 

【秋夜月】貌取憎。到处人不敬。命裏娇妻前生定。无钱怎把家缘整。只靠着卖饼。怕时逢夏景。〔揖介〕大嫂。大嫂。〔小旦覆介〕为何怕逢夏景。〔小丑〕如今天气渐热。恐卖饼不完。明日不中用了。今后少炊些罢。〔小旦〕你如今这等知事。一发有些意思了。〔小丑〕我的意思。只要些茶儿吃。〔小旦〕为何呢。〔小丑〕吃得饼多了。〔小旦〕不要闲说。饼已炊完。趁早出去卖罢。〔小丑〕就去。就去。〔摇摆介挑担走介〕无钱怎把家缘整。苦恼只靠着卖饼。阿夜怕时逢夏景。

〔小旦〕怎么这等摇摆。〔小丑〕你不晓得。矮子不摆便是宝。被你常叫我是宝。偏要摆一摆儿。羞你一羞。〔小旦〕啐。〔小丑叫卖饼下小旦〕这等腌臜村兽。却不气死我也。且把前门闭上。叫开了小门儿。请王婆过来闲讲一回。〔敲壁介〕干娘。〔丑应上〕来了。 

【前腔】福分轻。半世常孤另。十七八个丈夫都不剩。又无儿女堪承领。难捱这老景。把茶坊自整。

〔小旦〕干娘万福。〔丑〕娘子娘子。每常见你郁郁不乐。今日一发着恼。敢是武大郞有甚挺撞你么。〔小旦〕倒没有什么挺撞。〔丑〕是了。只为嫁差了对头。以此不乐。〔小旦长吁介丑〕看了武大郞这个模样。不要说娘子着恼。就是老身也看不得。娘子。 

【东瓯令】你多娇媚。忒娉婷。守着这区区三寸丁。山鸡却与文鸾并。两下裏不相称。你看等闲春色易飘零。别图个美前程。

【前腔】〔小旦〕夫虽丑。义非轻。一夜夫妻百夜情。自古道为人莫作妇人身。百年苦乐由人定。想万事皆天命。嗳。干娘。任他春色自飘零。又图甚美前程。

〔丑〕娘子。你不对我说。我已在隔壁听得了。〔小旦〕奴家不曾说甚么。〔丑〕你不要瞒我。替你悄悄寻个主顾如何。〔小旦笑介〕干娘又来取笑。〔内叫介〕干娘。有人在此买茶吃。〔丑〕来了。〔别介〕 

〔丑〕落尽红芳又绿阴。



〔小旦〕腻红愁态静中深。

〔丑〕从今莫说三分话。



〔小旦〕已自全抛一片心。 

第六出
旌勇

【夜行船】〔外扮官小生老旦扮皂隶上外〕时序推移如转首。环四野麦已先秋。驯雉无功。飞凫不就。愿猛虎渡河北走。

威凤托鸠巢。徘徊惜羽毛。催科惭政拙。抚字识心劳。下官阳谷县尹是也。景阳岗猛虎伤人。深为忧虑。今早从人报说。有一壮士。独自打死一个大虫。实为可惊可喜。叫左右。〔皂应介外〕猎户到来。卽便通报。〔皂〕理会得。〔生上〕 

【前腔】一虎何劳传众口。还须破百万貔貅。〔净末抬虎皮上〕昨朝多惧多凶。今日无灾无咎。都是那人成就。

〔净末〕牌头哥。烦你禀知。猎户与打虎壮士要见。〔禀介外〕着他进来。〔生〕打虎的磕头。〔外〕起来。〔净末〕猎户磕头。这虎是他打死的。〔外〕虎且抬在一边。〔净末应介外〕那壮士过来。你是何方人氏。叫甚姓名。多少年纪了。〔生跪介〕老爹听禀。 

【锁南枝】我年龄少。武略多。名松姓武能荷戈。一廛家世淸河。争奈奔驰命多坷。〔外〕你如今要往那裏去。〔生〕到此阳谷县寻我哥。过景阳冈遇着虎为祸。

〔外〕这等一个猛虎。你怎么就打得他死。起来说。〔生起介〕 

【前腔】把他先一按。〔介〕就一扑。〔介〕说时迟。那时快。一掀〔介〕一翦〔介〕势甚速。让他几个翻覆。他性儿自摧阻。锐已竭俺力尙足。兵法有云。〔外〕怎么说。〔生〕避其锐气。击其惰归。打虎时是这机轴。

【前腔】〔外〕你心偏壮。计不疎。兼资勇谋一丈夫。愧咱职忝民牧。常恐烦苛猛于虎。伊长兄旣居此都。便留伊长行伍。

我要补你做土兵都头。在我县裏答应。就与你哥哥完聚。意下如何。〔生跪介〕多谢老爹抬举。〔外〕旣如此。叫该吏备花红鼓乐。就着猎户抬了大虫。迎这都头与城中人看。〔众应介外〕今日得吾提掇起。免教人在污泥中。快迎出去。〔下众鼓乐与净末扛虎皮同上随行行介〕 

【朝元歌】〔众〕山村早收。白额当人吼。山行早休。白骨妨人走。自此舒眉。更无疾首。〔生〕这是明府仁深泽厚。民以无忧。〔众〕你劳而不伐德更优。今日做都头。看他年封列侯。〔生〕想分飞日久。兄和弟几时辐凑。〔众〕有时辐凑。

【前腔】醉裏奇功成就。山灵也是愁。今古更谁俦。志欲凌云。气能冲斗。自是雄风神授。电走星流。从容毙虎如击牛。旌赏岂能酬。还须达帝州。〔小丑跳上看介生〕分飞日久。兄和弟几时辐凑。〔众〕有时辐凑。

〔生〕这跑来跑去的好似俺哥哥。〔小丑〕这个都头好似我兄弟。〔生〕咄。你莫不是武大哥。〔小丑〕你就是武二郞么。〔跪抱哭介〕 

【玉井莲】终朝念想愁烦。又怎知分襟再绾。〔小丑〕兄弟。你新到此间。必无下处。就烦列位送到我家去。光辉令兄一番如何。〔生〕如此最好。〔众行介〕分飞日久。兄和弟此时辐凑。此时辐凑。

。〔小丑〕此处已是。列位请回。〔生〕有劳了。明日相谢。〔众〕不要都头费心罢。笙箫归院落。灯火下楼台。〔下生〕哥哥请上。兄弟有一拜。〔对拜介〕 

【玉抱肚】雁羣拆散。影潇潇飘泊未还。念哥哥在此地安居。小兄弟特来相看。〔小丑〕打虎一事。其实难得。〔生〕偶因打虎出深山。逅邂相逢城市间。

哥哥。你在此营运如何。〔小丑〕你是晓得我的。 

【前腔】我身无材干。守艰辛赁房几间。靠浑家炊饼为生。〔生〕且喜已娶嫂嫂了。〔小丑哭介〕到街坊被人欺慢。〔笑介〕你今到此我心安。〔咬牙出拳介生合〕管取他人另眼看。

〔小丑〕你嫂嫂在楼上。进去相见了。〔生〕哥哥先请。〔小丑叫介〕大嫂。快来接你叔叔。〔内应介〕晓得了。 

〔小丑〕几处移家逐转蓬。



〔生〕年来多难与兄同。

〔小丑〕今宵剩把银缸照。



〔生〕犹恐相逢是梦中。 

第七出
设伏

〔丑王婆上〕茶汤为活计。浆水作生涯。胜如扬子江心水。赛过蒙山顶上茶。如今六月天气。人都要吃些茶水。不免早开店面则个。自古道。牙关不开。利市不来。且先吃两三碗。〔吃介〕好苦茶。好梅汤。好甜水。〔净骑马末随上净〕 

【光光乍】积祖富豪家。好酒又贪花。终日游坊幷串瓦。帽儿整得光光乍。〔末〕帽儿整得光光乍。

〔净下马介〕自家西门庆的便是。迤逦闲行。来到王婆茶坊门首。小厮拴了马。待我进去吃碗甜水儿。〔末接鞭介〕理会得。干娘。大官人来了。〔暂下丑〕呀。大官人万福。贵足躧贱地。有甚分付。〔净〕天气炎热。做一个梅汤与我吃。〔丑〕老身做了一世媒。只不曾与大官人做。〔净〕我要梅汤。你却说了做媒。〔丑〕老人家听差了。梅汤在此。〔净〕干娘。你旣会做媒。也与我做一个。重重谢你。〔丑〕大官人要吃梅汤。只怕大娘子要吃醋。〔净〕我们大娘子最好。如今也有几个妾在我身边。只是没有中意的。你若有好亲事与我说一头儿。若会做马百六。我便费些钱也罢。〔丑背云〕隔壁那话儿倒是一主货。且不要说破了。慢慢教他在老娘喉下取气。你看我把些糖儿抹在这厮鼻子上。只教他餂不着。大官人。远不远千里。近只在目前。〔净〕在那裏。〔丑〕奴家如何。〔净〕又说浑话。〔小丑扮小厮提篮上〕 

【前腔】奔走苦波查。觅钞去安家。几个瓜儿新摘下。滚来滚去光光乍。

卖瓜。卖瓜。〔看介笑介〕我正要寻西门大官人。卖他几文钱钞。却在这裏。〔净〕郓哥何来。〔小丑〕大官人作揖。干娘作揖。〔扯净背白〕这婆子专会做马扁。哄别人钱钞。大官人不要坐在他火囤裏。〔丑听得怒介〕小猢狲。你便常在大官人处绰摸些东西。倒说我哄人钱钞。莫讨我大栗暴凿过来。〔小丑〕老咬虫。我赚便赚了大官人的。又不是你作成我。你敢打我栗暴。我便撞杀你这老咬虫。 

【扑头钱】〔丑〕小厮们直恁胆大。〔打介〕把老娘惹得性发。〔末上扯介丑〕大官人光临贱地。他便来歪缠底答。〔净末〕休底答。休底答。当场时大家戏耍。〔合〕且戏耍。且戏耍。戏耍时都是半眞半假。

【前腔】〔小丑〕老咬虫直恁强霸。动不动把人便打。对打时气力不济。〔撞介末扯介小丑〕拚得个将他撞杀。〔净末〕莫撞杀。莫撞杀。当场时大家戏耍。〔合前〕 

【前腔】〔净末对丑介〕常言道小不能敌大。〔对小丑介〕常言道男不和女打。〔丑踢瓜篮介净末〕休把他瓜儿打碎。〔小丑敲桌介净末〕休把他茶瓯乱撒。〔丑〕你乱撒。〔小丑〕我乱撒。〔众〕当场时大家戏耍。

〔合前小丑哭介〕一篮瓜都打碎了。〔净〕这是 

觅便宜处失便宜。



〔末〕讲是非时惹是非。

〔丑〕好手之中逞好手。



〔小丑〕吃拳须记打拳时。 

第八出
叱邪

【缕缕金】〔小旦上〕痴男子。假妆乔。我馋涎垂一缕。怎生熬。今日来家后。用心引调。恁从他铁汉也魂消。须落我圈套。须落我圈套。

奴家一见武二。就看上了他。常把眼角传情。话头钩引。他却撇淸妆假。只做不知。可恼可恼。今日待他回来。好生打动他则个。〔生大帽色衣銮带上〕 

【菊花新】挥汗归来罢晓衙。何日成名得建牙。〔小旦迎见介〕叔叔。今日回来得早。〔生揖介〕嫂嫂。我无事早还家。问兄长可曾歇下。

〔小旦〕你哥哥还早哩。请叔叔裏面坐罢。〔生〕嫂嫂请。〔小旦关门介生随行介小旦〕叔叔。脱了汗透的衣服。凉快些好。〔与生解带介生走开介〕我不热。〔小旦〕奴家浸得一壶凉酒在此。与叔叔飮三杯。〔生〕待哥哥同吃罢。〔小旦〕那裏等得他。〔斟酒介〕叔叔满飮此杯。〔生〕生受嫂嫂。〔小旦〕后生家吃个成双杯。〔又斟介生〕我吃就是。不劳嫂嫂多说。〔生另斟介〕武二回敬嫂嫂一杯。〔小旦〕多谢叔叔。今日没人在此。奴家有句话。〔笑介〕 

【古轮台】要问伊家。闻你东街背地恋烟花。缘何不说知心话。携来家下。〔生〕我是风虎云龙。怎肯去平康走马。〔小旦笑介〕客邸孤单。少年狂放。只怕你心头不似嘴喳喳。〔生〕嫂嫂。我元非虚话。〔小旦〕我只是不信。〔生〕不信时待兄长还家。把咱行事。试将他问。可知眞假。〔小旦〕嗳。休说那寃家。这风流话。若他知道我怎嫌他。

【前腔】〔生背介〕嗟呀。敎我悬望巴巴。这时节还不见兄归。嫂嫂。且消停杯斝。天气炎蒸。〔欲走介〕向门外临风潇洒。〔小旦扯介〕叔叔且住。〔背介〕事到如今。机关用尽。怎肯轻轻便撇下。〔笑介〕叔叔。且同消夏。怎生忒不撑达。〔生〕只为奔驰劳顿。心慵意懒。好难禁架。〔小旦斟酒先飮半杯对生介〕叔叔。此意你知么。伊休诈。把这杯残酒飮干咱。〔生夺酒泼地怒介〕 

【扑灯蛾】嗳。怪伊忒丧心。怪伊忒丧心。羞惭总不怕。有眼睁开看。把武松特地详察也。我是含牙戴发。况先人淸白传家。怎生敎败伦伤化。〔怒介〕嫂嫂。你快不要想这等勾当。倘有些风吹草动。我面皮认得是嫂嫂。拳头却不认得。我非夸。自从打虎手儿滑。〔小旦羞介〕 

【前腔】笑伊直恁村。笑伊直恁村。不辨眞和假。酒后聊相戏。怎便将人叱咤也。常言嫂如娘大。好知轻识重贤达。只会把至亲欺压。〔万福介生背介小旦〕叔叔。总涂抹。从今两意莫争差。

【尾声】〔生〕这回家丑堪羞杀。〔小旦背介〕自恨当初错认他。〔生〕嗳。我那哥哥。只恐终须作话靶。

〔小丑挑担上〕淸晨出去犹嫌晚。下午归来汗未消。已到自家门首。为何闭上了门。开门。开门。〔旦背介〕呀。武大回来了。待我开了门。径往厨下收拾罢。〔轻开门拴急走介〕悔将我语同他语。未必他心似我心。〔下小丑推开门跌倒介〕你看我这老婆。故意悄悄开了门。闪我一跌。常言道跌跌长。有何不可。且进去看。〔见生不语介〕 

【五更转】〔小丑〕呀二哥。你甚时归家裏。点心儿想是尙未吃。呀。缘何频问都不对。敢是嫂嫂跟前慢憎着你。若不是呵。难说你却惹着官司气。若还怪我我就先陪礼。〔杀鸡介生〕哥哥不要问罢。若是问起根由。与你妆些幌子。

〔竟走出介小丑〕兄弟忿忿而去。大嫂必知其故。大嫂那裏。〔小旦哭上〕 

【前腔】蠢杀才不争气。累奴家吃负亏。〔小丑〕我的令正。我的拙荆。谁来欺你。〔小旦〕情知只有武二居家内。〔小丑〕他便怎么。〔小旦哭介〕我见他冒暑归家备着酒浆茶水。谁知道他太不仁将奴戏。〔小丑〕我的兄弟不是这样人。他却为何跑了去。〔小旦〕他无颜在此必要迁居矣。〔小丑〕他若搬了去。须被别人笑话。〔小旦怒介〕嗳。你若要兄弟同居。还我休书一纸。

〔小丑〕大嫂且息怒。从容再作理会罢。看你 

花憔粉悴恨难禁。



〔小旦〕无奈强徒苦逼临。

〔小丑〕须信路遥知马力。



〔小旦〕果然日久见人心。 

第九出
孝贞

【遶地游】〔旦扶老旦上老旦〕炎蒸初过。又早疎桐堕病和愁两眉常锁。〔旦〕母亲。你病体恹煎。须把愁城攻破。〔合〕叹人生为欢几何。

〔旦〕母亲。你今日病势稍可。但宽心排遣。从容服药。自当全愈。免劳挂怀。〔老旦〕我的儿。今日是七夕佳节。我虽服药。你也该吃酒肴瓜果。以应时令。不要为我愁烦。〔旦〕嗳。我那娘。 

【集贤宾】家家此时排酒果。笑儿女情多。你美景良辰愁裏过。我何心乞巧穿梭。〔对天万福介〕天呵。愿赐长生药果。早消得娘亲灾祸。谁似我与嫦娥对影婆娑。

【前腔】〔老旦〕追思少时此夕呵。正竞巧看河。今日老景凄凉弹泪颗。再不能纤指穿梭。我的儿。想着你终身结果。闷似海天来愁大。谁似我被嫦娥笑杀双皤。〔净扮媒婆上〕 

【琥珀猫儿坠】一年一度。牛女会银河。老身赵媒婆便是。此间贾妈妈门首。不免径入。〔与二旦福介老旦〕呀。赵妈妈。你来何干。〔净〕若要塡河须是我。〔旦〕走。又来胡说。 

介净〕春花秋月莫蹉跎。无多。早寻个跨凤乘鸾佳壻如何。〔老旦〕妈妈。你还不知。我女儿从幼已许武二郞了。〔净〕那武二郞在外飘荡。久不回家。正是马上吃猪蹄。不知骨头落那裏了。前巷有个张百万。要与他孩儿议亲。你们姐姐许了他罢。 

【前腔】〔老旦〕他是一鞍一马。立志不差讹。〔净〕便跳个槽儿无不可。〔旦〕走。你这笑刀腹剑女萧何。〔老旦〕张罗。为甚的平地无端便起风波。

【尾声】〔净〕冰淸玉洁眞难污。笑有眼无珠是我。〔二旦〕妈妈。语话参差莫谴诃。

〔净〕旣如此。今后再不敢来说了。〔老旦〕多感妈妈。〔别介〕 

〔老旦〕春草秋风老此身。



〔旦〕柴门相送月华新。

〔净〕霸王空有重瞳目。



有眼何曾识好人。 

第十出
委嘱

〔小丑上〕昨夜秋光入小庭。至今醉眼未曾醒。〔小旦上〕嗳。天那。空阶夜色凉如水。羞看牵牛织女星。〔小丑捧小旦面介〕大嫂。你这般模样。赛得过天仙织女。不知我比得牵牛郞么〔小旦〕呸。你只好田裏去牵牛。倒要比天上的牵牛。好没廉耻。方纔你买卖回来。不曾关得大门。快去关了。〔小丑应介出望介〕来的好似我兄弟。〔生上末小生扮土兵捧盒跟上〕 

【秋蕊香】〔生〕半月不瞻兄面。何时不意惹情牵。〔揖介小丑〕二哥。什么好风吹得你来。〔生〕欲把微芹别时献。愿兄嫂鉴愚意。

〔见小旦〕嫂嫂拜揖。〔小旦笑介〕叔叔万福。〔生对土兵云〕你们把这些东西往厨下整酒去。〔小旦背云〕这厮前日搬了去。如今想着我。却又回来。正中我的意了。〔小旦〕昨夜是七夕。要请你来吃三杯。那裏不寻得到。今日来得正好。怎么要你费钱。且到楼上去坐。〔土兵斟酒介生〕你们去罢。〔土兵应介〕正是在他矮檐下。怎敢不低头。〔下生举杯对小丑介〕哥哥在上。兄弟今日蒙本县老爹差往东京公干。须要五六十日纔回。有句话儿。哥哥若依得。满飮此一杯。〔小丑接在手介〕你的话无有不依。〔生〕 

【风入松】你从来心性软如绵。我不在家呵。你是个只手单拳。若被人欺压遭人骗。我回来后将他消遣。你从明日为始。迟出去早归息肩。把门儿闭得安然。

〔小丑〕兄弟。这是金子话。我怎么不依。〔飮介〕酒干。〔生接杯再斟酒在手对小旦介〕嫂嫂。 

【前腔】吾兄质朴命迍邅。仗伊家看觑周旋。常言道表壮不如裏壮。须知裏壮纔堪羡。怕什么男儿家柔软。却不道夫祸少皆因妇贤。篱牢处犬难穿。

〔小旦对小丑怒介〕你这腌臜村兽。有什么言语。向外人处说了。来欺负老娘。〔对生怒介〕你不要认差了人。我是个不带网巾的男子汉。叮叮当当响的妇人家。拳头上立得人。臂膊上走得马。要人面上走的人。 

【急三鎗】自从我嫁武大为宅眷。便是一蝼蚁也不进门前。

【前腔】却有甚篱不固招外犬。你这胡言语休要把人寃。

〔生〕嗳。嫂嫂。 

【风入松】怕你心头不似口头言。若得依如此心坚。何须武二频频劝。与兄长也争些门面。我一句句不忘你言。请将此酒酹苍天。

〔小旦怒介〕武二。我且问你。 

【急三鎗】旣是你多伶俐将人劝。不道长兄嫂彷佛父娘面。

【前腔】〔背介〕我当日嫁武大元说无亲眷。呸。那裏这个贼兄弟。怎知眞和假强来缠。

啐。〔不吃酒介下小丑斟酒对生介〕 

【风入松】二哥休记妇人言。我和你且自留连。〔生飮介小丑哭介〕人生难保常康健。我万一有些好歹呵。你把一杯酒将咱浇奠。〔生拭泪介〕哥哥为何说这不祥的话。兄弟去后。你便不做买卖也罢。〔拜介生〕且只在家中自然。我常与你寄盘缠。

〔小丑〕晓得了。〔别介〕 

〔生〕一瓢长醉任家贫。



〔小丑〕明日千山与万津。

〔生〕流泪眼观流泪眼。



〔小丑〕断肠人送断肠人。 

第十一出
遘难

【金蕉叶】〔小生上老旦旦扮家僮随上〕怜才爱才。想风期何时可谐。志不在两行玉钗。羡杀他三千剑客。

乐莫乐兮心相知。悲莫悲兮远别离。堂前空有三千士。他日报恩知是谁。我柴进为何说此几句。只因前日武二哥苦死要去寻兄访友。一时随顺了他。如今时常思念。无路追寻。枉招许多食客在此。那裏再有这般豪杰。只得且和他们闲讲一回。以消残暑。家僮。请苏州叶先生出来。〔二旦〕嗄。叶先生。大官人相请。〔末上〕世人结交须黄金。黄金不多交不深。纵令然诺暂相许。终是悠悠行路心。大官人拜揖。〔小生〕叶先生拜揖。昨因有事。不得奉陪。今日颇暇。请先生闲讲片时。〔末〕多谢大官人靑目。〔小生〕先生。贵地自古多产英豪。历历可数。〔末〕小子不知。请大官人略说一二。 

【祝英台】〔小生〕每神游三让里。屈指最多才。〔末〕那几个是。〔小生〕季札子游。庆忌要离。〔末〕汉时有谁。〔小生〕严助买臣为侪。贤哉。〔末〕还有几个贤人。〔小生〕朱张顾陆相承。四姓余芬犹在。〔末〕自古称朱文张武。顾忠陆厚。至今尙为望族。〔小生〕怎如得文正忠宣绝代。

【前腔】〔末〕光采。眞个地偏灵。人杰出。方策耀千载。〔小生〕山水如何。〔末〕玄墓洞庭。虎阜天池。泽薮具区弘开。〔小生〕可惜不曾去游览。〔末〕难买。少年有限光阴。何不遨游湖海。〔合〕待淸秋须买扁舟南迈。

〔老旦上〕有事不敢不报。无事不敢乱传。本州岛知寨殷天瑞。为去年李逵在高唐州打了他兄弟殷天锡。如今彼处拿住李逵。行文到此。说大官人通同梁山泊反贼。卽刻殷知寨领兵来拿了。〔急下小生〕呀。去年李逵元来曾在梁山入伙。况我有誓书铁券在家。怕他怎么。〔末〕什么叫做铁券。〔小生〕免死的执照。叶先生。事已急矣。你自走了罢。〔末〕大官人说了苏州许多贤人。小子也要与苏州争气。决当为朋友而死。〔小生〕嗳。难得难得。〔净领生旦上〕 

【忆多娇】贼杀才。忒弄乖。暗通强寇该不该。谁道今番露出来。〔净〕把柴进拿下。〔众应介小生〕我有何罪。你来拿我。〔净〕且去高唐州对理。〔众拿末介净〕你是他什么人。〔末〕是朋友。〔净〕也是贼党。都绑了。〔小生末〕皇天那。蓦地飞灾。蓦地飞灾。铁券丹书怎揩。

〔净〕唗。你旣说丹书铁券。却不想国家厚恩么。 

【前腔】〔小生〕恩岂衰。我常记怀。〔净〕咄。梁山泊李逵。你也记他在怀么。〔小生〕他昔年曾到庄上来。岂料如今为贼帅。〔净生旦合〕却又元来。却又元来。万阻千推怎捱。

〔净〕就此点兵押送。我亲自解到高唐。听我哥哥发落。〔生旦应介下〕 

〔小生〕百口难明此是非。



〔末〕一身聊复共安危。

〔净〕临崖失马收缰晚。



〔生旦〕船到江心补漏迟。 

第十二出
萌奸

【一江风】〔小旦上〕恨寃家。听兄弟临行话。把我禁持怕。怎奈何他。索性做个乖张。早把帘收下。敎他且信咱。敎他且信咱。争知奚落他。有一日犬儿放入篱儿下。

呀。奴家要挑下这帘儿。却不曾带得竹竿在手。不免进去取了出来。〔暂下净上〕 

【前腔】〔净〕没台孩。午睡醒来快。步出门儿外。〔想介〕上心来。记得王婆。许我姻亲在。且行来紫石街。行来紫石街。〔小旦上〕已取得竹竿在此。把帘儿挑下来。〔净〕偷看谁家帘半开。〔竹竿打着净帽净见小旦介背介〕呀。这回打动相思债。〔净看介〕 

【前腔】〔小旦〕吿官人。〔万福介净回揖介小旦〕休把奴嗔恨。我失手把竿儿褪。〔净鞠躬介〕不妨事。娘子请自便。〔婆上瞧介笑介〕大官人。你忒殷勤。不在他檐下低头。打得好。打你个不淹润。〔净笑介〕应该打小人。娘子。还该打小人。〔小旦反笑介〕敎奴难置身。〔净揖介〕娘行不必多谦逊。

〔丑〕唱得好肥喏。〔小旦福介〕官人。你不必要见怪。〔净〕小人怎么敢。〔小旦〕干娘。奴家进去等你。你无事过来闲话片时。〔丑〕晓得了。〔小旦〕东边日出西边雨。道是无情却有情。〔下净〕干娘。我的骨头都酥了。扶我到店中坐一坐。〔丑〕这个娘子有火力。一根竹头烧得你这等酥。〔坐介净〕干娘不要多说。你只说这个雌儿是谁的老婆。〔丑〕他是阎罗大王的妹子。五道将军的女儿。你问他怎的。〔净〕嗳。和你说正经话。〔丑〕他的老公是县前卖熟食的人。官人请猜一猜。 

【红衲袄】〔净〕莫不是卖枣糕徐三的女艳娇。〔丑摇手介〕若是他的。倒是一对好姻缘了。〔净〕莫不是银担子李二的亲底老。〔丑摇手介〕若是他的。也是一对好夫妻了。〔净〕莫不是花肐膊陆小四的家生俏。〔丑〕也不是。〔净〕莫不是冒粉团许大郞的留客标。〔丑〕都不是。说着时敎伊也性焦。说出时敎咱也好笑。他便是卖炊饼武大的浑家也。好一块羊肉儿倒落在狗口嚼。

〔净〕嗳。天那。有这等屈事。干娘。 

【前腔】我爱杀他玉亭亭躯老儿娇。〔丑〕是好个身材儿。〔净〕爱杀他滴溜溜■〈目虑〉老儿好。〔丑〕是好双俊眼儿。〔净〕恨不曾看得他双撇道。〔丑〕好对小脚儿。〔净〕几时得抱着他细舞腰。〔丑〕大官人说得枯渴了。吃一盏浓热茶儿把欲火浇。再吃一个和合汤儿将佳谶讨。〔净〕如今正要吃了。早些拿来。咽了他下去。〔丑〕一个恶心吐了出来。怎么处。〔净〕干娘。你是在行的人。毕竟怎么计较。纔得上手。〔丑笑介〕大官人。最是那砑光的两字儿偏难也。直待要十分光纔凑着。

〔净〕怎么唤做十分光。〔丑〕但凡砑光一事。极不容易。须得一分一分砑上去。砑到十分完全了。纔得上手。〔净〕干娘。且数那十分看。〔丑〕你却依我说话。买一疋白绫。一疋蓝紬。一疋白绢。十两好绵。送与老身。这娘子做得一手好针线。我请他过来替我做送终衣服。大官人拿耳朶来。〔低云〕那时如此如此。这般这般便了。〔净笑介〕好计好计。 

【皂罗袍】〔净揖介〕干娘。谢你不推别故。一时间便有六出奇谟。九里山十面大埋伏。管取十二峯云雨来朝暮。〔合〕千金莫吝。百年甚促。三生有约。两情不孤。十分光做一个姻缘簿。

〔丑〕大官人。不是老身夸口说。 

【前腔】这是我从来熟路。说不得许多败坏风俗。只要去钱堆裏面做马百六。银河稳把牛郞渡。

〔合前净〕今日回去。就差人送前项物件来。我明早来打听消息。事成时白银十两相谢。〔丑〕大官人不要说谎。自古道。 

有钱能使鬼推磨。



一分钱钞一分货。

若还说谎负心时。



难免天灾与神祸。 

第十三出
奇功

【遶红楼】〔外扮宋江老旦扮花荣旦扮顾大嫂同上〕一自江州脱死刑。众兄弟将我要盟。〔二旦〕事有不平。斗咱侠性。〔合〕只得且勤兵。

〔外〕吾乃宋江是也。因在江州配所醉后题诗。惹起祸端。几致丧命。幸有众兄弟劫归。山寨。纔得安宁。不上月余。谁想沧州柴大官人遭此横祸。他向来与山寨中有恩。岂可不救。只得亲自下山伏路。劫取柴大官人入伙。就假妆沧州人马。往高唐州救李逵回寨。花知寨。顾大嫂。听我分付。〔二旦应介〕 

【缕缕金】人卷甲。马藏铃。〔二旦合〕山村稠密处。伏精兵。料想高唐去。别无蹊径那奸贪知寨合遭刑。亲来自纳命。亲来自纳命。〔俱下净丑押小生末上〕 

【锦缠道】〔净二丑〕听鸣钲。解奸徒向高唐远行。〔小生末〕这寃苦对谁鸣。〔二丑打介小生末〕怎当他无情短棍相凌。〔小生〕叶子盈。我遭逢时乖运梗。你为甚也触机落穽。〔末〕我非不想全生。临危苟免还羞不义名。〔小生末合〕自古传闻道死生常变见交情。

〔二丑〕你这两个贼徒。走又不走。有这许多说话。〔打介〕 

【普天乐】〔净二丑〕短长亭。崎岖径。早来到梁山顶。须加意防备贼兵。〔掩旗急走介〕且衔枚疾走潜行。呀。见长林竣岭。魂飞意转惊。〔内鸣锣介净〕拚与他相持对垒。对垒分个输赢。〔俱下外旦老旦上〕 

【山桃带芙蓉】远望见旌旗影。却又早人声静。〔外〕这厮必然用计。打小路上悄悄过去了。众兄弟。快赶上去。〔二旦应介合〕我这裏鸣钟伐鼓军容竞。前锋后队戎行整。闪得他兽奔犹豫魂不定。笑杀人犬羊却与虎狼争。

〔赶下净二丑急上〕不好了。不好了。贼兵赶上来了。〔净〕军士们。取出军器。摆开阵势。待我作起法来。〔净披发介〕 

【普天乐】普天下。诸神圣。听殷天瑞虔诚请。都来到都来到助我阴兵。把强徒一扫俱平。〔外二旦上〕前面是何处军校。好好归降。饶你性命。〔净二丑〕我这裏是神兵。特来收服你们草寇。〔混战介净丑败走净仗剑登高作法做大风起介外〕这厮妖法。待我把九天玄女所授云符去破他。〔执剑书符介二旦合〕呀。看天罡曜炳。诸神总效灵。怕甚的邪魔厉鬼厉鬼作法兴兵。

〔外旦赶上净二丑奔上〕罢了。罢了。被他破了法了。〔外二旦赶上混战杀净捉住二丑介外〕如今柴大官人在那裏。〔二丑〕■〈走朶〉在戏房内。〔外〕咄。快扶他出来。饶你的死。〔二丑磕头介二丑〕柴大官人有请。〔小生上〕 

【山桃带芙蓉】梦欲断重呼醒。〔末上〕死不了英雄命。〔外小生抱哭介外〕前番请你全不应。〔小生〕谁知忠义招灾眚。〔众〕自来天定人难胜。笑杀他捕风捉影起刀兵。

〔外〕兄弟。此位是谁。〔小生〕这是吴下朋友叶子盈。〔外〕兄弟。你且上山调理。我一面差人请你家属。一面往高唐州赚出李逵便了。〔小生〕多谢哥哥好意。〔外〕叶子盈。你肯上山么。〔末〕小子因见大官人有难。不忍辞去。如今旣已上山。小子就此吿辞了。〔外小生〕世间难得你这般好人。〔末〕不敢。〔外〕叫小校取二十两银子。送叶先生做盘费。〔末〕嗳。将军。你 

〔末〕休将金宝饵英才。



我今日原非为利来。

〔外小生〕队队鞭敲金镫响。



〔众〕声声齐唱凯歌回。〔走介〕 【普天乐】玄女法多灵应。早又把魔王屛。从今去。从今去宇宙澄淸。愿皇图万载长宁。呀。把忠贞自秉。休教负此生。会有时龙荒振旅。振旅麟阁图形。 

第十四出
巧媾

【懒画眉】〔小旦上〕昨日帘前事差迭。两目相挑心共悦。重门一入暗伤嗟。水流何处花偏谢。路隔桃源云万叠。

且喜武大不在眼前。偶说出昨日心事。忽听得小门儿响。想是干娘来了。〔丑上〕 

【前腔】庭院凉多暑消歇。〔见介〕娘子。想你玉手初亲针线帖。〔小旦〕干娘。我妆成未展绣文缬。你淸晨何事临寒舍。〔丑笑介〕欲请神针特造谒。

老身向年蒙一个财主布施了送终衣。恰遇着如今闰月。急要做完。没有好裁缝。斗胆央大娘子裁一裁。从容寻人做罢。〔小旦〕若不嫌奴家做得不好。就是我与干娘做完。只不知今日日子好歹。〔丑〕娘子是一点福星。何用选日。就烦贵步同行则个。〔小旦〕旣如此。干娘先请。 

【前腔】曲径通幽省周折。〔过门丑随行介丑〕纔过门儿宾主别。〔坐介小旦〕干娘。试将云锦漫裁截。〔丑捧出介〕天孙妙手被人间借。〔小旦翦介〕愿寿比万缕千丝不断绝。

【前腔】针线初拈翦刀撇。〔缝介净盛服暗上咳嗽介〕干娘。连日如何不见。〔丑〕门外谁人声响彻。〔福介〕元来是寿衣施主偶相接。来得正好。进来看一看。〔净小旦相见介小旦背云〕就是昨日那人了。〔净看衣介〕干娘。这般妙手难酬谢。不敢动问。此位是谁家宅内客。

〔丑〕就是间壁武大郞的娘子。〔净〕小人只认得大郞。不信他有这等福分。招得这一位好娘子。〔小旦〕官人休要笑话。〔净〕小人怎么敢。〔丑〕娘子。你还不认得这位西门大官人。是阳谷县第一个财主。本县老爹也和他往来。家裏开个大生药铺。极肯撒漫。这段疋就是他与我的。〔小旦〕奴家有眼不识。〔净〕折杀了小人。〔丑〕常言道一客不烦二主。大官人便做个主人。替老身与娘子浇手则个。〔净〕最妙。〔取银介〕干娘。你就去备些酒饭来。〔小旦〕不劳生受。〔丑虚转介〕酒菜都有了。〔净斟酒递小旦介净〕 

【香柳娘】幸相逢举觞。幸相逢举觞。为娘称谢。〔丑〕愧无珍品堪陈设。〔小旦接酒介〕感伊家用情。感伊家用情。〔飮介〕浅量为君竭。羞颜为君撇。〔合〕料三生契结。欢情正奢。可能卜夜。

〔丑〕呀。可惜买得酒少了。娘子陪大官人吃一杯。老身直去县前买好酒来。有一会担阁哩。〔净〕还是小人奉陪大娘子。〔丑缚门介〕天上人间。方便第一。〔下净背介〕如今依了干娘计策。把袖子拂那筯子落地。只做拾筯揑他脚儿一揑看。〔拂介揑介小旦〕官人。你有心。我也先有意了。你对天罚了誓。我就依你。〔净对天揖介〕 

【前腔】若忘伊此情。〔小旦〕你要跪了罚。〔净跪介〕若忘伊此情。暂时抛舍。愿天罚我遭磨折。〔小旦掩净口净扯下净〕你也罚一个誓。〔同跪下小旦〕天那。听金莲誓言。听金莲誓言。若忘了西门大官人呵。愿圣手不相遮。天诛更不赦。〔净掩小旦口同拜介合前同下小丑郓哥上〕 

【前腔】有风声到耳边。有风声到耳边。是女欢男悦。梅汤一盏为媒蘖。自家郓哥便是。听得街坊上人说。西门大官人要勾搭武大的妻子。每日在王婆店中。待我只做寻闹。闯将进去。看了些动静。报与武大得知。出我前日那口气。〔看介〕呀。看门儿锁却。看门儿锁却。敢是计先设。藏人在房内也。〔窥介〕且潜身再窥。且潜身再窥。但见茶烟未绝。好似僧房客舍。

果然没人在裏面。且是回去。明日再来便了。王婆这老咬虫。只教你闭门家裏坐。祸从天上来。〔下丑上听介〕 

【前腔】听人声杳然。听人声杳然。想在枕边低说。〔开门介〕你两个做得好事。〔净小旦急上跪介〕干娘。望你高抬贵手将人赦。〔丑〕你们要官休要私休。〔净小旦起介〕要官休便怎么。要私休便怎么。任你怎的说。谁人敢逆也。〔丑〕要官休报武郞。〔净小旦相看惊介丑〕要私休瞒武郞。〔净小旦〕愿把私休管取叩头称谢。

〔丑〕旣如此。娘子。你从今日起。每日不可失约。〔小旦〕只依干娘就是。〔丑〕大官人。你自不消我说得。所许之物。不可失信。你们若变了卦。我就与武大说知。〔净〕干娘放心。决不失信。〔小旦〕此时武大将归了。奴家回去罢。〔净〕娘子。西厢记说得好。是必破工夫明日早些儿来。小人在此专候。〔小旦〕晓得了。不须嘱付。 

〔小旦〕心有灵犀一点通。



〔净〕休敎宋玉望墙东。

〔丑〕结成鸾凤靑丝网。



〔合〕碾就鸳鸯碧玉笼。〔下〕 

第十五出
被盗

【忆秦娥】〔老旦上〕空攧喑。何时得享门楣荫。门楣荫。看看望断。飘蓬忒甚。〔旦上〕高堂日侍兴和寝。妇功时自勤织纴。勤织纴。中秋节届。寒食当任。

母亲万福。〔老旦〕孩儿到来。〔旦〕且喜母亲贵体痊安。只是愁眉不展。今夜中秋佳节。请母亲闲步玩月。以遣闷怀。〔同步介老旦〕我的儿。 

【金落索】你看澄波若漾金。散彩如铺锦。〔合〕今岁闰却初秋。到此寒光凛。孤城击柝时几声砧。刀尺空摇寒女心。〔老旦〕我那女壻的儿。不知此时在何处。愁杀我江间波浪兼天涌。愁杀我塞上风云接地阴。情难禁。更无消息到如今。〔回步介旦〕娘。遇良宵且自开襟。〔合〕看满地瑶华荫。〔旦〕 

【前腔】关山玉笛沈。楼阁冰壶浸。〔同步介合〕惊起栖乌。遶树疑还审。想嫦娥窃药来悔应深。碧海靑天夜夜心。〔旦〕我的娘。你穷途无奈衰迟恨。苦调休为长短吟。〔背介〕愁难禁。那堪时序渐萧森。〔回步介老旦〕儿。遇良宵且自开襟。〔合〕看满地瑶华荫。

〔老旦〕步月已久。和你收拾睡罢。〔旦〕谨依严命。〔睡介丑扮时迁上〕梁上称君子。人间唤小人。鸡鸣与狗盗。曾救孟尝君。自家时迁的便是。虽然是个好汉。只是生来要偷东摸西。今夜中秋之节。人多有吃醉的。趁此时云遮月暗。且做些买卖。有何不可。这是张百万家。他们人手多。不要去。这是魏乡宦家。他势力大。不要惹他。这是贾妈妈家。只有两个女人在内。正好偷他东西。〔掘墙进介〕虽是布衣服碎破家火。也是好的。〔放在墙洞内又偷介净扮李鬼上〕莫把人心比人面。世情宜假不宜眞。自家李鬼便是。每日假称李逵。在山中翦径为活。今日回家。要寻些生意。方纔见时迁掘进这家去了。一定有些好处。〔丑打嚏介净〕他是独脚贼。我且在洞边摸一摸看。〔摸出介〕正是贼偷贼物。偷得落得。〔走介丑〕已偷完了。钻了出去罢。〔出介摸介〕呀。不知那个天杀的。都偷了我的去。我做的人家。倒与你偷么。一定是李鬼了。赶上前去。〔暗中头相撞叫捉贼介下二旦醒介老旦〕呀。天将明了。为何门窗大开在此。〔旦〕呀。衣服家火。都被贼偷去。如何是好。 

【刘泼帽】〔老旦哭介〕偷儿直恁情毒甚。哭得我气衰声噤。〔旦背介〕恐伤亲意偷悲喑。〔合〕何处寻。何处去相拘禁。

【前腔】〔旦〕娘亲病后宜安寝。怕忧思忿怒相侵。〔老旦〕恐伤儿意休悲喑。〔合前〕却是何处寻追。何处去拘禁。

〔老旦〕我的儿。如今家缘荡尽。母子无依。闻知武二郞在阳谷县。未知果否。且去投奔。我和你扮做道姑模样。一路抄化便了。〔旦悲介〕但凭母亲主意。 

〔老旦〕秋来相顾又飘蓬。



〔旦〕风景萧条旧业空。

〔老旦〕屋漏更遭连夜雨。



〔旦〕船迟又被打头风。 

第十六出
中伤

【六么令】〔小丑扮武大上〕郓哥曾讲。我浑家心向情郞。约他同去闯茶坊。捉奸处。定成双。那时休想咱轻放。那时休想咱轻放。

阿呀。有这等事。昨日郓哥说。那西门庆和我老婆勾搭上了。句句都有指实的。却怎肯干休。已与郓哥约了。打听奸夫进了门坊。就把篮儿丢在街上。我便去捉奸也。如今且躱过一边去。正是假作痴呆汉。权为蒙懂人。〔下小旦上〕 

【玉抱肚】乔才虚谎。好敎奴心中暗伤。料应他别恋歌楼。这时节还不到茶坊。〔净上〕心慌路远脚儿忙。一日如同隔几霜。娘子拜揖。〔小旦不回礼打净掌介净跪介小旦〕你这薄幸的贼。昨夜中秋。想又在东街张惜惜家醉了。今日这等来迟。〔净〕今日有新到广东客人。说道来卖生药。等得他久了。小人若是说谎。生个碗大的疔疮。〔小旦扯起介〕旣如此。裏面去说话罢。一日如同隔几霜。〔携手下外扮客人上〕 

【前腔】来从东广。把药材到阳谷贩行。今日裏约定成交。被他人偶尔相妨。自家广东生药客人是也。西门大官要买我药材。今日来得迟了。他铺裏人说在紫石街王婆店坐地。〔叫介〕王妈妈。西门大官人在此么。〔内应介〕十来日不曾来了。〔外〕想他是个富豪郞。只在章台杨柳傍。

〔下小丑内叫介〕老咬虫打得我好。〔丢篮介小丑扮武大急上〕 

【六么令】郓哥拦挡。老虔婆怎做堤防。我今便去打茶坊。〔丑内叫介〕大娘子。武大来了。〔净小旦急上拴门介小丑推不开怒介〕呀。门拴住。忿难当。〔净轻开门踢倒小丑介净〕这回打破漫天网。这回打破漫天网。

〔下小丑〕阿呀。不好了。不好了。踢了我的小肚子。踢出许多趷■〈荅〉来了。〔小旦扶小丑介〕怎么说。〔小丑〕矮子肚裏趷■〈荅〉多。怎么不踢了些出来。快扶我进去。嗳。做得好事。做得好事。〔扶下小旦丑复上小旦〕干娘。如今怎么好。〔丑〕你们要做短夫妻。且将息好了武大。与他陪了话。从今便散了伙。若要做长夫妻。娘子去赎一帖心疼药来。大官人铺裏取些毒药。下在裏面。 

【玉抱肚】送了这腌臜魍魉。一把火与他送丧。〔小旦〕武二回来怎么处。〔丑〕那时节武二回来。没踪迹怎生无状。〔小旦〕好计好计。〔合〕管敎他地久与天长。免得明来夜去忙。

〔小旦〕半世关情恨有余。



从今眉锁定应舒。

〔丑〕不施万丈深潭计。



怎得骊龙颔下珠。 

第十七出
悼亡

【山坡羊】〔生上路行介〕远迢迢他乡传信。慢悠悠英雄自哂。望巴巴到吾兄宅前。急煎煎欲把平安问。今日门开在此。径进去罢。〔进门看介〕呀。怎么到供个灵位。写着亡夫武大郞之位。敢是我眼乍昏。梦魂中认不眞。待我唤嫂嫂出来问他。嫂嫂。武二回来了。〔小旦在内应介〕叔叔少坐。奴家就来也。〔生〕呀。缘何应了行不上。早难道叔嫂之间。不当通问。〔小旦暗上解红裙将白帕包头擦眼介生靠灵位哭介〕我那哥哥。不信你眞个死了。自丧了双亲。骨肉相看只两人。你做了亡魂。我形影相依只一身。

〔小旦哭介〕我的天。你那裏去了。我的天。只见你送兄弟。不见你接兄弟了。〔生〕嫂嫂且住了哭。我哥哥几时死的。得什么病症。吃谁的药来。〔小旦〕自从你去二旬余。偶患心庝不得除。问卜求医俱不效。一朝身死痛如何。撇得我好苦。〔生〕我哥哥不曾有这心疼病。怎么就死了。〔丑婆急上〕都头。天有不测风云。人有旦夕祸福。那个保得长没事的。〔生〕如今葬在那裏。〔小旦〕没处寻坟地。三日后送出去烧化了。〔丑〕大娘子越说越苦。进去了罢。〔小旦〕我的天。你那裏去了。〔丑扶下生〕土兵那裏。〔小生上〕成人不自在。自在不成人。都头有何分付。〔生〕你去买些酒肴香烛之类。我就与哥哥做碗羹饭。〔小生〕理会得。〔虚下卽上〕怕听高声哭。他人也断肠。羹饭都完备了。请都头行礼。〔生哭拜介〕我那哥哥。 

【前腔】想我去匆匆程途忙逩。见你哭哀哀别离未忍。谁想生擦擦连枝锯开。哀呖呖双雁惊分阵。我那哥哥。你是软弱人。只恐衔寃死未伸。若还果有终天恨。便在梦裏鸣寃。我去报仇雪忿。〔想介〕方纔王婆的说话。虽云。旦夕之间祸福分。却又可怪。何因。三日之间便火葬身。

〔内打三鼓〕呀。不觉已是三更了。土兵。你且收了去。就跟我在灵位前睡罢。〔小生应介〕一滴阶前酒。何曾到九泉。〔下生睡介小丑妆鬼哭上〕兄弟。我死得好苦。〔生跳起看介〕呀。方纔似梦非梦。分明是我哥哥诉寃。这一死决不明白。 

【赏宫花】欲待来朝广询。〔速打四更介〕愿樵楼更漏频。秋夜偏长永。怨气共氤氲。〔打五更介〕好了。天将明了。只说夜眠淸早起。谁知我是不眠人。

嫂嫂。且问你。哥哥的棺木是谁买的。〔小旦内云〕央王干娘买的。〔生〕谁抬出去的。〔小旦内云〕就是团头何九叔。〔生〕旣如此。我自有主意。〔行介〕转鸾抹角。此间就是。何九叔在家么。〔末上〕 

【前腔】谁来款门。〔对揖介末〕感都头不弃贫。〔生扯住介〕你且实说。我哥哥尸首是怎的模样。我便饶你。〔末〕都头。待我进去。取件东西出来。〔虚下复上〕这是中毒的正见。几块酥黑骨。〔生哭介〕可伤。〔末〕这是西门庆与小人的。〔生〕是有一个西门庆。〔末〕十两雪花银。只此便是实情了。都头。得放手时须放手。得饶人处且饶人。

〔生〕你只说奸夫是谁。〔末〕这个不知。只闻得武大郞曾和郓哥去捉奸。只问郓哥就是。〔生〕你同我去寻那郓哥。〔末〕当得。郓哥在家么。〔小丑上揖介小丑〕 

【前腔】都头屈尊。我先猜八九分。只一件。我亲老谁供赡。怎好离家门。〔生〕好兄弟。我把五两银子与你安家。〔付介小丑〕如今就跟你去做证见。吿那西门庆便了。〔生〕元来奸夫是西门庆。〔小丑〕世上本无难做事。常言只怕有心人。

【前腔】〔生〕相烦你们。〔扯二人同走介〕到官司诉此因。呀。本县老爹退堂了。只得同回去。明日再评论。愿把剑诛无义汉。〔对揖介〕还将金赠有恩人。

〔生〕不是寃家不聚头。



〔末〕干人何事网罗求。

〔小丑〕来朝更有新条在。



〔合〕恼乱春风卒未休。 

第十八出
雪恨

〔小旦上〕下人得志逞英豪。走到衙门不値毫。〔丑上〕撑驾小船归大海。这回不怕浪头高。〔见介丑〕娘子。今早武二往本县吿状。且喜县裏不准。如今请我和众邻舍吃酒。看他怎么说。〔小旦〕旣吿不准。今后再没有话说了。〔生带剑在内穿布衣上〕 

【南粉蝶儿】一片热心。且把冷气虚情酬礼。呀。王婆嫂嫂拜揖。〔丑〕都头万福。〔小旦〕叔叔万福。〔生〕嫂嫂。你在这裏陪王婆坐地。〔请小旦对丑坐介〕我去就来。列位高亲有请。〔外扮老儿与小生末同上〕荷相招设席衔杯。拨穷忙。辞别冗。翻成高会。〔见生与丑小旦介老旦小丑扮土兵上众合〕常言道远亲戚不如近边邻里。

〔生扯小生介〕姚二哥。你在王妈妈肩下坐了。〔扯外介〕赵四老。你老人家在我嫂嫂肩下坐罢。〔扯末介〕胡押司。你在姚二哥肩下坐了。〔生与外丑坐介生〕你把前后门关了。快来斟酒。〔老旦小丑〕理会得。〔生〕列位高邻在上。今日三杯酒。休将作等闲。虽然相答谢。不为解愁烦。胡押司。劳你从头写。〔末〕当得。〔生〕姚二哥。赵四老。凭伊证佐着。〔外小生〕当得。〔生脱衣介〕寃家非路窄。天理有循环。〔老旦小丑急先下众邻惊介生拔剑指王婆介〕 

【尾犯序】今日是寃债到头日。老咬虫。且从容与伊说个详悉。〔对小旦〕贼淫妇。你把吾兄却便如何谋死。〔小旦〕叔叔恁你寃谁。伊兄死为心疼病急。与奴家没些首尾。〔小旦哭介丑合〕夫和妇。似同林宿鸟限到两分飞。

【前腔】〔生〕从伊假痛与佯悲。也难饶彻地滔天之罪。〔指丑介〕老猪狗。快把眞情一一向前说起。〔丑〕咨启。怎消得都头怒叱。容老妾将情诉知。〔生对末介〕眞和伪。烦伊尽写休得有差池。

〔末手战介〕小人细细都写就是。 

【前腔】〔外末小生〕王婆。你你何必只恁推。试从头实说倘得饶伊。〔生〕你不招时看我把淫妇凌迟。〔扯倒小旦把剑在他面上磨介小旦〕叔叔。你停威。非是我生心故为。放我起来说。〔生〕且跪在灵位前说。〔小旦指丑介〕都是你敎唆到底。〔俯伏介丑背介〕成和败。总是萧何做出今日怎支持。

【前腔】〔生〕淫妇。你从实诉口词。莫藏头换尾展转那移。〔小旦跪指丑介〕是他哄我成衣便入马偷期。〔生〕旣偷情了。又是谁造意谋死我哥哥。〔小旦指丑介〕也是他拨置。〔丑〕都推在我身上。〔小旦〕踢伤后只说药医。教我把毒药将他灌死。〔生扯丑介〕你还不跪下。〔生对灵座介〕哥哥魂灵不远。今日二郞与你报仇雪恨。兄和弟。人间地底恩义两无亏。

〔做杀小旦介外末小生惊跌介生〕土兵。绑了这老猪狗。列位高邻少坐。我去杀了奸夫就来也。〔暂下老旦小丑绑丑介外末小生合〕 

【驻云飞】王婆。你讨得多少便宜。着甚来由惹祸危。〔丑〕罢。都是牵头罪。今日搥胸悔。〔老旦〕呸。〔小丑〕是你老奸贼。害了三人做鬼。便把一命偿他。还是便宜你。〔丑拜众介〕伏愿恩官替解围。〔拜天介〕还愿龙天与护持。〔生提两人头上〕 

【前腔】白刃轻挥。心事还应白日知。〔见众介众惊介生〕列位高邻。这是西门庆的首级。纔正奸淫罪。纔吐男儿气。〔外末小生〕噫寃报不差池。似檐前滴水。〔丑指人头介〕看他结发相联。〔拜生介〕不干我牵头事。〔生〕唗。快口强辞任你为。送到公庭你悔后迟。

土兵。你押这老猪狗县前去。待我把两颗头祭献哥哥一番。烧化了灵座。随后就来。〔老旦小丑〕是如此。〔丑叫介〕做马百六的看样。〔下生放人头在桌下介外末小生〕我们也拜一拜。〔与生同拜介合〕 

【鹧鸪天】一剑分明慰旅魂。休将修短问乾坤。堪怜独自成千古。但见依然旧四邻。〔众下生〕我那哥哥。你随逝水。散愁云。我翻因雪忿重伤神。凄凉满目无穷恨。恸哭秋原闻不闻。〔提人头下〕 

第十九出
薄罚

【贺圣朝】〔外上〕十年淡饭黄虀。半生锦《绶》绯《衣》男儿五马贵应稀。把淸愼坚持。

秩视古诸侯。君恩深未酬。虽云齐地薄。犹喜岁多收。下官东平郡守陈文昭是也。今早升堂理事。叫左右的把投文牌抬出去。〔净老旦应介小生扮皂上〕投文人吿进。〔净〕进来。〔小生递文介〕小的是阳谷县递公文的。解一起犯人在外。〔外看介〕我已知道了。都带进来。〔小生〕嗄。〔生囚服□末丑小丑同上〕 

【前腔】〔生〕已蒙贤宰提携。未知本府从违。〔末小丑〕干连何事苦奔驰。〔丑〕怕明镜难欺。

〔小生〕犯人当面。〔外〕武松。〔生〕有。〔外〕何九。〔末〕有。〔外〕郓哥。〔小丑〕有。〔外〕王婆。〔丑〕不在这裏。〔执问介〕怎么说。〔丑〕身子在这裏。魂灵不在这裏。〔外〕都带过一边去。唤那武松上来。你从实供招。不要隐讳。〔生〕老爹。 

【玉交枝】我情愿杀身成义。旣杀人如何讳得。这事情呵。都是王婆拨置奸淫辈。将兄药死焚尸。〔外〕尸旣焚了。有何凭据。〔生递物介〕老爹。请看赃物与骨殖。团头何九堪质对。况生前捉奸是实。郓哥儿悉知就裏。

〔外〕那郓哥怎么说。 

【前腔】〔小丑〕小人呵。曾与王婆呕气。恨他们包藏祸机。我报知武大翻贻累被奸夫踢倒昏迷。小人此时就跑了去。以后都不知了。〔外〕那何九怎么说。〔末〕小人那时欲殓尸。西门庆买嘱求遮庇。验亡尸遭毒是实。这骨头如何昧得。

〔外〕带那王婆上来。先打二十板。慢慢问他。〔净老旦打介外〕你招也不招。 

【前腔】〔丑〕自家得罪。到头来还欲赖谁。想从前原是不吉利。〔外〕怎么说。〔丑〕把送终衣服为媒。〔扯净介〕老爹。西门庆是他妆做的。〔扯小丑介〕武大郞不死还搬戏。〔外〕都是胡说。把这老贱人先下在死囚牢裏。听候处决。〔净老旦应介丑〕谢靑天把王婆断讫。且到戏房中别作道理。

〔押下外〕何九郓哥。都发回本县宁家。〔末小丑叩头介〕谢老爹。〔下外〕武松过来。 

【前腔】看你英风高义。本待欲全然恕伊。况伊自首当除罪。但事关人命难悔。今依县家原问的。做你是祭献亡兄。有嫂前来赶逐。以致死于斗殴。又有奸夫护嫂因诛死据明条当杖脊四十。这个且饶你罢。还要刺双颊遐方配你。

我这等问了。你意下何如。〔生〕老爹饶了小人死罪。这活罪怎敢讨饶。但凭听断便了。〔外〕今日就差解子张千。〔小丑应上外〕解你到孟州牢城去。我这裏一面申文省院。待有明条下来。就把王婆处决。决不轻恕了他。你放心去便了。〔生〕多谢老爹作主。生死不忘。 

〔外〕任你人心似铁。



〔二皂〕须知官法如炉。

〔生〕惟有感恩积恨。



〔小丑〕万年千载难磨。 

第二十出
止观

【普贤歌】〔丑扮少年妇人上〕老娘不是善人家。我父呼为山夜叉。本非花木瓜。笑他井底蛙。十字坡头我独霸。

奴奴叫做孙二。却有杀人手艺。嫁得好个丈夫。张靑是他名字。出去翦径未回。老娘在家管事。但有过路客商。请他家中坐地。若无蒙汗药酒。教我老娘吃屁。今日开张店面。看有什么人来。正是饶你奸似鬼。也吃老娘洗脚水。〔下老旦上〕 

【十二时】身世谁怜念。叹母子客途抛闪。〔旦上〕步履趦趄。容颜羞忝。〔合〕只恐程途裏猜嫌。扮作道姑遮掩。

〔老旦〕我的儿。和你千辛万苦。到得阳谷县。谁想武二郞又做出这等事来。这是仗义之事。你我也不要怨他。闻他先行得一日。我们往前赶去便了。〔旦〕母亲。只是若眞鞋弓袜小。怎么趱行得上。〔老旦〕我扶着你走罢。〔行介〕 

【黄莺儿】〔旦〕秋雨正■〈雨上廉下〉■〈雨上韱下〉。被金风将朔气添。〔老旦〕呀。霎时间下起雪来了。暮寒酿出冰花艳。〔旦〕不学杨花扑帘。〔老旦〕却似空中撒盐。〔合〕等闲却把关河占。闷恹恹。何时苦尽。有日也回甜。

【前腔】〔老旦〕雨雪又相兼。把衣装取次沾。〔旦〕娘。这会儿风越大了。伞儿却被风招飐。〔老旦〕损春葱玉纤。〔旦〕蹙春山翠尖。〔合〕旅愁都把柔肠占。呀。好了。望茅檐。前村近也。篱外有靑帘。〔丑上〕 

【簇御林】风檐下独卷帘。笑途人雨雪沾。〔二旦福介〕娘子。我们是行路的。特来投宿。〔丑背介〕这等两个道姑。身边有什么宝货。不要留他。〔转身介〕我们是屠户人家。不敬僧道。别处去罢。〔老旦〕可怜见老身是寻女壻的。这就是我女儿。〔丑〕旣如此。娘行且请来村店。〔背介〕想应他来补我前生欠。〔合〕意谦谦。愁容变喜。宾主两无嫌。

〔丑〕妈妈。你是何方人氏。如今你女壻在那裏。〔老旦〕老身淸河县人。亡夫姓贾。若说我那女壻呵。 

【前腔】他狂游去把婚礼淹。〔丑〕原来小娘子还未成亲。〔老旦〕为报兄雠被法钳。孟州刺配名无玷。只愁我母子供谁赡。因此上出闾阎。〔二旦〕千山万水。不避路途嫌。

〔丑〕这等你的女壻是个义士了。他姓甚名谁。〔老旦〕名唤武松。曾在景阳岗上打虎的。〔丑〕不瞒你说。我夫妻也是江湖上好汉。〔二旦惊介丑〕常闻得武松是个豪杰。旣是他的姻眷。且在小店权歇一宵。〔二旦〕多谢了。〔丑〕只是前头虎狼又多。盗贼生发。此间十里之内。有个淸眞观。观中都是道姑。不若且在此住下。打听义士消息。意下何如。〔二旦〕如此最好。〔丑〕明日雪消了。就送你去。 

〔老旦〕一片花飞故苑空。



〔旦〕随风飘泊到帘栊。

〔丑〕有缘千里来相会。



〔合〕无缘对面不相逢。 

第二十一出
论交

【宝鼎儿】〔外扮宋江上〕网罗虽幸免。一度回首。一番长叹。〔小生上〕何处诉高唐寃状。〔末上〕休再提沧州公案。〔净上〕一自被缁来水泊。〔小旦上〕笑杀裙钗规范。〔小生〕吾乃柴进是也。〔末〕吾乃林冲是也。〔净〕吾乃花和尙是也。〔小旦〕吾乃一丈靑是也。〔众〕大哥在忠义堂上。上前参见。〔外〕愿岁岁重阳。兄弟无故。常擎金盏。

众兄弟。我这梁山泊上。一年两个节令。〔净〕那两个节令。〔外〕可是淸明三月三。重阳九月九。今日重阳佳节。有家的探家。无家的在山赏红叶黄花。〔众〕得令。〔外〕叫喽啰。〔老旦旦应上外〕酒席完备未曾。〔旦老旦〕完备了。〔小生〕看酒来。〔末净小旦同递酒与外介〕 

【锦堂月】〔小生〕黄菊初繁。〔末〕淸樽正满。〔众合〕秋来畅怀无限。落帽粗豪。谁言未若龙山。爱疎林雨后丹枫。想故园霜前白雁。〔合〕时难挽。愿取黄榜招安。为国除患。

【前腔】〔净小旦〕大哥。我凶悍。宝剑生寒。雕弓恨软。料谁堪采菊凭栏。士饱秋高。旄头夜夜羞看。大哥。为功名千里云从。若困守万夫星散。〔合前〕 

【醉翁子】〔外〕早晚。须有日天开只眼。把我等寃情尽翻成案。〔众〕休叹。且艳舞娇歌。随意金风玉露寒。开宴处。〔合〕看秋夜漫漫。甚时方旦。

〔丑扮小校上〕报报报。水亭上朱头领号箭射来。说打虎的武都头求见。〔外〕快请。〔生囚服小丑跟上〕 

【前腔】〔生〕难按。一片心要结交好汉。〔外小生〕武都头在那裏。〔生〕宋公明柴大哥在那裏。〔见众介拜介生〕一班儿英雄豪杰。总多磨难。〔众〕心懒。算古往今来。直道谁非行路难。〔递酒介〕堪叹处。似秋夜漫漫。甚时方旦。

〔外小生〕请问都头。为何得此罪犯。 

【侥侥令】〔生〕为兄雠兵不反。〔小丑合〕官法案难翻。肯把百炼钢肠弹珠泪。匣底看金刀血未干。

【前腔】〔众〕你浮萍千里泛。〔旦〕栖息一枝安。〔生〕念取雨露恩波应不尽。有日看刀开明月环。

〔外〕旣如此。我们也不敢强留了。你如今配往那裏去。〔生〕往孟州去。〔外〕孟州有一少年。唤做金眼彪施恩。吾闻其名久矣。今夜修书一封。明日都头带去。万一彼处住得不稳便。与施恩同来聚义如何。〔生〕倘得天恩大赦。自有还乡拜访之日。只是久闻哥哥大名。纔得一会。又与柴大哥相别日久。明早就要分手前去。如何是好。 

【尾声】人生聚散皆虚幻。〔众〕叹此会明年谁健。把茱萸醉裏频看。

〔生〕分飞休叹明朝。



〔外末〕劝赏且同今夕。

〔净旦〕多多助与盘缠。



〔小丑〕添与公差气力。〔同下〕 

第二十二出
失霸

〔丑上〕新鹰初放兔初肥。卽是关河朔雁飞。人世难逢开口笑。菊花须插满头归。自家是施小管营手下一个火家。我们小管营开得好座酒店。眞个是店如星布。酒不雷同。卿相解金貂。不羡长安市上。神仙留玉佩。休夸黄鹤楼中。善助诗人锦绣肠。能添壮士英雄胆。糟皮落水。游鱼知味成龙。酒气熏天。飞鸟闻香化凤。刘伶问道谁家好。李白回言此处高。道犹未了。小管营早到。 

【七娘子】〔小生〕英姿俊骨夸身世。少年时方逞狂游。闲系靑骢。醉偎红袖。从来不把眉儿皱。

施恩是我姓和名。我父中城做管营。快活林中称地虎。安平寨内养家丁。自家从幼学得些鎗棒。孟州人题我一个诨名。叫做金眼彪。东门外有个快活林。山东河北客人都来做买卖。有许多大酒店大赌坊。自家领着百十个囚徒。开一个酒肉店。但有过路妓女。先来参见了。然后许他赶座头。叫小厮。〔末上应〕有。〔小生〕唤两个妓女答应。〔末〕理会得。妓女们走动。〔小旦上〕舞爱前溪绿。歌怜子夜长。〔小丑上〕翠眉萦曲度。云鬓俨分行。〔见末介末〕大爷唤你。快去。〔小旦小丑〕大爷叩头。〔小生〕起来。小厮们看酒。〔末〕有酒。〔小旦小丑递酒介〕 

【朱奴儿】装百宝眞珠臂鞲。看宫锦舞罢缠头。花拥弦歌人倚楼。料断送一生惟酒。〔小生合〕欢情凑。又何物是愁。天大事权落后。〔净醉上〕 

【前腔】我近来从潞州。张团练是我交游。闻得快活林中多粉头。寻一个前来行酒。〔撞进见介扯小丑〕你来。你来。劳生受。权分个座头。休只把砖儿厚。

〔小生〕叫小厮。打这野狗出去。〔净〕打谁。〔打倒末介小生〕你来。我和你比个手段。〔净〕爹正要寻你哩。〔脱衣打介〕 

【四边静】〔小生〕你们直恁不卽溜。却来讨僝僽。大胆步难行。自作自家受。〔净合〕风尘邂逅。龙争虎斗。眼下决雌雄。筵前便承受。

【前腔】〔净〕强中自有强中手。你还不见机走。让了快活林。残生尙能救。

〔小生合前打倒小生介净踏住介〕实对你说。爹就是本营张团练的好友蒋门神。爹的鎗棒掌脚。天下无双。你快快搬了去。把这一方的买卖都让与爹。就饶了你。〔小生〕大丈夫保身为重。罢。我让与你了。〔净〕旣如此。放你去。〔放介末扶介净〕爹好洒落。〔对小旦〕你元去接客。〔对小丑介〕你就做爹的小娘子罢。〔小丑〕我跟了不要这等拳头练练哩便好。〔净〕唗。〔小旦〕正是笑啼俱不敢。〔小丑〕方信做人难。〔净〕旣肯甘心让。还将善眼看。〔俱下小生吊场上〕 

【朝天子】嗳。讨得个还将善眼看。今日回家去有甚颜。〔要走介〕我再和那厮打一顿。猛拚此去不生还。〔末扯介〕大爷。免摧残。从今努力加餐。要复雠也不难。〔小生合〕要复雠也不难。

〔末〕胜负兵家不可期。



包羞忍耻是男儿。

〔小生〕常将冷眼观螃蟹。



看你横行到几时。 

第二十三出
释义

【卜算子】〔生上〕命蹇遭折挫。甚日能安妥。〔小丑〕前面看看十字坡。寻个宽闲坐。

〔生〕和你起了个五更。有些饥了。且到客店裏吃些酒饭。少敌寒色。〔小丑〕正是。店主人有么。〔丑婆子〕来了。造成春夏秋冬酒。醉倒东西南北人。〔问介〕客官打多少酒。〔生〕酒只顾荡来。肉便切三五斤。好包子要二三十个。〔丑叫〕小二。酒多荡些来。肉要三五斤。包子要二三十个。〔净上送下饭生拍开包子介〕大娘子。这包子敢是人肉的。〔丑〕客官不要取笑。淸平世界。那裏有人肉馒头。〔小丑〕都头。我们又饥又寒。好歹且吃他一顿。不要疑心。〔生〕你不晓得。江湖上人常道。孟州十字坡。谁敢辄经过。 

【桂枝香】只怕经过惹祸。宁担饥饿。瘦的把去塡河。肥者做馒头包裹。〔丑〕这客官掉谎。客官掉谎。天来般大。〔小丑〕我口边流唾。快荡酒来么。〔丑付酒介〕杯中绿蚁频斟满。客官在此安歇罢。你看窗外靑山薄暮多。

〔生背云〕这妇人不怀好意了。待我试他一试。大娘子。这酒淡薄。换些好的来。〔丑〕还有好酒。只是浑些。待我取来。〔下〕 

【前腔】〔生背云〕机关识破。看他如何药我。〔丑持酒上背介〕这贼徒要浑酒来尝。当是老娘行货。客官。酒热在此了。〔小丑〕且斟来解渴。斟来解渴。〔飮介生〕大娘子。我吃不得饿酒。再取点心几个。〔丑〕只怕你难存难坐。〔虚下生泼酒在地介丑暗上拍手介〕倒也。倒也。〔小丑跌倒介生〕呀。却被醉魂魔。〔倒介丑〕贼配军。你说得好。我把你肥的且做馒头馅。瘦者塡平坡下河。

小二快来。〔净上〕来了。这个瘦蛮子只好做水牛肉卖。〔背下小丑丑〕这个大汉倒好做黄牛肉卖。待老娘亲自动手。〔提生介生扯住按丑在地介〕 

【不是路】〔生〕泼贱虔婆。〔净上乱跑介生揑拳介〕你要在太岁当头动土么。〔末急上〕好汉权饶过。其间就裏话儿多。〔净〕好了。救星到了。〔下末〕愿闻你大名呵。〔生〕阳谷县都头武二。须知是我。〔末〕莫不是打虎英雄武大哥。〔生〕虚名播。〔末〕如雷贯耳威风大。〔揖介生放丑介末〕偶逢堪贺。偶逢堪贺。

这妇人就是小人的浑家。不知怎的触犯了都头。望乞恕罪。〔生〕看你夫妻两个。也非等闲之人。愿闻姓名则个。〔末〕都头且坐。待小人禀吿。 

【皂角儿】念张靑初来此坡。劫掠些单身客货。遇一人年衰鬓皤。却和他斗力不过。〔生〕这是谁。〔末〕这老儿元是绿林中有名的山夜叉孙元。他的女儿唤做母夜叉。他见咱手儿活。年方少。领归家。招赘了。还住山阿。〔丑合〕但见客商包裹。便张网罗。恰纔的后来谁能猜破。

〔末〕我浑家有眼不识泰山。却怎生起这片心来。 

【前腔】〔生〕见娘行把衣装打睃。我心中已先识破。把浊醪轻轻暗泼。却疑咱把他谋堕。因此上屈弓腰。舒猿臂。要降龙。思伏虎。没奈咱何。偶然推挫。无劳谴诃。幸相逢〔与末丑对拜介〕愿容结义。做嫂嫂哥哥。

〔丑〕呀。我到忘了。两日前婶婶贾氏。跟着他母亲来投奔叔叔。也到小店。问却缘由。送在左边淸眞观住下。如今可往观中一会么。〔生〕武二若遇大赦。不久就得还乡。那时却取他同去。如今旣有兄嫂在此看顾。武二也放心得下了。不去看罢。〔末〕兄弟这等脱洒。岂不是个豪杰。我且问你。 

【前腔】〔末丑〕女娘们已先从此过。你缘何途中相左。〔生〕上梁山见公明大哥。往来间路途相蹉。〔末丑〕旣然是到梁山。归水寨。入龙潭。探虎穴。怎不操戈。〔生〕我几年坎坷。安心受他。怎敎咱半生淸白。一念差讹。

〔末〕旣如此。此间有个二龙山。也有许多好汉在内。不如杀了解子。领取家属。我们一同上山罢。〔生〕说那裏话。快与我救醒解子。明早就投孟州牢城去。〔丑〕叔叔立意如此。只得从命。 

〔生〕十载谈兵运未通。



靑春已过乱离中。

〔末〕一叶浮萍归大海。



〔丑〕人从何处不相逢。 

第二十四出
缔盟

【生查子】〔外上〕一命老靑袍。也是蒙恩造。〔小生包头络手上〕天地有穷时。此恨何时了。

〔外〕孩儿。我在此做管营。谁敢欺了你。没来由要去争强。却被蒋门神这厮打伤了。他是张团练门下人。难与他理论。只得忍气罢了。〔小生〕父亲。孩儿死也要出这口气。闻得昨日解到囚徒武松。是个仗义的好汉。不在蒋门神之下。今日父亲唤他来见。父亲做歹。孩儿做好。饶了他这一百杀威棒。再把好意结纳了他。那时用他去报仇。未为迟也。〔外〕这也有理。叫牢子。带那武松过来。〔净小旦应介生上〕 

【宜春令】身虽辱。气自高。自不曾求人恕饶。众人说我没有见面钱送与管营。一定要摆布我。如今看他怎么。〔净小旦〕武松当面。〔外〕你那囚徒晓得么。旧例但有新到配军。先打你一顿杀威棒。牢子拿下去。〔生〕据称旧例。任从要打咱多少。〔外〕这是国法。〔生〕旣然是国法难宽。牢子们。你休得把人情卖了。〔外怒介〕快将他拖翻阶下。与咱严拷。

〔净小旦应介小生〕且不要动手。 

【前腔】父亲。他言顚倒。容悴憔。料应他途中病着。〔外〕武松。怜你奔波潦倒。把杀威制棒权停了。〔生〕寄下时割肚牵肠。倒不若当时消缴。〔外笑介〕听他胡言乱语。果是病躯狂躁。

牢子们且出去。留这武松在此答应罢。〔净小旦〕嗄。〔净背介〕这等一个管营。见善欺逢硬住的。〔小旦〕正是。〔净〕今后若要打我。也拿一个不怕与他使一使。〔下小生扶介〕义士请起。这裏不好说话。请到后边亭子上去。〔行介外〕义士。旣是小儿如此敬你。请受他四拜。拜为长兄。意下如何。〔生〕小人年幼无能。况是囚犯。怎么敢受小管营的拜。〔外〕说那裏话。〔生与小生对拜介〕 

【前腔】〔生〕蒙优待。愿做刎颈交。若用咱时决不惮劳。〔外〕只为欲将雠报。幸逢义士先结好。〔生〕不知小管营有甚雠恨。〔小生〕今日裏未敢明言。待兄长把病躯医疗。〔生怒介〕嗳。笑伊把妇人女子。比咱轻巧。

你若不说。我就拜还了你四拜。从今绝交了。 

【前腔】〔小生〕哥哥。我羞难忍。恨怎消。此处东门外有个快活林。乃客商聚集之所。往常间咱称势豪。忽逢恶曜。被蒋门神毒打强夺了。〔哭介外合〕如今兜着手包着头儿。都为那伤痕难疗。〔生〕听伊说知就裏。顿然焦躁。

〔走介〕待我就去打这厮。〔小生扯介〕哥哥。今日晚了。明早和你同去罢。〔生〕这也使得。只是我 

落日心犹壮。



〔小生〕高谈病欲苏。

〔生〕恨小非君子。



〔合〕无毒不丈夫。〔同下〕 

第二十五出
取威

〔净笑上〕〔西江月〕一自施恩打倒。一方让我为尊。一片酒店一红裙。一世无愁无闷。一睡起来晌午。一天瑞雪缤纷。一壶家酿醉醺醺。一步不知远近。自家蒋门神便是。今日雪天无事。留着小娘子在店中看管。步到前村债户人家去吃他一醉。有何不可。小娘子。〔内小丑应介净〕我去去就来。你不要与人耍笑。〔小丑内云〕你这等一个利害的。谁敢和我耍笑。〔净〕说得有理。出得门来。好一天大雪。待我做雪诗一首。淅淅索索往下竦。瓦棱儿裏好去捧。呀。后二句来不得了。〔想介内作狗吠介〕有了。黑狗身上白。白狗身上肿。〔笑介〕好一个肿字。诗已做完。往前去罢。正是酒债还如钱债广。诗才可比将才高。〔下〕 

【燕归梁】〔生〕纔见彤云四野排。大雪已盈街。〔小生〕定应雪耻中心怀。踏雪去。醉归来。

〔揖介生〕兄弟。今日出城去打蒋门神。只还我无三不过望便了。〔小生〕哥哥。怎么是无三不过望。〔生〕但遇一个酒店。就吃三碗。若无三碗。便不过望子去。〔小生〕东门外到快活林。有十二三个酒店。哥哥若吃了三十七八碗酒。只怕醉了。有误大事。〔生〕你不知道。我有一分酒。增一分力气。若不是酒醉。怎么打得这只大虫。〔小生〕小弟却不知哥哥是这般的。小厮们。〔末小旦应上小生〕你们抬着酒肴。我和都头慢慢吃将去。〔末小旦〕理会得。〔众行介生〕兄弟。 

【泣颜回】我和你对酒共开怀。此景寻常难买。〔众合〕看琼枝玉树。偏将冻蕊争开。〔小生〕哥哥。这雪好似蒋门神。漫天蔽野。平白的占了人疆和界。〔末小旦〕已到一个酒店了。〔小生〕看酒来。〔递与生飮介众行〕有一日腊尽春回。被东君笑杀狂乖。

〔小生〕这也是村醪小店。哥哥吃酒么。 

【前腔】〔生〕斟来。安问好和歪。但闻是酒须筛。〔飮介行介众合〕人生不飮。似靑山容易头白。〔生〕兄弟。这雪又比你我一般。岁寒友谊。论心胸洁白无纤芥。〔小生〕哥哥。远望见那林子。就是快活林。那十字路口酒店。是这厮强占的了。〔生〕旣如此。待我再吃三碗。你和小厮别处躱罢。〔小生〕是如此。〔生飮介〕如此勾了。命家僮不必携壶。〔小生别介〕哥哥小心在意。莫敎他耻笑吾侪。

〔小生末小旦俱下生〕迤逦行来。已有六七分酒意了。且妆做十分醉的闯将去。〔看介〕远远见一个大汉。在妓女门首走来走去。一定是蒋门神了。我且到他店裏去。呀。有一个年少妇人在裏面。待我叫一声。大娘子。买酒的在这裏。〔小丑上〕醉裏乾坤大。壶中日月长。那一个叫老娘。来了。客官要多少酒。〔生〕先打些来尝看。〔小丑〕酒保。打些酒来客官尝。〔丑上〕来了。酒在此。客官你尝。〔生飮介〕不好。换来。〔丑换介生飮介〕也不好。快换来。便饶你打。〔小丑〕这厮醉了。倒来这裏消遣老娘。〔丑〕眼见得是个外路蛮子。胡乱打发他去罢。〔生〕陡。你骂谁。〔打二丑介末外俱上跪救生乱打介〕 

【太平令】堪笑奴侪。直恁痴愚惹祸灾。敎人气忿如何耐。〔二丑末外俱走下生〕这一顿畅胸怀。

那厮们必然去报蒋门神去了。待我候将去。雪地上打倒他。教众人笑一场。〔行介净急上〕 

【前腔】那个杀才。却向爹行惹祸灾。〔见介生将两拳在净面上一影生急走净赶介〕如何未打伊先败。〔生转身踢一脚介〕正要你赶将来。〔净蹲介生又踢一脚净倒叫痛介生打介〕 

【扑灯蛾】腌臜乞丐流。辄敢恁无赖。〔净〕好汉饶我性命。〔生〕若要保残生。须是守咱三戒也。〔净〕休说三戒。便是三万三千三百三十戒也依你。〔生〕一要交还原主。〔净〕依得。〔生〕二要与施家陪礼大铺排。〔净〕依得。〔生〕三要你让孟州疆界。〔净〕小人都依就是。〔生〕若把言词改。就把景阳冈虎做招牌。

〔净〕元来是打虎的武都头。我的爷爷。你早说。要我小娘子也领了去。〔生〕唗。谁要你的。〔小生末上〕 

【前腔】你热心抱不平。到处除民害。〔生放净介〕今日且姑容。明日若伊还在也。那时休怪。你去快活林准备葬尸骸。〔净〕小人交还了店中家火。连夜就去。自恨我当初不揣。〔拜介〕蒙遮盖。这条生命在死中来。

〔下小生揖介〕今日多亏了哥哥。谢不能尽。〔生〕这般小事。何足挂齿。 

【尾声】〔众〕须知否极还重泰。雪后从前温暖来。燕喜频将绮席开。

〔生〕失路笑驽骀。



〔小生〕兹行更不回。

〔众〕从前作过事。



没兴一齐来。 

第二十六出
再创

【浪淘沙】〔小旦扮道姑上〕淸净是家风。守在环中。婴儿姹女总非功。一卷黄庭常展诵。传得仙踪。

小道淸眞观观主是也。今日腊月二十五日。乃玉皇下降之辰。本观启建道场。信女们都来瞻礼。不免请出拈香则个。贾妈妈与小娘子陪了孙二娘出来。 

【前腔】〔丑上〕原不识丁东。跟着师兄。杀人罪业一时空。〔老旦旦上〕幸有孙娘来倚重。不困途穷。〔见介小旦〕香烛斋供。俱已完备。贾妈妈。请与二娘拈香。〔老旦〕是如此。 

【北耍孩儿】〔丑老旦拜介〕玉皇临降人间世。将善恶分明察知。愿从前罪过总休提。自今冬赐福扶危。二愿佳儿佳壻谐连理。三愿无是无非得早归。〔丑〕又愿我兴家计。堆金积玉。换套穿衣。

〔净上〕时来风送滕王阁。运去雷轰荐福碑。昨日被武松这厮打坏了。只得躱在淸眞观裏。养病几日。再作区处。道姑在那裏。〔小旦〕是那个。〔净〕蒋爹到此。不来迎接。还问是那个。好打。〔小旦〕小道不知。失迎了。〔净〕这也罢了。今日为何这等整齐。〔小旦〕今日是玉皇下降之日。施主们在此拈香。〔净〕拈一个与爹看。〔小旦〕小娘子过来拈香。〔旦拜介净〕来同拜。〔丑推介净将扇打丑介丑〕 

【三煞】念衰颜在客途。愿神天好护持。好人相逢恶人避。〔净〕小娘子。爹可是好人么。〔丑〕啐。〔净打丑介小旦拜介〕愿山门淸净无灾咎。檀越皈依解祸危。〔净〕爹也拜一拜。〔低唱〕只愿那寃家离。他天诛地灭我就展眼舒眉。

〔丑〕观主。你领了他母子二人进去。待我打倒这厮。〔小旦〕二娘休要惹祸。〔丑〕不妨事。〔老旦旦〕闭门不管窗前月。〔小旦〕分付梅花自主张。〔下丑〕你这厮便是蒋门神。敢来搅扰庵观。你和老娘比比手段么。〔净背介〕活晦气。又是一个。来来来。〔丑脱衣上与净对打介〕 

【二煞】〔丑〕我是母夜叉惯吃人。你是假门神只諕鬼。打你个无端调戏良人配。打你个豪强占尽他人产。打你个狐媚公然假虎威。打你个冲斋会。〔净输介丑〕今日我与民除害。功德难及。〔净跪介〕 

【一煞】吿娘行发善心。吿娘行容忏悔。娘行持斋作福修行辈。〔丑〕老娘打死了你这贼。就是作福了。〔净乱跪揖介丑赶打介净〕从今不敢来喧嚷。自往他乡去寄食。〔丑〕你若说谎便怎么。〔净跪介〕敢说那牙疼誓。他时遇见。打我如泥。

【煞尾】〔丑〕旣责伏。旣责伏。权恕你。权恕你。只今朝疾往他乡避。休教我这醋钵儿。大的拳头再提起。

〔下末上〕有福之人人伏侍。无福之人伏侍人。〔见净揖介〕张团练老爹差小人请蒋爹到私宅调理。就此去罢。〔净〕虽然如此。只得含羞而去。今日的事。你且不要说罢。〔末〕理会得。 

〔净〕孟州人忒欺生。



夜叉打了门神。

〔末〕正是福无双至。



果然祸不单行。

〔三旦复上小旦〕恶人自有恶人磨。狭路相逢没奈何。〔老旦〕冷眼觑人烦恼少。〔旦〕热心闲管是非多。〔老旦〕观主。适纔孙二娘打的是什么人。〔小旦〕我也不认得他。他自称为蒋爹。适纔有人说他是本州岛张团练的好友。他若与张团练说了。必然要难为我们。〔老旦旦〕这般说。我们在此住不得了。如何是好。〔小旦〕事已如此。说也徒然。只靠着孙二娘夫妻两口便了。 

【梧叶儿】我想孙娘处谊非疎。况张靑是伟丈夫。〔老旦旦合〕因他揽祸。随他措处。不必忧虞。好歹靠孙张为地主。

〔老旦〕虽然如此。那孙二娘也好没来由。自古道。退一步行安稳处。耐心坐地喜欢缘。〔小旦〕人人若把心平等。〔合〕世上谁人吃大拳。〔小旦〕你们也不要害怕。〔老旦旦〕全仗观主护持。〔小旦〕好说。〔下〕 

第二十七出
秘计

【临江梅】〔小丑扮官外扮皂上小丑〕岁暮天寒难早起。午牌方始披衣。故人被难尙羁栖。欲请他归。再与谋为。

自家孟州张团练是也。只为好友蒋门神。被施恩这厮。叫一个囚徒武松。痛打一顿。是何体面。怎肯干休。方纔有人报说。张都监要来拜我。待他来时。与他商议则个。〔老旦扮皂跟丑上〕 

【前腔】〔丑〕赏雪杯盘犹未洗。今朝又见寒梅。欲邀同志共衔杯。亲往相携。且救朝饥。

已到团练门首。快去通报。〔老旦〕门上的。都监老爹相访。〔外禀介小丑出迎介小丑〕前日厚扰。未及面谢。〔丑〕连日雪阻。不得常会。〔末扶净上净〕运退黄金失色。时来铁也争光。〔末〕须信雪还怕日。休言嫩草怕霜。禀老爹。蒋师父到了。〔小丑〕进来见了都监老爹。〔净见哭介〕我的爷爷。几乎不得见了。〔丑〕这是谁。为何这等苦楚。〔净〕小人是团练老爷门下的人。〔小丑〕台尊若问此缘由。不杀奸雄不肯休。只为施恩图霸业。却和武二恣邪谋。〔净哭介〕老爹须念打坐看□面。〔丑〕打狗看主面。〔净〕正是不思打狗看主面。说我妖狐弄鬼头。团练故人先打了。都监渐渐也担忧。〔丑〕这等可恶。我有计在此。待我取他到衙内使唤。陷他贼情。活敲死他。便是不死。刺配到烟瘴地方。路上断送他便了。〔小丑揖介〕多谢扶持。 

【琐窗郞】〔丑〕论如今世界淸夷。那强徒敢妄为。冠棠首足。岂可那移。下人犯上。如何不治。〔合〕定下擒龙缚虎万全计。看他遭罗网怎生避。

【前腔】〔小丑〕谢尊官妙算神机。与咱们出口气。区区武弁。全仗扶持。上官体统。岂容轻废。〔合前〕 

【前腔】〔净〕小人们虽则轻微。也是我恩官一故知。〔哭介〕他公然打我。是把团练相欺。要把都监欺侮。也须容易。〔合前〕 

〔小丑〕敎人叵奈杀无徒。



〔丑〕谁怕无谋一勇夫。

〔净〕计就月中擒玉兔。



〔众〕谋成日裏捉金乌。 

第二十八出
厚诬

〔生上〕命运犹相阻。英雄不自由。在他矮檐下。怎敢不低头。我与施本管营相处甚厚。昨被都监老爹差人取用。只得别他到此。谁想都监待我又好。且在此住过几时。〔想介〕我到好了。只是岳母与浑家在道姑观中。不知怎生度日。料有张靑哥嫂在彼。不致流落。我也只得付之无奈。正是虽念故乡生计好。受恩深处且为家。言之未已。老爹夫人早到。〔末扮院子跟丑上〕 

【西地锦】〔丑〕冬夜休衙无事。画楼且泛金巵。〔小旦小丑跟老旦上老旦〕一家安乐皆天赐。〔小旦小丑〕追欢莫负良时。

〔丑老旦相见介丑〕院子。唤武松上这鸳鸯楼来。〔末〕理会得。武松。老爹唤你。〔生〕老爹夫人。武松作揖。〔丑〕看坐的来。〔生〕小人是个囚犯。怎敢与恩相同坐。〔丑〕我敬你是个义士。这裏又无外人。一定要坐。〔生揖介〕老爹夫人。吿坐了。〔丑〕叫芳蕙斟酒。楚兰唱曲。〔小旦小丑〕理会得。〔小旦〕 

【滴溜子】今日裏。今日裏且倾玉巵。〔合〕明日裏。明日裏又生俗事。到后来名标靑史。不如身捷时穷奢极侈。莫惜靑蚨。被达人笑嗤。

〔丑〕楚兰。你就送武都头一杯。〔小旦〕是如此。〔生揖介〕 

【前腔】蒙恩相。蒙恩相待如父子。休将俺。休将俺小人折死。〔飮介丑〕敬伊是一时杰士。夫人。择个吉日。就将这楚兰做他妻子。〔生〕小人有岳母同妻子在家。不敢领。〔丑〕便做偏房。休得固辞。

〔生〕旣如此。谢了老爹夫人。〔揖介丑〕夜了。收拾了罢。〔末小旦小丑应介丑〕逢时对景莫蹉跎。〔小旦〕须信人生能几何。〔生〕遇飮酒时须飮酒。〔末小旦小丑〕得高歌处且高歌。〔众下生吊场〕难得这都监老爹一力抬举我。又把花朵一般这个楚兰许我为妾。我如何报得他。 

【啄木儿】虽不为这颁绿蚁牵绛丝。报他礼意殷勤谁若此。我是个犯法囚人。他是个本管监司。他敬咱气魄眞国士。我知恩不酬非君子。几时遂却区区图报私。

〔内喊捉贼介生〕都监这等待我。旣是后堂有贼。我须索去救护。〔拿棍行介〕呀。贼在那裏。〔净小丑扮军上将绳绊倒生绑住介〕贼在这裏。〔生〕是我。是我。〔净小丑〕你正是贼。〔丑内叫介〕拿住贼了么。〔净小丑〕就是武松。已拿住了。老爹有请。〔丑怒上〕 

【前腔】这强贼窥重赀。悔杀我心思不到此。拿过来。〔净小丑〕武松当面。〔丑〕你这贼。我怎么样抬举你。你干出这等事来。〔生〕为报恩替你除凶。〔丑冷笑介〕报得好恩。〔生〕却把我妄拿诬指。你还不晓得我。我是立地顶天豪杰士。如何肯为偷窃事。若有此情呵。甘把钢刀来剉尸。

〔丑〕这贼嘴会赖。且押到他房裏去搜。〔净小丑应介虚上〕有赃了。藏在箱子内衣服底下。都是金银酒器。〔生怒介〕皇天。有这等屈事。这些器皿从何而来。我晓得了。 

【三段子】有人主使。这翻覆我梦中也不思。〔丑〕押他过来。贼嘴有辞。这赃物你如何隐之。左右。把这厮先打四十。〔打介生不叫不哭生〕这场横灾从天至。呸。算来擒贼也非吾事。悔不拴上门儿睡一个死。

〔丑〕贼配军。赃证明白。画了招罢。省得受苦。〔生〕罢罢罢。我也枉讨这些刑罚。屈招了罢。 

【归朝欢】只因见。只因见金银重赀。自不合被贪心所使。嗳回天手。回天手敎人怎施。枉英雄讨得个那眼睁睁待死。〔丑〕你这回要飞也难插翅。〔生〕囚龙槛虎争如死。〔丑〕唗。谁教你狗盗狼贪不三思。

今夜发在死囚牢裏。明日送到府上问罪。〔净小丑应介〕 

〔生〕要与恩官出气力。



反将赃证诬为贼。

〔丑〕浑身是口不能言。



遍体排牙说不得。 

第二十九出
全躯

【驻马听】〔小生包头兜手末扶捧衣服上小生〕一世英豪。〔末合〕威逼赃诬把贼招。今日将他发配。谁把施恩怨忿重消。呀。哥哥来了。〔生扭手净小丑押上小生抱哭生不哭与小生合〕恨绵绵千载永难抛。看悠悠四海将谁吿。〔生〕兄弟。你怎么又是这般模样。〔小生〕小弟又被蒋门神打了一场。依旧夺了快活林买卖。〔哭介〕连我父亲也气死了。〔生〕有这等事。可恨可伤。〔小生〕今日闻哥哥发配恩州去。特来送件绨袍。〔与生穿介〕不知何日。讨得故人消耗。

〔哭介〕哥哥此行。都是小弟累你。 

【前腔】〔生〕嗳。你小觑吾曹。却说今番相累了。士为相知者死。何怕奸谋屈打成招。〔小生〕如今复见古人交。他时愿效捐躯报。〔生〕兄弟。你回去罢。〔小生〕哥哥自宜保重。嫂嫂那裏。小弟常送盘费便了。只一件。〔低唱介〕这两个军牢。怕不怀好意。你堤防须早。

〔生〕晓得了。〔净小丑催介〕 

【菊花新头】〔生小生〕从此交期会面遥。英雄志各自怀着。

〔小生末下净小丑〕下午了。快走。今夜是大年夜。没来由与你出路。却不是我们悔气。〔生〕你们何不待明日起身。〔净小丑〕便是官府紧急。你还说这自在话。〔背云〕他两个怎么不来了。〔生暗听点头介丑末持刀上〕 

【驻云飞】腰下悬刀。师父差来走一遭。首级登时要。除夜回家早。〔焦介〕心急路偏遥。〔望介〕后边来了。擦掌磨拳。只等寃家到。〔与净小丑拱手介净小丑〕哥。和你做伴同行莫暂抛。

〔丑末〕是了。一路同去。〔生〕这裏是那裏了。〔净小丑〕你眼又不瞎。桥上须有牌坊。这不是飞云浦三字。〔丑末〕今冬立春得早。你看冰都解了。 

【剔银灯】〔生〕我饥又渴唇干口焦。桥儿下冰都消了。你们扶我到水边去。吃些河水如服药。〔净小丑扶生走丑末远看介生行介〕也与我解些枯燥。〔净小丑〕到水边了。自去吃。〔生踢净下水介〕似蓬飘。〔踢小丑下水介〕也与你一交。〔打折杻介〕枷和杻一齐脱了。〔生回身介末惊跌倒丑走介生打丑介〕 

【前腔】一拳儿后心打着。夺将他朴刀来杀倒。〔做杀丑介拿住末介〕你这厮来此谁提调。〔末〕咱两个是蒋师父差到。张团练送了张都监许多钱钞。定计害你。又差我们两个帮这解子动手。〔生〕如今蒋门神在那裏。〔末〕今夜都在鸳鸯楼上吃酒。等我们回报。〔生〕却难饶。也与你一刀。〔杀末介〕都葬在飞云浦了。

虽然杀了这四个贼男女。若不杀张都监张团练蒋门神。如何出得这口气。况且留他在世。生事害人。天理也容不得。待我连夜赶回孟州去杀了他罢。正是 

杀人可恕。



情理难容。

寃家路窄。



今夜相逢。 

第三十出
报怨

【满江红】〔丑上末跟上丑〕守岁开筵。先摆着淸歌妙舞。〔小生扮皂隶接丑上〕荷华堂招飮。早当趋赴。〔净上〕雪忿还成倾盖好。杀身难把恩人补。〔末〕团练老爹与蒋师父到了。〔丑迎见合〕看千寻铁索锁蛟龙。擒飞虎。

〔浣溪纱〕〔丑〕送腊迎春酒一巵。〔小丑〕安排眼望旌捷旗。〔净〕相公恩德与天齐。〔丑〕今夜大家除恶曜。〔小丑净〕来朝相约庆良时。〔末小生〕阴晴明日恐难期。〔丑〕我们从容守岁飮酒。就等飞云浦消息。却不是好。〔小丑净〕感谢不尽。〔丑〕看酒来。〔末应介丑〕 

【梁州序】欣逢佳客。忙催列炬。〔众〕早把椒盘分付。条风何处。冲寒暖入屠苏。但愿新恩伊迩。旧职频迁。改岁移新组。看万民齐燕喜。醉模糊。总把新桃易旧符。〔合〕隔两岁。分朝暮减一年却道增一数。不快活。枉担误。〔小丑递丑酒介〕 

【前腔】叨居宗末。职分文武。〔揖介〕深感不遗愚鲁。〔净合〕诛锄强梗。蒙君患难相扶。〔丑〕虽是你费些金帛。用尽心机他却也无生路。〔众〕命该今夜死。怎支吾。却似爆竹声中一岁除。〔合前净递丑酒介〕 

【前腔】谢恩官计陷无徒。与柔弱寃民作主。誓衔环结草。报恩末路。〔丑〕若不为吾宗弟。路见不平。怎肯抽刀助。〔小丑〕通家推分好。运奇谟。一似腊去春回物尽苏。〔众合〕 

【前腔】〔末小生〕看谋成晓捉金乌。还许就宵擒玉兔。料那人此际。命归阴府。只恐一灵不散。万劫难除。怎避寃家路。〔丑小丑怒介〕唗。〔末小生跪介二丑净〕欲图生富贵。须下死工夫。地狱天堂知有无。

〔众合前丑〕小厮。下楼去取热酒来。〔末小生应介生带剑上低唱介〕 

【节节高】塡胸气怎舒。谩踌躇。潜踪密迹先偷觑。〔暗听介丑〕这时节正在那裏下手了。〔小丑〕四个人断送他一个。有何难哉。〔净〕小人已分付徒弟。只在飞云浦结果了他。就来回报。〔生〕听聒絮。被业火驱。〔拔剑介〕难禁住。〔杀净介〕吴钩一到便除奸蠹。〔杀丑介〕剉尸万段犹难恕。〔小丑拿椅子打生被生杀介生〕怒臂冲车笑螳螂。谁想鸳鸯画楼还相遇。

这三个奸贼都杀了。 

【前腔】今宵岁已除。我忿都舒。〔吃酒介〕玉壶金盏倾须注。把金杯举。携玉壶。看楼前路。我那时吃尽寃屈处。你今有口也难分诉。

〔合前〕待我割下他一片衣襟。醮着血水。题写在壁上。〔写介〕杀人者打虎武松也。 

【余文】出门一笑无觅处。枉敎他大索路途。却不道鹰隼高飞不可呼。

此时不踰城而走。更待何时。 

正是 

半生心迹向谁论。



先要分明怨与恩。

双手劈开生死路。



一身跳出是非门。〔急下〕 

第三十一出
解梦

【破齐阵】〔老旦上〕别馆萧疎冬夜。孤灯牢落羁魂。郑圃残蕉。邯郸一枕。醒后偏萦方寸。〔旦〕绮岁流光如弹指。客梦天涯频怆神。〔福介合〕谁怜孤与贫。

〔减字木兰花〕〔老旦〕他乡岁暮。神游故国归无路。〔旦〕孤凤将鶵。身比鹪鹩寄一枝。〔老旦〕昨宵梦境。未知凶吉谁承顾。〔旦〕何事忧疑。儿亦惊心欲诉知。〔老旦〕我的儿。你为什么惊心。〔旦〕若眞夜来得一梦。不知主何吉凶。以此惊心。〔老旦〕有这等事。做娘的也得一梦。且请观主出来。烦他讲解一番。〔旦〕观主有请。〔小旦上〕 

【燕归梁】萍水相逢意甚殷。寂寞共朝昏。〔见介老旦旦〕娘儿夜梦总纷纭。今日裏试评论。

〔小旦〕妈妈与小娘子。说什么夜梦纷纭。〔老旦〕便是。我母子二人俱有一梦。吉凶未明。特请观主讲解。〔小旦〕我这观中有一个跏子道姑。极会圆梦。待我唤他出来。跏婆那裏。〔丑〕头白淸晨扫佛堂。无门诉苦只顚狂。百年三万六千日。到底浑如梦一场。〔见介小旦〕跏婆。这位贾妈妈与小娘子都得一梦。唤你出来圆梦一番。〔丑〕妈妈。且先说来。 

【普天乐】〔老旦〕吉凶入梦难凭信。想应就裏机缄隐。〔丑〕梦见什么来。〔老旦〕梦田间种玉光润。分明照曜寒门。手掌上珠胎滚。猛可裏日光引得珠玉混。使愁人骇魄惊魂。梦醒后沈吟自忖。向娘行试将疑虑先讯。

〔丑〕晓得了。小娘子梦见什么来。〔旦〕 

【前腔】从来梦境多安顿。只有昨晚神不稳。梦天边凤飞方迅。忽然降下山门。奴身已如风引。也化作一只靑鸾同飞奋。上云霄我也骇魄惊魂。梦醒后无言自忖。向娘行试将疑虑相讯。

〔丑〕观主。你有什么梦。一发说了罢。〔小旦〕没有。〔丑〕你有许多心上人。难道不梦见一个儿。〔小旦〕唗。又来胡说。〔丑〕妈妈。岂不闻女婿呼为玉润。儿女呼为掌上之珠。你这梦儿呵。 

【前腔】应招子壻称玉润。会看爱女荣闺阃。〔老旦〕这也解得好。〔丑〕小娘子。你晓得那雄鸟为凤。雌鸟为凰么。凤求凰预传芳信。相将共入靑云。〔小旦〕这语话堪凭准。〔丑〕两个都是好梦。〔小旦〕小娘子。看有日命裏红鸾交新运。〔老旦〕若新春果尔成婚。〔旦〕便是返故里也难忘谢悃。

【众】论荣枯会合都是前因。

〔老旦〕老姑姑。多谢你了。〔丑〕不敢。 

〔老旦〕世间都是梦。



〔旦〕休问短和长。

〔小旦〕万事分已定。



〔众〕浮生空自忙。 

第三十二出
挂罗

【梨花儿】〔外小生净小丑上〕手内无钱只好赌。赌钱输了做穿窬。穿窬又道不能勾富。嗏。截道打家如饿虎。

〔外〕自家叫做急三千。〔小生〕我唤慢八百。〔净〕我叫米内虫。〔小丑〕我叫饭裏屁。〔众〕我们都是十字坡张大哥手下新收的火家。连日赌输了。去林子裏做些买卖。只在这土地庙后埋伏罢。正是终日觅不得。有时还自来。〔下生急上〕打破玉笼飞彩凤。顿开金锁走蛟龙。 

【步步娇】〔行介〕托迹天涯空劳攘。举世皆罗网。奇毛已被伤。幸脱樊笼。更欲何向。〔想介〕我有个去处了。少不得早晚入梁山。十字坡先自潜踪往。〔内鸣锣介生〕 

前面有巡军来了。且躱在一边去。〔下净丑扮更夫上〕 

【山歌】孟州城裏人家忒煞闲。孟州城外更夫忒煞寒。都监团练老爹在鸳鸯楼上吃得暖热蓬生介困。只敎我裏小人家大年三十拆散子鸳鸯两处单。

我们是巡夜的。今夜是除夕。巡了这二更天也勾了。各自回家去罢。〔净〕何时得脱巡更苦。〔丑〕睡到人间饭熟时。〔下生复上〕这一伙巡军已过去了。趁此更深人静。撒开脚步。趱行前去。 

【五供养】行行自想。此去还须暂阻鸾凰。丈夫怀远略。岂肯恋闺房。他娘儿厮守。况地主常相依傍。我又差了。糊口犹无计。何暇想糟糠。且把愁怀暂时撇漾。

【江儿水】我来本是英雄汉。未去收成名利场。被天翻地覆多魔障。杀得地惨天愁伸寃枉。离了天关地轴纔疎放。奈心急步行不上。〔看介〕两腿酸疼。犹恨无端吃棒。

【川拨棹】回头望。这一条血路广。染衣衫犹自淋浪。染衣衫犹自淋浪。若被人窥须遭祸殃。只得苦宵行日隐藏。苦宵行日隐藏。

走了这一夜。身子困乏。体疮又疼。此处有个土地庙。且进去歇息片时。〔揖介〕土地公公。愿前途善人相逢。恶人远避。〔睡介外小生净小丑上低白〕人有所愿。天必从之。方纔一个男子走进庙裏去。〔瞧介〕已睡着了。快把挠钩套索来搭住了他。就绑了。〔生惊起介〕 

【锦衣香】呀。你是甚人忒无状。我平白的遭无妄。好将套索松宽。愿把行装相让。〔四人对生介〕这厮快口哄谁行。谋财致命两不相妨。〔四人相对介〕看他们形状。许多的血痕在衣上。劫杀留赃仗。与咱们看样。且杀他一命。替那寃魂伸枉。

【浆水令】〔生〕怎当他一班卤莽。枉敎咱千般苦央。可怜身死不轩昂。死忠死孝也得名香。今绝望空悒怏。嗳呀。英雄到此成虚浪。〔四人〕孙娘处。孙娘处。定应重赏。这个肥白汉。肥白汉。喜杀张郞。

〔生〕你们说什么张郞孙娘。 

【尾声】〔四人走介〕谁来与你多闲讲。到那裏存亡翻掌。〔生〕未知可是来时所遇孙张。

〔外小生〕倒拽横拖莫待迟。



〔净小丑〕生擒活捉任施为。

〔生〕龙居浅水遭虾戏。



虎落深坑被犬欺。 

第三十三出
征途

【东风第一枝】〔末张靑上〕斗柄初回。〔丑孙娘上〕条风乍转。〔末丑〕山家争贺新正。〔外小生净小丑押生上外小生〕岁朝擒获凶徒。〔净小丑〕愿一年财帛丰盈。〔生〕总来一死。悔不去首官厅。〔外小生净小丑〕野店中日远天高。慢劳追悔伤情。

〔净小丑先进见揖介〕大哥二娘。年年相见。岁岁相逢。我们五更伏路。拿得个男子。身边有些汤水。因大哥前日分付。不敢杀坏。活捉在门首。〔末丑〕快送进来。〔净小丑应介生〕呀。这裏是张靑哥哥门首。且进去看。〔押生见介末丑〕呀。这汉子好似武都头。抬起头来。〔生看介〕果是张大哥孙二嫂。〔末丑〕果是武二哥。〔众惊与末同来放绑介生末相抱介〕 

【哭相思】〔生〕别后相思常引领。〔末丑〕英雄气翻悲哽。

〔作揖介末〕众火家过来磕了头。这就是打虎的武二哥。〔外小生净小丑〕我们都是新来的。元不认得都头。因连日赌输了。出去寻些买卖。一时冒犯。望乞恕罪。〔磕头介生〕你们旣没钱去赌。我包裹内有碎银。把十两去。你们分了。〔取付介外小生净小丑揖介〕谢都头重赏〔净小丑对生说介〕银不露白。我们店中小人多。你也要仔细些。〔生〕咄。胡说。〔净小丑〕我们把这十两银子做了官主。赌了罢。〔外小生〕这也使得。〔丑与末〕贤弟。你为何这般模样。 

【催拍】〔生〕我到营中与施恩结盟。为快活林把恶党重惩。那蒋门神是团练门下人。被他买嘱了张都监呵。商谋已成。商谋已成。把我取做亲随。陷我贼情。〔末丑〕嗳。有这等屈。〔生〕又是施恩呵。上下营求。纔得刺配出城。那三个奸贼又差四人押送。要在飞云浦杀我。被我先下手都送残生。又回身去雪寃情。

〔末丑〕可曾杀得那三个寃贼么。〔生〕已都杀了。因此踰城逃命。暂投土地庙中歇息。被你火家绑了来。全仗遮庇则个。 

【前腔】〔末丑〕自别来鳞鸿未凭。只道在孟州身安气平。谁知灾殃屡生。灾殃屡生。〔末〕你醉打强徒。谁不心惊。此后风波。恨不同经。〔丑〕叔叔。你还不知那蒋门神又来淸眞观中搅扰。被我打得他死裏逃生。婶婶母子二人呵。方始得暂安宁。

〔生〕多谢嫂嫂了。〔丑〕我已差人去请他母子。想必就来。〔老旦旦上〕 

【前腔】在他乡不觉岁更。寓琳宫今始出行。〔老旦〕有人么。〔丑〕是那个。呀。妈妈婶婶到了。请叔叔过来相见。〔生揖介生〕岳母。幸喜长途体宁。长途体宁。〔老旦〕贤婿。虑你多艰。喜得全生。〔生见旦揖介旦背介〕蓦地相逢。愧色难胜。〔众对天揖福介合〕今日裏困极方亨。相保护谢神明。〔小生施恩上〕 

【前腔】我仁兄与张靑缔盟。料应在他家隐形。〔闯入与生抱哭介〕两下裏再生。〔生〕两下裏再生。〔对揖介末丑〕此位是谁。〔生〕就是小管营。〔末丑揖福介〕素仰英风。〔小生〕彼此同情。此间是贾妈妈和嫂嫂么。〔生〕正是。〔小生揖介老旦旦〕仗托周旋。〔小生〕自愧飘零。〔生〕兄弟。我一向不要你落草。不曾对你说。我来时宋公明有书邀你入伙。和你从今去同死同生。〔小生〕同往见宋公明。

〔生包裹中取书付小生介〕兄弟。书在此。〔小生看书介〕 

【一封书】宋江拜奉禀。禀施兄小管营。闻足下大名。少年场称俊英。千里神交无一面。若见都头意自倾。是惺惺惜惺惺。同到山中共结盟。

〔外扮火家上〕报报报。门外一个胖和尙。一个矮男子。领了个长妇人。说是济州来的。要往孟州去。来我店中造饭。大哥。你自去回他。〔生〕莫非梁山泊的花和尙矮脚虎与一丈靑。待我看来。〔出望介净小丑小旦上〕 

【前腔】蒙军令远行。为都头义不轻。〔生〕呀。果是三位将军。请了。〔揖介净小丑小旦〕闻兄苦陷穽。向恩州刺配行。〔生〕为何山寨中就知道。〔净小丑小旦〕先遣戴宗来打探。星夜前来作救兵。〔生〕多谢列位将军。武松杀了雠人。逃命在此了。〔净小丑小旦〕旣如此。就请上山罢。〔生〕且到裏面认两三个恩兄。〔进见介生对净等云〕此位是金眼彪施恩大哥。这是菜园子张靑大哥。母夜叉孙二娘嫂嫂。这裏就是武松的岳母浑家。〔众揖合〕是豪英识豪英。且自高歌结客行。

〔末〕兄弟。你脸上有金印。防护的人马又少。路上怎么行得。〔生〕却怎么好。〔丑〕我有一计。往年店中坏了个头陀。遗下一个铁戒箍。一身衣服。一串人顶骨数珠。两把镔铁戒刀。叔叔不若翦了些头发。装做行者。跟着鲁头领。待王头领小管营和我丈夫扮做道友。做一起行。我与三娘伴着妈妈婶婶。扮做进香的妇人。做一起行。只说往泰山去的。路上必无拦阻了。〔众〕此计最妙。〔末〕旣如此。你与婶婶们先行。我们随后来也。〔生末净小生小丑〕将军不下马。各自奔前程。〔暂下丑〕三娘妈妈婶婶请上马。 

【甘州歌】〔小旦〕元辰丽景。〔老旦旦丑合〕记颂椒行酒。曾乐升平。尘衣风袂。〔老旦旦〕消尽粉妆玉映。钗荆此时同被褐。〔丑小旦〕裙布谁知伏短兵。〔合〕从军去。跨虎行。木兰杨孝敢夸能。须髯辈。巾帼情。人间羞杀丈夫称。〔下生净末小生小丑复上〕 

【前腔】羣雄结伴行。向水村山寨。且安身立命。〔生〕一身英武。落得个毁体残形。〔众〕奸邪血蘸雄剑饱。风雨时时龙一鸣。〔生净〕披缁客。有发僧。平心胜念佛千声。〔末小生小丑〕英雄志。游侠情。都将收拾付担簦。〔下三旦丑复上〕 

【前腔】村妆适体轻。问玉人何事。轻离乡井。为逐鸡乘凤。只索向路途驰骋。〔老旦旦〕愁中日月笼内鸟。身外乾坤波上萍。〔合〕苍山远。班马鸣。春风谁见绮罗情。狐狸语。豺虎争。忍听山鸟自呼名。〔下生末小生净丑复上〕 

【前腔】川原望裏平。渐梁山风物。相将遮映。中原兄弟。当此际正尔含情。〔净〕杯浮野渡龙象拥。〔生〕锡响空山虎豹惊。〔合〕才难展。气益增。逢人取次莫论兵。羞脱网。违避矰。何时麟阁得标名。

【余文】〔众〕报国心天作证。暂时遁迹且偷生。听取金鸡天上声。

〔末小生〕紫陌红尘拂面来。



〔净小丑〕洗天风雨几时开。

〔生〕鳌鱼脱却金钩去。



〔合〕摆尾摇头再不回。 

第三十四出
振旅

【剑器令】〔外扮宋江上〕地煞与天罡。一个个英豪爽朗。几年间逆天啸聚。甚时身显名扬。

俺宋江本是郓城小吏。文面罪人。自从亡命上山。赖众兄弟同心协力。近日又得了武都头。山寨中十分兴旺。俺虽则啸聚在此。日夜指望招安。要与国家出力。闻杨戬童贯诸人。欺蔽多端。猜忌太甚。每每要与俺山寨中做头敌。不免唤众兄弟出来。把兵马操练一番。众兄弟们那裏。〔生上〕三尺龙泉万卷书。〔小生上〕皇天生我意何如。〔净上〕山东宰相山西将。〔小旦上〕男丈夫兮女丈夫。〔众〕大哥呼唤。上前参见则个。〔见介外〕众兄弟。近闻奸臣们要起兵与俺交战。趁此新春无事。操练一番。〔众〕大哥言之有理。小校们那裏。〔二丑执旗上〕昼刻分营早。春旗簇队齐。小校磕头。〔外〕起来。听我分付。 

【八声甘州】皇恩祝网。〔众〕论吾曹怎敢。做怒臂螳螂。只为微衷不谅。断送得鼠窜獐狂。潢池赤子操白刃。只望彤庭降赦章。〔合〕有谁把丹心达上君王。

【前腔】铺张。英雄伎俩。看旌旗日暖。袍袖风香。连营分帐。都是锦衣绣袄儿郞。天晴金甲横空耀。几时得日暮淸笳出塞长。

〔合前外〕众兄弟听令。一丈靑。你可插了黑旗。领着水军。专守山北。〔小旦〕得令。 

【北淸江引】便提兵守营山寨北。胜似男儿辈。分明玄武神。出鎭天枢际。从此后水军增壮矣。

〔下外〕花和尙。你可插了白旗。领着步军专守山右。〔净〕得令。 

【前腔】便提兵去将山右守。谨备西方寇。分明白虎神。挥霍金风骤。从此后步军为诸寨首。

〔下外〕小旋风。你可插了红旗。领着马军。专守山南。〔小生〕得令。 

【前腔】便提兵下营南界也。好把三关列。分明朱雀神。闪烁炎威射。从此后马军无挫折。

〔下外〕武都头。你可插了靑旗。领着标下精兵。兼守山左。〔生〕得令。 

【前腔】领标兵任兼山寨左。好把英风播。似靑龙《初》降神。百类皆摧挫。新出匣太阿光似火。〔下外〕 

【前腔】坐中央把杏黄旗自插。〔二丑合〕忠义盟心大。谋王断国人。困守山林下。何日得稳骑天廐马。〔俱下〕 

第三十五出
廷议

【出队子】〔小旦扮黄门上〕班联丹陛。日日炉香染赐衣。朝无阙事谏书稀。不向靑云羡鸟飞。花覆千官。淑景正迟。

扈圣登黄阁。朝天向紫微。晓随仙仗入。暮惹御香归。自家宋朝中一个黄门官。官裏升殿。不免在此伺候。〔鹧鸪天〕正是绛帻鸡人报晓筹。尙衣方进翠云裘。九天阊阖开宫殿。万国衣冠拜冕旒。仙掌上。日华流。香烟欲傍衮龙浮。朝回染翰裁丹诏。佩声归向凤池头。说话中间。杨太尉早到。〔净〕 

【前腔】身无一技。依日之光宠遇奇。兵权掌握任施为。水泊羣凶敢肆威。曾与相持。偶尔失机。

我杨戬。官居太尉。宠冠百僚。争奈草寇宋江作乱。曾往征剿。〔四望介低云〕被他擒上山去。幸得放归。已自瞒过官裏。今日早朝。再奏讨雄兵十万。扫淸水泊。雪耻扬威。吾之愿也。呀。宿太尉也来了。且听他怎么说。〔外上〕处堂燕雀贺生成。谁念潢池久弄兵。独使至尊忧社稷。诸君何以答升平。自家太尉宿元景是也。此时早朝时候。随众入朝。呀。杨太尉先已在此了。〔拱手介〕请了。〔净〕请了。宿大人。今日所奏何事。〔外〕为梁山泊宋江等弗靖。〔净〕下官也奏此事。此寇只宜诛剿。不可姑息。〔外〕宋江等怀忠仗义。被赃污罗织。啸聚偷生。及早招安。必得其用。若行征剿。恐贻后悔。不可不可。〔净〕还是诛剿。〔外〕还是招安。〔净〕还是诛剿。〔外〕嗳。杨大人。比似你恁般诛剿呵。 

【北端正好】兀的不辱抺杀武和文。颓败了卿和相。〔净〕我那些儿辱抹了朝廷体面。〔外〕犹兀自傲睨班行。有天在你头直上。俺和你就日难遮障。

〔净〕你敢和我面奏么。〔外〕俺和你去来。〔进介小旦赞礼外净舞蹈介小旦〕官裏道来。二卿所奏何事。〔外俯伏净〕太尉臣杨戬奏。 

【南普天乐】为梁山贼无状。愿诏许驱兵将。〔小旦〕官裏道来。卿前番何不取胜。〔净〕前番去。前番去。避险深藏。一时间阻却腾骧。今若再往。定削平巢穴。归奏明光。

〔净俯伏小旦〕官裏道来。宿元景何独无言。 

【北滚绣球】〔外〕则愿赦微臣万死刑。尽敎臣画短长。省了些覆军杀将。救了些困邑危邦。〔小旦〕那宋江等罪犯可赦么。〔净起介〕他们罪恶滔天。岂可轻赦。〔又俯伏介小旦〕宿元景怎么道来。〔外〕本怀忠仗义人。生逼他走四方。权守着绿林靑嶂。远盼着紫诰金章。愿吾主当机独决盈庭议。休要筑室纷纭在道傍。仔细参详。

〔小旦〕官裏道来。二臣退午门外。自有处分。〔外净〕万岁。〔退介小旦〕暂离天仗去。还捧玉音来。〔下净〕老宿。 

【南玉芙蓉】你牢将舌剑藏。莫把兵锋挡。享皇家爵禄。敢避戎行。莫不是潜图不轨怀观望。〔外〕倒说我潜图不轨。不知谁的是。谁的不是。〔净〕直恁无端惹祸殃。你晓得立仗马的故事么。看立仗一坞时便不祥。那其间怎能终始侍君王。

【北倘秀才】〔外〕你待将漫天下网。谁许你呼朋聚党。你待学林甫当年把言路妨。〔净〕你就是主招安的李逢吉。倒说我是李林甫。〔外〕你只好齐云称社伙。却想蔽日擅朝堂。怎怪得傍人论讲。

〔小旦内云〕圣旨下。〔小旦扮黄门正旦老旦扮宫人持节小丑末扮内臣同上〕 

【南山桃红】看离照当空朗。扫却了浮云障。日边听取金鸡唱。山中脱尽羣龙网。片言悟主眞贤相。抵多少鸣凤在朝阳。

〔小旦〕官裏道来。〔外净跪小旦〕准宿元景所奏。着中书省写诏书一道。命殿前太尉陈元善。賷往梁山泊。招安宋江等诸人。其有名头领。都赐冠服。杨戬曾被宋江生擒。挟雠妄奏。念系旧臣。姑容改过。谢恩。〔外净〕万岁万岁万万岁。〔末三旦小丑〕舍人退食收封事。宫女开函近御筵。〔先下外净起身退介净〕老宿。那宋江等有何好处。你主张招安他。 

【北醉太平】〔外〕他一个个衔寃受枉。义勇忠良。则待削除邪佞整纲常。更才雄志广。〔净〕他的志要怎么。〔外〕要把婺州方腊都驱荡。北方田虎游魂丧。淮西王庆卷旗降。把辽兵绝响。

【南尾声】〔净背介〕你便把明鎗躱。难将暗箭防。〔转身介〕免得我戎机鞅掌。〔外净〕看兵气销为日月光。

〔外〕兵喜殷王解网罗。



天齐圣寿更须过。

〔先下〕〔净〕酒逢知己千杯少。



〔合〕话不投机半句多。 

第三十六出
恩荣

〔末上〕靑袍多少误儒生。争似戎衣定太平。天子非常赐颜色。预开麟阁待勋名。自家菜园子张靑便是。昨蒙大哥将令。今日大大的摆一个喜筵。早已完备了。〔西江月〕正是锦帐屏开孔雀。华堂褥隐芙蓉。休言炮凤与烹龙。满座玉壶银瓮。夫妇团圆偕老。弟兄荣贵无穷。君恩浩荡比苍穹。图报好凭忠勇。道犹未了。大哥与众兄弟早到。〔生外与小生柴进各冠带同净和尙上〕 

【窣地锦裆】春风得志是男儿。一领宫袍酒一巵。何须金榜挂名时。花烛非同儿女私。

〔末与众俱相见介外〕众兄弟在此。今日黄道吉日。受国家招安赦书。就教兄弟武都头夫妻完聚。且喜天使陈太尉。昨日先送冠服来了。兄弟们。曾往山下唤得掌礼人么。〔末〕唤来了。〔小丑扮掌礼人上〕用不着孔周礼乐。胡作成秦晋欢娱。〔磕头介外〕快请新人。〔小丑〕理会得。伏以〔西江月〕娘子曾居尼寺。新郞先做头陀。今宵欢会被儿窝。好似僧尼同卧。〔末〕咄。拣好的说。〔小丑〕场上名为正旦。人间只叫贼婆。武家有个做私窠。好把门风改过。〔末打小丑下〕 

【南粉蝶儿】〔旦上〕彩扇频遮。羞面几番难忍。〔老旦上〕看门闾喜气氤氲〔丑孙二娘上〕到今朝成吉礼。交情方尽。〔合〕但愿永团圆共享太平福分。

〔净〕待我做掌礼罢。〔丑〕你是出家人。不吉利。还是我做。〔净摸头介〕我倒忘了。阿弥陀佛。〔丑唱新人交拜又拜老旦介又与宋江众人对拜介外〕小校们。看酒过来。〔生递酒与老旦与外介生〕 

【山花子】向来身世眞堪哂。似飘蓬逐浪无根。〔对外介〕仗仁兄脱迹远奔。〔对净末小生〕赖羣雄骨肉俱存。〔合〕荷皇恩。把前非鼎新。男儿志欲酬圣恩。区区首功不自云。直扫燕然万里无尘。

【前腔】〔外小生净末〕英雄得志如鹰隼。〔众〕秋风裏健翮摩云。困重亨扶持有神。从今敢爱吾身。〔合前〕 

【前腔】〔老旦〕双玉种成。却喜门楣振。〔丑〕休嗟涉历艰辛。〔旦〕幸萱花冰霜再春。〔生背介〕猛思量夜壑萱椿。

〔合前小丑上〕花迎喜气皆知笑。鸟识欢情亦解歌。王英禀知主帅。陈太师到了。〔外〕快排香案。〔老旦旦暂下小旦扮太尉上〕 

【前腔】螭头近臣。跋涉传恩信。皆因报国忠君。〔众排班跪介〕念山泽逆天罪臣。喜恩波润及枯鳞。

〔小旦喝俯伏兴拜介众拜介合前小旦〕中书省传奉勑旨。近闻宋江武松等。犯罪皆非本怀。其情实为可悯。况归顺之心久矣。且报效之志凛然。今遣殿前太尉陈元善□诏至梁山水泊。将宋江大小人员。倂家属尽行赦免。照数给与金银牌记。红绿宫锦。及冠带等项。赦书到日。早早归降。必当重用。钦哉谢恩。〔众〕万岁万岁万万岁。〔小旦对众辞介〕下官吿别了。〔外〕太尉途中劳顿。少息片时。〔小旦〕多谢了。王者今无战。书生已勒名。〔众〕壮夫偏感泣。恩诏更威灵。〔小旦下旦老旦复上众合〕 

【太和佛】此去同扶黄屋尊。丹心泣鬼神。断金怀宝身许画麒麟。万古羡雷陈。念当初帝阙难瞻觐。谁想逢时遇主。寃抑已都伸。犹喜得骈蕃锡与恩不靳。直待掌元戎金印。羞杀那袖手空谈正乾坤。

【红绣鞋】今宵银烛金樽。金樽。明朝马足车轮。车轮。把关隘除。寨基垦。旗帜改。战袍新。从此后是王臣。从此后是王臣。

【意不尽】人生忠孝和贞信。圣世还须不弃人。巵言似假。千秋万载垂正论。

世情眞假尽经过。



傀儡场中面目多。

忠义事存忠义传。



太平人唱太平歌。 

义侠记终 
