《六十种曲 蕉帕记》

（明）单本 着

（明）毛晋 辑


蕉帕记

（明）单本 着 

绣刻演剧十本

第五套

锦笺
蕉帕
紫箫
水浒
玉玦
灌园
种玉
双烈
狮吼
义侠 

绣刻蕉帕记定本 

●蕉帕记目录 

第一出
开场 

第二出
寻春 

第三出
下湖 

第四出
幻形 

第五出
询医 

第六出
赠帕 

第七出
解谜 

第八出
采眞 

第九出
闹钗 

第十出
倩媒 

第十一出
议婚 

第十二出
行赂 

第十三出
窃珠 

第十四出
付珠 

第十五出
备聘 

第十六出
覵婚 

第十七出
闹婚 

第十八出
赴任 

第十九出
超悟 

第二十出
脱化 

第二十一出
闹题 

第二十二出
防险 

第二十三出
叩仙 

第二十四出
造逆 

第二十五出
演法 

第二十六出
闹闱 

第二十七出
打围 

第二十八出
报捷 

第二十九出
陷差 

第三十出
分别 

第三十一出
巡警 

第三十二出
祈雪 

第三十三出
捣巢 

第三十四出
相逢 

第三十五出
提因 

第三十六出
揭果 

第一出
开场

【满庭芳】〔末上〕净洗铅华。单塡本色。从来曲有他肠。作诗容易。此道久荒唐。屈指当今海内。论词手几个周郞。笑他行。非伤绮语。便落腐儒乡。

不才嗟落魄。胸中无字。一味疎狂。但酒间花畔。长听商量。也学邯郸脚步。胡诌弄几曲登场。知音客。休言鲍老。不会舞郞当。〔问答照常〕 

假弱妹芭蕉叶变成罗帕。



眞小姐荼■〈艹縻〉架闹起金钗。

俊龙生讨便宜助登云路。



老洞宾显神通引上仙阶。 

第二出
寻春

【恋芳春】〔生儒服上〕学富三余。才雄七步。休夸绣虎雕龙。那値时危国破。怎发付梗迹萍踪。〔叹介〕回首尘埋丘垄。更玉冷蒹葭如梦。惊春仲。浪暖雷门。笑看一跃云从。

〔鹧鸪天〕风木萧萧无限情。少年书剑苦飘零。楚廷空抱连城泣。蜀道谁怜伏枥鸣。嗟未遇。恨无成。且藏头角困沧溟。他时若遂凌云志。不许终军独请缨。小生龙骧。字化之。东吴人也。先君授河北参军。母亲姚氏。封桐乡县君。小生不幸父母早丧。喜得父僚胡招讨抚养到今。正是仳离孤影。孟浪微踪。玉树琳琅。谩道淸时物采。金茎沆瀣。从夸经世文章。方今国运式微。胡尘云扰。意欲上书阙下。少展才猷。奈値乘舆播迁。未可造次。嗳。又道天付我才终有用。人生际遇几时来。向与胡公子作伴读书。只是此人顽劣多端。熏莸少合。胡公有女。名曰弱妹。天姿俊雅。性质聪明。貌堪闭月羞花。巧擅描鸾刺凤。小生欲缔秦晋之盟。奈无冰月之便。故此逡巡。未遂所愿。这也不在话下。近随胡公扈驾来到临安。向有故知白君家居在此。订约今日同去寻春。连日被胡兄搅扰。颇不耐烦。不免瞒着他前去则个。龙兴那裏。〔丑上〕客至鹦歌闹。门开燕子忙。正呼添砚水。又唤整衣裳。相公有甚分付。〔生换衣巾介〕今日我去探白相公。若是胡公子来问。对门上人说。只说到天竺烧香去了。〔丑〕相公难道不晓得胡公子的心性。莫说是天竺。你在天上。他也要来寻着你哩。〔生〕你莫管。只是这等分付便了。锁了书房。随后便来。〔丑向内分付介下生行介〕果然好一座临安城也。 

【懒画眉】〔生〕凤城佳气郁葱茏。风景依稀罨画中。白兄呵。家临流水小桥东。又早到湖边也。听几派笙歌送。渺渺湖山袅袅风。

小生倒在此闲行。不知胡小姐此时做些什么来。 

【前腔】想玉人此际在房栊。闲纴金针并女红。残绒嚼唾碧窗红。奈没个萧郞共。怕绣到双鸳指节慵。

万顷湖波一镜中。



南高峯对北高峯。

三春杨柳枝枝绿。



二月桃花朵朵红。 

第三出
下湖

〔净衣巾上〕小子名唤胡连。作事从来倒顚。面上有些墨气。肚裏白得周全。肋梢从幼空缺。黑心占了半边。读书牵鬼上剑。飮酒车水灌田。作文只是七股。吟诗偏爱八言。不记诗云子曰。略晓掷色猜拳。好笑生时运蹇。妻宫尙欠团圆。父亲官拜招讨。辕门现握兵权。一个风流公子。空房夜夜孤眠。克得军粮几贯。只好准作嫖钱。昨夜吴山顶上。宿了张家阿莲。谁想今朝失晓。起来红日中天。不见书房同伴。两脚找得皮穿。〔笑介〕自家是都招讨胡爷公子。早晨表子家回来。不见了伴读龙化之。他一定骗了我。到西湖耍子去了。却也有个缘故。我一向有些悭吝。只要吃别人的东道。自己不肯打破半个铜钱。所以他不肯携带着我。我小胡是个乖人。难道眞被他骗了不成。只从这涌金门好歹追他上去。正是从君走到焰摩天。脚下腾云须赶上。〔下〕 

【鹊桥仙】〔小牛衣巾上〕良辰难遇。胜游多暇。爱杀西湖辐画。朝来约友看桃花。且舣棹绿杨之下。

小生白元钧。钱塘人氏。向与龙化之为八拜之交。时下春色暄姸。湖上游人正盛。久欲邀他散心片时。昨有个字来订约。今日过访。已曾备下酒船相待。此时还不见到。且教湖船泊在柳洲亭下伺候。 

【前腔头】〔生丑上〕平波放艇。大堤驰马。日日酣歌休咤。

〔见介小生〕小弟闻龙兄下顾。备一小船。欲同到湖上一游。在此相候久了。〔生〕怎么好扰白兄。旣有盛情。敢不敬领。〔小生〕胡兄怎么不同来走走。〔生〕此兄嫖兴甚高。今日还不曾回家哩。〔小生〕这样等他不得了。龙兴叫船过来。我们开了去罢。〔丑应叫船外扮船家上〕年年活计春三月。日日生涯水一湖。请相公下船。〔做下船介〕 

【前腔尾】〔净急走上〕船头画鼓缓些挝。难道我小胡干罢。

〔叫介〕白兄慢开船。小弟来迟。有罪了。〔小生〕龙兴。快请胡大爷下船。〔丑〕大爷早来些便好。刚抽了跳子。〔净〕我是嫖空的。身子轻。只把手来接着。待我跳上来罢。〔跳上船介〕请了。舟中不作揖罢。龙兄。你怎么撇了小弟。自家来了。〔生〕恐怕胡兄回迟。故此先来。不想白兄却备下酒船在此。〔净对小生拱手介〕多谢了。且住。今日胜游。怎么没个红裙侑酒。早知道。待小弟带了敝表来便好。〔丑〕大爷嫖的是吴山上的歪货。倒不来也罢。〔净〕这狗才。我胡大爷一向在上八街。银锭巷。七宝巷。沙皮巷。专嫖有名的姐姐。怎么说个吴山上。〔丑〕只见前日在梓树下。独扇门裏。做鹭鹚一般。伸着颈子。看得四下没人。一钻就进去。〔净作愧介〕唗。胡说。快开船。快开船。〔小生〕径开到湖心亭去。〔外〕晓得。〔开船介〕 

【羽调排歌】〔生〕金碧山峦。丹靑水涯。西湖自古繁华。一桡新水涨蒹葭。望裏银塘处处槎。〔合〕屛光丽。镜色佳。桃源何必访仙家。胭脂吐。翡翠芽。怪来移得锦江花。

〔丑〕到湖心亭了。请列位相公上去。〔上介生小生〕好一座华丽亭子。〔丑〕这是内裏公公新盖造的。〔净〕啧。只亏了这个知趣的公公。〔中净末扮乞儿一弄蛇一弄猴子作教化上各弄介〕 

【北寄生草】〔中净末〕笑富贵空中电。算功名镜裏花。一宵露水苏台嫁。一番黑漆凌烟画。一场春梦乌江霸。看腰金衣紫是何人。〔中净〕只好笼中諕得蛇儿怕〔末〕只好筵前諕得猴儿怕。

〔叫介〕爷赏酒。〔生小生〕倒是警世的话儿。功名富贵。眞是一场春梦。〔净〕然也。然也。赏他酒去。〔丑应赏酒中净末下介净〕二兄。我每把船放到堤上去。走走倒好。〔生小生〕是如此。〔做到堤介小生〕龙兴。携着酒盒。另叫轿马。到第六桥边伺候。〔丑应介做上堤介净〕龙兴。把盒儿放在堤上。我每席地而坐。飮三杯助助脚力好走。〔丑〕有轿马。〔放盒介〕 

【排歌】〔净〕宛转堤头。葳蕤柳丫。靑靑渐可藏鸦。〔作杭音介〕二兄。你看堤高处阿妈每好不标致。那一个不带假角儿的更妙也。谁家游女鬓■〈毛参〉■〈毛沙〉。两点丁香未破瓜。〔起叫介〕你是舍子人家的大娘姑娘也。〔合〕回娇盼。嘱小娃。红楼西去是奴家。通名误。问姓差。一时羞涩脸边花。

〔中净扮撮弄老旦扮打锣女人持马铃刀弹弓鎗上中净〕列位相公在上。看小的做一会把戏讨赏。〔净〕妙妙。你有什么本事。〔中净带做介〕 

【北寄生草】〔中净〕卖解单身控〔生〕会走马的了。〔中净〕千钧只手拿〔小生〕是有手力的了。〔中净〕呑刀任把靑锋插。〔净〕妙。怕人。〔中净〕抛丸尽着流星打。〔净〕看脑袋。〔中净〕飞鎗直向云端下。〔净〕罢了。坏了眼。〔中净〕有时百尺上竿头。撒身惯使飞鹰怕。

〔净〕掉下来跌折了腰。妙妙。好手段。〔中净〕再耍一会。〔生〕罢了。〔小生〕龙兴。赏他一钱银子去。〔丑赏介中净老旦〕谢相公赏。〔下小生〕我每骑了马。从净慈寺转到昭庆寺。走一遭来。〔丑做带马众做走马到介小生〕这昭庆又壮丽似那净慈。〔生净〕果然。 

【排歌】〔小生〕画栋干云。雕檐截霞。招提此处堪夸。何年金缕赐袈裟。潇洒香台昼不哗。〔合〕松栖鹤。壁绣蜗。红尘不到梵王家。围朱槛。簇绛纱。一庭宝树落天花。

〔贴旦扮货郞持伞挂汗巾香袋扇幷春书春药托盘上〕列位相公买春药春画。〔生〕胡兄替他买些。可为济嫖之具。〔净〕妙妙。你有什么药。 

【北寄生草】〔贴旦〕新做兴阳带。〔净〕好发兴。〔贴旦〕纔干药煑鰕〔净〕是坚大之物。〔贴旦〕苏州春画风流杀。〔众看介生〕这是唐伯虎的笔。〔小生〕这是仇十洲的。〔净〕这是周东村的笔。妙妙。〔贴旦〕景东人事春无价。〔丑偷看介〕呵呀。怕死人。〔净〕狗才看什么。没有你分哩。〔贴旦〕岭南蛤蚧梢儿大。〔净〕蛤蚧寻了两年。再没有眞的。〔贴旦〕相公。这是眞的。〔净〕晓得。我长时犯递拜帖的病。还有甚么久战的药么。〔贴旦〕更有蟾酥一味抺龟头。通宵弄得婆娘怕。

〔净〕这个却一发妙。龙兴。你可带得银子来。替我都买了去。〔丑〕大爷要药去嫖。怎么问龙兴讨银子。〔净〕狗才。你见胡大爷曾带了银包走不曾。〔贴旦〕这样明日买罢。〔下净〕扫兴。〔丑〕轿子在这里伺候了。相公一发到龙井。这样转。那裏有绝好的茶。绝薄的面饼。〔生小生〕就去。〔行介〕 

【排歌】〔丑〕人是高阳。山如永嘉。前面是龙井了。溪流尙有胡麻。一泓靑玉莹无瑕。你看石池内好大鱼。水面朱鳞近可叉。〔合〕伊蒲供。雀舌茶。可人风味属僧家。红莲院。绿柳衙。三生难觅竹林花。

〔净〕怎么叫做红莲院。绿柳衙。〔丑〕这是前面竹林寺月明和尙度柳翠的故事。道犹未了。那调柳翠的来也。〔中净扮月明和尙贴旦扮柳翠外打锣上调介〕 

【北寄生草】〔外〕善恶分明报。皇天定不差。月明和尙慈悲法。红莲妓女缠绵嫁。柳衙小姐腌臜话。想造寃作孽只翻身。重重公案阎罗怕。

〔净〕这柳翠倒好个模样儿。〔生〕胡兄又动火了。〔小生〕也赏他一钱银子去。〔丑赏介外〕谢相公赏。〔中净打问讯贴旦拜谢介下生〕天色已晚。打从这钱塘门进城回去罢。〔净〕今日之游。可谓极乐。只是少个妓者。明日待小弟作东。携了几个贱表。再来走走何如。〔生小生〕多谢。〔丑〕大爷又窑变了。 

【尾声】〔合〕看斜阳西山下。一春差不负红牙。明日重寻苏小家。

此日逢人作胜游。



得风流处且风流。

暖风熏得游人醉。



直把杭州作汴州。 

第四出
幻形

【北点绛唇】〔小旦素袍上〕岁月如流。苏台非旧。羞回首。粉糁胭愁。眼底兴亡又。

【混江龙】精灵不朽。趁着这丹厓翠壁久埋头。与山猿作伴。将野鹿为俦。翦雪披霜号九尾。餐霞吸露历千秋。连宵拜斗魄犹沈。经年炼气丹难就。待借些采战。向何处搜求。

越榭吴宫已作尘。馆娃深处忆前身。眼前只有江山在。不换江山换主人。妾身生前西施是也。只因倾覆吴国。天曹罚做白牝狐。向居洞府。号作霜华大圣。修眞炼形。已经三千余岁。但属阴类。终缺眞阳。必得交媾男精。那时九九丹成。方登正果。向来徧觅多人。皆系凡胎俗骨。无可下手。昨见东吴龙骧。羡他玉貌冰姿。兼有仙风道骨。尙无妻室。一向飘零。现寓胡招讨宅中。日后数该与他小姐有夫妻之分。我今化作小姐。略施小术。漏他几点元阳。脱此躯壳。然后指点前程。先自撮合姻眷。了完这段因果。待我变化本质。改换衣妆着。〔暂下中净扮矮土地上〕世人笑我矮婆娑。好似侏儒与骆驼。谁识胸中荆棘在。自来矮子极心多。小神飞来洞土地是也。生来元是雕靑长汉。做个本境土地。被这些临安人没分晓。把我供养在地上。〔作杭语介〕他说土地阿公。你且在地裏坐坐也。这许多神位佛像。都压在我头上。把我压得驼又驼。矮又矮。做了个养老疾病。上帝见我形容古怪。作事老成。升做都土地。掌这一方香火。今日洞中霜华大圣化身访道。在此送他起程。言之未尽。大圣来也。〔小旦换色衣上〕腹内婴儿已长成。只愁出路不分明。从来厌见生人气。今日番寻闹处行。〔中净跪介〕启大圣。本洞土地候送。〔小旦〕生受了。〔中净〕不敢。〔小旦〕不久就回。不必远送。〔中净〕领法旨。大圣修眞去。矮神归洞中。〔下小旦〕此去神通变化。倒也不难。只是羞人答答。仍旧要做这般勾当。事旣到此。说不得了。只索前去则个。 

【锦缠道】没来由。挈丹炉遶桃花岸头。含笑又含羞。好生生织女倒惹牵牛。见时节溜秋波先将他一勾。不怕他不思量旖旎温柔。没人处把几句好话儿与他一个想头。再抛个打心球。倘龙生熟于采战。反输一帖怎了。〔寻思摇头介〕紧挜把眞阴不漏。待元阳遍体周。纔得个神珠入彀。〔指内笑介〕龙郞龙郞。你不要做了个好看不中吃的。怕伊家吿消乏。替伊愁。

来到胡招讨花园内也。〔看内笑介〕倒也来得凑巧。正遇他家赏花。弱妹必定到此。再学他些声音体态。好去勾引龙生。你看这太湖石畔。聊可藏形。正是片石孤峯窥色相。无如此地学长生。〔下〕 

【西地锦】〔外品服上〕金印谁言如斗。勤王不为封侯。〔老旦夫人上〕眼前儿女娇还幼。镜中白发添愁。

【前腔】〔正旦弱妹中净随上〕妆罢脂香在手。行来羞蹴双钩。〔净上〕赏花须在开时候。直敎烂醉方休。

〔见介净〕爹爹奶奶拜揖。〔旦〕爹爹妈妈万福。〔外老〕孩儿女孩儿到来。〔中净〕小英叩头。〔外老〕起来。〔外〕二帝穹庐外。孤臣日月边。〔老〕异乡风景别。故国梦魂牵。〔旦〕迟暮椿萱景。芳菲儿女年。〔净〕不须频叹息。万事总由天。〔外〕下官胡章。襄阳人氏。夫人诸氏。孩儿胡连。小女弱妹。至亲四口。下官叨举孝廉。累升都招讨使。争奈二帝蒙尘。国家多难。故此扈驾来都。又经数载。孩儿性禀顽劣。方当弱冠。弱妹天生贞静。亦已及笄。俱未婚嫁。长自萦心。有个同僚亡友龙君之子龙骧。他父母殉国。骨肉无依。留在衙中。与孩儿伴读。喜他学业已成。功名可待。夫人。这几日孩儿做些什么勾当。〔净〕正是。孩儿见爹爹眉头不展。面带忧容。特备个酒筵。请爹爹同母亲到小花园内赏一赏海棠。消遣闷怀。爹爹领了在下的薄意如何。〔外〕孩儿。太上皇帝渊圣皇帝都在沙漠中受苦。我和你那有这样心肠。赏花飮酒。〔老〕相公。孩儿向来顽劣。今日这个意思。倒不要孤负了他。〔旦〕爹爹高年忧国。正恐不禁。便消遣片时。爱身倒就是爱国。请依着哥哥。走一遭来。〔外〕夫人。女孩儿说话倒也中听。〔老〕正是呢。〔净〕难道偏我不中听。爹爹只要杀那达子何难。写个本与皇帝老官。把孩儿做个挂印总兵。那时轮刀动斧。杀他片甲不回。把两个陈年皇帝夺将转来。明年赏海棠时节。一发请来坐坐。有何难哉。〔外老〕怎么了。一口胡柴。〔净〕孩儿胡连。不叫胡柴。〔外〕旣有酒肴。怎么不请龙生。〔老〕今日是家宴。女孩儿在此。不当稳便。明日待孩儿请他来看海棠。这还纔是。〔外〕夫人言之有理。〔净〕如今请爹爹到花园中飮酒行令。掷色猜拳。请请请。〔众行介外〕一年好景莫教过。〔老〕百岁人生能几何。〔旦〕今日花前频劝飮。〔净〕一家安乐値钱多。〔做到介外〕夫人。这花果然开得齐整。将酒过来。〔净旦送酒介〕 

【画眉序】〔外〕小苑胜瀛洲。一种天然俨如绣。似胭脂带雪。争晃双眸。喜着他几簇繁英。羞对我一双白首。〔合〕宴开正値春风暖。何须舞袖歌喉。

【前腔】〔老〕老去鬓生秋。恰遇花朝喜还又。看奇葩逞尽。一段娇柔。露凝如斜嵌珍珠。雨过似乱抛红豆。〔合前〕 

【前腔】〔旦〕针线百忙收。来侍高堂遣淸昼。奈芳心一点。不在园头。只自解刺凤挑鸾。决不学拈花穿柳。〔合前〕 

【前腔】〔净〕年少好嬉游。玩赏名花酌春酒。羡婷婷袅袅。别样风流。酒酣来笑剔银灯。花睡去醉扶红袖。

〔合前净〕添换卓盒。摆在荼■〈艹縻〉架下。请去再飮几杯。〔外〕明日是隆佑太后圣诞。五鼓入朝拜贺。不宜久坐。收拾去罢。〔老〕元来如此。小英快收拾去。〔中净应收下小旦暗上窥旦介〕 

【归朝犯】〔合〕收拾去。收拾去宝斝玉瓯喜骨肉暂时聚首。催趱上。催趱上雕鞍紫骝。这回少不得向枫宸趋候。想人生不必轻眉皱。眼前聚散能知否。可惜春光推出画楼。

锦树逢春一片红。



且凭巵酒祝东风。

年年岁岁花相似。



岁岁年年人不同。

〔下〕〔小旦吊场介〕你看小姐果然生得齐齐整整。袅袅婷婷。莫说龙生想着他。我见了他也动火起来。 

【尾双声】可人种种天生就。怪不得偷香韩寿。阿呀。断送我欲火烧腮说也羞。龙郞。龙郞。恁你推敲我也决不丢。

我如今显个神通。把老夫人弄个顚倒病儿。龙生必进问安。那时乘机撩个想头。看他怎生布摆。正是计就月中擒玉兔。谋成日裏捉金乌。〔下〕 

第五出
询医

【字字双】〔净上〕萱亲一旦犯时灾。■〈兀监〉■〈兀介〉。丫鬟唤醒倒穿鞋。要快。梦中表子霎分开。兴败。乌龟就好上门来。讨债。

刚纔睡去。梦见与表子吃醋捻酸。好不有趣。被这此丫头叫我起来。他说夫人赏花回来。一时头疼发热。爹爹又不在家。妹子教我请个太医下药。不免叫龙兴同去。龙兴。龙兴。 

【前腔】〔丑上〕昨宵串戏上高台。无赛。搽脂抹粉恁恢谐。不惫。嘴边胡子长出来。改外。这翻有纸没人揩。白带。

〔净〕狗才。你又不是妇人。怎么有白带。〔丑〕却又来。你又不是个妇人。你半夜三更。打门敲户。寻我贵干。〔净〕你随我去请个太医来。〔丑〕我的痔疮又好了。要那太医何用。〔净〕呸。奶奶暴疾。故此去请太医。〔丑〕咳。奶奶暴疾。是相思病发动了。请个内科先生方好哩。〔净〕唗。胡说。我家奶奶呵。 

【大迓鼓】年衰。身似柴。忽然病染其实难捱。一时那讨三年艾。劬劳未报苦哀哀。扁鹊仓公寻他不来。

【前腔】〔丑〕休呆。呆打孩。夫人病势不必伤怀。龙兴管你无妨害。杭城医士满街抬。白脸三分包他就来。

龙兴认得前日医皇帝奶奶的陈医官。他倒正是内科。请了他罢。〔净〕就请他来。候老爷出朝。一会子商量下药便了。〔丑〕晓得。 

一病感慈亲。



寻医受苦辛。

药医不死病。



佛度有缘人。 

第六出
赠帕

〔小旦上〕琐窗春尽新蕉长。绣榻人闲彩线长。我略施小术。胡夫人已患病在床。小姐日夜侍奉汤药。龙生必进问安。我就化作小姐。把窗前芭蕉叶儿变成罗帕。〔摘叶吹气介〕题一首诗。〔题诗介〕做个钩儿。将机就计。却不是好。看我这般打扮起来。那里是眞是假。 

【桂枝香】风裳轻袅。云冠低小。〔拂鬓介〕这些亸鬓金珠。尽是沿阶花草。假千金女身。假千金女身。做个娉婷翘俏。待等那人来到。这桃夭。不用双红帕。全凭片绿蕉。

言之未尽。龙生来也。且闭了门候他则个。〔候介〕 

【前腔】〔生上〕书窗迎晓。炉烟还袅。刚纔胡兄来叫小厮去请太医。恰好纸帐春浓。惊破巫山梦遶。夫人昨晚赏花。怎么就病起来。想昨宵暮归。想昨宵暮归。风寒侵扰。怕药石难效。咳。那太医怎么晓得病根苗。若要灾星退。须将快壻招。

来到此间。过了中堂。那壁厢正是弱妹小姐的卧房。我如今故意做错走路头。撞将进去。看道怎么。呀。门儿闭上在此。我且拚个脸红。凭他抢白一场。扣他几下。〔扣门介〕开门。开门。〔小旦〕是那个。〔生〕是我。〔小旦开门见介〕呀。我只道哥哥请医回来。元来是龙兄。为何到此。〔生〕小生闻知夫人有恙。特来问安。不想误扣了小姐的门儿。望乞恕罪。〔揖介小旦〕母亲卧房。你岂不知。自古道男女授受不亲。你此来非出无心。我就去母亲跟前说个明白。看你怎生发付。〔生〕小姐不要发恼。小生天涯孤客。骨肉无依。幸蒙伯父母相留。今日偶因错走。便涉嫌疑。小姐必欲闻之堂上。使小生置身何地。望乞海涵。饶过这次。〔揖介小旦〕一定要说。〔生〕咳。旣然如此。小生就此吿别去了。〔小旦〕你往那里去。〔生〕心旣不明。身难久住。天长地阔。何所不容。只是于伯父母处不能一别。于心缺然。〔小旦〕呀。龙兄。你元来是个眞诚君子。你倒无心。我却有意。你在我家五六年来。人非木石。焉得无情。今日母亲在病。爹爹又不在家。我有几句话儿。一发对你说了。〔生〕小姐有话。请快说些。 

【丫叉豆叶】〔小旦〕万种幽情。万种幽情。千般梦想。恨不得话个通宵。缘悭分薄。那乌鹊怎便肯塡桥。〔生〕多感小姐这般用心。小生无恩可报。〔小旦〕你旣不弃小妹。何不央个媒人。向爹爹跟前求我为婚。那时天天怜念。百岁和谐。岂不是好。〔生〕久有此心。敢不从命。〔小旦〕你若射雀屛手段果高。坦东床规模恰好。稳稳的红丝系足。怕不坚牢。〔生揖天介〕老天。好敎这遭。花烛夜搂你在腿儿上坐了。把脸儿衬着。热亲亲慢下推敲。

〔内喝道介小旦〕呀。是我爹爹回了。你妹子有罗帕一方。你可收着。帕上有诗一首。你慢慢去看。你妹子别了。桃花乍见刘郞面。枫叶焉知韩氏心。〔下生〕我若出去。倒惹他疑。不如站在西边廊下。自有道理回他。〔立边介〕 

【入赚】〔外净丑小生扮医官上〕策马连镳一片心旌蓦地摇。〔外〕家庭到。叫小厮。〔丑应介外〕前来替我解金貂。〔丑替外脱衣介外〕小厮。〔丑应介外〕整佳肴。我儿。〔净应介外〕忙开东馆延师好。龙兴。你一壁厢快取金钱待我问六爻。〔小生〕老先生须知道。晚生呵。诸般病症吾皆妙。敢来轻造。敢来轻造。

〔外〕请足下少坐。学生就来奉迎。〔小生别介丑引下外净进见生介外〕呀。龙生为何站在此处。〔生〕小侄闻知老姆贵恙。进来问安。在此等候。〔外〕多累了。〔生〕不敢。〔外〕敢烦贤侄到东厅陪陈医官少坐。卽来相请。〔生〕领命。〔下外〕孩儿。你同妹子小英扶母亲出后堂来。〔净应进介同旦中净扶老旦上〕 

【忆秦娥】〔老〕灾星照。陡然一病眞难料。眞难料。眼如蝇扑。耳同蝉噪。〔众〕还须忍耐休焦躁。多管花园落夜风寒暴。〔外净〕风寒暴。只隔今朝昨晚。瘦减容颜多少。

〔众扶老旦坐介外〕夫人。太医请到了。替你诊脉下药。〔老〕生受相公。〔净〕爹爹。你要放正经。医人不是好惹的。〔指老介〕此位是什么人。〔外〕蠢才。是你母亲。却怎么说。〔净〕可知道旣是在下的母亲。却是你的尊正。终不然教那医人揑手揑脚。摸上摸下。成什么规矩。〔外旦〕依你怎么样说。〔净〕母亲的病。又不是胎前产后。吐血中风。不过是花园裏受些风寒。待孩儿对那医人说。是这等这等那等那等。下两帖柴胡半夏的药。怕他不好。〔外〕这到有理。〔净〕如何。〔外〕可将礼仪一封。先送陈医官。就将病体委曲与他一说。要他留药二剂。说我改日面谢。〔净〕晓得。〔下外〕夫人。你身上却怎么样。 

【黄莺儿】〔老〕一病苦煎熬。火炎炎铄上焦。〔外旦〕敢是那里疼么。〔老〕不禁痛在头和脑。〔外〕夜来怎么。〔老〕或时水浇。或时火烧。乍寒乍热心惊跳。〔外旦中净合〕要和调。神安气养。寒热自然消。

【前腔】〔生上〕邂逅得鲛绡。急匆匆未展瞧。且来问个平安耗。〔净持药急上〕不是通经散。定是润肠丸。小英快通报。说龙相公来问安。教小姐回避。〔生见旦丢眼介旦不理介径下生背云〕小姐恐怕哥哥看破。做个冷脸子去了。〔净〕爹爹奶奶。龙兄在此问安。〔外老〕有累了。有累了。〔生〕不敢。〔净〕药在此了。上面写着一个草头。三个一字。两个田字。是什么东西。〔外〕咳。怎么了。难道姜字也不认得。那太医说是什么病。〔净〕说风寒并交。又食痰裹包。〔外〕他用什么样药。〔净〕将木香豆蔻开胸窍。〔生〕那太医药也下得好。〔外〕便是。叫小英把药拿去。教小姐亲自煎好。就扶奶奶进去服药。〔中净持药扶老介合〕愿今宵。刀圭入口。寒热霎时消。

〔扶老先下外〕贤侄。今日多有劳了。〔生〕小侄呵。 

【猫儿坠】通家世讲。不比泛常交。休戚相关情不少。问安应得敢辞劳。〔合〕心焦。愿伯姆康宁福寿弥高。

〔净〕爹爹。母亲有病。孩儿又不耐烦割股。又不耐烦借寿。有个小意思在这里。不知爹爹肯么。〔外〕什么意思。〔净〕替母亲冲一冲喜何如。〔外〕什么冲喜。〔净〕与孩儿娶个媳妇。〔外〕胡说。〔净〕这本奏不准。还有小意思。许本戏愿如何。〔外〕这还使得。 

【前腔】〔净〕新来戏子。定下在明朝。爹爹。孩儿把戏文都拣下了。〔外〕怎么呢。〔净〕不做苏秦做白袍。〔外摇头介〕不然换了洛阳桥。〔外又摇头介〕这等班超。找老将黄忠对舞关刀。

【尾声】〔外生〕你娘亲有病伤怀抱。尙兀自花言啰唣。〔净〕我是戏舞斑衣信口嘲。

这病体谁能取效。



拣戏文讨个圣筊。

乌鸦共喜鹊同行。



吉凶事全然未料。 

第七出
解谜

【番卜算】〔生上〕数载苦嗟呀。一旦谈心话。谆谆耳畔意交加。尽在香罗帕。

着意栽花花不活。等闲插柳柳成阴。小生为弱妹小姐。整整想了数年。今早把几句话儿动他。元来他也钟情于我。就与我罗帕一个。他说有诗一首。倥偬之际。不及展看。且把门儿闭上。待我看他则个。〔出帕看介〕呀。好一个娇滴滴绿罗帕儿。果有诗句在上。〔念诗介〕花散淸香月满轮。园林妆点一时新。晚霞倒映深闺裏。会看帘栊处处春。这怎么解。又不是闺怨。又不是情诗。一定有个意思在裏头。一时想不出来。好闷人也。 

【九转回肠】〔解三酲〕这诗谜敎人惊讶。向何处寻讨根芽。只道分明说出姻缘话。怎说到天上月和晚来霞。适纔与他说话之时。好不亲热。他唇脂一缕香来远。我诗句三思意转差。呸。〔丢帕介〕来丢下。嗳。〔拾帕介〕难丢下。〔三学士〕敢是将咱来戏耍。您做作敎我难揣难拿。〔又念诗介〕呸。是了。是了。他把四个字儿放在句上。约我花园晚会。我那小姐。别人才学藏在肚裏。你的才学放在头上。你从头暗伏三更枣。我倒底明为一木瓜。我今日被你弄得好不耐烦。到手之时。先要骂你几句。〔急三鎗〕待臂窝裏。枕头上。耳根畔。骂你个作怪活寃家。

我想花园正在小姐卧房之后。不能容易进去。怎生是好。且打发龙兴出门。到那里又作计较。龙兴那裏。〔丑上〕刚纔医士去。又是相公呼。有甚分付。〔生〕你去请白相公明日早来一会。〔丑〕今日晚了。明日去罢。〔生〕你就在他家歇了。好要他早来。〔丑〕这些读书人。最要背后寻事。我在那里歇了。倒是主上门买卖了。〔生〕唗。快走。〔丑下生〕小厮去了。只是天色尙早。好生急杀人也。 

【二犯江儿水】魂飞向楚峯巫峡。盼黄昏。数暮鸦。见日沈楼角。月上窗纱。喜孜孜赴阳台。趁落花。小姐倒约定了。只是这些丫头怎么摆脱得他。玉树倚蒹葭。怕打鸳鸯惊睡鸭。小姐。小姐。你是阆苑奇葩。月窟娇娃。我俏心肠把你来爱煞。我龙骧从不曾干这桩买卖惯了。虑着搂时手麻。做时心怕。呸。龙骧。龙骧。〔指自介〕你若见了他。须■〈门外坐内〉拣不得这搭和那搭。

诗谜暗相邀。



佳期在此宵。

若无渔父引。



怎得见波涛。 

第八出
采眞

〔中净小英上〕刚把马子去倒。就把香卓来排。非我不知香臭。只因命裏应该。小姐因夫人有病。今晚要到花园裏烧香保佑。教我先把香卓儿摆下。你看这牡丹亭。药栏。荼■〈艹縻〉架。木香棚。太湖石。金鱼池。好不齐整。我小英原是个船帮中的女儿。被那短命的拐来卖做个丫头。记得小时会唱吴歌。从到胡家。怕生疏了。园中没人。不免见景生情。信口诌一个儿如何。列位。唱得不像。你们不要笑。 

【吴歌】我里今夜小阿姐好像莺莺出烧香。身边有我里介一个小红娘。若再有介会跳墙个张生来孛相。大家里昆腔昆板做介一只北西厢。

香卓儿摆下了。不免去请小姐出来。正是待等月明金篆袅。定教风送玉人来。〔下〕 

【步步娇】〔小旦上〕梦蝶寻花魂消瘦。缥缈天台岫。胡麻出渡头。赚个刘郞。此处寻偶。今宵云雨两悠悠。那刘郞难解仙姬彀。

仙娥冉冉下天台。引得刘郞入洞来。花影上墙人未到。徘徊踏损一阶苔。早间罗帕题诗。投与那生。料他猜着哑谜。巴不到晚。争奈今夜眞正小姐又来此处烧香。必须弄个通天手段。使他眞假难辩。说话中间。龙生已在墙外。不免将花园门开了。等他进来。〔做开门立边候介〕 

【前腔】〔生上〕解得藏头诗一首。端的无差谬。待我隔墙一望。可有些影响儿么。见灯光闪画楼。试问亲亲。果就来否。我那小姐。你此来呵。似织女会牵牛。我牛郞先到天河口。

呀。怎么花园门儿早已开在此间。我那小姐好不知趣哩。待我一径进去。看道怎么。〔见介小旦〕呀。龙兄。你为何夤夜到此。〔生〕你诗中把花园晚会四字打头。这般哑谜。难道猜你不着。〔小旦〕帕上之诗。实出无心。〔生〕这般说话。是眞是假。〔小旦〕痴人。世间事有眞的就有假的了。〔生〕你你说将起来。你是假的。〔小旦〕假的倒强似眞的。〔生〕混话。〔小旦〕你旣然到此。且闪在芭蕉树下。待我烧香保佑母亲过了。我还进去安顿了丫头。再来与你讲话。〔生〕你进去定用眞个出来。〔小旦〕眞的去了。假的定来。〔生〕又是混话。〔小旦〕你过去罢。有件要紧事分付你。停会小英随我出来。你若一些儿响动。不是耍处。〔生〕这个晓得。不须分付。〔小旦〕是了。一时做出眞和假。假假眞眞辩不眞。〔下内咳嗽介生〕呀。小英持了灯。果然引着小姐来也。且闪在一边。看他怎生保佑。〔暗吊介〕 

【前腔】〔中净持灯引旦上〕不幸娘亲遭掣肘。瞥染风寒骤。呻吟不自休。水米慵沾那辩昏昼。无可解奴忧。焚香只拜星和斗。

重重花月映楼台。金屋朱扉锁不开。却为高堂生疾病。夜深私出绣房来。妾身因母亲有病。无可为计。来此焚香祈祷。小英点起香来。〔中净〕小姐。香便有了。待取火来。〔旦〕蠢丫头。这灯不是火么。〔中净笑介〕正是。早知灯是火。饭熟已多时。〔点香介小旦暗上介〕小姐在此拈香。待我取了他的金凤钗。别有个道理。〔暗吊介旦跪拈香介〕天地神明。奴家弱妹。因母亲有病。愿减自己阳寿。增我母亲遐龄一纪。 

【山桃红】向花阴深处再拜祈求。为母氏罹灾咎。医药不投。惨可可心儿陡。〔悲介〕阿也。我那娘也。扑簌簌泪儿流。只得出深闺。爇名香。乞取神天佑也。教我一捻裙钗难措手。愿减奴身寿。增他白头。稽首虚空无限愁。

〔叩头介小旦拔钗暗闪下中净〕小姐。你看残灯黯淡。寒露凄淸。夜已深了。请进去罢。〔旦〕正是。怕夫人醒来。知道不便。一点孝心天自鉴。两行珠泪母难知。〔同中净下生丢眼介旦中净径下生〕呀。小姐为那丫头在身边。一径去了。倘或不得出来。怎么了。〔望介〕远远望见小姐独自转来了。眞个是天仙降临也。〔小旦上〕夜悬明镜靑天上。人约黄昏绿树边。〔见介〕呀。龙生。夜半三更。怎么还在这里。〔生〕正经话儿不曾讲得一句。怎么说这样懈话。〔小旦〕今晚迟了。明日讲罢。〔生〕小姐。你再想一想。〔小旦〕没有什么想得。〔生〕早间的事儿。〔小旦〕没有什么事儿。 

【下山虎】〔生〕你诗题罗帕。我参透原由。巴不到黄昏后打落日头。看你这般做作起来。说晚会花园。都是些胡诌乱诌。到这地位。也由不得你了。只是搀着你走。〔生搀介小旦立住介小旦〕你搀我到那里去。〔生〕到西边空房子裏去。〔小旦〕去做些什么。〔生〕我的娘。也要把往日相思今日勾。〔小旦〕阿也。我不去。〔生扯小旦袖介〕决不放衫儿袖。〔小旦〕羞人答答。怎么要干这样事。〔生〕做夫妻怕甚么羞。〔小旦〕龙郞。从便从了。只是六礼未成。千金易掷。他日使有白头之叹。把我置身何地。〔生扯袖跪天介〕老天。我龙骧若不得弱妹为妻。以死为期。决不另娶。〔小旦〕听热语。难消受。罢罢。落他的软兜。〔扶生起介〕龙郞。你肯疼着我么。〔生〕我那小姐。敢不疼你。〔小旦〕咦。你眞个疼我。〔向生耳边啧啧二字不可唱出以舌抵牙啧之〕我是朶啧啧鲜花你须慢慢揉。

〔生抱小旦颈介〕小姐何劳分付。汉家自有制度。〔抱下〕 

【蛮牌令】〔中净持灯上〕春梦正悠悠。夜露恰飕飕。〔内打四更介〕城头交四鼓。唤我下重楼。小姐刚纔烧香。掉了凤钗。不要说是凤钗。便是凤毛也寻不出来。一对凤钗失偶。独自个随路追求。沿阶觅。遍地搜。把灯儿提着。走尽园头。〔下〕 

【一江风】〔小旦上〕乍绸缪。大宝刚归手。遍体如珠走。打泥丸一粒深藏。万丈毫光透。凭将造化偷。凭将造化偷。眞铅还自留。霎时喜得神丹就。

亏我千方百计。漏得一点眞元。龙郞。龙郞。我的事藉你成了。只是你的事还须仗我。时下完你姻眷。随后了你功名。教那小姐将错就错。我也做个知恩报恩。他如今倦了。齁齁睡着。不免叫他醒来。打发他回到书房去罢。〔向内叫介〕龙郞。龙郞。〔生披衣上介〕 

【前腔】滞双眸。似醉非关酒。〔伸腰介〕好倦。好倦。强把精神抖。小姐。你为何先起来了。〔小旦〕见夜将阑送你到书房。好去高堂候。〔生搂小旦坐膝上介〕天色尙早。再睡睡去。〔小旦〕敎伊去便休。〔生〕敎伊坐便休。〔生伸手摸小旦怀介小旦推开介〕你绵缠越逗遛。龙郞。我要你两件东西。不知肯么。〔生〕若是有。尽拿去。〔小旦〕不要你别的来。〔近生耳边介〕要你口儿放稳还要情儿厚。

〔生〕这个自然。这个自然。〔小旦〕龙郞。我且问你。如今你道我还是眞的是假的。〔生〕如今是眞的。不消说了。〔小旦〕痴人。只怕还是假的。〔生〕只要如此。便是假的也罢了。〔小旦〕我且送你到书房裏去罢。〔生〕打从那里去。〔小旦〕从家裏出去。〔生〕有人撞见怎么了。〔小旦〕他们睡着。一些不妨。〔生〕我的路生。扯着你走。〔小旦〕自然引你。〔内锣介生惊介〕有人来了。〔小旦〕啐。不是人。〔生〕是什么东西。 

【前腔】〔小旦〕这是月欹楼。影动池边柳。〔生〕嗳。把我吃这一惊。我只道人儿走。〔小旦〕这所在是我家卧房了。须轻走些。过窗前〔生小旦轻走低唱介〕则索悄步潜行。〔小旦故意咳嗽介生惊掩小旦口介〕我的娘。这一搭你到偏咳嗽。〔小旦点候介〕我咽喉可自由。咽喉可自由。〔生〕娘。那怕做出事来。我替你忧着。〔小旦〕何须替我忧。〔生指内介〕这隔墙有耳防泄漏。

〔小旦〕到你书房了。你还好再睡一觉。将养片时。〔生开门进介〕待我送你纔是。〔小旦扯门扣介〕罢。 

【本腔双煞尾】我还替你把门儿扣。〔生在门缝介〕小姐。小姐。快转来。有一桩天大的事忘了。〔小旦在门缝听介〕是那一桩事。〔生〕今晚那里会你。〔小旦〕啐。〔对门缝介〕我这番夜夜到你书房宿。

〔生〕妙妙。多谢厚情。你进去须用小心。〔小旦〕不妨事。你睡罢。有人来了。〔生惊下小旦出钗介〕方纔取得小姐这股钗儿在此。就放在龙生的书房门首。待等胡连早起拾了。教他做个弄假成眞。如今且把夫人病儿放着松些。待他起来。成就亲事。岂不是好。 

采得花心一点红。



莫将眞假问东风。

结成鸾凤靑丝网。



碾就鸳鸯碧玉笼。 

第九出
闹钗

【金谷园】〔净上〕娘亲病一朝顿轻。儿女辈满门欢庆。今日把喜筵来整。侵早起。叫龙兴。还戏愿。谢神灵。

那地上是件首饰。〔拾钗介〕呀。这股钗儿是我妹子时常戴在头上。怎么掉在龙生书房门首。咳。妹子妹子。你有些古而怪之。跷而蹊之了。 

【忒忒令】这这钗儿狐疑顿生。我那贤妹。你平常做人端正。缘何今日这般行径。想是你动春心。弄机关。捉空便。趁母亲得病。

我如今弄个巧。把钗儿将纸包了。放在袖裏。〔纸包钗袖介〕先对母亲说了。待妹妹到来。当面开看。使他无言可对。〔向内叫介〕母亲快来。 

【沈醉海棠】〔老上〕梳头对靑铜自惊。〔摸面介〕元来这等瘦了。〔净〕奶奶快来。〔见介老〕为何事连呼不定。呀。你大惊小怪。为那一件。〔净〕一件希罕的事。〔欲说不说介老〕什么希罕的事。说来就是。〔净〕待要说。口难撑。〔老〕是了。想你做出歹勾当来了。〔净〕你令郞倒托庇。〔老〕这等是那个了。〔净〕是令爱有些须封赠。〔老〕呸。又胡说了。他有什么封赠我。〔净〕说将来不堪人听。〔老〕唗。你谗言挺。又来平地兴波。捕风捉影。

〔净〕奶奶。你且不要恼。可知道妹子的钗儿么。〔老〕哦。他的钗儿。昨晚烧香回来。说掉在花园裏了。〔净〕可寻得着么。〔老〕小英去寻了一会。还没有寻着哩。〔净〕学生倒寻着了。〔老〕旣是你拾得。还了妹子就是。何须这等饶道。〔净〕孩儿不是花园裏拾的。〔老〕是那裏拾的。〔净〕是龙生书房门首拾的。〔老〕咄。畜生又来胡说了。 

【并蒂嘉庆子】你做人脱天兼弄井。畜生。〔净〕好骂也。〔老〕把亲妹妹也来凌并。〔净〕你是个坐家不正。〔老〕呀。我有什么不正。〔净〕你睡觉欠憁惺。你护短欠珑玲。〔老〕畜生。口嘴放得好些。〔净〕我守口倒如瓶。你防意不如城。

〔老〕我且问你。你的钗儿呢。〔净〕拿贼要赃。拿奸要双。你只叫妹子来时。待我当面拿将出来。且看他有何话说。〔老〕这也难道。待我先叫小英出来。只问这个丫头。讨个钗儿下落。〔净〕通妙有理。先打他三十杀威棒。怕他不招。〔老〕叫小英。〔净恼叫介〕 

【重重五供养】〔中净上〕恨奴薄命。阿哟。〔揉脚介〕昨夜寻钗。两脚酸疼。夫人纔病起。〔净恼叫介中净〕呀。公子发雷霆。〔小英叩头介〕不知夫人叫小英。那厢使用。〔净〕叫你去寻钗。〔中净〕钗儿去寻了。不见。〔净〕你到那裏去寻。〔中净〕到后花园去寻来。〔净〕你怎么不到龙相公书房门首去寻。〔中净〕大爷说得差了。小姐在花园中烧香。掉了钗儿。怎么到龙相公书房门首去寻。〔老净〕这小贱人。你花唇休逞。小姐呵去花园是谁引领。〔中净〕是小英同去的。〔老净〕可知那金钗何处掉。好好说眞情。〔中净〕小姐钗儿委实掉在花园裏。若说在龙相公书房前呵。拾得何人。要他折证。〔老净〕你的眞赃〔老点净介净点自介〕是他拿定。〔中净〕小英不会嫖。又不会做贼。有什么眞赃。〔净〕阿也。分明说我。〔恼介〕请请请。〔中净〕请什么子。〔净〕请你一顿拳头打敎脱柄。

〔净拳打脚踢介中净喊介老〕着实打这小贱人。〔净〕好好把昨晚的事儿从头说来。饶个打死。 

【两条江儿水】〔中净〕只为夫人病。〔净〕还说病。有了病纔干得这样事。〔中净〕烧香随小姐行。〔净〕那个人儿先在花园裏等着你们。〔中净〕呀。何曾见个人儿影。〔净〕我且问你。要紧的是什么时候了。〔中净〕鼓打谯楼三更静。〔净〕好。一发停当。你们回来可有人知道么。〔中净〕回来刚遇夫人醒。〔净〕贼出关门。迟了。怎么就晓得钗儿掉了。〔中净〕灯下收妆窥镜。不见钗儿。我去寻遍柳堤花径。〔老净〕你还要唠叨嘴哽。纵乱坠天花。敎我怎生来听。

不招只是打。〔老打净又打介中净〕阿哟。阿哟。〔喊介净也阿哟阿哟学喊介〕 

【玉胞肚】〔旦上〕中堂人竞。下楼来问他怎生。〔净〕呀。妹子来得好。你的钗儿呢。〔旦〕呀。骤然间问我钗儿。好敎我有口难应。〔净对老介〕如何。〔随向旦介〕从今不必假惺惺。〔弹指介〕你赔了夫人又折兵。

〔小旦暗上介〕他们一家为着钗儿事发了。我再弄个神通。耍他一番。〔闪傍看介老哭介〕我那儿也。〔旦〕母亲。为着何事。孩儿一些不晓得。 

【玉娇枝】〔老〕你难推干净。都是这小贱人调引出来的。〔净〕你看他妖精势。怎么不像个红娘。〔老哭介〕罪坯头多因小英。〔净〕这样女儿。还要哭他。丑乖乖把你做夫人郑。〔旦〕呀。擦生生话不分明。〔老〕胡连把那一件与他看。〔净揑纸包介净〕你到花园贵干。〔旦〕烧香。〔净〕你烧香有些没正经。〔旦〕这是什么东西。〔净〕这东西就是你眞赃证。〔旦〕解开来看。〔净〕解将开怕你做人不成。〔小旦暗将别包换净包介小旦闪介净〕若是解将开眞个做人不成。

〔净〕呀。好古怪。一股金钗。怎么变了一包蔷薇花了。〔老中净旦共呸介净呆介〕 

【川拨棹】〔老中净旦〕眞昏邓。弄虚头无影形。平白地作怪成精。平白地作怪成精。也敎人唤他是兄。做将来是白丁。看将来是畜生。〔净〕忒没兴。一股钗儿怎变了蔷薇数茎。〔中净〕阿呸。屁烧灰影熏干。眞是风将秤秤。

〔净〕我不合做了这桩没兴头的买卖。母亲妹子骂我。是应该的了。你这丫头怎么也来骂我。〔打中净闪老后老拦介〕是我教他骂的。该骂。〔净〕罢了。罢了。妹子钗儿毕竟有个下落。我们同到花园中寻得出来。尽你再骂一场如何。〔众〕使得。大家同去。〔净〕待我先走。〔老扯住介〕不许你先走。〔净〕走走走。〔齐走介〕 

【尾双声】〔净〕难道神偷鬼摄在须臾顷。〔旦中净念介〕花园中土地公公也。祷吿你花园灵圣。〔小旦急闪上放钗椅上或插高处介急闪下老中净〕啐。那荼■〈艹縻〉架上抓住的不是那股钗儿么。〔中净急取钗介净做呆伸舌立介众扯住净介〕阿呸。阿呸。阿呸。你白日靑天梦不醒。〔中净〕小姐。若是寻不出来呵。便是大海东洋也洗不淸。

畜生枉自读诗书。



可道胸中一字无。

混浊不分鲢共鲤。



水淸方见两般鱼。

〔净吊介〕活笑杀。活笑杀。明明一股金钗。霎时变了蔷薇花。受他们一肚皮哑气。咳。是了。一向见人说金子惯要变精。金子是黄的。蔷薇也是黄的。一定是他变了来耍我。我把这些花片拿去煎他娘。定要煎些金汁出来。由他作怪成精。怎躱红炉白炭。〔下〕 

第十出
倩媒

【缕缕金】〔小生同丑跷上〕莺弄舌。燕衔泥。枝头靑杏小。草萋萋。满目湖山好。游人似蚁。那桃花堤上解春衣。大家典一醉。大家典一醉。

【前腔】〔丑〕蒙差遣。到湖西。昨日天将暮。不能归。只得他家宿。无门逃避。怪今朝走路觉跷蹊。料应又发痔。料应又发痔。

〔到介丑〕白相公请坐。待龙兴去报相公出来。〔小生坐介〕你去请相公。〔丑向鬼门介〕呀。怎么把门扣在此间。待我叫一声相公。〔生在内应介〕龙兴回来了么。〔丑〕古怪。怎么又在裏头。白相公请到了。〔捉扣推门介〕 

【步蟾宫】〔生上〕摘花喜得丁香蕊。梦魂尤殢巫峯裏。睡中兀自恼鸣鸡。又早庭前犬吠。

白相公在那里。〔丑〕在客厅上。呀。相公身上怎么怪香的。〔生〕不要多讲。看茶。〔丑应介相见介小生〕且住。几日不见。怎么这光彩夺目。异香袭人。奇哉奇哉。〔生〕敢是取笑小弟。〔小生〕岂敢。 

【太师引】果然奇。瞥见姿容美。似莲花脱瓣在两颐。卖弄煞一腔风韵。包藏着满腹珠玑氤氲异香兼透体。〔背唱介〕敢通了一点灵犀。张京兆向谁行画眉。去那里偷香窃玉堪疑。

【前腔】〔生〕闻言暗触心怀喜。使鲰生如呆似痴。今日请老丈到来。不为别事。〔小生〕求见教。〔生〕争奈我蒹葭寂寞。欲求个玉树相偎。〔小生〕此事小弟时常在心。但不知谁家女子。可以相匹。〔生趱椅近指内低唱介〕王孙只在临邛里。〔小生〕是了。是了。这老先生又是令先尊的同寮。他的令爱又是通家兄妹。婚媾甚宜。必然见允。〔生〕此事全在老丈。喜平生忝附相知。〔起揖介〕今日裏执柯全仗伊。小弟只怕此事不谐。〔小生〕怎么不谐。〔生〕怕炎凉世态。不就寒微。

〔小生〕这个老先生是个古君子。必然允从。今日倒是个好日子只不曾备得帖儿和大衣服。〔生〕小弟俱已备下了。〔丑〕咦。好着人。〔取帖衣小生穿介小生〕龙兴。你进去。看胡爷可在家么。〔丑〕恰好夫人起病。今日家宴哩。〔小生〕倒也遇巧。龙兴。你送帖子进去。说白相公特来奉拜。〔丑持帖应下生〕老丈进去。小弟去看个朋友。回来领教。〔小生〕少不得讨个喜信。回覆龙兄。 

但愿通家结契姻。



全凭老丈致殷勤。

再三不用亲嘱付。



想来都是个中人。 

第十一出
议婚

【风入松】〔外便服上〕萧萧白发映华裾。笑功名两字成虚。年来儿女须婚娶。也没个相当门户。知甚日荣归故闾。嗳。只落得自嗟吁。

〔丑随上展帖介〕外边白相公来拜老爷。〔外看帖介〕晚生白元钧顿首拜。这就是你们相公相知的么。〔丑〕是同会文的。〔外〕是什么衣服来。〔丑〕是大衣服。〔外〕取冠带来。〔丑取穿介外〕快请。〔丑〕白相公请。〔小生上见拜介外〕足下儒林梁栋。学海珠玑。小儿辈久荷熏陶。使老夫不胜感戴。〔小生〕老先生朝野具瞻。斯文宗匠。偶缘附骥。遂尔登龙。虽先辈不弃寒微。使后生不胜欣幸。〔逊坐介外〕看茶。〔丑〕有茶。〔净暗上傍听介丑送茶介外小生执茶锺在手介外〕足下今日光顾。必有所教。〔小生〕晚生不为别事。特来替令爱作伐。〔外〕是什么人家。〔小生〕就是老先生通家子龙生。〔外笑介〕哦。 

【芙蓉灯】〔小生〕闺中女貌都。门下郞才富。恕鲰生斗胆。越分吹嘘。那龙生呵。仰求今日为鸳侣。图报当年抚凤雏。〔合〕思伊父。原同仕途。推管鲍把朱陈再续。

【前腔】〔外〕羁留未展舒。惭愧来垂顾。这姻■〈女连〉算将。可附葭莩。还敎料理冰间语。须要端详月下书。〔小生〕事在不疑。何须多虑。〔外合〕别无虑。〔指内介〕奈寒荆爱渠。儿女事非专在吾。

〔净暗下小生外起身方放茶锺介外〕足下暂且请回。待老夫与寒荆商议停当。容遣小儿走覆。〔小生〕还求老先生玉成此事。晚生暂且吿退。 

门户相当事可谐。



堪夸女貌与郞才。

百年夫妇生前定。



一段姻缘天上来。

〔外吊介〕叫小英请夫人大爷出来。〔内应介〕来了。 

【风入松】〔老上〕深闺有女掌中珠。使人日夜踌躇。桃夭信息还担误。〔净上〕莽刘郞来寻仙侣。只怕那天台路迂。笑缘木怎求鱼。

〔老〕相公万福。〔外〕夫人少礼。〔净〕爹爹奶奶拜揖。〔外老〕孩儿到来。〔老〕适纔何人到此。 

【剔银灯】〔外〕是冰人前来执斧。请夫人大家商取。〔净〕这是替孩儿做媒的了。〔外〕不是。他替你妹子作伐。〔老〕他替那一家。〔外笑介〕你道是那一家。〔净〕想是王家。〔外摇头介〕不是。〔净〕这等是李家。〔外又摇头介〕也不是。〔老〕还是那一家。〔外〕是龙郞央彼来传语。〔老〕怎么回他去了。〔外〕我适纔言词呑吐。〔老〕相公主意还是许他么。〔外〕思欤。这姻缘可乎。但无家又无舅姑。

【前腔】〔老〕想龙郞昂昂气宇。一时间靑云路阻。终须有日鳌头步。何妨结丝萝乔木。〔外〕夫人意思是许的了么。〔老〕非迂。这奇货可居。求女壻还须读书。

〔小旦闪上听介外〕孩儿。你的主意却怎么。 

【前腔】〔净〕这乔才将人欺侮。癞虾蟆想天鹅落肚。论姻亲不贵还须富。〔背唱〕难道蔷薇花再好变金钗一股。区区。来捋虎须。过聘时偏要他夜明宝珠。〔外〕 

你看又胡说了。夜光之珠。世间那讨。他是故家儿女。传家之物。一定也有几件。倘若没有。也就罢了。若是有时。也是两家体面。孩儿去对媒人白先生说便了。〔净〕依孩儿的主意。要他祖母琭。猫儿眼。金刚钻。夜明珠。挑几挑来纔许他哩。〔外老〕不要胡说。 

两家情愿是姻亲。



何用金银共宝珍。

要识满朝朱紫贵。



须知定是读书人。

〔小旦吊场〕胡连这厮要龙生宝贝过聘。只可奈何得龙生。奈何得我来么。时下金兀朮暗藏明珠。求援秦府。不免到那里尽着取来。付与龙生便了。 

【尾声】我是拿珍捉宝雌番贾。不用海南合浦。只到秦府中呵。弄颗明珠惊小胡。

列位。你道古人那两句说话道得好。这叫做不施万丈深潭计。怎得骊龙颔下珠。〔下〕 

第十二出
行赂

【醉扶归】〔末扮商人上〕静悄悄独自行来远。战兢兢两脚软如绵。谁知天意属■〈羊星〉膻。我王庆呵。只得就裏生机变。忘生舍死好心坚。秦太师。秦太师。央求你急急收兵转。

自家王庆的便是。产在中朝。身归外国。蒙兀朮四太子收充部将。视若腹心。今被岳少保将太子十万余众围困朱仙鎭上。水泄不通。危在旦夕。忙忙写下一书。封闭蜡丸。教我赴水潜出重围。送与秦太师。求他做主。班师解围。俺太子旧与夫人有些话头。另有一丸。教我瞒着太师。送与夫人。路上恐有细作。扮做商人。来到临安。早是丞相府前。门上有人么。〔中净小生扮把门人上〕相府深如海。闲人何事来。〔末〕我不是闲人。边上报机密事的。〔众〕旣是报机密事的。干系重大。替你通报。须用小心。〔末〕晓得。〔众报介〕 

【似娘儿】〔净上〕只手可擎天。作威福喝地为泉。令行山岳惊雷电。刀藏笑裏。计生眉上。巧弄君前。

三唱天鸡入未央。片言惊动小康王。华夷自古无分别。何必拘拘臣宋邦。自家秦桧是也。官居极品。宠冠羣僚。卖国欺君。笑骂从他笑骂。瞒天吓鬼。奸雄到底奸雄。旧在金邦。与兀朮四太子曾有生死之誓。尀耐岳飞这厮倔强不服。久欲除此心腹之患。以报太子。恨无机会可乘且待边报到来。又作区处。〔众〕启爷。边上有人伺候。〔净〕着他进来。汝等回避。〔众应引进下末〕王庆叩头。〔净惊起答礼介〕王庆。你是大金使臣。太子心腹。怎么行这个礼。〔末〕不敢。〔净〕我且问你。你此来必有什么紧急事情。〔末〕四太子被岳少保围困朱仙鎭上。危在旦夕。有书拜上。求丞相爷怜念旧情。早赐搭救。〔净〕书在那裏。〔末〕在蜡丸内。〔净〕取上来。〔末送开看介净〕元来一绺纸条。上写着兀朮命在旦夕。恩相早早救援。嗳。又道将在外君命有所不受。教我怎生搭救。〔末〕丞相若不行救。太子决无生理。闻夫人甚有识见。何不请出来求他一计。〔净〕这也说得是。叫彩云请夫人到后堂来。〔内应介〕 

【紫苏丸】〔丑夫人老彩云随上〕一品夫人眞贵显。坐东窗追思前件。夜来打点枕边言。更舌长如翦。

相公万福。〔净〕夫人少礼。〔老〕彩云叩头。〔净〕起来。〔末〕王庆叩头。〔丑〕王庆。你为何到此。〔末〕四太子被岳少保呵。 

【香柳娘】〔末〕困朱仙鎭边。困朱仙鎭边。苟延残喘。小将呵。偷生赴水通一线。〔拜净介〕望丞相可怜。望丞相可怜。你忘了旧香烟。怕神明目如电。〔拜丑介〕望夫人赞言。望夫人赞言。那朱仙鎭上有十万条性命。解得此围呵。恩同二天。阴功不浅。

【前腔】〔丑〕听言词惨然。听言词惨然。他遭逢偃蹇。敎人怎不行方便。妾闻朝廷新造金牌二十四面。专制边上将官。何不假传到彼。要他急急班师。把金牌假传。把金牌假传。急去莫迟延。疾忙召回转。〔净摇头介〕只怕不通。〔丑〕丞相。你须当保全。你须当保全。担当一肩。〔拜净介〕看妾薄面。

【前腔】〔净〕喜夫人意专。喜夫人意专。虑长思远。王庆。你回去多多拜上太子。休疑我富贵忘贫贱。〔末〕若得如此。感恩不浅。〔净低唱〕且低声莫喧。且低声莫喧。岳飞。岳飞。〔重唱〕教你一霎受迍邅。回朝祸难免。〔末〕如此。小将今晚就回。〔净〕且住。待来朝整鞭。待来朝整鞭。〔末〕只是小将归心如箭。〔净〕你不须挂牵。我把金牌速遣。

十万生灵累卵危。



只求恩相解重围。

当权若不行方便。



如入宝山空手回。

〔净前下末暗打小跪点袖介丑点头介老指末起介下末吊场〕太子密书。不好投得。已打个暗号。想夫人明白了。少不得有个下落。且到耳房中睡着候他。正是闭门不管窗前月。分付梅花自主张。〔下〕 

【前腔】〔小旦上〕为周旋少年。为周旋少年。怎辞劳倦。知他暗把明珠献。我却来有缘。我却来有缘。〔做到介〕偷把绣帘掀。潜身入庭院。觑他家悄然。觑他家悄然。〔内犬吠介〕闪藏一边。还须防犬。〔闪下〕 

第十三出
窃珠

【入破第一】〔老彩云持烛上〕恨奴家命儿低。枉了多伶俐。少什么豪门富室聘我做县君大娘。一家家不遂。撞将来做个通房使婢。争奈夫人多妬忌。收拾身边。半步不离。长成许多年纪。那曾尝着些儿滋味。今在梦中叫唤起。只道要添茶送水。却教我悄悄出香闺。离绣纬。到外壁探取边军王庆的来历。穿过回廊近西。这搭厢房可是他睡的。〔向内介〕王庆。王庆。〔内齁介〕听鼻息似春雷。王庆。王庆。〔末上〕是那个。〔老〕是我小奶奶到这里。〔末〕我的娘。諕得一身冷汗。〔老〕啐。我又不是个偷营劫寨的贼。

〔末〕你眞个是谁。〔老〕我是府中姨娘彩云姐。难道不认得了。〔末〕是了。方纔见过。我又忘了。如此夜深。因何到此。 

【歇拍】〔老〕夫人见了你乔妆手势。差来问你这哑谜。藏头尾。好跷蹊。相府闺门。咦。许你边军倒鬼。〔末出蜡丸介〕你那知太子蜡丸送为土宜。

【中衮】〔老〕谁识就裏藏机密。你我休插嘴。瞒着相公。〔末递丸老收介〕好收拾。休掉失。莫稽迟。送与夫人那管他是和非。夜静更深把闲言少提。〔小旦暗上介末〕 

我是辛苦人。要睡去。你自把蜡丸收好了。正是各扫自家门前雪。休管他家瓦上霜。〔下老吊介〕 

【尾声】〔老〕我来讨得个真消息。〔小旦闪老背后吹气灭烛介老惊介〕呀。怎么倏忽的冷风吹背。〔跌倒介小旦〕彩云姐。彩云姐。我此来不要你别的东西。〔擘丸换介〕将你丸内明珠换个园内梅。

〔小旦急闪下老醒介〕阿也。怎么一阵冷风吹灭了灯儿。一个头旋。跌在地上。且喜蜡丸还在手中。不免叫起夫人。悄悄与他。夫人。夫人。〔丑上〕事不关心。关心者乱。彩云来了。那人有甚说话。〔老〕四太子送夫人蜡丸一个。裏面不知是什么东西。教不可使丞相爷知道。〔丑〕不要多说。将上来。〔送丸开介〕呀。元来是一个靑梅。一绺纸条。有诗四句。合浦珠仍返。天涯人不归。玉关孤月冷。洒泪透征衣。呵呀。这个■〈羊喿〉羯狗好生无理。将这梅子放在丸内。做个哑谜。倘央个媒人来娶我。怎么了。彩云。〔老应介丑〕你说将这蜡丸放个圆眼在裏边。与那人送还太子。今后不可再将私书往来。说金牌就遣行了。〔老〕晓得。夫人。那四太子蜡丸中的梅子。夫人猜他要央媒人来娶。这个着了。夫人回他个圆眼。是甚意思。〔丑〕蠢丫头。这叫做望得眼圆了。你不省得。〔老笑介〕元来如此。妙妙。又学得个哑谜儿了。 

蜡书一纸渡关津。



梅子无心想杀人。

〔老〕夫人。你回这个哑谜与那人呵。正是 

流泪眼观流泪眼。



断肠人送断肠人。 

第十四出
付珠

【山坡羊】〔生上〕冷淸淸星疎月皎。夜沉沉更长漏杳。眼巴巴盼心上那人。意悬悬情思多顚倒。展转焦。〔内作铁马响介〕听檐前铁马摇。乍疑环佩声来悄。寂寂空庭何曾有阿娇。蹊跷。多应掇了桥。虚嚣。须知没下梢。

昨晚就宿湖边。不得回来。嗳。我倒做个失信人也。今晚小姐必定出来。把门儿半掩。和衣打睡。候他则个。〔靠卓睡介〕 

【五更转】〔小旦上〕这颗珠是传家宝。不枉奔波走这遭。机关用尽用尽非同小。为做美龙郞弄许多圈套。呀。门开在此。〔进介〕门半开。〔弹烛介〕灯半昏。〔摸生背介〕和衣倒。龙郞。龙郞。〔唤生不醒介〕可怜影与影与形相吊。〔推生不醒又叫介〕啐。想为我梦恋阳台。又费我阳台人厮叫。

〔重推生醒介生〕呀。小姐。你来了。 

【好姐姐】〔生〕等着一时倦了。问姐姐几时来到。我央媒说合。可曾有下落。〔小旦摇手介〕都推调。道你家世零丁无人靠。说这样儿郞要别处招。

〔生〕听小姐说将起来。这亲事不成的了。却怎么好。〔小旦〕龙郞。你还不知道。爹妈俱已应承。只是我家哥哥要你宝贝过聘哩。〔生〕我是个寒儒。那讨宝贝与他。 

【园林好】〔小旦〕明知你囊箧不饶。他故意把花言打敲。〔生〕那得个珍珠玛瑙。忒勒掯。忒妆乔。怎结果。怎开交。

【川拨棹】〔小旦〕思温峤。他镜台儿是白玉琱。〔生〕我是个四壁相如。我是个四壁相如。〔打腹介〕尽家私胸中所学。〔出指妆写介〕还有手儿中笔似刀。〔摆手介〕再搜寻没半毫。

〔小旦〕你且不要忙。聘礼我替你备下了。〔生〕是什么东西。〔小旦取珠在手介生〕呀。一出袖中。四壁灿然。眞夜光之珠。小姐何以得此。〔小旦〕这是小时我家外婆与我的。〔生〕小姐。你一向藏在那裏。 

【侥侥令】〔小旦〕自家藏好好。〔生〕可有人知道么。〔小旦〕别的不曾瞧。你我姻缘来得巧。权当个彩球儿着你抛。

〔丢珠生袖接介生〕承小姐这般用心。小生何以为谢。〔小旦〕你把什么东西谢我。〔生指身介〕将肉身相谢罢了。〔小旦〕你的身子。元是我的。怎么叫做相谢。〔生扯小旦推介〕 

【尾双声】〔丑急上〕朦胧听得声喧闹。想东人梦中惊觉。为何门开在此。相公。相公。〔小旦急灭灯闪下生持珠照介〕咳。狗才。你举火前来把祅庙烧。〔做出门介〕咳。吃了一惊。咳。吃了一惊了。你黑魆魆忙行倘闪一交。

〔做进门介丑〕相公着了手。〔生〕什么着手了。〔丑〕相公手中是块火。〔生〕不是火。是颗明珠。明日你送与白相公。作聘小姐的礼物。〔丑〕相公借龙兴瞧一瞧。〔生递丑接随口妆锣鼓跳舞介生〕没规矩的狗才。什么模样。〔丑〕你也来。大家跳一跳。你是龙生。我是龙兴。可不是二龙戏珠。〔生〕唗。少打。明日将珠送去。多多拜上白相公。〔丑〕晓得。 

明珠一颗得来奇。



来早央求下聘仪。

正是得他心肯日。



果然是你运通时。 

第十五出
备聘

【生查子】〔小生上〕佳兆托红鸳。好信凭黄犬。月老寸心悬。也要乘其便。

姻缘姻缘。事非偶然。谋事在人。成事在天。龙兄亲事。胡老先生与夫人皆已允从。只是胡兄勒掯聘礼。怎么是好。相见之时。须用再四劝。他。完成此事。 

【前腔】〔净上〕正値艳阳天。兀自抛书卷。觅宝许姻■〈女连〉。此处寻刘阮。

〔相见介小生〕正要来求胡兄替龙兄赞成姻事。恰好又赐顾了。〔净〕姻亲美事。小弟自然撺掇。只不知龙兄怎么样下礼。〔小生〕婚娶论财。夷虏之道。岂不闻古人荆钗尙然为聘。〔净〕怎么看得戏文中的穷酸样子。〔小生〕依兄主意。要怎么样下聘。〔净〕礼币之外。也得些奇珍异宝。或连城之璧。或夜光之珠。将就罢丁。白兄。我家舍妹呵。 

【红衲袄】他是个谪尘凡阆苑仙。论他才学呵。做得个女校书怕人世鲜。〔小生〕龙兄又是人杰。令妹又是女英。这也是天然的佳配。〔净〕那龙生呵。他时下浪生涯终偃蹇。〔小生〕咳。料不是池中之物。〔净〕分不到骋骅骝一祖鞭。〔小生〕你与他自幼同窗。难道不晓得他的学问。〔净〕纵然他笔似椽。还愁他云路远。〔笑介小生〕胡兄为何发笑。〔净〕小弟笑着龙兄。〔小生〕却怎么。〔净〕笑他一似半夜裏梦见槐花也。早起就要寻思黄袄穿。

【前腔】〔小生〕论姻亲结遇在五百年。五百年前结遇了成姻眷。你不要把龙生看左了。他是个困马周未把才华显。〔净〕舍妹也不低。〔小生〕却又来。正撞着贤孟光好将姻眷联。要他别的过聘。还有些理。怎么勒他宝贝。那裏讨宝和珠作聘钱。只尽些意和情为雁奠。〔净〕若是没有宝贝。只是拳头大一颗夜明珠也罢了。〔小生〕这眞是逼勒杀龙生也。怎教他化作鲛人泣大川。

〔丑上〕怀内明珠堪作聘。口中巧舌可为媒。呀。大爷先在此了。〔进见介小生〕龙兴来了。你家相公可有什么话儿么。〔丑〕听禀。 

【前腔】说公子似黄梅时节天。〔小生〕说着了。〔净〕怎么叫做黄梅天。〔丑〕黄梅天。容易晴。容易雨。等闲间来变面。〔小生〕一些不差。〔净〕只怕还说我哩。〔丑〕说与他自幼联床同笔砚。丱角相交无间言。怎生的识见偏。怎生的作事舛。〔净〕不消多说。刚纔与白相公说过了。只是拳头大一颗夜明珠。也将就了。〔丑〕大爷只要夜明珠。这打什么紧。我龙兴颔下有件东西也。〔净〕这狗才。想你采了月华。颔下生珠了。〔丑〕倒也差不多。〔怀内取珠擎介〕这可是九曲弯环你须猜蚁子穿。〔净看作呆介〕 

【前腔】〔小生〕呀。这眞是夜光珠在掌上圆。可不道出沧溟人罕见。〔笑介〕龙生。龙生。是裴航只要谐姻眷。把玉杵寻来岂偶然。胡兄。胡兄。〔净摇头吐舌不理介小生〕这都是天见怜。做将来眞可羡。我想姻缘呵。〔指净介〕你徐郞便难杀阳生也。他白璧双双种得全。

〔丑〕白相公把珠收好。〔递珠收介小生〕你对相公说。四月十三黄道吉日。周堂俱利。待我送你们相公入赘便了。〔丑〕晓得。〔小生〕胡兄可还有什么说。〔净〕茅厕跌倒。屁也没得放了。〔合笑介〕 

文君正合配相如。



月老冰人话不虚。

踏破铁鞋无觅处。



得来全不费工夫。 

第十六出
覵婚

【月上五更】〔小旦上〕〔月儿高〕花落成章句。鸟啼唤朋侣。寂寞荼■〈艹縻〉架。冷淡芭蕉树。为一点灵犀甘来受辛苦。〔五更转〕今宵两下两下谐夫妇。他那里欢娱。把我这边孤负。助惨凄荷沼中黄梅雨。滴滴点点频聒絮。惊碎香魂。顿思归路。

我这一会费了多少力气。弄得龙生亲事成就。只是今晚蕉帕事儿一定露了。怎么遮掩得过。龙郞。龙郞。今夜尽你受用。却不知道亏着那一个来。 

【香归罗袖】〔桂枝香头〕姻亲虽许。谁人张主。不去窃秦府明珠。将甚当裴家玉杵。喜今宵坦腹。喜今宵坦腹。小姐。你要知山下路。须问我过来人。今夜那人有多少家数哩。许多甜言蜜语。好不着人知趣。到那地步呵。又下细工夫。嗳。想他也没用了。〔皂罗袍中〕我鸟啼花落自支吾。他云尤雨殢相怜护。我凄凉无緖。他绸缪有余。那小姐知道我先到手了。还要气我不过哩。〔桂枝香尾〕道鹪鹩早把枝头占。〔向内啐介〕我今夜鹪鹩枝也无。

咳。我好没要紧处。几乎忘了本来面目。且到洞房之中。花烛之下。显个小小神通。回头去干自家正果。岂不是好。 

春来春去为花忙。



花又随风别处香。

让你欢娱嫌夜短。



敎咱寂寞恨更长。 

第十七出
闹婚

【风入松慢引】〔外老同上〕门阑瑞气蔼葱葱。顿豁心胸。雀屛射处天然中。小周郞莫负乔公。〔老〕喜得娇儿似玉。幸招快壻如龙。

〔外〕白发萧萧在庙廊。喜看儿女已成行。〔老〕谩夸冰玉相辉映。更庆松萝共久长。〔外〕夫人。吉辰将近。怎不见龙生到来。〔老〕想必也就到了。〔丑上〕暂离娇客马。来到老爷家。我家相公教我打点一应入赘仪从。诸般俱已停当。谁想临安城中。从来没有傧相。倘若胡爷要将起来。纸画泥塑。又轻又重。在下心生一计。假扮一个傧相。胡诌几句诗儿。骗他赏包。有何不可。〔进见介〕禀老爷夫人。相公到了。〔外〕着傧相伺候。〔丑〕已在门首。不敢擅入。〔外老〕着他进来。〔丑〕晓得。〔下中净上〕房内梳妆就。堂前摆列齐。启老爷夫人。小姐妆束完了。〔外老〕待傧相到来。自然有请。〔中净〕龙兴。叫傧相进来。〔丑内妆两样声音介〕叫傧相。来了。来了。〔白髯扮傧相上〕元是龙兴。改造傧相。全亏白髯。做出丑样。〔妆老人咳嗽介〕傧相叩头。〔外〕起来赞礼。〔丑应妆老人声介〕销金帐下剔银灯。节节高歌乔合笙。红绣鞋行锦缠道。梅花引出祝台英。〔中净〕只有个祝英台。那裏有祝台英。〔丑又妆老人声介〕祝英台便不叶韵了。我正笑如今做曲子的不叶韵。偏要叶做祝台英。请。请。请仙郞入画堂。〔中净〕龙兴不知那裏去了。怎么叫这个花嘴老人家来。〔丑〕傧相元是老人家。曾见蟠桃几度花。请得新郞来下马。登时生个小哇哇。〔中净〕难道这等容易。〔丑〕只要他会做人。请。请。请。请。 

【五供养引】〔生上〕关雎寄咏。恰喜桃夭淑女相从。襄王寻旧梦。怕打五更钟。〔丑〕请。请。请小姐出画堂。碧纱窗下画双蛾。八幅罗裙着地拖。恰似嫦娥离月窟。三年就好做婆婆。〔中净〕怎么这样快得紧。〔丑〕又道日月如梭趱少年。请。请。请。〔中净扶旦上〕妆台簇拥。白璧下蓝田曾种。〔合〕天仙来会合配雌雄。愿多生桂子满堂红。

〔丑喝拜介生旦拜天地回拜外老介中净〕拜见老爷奶奶了。把好说话赞上来。〔丑〕老爷奶奶不是人。〔中净喝介丑〕蓬莱仙侣谪凡尘。今日华堂来祝寿。双双活到一万斤。〔中净喝介丑〕一万春。没了牙齿。字眼不眞。〔生旦交拜介中净〕再把好说话赞着新人。〔丑〕二位新人用当眞。当眞之处要殷勤。到得明年正月半。金盘捧出玉麒麟。〔中净〕你怎么就晓得正月半生儿子了。〔丑〕我是一掌金搯过了。如今四月。到明年正月半。刚刚十个月。是眞正的花下子。〔中净〕龙兴狗才。〔丑打嚏介中净〕好不中用。那裏寻这个花嘴老乌龟来。〔丑〕我是杭州一老翁。胡须雪白响喉陇。今日成亲求赏赐。只要十两好纹松。〔中净〕怎么叫做纹松。〔丑〕纹者细也。松者丝也。〔外〕小英赏他个包儿。〔中净与介丑〕还要夫人一个包儿。〔老〕小英再与他一个。〔又与介丑〕还要小姐赏一个。〔外恼介〕小英搀他起去。〔中净揪丑白髯下介〕阿呀。这傧相元来是龙兴假扮成的。〔外老〕这小厮怎么假妆傧相。〔丑〕世间人宜假不宜眞。百凡事假得去就好了。〔外〕快斟酒来。〔丑脱衣介〕这等仍旧是龙兴了。〔斟酒介生旦送酒介〕 

【夜行船序】〔生〕绣幙牵红。满华堂尽是翠围珠拥。鸳帏共。咫尺百花芳丛。朦胧。点勘春光。又早漏泄东风一种。惺憁。软款在被窝中。重把丽情摩弄。

【前腔】〔旦〕如梦。幸配梁鸿。喜齐眉燕尔。自甘提瓮。些闲空。索自翦彩铺绒。从容。洗手调羹。没个小姑前来尝奉。还同。嫁鸡且逐鸡飞。生得女儿何用。

【虾蟆序】〔外〕天风。缥缈长空。送仙郞误入瑶岛琼宫。把文鸳托付凤雏麟种。相从。寥寥冷宦中。翩翩快壻逢。〔合〕喜融融。好似萧郞秦女。跨凤乘龙。

【前腔】〔老〕玲珑。环佩丁东。杂笙簧恍惚降下飞琼。羡于归华屋顿生光莹。房栊。氤氲宝篆浓。飘飘翠袖重。

〔合前小生上〕报报报。为紧急军情事。请老爷看报。〔外出前场小生送报外接看读介〕河南都统制吴玠一本。为缺官防守要害事。奉圣旨着都招讨胡某。卽刻提兵五万。火速到河北地方。设法防守。毋得违慢。钦此。我知道了。叫龙兴赏他酒饭。〔丑应与介小生〕谢老爷赏。〔下外进裏场介众介〕夫人。朝廷命我出守河北。限在卽刻起程。〔老〕喜筵未完。事出仓卒。如何是好。〔外〕小英快请大爷来。〔中净向内介〕大爷有请。〔净上〕把酒刚归坐。催人不断头。胡老先生好不知趣。区区正陪大媒吃酒。有何见教。打断酒兴。〔外〕朝廷差我出守河北。就要起马。叫你来时。有话分付。〔净〕爹爹不要性急。完成酒筵了去。〔外〕军情紧急。怎好稽迟。夫人须了花烛之事。不可草草。〔老〕晓得。〔外〕孩儿不要游荡。须料理科场的事。〔净〕知道。只是媳妇要紧。〔外〕贤壻靑年妙才。今秋还当努力。〔生〕谨奉教。〔外〕弱妹孩儿。旣尔于归。当循妇道。〔旦〕孩儿敢不奉命。〔老〕奈何如此急遽。行装尙未整顿。〔外〕止将宝剑锦袍。交付随行军士便了。〔末小生中净丑扮将官上〕朝中天子三宣。阃外将军一令。门上通报。兵部张爷差来迎请胡爷。到大教场内交割兵符牌印。〔净出接传介外〕教他们伺候着。就此起行前去罢。 

【锦衣香】〔合〕羽檄来。兵戈动。诏旨宣。军声哄。家国相关。须权孰重。〔对老介〕夫人你快嘱家僮。屛收孔雀。褥卷芙蓉。〔对净介〕去膏车勒鞚〔对生旦介〕做新人不须远送。我七尺原君用。敢辞倥偬。心期二帝复归皇宋。

【浆水令】〔合〕统貔貅三军接踵。扫■〈羊星〉膻万骑齐冲。须知眼底有飞熊。剑拖秋水。旗滚春风。诛猾虏。收强众。燕然勒处人称颂。校场内。校场内抡材随用。边疆上。边疆上奏凯成功。

【尾声】〔众悲唱介〕别离骨肉心疼痛。〔外〕快不要如此。我当国难敢生悲恸。〔净〕爹爹。请一个上马杯如何。〔外〕罢。赴敌何须仗酒锺。

〔众将官旗引外下净向内叫介〕龙兴备马。随我送去。〔随下老中净生旦吊场老〕小英执烛。引相公小姐入洞房。〔中净〕晓得。〔执烛引生旦走介老随转介〕 

【七娘子】〔老〕迎将画阁兰房裏。〔悲介〕正交欢生出别离。〔中净扯老袖向耳边低白〕老夫人今晚做好事。〔老作喜看生介〕看女壻风流。〔又看旦介〕孩儿娇媚。这回且了花烛喜。

〔老〕小英在此。好生伏侍。〔中净应介老〕眼前佯作喜。背地暗生悲。〔下中净〕相公。小姐。老夫人去丁。我小英也交付台场。方便你们去罢。〔旦〕小英在此伺候。不要去。〔中净笑介〕阿呀小姐。今夜你须挣。小英替你不得。龙相公。你须放些手段。小姐是熟路。一下子漏了网。半夜三更没寻处。我自回避去了。正是娇枝未惯风和雨。分付东君好护持。〔下生笑介〕小姐是熟溜的了。何须你这个丫头多嘴。小姐。小姐。〔旦不应介生〕堂上便是新人。房中依旧是熟人了。〔旦不应介生持杯奉旦走开介〕 

【思园春】〔生〕笑飮灯前合卺杯。双双携手入鸳帏。〔执旦手旦撒手介生〕与你重绾同心双结。〔旦走远介生〕哦。小姐想是吃恼了。把旧话且休题。〔旦〕呀。此话他来对着谁。好敎人心下转惊疑。

〔生〕自惭玉树傍蒹葭。〔旦〕可怪言词句句差。〔生〕落花已自随流水。〔旦〕呀。流水何曾恋落花。〔生〕小姐怎么还妆这个嘴脸。〔旦扇遮不理介生〕小姐。我和你容易到得今日来。 

【粉孩儿】〔生〕生生盼到今朝得成连理。记花园晚会似隔千日。〔旦〕呀。我闺门生长足不离。这言语怎地无稽。〔生〕是我不是了。旧事提他怎么。请睡了罢。〔旦不采介内打三更三点介生〕听漏频〔生替旦卸妆旦推开介生〕小姐。正是其新孔嘉。其旧如之何。请卸妆梳。〔生吹灯旦扇遮不灭介生〕吹灯隐同你安息。〔小旦暗闪上偷觑介〕 

【福马郞】〔旦〕为甚书生不达礼。合卺处把人鎭狼籍。是主何意。〔走介生拦介〕小姐。你到那里去。〔旦〕我去娘跟前讲讲明是非。〔生〕你会讲。我也会讲。〔旦〕你讲些什么来。〔生〕讲你送我明珠罗帕。约我花园晚会。〔旦〕呀。见鬼了。有什么明珠与你。〔生〕夜明珠可是伊的。〔旦〕呀。有什么帕与你。〔生〕绿罗帕现是是我收拾。〔中净暗上听介又引老在前听介〕 

【红芍药】〔旦〕胡言语全没巴鼻。珠和帕那个将伊。〔生〕珠和帕娘行手亲递。约花园晚来会你。〔旦〕怎么有许多胡说。〔生〕我若胡说。〔取袖介〕这个帕儿是那个与我的。〔出袖中帕介小旦暗吹气介生〕呀。分明一个罗帕。怎么变了一片蕉叶。〔旦〕啐。分明着鬼迷。〔哭介〕我那爹娘也。好人家儿女。怎招这样邪人为壻。〔生〕小姐。这蕉叶你当红叶为媒。倩着他寻我佳配。

〔旦跌脚介〕一发了不得。叫小英。叫小英。〔急叫介小旦闪下旦去开门生拦住介旦〕小英。小英。快请夫人来。〔中净应介〕来了。来了。老夫人也在此。〔老掩中净口介旦又叫介急开门介老中净进门介生跌脚立远介老中净持烛看生旦在两边介〕 

【南耍孩儿】〔老〕呀。今夜两人谐伉俪。怎在灯儿下特兀的站着东西。〔向生介〕贤壻。〔生叹介老〕看龙郞恼狠狠无语长吁气。〔向旦介〕我儿。〔旦掩面哭介老〕为甚的弱妹汪汪泪。〔又向生介〕贤壻。〔中净〕相公。〔生不应介又向旦介〕我儿。〔中净〕小姐。〔老〕我儿。你叫我来有甚说话。〔中净〕你便说一句儿么。〔旦指生介〕他。〔欲说不说介老〕咳。开着口仍还闭。

【会河阳】〔老〕你百岁夫妻好在此夕。须回嗔作喜莫差池。〔中净〕你女娘便忍耐些儿。看小英面皮。〔向生介〕相公。鸡要叫。天要明。人要倦。没要紧。〔生不采介向旦介〕小姐。鸡叫了。天明了。人倦了。少不了。〔旦不采介又向生介〕相公。不要说别的。你看那雄鸽子他呱呱呱呱赶着那雌鸽子。那曾见雌的来赶你雄的。依着小英。你还过来。〔扯生撤手介中净〕咦。你也要乔作势。〔生指旦介〕他那壁骂得我无言对。〔旦指自介〕我这壁懒受他恶滋味。

〔旦急跄下老〕小英快请小姐转来。〔中净随赶下复上介〕嗳哟。小姐一径去老夫人床上睡了。那裏肯来。还用夫人亲去要他纔来。〔老〕小英。你在此劝解相公。待我自去。〔下中净〕相公。梅子开花。就捻酸起头。你好没家数。还用小英做师父教道你哩。 

【缕缕金】〔中净〕他年幼小。假迷痴。用温存。〔跪介〕你看。便跪一跪。他定皈依。进笼鸟被他飞去。怎生处置。急孜孜眼饱肚中饥。断送得没孔吹笛。

〔生〕倒是你说得有理。烦你快去请来。〔中净〕也罢。今晚正是你罗帏中用人之际。我替你走一遭来。〔下生〕且住。明明一个罗帕。一时变了蕉叶。小姐怪我提他旧事。翻了脸皮。一径去了。倒弄得我好不耐烦。且坐着。待夫人小英去请来。又作计较。〔仰戤椅作睡介〕 

【越恁好】〔小旦上〕露头藏尾。露头藏尾。好敎多忸怩。骤来骤往。衣襟上我再把诗题。〔取生衣襟袖中出笔写介〕蕉叶卽罗帕。仙姬点化成。端阳天目会。指引尔前程。闻道神仙不可接。心随湖水去悠悠。〔下生醒介〕呀。坐下怎么打盹去了。〔看衣介〕古怪。这衣襟之上有字两行。墨迹未干。小姐又进去了。是谁写的。〔念前诗介〕怎么有这样怪事。〔脱衣介〕且将此衣穿在裏面。慢慢详察。〔换衣介〕待小姐来时。陪个小心便了。神仙握管眞隐微。待言又耻。口儿内絮聒聒难追悔。心儿内兀突突难瞒昧。〔老扯中净推旦上〕 

【红绣鞋】〔老〕娇儿休得徘徊。徘徊。〔中净〕小英在此追随。追随。〔合〕趁良时。和吉日。到这里。且欢会。〔搀旦进门旦做槛踢介老中净随手扣门介〕进画槛。扣朱扉。进画槛。扣朱扉。

〔老中净先下生搂旦不理介生〕小姐。小姐。〔旦不应低头介生〕是小生多说的不是了。把头抬将起来。去睡罢。〔旦不理介〕 

【尾双声】〔生〕再三不把头抬起。难道这夜夫妻不做美。〔内作鸡啼介生向内介〕呸。恼杀多情报晓鸡。〔内乱鸡啼介生〕呸呸呸。就扭死这些蛆虫不许啼。〔旦终不抬头幷不开口介生搂旦颈同下〕 

第十八出
赴任

【南普天乐】〔中净小生杂旗手引外上〕赤云高。红尘漾。马蹀躞。军雄壮。旗开处。旗开处。阵势堂堂。气凌空剑吐光铓。呀。为中原板荡。狼烟起四方。统领貔貅前往。往前整顿封疆。

〔外〕将校们传令。此去逢山开路。遇水叠桥。星夜趱到河北。毋得违慢。如误事者军法从事。〔众〕得令。〔外〕趁此天色晴明。众军快趱上去。 

【北朝天子】〔合〕遶山长水长。闹花香草香。展鞭梢把队伍忙催上。齐齐整整。列靑天鴈行。五方旗。风飘扬。簇戈矛两傍。按弓刀一挡。敢当敢当敢敢当。奋雄威龙争虎攘。龙争虎攘。扫■〈羊星〉膻。除烟瘴。扫■〈羊星〉膻。除烟瘴。〔下净黑脸双鞭末红脸大刀老丑旗手引上〕 

【南普天乐】〔合〕煞星临。天罡降。据梁山。把官兵抗。招安下。招安下。倒寨归降。辅朝廷转祸成祥。呀。为兵戈鞅掌。纷纷起战场。统领偻罗前往。往前斩将擒王。

〔净〕小将呼延灼是也。〔末〕小将关胜是也。〔合〕吾等奉着宋公明哥哥将令。受了大宋招安。东荡西除。南征北讨。众弟兄多有散失。独我二人归投岳少保帐下。蒙王师差我二人前往河北。打探刘豫军情。将校。须索趱行则个。〔众〕得令。 

【北朝天子】〔合〕罢山林虎狼。佐邦家栋梁。俺山东宰相山西将。南征北讨。靖干戈八荒。凯歌旋。图形像。挽雕弓几张。打钢鞭一响。犬羊犬羊犬犬羊。笑翻他成羣魍魉。成羣魍魉。撞着咱。为臡酱。撞着咱。为臡酱。〔下众旗手复引外上〕扫■〈羊星〉膻。除烟瘴。扫■〈羊星〉膻。除烟瘴。〔众〕启爷。后面一队军马。打着岳字旗号。赶上来了。〔外〕将校们。扎住了人马。前去打探报来。〔众〕得令。〔扎住介净末众引上〕撞着咱。为臡酱。撞着咱。为臡酱。

〔众〕启将军。前面有兵马住扎在此。〔净末〕摆下阵势。去看端的。〔外众〕来的是何处兵马。〔净末众〕是呼关二将。奉岳元帅将令。前往河北缉探军情的。你们是何处兵马。〔外众〕我们正是新任河北都招讨使胡爷的军马。待我们禀上。〔禀介〕启爷。岳元帅差呼关二将。前往河北缉访军情的。〔外〕快请相见。〔净末〕招讨大人。小将们盔甲在身。不敢施礼。〔外〕二位将军请了。下官钦奉勅旨。往河北守御地方。幸遇二位将军。可谓有缘。〔净末〕小将们奉元帅将令。正往河北缉探军情。愿作后部。扈从大人前去。〔外〕如此甚好。将校们。天色尙早。赶过黄河。靠着北岸安营下寨。〔众应介〕 

【南普天乐】〔合〕趱兵车。催粮饷。渡黄河。乘风浪。安营寨。安营寨。遍插刀鎗。到黄昏须索堤防。呀。听冬冬鼓响。提铃更打梆。传令三军宿歇。歇宿再作商量。 

第十九出
超悟

〔小旦上〕休言衣畔有明珠。打炼还须仗药炉。正是欲求生富贵。也应先下死工夫。俺家修眞三世。练气千年。亏那龙生。已借得些丹头在肚子裏了。但仙胎虽结。不得上眞点化。怎生脱得这副皮毛。闻得各位大仙将到西山。候他来时。向前皈依。求个解脱。却不是好。俺想从苎萝村被范大夫赚去。断送夫差。转眼又许多时代也。 

【仙吕端正好】俺则为尽轻盈多潇洒。没来由自浣溪纱。遇一个有心人。说几句姻亲话。离草舍。入皇家。沼吴国。泛仙槎。羞粉黛。悔莺花。餐紫雪。炼丹砂。炼丹砂。今日裏方脱化。〔暂下〕 

第二十出
脱化

【双调新水令】〔末锺离小生洞宾净铁拐中净果老上〕倒骑白鹤下靑霄。望西山霎时间到。〔小生〕又不是城南来度柳。〔众〕又不是华北去偷桃。〔合〕为一个多娇。他在睡酣处唤将觉。

〔小旦暗上跪正场介众〕列位师父。你看这业畜呵。 

【驻马听】〔众〕揑怪兴妖。出脱千般新做作。藏头露脚。腾那一种旧苗条。〔小旦伏地叩头介众〕他躬身羞敛假纤腰。低头怕露虚花貌。那女人。恁为着何事。则管叩头也。〔小旦〕弟子敢求列位师父们的长生不死的方儿。〔众大笑介〕您要咱们不死的方儿么。列位纔懂得路头儿走错。求咱的贮葫芦不死的长生药。

咱们不是仙家。您错寻了路头也。〔小旦〕弟子千年来打摩下一双慧眼。好不认得眞哩。 

【乔牌儿】〔众〕您怎不趁这秋风早泛着五湖棹。多情范蠡还年少。随他归去好。

〔小旦〕这些旧事。不索重提。弟子则求列位师父们一粒脱化的金丹。〔众大笑介齐点小旦裙介〕 

【搅筝琶】〔众〕您自有闲炉灶。煑不干水一瓢。配搭上姹女婴儿。受用过刘晨阮肇。风流界。尽逍遥。炼什么白镪红茅。把朱颜一时留住了。倒大坚牢。〔小旦〕 

弟子一心向道。再不要提起欲界事情也。〔众〕哦。您要除欲界。只怕洗不净那花园晚会四个字儿哩。〔小旦羞介〕弟子惶愧知罪也。 

【雁儿落】〔众〕你将绿依依窗前一叶蕉。变翠的的轴上千丝料。瞒了他聪明的卓氏姫。骗了他懵懂的张京兆。

〔小旦〕这是弟子傍门外道。从今皈依正果了也。〔众〕您要皈依正果。须翻一个偌大的筋斗纔好哩。〔小旦叩头介〕但凭师父们点化。〔众〕起来。您须听咱说者。从今后呵。 

【得胜令】〔众〕再不许付粉弄蹊跷。拜斗逞妖娆。花月场来撮俏。燕莺羣去调包。■〈羊星〉■〈羊喿〉。须带顶温凉帽。鏖糟。用金蝉来脱壳。

〔锺铁〕这妮子旣然坚心好道。纯阳子。你收他在门下。做个弟子罢。〔吕〕师父在上。弟子怎敢。〔众〕不必谦逊。就是你替他翻个筋斗。待他早登证果。〔吕稽首介〕列位师父。你弟子吕岩却斗胆了也。柳树精何在。〔丑柳树精上〕黄鹤楼前一株柳。撞着师父来吃酒。一时点化上蓬莱。长年只把丹炉守。师父叫柳树精。有何法旨。 

【折桂令】〔吕众〕央及你个岳阳城大干长条。你可竖着腰叉。挺着肩梢。〔指小旦介〕撩他去蜃市茫茫。沧溟渺渺。弱水滔滔。〔柳〕师父。这个标致妇人。只怕吃不得这样鼻头酸哩。〔吕〕咄。这方法将他洗澡了。恐怕污我波涛。没半点尘嚣。换一副皮毛。你两个回来呵。〔指柳介〕咱赏你几粒金丹。〔指小旦介〕咱与你别样丰标。

〔柳〕来来来。小娘子。你将俏身子跨着我的肩膀。这两只小脚不要撑开哩。〔小旦〕撑开来待怎么。〔丑〕俺有个柳树桩儿。碍着你不当稳便。〔小旦〕说也不该。〔丑〕俺领着师父的法旨。大海中走一遭来也。〔柳驮小旦旋下吕〕列位师父。咱要他翻这个筋斗。不是耍处。〔内锣鼓介吕〕你看他忽剌剌架着一朵祥云。前往弱水涡儿去也。 

【甜水令】〔众〕咱家是大汉锺离。纯阳铁拐。骑驴张老。作队鎭游遨。今日用个金针。拨开瞳子。救着儿曹。世人也休认做闲话渔樵。

〔吕〕你看那女子脱了凡胎。另换一套妆束。那海中龙神旛幢鼓乐送上来也。〔小旦换色衣丑驮介生扮龙孙旦扮龙女各持宝旛外扮龙王执笏送上内作细乐介〕 

【收江南】〔合〕呀。咱离了水晶宫恰便驾鲸鳌。早分开揭天千丈浪头高觑波中旛影闪鲛绡。卷风涛雨雹。卷风涛雨雹。则一霎到蛟门不觉路迢。〔众先下小旦丑驮复旋介〕 

【淸江引】〔小旦〕凌空瑞烟前后遶。渐渐离云峤。回看碧海中。便有旛旗导。铁杵儿磨绣针工到了

〔小旦下肩叩头介〕弟子叩谢师父。今日方证大道也。〔众〕起来。柳树精。你到海中。可见些什么来。 

【前腔】〔丑〕蒙差海中眞懊恼。走过龙王庙。敎拿柳树精。逼要随身宝。俺说不曾带得。下次补来。他不肯。叫虾将军鳖都督割下■〈尸外巾内〉。

〔吕〕咄。胡说。去守丹炉者。〔柳应下小旦〕敢求师父们替弟子取个法名。〔吕〕还是老师父。〔锺〕你用过苦工三千余年。今日方归大道。取为长春子罢。〔小旦〕多感师父了也。〔叩头介众〕长春子。〔小旦〕弟子有。〔众〕你有一桩心事不曾下得。你须听者。 

【鸳鸯煞】〔众〕你有个大恩人赤紧无些报。他是个俊多才牢记休忘却。你做一个点首朱衣。检卷天曹。到座主房中用些方略。顚倒文书。惹起科场闹。那时节纔得个名姓高标。指点他一路前程恰非小。〔齐下〕 

第二十一出
闹题

【梁州令】〔生上〕海棠枝上拭罗巾。新红点点眞眞。怎生发付两红裙。难摆画。无倒断。枉逡巡。

灯前恍惚还疑梦。被底绸缪宛似初。要识两边玄妙处。中间须用下工夫。那晚花烛之下。我只道小姐是个旧人。那知道还是个处子。看将起来。两个小姐形容笑语。一样无差。前日相遇的小姐。不是仙姬。定是神女。小生何缘有此奇遇。今日且喜新小姐到岳母处问安去了。不免将那旧小姐衣上之诗熟玩一番。有何不可。〔向内取衣念前诗介〕他元来约我端阳之日。在天目山相会。想将起来。他与我何等恩爱。何等缱绻。总是妖怪。料不害我。看他诗儿字儿。好不令人动火。 

【山渔灯犯】字儿端。诗儿俊。模想他才华有多少风韵。他为我好不殷勤。端阳已近。〔旦暗上听介生〕果然在天目相逢稳。敢分别新旧亲亲莫论。但小心他两边喜欣。我若亲了新的小姐呵。还怕那旧底嗔着我。若亲了旧的小姐呵。又怕这新底对着我嗔。〔叹介〕添些闷。〔笑介〕更添些笑哂。〔拿衣在手介〕〔玉芙蓉〕怕相逢两边都问我还与那边亲。〔旦随手夺衣掷地介生拾衣介〕 

【锦庭乐】〔锦缠道〕〔旦〕小郞君。不读书学做好人。一谜暗藏春。眼睁睁瞒人忒狠。〔满庭芳〕想着你与狂徒串勾栏染惹风尘。将几句情词调引。〔生〕什么情词。小姐请再一看。〔旦看介〕你读与我听。〔生读诗介旦夺衣又掷地介〕今日也蕉叶。明日也蕉叶。但提起蕉叶偏恨。你好好题诗的还了我就罢。〔生〕小姐在此。小生也在此。你道是那个题的。〔旦恼介〕呸呸。〔普天乐〕敢来调唇。自招人唾骂。费我香浕。

【刷子序犯】〔生〕欲说吐还呑。〔旦〕这等你是不肯说的了。〔生〕沈吟。再休提起根因。〔旦〕不要沈吟。有话便说。〔生〕小姐。说便说。你却不要吃恼。〔旦微笑介〕我不恼。你说来。〔生〕我说了呢。〔旦〕你说。〔生〕晚会花园。还有说不出云云。〔旦〕啐。又是什么晚会花园了。我那曾在花园会你。有什么云云。〔生〕眞眞。〔旦〕敢是什么精怪。假托是我。且问你这一晚你与那精怪做些什么来。〔生〕他与我先谐秦晋。〔旦〕咳。不好了。这诗儿是几时写的。〔生〕&size(20){花烛下留诗为信。 };〔旦〕阿也。一发不好了。这精怪也到我房裏来了。〔生掩旦口介〕苦杀人。他不是精怪。是个仙女。〔旦〕咦。怕人。看起来还是个精怪。〔生又掩旦口介〕轻说些。不是个精怪。若是精怪。怎么有许多情分到我。〔玉芙蓉〕〔旦〕他有何情分。〔高声介〕我愈加恼了。〔生又掩旦口介〕方纔说过不恼的。〔旦〕恼伊家为何先去惹花神。

〔生笑介〕该恼。该恼。〔旦〕我且问你。此去天目山。有多少路程。〔生〕有一百余里。〔旦〕要去我和你同去。〔生〕只怕岳母不允。〔旦〕这个不难。只说要去天目山仙姑庙中了还香愿。兼求子嗣。我母亲必然见允。〔生〕虽然如此。只怕路上辛苦。〔旦〕我自要去。也说不得了。 

【朱奴儿犯】〔生〕须历尽山村水村。管踏破娘行脚根。〔旦〕我打抺梳妆出了门。眞和假大家寻问。〔生〕你如花嫩。怕难禁苦辛。〔旦〕这等我不去也罢了。〔生〕小姐元不该去。〔旦〕我偏要去。我不去。你又与那精怪做些什么事出来。〔生〕小姐。去去去。〔旦〕你不怕我吃辛苦。〔生〕这等怕你那一件来。〔玉芙蓉〕〔旦〕怕我嗔伊这些言语都是假温存。

待我请母亲出来。与他说个明白。来早就好起行。〔生〕正当如此。〔旦向内介〕母亲有请。〔老上〕征人无信息。娇女有呼声。〔见介生〕岳母拜揖。〔老〕贤壻少礼。〔旦〕母亲万福。〔老〕孩儿到来。贤壻孩儿请我出来。有何话说。〔生〕向年劣壻曾许下天目山仙姑娘娘庙中香愿。今要与小姐一同到彼了还前愿。兼求子嗣。拣定明早起行。故此预先禀知。〔老〕夫妻求子。极是美事。我儿。只是你从来娇养。不出闺门。恐怕路上辛苦。我做娘的怎生放得你下。〔旦〕孩儿同往。方表虔诚。〔老〕神明之事。不好阻留。我去收拾些干粮素菓。明早同去便了。〔生〕多感岳母费心。 

桃源只恐路难通。



寻访仙姫意甚浓。

自是桃花贪结子。



错敎人恨五更风。 

第二十二出
防险

【神仗儿】〔外呼关引众上〕桓桓将帅。堂堂臣宰。耀金盔银铠。看取风惊电骇。衔勑命。下江淮。衔勑命。下江淮。

〔中净扮将官捧令牌冲上〕手捧金牌离帅府。口传将令到军门。前面来的军门且住着。〔众扎住介中净〕吴元帅有令。着送令牌到都招讨胡爷。就教同呼关二将军两路兵马。屯扎河北白鹿冈上。用意防守。待元帅不日到营。亲自查点犒劳。毋得有违。请收下令牌。〔交付牌介外〕有劳了。〔中净〕不敢。乍逐红尘来细柳。又驱白马返高牙。〔下外〕此间离白鹿冈有多少路程。〔众〕还有五里程途。〔外〕传令趱上前去。〔众跑转扎住介外〕将大军分作三营。二位将军屯扎左右。老夫亲督中军。传令各营军士。俱要小心防守。不许疎虞。〔呼关〕得令。 

【降黄龙】〔外〕国祚中衰。屈指胡尘。震惊多载。孤忠七尺。拚这回马革裹尸何害。〔挹泪介〕咳。哀哉。满朝金紫。慷慨有谁担戴。〔指前场介〕刘豫这贼子。誓不与你俱生。〔按盔介〕岸兜鍪铮铮发竖。管敎俎酰。

【前腔】〔呼舞鞭介〕鞭开。一片红埃。闪水搏霞。万人喝采。〔关舞刀介〕俺刀轮偃月。羡生平壮气未论超海。〔向外恭身介合〕明台。是军中韩范。撑住半天全赖。小将们呵。仗威灵七擒破敌。凯旋称快。

〔外〕二位将军。可传令三军。就此摆开阵势。操练一番。〔呼关〕领钧旨。〔外上台麾旗介呼关领各军转介〕 

【黄龙衮】〔合〕元戎上将台。元戎上将台。飞骑分江介。〔内擂鼓介〕擂鼓三通。万马奔蜂虿。〔合〕旌旗列彩。戈矛攒黛。誓赤心。誓赤心。扫虏庭。淸边塞。

【前腔】〔合〕忙传帅府牌。忙传帅府牌。紧守天关隘。〔内号头介〕发炮连声。听进止辕门外。〔合〕旌旗列彩。戈矛攒黛。誓赤心。誓赤心。扫虏庭。淸边塞。

【尾声】〔合〕忙排掎角安营寨。且截断黄河一带。莫放他游兵半骑来。〔外下台同呼关众引下〕 

第二十三出
叩仙

〔丑上〕睡起仍朦眼。离床尙打齁。醒来还做梦。恨杀五更头。我家相公小姐要往天目山了还香愿。昨晚分付整备船只。在武林门外伺候。今日端阳佳节。船户俱不肯去。只得税下空船一只。那小英丫头元是船帮中女儿。正好骗他做个梢婆。大家弄去。城门已开。怎么相公小姐还不见来。〔候介〕 

【忆莺儿】〔生旦中净持灯引上〕鸡已鸣。天又晴。〔中净〕小姐前来靠着灯。趁街市无人正好行。〔旦揉脚介〕阿哟。纤纤脚疼。〔生〕走得几步。脚就疼了。〔旦扯生手摸自颈介〕看些些汗生。〔生〕快了。那桥边就有船相等。〔丑〕相公小姐来了。〔生旦中净〕快来迎。〔做上船介〕梢公甚处。解缆莫留停。

〔丑〕梢公在下。〔生旦看船介〕没有。梢公在那裏。〔丑指自身介〕梢公就是在下。〔生〕怎么你是梢公。〔丑〕今日端阳佳节。有家小的船。都叫去看龙船了。止税得这只空船。自家弄去罢了。〔生〕又胡说了。没个人看梢。你怎么弄得去。〔丑〕相公。你不知道。小英元是船上的女儿。今日权做个梢婆。我便扯。他便摇。怕弄不来。〔生〕哦。这样快开船去。〔中净摇橹丑撑篙开船介丑〕相公烧利市。好大顺风。〔生〕挂起篷来。 

【前腔】〔合〕江景澄。风色增。稳坐中流不必惊。小小篷窗日脚明。〔中净〕龙家阿兴。〔丑〕胡家小英。〔中净〕把吴歌谁唱谁人应。〔丑〕不须争。大家唱个。小姐相公听。

〔丑作吴语介〕家婆。我里让你先唱。〔中净〕我占子先哉呢。〔朝生唱介〕 

【吴歌】张家裏蜜蜂飞过李家墙。飞来飞去只为介点野花香。自家园裏鲜摘摘牡丹芍药倒偏弗采也。〔点生介〕弗识介样蛆虫乃亨介惫肚肠。

〔生喝介闭眼看丑介〕龙兴。你也唱一个。〔丑作吴音介〕我里也唱一个回你呢。〔朝旦唱介〕 

【吴歌】江水上一对鸳鸯弗走开。好像梁山伯了祝英台。雌个蛆虫乃亨偏要搭子雄个走也。〔点旦介〕你逢山逢水也跟子来。〔旦中净喝介〕 

【渔家傲】〔生旦〕匆匆驾一叶扁舟离锦城。随风挂几折蒲帆浑如羽轻。〔丑中净〕相公小姐。看前面斗龙船的来了。〔内打锣鼓作划龙船介划船歌〕标致姐姐俊俏哥。一边打鼓一边锣。你打鼓来哄着我。我打锣来引着他。〔打和介丑中净〕阿也。有趣有趣。〔生旦〕看两两画船波心竞。往来驰骋。〔丑中净赶起鸟介生旦〕猛惊起对对鸳鸯。忒楞楞飞遶断汀。〔旦〕龙郞。这是什么故事。〔生〕他是学荆楚乡风。乡风都吊屈平。

【剔银灯】〔旦〕天目路从来未省。〔生〕况又是登山蓦岭。〔旦〕你心坚怕甚么崎岖径。若见他把佳期重订。〔生〕惺惺。今成画饼。〔旦微笑介〕撇不下花园旧情。

〔丑〕前面想是天目山了。〔生〕这样把船泊近厓去。 

【摊破地锦花】〔生〕细叮咛。且泊向芙蕖泾。须慢着撑。待上去问个分明。〔旦〕龙郞。四野茫茫。一望无凭。路头生。何处去觅前程。

【麻婆子】〔生〕这搭这搭人烟静。村庄没半星。那里那里园林盛。楼台有数层。遥闻犬吠两三声。我去问个人端正。你暂在船中等。等我来到就同行。

〔中净丑〕晓得。人去绿杨外。舟停红蓼边。〔摇旦先下生吊场〕那山窝裏有许多人家。不免前去相问则个。你看野草闲花铺满地。啼猿唳鹤在空山。〔下〕 

【南耍孩儿】〔小旦上〕莫说神仙心性硬。曾借芭蕉瓣。题诗句撮合书生。那酸丁。生剌剌搂去无干净。热碌碌一片温存性。撇不下来把天书赠。

我长春子喜得新证道果。却也旧有盟言。当初曾题诗衣上。约龙生在天目山相会。今日待赠他天书三卷。指点一路前程。谁想他和小姐同来赴约。不免再耍他一番。〔向内介〕龙郞。龙郞。转来罢。〔生上见小旦介〕呀。小姐。你怎么也上厓来了。〔小旦〕那仙姑到船上来。手拿书册一卷。说道你一世功名。都在书内。怕你逗了个空。故此叫你转去。〔生接书介〕待我收了这书。和你一同转去拜谢他便了。叫龙兴小英。放船过来。〔丑中净摇旦上介小旦作跳上船闪下介生〕小姐。船未到岸。怎么就是这等一跳。〔旦〕我那曾上岸来。〔丑中净〕相公。靑天白日。放正经些。〔生〕你分明追上我。说仙姑在船上了。怎么说个不曾上厓。〔旦〕我知道了。你把天目山的话儿哄着我。不过又来圆这个谎了。〔生〕是了。这书卷是那里来的。〔旦〕这书册眞是仙姑与你的。想是那个精怪又来弄把戏了。〔生掩旦口介〕轻说些。不是耍处。〔旦〕且把书来。待我看一看。〔生藏书介〕这不当耍子。待回去。明早焚香盥手。纔好开看他哩。〔丑中净〕我们不睡。怎么做梦。〔生〕胡说。快放船回去。〔丑中净摇船回介〕 

【尾双声】〔旦丑中净〕眼前难辨神和圣。〔生〕这一卷书分明照证。〔合〕明早开时要志诚。〔旦〕龙郞。厓上有个人来了。〔生看介〕敢是仙姑。〔旦〕不是价来拿你谎的。〔生〕又来了。〔旦〕他来拿你嫽天说谎精。

〔生笑介〕且看。且看。 

杨柳靑靑江水平。



曲终不见使人惊。

东边日出西边雨。



道是无情又有情。 

第二十四出
造逆

【北点绛唇】〔净刘豫末小生丑老旦旗手上〕大宋山河。将他脱货。换个君王做。两眼摩挲。盼不上金龙座。

一朝天子一朝臣。卖国何须问主人。做下平天冠一顶。可怜还要等时辰。自家刘豫的便是。做官厌了。寻思做个皇帝。昨已背了宋朝。投降金国。兀朮四太子许封我做个大齐皇帝。怎么诏使还不见到来。好生焦躁。左右。〔众应介净〕你每会起马前课。替我排一个卦。看这皇帝做得成做不成。〔丑排卦介〕启爷。先是个蛊卦。变作夬卦。有些古怪。〔净〕却怎么。〔丑〕大齐皇帝倒就上头了。只怕后边要降做齐景公。〔净喝介〕唗。只等金国有使臣来。快报我知道。〔众应介外扮达官二旦捧金冠袍带同上〕丹诏新传下。黄袍幷赐来。通报。〔众〕启爷。大金皇帝圣旨到了。〔净〕快排香案迎接。〔排案净跪介外读诏介〕大金皇帝诏曰。天厌宋乱。特简新君。咨尔刘豫。弃暗投明。朕心嘉贺。封尔为大齐皇帝。卽日受册。幷赐金冠一顶。蟒衣二袭。玉带二条。宝剑一口。美女十人。良马百匹。以下诸臣。便宜自爵。谢恩。〔净叩首介〕万岁万岁万万岁。〔受册玺介外出书介〕四太子还有私书奉贺。说待新齐皇帝登基之后。就要同往南郊打围。不得有误。小官使命在身。就此吿辞。不及候朝贺了。〔净〕上国天使。怎好慢去。烦代奏大金皇帝。说刘豫就有表章来贡谢了。〔外〕谨领旨。今朝胡地主。昨日汉宫臣。〔下净〕文武众官。〔众〕臣等有。〔净〕今日吉晨。待寡人坐下龙庭。把皇帝试演一番。尔等诸臣。不得违慢。〔众〕领圣旨。〔净坐高处介众〕愿吾皇万岁万岁万万岁。〔净作战身介〕众卿平身。〔作跌下介众〕陛下龙体。〔净〕寡人一时身子战起来。想是不曾烧得利市。众卿快扶着寡人。也要抖擞一番。摆个队伍。护从鸾驾回宫。待寡人学惯。不要引坏了他。〔众应扶行介〕 

【节节高】〔合〕忙排曲柄罗。驾前呵。穿街一道金骨朶。黄旗阔。绣扇多。朱轮大。金朝谁似威风我。军民万口齐声贺。〔净作矮人走介〕容易凡蛇变成龙。一时抖得牙关蹉。一时抖得牙关蹉。〔引下〕 

第二十五出
演法

〔净上〕区区极伶俐。诸般学得会。人无害虎心。虎有伤人意。我家妹夫。同着妹子。去到天目山。得遇仙姑。说道受他天书三卷。今日要在花园中开书演法。那吴山上三茅观王道士是我嫖友。昨日对他说了。传我一个破他法儿。几句口诀。念得烂熟。待他演时。我也捻诀步罡。等他弄不将来。耍笑一场。〔对众介〕列位。你看那时纔有些趣哩。且躱在太湖石后。待他来时。教他有法难施。没法可治。〔虚下介〕 

【霜天晓角】〔生上〕彩云如盖。缥缈天之外。〔旦中净随上〕指点神仙何在。笑你个俊乔才。

〔生〕仙子万山中。胡麻有路通。〔旦〕天书收拾下。只怕是场空。〔生〕小英。今日教你安排香案在荼■〈艹縻〉架下。可停当未曾。〔中净〕停当了。〔生〕小姐。同去看拆如何。〔旦〕我若同去。只怕你那个谎儿要做破了。〔生笑走介〕也看。小英点起香烛。你自回避。〔中净点介〕交付台场。慢拆慢唱。〔下生跪介旦立介〕 

【金蕉叶】〔生上香三上香介起拆书介〕拆开。呀。元来是遁甲天书。〔揖介〕把秘法恰赐与我秀才。喜盈腮。好向人前喝采。小姐。你过来。快叩首虚空也该。

〔生扯旦介〕过来拜谢了仙姑。〔旦摇头介〕我不来。也不拜。 

【章台柳】〔旦〕夫子戒。不语怪。〔指生介〕你恁聪明如何着鬼卖。〔生〕怎么说是鬼。是神仙秘受的。好不信也。〔旦〕分明类齐谐。读尽圣贤书。反信祥信灾。〔生指旦介〕你一捻捻女裙钗。薄喋喋口胡开。又道五谷不熟。不如稊稗。你那知个道在稊稗。

〔旦〕我且问你。这天书要他何用。〔生〕你元来一些不晓得。 

【醉娘儿】我看来。此书你定然不解。他将天地人做三卷排。〔旦〕天怎么样。〔生〕天卷可唤雨呼风。〔旦〕地怎么样。〔生〕地卷鞭石能驱海。〔旦〕那人卷呢。〔生〕那人卷召得神和怪。

〔旦〕一发胡说了。那神怪怎么召得来。〔摆头介〕定没这事。 

【雁过南楼】〔生〕女娘何须浪猜。女娘何须浪猜。我将人卷一试如何。这神通弹指中埋。〔旦〕要试演。只怕用斋戒。〔生〕不必用斋。〔旦〕用搭个台儿么。〔生〕不必上台。〔旦〕这等怎么。〔生〕一瓣香就满空云霭。把诸神召来。切莫惊骇。小姐。说过了。你却不要害怕。〔旦〕我怕你召不来。若是召得来。我也不怕。〔生〕你要召什么神道。〔旦〕我要请马赵温关。四大元帅。

〔净暗上披发执苕箒揑诀舞介生〕小姐。你去取了剑水来。〔旦〕使得。〔向内取介〕剑水倒有了。只怕法儿还没有哩。〔生〕也看。也看。〔持剑喷水烧符步罡介呪介〕天灵地灵。水火无情。吾今宣召。速现眞形。吾奉太上老君急急如律令勑。勑。勑。〔净念呪介〕法作刘眞君。挂起二郞神。喝令四大将。急急转回身。吾奉太上老君急急如律令勑。勑。勑。〔内鸣锣鼔介小旦引四大天君上转立介旦慌躱生背后介〕龙郞。不好了。快教他们去罢。〔净慌躱随处介四将杀净介小旦劝介旦打生背介〕没奈何。你便遣他去了。〔生〕小姐如何。〔旦〕是我不是了。〔生念介〕汝今速退。不得留停。吾奉太上老君勑。勑。勑。〔小旦引四天君转下旦坐地介生〕小姐。小姐。〔旦低头不语介〕 

【山麻客】〔生〕为甚不头抬。多管人惊坏。〔扶起介〕呀。蓦忽的容颜霎时顿改。〔净〕救救救救。〔生向净介〕呀。大舅也惊倒在此。〔净〕这神通吓吓得我魂不在。〔旦〕我那仙姑娘娘。〔忙连拜介〕娘。我妇人家短见可哀。望取包容。渎神还再。

〔净叩头介〕妹夫大人。妹夫相公。妹夫爷爷。妹夫皇帝。〔生扶起介〕 

【尾双声】〔净〕几乎把我残生害。咳。贤妹夫。我平常慢你。切不可记怀。今后呵。我另做一双眼睛看待。〔丑冲上介〕相公。方纔白相公到来。是龙兴回他去了。〔生〕他来何事。〔丑〕他来报科场挂试牌。〔生〕大舅。我和你打点者也之乎欤焉矣哉。

〔净〕贤妹夫。你去嵌得之乎者也来的。我是嵌他不来的。若去。白白坏一个卷子。〔生笑介〕毕竟要去。〔净〕贤姊丈。适纔这些神将。怎么凭你弄来弄去。倒也有趣。〔生〕若大舅欢喜。再召他来如何。〔净慌介〕我的爷爷。饶我罢。〔竟跄下生〕小姐如何。〔旦〕阿也。罢么。 

全凭符水叩高眞。



说道无神却有神。

画虎未成君莫笑。



安排牙爪始惊人。 

第二十六出
闹闱

〔小旦红衣执拂怀一试卷上〕命裏无官莫强求。时来喝水也西流。文章自古无凭据。惟愿朱衣一点头。俺长春子撇不下龙生。已曾授他天书三卷。如今春榜动。选场开。一发结果了他前程之事。来到这贡院裏边。我且踹上这瞭高楼。等待龙生入场。显个神通。安排他做个状元便了。〔做登高立介〕正是大抵乾坤都一照。免教人在暗中行。 

【番卜算】〔丑试官末吏众手下引上〕奉旨掌文场。明镜当头捧。谁道皇家结网疎。打尽他麟和凤。

莫说登科难上难。得来只作等闲看。不用文章中天下。只要文章中试官。下官万俟卨的便是。今岁开科。亏秦太师的力量。特旨命下官做个考试官。〔笑介〕这些举子造化。遇着我这样一个有兴头的座师哩。左右开门。放举子入试。〔众应开门介〕大门开了。〔小旦暗下取案上笔仍上立介〕 

【窣地锦裆】〔生外净小生同上生〕三千海水混鱼龙。〔外〕点点桃花阵阵风。〔净〕不知谁向锦标中。〔小生〕夺得鳌头一丈红。

〔进见跪揖介丑〕今年主司不比往常。你每众举子须要用心。各认东西文场字号。静坐待题。不得紊乱。〔众打恭应介丑〕听事吏散卷。〔末应唱名散卷介〕天字号龙骧。〔生〕有。〔末〕东文场。〔生执卷出小旦将怀中卷换生卷生做不知东下介末〕地字号白元钧。〔小生〕有。〔末〕西文场。〔小生执卷西下介末〕玄字号秦埙。东文场。〔净应执卷东下介末〕黄字号孟琪。西文场。〔外应执卷西下介末禀介〕禀爷。散卷完了。〔丑〕封门。〔众应丑出看封门进坐介丑〕散题纸。〔众应接末题纸下介小旦做写卷介众上禀介〕禀爷。题纸散完了。〔小旦执拂向内一招内鸣锣鼓扮魁星上小旦从高掷笔魁星接笔跳舞介众惊禀介〕禀爷。魁星降了。〔丑〕不要惊他。今科试官得人。魁星也来助采头了。〔内鸣鼓三声传趱文字介又鸣鼓五声传趱交卷介魁星将笔仍放案上跳下介生执卷上小旦又换生卷生上交卷介生〕交卷。〔丑〕听事吏给照出签一枝。〔末应给介小生净外以次交卷领签末唱介〕一名二名三名四名。〔众开门介〕大门开了。〔放出介众禀介〕举子出完了。〔丑〕封门。〔众封介〕封锁好了。〔丑〕你们外边伺候。〔众应下介丑〕听事吏取烛来。待我老爷就在至公堂上看卷罢了。〔末取烛立边介丑〕听事吏。我老爷有句话对你说。昨日我去谢秦太师爷。太师爷就把孙儿秦埙。托我要中个状元。说文字裏边有个春字。就是他的卷子。我晓得春字头与秦字头一般。做得这个关节恰好。只一件。瞒官不瞒私。场中三四千卷子。我老爷那得许多工夫去寻他。你替我用心去寻一寻。秦相公中了状元。连你也重重有赏哩。〔末应介〕晓得。待吏典去寻。〔做寻见介〕爷。这卷裏边有个春字。想是秦相公卷子了。〔丑〕快取来我看。〔做执笔看卷介〕 

【一封书】〔丑〕靑花蘸笔锋。点和圈用得浓。〔笑介〕文字却是胡说。之乎者欠通。半嫖经半酒锺。这怎么好。也罢。〔向末介〕你带得墨进来不曾。〔末〕爷的拜帖匣裏不是墨。〔丑〕辏趣。取来。待我替他改一改。中了罢。〔做改介〕抹上胭脂加上粉。淘去泥沙拔去铜。〔笑介〕如今好了。鼓冬冬。报公公。这样文章也得中。

〔末〕爷。中。怎么叫做中。〔丑〕他元是中不得的。〔小旦下案前拂生卷介丑开生卷内作细乐介丑〕那里作乐。〔末〕不知道。〔丑〕怪哉。 

【前腔】纔开卷就起风。听喧阗响得凶。收了这卷。看道怎么。〔收卷内止介丑〕就不响了。我再开这卷。〔开介内又作乐介丑〕眞个怪哉。〔问末介〕你听得是那里响。〔末听介〕是这卷子裏边响。〔丑〕与人间乐不同。管和弦在卷中。〔又收卷内又止介又开又作介丑〕眞个怪哉怪哉。待我看文字何如。〔看介内大作乐介丑点头加圈介〕文字却绝妙。都是神仙之笔。凡人做不到的。呕出珍珠千颗莹。绣得莲花几瓣工。公然好似春字那一卷。怪道你在虚空。显神通。你把这一卷呵。另阁在高头做一宗。

〔末〕爷。文字这卷好。势力又那卷好。还把那一卷中状元。〔丑〕如今时世。只要有势力。怎么论得文字。只把春字这一卷做状元罢了。〔取前卷执笔将批介小旦执拂向上一挥作雷响介丑〕却怎么天雷响了。 

【皂罗袍】把笔眞成惊恐。这些儿私事便恼天公。雷便响。状元却定用是他。〔小旦又拂内又响介丑作慌介〕主司头脑太冬烘。何劳神将都喧哄。也罢。且阁起这卷。看这雷响不响。〔听介〕就不响了。咳。这老天平常是极势利的。滕王贵客。便帮他顺风。寒儒荐福。便春雷夜轰。如今秦太师偏不奉承他。当朝宰相倒没些儿用。

〔末〕爷若怕天。只怕还用存些公道哩。〔丑〕也罢。再把后一卷取来我看。〔末笑介小旦又拂卷内又作乐介丑〕怪哉。乐又响了。 

【前腔】又是宫商迭弄。〔拍案叹介〕信阳春一字不用丝桐。看来状元还该是你。只是你的势力比不得他。文章元自有雌雄。瞒心无奈人情重。〔末〕这样怎么处。〔丑〕没奈何。就把这一卷做状元罢。〔取笔做定名次介〕还他榜首。难逃至公。〔末〕爷。这一卷呢。〔丑〕留将第二。凭他阿翁。〔末〕爷一时间怎么不怕秦太师起来。〔丑〕这弟子孩儿。不听得天雷响么。〔小旦又拂内又作雷响介丑〕如何怕天雷打下钻没缝。

〔末〕其余这些取上的卷子怎么处。〔丑〕都混帐塡去。明早揭榜罢了。听事吏。说便是这样说。秦太师的儿子中了状元。又要把孙儿中状元。难道状元是他一家包定的。那皇天也不肯。你家也有子孙读书。只是依天理做去。你看科场裏边信有鬼神。便是天大的人情。主司也做不得主哩。〔末〕爷说的是。 

试官有眼总如盲。



全靠天公自作成。

万事劝人休碌碌。



举头三尺有神明。

〔小旦吊场〕你看这一弄儿。白夺得一个状元与龙郞。不然闪些被那贼臣孙儿压在上面了。龙郞。龙郞。你明日只晓得脱白挂绿。替那胡小姐荣耀。不知道我做有情人。费了多少气力哩。〔对众介〕列位。这叫做从空伸出拿云手。提起天罗地网人。〔下〕 

第二十七出
打围

〔丑扮达官上〕飒飒西风刮面寒。单于牧马在阴山。朝来飞报军情事。不管征人两鬓斑。咱家是大金天子驾下哈迷痴是也。只因兀朮四太子约定西齐皇帝。今日南郊打围。命咱催趱两家人马。俱到此处会齐。道犹未了。金鼓连天。四太子与大齐皇帝一同来也。 

【北新水令】〔净刘中净兀朮外末小生丑将官老小旦胡女上〕一声画角动南郊。撼天关鼓鼙諠噪。霜浓狐兔滑。风急雁鸿高。鹰犬飞跑。打围的一齐到。

【南步步娇】〔胡女〕宝凳斜笼双弯小。纤手把琵琶抱。乌云护锦貂。似一幅昭君和番般貌。看风飐绛裙飘。俨红云一朵飞来俏。

【北折桂令】〔众〕咱生成猿臂熊腰。发一矢准透长空。稳落双雕。〔众〕启爷。大西边一阵天鹅来也。〔刘兀〕叫将校。〔众应介刘兀〕把海靑忙解绒绳。〔众放海靑介〕追上天鹅管甚云霄。放海燕去者。〔众应放介〕看海燕身躯纤小。把海靑纸帽轻捎。天鹅也你飞得空高。只一击靑冥。便血洒翎飘。

〔众喊介〕掉下天鹅来也。〔刘兀〕取者。〔内作鴈叫介众〕启爷。大东边有一阵鴈来也。〔刘兀〕取弓来。〔众送弓箭介内又鴈叫介〕 

【南江儿水】〔众〕旅鴈空中叫。韵寂寥。他衔芦漫过衡阳道。一字斜来知多少。替当年苏武传家报。今日相逢堪恼。双矢离弦。管取向空齐落。

〔射介众〕启爷。两个鴈一齐中箭。都掉下来了。〔刘〕太子手段果高。寡人手段也不低。〔兀〕大齐王眼力还比咱家高几分哩。〔刘笑介〕好说。将校。赶过白鹿冈去。〔众〕启爷。白鹿冈上。虎狼出没。只恐去不得。〔刘〕唗。 

【北鴈儿落带得胜令】〔刘兀〕咱从来惯屠龙。会斩蛟。那怕他虎负嵎。狼当道。将校每。则索把扢孜孜箭搭弦。豁剌剌刀出鞘。由你插翅上靑霄。腾足向黄茅。扑刮刮风千尺。不登登路一条。炰烋。纵犬去将狐捉。飘飖。放鹰飞把兔抄。

〔众吶喊走转介〕 

【南侥侥令】〔胡女〕黄沙飞漠漠。红叶舞潇潇。吶喊连声惊天表。马如云。人似潮。马如云。人似潮。

〔众〕赶起只老大白鹿来也。〔兀〕大齐主。此鹿让咱家射罢。〔刘〕请太子开弓。叫将校每吶喊助威者。〔众喊介兀执弓做射鹿介〕 

【北收江南】〔众〕呀。看你个下高冈白鹿闪琼瑶。狰狞两角触风猋。咱子向兽壶中探箭捻弓弰。觑不差半毫。觑不差半毫。厮琅琅狼牙一发中阑腰。

〔作射倒介刘〕妙哉妙哉。〔众〕愿太子千岁千岁千千岁。〔内鸟鹊鸣介众〕启爷。前面大树上鸟鹊喧鸣。想是下有虎狼。不如回到西边平坡之上。搅扰一番。〔刘〕唗。住着。太子。寡人十年前。赤手搏死二虎。今日况有许多人马在此。若是有虎。寡人不用器械。止凭拳打脚踢。活捉一个来与太子耍子。看寡人喝个采如何。〔兀〕倒不知大齐主有这等手段。〔内虎叫介众〕虎来了。 

【南园林好】〔众〕见鸟鹊争喧树梢。听虎狼前山怒嚎。〔刘〕咱伏虎玄坛离庙。显手段。逞粗豪。显手段。逞粗豪。〔扮虎冲上介刘做跳下马解绦脱袍介〕 

【北沽美酒兼太平令】〔刘〕笑咍咍解宝绦。笑咍咍解宝绦。忙劫劫卸锦袍。〔虎扑介〕这业畜逢咱难恕饶。〔虎跳舞介〕恁张牙露爪。地振与山摇。〔扑虎介〕咱则向当头虚抱。〔指将校介〕你须将金鼓齐敲。〔虎来扑介〕引他来望前空跳弄得他眼花顚倒。〔去扑虎介〕这遭怎逃。〔虎来扑空跌倒介〕扑楞腾一交。呀。〔打踢介〕尽拳踢不数卞庄存孝。

〔虎卧地介兀〕大齐主不用器械。赤手搏虎。眞个远过卞庄子李存孝。壮哉技也。壮哉技也。〔刘〕今日之乐。可谓极矣。只不知宋兵连日声息如何。咱家一面打围。一面挂心着哩。〔众〕启太子万岁知道。探马报来。去白鹿冈三里之地。立下三个大寨。中间是宋朝主将胡招讨。左右两翼是梁山泊归顺草寇双鞭呼延灼与大刀关胜。势甚猖獗。须索策应。〔兀〕胡招讨是个文官。料想不谙武事。呼关二将。些些草寇。何足惧哉。〔刘〕太子言之有理。将校听令。 

【尾声】〔刘兀〕将雄兵十万齐围了。似铁桶般没些儿孔窍。把三处红旗只一扫。

将校们。擂鼓鸣金。摆个长蛇阵势。把他三个大寨团团围了。不许走漏一人。如违枭首示众。〔众应领阵下〕 

第二十八出
报捷

【绵打絮】〔旦上〕泥金信傍。含笑罢梳妆。〔内鹊叫介〕听鹊噪红窗。想为报佳音特故忙。鹊儿。我问你讨个消息。今日是揭晓的日子。若龙郞中了。你可再叫三声。〔内叫介中净暗上〕小姐。鹊儿噪得早。昨夜灯花又开得好。龙相公稳稳的中了。喜非常。昨夜花灿银缸。〔旦〕你看看我的气色如何。〔中净看介〕小姐恭喜。眉尖隐隐两道红黄。〔旦拂鬓介〕是什么东西。〔中净〕呀。小姐。是蟢子挂下来了。〔合〕刚道个打点做夫人。又辏着蟢子双双挂鬓傍。〔老冲上看旦介〕眞个好打点做夫人。你看蟢子双双挂鬓傍。

儿。我怕你等报捷的心焦。特来伴你。〔旦〕多谢母亲。〔中净〕奶奶小姐。不要心焦。我小英的奶头极有准的。若是痒发了。那报喜的也就来了。 

【太平令】〔丑急上〕心急行慌。跑得浑身汗似浆。〔见介老中净旦〕龙兴来了。相公中了么。〔丑〕奶奶小姐。相公已中今科状。〔旦老〕不差么。〔丑〕龙兴的报。那有差的。那金榜上。写头行。

〔旦老拜介〕谢天谢地。大相公怎么。〔丑摆头介〕不得停当。〔老〕我道他不肯读书。也罢。那白相公可中么。〔丑〕白相公也中了。〔旦老〕倒也中了。〔老〕我那儿。 

【前腔】你夫壻名扬。〔旦合〕他平地风雷起颉颃。〔老〕龙兴。你该在那里伏侍相公。〔丑〕恐夫人小姐悬悬望。〔老〕这也说得是。小英伏侍小姐上楼去了。我到厨下检点喜筵。龙兴。你去厅上呵。忙点烛。快烧香。

〔旦老中净先下丑〕如今巳牌时分。这些报捷狗娘养的还不见来。我假写一张报单。贴在高处。只说有人报过了。骗他炒闹一场。倒也有趣。〔帖报单介〕 

【前腔】〔外末小生急上〕问个端详。〔向内介〕老的。胡衙在那搭儿里。〔内〕前面白粉墙裏呵。〔众〕指点胡衙白粉墙。〔打门介〕报报报。〔丑〕外边什么人。大惊小怪。〔众〕为状元报捷来求赏。快开门。快开门。〔丑开门介〕来报那个的。〔众〕衙内壻。唤龙骧。

〔丑〕呸。来迟了。〔众〕我每是头报哩。 

【前腔】〔丑〕不用慌张。〔指单介〕撑开驴眼看。报过红单帖画堂。如何。〔众〕那个天杀的钻做头报去了。小官。你每有撦物事赏他不曾。〔丑〕已曾赏过银百两。是松纹。还有哩。〔众〕还有舍物事。〔丑〕还有十疋绢。做衣裳。

〔众嚷介〕我每让他做头报。第二报是我每的了。九十九两纔去哩。〔敲锣打椅嚷坐介净上〕状元鳖在荷包裏。无奈人头翦绺多。什么人在此喧嚷。〔丑向净耳边倒鬼介众〕大爷。我每是走报的。贵衙驸马中了状元。不知是那个天杀的钻做头报。骗了我每物事去了。故此喧嚷。〔净〕哦。你每有多少东西。寄在我这里。〔众〕大爷。我每是走报的。〔净〕你方纔说骗了你的物事。想是你有丢儿放在我衙裏。可恶可恶。〔众〕不敢。〔净〕我且问你。你每报捷的。还是总裁老爷。察院老爷。布按两司老爷。府县各位老爷。差你来报的呢。还是自家要骗物事来报的。〔众〕这个大爷说得好笑。我每是上年规矩。怎么说这样话。〔净〕我再问你。你晓得我姓什么。〔众〕大爷姓胡。〔净〕我中第几名。〔众〕我每是报龙状元的。〔净〕这等在我胡衙嚷什么子。叫小厮。与我一个个缚了。送他到县裏发落他去。先与我打上一造。叫小厮。打打。〔丑打介众跑介〕 

【尾声】〔净〕官衙许你来扰嚷。〔众〕大爷。便是打杀了要赏了去。〔净〕叫小厮。〔丑应介净〕赏他些拳头巴掌。〔众眠地介〕打杀罢休。打得好。打得好。〔净赤身拿棒槌打介众慌跑走丢锣介丑赶打抢帽下介净丑〕那裏撮拥这伙光儿光打光

〔净〕龙兴如何。〔丑〕大爷停当。〔净〕你也识货。这锣大爷自用。〔敲介〕帽子赏了你。〔丑〕谢大爷。 

打得有便宜。



报钱没一厘。

洞房花烛夜。



金榜挂名时。 

第二十九出
陷差

【上林春】〔净秦桧末堂候众从人上〕懊恨当朝甚声势。夺去个状元容易。谁家白面书生。须劈脑下他一计。

试官有眼却无珠。瞎帐眞龙混帐鱼。我本将心托明月。谁知明月照沟渠。咱秦太师。排空作雨。喝地成流。谁想把孙儿秦埙。托付万俟卨那厮。要中个状元。却不怕我。中出一个龙什么来。可是二十年来怪事。那小畜生传胪之后。也不到我私宅来拜个门生。甚是可恶。〔冷笑介〕我要摆布这个小畜生。有何难哉。那官儿。叫那万俟卨这狗弟子来。〔末应介〕 

【光光乍】〔丑上〕主司命儿低。撞着打头雷。今日升堂须子细。只怕躱了天雷有霹雳

〔问末介〕今日太师爷没有什么怪我么。〔末〕说道要问万俟爷讨状元哩。〔丑惊介〕罢了。我道是这桩买卖发动了。〔进跪介〕万俟卨参见老太师爷。〔净喝丑惊介净〕唗。畜生。你知罪么。〔丑叩头介〕万俟卨该死。〔净〕你把我孙儿中在那里。消不得一个状元么。〔丑又叩头介〕万俟卨该死。〔净〕那龙什么子那里讨来的人情。你就不放我在心上。我把你畜生的头不要寄在你颈子上。〔丑〕万俟卨该死。望太师爷暂息雷霆之怒。容小官一一禀上。〔净喝介〕有什么说。〔丑〕那日看卷之时。令孙老大人元取作状元。不想天雷打下三次。那龙骧卷子元取第二。又三次乐响。故此只得顚倒中了。万俟卨该死。该死。〔净〕你怕天雷。不怕我秦太师么。〔丑〕那日小官怕天雷。今日天雷怕太师爷了。〔净强笑介〕那天雷还怕我么。起来。站了说。〔丑〕不敢。〔净〕站着。〔丑应站介净〕那龙骧这小畜生好生倔强。不来见我。我要了了他的官儿。你这花脸。惯会算计人的。设个计较来。将功折罪罢。 

【风入松】〔净〕乔才新进太无知。他大胆道状元及第。笑蛇儿倒有蛟龙气。待设个牢笼之计。断送他前程这回。除是你有心机。

〔丑打恭介〕这有何难哉。 

【急三鎗】〔丑〕些须事。不必用烦相公虑。一举手。〔吹气介〕做飞灰。

太师爷在上。如今雷公料管不着他。依小官愚见。一发了了他的性命罢了。〔净回嗔作喜介〕妙妙。坐下讲。〔丑〕不敢。〔净〕坐下好讲话。〔丑坐介净〕依你的见识。怎么摆布他纔是。〔丑〕小官今日见塘报。那兀朮会同刘豫围住白鹿冈一带了。太师爷就教龙骧领兵前去策应。定然送死。这是羊落虎口之计。伏乞太师爷尊裁。 

【风入松】雄兵十万合重围。可易一时杀退。他书生料是无张智。不用费些儿力气。〔点纱帽介〕把他这件东西呵。就送与番人祭旗。那时节说什么状元谁。

【急三鎗】〔净〕妙哉。这计较。眞希罕。便打点。差他去。莫敎迟。

万俟大夫。我算道你有些见识。果然。只是你把这个好门生反面就弄他一下。觉道忒狠了些儿哩。〔丑〕太师爷在上。这个也是小官的薄敬。〔净笑介〕堂候官。就分付兵部。速差新状元龙骧。领八千人马。星夜往白鹿冈策应。不得违误。如若迟延。卽正军法。〔末应介净〕万俟大夫。你 

主张文字太胡涂。



算计他人却有余。

莫道此人全无用。



也有三分鬼画葫。 

第三十出
分别

【琐寒窗】〔旦老上〕喜仙郞月桂初攀。又谁知诏旨颁。离他金马。去跨雕鞍。〔旦〕鸳帏寂寞。黄昏淸旦。好敎人意慵心懒。〔背悲介〕怎禁啼泪暗潸潸。〔老偷看介〕咳。是少年夫妇。怪不得有些牵绊。

〔旦〕母亲万福。〔老〕孩儿到来。方纔龙兴来报。说你丈夫今日就要起马。刚掇巍科。又当远别。怎生是好。〔旦〕便是。都是秦桧那厮的阴谋。眞个事出无奈。〔老〕此行想定与你爹爹相见。倒也是一个机会。〔旦〕只是龙郞不谙武事。不知成得功否。孩儿未免挂心。〔老〕正是呢。 

【临江花】〔众引生上〕自信如丹心一瓣。勤王敢惮间关。笑书生今日也登坛。看一股靑萍照眼。

长随。外厢伺候。〔众应下相见介老〕贤壻。闻你就要起程。赴援河北。匆匆怎好。〔生〕劣壻此行。正求相见岳父。岳母不必挂念。〔旦〕龙郞。妾身愁你不禁劳役。又値寒冬。一时别去。好不伤感。〔悲介生〕眷恋之情。彼此皆然。只是钦限严紧。不得久住。〔老〕叫龙兴看酒过来。〔丑持酒上〕有酒。〔斟酒递旦接送介〕 

【针线箱】〔旦〕好夫妻别离不惯。只为着朝廷钦限。拚沉沉酩酊离亭盏。做个不知分散。〔生〕我功名阃外能先许。你涕泪闺中莫浪弹。〔老〕贤壻。你何时返。〔生〕怕玉门关远。满拚他头白生还。

〔丑禀介〕启爷。兵部差官催督卽刻起程。〔生〕知道了。〔旦〕龙兴收了盏。〔丑收介〕 

【捣白练】〔老〕别思萦。〔旦〕愁肠绾。〔生〕去和留左难右难。〔旦〕怎禁这般鞅掌。这般留恋。〔悲介〕天也。又恁般催趱。

〔丑〕启爷。天色晚上来了。请起马去罢。〔生〕分付伺候着。〔丑应介〕 

【三学士】〔生〕底事今朝天易晚。为征人行色阑珊。〔旦〕我深闺欲寄书非易。你急足时传信不难。〔合〕但愿鞭将金凳挽。急唱取凯歌还。

〔内云〕报。白爷送行。〔丑〕住着。待我通报。禀爷。白爷特来饯行。〔生〕知道了。岳母。小壻就此分别去罢。 

【半叫鹧鸪】〔老生〕骨肉分离在等闲。分离那値又天寒。〔旦〕我郞要识分离苦。把我分离泪眼看。

〔老扶旦下生吊介小生上末随介〕残照落长川。骊驹唱别筵。雁飞不到处。人被利名牵。〔报介见介小生〕年兄。我和你榜墨未干。勑书早下。奸相肆谋。吾侪结舌。惶愧惶愧。〔生〕此去恰好与妻父相见。倒是不幸中之幸也。〔小生〕元来如此。看酒过来。〔末送酒介〕 

【解三酲】〔小生〕乍离了玉皇香案。早建着大帅高竿。我准备一双望你旌捷眼。盼翁与壻两师班。〔生〕恐才疎难副年兄望。〔叹介〕怕计拙仍投大相奸。〔小生〕休嗟叹。休嗟叹。但仗个生平胆略。定斩楼兰。

〔内云〕众将伺候久了。请爷起马。〔丑〕知道了。启爷。兵部点差将校头目在此候久了。〔生〕教披挂伺候着。〔小生〕小弟别了。百凡事年兄须用保重。〔生〕领教。〔合〕正是话不断头重话话。行难分手再行行。〔小生下外净老旦中净将官上〕一把鸾刀箭一壶。冲锋破敌血模糊。生平要挂封侯印。不愧人间大丈夫。兵部点差随行头目叩头。〔生〕此处到淸水湾。多少路程。〔众〕有三十余里。〔生〕传令赶到那边住扎。明日五更长行。〔众应介丑大帽靑衣随行介〕 

【神仗儿】〔众〕旌旗色灿。旌旗色灿。戈矛光烂。向淸淮断岸连营。作长空飞雁。从他河北金兵百万。须净扫。莫留残。须净扫。莫留残。〔引下〕 

第三十一出
巡警

【山歌】〔净外中净军上〕铁衣忙着五更头。五更头霜露冷飕飕。我裏个娇滴滴家婆嫌脚冷。正唤做悔敎夫壻觅封侯。

咱们是白鹿冈上把守的军士。被兀朮四太子与刘豫那厮统领十万铁骑。把我胡爷围困在此。昨日呼关二将军杀透重围。请救兵去了。我每巡警的须要小心。〔众〕哥说得有理。我每轮流打梆敲锣。不要倦了。〔内鸦鸣介〕 

【六么令】〔众〕黄昏静悄。见呀呀鸟鹊争巢。〔内擂鼓〕营中鼓角动严宵。排短戟。列长刀。一声锣纔是初更报。一声锣纔是初更报。〔内作打一更介〕 

【滴溜子】〔末上〕乘飞骑。乘飞骑。红尘一道。賷急报。賷急报。皇封两托。点差状元来到。他精兵有八千。威权不小。起马前来。只在明朝后朝。关上把守的接飞递文书。朝廷差状元龙爷来策应了。〔众立高处接介〕晓得了。〔末〕起马前来。只在明朝后朝。

〔下众〕哥每。我们把这角文书到十里铺叫直番的打进去便了。〔走介〕 

【六么令】〔众〕星稀月小。〔内打二更介〕听冬冬二鼓方交。〔内雁叫介〕满天霜露雁声高。风凛烈。夜迢遥。〔内打三更介〕霎时又是三更到。霎时又是三更到。

这是十里铺了。叫铺兵。〔丑内应介〕来了。来了。 

【滴溜子】〔丑上〕邮亭内。邮亭内。风寒似扫。深夜裏。深夜裏。是谁厮叫。起来向前看着。元来是长官。巡风来到。〔众〕快收文书。快收文书。〔丑〕投下文凭。不须闹抄。〔众〕这是新状元龙爷领兵来策应的文书。不要误了。〔丑〕晓得。投下文凭。不须闹抄。〔下〕 

【六么令】〔众〕荒鸡叫早。〔内打四更介〕这些时四鼓频敲。冷风刮面利如刀。人寂寂。影萧萧。〔内打五更介〕又交五鼓天将晓。又交五鼓天将晓。

【滴溜子】〔小生上〕状元的。状元的。统兵将到。忙传示。忙传示。常川军校。早来特差前哨。弓都要上弦。刀须出鞘。急向军前。迎接节旄。招讨胡爷传令。教前哨官兵迎接新状元龙爷军马。不得有误。〔众〕晓得。〔小生〕急向军前。迎接节旄。

〔下众〕哥每。这叫做眼望旌捷旗。耳听好消息。我每快去。我每快去。〔打锣下〕 

第三十二出
祈雪

【倾杯玉芙蓉】〔外末小生净中净旗手引生佩剑上〕诏揭红旗下九重。〔吹响器三声介〕画角三声动。我则待卸了乌纱。跨了金鞍。掣了靑萍。架了雕弓。凭将虎节当头捧。看取狼烟转眼空。〔众喊介〕军声哄。似春雷夜轰。笑书生此行杀气正。

【玉芙蓉】〔生〕他权奸计较凶。便座主也成趋奉。喜丈人行今朝有女壻乘龙。休说我胸中胆略三军恐。便是这肘后天书万法通。刘豫的贼子。你成何用。任围如铁桶。管到时节救他垓下出重瞳。

〔住介生〕将校。什么地方了。〔众〕这地方上名叫做捉鱼滩。〔生笑介〕倒也辏巧。捉者擒也。鱼者豫也。传令就在此安营下寨。捉那刘豫这贼便了。〔众〕得令。〔扎介生〕叫将校。搭下一丈八尺的高台。张下红灯三十六盏。打一角紧急文书。到白鹿冈胡爷寨中投下。约定四更时分。领本部人马到冈南相会。不可误了时刻。〔众应打文书介生〕再传一令。不论马步诸军。俱备下白甲白袍伺候。到三更时分。一齐整队。去攻打贼营。违者立时斩首。〔众应介生〕不论大小头目。俱在帐外听候。〔众应下介生〕军中取净水香烛过来。〔丑应取介生〕你自回避。〔丑下介生〕下官得蒙仙姑赐我天书。今夜依他作法。请下大雪一坛。就此进兵。学那李愬收淮蔡的故事。却不是好。〔登台仗剑烧符喷水念呪作法介众扮神鬼小旦引上立高处暗候介〕 

【普天乐】〔生〕画灵符倩神风送。借坛雪作今宵用。〔默念咒勑介小旦用箒一拂众神鬼作扯云介生〕呀。你看彤云起。彤云起。布满西东。〔小旦用箒拂介神鬼洒雪介生〕呀。果然雪下了。早纷纷飘堕长空。〔揖介〕谢仙姬暗中。霎时间便来显应神通。

〔小旦单吊介神鬼下穿白衣扮军士同众上〕哥儿每。怎么一会儿就下起大雪来。〔生〕将校。〔众应介生〕诸军俱要卸下铠甲。穿上白衣听令。〔众〕俱已换了。〔小旦执小白旗在前暗引行介〕 

【驮环着】〔生〕把前军摆动。〔众应呐喊介〕把前军摆动。〔做走雪介〕蹑迹潜踪。人尽衔枚。马皆勒鞚。趁此雪深风猛夜朦胧。认不出锦重重帜鸾旗凤。〔众禀介〕禀爷。前面雪大。只怕去不得。〔生喝介〕唗。说什么蓝关堆拥。将校。〔众军转身低应介生〕你每听冈上将军一铳。〔合〕就连营涌。两翼冲。管元济成擒。槛车传送。管元济成擒。槛车传送

〔众〕将近贼营了。〔生〕将校每。大胆杀上前去。〔急走转介〕 

【对玉环带淸江引】〔合〕马蹴蹄松。银杯散几重。车骤轮冲。玉龙碾几通。灯儿又不红。鼓儿又不冬。杀奔中军。霎时山海崩。寒天夜深人战悚。惊起南柯梦。刀鎗没处寻。手脚无些用。杀他不留一个种。〔引下〕 

第三十三出
捣巢

〔小旦上〕天兵此日破重围。酒色昏迷尙不知。叛逆到头终有报。只争来早与来迟。我长春子。先自显个神通。与龙生大雪三尺。待迷了刘豫的行踪。只是那厮有万夫不当之勇。书生临阵。怕道抵敌不过。我如今闪入贼营。先摄了他的魂灵。使他昏迷不醒。交战之时。堕落陷坑。多少是好。正是饶君脱得去。扯破紫罗栏。〔暂下〕 

【剔银灯引】〔净刘豫老丑扮宫人上净〕打尽娇姿一网。把中军帐做鸳鸯帐。〔老丑〕谩说羊车。何须蝶幸。拚断送一番红浪。〔合〕雪中梅放。且检点浅斟低唱。〔净〕 

寡人与四太子会兵攻打白鹿冈。已将胡招讨那厮围住在此。料他插翅也飞不出去。今夜大雪漫空。且教随行官妾歌舞一回。做个赏雪筵宴。明日进兵。未为迟也。内侍每。筵席完备未曾。〔老丑〕完备多时了。〔净〕众侍儿每。歌的歌。舞的舞。看大觥来。〔老丑〕领旨。〔内鼓乐介奉酒介〕 

【好事近】〔净〕万骑冒风霜。一霎行殿银妆。琼旌玉斾。望裏满空飘扬。何妨。去觅梅花消息。弓刀上暗递幽香。乘夜拥红裙玩赏。拚烹茶唤醒。又攻打前冈。

〔小旦暗上前场闪介净抬头见介〕侍儿每。筵前穿白的女子是那里来的。〔老丑〕没有。并不曾见个穿白女子。〔净〕胡说。 

【前腔】筵前瞥见一娇娘。底事得入营房。敢是观音出现。〔小旦又闪介净〕呀。怎地恁般趋跄。〔杂扮假刘豫暗上坐卓下介净〕参详。或是瑶池王母。亲来到。奉我霞觞。〔起请介〕王母娘娘请了。淹屈你鸾车半晌。〔小旦吹气拂净介净坐倒睡介鬼上索牵卓下假刘豫出介小旦〕把你魂灵找去。先交付无常。

〔小旦引前鬼牵魂转下介净作昏介老丑〕皇爷醉了。快扶到龙床上去。一壁点茶伺候。〔扶净下介〕 

【赚】〔小旦执小旗引生众军上〕雪紧风狂。〔众〕禀爷。前面有一个女子在此引路。〔生〕你见他怎么模样。〔众〕是穿白的。〔生〕是水月观音缟素妆。将校。是神仙来助阵了。你每齐催上。〔众〕将到贼营了。〔生〕偃将旗鼓莫张皇。〔众〕怎商量。〔生〕着几个有胆量的过来。〔众〕有。〔生〕你潜身直到中军帐。每人各带干柴一束。妆裹黄硝七尺长。〔众〕将来何用。〔生〕学诸葛亮。先将一火烧博望。教他胆飞魂丧。胆飞魂丧。

〔生〕将校。放起火来。〔众应放火介下末扮内官急上介〕 

【么】〔末〕火势仓皇。报皇爷。报皇爷。〔老冲上〕皇爷醉着。不要喧嚷。〔末〕怎么了。还烂醉佳人锦瑟傍。大营外宋兵杀来了。快报皇爷。〔老急扶净上做醉介净〕看大觥来。〔末〕怎么了。皇爷。宋家人马。不知多少。放火烧营。将近中军帐了。〔净〕唗。来欺诳。我雄兵十万紧堤防。〔末〕事非常。白袍小将眞粗莽。烧得前营一片光。〔净〕这等你每都厮杀去。〔末〕难担当。〔净〕罢了。罢了。这些雪下得不好。这些酒又吃得不好。夜来却像掉了魂灵一般。怪片魂飞去靑霄上。怎么有些惚恍。有些惚恍。

〔生引众又放火围转介下净〕众女侍每。你每快屯住后营。待寡人御驾亲征。〔老丑先下介〕 

【扑灯蛾】〔净〕何方棒与鎗。何方棒与鎗。那里兵和将。半夜与三更。搅散低低歌唱也。〔小旦冲上将小旗插净颈介在前引净路介净〕听锣喧鼓响。怕火光后队逼娘娘。抖精神快些杀上。寒威壮。大家靠个汗如浆。〔暂下〕 

【前腔】〔小旦暗引生众右上〕前军摆战场。〔立左介小旦又暗引外众左上〕前军摆战场。〔立右介合〕后队施罗网。〔生〕将校。一面掘深坑。〔众做掘坑介生〕再把雪来妆弶也。〔众做拥雪介生外立高处众低伏四角介小旦又暗引净上净〕内侍们。你看前面神仙引路。快些杀上去。跟神仙去向。杀他片甲不还乡。〔小旦净众穿花走介引入中央用拂一扫净作落坑倒地介小旦用拂招生外众拿介起立中央高处介净〕罢了。罢了。太子救人。太子救人。〔生外下高处介〕叫将校每。用挠钩将他搭上。〔众做搭上绑介生外〕休疎放。把囚车押在一边厢。

〔小旦暗闪下众押净下介生外见揖介生〕小婿来迟。有劳岳父费心。〔外〕多谢救援。眞是神算。〔生〕此功全仗仙姑之力。小婿有何德能。〔外〕仙姑是谁。 

【尾声】〔生〕事关覼缕眞难讲。他功绩在万军之上。〔外〕哦。元来如此。待一路上去。还要备细请教。〔合〕始信天上神仙不渺茫。

〔生〕将校传令。一面搜检贼营。一面追赶兀朮。一面写本将逆贼刘豫解京。候旨发落。〔众应介生外〕就此班师回去。〔众应介内打得胜鼓介〕 

雪中一战解戎衣。



此日欢声震似雷。

方信鞭敲金凳响。



果然人唱凯歌回。 

第三十四出
相逢

【罗带风】〔旦上〕檀郞去请缨。安危未省。又不知翁壻见未曾。我那爹爹也。你缘何半载信无凭也。〔老暗上〕我那儿。你若这等忧煎。怕惹出些儿病。难道鹊声没准绳。难道灯花没准绳。〔合〕想荣归只在须臾顷。

〔老〕我儿。今早你哥哥问卜回来。说你爹爹与你丈夫时下就有好音。且自消遣则个。〔旦〕军旅之事。吉凶未定。好生挂怀。如何消遣。〔净急上〕母亲妹子。爹爹同妹夫擒了刘豫。得胜回朝来了。〔旦老〕如此。谢天谢地。〔拜介众引生外上〕 

【挂眞儿】〔外〕千里提兵临虏境。喜今日谈笑功成。〔生〕士马扬威。仙灵助胜。又早荣旋乡井。

〔众见介外〕曾作边庭客。〔老〕常为魂梦人。〔生旦〕一朝重会合。此日受恩新。〔老〕老相公。经年戎马。今幸凯旋。军中事情。老身不知端的。〔外〕夫人。那日呵。 

【宜春带】承王命。事远征。陷重围艰难虏营。〔指生介〕赖龙生兵到。又是仙姑雪夜来策应。〔旦老〕哦。又是仙姑娘娘去到那里显圣了。〔净缩头伸舌介〕啧啧。眞个古怪古怪。〔老〕喜麻姑此日飞符。使乐昌今朝完镜。〔外〕贤壻。只不知仙姑怎生的模样。老夫待画他一幅神像。好得焚香礼拜。〔旦老〕正该如此。〔生〕与令爱一般影形。脱幅春容。就是女仙神■〈巾登〉。

〔外老〕哦。有这等事。〔丑急上〕禀爷。朝廷差白爷賷恩诏到了。〔生外〕快排香案迎接。〔丑应排香案介末扮长班引小生捧诏书上旦老暂下介〕 

【前腔】〔小生〕黄金辔。白玉鞓。打头踏趁天街乍晴。朱门将到。长班。先去禀胡爷宅裏。教快排香案中庭等。〔末〕报过多时。俱已齐备了。〔小生到介外生净接见拱手介〕请问白老先生。今日是何诏旨。〔小生〕为明公德着靑编。〔对生介〕又年兄鞭敲金凳。〔外生净〕元来如此。〔小生对介〕胡大兄快换冠带。〔外〕小儿何故有冠带。〔小生〕圣旨到齐来跪听。这特典中间。又赐令郞勑命。

〔净着武职五品服介〕列位贺喜。这是天上掉下来的纱帽。〔众跪介小生读诏介〕诏曰。顷者胡尘纷扰。国步多艰。矢志勤王。功成翁壻。阴谋助顺。力藉神仙。兹特进尔都招讨使胡章为兵部尙书。妻诸氏封韩国夫人。子胡连授锦衣卫正千户。状元龙骧进翰林学士。妻胡氏封秦国夫人。所奏天目山仙姑封白衣元君。有司立庙崇祀。逆贼刘豫凌迟处死。一应效劳将士俱以次论功升赏。钦哉。谢恩。〔众〕万岁万岁万万岁。〔外〕龙兴。看酒过来。〔丑应送酒介〕 

【奈柰窗】〔合〕宝炉中香蔼金屛。绮筵间曲奏银筝。歌声杂沓。烛光交映。则索把酒杯频罄。〔合〕一轮皓月可中庭。尽交玉漏三更。

【前腔】〔丑急上〕在边厢得个风声。报中堂列位公卿。〔跪介〕权臣秦桧。一朝安静。〔众〕怎么说。〔丑〕昨夜三更时分。被岳爷一顿铁鞭打死了。喜杀了满城百姓。〔合〕这回上下始安宁。举头湛湛天淸。

【尾声】〔合〕扫■〈羊星〉膻。除奸佞。指日迎还二圣。管取中兴贺太平。

幸喜仙姬暗助功。



一家骨肉受恩封。

今朝剩把银缸照。



只恐相逢是梦中。 

第三十五出
提因

〔小生上〕一间茅屋万重山。人住半间云半间。〔小旦〕白云长被淸风引。到底终输我辈闲。〔小生〕长春子。那龙骧功成名遂。夫贵妻荣。好不受用。好不快活。既是你成就他生前事业。我岂可不指点他日后终果。今日他阖宅到湖上赏雪。你可仍作弱妹模样。使他父母兄弟相见之时。把那花园晚会事儿。一朝冰释。只是一件。偌咱天气严寒。彤云密布。雪紧风狂。路僵冰冻。那龙骧未必到湖心亭畔。不免叫柳树精指引前来。有何不可。树精何在。〔柳树精上小生〕柳树精。你可仍变旧日枯桩。跕在西湖厓上。待龙骧系舟之时。则用一阵好风。带到湖心亭来见俺。不得有违法旨。〔柳树精〕领法旨。〔下小生〕长春子。你道那龙骧弱妹。前身是什么样人。〔小旦〕这个弟子不知。〔小生笑介〕你还不知道。龙骧是王母烧香童子。弱妹是王母执拂侍儿。因他两人动了一点凡心。谪在尘世。王母又恐他堕落泥涂。转身不得。又使你撮合姻眷。复归正道。〔小旦〕呀。元来弟子根本。都是王母指化。〔小生〕你那时正果不明。仙凡两昧。那里知道。又一件。大凡世上之人。只要成自己功业。那管他人利害。汝乃山木之妖。一点仁心。如珠在腹。旣利龙骧之有。复念龙骧之无。伉俪功名。桩桩替他成就。故吾辈与你一粒金丹。了完你的正果。虽则是仙家功德。亦是上天报应。〔小旦〕敢问师父。不知龙骧日后也可超升到洞府来么。〔小生〕这个你不要管。他若到来。俺自有他的说话。你只将自己本等照管便了。〔小旦〕不知弟子怎么修为。纔到上乘。〔小生〕你听者。 

【赏花时】你再休想芭蕉作破题。再休想蔷薇撮影戏。〔点自心介〕把这一搭的东西。时常来料理。便是你分内镃基。

【前腔】〔小旦〕曾与他丸内明珠作聘仪。又替他锦字高高鴈塔题。又帮衬他凯旋归。这都是长春子的气力。偌咱还要师父扶持。〔同下〕 

第三十六出
揭果

〔丑上〕忙排酒。忙排酒。一树桃花间株柳。等闲大雪塞长堤。旧路难寻没脚走。俺家龙爷。同着阖府宅眷。要到湖上赏雪观梅。教俺备下酒船。在淸波门伺候。我想俺老爷只管自家快活。那管我们受苦。这等大雪。怎生行走。且喜船已备下。不免到前面酒铺上沽他一壶。伺候上船便了。正是受他衣食凭他管。不顾天寒与天暖。若是有个别思量。自然手长衣袖短。〔下小生引小旦上小旦〕师父。你看西湖景致。好不潇洒了也。〔小生〕长春子。那洞天福地。处处是俺庄子。人间华丽世界。羡他怎么。只把咱家事儿试说一遍。你须听者。〔小旦〕师父试说。弟子恭听。 

【北仙吕点绛唇】〔小生〕炼铁成钢。有收无放。泥丸上。透出灵光。照破了多少公侯相。

【混江龙】你从今已往。再休将诗谜学荒唐。则索把心猿归锁。意马收缰。赤紧的经卷丹炉放心坎内。没揣的车轮马足在耳边厢。受用此胡麻当饭。槲叶为裳。松花酒酽。菊蕊茶香。灵芝吐秀。瑞菌呈祥。鸾声淸亮。鹤翅飘掦。打渔鼓随词按拍。吹铁笛信口无腔。闲扫白云消永昼。倦堆红叶卧斜阳。那里管乾坤荡荡。宇宙茫茫。吴兴越败。楚弱齐强。耳不闻斩蛇逐鹿。口不言失马亡羊。一任他桑田变海。海变田桑。过去四季一周到有十二月。算来百年三万止得六千场。咱想圣贤出处。自分淸浊行藏。有两个干瘪瘪饿死首阳山。有一个苦耽耽困杀箪瓢巷。又有个自求尸葬鸱夷革。还有个他甘身跳汨江。倒把空壳落认为正果。反将主人公撇在边傍。恰推开了生前那富贵。刚留下些死后的文章。

〔同下柳树精上〕俺领着师父的法旨。叫俺露个向来根本。仍做柳树枯桩。待等龙状元船来。系在俺身上之时。则用一阵好风。吹那船儿到湖心亭上。与俺师父和长春子相见。了完他的正果。只得伺侯者。〔暂下随生众上立前场介外老生旦净丑同众作船上〕 

【南桂枝香】〔合〕波平如掌。云垂若氅。趁着几树梅开。又値六花雪扬。任悠悠画船。任悠悠画船。湖心摇荡。尽宜淸赏。〔生〕龙兴。风紧雪大。住了船罢。石尤狂。捩柁过梅屿。收船系柳桩。

〔丑系船介柳树精带船内作风引船下介小生小旦上立卓上介小旦〕柳树精去了多时。怎么还不见到来。〔小生〕远远一只画船从空而来。想是他也。〔柳树精带船上生〕前面亭子上。好似仙姑娘娘。我们快上船去相见。〔作上船相见伏地介柳树精丑下介〕 

【北油葫芦】〔小生〕咱凭着一朵红云借玉皇。顺风儿到此方。龙骧抬起头来。〔指小旦介〕这可是使君旧日野鸳鸯。胡章诸氏抬头起来。〔指旦小旦介〕教你识破两个孩儿样。龙骧。替你明白一主芭蕉帐。〔指旦介〕你眞弱妹烧着香。〔指小旦介〕他假弱妹顶着缸。〔笑介〕龙骧。花园内你落了狐狸弶。肚儿裏还道眞个做新郞。

【南八声甘州】〔众〕自惭草莽。念仙凡辄敢颜行。湖波滉瀁。与恩波一样汪洋。正思天目一瓣香。底事仙风助马当。端详。这师父敢是纯阳。

〔小生笑介〕你可认得咱家哩。〔指小旦介〕这可是什么人。〔生〕这是仙姑。〔小生笑介〕 

【北天下乐】〔小生指小旦介〕他消受一夜春光到海棠。难也波忘。用芒鞋则一双。踏遍了九点齐烟万里苍。他至公堂强把持。他杀人场硬主张。你可思量。不为东君为甚忙。

【南解三酲】〔外生〕喜鹤驾并临尘壤。做景星庆云瞻仰。前程似漆难趋向。把家国事叩其详。〔外生〕弟子胡章龙骧呵。徒怀忠愤悲靖康。怎得勋名继李纲。〔齐叩头介〕心难忘。心难忘。望吾师指示何妨。

〔小生〕那赵大郞家不须问得。 

【北那叱令】偏安的一方。那有个辟疆。胡尘的四方。自有个小康。争雄的八方。终有个下场。新人的趱旧人。后浪的推前浪。这的是阳九运世合承当。

〔外〕弟子胡章。问师父讨个终身结果。 

【南长拍】挤挤豺狼。挤挤豺狼。纷纷魍魉。何日脱他罗网。〔老〕弟子诸氏。问师父讨个终身结果。崦嵫日短。更兼鸡骨久支床。〔旦〕弟子胡氏。敢问师父。未弄瓦和璋。天上石麒麟他日可得下分褓襁。〔净〕弟子胡连。苦恼子。苦恼子。苦难相求。作过从前都莽戆。望饶恕我蠢皮囊。〔生〕弟子龙骧。试问取几年劳攘。敢卢生一梦。饭煑黄粱。

〔小生〕胡招讨。〔外抬头起介〕弟子有。〔小生〕你前身乃紫薇殿下修文使者。上帝着你再游尘世。遍考山川。只因你做秀才时。于世上文章。妄加评隲。故中年与你一子。目不识丁。但你忠孝存心。仁慈及物。所以福禄寿考。仍还尔身。二十年后。同妻诸氏。可到华阳洞天。再与你相会。〔外〕弟子领命。〔小生〕诸氏。〔老〕弟子有。〔小生〕你为妇能孝。为妻能贤。但你居室之中。勤事打扫。或于蜘蛛之网。蝼蚁之垤。轻加破坏。虽是下界微虫。亦是上天生命。行游使者奏闻上帝。但与您半子之荣。不许你一儿之贵。二十年后同夫胡章。也到华阳洞天相会便了。〔老〕弟子领命。〔小生〕龙骧。〔生〕弟子有。〔小生〕龙骧。你前身是王母殿前烧香童子。只因动了一点凡心。谪在尘世。旣生阀阅之家。当习诗书之礼。胡招讨与你父亲有僚穼之情。你与弱妹有兄弟之谊。焉得复盟私念。辄尔钻窥。若不是长春子弄假成眞。你便将他败伦伤化。但天曹念尔父死于国难。有子合当富贵。且弱妹与尔有夙世姻缘。故不得不转移祸福。五十年后。甲子年七月十五日。相会在谢罗山中。不得有违法旨。〔生〕弟子领命。〔小生〕胡氏弱妹。〔旦〕弟子有。〔小生〕尔前身是王母殿前执拂侍儿。动了凡念。谪堕尔身为女。减岁寿母。笃孝闻于上帝。代兄为子。乐及天亲。节操凛似秋霜。雍熙和同春日。女德旣修。妇道亦备。合当与你三子一壻。俱登黄甲。五十年后。甲子岁七月十五日。一同夫壻龙骧。到谢罗山相会便了〔旦〕弟子领命。〔小生〕胡连。〔净〕弟子有。〔小生〕胡连。汝本是王屋山下一条蟒蛇。只因咬死了两个逆子。上帝许你做个人身。足汝一生衣食。谁想毒恶不悛。乖戾如旧。弱妹旣为兄妹。有事便当隐瞒。金钗揭证。于心何忍。若不是长春子把蔷薇花换去。弱妹冰淸玉洁。几乎被玷罹寃。那日演法之时。天曹便欲诛戮。又亏长春子求饶。留汝性命。从今已后。须作好人。把仁义忠信牢牢放在心上。日后也好受咱家指挥。不然。天曹赏罚。决难轻贷。〔净〕弟子敢不领命。 

【北后庭花】〔小生〕你道一家儿享荣华是那桩。都只是长春子的担当。道你肮脏世界隔天堂。特兀的咱同来下降。你休认仙家道理不寻常。左右是人家的比方。则要你为臣的忠与良。为子的孝着爹与娘。为夫的柔与刚为妇的端与庄。为兄的和与光能者纳祉与祥。不能者罹灾与殃。

【南安乐神犯】〔众〕难逃肸蠁。生前罪过到此都彰。已拚堕落淤泥乡。反蒙提挈云霄上。甲子盂兰会。平地放毫光。脱我频婆帐。〔排歌〕夫和妇。壻与郞。一朝泥马渡康王。同稽首。齐合掌。千年仙鹤下辽阳。

〔小生〕龙骧。你须听者。 

【北寄生草】你年方壮。气正强。待玉门关外驱兵将。杀人场裏分刘项。凌烟阁上图形像。〔抛纸包与生旦介〕把金丹几粒赐伊行。会你本来面目在瑶池上。〔众扮金童玉女持宝旛引小旦小生下内作细乐介〕 

【南短拍】〔外老生旦净〕俯伏多时。俯伏多时。徘徊半晌。猛抬头见羽化翱翔。对对引旛■〈方童〉。片片天花历乱。朵朵景云沆漭。渺渺琼箫嘹喨。遥遥玉佩铿锵。

【北煞尾】鼓腹白鸥庄。舒足红梅帐。胸中无别物。曲魔儿时常作痒。不是咱山人夸伎俩。略知些腔调宫商。任闲口。漫雌黄。压着咱则是西厢琵琶记输些斤两。再难寻通方肚肠。少林拳棒。学咱不知书也打诨闹词场。

【尾声】戏编蕉帕成绝唱。那个词人不鉴赏。都道笔底生花不姓江。

若耶溪畔单槎仙。



懵懂闲忙五十年。

四十九年都是梦。



醒编蕉帕付梨园。 

蕉帕记终 
