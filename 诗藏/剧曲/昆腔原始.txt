崑腔原始  [明]许宇辑

按元魏良辅崑山州人瞽而彗以师旷自期先为丝竹之音巧絕一世既则定曲腔鲇板发古人未有之心思海內宗之度曲必称崑腔者不忘其所自始也相传有曲律吳人成诵习焉如海塩弋阳四平皆奴隸矣谨述如左
一曲必择声沙喉响润发於丹田方能耐久若起口抝劣夫粗沉郁非其质料矣费力奚为
一学曲先引发其声响次辨别其字面又次理正其腔调不可混杂強记以乱规格如学集贤賓只唱集贤宾学桂枝奇只唱桂枝香久久成熟移宫換吕自然贯串
一五音以四声为主四声既得其宜则五音自正平上去入务为考究若苟且舛误声调自乖虽具绕梁终不入彀其或上声扭做平去声混作入交付不明终落野狐不成证果
一唱生曲贵在虚心玩味如长腔虽要流活不可太长短腔固期简捷却忌太短至过腔接字乃曲音之关鎖其迟速不同须稳重严肃方无佻轶之病
一拍乃曲之余全在板眼分明盖迎头板随字而下彻板随腔而下絕板腔尽而下如迎头輒打彻板絕板混连下一字迎头者皆不调平仄之故也请急着眼
一唱曲须分出曲名理趣宋元人自有体式如玉芙蓉玉交枝玉山供不是路要驰骤针線箱黄莺儿江头金桂要规矩二郎神集贤宾月云高念奴嬌序刷子序要抑扬扑灯蛾红繡鞋麻婆子虽疾而无腔然而板眼自明妙在下得
匀净
一双叠字上两字接上腔下两字稍离下腔如字字锦思思想想心心念念又如素带儿他生得齐齐整整袅袅停停之类至单叠字比双叠字不同全在顿挫輕便如尾犯序
一旦冷清清之类要抑扬此中意味非演绎不得
一清唱俗云冷板凳不比登場演剧借全鼓以藏拙全要閒雅整肃清俊温润其有专磨腔调而板眼全疏又有专事板眼而腔调米审二者吏病惟两工廼为上乘或面目红赤喉间筋露摇首顿足起立不常则贱矣曲虽工亦奚以为
一北曲道劲以絃索傅之南曲宛转以鼓板按之犹规矩之於方圆其相资一也故唱北曲而精於呆骨朵衬里迓鼓胡十八南曲而精於二郎神香偏满集贤宾莺啼序如打破重关头头是道
一北曲字多调促促处见筋故词情多而声情少南曲字少调缓缓处见眼故词情少而声情多北力在絃索宜和歌其气忌粗南力在磨调宜独奏其气忌弱若以絃索唱作磨调南曲配入絃索则方员枘凿之不相入曲之魔矣
一曲有三絕字清为一絕腔纯为二絕板正为三絕
一曲有两不杂南曲不杂北腔北曲不杂南字
一曲有五不可高不可低不可重不可轻不可自做主张不可
一曲有五准开口准出字难过腔难低准转收入鼻音难
一曲有两不辨不知音者不与辨不好者不与辨聰曲不许一人喧譁聆其吐字板眼过腔始辨工拙而喉青清亮未定夸奇必矩度既正功由熟生天地功力斯为两到
一丝竹管絃原与声谐故音律自有正调箫管以尺工俪词曲犹琴之勾别以度诗歌也倘不知揬讨深微強相应和以音之高低凑曲淆乱正声徒为聒耳陈可琴云箫有九不吹不入调非作家唱不定音不正常換调腔不满字不足成群唱人不静皆不可吹会此者可与谈曲
