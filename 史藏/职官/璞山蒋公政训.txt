璞山蒋公政训　　（明）蒋廷璧 撰 

　　●目录 

　　莅官总要 
　　谨始类 
　　治巳类 
　　处人类 
　　御下类 
　　治体类 

　　●国子先生璞山蒋公政训 

　　南雍门人谭秉清　曾璠　郭岱　周治 
　　相文祥　杜应麟　居正　类编 
　　浚县治生　大伾　王璜　校正 
　　金陵书坊　唐锦池　唐惠畴　梓 

　　莅官总要 

　　廉洁以守自巳　谦和以待士夫　忠厚以待寮友 
　　慈祥以抚百姓　勤慎以事上司　清谨以临仓库 
　　明慎以审狱囚　严限以销未完　慎密以防奸诈 
　　节用以备不虞 

　　谨始类 
　　治巳类 
　　处人类 
　　御下类 
　　治体类 

　　◆谨始类 

　　勉筮仕 
　　励初政 
　　立初规 
　　慎仪节 
　　却贺礼 

　　○勉筮仕 

　　一居官非如无责任时凡事须要勉强奋发为之如担荷重物然尽力为之日久自然惯熟眼下且莫忧愁虽少年未练能勉强干事分毫无取则声誉自达 

　　○励初政 

　　一初政要有风力果断使人难犯方是好官 
　　一官初任正上下覩德听风之时当廉以律巳公以处事仁以爱下敬以事上宽以处众爱民惜财虽文钱寸布绝不入已则居官悠久子孙昌大其勉之哉听之哉勇以副吾之言哉 

　　○立初规 

　　一新官初任须立一严规矩使人不犯就是门面矣居官不可太仁慈太慈即招罢软之名必须当要十下五下打人事方易完人心知警打人只是十下二十下重打足矣不可多打亦要平平做去不可作声色须要持重慢慢打去不可轻躁猛急急或错悔之不及不可轻躁妄打妄骂妄申文书常思后患屡屡见人妄申文移为害多矣 
　　一居官须要果断事到面前该行者就行不可疑二方是好官政声自起如优柔不断者妇人所为也 

　　○慎仪节 

　　一来到任时先须访问礼生行礼仪节则临行不差到任之日凡发放人俱止说起来字样此亦初日起身吉谶也 
　　一新官到任之初凡事至于前量其大小小者实时发落大者稍详审亦就发落不可淹滞拘人入监久候如比明白果断方可声名就起 

　　○却贺礼 

　　一初任止许在官人等及士夫参见决不可令耆老寿官义官等项相贺否则不惟在巳有送迎之劳抑且致彼亵渎之辱又不可受人贺礼致人讥诮 

　　◆治巳类 

　　戒七情 
　　祛矜伐 
　　务着实 
　　戒炎凉 
　　戒科罚 
　　戒酷刑 
　　戒偏用 
　　禁假借 
　　谨日用 
　　先节省 
　　夜省身 

　　○戒七情 

　　一凡拂意之事至须料事之大小理之是非慎勿忧怒大甚须以理自遣古人云克巳可以治怒明理可以治惧 
　　一凡遇謟谀奖顺之言至当正言以理辞去切不可轻信喜悦骄矜则人不得窥吾浅深而谄自远 

　　○祛矜伐 

　　一居官不要钱乃是本等不可恃此矜夸凌虐下人凡事谦厚与百姓干事可也若廉而无为廉何益哉 
　　一事至面前小事实时发落赶出大事从容细审不可一槩将人收监不能听断致人困若就招罢软之名若不放人入监随到随发落名誉就起当少监人多干事为妙 
　　一事有疑难干碍等情自巳慢慢寻思大事小事决不可偏问人非惟彼作弊抑且窥我浅深矣 
　　一事关利害最要自巳裁决果断为之不可钦行不行欲饶不饶如此狐疑外人疑我要钱恐人见我有饶彼之意在外诈钱家属决不可使与外人相接恐坏名节 

　　○务着实 

　　一当官处事但要务实如涂擦文字追改月日重易押字万一败露得罪反重非所以养心格君不欺之道也 
　　一凡有宜行事件一时无问处或人言之未可信务须令该房寻各年巳行过文案来看斟酌而行庶事有依据人不敢欺 

　　○戒炎凉 

　　一凡一应上司不分大小亲临不亲临俱要敬他其事有可否当明言利害反复辩论不可唯唯承命贻害于民府佐贰多非吾辈常恐吾慢他预有此心待我稍有慢处彼便说欺侮他百般巧谮为彼中伤多矣 

　　○戒科罚 

　　一科罚之事切不可挂齿此上司之所恶下人之所耻若富者罚之以免其罪则富者之志益骄其横自益甚别人说前日某人做甚事罚了些也罢了贫者罚他必卖妻鬻子鬼神天地可畏其有问该杖罪者审其家道殷实其情重于罚者或放私债多取利息非法锁打强拆房屋准折子女等项重情着他亲自修理紧要公廨或桥梁文庙铺舍饶他责杖可也大抵不如不罚为愈如欲公中取用公罚只可五斗八斗一石二石足矣彼又易完人不报怨若罚七石则彼经年不得完反去上司告理矣 

　　○戒酷刑 

　　一刑者不获已而用人之体肤何忍以惨酷加之有等官以喜怒用刑甚者或以关节用刑殊不知刑者国之典所以代天紏罪岂官吏逞暴行私者乎 

　　○戒偏用 

　　一见上司或赴府不免带吏门等项须要挨次转换不可当只带一人不但彼假名在外生事或外人说他为我心腹所损或由于此慎之慎之 

　　○禁假借 

　　一打人之时在官人役乘此说他之短或闲说打的好等语可打若不打他下民只道我之打人因他主使也大凡打五下十下等语须亲口大说使被打者听得若低声令门皂大言下人只道打的多少由他主张也 

　　○谨日用 

　　一私衙日逐食用之物不可使家人门子出外买办如米肉之类照依时价当堂先发银与店家使彼出票派下如用某物时即令皂隶持票去支票完即止又与银又支起如银一两该肉五十斤则要他一斤票五十条诸物俱照如此照票支完又起其银当堂先给如有将银在外买物者许人指名呈告 

　　○先节省 

　　一凡居官节用不科扰人则为官顺利而子孙亦昌盛其祈祷等项自出些纸价银买物应用不惟百姓不怨而天亦顺应矣 

　　○夜省身 

　　一凡日中所行过事夜则思之如善可行否则下次改过决不可因循积成大恶 

　　◆处人类 

　　处同僚 
　　应士夫 
　　处生儒 
　　慎事使 
　　豫细事 
　　勤小物 

　　○处同僚 

　　一县寮人品不齐不能一律凡事恐不悉心委任但彼或有过可于无人处密言不可扬倘有公堂酒席当招与同饮私衙内不可与之数饮各衙妇人尤不可酒席往来倘有使客过往下程之类将各衙名字俱写在礼帖上请他同去看望同送不惟省同僚费用外人又见得衙门官协恭倘乡官家有喜庆亦须如此其有远行又当慰劳周恤 

　　○应士夫 

　　一初任士夫接见俱要有礼貌其后进见者不问善恶俱以礼遇之不可而叱人虽所言事不准彼亦不怨矣一士夫随到随接应酬不暇分付大门每日待比较后方许进禀接待凡有先至者令把门人请至寅宾亭少坐待比较毕一同请进则彼此相碍虽有嘱托亦难开口如有嘱者当云诚如尊命诚为有理待生问了回话事完之后所嘱是矣不必回话若不实于杖责时当明白云某先生分付该饶你打□你□名众证明白法度上去不得我今将就责罚后遇士夫云前日某事此人来哄了先生全然与先生分付不同因先生分付俱饶了责杖如此法亦不废人亦不怨切不可立异好名云你央某人来说先打央人情则祸基矣又不可于说时唯唯了后不从他他先因我许了他将人央事钱用了我后不依此人与他讨彼无处措办亦取怨也昔有一官凡有人嘱者定输了后人揣知此意便去反说那官听信又如他计只当以理为主不可先有此意使人乘间也 
　　一凡士大夫说事须和颜以待之逊言以议论之如法不违也做人情不妨如违法虽权贵亦不可听也自巳手中小事可依者依之如经奉上司虽分毫不可做人情矣 

　　○处生儒 

　　一生员有学问者多不肯赴官告状来者多是无学问也所告状亦与接下问他近日看何书就问他几个题又令他做一篇文朔望到学行香带此文与先生看好者一般赏他不好亦不必说如此则生员自远矣 

　　○慎事使 

　　一上司按临务先差人邻县打听作何行事及至县须率同寮师生人等齐整依礼迎送其仓库数目四时清查填注簿籍明白预防上司不时查盘养济院孤老衣□清查明白依期赈给毋令失时道路铺舍有坏即为修理天时亢旱急为求祷民间疾苦常加悯念 

　　○豫细事 

　　一迎接上司虽不可过为谄谀凡一应对象俱要齐整虽皮匠裁缝篦头修脚表褙印刷铁匠凡水牌雨衣门锁俱用备之以防不时呼唤衙门前要肃静不许諠哗当各分在一处用之即至方可悞即痛责 

　　○勤小物 

　　一遇上司公差官吏承差之辈虽在仓卒之间亦须送下程毕方回一则免下人少了下程一则免彼至上司前谤矣 

　　◆御下类 

　　屏左右 
　　择隶门 
　　御吏皂 
　　远主文 
　　清吏役 
　　察吏弊 
　　禁狱卒 
　　稽马夫 
　　择粮里 
　　慎差人 

　　○屏左右 

　　一任后左右前后大小一应人等俱是本县之人惟我是外人他个个都要瞒我欺我问人讨钱到任之后一应人役俱要防范决不听他言语悞了我正事 
　　一每日升堂毕即将门子人等俱要发下立不许在堂上或公座后站盖人在后面与视人写改文移有要下下面跪的人知他为官信用弄权打关慎之 
　　一喭语云门子不上堂书手不进房皂隶不下乡就是好官一闲坐无事不可与吏门言事 

　　○择隶门 

　　一县内门子须访问良家子弟为之否则害事 
　　一门皂不能不用积年但去其害事者耳若门子不用积年应荅件件俱不如意凡上司按临必须久惯门子皂隶进用以供使令 
　　一门子作弊毁谤平人天下通弊但凡遇此决不可听若稍听彼在外害人无端矣 

　　○御吏皂 

　　一新官初到如不打人则坐堂及问事之时门皂吏典人等拥集在前后甚失威仪有乖大体必出一告示禁约之以后凡坐堂佥押批判及看文移问事时吏典门皂非奉呼唤自上堂立走禀事插嘴者打饮酒面赤上堂者打及在前后拥观者打但有犯此者即痛责不饶则人不敢拥塞规矩严肃矣 
　　一事无大小既举觉者打如不打不如不举之为愈也 
　　一吏虽无事不打他必须正容厉辞常使知畏 
　　一吏胥人等不奉呼唤自来堂上禀事者打不奉分付自写批票者打有事呼唤迟缓不来及吏不在房书办出外游荡者打皂隶在傍丢闲言冷语者打说谎虽小事亦打 
　　一县中皂隶决不可差他拘人他就是老虎矣慎之只批原告拘唤最可 

　　○远主文 

　　一凡承上发下文移只问该房取稿不必管他央何人作只要好便罢不可偏听一人行移偏则彼在外作弊矣 

　　○清吏役 

　　一新官初到除本县各官见在脚色外其余吏典丁忧事故一一俱要造报日后服满事完照此查勘方准否则复将问革或事未完来参自取枉法 
　　一新官初到要查各役是否正身不可问人只就各役中各相其形貌稍陋者不拘是否拏出一个说他是次身要打他二三十下分付他认一次身出来免打五下又将认出□□次身又要别认要打他则无不认出矣认出次身眼貌凶恶必是害人者即打出余善者留用 
　　一凡点年头书手人等或至数百人往往不该点者立在□面该点者压在后面塞放一块当叫转该点不到面前不必再跪径下西边而出则面前无壅塞之人而未该点者决不先搀跪以阻该点者矣 
　　一在人进见上司各色混在一处跪拜俱不齐整只将各色人一色置一大牌如贡院前秀才入场之式一牌云老人于此站立老人内又分一社二社挨次拱立将牌移一步方许进一步次里长次书手次年头俱似此挨次鱼贯而来不惟衙门不攘又门上无壅塞之患里面跪拜头项一一明白既出之后仍令各归原所倘有在上司门前说话者若呵叱他或拿来打他又先自攘了令人执一木牌巡视上书开口便打则人人远避矣 

　　○察吏弊 

　　一吏胥欺官新任一时不知县中事体就将县中凡上司发下罪人监禁事迹来禀令其发票勾摄新官一时听名即为发票彼则虚张声势在外取钱及唬吓致伤人命者多矣今遇有此等事即为裁处审问原因或取原案必首尾委曲取之方发批票即自巳暗地作一号簿记下某日某房为某事差某人勾摄如不完就责该吏差人则彼不敢欺有如此票须吏户礼轮流发去我亦好记发票时问此人在何处住或远或近近者实时就完远者限以时刻则人畏惧 
　　一遇上司明文或令收钱粮或查盘钱粮等项即令各里□手将各仓数某仓若干花户若干一一开写明白自巳□□仓内粮数总撒打算看如总撒相合方可照收如撒不合□就是书手作弊即严责问书手隐下何人户务要追出人户改正问书手罪 
　　一后生少年乍到官守多为猾吏所饵不自省察所得毫末而一任之间不复敢举动大抵作官嗜利所得甚少而吏人所盗不赀矣以此自被重谴良可惜也 
　　一吏欲与人说方便恐上猜疑便不敢言探听问事间彼即手拿文书或倚禀别事傍边站立谮言冷语此乃见人每每为此辈陷了尝慎防之 

　　○禁狱卒 

　　一狱卒克减牢饭作害于囚天下通患犯人被害之时虽然入骨髓及至取问囚有干证事不暇告及待事完之日且要回家生理又不敢告故狱卒常得自在之钱须于监中置锣一面许被害人击锣因而究治或有小事权发监收候而忘了者亦许击锣取问每五日令狱卒打扫及通粪道是亦恤刑一事也 

　　○稽马夫 

　　一马夫各里甲马若干一马造一小木牌上写某社某甲马造一架如杖罪架样只高大些将若干牌用铁线穿了一里挨一里序定铁线一头定紧不动一头常动出左入右取牌出来如用马若干照马簿上次序取出小牌付各里甲执牌取马用照马簿上回限日期销缴如违痛责决不可失信如此方得齐整夫亦然马牌在左边夫牌在右边如一夫一马不到即重责罚过还将彼夫马拨过不饶以后威信方行 
　　一马夫于闲常时编就次序某人挨某人写一大牌油了置衙门首使人知之则人易于伺候 

　　○择粮里 

　　一粮里俱要正身不可容次身应名盖正身有廉耻惧责打事未完打不如拶打则一时过了且先拶一只手用竹纸封皮押出待完放他人皆知事不可苟免况拶人不致伤命 

　　○慎差人 

　　一历官之初不问远年近日凡奉上司催提者令各房逐一清出密拿人犯逐起火速差人解报如此则本县免人催促打扰上司又见官有作为不可听人情怠缓又不可将告出者容情缴批比一人之事槩县俱知自取枉法之罪罢软之名后面起解人人有辞说矣 
　　一领批牌并票只责付该里里长里长领甲首同领如不完只问里长名下要批票明白限定日期如拘人不到或重责领批票者不敢在外缓矣 
　　一钱粮人命等事差在官人拘其家将公差人打伤差人回呈且莫准他只云他家虽顽亦是知法的人岂敢打我衙门中人必是你诈他财物不遂故也其家闻我不准或来见官方可徐徐图之若因他举呈便差捕捉恐激出他事 
　　一差人勾不公事如彼回呈被人殴打抢夺巾帽衣服等物决不可轻信须拘邻里见知审实方可施行否则责呈人其余状俱要审实方可决不可轻信一偏之词致问不公招人议论又不可不申上司贻累众人又是未完慎之 
　　一差人勾摄拖欠钱粮人户却将生员省祭人等勾来搪塞须问此家可有户首户丁如无当令出办置如有即打勾摄人役如何令此人入官可快令他出去如此人情做了人心不怨 
　　一凡差人解军解钱粮限定日期如不完批回缴者即拿的亲家属监候轮日比较则事易完 
　　一凡批牌不拘里老快手皂隶人等先巳承差去拘了不可又准他呈禀别换批牌另差人去勾拘非但后差人将前差人借口推托又且前差人卖放之赃接得稳了若来呈必须将前差人量情责打仍责在他身上去拿再推再责如果难拿就于原批上傍注云据原差人呈称云添差某人恊拿切不可放了原差之人如此则原差不得幸脱所得之赃终用还主后差协拿之人知前人被责必尽心拿解事无不完矣 


　　◆治体类 

　　政循序 
　　慎交盘 
　　立定规 
　　信赏罚 
　　贞执法 
　　稽用印 
　　立号簿 
　　慎牌票 
　　定状式 
　　清投文 
　　慎申呈 
　　查未完 
　　严门禁 
　　慎仓库 
　　严追解 
　　审均徭 
　　重乡饮 
　　恤孤老 
　　处下程 
　　禁娼博 
　　处夫马 
　　理词讼 
　　禁告讦 
　　清词状 
　　恤狱囚 
　　慎缧绁 
　　肃检验 
　　慎兴作 
　　稽工匠 
　　止追呼 
　　处窃盗 
　　戒监人 
　　平市涂 
　　稽巡拦 
　　洁祭祀 
　　委查盘 
　　处疑难 
　　处军职 
　　禁打诈 

　　○政循序 

　　一到任行香毕望人毕方交盘库方受词状以次而来不可骤然四五样一齐为之行事亦当观民察俗不可遽然更改后难行致人笑也先生秀才当以礼厚待为政首务也 
　　一凡问事不可先将难的事问恐问不明被人耻笑且将易完者先问难者熟思断之方可 

　　○慎交盘 

　　新官初任仓库钱粮最要明白方无后患须造一样三本册前官一本自巳一本存县收库一本是日闭门公同佐贰等人员新旧库子秤封令一户房吏写封皮一银匠认银子成色一吏秤兑明白块数库子见数亲手入封内填收银吏某人看银匠某人封银某人自后有错只寻这几人仍取重□结状 
　　一盘银俱要一小拆封秤兑令银匠验过成色亲手封写分两方可不可指包为实数盘仓亦要斗合升石明白新斗子看过方可不可指仓作实数 

　　○立定规 

　　一做官要立一定规矩不可更易其各处风俗人情旧政不一则当慢慢斟酌行之决不可任一巳之私妄为恐拂人情其不干风俗人情者不必更易 
　　一用印时候收粮时候受状日期不迎接人此断不可改如用印迎接人恐人伦使其责人不可听傍人言就责听人言就饶方可 
　　一每日五更将合行上司发下文书并牌票一一看过佥押用印待天明开门方发行日中不可乱发牌票方有信行人可遵守 
　　一每日公座毕佥押公文自吏户礼兵刑工每房承行吏在堂次序佥押其余吏典升堂毕省令各归房科书办听候有事呼唤仍要直堂吏一名专一在堂挂号登记上下公文并拘勾人犯牌票以便揭查直印吏一名置簿填写某房公文几件用印几颗至晚逓不致违悞结状以防奸弊 
　　一每日定限某时看稿某时佥押某时投文问理词讼某情重者收监轻者保候内有干证人犯并事不干巳者审明先行释放 

　　○信赏罚 

　　一赏罚所以鼓舞人心若一失信后不可使人矣赏固不可失信至于责人亦不可说多了打时却减少则非矣如征收比较立为定规如一件不完者决打三下三件不完者决打九下该十下以上者加一拶二十以上者拶上加敲决不可说打三十五十等语非惟不可践言抑且非法 

　　○贞执法 

　　一居官理在可行有妨贵戚或央人来说者如事害理断不可从容了别人害了自巳 

　　○稽用印 

　　一印木?匣人多将印仰放在内将锁之时被人袖去待次日开印报封皮不动时却将袖中印取出使用往往有之今后另做一木?匣将印木?匣上开一眼以铜包之将木?匣中用厚绵填了印柄透出二三分来非惟举目就见虽夜间放在床里睡觉时以手摸之睡亦安稳也 

　　○立号簿 

　　一一应文移大小批票俱要立一号簿将朱语挂上立一前件限日比较非惟不敢重出批票抑且事易完吏皂不敢欺瞒矣凡出票帖即收回涂抹 

　　○慎牌票 

　　一立法要严凡出牌票虽片纸只字务要销缴明白勾号方为完结则事无不理人不敢欺矣 
　　一任后置五六寸有把白水牌或三面或五面凡拘近处事务用此牌拘不时查考牌少几面是何人承发实时□□□事易完矣凡事俱要打起精神强记问心中明决方无□□之悔 
　　一凡六房吏有事禀说发票拘人虽小事亦须挂号事完当日销缴如不完照号上责差原人如此则吏不敢妄发票百姓不受害皂隶奉差不敢瞒矣 
　　一凡出告示发批票俱要仔细如钱粮要明白取物要估计的当方可发出告示来恐外人抄下日后有事拿作执证仔细仔细 
　　一凡封皮手本到任后须比前官式样换一番如前用呈文纸我则用白纸前官用长阔或窄或长或短与彼不同倘或人有偷前官批票手本今另是一样自然不敢用矣 

　　○定状式 

　　一六房文书每日报数印钤簿一扇逐日逐时间奉某衙门某事文移写上后面出语何如限何时缴等语后开一前件如完即勾否则空下比较吏 

　　○清投文 

　　一投文当通放丹墀内立下择事之不用费力者在先以次了去如先销批次缴票次见到次审问之类切不可先将难问等事在先碍了不消审问一见便了的事问事之际□当先易后难亦须力量可完几件令他伺候或今日了不完者或发放在外伺候或仍放监仓次早取问不可忘了 

　　○慎申呈 

　　一凡申呈上司回缴文移亲自看过将上朱语对读明白逐件佥过照依房分次序放在面前桌子上不许复拏回房待六房佥完大声数过文书几件本日用印若干颗半印若干颗使值印吏亲书簿上不可将半印作两颗难于记数关防 
　　一申上司文移先令该吏起草必须自巳亲改说得通畅□完后临佥时务要亲再念一遍中间万有一失上司就说我疏略放肆尤当究心 

　　○查未完 

　　一新官上任后即令各房将各年上司不问大小远近凡未完者一一开报各造毛本一册呈来合作一大本裁齐日每看完一件勾一件必须每日完一二件方是好官又将此录一大长单贴在后堂壁间日日看照心思警省一二月俱完名声就起勉之勉之 

　　○严门禁 

　　一凡告状人多驾虚词捏成长篇有因小事告上人命恶逆等情干连人众者最多非惟难问抑且多事难于拘拿不如立一规矩与彼遵守不许多字牵告字不许过三行且将人间日常所犯事件各立一朱语列成状板如顺天府给引之□□状人各拿白纸一张来换印板状一张与他写能写者令其自填不能写者里老代伊填写各随朱语叫收就批本人拘拿仍批如不服着该图里老协拿定治不服之罪□□告情虚许被告人随状赴诉定将原告重治如印板难行只刋格三行横格限字可也 
　　状式如争田者 
　　告状人某人年若干岁系某都里长某人下籍状告为某□某年某月某日凭中某人用价若干买到某里户□□□□□收户今被占种具状上告 
　　年　　月　　　　　日告　　　状　　　　人某人 
　　一告状日期立定晓谕遵守状式不许过三行若□扯远年及不干巳事情混告者痛治越诉上司隐情告扰追问如律枷号示众 
　　一应上司公文除承发挂号外堂上各衙门各置一簿文书初到堂上先亲自拆开看了付值堂吏挂号方发承发随填承行吏于前件下仍逐一写来粘在案上并常行目接□上即勾未完者常在目前巳自知警吏不能欺如久不完者承行吏责打以警其怠文书付承发科挂号上司到只问承发科计未完条件则彼不敢作弊矣 
　　一出入封锁大门二门小角门等此最要紧亦是门面好看 
　　一私□门出入封锁钥匙常自带在身边出时锁在门外退堂自开进去进了锁在门内出时自开出来门内置掉一张放印进门门子捧印放棹上就出去出时家人捧印在棹上即回开门放门子人捧印家人切不可容他出外皂隶人等决不可容他入内其女巫卖婆之类尤当绝之 

　　○慎仓库 

　　一仓库最要谨慎交代收支最要明白不可分毫苟且银子成色高低分数多寡俱要在官一一封兑明白上簿不可将低银作高少数作完日后方无负累但凡一应钱粮俱要如此谨慎又当自有主张不可听他人哄诱收留在衙此事悔之无及 
　　一凡库藏并上司发下赃罚银两非奉明文分毫不可妄动借别项使用即为那移如奉明文动支随即上簿余剩者封记明白收库恐上司卒然到县查盘少了就是侵欺第一最要谨慎 
　　一收粮银等项各里里长或大户收照各填注开封照名煎销如有多寡责令收银本人方无偏重之弊各人解盘缠就此区处不可泒人 
　　一新官到任后惟钱粮一事身家所系当要时时检点事事关防不可分毫苟且入巳就为吏胥库子坑陷矣凡有公罚须要实时登簿明白支销亦要明白一收钱粮俱要照依旧规或粮里自收或纳户亲上务要天秤等子置平不可信人用大等多取火耗切不可经手堂上限定日期分付某日要完某里某日完若干至日当堂比较则亦易完不听命者□治以警□余 
　　一收钱粮虽不经手亦要调他天秤等子来较亦要常时下仓较勘斛斗不使作弊 
　　一自到任以后凡上司发下纸米价或谷并自已罚赎银谷俱要一一上库簿逐一催完支销不可一分苟且怠□如仓库钱粮不明终为本身及子孙之累最要明白记之记之先令各房将各衙门发下赃罚数目开报日逐比较令完如有未完者务追完上库簿廒经 

　　○严追解 

　　一起解钱粮不可容粮长收头人役转差须差有职役人押解到府限日取讨批回如过期三日无批回者先拿押解人役庶免侵欺花费之弊 
　　一泒纳钱粮先查原行派单上年则例并丁粮文册扣算明白出给告示追纳不许多征少科 
　　一追征钱粮比较里长十日预先出给告示供以十分为率定作三限 【 初限要完三分次限要完六分】 三限俱完过限不完者或完不及数者量情发落拖欠数多者痛治枷号示众其解户收头务令在官秤收不许私自交完 
　　一追征钱粮慎勿经手只令彼自收比较时先分付每日每人要完若干几时通完不完重责完了销成锭验银色高低限批回比较 
　　一编定各处仓分解粮大户务要亲自审的亲笔填注名字又私置一簿记人名仓分即同均徭榜文分派者均徭榜发出就将各里甲分付某人某仓不可听吏书人更改遗患多端慎之 

　　○审均徭 

　　一均徭尽本年丁田以编本年之役切不可编余银室门均徭名色以致民谤预将本年丁粮并银差力差总收算明示云照得均徭除在逃外查得本年丁共若干官民田共若干每丁每亩出若干足彀本年差徭之用中间恐有丁粮诡寄隐漏诈冐影射躲避者许合属人等不拘是否该图该里人户指实首告即将首出银两抵补首人名下徭役其或丁田虽同家道有贫富徭役额银虽同费用有多寡者仍仰该里将家道上上者编报第一听审极重烦差上中者编报第二上下者编报第三轻重等差其四等以下俱拨轻差不公者许在前者开具隐瞒在后者实迹具告定将原报里老人等问罪改正作弊人户仍治罪各名下仍注附近衙门公廨去处以便编差为此先将各里造报在官均徭文册一本粘□各里粮仓口使人知悉五日后挨次随牌听审有首弊者不拘时候倘有捏首审无实迹者重治 
　　一审编均徭着令各图里老备造丁粮小册带领人户赴官清审定为上中下三等内除例该优免外其余实在丁粮通融扣算攒造虎头蛇尾文册截去名字定作二分上户者二分编重差一分轻差中户半重下分俱编轻差务俾适均至编排之日查吊上年册榜式样施行 

　　○重乡饮 

　　一乡饮　朝廷大事酒席须要丰厚务要择齿德俱优并无过犯者请之庶人知荣 

　　○恤孤老 

　　一凡孤老日粮衣绵须及时支散不可过期亦不可滥收花费钱粮若孤而不老老而不孤者不收 

　　○处下程 

　　一凡下程先要置木牌三个上书上中下字样如上等用米若干肉若干柴炭之类若干中等次之下等又次之写定油了临时照牌上数目分送 

　　○禁娼博 

　　一赌博娼妇之家就是贼巢只出告示晓谕地方常时捕缉每月朔望要地方甘结此害自消 

　　○处夫马 

　　一县偶遇四五起大官过夫马众多里长不能济事必令里长报各里大家有人丁者权借三十或五十人或马几匹愿助者即为尚义事毕旌劳免些杂差如不即为恶人事毕沽罪则人知劝勉既如夫设法有了若无纪统人又躲避却每里一百人立一总甲作一面旗令某人人立于此旗下要时即令此总甲领此夫去用少一夫就要总甲名下追要则人不敢避又齐整矣 
　　一凡上司过应用轿夫先将轿夫定立班次置一面有把手牌将一班某人二班某人书在牌上令人执持同行易于点闸 

　　○理词讼 

　　一新官初到一县人俱要欺瞒将是作非拗曲作□□□探听新官何如须要仔细详密不可轻躁凡入县者俱□利事事俱要防人 
　　一珥笔之俗最为不法有一等豪猾税户罢吏乡老把持官府乡曲少有忤已者使人饬词陈欣及两讼在庭辩口利舌其被诬者往往愚懦讷不能言或引人强证是非颠倒不可测度须受状之时再三引审先责诬告反坐之状然后施行其间或有懦善之民含冤赴诉畏怕官司不尽情者宜滥言询问庶得真情若事不干巳而诉者屏绝不受如此自然讼简 
　　一审状见得确然是底傍用一点不是底傍用一又可疑处傍用圈证佐既集但举圈处质之就明了不必将是不是从头问耽阁了时日了又须干问时裁下纸条若干问一人口词写在一条纸上问完了将纸条付取供人照依口词取来就是□不可偏护原告如虚重责以息刁诈 
　　一词状不准小事人气不过寻大事来告或又去上司告理又人多以小事诈作大事欲官府听当仔细审之 
　　一词状不可付房吏就要告人钱亦不可付佐贰佐贰亦要人钱不如将小事批里长户首地方又知下情不敢多取钱须置一号簿实时挂号常时将此簿比较则易完矣此簿不可付人须自收也 
　　一新官初到槩县有一二百纸状来告试官为人何如若有此俱放进跪在东边丹墀分付云你这一县一日有这些状来告我不准你又望我与你分剖要通准一时又难为发落你们且起来听审即令门子将状二十张一束一束共数几束大声数过门子不敢偷东边令一吏刷批条刷了一束送在案上从头叫名审审了一人又审一人如人命强盗大事付房差人提户婚闘殴小事实时审了只云此事你有何人公道可与剖断得任彼所举或里老或户首公举得名来就批在状上仰某人从公问断取供连人解审免罚纸付西边吏挂了号立一前件限某日完挂了号就付告人持去完即勾之如此行之虽百张一日可完亦免告人为吏需素 
　　一到任之初奸民将远年卖绝田地过明钱粮乘我不知来告却要详审明白问彼卖过几年前官手内如何不告原契内如何写远年者不准就准审问只依原约不可专听中人恐彼买嘱若一毫不谨无情之状告无了期绝不可准只批里老分断 
　　一民情词讼有小事情遂作一个重大朱语将乡官吏典生员批告一时不察遂为所惑宜详之一如有富豪争讼每状??牵扯五七十人每年间断不决二家状内告人多了被告人不得齐原告俱有势力指以被告未齐保候在外被告拿来者俱在监累得人贫了只量拘几人并二告人在丹墀内谕之曰汝二家累人多了我今却要累你二家凡在状内??牵告之人就要你供他三日酒饭限十日内就与他明白十日外不明者后问出你诬罔他照律内擅律人事理如明白了一人就放一人免他供饭到晚将??牵连人俱保在外独将二人收监上木?匣三五日不问供饭烦难且不耐牢狱苦楚惟愿速速间交矣 
　　一有人平素为恶不曾告发因我访知一齐告来亦当谅情处治如有十年以前并以无为有亦当与之辩明不可横一恶之心不论是非定要问在身上倘有如此??牵扯将状扯碎告人逐出以安其心如告私债折准必是本利之外者方断还人不可如强占者一例尽断还盖方断有本故也 
　　一徤讼之徒官司当取籍姓名如遇诉讼到官少有无理比之常人痛加惩治若有卑幼诉尊长奴婢告主人自非谋反大逆之事不得受理宜加惩治此厚风俗之一端也 
　　一人有兄弟告争者事无证佐甚是难问必须服其心方可如晓谕之不从将兄弟二人各出一手连镣着家长带回查勘如十日不明调转手镣如此则行立坐卧不能离散各亲戚教唆者不能近身妇人之唆者看了心一不觉自和同矣夫妇之欲离散者审无大过恶或同监日久或多方省□务令完聚十分不得巳者方令散也 
　　一问词讼先从极轻见得明白者问起则事易了下人先有不敢欺我之心切不可从大者问起盖事之大者非一日一时可了若把他只管在手头缠这一日内一件事也完不了大抵词讼送各衙不如付房付房不如批与里老密明解报亦不害事里长老人备知情由虽不尽合理亦不大冤枉在巳亦要详审如取供招就令原差人带出则彼知他事始终又不多差烦劳告状者最玅 

　　○禁告讦 

　　一告讦乃败俗乱化之源一有所犯自当痛惩何可勾引今官司有受人实封状与出榜招人告首阴私罪犯皆系非法戒之戒之 

　　○清词状 

　　一词讼小事批仰里老拘审回报大事准行亲提或批送各衙问理差人酌量地方远近定立限期拘勾犯人到官先要研审所犯情节明白方可拟罪问完词讼卷宗并里老呈报批呈事件查簿填销前件发房收架备照若有干系地方人命强盗假印重情先行申达合干上司凡申上公文着各房承行吏先查原发原行做稿呈看停当方许誊写施行 
　　一词讼发批票差皂隶快手甚为害事决不可差只于受状毕批了号刷批毕批付地方户首问断也可或将状上人点了亦挂了号立前件就付告人拘也可或将状受毕挂了号令吏看某人在某方如东方只令甲首送至东方某地方令东方里老拘来远者限远近者限近如此亦可不如只付告人拘庶不扰人 
　　一凡三六九日受过词状若干即当堂数过多少张数即编一号某人至五十一百俱如此编上号簿一号某人完勾子一号如此门子人等俱盗不得状子又不遗失三日者作一束六日者作一束大写某月三日状某月六日状一要就见不费心寻方妙 
　　一受词状问完词诉俱要立案明白如受状毕批票差某人勾摄到官问拟具供明白串招发落取仓库收方成一宗案矣不问大事小事俱如此次明白立案不可听信吏书只写朱语朱语□差也不写差某人字眼上司查出责官吏此乃亲见者也 
　　一除上司批发词状外其本衙门准行除该徒罪以上者方做招申详其户婚田土鬪殴等事正该杖罪以下者每人要他一样状三张归一供词三张将原被告各三张供词三张粘作三套俱用合缝印一套与原告一套与被告一套存官后批云据某人与某人告争某事今拘证见审问原系某人如何并与某人无干状批某人收执输嬴俱如此批但批付某人执照人名耳比做招省力万倍后有番者嬴家执此赴官批词供结明白事多不改 
　　一凡词讼先令承发科挂号该各行行者令各房吏当堂出票拘人审问时将原词取出问理事关利害监亦不可纵当量情之轻重行之 

　　○恤狱囚 

　　一囚人禁举室废业囹圄之苦度日如岁当量情之轻重收系轻则量情处断重则结案待报又囚人在禁寒暑切身饮食不时人气充牣多生疾疫医药饭食常加省视死于非命咎将谁归 

　　○慎缧绁 

　　一狱囚刑具最要谨慎不可轻纵恐有疏虞当时常点看镣肘分付禁子周围墙俱要坚固其送柴草俱要当官打开验无器械方许送入则无后患 

　　○肃检验 

　　一凡遇检验多拨在官兵快或火夫随行到彼将灰印成行列画一大门二门界限不许闲人乱入犯即重责又将所带人排成列数大门一列二门二列如墙壁然如犯人入则报皂隶应之分拨人守犯人如尸则在二门外犯人在面前跪苦主亲戚潜镌伤人者痛惩一人以警余恶 

　　○慎兴作 

　　一新官到任后切不可兴作可支持者且将就过盖兴作劳民伤财下易怨上易疑戒之戒之凡学庙衙舍有损者且分付门斗就将修理切不可听教官哀求为彼修改最损名节如社学废坏不可损民财修理淫祠改为最玅 

　　○稽工匠 

　　一工作等事在所不免县事既烦难得一一管到若委人管理又多了一层弊如遇上司委造船只若干不必多估且将一只估计长若干阔若干用油若干?灰若干该银若干久后有患者付房立案无事者可了 
　　一上司批发词状文移速将犯人拘完取他原案及今批下词状供招审明实时发落则人感矣决不可滞淹 
　　一凡保举老人或吏役人等保状上只写查行二字不可写准行二字查行错在该房准行错在自巳凡事皆然方可□ 

　　○止追呼 

　　一凡呼人一人被拘举家惊扰有需索之苦有出官之费贫者不免借债甚者至于破家慎不可滥且讼者争就本一二人动辄攀人兄弟父子亲邻至于数十甚者与夫相殴而攀其妻与妇相争而引其女意在牵联凌辱妇女若官不详审点紧关人二三名而追问一付吏手视为奇货必据状悉追无一人得免徒卒之执判在手引带恶人吓取无巳未至官府其家巳破故必谅事之缓急如杀人刼盗必须差人掩捕余如婚田鬪殴钱谷交关之讼止令告人自赍判状信牌止令乡都保正勾解庶免人害 

　　○处窃盗 

　　一人之窃盗者问重了就是徒罪便用申禀上司耽阁日久不如将赃估计价少些止问杖罪刺字多打些省事多事 
　　一贼盗指攀买寄物件不必差人去拿止将朱笔亲写人名对象着里老贴在各人地方令伊赴县辩明如有寄贼赃不曾首告许拿原物来首庶免地方之扰人亦出首矣 

　　○戒监人 

　　一各起批去问完事情来缴无事即便就审一审如果各人心服无异词就便放出有事即令原问人带出候事毕解进审之不收监凡百小事不可将人妄干俱　定了令他额外多造一只拆开如原估板厚一尺作银一两今止八寸每片除银贰钱共板若干片该除银若干钉比原估少若干除银若干以一计百通如此扣算除下亦可查弊此造作俱如此 

　　○平市涂 

　　一桥梁道路公廨铺舍此入疆观政之先务也当时常看视整理完固兹令地方或令里老有坏即责治之则常不坏其斛斗秤尺俱用较量以绝欺弊 

　　○稽巡拦 

　　一各处巡拦多诈商人又不了官本地方该纳门摊税课足完一年之用又去各铺并过往商人处逐日逐件索取不计其数国课不完年复一年又墨正役并各铺户今后备查各铺户有若干家视其生意多寡定为纳钞多寡多者不过三四钱少者不过三五分尽足完官光棍无由包揽巡拦可以裁革一年限他四季完本县置循环簿二扇发税课司循去环来以凭查考如春季前纳者待四月初缴循字簿来查中间有未完者差人拘来责治则亦易完四季皆然不许巡拦下乡到铺索取其客商船只货物往来者不许巡拦拦阻其住船货卖应合报税者许赴县告批该局照依抽取果有隐税者方许该局申禀 

　　○洁祭祀 

　　一凡祭祀俱要丰洁分付各里甲须要好生看守不可分毫先动访出重治不可饮享胙酒食分胙先将闲人打开只用二皂分站立堂上只用礼房吏一查簿人各一分肉照依旧规分散不可多不可少先从二衙学中分了方散士分里老一一俱到不可简略私已断不可令人丛倒分肉有失大体抑且致偷 

　　○委查盘 

　　一上司差委查盘军器不可逐年查盘总查各年共该鎗若干弓若干箭若干各色俱计明白分别好不好自作一堆一数过便是省得他那前补后虽百万一时可了若兼点军总查鎗手几百名各年共该鎗几百件每人该拿几根如鎗手二百名鎗一千根每班五十名摆作四班每人皆拿鎗五根如班内空则鎗手缺鎗手若一人无鎗拿则鎗缺五根矣其余事事皆如此盘粮作五色旗较定几张斛各仓口出粮就中随掣一人较之如一色若干人皆粮人与持斗斛人一样号色各班夫寻各色斗级打粮一班去一班来一路分作五班五处粮斛有何不可 

　　○处疑难 

　　一凡有两疑之事相应一处施行及上司行下公文中间有碍施行合申明者未可便用申文且用白头揭帖明白开陈可否实情差人禀请裁夺然后申详若上司以为可行决意行之若以为不可白头揭帖便不参驳杂逆主意无害矣 

　　○处军职 

　　一凡遇军职去处当以礼待之切不可时常与之饮酒恐彼性粗伤人戒之戒之 

　　○禁打诈 

　　一凡快手捉获强盗及将家属并亲邻人家俱各抄抢诚为可恶强盗不甘遂将快手所掠人财事情具诉说称在巳不上盗却被快手强拿抢掠财物上司每见快手害人就信准将快手问罪却饶了上盗事情则为盗者益得志矣今遇强盗确有贼据还问强盗罪名快手抢掠亦问抢掠罪名方二样人俱知警矣不可听一偏辞 

　　右前件事宜乃吾履历闻见尝与宗鲁知会其民情土俗时势各有不同又难拘执全在临机应变勇猛直前行之务使合于人情宜于土俗不负圣天子委任之意不失斯民仰望之心可也 

　　此书所言虽未能尽合时宜其大?规矩亦不外此凡遇间时即便观览事有疑难亦寻处置亦可以弗畔矣夫嘉靖己亥春鲁弱冠为浚宰维畤先君分铎南雍深以鲁少未更练是惧乃书政事规条若干万训昕夕顾諟奉以周旋三载而获底绩寻擢户曹丁未出守城都辛亥移滇臬丁巳补饬井陉往往服膺悉赖寡过僚属有闻争相传录而未及锓梓初先君亦不欲自炫乃今手泽尚新而九原不可作矣呜呼痛哉巳未叨总汴臬之暇爰辑旧编今忠孝二嗣厘分款目刻为家传庶蒋氏子孙知鲁成立之所自云尔若曰善与人同则吾不敢 
　　通议大夫河南等处提刑按察司按察使不肖男宗鲁识 

　　璞山蒋公政训
