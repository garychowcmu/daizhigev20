宦乡要则　　（清）张鉴瀛 辑 

　　●目录 

　　弁言 
　　凡例 
　　卷一 
　　卷二 
　　卷三 
　　卷四 
　　卷五 
　　卷六 
　　卷七 

　　●弁言 

　　□幕之有秘钞尚矣然必居以为奇何堪令君子闻也余因不揣固陋谬付梓以公同好云 

　　●凡例 

　　一文武衙门奏折信禀刑名朱笔之类暨新任事宜军营书启条款繁矣苟偏长自诩安能到处逢迎是集本厥秘妙并博采众□□全璧非碎玉矣凖此酬世想应攸往咸宜 
　　一坊刻尺牍伙矣然每仅录所叙情词而于各样法程未道只字是桃源缥缈终莫使渔即问津■〈彳固〉是集既言其所当然复详言其所以然自堪俾览者耳目一新焉 
　　一宦乡应酬备览说法甚明然识者每以不全惜之是集采其所长于禀帖增正四十余条非敢矜能惟期处处可法 
　　光绪第一庚寅岁孟夏月□旦沩宁张鉴瀛宝□氏识于奎■〈日去〉堂之西轩 

　　●宦乡要则卷一 

　　敬避字样 
　　天干名义 
　　地支名义 
　　月令别名 
　　十二律所属 
　　各省别名 
　　敕旨章奏类 
　　进表 
　　奏折式 
　　题奏辨体（失名） 
　　咨移辨体 
　　详文辨体（黄六鸿） 
　　告示辨体（失名） 
　　禀帖辨体（黄六鸿） 
　　看审辨体（黄六鸿） 
　　批驳辨体 
　　各文移式 
　　文官相与文移 
　　武官相与文移 
　　文武官相与文移 
　　标朱笔式 
　　写墨笔式 

　　○敬避字样 

　　世祖章皇帝庙讳上一字为福下一字为临二字祇可单用不可连用一句中有此二字虽有间隔之字亦不可 
　　圣祖仁皇帝庙讳上一字从上从幺用元字恭代然元德元黄等字皆不得用弦弦炫率等字敬缺点惟畜蓄字不缺点兹字作兹下一字从火从华用煜字恭代 
　　世宗宪皇帝庙讳上一字从眉从乙用允字恭代然祚允允征等字皆不得用下一字从□从真用祯字恭代 
　　高宗纯皇帝庙讳上一字从弓从厶用宏字恭代然宏道宏毅等字皆不得用紭泓等字敬缺点强字作强下一字从□从日用厯字恭代然厯象厯数治厯等字皆不得用 
　　仁宗睿皇帝庙讳上一字从禺从页敬改作■〈禹页〉然○卬○若等字皆不得用下一字从王从炎敬改作王??然琬○翠○等字皆不得用单用页炎等字仍准书写 
　　宗成皇帝庙讳上一字从日从文减笔作旻下一字从?从宁用宁字恭代 
　　文宗显皇帝庙讳上一字为奕不避下一字虽准缺笔写作詝仍应敬避如延伫积贮等字皆不得用 
　　穆宗毅皇帝庙讳上一字为载不避下一字敬改作淳仍应敬避如道○风○等字皆不得用 
　　皇上御名上一字为载不避下一字从?从恬须敬避 
　　端慧太子讳上一字为永不避下一字从王从连敬避 
　　孔圣讳惟圜丘字不避余宜加阝旁作邱然遇称名之处仍应敬避即邱陵邱山等字亦可不用 
　　孟子讳亦宜敬避 

　　○天干名义 

　　甲曰阏逢乙曰旃蒙丙曰柔兆丁曰强圉戊曰着雍巳曰屠维庚曰上章辛曰重光壬曰元黓癸曰昭阳 

　　○地支名义 

　　子曰困敦丑曰赤奋若寅曰摄提格卯曰单阏辰曰执徐巳曰大荒落午曰敦牂未曰协洽申曰涒滩酉曰作噩戌曰阉茂亥曰大渊献 
　　如甲子年即曰岁次阏逢困敦也余仿此 

　　○月令别名 

　　正月曰端月陬月二月曰花月如月三月曰桐月宿月四月曰梅月余月五月曰蒲月皋月六月曰署月且月七月曰瓜月相月八月曰桂月壮月九月曰菊月元月十月曰良月阳月十一月曰葭月辜月十二月曰腊月涂月 

　　○十二律所属 

　　正月大簇二月夹锺三月姑洗四月仲吕五月蕤宾六月林锺七月夷则八月南吕九月无射十月应锺十一月黄锺十二月大吕 

　　○各省别名 

　　直隶曰蓟北　幽燕江苏曰金陵　建康山东曰山左　泰岱 
　　安徽曰同安　皖江江西曰豫章　洪都山西曰山右　晋阳 
　　浙江曰吴山　浙水福建曰闽中　晋安湖北曰鄂渚　江夏 
　　湖南曰熊湘　潭州河南曰大梁　汴梁陕西曰关中　渭南 
　　四川曰剑南　西川广东曰岭南　粤东　羊城广西曰岭右　建陵 
　　云南曰滇南　滇池贵州曰黔中　牂牁甘肃曰陇西　西羌 

　　○敕旨章奏类 

　　朝廷德音下逮宣示百官曰 
　　制布告天下曰 
　　诏昭垂训行曰 
　　诰申明职守曰 
　　敕中外封章上达庆贺 
　　皇帝 
　　皇太后曰表 
　　皇后曰笺陈事曰疏内阁检校出纳惟允 
　　皇帝登极诸王贝靳文武各官贺表内阁撰拟其余庆贺表笺翰林院撰拟均由大学士奏定颁中外遵行○各部院及直省题疏到内阁 【 旧制公事用题本私事用奏本乾隆十五年定并改题本】 大学士要拟进 
　　呈得 
　　旨转下六科钞发各部院施行以副本录 
　　旨送 
　　皇史□□贮如原疏折出未定处分竢 
　　御门听政时满学士一人敷奏拆本大学士面奉 
　　御旨如前施行　　一每月钦奉 
　　谕旨于次月汇录进 
　　呈各部院奉 
　　旨特交之事覆奏后具册送内阁其有未结者申明缘由送核月终则会计具奏 

　　○进表 

　　一进表之礼元日长至在京王公百官在外将军都统总督巡抚提副都统总兵官恭行庆贺进表 
　　皇帝 
　　皇太后进笺 
　　皇后均由内阁撰拟定式颁发王公百官恭进表笺先期仪制司官豫由内阁祇领在外督抚表笺具疏送通政使司转送内阁具题将军都统提督副都统总兵官表笺由督抚汇齐驿递送部至曰五鼓礼部鸿胪寺官设表案于 
　　太和殿内左楹之南仪制司官恭奉表文陈于采亭銮仪校卑行和声署作乐前导人 
　　长安左门中门由 
　　天安门 
　　端门左门至 
　　午门外采亭止礼部官奉王公百官所进 
　　皇帝表文入 
　　太和殿内陈于案恭竢 
　　皇帝御殿宜表行礼毕由殿内奉出并将军都统总督巡抚提督副都统总兵官所进表笺抣送内阁收贮 
　　万寿圣节与元日长至同 
　　皇太后圣寿 
　　皇后千秋王公暨中外文武百官恭进表笺均陈于 
　　午门外竢行礼后送内阁收贮 
　　○恭遇 
　　国家有大庆典内阁临时撰拟表笺定式颁发中外届期恭进均如前仪 
　　○朝鲜国王庆贺 
　　皇帝三大节表文遣使于岁杪赴部恭进元曰随直省表笺送内阁 
　　○殿试传胪后五曰状元率诸进士上表谢 
　　恩是曰鸿胪寺设案于 
　　午门外正中鸣赞二人监礼御史二人夹 
　　御道立序班引状元暨诸进士由 
　　长安左门北门入至 
　　门下序立 
　　御道左右均东西面状元奉表诣案前扣面跪陈于案三叩兴退复位立鸣赞赞排班引状元暨诸进士就东西拜位北面立赞跪叩兴行三跪九叩礼毕仪制司官奉表送内阁鸿胪官彻案皆退 

　　○奏折式 

　　通政使司满汉各一人副使满汉各一人参议满汉各一人掌达天下章奏○经厯满汉各一人知事满二人掌出纳文移 
　　一内外臣工封事许自达其陈事之疏在京径送内阁在外皆邮递至通政使司移送内阁进 
　　呈 
　　御览 
　　一疏章定式每幅六行每行二十格平行空二格以备抬头如疏语称宫殿者上一格称皇帝上谕称旨称御者上二格其有应行三抬者如称天祖宗庙陵寝庙号暨列祖谕旨之类逾格一前缀列官衔姓名未书年月日钤以印别纸摘录疏中要语粘于疏尾曰贴黄 
　　缮写疏章开首官衔下臣字偏右旁写 【 中间臣字亦然】 姓名仍居中写奏字另行抬上一格写下即接用为某件云云恭折仰祈圣鉴事 【 □去恭折二字亦可】 圣鉴字抬上二格中间厯叙情事长短不拘未云理合恭折具陈伏乞皇上圣鉴训示谨奏若主尚幼冲太后垂帘听政伏乞下另行加皇太后三字逾格写作三抬皇上字双抬圣鉴字紧接皇上字写此处不抬奏字仍应单抬式附左 
　　某官衔臣某姓名跪 
　　奏为某件云云恭折仰祈 
　　圣鉴事中间照事叙清如有应行单抬双抬三抬字样斟酌抬写未云理合恭折具陈伏乞 
　　皇太后 
　　皇上圣鉴训示谨 
　　奏 
　　未书年月日钤以印 
　　一疏章不拘字数期于辞达其颂而谀繁以缛者禁之 
　　一上疏陈事在内由部院堂官在外由将军督抚提镇余令上司官代奏毋得越职陈事 
　　一接受疏章设案于堂正中经厯知事二人左右侍立通政使或副使参议一人出听事至案侧赍奏人奉疏及溜跪经厯恭接陈案上退乃校阅封送内阁五日后以随疏赍到之牒应致各部院者授提塘官分投 
　　一驰奏程限由具疏官计程克日登注文内钤印申司核验违限者罪坐所由失注日期者并劾之如两潦难行致逾定限由所在官司具纳申司者免议 
　　一封发疏章箧内污损议处具疏之官箧外污损有事差者罪奉差官吏无专差者罪驿递官役其错误遗漏及不合体式者由司勘明重则参处轻则请 
　　旨饬行 
　　一军民实有冤抑所司不受理击登 
　　闻鼓陈诉者由通政使司核实奏 
　　闻得 
　　旨下所司昭雪诬控越诉者论如法 

　　○题奏辨体（失名） 

　　失　名 
　　疏章以明白恺切为率此古今定体也第于从政则有题奏之分任内公务具以状闻则用题本如荐举则宜考核详慎盖奉新例一等二等称职俱着保奏则为数甚多不比旧举卓异仅一二人稍有未实贴諐举者保后或有改操急须摘明折奏庶免别紏滋累也如纠劾则宜确核备胪近奉新例督抚题参所属要据实事必提明揭报不比台省风闻便行入告倘无实事每致驳查或有所参否处不特宪纲刓钝抑恐被劾心轻也如奏销须磨对款项填清数目虽巳查明临发不妨再核勿惮其烦以致部驳也如回奏须细体外行之意备揣内慎之因一切发审成招具核务期得情协法即有难结展限虽巳得展亦须急速催完勿以获宽泄视及至限满又请再展益滋迫促也至于具题犯案须遵备提刑理刑着语确符律例罪赃勿以喜出怒入致成冤滥漏网古人判牒不轻下笔诚以上体好生曲全不忍不啻阴功无量抑且梦寐俱安也至于己事具疏如请封请荫请恩请恤以及承袭辨明之类不论官民具奏俱必援例上请以便部据覆行尤当婉转陈请谦恭巽顺总之明白恺切者其体敬慎敬禀者其心虽以疏章具奏要如面君廷对则下语自无陨越所谓天威不违颜咫尺者是也 

　　○咨移辨体 

　　三台题稿之外合用咨移伹咨移有辨咨则内部外省或本省同官遇有军国重务体须详明恺切未用今据准前因合咨 
　　贵部院烦为查照咨内事理速覆施行须至咨者或衔尊咨未须用请为查照云云移则同省同官如总督　将军　巡抚　提督衙门移会查理禁饬等项未用今据准前因合用手本前去移会 
　　贵某衙门烦为查照施行或查赐移覆施行须至手本者至咨移覆内备来文畧节遇有奉　旨须全备钦此钦遵或事在可商未决亦须婉转覆明勿遽率戆开隙以上体虽易辨第于轻重详略之间就事权衡慎重裁决迩来世风浇谲常于不经意之中酿曰后费解之窦故于篇中三致意焉如开销一项近多内部核减然俱先发后办而方造报有经年达部者有类?攵月达部者及核减复至而追补之难反为经发之累莫若案验一到事缓则依数咨定而后给发事急则先行量给而即具咨商酌在先可免批驳而无核减难覆之虑搃之一涉钱粮最当详慎若备民瘼更当痛切倘系出入刑名尤当哀矜民命百分谨凛方获万全一念好生九天垂鉴幸省□言功德无量 

　　○详文辨体（黄六鸿） 

　　黄六鸿 
　　夫详文者详言其事而申于上台者也贵在源委清楚词意明切而陈以可否之义仰候宪裁其大旨不过刑名钱谷地方利弊之事如言刑名应宽者则据其实可矜恤之情应严者则举其法无可宥之状如言钱谷应追者则举其侵吞通抗之奸应免者则举其艰难穷困之苦至于利所当与则举其所以利民者何在弊所当革则举其所以害民者何存总宜事理透彻出之委曲详尽使阅者诵之其可喜可怒可泣可悲之情不觉油然而动勃然而生则虽欲不从吾言以为可否得乎夫详文亦有司之要务且详之其行与否均关有司体面顾事非不得巳亦不可轻易动详某昔在郯有关钱粮驿站数详俱蒙上台允行岂敢云言堪动听亦土台虚怀悯吏为然耳 

　　○告示辨体（失名） 

　　失　名 
　　文告以□邪救敝为务然宪示所该者广不比监司郡邑止据一地而言即于两浙则泽国之民情土俗异于麓陬八府之繁简净淳异于三府然其钱谷刑名吏治官方以及科□履亩社鼠城狐约略从同耳夫诚约必切中时弊方于振俗有资若笼统揣摩旁见侧出以致依样葫芦胸无成竹何禆于整顿剔厘之助抑尽文告而登之不胜书也将奚借箸乎亦祗先辨其体后备其式如新临之总约则于简切之中务将崇卑贵贱逐项申明透澈勿以胪列而反致漏逃若一节之摘厘则于详晰之中务将前后利弊彻底沽出指明勿以单词而视为可略盖上行下效风草相因事久弊生提撕警觉则于久暂之中又宜随时申饬也顾尤有刍陈者未示之前告诫必先于急务而次第举行既示之后顽梗当申其创惩而赏罚必信毋使下视具文嗟套语则地方之补救宪纪之严明可为当世楷模者实于当事有厚望焉 

　　○禀帖辨体（黄六鸿） 

　　黄六鸿 
　　夫禀帖者或详文有不便言或不必见之详文而乃以禀通之也其词贵简净毋??几其意贵诚实毋欺其商酌请示之处贵婉曲毋径情其申辨剖晰之处贵和平毋戆急然后览者易于入自而亦易于见听否则纷纭满纸徒费笔墨恐未有当于上官之意耳 

　　○看审辨体（黄六鸿） 

　　黄六鸿 
　　夫所谓看语乃上司告词批审与本县详宪之事覆批究拟而审明具狱之情状以谳者也不曰审语而曰看语者以所谳不敢自居成案仅看其原情以引律拟罪而仰候宪裁也所谓审语乃本县自淮告词因情判狱叙其两造之是非而断以己意者夫不曰看语而曰审语以主惟在我直决之以为定案而更书其判狱之词以昭示之也然看语之难不在引律在词中之头绪烦多情罪纷杂而能使上官一目巳了如指掌固无俟详览供招之为难也审语之难不在合式在原被之匿情肤愬两证之左袓肴虚而我能折之使彼此输心允服因笔之以为不可移易之为难也其法或先断一语而后叙事或先叙事而后断必须前后照应有帖状附审者亦须一一序入而又要不失首词位置犹乎作文之有轻重也大约据供招以序事依律例以断罪辩论精详使无驳窦能事毕矣○辨论精详使无驳窦尚巳但系申详上司之案未有不驳者若系钦部事件愈驳而案始可定也每有招看极妥似无可驳而土司必寻一渗漏处驳之故有司比拟既当于不紧要处故留一破绽使为驳地再详则必批允否则恐将律例未相允协或供招尚属含糊驳下未免从头审理收供虽仍照原拟其中不又多费精神而烦纸笔乎此又不可不知也 

　　○批驳辨体 

　　檄批允驳以简切谨严为第一义然亦体有异同不可不辨如具详应允者条议则覆加看语批依议通□行檄内有或允或驳者则分别摘发另详遇有大同小异则须批某项某条俱如议可行但某项未协亦发另详钱粮则挂号批发察收掣销查或欠多解少务即添檄严枇速催□完解再迟官参吏究等语盖随批檄催下知儆畏否则解过些须便将此项又稽矣故须随催以紧之耳刑名则批某犯云云依议发落缴有赃加批赃着照追取库收缴有给主加枇取领状缴案若别院有行加批仍候某衙门批示行檄如具详应驳者条议行单件亦须细摘多款逐项分胪务将时势情法揆度喝明使受驳者心服钱粮则批此系解部寺或拨某饷刻不容缓何得混称民欠莫追恣延仰速严催比限几日内完解如再迟延经承提解重处官听飞参等语刑名则据招细勘或重或轻简切??戹批驳不可浮蔓游移反滋疑窦至于钦案及详重狱更须详慎推敲所谓求其生而不得则死者生者俱无憾矣若有偏执蓦详及请发审尤当明辨别批勿轻徇发使下悬其穿而不惧则任喜任怒俱莫施矣 

　　○各文移式 

　　一凡奉行咨关牒曰准　准此　照会曰承准　准此　牌票案验曰抄蒙　蒙此　札付曰承奉　奉此 
　　一凡案照二字是行有案者照验者申上无发下照详者申上再发下也 

　　○文官相与文移 

　　一六部行各布按用照会布按与六部用咨呈 
　　一总督巡抚文移俱平行 
　　一学院行布按各府仰各经厯抄文呈堂二司各府照会经厯呈院 
　　一布政行各府县用札付各府县上布政用申文 
　　一按察行各府用故牒各府上按察用牒呈 
　　一副使与各部分司运使往来文移俱用手本副使行州县用照会州县上副使用牒呈 
　　一府行州州行县用牌票县上州州上府用申文府与同知用关文与通判推官用牒府行经厯知事用照会经厯知事上府俱呈府行照磨简校用故牒照磨简校上府用牒呈 
　　一府县行儒学用故牒府县学与府县用牒呈 
　　一县与县丞用关与生簿用牒与典史用照会典史呈县及县行司狱用故牒司狱上县用牒呈 
　　一县丞主簿典史上府俱呈 

　　○武官相与文移 

　　一将军与提督平行往来文移俱用咨 
　　一提督与总兵文移俱平行提督行副将以下用牌副将以下上提督皆用详文呈文 
　　一兼辖总兵行副将用牌副将用咨呈外协不属者总兵用照会副将亦用咨呈本辖总兵行参将以下用牌参将以下皆用详文呈文 
　　一副将与参将文移俱平行与游击以下用脾 
　　一参将与游击文移俱平行 
　　一游击与本辖副将用详文呈文副将用牌如非本辖者坐??欠 
　　一俱平行文移副将用平官手本游击用咨呈 
　　一都司守备与本辖副将用呈文副将用照会都司守备与本辖参游用详文呈文参游用脾如非本辖者都司与参游俱平行守备仍行庭参礼文移参游用照会守备用咨呈 
　　一守备与都司文移俱平行 
　　一千总与参游用详文呈文参游用牌千总与本辖都司守备用详文呈文都司守备用牌如非本辖者都司守备用照会千总用呈文 
　　一把总与参脟游击都司守备俱用详文呈文参游都守与把总用牌把总与千总移俱平行 

　　○文武官相与文移 

　　一五军都督府行六部用照会六部与五府用咨呈 
　　一将军与总督巡抚往来俱用咨文 
　　一提督与总督巡抚往来俱用咨文提督与司道分司运使用照会司道分司运使上提督用咨呈提督行知府同知通判推官州县俱用札付知府同知通判推官上提督俱用牒呈州县上提督用申文 
　　总兵上总督用咨呈总督行总兵用照会总兵与巡抚往来俱用咨文总兵与司道分司运使各不相辖往来亦俱用咨文行知府同知通判推官州县俱用照会知府同知通判推官州县上总兵俱用咨呈 
　　一副将禀总督用履厯手本禀巡抚不拘加衔俱用咨呈巡抚行副将用照会副将与各司道分司运司往来文移俱用平行手本与知府同知通判推官亦然因不相辖故也行州县用照会州县上副将用牒呈 
　　一参游以下各武官禀总督均用履厯手本参游上巡抚用牒呈巡抚行参游用札付参游与布按往来文移俱用咨札委者不在此例与各道分司运使往来文移用平行手本札委者不在此例与知府同知通判推官彼此用名帖文移平关与州县各不相辖俱手平关手本 
　　一各都司上巡抚用申文巡抚用札付各都司与布按往来文移俱用手本与各道分司运使亦然与知府同知通判推官州县俱用平关 
　　各守备上巡抚用申文巡抚用牌票各守备上布按各道用牒呈布按各道行守备用照会各守备与知府同知通判推官州县俱用手本移会与分司各不相辖往来亦俱用手本千总上巡抚用申文巡抚用牌票千总上府用牒呈府行千总用故牒 
　　一把总禀总督用履厯手本余类推 
　　○又守省将军除督抚提台往来用咨外以下文武各官禀将军与禀总督同 

　　○标朱笔式 

　　一凡新任接印晓谕红示用朱笔写印字○凡逢上宪晓谕者装录在前毋得轻用朱笔 
　　一凡各事晓谕军民人等告示两为字用朱笔点各宜凛遵字用朱笔一大圈后用朱笔草写一遵字右仰字用朱笔一直年月用印日子朱笔标写数目字告示字实贴字俱用朱笔点晓谕字用朱笔勾 
　　一凡牌上两为字俱用朱笔一点日子用朱笔标写数目字牌尾用朱笔一圈下用朱笔草写一遵字 
　　一凡札饬事件文面上札字用朱笔一点内两札字俱用朱笔一点 
　　一凡火签顶上火签二字用朱笔圈后火速字宜用朱笔圈内签字二个用朱笔点后用朱笔写行字 【 单纸签无行字】 
　　一凡考试定期先示长条而示谕字上用朱笔一点日子用朱笔大写数目字到底下用朱笔一勾 
　　一凡考试及书院等榜两为字用朱笔点又以朱笔写一大榜字若直写各姓名各用朱笔一点后用朱笔一小勾若圆写各姓名亦各用朱笔一点圈中以朱笔写一中字要记上下右仰字用朱笔一直日子用朱笔标写数目字押字用朱笔点实贴字亦用朱笔一点下用朱笔一勾 
　　一凡解士银两守候□回批回二字用朱笔画二小圈下笔正写一小实字解银差役名字用朱笔点公文一角一字亦用朱笔点下用朱笔一勾又以朱笔正写封固二字日子用朱笔大写数目字 
　　一凡各传牌上两为字用朱笔大点后用朱笔一大圈又以朱笔写传字一□右仰字用朱笔一直后用朱笔草行字一个限行字用朱笔标下用朱笔一勾 
　　一凡提传差役内为字用朱笔大点后用朱笔一大圈再用朱笔草写速字又草一大行字差役名字用朱笔标日子用朱笔草率写数日字限行字用朱笔标后用朱笔一勾被告等名字用朱笔各一点后用朱笔一勾 
　　一凡州县每月武营兵米并送来栗在具字之下写一小楷押字又在须至批者之下写一实字守候批回批回二字上用朱笔圈 
　　一凡批解钱粮色米□磺等件在须至申者之下用朱笔标判空白二字或慎字 
　　一凡赏格赏格二字各以朱笔大圈两为字用朱笔点后用朱笔一大圈再用朱笔写实字一个石仰字朱笔一直日子用朱笔草写数目字银数用朱笔写大数目字后无官衔断不可写行字如有押字用朱笔一点后以朱笔草行字实贴字用朱笔一点下用朱笔一勾 
　　一凡朔望行香府中委□等分行各庙其悬牌示示字上用朱笔一点日子用朱笔写其余俱不用点不用勾如批示牌示示字上用朱笔一点批字上亦用朱笔一点后用朱笔一勾衙役值日牌名字各用朱笔一点后标日子亦用朱笔余同 
　　一凡公出□□公出二字用朱笔二大圈后用朱笔标写日子示字上用朱笔一□与各悬牌大略相同 
　　一凡庆贺红告示两为字用朱笔一点示尾用朱笔一圈又以朱笔标判庆字后与各告示同 
　　一凡救护日月告示两为字用朱笔点示尾用朱笔一圈下以朱笔正写一护字右仰字朱笔一直实贴字用朱笔一点下用朱笔一勾余同前 
　　一凡祭各庙告示为字圈点同前下用朱笔标敬字或标虔字 
　　一凡大小马封大马封面上系用印两颗不用朱笔标封字小马封下面无印其两角必须用朱笔标封字后面祗标日时一件一字用朱笔点限某日字上亦以朱笔点下用朱笔勾 
　　一凡封条某月用朱笔点曰子用朱笔写数自字封字朱笔圈 
　　一各庙演戏告示用朱笔标判敬字 
　　一开征告示用朱笔标判遵字 
　　一红批接迎上司在须至批者之下用朱笔判高升二字 【 要小楷写】 
　　一差票行文催办案件用朱笔判速字 
　　一差票凡拘人犯并催钱粮俱用朱笔判速字 
　　一缉拿盗贼票用朱笔判获字 
　　一批解人犯在须至批者之下用朱笔判慎字或判防字 【 要正写】 
　　一跑递公文票用朱笔判飞字 
　　一祭文庙悬榜用朱笔判诚字 
　　一执照用朱笔判照字 
　　一委牌用朱笔判实字 
　　一禁约告示用朱笔判实字 
　　一斋戒日期并悬牌封开印信及到任红示与示审一切案件晓谕告示遵上行告示行文饬办等类俱用朱笔判遵字总之凡用朱者如牌票札签用朱札用朱勾悬头门牌用朱勾谕帖用朱落句圈批状纸名字用朱点批尾用朱勾大抵行下者俱用朱凡遇人名处用朱点照字札字告示字谕字为字限字实贴字俱用朱点毋违字朱圈凛遵字朱圈右仰字朱笔一直遵字朱写行字朱写其大致如是临时须细斟酌 

　　○写墨笔式 

　　一凡移文移封俱用墨笔写日子数日字凡奉上行下各抄牌亦只用墨笔写切记勿用朱笔其余如咨文不用朱详文不用朱大抵平行及详上者俱不用朱 

　　宦乡要则卷一 

　　●宦乡要则卷二 

　　筮仕要规 

　　◆筮仕要规 

　　候选 
　　新任预谕衙役单式 
　　新任谕帖式 
　　新任牌式 
　　写谕帖封个式 
　　写谕帖法 
　　新任起马牌式 
　　赴任 
　　谒见 
　　堂规大略 
　　开印缴凭 
　　缴文凭式 
　　交盘册式 
　　视学 
　　交际 
　　签押 
　　各房通弊 
　　六房须知 
　　武营红禀摘由式 
　　武营白禀备案式 
　　武营移文式 
　　武营申文式 
　　札饬式 
　　札催式 
　　札委式 
　　移文式 
　　申封式 
　　移封式 
　　札封式 

　　○候选 

　　一初选出在京时有应具书启预通同僚者有应具禀帖同履厯预申上司或堂官者仍探听有本管官在京必须候见迎送但上下交际之初切不可送礼希图迎合 
　　一选后遇前官或本处士夫及邻封游官者须细问民风吏治因访以前任宦者某以何事有声某以何故抚议司为法戒一临行赴任有亲友馈送及祖饯者虽事繁??几不可便生厌心使亲友太无颜色若在仕途有蹈此病最易招尤 
　　一在京有夫马迎接即留用不妨若时禁方严切不可遣牌恐驿棍抄入循环不但冒破官钱亦于官箴有玷若乞用勘合应付须严禁仆从生事其害不小 
　　一选出候　命下谢　恩后方发本县谕帖并各上司禀启大启用伏以起小启用恭惟起其谕帖有三次谕者有两次谕者原自不拘但如有三次谕者当于谢　恩后发第一次谕择吉起马时发第二次谕中途择吉上任时发第三次谕惟第一次谕用朱语余不必 

　　○新任预谕衙役单式 

　　新选某府某县正堂某姓为公务事照得本县叨膺 
　　新命除授某邑拟于某月某曰辞 
　　陛出都凡一切应行事宜合行谕知为此谕六房吏书并各役人等知悉遵将　司道府厅各上司禀启礼房照单逐一星驰投递如旧例尚有应具禀启单内未备者该房具稿禀呈两衙填写补投所有里役赋役各全书总制册并奉裁欵目及仪注宪纲等册县志书堂规稿各年钱粮逐都团完欠册各房须知文册俱应吏书预先赍驰中途送阅某衙字器皿照常修备不许藉此科派里中一应夫马悉照旧规不得远迎以滋烦跂至于钱粮交盘册籍上关　国计下切民瘼尤宜清楚起解者务获批回支给者惟凭颁状征收完欠查覆流水须要分明销算总撒相符除另票行另造报外其余未尽事宜各预为料理毋得临期违误本县赋性硁执言出真切法在必行各宜恪遵特谕 

　　○新任谕帖式 

　　新任某府某县正堂某姓为公务事照得本县择期于某月某日出京由水陆路上任迎接书吏各役俱在某处伺候不注许远迎上任白期月行知会来役不得雇替执事务要简明衙门应各修整必须精洁勿许太侈六房科职掌事宜须知册各房吏先行赍投查阅毋得违错取究须至谕者 
　　右谕六房吏书淮此 
　　一年　　月　　日行　　　限按临日缴 

　　○新任牌式 

　　新任某省某府某县正堂某姓为公务照得本县的于某月某日某时上任应用夫马合先遣牌知会为此仰役前去着落兵房各该吏书照依开后夫马轿??页各数一一遵行毋得违误取究须至票者 
　　计开 
　　大轿几乘　　中轿几乘　　小轿几乘 
　　坐马几四　　摃架几副　　棕套几件 
　　其余炼兵吹手伞夫皂隶执事各役等项悉照旧例俱某处伺候 
　　右仰兵房吏书淮此 
　　年　　月　　日行　　　定限上任日缴 

　　○写谕帖封个式 【 新任一行宜大书余依常字样】 

　　封　　　　右　　　　　　仰 
　　新任某府某县正堂某　封 
　　面　　　本县吏书门皂等役开拆 
　　封 
　　光绪某年某月某日某处发行 
　　面 

　　○写谕帖法 

　　一凡写谕帖宜用白全柬或用红单若不写朱语后面止用某月日若有朱语后面当书年月日如票只用白纸一条书之不得概用白全写法亦异 

　　○新任起马牌式 

　　新任某府某县正堂某姓为公务事照得本县某月某日吉时上任合遣牌知会为此仰本没前去着仰兵礼工库等房并属驿知悉查照旧规各将新任合办事冥火速齐备毋得临期迟误经管库役人等不许擅离迎接须至牌者 
　　右牌仰吏兵等房井属驿衙门淮此 
　　仰工房查照旧规速将私衙等处上用顶板下用地板赶紧修完宜用家物一一齐备具册开送以凭查点其墙垣多加棘茨转斗及放水之处俱行密固不留鏬隙以便内外封锁毋得迟误须至票者 
　　右仰工房该吏准此 
　　仰礼房知悉本县到任日除办祭门猪羊牲醴外再办三牲酒果二副内一副候本县升堂事毕致祭本县土地祠一副送内衙祭灶其发来祭文抄录转发礼生候用俱毋违错须至票者 
　　右仰礼房该吏准此 

　　○赴任 

　　一新官赴任或先一日或三日由吉门至城隍庙斋戒安歇谓之宿三次日五更上任俱依礼房仪注施行但各处风俗不同未可专执 
　　一新官入境乃士民观听之始凡百举动不可不慎离城三舍择公廨或寺宇停泊着落兵吏整祗候礼吏整礼仪开具上任参谒祭神各礼先后以便次第举行先一日清晨首领官率□各房吏典并各属官生员人等迎接入城至城隍庙宰牲所斋宿务竭诚敬无会僚寀喧饮失仪次早行祭其祭文必须亲裁以不贿自誓庶坚初心且有感格祭时止用便服或用祭服亦可献爵读祝皆行跪礼是日仍令兵吏戒谕诸人勿许喧嚷不必多张彩旗鼓乐方向虽不必拘忌亦不宜先执巳见以违民心其有违误者未可遽行杖责 
　　一先一日行香须宿城隍庙次早进祭礼毕穿红衣进县祭仪门更衣向北关拜仍穿红衣送礼生下站台之左即升公座排衙毕画卯先主簿后县丞后正堂俱要拱手举笔画卯六房吏画卯押完于簿上大判一日字然后典史相见行跪礼即下公座答僚相揖 
　　一升公座次第见礼随押公文检点各项毕将所祭牲酒与官属酬酢成礼而退 

　　○谒见 

　　一未入境若见有署印者府佐则用青面手本经厯及教官则用帖入城后见府佐即更素衣照旧廷参或后堂见惟彼所命切不可动念循名分正以尊　朝廷其余照常往来置酒相款细询民情土俗衙门利病彼系久任地方未必无一得之见 
　　一将到地方即合吏礼房照旧规用某生拜帖回同僚并儒学差人迎接乡□夫差人迎接红白柬俱要预备仍问有迎接者某起该下轿某不该下轿 
　　一到任凡有所辖上司用到门手本一履厯手本一若非本官及邻府官俱用官衔手本若本府经厯知事照磨检校俱用官衔拜帖及看中间出身酌量而行 
　　一任所署印官或□贰差人迎接□书来答书若拜帖才仍答拜帖府官署印虽书□□用禀帖仍发此回并用宾主帖答 
　　一初任相见邻府用脚色手本同知通判推官用官衔手本要问明白有无廷参大概谦恭有益 

　　○堂规大略 

　　为申堂规以一法守事照得本县承乏兹土立心惟恕持法甚严今莅任伊始固不以操切活名亦难以姑息徇纵两廊吏书反各役人等自应恪守成宪本县未出都门棯知尔等奉公守法者虽有其舞文作奸者亦复不少与其事发而加征何如预戒而勿犯兹为设立堂规逐欵开示尔等各宜洗心涤虑共守昼一之规如敢故违二尺具在决不轻恕须至堂规者 
　　计开 
　　一某项云云 

　　○开印缴凭 

　　一散堂进衙随祭土地毕即随开印可也开印时用礼生唱赞对印行四拜礼佐贰备果盒酒公堂拜贺毕随唤吏房吏书办文书用王?卩缴凭申报到任日期合于各上司处俱要禀帖同申文内封去 
　　禀帖式（详后） 

　　○缴文凭式 

　　某府某县云云为除授官员事照得卑职年若千岁原籍某省某府某县人由某行于某年某月某日除授今职颁到吏部某字若干号文凭一道原限在某月某日到任遵限于某月某日土任管事外所有原领文凭一道理合具申申府转缴施行须至申者 
　　计申送 
　　文凭一道 
　　年　月　日 

　　○交盘册式 【 先一日票仰库吏造册二本到任日交盘】 

　　呈为交盘事今将某年分起至今某年月日止经征接官钱粮挨顺年月日期逐一开造四柱文册现在须至册者 
　　今开 
　　某年分 
　　旧管 
　　自某年某月日止存银若干 
　　新收 
　　自某年某月日起至某年某月日止共收过银若干 
　　开除 
　　自某年某月日起至某年某月日止共支发银若干 
　　某年某月日批差某人押解某项钱粮若干 
　　解投某衙门于某年某月日获批附卷讫 【 或云现在获批或云批回未获如此式样或解发或支给照样挨序年月日造之】 
　　实在 
　　自某年某月日起至某年某月日止 【 存库银若干民欠银若干】 
　　一册式须誊写一本着吏书造报凡批有未获或抵补者俱不准仍作实在项下存库之数此就起运钱粮而言也至于存留经费钱粮必须查其实据奉何明文作何动用方准作开销实数然即有实据其间不无冒支预支者也尤须确查明白不许预支扯撷望新抵补即前之作实在数者更当查其实存库内几何实欠在民几何一一查讫然后该经□厯年并封入库红单并红薄挨顺年月日期与册上解给絪数磨对倘有参差缺少即以侵欺论总之在接管年分不得轻易动支作任后抵补之数可耳 

　　○视学 

　　一到任三日早谒　文庙亲阅神牌庙字有无损坏次阅启圣祠次阅两庑次阅名宦乡贤祠毕升明伦堂与学官拜生员亦两拜吏农礼老衙役廷参不拜生员击鼓抽签讲书列等赏纸笔墨次谕诸生无违卧碑无擅入公门自取薄待礼毕至各学官私衙答望随往名坛行香并看养济院就望乡官 

　　○交际 

　　上有乡士夫及同僚具礼即令管礼人抄写入簿不可遗漏一物原礼附璧外随后差人答礼即亲拜谢若不如此恐礼数往返多有沉错开罪不少至佐贰礼仪丝毫不可轻受若彼礼未到我先施之更见谦光 
　　一乡宦频频入见殊非事体任后令守门人遇到即先禀知后请入座预先分付六房吏侍侧以免私嘱此杜请托一法也 

　　○签押 

　　一居官每日早堂放风回风毕即签押文书应亲递上司详验公文须择小心吏书理管对读明白一字无差方许用印如有差错潦草罪责对读吏书此为官第一大体若应递公文内有差错致上司批驳回来纵将吏书解去颁罪本官早巳分过自此后上司以不清白目之不可不慎 
　　签押用印其弊多端初到任时九宜谨慎有吏书侵甲银两假作前官支用补卷补颁首有事情难处前官不敢主张乘机申缴者诸如此类不可胜数须先出示晓谕凡应签押用印公文俱以本职到任之日为始以前公文如未经木职施行者及以前支销钱粮领状文卷脾票等件俱不许朦胧签押用印违者治罪其应签押用印公文须于先一日送衙查验如有公文差错潦草及作弊情由俱责承行该吏待致早发付六房挨次签押用印毕将应递公文实时封完发行如有紧要招详即用钉封以防折改更有铺兵作弊将上司钉封公文暗自折开用长麻线一根从钉日?艮穿人取出文书偷看毕依旧装入将线抽出封完泯然无迹此铺兵受贿私折公文之弊不可不知 

　　○各房通弊 

　　一革各房停阁之弊吏书将上司前件不完非止懒惰留此不完一欠行提□有一番打点今上司公文承发房兑发号簿该定承行每三日绝早俟签押毕六房书吏即刻后堂查对号簿酌量事之难易定眼日期申缴注销每六日晚堂毕打鼓一下唤六房书吏上堂将号簿查比过期不完者责则事可计日而完也若在赦前便不时申缴一事完即查号簿在原号上贴一浮签注巾缴二字回签押用印公文投入以便销注违误二日者责若干 
　　一革各房欺瞒之弊吏书极狡或一事巳禀官行后为人买瞩即朿之高阁迨州县寻起便抵死不认不若吩咐各房禀事用片纸写出上写某房书吏禀某事密存之以备查考其余面禀事有要紧者亦密记之手折犯者责一二人自不敢欺 
　　一革各房混申文书乩写脾票之弊凡文书有不该申者即便涂抹上写不申二字用印文书及己写脾票不可行者亦即涂抹若姑存其稿或姑用印待其裁夺吏书遂因而佐弊矣 
　　一革各房盗用印信之弊盗印之计甚多有乘混盗用去者有乘混盗用官府忽觉即藏在各处者有假称结状未填以日纸用印而后改写所欲行事者有故将不要紧文书用印其用印处空作一孔而印却在下层者有一层应文书套一层白纸应印处以水气□透将浓艳印色印过并下层俱印者留心防此其弊自除 
　　一革各房通同之弊上司来州县访事本州岛县吏书衙役为耳目吏书衙役遂借此以自行胸臆一为正官所苦便媒□正官一与乡党不和便媒□乡党衙门内外无一不被其青其人悻悻自好之状殊易识耳密访而重惩之令若辈寒心矣 
　　一革各房抽扭词状挪移起数沉匿牌票之弊凡呈状收来实时□过登记号簿一有遗失便责经管者应问词状投文后即注定起数用片纸写在牌上号簿一清凡有未完俱责原差人役则弊可杜 
　　一革各房朦胧误事之弊各处乡音不同或有紧要事吩咐吏书须令回答一一如我所言然后遣去每每吏书听见上官吩附应答如流及复问之则茫然不知草草遣去或误公事失误接送 
　　一革武断乡曲之弊各房吏书若以公事被乡人殴辱责在乡人以私事争平等□问如有假衙门之势凌人者责无赦 

　　○六房须知 

　　一上任时分付吏房要宪纲册令开具各房所有吏总几名缘事者几名丁忧者几名缺吏几名所属官吏几名书手几名以便查拟 
　　一户房令具各项钱粮若干见征若干拖欠若于巳解若干□库若干各册送查 
　　一礼房令送仪注须知凡　朝贺谒　圣祭祀参见上司一并同僚乡绅各交接礼数逐件注明无许遗漏 
　　一兵房令具门皂快手各役若干夫马若干支应驿地钱粮若干一一造册送□ 
　　一刑房令具监簿一扇见在重囚几名巳经审几名末经审几名有无保候在外择谨慎吏宿监每日早堂令同禁子递簿不致疏虞结状 
　　一工房令查军需若干察院公馆桌椅床帐铺陈器血什物等件各具数目置牌逐件登记悬竿各衙门责令门夫看守不致遗失抵换 

　　○武营红禀摘由式 

　　管带某营某官衔某姓名 
　　禀收到奉发关防由 【 无论长短至由字止】 

　　○武营白禀备案式 

　　管带某营某官衔某姓名谨 
　　禀 
　　大人阁下敬禀者窃卑职前请换给关防具禀在案嗣奉 
　　宪台批示仰省局即刻发统带某营湘勇某官衔某姓行营关防云云中接叙于某月某日奉到 
　　局宪颁发关防等情下接写当经家丁某某祗领回营遵于某月某日开用所有原颁统带某营湘勇某官衔某姓行营关防相应呈缴 
　　局宪核销理合将收到关防开用日期及呈缴原颁关防缘由具禀恭请 
　　崇安伏惟 
　　钧鉴卑职○○谨禀尾不写姓 
　　年月一行写在下板当中 
　　光绪某年某月 【 一格一字年月用印】 　初一 【 写在中间】 　日 【 下留五格】 

　　又移文式 

　　管带某营某官衔某姓　为移请转运事窃照做营于本年某月某日奉 
　　某省军需局宪札　开照得云云等因奉此相应备文专弁移请转运为此合移 
　　贵营希即将札开火药各项克日饬派夫役如数转解敝营以资接济一俟解到即将备由申覆望切祷切须至移者 
　　右　　　　　　　　　移 
　　某官衔　　　　某姓 
　　光诸某年某月某日　　　移 

　　○武营移文式 

　　管带某营某官衔某姓 【 空格】 　为移会知事窃照云云相应备文移会知为此合移 
　　贵营请为查照云云须至移者 
　　右　　　　　　　　移 
　　某官衔　　　　　　某姓 【 翻页右边当中写】 
　　光绪某年某月某日　　移 【 左边当中写】 

　　○武营申文式 

　　管带某营某官衔某姓名 【 空格】 一为申覆事本年某月某日奉到宪台札开云云毋违等因奉此中叙领行等情未云某并领收散放业经出具墨领理合补具钤领备案仍恳发还原具墨领以凭核销为此备由申覆伏乞 
　　查核须至申者 
　　计补赍钤领一纸 
　　右　　　　　　　中 
　　官衔　　　　　　姓 【 翻页有边当中写】 
　　光绪某年某月 【 年月用印】 　　某日某姓名 【 要写得细要写到底】 申 
　　一申文在起页当中低二格写申文二字文字下用印翻页开首写官衔 【 移文亦然】 

　　○札饬式 

　　官衔　　姓　　为札饬事案据拟保○○即补○○某姓名系某省某县人禀假回籍限几十天赴营销假再图报效等情据此查该弁在营日久出力颇多自应准如所请以示体恤合行札饬为此札仰该弁遵照即日起程凡遇关津卡隘执札照验放行回籍后如期定即来营销假毋稍迟延踰限千咎切切此札 
　　光绪某年某月　　 【 日子用朱笔写】 曰 【 写在右边】 

　　○札催式 

　　官衔　　姓　　为札催事照得本○统带湘勇会剿某处城贼现值攻剿吃紧之际所有假旋各弁勇会经保举者自应赶紧来营以图报効更期上进查某系某年某月告假回籍当准几十天赴营销假迄今踰限日久未到合函催调札到该弁勇立即遵照克日起程驰赴大营听候遗用如果再延即行移请该籍地方官签差守催毋违切切此札 
　　年　　月　　日 

　　○札委式 

　　官衔　　姓　　为札委事照得本统领查照营中病勇颇多急需挑汰另募精壮添补足頞查花翎某某办事老成极有识见雇仰该员在于某县招募一哨百名精壮勇丁以资添补而利攻剿勿许冒滥募入切切此札 
　　年　　月　　日 

　　○移文式 

　　官衔　　姓　为移明事窃照敝部扼当要冲营中病勇过多难资全臂之助兹查敝某营营官某某假归某县招募一哨勇丁以为挑换病勇添补足頞之计除札该某某外相应备文移明为此移恳 
　　贵县请为查照施行须至移者 
　　右　　　　　　　　移 
　　官衔　　　　　　　姓 
　　年　　月　　日　移 

　　○申封式 

　　(见图） 

　　○移封式 

　　(见图） 

　　○札封式 

　　(见图） 

　　宦乡要则卷二 

　　●宦乡要则卷三 

　　辨讹 
　　通札式 
　　各信起首式 
　　官衔手本式 
　　履厯手本式 
　　双红禀式 
　　红白禀式 
　　夹单禀式 
　　全夹单信式 
　　签上称呼式 
　　□旁称呼式 
　　职名帖衔式 
　　旧属帖式 
　　上名帖式 
　　光名帖式 
　　平行名帖式 
　　文官相与应用手本名帖全式 
　　文官与武官应用手本名帖全式 
　　武官相与应用手本名帖全式 
　　武官与文官应用手本名帖全式 
　　官绅各谊应用手本名帖全式 
　　会衔式 
　　联名拜帖式 
　　祝言??请衔式 
　　汉官拜夷使帖式 
　　官太太及各妇人名帖式 

　　○辨讹 

　　尊卑贵贱仪注宜遵　功令谨节录会典通礼及邸钞以备查考至于乡俗沿讹巳久者特标提于左 
　　自称总宜谦抑、断无高巳之理、称人总宜尊敬、断无卑人之理、故晚辈自称宜循分、有称侄、称再侄者、前辈自称、宜略分、只得通称愚弟愚者蠢也、有称愚侄愚晚者、今时俗不知前辈称愚弟为谦误以愚弟二字为亢、宜急正之、 
　　一愚弟、是平辈正称、但彼之齿爵学问、或高于我、宜称教弟、换帖密友、则以齿序、彼此称如弟、如兄、或谦称小兄、而称人为老弟、至尺牍中、有自称小弟者、不宜用诸名帖、 
　　亲谊加姻字、为姻愚弟、世谊加世字、年谊加年字、姻谊兼世谊、则连用姻世二字、兼年谊、则连用年姻二字、乃时俗以世字为世次之世、遂有前辈自称加世字、甚有大两辈称再世者、不独太亢、而且晦解、宜急正之、 
　　宦场专言分、而乡党则不然、惟五服内父族前辈、及外祖岳丈、名分最重、方照辈分、卑不踰尊也、若五服外、族谊、齿高者、不可恃年忘分、派尊者、不可□分忘年、宜彼此互谦、各行其是、又旧戚如姨表人等、均贵从谦、特姻亲中之小辈、年太幼者、如耆老对未冠、则亦不可平行、宜酌量不卑不亢、通称之、 
　　一双亲称呼、官以新亲、师谊年谊为重、惟婚嫁则祇照新亲行帖、带写师谊年谊而巳、从无兼及老亲者、倘老亲系至亲、则新亲加一姻字为是、如甥舅、称姻舅氏、姻外侄、可以类推、故集中不必备式 
　　姻谊不必分亲疏太疏者不称亲亦可既称亲便无可分折今时俗于兄弟之亲加眷字以别之称为姻眷弟大错且与郎眷称眷弟及郎眷兼新亲称姻眷弟者相混○古式督抚与州县通称年家眷弟是不论有无年谊今不用此式矣 
　　一妇人礼有三从未嫁从父巳嫁从夫夫死从子与孙有贺寿等类行帖来者夫与子孙出名代回无行帖于男人之礼惟男人行名于妇人则有寿幛祭幛等类除姊妹骨肉外无兄弟之称后辈称晚称侄平辈自称侍生姻谊加姻字世谊加□字年谊加年字姻谊兼世谊加姻世二字为姻世侍生兼年谊亦如之若对后生妇人亦称侍生谦也今时俗因前辈称过侍生遂以侍生二字为亢者大错按侍字是侍立左右之意前辈不自大者以侍□通称而后辈尊前辈且有自称侍生者彼馆阁中后辈对前辈称侍生御史台各道御史对台长称侍生其明验也故乡党序齿或无确实交情可称侄者虽年差小、亦可称侍生、若以生字为大不观之称晚生称门生乎今时俗称弟与大一辈称世弟抑或知称弟不妥加世字以别之均属舛错妇女巳嫁从夫夫之亲即其亲也何可分别 
　　一母与祖母曾祖母虽有前继□养生嫡之分而其为母则一故于其外氏称呼则同至本生母之外氏子则照旧称呼不以出继而异孙则不必相认而以旁亲论矣 
　　一夫之与妾名为家长故妾死夫无服亦不序其外氏之亲时俗有行帖于妾之父母而称愚婿者可不必从不如以姻家概之为妥又嫡子之于庶母外氏亦不序亲若行帖亦仿此一男人行帖于妇人于本族则不写姓女党虽属至亲亦必写姓如称胞姊为适某府胞姊家孺人自称胞弟姓某名某以其巳嫁而从夫也 
　　一妇人不名照本姓自称某氏然有时照夫姓称者如姑姊妹女子在室则以次弟称之巳嫁则以夫氏称之如姊嫁张姓称张氏姊嫁李姓称李氏姊言礼成他族不得云家也 
　　一禀称上司祗称大人大老爷及宫保中堂爵宪等字样师长祗称夫子大人以封面有所注明也若挂斗送匾 【 送官千例禁】 及一切楹联素箑则宜直注别字、亦不得书某翁字样、此临文不讳之义、须与时俗滥呼某翁者有别、○古者名以正体字以表德圣门弟子记事称仲尼吕后微时尝字高祖为季王丹与侯霸子语字霸为君房可证也或疑子思不可称夫子为仲尼朱子曰古人未尝讳其字程先生尝谓子年十四五从周茂叔云又洪景卢曰前辈与执政书亦犹字之今人年未三十岁一举于礼部则乡先生不敢字之且曰张丈李丈矣鸣呼其益薄矣夫此说正与今时滥称某翁相合 
　　一长辈自称名或称仆皆系谦称如乡戚世谊之官卑者尺牍称名又下属于上司夹单中多称之门下之于师长亦可称是称名之非亢也宋临川王义庆镇江陵遣使存问凝之其答书称仆或讶之凝之曰未闻巢许称臣尧舜方是时戴颙与衡阳王义季书亦称仆是又知称仆之为谦矣 
　　一某翁某公皆尊敬之称而微有异如古称老翁田舍翁主人翁第以其年长耳时俗见面相呼率以为常至于称公则天子之三公若周公召公是也王者之后称公若宋公是也王之卿士称公若卫武公子?虎号文公郑桓公是也楚之为县而僭称公若叶公白公是也如此之外有可以称公者尊其道而师之曰公如太公是称年之长老曰公如毛公申公涪公园公夏黄公是他如太史公司马迁曲江公张九龄廷尉于公谒者仆射邓公以及郑君乡改为郑公乡皆马融所谓公者仁德之正号虽然不可滥施耳按宋史颜延之传何偃路中遥呼曰颜公延之以其轻脱答曰身非三公之公又非田舍之公又非君家阿公何以见呼为公偃惭而退然则称公宜因人尊敬逾分反成姗笑矣 
　　一乎辈书牍中科君称他人曰某君此东坡所谓贵之则曰公贤之则曰君是也若前辈宜称先生或称公称他人曰某丈对后辈称足下或称君称他人曰某生时俗有以称生为卑者按陈君举赠梅生说方知以生着之难如鄜生贾生伏生辕生欧阳生高堂生胡母生尚不足以当之至于称子尤难春秋之所贵者子之诗之所美者子之古未有尽子之者 
　　一门下士自称受业台称门生不可称门人欧阳子云受业者为弟子受业于弟子者为门人如门人厚葬颜渊是其弟子尊师之意可验也 
　　一古者称师曰先生见韦昭辨名今时祇居乡受业称仍其书若学师山长皆称老师而以山长示称先生者惟子贞何文先生老师原无庸区别伹时俗有不分长幼滥称几兄先生者宜急正之 
　　一讣帖称府君二字始见汉碑只是尊神之辞府如官府之府或谓之明府唐宋以后亦谓父为家府此府君所由称也时俗讣帖孝子称名不贯姓见略府君上称某公又不似孝子口气且贯之以行几府君更似诸父皆可称府君者然宜急正之又丧事最多错误详后丧帖式条内 
　　一秀才别称茂才始于汉光武时臣下避君讳改秀为茂故名家多直称秀才或称文学无称茂才者 
　　一仪注错误原无关于笔墨应酬然我辈愆仪亦须考正谨附后以质诸讲求礼法者 
　　一称呼考据始于尔雅释亲而有不必遵者如妻之父为外舅妻之母为外姑与称母之兄弟父之姊妹相混又姑之子为甥舅之子为甥妻之晜兄也弟为甥姊妹之夫为甥则纷歧无定且姊妹之夫为私虽风诗可证其字不雅姊妹之子为出出之子为离孙其字尤不祥故集中从违各别识者谅之可也 

　　○通札式 

　　一年节贺信通用四六居多如贺荣捷升官各喜事有前后叙情祇中闲用四六颂扬者亦有通体散行者惟看交情说话用红单七行楷写以红签粘套骑缝上于封口上下之斜角葢以护封图章 
　　一通候信先叙寒暄次用恭惟数语未叙自巳光景仍看交情斟酌繁简或用八行书写或用花笺写 
　　一答复通候之信先叙寒喧次接顷奉惠书云云亦有开首即叙某时接奉惠书云云者中用恭惟数语未叙自己光景 
　　一致信于同辈亲戚或年谊世谊则伊之父母另用红单请安更觉恭敬 【 式仿夹单禀内请安单】 
　　一称本人双抬颂扬语单抬伊祖父母三抬若遇国朝字样应作三抬则称本人只单抬颂扬语平抬祖父母双抬 【 余详双红禀内】 
　　一叙事信先叙寒暄次用恭惟接叙请托等情务将事之原委曲折说得清晰若讲到请托总以委婉为妙 
　　一公事信由刑钱主稿者用八行书誊清遇有嘱托事情须要留心信尾写名另泐夹以名片 
　　一告帮之信先叙寒暄次用恭惟接叙告帮等情词须委婉至替人告帮开首多不用寒暄套语只用敬启者起或径叙某现在丁忧病故或因公被议等情说到告帮上糹?息宜委婉或因奉宪面谕开首亦用敬启者起径叙顷奉某宪面谕云云 
　　一答复告帮之信开首即叙顷奉钧函祇聆一切某某属在同舟自应竭情将意云云干文或推却或从缓亦宜委婉 
　　一计信开首用哀启者起通体要说得哀痛动人 
　　一唁信开首寒暄套语概不能用只□叙顷奉计音惊悉某某仙逝云云惟于死者生平懿行略加阐扬总以生者安慰为是未写专候孝履 
　　一唁信用素行书将红签翻贴套面签上写素启 
　　一两人均有制彼此信用素签有制人与无制人信仍用红签 
　　一有制人在新丧中与无制人计信用素八行书末写棘人某某稽颡封签用红心素衬已满小祥则概用红笺于称呼上加制字未写顿首百日外拜客或用红全帖或用红单名片以栗色纸一小块写名字粘上小祥后名字写在帖上只于名字上加一制字二十四月之后外三月为禫帖上亦有用禫字者若期服即加期字 
　　一凡封信公事以信笺先横折后直折将里翻折向面通候信先横折后面折将直顺折向里致信于前辈先直折后横折亦将面顺折向里 

　　○各信起首式 

　　致平行 
　　致平行隔远者 
　　致平行未面者 
　　致前辈 
　　致前辈未面者 
　　致未面显达者 
　　致前依托之显达者 
　　禀老师 
　　禀□师久未致信者 
　　致前辈曾经会□者 
　　致平行远隔之亲密者 
　　致平行巳寄信者 
　　致同事之人出外者 
　　致故乡之信兼颂父母俱存者 
　　致信谢席 
　　贺平行年节 
　　贺午节 
　　贺秋节 
　　覆平行信 
　　覆前后两信 
　　覆未面者 
　　覆前辈显达者 
　　覆贺年节 
　　覆贺午节 
　　覆贺秋节 

　　△致平行 

　　自别　芝颜久违　兰诲寸丹驰系尺素难宣敬惟 
　　○○仁兄大人云仪峻洁　霁字崇闵翘企　德辉定符臆颂 【 下接弟】 云云直叙某事 

　　又式 

　　计违　芝采迭易蓂华恋切寅衷言余子墨敬惟 
　　○○尊兄大人文祉延鸿　履祺安燕翘瞻　矞霭曷罄揄扬弟幸旫旧两频仰　高风蓂荚重舒藿葵回向 

　　△致平行隔远者 

　　自别　云仪倏更月管山川迢递鱼雁罕通敬□ 
　　○○几兄大人神采风清　履祺日永翘瞻　福曜曷罄颂忱 

　　又式 

　　远羁鹭堠怅隔　鸿仪翘企　芝标曷胜葭溯敬惟 
　　○○仁兄大人鼎祉臻祥　履□肇庆遥瞻矞采定惬都怀 

　　△致平行未面者 

　　夙慕　云仪未亲　霁范寅丹殷系子墨难宣敬惟 
　　○○老兄大人兰襟日蔼　荃履风和翘首　芝晖倾心藻颂 

　　又式 

　　夙钦　芝采未晤　兰言驹景递迁蚁忱殷系敬惟 
　　○○老兄大人鼎斤?其安燕　履??比吉羊引睇　卿睴倾心祝露 

　　△致前辈 

　　自别　钧颜莫昤　榘诲驹光荏苒鹤跂良殷敬惟 
　　○○先生大人星履呈祥　云仪介吉望风引领向日倾心 

　　又式 

　　久违　钧范迭易祥冥遥企　斗辉时萦小草敬惟 
　　○○先生大人鸿禧楙集　燕喜频臻翘首　福晖倾心臆颂 

　　△致前辈未面者 

　　久怀御□李未遂瞻　韩恋切寸丹言余尺素敬惟 
　　○○先生大人锦茵集瑞　福履迎祥高望　龙门时萦蚁悃 

　　又式 

　　面隔　荆州素切瞻　山之愿心钦　李相未偿执御之怳敬惟 
　　○○先生大人景福时膺　潭禧日永引詹　台曜靡既棻扬 

　　又式 

　　遥羁亥步远隔　甲颜鸿跂良殷鱼鳞乏便敬惟 
　　○○先生大人福曜凝祥　奎躔焕彩寅表铭佩子墨难宣 

　　△致未面显达者 

　　久怀　骏烈栽景　尨门日月轮忙弥系转心之毂云泥分隔罕陈启事之书敬惟 
　　○○先生大人履祺楙介　鼎祉蕃膺翘首　鸿仪时荣蚁悃 

　　又式 

　　夙仰　鸿猷未亲　尘诲云泥分隔风想时萦敬惟 
　　○○先生大人福祉申蕃　勋华丙焕翘詹　合曜莫罄颂忱 

　　△致前依托之显达者 

　　前托　仁帡屡蒙　恩植今违　钧范时切孺忱敬惟 
　　○○先生大人吉萃鸿猷　庆颐燕喜　慈晖遥企抃颂维虔 

　　又式 

　　前年趋谒　崇墀荷蒙　教诲饮食至渥极优违侍以来弥殷孺恋敬惟 
　　○○先生大人襜帷笃佑　棨戟迎祥引颂　台躔曷胜頞庆 

　　△禀老师 

　　曾沽　化雨载仰　春风感岁序之峥嵘转心轮于轳辘敬惟 
　　○翁夫子大人□履延禧　鼎裀萃福翘曕　钧范时切婴怀 

　　又式 

　　材同散□曾沽　雨露之滋序易祥蓂遥企　云霞之彩敬惟 
　　○翁夫子大人珪璋品重　山斗名高引领　慈晖倾心臆颂 

　　△禀□师久未致信者 

　　自别　缁帏久疏丹禀　师门在望孺莫　萦敬惟 
　　○翁夫子大人簪组绥和　鼎裀集瑞翘詹　福曜莫罄颂忱 

　　又式 

　　久隔　门墙未亲　杖履邮筒乏便禀牍稍稽敬惟 
　　○翁夫子大人福履延庥　禔躬集沾引詹　慈霁莫罄孺私 

　　△致前辈曾经会□者 

　　曾晤　钧颜获亲　德范仰　谦光之和蔼昤　温谕之殷拳尺地堪容寸心志喜敬惟 
　　○○先生大人襟怀月朗　履祉日隆引睇　矞晖时梁请溯 

　　△致平行远隔之亲密者 

　　劳人草昔又疏话雨之期远道迢迢时切停云之想敬惟 
　　○○仁兄大人起居迪吉　筹划攸宜远企　鸿裁莫名雀跃 

　　△致平行巳寄信者 

　　久违　芝采曾寄芜函遥计庚邮谅邀　丙鉴敬惟 
　　○○仁兄大人云云 

　　△致同事之人出外者 

　　叩送　行施时乐梦毂星邮往复风想回环敬惟 
　　○○仁兄大人云云 

　　△致故乡之信兼颂父母俱存者 

　　自违梓里时企　芝标迢递关河鳞鸿乏便敬惟 
　　○○仁兄大人舄履风清　庭帏自永引詹　卿跃莫罄颂忱云云 

　　○又颂父存者或云兰襟萃吉椿树长荣颂毋存者或云芝宇风清萓帏日永颂兄弟存者或云簪裾集瑞棣萼联芳 

　　△致信谢席 

　　德饱珍羞芬生歯颊葵衷感□米?者墨难宣云云 

　　△贺平行年节 

　　久违　风度怅结云山际凤律之新吹缅　鸿仪而翘企恭惟 
　　○○仁兄大人祥迎先甲　吉蔼元辰传芳信于梅花　莲榻寒消九九制新词于柏叶　芝轩春逗三三引睇　矞华莫名□颂 

　　△贺午节 

　　旧两久违停云时赋值鹑躔之肇序益蚁悃之萦懹恭惟 
　　○○大人祉介三庚　福绥重午　莲木?扇绚五丝之彩延化日以舒长　榴轩开四照之花扳熏风以解阜　芝标引跂藻颂弥虔 

　　△贺秋节 

　　自别一兰芬久疏笺候覩蟾圆而景丽怀　骏采以神驰恭惟 
　　○○大人玉管迎和　冰壶挹爽　云璈奏曲集羽衣队里之仙　月槛吟诗证金粟影中之佛翘詹　卿曜莫罄颂私 

　　△覆平行信 

　　正切□思辱承　兰诲惭□俯首感更铭心敬惟 
　　○○大人文祉增绥　时祺叶吉翘詹　矞采曷罄颂忱 

　　又 

　　正怀旧雨忽接　朵云承　藻饰之过情拊蓬衷而滋愧敬惟 
　　○○大人华簪笃庆　荃履延禧引睇　矞晖莫名挂颂 

　　△覆前后两信 

　　前接　兰缄时萦葵悃正在裁笺中覆又承　惠简庚邮展诵再三篆铭什百敬惟 
　　○○大人云云 

　　△覆未面者 

　　缘缔三生会疏一面忽　朵云之飞彩惊　霁月之流辉庄诵回环莫名感篆敬惟 
　　○○大人云云 

　　△覆前辈显达者 

　　自别　钧颜久疏禀月?卖乃荷　谦光下逮辱承　温谕优加三复浣薇五中篆竹敬惟 
　　○○先生大人勋祺楙介　续履崇膺引跂　龙门倾心凫藻覆信兼谢情 

　　仰荷　琅函下贲　珍品遥颁感泐寸丹言余尺素敬惟 
　　○○大人黼华萃吉　繁祉绥和翘企　鸿仪莫名雀跃 

　　△覆贺年节 

　　鹭堠遥暌怅　兰襟之莫接鸿钧□转拜　芝简之飞来温语缤纷鄙怀缱绻恭惟 
　　○○大人祉隆奉祚　瑞集履端　辛盘罗饯腊之筵香凝柏盏　甲第焕宜春之字辉映桃符引领临风倾心祝露 

　　△覆贺午节 

　　远隔　申颜忽临午序辱　芝缄之先贲拊蓬悃以滋惭恭惟 
　　○○大人即景延厘　顺时纳祜　诗赓戬谷彩腾艾虎之辉酒酌香蒲欢洽葅龟之宴　矞华在望扢藻良殷 

　　△覆贺秋节 

　　自违　圭望八叶舒蓂顷接　瑶函五中篆竹迩际音谐南吕气爽西轩恭惟 
　　○○大人鼎祖蕃臻　履祺楙介　挹露华而酌单　澄怀偕月镜同明　歌水调以登楼　雅抱与霞章并朗　鸿仪在望鹤跂良殷 

　　○官衔手本式 

　　用黑売红禀开首一页右副上截空三指旁空一指写官衔売面四方小红签上写一禀字谓之官衔手本单用名单衔手本双用名双红手本○全红书无黑売谓之名帖分别应用详后全式条 
　　一手本每页两面左幅为阳面右幅为阴面 
　　一写官衔手本用五行二十八格式从头一行低三格写起字少者一格一字多则两格一字再多则一格两字总要配匀 
　　一直写下不可歪斜 
　　一手本売面方红签上禀字宜小从禾不从示 
　　一即用初到者写即用知县某一遇委署禀本府写署某县事即用知县某禀三大宪及本道外道外府等处添注某府字样出省添注某省字样卸事禀见销委加卸字销委后仍写即用知县某附式于后 
　　即用知县○○○ 
　　署善化县事即用知县○○○ 
　　卸署善化县事即用知县○○○ 
　　署长沙府善化县事即用知县○○○ 
　　署湖南长沙府善化县事即用知县○○○ 
　　一分发初到者写试用知县某试用满期改为候补 【 余同前】 
　　试用知县○○○ 
　　署长沙县事试用知县○○○ 
　　一实缺人员调署别县先写署事衔后写本缺衔 【 本缺衔谓之坐衔】 如有加衔者先写加衔次写署事衔未写坐衔 【 余仿此】 
　　署长沙县事益阳县知县○○○ 
　　加直隶州衔署桂阳州事长沙县知县○○○ 
　　一候补州县人员如遇上宪差委禀谢禀辞用小红签上写禀谢宪委赴某处○○差佐杂写叩谢云云粘贴手本第一页石幅官衔上之反面签子必须露顶使上司一见便知其长不过寸半宽不过分半销差亦然（式附左） 
　　禀谢　　　　　　　　　禀奉 
　　宪委赴益阳县提案差　　宪委赴益阳县提案即辞 
　　一吊唁上司用粟色手本若上司丧内用淡红手本若见遭丧百日外之上司亦用淡红手本 
　　一在籍乡绅与本地方官长应用手本者写治原任某官某姓名式附左 
　　治原任湖北汉阳县知县○○○ 
　　司道与督抚府厅与司道州官与督抚司道以及府絟从九未入与州县照此类推在任写现任 
　　一老师官高望重应用手本禀见者写受业某姓名 
　　一新入秀才要黉案到后方可称生员见学师称门生其未到时与本地方官写治新进童生某姓名与学台及学师除去治新二字称与进童生若地方官会试取前矛者不拘黉案到否均称门生 
　　一新中举人从监临官起至府县止初次谒见俱用三套手本 
　　一写沐恩门生某姓名一写某府某县某生某姓名一写中式第几名举人某姓名见房师主考亦然（式附左） 
　　沐恩门生○○○ 
　　长沙府宁乡县附生○○○ 【 若原系廪生贡生之类改写附字】 
　　中式第一名举人○○○ 
　　一举人见督抚司道 【 见知府用上名帖称治晚生见州县称治教弟详全式条】 贡生见府厅以上生员武生监生童生见知县以上均用手本（式附左） 
　　治监生○○○ 【 余类推】 

　　○履厯手本式 

　　履践履也厯经厯也手本上叙其践履之地也经厯之程途売面方红签上写履厯二字谓之履厯手本 
　　一履厯本官自有底稿要简洁详明使上司一自了然 
　　一履厯厯字下截须省写从心不可从止 
　　一履厯中岁字上截从俗写山字所谓厯无止厯岁无止岁 
　　一开首官衔一行多写一谨字略略挤写要与单衔手本一样齐整不长不短 【 双红禀及红白禀同】 
　　一凡科甲劳绩捐纳各班人员分发到省谒见上司先要呈递履厯从三大宪起至首道首府止均用以外不用或分府差委本府前亦递履厯至署事补缺以及升调等事从三大宪起至本道本府本州岛及首府处均递履厯又亲临上司曾经呈递履厯者时有更动其坐升坐署以及护篆者祗用贺禀不夹履厯禀见亦不呈递若系调升调署于迎禀贺禀内附呈履厯禀见时再递一番以后祇用单衔手本 
　　一禀内附履厯者将履厯翻转第一页折好夹入正禀之未式附于左 
　　即用知县○○○　谨 【 应下一格方能合宜】 
　　禀 
　　呈 
　　今开 
　　卑职现年几十几岁系某省某府某县人由某生应本省或顺天某科乡试中式举人某科会试中式第几名贡士 
　　殿试第几甲几名引 
　　见奉 
　　旨赐进士出身 【 三甲者写一赐同进士出身】 以知县即用钦此签□某省卑职随起　部领凭起程于某月某日到省听候差遣须至 
　　履厯者 
　　如掣签后或告假或告近则叙于签掣某省之下如 【 某时】 出差或贡差或兵差之类某时委署某处于某时提补今职于某年某月某日到任随时添叙后接写现供今职须至履厯者 
　　试用知县○○○谨 
　　禀 
　　呈 
　　今开 
　　卑职现年几十几岁系某省某府某县人由某生遵　例报捐知县引 
　　见奉 
　　自以知县用照　例发往钦此签掣某省卑职随赴　部领凭起程于某年某月某日到省听候差遣须至履厯者 
　　一劳绩班所履之地所厯之事不一又保举花样参差难于备式即照土两式由某生于某年从某营蒙某宪于某案内保举某年月日奉　上谕云云以后或续保或留省分或加捐分发省分某时赴选某时引　见均次第叙入煞未与上二式同 
　　一在京阁部院寺监属官初见长官及大学士直省司道以下初见督抚知府同通初见司道以上州县初见府道以上教职见督抚司道知府等官以及拔贡会覆后看□见巡抚均呈一履厯其式照此类推 

　　○双红禀式 

　　以一手本写官衔姓名以一手本先写官衔姓名后叙禀贺等情调之双红禀如上司新任升迁加级 
　　陛见及贺年节生子生孙各喜事用之若非亲临上司而分位尊大如木省外道及外省督抚藩□各大宪亦均用之○此外更有二红禀以一手本写官衔□名以一手本写履厯以一手本先写官衔姓名后叙禀贺等情惟迎新上司及新到任用之其禀帖之式煞未须写缮呈履厯等语余与双红禀参观 
　　一缮写双红字文用五行格式每行二十八格连抬头在内上余三指宽周围留边约一分半开首一行低三格写起自官衔写至谨字止看官衔字之多少或一格写一字或两格写三字或一格写两字配匀一直写下第二行禀字平官衔写一格一字第三行写大人字样高二抬下接写阁下敬禀者窃卑职云云卑职字偏右边写一格一字卑职下叙事或散行或四六要将题点倩如贺年节切年节说贺寿切寿说算计连抬头写彀五行然后接上恭惟庶几大人字样又在下板居巾最为庄重此五行有一行到底更妙如实不能凑成五行不必大拘勉强拉扯反至文义不通煞未写肃具丹禀敬请福安伏惟慈鉴福字慈字单抬慈鉴下接写卑职△△谨禀写名不写姓卑职△△偏行边写仍是一格一字谨禀二字照禀文一样大格中写 【 二红禀及红白禀夹单禀同】 如禀后加夹□叙事者煞未写某谨再禀不必重写卑职字 
　　红禀先写官衔姓名后叙禀贺等情式 
　　某府某县知县○○○谨 
　　禀 
　　大人阁下敬禀者称卑职云云 【 此处叙禀贺等情】 煞尾直接未语下旁写卑职○○谨禀 
　　一禀内总要写满四板或五板六板若四板外单写一行不可 
　　一禀内敬禀者敬字左边之苟须去一摗见不荀且之意 
　　一禀内抬头如大人大老爷等字双抬颂扬上司字面如铃辕帡幪恩德等字系一抬宪台亦一抬关系朝廷字面如凤诏鸾书枫宸金善等字作三抬如上司父母寿辰以老大人（太太）双抬颂扬老大人（太太）话头作一抬天人大老爷亦一抬颂扬上司话头作平抬又上司之太大寿辰太太字双抬以与大人敌体故也又上司之兄弟少君小姐有荣捷迁宫完娶出阁喜□均用平抬 
　　一凡三抬以下有二抬字样及大人大老爷下有单抬字样均可一直写下不必抬头至次句始抬头 
　　一禀内遇自称卑职等字□顶格者须于文内斟酌增损之免与平抬相混 
　　一到底祗剩一□适遇卑职字者亦须于文内增损之如实不能须将卑职二字一连写下略挤无碍 
　　庙讳　御名人知敬避然上司之名亦不可犯倘不留心必干上司申饬如上司名福安即避福安二字改用钧祺字样即应对之间口语亦须留心敬避又上司之祖与父□厯显官名字昭人耳目者亦宜知避旗员更忌犯之 
　　贺禀本系应制体通体四六最为庄重亦有前后散行只中间用四六颂扬者惟贺寿生子生孙各喜事非全用四六散行只在相题行文耳 
　　一禀内四六句法宜参差迭接如上联四六下联即用六四以免同头合脚之病每句未字平仄宜调如上句平声下句即用仄声三句接仄声四句又用平声 【 此是马蹏格】 中夹偶句或流水对更妙 【 乡党应酬一切文用□体者均照此法】 
　　一凡恭惟是贺禀敬惟是常用大人大老爷之下须用八字裁对以下方用四六数联仍用八字裁对收下接用自叙一联或二联始接肃修芜禀云云 
　　一凡大人称阁下大老爷称钧座 
　　一外官禀内称呼自道以上称大人府以下至同通称大老爷督抚有太子少保衔者称宫保大人有太子太保衔者称宫太保大人所谓宫者以太子居东宫故也他如太子太师称宫太师太子太傅称宫太傅俱不写大人二字封公者称公爷封侯者称侯爷公亦称宫宪大人申堂封公及加协辨衔封公而外任督抚者称公中堂未封者称中堂大人封伯者称伯中堂封侯子男者俱称爵宪大人以字音贯串不雅故无侯中堂之称 【 此说不拘近称曾侯为侯中堂】 亦无子中堂及伯爷子爷等称 【 以上称呼红白禀同签面亦同】 
　　一京官称呼如内阁大学士称中堂大人加大师太保等衔者称中堂亦称宫保大人加太傅衔者称宫傅中堂 【 以上称呼签面同】 
　　一武官称呼如将军称将军大人将军封公爵者称公爷封侯爵者称侯爷都统称都统大人或统称大人亦可提镇称大人其余有侯伯子男爵者则先于谨廪下称将军大人爵前恭惟下则仍称将军大人或称爵宪大人提镇封爵者亦然 
　　一土司本系座主称夫子大人如座主系中堂称中堂夫子大人余类推如保举恩宪亦称夫子大人惟禀事存案不称夫子 【 以上称呼签面同红白禀内照常□呼】 
　　一禀内称大宪之父曰老太人大宪之母旗官总称老太太汉官亦称太夫人妻称太太亦称夫人兄弟称几大人有官职者大人上加官职字样如称给绪大人宫允大人之类少从称几少老爷女称小姐知府以下之父母称老太爷老太太妻称太太大宪及中堂尚书加公爵者公之父称公老大人母称公老太太亦称太夫人妻称公夫人亦称公太太又座师之父称太老夫子大人母称太师母大人师母称师母大人少君称我世兄小姐称世妹又上司之家眷称宪眷亲戚称宪戚家人称宪□ 
　　一禀内向上宪之父母称呼上宪如制台称制宪大人若制台非亲临上宪称制军太大余可类推本府称郡伯大人本州岛称牧伯大人见面称恩宪向上宪之兄弟称呼亦然向太老师称呼老师禀内称老师大人口称老师向老师之世兄信称我师大人口称我老师 
　　一上司前称自父母伯叔兄弟子侄女壻曰职父职子之类亲戚称职戚家人称家丁 
　　一州县人员或得委暑或补缺或调任未到任之先禀知亲临上宪如木道本府等处禀文先叙瞻仰套语次用恭惟后叙卑职现奉宪檄委署某邑于某曰禀辞起程补□者即云泰部惟题补某邑于某日禀辞起程调任者即云现奉九宪□署某邑于某日交卸起程某日接□视事接叙才轻任重惧不克胜容当趋谒崇阶面聆训诲等语未曾见面者到任后禀外道外府用夹单与禀本道本府太同小异 
　　一凡初到任时禀帖尾必写除将到在日期另文申报外合肃寸禀云云 
　　一禀贺新任上司或先用迎禀须叙其出身厯仕之处平日留心京报将各督抚升调另行摘出一遇升调本省具禀迎贺屠屠叙入切其姓氏乡贯厯任何官厯任何省揩词既碓切不浮又愚出色以后禀文则宜改调不可重复 
　　一凡迎新上司禀帖只颂扬恭膺宠命到任有好处之语不可即颂其升迁如庥休帖昌塩提等字俱不可用 
　　一禀贺文如新上司由外省升调本省未曾见面者于敬禀者切卑职下用四字何一联首匀叙籍贯文句叙职守接用仲瞻新宪的意思用四六一联再用偶句或流水句一联接入顷接邱抄欣谂恭膺简命的话然后恭惟六人用四字对句如周召宏谟皋夔硕望等类□句与大人连写共为一行次句另为一行接用四六六四两联或切姓氏或切籍贯或切官阶政绩或颂扬升官一联以四字两句作结然后接用累职樗□庸材驽骆下乘注隶仁帡望赐培植等语或用分应趋诣崇辕面聆训诲的话煞未用肃具丹禀附呈履厯恭叩【□禧】虔请福安伏惟慈鉴此贺新上司大周也 
　　贺上司新任及各喜事年节之类必称 【 去声】 其官职大小搬衍典故不可错用如贺督抚用节钺封折字样贺藩臬用□□乌台字样大凡颂扬语只可抬高一层说不必过分若督抚用藩臬事实藩臬用府道事实上司必不欢喜似官阶改降故也 
　　一贺上司随扈　圣驾或蒙　赐宴加级　赏赉花翎黄挂笑类禀中开首将恭谂　大人扈驾时巡赞行盛典等意点清以下即景抒写极力揄扬一番中按写　天子褒功卸膺异数如彤弓湛露盛轨倍觉显荣极力铺张颂美一番然后转到　宸眷弥隆欢胪中外随即自叙??欠慕等情作收 
　　禀送上司　陛见开首点题或用敬谂　大人启旆荣行赴都展觐等语恭惟下将勋名称颂数联中接写恋　阙情深忱□述职师干载道辉映山川然后说到嘉猷入告　天语亲哀将承　恩晋秩等情预贺一番未自叙数语转到瞻依□切祷求福曜遄回作收 
　　一迎贺上司　陛见回任开首或用欣谂钩旆荣旋弥深慰托等语恭惟卜将勋名显赫及加谟入告喜近　天颜等情颂扬一番中接写开良交庆云日咸瞻说到福曜光回一路旌旆飞扬官民争迓等情未转到自巳欢忻鼓舞作收 
　　一禀贺上司巡阅开首将题叙清恭惟下或接用方召宏谟范韩伟略将巡阅光景金?帀叙颂美一番中接写经文纬武耀德观兵说到草??因风行欢胪遐迩未转到自巳倾忱企慕作收 
　　一禀贺出使钦差开首将题叙清恭惟下或切官阶经济颂扬一番中接写荣膺　纶命出为星使月卿如祭告五岳即切祭告某岳抒写怀柔表迭等情如往各省办某事件即切办某事件抒写皇华四牡等情然后说到　温綍褒嘉崇阶迭晋颂美一番未转到自巳钦慕作收 
　　一禀贺学宪主考开首各宜照题点清恭惟下将经济文章头衔品秩切实颂扬一番中接写荣膺　巽命手掌文衡品望□崇有如泰山北斗加颂一番然后从撷秀拔尤门盈桃李说向　□重笃眷伫占入掌丝纶豫贺一番未叙自巳企慕等情作收　二禀大略相同然遗词各宜分别选用 
　　一禀贺上司之少君显达或人学选拔登科反第并补缺升调之类开首各宜照题叙猜恭惟大人下或用世济弓裘家传衣钵等语颂扬类?攵联中接鸟少君题达一面就现今如何荣华切实颂扬一面就他日如何荣华加等预贺然后转到父子齐荣或用嗣微壤女?頣济美韦平等语未自叙申贺意作收○如上司之兄弟显达禀内宜对用鸿原雁序埙箎棠木?聿字样关合 
　　禀贺上司之少君完娶开首将少君亲迎之期叙清恭惟大人下或用凤毛???秀燕翼诒谋等语说到少君完娶然后随用雝雁关睢等字颂扬类?攵联中接写?口巳木?谐□俪一面就雉警且打写内助成名一面就麟趾呈祥子?页贺克昌厥后未自叙申贺意作收又如上司之小姐出问禀内须用柳絮柳大鹊桥鸿椀及门楣翟茀等字 
　　禀贺上司生子开首将诞生少爷叙清恭惟大人下或用德迓鸿禧泽诒燕翼等语说到诞生少爷然后随用麟趾凤毛掌珠国器等字颂扬一番中间　面就英物不凡现羡喜溢门闾一面就他日显荣预□弓裘世济未自叙申贺意作收○如贺生女须用熏质兰仪或闺秀门楣等字如贺生孙须用桐枝兰□或一羽象贤等字 
　　一贺寿之禀先切姓氏切官阶再切时令总要关合贺寿记为佳伯贺女寿必兼颂男贺男寿可不颂女 
　　一贺上司父母寿一面颂老大人（太太）一面颂上司乃为令法或先颂扬上司次及老大人（太太）或先于点题说明再从老大人求太说到上司亦可 
　　贺上司父母寿敬禀者下叙果仰□语接兹值某时二句说到欣逢老大人介寿之辰接用八字裁对语下颂扬二三联中方接恭惟大人霞觞晋祝彩服承欢等语颂扬二三联未接卑职云云 
　　贺年节之禀用时令故实必择吉祥者用之端节典故多不吉量宜选择雕□ 
　　贺上司年节用年禧元禧春祫新禧鸿禧字□午节中秋用节禧字样男寿用崧龄松龄于春字样女寿用恒春茀禄慈春字样升调用鸿禧大禧字样生子用蕃禧桶字样请安用钧安金安福安崇安字样上司前用齐鉴垂鉴钧鉴电照崇照字样平行用佳安藻鉴荃照□览字样幕友用文安道安砚安等字 
　　一州县三节贺禀有用至司道止者督抚处惟新任陛见等事用之从九未人贺禀除本道本府外以上不用 
　　一上司奉　旨调取进京本官心中惶恐升沈莫定下属亦宜具禀送行但不比升迁人觐可以显用颂扬语惟有用恭惟大人钦奉　纶音奋庸　金关以奋庸二字作统括语实属妥当中闲用股肱耳目字样颂扬然后接到卑职上总是祷求回任的话头 
　　一送上司礼物本干例禁禀未只用□□芜禀专遣家丁敬请钧安云云生日用专遣家丁代躬□祝□龄云云迎接上司虽无礼物亦甲专遣家丁代躬□□前摩云云送上司奠分须写出附呈辨香之仪敬荐灵几字样（礼单式详后） 
　　一封禀之法凡双红三红夹单及红白禀俱内用红封不粘签不写字不粘封口口上纸詹折入封内外加白封套以白封口对红封口用红签粘正面红签子稍短总齐上不齐下忌□曰故也签上写大人安禀四字有宫保衔者写宫保大人若系老师写宫保夫子大人安禀余类推自府至同通写大老□安红签上字要端楷又要排句上一字顶上□写忌空头原下一字宜落底忌吊脚典中间字配匀分寸方好看字不宜大□上骑缝上写禀字下写封字字亦要小要正□字□以小禀封图章不可歪斜葢好送签押粘口申发（式附□） 
　　禀　　　　　　　　　　　　　　　　封 
　　一封禀之法以两手本问 【 去声】 页相套叙文之手本盖在官衔手本之上以便上司揭开即见某文套拢揲齐然后加封亦有从官衔手本第二页套起者以免叙文手本之売面碍□也 
　　一白封除用本衙门申封不粘耳签外如州县候补时借人申封用小耳签齐白封下角粘贴写候补州县○○○谨呈字样外省上司则于白封上第粘一耳签写湖北制宪字样不写姓下角耳签加湖南字样上耳签粘右边下耳签粘左边又要齐白封边不可见白 
　　一京信不用官封托人带呈者加中堂尚书本系□主则上耳签写文渊阁大学士字样下耳签写受业○○○字样其签长不过寸半宽不过分牛上签略长无妨下签不可太长以别尊卑也（式附左） 
　　湖北制宪　　　　　　湖南候补知县○○○谨呈 
　　一门生禀老师惟大喜事始用双红禀如用双红禀则手本上□受□○○○禀帖上□□写受业○○○谨禀□某夫子大人□□如巳加大□衔者写太傅中堂夫子不称大人尾□受□○○谨禀平常用手本夹单手本上写受业○○○夹单开首只写敬禀者云云尾仍写受业○○谨禀但禀中自叙语俱宜称名不可称生及受业字样 
　　一门生与座师及保举□师无论贺禀安禀复信不璧本 
　　一下属与上司双红禀除督抚自府道以下不璧本不复信其余□要璧复或不复信即用红单写敬璧衔□夹入原来手本因递还亦可若巳非亲临上司而人用手本来者与隔省人员用手本请安者即督抚亦要璧本回信非惟示谦亦使人得一回信便知禀帖之巳到也璧本帖式附左 
　　覆候　　　　　　　　　覆贺 
　　升祺　　　　　　　　　年禧 
　　芳版　　　　　　　　　衔版 
　　谨壁　愚弟○○○拜　　　敬完　愚弟○○○拜 
　　愚弟○○○复贺 
　　年禧附璧 
　　芳版不既 
　　前二式眆自直省后系湖南壁本欵式似不及直省之大方然事□从谷又不可太拘也 

　　○红白禀式 

　　以红禀写官衔摘事由以白禀摘事件谓之红白禀几禀公事用之由刑钱主稿书禀不过缮清而巳惟本宫到任通报用红白禀多由书禀起稿 
　　一红禀摘事由第一行写官衔第二行写某事由平官衔起一格一字如由长头一行平写第二行低一格写如有宪礼字样第二行比头行高一格写抬起宪字平写者与开首官衔平非与抬头平也后不填年月日外省有将官衔事由共一行写者上写官衔看事由字之多少空几格写禀某事由如由长亦分作两行夹写第二行低一格写较官衔畧大些其用红禀摘由者以侯上司批回故也（式附左） 
　　某府某县知县○○○ 
　　禀报到任日期由 
　　某府某县知县○○○禀到任日期由 【 用此式者少】 
　　一缮写白禀用双红禀式自官衔起至敬禀者止照双红禀写法敬禀者下叙事 
　　一红白禀总要有一行到底多更妙除起头禀字之外单字不得成行单行不得成禀大人大老爷字样不得写在边文且不得三四重见夹单亦然禀帖首柬大人大老爷字宜居中次束有用大人大老爷字者亦宜居中 
　　禀帖自官衔起至请安或三十行或三十五行或二十行或二十五行方觉好看 
　　禀内宪札曰奉平行曰准如札由督抚饬藩臬转道又由□转饬木府行下者如州县禀督抚则云接奉本府札开奉藩臬司转奉宪台札饬云云道禀督抚别云顷准藩臬司转奉宪台札饬云云 
　　一司道禀督抚司自称本司道称职道府称卑府直隶州同知以下俱称卑职武宫禀督抚至都司以上方称卑职以下守备俱称官名知府直隶州禀提台镇台称卑府卑州至州县称卑职 
　　一司道对督抚前称知府为某守同知为某丞通判为某倅知县为某令知州为某牧县丞巡典直书官□ 
　　州县对督抚前称藩台曰藩司臬台曰臬司不加宪字以藩臬亦督抚属员也因类推之如道府州之亲临者即称本道本府本州岛外道称某道如岳常衡永道等称惟盐道粮道无某道之别名外府禆某府某守州称是州某牧同知称某府某丞通判称某府某倅县称某县某令县丞巡典等类直书官名府对督抚称藩臬以下如 
　　州县对藩台称臬曰臬宪称道曰道宪臬前称藩道如之道前称藩臬如之府前称各宪亦如之道台有盐粮巡守之别如称盐道曰盐宪粮道曰粮宪岳常澧道之所属称之曰守宪辰沅永清道之所属称之曰巡宪乃兵备道也余仿此禀内有分别称呼者如衡州府属为盐务事禀本道又禀盐道岳州府属为粮务事禀木道又禀粮道不能不分别称之有统称道宪者如事情只禀本道可以通称也 
　　通禀事件禀尾用除径禀□宪外一句只叙上司之平行不叙上司之下属如禀督宪只云除径禀抚部院外不叙司道禀抚宪云除径禀督部堂外亦不叙司道禀藩宪云除径禀督抚部堂院暨臬道宪外不叙府州禀臬道仿此禀本府本州岛云除径禀督抚部堂院暨臬藩道宪外或云除径禀各宪外○下即接用理合具禀虔请　福安伏祈　钧鉴卑职○○谨禀 
　　一通禀事件如禀报到任报雨报雪报收成报水旱灾及军需之类至于钱仓谷事件禀藩不禀臬刑者驿站事件禀果不禀藩亦有只禀本府本道者看□之轻重 
　　一江禀不写年月白禀要写年月 
　　一禀内凡称上司不加宪字者通行一直写下不抬头不空白如禀督抚云昨奉藩司札开臬司札开是也 
　　一禀内向此宪称彼宪者用平抬如藩前称臬宪道宪之类是也 
　　一公事禀如下属与上司有师生之谊者仍照常用官衔手本不得写受业及门生字样签上亦不得写夫子字样以公事要存案卷不比贺寿贺节等禀 
　　一公事禀有与委员会衔者开首官衔夹行排写叙事以委员为主禀内卑满下各自称名或与三四位委员会衔者开首亦排作一行写以委员之大者为主各称卑职某某如何办理云云 
　　禀文尾剩写年月日照开首官衔一样低三格写年月日总在下板居中如禀文巳写过下板一行即从第二页下板写光绪字起至月字止一格一字日字从下数上留出五格初一字样写在当中式附左 
　　光绪某年某月　　　　初一 【 禀贺不填此只公事禀用】 日 

　　○夹单禀式 

　　用手本照常写官衔用单帖叙事夹入手本第一幅内谓之夹单禀如司道与督抚府厅与司道州县与府厅佐杂与州县除亲临上司或旧上司用双红禀外无论年节升迁等事用此式或亲临上司有谦光者以红全夹单覆贺年节下属缴帖亦用一本夹单又有用夹单禀公事者以其不必存案不好动用红白禀也有双红禀夹单者以其事细微琐屑不能叙入禀内也亦有红白禀夹单者以其事正禀未叙又不能不将此事曲折禀明上司也 
　　一夹单用八行格式每行二十八格与双红禀同低三格写起但开首不写官衔姓名谨禀字只写敬禀者云云未写卑职○○谨禀（式附左） 
　　敬禀者窃卑职云云煞尾直接未句下旁写卑职○○谨禀 
　　一禀中叙文或二三页三四页不拘未页不宜单行每行不宜单字惟贺年节各喜事总以写谷两三页为度文内不拘前后总要有一行到底大人大老爷字样首禀固当居中次柬亦当居中 
　　一贺年节之禀敬禀者下或切时令或用窃卑职云云中间恭惟用颂扬语大人大老爷下四字对句一联如德与日新祉□时泰等类接用四六一联切时令关合政绩说再用六四一联颂扬升官未用四字句或六字句一结以下接入卑职或用通套四六话头或叙地方安靖堪慰尘怀等语煞未用恭贺年禧字样与双红禀大同小异 
　　禀候老师而有太老师太师母在者另用红单请安夹在正禀内始为恭敬帖上称门下晚学生于师母又另用红单请安称门生不称受业（式附左） 
　　门生○○○谨请 
　　师母大人福安 
　　一凡上司信来有用全帖夹单者切勿遗失须要缴帖其式用红单做一覆禀敬禀者下即叙几时接奉赐函荷蒙谦冲下逮等语中间恭惟下只用一二联颂扬语不必太多后叙地方安靖情形未用恭缴宪束字样写华以禀文夹入手本内将来帖葢在禀文上一并封好 
　　一公事禀可直言□事不必用恭惟等语敬禀者下即叙窃查卑职某事云云卑职现在如何办理云云合肃禀闻亦有两事不能并叙者于巳用夹单后另加夹单起首写再禀者或敬再禀者末写○○谨又禀或谨再禀不必重写请安字样一禀复上司敬禀者下即叙顷奉钧论以某事云云等因卑职遵查云云自应仰副宪意云云末写合肃禀复 
　　一送上司士仪非比节规寿礼有干例禁禀内不妨注明名色末云伏乞赏收 
　　一谢上司赐物须用故实煊染生色通体四六最为庄重 
　　一谢上吊唁之禀宜散行说得痛切淋漓为是用素花笺写而以红手本夹之 
　　一唁慰上司之禀平时恭惟字面概不能用只就其现丁之忧以安慰之而其先人懿行又不能不阐扬数语但须语有分寸末云恭请礼安宜用于色纸写以栗色手本夹之不用双红手本封套上用栗色签套背不葢图章若慰上司丧内用素花笺写以淡红手本夹之 
　　一夹单禀有用五行格式者如座主系中堂尚书禀用京式手本夹京式红单长短宽寉须一样齐整外用中信封套 
　　禀候上宪先叙瞻恋话中用恭惟后叙地方情形大意如是 

　　○全夹单信式 

　　以红全书平行拜名以红单叙事夹入红全内谓之全夹单凡上司谦恭者答复下属之信用之又有以职名帖夹单者如督抚与中堂尚书司道与学台捉台州县与协□之类是也又有以旧属帖夹单者如官阶在旧上司之上不敢拉扯平行也有以受业帖或光名帖夹单者如官阶在旧□保举上司之上不忘木也 
　　一全夹单如督抚司道与平行或与下属用七行稽写开首田敬启者木用名正泐不用红封但放入大白封套内以红签粘正面平行者写某大人台□旁写某□台字样下属者写某太爷升启旁写长沙善化字样其□□□缝上下对写护封二字葢用护封图章不比常信斜角用图章也（式附于左） 
　　护 
　　一职名帖夹单京信用五行楷写开首用敬启者未用名正肃其全单仿照京式长短宽窄一样齐整非□常七行信帖之比用中信封套以红签粘正面中写中堂大人台启字样旁写文渊阁大学士某字样其套背骑缝上下对写谨封也字葢用谨封图章若司道与学台提台州县与协台则又用七行帖也 
　　□属帖夹单多用七行楷写或八行亦可 
　　受业全夹单京信五行楷写外信卞用八行 

　　○签上称呼式 

　　外官自九品以下称某大爷入品以上称某太老爷六品以上称某大老爷近日称知县加衔者亦称大老爷四品以上称某大人惟知府虽系四品只称大老爷京官七品以上如翰林院编修检讨通称大人庶吉士放过差者亦称大人御史称都老爷位至中堂者称中堂大人加御封爵者蜼平行亦不下属称呼余类推 
　　一式宅如子把外委均称副爷都司守备称总爷参游称大老爷提镇协称大人封爵者称公爷侯爷 

　　○□旁称呼式 

　　中堂必写文华殿大学士某武英殿大学士某出书写某部大堂左有侍朗写某部左右堂郎中写某部正郎补缺者加文选司字样员外写某部副郎主事写某部主政给事中写某部大给练掌印者加掌印字样各道卸史写京畿道字样翰林院编修检词直书其官职庶吉士只写翰林院三字督抚司道写督宪抚宪藩宪臭宪盐宪粮宪字样隔省者加某省字样隔省平行通信则写某省某台不称宪字分巡道写某省某处分巡道知府写某府正堂隔省加某省字样水利同知称清军府督捕同知称督捕府抚民同知称抚民府理猺同知称理猺府通判称督粮府如干风永三厅称直隶军民府州称某州正堂县称某县正堂直隶州称某州直隶州正堂州县公私往来来之信只写某州□如桂阳临武之模拟中问字稍低些若府经厅县丞与州县加正堂二字与中间字平写为恭幕友与各官亦然部院衙门有文巡厅武巡厅等称藩司衙门有藩经厅藩库厅理问厅布照磨厅等称臬司衙门有按经厅按知政厅按照磨厅按检校厅按理刑厅等称盐运司衙门有盐经厅盐课厅批验应运库厅盐知政厅等称道台衙门有道库厅课厅税厅等称府衙门有经厅知政厅照磨厅理刑厅仓厅税厅库厅等称各州县有主政厅巡政厅 【 即巡检】 督捕厅 【 即典史】 等称州判称分州州吏目称某州右堂县左称分县亦称某县左堂典史亦称某县右堂巡检亦称某县分司武官提镇协称提台镇台协台参将称参府游击称游府如系督抚中军官加中衡二字都司称都阃府守备称守府亦称副府千把□则写分防泛名如长沙千把总写长沙汛驻防千总亦称戎府守城把总称城守亦称副司外委称外司 
　　一签旁称呼官衔者必其官阶可以平行者也否则以尊称卑耳除家族戚友不论官爵外惟平行用信及与下属用信者方可写官衔 
　　一信签上写官印者如寄京信平行直书官名恐别号多不着人耳目送信人难问公馆也若托友人带去写别号亦可売封旁边并写明○○谨□平常寄入远信必写友人别号○○缄寄字样 
　　一信签上台启安启钧启升启字样虽无大分别而前辈信上则用钧启安启台启字平行用升启或单升字幕友用文启唁信用素启贺友人信用元启荣启字样 

　　○职名帖（上下）衔式 

　　以红全书写职名□上或写呈字或写肃字谓之职名帖亦谓官衔帖帖非亲临上司不必用手本者即用此帖 
　　一官衔帖有上衔下衔之分所谓上衔者照手本式写官场中用者颇多所谓下衔者照平行帖式写如知府与镇台则写某府知府○○○顿首拜州县与协台则写某县知县○○○顿首拜是也上衔写某县知县○○○不用顿首拜三字 

　　○旧属帖式 

　　以红全书写旧属某某字样谓之旧属帖 
　　一藩升抚府升道不能即用平行故用旧属帖旧上司初次璧回下次仍照原样待其再三谦谢然后拉扯换帖改用平行 

　　○上名帖式 

　　一上名帖用红全书写式照手本而字略大门下称受业或门生后辈称晚生姻谊加姻字世谊加世字或年谊官高有不可径用下名帖者亦用上名帖仍称年愚侄字样亲朋官高望重者亦如之 

　　○光名帖式 

　　此即上名帖之无称呼者以红全书写一名字谓之光名帖亦谓之科头帖又谓一炷香 
　　一所拜之人官高望重难叙称呼者用此式 
　　一京中师生近日俱用光明帖不要受业门生字样三字须小楷非寻常可比 
　　一保举上司近来仿照京式亦用光名帖日后官阶在保举上司之上即再三璧回不敢更换示不忘本之意也 
　　一光名帖以字大小为轻重字最小者用于师前若幕友之列与于分位大之东家及非东家而无所属者皆不妨略大至于泛泛周旋不卑不亢毫无窒碍者惟大字光名帖为最通脱其字与平行帖相仿 

　　○平行名帖式 

　　此即下名帖以红全书写拜名帖面上写一正字平常拜客通用之 
　　一写名帖将第一页右幅折转从中截半略高半寸余挨右边写起边要空一指一直写到底忌吊脚字要匾顿字宜大首字宜小拜字未直宜稍长 

　　○文官相与应用手本名帖全式 

　　一各部尚书侍郎拜中堂用晚生帖 
　　一制台与中堂用下御职名帖如有年世谊者亦如其所应称 
　　一抚台与中堂有用上衔职名者大约中堂本翰林而抚军系部属出身则用上衔中堂或部属出身而抚军曾由翰檐者则用下衔门生有用光各帖者通候信同 
　　一抚台与尚书用晚生帖或用愚弟教弟等称如尚书系抚军后辈及门生故旧之类则用红全称呼应询平时所常称 
　　一抚台与制台用寅教弟亦有用晚生者近多用愚弟凡遇此等称呼须问明后写更妥 
　　一督抚彼此往来信如平常启同称弟尾写愚弟○○○谨启用中套写谨缄或夹愚弟名帖尾写名正肃用大红套 
　　一督抚与司道称寅愚弟与府厅用寅弟与州县用年家眷弟此古式也今则称司道府厅州县通用愚弟推之司道称下属亦然近日总以谦为是若由翰林御史中书出身者各如旧制称呼以翰林名色有前后辈之分其应如何称谓必先问明照式行之伹下属与上司不可用前后辈仍用手本 
　　一督抚有信至藩臬道府藩臬有信至道府写○○几兄大人信中称弟尾称愚弟○○○谨启或顿首 
　　一督抚有信至同通州县等处只称○○几兄藩臬道府有信至同通以下称几兄大人尾后均称愚弟○○○谨启或用顿首 
　　一抚贺督臬贺藩单帖写启用愚弟名帖夹之启后写名正肃套用大封写谨缄 
　　抚贺督督即回贺臬贺藩藩即回贺俱与平常启同督抚拜藩臬道府以下藩臬拜道府以下道拜府以下至同通州县俱用愚弟名帖 
　　一藩臬彼此往来称愚弟尾写愚弟○○○谨启或来愚弟名帖信尾写名正肃 
　　一藩臬固称兄弟若至外省或用名帖夹单名帖须写愚弟○○○顿首拜信尾写名正肃 
　　一司道见尚书侍郎凡京三品以上俱用手本 
　　一司道与督抚用手本与学台用职名帖如学台系侍郎等官亦用手本有翰林出身曾官六部员外等职后为书院山长者非翰林出身之司道径见亦用下衔职名 
　　一学台与督抚用平行亦有用晚生者如有年谊世谊各如其所应称凡知府同通州县教职及首领佐杂官进见学台均与见督抚同 
　　一钦差与各官相见均与学台同 
　　一道拜两司用平行须自称教弟两司拜道自称愚弟或愚兄 
　　一道以上信封写台启府以下信封写升启 
　　一知府与督抚司道均用手本自称卑府署府者称卑署府代理者称卑代理府即至外省督抚司道称亦如是贺用双红平常信禀夹单或谓道正四品府从四品不相上下何以亦用手本盖巡道为按察副使守道兼管辖武营粮道管一省粮务盐道管一省盐务又奉命称钦差官知府虽品级差同究系守上官与道有别犹之抚落同是从二品而藩见抚用手木者以抚台加兵部侍郎衔也 
　　同通与直隶州用平行与府用寅晚生称知府日堂台州判与州亦然县承主簿与县亦然 
　　一直隶州到知府称堂台大人单帖开首写敬启者窃 【 官名】 云云尾写寅晚生○○○谨启或不称寅亦可 
　　一单州至外府同通单帖写敬启者窃 【 官名】 云云启中称○○先生大人尾写○○○谨启不写卑职 
　　有前任单州今升直隶州者到同通处用单名写敬启者窃 【 官名】 云云中称○○先生大人后写单名谨启 
　　一府厅见郎中员外以上用手本 
　　一州县见主事以上用手本 
　　一州县自督抚至同通均用手本余平行或谓通判六品州同理问亦六品何以知县与通判独用手本与州同理问用平行盖通判可以署府又可管一府粮务州同理问官虽六品谓之佐杂自与通判有别也 
　　一知县到本府同通贺用双红或禀夹单平常信禀夹单见用手本初次不受以后即用愚弟名帖 
　　知县到外府同通贺禀夹单见用手本平常信写敬禀者窃 【 官名】 云云尾写卑职○○谨禀封用中套同通宜璧全柬 
　　一知县禀直隶州用双红 
　　一知县到所辖及各直隶州同州判藩理问并单州同单州判布经厯等官处俱称兄弟 
　　一两司首领如□按经厅之类到知府处宜按品级之大小酌称如布经厯理问从六品按经厯正七品布大使按知事正八品按照磨正九品按司狱从九品 
　　一藩理问与知府用敬启者窃 【 写名】 云云中称太守大人后写寅晚生○○○顿启称教弟亦可 
　　一臬照磨与知府用敬禀者窃卑职云云中称太老爷后写卑职○○谨禀 【 禀夹单】 
　　一两司首领与州县亦按品级之大小酌用愚弟教弟寅晚生等称 
　　一府首领如府经厯司狱照磨仓大使之类与州县用教弟亦有用晚生者 
　　一教官与州县如教授用治愚弟府训导用治教弟县学用治晚生 
　　一县佐到州同称兄弟巡检典史称知县为堂翁或称太老爷自称卑职禀用夹单 
　　一凡佐杂巡检典史各官与藩理问称大老爷或□太爷自称晚生若与按司狱府经厯则兄弟称呼 
　　一巡典吏目与教官经厯县丞王薄用平行 

　　○文官与武官应用手本名帖全式 

　　一督抚与将军都统提镇用平行 
　　一司道与将军都统用手本以将军都统多系侍郎或会任督抚者与提台用官衔帖与镇台用平行 
　　一府厅直隶州与提台用手本与镇台用下衔职名帖与协台参游用平行 
　　一州县与提台镇台用手本与协台用下衔职名帖与参游以下均用平行若教官及七八品佐杂亦然 
　　一州佐县佐拜协台用手本拜参游用晚生帖 
　　一司道首领拜参游用晚生帖 
　　一司府首领拜协台用官衔帖 
　　一巡与与参游以上用手本都司以下用本行 
　　一佐杂之从九未入流者与于把外委平行称呼与都司守备用官衔全书夹单与参游用夹单禀与提镇用双红 

　　○武官相与应用手本名帖全式 

　　一总兵见提台用教弟帖 
　　一副将拜提台及兼辖总兵初见用履厯手本常见官衔手本 
　　一参将拜提台及本辖总兵初见用履厯手本常见用官衔手本见副将用平行 
　　一游击拜提台及本辖总兵本辖副将初见用履厯手本常见用官衔手本与参将用平行 
　　一都司守备拜提台总兵及本辖副将本辖参游初见用履厯手本常见用官衔手本守备与都司平行 
　　一千总把总拜提台总兵及副将参游初见用履厯手本常见用官衔手本千总拜本辖都司守备及把总拜都司守备初见用履厯手本常见用官衔手本干把相见用平行 

　　○武官与文官应用手本名帖全式 

　　一将军都统提台与督抚用平行 
　　一总兵与总督用手本与抚台用教弟帖 
　　一副将与督抚用手本与各部分司及司道府厅俱用平行 
　　一参游与督抚用手本与司道府厅用平行 
　　一都司与两司用手本与道台用教弟帖 
　　一守备与两司用手本与道台用官衔帖道兼兵备衔者用手本与府厅州县用平行 
　　一千总与知府用手本与同知用晚生帖与州判用教弟帖与【知县】用愚弟帖 
　　一把总与同通用官衔帖与知州用教弟帖与知县用愚弟帖 
　　一干把外委与佐贰佐杂教职用平行外委与州县用晚生帖 

　　○官绅各谊应用手本名帖全式 

　　一座师与门生有年家眷弟同学弟通家生付生友生等称称门生为贤友为契台皆古式也今则自称愚兄称门生别号写几弟至座师门生称呼亦然且有座师与门生联称某某年兄属自称愚年弟名不用称呼者 
　　一前辈与后辈自称侍生又曾见馆中晚辈与前辈称馆侍生称前辈为前辈大人又见各道御史与抚军自称侍生称抚军为○○中丞台长大人所谓台长者以抚军系都察院副都御史也然则所谓侍者是侍坐之意于此见前辈称侍生并非亢 
　　一乡会同年一外任一内任论年谊不论官阶用年愚弟帖或同是外任一官职略大一官职较小隔省仍论年谊不论官阶若同省则照例用手本不论年谊也又有同年官至四品以上而自已系州县者即隔省亦用手本或同年谦谢再三璧回如果平日交深不妨仍用年谊同乡者可类推 
　　一换帖兄弟不论官阶尊卑只论年歯大小年长者自称愚兄称彼为○○仁弟大人年卑者自称愚弟或写如弟更为亲切称彼为○○仁兄大人 
　　一同宗自称宗愚弟称彼为○○宗兄大人年尊者称○翁宗兄大人有不用称呼而称为宗衮者始于谢康乐 
　　一同乡自称乡愚弟如朔南与湖北人在他省仍称乡愚弟若北省者在南省不称南省者在北省亦如之若下属与上司照常用手本不论同宗同乡也即亲戚亦不论惟葛万桑梓兼葭玉树等字禀内可用现在中堂督抚与本籍父母官长自督抚以至巡典均目称治愚弟称督抚司道为大公祖大公祖上加写○○几兄而大公祖下加写大人或不写大人亦可余类推府直隶州称老公祖同通称公祖州县称老父台巡典为父台如有世年谊者于应称大老公祖下加年世字样自称治年世愚弟司道与督抚府厅与司道州县与督抚司道以及府经从九未入与州县均照常用手本致仕回籍亦然官衔上加治前任三字府厅及州县官职平行者用治愚弟举人见督抚司道用乎本见知府用上名帖称治晚生见州县用下名帖称治教弟岁贡见知县用下名帖称治晚生或知县有升衔至四品者亦用上名帖余均用光名帖 
　　父母官长如抚司道与在籍缙绅非年世谊不轻往拜府厅以下除与乡大绅论年世谊外或拜寻常绅士通用愚弟帖 

　　○会衔式 

　　会衔请上司其职衔或八九名及十余名手本作两排写但官衔字少者须将字数排匀与官衔字多者齐书官名 

　　○联名拜帖式 

　　联名拜帖众人可拜一人一帖难拜两人须照人??取一答帖 

　　○祝言??请衔式 

　　一凡老太爷老太太做寿请上宪衔须用手本夹单写某月某日为家□祝嘏恭请宪衔 【 双抬】 平行写芳衔或台衔 

　　○汉官拜夷使帖式 

　　一夷使过境汉宫用拜帖即以整红一张打直有三四尺长二尺余宽如湖南知府写天朝朝议大夫湖南某府知府○○○拜自上一直写到底不留分寸字须大些以示尊也 

　　○官太太及各妇人名帖式 

　　一官太太名帖写归○○郡○○氏端肃敛袵拜尊长用端肃全帖单帖同平行单帖用敛袵全帖或用端肃如官太太与上司太太有年世谊者称愚娣○本○氏晚辈称愚侄娣○本○氏戚谊如姻字官夷太太写侍○○郡○○氏 
　　一妇女行帖于夫族则单写某氏于刖姓则兼写某门某氏于外氏之兄弟叔侄及姑姊妹等则加归某门三字于称呼之上不写某氏若对翁姑及祖翁姑则称媳某氏孙媳某氏对父母及祖父母则称女某名孙女某名而巳娣姒相称长则门称愚姒幼则自称愚娣倘行帖于无亲可序之人则亦单写归某门某氏可也 【 其余各称详后】 

　　宦乡要则卷三 

　　●宦乡要则卷四 

　　婚嫁各帖式 
　　寿庆备用式 
　　礼单式 
　　谢帖式 
　　请帖式 
　　辞帖式 
　　关帖式 

　　○婚嫁各帖式（贺婚礼自列后礼单式内） 

　　古者昏礼有六其载在会典者由议昏而纳采纳币请期亲迎品官士庶各在定仪而书辞随宜迄无程序查纳采具书致女家别具昏者生年月日附于书即男庚帖也其所致书即俗所谓陪书女家具复书以生年月日附□即女庚帖也海内士大夫遵行定礼其细微曲□处各参时宜特详于左 【 其应手礼物详后礼单条】 
　　一先出草庚用红全书男写干造八字女写坤造八字一直写下左边旁写○○郡○氏书帖面写长庚二字套签上写庚国二字或单帖亦可 
　　一报期订婚用红全书有上□低三格写谨诹二字中写皇上光绪○年岁官○○某某日○浣之○日吉旦订婚大吉一直写下字要成双左下??文写○○郡○氏书帖面写预报佳期四字 
　　一庚帖男造女造并列男右女左男写干造下接八字女写造坤下接八字左旁写　皇士光绪○年○岁月日○○郡忝姻○弟姓名率行□□某名顿首拜订字要成双自顶上一直到底不可吊脚女庚帖不写女名且有长者主之男庚申?古不列子名亦可书面合缝男家写子女合好女家写日月同明字样套面男家写凤柬女家写鸾笺字样男庚书女家收女庚书男家收 
　　一订昏加用拜书此即纳采正用拜帖问名之谓也俗谓之陪书取与庚帖配成双之意照平行下名帖式右幅写○○郡姻○弟○○○率行几乎○○顿首拜右版中用浮签旁写启上二字 【 低格写】 签上写○府○○姻○先生暨□君○○姻○大人乔梓阁下 【 要写姓者以封面未注明之故】 下版上载中间写 【 裕后庆长】 字宜略大此四字不写亦可 
　　一报期完婚或照报订婚式改订婚为迎鸾字样宜用称呼写姻○弟○○○顿首拜又一报期式及女家九期回书式列后书面男家写预报佳期女家写全福二字 
　　几男缘托 
　　龙门谨诹○月○日命遵婚礼恭迎 
　　鸾舆 【 此二字宜大写率签士贴上版中问】 
　　姻○弟○○○率行□子○○顿首拜 
　　谨允 
　　佳期承具 
　　厚贶对使　　　　　　　　　　　谢　　　称呼姓名拜 
　　登谢 
　　姻△弟△△△顿首拜 
　　石上一式系红全帖下一式系单帖夹全书内谓之夹单帖允其期而谢具来物也或无礼物则写□仿　台命或不用回书亦可 
　　订婚请媒书写小男缘荷　玉成谨詹△日订婚先期洁治喜筵恭迎△△柯斧先生阁下有亲加亲称　请亲友写□男订婚某日喜筵云云女家写小女余仿此 
　　一完婚请媒书写几男夙旫　玉成谨詹某日成婚云云余照上式 
　　一完婚请女家书写几男缘叨倚　玉谨詹某日成婚肃治喜筵恭迎云云上版中用浮签恭迎二字列签右平几男字写签左写恕庄二字又一式签左写惟冀护鸾　光贲回□花烛 【 光字怡上惟字一格】 
　　一催书写谨催　新妆蚤贲 【 或写蚤兴】 下□挨边写新□○○○拜或称俟着生亦可 
　　女家送嫁拜帖宜对男家主婚之人称呼其帖用下名式详 
　　一见下名帖式内此名帖也不可忝人恭贺大喜字样 
　　一婚嫁行帖必以男人主婚而妇女不与焉若曾祖及祖□父不在则以伯叔或兄主之其称呼按两家之主婚者而定倘女家长辈小在不知主婚□谁人则写与姻祖太母姻太母姻母或亲家之子俱可此男家行礼定式也 
　　一女家回帖必以男人主婚若男家之礼帖系写与妇女则有子孙者子孙代回否则以伯叔兄弟出名代领葢妇女从无主妇之□也又嫁女受人送赠无别水祖来帖对女称亦家长代回谢帖 
　　礼帖之外又有拜帖若拜男人则名目回答不必如回□帖之要率子与孙也若拜妇女则夫或子系出名代回无则妇女自巳出名回答不必如回礼帖之要伯叔兄弟代也 
　　一婚嫁行帖原以父为主。则上有长辈。而以曾祖及祖出名。主婚。亦必写明率子某孙某。以见娶妻者系彼之子也。女家之回帖亦然。以所嫁者系彼之女也。即会典所载纳采□请女为谁氏出之意。至所带之名。系子孙。则称率。系弟侄则称借。子侄字仪均宜旁写。 
　　一婚嫁之礼最重称呼断宜从新虽有老亲俱不必带他式惟门姻晚生及姻年弟可用余俱不必 
　　一婚嫁礼帖所写物仪不拘多寡定要凑成叔行取成双之意惟单帖及送年谢媒之全帖可以不用 
　　一婚嫁事属吉礼苟身有重眼三年内不独男女不得婚嫁即主婚亦不能有行权土婚写从吉二字者大子例禁惟商贾中家方有居丧可以嫁娶之条见雍正十三年十一月邸钞但宜将制字期字从吉字慨除勿写免致贻笑方家 
　　一两家行帖男家催妆固宜新壻出名而女家亦有宜写与女壻者详后礼帖式内 
　　一贺婚暨入学荣捷诸喜庆不比祝寿有家长须贺家长无家长方贺本人荅谢亦同 
　　一贺婚联称某号某亲大人吉席不要写姓贺其子加令□君某号姻世兄字栖自巳称呼姓名下写顿首二字虽贺帖如子孙之妻党有应率子孙者而贺联不可添入与挽联祭帐不同盖土?免士不执拂祭宜共祭而写贺联不可共也 

　　○寿庆备用式（贺寿礼单列后礼单式内） 

　　一上司生日下属送寿帐者右边书上司官衔左边书自巳官衔如司道送督抚右书诰授光禄大夫兵部、尚书缌制○○中丞大人几秩大庆左书布政使司布政使○○○按察使司按察使○○○顿首拜祝州县送府道书诰授中宪朝议大夫○○视察○○郡伯大人几秩大庆某州口州□□□○○○○○○顿首拜祝余类推 
　　一下属生日同城上司亦有送寿帐者如督抚与藩臬书诰授资政通议大夫○○方伯○○廉访大人几秩大庆愚弟○○○顿首拜不写祝字府道与州县写诰敕授奉直大夫○○牧伯文林郎○○　明府几兄大人几秩荣庆愚弟○○○顿首拜如有年世谊者各如其所应称 
　　一上司之父母生日下属送寿帐者右书诰封左书自巳官衔如司道送督抚之老大人太太寿写诰封光禄大夫○○太翁老一品夫人○○伯母○大人太夫人几秩大庆左书布政按察使司布政按察使○○○○○○顿首拜祝如有世年谊诰封下写○○年老伯大人○年伯母○太夫人于自巳官衔下加年愚侄三字余类推老大人寿帐两同系叩号老太太寿帐上图系夫姓下图系母姓 
　　一下属之父母□日上司送寿帐亦多如督抚送司道之老太夫人大写诰封○○太夫○○老伯大人一品太夫人○伯母○大夫人几秩大庆寅愚侄○○○顿首拜祝如有年世谊亦如其所应称惟本道与州县之老大大太太写法亦有不同者附式于左此式对其子称某太夫人不要夫姓 
　　丙寅清和谷且为△△几兄明府恭介 
　　封翁△△先生△太夫人几柣华诞 
　　愚弟△△△顿首拜 
　　一上司及上司之父母生日或整寿或添帐者写整寿者居多如七十普几则写八秩恐岁数杏不确实毋使上司烦恼 
　　一府厅州县公送上司礼物以一手本开列官衔或十余员或二三十员不等其写　以府厅直隶州为一排州县论县纲次第人多两排写知可伹官衔长短不一总要排匀毋得参差不斉余仿此 
　　寿帐款式与对联不同称诰授某官某号某亲不写姓对友人称诰封某人某姻母某太君写夫姓而不要府字对联不称官阶贺女寿联若对女交称则仍称诰封云云对其子称则不必如是寿帐有应率子孙者宜添入而寿联亦不必也 

　　○礼单式 

　　送礼帖式有三一全帖一夹单一单帖惟在审事之轻重人之亲疏物之多寡酌而用之而巳如亲朋有喜事而巳属至亲或厚交□或因菜酬谢土?勾宜用全帖垷仰敬次则礼多且重亦宜用全帖夹单如年节本当事若礼重则用夹单至于泛常贺礼则以单帖为简便△夹单所夹又有手本职衔帖名帖之分 
　　一凑送礼帖对象若过八行则帖宜分三面写至于称呼若人数众多则择一二分尊者出名下加一等字另用单帖一张或两张横列众人称呼姓名夹在礼帖之内以同送倘人数不多而称呼相同则将姓名排写否则以分尊者一人出称呼尽列众人姓名于其下亦可 
　　一行帖称呼有时宜写与长辈有时宜写与本人有时宜与生者有时宜与死者 【 如丧时送礼称呼】 上婚嫁条催书用新壻名固巳其岳家送女壻礼物多行帖于壻如送嫁礼物中有宝镜 
　　事及送分居礼皆然若壻不在则与外孙若系兄弟出名则与姊妹亦可总不宜行于家长又如媒人送礼物与新娘无别水礼亦行帖于新娘此外各以类推 
　　一同时贺礼双行可以共帖则井写之若两礼俱重且多则用两帖如内有多寡轻重之分而不能共帖则用全帖写其多且重者用单帖写其少而轻者夹于全帖内单帖上不必写姓与称呼第旁写某名□拜字样（式附父） 
　　谨具喜仪成封奉申 
　　贺敬 
　　某名载拜 
　　一写帖有时宜带子孙名者以其为子孙之至亲而巳属长辈故宜写明以别之否则不必 
　　吉凶送礼父在子不得自专礼也然有时不必拘如师友往来及妻族小事应酬如致送年仪赆仪之类不妨各自伸敬此又事之宜□通者 
　　一全帖写谨具某物奉申贺敬贺敬二字必须粘签昭其敬也至简便之礼止铜钱一封若未另具有帖则粘签上宜旁写称呼某姓名拜具不用称呼亦可且封口必须从右转左方为顺封 
　　手本送礼惟下属送上司用之其夹单之式用单帖直写上空三指字宜比手本略大礼物几色须排匀四字须端楷分匀到底表礼水礼俱同若数少或总作一行或分为两行四行六行俱可伹不可三行五行七行平行者用单帖横写夹千名帖内（式详后） 
　　婚喜事订婚备礼曰奉申问名之敬或曰纳采之敬纳币曰三品以上羊酒四品以不鹅酒婚期先一日女家使人奉箕帚于婿室陈衾帷茵褥器用具此品官婚礼也土婚纳币章服一称 【 八品以下如其品上视九品】 布帛合五两容饰八事食品六器请期备鹅酒此土婚礼也庶人纳币服一称用帛无章布五两容饰六事成四事食品四器云今海内士大夫照章备礼有在任在藉及家资□俭之分则绘币容饰食品不能画一闲有以银钱代者其纳采礼曰　喜烛双辉　金花二朮　凤钗成对　龙钏成对　金春成对　彩缎成瑞　色绫成端　喜酒成坛 【 或云双尊】 喜猪成摃　喜羊成牵　福饼成盆　香茗成盆　甡盆五福　以上各色增减因境不可勉强若奢非礼也或有办有折者用所易办而折所难办曰　宝钗银钏　代仪几 【 缗园】 金花成对　喜烛双辉 【 钱曰缗洋银曰四白银曰金】 全折□　 【 钗钏盆酒代仪几缗】 有零数则写钗钏盆仪几拾几缗　其女家回送女婿曰　元冠特品　缎袍成件　缎套成件　??亲衣成件　京靴成双　笔墨扇全　书仪几△　各色礼物俱折者曰　元冠一品　缎鞋成双　绸几成双　□书全部　笔墨扇全　代仪几金 【 若用十缗折□添袍套??亲衣三事投写代仪十全】 又一式曰　尚书全部　笔墨扇全　荷色成件　靴仪几缗 【 无荷包则换写鞋袜成双代仪几缗列于尚书笔墨之前亦可】 又一式曰　元冠特品　喜袍成件　鞋袜成双　代仪几缗　或简作两行写盛服一称代仪□缗　又代仪贰缗者写喜袍成件代仪贰缗又最简者曰 【 书仪成缗笔墨扇全】 或写尚书全部代仪几百亦可 
　　其纳币礼曰　锦冠一品　 【 累丝】 簪二枝　 【 累丝】 花二对　金环二双　 【 累丝】 环成双　金镯成双　玉钏二枚　云肩一领 【 青披□风】 一倾　 【 朱绸红衫】 一领　 【 红绣绫□】 一领　 【 喜妆】 裠一帷　 【 红缎】 裠一帷　绣帕二幅　 【 □裙绣花】 二合　 【 绣凌花波】 二幅　 【 朱丝红带】 成双　 【 五彩丝□】 成□　喜□几封　喜饼百员　喜果几封　鲜肉二肘蹄花□颗　豚肉几方　吉猪一牵　吉羊一牵　德禽四翼　家鳬四掌　舒雁四掌　喜酒百壶　又一式 【 未成衣者】 实钗珠环外曰　杭缎几□　宫绸几端　红绫几□　绿绫几疋　又折水礼者曰　果仪几缗　酒仪几缗　盆仪几缗 【 最少者曰一封亦可】 有从简便办钗钏而折喜烛酒果者曰　喜烛酒果　代仪几○　宝钗成对　银钏成对　有礼物全折者曰 【 酒果盆仪几十几●】 少者写代仪几缗或成封字样　其女家回送与纳采同　至于归时女家送嫁妆礼兼办新郎袍帽者日　元冠一品　缎袍成件　缎套成件　京靴成双使女一名　粗妆全福　又　式曰　章身全锦 【 □□身俱辨齐】 粗妆全福　使女一名　宝镜团圆　又因行聘时未回抱仪今方折送者曰　喜枹成件　代仪几缗　粗妆略备宝镜团圆 【 若折□多则将喜枹成件换作章身全锦】 倘回过枹仪则单写后二行　又下翁姑礼 【 俗名赏如鞋曰赏鞋】 曰　京鞋成双　绸袜成双　绣鞋成双　弓鞋成双　荷包成对　粗布成端　若翁不在则除去前二行姑不在则除去中二行无荷包则换写□□成双 【 膝围者脚裤也】 又一式凡正亲旁亲媒人俱可通用者曰缎鞋成双　玉袜成双　弓鞋成双　膝围成双 【 单送男人除后二行单送女人除前二行】 又简式系布鞋袜曰 【 鞋袜成双鞋围成双】 有最简不办礼物者即单以拜帖 【 帖不可少】 于归后男家谢上客礼 【 亦有不谢者】 □□最厚之式曰　鼎余特晋　调羮贰执　汉席成□　蒸烧八色　鲁酒全坛　代仪十全　折□少者曰　鼎爵特吾　汉席成筵　鲁酒成坛　代仪几缗　又最小者曰 【 粗席成筵代仪贰缗】 其谢媒曰　猪首一元　谢仪几缗　鲜肉一提　鲜鱼二尾　德禽四翼　家鳬四掌　舒雁四掌　喜面几封　喜酒朋樽　至谢媒从简则用单帖写谨具 【 红仪□仪一成封一成缗】 云云　又起媒□考写谨具红仪几百云云贺□礼曰　贺联成副　京顶一圆　加冠一品　朝靴一双　粗箑一握　绸巾一幅　金花一对　绛蜡百枝　贺仪一函　喜报连声 【 或写百子连绵】 贺嫁女曰　喜钗成对　喜钏成对　奁资几事　喜盆几色　奁资者谓荷包烟袋锁匙筒等物若未办礼物换写喜□巷仪或如代仪之式　单帖写谨具 【 喜仪成封微仪几色】 申贺 
　　谨　　具 
　　○○○ 
　　○○ 
　　奉　由 
　　□征之敬 【 用浮签】 
　　称呼姓名顿首拜 
　　夹单式 【 □在仝拜帖内】 　　　　又夹单式 
　　○○○○　　编联申 
　　○○○○ 
　　○○○○　贺 
　　○○○○　　　　　附仝 【 此二字不写亦可】 
　　单帖式　　　　单帖简式 
　　谨具○○○○○○○○奉申　　　　菲仪申 
　　贺敬　　　　　称呼姓名拜　贺　　　　称呼姓名拜 
　　一送寿礼曰　寿联成副　绣屏成架　锦帐成辅　寿烛双辉　云履成双　莲履成双　寿饼二员　寿桃百颗　寿□干丝　寿果几封　寿星一尊　如意一柄　丽彡成封　燕窝成封　吉猪一□　吉一　牵　鲜肉一肘　家凫四掌　德禽四翼　舒雁四掌　寿酒百朋 【 或写□浆百福】 □报千秋　鼎简双晋　寿盆几色　寿仪几缗　又有□□金几缗者屏帐之分赀也既合写屏金而又自送水礼则添入有称颂言盈幅者寿□也送妇女添寿簪成对鞋围成双以上各色备览用时丝以俭为贵　其礼简可用单帖写谨具 【 寿仪成封鞋成双】 云云或写 【 寿联成对寿仪成封】 最简者写桃面申祝或微仪甲祝不要谨具奉敬各字样　至送官府生日亦有最简止寿烛寿诗者仍用手本夹单写 【 华祝千秋颂言成□】 字样　又有水礼总□写微仪几色字样单帖用此 
　　一送进学纳监礼曰　爵顶特品　贺联成副　微物几色□仪几缗　若多具照贺□□□□□巾及喜酒喜报金花绛蜡各色添人 
　　一送竖旗礼曰　喜联成对　喜酒成缺　喜盆几色　职仅几缗　若捐职或出仕则换职仪为喜仪 
　　一妇女初生子女报外氏礼曰　鸡酒二事　盆仪几缗 【 或一封】 
　　一送媒人□□仪成封省城通报戚友其礼物用红蛋 【 用□红染】 多至一百颗或数十颗不等此俗之不同也　外氏送外孙三□浴□礼曰　喜酒成坛　喜盆几色　德禽篾双　衣被略备　按喜盆如尨眼红枣荔支粟米之类或分写成盆亦可荔支称香荔　送外孙弥月礼曰　全冠一品 【 所谓金冠统冠上所絜之铃及他而称之】 麟铃成颗　绫??色成件　缎套成件　襁带成幅　锦褓成□ 【 昔带日襁包被曰褓若□绩绸则直称褓被】 又一式曰　花冠特品　羣仙满座　金铃几对　襁褓成副　又不办礼物而折钱者曰　金冠一品　袍套成袭　襁褓成副　代仪几缗　亲友送生子弥月礼曰　喜联成对　喜铃成颗　金□成方　手钏成对　喜袍成件　喜盆几色 【 喜袍即用直亦可称未成衣者写红绫成□喜铃或写桃铃麟铃】 又有最简便者曰袍铃申贺用单帖写或重其事而上截写袍铃申贺下截在边写附全二字夹人下名全帖亦可或下截写称呼拜名夹红全书亦可单用被者写谨具喜袍折□者写袍仪成封于□果仪成封成单用□仪成封 
　　一送年水礼曰　年糕成盆　家酿成□　红桔成盆　冬等二篓　海参成对　洋鲍成封　德禽四翼　家凫四掌此以下俱用夹单 【 其手本衔名帖因人而用】 
　　一送端午水礼曰　角秀成盆 【 □也】 香荔成盆　玉糖成封 【 白糖也】 猪腿成肘　鲜鱼二尾　家凫一堂 
　　一送人起梁迂居曰　喜花双树　喜彩成端　喜灯成对喜烛满堂 【 喜烛指点灯之不烛非蜡烛也】 
　　送女婿分居礼曰　喜盆几色　喜并几缗　席器成鬲?? 【 □□□物】 家物八种 【 四□四?贝?隹之物】 又一式曰　喜仪几缗　家物略备 【 口自多?分写者】 
　　送人酒席曰　粗席成筵一鲁酒盈尊 
　　送人双喜礼如贺寿兼婚曰　 【 寿仪成缗喜仪成缗】 　或成圆成封送文土书房四宝曰　端砚一方　徽墨二盒　云笺百幅??胡颖十全 
　　送人笔资曰　鹅金几□　凡送人年仪节仪寿仪喜仪席仪程仪 【 或称□仪】 无他礼物者均照用一行夹单 【 西字□单□中间直下】 
　　祭礼后用单帖送胙　亲朋月谨其 【 猪胙成方羊用成明】 奉由敬或军写猪羘一行 
　　此外有不□礼物差帖贺喜者用夹单写恭贺鸿禧左旁写名正肃二字新年曰新禧端午中秋曰节禧　贺寿写恭祝某亲翁大人于春顺请福安　泛常寄候曰恭请福安　寄候师门曰恭请金安暨太师母大人福安师母大人坤福阖潭吉庆 【 此式亲明俱可□用】 

　　○谢帖式 

　　具帖回礼用全用单惟照来帖回之而已若来帖或与死者则生者代回 【 此详后丧事条】 与妇女则天与子孙代回由嫁受礼则父与兄弟代回若无夫与子孙则妇女自己出名回谢至所送礼物或收或璧最要分门写出 
　　一同城上司送下属礼物拣其轻微受一二色者居多以尊者之赐郄之不恭也惟全受者写谨领宪赐分受者写谨领宪赐 【 注明礼物名色】 余珍敬缴或写多珍缴谢单帖上不书职名另用手本夹之亦有单用手本遣人持谢不写领谢帖者至于物少而重无可拣受则写恭宗宪赐　受同城上司送下属之父母寿礼总须受一两色者谢帖上写代 【 灰慈】 谨领宪赐 【 注明戍色】 余致彭□亦以官往手乎夹之道人时谢 
　　下属送上司水礼拣其轻微者受一二色用单帖写谨领几色余珍璧谢○○○载拜若受节寿规礼只写领谢二字另用名帖答谢若非同城上司近来回信并不用谢字　又下属送上司之父母寿礼谢帖上写代 【 严慈】 领谢 【 即党只代母谢父可自回】 
　　一同□送礼全受者写领谢○○○拜分受者写谨领几色余珍璧谢○○○拜　又同寅送父母寿礼写代 【 严慈】 谨领 【 注明名色】 余珍璧谢○○○拜 
　　一凡受前辈之礼者写敬领宠赐留其来帖不受者写恭完宠赐将来帖一并回之代母受礼写代家慈敬领宠赐不受写奉慈命敬璧谢或代慈恭璧代妻写代室璧谢代室不抬头代女称小女妹称舍妹姊称家姊 
　　一不受平辈之礼者写铭情璧谢或单写璧谢　又礼物众多概不受者写蒙赐厚仪多珍统璧谢或写厚仪统璧谢 
　　一半收半回者写承惠谨登佳□鱼肉 【 厚仪多珍】 统完谢　或所收?以摘写则写谨□几色多珍完谢 
　　蒙　　　　　承　　　代　家慈云云　奉 
　　赐厚仪云云　惠谨登云云　　　　　　　慈命云云 
　　此外用单帖谢步或夹全书内帖之上截写某姓名谢王子代母回拜写奉家慈命谢玉下截旁写某姓名等载拜因子孙喜事写某姓名率子某孙某恭谢为弟侄仿此 

　　○请帖式 

　　一请帖必用外封 【 皆红纸与禀封不同】 封面粘标照使送帖人口气称呼如某大人某太老爷某太爷某老爷如其所应称不写到底若系同姓不写姓而写家宦场照上签旁称呼之式乡党如致仕人员则写贵治某处或写前任某处字样仍可不写字号以有所分别也其余要注明日合甫某不可直书其名倘不知其别字则曰台篆某或曰印某亦可 
　　一下属请上司以红单写某日洁樽恭迎宪驾后不书职名另用手本夹单加红封套如首县请督抚司道签上通写宪台大人府厅写大老爷提镇台写宪台镇宪大人不写姓不写到底不用安禀字样亦有云不粘签不写字者同城则然 
　　一下属替父母做寿请上司用手本夹单写职父母几秩诞辰谨詹某日彩觞恭迎宪驾葢彩觞者取老莱戏彩之意既用彩觞二字不可写职父母几柣诞辰一句其说近是因此类推如请同寅即只写其曰彩觞候光甚属妥洽伹替父母做寿即同寅亦必用全夹单始觉恭敬戏酒写洁治音樽又有演戏请客写某日彩觞者 
　　一替老太爷老太太做寿请上司老太太写恭迎八座请太太写恭迎鱼轩有云用本官手本夹红单者似于辞帖一层有碍亦有云用官太太名帖写○○氏三字如用光名帖一样似亦欠妥若请本道本府太太见有用太太名帖者照寻常拜帖写法尚属合理请上司姨太太写星轩小姐写莲与 
　　一上司请下属写某日某刻洁樽候光○○○拜订签写某太老爷签旁写长沙善化字样平行请帖须恭敬□□候教赴席缴帖 
　　一红单请帖事由写在上截称呼姓名写在下截以一半为凖不可高下分厘至于事由贵简而明集中所列各式第举其常者临时再宜斟酌损益又双喜事系一轻一重则舍其轻而用其重相等则兼写之集中亦拟此式以备隅反 
　　一请帖之式不一而用之必审其宜如彼此同居乡里之中则不论尊卑长幼统照下名帖式至彼此俱在宦场或在籍而与本地方官往来则宜审彼此之官爵权其所宜用 
　　一业师房师座主同是老师请书宜用手本夹单或用上名帖亦可不可如平常□见京中用光名帖之式 
　　一请客或全帖或单帖因事施行伹所请分尊望重即泛常事情无妨照单帖之事由而夹全名帖抑或单帖中写称呼姓名而用光红全书夹之 【 书面仍要写一正字】 又夹单下截不写称呼者写名正肃三字不写亦可 
　　一单帖请客必写称呼此例程也然或请客众多难以书写或帖内两人出名难以序亲则不写称呼而于帖之下截左旁直书某姓名拜订亦可至于应会则称值首作福则称首事修造建醮则称经理以所办者公事虽有亲可以不序也 
　　一写全帖内右■〈月反〉写某号某亲大人阁下贴标签下■〈月反〉写自巳称呼姓名男人写顿首拜妇人写端肃拜或正容拜至于单帖妇女则写敛袵拜男人则单写拜字而巳又有称载拜者则必不写称呼而旁写姓名者方可用且写顿字与端字敛字俱宜略大首字与肃字袵字俱宜略小若拜字则必大而且长又宜写到帖脚 
　　一子进学谢业师写某日洁觞伸谢迎驾受亲朋礼物伸谢写候光或候教未送礼先请不用伸谢字样巳受礼不用亦可 
　　一请女壻转门全书写谨詹某日行反马礼洁治春觞恭迎某某贤婿新贵人双喜 【 用标签或写双玉或摘去行反马礼四字】 　单帖写谨檐某曰洁茗敬迎鸳驾鸳驾者请其夫妇同来也 
　　某曰洁觞伸　　　　　　谨詹某曰洁茗敬迎 
　　谢迎　　　　　　　　　鸳驾 
　　一送客夹单写恭候蚤光下旁写某名载拜不写称呼姓此帖即夹在请帖之内 
　　一具夫妇拜名全帖请人大妇者用宽标签 【 约寸八分】 写谨詹某曰洁治喜筵恭 【 迎文驾□莲舆】 贴全帖士■〈月反〉下■〈月反〉旁写愚弟○○○偕室本○ 【 顷首正容】 拜帖面喜全二字封套面标签写某大老爷双玉 
　　谨詹某曰洁治喜筵恭迎迓 
　　文驾莲舆 
　　愚弟○○○偕室本○顿首正容拜 
　　一恭迎台驾文驾候教候光迎驾烹茗洁茗治蔬具酌薄酌俱请客之通称随人酌用惟洁觞除请上司外只宜用之伸谢候叙则宜用之后单 
　　一各顶事由如子问名写某口为小儿问名治□　女许字写某日为小女许字治疏　完婚全帖写几顽完婚某日洁治喜筵单帖不用洁治二字 【 余仿此】 或写某日为小儿完婚具酌无父兄伯叔者写奉慈命受室薄酌若母亦不在则直写某日喜酌置侧至写为纳小妾烹茗　父寿可自出名母寿写家慈几何 【 或写生辰】 某日肃治寿觞单帖写椒酌又一式写某日奉慈命洁觞伸谢迎驾　自巳生日写贱诞几句 【 或写逢旬】 某日涤卮或写洁觞伸谢迎驾　生孙三朝写某日为小孙汤饼具酌或写小孙汤饼某日涤□满月称弥月或称匝月周岁称周晬十二朝称周辰称豆觞　进学写某日为采芹告祖洁茗为子加小儿字或通称某日芹酌日自捐监写不佞选雍捐职写受职　竖帜写为竖帜告祖不竖帜写秋建告祖出贡写膺贡　自巳受封写膺封告祖　封父母家严慈膺封追赠父母写某日为焚黄告庙　造屋写小舍落成上梁写小舍升梁搬屋写为迁新居　立嗣写为立嗣告庙若为子则加某男一字于为字之下　善缘写殿字告成某日煮茗　募修写某事告竣某日杯茗　戏酒写肃治声觞　请会友祀神写某日晨刻迎驾诣庙庆祝某神圣诞式旁写午刻饮福四字下写值首某姓名又一式写某日恭迎台驾□某庙□□□□左旁写席诗某处祈带分赀钱若干字样 【 求两类推】 建醮写某日在某处设坛建醮洁茗自称经理 
　　某日晨刻迎　　　　　　某日恭迎 
　　驾诣庙庆祝　　　　　　台驾诣某庙祀 
　　某神圣诞　　　　值首　　神赏灯 
　　十刻饮福　　　　　　　席设某处祈带分赀钱苦干 
　　议修神庙写某日为议修某庙洁茗　修桥路会簿写某日为筑造某处灰路石桥汇簿洁茗或称汇酌　春酒日春酌元宵日灯酌端午日满酌重阳日菊觞　其双写者或曰某日为庆慈寿暨小儿弥月其酌或日某日为长□选雍告庙暨次顽完婚具酌云云 

　　○辞帖式 

　　亲朋请酒看其来帖所为何事若系为巳而设如春酒会酒及便饭之相邀□不赴席宜具帖辞之至于喜事即不往亦不必辞若夫辞人具赐必择谊切者预辞之其泛交旁亲亦无容先行具帖 
　　一全帖夹单辞酒之式用全拜帖一张或上名或下名夹一辞谢单帖套在来帖之内辞之亦可 
　　一上司发帖请酒辞不赴席用单帖写辞谢二字以官衔手木夹之连原帖遣人持谢亦有单用手本辞谢不另写帖者同寅发帖请酒辞不赴席亦用红单写辞谢二字旁写拜不用愚弟字样以辞帖夹原套内遗人持谢幕友亦然 
　　一下辈写与上辈曰恭辞宠召　平辈通用曰恭辞谢 【 或不用恭字】 
　　一单帖辞酒写上截同上下截中写称呼姓名又一式旁写某姓名载拜不用称此必上辈与下辈方可用 
　　一遇喜事预期辞人具赐者事由同请帖式接写谨辞赐贺惟母寿宜加奉慈命字样 

　　○关帖式 

　　关帖之式不一有应东家出名者有应门生出名者有应声明谢金及□场见而画花押者照所编数式类推可也 
　　一公请塾师关帖宜照门生日气用全帖面写开帖二字式附左 
　　某岁敦请 
　　某号某老夫子大人在某处书室设张训读所有门生岁奉 
　　修金分□于左书此奉订 
　　门生某姓名奉修金若干 
　　门生某姓名奉修金若干 
　　光绪某年月日立 【 写于服中间】 
　　一持请塾师宜东家出名外加拜帖一张用套套之中□粘一红签写称呼若另有聘金则于封套今上写聘金若干与关帖同送如系供食则将膳米以于至水字除去换写薄膳供应如无外姓附□则将附□字一行摘去 
　　某岁恭请 
　　某号某老先生在某处书室设帐训迪见□岁奉修金若干 
　　正膳米若干膳□若干按月支送薪水器具足用书此奉订 
　　门生 【 某姓名某姓名】 
　　附斈门生某姓名奉修金若干正 
　　光绪某年月日某姓名立 
　　一门生自立拜课开帖之式或用单帖写亦可 
　　某岁敬就 
　　某号某老夫子大人函文受业岁奉备金若干正书此奉订 
　　门生某姓名肃具 
　　此外有请地师关帖如做屋则写立关帖其姓名敬请某号□□□生在舍下建造某处房屋一所几栋几横议穴每月致送修金若干正薄膳供应落成后奉谢钱若干正立此奉订帖中间写在见其人　有从师学艺关帖如学医则写立关帖某姓名今就某号某先生宝店学习医术自某岁起至某岁止几年期满奉送谢金若干正现送若干仍存若干按岁支送又外加随餐伙食每月致送铜钱若干正不得延欠立此为照在见某人 【 若不随餐将又以下至正字除去】 　又请医治病包好谢帖式写立谢帖某姓名今因某人身患某病敬请某号某先生医治言定除参茸药剂及各项贵料主家自备外其余丸散及各项药物俱系先生代办俟病痊日奉送谢金药本共银若子正包好受谢无功不送立此为照在见某人 

　　宦乡要则卷四 

　　●宦乡要则卷五 

　　丧事各帖式 
　　丧服总图 
　　本宗九族五服正服之图 
　　妻为夫族服图 
　　三父八母服图 
　　出嫁女为本宗亲属降服之图 
　　为人后者为本生亲属降服之图 
　　妾为家长族内服图 
　　外亲服图 

　　○丧事各帖式 

　　一治丧必立丧主按通礼父母之丧以嫡长子生之无则长孙承重此外如死者无子而上有长辈则宜以父或夫及翁主之惟子之妾翁不与其事以非正亲也宜以其夫主之父妾有女而无子者则嫡子众子出名治丧若有子则其子主之 
　　一承重之名谓嫡长子先父母而死则嫡长孙或嫡长曾孙代父服祖父母曾祖父母三年之丧故曰承重若祖在曾祖在则祖母曾祖母死为杖期之服止称承重杖期生若妻无出而以庶长子为父后 【 以妾长子传为妻之子】 倘亦先亡则其子孙亦为承重若妾死而所生长子亦巳先亡则以其传之长孙 【 妾长子之妻所生】 为承重至次子以下虽先父母而死其子为祖父母只服齐衰不杖期从无代父服丧之例别州县偶有乡俗因众子先亡而称其子为承重孙者殊不可解宜急正之○有谓承重曾孙年幼或三两岁者承重照倒称呼而出名行讣则用期服孙此说未当盖讣告远方不知其年幼必为之骇异父死曰孤子母死曰哀子父母俱死曰孤哀子倘父死而继母在堂若系前母之子主丧亦曰孤哀子惟帖首宜注明奉继慈命称哀若系继母之子主丧则曰孤前哀子至继母死不论前母继母之子主丧俱统称为孤哀子乡俗偶有继母死而称哀哀子者不必效尤生母死曰孤生哀子若嫡母在堂亦□注明奉嫡慈命称哀 
　　一父死葬在服□年远后者孝子临期仍服斩衰五服之亲各服其服柬帖仍用绵纸写治丧孤哀子某泣血稽颡 
　　一祖父母之丧曰齐期孙曾祖父母之丧曰齐衰五月曾孙高祖父母之丧曰齐衰三月元孙 
　　一庶母之丧正室之子曰杖期嫡子别妾之子曰杖期众子正室之孙曰功服嫡孙别妾之孙曰功服众孙均宜列名于帖至于曾孙则无服矣不列亦可 
　　一出继之子名为降服士夫夫亦报丁忧原宜列名于帖惟其所生之子及出继之孙则从无列者 
　　一妻死曰杖期生若父或母在堂则曰齐期生但有元配继配之异继配丧不论父母在否只称期服生妾死曰袒免生 
　　一长子长媳众子丧俱写期服生众媳死则写功服生 
　　一伯叔兄弟之丧均照服制称之 
　　一孙与孙媳之丧祖不出名行帖者以主丧宜用父与翁也故凡回礼送礼之帖俱父与翁出名惟讣帖与成服请帖要添奉家严命四字倘父与翁先故又当以祖主之式均载后 
　　一丧事行帖惟孤哀子及承重孙承重曾孙姓名下方写泣血稽颡孙写泣稽首曾孙写收泪稽首侄与侄孙如之兄弟及旁亲功总之服写收泪顿首又主丧系长辈出名则姓名下宜加率字□子出名则不加率字于齐期孙之上以巳重服在身不能率人也又不用拜字者取不能成拜之义倘死者无子孙而以长辈及旁亲人等为之治丧则讣帖与成服帖俱无妨写拜宇 
　　父母死尚未久而祖又殁者丧帖必写在制期服孙未用泣血稽颡 【 嫡孙加在制宇于承重上】 元曾有亲丧而遇高曾丧亦加在制字一庶子于嫡母丧父与巳母俱在则写生慈侍下哀子某泣血稽颡 
　　一讣衣以简明为主寿终在家在外固宜分别倘于或外出家中无人治丧亦宜声明于讣内至于殡礆成服等事倘遇时日紧追报讣帖内亦宜声明以便亲戚之行止至子孙巳故者幽明远隔乃乡俗偶有仍列名于讣以圈别之未知其如何泣血稽颡世大家从未有此 
　　一讣帖称男人死曰正寝妇人死曰内寝妾死曰内室子孙死称寝右以长辈在堂也至称享寿者太错从古只有享年之说名大家文籍可验又有谓未满六十死者亦是寿尽不写疾终此说甚当 
　　一凡发讣与上司用白禀帖去売而如红全书式字亦如禀帖字大其款式及签套悉与讣友同局用素纸写哀禀一个夹入讣文内哀禀与哀启同用栗色套套之外加白禀封以红签写大人安禀或大老爷亦然 
　　一三年之丧百日内庆吊不通然或継以妻儿之丧则行帖宜称在制齐期某收泪稽首若遇亲朋丧事出名送礼亦宜加在制二字于称呼之上将顿首改为稽首至贺人喜事子侄可以代者则代之否则从权照贺帖式写但送礼而不往贺惟从吉二字不可随俗违章 
　　一丧家回礼宜照亲朋所来之帖分别收与不收逐一回之奠仪则回充帛镜席盆仪与赛七完七之席仪馔仪但回充胙曰对灵告灵云云 
　　一凡与死者有服吊则宜书服制必写某服某又有重丧遇轻丧有帖至轻丧者家必写在制某服某 
　　行帖于丧家不用红色纸慰唁上司夹单用栗色纸以栗色手本夹之封套用栗色签慰上司丧内用素花笺以淡红手本夹之上司丁忧百日外亦宜用淡红手本平常函信用素笺或蓝八行套面红签翻贴　下属丁忧谢上司吊唁用素花笺写以红手本夹之平常函信以淡红八行套面贴红签又讣帖用大白纸或栗色套面亦宜粘蓝底红签 
　　遭丧先立丧主主妇护丧司宾司书赞祝诸执事人三品以上官既殁护丧者使人上遗疏讣于有司及亲属僚友详载会典通礼必择兄弟及侄亲而在家有名望者为之护丧名下加代告二字俗有帖未写司书代告字样者大错按司书必择异姓后辈姻世谊中有名望之人故请大宾点主及行成服礼请宾一切书简应用红纸者皆司书出名写某宅司书某姓名拜订字样月加丧主讣状至乡俗有用期功侄辈司书者注明于讣状尾写司书期服侄某而请宾则用素纸似于礼欠妥然乡俗各异或从众变通亦于正式外附及之按通礼第讣告亲属僚友无速客来吊之文故状中只载某曰治丧或某日领帖字样迄亲宾闻讣自来吊者亦止焚香酬酒再拜海内大家皆遵照施行并无赞引行一献三献之说故其诸宾指迷示礼止为行成服礼及朝暮莫至司宾延客会典只载待茶抑遭丧□宾大干例禁况恣杀生物实增亡者罪案尤非子心所安然时俗谓居乡不比同城舆仆皆宜充饿遂订期为展待计至有惟冀某曰光降哀庐字样愚以为两宜酌量变通其订期也可分注治丧之日如欲某亲于某日来单载某日领帖便不至同日拥挤亦不至越礼请人来吊世俗有务多开吊日期甚至冒虚为实者岂非幸亲之死可恸转为可荣乎至于展待实无礼巳极昔程氏之丧同宾以吊客索酒告程子曰不可以无礼处人兹为充饿权宜可用素菜吾乡余月潭先生由孝廉官州牧卒之日遗命姑素治丧善哉既体仁又崇俭愿待客者仿而行之 
　　因果报应以善恶为凭未有作佛事而可消罪者但世俗相浴几千年矣有不能破除习尚者可于某日治丧前加某日礼忏字样式中可不必列盖当世名大家无有告及此者 
　　一死者头衔多少各异姑备式以资隅反多者照添所有一切规模各为注后因人酌用可也 
　　一讣状外须具哀启用哀启者三字起厯叙平生亦古人颂场先芬之遗意但语须朴实叙而非谀科名官级以次厯叙自巳之科名行止因时夹叙聚散离合之处最宜详明见追述感怀意思后路序病状亦宜详明曲垫见侍疾如何光景或出仕在外不及侍疾如何歉怀光景兄弟多而出处参差者则分叙某名如何某名如何末云抱憾终天百身莫赎何敢忝颜人世惟念□穸未安 【 若大父大母在则添入代申奉养之意】 不得不苟延残喘 【 卒于任者添归榇一□自己在任添奔丧一层】 勉襄大事苦块昏迷语无伦次伏乞矜鉴拜名称棘人某姓名泣皿稽颡 
　　一讣状大柬用栗色纸哀启小柬用白纸夹入讣状内 【 哀启再用小封不用亦可】 又讣状抬头字样及同治光绪字样皆用朱书哀启系洁白纸张不用朱 
　　不孝○○等罪孹深重祸延 【 又一式祸字上有不自殒□四字】 
　　显考 
　　诘授光禄大夫 
　　体仁阁大学士 
　　赏戴双眼花翎 
　　赐紫禁城骑马某省总督厯任工部尚书署户部尚书同治某科会试正总裁原任某部侍郎某省 【 湖北江西字样】 巡抚某省布政使司布政使太常寺卿 
　　钦命稽察右翼□罗学某部郎中　京察一等提督某省学政道光某科某省正考官前翰林院编修某号府君恸于同治某年某岁某月日时寿终某省节署正寝目?巨生于嘉庆某年岁月日时享年几十有几岁不孝等亲视含殓遵 
　　制成服停柩在署择期扶柩回籍叨属 
　　□□□友□□□□谊谅蒙　　　　 【 年世等七字平制字作一排写】 
　　矜恤哀此讣 
　　闻　谨涓某日领帖 
　　孤子某姓名　　泣血稽颡 
　　齐期孙○○○○泣稽首 
　　期服兄○○○○○弟○○○○○收泪顷首 
　　期服侄○○○○○○○○收泪稽首 
　　功服侄孙○○○○收泪稽首 
　　护丧功服侄○○收泪代告 
　　右系终于任所之式官衔未全录护丧若系祖免侄则除去收泪二字巡抚亦称节署藩称藩署臬称某署道称守署府以下通称任所在子孙任仍指明某郡府署教授学署训导学署及某县署字样 【 若墓碑系对外人言称姓不称考姓】 
　　不孝○○等罪孽深重祸延 
　　显考 
　　诰授光禄大夫 
　　予告吏部尚书管理国子监事务厯任某部尚书都察院左都御史某科会试总裁 
　　南书房行走　国史馆正总裁前某部侍郎詹事府詹事右春坊庶子某科会试同考官某省学政道光某科进士 
　　殿试一甲第一名翰林院修撰某号府君恸于某年月日时终于在家正寝云云 
　　右告假告老终于 
　　不孝○○ 
　　显考 
　　诰授通奉大夫 
　　晋授资政大夫 
　　钦□太子少保衔 
　　子告内阁学士厯任都察院左副都御史光禄寺卿詹事府少詹事司经局洗马刑部主事秋审处行处前翰林院庶吉士某号府君云云 
　　右系始由翰木散馆改主事升官后告终养在籍之式倘有祖母在则孤子上添祖慈侍下哀启中亦须添叙此层 
　　不孝○○等罪孽深重祸延 
　　显考 
　　诰授通奉大夫 
　　晋授光禄大夫 
　　钦加头品顶戴兵部侍郎某省巡抚原任其省布政使司布政使某省按察使司按察使 
　　赏换花翎 
　　颁赐玉翎管扶拾二次霍隆武巴图鲁道光某科举人优贡生某号府君云云遵 
　　制成服停柩在堂择期安葬不敢劳 
　　○○○谊垂唁哀此讣 
　　闻 
　　右不开吊之式凡讣告远方亲友多用此格 
　　不孝某叔等罪孽深重祸延 
　　显妣 
　　覃恩敕封孺人 
　　晋封太宜人某太宜人恸于道光某年岁月日时寿终某郡训导学署内寝距生于乾隆某年岁月日时享年几十有几岁不孝承重孙某名在京供职刑部不孝某仲现任某县教谕不孝某季幕游某省 【 豫省皖省等字样】 俱未闻讣不及奔丧即日停柩在署遵 
　　制成服谨择某月某日领帖叨属 
　　○○○谊谅蒙 
　　矜恤哀此讣 
　　闻 
　　承重孙某姓名　　　泣血稽颡 
　　孤哀子某仲季　　　　　泣血稽颡 
　　齐期孙○○○○○○收泪稽首 
　　齐五月曾孙○○○收泪稽首 
　　齐三月元孙○○收泪稽首 
　　期服侄○○○○○○○收泪稽首 
　　功服侄孙○○○○○收泪稽首 
　　缌服侄曾孙○○○收泪稽首 
　　功服侄○○○○○○○收泪稽首 
　　护丧功服侄○○○○收泪代告 
　　右承重孙在京众子出名赴告之式承重孙名仍列于前又领帖日期载在文内另是一格 
　　不孝某孟等罪孽深重祸延 
　　显妣 
　　诰封一品太夫人某太夫人恸于同治某年岁月日时寿终内寝距生于嘉庆某年岁月日时享年几十有几不孝某仲亲视含殓遵 
　　制成服奄柩在堂不孝某孟在河南巡抚任内闻讣匍匐奔丧择期安葬凡叨 
　　○○○谊谅蒙矜恤哀此讣 
　　闻 
　　谨择于某月□□日领帖某日某时安葬于某县某山之阳奠仪概不敢领 
　　右奔丧后赴告治丧之式另注领帖及安葬日期暨辞奠仪另是一格 
　　不孝某名等罪孽深重祸延 
　　祖妣 
　　皇清诰封一品太夫人某太夫人恸于同治某年岁月日时寿终湖北汉阳府署内寝距生于乾隆某年岁月日时享年几十有几不孝　○迎养在任某名等均随侍奉亲视含殓遵 
　　制成服另期扶□回里安葬明在 
　　○○○谊哀此讣 
　　闻 
　　右寿终众子任所承重孙讣告之式 
　　不孝○○等罪孽深重祸延 
　　显妣 
　　皇清赐坊旌表节孝某太君云云 
　　右父故后母死之式若守节未请旌称例旌□孝亦可 
　　不孝○○等罪孽深重祸延 
　　家副慈某太君痛于道光某年岁月日时寿终于在家内室云云泪此讣 
　　某日成服 
　　闻　　　谨涓某日某时入殓 
　　某日治丧 
　　奉　　　　　　杖期嫡子某名功服嫡孙某名金收泪稽首 
　　嫡慈命称哀 
　　孤生哀子某姓名泣血稽叕?页齐期孙某某收泪稽首 
　　杖期众子某名功服众孙某名仝收泪稽首 
　　右嫡母在堂而生母死之式否则将奉嫡慈命一行除去所生子孙若有官职貤封如其所应称即尚未封亦称例封某人或称储封加于某太君之上所谓生哀子者妾之亲生子也齐期孙者妾所传之孙也嫡子嫡孙者正室之子二也众子众孙者别妾所生之子孙也○丧名列款一排下者以前后为序三行者以居中为主 
　　不孝某孟等罪孽深重祸延 
　　显考 
　　敕授文林郎 
　　晋授奉直大夫浙江某府某州知州原任某县知县某科充浙江乡试同考试官道光某科举人某号府君恸于同治某年岁月日时寿终某处州署云云不孝某仲亲视含殓不孝某孟于本月在家闻讣遵 
　　制成服俟扶榇回里择日治丧哀此讣 
　　闻 
　　右在家闻丧报讣之式若非现任则称公寓非做公则称旅邸 
　　不孝○○等罪孽深重祸延 
　　显考 
　　皇清儒学生员某号府君恸于云云不孝○○游学某处俟匍匐奔丧扶榇抵里择日治丧哀此讣 
　　闻 
　　孤前哀子某姓名泣血稽颡 
　　右子外出家中报讣而不治丧之式儒学生员或称庠生亦可若出仕则称现任某处某官或候补某省否则统称某处孤前哀子者継母之子为父报丧而母在堂之称也 
　　不孝○○等罪孽深重祸延 
　　显考 
　　皇清敕封某郎儒学廪生某号府君恸于同治某年岁月日时寿终不孝○○某处官署正寝云云兹不孝等扶柩旋里谨泪木月某日治丧哀此讣 
　　闻　　奉 
　　継慈命称哀　　　　　　　　孤哀子某姓名泣血稽颡 
　　右运柩回家报讣之式廪生若加贡则称廪贡不要儒学二字增贡附贡亦如之注奉継慈命称哀者系前母之子出名为父报丧而継母在堂之式亦有称継慈侍下孤哀子者则不要奉継慈命一行○若廪生死子孙无官职则援廪生可捐训导之例称为例授修职佐郎 
　　不孝○○等罪壁深重祸延 
　　祖考 
　　皇清例授修职佐郎岁贡生候选训导某号大人云云 
　　承重孙某姓名泣血稽颡 
　　【 有齐期孙者照加】 
　　右嫡孙父故后祖死报讣之式岁贡应选训导故上加阶下称候选也凡有官职而候选者俱照此式改用 
　　不孝○○等罪孽深重祸延 
　　祖妣 
　　【 若継母慈称継祖妣】 
　　皇清待赠某太君恸于云云 
　　齐衰期服孙○○　　收拔泪稽首 
　　承重孙某姓名　　　泣血稽颡 
　　齐衰五月曾孙○○收泪稽首 
　　右嫡孙为祖母报讣之式此系祖巳先死若祖在则稽承重杖期孙待赠者子孙眼前无官职仅有函生监生或并无附监未来之望称待若有廪生亦可照岁贡式以其可捐训导也○列名若无曾孙则分作两行先承重而后齐期 
　　叔期○○门祚衰薄殃及内室 
　　皇清敕封某人某太君不幸于道光某年岁月日时寿终某男某名官署内寝云云兹于本月某日在家闻讣谨择某日开吊泪此讣 
　　闻 
　　在制杖期生某姓名率哀子某某泣血稽颡 
　　右父母故后妻死报讣之式杖期上加在制二字者以身居父母之丧也否则除去死者若无子孙则姓名下写收泪稽首拜又父母在为不杖期 
　　祖免○○门祚衰薄殃及侧室某氏不幸于道光某年岁月日时以疾终于在家内室云云得年几十有几泪此讣 
　　闻 
　　□免生某姓名率生哀子某某泣血稽颡 
　　杖期嫡子某某收泪稽首 
　　右妾死报讣之式免音问祖免者无服之称若妾之子有官职则加封典或例封某人于某氏之上或称某氏改称某孺人亦可○按礼记檀弓免焉注云朋友之死于他邦而无主者亦为祖免 
　　齐期○○门祚衰薄殃及几男 
　　皇清太学生名某不幸于道光某年岁月日时以疾终于在家寝右云云承 
　　家严命泪此讣 
　　闻 
　　齐期某姓名率孤子某某泣血稽颡 
　　右父在而子死报讣之式故加承家严命四字否则除去太学生者监生之称若童生或称儒士若从九品称敕授登仕佐郎候选州尉 【 州尉者吏曰之称即从九品】 倘媳巳先死则将孤子换称孤哀子○无功名则将名某列几男之下不抬 
　　齐期○○门祚衰薄殃及长孙名某不幸云云泪此讣 
　　闻 
　　齐期某姓名率孤子某某泣血稽颡 
　　右嫡孙死无父而祖出名报讣之式若非嫡孙则称孙男将齐期改称功服 
　　齐期○○门祚衰薄殃及长媳 
　　皇清例赠孺人某氏不幸云云承 
　　家严命泪此讣 
　　闻 
　　齐期某姓名率期服夫某收泪稽首哀子某某泣血稽颡 
　　右父在而长媳死报讣之式否则将承家严命四字除去若非嫡长媳则称次媳三媳将齐期改称功服 
　　功服○○门祚衰薄殃及长孙媳某氏不幸云云谨择本月某日人殓某日成服泪此讣 
　　闻　　　　　　　　　　功服某姓名率期服去（余同上式） 
　　右因孙媳无翁而祖翁出名报讣之式若非嫡长孙媳则除去嫡长字样将功服改为缌服 
　　杖期○○等家门不幸祸延 
　　家副慈某太君恸于云云泪此讣 
　　闻 
　　承重孙○○　　　　　泣血稽颡 
　　杖期嫡子某姓名率齐期孙某某仝收泪稽首 
　　功服嫡孙○○　　　　　收泪稽首 
　　右庶母死因庶母有女无子或有子先亡而嫡子出名报讣之式或用承重孙出名亦可则宜查照嫡孙为祖母之式参酌用之 【 若祖在亦是杖期服】 承重孙者妾所传之长孙也为生母斩哀三年故长子亦宜承重余详生母死报讣中 
　　齐期○○家门不幸祸延 
　　家伯 
　　皇清敕封某郎某号大人恸于云云泪此计 
　　闻 
　　齐期侄某姓名拔泪稽首 
　　右伯叔诸母兄嫂死无子而弟姓出名之式伯曰家伯叔曰家叔兄曰家兄若其妻死则称家伯母叔婶兄嫂□孺人惟兄嫂死又宜改称功服余俱相同 
　　齐期○○门祚衰薄殃及舍弟字某不幸云云有功名则酌改（同上子在之式） 
　　齐期某姓名等收泪稽首拜 
　　右弟侄死无子而伯叔与兄出名报讣之式弟曰舍弟侄曰舍侄若其妻死则称舍弟妇某孺人舍侄妇某氏将齐期之称呼改为功服 
　　一行成服礼请礼宾与陪宾宜司书代订用红帖然时俗有用素纸由丧家行帖者又有开吊亦请礼宾者各附式以补览 
　　月之某某日恭迓 
　　文轩祇聆 
　　礼诲惟冀 
　　宠临为幸 
　　某宅司书某姓名拜订 
　　月之某某日恭请 
　　光陪 
　　某宅司书某姓名拜订 
　　右请礼宾陪宾之正式用红单写夹红全帖中外加封套标签写某老爷字样另加讣帖同送称月之某日不叙事者以讣状巳注明治丧也某宅者如张家治丧姓李人司书写张宅司着李某拜订 
　　某日为先严慈成服泪迎 
　　光降哀卢祇聆 
　　礼诲殁存均感 
　　称呼同讣状 
　　右丧家山名之式用栗色纸或白泾县纸书面写一素字先祖父母类推或抬高一字亦可妻曰亡室倘系运柩回家则加榇旋二字于成服之上奔丧到家成服者写某日为奔先严丧成服若奔母丧而父在堂则父出名换称为小儿某名奔亡室丧成服云云又父在而为儿媳成服者写某日承　家严命为亡男成服云云若母在换称家慈父母不在除去承命四字又旁亲成服写为先伯大抵长辈称先下辈称亡以此类推 
　　严慈亲弃养某日堂奠 
　　泣扳 
　　文旌指示 
　　礼仪伏冀 
　　光降殁存均感　　　　　　　称呼同讣状 
　　右开吊请礼宾之式亦系用素纸不外具讣状者 
　　一挽□祭帐对另人称诰封某官某号某亲夫人灵□不写姓自巳称呼姓名顿首拜挽对女人称诰封某人某姻母某老大君写姓而不要府字有应率子孙者如母党妻党子孙之妻党无论祭帐挽联均宜添入 
　　一亲朋吊奠用全白帖或栗色写奠目为奉申奠敬共礼物曰冥赀盈积　挽额成幅　挽联成对　挽帐成轴 【 或奠词成轴奠词者祭轴也】 鲜猪一口　封羊成控　牲盆五福　果盆十全　汉席成筵　鲁酒成坛　又一式曰冥赀四事　粗席成筵果盆几色　鲁酒盈樽　又折钱者白香仪成封　一奠仪成封或日奠分四星奠分者凑奠之分资也凡钱八十文为一星　又全行折钱至多者日□赙璲玉　代仪几縎　挽帐成轴　挽联成对 
　　丧家谢帖受礼者写蒙赐厚奠对灵泣领谢或写对灵泣领谢若折钱不受写告灵泣领联额香楮冥赀厚仪充帛谢须 
　　一将原封换一红签写充帛二字若奠仪外有所别样之仪则添写充胙字样所谓充者以此钱充帛昨作回敬之意也外再有退者加多珍完三字 
　　蒙 
　　赐厚奠对　灵泣领　　　　　对　灵泣领 
　　谢　　　　　　　　　　　谢 
　　对　灵泣领香□联额□□厚仪充帛□多珍完 
　　谢 
　　服制之设始于仪礼详于性理而定于律例有许多无明文可考事介疑似应行参酌注明之处惜幅短难于备载第就各服总图录于后以便查照可也 

　　○丧服总图 

　　[见图] 

　　○本宗九族五服正服之图 

　　[见图] 

　　○妻为夫族服图 

　　[见图] 

　　○三父八母服图 

　　[见图] 

　　○出嫁女为本宗亲属降服之图 

　　[见图] 

　　○为人后者为本生亲属降服之图 

　　[见图] 

　　○妾为家长族内服图 

　　[见图] 

　　○外亲服图 

　　[见图] 

　　宦乡要则卷五 

　　●宦乡要则卷六 

　　本族前后辈称呼 
　　曾祖母族称呼 
　　祖母族称呼 
　　母族称呼 
　　妻族称呼 
　　女婿姊妹姑表各亲称呼 
　　姻戚称呼 
　　师友称呼 
　　附载妇女行帖称呼 

　　○本族前后辈称呼 

　　一本族祖上称呼　父母称父母亲大人膝下巳故曰考妣自称几男对他人称自己父母曰家父家母巳故称先父先母称子曰小见行帖带名写率几子某名　父之父母生称祖父母大人尊前巳故曰祖考妣自称曰孙对人称自己祖父母　自家祖宗祖母称孙曰小孙　祖之父母生称曾祖父母巳故曰曾祖考妣自称曰曾孙　曾祖之父母生称高祖父母巳故曰高祖考妣自称曰元孙　高祖之父母称某世祖考妣自称曰来孙或称某世孙　又上一世自称曰晜孙　又上一世自称曰仍孙又上一世自称曰云孙　始祖称始祖考妣自称曰某世孙太始祖称太始祖考妣自称曰裔孙或称世孙称耳孙有数解不可遵 
　　父母称大人者称父始于霍去病传载跪其父曰不早自知大人遗体称母始于范滂传载别母云惟大人割不可忍之恩称家父始于陈思王称家祖始于潘尼又大人字样可以单称如远出寄禀归家函中可拾大人二字与称上司一体伯叔抬头宜抬写伯叔父大人师长抬头宜抬写夫子大人盖人人有宜有虚其实是大人者惟上司是国之大人父母是家之大人至伯叔师长是类及之其余寻常泛称不过尊重之意非实是大人亲友前辈实在尊称惟先生二字所谓先生长者之称也故先生不可乱称巳见卷三辨讹 【 世士更有日头称谓不可解者如称管柜为先生称和尚为老师称匠工为师父甚至城市申称雇工亦为师父此皆不通巳极书简断不可混杂】 
　　一本族男人称呼　对高伯叔祖称高伯叔祖大人尊前 【 以下同】 自称元侄孙回称贤元侄孙 【 以下同】 自称高伯叔祖　对曾伯叔祖自称曾侄孙或称又侄曾回称曾伯叔祖　对伯叔祖自称侄孙疏者或称又侄回称伯叔祖　对伯叔父自称曰侄回称曰伯叔　对兄弟自称曰兄弟回称同　对各房祖宗难排世次者自称愚世侄孙或称愚裔侄孙回用于孙代　对本族高辈难排世次者自称愚世侄孙回称愚族叔祖或称愚族未 【 谦也】 　对同姓祖宗自称宗愚世侄孙回用子孙代　对同姓高二辈者自称宗愚又侄回称宗愚伯叔祖与其祖序齿或称宗愚未亦可 
　　对同姓高一辈者自称宗愚侄回称宗愚伯叔 【 与其父序齿】 　对同姓平辈自称宗愚兄弟回称同　此外有同姓不宗者则彼此各称姓称呼与外姓无异 
　　一本族妇人称呼　对高伯叔祖母自称愚元侄孙某名 【 不写姓】 回称忝高伯叔祖母氏 【 亦不写父姓】 对曾伯叔祖母自称愚曾侄孙 【 或称愚又侄孙】 回称忝曾伯叔祖母氏　对伯叔祖母自称愚侄孙 【 或称愚又侄】 回称愚伯叔祖母氏　对伯叔母自称愚侄回称伯叔母某氏 【 要写父姓】 对兄嫂称尊嫂自称夫弟 【 若照叔嫂称叔则与对侄妇无别】 回称贤叔自称愚嫂某氏　对弟妇称贤弟妇自称夫兄回称尊伯自称愚弟妇某氏　对侄妇称贤侄妇自称愚伯叔父 【 与其翁序齿】 回称伯叔翁自称愚侄妇　对侄孙妇称贤侄孙妇自称愚伯叔祖 【 与其祖序齿】 回称伯叔祖翁自称愚侄孙妇 【 或称又侄妇】 对曾□孙妇称贤又侄孙妇曰称忝曾 【 伯且与其曾祖叔示翁序齿】 回称曾伯叔祖翁自称愚曾侄孙妇　对本族高辈难排世次者称族太伯叔祖母自称愚世侄孙 【 半以齿序】 回称贤世侄自称愚族伯叔祖母氏　对同姓高二辈者称宗伯叔祖母自称宗愚又侄回称贤宗又侄自称宗愚叔祖母某氏 【 此系宗谊亦要姓】 对同姓高一辈者称宗伯叔母自称宗愚侄回称贤宗侄自称宗某婶某氏 
　　对同姓平辈之妻称宗嫂贤弟妇自称夫宗弟兄回称宗伯叔自称愚宗嫂弟妇至于同姓不宗亦与异姓同称 

　　○曾祖母族称呼 

　　内分正亲杂亲及正亲妇女杂亲妇女四条以清□目祖母妻族女婿各类同 
　　一正亲称呼　对曾祖母之祖宗称外祖考妣目称愚外裔孙回用子孙代 【 祖母与母之祖宗俱同】 对曾祖母之父称外高祖太人自称愚外元孙 【 祖母之祖与母之曾祖俱同】 对曾祖母之胞兄弟称舅曾祖大人自称愚又甥孙　对曾祖母之胞侄弟表伯叔祖大人 【 与其祖序齿】 自称愚表侄孙或称愚表又侄 【 胞曾祖姑之子同此称】 对曾祖母之胞侄孙称表伯叔大人自称愚表侄 【 胞曾祖姑之孙同】 对曾祖母之胞侄曾孙称 【 表兄贤表弟】 自称愚表兄弟 【 胞曾祖姑之曾孙同】 
　　一杂亲称呼　对曾祖母同胞姊姝之夫称曾祖姨丈大人或称姨祖太翁自称愚姨又侄孙　对曾祖母同胞兄弟之婿称表祖姑夫大人自称愚表　侄孙 【 胞曾祖母之婿同】 对曾祖母同胞姊妹之子称姨表□叔祖大人自称愚姨表又侄 【 与其祖序齿】 对曾祖母同胞姊妹之孙与祖母同胞姊妹之子同称 【 其曾孙即与其孙同】 
　　一正亲妇女称呼　对曾祖母之母称外高祖母自称愚外元孙 【 祖母之祖母与母之曾祖母俱同】 　对曾祖母同胞兄弟之妻称舅曾祖母自称愚又甥孙　对曾祖母之胞侄妇称表伯叔祖母自称愚表侄孙 【 或称愚表又侄】 　对曾祖母之胞侄孙妇称表伯叔母自称愚表侄　对曾祖母之胞曾侄孙妇通称表嫂或序齿亦可自称表侍生或称夫表兄弟亦可 
　　一杂亲妇女称呼　对曾祖母之胞姊妹称姨祖太母自称愚姨又侄孙　对曾祖母之胞侄女称表祖姑自称愚表又侄　对曾祖母之胞侄孙女与祖母之胞侄女同称 【 其胞□侄孙女即与其胞侄孙女同】 　对曾祖母同胞姊妹之媳称姨表祖婶自称姨表又侄　对曾祖母同胞姊妹之孙媳与祖母同胞姊妹之媳同称 【 其曾孙媳即与其孙媳同】 　对曾祖母同胞姊妹之女称姨表祖姑自称愚姨表又侄　对曾祖母同胞姊妹之孙女与祖母同胞姊妹之女同称 【 其曾孙女即与其孙女同】 
　　右曾祖母族杂亲仅存其要者或附见祖母族内倘另有新亲此族可以不序 

　　○祖母族称呼 

　　一正亲称呼　祖母之祖宗与曾祖母之祖宗同　祖母之祖与曾祖母之父同　对祖母之父称外曾祖大人自称愚外曾孙 【 母之祖同】 对祖母之胞伯叔称外曾伯叔祖大人 【 与其外曾祖序齿】 自称愚外又侄孙 【 母服内之伯叔祖同】 对祖母之胞兄弟称舅祖大人自称愚外侄孙或称愚甥孙　对祖母之胞侄称表伯叔大人自称愚表侄　对祖母之胞侄孙彼此序齿称表兄弟对祖母之胞侄曾孙称贤表侄自称愚表伯叔 
　　一正亲妇女称呼　祖母之祖母与曾祖母之母同　对祖母之母称外曾祖母自称愚外曾孙 【 母之祖母同】 对祖母之胞伯叔母称外曾伯叔祖母自称愚外又侄孙 【 母服内之伯叔祖母同】 对祖母同胞兄弟之妻称舅祖母自称愚外侄孙或称愚甥孙　对祖母之胞侄妇称表伯叔母自称愚表侄　对祖母之胞侄孙妇称表嫂自称表侍生或序齿称夫表兄弟亦可　对祖母之胞曾侄孙妇称贤表侄妇自称愚表伯叔 【 与其翁序齿】 
　　一杂亲称呼　对祖母同胞兄弟之壻称表姑夫大人自称愚表内侄 【 胞祖姑母之壻同】 对祖母同胞兄弟之孙壻称表姻兄自称表姻弟　对祖母同胞姊妹之夫称祖姨丈大人自称愚姨侄孙　对祖母同胞姊妹之子称姨表伯叔大人自称愚姨表侄 【 曾祖母同胞姊妹之孙同】 对祖母同胞姊妹之孙彼此序齿称姨表兄弟 【 曾祖母同胞姊妹之曾孙同】 对祖母同胞姊妹之壻称姨表姑夫自称愚姨表姻侄 
　　一杂亲妇女称呼　对祖母之胞侄女称表姑母自称愚表侄【 曾祖母之胞侄□女同】 对祖母之胞侄孙女称表姊贤表姊自称愚表兄弟 【 此是表姊妹可以兄弟相呼不必称侍生】 曾祖母之胞曾侄孙女同　对祖母同胞姊妹称祖姨母自称愚姨侄孙　对祖母同胞姊妹之媳称姨□伯□母自称愚姨表侄 【 曾祖母同胞姊妹之孙媳同】 对　母同胞姊妹之女称姨表姑自称愚姨表侄 【 曾祖母同胞姊妹之孙女同】 对祖母同胞姊妹之孙媳称姨表嫂自称姨表侍生或称夫姨表弟 【 曾祖母同胞姊妹之曾孙媳同】 对祖母同胞姊妹之孙女称姨表姊贤姨表妹自称愚姨表兄弟 【 此亦可以兄弟相呼】 曾祖母同胞姊妹之曾孙女同 
　　右祖母之族所有正亲杂亲概定之同胞者以其杀于母妻之族也倘同胞之外或另有交情则行帖亦宜序亲会祖母族亦然前祖母継祖母养祖母慈祖母嫡祖母生祖母之外氏皆同此式 

　　○母族称呼 

　　一正亲称呼　母之祖宗与曾祖母之祖宗同　母之曾祖与曾祖母之父同　母之祖与祖母之父同　母服内之伯叔祖与祖母之胞伯叔同　对母之父称外祖大人自称愚外孙　对母服内之伯叔称外伯叔祖大人 【 与其外孙序歯】 自称愚外侄孙　对母服内之兄弟称舅父大人自称愚外侄或称愚□　对母服内之侄彼此序歯称表兄弟　对母服内之侄孙称贤表侄 【 与其父序歯】 自称愚表伯叔　对母服内之曾侄孙称贤表又侄自称愚表伯叔祖 【 与其祖序歯】 
　　一杂亲称呼　对母之外祖称姻外曾祖大人自称愚姻外曾孙　对母之亲母舅称姻舅□大人自称愚姻甥孙　对母服内之姑夫称外祖姑夫大人自称愚姻内侄孙　对母服内之姊妹夫称姨丈大人自称愚姨侄　对母服内侄女之夫称表姊妹夫自称愚表内弟兄或通称表姻弟 【 胞姑母之壻胞祖姑母之孙婿俱司】 对母服内侄孙女之夫称贤表侄壻自称愚姻表伯叔 【 与其岳序歯】 对外祖之连襟母之姨丈也称姻祖姨丈大人自称愚姻姨侄孙　对母服内姊妹之子彼此序歯称姨表兄弟　对母胞姊妹之孙称贤姨表侄自称愚姨表伯叔其曾孙称贤姨表又侄　对母胞姊妹之壻称姨表姊妹夫自称姨表眷弟兄或通称姨表姻兄自称姨表姻弟　对母之亲表兄弟称表舅自称愚表姻　对母之亲表侄称姻表兄弟自称愚姻表弟兄 
　　正亲妇女称呼　母之曾祖母与曾祖母之母同　母之祖母与祖母之母同　母服内之伯叔祖母与祖母之胞伯叔母同　对母之母称外祖母自称愚外孙　对母之庶母称外庶祖母自称愚嫡外孙或通称愚外孙亦可　对母服内之伯叔母称外伯叔祖母 【 与外祁序齿】 自称愚外侄孙　对母服内兄弟之妻□舅母自称愚外侄或称愚甥　对母服内之侄妇称□嫂贤表弟妇或通□表嫂自称表侍生或称夫表兄弟以通称表嫂自称□侍生为□雅不比表兄弟之须序齿也　对母服内之侄孙妇□贤表侄妇自称愚表伯叔　对母服内之曾侄孙妇称贤表又侄妇 【 浑称贤表侄妇更好】 自称愚表伯叔祖 
　　一杂亲妇女称呼　对母之外祖母称姻外曾祖母自称愚姻外曾孙　对母之亲舅母称姻舅祖母自称愚姻甥孙　对母服内之姑称外祖姑自称愚外侄孙　对母服内之姊妹称姨母自称愚姨侄　对母服内之侄女称表姊　贤表姊自称愚表兄弟 【 此可以兄弟相呼不必称侍生】 　对母服内之侄孙女称贤表侄女自称愚表伯叔　对外祖母之胞姊妹称姻祖姨母自称姻愚姨侄孙　对母胞姊妹之女称姨表姊　贤姨表妹自称愚姨表弟兄对母胞姊妹之媳称姨表嫂自称姨表侍生或与其夫序齿称夫姨表兄弟亦可　对母胞姊妹之孙女称贤姨表侄女自称愚姨表伯叔　对母胞姊妹之孙媳称贤姨表侄妇自称愚姨表伯叔　对母亲表兄弟之妻称表舅母目称愚表甥　对母之亲表侄妇称姻表嫂自称姻表侍生　对母之亲表姊妹称表姨母自称愚表姨侄 
　　右母族正亲定之服内者以服外亲属既竭可以不序倘疏族人等有交情亦照此行帖至于杂亲或定以同胞或定以服内所载颇详若不在此内则统以姻家概之可也前母继母慈母养母嫡母生母以及本生母之外氏皆同此式 

　　○妻族称呼 

　　一正亲称呼　对妻之祖宗称岳先祖大人自称愚世孙壻或称愚裔孙壻回用子孙代　对妻之曾祖称岳曾祖大人自称愚曾孙壻　对妻之祖称岳祖大人自称愚孙壻　对妻之父称岳丈大人 【 或称岳父】 自称愚壻 【 或称愚子壻子之壻也女亦称子】 对妻服内之伯叔曾祖称岳会伯叔祖大人自称愚又侄孙壻　对妻服内之伯叔祖称岳伯叔祖大人自称愚侄孙壻　对妻服内之伯叔称岳伯叔大人自称愚侄壻　对妻服内之兄弟称内兄贤内弟自称愚妹夫姊夫　对妻服内之侄称贤内侄自称愚胞夫　对妻服内之侄孙称贤内侄孙自称愚祖姑夫　对妻服内之曾侄孙称贤内又侄孙自称愚曾祖姑夫 
　　一杂亲称呼　对妻之外祖称姻外祖大人或称岳外祖自称愚外孙壻　对妻之亲母舅称内舅大人自称愚甥壻　对妻之亲表兄弟照妻序齿称内表兄弟自称愚表妹姊夫其疏表兄弟则通称表姻兄自称表姻弟　对妻之亲表侄称贤表内侄自称愚表姑夫　对妻之母党亲表伯叔称内表伯叔大人 【 与□□序齿】 自称表侄壻　对妻服内之祖姑夫称内祖姑夫大人自称愚内侄孙壻　对妻服内之姑夫称内姑夫大人自称愚内侄壻　对妻胞姊之夫称襟兄妹夫称襟弟自称襟弟襟兄妻服内之姊妹夫通称襟兄自称愚襟弟　对妻祖姑母之子亦称内表伯叔自称愚表侄壻或浑称表姻伯自称表姻侄亦可以其不比妻之母党也伹妻亦宜自称表侄女　对妻祖姑母之孙称表姻兄自称愚表姻弟妻称表兄贤表弟自愚表姊妹可以兄弟称以其为表姊妹也　对妻姑母之子称内表兄弟自称表妹□夫　对妻姑母之孙称贤表内侄自称愚表姑夫妻称贤表侄自称愚表姑　对妻姑母之曾孙称贤表内侄孙自称愚表祖姑夫　对妻服内兄弟之婿称贤内侄婿自称愚内姑夫　对妻兄弟之孙婿称贤内侄孙婿自称愚内祖姑夫　对妻服内姊妹之子称贤姨侄自称参姨丈妻自称愚姨母　对妻服内姊妹之孙称贤姨侄孙自称愚祖姨丈妻自称愚祖姨母　对妻服内姊妹之曾孙称贤姨又侄孙自称忝又祖姨丈 【 或通称祖姨丈】 妻仍称愚祖姨　对妻胞姊妹之婿称贤姨侄婿自称忝姻姨丈　对妻兄弟之外孙称贤姻内侄孙自称忝外祖姑夫妻称贤外侄孙自称愚外祖姑　对连襟之父称姻太翁先生自称姻家晚生　对岳丈之外祖称岳外曾祖大人自称愚外曾孙婿　对岳丈之亲舅称内舅祖大人自称愚甥孙婿　对岳母亲姊妹之夫 【 即岳父之连襟】 称内姨丈大人自称姨侄婿　对岳母亲姊妹之子称内姨表兄弟自称愚姨表妹姊夫或通称姨表姻兄自称愚姨表姻弟 【 雨称半以交情论】 对岳母亲姊妹之孙称贤内姨表侄自称愚姨表姑夫　对妻表姊妹之子 【 妻母舅之外孙与妻姑母之外孙同】 称贤表姨侄自称愚表姨丈妻自称愚表姨母、对连襟之外孙妻姊妹之外孙也称贤姻姨侄孙自称忝姻祖姨丈妻称姻祖姨母 
　　正□妇女称呼　对妻之曾祖母称岳曾祖母自称愚曾孙壻　对妻之祖母称岳祖母自称愚孙壻　对妻之母称岳母自称愚子壻或称愚壻　对妻之庶母称岳庶母自称愚嫡壻 【 或不要嫡字亦可】 　对妻服内之曾伯叔祖母称岳曾伯叔祖母自称愚又侄孙壻　对妻之伯叔祖母称岳伯叔祖母自称愚侄孙壻　对妻服内之伯叔母称岳伯叔母自称愚侄壻　对妻服内兄弟之妻称姻眷嫂自称姻侍生或称□姊妹丈 【 此是俗称】 　对妻服内之侄妇称贤内侄嫂自称愚姑夫　对妻服内之侄孙妇称贤内侄孙嫂自称愚祖姑夫　对妻服内之曾侄孙妇称贤内又侄孙嫂自称忝曾祖姑夫 
　　一杂亲妇女称呼　对妻之外祖母称姻外祖母或称岳外祖母自称愚外孙壻　对妻之亲舅母称内舅母自称愚甥壻　对妻之亲表兄弟妇不论亲疏通称内表嫂自称姻表侍生　对妻之亲表侄妇称贤表内侄嫂自称愚表姑夫　对妻之亲表伯叔母称内表伯叔母自称愚表侄壻　对妻服内之祖姑母称内祖姑母自称姻愚侄孙壻　对妻服内之姑母称内姑母自称姻愚侄壻 【 用姻字以别正亲】 　对妻服内之姊妹称姨姊贤姨妹自称愚姨夫　对妻服内之侄女称贤内侄女自称愚姑夫　对妻服内之侄孙女称贤内侄孙女自称愚祖姑夫　对妻服内姊妹之媳称贤姨侄妇自称忝姨丈　对妻胞姊妹之孙媳称贤姨又侄妇自称愚祖姨丈　对妻胞姊妹之女称贤姨侄女自称忝姨丈　对妻服内侄女之女媳称姻内侄孙女妇自称忝外祖姑夫　对连襟之母称姻太母自称姻愚侄或称姻家晚生　对岳丈之外祖母称岳外曾祖母自称愚外曾孙婿　对岳丈之亲舅□称内舅祖妊自称愚甥孙婿　对岳母之亲姊妹称内姨母自称愚姨侄婿　对岳母亲姊妹之媳称内姨表嫂自称姻嫂表侍生 
　　右妻族之亲所载颇详聘妻前妻継妻俱同此式至妻之母虽有生嫡慈养前継以及被出再嫁之分而其为岳母则一俱宜自称为婿外孙之于外祖母亦然 

　　○女婿姊妹姑表各亲称呼 

　　一正亲称呼　对女之夫称贤婿自称忝岳丈或称愚岳氏　对孙女之夫称贤孙婿自称忝岳祖　对曾孙女之夫称贤曾孙婿自称忝岳曾祖　对侄女之夫称贤侄婿自称愚岳伯叔　对侄孙女之夫称贤侄孙婿自称愚岳伯叔祖 【 与其岳祖序齿】 对曾侄孙女之夫称贤又侄孙媳自称忝岳曾伯叔祖　对女之子□□外孙自称忝外祖妻称忝外祖母妾称忝外庶祖母　对侄女之子称贤外侄孙自称愚外伯叔祖　对女之孙称贤外曾孙自称忝外曾祖　对侄女之孙称贤外又侄孙自称忝外曾伯叔祖　对女之曾孙称贤外元孙自称忝外高祖　对姊夫直称姊夫自称愚内弟对妹夫称贤妹夫或称贤妹倩自称愚内兄　对姊妹之子称贤外侄或称贤外甥自称愚舅氏妻称愚舅母或称愚妗　对胞姊妹之孙称贤外侄孙或称贤甥孙自称愚舅祖妻称忝舅祖母或称愚祖妗　对胞姊妹之曾孙称贤又甥孙自称忝舅曾祖或称忝舅祖未妻称忝舅曾祖母或称忝曾祖妗　对姑夫直称姑夫或称姑丈自称愚内侄　对祖姑夫直称祖姑夫或称祖姑丈自称愚内侄孙　对曾祖姑夫加一曾字自称愚内又侄孙　对胞姑母之子彼此序齿称表兄弟妻口称表伯叔自称愚表室　对祖姑母之子称表伯叔自称愚表侄妻称表伯叔翁自称愚表侄妇　对曾祖姑母之子称表伯叔祖 【 与其祖序齿】 自称愚表又侄　对姑母之孙称贤表侄自称愚表伯叔妻自称愚表伯叔母或通称愚表婶　对胞姑母之曾孙称贤表又侄自称愚表伯叔祖 【 与其祖序齿】 妻自称愚表祖婶　对胞祖姑母之孙彼此序齿各称表兄弟妻称表伯叔自称愚表室　对胞祖姑母之曾孙称贤表侄自称愚表伯叔妻称愚表婶　对胞曾祖姑母之孙称表伯叔自称愚表侄妻自称愚表侄妇　对胞曾祖姑母之曾孙序齿称表兄表弟○东齐之间壻谓之倩 
　　一杂亲称呼　对女之壻称贤外孙壻曰称忝姻外祖妻称忝姻外祖母　对女之孙壻称贤外曾孙壻自称忝姻外曾祖妻称忝姻外曾祖母　对外孙女之子称贤姻外曾孙自称忝姻外曾祖　对姊妹之女壻称贤甥壻自称愚内舅妻称□内舅母或称愚内妗　对姊妹之孙壻称贤甥孙壻自称愚内舅祖　对外甥女之子称贤姻甥孙自称愚姻舅祖妻称忝姻舅祖母或称忝姻祖妗　对姑母之女壻称表姊妹夫自称愚内表弟兄　对姑母之孙壻称贤表侄壻自称内表伯叔 【 与其岳序齿】 　对祖姑母之壻与祖母同胞兄弟之壻同称对祖姑母之孙壻与母侄女之夫同称　对曾祖姑母之壻与曾祖母同胞兄弟之壻同称　对表姊妹之子称贤表甥自称愚表舅妻称愚表舅母或称愚表妗　对表姑母之子称姻表兄自称姻表弟或序齿亦可□□□□表室 
　　正亲妇女称呼　对侄女称适某□贤□友家某人自称□伯叔某姓名 【 有巳要写姓】 对侄孙女类推　对曾侄孙女称贤又侄孙女　对姊妹称适某府阿姊贤妹自称愚弟兄　对胞姑母称适某府姑母自称胞侄同堂称堂侄　对祖姑母类推　对曾祖姑母自称愚又侄孙　对女之女媳称贤外孙女媳自称忝外祖　对女之孙女□称贤外曾孙女媳自称忝外曾祖　对服内侄女之女媳称贤外侄孙女媳自称愚外伯叔祖　对胞侄孙女之女媳以□侄女之孙女孙媳称贤外又侄孙女媳自称愚外曾伯叔祖 【 与其外曾祖序齿】 对服内姊妹之女媳称贤甥女媳自称愚舅　对服内姊妹之孙女媳称贤甥孙女媳自称愚舅祖　对姑母之女称表姊贤表妹自称愚表弟兄不必浑称侍生以其为表姊妹也 【 对服内祖姑母之孙女同称】 对姑母之媳通称表嫂或与其夫序歯称亦可自称表侍生 【 对服内祖姑母之孙媳同称】 对服内姑母之孙女媳称贤表侄女媳自称愚表伯叔 【 与其歯】 对服内祖姑母之女称表姑其媳称表伯叔母或通称表婶 【 对祖姑母之孙女媳同称】 对胞曾祖姑母之女称表祖姑其媳称表伯叔祖母自称愚表又侄 
　　一杂亲妇女称呼　对女之外孙女媳称贤姻外曾孙女媳自称忝姻外曾祖　对同胞姊妹之外孙女媳称贤姻甥孙女媳自称愚姻舅祖 

　　○姻戚称呼 

　　一正亲称呼　对曾祖之亲家称太太姻翁先生自称姻再晚学生　对祖亲家之父与父亲家之祖巳亲家之曾祖俱称姻祖太太翁先生自称同上　对祖亲家称姻老太翁先生自称姻再侄或称姻晚学生妻称姻再晚室　对亲家之祖与予亲家之曾祖称姻祖太亲自称同上　对父之亲家称姻太翁先生或称太亲家大人自称姻愚侄 【 不要愚字亦可】 或称姻晚生妻称忝姻晚室　对亲家之父口称侍翁行帖称姻太翁先生自称同上对子亲家之祖与孙亲家之曾祖同此称　对亲家直称亲家大人 【 □不称先生】 或称姻仁兄自称姻愚弟 【 不要愚字亦可】 妻称忝姻室　对子亲家之父口称侍翁行帖称姻太翁大人自称姻愚弟　对孙亲家之祖口称老侍翁行帖系平辈只称姻太翁自称姻愚弟　对孙亲家之父 【 虽是后辈系子女之祖】 称姻翁大人自称姻愚弟　对胞兄弟之岳祖胞兄弟亲家之祖 【 俱与自巳之祖敌体】 称姻祖太翁先生自称姻再侄　对嫡堂兄弟之岳祖及其亲家之祖 【 亦与祖敌体】 同上称　对胞兄弟亲家之父 【 与父敌体】 称姻太翁自称姻愚侄 【 不要愚字亦可】 对胞侄之岳曾祖与嫡堂致之岳曾祖 【 皆与祖敌体】 称姻祖太翁自称姻再侄　对胞侄与嫡堂侄亲家之曾祖 【 亦与祖敌□】 同上称　对胞侄之岳祖与胞侄亲家之祖又胞侄孙之岳曾祖 【 皆与父敌体】 称姻太翁自称姻愚侄　对子之亲家称姻台自称姻愚弟对孙之亲家同上 【 系亲家是巳冠人】 对女婿之兄弟口称亲家伯叔行帖称姻兄台或通称姻世讲自称姻愚弟　对媳之兄弟称姻舅台自称姻愚弟　对亲家之孙□婿之侄媳之侄巳冠通称姻兄台或称姻几兄自称姻愚弟对未冠□子自称忝姻未　又亲家后辈或不谕何亲通称姻世讲亦觉大雅 
　　旁亲称呼　对曾伯叔祖与伯叔祖之亲家通称姻太太翁先生自称姻家再侄　对祖亲家之胞伯叔父亲家之胞伯叔祖又父亲家之胞伯叔通称姻太太伯叔翁自称姻家再侄　对胞伯叔之亲家称姻太翁自称姻家愚侄或称姻家晚生　对父亲家之兄弟巳亲家之胞伯叔又胞兄弟亲家之胞伯叔俱称姻太伯叔翁自称同上　对伯叔之内侄称姻表兄自称姻家愚弟　对兄弟之亲家称亲家 【 或称姻仁兄】 自称姻家弟 【 或称姻愚弟】 　对兄弟之内兄弟称姻舅台自称同上　对兄弟之内侄称姻世兄自称姻愚弟　对兄弟之内侄孙称姻世台对亲家之见弟□姻伯叔翁或通称姻仁兄□□姻家弟或通称姻愚弟　对　夫之兄弟胞兄弟亲家之兄弟又子亲家之胞伯叔俱同上称　对姑夫之侄称姻兄台　对子亲家之胞兄弟女壻之堂兄弟通称姻兄台自称姻愚弟　对孙亲家之胞兄弟同上称若系未冠童子自称和姻末　对孙亲家之胞伯叔通称姻伯叔翁　对媳之堂兄弟通称姻舅台自称姻愚弟　对疏亲前辈有名望者通称姻前丈大人自称姻愚晚　对疏亲前辈泛称戚翁自称戚晚　对疏亲平辈通称戚台自称戚弟有交情仍称姻仁兄自称姻愚弟　对疏亲后辈通称戚台自称戚弟与其父有交情仍称姻世讲 
　　正亲妇女称呼　对曾祖之亲家母称太太姻母某太某人 【 上某宇木姓下某字封号】 或通称某老太君自称姻再晚生　对祖亲家之母与父亲家之祖母巳亲家之曾祖母俱称姻祖太太母自称同上　对祖之亲家母称姻祖太母自称姻再侄对巳亲家之祖母与子亲家之曾祖母同称　对父之亲家母称姻太母或称太亲母自称姻愚侄 【 不要愚字起□】 对亲家之母称姻太母对子亲家之祖母孙亲家之曾祖母同称　对亲家之妻称姻母某老某人 【 平辈不□太字】 自称姻侍生　对子亲家之母称姻太母自称姻侍生　对孙亲家之祖母同上称　对称兄弟之岳祖母胞兄弟亲　之祖母称姻祖太母某太某人自称姻再侄　对嫡堂兄弟之岳祖母及其亲家之祖母同上称　对　兄弟亲家之母称姻太母自称姻愚侄 【 不要愚字亦可】 对胞侄之岳曾祖母与嫡堂侄之岳曾祖母称祖太母自称姻再侄　对胞侄亲家与嫡堂侄亲家之曾祖母同上称　对胞侄之岳祖母胞侄亲家之祖母又胞侄孙之岳会祖母俱称姻太母自称姻愚侄　对子之亲家母称姻母自称姻侍生对孙之亲家母同　对女壻之兄嫂弟妇称姻伯叔嫂自称姻侍生　对媳之兄弟妻称姻舅姆自称姻侍生　对亲家之孙媳 【 如壻之侄妇媳之胞侄妇】 称姻兄嫂自称姻侍生若对未冠称忝姻未 
　　一旁亲妇女称呼　对曾伯叔祖与伯叔祖之亲家母通称姻太太母某太某人或某老太君 【 以下同】 自称姻家再侄　对祖亲家之胞伯叔母父亲家之胞伯叔祖母通称姻太太伯叔母自称姻家再侄　对胞伯叔之亲家母称姻太母自称姻家愚侄此对父亲家之兄弟妻称姻太伯叔母自称姻家愚侄对胞兄弟亲家之胞伯叔母同　对伯叔父之内侄妇称姻表嫂自称姻侍生　对兄弟亲家之妻称嫡母自称姻侍生　对兄弟之内侄妇称姻兄嫂自称姻侍生对其媳称姻世嫂　对亲家之兄弟妻称姻作叔母自称姻侍生　对姊妹夫之兄弟妻月?色兄弟亲家之兄弟妻子亲家之胞伯叔母俱同上称　对姑夫之侄妇称姻兄嫂自称姻侍生　对姊妹夫之妾称贤妹行自称愚兄若对其嫡妻称尊姊行自称如弟对其継娶亦称尊姊行贤妹行自称如兄弟　对子亲家之月?色兄弟妻女婿之堂兄弟妻通称姻兄嫂自称姻侍生　对孙亲家之胞兄弟妻同上称若未冠则自称忝姻未　对孙亲家之胞伯叔母通称姻伯叔母白称姻侍生　对媳之堂兄弟妻称姻舅姆自称姻侍生　对疏亲前辈之妻通称戚太母自称戚晚　对疏亲平辈之妻称戚母自称戚侍生　对疏亲后辈之妻称戚嫂自称戚侍生 

　　○师友称呼 

　　一对业师称老夫子大人自称受业或称门生对业师之妻称师母某太某人或某老太太自称门下生　对业师兼前辈亲称某亲老夫子自称门姻晚生或称受业姻晚生若内表侄称受业内表侄 【 若旁亲则不序】 对业师兼平辈亲称受业姻弟 【 非子文亲不序】 对业师兼本族如从弟侄辈游不□从兄辈游称爱业弟 【 远□亦不序】 若从至亲兄与伯叔及伯叔祖则不序师生谊　对业师之父称太老夫子大人自称门晚学生或称小门生对业师之母称师太母自称门下晚生　对父之业师与业师之师同上　对业师之胞伯叔称木老伯叔夫子自称世再侄或称门再侄其妻称太老伯叔母自称世再侄　对业师之胞兄弟称老伯叔夫子其妻称师伯叔母自称门愚侄　对业师之子媳称世兄世兄媳自称世愚弟侍生　对业师之孙同上称 【 不自抗也】 对业师之女称世姊妹自称世侍生　对座主房师及小试受知师与业师同称　对座主之父师与业师之父师同称　对座主之子自称世愚弟或称世教弟或称世晚生　对座主之胞侄同上　对座主之孙称世愚弟或称世教弟　对祖父之□壬称太老夫子自称小门生　对子之业师 【 半序齿】 长辈称老夫子自称教侄其妻称师母自称世愚侄平辈称仁兄老夫子自称教弟对其妻自称世侍生 
　　师对门生称贤友或称贤契贤生或谦称贤弟或通称贤世讲 【 是不以师自居也】 自称友生或谦称愚兄　对门生之妻称贤世□自称世侍生　对门生之父称仁兄自称世愚弟或称通家弟　对门生之母称尊兄嫂自称世侍生　对门生之父兼前辈亲者以亲为主加一世字如称姻世愚侄之类　对门生之祖父序齿称呼长辈称仁丈自称世愚侄平辈称仁兄自称世愚弟 【 与亲不同不得照派】 对明生之兄弟称几兄世讲自称世愚弟　对子之门生称贤友或通称世讲 【 只以后一辈相视】 自称世侍生 【 不可称弟故通称侍生】 或称通家生对其妻称世嫂自亦称世特生　对孙之门生同侍上对门人 【 欧阳子云门生之门生谓之门人】 亦通称贤友与上同　座主对门生称贤友若门生年长称年兄 【 不以师自居也但不要大人字样】 自称友生或谦称愚弟各受知师畧同　座主对门生之父称仁兄自称通家弟对其妻称兄嫂自称通家侍生　座主父对子之门生称贤友目称通家生对其妻称世嫂自称通家侍生 
　　一对乡会试同年及拔贡前后三禾?丩和同年称某某 【 别号】 仁兄同年大人或称年兄自称年愚弟对其妻称年嫂自称年侍生　对同年之父母称年伯伯母大人自称年愚侄　对同年之祖父母称年大老伯先生伯母大人自称年再侄　对同年之胞伯叔称老伯叔自称愚侄或称年愚侄　对同年之胞兄弟称某某仁兄年人人自称愚弟或称年愚弟　对同年之子称世兄自称愚弟　对祖同年之子称世伯自称世愚侄　对父同年之子称世兄自称世愚弟其妻称世嫂自称世侍生　对祖同年之孙父同年之孙俱同士　对子之同年照朋友自称愚弟 
　　朋友称仁兄自称愚弟谦称教弟对其妻称尊嫂自称侍生　对窗友称同砚弟或称同礼弟对其妻称世嫂自称世侍生　对同乡称仁兄自称乡愚弟　对同庚称庚兄或称仁兄同庚大人自称庚愚弟其妻称庚嫂自称庚侍生　对换帖兄弟以齿序称如兄弟自称同对其妻称尊兄嫂贤弟妇自称世侍生　对换帖之祖称太老伯其妻称太伯母自称世再侄对同庚之祖称庚太老伯自称庚再侄　对换帖之父母称老伯父伯母自称世愚侄　同庚之父母称□伯伯母自称庚愚侄　对子之换帖同庚称贤侄自称愚叔其妻称贤侄妇自称侍生　对同庚之子媳同上称　对换帖之子与其父序齿自称愚伯叔余同上　对父换帖之子女亦以齿序为兄弟姊妹之称　对朋友之祖有名望者称老前辈先生自称晚学生或称愚再侄　对朋友之父称仁丈大人自称愚侄泛称前丈自称愚晚　对平辈泛称友台或兄台自称愚弟　对朋友中后辈通称世讲或称几兄世讲□称友台 

　　○附载妇女行帖称呼 

　　妇女之称有与男人同者于父母翁姑前称膝下各尊辈称尊前是也若男人称阁下足下而妇女则称妆次男人称顿首拜而妇女则称端肃拜或称正容拜男人单帖写拜字而妇人单帖则写敛□拜 【 端字敛字正字略大肃字□字容字略小】 男人先称亲后连称姓名而妇女对父家尊辈 【 如伯叔母】 自称归某侄女氏 【 某□夫□】 对父家姻亲 【 如舅母】 自称归某甥女某氏 【 上某字夫姓下某字父姓】 又一式甥女归某室某氏 【 写在亲于多一室字】 对夫家尊辈 【 如夫之伯母】 自称侄妇某氏对夫家姻亲 【 如夫之舅母】 自称甥媳某本某 【 上某字夫姓于某字父姓】 以夫姓列前者从夫之义也于父家写归某取自父于归原有从父之义按三从则夫死从子故行帖祇与妇人然偶有称呼之时照夫类推其中有不可推者问列以备览其前名条巳有随夫兼载者不赘录 
　　父族称呼　对父母称父母亲大人膝下自称归某几女儿对祖父母称祖父母大人尊前自称归某孙女氏　对伯叔祖母称伯叔祖母自称归某侄孙女氏　对叔伯母称几伯叔母自称归某侄女氏　对祖之姊妹称适某府尊祖姑自称归某侄孙女氏　对父之姊妹称适某府尊姑母自称归某侄女氏　对兄弟称尊兄贤弟自称女弟女兄　对兄弟妻称尊兄嫂贤弟妇自称归某女弟兄或称小姑　对姊妹称尊姊贤妹自称归某同怀妹氏姊氏　对同母异父姊妹称尊姊贤妹自称归某小妹愚姊某氏 【 下某字父姓】 　对侄与侄女称贤侄侄女自称归某愚姑氏　对侄媳称贤侄媳余同上　对侄孙自称愚祖姑　对曾侄孙称贤又侄孙余类推 
　　一父族姻亲称呼　对外祖母称外祖母大人自称归某愚外孙女某氏 【 归某某氏下敬此】 对外祖母之父称姻外曾祖 【 加姻字以别外祖之父】 自称愚姻外曾孙女　对外伯叔祖母称外伯父祖母自称愚外侄孙女　对祖母之姊妹称尊祖母姨自称愚姨侄孙女　对外祖之姊妹称外祖姑母自称愚外侄孙女　对外祖母之姊妹称外祖母姨自称愚姨甥孙女　对祖母兄弟之妻 【 父之舅母】 称舅祖母自称愚甥孙女　对外祖母兄弟妻 【 母之母舅】 称外舅祖母或称姻舅祖母自称外甥孙女或称姻甥孙女　对舅父之妻称尊舅母自称愚甥女或称愚外侄女对母之姊妹称母姨自称愚姨侄女　对母之表姊妹称表母姨自□表姨侄女　对父之表姊妹称表姑母自称愚表侄女　对兄弟妻之母称尊姻母自称姻侄女　对姊妹夫之母同上　对伯叔母之姻母称姻母自称姻家侄女　对父同庚称庚伯其妻称庚伯母自称庚侄女　对母表兄弟之妻称表舅母自称愚表甥女　对表兄弟妻 【 舅母之媳姑母之媳】 称尊表贤表兄嫂弟妇自称夫表女弟兄或通称愚表姑　对表兄弟自称愚表妹姊　对表姊妹称尊表姊贤表妹自称愚表女弟兄　对祖母兄弟之孙女媳祖姑母之孙女媳均乎辈同上称　对表兄弟之女媳称贤表侄女自称愚表姑　对祖母兄弟之曾孙女媳同上　对表姊姝之女媳称贤表甥女媳自称愚表母姨　某再一世孙辈称贤表又侄女媳自称愚表祖姑　对祖母兄弟之媳称表伯叔母自称愚表侄女　对姑母之夫称姑夫自称愚内侄女　对祖姑母之夫自称愚内侄孙女　对祖姑母之媳称表伯叔母自称愚表侄女　对祖姑母之女称尊表姑自称愚表侄女　对母之姑夫称外祖姑夫自称愚姻内侄孙女　对母之姑母称外祖姑母自称愚侄孙女　对胞侄女之夫称贤侄婿自称忝内姑　对侄孙女之夫称贤侄孙婿自称归某忝内祖姑氏 【 大两辈不要父姓】 对姑母之孙女称贤表侄女自称愚表姑　对姑母之曾孙女称贤表又侄女自称忝表祖姑　对服内妹妹之夫称姨姊妹夫自称愚姨　对姊妹之子称贤姨侄自称愚母姨　对姊姝之女壻称贤姨侄壻自称忝内母姨　对姊妹之媳称贤姨侄媳自称愚姑姨　对姊妹之孙媳称贤姨侄孙媳自称忝祖母姨　对姊妹之外孙女媳称贤姨外侄孙女媳自称忝外祖母姨　对姨母之媳称尊姨表兄嫂贤姨表弟妇自称夫姨表女弟兄　对姨母之子自称息姨表姊妹　对姨母之女称尊姨贤姨表姑表妹自称愚姨表女弟兄　对祖姨母之孙同上　对姨母之孙女称贤姨表侄女自称愚姨表姑对其夫称贤姨表侄壻自称愚内姨表姑　对姨母之曾孙女称贤姨表又侄女自称忝姨表祖姑　对祖姨母之媳与祖姑母之媳同 【 加姨字】 对父之换帖友称老伯自称愚侄女　对父之门生称世兄自称世愚妹　对侄女之女称贤外侄孙女自称忝外祖姑氏 【 不要父姓】 对侄女之媳称贤外侄孙媳自称忝舅祖姑 
　　一夫族称呼　对夫父母称阿翁姑大人膝下自称媳妇某氏 【 某字文姝】 对夫之祖父母称尊祖翁姑大人尊前自称孙妇某氏 【 按礼称夫父母为舅姑从此类推别于父家等母也】 对夫伯叔祖母称尊伯叔祖姑自称侄孙妇　对夫从伯叔祖母称尊伯叔祖姑自称从侄孙妇　对夫伯叔母称几伯叔姑自称侄妇　对夫姑母称尊姑母自称侄媳　对夫兄弟妻称尊姒贤娣或称姆姆婶婶或称尊姆贤嬏自称愚娣姒　对未姊妹称几姑娘或称几姑姑自称愚弟妇昆嫂　对夫侄女称侄女自称愚伯叔母　对夫侄媳称贤侄媳自称愚伯叔姑　对孙媳亦自称祖姑 【 母于对孙女也】 对夫侄孙女称贤侄孙女自称伯叔祖母氏 【 人两派不写姓】 对夫侄孙媳称贤侄孙媳自称伯叔祖姑氏 
　　一夫族姻亲称呼　对夫之外祖祖母称外祖翁姑大人尊前自称愚外孙媳某本某 【 某本某下放此】 对夫之外伯叔祖母称外伯叔祖姑自称愚外侄孙媳　对夫之外曾祖母以及夫外祖之母称外曾祖姑自称愚外曾孙媳　对夫之外曾伯叔祖母称外曾伯叔祖姑自称愚外又侄孙媳　对翁之外伯叔祖同上　对夫祖母之姊妹称尊祖姨母自称姨侄孙媳　对夫祖母之表姊妹称表祖姨母自称表姨侄孙媳　对夫表祖姑母称尊表祖姑母自称表侄孙媳　对夫祖母表兄弟之妻称尊表祖舅母自称表甥孙媳　对夫外祖之姊妹称外祖姑母自称外侄孙媳对其夫称外祖姑夫自称愚姻内侄孙媳对夫祖母兄弟之妻称尊舅祖姑或称舅祖母自称愚甥孙媳　对夫外祖母之母称姻外曾祖母目称姻外曾侄孙媳　对夫外祖母之兄弟称姻舅祖其妻称姻舅祖母自称姻甥孙媳　对夫之舅父母称尊舅父母自称愚甥媳 【 此独不称姑而称母以舅姑二字连写混于夫之父母也】 对夫姑母称尊姑母对其夫自称内侄媳　对阿姑之姊妹 【 夫母之姊妹】 称尊姑姨自称愚姨侄媳　对同翁之表姊妹 【 失父之表姊妹】 称尊表姑母自称表侄媳　对夫姊妹夫之母称姻母自称姻侄娣　对夫兄弟妻之母同上　对夫母之表姊妹 【 即阿姑之表姊妹】 称尊表姑姨自称表姨侄媳称其夫为表姑姨丈自称内表姨侄媳　对夫表姑母称尊表姑自称表侄妇对其夫称尊表姑夫自称愚表内侄妇　对媳女壻之祖母称姻太母自称姻侄娣　对夫伯叔母之姻母称姻太母自称姻家侄娣　对夫师母称尊师母自称门生室　对夫师母兼亲称某亲尊师母自称门生室某亲　对夫同庚之母称庚伯母自称庚侄娣　对翁之同庚同上　对夫同庚伯叔母称庚伯叔母自称庚侄娣　对夬窗友之母称老伯母自称世侄娣　对夫业师之兄嫂弟妇称师伯叔母自称世侄娣　对夫祖姨母之子称姨表伯叔自称愚姨表侄媳　对夫表兄嫂弟妇称尊表□□自称愚表娣姒对其夫自称愚表室　对夫表姊妹称尊表姑自称表弟妇兄嫂对其夫称尊表姑夫自称愚表姻室对夫祖母姨之孙□孙媳与母□之女媳皆平辈姨表亲同上夫表加一姨字对夫姊妹之夫称姑夫自称愚姻室　对夫姨表姊妹之夫称姨表姑夫自称愚姨表姻室　对夫同庚妻称尊庚姆 【 或庚姒】 自称愚庚娣　对夫同庚兄弟之妻称尊贤庚姆婶自称庚谊愚娣姒对夫同庚姊姊称庚姑娘 【 或庚女兄】 自称庚弟兄室　对夫师之媳称尊世嫂自称世娣或称世弟室　对子之师母称师母自称世娣　对女壻媳之母称姻母自称姻娣　对夫师之女称尊几姑或称尊女兄自称世弟室　对女壻媳之伯叔母称姻伯叔母自称姻谊娣或称姻家愚娣称姻娣亦可　对夫朋友妻称尊姆自称愚娣　对夫同母异父兄弟妻称尊姒贤姊自称愚娣姒某本某 【 照同父者加夫姓】 对女壻之兄弟妻称姻伯姆叔婶自称姻愚娣　对媳之兄弟妻称姻舅姆自称姻愚娣　对女壻□之姊妹称姻佑仲姊自称忝姻室对其夫称姻台自称同　对孙壻之母称姻母自称姻愚娣　对外孙壻之母通称姻母自称外姻愚娣　对夫姊妹之女称贤甥女自称愚舅母氏　对夫姊妹之媳称贤甥媳自称愚舅母　对夫姊妹之壻称贤甥壻自称忝内舅母　对夫表侄女称贤表侄女自称愚表伯叔母或通称愚表婶　对夫表侄媳称贤表侄媳自称愚表伯叔母　对夫表姊妹之女媳称贤表甥女媳自称愚表出母　对夫之表侄稰称贤表侄壻自称愚姻表婶　对夫母姨之孙女媳称贤姨表侄女妩自称愚姨表婶　对夫母姨之曾孙女媳称贤姨表又侄女媳自称愚姨表祖婶　对外孙女媳称贤外孙女媳自称外祖母氏 【 不要姓】 对夫姊妹之孙女媳称贤甥孙女媳自称忝舅祖母或称愚祖妗　对夬姊妹之孙壻称贤甥孙壻自称忝内舅祖母或称忝内祖妗　对夫姊妹之外孙女称贤外甥孙女自称外舅祖母　对夫门生之妻称世嫂自称忝世室对其夫称世合自称同　对夫同庚之媳女称庚世嫂贤庚侄女自称庚谊娣室　对夫同年之后辈兴庚谊同 

　　宦乡要则卷六 

　　●宦乡要则卷七 

　　文官品级 
　　武官品级 
　　授封赠貤考 
　　例给封典 
　　武职新改封阶 
　　耆老恩荣 
　　京官别名 
　　直省官别名 
　　科甲别名 
　　学校 
　　贡举 
　　文官回避 
　　文官丁忧 
　　武科 
　　武官回避 
　　武官丁忧 
　　顶服冠带定制 
　　仪注错误辨 

　　○文官品级 

　　正一品　太师　太傅　太保　内阁大学士 
　　从一品　少师　少傅　少保　太子太师　太子太傅太子太保　协办大学士　各部院尚书　都察院左都御史　右都御史 【 总督加衔同】 
　　诰授光禄大夫　妻封夫人　封赠三代暨本身　诰命四轴 
　　正二品　太子少师　太子少傅　太子少保　各省总督部院左右侍郎　内务府总管 
　　诰授资政大夫　妻封夫人　封赠二代暨本身　诰命三轴 
　　从二品　内阁学士　翰林院掌院学士　各省巡抚　布政使司布政使 
　　诰授通奉大夫　妻封夫人　封赠二代暨本身　诰命三轴 
　　正三品　都察院左副都御史　右副都御史　詹□府詹事　宗人府府丞　通政使司通政使　大理寺卿　太常寺卿　武备院卿　上驷院卿　奉宸院卿　按察使司按察使　奉顶天府府尹 
　　诰授通议大夫　妻封淑人　封赠二代暨本身　诰命三轴 
　　从三品　光禄寺卿　太仆寺卿　盐运使司盐运使 
　　诰授中议大夫　妻封淑人　封赠二代暨本身　诰命三轴 
　　正四品　太理寺少卿　太仆常寺少卿　盐粮巡守各道　鸿胪寺卿　奉顺天府府丞　通政司副使　詹事府少詹事 
　　诰授中宪大夫　妻封恭人　封赠一代暨本身　诰命二轴 
　　从四品　国子监祭酒　内阁侍读学士　翰林院侍读学士　侍讲学士　各府知府　盐运司运同 
　　诰授朝议大夫　妻封恭人　封赠一代暨本身　诰命二轴 
　　正五品　左右春功庶子　光禄寺少卿　家人府左右二司理事　内务府管领　太医院院使　各部院郎中奉顺天府治中　通政司参议　各府同知　各直隶州知州　盐课提举司提举 
　　诰授奉政大夫　妻封宜人　封赠一代暨本身　诰命二轴 
　　从五品　翰林院侍读　侍讲　司经同洗马　鸿胪寺少卿　各部院员外郎　宗人府副理　各州知州　各道监察御史　盐运司浑副 
　　诰授奉直大夫　妻封宜人　封赠一代暨本身　诰命二轴 
　　正六品　内阁侍读　国子监司业　各部院主事　六理寺寺氶　左右中允　太常寺丞　理藩院司业　京府通判　京县知县　兵马司指挥　宗人府经厯　内务府司俎　内务府副管领　武备院掌盖　太医院院判各府通判　盐运司监掣 
　　敕授承德郎　妻封安人　封赠一代暨本身　　敕命二轴 
　　从六品　翰林院修撰（一甲第一名进士除授）光禄寺署正　左右赞善　布政司经厯　布政司理问　直隶州州同　州同盐运司运判 
　　敕授儒林郎（吏员出身者宣德郎）妻封安人　封赠一代暨本身　敕命二轴 
　　正七品　翰林院编修（一甲第二三名进士除授二甲进士散馆补授）内阁典籍国子监丞　户部司库　刑部贼罚库司库　工部节慎库司库　制造库司库　理藩院司库　武备院司 【 弓幄】 通政司 【 经厯知事】 　大理寺评事太常寺 【 典簿博士】 　　按察司经厯　各府卫学教授　七品笔帖式 
　　敕授文林郎（吏员出身者宣议郎）妻封孺人　封赠一代暨木身　敕命二轴 
　　从七品　翰林院检讨（三甲进士庶吉士□馆补授）内阁中书　（泰顺）天府经厯　国子贤博士　光禄寺 【 署丞典簿】 　理藩院助教　在政司都事　直隶州州判　州判　盐运司经厯　卫经厯 
　　敕授征仕郎　妻封孺人　封赠一代暨本身　　敕命二轴 
　　正八品　翰林院五经博士　国子监学正　武备院司 【 矢匠】 　太常寺协律郎　八品笔帖式　内务府司 【 库匠】 　各府经厯　各州学正　各县县氶　各县教谕　布政司库大使　按察司知事　盐课司各大使 
　　敕授修职郎　妻封孺人　以下　敕命一轴 【 止封本身妻室淮其貤封父母】 
　　从八品　翰林院典簿　国子监典簿　布政司照磨　□府州县卫学训导　盐运司知事 
　　敕授修职佐郎　妻封孺人 
　　正九品　内初府赞礼郎　九品笔帖式　太常寺 【 读祝官赞礼郎】 　按察使司照磨　各府知事　各县主簿　荼马司大使 
　　敕授登仕郎　妻封孺人 
　　从九品　翰林院待诏　国子监与籍　钦天监博士　各部院司务　礼部序班　刑部　　　刑部司狱　工部制造库司匠　大理寺司务　大常寺司乐　布政司仓大使　按察司司狱　道库大使　府照磨　宣课司大使　巡检　各州史目　府阴阳正术　府医学正科 
　　敕授登仕佐郎　妻封孺人 
　　未入流　翰林院孔目　兵马司吏目　河洎所官　崇文门分司副使　各府检校　各县典史　州阴阳典术县医学训科　府库大使川州库大使　长官司吏目茶引批验大使 

　　○武官品级（封赠不称将军都尉骑尉详见于后） 

　　正一品　领侍卫内大臣 
　　诰授建威将军　妻封夫人　封赠三代暨本身　诰命四轴 
　　从一品　外省驻防将军　提督 
　　诰授振威将军　妻封夫人　封赠三代暨本身　诰命四轴 
　　正二品　督九品　外省驻防副都统　总兵 
　　诰授武显将军　妻封夫人　封赠二代暨本身　诰命三轴 
　　从二品　散秩大臣　副将 
　　诰授武功将军　妻封夫人　封赠二代暨本身　诰命三轴 
　　正三品　一等侍卫　参将 
　　诰授武义都尉　妻封淑人　封赠二代暨本身　诰命三轴 
　　从三品　一等护卫　游击　注防协领 
　　诰授武翼都尉　妻对淑人　封赠二代暨本身　诰命三轴 
　　正四品　二等侍卫　步军协领　都司 
　　诰授昭武都尉　妻封恭人　封赠一代暨本身　诰命二轴 
　　从四品　三等护卫　城门领 
　　诰授宣武都尉　妻封恭人　封赠一代暨本身　诰命二轴 
　　正五品　三等侍卫　步军副尉　步军校　守备 
　　诰授武德骑尉　妻封宣人　封赠一代暨本身　诰命二轴 
　　从五品　四等侍卫　三等护卫　守御所千总 
　　诰授武德佐骑尉　妻封宜人　封赠一代暨本身　　诰命二轴 
　　正六品　蓝翎侍卫　营千总　门千总 
　　敕授武略骑尉　妻封安人　封赠一代暨本身　敕命二轴 
　　从六品　卫千总　委署步军校 
　　敕授武略佐骑尉　妻封安人　封赠一代暨本身　敕命二轴 
　　正七品　把总　城门吏 
　　敕授武信骑尉　妻封孺人　封赠一代暨本身　敕命二轴 
　　从七品　盛京游牧副尉 
　　敕授武信佐骑尉　此以于无封典 
　　正八品　外委千总 
　　敕授奋武校尉 
　　从八品　委署护军校　副护军校 
　　敕授奋武佐校尉 
　　正九品　外委把总　各营蓝翎长 
　　敕授修武校尉 
　　从九品　额外外委 
　　敕授修武佐校尉 

　　以上文武品级均照会典不照缙绅因缙绅钞誊有错处 
　　此外如归班进士及举贡在士之列者品级未分各照铨选应得之阶称为例授其父母称例封或称储封巳故者称例赠储赠进士举人铨选知县称　例授文林郎拔贡铨选州判称　例授征仕郎副贡优贡岁贡铨选训导称　例授修职佐郎妻均称　例封孺人 

　　○授封赠貤考 

　　谨拔会典五品以上授　诰命六品以下授　敕命一品封赠上及曾祖父母三代 【 存者日封殁者日赠】 二品三品及祖父母二代四品至七品及父母一代八九品止封本身妻室不封父母准以本身妻室对典貤封四品至七品止应封父母一代者许以本身妻室封典貤封祖父母二三品可貤封曾祖父母惟一品不得貤封高祖父母以例有限制也本身职分所受称授实职与加衔同称其妻称封科第中人尚未列品级者称例授妻称例封受五品以上封赠者称　诰封赠受六品以下封赠者称　敕封赠不应封赠而以子孙封典月釶授者称　貤封赠命妇生前因子孙受封者加太字如称太夫人太孺人之内殁后受赠则否若夫在及夫之曾祖祖父在虽封亦不加○按封母加大字始于汉文帝七年诏令及朱政和间待制刘安建言谓太者事生之尊称封母而别之所以致别于其妇既殁□祭于夫若加之尊称则是以尊临其夫也于名义未正自是诏令命妇追赠除去太字会典所载义本于此然则生称太者殁后不宜称矣 

　　○例给封典 

　　京官加级请封级多者仍限以制七品以下不得踰五品五六品不得踰四品三四品不得踰二品外任官员有加级者例不论新旧不淮照加级请封　凡推封两子均仕其父母受封从其品大者妇人因子封赠而夫与子两有官亦从其品大者 
　　又封赠而父官高于子者如嫡母则从父官如生母则从子官或被出未改嫁其子有官亦准封　凡貤封内外官员为人后者巳封赠祖父母父母若请以本身妻室封典貤封本生祖父母父母亦准貤封　又凡应封妻者止封正妻如正室未封巳殁継室有当封者前妻亦准给封其再継者不准给封　又应封赠母者嫡母生母継母皆淮给封赠　又京官升授在于 
　　恩诏前者不分巳未到任准给封赠　又满汉各官职衔以 
　　诏颁之日为定给兴封典系诏后身故者方准给封　又有加级者均准以新加之级请封　又诏后降调官员非犯于贪酷者仍准以前任请封　又告假患病候补等官不准给封 
　　又凡额外郎中员外郎主事并分部学习人员及内外署事各官员巳经督抚保题部议奏准奉　旨俞允或奉　特旨署理及佐杂微员咨部署理巳准部覆并现佐之仓监到任在 
　　恩诏以前者一例给与封典　又凡初选及别补人员及　诏后到任者不准请刲其奉　特旨升授以及推升题升等官离□任未到新任者仍照前任职衔准给封赠　又升衔留任者准以升衔给封其在本任实授复□管别□者□□□贡授品级请封其余实授及署印各官既在各现任应照各现任给封又丁忧守制者遇有　恩诏加　恩给与封典其养亲回籍之员亦照原官一并给封 

　　○武职新改封阶 

　　谨按会典直省武职封赠惟公侯伯爵与旗员同封光禄大夫某未封爵者正从一品官均封荣禄大夫妻一品夫人正二品武显大夫从二品武功大夫妻均夫人正三品武义大夫从三品武翼大夫妻均淑人正四品昭武大夫从四品宣武大夫妻均恭人正五品武德郎从五品武畧郎妻均宜人正六品武信郎从六品武信佐郎妻均安人正七品奋武郎妻孺人○此乾隆二十年改定恭录邸钞于左 
　　乾隆二十年七月初一日内阁奉上谕向来武职封阶自二品至五品俱得授为将军此沿袭汉唐以来散官名号之谬也国家制度名实必取相孚今授钺专征□阃外之□者始称将军而各省驻防则一品大臣也乃以如之都守等弁名不正则言不顺此甚无谓考宋制武职原有武功大夫武功郎等阶今一品武臣既封大夫其二正四品宜亦改称大夫五品以下俱改称为郎各冠以武字可耳着军机大臣等拟定字样候朕酌定载入会典以昭典制其从前巳倾诰敕亦不必追改钦此 
　　再书启尺牍或有时序及乾隆二十年以前封阶则现在会典无考特附于左 
　　一品正从俱荣禄大夫正二品骠骑将军从二品晓骑将军正三品昭勇将军从三品怀远将军正四品昭威将军从四品宣武将军正五品武德将军从五品武略将军正六品昭信校尉从六品显忠校尉正七品奋力校尉 

　　○耆老恩荣 

　　名省有五世同堂及亲见七代者除例赏扁额外查明着加恩赉 
　　一军民年七十以上者许一丁侍养免其维派差役 
　　一八十以上者给与九品顶戴 
　　一九十以上者给与八品顶戴 
　　一百岁以上者给与七品顶戴 
　　一百二十岁以上者给与六品顶戴 
　　以上见　恩诏 

　　○京官别名 

　　内阁大学士称相国中堂　吏部为天陪　尚书称太宰　侍郎称少宰　郎中称正郎　员外称副郎　主事称主政　户部为农部　尚书称太司徒　侍郎称少司徒余同吏部　礼部为祠部　尚书称大宗伯　侍郎称少宗伯余同吏部　兵部为库部　尚书称大司马　侍郎称少司马余同吏部　刑部为比部　尚书称大司寇　侍郎称少司寇余同吏部　工部为水部　尚书称大司空　侍郎称少司空余同吏部　都察院左右御史称总宪　副御史称副宪　六科称大给谏　各道称侍御　詹事府正詹称宫檐　少詹称少尹　庶子称宫庶中允称宫允赞善称宫赞　　国子监为太学　祭□称大司成　司业称少司成　通政司称银台　大理寺正卿称廷尉　少卿称佐棘　寺丞称缮司　大常寺正卿称宗伯　少卿称奉常　寺丞同少卿　光禄寺正卿称大司膳　少卿称少司膳　大仆寺正卿和大司仆　少卿称少司仆　鸿胪寺正卿称大行人　少卿称少行人　翰林院编修检称太史　庶吉士称庶常　宗人府称宗卿　中书称中翰　顺天府府尹称京兆　府丞称少京兆 

　　○直省官别名 

　　总督称制军　巡抚称抚军中丞　学政称文宗　布政称方伯按察称廉访　运使称都转　各道称观察　知府称大守郡伯同知称司马　通判称别驾　直隶州称剌史　知县称明府大尹　经厯称参军□曹　州同称州司马　州判称州别驾　县丞称贰尹赞府　巡捡称少尹巡宰　典史称少尉廉捕　吏目称少牧功曹　教官通称广文学博　教谕文称司教　训导又称司训将军称元戎　副都统称统制　提督称军门　总兵称总戎副将称副戎　参将称参戎　游击称游戎分摩　都司称都戎守备称守戎　千总称干戎千伯　把总称把戎总伯　外委称外司 

　　○科甲别名 

　　进士直称进士　举人称孝廉岁贡以其诠选教职可称广文　拔贡称选士或直称拔贡　副贡直称副贡　优贡直称优日　秀　才称文学或直称秀才 

　　○学校 

　　一学校之制 
　　京师立国子监曰大学直省府州县卫各于所治立学皆祀 
　　先师以崇矩范辟□舍以聚生徒时肄习以广术业勤训迪以储人材各学诸生升于太学者由国子监考课直省提督学政选差京堂翰詹科道部曹 
　　盛京以奉天府丞福建台湾府广东琼州府以巡道兼之 
　　一教职考核初选时满教官由部试文艺录取者引 
　　见序用直省府州县学教官由督抚考试列等第以别用舍学政巡试所至考其文章师范不称职者黜愿应乡会试者由布政使司申送 
　　一怜恤诸生初入举兔本身徭役入学三十年及未至三十年齿巳七十者免岁科试以生员冠带终其身父母服及承祖父母重三年免试本生父母服期免试 【 皆报丁戞】 期免试者廪□□作阙贫不自存者发学田租周之犯事情轻后自□改者既革许开复经定罪者许以原名应童子试所坐微细地方有司具详学政会教官戒饬不得同齐民鞭挞 

　　○贡举 

　　一殿试天下贡士由读卷大学士寒请制策以卷进呈皇帝亲定甲乙下内阁中书书榜传胪武殿试亦□之 
　　一试有定期岁在子卯午酉以八月乡试丑辰未戌以三月会试均于初九日十二日十五日锁闱三试之会试及大省揭晓以逾月十有五日中省先五日小省再先为率 
　　殿试以四月二十六日传胪以五月初一日 
　　一阅卷乡会试由内收掌官经送各同者官阅以监笔择三试全佳者为首荐其第一场文艺至佳二三场无疵第一场文艺无疵二三场至佳者为次荐考官阅以墨笔既入选副考官书聀正考官书中不人选者批摘瑕疵仍取各经房落卷通校有佳卷未荐者特拔之乃书取中名次于卷端以待揭晓殿试收掌官以卷送读卷官分阅公定前列十卷进呈御览皇帝御便殿亲定甲命大学士一人秉笔书一甲三名至二甲七名于卷端既毕奉卷出至内阁扁门折卷书榜以待传胪 
　　一出榜乡会试由考官诹日豫行知贡举监临雇期内帘启门及外帘各官会于一堂出中式朱卷对内号坐号检校墨卷无讹乃按名书榜毕然后如礼悬榜三日 
　　殿试读卷毕以 
　　钦定前十名合二三甲进士名次书黄榜进呈 
　　御览 
　　皇帝礼服御殿宣制官奉 
　　制至丹陛宣讫乃唱第一甲第一名暨二名三名皆传唱者有三鸿胪宫引出班至 
　　御道东西各以次跪又传唱二甲一名三甲一名某某等若干名然后如礼出 
　　长安左门悬榜三日 
　　赐殿试一甲三名 
　　赐进士及第第一名授修□二三名授编修二甲三甲无定数二甲 
　　赐进士出身三甲 
　　赐同进士出身 
　　一官生卷京堂五品以上及翰信科道外官文三品武官二品以上之子若孙同胞兄弟及兄弟之子乡试准作官生卷顺天乡试满洲蒙古汉军官卷以十名取中一名南北贡监生官卷以十五名取中一名直隶江南江西福建浙江湖广官卷以二十名取中一名山东山西河南陕西四川广东官卷以十五名取中一名广西云南贵州官卷以十名取中一名如官卷不满十者入民卷通校文不充数者以民卷补　 【 此例巳亭】 
　　一回避会试及顺天乡试考官同考官知贡举提调监试及外帘执事官之子弟宗族有服姻娅皆令回避不与一名翰林庶吉士 
　　殿试传炉后集诸进士于保和殿试以论诏奏议诗赋录其佳者进御恃命王大臣简选分三等入奏吏部牒院请期堂院学士以诸进士引□入选者授翰林院庶吉士次日以庶吉士名平送内阁分读清汉书 
　　一庶吉教习三年期满疏请散馆试以诗赋上亲定甲乙越日引见留馆者二甲授编修三甲授检诗余以主事知县用或令再肄业三年与次科庶吉士同散馆考试 
　　一读讲学士以下编检以上闲奉将旨考试引见便殿亲定甲乙而进退之 

　　○文官回避 

　　一回避京官尚书以下笔帖式以上祖孙父子伯叔兄弟不得同任一署令官卑者回避官同则后补之人回避外任官于所辖属员有五服之族及外婣亲属 【 母之父及兄弟妻之父及兄弟巳之女□外甥兄女□亲】 师生 【 乡会□考官取中者】 均令属员回避月刑二部司官避本省司分顺天直隶人员避五城指挥吏自汉军直隶府道以下等官亦不得用刑部司官外任官避原籍寄籍及邻省接壤五百里内教职止避本府如应回避而隐匿及捏饰规避者议处 

　　○文官丁忧 

　　一汉官丁忧及承重者以闻讣曰始解任回籍守制不计闰二十七月服阕以原官起用其匿丧短丧及捏饰规避呈报迟延者皆议处月选官在京闻讣取具同乡官结报即听回籍仍会原籍有司结报在籍选补官呈报有司具结咨部丧服未阕辄易衣冠拜官长与无会者罪之○在京旗员丁忧及承重者百日后入署供职二十七月内停升外任则定限归旗百日后本旗引见候旨以京职委署服阕仍补外任不宜外任者改用京职○出师者不得于军营发丧以回京日守制 
　　一官为人后者□本生父母讣许回籍治丧一年后赴补 

　　○武科 

　　一武乡试期以子卯午酉岁十月会试期以丑辰未戌岁九月殿试期以岁之十月 
　　一试规文生文举人不得应武试武生武举人不得应文试直省标营骑兵愿就武乡试者听京城门干总直省营卫现任干把总及俸满候推千总愿就武会试者听不中式仍归原职任 
　　一武生三岁一试差以六等一二等及三等前列者准应乡试其录遗呈报丁忧游学犯病请给衣顶及举报优劣均与文生同 

　　○武官回避 

　　一武职回避月选官均避本省题补官参将以上避本省都司以上避本籍五百里守备避本府干把总避本营水师及河营官不论至同族及婣亲 【 母之父及兄弟妻之父及兄弟巳之女婿外甥】 属管辖者均令官卑者回避 

　　○武官丁忧 

　　一武职丁忧提镇由督抚题报副将由统辖官题报皆归籍守制服阙赴补参将以下给假归籍治丧毕仍同人二十七月之内不升转○现任官丁忧未及报部巳推升者原官若巳补人令赴新任未补人者仍留原任俟服阕补升 

　　○顶服冠带定制 

　　一凡品官一品至八品均镂金为顶一品上用红宝石中饰东珠二品用镂□珊瑚中饰小红宝石三品用蓝宝石中饰如三品四品用青金石中饰小蓝宝石五品用水晶中饰如四品六品用砗■〈石果〉中饰如五品七品用素金顶中饰水晶八品用镂金顶九品用镂银顶未入流视九品○服自一品至三品得用貂□及蟒绣金花采缯七品以上得用金花采缯八九品得用素缯领袂均得用蟒绣及金花缯○补服文职一品用鹤二品锦鸡三品孔雀四品雁五品白□六品鹭七品鸂■〈氵鵣〉八品鹌鹑九品练雀武职一品麒麟二品狮三品豹四品虎五品熊六品彪七八品犀牛九品海马都察院副都御吏至监察御史直省按察使獬豸其都察院都事经厯笔帖式按察使司经厯照磨等官仍从其品貂裘四品以上及翰林科道用之○带一品用金衔方玉四各饰红窦石一二品镂金圆版四饰如一品三品镂金圆版四四品银衔缕金圆版四五品银衔素金圆版四六品银衔玳瑁圆版四七品银圆版八品银衔明羊角圆版四九品银衔鸟角圆版四 
　　士庶公服状元顶带视六品会试中式贡士冠用□金三支九叶顶□□如常制举人官生贡生监生冠带视八品服皂缯缘青生员□带视九品服表缯缘皇外如者老冠顶以锡公侯伯子男及品官巳受封父母冠服并得从子妇冠服从其夫 
　　一两冠 【 客名□□】 一品至三品例用全红四品至六品红色青缘七品以下有□□人员青色红缘军民用青色雨衣二品以上用红三品以下均用青 

　　○仪注错误辨 

　　一冠服定制惟入朝用朝服退朝在公所一采服一补服是近臣且不尽穿蠎袍　　万寿节穿蟒日期必经奏定见乾隆十六年京报又微员引　　见不必定行穿蟒见乾隆二十五年京报至属员初见长官用公服即补服也查处分则例有属员谒见上司违例穿蟒袍者照错误仪注例罚俸六个月惟品官家祭有主人朝服入庙之文然则援例酌宜除朝祭外祇父母生辰足以当之故土大夫讲求礼教偶有朝眼祝亲寿而采服以酬宾者但宾之贺前辈主人宜照属员谒见一司之例耳 
　　一周礼春官办九拜自奇拜外无所谓三拜故一跪三叩者为品官祭祖之仪葢非祖父不定以当门生见师长亦以两拜为可受有三拜者按仪注师当回拜昔某方伯官长沙有门生见用三拜方伯厉声日不过要我回拜耳径入生惭而退其三拜之严重如此乃乡俗以三拜为戚友寿则过矣尝见大员为堂上称觞同寅文武各员皆用四拜无有用三拜者或谓四拜非吉礼尤谬第看每年书□上学官与山长行四拜礼所共见也至居乡用三跪九叩首非谒圣不可按祭祖议往主公具勒亦祇用二跪六叩首一品官以下皆一跪三叩首 

　　宦乡要则卷七 
 
