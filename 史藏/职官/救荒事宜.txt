引

此张登子救荒之十法也。吾不难其一施五百石，而难其五百石一粒一时俱到饥人之腹，博施济众，惟其济而已矣。善济者，实受其福，何取于东邻杀牛?不善济者，有孚失足，不止于小狐濡尾。故济之义，又惟其实而已矣。有子曰：孝悌也者，其为仁之本与?登子从祖从母从兄起见鼎，有实矣，宜其济也。陈平割肉，遂以宰天下为己任；司马公破瓮出儿，人即拟之为救时公辅。是济之之道，一均一速，不但以德，又以才也，才固德之所出。登子此刻，凡以告夫同心济世者，须善用其才，乃可以大行其德。若夫三年有赏，七日勿逐，登子知之久矣，王思任题。

吾乡有救荒之议，人情颇在观望间，即有好行其德者，亦沾沾耳。独登子成其母若大父芝翁先生志，尽发其家廪，施及一城，不数日而遍。语详登子自序中。自此人人竞劝，自乡先生以及素封稍有余粮隔宿者，皆争出其所有以从事，或平粜，或赈口，或设粥，分投互应。又因而及四郊远近，其为乡先生以下相劝如是。一时恩膏所被，如法雨慈云，得之者无不欢忻鼓舞，顿忘其为凶岁之苦也。先是万历戊子告饥，相传富家皆扃门自守，无一相顾者，至死瑾载道。今岁斗米数百钱，人情汹汹，不减戊子，实赖当事预为徙薪，而我侪士大夫又有以仰承之，竞无一人填沟壑。世每谓人心不迨古昔，日甚一日如江河。以今而观，竞何如耶？相距五十余年，昔何以人人秦越，令何以在在恫瘝，倘由此而进，虽我夫子所称大道之行，当亦只在目前，则士君子挽回风尚之微权，洵有不可诬者。先生立朝，晚以遭谗，不究大用。姑以所未尽者施于乡，其乐行善事往往类此，乡人奉之如慈母。然吾不喜先生以一身活满城百姓，而实喜先生以一人操挽回风尚之权，不难返叔季而三五也。若登子可为，善继乃翁，余又喜先生有孙矣。书以最登子。刘宗周书。


救荒事宜

古云救荒无奇策，非无奇策也，无庸奇策也。管子曰：汤七年旱，禹五年水，人之无情，有卖子者。汤以庄山之金铸币而赎人之无情卖子者，禹以历山之金铸币以救人之困。后世如申叔仪之庚癸乞邻，汲黯之矫制发粟，俱可以救一方一时之急，则是舍铸币发票之外，更无救荒奇策矣。故云救荒无奇策也。时至今日，无山可铸，无海可煮，天不雨粟，地不穴金，上无仓廪，外无邻国，一旦水旱频仍，饥馑洊至，有束手待毙而已。虽古人铸币、发粟极寻常极庸腐之策，亦不能行，而徒藉口于救荒之无奇策。果待奇策而后饱耶？抑一饱之外，更有何奇策耶？今岁庚辰，霪雨不止，水潦盛昌，菽麦瓜蔬，遍野漂没。人情汹汹，朝不保暮，米价踊贵，斗米值钱四百文，居民日食一餐，踞高？望，突多无烟。诸上台轸念黔黎，万方赈救，而吾乡荐绅先生闻风起，议蠲、议助、议赈济，奔走无虚日。念台刘先生主煮粥议，楚畹金先生、武贞余先生、世培祁先生主平粜议，而金先生毅然首事，捐赀平籴七百余石，民食其惠已三十余日矣。陛与友人私议诸先生之论伟矣！第煮粥止可厦乞人，而不及寒士，平籴止可及中户，而不及赤贫，则饥饿不能出门户者，犹比闾是也。陛欲捐赀籴米，查什家版籍而栉比之。凡有故家寒士、嫠妇、孤儿、耄耋、废疾闭户忍饥茕茕无告者，廉得其实，即发粟赈之，而不取其直。与诸先生说并行之，则救荒殆无遗策矣。陛请诸母氏，母氏奉佛长斋，生平布施如恒河沙等，而常恐儿辈觉，闻言愀然日：为之甚善。若辈其如后饥何？陛曰：令日之饥荒，儿饥也。饥不可忍，而储粟以虑后日，何为者？昔有人计家有一岁粮而尚缺七日，于是先饿七日，谓岁得终饱，至六日而先为饿殍矣。儿饥莫甚于今日，遑恤其后乎？儿有薄田二顷，愿鬻之，以为母作福．母氏甚悦。乃谋诸友人，措金若干两，准其数，可致米五百余石，遍告当道及荐绅先生，皆怂恿赞叹，欢声如雷。陛思所储担石，一郡计之，涓滴耳，然用之得当，可使万人有五日之粮。倘仅好虚名而不务实济，则仓鼠耗之，饥鹰攫之，所余有儿？一勺与万石，弃之等瓦砾耳。于是苦思熟虑，条例其宜，得十则焉。视之平平耳，无奇也，然十日之内，能使两县饥民举火而炊者，无一人不餐母氏之粟，而母氏之粟，无一粒不人饥者之口。自山阴饥人饱而米价减十分之二，则虽谓之救荒奇策，亦不能过也。

一、聚米法
京城尚多米，自昌言减价，则米皆拥闭不出。赵清献治越州，遇早蝗增米价，而米商毕集，自是良法。而后黄公震救抚州饥，但大书八字“闭籴者籍，强籴者斩”，米价即平。米价之断不可减，是通商急著。陛输金挽粟，有市侩言：某铺户藏米多多，许以官檄致之，必得贱价。陛谓：既行善事，复苦一铺户，于心何安，遂誓众曰：但毋遏籴石米，愿羡市价五分。于是牙家辐辏，集米计千有余石，赈事遂办。

一、踏勘法
初谓查沿门册，则无遗屋；查十寡牌，则无遗民。孰知穷街僻巷，屋不入闲架，民不入保甲者，如蜂房蚁垤焉！故曲巷之中，虽二三破户，必步履亲到。三回九转，栉比而鳞次之，蚌灰湔发，从本至条，颖颖见顶。里总报册，什不得二三焉，昔郑公刚中亲访饥民，与一押字钱，诏毋拭去押字。次日持钱至，则悉赈之。郡无遗贫。今携一印扎，呼邻里细讯之，不能举火者，谓之赤贫；稍能自食而蓄积不多及生齿繁盛者，谓之次贫。赤贫者以斗计，次贫者以升计，面书米数，约期给米。贫人持票，有痴呆不信者，有携童稚罗拜者，有含泪不能仰视者，鹄面鸠形，如看吴道子地狱变相，安得郑侠图之以献当宁？

一、优恤法
嘑蹴之与，诚为乞人不屑；骄盈之气，尤使贫惫难堪。踏勘之时，毋多携仆从，毋乘坐舆马，使乡里睥睨，贫人引避。鲜衣怒马，毋论迤迤之声音、颜色，距人千里，即使身受其惠者，一饭之恩未见而睚眦之怒已深，终亦何益？故凡至一里，必邀其营宿，降心下气，逐户查讯，务得其情。有故家寒士，宁甘饿死不肯告人者，侦得之，不敢入册，另以礼馈，使其可受。凡属饥户至门者，愉色和声，分给确当，毋许仆从呵叱，以避嗟来。盖时至荒馑，仁人君子懈然哀怜，全以尤悯笃挚之念，使人人自饱。天道祸盈，以骄气出之，反成罪业矣。戒之！戒之！

一、分别法
散米之日，勿杂僧道，辨缁索也；勿乞杂丐，明贵贱也。僧遭受十方供养，其斋粮易办；乞丐有粥厂，足以糊口。俟饥民完日，另作方便布施。然有数项决不入册者，娼优、隶卒、牙门、胥役、驵侩、市嚣、游惰、酒徒、不孝不弟之辈。有数项入册加厚者，皆陛至情，不无私意，以祖年八十、老母孀居、胞兄双瞽。厚耄耋，为老祖起见也；厚鳏寡，为孀母起见也；厚残疾，为瞽兄起见也。言之惨然，泣数行下。

一、散米法
口惠而实不至者，君子耻之。凡米数升斗，宁逾其额，勿使短少。米必簸扬洁白，毋杂糠秕，使贫人得受实惠。凡散米之日午，上下分定坊数，人少地宽，既无蹂躏之患。贫户一到，验票查簿，照数给米，先发妇人童稚，次发老耄废疾，壮者少伫立，以明长幼男女之礼。领米者随给随散，既无停留，自少喧杂。故陛家千人履阈，绝无蚊虻之声达于户外。

一、核实法
向来赈济，止博虚名，蜂喧蝇攘，团簇不开。强有力者，奔走攫夺，去而复柬。老弱妇女，徒咽馋涎，恐遭蹂躏，门外望洋，赤手空去，极似观风。季考膳夫供给，所利全在一乱，持数升酸？之饭，诱秀才攘臂一抢，则其米散不可复稽矣。陛既设法稽查给散，并井有条，复请县给官簿，升斗、户口，纤悉毕书。散完城市，则报城市总数；散完乡村，则报乡村总数。册籍有名，既不敢指鹿为马；多寡有数，断不敢以羊易牛。陛自矢愿，天人鉴知。若以虚名博人厚誉，则积福不如免祸矣！

一、渐及法
恫瘝一体，非不愿洒雨空中，使遐迩立遍，力既有限，势亦不能。谚云贪多嚼不碎。诚哉言也！今以次渐，暨由家及族，由族及邻，由邻及里，由里及城，由城及坰，由坰及乡，由本县及邻县，得尺则尺，得寸则寸，止求实济，不贵远成。蚕茧缫丝，吐尽则已，无问广狭，不计迟速也。

一、激劝法
一手障天，所庇有几？止以一念悲悯，破人悭贪，惟愿好义继起，连衽成帷，挥汗成雨，泰山瓣云，亦为甘澍。今议赈者，以穷民抢掳为言，则意近于劫；又以司道奖赏为劝，则意近于邀。陛之末见，谓不若劝以溺由己溺、饥由已饥之念。苏子瞻曰：病者得药，吾为之体轻；饮者困于酒，我为之酣适。专以自为，未尝为人，则兹者黎民菜色，一旦得饱，仁人君子有不为之捧腹大快乎？古人祭酒豆间，不忘所始。自有金先生之平粜、刘先生之煮粥，遂有诸荐绅先生之募赈，遂有好义诸友输金挽粟之蠲助，遇事增革，变本加厉。倘嗣此以后，有布大地之黄金作恒河沙功德，后之君子追叙厥绩，问谁作椎轮，乃为大辂之始？则余小于不敢多让矣。

一、平粜法
平粜之议，所以舒民财也。使与市粜之价仅减毫耒，犹市粜也，乌在其谓舒民财也？故平粜之价，断须以一钱二分为准，市价平则递减之，是为定议。今越中平粜之米，计千石有余矣。饥民不得沾口者， 一苦冒名，一苦定额。冒名者，为牙行、丐户所欺骗，一人分身为数十人，日去几担，正是一家之米；定额者，许以斗粜，不许以升粜，则囊无一钱二分者，有僵卧而已，不敢过而问也。故陛谓平粜之米，总稽米数，分给各坊，每坊以一二义友主之，止许一坊贫民粜一坊公米。贫户计其人口，给一印单，以五日为率，日需几升，五日需几斗。顿粜者顿发之，零粜者零发之，止许满五日粮，毋得多逾口数。下户有口数未满者，许五日内陆续补之。每坊设一总簿，明书某户名下粜水几次、去米几斗，则米之出入纤悉可考，以杜侵渔。单中口数一足，则禁其重来，以防欺骗，则是一坊之米自足供一方之用矣。至若以一升二升到厂请粜者，尤是穷黎。银水等头，更须假借，是在任事义友临时活变，勿轻视此升斗，一家之命系之矣。陛之涓滴有限，不能遍及中户，故于平粜之说，愿佐刍荛焉。

一、协力法
为人疗饥，视为他人之饥，则勿急；为人施惠，视为他人之惠，则勿颛。陛之姻友五六人，皆实心任事，饥任为己饥，惠亦任为己惠，拯溺救焚，时不容缓，暴烈日如人清凉，见饥人如逢故旧，闻臭秽如对楠檀。陛所亲历者，犹恐有挂漏，抬遗补缺，至再至三，日夜奔驰，不知劳倦。陛体质赢弱，稍露倦容，必动色相戒。昔人谓忠臣义士，须带三分腐气。政诸友之谓也。赈事始终，赞成劝勉及效奔走者，为王子孙荃、章子锦、胡子应逵、应进；沿门问讯不辞劳瘁者，为朱子绍祖；收掌簿书，填写印票，手腕几脱者，为姜子肇津、吴子英。敬志其名，以彰好义。

赈饥呈子
为仰体德意，捐赀赈饥，恳恩立法稽查，务求实济事一切见商羊肆虐，石燕为灾，霪雨不止者半年，蠡城不浸者三版，桂薪玉粒，日不聊生，沈灶产蛙，民不堪命。盖闻自万历十六岁，大荒仅见两年，亦未有青蚨四百文，斛米仅盈一斗，人情汹汹，众口嗷嗷。仰承上台轸恤至情，窃听乡绅救荒硕论，煮糜之说，止为乞人设法，寒士不食嗟来；平粜之筹，仅使中户沾恩，赤手来闻呼与。募赈者，剜肉补孔，画饼难充；移粟者，止渴望梅，远水莫救。陛母董孀居奉佛，立愿济人。同为涸辙之鱼，自知洵洙何济，共此盈握之粟，犹思？啄必呼。甘鬻附郭田二顷，而尽因输赈船米五百有奇，聊为乡党好义之倡，愿效邻里周急之义。但大海细流，愚不敢自己出；长风偃草，令必由于上行。诚恐杂则易嚣，多必难遍，愚者怖黠，不满鼹鼠侵渔，弱者畏强，难禁饥鹰攫夺，茕民未沾实惠，施主仅博虚名。兹者佥议，恳乞师台选贤使能，赐示给簿，著各坊里总令逐户埃查，若果墨突不黔，陶瓮无贮，孤儿寡妇，门外但可张罗，寒畯穷儒，灶上仅留尘甑，汁其家口，人册报名，验其荒凉，书单给票。予必当陒，使匹夫有数日之粮；施不望酬，俾一家无八口之累。家传户晓，既无喧阙杂沓之烦；灼见亲知，更无遗漏冒支之弊。饥时一口，升合必到遗黎盘内；三餐颗粒，皆成实济；片时含鼓，均属化天。一滴捐浚，尽归惠海矣。不敢擅便，谨据实上呈。
