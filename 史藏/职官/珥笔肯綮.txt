珥笔肯綮, 觉非山人, 邱澎生


　　［明］觉非山人 撰　

　　本书原庋藏江西省婺源县图书馆，中国社会科学院历史研究所已故周绍泉先生曾提供夫马进先生一份影件。年承夫马先生借阅影件并嘱点校。影件原无页码，夫马先生整理标为页，并考订此书内容约编成于明万历十年（）以后，但此份影件则可推定为明崇祯年间辗转传录之抄本。此抄本主要收录件法律文书以及条「觉非山人」加附评注。《珥笔肯綮》虽同属「讼师秘本」这种明清法律文类，但编者常对收录法律文书附加评语或批注，可相当程度反映当时讼师之诉讼策略及法律见解，使本书更显珍贵，值得点校出版以广学界利用。

　　珥笔肯綮序

　　肯綮者何谓？总会之处，即要诀是也。盖人情事理，浩瀚散漫，实皆有至要存焉。譬诸河之源、木之根也。理事必求其要，犹之治河者必探其源，养木者必培其根，此肯綮之说所繇起也。
　　然珥笔亦有是哉？慨自民伪日滋，案牍日烦，上之人日益厌焉，故限字之法立。字限渐少，愚民每每不能自伸其词；说不已，而求之能者。奈何浅见陋学之士人，不能以数十字该括情词，往往负人者多矣。
　　予甚悯之，是以忘其僭悖，即生平所经历者，逐类叙之。各类之中，又择人情所变迁者，缉而录之。凡一件，存一词。遇缺，则补焉。重者，则删去。词内含蓄机关者，又为该述于外，以发明其终始。
　　录虽二百余首，盖皆协当时限字之制者，而人情、律法，更具备焉。熟此而能精之，则法家之要诀已在于我。遇事而裁应之也，有如烛照而龟卜之矣，故名曰肯綮。得之者，宜珍秘之，慎勿传于逞刁好事之人，庶几不失予意云尔。新安婺北小桃源 觉非山人序。

　　附录口诀

　　一、词须要规格先定，然后布词，捡点成篇。切不可记见语子套之。
　　一、作者先看事理、情势何如，务要周详，不可忽略。或二事俱发，取其重者作主；轻者点缀，在首上或尾上，作辅佐。必用重关字面，转换成篇。庶不犯了一词两事之弊也，然要词语简洁连续。
　　一、体有三段。前段推写来历，为何事相干，中间指出被告根繇，或云岂期豪强占或强骗等情。须用紧要干证，明白赃物，以点实之。后段要严切言语，辨得前项事情，勿使宽踈。中间倘有不密之处，宜生情掩过，方可告准。朱语不入招，重着无妨。
　　一、作者不可搜罗事砌，不可虚空撦曳，致自招诬重罪。或遇一时难准之状，不得不架捏者，亦要招诬无大罪，方可。又必观者信之，乃善。
　　一、事经判断，后复翻告者，须看判语并供招，不合律处，明白挑出。若如初告之词，一样孟浪，终无益也。

　　吏

　　官吏司员
　　亟援沉溺事。婺困混金，民渴清政。吴署不道涌退，徐经不经乱行；太爷垂清不理。有钱生，无钱死；官图吏书过钱，吏书贪官说合。猫鼠同眠，故出入罪。朝断夕翻，官箴玷极。官富万金，民贫一缕。天不亟援，冤民变。告。
　　赃污诈骗事。原身日催人挑货发卖，道经处廵司，岂污吏阻索常例，遂扶廵检，假称身无文引；令弓兵强搬身货入司，禁骗银【若干】，见证。思：身久居本县，已非暴客，且无犯禁私货，岂得假公威骗，乞追正法。告。
　　吓诈平民事。小甲，屡犯更名，久恋衙门，骗财巨万。县有同犯，军徒，案证；又有被害，府县告发。旧冬，乘身外趁，带快，无批，诬身窝盗，捉男锁逼，诈骗银【若干】，证。据诬窝盗，理合呈官，岂应私逼？妄指难容，诈骗难甘。乞追赃究诬。告。
　　藐法害民事。学霸不守学规，滥冒衣巾，挟霸娼妓。日，身在店，妓家饮酒，遭恶佯醉，辱骂身等，吞炭隐忍。日，同散步烟花，恶复蹈横，统仆逐打，证。不思：设立客妻，原通商贾，非为生员。节行霸逐，有乖儒风，有病国制。乞准提究。告。
　　假官害民事。民蠹，教唆害民，院访不悛。月，唆越告本府，诳骗不遂。今又假捏官伪书，候爷驾临，妄呈诳耸，希图大开骗局。若不伪鸣，恐罹奸套，临冤难雪。乞天作主，洞烛奸弊，以除祸害。告。
　　欺国破家事。族恶倚仗刀笔，夺庄产，事发逃京。身蹇遭恶，计将原籍产土，掿典身处，代假京宦禄银【若干】，求释罪。续又伪造部印关文，驰驿支廪，获帖首拘拟，恶卖前产赎徒，累身倾家，代赎宦债。乞怜追断。告。
　　究奸惩恶事。革吏，居乡起灭词讼，为民大蠹。瞰弟问军死绝，捏首身等卖放军犯，幸爷明察，斧判招诬；诈供七十二岁，预图赎罪。查恶旧年与讼府招案，六十有二，一岁焉度六秋！明系欺官紊法，乞究责实招罪，免恶得志。告。

　　户

　　（一）钱粮户役
　　贿弊脱役事。极富，财甲一方，丁粮百石，每遇差役，弊脱得计。今轮编签粮长，计隐伊户不佥，独将身等下户，顶充粮役。思：奉明例，凡丁米五石以上，方佥正差。今身户止二丁，米仅石余；较伊丁米，天渊悬绝。岂应违例弄弊，卖富欺贫！乞查丁粮，易苏重役。告。
　　【凡脱户役，较伊丁米来比；若只说我户不能当，则差役当责何人？此所以不准也。】
　　侵官害民事。原佥身与朋解四司银两，当将官银两半朋分，各管一半，并无相及，合同存证。岂私将伊股包与积棍，致被侵克累身，不能独纳。蒙台拘并，反扯身同赔。思：身虽朋分朋解，银实各分各管。况原领银，又不繇身牙保，岂能妄扯身赔！乞验合同，责认偿，庶免生奸推捱，公课早完。告。
　　【凡钱粮，只问经手；经手缺数，即当赔也。若缺数在民，未收在身，此为原户拖欠，不为侵克。】
　　滥剥贫民事。身居豪里甲下，每遇粮差，苦被以一敛十，坑贫彻骨。有叔，坟山基屋尽遭掯写，等可审。叔因流落无影，今轮均徭，责赔叔股，不遂，诬呈负欠制压。思：里长既得叔业，应顶叔差，岂得业霸归己役累他人？况身户只二丁，虚米一斗，已被敛银伍两；更遭诬压，贫命何安？诉。
　　随产供差事。切缘视赋佥差，差赖产应。夫产【若干】，原卖与等，死时已无寸土。今豪唤充里役，产罄贫极，日食难度；幼男七岁，束手观天，巨族邻图可审。母子纵甘捐命，恐无益于公私。哀乞仁天救恤，拘责承产之家照税业充，庶得权宜济变，存活孤寡。告。
　　欺隐田粮事。富叔，税田【若干】，每临大造，贿书弄弊，飞洒诡寄，不可胜言。甚至与等，弊作断桥，俱各有付无收，共隐税粮【若干】，新旧册籍可查。身等贫户，迭承重役；叔田上千，得避正差。欺官累民，莫此为甚！首乞查明改正，免致税、产背驰，利害不均。首告。
　　隐税事。富豪开垦处，田百亩，种年久，漏税不报。今轮大造，踵弊复漏。切思：民皆王民，土皆王土，何身等计亩升科，豪乃有田无税？乞赐丈量升报，庶产、税均平，民无隐弊。上首。
　　欺公事。富豪开垦处田【若干】，漏税不报。遵例首台，蒙准批县，与典史查勘。岂豪广财布置，仅报【若干】塞责。原身奉例公举，无非为国为民，讵意转行佐贰，贬法狥豪。乞天严行复勘，批责照单丈量，庶无隐弊。上告。
　　受产不税事。原父将田【若干】卖叔，叔转卖，向未过税。岂窥均徭在尔，互相推捱，契隐不印，漏税不收，累身充役。不思：差随税定，税随产走，岂得产归豪户，税累他人！乞天准责，依产收税，免被欺隐，贫民受累。告。
　　变乱板籍事。原身祖居甲下，鱼水相依，情犹父子。岂刁奸，畏伊里长军户人众，恐遭扰害，承今排图，贿拴书算，将伊户暗贴本甲，调身填伊格目。不思：身居二甲，伊居四甲，册定已久，难容一旦纷更；彼若惧祸先避，身又何辜当收？叩天急赐改正，责令各守原籍，免被变更贻害。告。
　　（）违法作弊事。户恶，将粮【若干】，诡寄等七户，避重就轻，贻祸通户。身惧首县，倚逃军，坐家扒置，捏写文契，平白夺身基屋，族长证。思：作弊飞粮，窝军夺业，国法大伤。乞赐电墨追遣。告。
　　（）预鸣盗税事。父置处基地，付价【若干】，证。豪侄，妬基落伊，局心用强挟赎，只与身价【若干】。痛思：豪叔卖身多银，且无业管，又当重差；豪既挟赎，岂容克本一半？今窥大造，埋奸盗税，乞天验原契，追补原价。告。

　　（二）山田坟地
　　强夺世业事。承祖有山壹号，坐落处佥业，国初传历数世，保守无虞，堡簿可证。岂地恶明欺身家居远人散，强将在山杉木恃势砍归。身知奔阻，反称是伊山业，白白强占。不思：身山原流可查，界落明白，与恶切无相干，岂应恃强占夺！乞审山邻，查验堡簿，抚安世业。告。
　　【大凡争山，只二说。所买之山，要契明白，税过实妥。承祖佥业之山，无契，须看堡簿字号明白，管业以山邻为证。然有失业之山，亦难凭也。大抵争山，有被强占者，有失业被占者，有被影射字号者，有被连界侵占者，有被重卖谋占者，须看事体下笔。】
　　霸夺世业事。祖买处山二亩，身招等，入山起蓬，拨作种苗。后因流贼刼掠，人各星散。土豪乘机霸占，据为己业。身今外归，带仆入山廵理；豪统牙爪打逐赶杀，救证。切思：前山祖买父种，契税昭明，豪何来历，恃强霸占？伏乞锄豪安业。告。
　　【此争失业之山，必叙失业之繇。且山原买置者，所以言契文收税，与佥业者不同。】
　　奸谋影夺事。刁豪强占身家处苗山；告明无抵，计拴伊置连界山场，影射混夺。不思：伊山原买佥业字号，地名虽同，号数不一；况堡簿四至，南北相抵，注定难移。乞赐勘明，判令各业各山，免被影夺，明业无存。告。
　　【此争连界之山，必照堡簿安排四至字号，方可明白。】
　　乞追侵占事。本家业山一局，与地恶田连。欺身居远，将山平洋处渐削成田，仅留陡峻还身；坑身虚纳山田，伊得广收租利。不思：山虽被削成田，土迹新旧可勘。且身山一亩，所存无几，恶田五秤，长阔数十余丈，侵夺显然。乞赐勘明，庶山田各归原业。告。
　　【此要见得何处是他田，何处是他侵我山，方折得倒。此词后半更妙。】
　　谋夺明业事。年价买山一局，坐落处，年收税过户，业种无异。富豪妬山成材，起心谋夺；拴腹，贿，捏作先前年月，立契重献。原山契明价足，税契无亏，岂得贪贿？焉得知情谋买？乞追抹重契，正罪杜谋。告。
　　【此谋夺山业者，故作如此告。或告卖主在先，亦可。只后面中节当云复起贪谋；至立重契献与富豪知情受买末节，如此词所云。朱语须改「重献坑业事」。】
　　灭分吞占事。原身兄弟共有祖业处杉木一局，价值【若干】，守山人可审。富豪，蓦将本山杉木，尽■〈扌弃〉巨商。身觉理阻，岂豪称买身兄，恃势强吞。不思：身山与兄共承祖业，纵使兄卖为实，身分尚存，岂应一罟强吞？乞赐均业，免被弱肉强食。告。
　　【此是兄卖未存弟分，故弟只专告买主，自寻其兄，所谓击东取西者也。】
　　地恶盗葬事。本家有坟山一局，坐落处，辖豪住畔。被豪欺家孤弱，子孙散居，蓦入坟山，魆行盗葬。惊知投里，岂豪捏称有分，含糊影抵。切思：祖坋命脉相关，谁肯货卖自贱？今豪冒分，盗葬明欺；子姓烦杂，任繇影饰。乞究契卖何人，税收何户，责令起轝，免害生死。告。
　　【此坟山，与别山不同，一人不能私卖。然推单年久者，亦一时难决；然终不能侵逼其坋。盖坟有禁步，官有一丈二尺，民有八尺，今皆推周围而言也。】
　　弃祖狥豪事。上祖安葬处，众立合同，禁戒子孙盗卖，历守无异。岂豪，拴腹，贿逆，弃祖盗卖；随统，强砍坟臂合抱荫木，开造生茔，坟邻报证。切思：山葬祖坋，一族命脉所关，恶逆岂得盗卖？豪又岂得谋买？砍木损坟，存亡何赖？乞整豪逆，责令培坋退业。感恩上告。
　　【一、别业，犹得各卖各分；惟坟山不能，一经官，卖者不得不赎，买者亦不得掯。】
　　鼓众夺业事。本家处山，税业年久，栽木成林。族豪垂涎贪妬，陡捏伊伯合分山场，鼓众强夺。原卖与，转卖与身，业经二年，税过两户；果系与伊合分，先肯让独卖？况原契明开己业，岂能扯通栽夺？乞赐杜谋。告。
　　【此山原买时，税业已明矣。设今之争者果有分数，亦卖主自应承当也。】
　　（）贿弊夺业事。身将处田【若干】典豪，本银【若干】，苦被滚算【若干】，浼中取赎前田。岂豪赚契入手，执契不吐，毁苗夺田，急告爷台。豪计匿不出，贿原中曲证，致价业两落豪穽。切思：当田虽系作中，还银实有付证，银已还，田复夺，情理何堪？伏乞追审实，追契杜骗，告。
　　【此事只告得。此词准，则还银；证不出，彼不能遽得田矣。】
　　（）吓骗血产事。身有屋基一片，邻豪蓄谋凑局，不遂。乘众仆犯盗在禁，诈称欲扳身为窝，教令打点营脱。比伊承认往探，回称代费银【若干】，勒写基屋抵还。豪笔单证，陷身如鸟失巢，流离何堪？乞追给栖止，免被明白诈骗。告。
　　（）夺产坑老事。富豪，田连阡陌，每遇毗连产土，必谋归局。妬身处田【若干】，计诱男，私窃伊银【若干】，竹节加利，逼写前田准还，势促佃人交租。坑乏日食，老命难存。不思：父在，子无专，岂豪诱借微赀，乘滚重产？恳天究追，庶老活命，俾幼有警。告。
　　【一、父老闲居，家务皆集于子者，又不可例论。只于父在，口食田不得买卖。】
　　（）枉断坑业事。原买处田，租业【若干】，佃人证。富豪，今瞰故，陡告起争，广布干钻。不查契业，断田归豪，判令身从男退价。切思：田买七载之前，岂应责退七载之后？设豪实买，存，何不经理？亡，陡争？且据供，豪迭折银租，显见田无实落。今使虚契反实，实契反虚，理法大乖，民心奚服？乞天断业。告。
　　【此系重张无疑。但收租年久者，比未收租者，更稳也。】
　　（）捏分起骗事。原买处苗山一号，收税业久无异。地恶见木成材，设谋图骗。明欺死久无对，腹亲易构为中，遂捏契，耸告。不思：死墨易捏，业久难瞒。设伊买分，身递锄种，何无半语相邀，迨今陡诬？况身卖主现存可审。乞杜谋剪骗。告。
　　（）赚契夺业事。势豪财力泼天，民畏如虎；远近山田，尽谋归箧。日，计拴牙爪，赚身前去伊家，僻馆设酒延待。择身肥田六亩，勒立空契，假醉执归。次早领价，势拒不付，契又不还，等可审。虚契白夺，抱屈无伸，叩天急究。告。
　　【此事，告不可缓；缓，则虚契成实契，告亦恐人不信。】
　　（）盗伐冢木事。身有祖冢，土名处，上植松木荫庇。被豪辖近侵损，凑将小木■〈扌弃〉卖与伊，内存大木庇冢，凭中，立约为证。岂豪乘机肆害，槩将荫木砍绝无存，山邻证。原身存木有约，■〈扌弃〉木有契；豪势可欺，笔端难掩。乞准勘惩，免祸祖墓。告。
　　（）谋遂坟山事。身家土名处税山一业，卜有吉穴，存葬祖骸，委佃、看守。豪恶欺家窵远，贿佃盗葬尸板；报泄，恶亏，重贿族焰，背立契书。身思：山系祖产，坟系众存，豪强奸露，法当鸣众告举，岂容私卖济恶？乞准亲提，判恶改正。告。
　　（）霸佃吞租事。父卖处田【若干】，随契收租，遇册受税。续有地恶，辖田落伊肘腋，拴代写佃约承种。近瞰父故身孤，负租不纳；节投里约，回护不拘，恶霸前田，不容另佃。思：税由产出，无租，虚纳粮差，国法何在？乞追租还田。上告。
　　（）豪占事。身有千金地屋一业，辖近居豪侄，谋凑不遂，乘男年幼愚昧，饵写空契，借银花酒，陷死商外，虚价白占。乞准究追。告。
　　（）救命事。祖父早丧，母寡身孤，土库楼房五间，尽遭势豪利债滚窜。独遗千金厅堂二所，挟霸不受；欲卖外族，刊帖被阻。穽贫彻骨，一家饥馁。乞天作主，垂怜残喘，究豪霸阻。告。
　　（）水利事。天台祈雨救旱，岂容霸水枯苗？土名处，田七段，灌塘一所，切遭势占，养鱼霸截，不容救稻。二段荒芜，五段枯稿，坑身国税民食两绝，乞天亲究疏通。告。
　　（）奸谋吞并事。身田一业，土名处，奸豪有产毗连，无繇兼并。乘身商外失利，欺父昏眊，口许倍价，利惑父心。串伊腹党，代父立契；银未过手，契付收。岂料妆成科范，领价不付，取契无还。伏乞追豪废契。告。
　　（）恤孤怜寡事。身纔三岁丧父，母年廿守节；仅有住房基地，孤寡生死相依。势豪上年债夺住房，近瞰身贫，纠腹勒身出卖基地，付银【若干】，压契立约，欠价【若干】。岂恶负约白吞，窜孤踞业，等证。幸爷按临，恳准批府。告。
　　（）盗契谋产事。身有屋地一块，与豪为邻，向谋凑局，不遂。计透身男揭债花酒，唆男盗契，背父私献。身知鸣族，恶亏，调男藏匿，强踞屋地，证。事干违法，价应没官，伏乞怜准，追地追男。告。
　　（）吞产窜家事。承祖分下田园基地，契书为凭，界限难掩。恶弟倚充册书，欺身老疾，越界占田踞屋，逐身父子外居。投族鸣寃，触恶，毒打几危，救可审。业被白占，兄被弟殴，伦法两灭，乞准勘追还。告。
　　（）局骗唆害事。乡有扛唆，民害颠倒，不急殄除，是非蜂集。族棍远游，伊母乏食，央亲侄为中，命次男书契，将处该分山，断骨卖身，付价无异。仇怀妬，瞰回家，魆唆，违法捏告。不思：母卖子绝，落笔无踪，设此骗局，皆出扛唆罪孽，乞验契杜害。诉。
　　（）乞救冤苦事。原祖嫡生身父，嫡死，父亡遗母，守节扶孤，被叔百计毒害。祖批身分田园屋地，叔假祖笔，献卖势豪，母因田不得食，屋无安栖，流离困苦，怨死九泉。幸遇青天按临孤冤，激切哀控。乞电祖墨，断业还孤。告。
　　（）骗产毒陷事。父庶生，幼，祖财任嫡，陷贫彻骨。处千金店房，每年该赁【若干】，伯兄霸取不分，挟作低价，凑伊独业。赚契入手，领价无还。造意延脱白吞，难甘虎狼毒骗。乞审原中，涂契追赁。告。
　　（）霸产贻患事。祖田【若干】，俱叔、兄掌摄；欺身愚幼，吞克计。又纵侄，故将腴田盗献邻豪，觊觎不绝。叔、兄溪欲难填，未免蚕食殆尽，俯仰无资。告。
　　【凡告称家财，不在干名犯义之例；但情词畅顺即是，不必原求律法。】
　　（）倚势诈骗事。父创碓一所，作租【若干】，将田平数，与弟匀分。碓因水冲，寻复混业，共费修造，合同存证，历年无异。今侄，追业前田推碓，与身各立卖契对明；岂倚豪亲，阻碓索骗。不思：身受虚碓，伊业实田，已为轻重不侔；况混业定于父手，契卖由伊心愿，岂应分外起骗。乞容各守原业，免被利害不均。诉。
　　（）倚嫡吞庶事。父娶，嫡生兄、，俱各成立；后娶生身，十岁父丧。兄假嫡名，坐去肥田【若干】。又称父费母嫂奁仪，任选肥腴【若干】，仅取瘠硗【若干】，阄分掩众。切思：生同父脉，当父产，岂以嫡庶异亲，厚薄悬殊！据称母嫂奁仪，有何文脉照证？何得巧名剥弟！乞拘族长等，查责均分，免遭吞剥。告。
　　（）鲸吞幼产事。原身庶出，七岁父丧。嫡兄，图独吞产；虑父嘱开明，恐贻后议，故乘身幼无知，扫掯产业，诱写虚契。比年十二，堕奸未鸣。讵侄，袭父险迹，陡收虚契，夺田霸产，扶嫡，逐身外居，族长可审。思：原母子三口，日费可以数计，赀产三百余金，何故尽归兄箧？且幼冲虚契，岂能借口夺业？乞追抹安孤。告。
　　（）背父剥弟事。原父令身出继伯后，致讼縻费，因将房地【若干】量批资补，约证。岂兄瞰今父故，蓄谋吞夺。乘身往外，魆将父柩抛露荒野，锁踞前屋；忿身归业，主妻泼阻，邻族等可审。兄恃嫡长，反先诬压。思：身名虽出继，实同一脉。怜贫资补，恩出天心，岂兄背父欺夺！乞责遵守，免残恩义。诉。
　　【此事，既有亲父批约，何不先告？但告之，一时恐难决也。惟先据其业，待彼告，而我诉。若官中可决，父墨必不能违；若不决，业已归于我矣。此全策也。虽冒兄嫂相殴之事；然而，因争家财，亦不在干名犯义之例。】
　　（）违墨越扰事。原父虑身力只，偶见族人丧父无依，收归抚养，代娶成家。后父病，单扒田【若干】，住房三间，给另居，遗嘱存证。岂听仇唆，越诬逐继。思：父怜贫恩养，满望扶助身后，讵意坟土未干，即行反噬。乞赐验嘱，杜革奸贪，免致养虎为患。诉。
　　【凡与义子之产，只可批与之，不可与亲子立关分之。盖分，则当均；以为继子，不均，则有后患。批，则以我物与人，其多寡，随我出意。此事，幸原父批有产着他去了，亦无词争也。】
　　（）剥财霸产事。兄掌父遗田【若干】，日用余赀，尽归兄握。近见兄侄虎狼，托等，恳分各业。岂侄计取续田【若干】，掯为己业，主父不分遗蓄，分毫不吐。原兄只掌父租，并未出仕经商，财何独厚？身又未行荡败，岂得独无？乞究均分，庶使一体所生，不致荣枯逈异。刻骨感恩，没世不忘。告。
　　（）验单均产事。父老生身，防兄残命，故将财产与侄瓜分；姐父，郷贤，喻父微意，附写分单。身命苟活，产多兄收。思：产由父亲置，身本父生亲儿，母有嫡庶，子无亲踈；况与兄嫡亲，郎舅若然顺理，焉肯留笔？乞准验单均业，不乖伦法。告。
　　（）强拆天亲事。原夫恐阿猜妬，将孕妾寄居父家，生男。阿恐招议，搬回养育，幸今一十六岁。近夫病故，奸亲图负夫本，唆侄告男非夫亲脉，出身作证，致县眩惑财情，强抑男为义子，断产归侄。思：男若非亲脉，夫存何肯珍爱？氏名门，何又肯为结婚？岂夫死未寒，男遭离拆，产被瓜分！鬼哭人号，冲天怨恨。告。
　　（）乞杜吞孤事。原夫病危，虑男幼冲，悉将产业开单，付阿掌植。续难存活，抱子改适氏。后子成人娶媳，殒命，卖地资费。岂贪叔等，不遂吞谋，诬男非夫亲出，及重献、盗卖等虚情。切思：子承父业，存卖何与他人？据诬原业不明，坐落界至，自有契墨存证，岂得诬抵吓骗？乞怜孤寡，俯赐杜革。诉。
　　【凡人子，一父一母所生，形迹显明；他人谓其非亲生者，何也？世俗亦有假胎暗换之说。但其父存日，既肯认为己出；他死后，谓为假者，指何作证也？设有之，亦通国来者尔。今此二事，故为易辩。】
　　（）谋夺给产事。男娶女为婚，无嗣，摘侄承继，将处田【若干】，木山一片，批给女为奁仪，立契存证。岂期死，将山田献卖势豪；倚势吞夺，逐媳空体于归，舅可审。切思：继自外至，兄田扫归私箧；女繇亲生，父泽反无毫受。况继产批屋，俱有遗嘱开明，何遵违不一，存殁殊科？乞验批嘱，追给山田，免被侵夺。告。
　　（）乞追吞产事。妹聘，厚备奁仪遣嫁；仍批处田【若干】，资给妹食。因变卖奁仪，营运致富。岂期孤恩，主妾，将妹殴辱凌虐，投族等戒谕，不悛，坑妹郁亡。坐弃不理，累身殓殡，尽吞原批与妹食田。切思：田为妹给，妹既殒亡，田合归还。况妹被害致死，仇不反兵，何甘割产事雠？乞天追还，免被负义吞噬。告。
　　【礼云：父母之仇不戴天，兄弟之仇不反戈。此云然者，姐妹兄弟，同一情也。凡告事批产，只此二端而已。纵有原由不同，可类推之，故不多录。】
　　（）强夺给田事。本乡庵，曾祖将山前田【若干】，施给住持，崇奉香火。岂今富豪谋尽局内田亩，嫌被庵田间断；本月间，陡将前田槩行强耕。身知理阻，计捏故僧卖契抵饰。不思：寺观田土，庵主所给。庵存，则田为庵业；庵废，则田归原主，非比民产存卖自繇。岂豪打逐住持，捏契谋占，乞剪谋夺。告。
　　（）冒夺明业事。始祖安葬处寺畔，曾祖因会族众，就彼创祠，买田【若干】，批给寺僧，住守茔宇，递备祭祀用费。岂富豪承县沙汰滛祀，贿拴总甲，妄报祖祠滛戾，出名告佃，唏夺祀田。思：身建祠奉祖，已无佛老神像。祀田递身纳税，又非无主产业，岂得贿弊计取坑费祖祀？乞查杜革，免被冒夺。告。
　　【僧道已置之田，任其存卖。倘寺观废，其田若存，则为无主田土，所以入官召佃。如民产，无佥业者，此为空号；虽有人见业，查出，亦入官。故管业此等田土者，必先自告官给帖。】

　　（三）财本私债
　　夺财绝命事。阿夫无嗣；逆侄觊涎家财，唏杀夫命，夫因郁死。逆欺阿寡，冤莫伸雪。主仆执夫附本【若干】，陷夫停柩，坑阿绝食。恶仆倚逆搪抵，逆侄以继为名。世无立仇为子！夫生，尚未有盟；夫死，又未承重。明继夺财，绝命乞救。逆追本，葬死赡生。告。
　　恤寡扶危事。阿夫受制，兄侄吞没家财；年收阿奁仪，换银【若干】，尽付仆经营，期利供家，约证。今夫命故，遗阿无儿，衣棺债备，停柩未葬。仆听仇唆，负心执本；寡妇女流，黑天无日。下情激切，控天怜悯，庶济死生。告。
　　究财活命事。徽民赖商过活，财本与命相连。原亲盟立合同，邀身开典，苦身勤劳，积利【若干】。今欺身衰老无嗣，将该分本利一并鲸吞坑陷；全家饥饿，老命无终。乞验合同，追还本利。告。
　　究逆追本事。祖买仆，配婢，传今奸逆；四代相承，恩给衣食，义及生死。原领父本【若干】，仗伊膂力，代主经营，领约证。后因父丧身幼，被恶欺吞，酿富不吐。身急鸣公，触恶，纠党毁屋，投附势豪。统制身家附本，分毫不吐；乞准究追，惩逆正罪。告。
　　骗财陷命事。父、祖继亡，身方八岁。极恶表兄，探知父遗财本与母、祖母生事死葬，甜饵女流，立约领去。满望营利度活，经今年久，伊得展转倍利，婉取毫不吐还，取结深仇，唏火剿害。财非私债，毒骗难甘，乞追本活命。告。
　　抄杀孤寡事。夫丧子幼，遗本千两，附开典。因营运致富，积利万金。今正日，阿男取银触怒，统凶持斧拥杀，唏绝子母，鲸吞血本。
　　告县抗提，冤若海深。告怜孤寡，亲提究追。告。
　　诱妾抄家事。阿夫早丧，遗二孤幼。今月，长男不幸，未娶殇亡。仇侄乘欺孤寡，诱妾私盗契书，卷搬家财千两，卖田夺产。告县批衙，结党抗拒，反将妾霸豪家。恣横无忌，伦法大变，等证。乞亲提究。告。
　　挟滚孤产事。承祖栖身楼房，价银【若干】。势豪埋奸谋占，乘欺父死，身孤家贫；拴中，诱借伊银【若干】，滚算作【若干】，勒写前屋，赚契过手，只找身价【若干】，低价势占。年荒，陷穽嗷嗷。告。
　　背义吞孤事。原兄早丧，遗嫂氏，嫁与。比念侄在襁褓，搜兄遗财，并接礼银，共计【若干】，付伊生殖，约证。讵近乘嫂故，逐侄空回，原寄悉被掯夺，坑侄衣食无依，兄柩难葬。伏乞追给，超豁生死。告。
　　（）负赖寄银事。原父蓄银【若干】，不幸暴故；比见弟忿身独取，尽将前银寄付亲属，议候丧完，仗代公分。岂叔见财负赖，托族等恳分前银，反称银系众蓄，挟分不吐。思：父、叔各爨廿余年，相关租利，尽注帐籍。设伊众蓄，有何指证？岂能设辞吞克！乞准追究，庶父泽成空。告。
　　（）害义负寄事。身用重礼，聘定女。祸因身兄被凶杀命，讦讼缠延，将本【若干】附寄生理；当倚血亲，不立文约，有见证。岂今伊女病故，即绝义怀奸，聘礼既负，附本不吐。情理难容，乞准追断。告。
　　（）诡计吞财事。弟在湖广买卖，有径至弟店，称伊回家，求代带信。弟念伊系亲邻，当将银【若干】、信一封，浼令带回。岂独将空信付还，银克归己，诡称宿店被劫。思：与同行同宿，彼既俱无失脱，贼何偏刼伊财？且伊己物俱存，诡吞显见，乞天严追。告。
　　（）乞追卷虏事。合伙开店，贩卖杂货；岂暗生奸计，着弟旁开小店，阴移货物充应，渐致殷富。不较得志，乘身归家医病，悉卷银货入己，仅留火帐底脚，强称折阅掩饰。原身离店，现存银货当计百余，未经数月；况本店与伊弟店，同行共市，彼何速盛？此何速衰？且无逐日帐籍，难掩卷吞。乞追均分。告。
　　【此事，恐帐籍可捏。然而，买入卖出，邻店自有通例；即此尽可折之，故帐籍轻轻点过。】
　　（）负本坑生事。缘本县俗薄民刁，每瞰官不理债，明肆侵克，良弱多被坑生。身仅地【若干】，卖侄银七两；刁恶，拴中，借去五两，约证。岂期控告久赖不还，明唏控告无门，任繇吞陷。思：身割地卖价，计出无奈，遭恶吞负，饿死须臾。乞怜贫命，追给超豁。告。
　　【此系小事，多难告准；故词内叙事，闲话多者，布情以动人也。】
　　（）负骗反诬事。恶惯贩人口，潜带私货，江湖名棍，巧穽害人。祸因年恶邀身父作会，轮父末收，该交父银【若干】；无还，当约冬付。讵计延勒，年复一年，拖延至今。月，遇恶兴贩牛肉发帐，父称肉【若干】，坐算前银。岂恶欺父年老，怪坐肉价，陡于日串棍登门，擒身毒打，破釜绝烟，邻救证。恶亏，预捏虚情诳耸。不思：勒骗父银，亲约证；称货多寡，原中证。约证两明，难容反诬负骗。乞追本利，剪诬正法。诉。
　　（）债害事。原身年将田典，银【若干】，节还过【若干】，领约证。磊算欠利，执契不还；复压身，将亲女压批契尾。旧因欠粮，监比无措，将女礼聘氏完纳。讵捏诬批书，背盟耸告。思：婚媾定盟，当盟纳采；因债压批，女甘滚折？乞电领约，豁诬苏债。诉。
　　（）孤苦事。父将本银【若干】附族人生理，凭中议定，照本分利，约证。开缎铺，获利千金；父图厚分，毫厘未取。今父陡病身故，母寡身孤，岂背盟槩吞本利。明欺孤幼，冤苦难伸。瞻叩天台，乞怜追给，孤苦沾恩。告。
　　（）怜贫事。缘被恶逆骗匿本银【若干】，该利【若干】，反架虚词，欺灭名分。今蒙天判，安敢抗违？切思：身所支费，既坐己本，伊获厚利，岂不分偿毫厘。且逆原仅本银【若干】，目今获利【若干】，俱由身本营出。阱身空拳，治生无计，逆心可忍，上天难欺。恳恩怜贫追给。告。

　　（四）商贾
　　鲸吞商本事。将货【若干】投牙发卖，尽凭伊手，发与、等铺，议待半月后交还。岂局身在行等候，背领各铺欠价，吞克入己。惊取触怒，逐不容居。坑身居则栖止无地，回则素手无聊。异乡孤苦，情切难堪。告。
　　乞究盗卖事。身投牙，收买货，赁伊楼房堆贮，候待便船装归。当与面看明白，封号无异。岂瞰身前去处，即开锁门，擅将堆货一槩盗卖。明唏任告无何，若不乞天作主，追赃正罪，诚恐牙行吞噬无忌，商贾难生。激切上告。
　　牙棍串吞事。奸牙巧阱，纠棍局吞，孤商被屠，非天莫剿。身贩货，蹇遇奸牙，蜜言邀诱入行，计串市棍等瓜分，议价【若干】，帐约证。伙赚入手，悉行吞克，计延不吐。理取触党，唏言杀命。切思：血本纤毫，苦税重关，难甘串骗。叩天究剪，追本苏商。告。
　　拴党诡骗事。原身揭本至处，收放货。奸牙欺身生异不谙，计率伊党，诡捏等姓名，领去银【若干】，约证。至期，浼伊取货，左言延捱；及自取讨，本地绝无此等姓名。识彼诡捏拐骗，急取不吐。坑身重本落穽，素手飘零。乞究追豁商。告。
　　骗财坑命事。身父原带财本【若干】，投爷骥足，开店放帐，希利供家。冤遭地虎欺父异商，纠党负骗，致父怨愤，死于非命。身奔异地，举目无亲，徒存父笔帐籍。无奈异地豪强，坑父不得归葬乡土。乞怜准追各帐给身，扶榇还乡，生死衔恩。告。
　　霸屋骗财事。身系骥足经营，即系膝下儿女。原有，凭中，将伊房屋三间立契卖身，得价【若干】。续又托中，另借身银【若干】。各中俱伊心腹，身但契约存证。经今三载，屋被虎踞，银被鲸吞。欺藐异乡，无门控雪，乞赐追惩。告。
　　追本超商事。身贩货，凭牙，雇船户撑载。议定湿漏损坏，俱伊承认，包约存证。岂侵剥饭米酒食，怪身较论，故意抛散蓬缆，任雨下湿，陷货污坏；投验明，可审。原承认装货，责有攸归，虎出龟毁，何能逃罪？乞查究偿。告。
　　调窝贼犯事。身凭牙雇觅脚夫挑货，议定挑至处交还。岂领货过手，私挑脱逃；身急跟至处，获，投鸣地方。等贪分贼赃，藏匿，明吞货本【若干】。不思：地方盗情，法当呈究，岂反窝匿吞商？乞天剪党剪盗。告。
　　奸谋穽骗事。奸恶，谋窃身本，无繇。饵雇伊马送行，不料，阴发马夫前至处，称路峻马难兼负人货，勒身空步先行，伊随转逃。久候不至，一路撞回伊店；岂恃先已调匿，反肆泼辱，幸救证。又拴邻店，不容栖宿。孤身落阱，情急无何，叩天严追。告。
　　（）究盗追本事。身在处买卖，收本回家。日投落店歇宿，岂见财起意，伺身劳倦睡浓，盗去银货【若干】。次早，随投里验明。思：伊店门锁壁固，内无人出，外无人入，设非自行盗，何由平白失财？乞严究追，免被奸噬孤商。告。
　　（）吞骗孤商事。原身揭本【若干】，凭牙，■〈扌弃〉杉木一片，契约存证。岂期砍做将完，蓦有带领多人，入山强阻，身恐毁坏熟木，只得听伊重立■〈扌弃〉契，骗去银【若干】，付证。切思：前契足凭，等不应重骗；后契可据，等不应包卖。二契必有一虚，一木岂容两价？乞天追给超商。告。
　　（）强砍杉木事。身有处杉木一号，刁商低价掯■〈扌弃〉，不遂，故■〈扌弃〉连界杉木，起蓬砍做为繇。今等越砍身山大木，拖归伊蓬混杂；义男遇获，被恶逞凶，脱归，投里验明，根木可勘。思：木长养年深，功费难计，蓦遭强砍，血力成空。乞赐点木追偿。告。
　　【一、■〈扌弃〉木客人，与别者不同。前一词，甘重买而后告者，何也？盖以木砍在山，告，恐一时难决，而木或废坏，所以买之，使木脱山，而后告也。后一词，有实赃，直告之。】
　　（）党棍吞商事。身奉盐院坐派本县卖盐；蹇遭棍恶等，狐媚巧攻，凭中，赊去盐【若干】，的限时还银，墨证。讵知羊入虎口，茹毛不吐，坑身余盐未纳，责并难堪，势压孤商异远，唏言吞克无何。不思：揭本经营，勤劳万状；纠党赚吞，公私两害。乞准拘究。告。
　　（）急救激变事。外省客人，贩卖私盐，来省发卖，叫为中。买客皆伊十亲九故，一个图多，一个图拖；卖客又不肯讨，买客又不肯还。况各活人现在，难叫保人偿钱。且止称斗身家，安能赔此多大客本！于日，耸告本府。营差四门，总甲逼散；一家老幼，如鸟失巢。急救上告。
　　【此词虽俗，然情理俱真切，无一字可减。】
　　（）恳恩移粟事。仁爷莅政，行旅沾恩，口碑扬诵。身系徽民，现在饶开布店。月，装布【若干】前往处，投牙发帐。今取早米【若干】，船过爷台钧示禁域，巡兵拦河阻截，商等奔叩天台乞怜。秦楚虽殊，民皆赤子，况身饶地生理，恩同子民；乞推移粟之仁，恩苏釜鱼之命。释放前行，公侯万代。哀告。
　　（）乞溥天恩事。缘本府僻居万山，食用多赖邻郡接应。今身前在处贩米，船繇河下回乡；地方等称奉明禁，阻截不放。切思：身等米非本地，贩粜已不敢犯明禁，岂等假公行私，阻截挟害。况地限徽、严，民皆赤子，移民移粟，实有望于仁台。伏乞俯垂天恩，疏释米船，庶贫民不死于饥荒，感直同于大造。万民齐祝，百世腰金。告。
　　【凡事，官府既先禁，必寻一条去路，使好宛转；词内，米非本地，正此意也。不然，则官中肯为一人而自弛其禁乎？】
　　（）叩天查明恩事。仁爷莅关，视船大小计货，本照多寡科征。万国感戴天恩，口碑颂扬四海。身在本省取讨水鱼拾担，搭载小舡，驳往处转卸，付侄回饶，单报爷台。奈何渔人自误，未行开述小船，致批偿税银【若干】，恳减。已蒙恩减【若干】，非敢再三再四紊台计，舟小货微无几，哀乞转天回日，查明恩减，照本批偿。感戴洪恩，公侯万代。哀告。
　　（）恳恩原情便商事。身等二姓，伙买货，蒙爷恩批税银【若干】，身该一半，借纳完讫。因身沿途缺少盘缠，节借银【若干】，议来省还。昨单报上行，蒙批准卖【若干】。奈急卖，无人受主，异乡谁肯恤周？身困穷途，如鱼失水，进退两难。叩天钧批，一半，准卸骥足发卖，俾货得典还银。恩苏疲商，如同再造。哀告。
　　（）匿税欺公事。国课空虚，奸弊隐漏。汉阳、武昌，仅隔一江；牙棍虎踞汉口，四路要截。商客悉囤伊行，潜转武昌发卖。理宜单报爷台，讵奸弊隐武昌，国课无征，累身空行苦应，情实难堪。恳叩天台，转申究弊，上充国课，下苏行困，免被灭法欺公。告。
　　（）仇诬事。挟仇唆害，难掩覆盆。汉阳、武昌，仅隔一江；身充武昌扇行。近因汉阳蠲税，本府科征；虎踞汉口，沿江邀截，扇客悉囤伊行，网尽无漏，致身空行苦应。身日具告本府税厂，廵兵捉获，本厂批令上税。讵棍挟仇，唆客捏诬诈吓，耸告爷，送宪拘审。思：首禀在前，捉获在后；税有官票，获有廵拦。身与客并未面识，诈吓何由？叩天严审，究仇劈诬。诉。
　　（）恳拘究剿以苏商困事。奸牙屡残异商，节屠孤肉。身贩货来省，被诱接入行，串棍等，集众勒赊，定价【若干】，议即付还，亲笔帐证。讵赚入手，藐商货如轻尘，视客本如弃灰，恣意伙噬朋吞，屡取计延不吐；触党，唏言丛杀异命，任告谁何？泣思：商苦履逝江河，临险度艰；九税十关，叠劳万状。血本纤毫，延吞半载；父母悬悬，妻孥待哺。叩天大布仁慈，照牙亲帐，追还原本。超命还乡，公侯万代。催告。
　　【凡告牙棍，若有市棍并铺户鬼名串赊，必告牙行与棍同告。若单告牙行，恐负欠者以我未告他，推在牙行身上，一时难决；若单告铺户市棍，恐棍逃避。正所谓「有眼牙行，无眼客」，在人酌用之。】

　　（五）补遗
　　串骗灭伦事。年月，恶弟代伊姐夫，借身金银首饰，几十两，物付弟手，券系程书。经今几载，分文不吐。身向弟取，称系程借；身向程取，称向弟收。恳求对会，两各躲开。月日，弟忿理鸣，凶殴伤重，证。骗财无法，杀兄无伦，叩亲提。告。

　　坑骗事。身贫，借银二两，浼籴谷救命。讵赚入手，银不吐，谷不付；浼理取，反肆凶殴。举家嗷嗷垂命，叩急追本苏生。告。

　　礼

　　（一）婚姻媒妁
　　贪财易聘事。太亲家原将孙女许聘身男。比因亲家在苏开行，浼伊舅持书往达，信回，允定诺，随受聘礼【若干】，定盟无异，信证。讵贪接富豪重财，将女重聘，倚势悔夺。切思：婚姻事繇父母、祖父母，律法照然。原既有回书许聘，父又受礼定盟，岂应夺财悔易？乞断追端化。告。
　　乞断隐祸事。原聘女为媳，临及亲迎，陡称女已先聘；挟赔财礼【若干】，岂期阴娶出妻，偿为妻，又称费重挟索。思：豪饮恨易妻，势必待时而发；因财失配，难克终身无言。男若再受伊女，未免日后遭殃，身家坑累。乞容退婚，追给原礼。庶得另娶承宗，祸端预绝。告。
　　【此违律之亲，不可不离者。此词，后截极妙，令人心动；前截简，令人心怒。】
　　溃盟嫁祸事。生员女，嫁妻；舅怪不通媒，遍帖扬污行，帖证。续见兄高捷，畏势逢迎，遂易婚盟。父恐愆婚期，令借吉于归。反捏告强抢，蒙审实情。奈因曲护衣巾，枉身克礼捏蓄，屈拟重罪。据帖，接银百两，银非财礼而何？既接重财，批书何俟私捏？恶假婚名起骗，身以无辜受罪。情理颠倒，刑法失平。乞赐究革，免玷宫墙。告。
　　易盟贻祸事。侄病故，仅遗侄媳，业迫无措。次侄请媳父公议氏定聘。批接礼银拾两，了侄生前欠债，死时衣棺等费。续怪失礼，诱女归家，重许氏。忿，告身等骗财。原受银，公完侄事，身无毫私。易盟重许，孽繇作，身无毫与。平白遭累，情切难堪，乞钧断超祸。诉。
　　【此事，俱系媒族出词，所以要分得财礼有归落处，则其亲不必言，而自定矣。】
　　逼嫁孀妇事。妹嫁为妻，生育幼甥。今妹夫病故，妹守服制。岂伊弟图吞幼产，逼妹改嫁，计通滛豪，财锁族长，违律主婚通豪，统众抢妹抬归；抛弃幼甥，啼号几毙。不思：伊兄死尚未寒，岂忍逼嫂坑侄？身关骨肉，情难忍视。恳天急整。告。
　　夺节事。妹夫被父割卖，生母虑祸权避，后归，毒死，卷证。妹痛夫亡子幼，励节苦守。岂酷忍，构拴妇为媒，勾引异棍求娶，逼妹匿服远嫁。妹急求死，身知，投坊里等，当众接回。何唆，霹告强抢，蒙送军厅。乞送并究，俯安孤节。诉。
　　断发事。妹嫁为媳，溺爱妾，毒死妹夫，卷证。岂妬甥长，分家，媚嫡，唆逼妹匿服带甥远嫁。因相讦告，激昧断发，讵不遂谋。又捏不孝箝压，据诬逼死。庶姑，原与争宠，自缢已经二载；况当时岂无族长？预投亲兄守节，岂为忤逆捏诬？焉能逼嫁？乞赐杜革。诉。
　　掯夺民妻事。身妻氏，两相和好，并无嫌隙。滛恶窥姿图娶，瞰身卧病，拴赚父将妻嫁与，饮恨割离。后幸病愈，知妻恋归心切，身又伶仃无依，愿备财礼赎妻。讵恶掯拒，致坑两地悲号。思：身嫁妇，原非情愿。虽父主盟，实遭谋赚。况夫存无弃妻之理，律有取赎之条。乞怜准赎，庶夫妇不致终离，衔恩罔极。告。
　　夺妻事。妻兄乘妻归宁，囮滛灭律，纠党谋妻为妾。告县断还。讵势藐抗霸匿，反计隐情告台。乞天吊卷剪诬。诉。
　　（）囤扎事。积囤，构党，饵身娶妾，掣礼【若干】，付证。礼遭瓜分，婚被囤扎，人财两悬。乞亲究剪党。告。
　　（）乞剪霸害事。身系屯田军籍，祖积些本，付身经营，预备军需。祸遭县枭妓，多方煽惑，百计笼攻，花费千金；余本，乘身失偶，许嫁为妻，婚书、媒妁两证。陡被百万豪敌霸夺，坑身人财两失。乞天究豪还人。感恩上告。
　　（）殄恶安民事。棍恶上年滛奸服亲，惧法逃外，八载绝音。母妻乏食，伊母受财主婚，伊叔亲立婚书，遣妻嫁身四载，生育二男。近恶探伊服亲身故，潜回，捏告占妻。乞电墨究恶，抚安良善。诉。
　　（）恳芟诬扰事。原女许聘，比念伊家母寡，并未接受财礼。岂长大荡败，久流无影，伊母卧病。怜女坑误，命女告照，转嫁，过门生育。伊母亦亡；何今回，谎告夺妻，欺官扰民。思：恶弃妻漂荡，母不奔丧，罪逆滔天，人伦久绝，何不追悔，反肆诬扰？乞天验照杜革，免致刁讼成风。诉。
　　【律云：妇人，其夫外出八年不归，寻访无踪者，许令告官，给照另嫁。二词亦援此律。】
　　（）捏诬谋娶事。许，因恶疾不愈，自愿离婚；续凭媒，转许。岂希图谋娶，谎捏抢妻，耸告牵扰。思：既愿离婚；再嫁，由身张主，何得妄起争端？况议婚岂无明媒，偏只道士出证？女向未出身门，何捏中途强抢？乞剪诬扰，免玷明婚。诉。
　　【此二事。娶亲之家不出诉者，何也？亦以前日彼家离婚之事，不可自道；故其□诉之，则可详说。说得亲由其父主婚，则我之娶，自然妥也。】
　　（）恋奸逐妇事。妇犯七出，有三不去；无犯无归，法岂当离？阿夫早丧，无儿一女，少适氏，过门六载，喜育二甥。祸因亲家夫妇继亡，女婿轻身溺色，恣奸邻居氏情密，女虑身家，阻行成恨，将女百般殴辱，逐回阿家三载。可怜无夫无子人，反供有夫有子妇。情不当理，事干违法，乞判完聚，告死感恩。告。
　　（）宠妾杀妻事。身女配恶，子女成行。恶遭棍杠等，扛抬花酒，浪费家财，娶妾氏，压女为妾，冷禁饥贬。造意杀亡，身急理谕。恶纠妾母氏，朋势殴伤，氏救证，当投族可审。似此惨凶，纲常大败，恳准究正。告。
　　（）宠妾弃妻事。原身孙女，许聘甥孙。厚奁遣嫁，生育幼甥。岂贪娶艳妓为妾，日夜酣饮。恨女搅闹，捉禁冷房，损减日食，命悬如丝。投伊族，审实可证。思：身笃义聘女，讵恶背义坑陷。况娶妾何可娶媵，庶岂容辱嫡？乞追奁仪，给女养活，听恶自绝天伦。激切上告。
　　（）主妾殴妻事。妹嫁，生育男女，妇道无失。岂贪滛，娶妾，沉酣躭乐，妹遂不能当夕，致成反目。何期恨妹规戒，扭衣结身，喝令持杖殴打，碎衣毁笄，伤重懵地，幸扶救，可证。切思：夫妇实关大伦，嫡庶岂容紊乱？况主妾行凶，妹命将危。乞严究正罪，敦厚风化。告。
　　（）剪滛活命事。阿夫早丧，棍恶瞰男愚昧，计拴窠妇氏，着女，迷恋嫁娶。血产千金，棍徒赚写空契，献豪等，贱谋瓜分。复纠四立婚书，骗银【若干】。产遭棍荡滛妬，媳孙一家，生命难保，乞责遣滛追产。告。（）谎诬图骗事。男，继娶，性悍，以暴致死前媳遗幼，与男日夜炒闹，遂至夫妇各房，誓不相见。身恐两相躭误，令媳转嫁，岂媳远族，怪不与谋，捏诬宠婢卖妻，希图起骗。思：媳与男仇目各居，夫妇恩暌，致死幼孙，母子义绝。推情度理，势所难容。况婢年方十歳，焉能钟爱？乞察诬杜骗。诉。
　　【律云：夫妇两愿离者，听。故此词援此律。】

　　（二）继立
　　违序夺继事。兄故绝，族长等，照依伦序，摘侄入继。岂叔贪夺产业，强斩嗣，故将伊子上继父，恃制压。不思：已生，年且四旬，凭今斩继，是有子强为无子，应继反作孤魂。伦序颠越，律法何存？恳恩扶恤侄继，免被紊法争夺。告。
　　【律云：继嗣，先尽朞亲，次及大功、小功；如无，缌麻亦可。要伦序相应。相应者，侄继叔伯是也；如以侄孙继伯叔祖，则非矣。律云无者，叔伯绝，无侄是也，所以承及踈服。】
　　逐嗣夺产事。原父无子，叔只一子。父因择身恩养，报册承嗣，事生送死，礼尽无缺。岂恃势迫逐，父遗赀产悉遭吞并。身念父恩难忘，只得空名承嗣。近见父坟平塌，祀屋倾颓，托族等，恳修理。不期忍心推捱，坑身素手啼号，冢成荒野。乞追产，给身修理，免被祸及存亡。告。
　　【此生前觅立者也，死后不得继，故假冢荒之事告之。中云空名承嗣数句，见得他一向未归宗；仍要继产之意，寓在言外。】
　　两陷无依事。堂叔无子，应伊侄承继。因素相忤，请同亲族等，摘身为嗣，文约存证。当过叔门，服事承养。后亲兄分业，以身继叔，不存身分。岂乘今叔故，称伊应继。身承叔嗣已久，兄等讵不容归；遵墨继叔，又遭逐无抵。亲、继两空，置身无地；有子无父，情理何堪？乞天钧断归路。告。
　　灭祀吞产事。祖生伯叔五人，身父早故，伯绝后。叔妬身承绍，倡议分产不祀。次叔又绝，时已有二子，故着次子，绍叔嗣产。伯舅，悯伯嗣独废，告台批族，公摘身继。岂称奉祖命关分，占恡不吐。不思：祖命虽遵，难废伯祀，况伯、叔均一无后，岂容一废一立？乞溥天恩，扶植伯后，追产安祀。感恩上告。
　　追产存祀事。原父生身及兄，叔故绝，父令身继，当凭族等写立阄书，兄承父产，身承叔业。岂兄贪妬无厌，越将处继分山田，献卖邻豪，强业纷起。切思：父产身无毫伺，继产岂兄滥卖？况因产立嗣祀，祀赖产存；山田既归兄匣，空继何堪？乞责兄即承嗣，容身归掌兄业，庶免名存实亡。告。
　　【凡弟告兄，词气须存宛欸，更有哀动之意为妙。切不可称豪、称恶。】
　　恳绝祸胎事。原夫艰嗣，惊见叔伯虎狼，病危，请族长等，托付后事，嘱待生子承继，遗嘱证。岂欺寡越争，坑阿不宁。切思：亲踈有分，情难强合，况夫遗言在耳，岂忍遽忘！且，待继欲联一脉，争继不过贪求；幸今婶妾已怀二胎，夫嗣未必久悬。恳乞继容待继，免致祸延孤寡。告。
　　【律无待继之理，此词，皆以情言也。但如此说，情亦通。二胎，谅是假说的。】
　　乞均天惠事。切缘：律设大法，礼顺人情。身与弟，共掌兄绝产，议待生子均继，合同存证。岂瞰伊今有二子，唆舅告举，蒙审：律无待继，断令伊子入绍。切思：兄死十年之前，弟继十年之后。若拘律无待继，当时应属他人，何得延待今日？且能悬待十年，候弟生子，岂不能暂悬数月，候身生孕？况协力扶保家业，一旦属弟独承，情实难堪。乞赐原情议处，均沾天惠。告。
　　【此词，皆以情言，但亦说得极妙；继产上必得一处，乃超羣之作也。】
　　斩祀篡夺事。同祖兄弟三人产墨，俱兄掌握。不幸兄故乏嗣，应身生子待绍。讵料无干邻恶，乘身外趁，妄立异孽篡继，罟夺财产瓜分。切思：异姓不得冒滥宗枝，律有明载。凭棍灭夺，兄嗣废湮，叩天亲提追剿，存没沾恩。告。
　　瞒天霹骗事。阿夫娶阿，抱男过门。阿夫无子，肢脉伶仃，浼约里等，立男过户当差，娶媳绍嗣，遗嘱证。鳏棍序踰六服，冒捏亲支，欺阿夫故，拴党耸台欺骗。思：夫生前立继已定，死后遗墨未干，遭棍违嘱欺骗，孤寡难安。乞电遗书，审约里，究棍安祀。诉。
　　【律云：异姓不得紊宗；然有从幼抱养者，不可例论。今此词，援此律。】
　　（）篡继斩祀事。亲侄故绝，序应身房承继。讵恶独子攒谋两绍，瞰身老，串侄奴，瓜分财产，篡不容继。今日回论，反触凶殴，急鸣族约，等证。切思：继，祀后；何人？原财讨，岂容乱宗？急恳亲究，彰法正继，杜篡全祀。告。
　　（）妬继谋业唆诬害祀事。祖仅生伯、父二人，财本、祖业未分，县批，祖母照证。伯因艰嗣血糊，抱身为子。年长三岁，不幸父亡，斩衰供尽子职，殡葬已历五年。豪叔妬身继产，欺身年幼，屡谋不遂。计唆耋老，明瞰外，捏词耸告，希图占业。切思：序有名条，继从父命，族议府断，案墨叠证，母嘱载明，申详已允簿内。又系为中花押，等证。父丧十载，恶何不出于定继之时？府委族约，恶何不具告于回呈之日？且叔二载未归，恳天怜悯孤寡，提在外叔，电照电卷，惩恶究唆。安宁母子，万代阴功。上禀。

　　（三）娼妓
　　诿赚荡败事。身着义男将银【若干】，往还木价。被棍诱入娼妇家，嫖尽前银。归家谎脱，复将绢衣银物盗去馈送。身觉投里，审实可证。思：伊虽充乐户，卖奸无禁；岂应引诱卑幼，滥费主财？乞天追究，杜男滛路。告。
　　聚众刼掠事。身等同在娼妇家饮酒，拨棍怪不招饮，撞入搅闹，劝散。比恐晚归遭截，在彼寄宿。不料，更深，棍率多人打毁门壁，蜂拥势突，乘各奔窜，绢衣巾物，并家财，掠刼一空。邻店等，旁观可证。黑夜聚刼，王法大变，乞严拘究革。告。
　　掯骗污辱事。原伴商伙，散步烟花。见妓女笃志从良，当凭将银【若干】，付伊母收受。比称女干证，容缓遣，与银暂付约收，证。经今半载，日用俱身供应，岂期贪狼无厌，执女卖奸不舍，身银又掯不吐，致陷财去名玷，虚受污辱。乞严究追，免遭掯骗。告。

　　（四）补遗
　　豪夺贫婚事。年，凭媒，礼聘女，与男为妻，庚书证。富豪年登四旬，窥媳姿色，百金挽腹，鼓兽改聘。媳烈不从，志不二天；豪仗财富，强拆夺婚，等证。恳怜亲究，恩完贫□，感告。

　　兵

　　（一）脱兵役军罪
　　贿弊累役事。刁奸，户内壮丁【若干】，每遇差役，弊脱得计。今蒙佥点乡兵，众议报佥伊弟，岂阴贿里长，背换身名。切思：身祖原把处，命死贼手。父充侥勇，纔得宁家。户永居本土，世无毫役，今又弊脱乡兵，彼岂独非王民？况公举已定，岂容背换？乞拘，原报，应名听役，苏生归农，庶无偏累。告。
　　【律：兵死王事者，免其子，不差。】
　　欺误公务事。原本地盗贼生发，钦奉明文，报佥乡兵。众推勇力超羣，才猷迈众，公举允定。岂奸弊隐不报，欺身寄居孤民，妄报应答。切思：身世业儒，未谙武略，徒充虚数，无益公务。等负财远遁，国事何资？岂奸里怀私误国，弄弊颠倒。乞拘承役，苏身朽弱，两益公私。告。
　　独累远戍事。祖充三万卫军，病故。在卫移文勾取，被伯欺父愚昧，赚赴补伍。岂伯男，阴险尤甚，今又推身独认祖军。思：俱为祖后，祖戍合应均应，岂得恃势倚压，累身父子远遣边瘴，伊家世居故土？伏乞拘解卫，豁身贫困，庶无偏累。告。
　　容辨军民事。伯死绝后，祖依礼律，以嫡继嫡，命父出继伯后。祖因遇事充军，另立军户，将叔册报余丁，后已顶补无异；岂兄陡今混扯。不思：父继伯后，律法不顾私亲；况军、民二户，定自祖手，岂得混扯今日？伏乞吊册查豁，庶使军顶军役、民当民差。诉。
　　军情激变事。旧年月，身遇，各雇船户装米。经过处，照单盘诘，身名列前，验舡先放；伊船收获鸟铳，计盗身名供状，问拟边卫充军。
　　身急诉冤，伊浼亲，还约住词，候伊辨脱。岂奸欺延；疾申都院，贿差拘逼。有此冤情，昏惨天日，乞原辨换超冤。告。
　　乞辨飞军事。县佥，同身管解异籍；解至处，病故。告县相明，申府搬尸，蒙委里排，验的结报。仇乘隙首卖放，致启狐疑，捉身抵替。身自年与分户，因年己事问发。世有子承父役，并无兄抵弟罪。若因病故顶解，日后谁敢责任！乞怜辨豁。告。
　　族灭恤嫠事。夫作孽问军，同妾解途，病故。所在官司，告有印信回文。缘氏久病，世无生育，并无过继儿男，里排可查。祸因仇首卖放军犯，蒙拟解抵替。诉察院，送台拘阿。阿思：夫主同妾，活去死还，宗支尽灭，遗一病嫠。原法当宥，乞验实超豁。诉。

　　（二）窝军逃军
　　窝军害民事。都出巨豪，广放私债，违禁滚人田土，夺人妻子。恶迹多端，直难枚举。近见处军，私逃回籍，窝养在家，配与义女，倚为牙爪，布威害人。日，身幸捕，扭投里长，可审。切思：逃军大犯，律许诸人直首。岂敢容隐？乞严拘正法。首告。
　　【凡窝军被人首告，多令赴卫；及移文查，又干回文，云一向补伍。此首者防此弊，所以捉妻投里为证。】
　　查遣除害事。恶侄交结光棍，违中盐引，奉旨拏问充军，佥解至卫。年，潜回原籍，妻妾同居，生育男女，并未亲赴该卫。身系至亲，情当容隐；奈恶结党横行，重犯国法，恐后贻累，乞究遣调。告。

　　（三）催解
　　倚军肆害事。刁恶，逞凶杀人，幸减充军。岂反挟娶军妻，滥骗里排银物；着伊兄，带伊病婢影抵，诡冒身名承解，致蒙给批发出。何恶久匿在家，三月不行，挨门挟骗盘费，被害，可审。思：犯法充军，自取罪戾，岂应倚为骗局，诳诈平民？况冒身名承解，若不告乞严督早赴，实恐公文沉落，贻害尤深。告。

　　刑

　　（一）人命
　　打死人命事。凶豪谋夺众业坟山，恨兄出名告理。日，伺兄孤身往府，集众等，赶至处，揪兄乱打。各因拳石，丛殴背胁，幸救劝扶回；医治不痊，日身死。随投里长，相明收殓。痛思：坟被白夺，兄被殴死，嫂孤侄幼，控诉无门。乞亲捡偿。告。
　　【凡告人命者，人众，须分何人下手、何人主谋，比两手相殴者不同。又要指定何人、用何凶具、打伤何处、何人为证、原打何时、今死何日，方为的确。然在保辜限内者，填命；限外者，充军。】
　　打死人命事。豪恶霸占宗祠。恨兄理阻，手执木耙，打兄头额，立时懵地身死，证。当告本县，恶贿血亲，买和寡嫂，讼息兄冤。情蔽法废，命轻浮沉。三子不雪父冤，半年不拘凶犯。死者含冤九泉，生者负屈官府。乞亲提捡，究豪填命。告。
　　人命事。刑恶，仇唆欺占身地。投里改还，羞蓄忿。月日，势统，涌阵剿家，望风各窜。身弟被恶一箭射喉，立死，里排见证。告县验眀，奈党抗拒。乞天亲究雪冤。告。
　　谋杀父命事。父，屡被羣豪谋产讦告，未宁。日，前至身家，邀父同饮。更深不回，惊寻店内，称已饮讫同回，急转寻处，见父带血卧地，头额乱遭鎗斧，抱尸恸哭，地方奔视验明。痛父原与同行同饮，生死因由，难推不识。乞推究雪冤。告。
　　乞究男命事。男往外求趁。日，死在店前。地方呈县，蒙差老人，相验男尸。喉下鎗伤，额损臂赤，仵人、里保，甘结在卷。当有认男尸，走报身知。切思：处闹市，店房凑密，当道杀人，岂无鸡犬惊闻？乞悯男冤，赐提邻右，免男含冤。告。
　　谋命夺妻事。淫豪奸嫂氏，逐兄流外；日，身浼寻回，岂豪欺身居远，与嫂阴谋，兄午到家，晚即暴亡；乘夜密殓，令急移魆葬。身知奔理，嫂已被夺归家，强占为妾，族长可审。痛兄无故暴亡，谋害显然。况又强夺宗妻，兼更难掩。乞吊兄尸，捡伤正罪。告。
　　【一、此死者，难必是何伤，然中风卒故者，亦有之，故不可硬说。只以奸情而指其谋，则捡之无伤，招亦无罪；在彼，奸夺宗妻之罪，重于我矣。】
　　豪杀夫命事。土豪违禁开典，招贼窝赃。先雇阿男，因漏盗情，已遣另趁。续豪父丧，将典金银珠玉，妆饰祭台，槩自吞匿。指男偷逃，计掩典主。今正捏词告县，贿差，着夫非刑勒死，证。恶亏，赂买族焰等扶同，递结沉冤。乞亲究填命。告。
　　杀命灭尸事。弟，同往处贩木，因投店住歇。岂窥见财本，赚弟等早行，随集多人，各持木棍，赶至处，打死二人，刼去本银【若干】。幸复苏，匍匐邻都，投验证。回收弟尸，被灭无踪。凶倚僻岭谋人，无证可指，幸面认，负伤幸存。乞究财追尸。告。
　　杀命焚尸事。身买幼仆，长配婢，约领本银营运。岂恶背负，交结江洋贼徒，连娶四妾，与贼通奸，图赖致富。嫌妻貌衰殴辱，妻忿，喊露盗情，触恶杀命，烧尸灭迹。身随告捕，逆抗关提。乞亲惩雪冤。告。
　　（）杀命沉冤事。兄被凶等打死，见证，告县提究，各供口词在卷。随蒙转委，典之相验。岂豪广布千金，贿吏夤缘弄弊，正犯保放归家。沉捺三年，不相不究。含冤催告，奈送原官。遂至词归寝阁，冤沉海底。乞批县正官，速捡明刑，免被沉冤。告。
　　（）奸杀沉冤事。寡妇贪滛无忌；祸因游棍行唱为繇，往来窝居，情熟私通。寡令子就棍习唱，讵媚棍媒引，诱奸侄媳。寡妬争闹，丑风遍闻。侄外归觉，怒责侄媳，岂妄指身妻泄情，统凶捉妻，缚打威逼，身妻忿死。告县，亏，贿棍假充甲长，偏词胧蔽，枉命不究。思：妻被威逼致死，难容弊蔽沉冤，奔叩亲提正法。哭告。
　　（）强奸杀命事。兄故，嫂守制，抚育幼侄。邻豪贪姿谋娶，见嫂不从，日，统牙爪，强将财礼登门压受，嫂急，服毒。毒发腹痛，叫鸣邻族，知证。即晚身故，抛弃幼侄，号呼凄惨，情极可怜。似此豪横，非惟草芥人命，抑且扫灭风化。哀乞剪。告。
　　（）奸杀妻命事。身辖豪住畔，屡势压欺。身妻氏，被豪姿奸情密，霸占无身。月，词投本管，理谕不悛。豪妻氏，节妬辱妻。祸因日妻经门来往。复遭豪妻惨妬情极，妻羞抱恨，晚死豪家，同居证。思：身妻被豪奸占，豪妻妬杀身妻，情极可怜，叩天亲剿正法。哀告。
　　（）杀妻大变事。恶婿奸污伦理，亲家遗书责戒，可证。女见不悛，禀知伊母教谕。岂恶怪逞忿，立时逞凶杀死。急计殓密，方报身知。往察暴死因繇，侍婢吐出被杀情故。恶慌，将婢远迹灭踪。不思：侍婢可调，尸伤难掩。伏乞吊验，究实责偿，免女无辜被杀，含冤九泉。告。
　　【凡人妻死，被其岳家所告者，多挟其父母诉抵之。此以其父责戒之书作证，则旧套不能用矣。律云：无故殴杀妻妾者，绞；故末云免女无辜被杀。】
　　（）大户事。巨富将银买布，见妻姿色，即行奸污。妻氏不从，扯破裩袴。妻忿含羞，悬梁身故。有此冤情，望光哀告。
　　（）盗卷沉冤事。兄；为僧，畜徒为子，被豪杀命。兄告本县，蒙差老人、邻里，公同相验，情真。豪亏，卖奸遮抵；兄随讦首，贮库。计不谐，明通官吏，酷将苦主累杀，故纵凶犯远逃。身痛兄死，鸣冤。恶盗有碍情词，私藏插换；二尸弊露不检，海冤无繇得雪。乞亲捡究偿。告。（）贿脱填命事。被豪殴死侄命，告县审明。连捡二次，俱蒙捡得侄尸太阴微红，额门、胸背红紫，骨损。里总仵证，甘结可查。岂豪瞰官新任，重贿供书，妄指齿根微黒，曲作毒伤，弊供因而致死，卖放重刑。痛侄设非殴死，何有至命重伤？若豪不打伤重，侄肯轻生自毒？曲则因而，律例何在？乞怜侄冤，明正典刑。告。
　　【律云︰殴打伤重，因而毒缢致死者，本犯免死，充军。他谓「因而致死」者，谓因事相闹，自行毒缢，非因相交殴伤者也。】
　　（）指命排害事。妻，称妻放鸡食菜苗，登门辱骂，致妻忿死。里族令备费殓殡。怒伊妻生事费财，不时嗔戒，致亦自缢。挽伊舅，诬身逼命，贿仇排证。不思：身妻死繇伊妇，伊妻死因自取。乃挽舅诬命，身又忍忘妻仇？伏乞察情剪诬。诉。
　　【此事，先缢因其辱骂，庶几所谓「因而」者也。后缢者，繇夫嗔戒，与他人无干，岂能诬人？到底告诉人只是词内事，各招「不应」而已。】
　　（）架诬事。猖族，奸滛众婢。本月日，父寻获；叱闹，婢慌服毒，继毒，托疗救，不起。仇身直言情露，恐众公举；瞒奸，贿证杀命。思：双毒尽致死，架诬毒打何伤？乞天验毒，剪架灼诬。诉。（）假命迁祸事。土豪占地造屋，身族请里明业。续统兵，涌阵剿族。系买饼散众，御变防危；身在处，并未见敌。及被射死，计妆假命，诬族十人。愿伸冤对理，合同可验。况捡尸伤，俱结状，私约已非驱逼，官案更难迁移。岂不能辨释假冤，反自操戈入室，扯身无辜替罪。不思：人命须究根因，杀殴须凭知证。争地，身不与事；临斗，身未交锋。蓦坐非刑，大乖王法。恳察根源，免堕冤阱。诉。
　　（）欺寡诬命事。阿夫早故，孤儿一岁。族恶屡夺财产，告台蒙追。侄劝阿，将义女赘伊妻亲，空身过门，期扶孤寡。不料，饮酒撒泼，阿遣另居。日，、因食牛肉，各生疔毒，连丧。医、邻可证。仇捏词诬命，意在挟骗。乞天究诬超豁。诉。
　　（）诬命害寡事。徽民养女，实为祸胎，出嫁夭亡，便诬人命。倾家破产，习俗为常。阿夫支盐，冤死北京，男屈拟军，自京解卫，遗媳氏，日病死，通族送殓。媳母投词，骗阿不遂，复耸天台，诬妾谋妻。乞拘邻佑，正俗豁冤。感恩上诉。
　　（）搀诬蔽抢事。枭恶，盟结十虎，害民无厌，霸占身屋，告拟成仇。日，身在店煎银，纠众抢夺，证。告府送台，恶亏无解，乘将病故老母，诬身惊死，告抵。据称身父逃军，卫所移文可考；病母若无惊死，委公勘相自明。抢夺难瞒，搀诬难饰，乞天究剿。诉。

　　（二）辨人命
　　法外冤罪事。豪与争水斗敌，叔持鎗格拒，致伤伊仆命。比身外趁，实不知情。岂叔图释己罪，着弟冒身诉官，身回豁明，叔投水死。问官不察，止据状头名目，屈拟身罪。家长命填义男，已为过重，岂又一命二偿？不叩青天，冤沉黒海，乞原超豁。告。
　　暂留残命事。土豪仇诬人命，身触雷霆，致问死罪。蝼蚁残喘，犹望转日回天。今豪暗谋，私通狱禁，旦夕断送归冤。蚁命何惜，恐失天心。乞赐钧旨，暂留须臾。茍存一日，感德无涯。告。
　　谋命抄家事。豪欺弱，日毁豆，夜深盗秧。身拟别贼，自去格捕，不期四伏百人，丛伤急退，喊邻无救。岂计毒死诳台，蒙委仵验尸，黒齿，谷道番突。豪倚血亲，为证贿结，以夜作日，隐毒回呈。乘机抄家废业，破产掠财。乞天亲捡，究谋扶危。告。
　　刑滥孤嫠事。阿嫁为妾，无子失爱。祸因与夫争田，令妻来家，喊撞做命，阿绝无交，等证。次日，伊妻自缢，在家解救，可审。岂诬阿持杖殴死。蒙捡尸，睛突出，项下一痕；奈执太阳损伤，坐阿填命。据太阳伤，围一寸六分，与坐棍伤不侔，明系撼撞所致。况缢在伊家，伤证俱明，枉阿填命，死难瞑目。乞叅察苏生，阴功万代。告。

　　枉死蚁命事。祸因邻家侵占身地，恨告成仇。凑值伊妻病死，倚弟掌县供权，霹诬身奸致死，构仇曲证服毒，枉身极刑。告台，批县究捡，随蒙捡出尸身并无至命伤痕，上下银钗俱白，委非殴毒。奈事告一官，难更两案，徒辜天恩，求生无路。乞天吊验尸单，超豁蚁命。告。
　　【此事，若无伤，则不必辨奸；若稍有伤，则当极力辩我无奸。则彼之伤死，非我致也。遇此，细酌之。】
　　卖富枉贫事。身代守簰。祸因地方，登簰搅闹，被男，持物，砍致死，见证。岂计脱伊男，财买，独诬身与行凶；恃地方不出，致县枉身填命。原投都词，只称为首；后词告县，反脱漏。且告凶犯多人，各主逃匿，独捕身至。任繇罗布，号诉无门。哀告。
　　【此词，指县词与投词不同，乃以彼所自为，拆彼空处，与指他人为证，更硬。】
　　枉坐死刑事。祸因弟与族弟葬，弟酗酒驰逐，失脚堕崖，扶归身故。岂妾指身殴，遍投妖帖，激怒问官，以致不辨跌打伤痕，不究有无行凶，坐身填命。思：抬柩登山，原非与身争葬，身又何故行凶？况身是日同在县，焉能化身相殴？且尸伤脑骨折损一片，跌损无疑，枉身填命，冤抑何堪？乞审证辨伤，超豁冤命。告。
　　【此词，以脑骨折损为跌伤，乃是指出一条去路矣。若只云我未殴，则此伤从何而来？折狱者又将从何路以活我矣！】
　　捉生替死事。身贫无依，前往本县卖工。有雇身代挑石灰，地方工人相殴，飞石伤致死，告县。地方党护真犯，乘身回乡，做定牢笼，坐身抵死。原身异郷孤贫，岂与本地相角？况百人丛闹，何独知身下手？偏本处工人各无相妨，异民偏独犯死？据供指身惧逃，、俱在逃，例何独坐身死刑？乞究真犯，免滥无辜。告。
　　叩天求活事。有氏，因幼男病笃，延身医治。谋伊家财，指身通奸；令仆势捉，勒死。告县，审身无奸，坐凌迟。惧罪及主谋，广财代营脱，反坐身以邪道惑人绞罪。痛思：为子求神，与医术何干？以仆杀主母，反脱正条？身乃枉罹刑狱，难免称冤。屡蒙部驳回，奈下司拘泥成案，未沐超生。幸爷恤刑一方，冤抑待活。伏乞照前后词卷，恩苏死命。告。
　　【凡辨事，须相题目下笔。此事，虽干奸情、人命，而所以拟罪者，谓以邪道害人，故词内说医术，便见不是邪道；非邪道，便不当拟死。无奸事，卷内已供明，不必辨之。】
　　（）违判反诬事。恶贪淫，上年宠妓杀妹，当告兵道，蒙批海防鞫责审拟，令中押恶修斋，卷证。岂恶贿中，计延不荐。又于本年父丧，匿服取娼回家。宠听淫谗，魆毁妹灵。身知，登门探实理谕，凶殴，幸救证。恶亏，反捏虚情耸告。不思：宠妓杀妹，前卷可查。违判灭灵，原中可证。乞怜妹魂无依，叩天作主，责恶遵判，修荐超妹。感诉。
　　【此事，妹因夫宠妓，自缢死，致兄告。判责拟夫荐其妹，后违判毁灵，致兄理辨。夫先告兄横毁伊父柩灵，兄以遵前判诉出，复以匿服娶娼指出，使其难逃二律。】
　　（）仇奸激祸事。原身无子，与妻议收婢女为妾。嫡庶无异，已经数载。旧身往杭开店，族奸怪搀主顾，归肆妖谤，激妻缢死；又倡系妾殴死，谮妻父耸告。设妻果被妾殴，生前，妻肯不报伊父？况死时，父岂不鸣？迨今陡告，唆害显然。乞察根繇，剪唆枉害。上诉。
　　（）恤死安生事。男娶女为妻，四旬无子，身命娶妾。奈媳傲慢，屡致中馈失时，身老难堪。正言规勑，岂意妇人水性，怀忿自缢。随报殓殡，亲族等吊慰，可审。因捏开奁仪，坐索不遂，诬男纵妾殴死。
　　耸告捡验。痛媳殒命，一家饮恨无何。奚忍复使暴露？乞垂慈仁，俯赐免捡，庶生死得全。感告。

　　（三）盗贼
　　强盗刼财事。身外买卖，着带银【若干】，归家买木。岂被贼党窥见前银，即于夜三更时分，率众三十余人，搽头饰面，打开大门，明火直入，刼去前银并器饰等物，共计四百余两。当有婢，认在内，指名喊叫，各贼火奔星散，邻里等证。乞捕缉审究，追赃正法。告。
　　【凡盗贼，必要有实赃、实证，方可成招。此虽有婢认在内；然婢，己家人也，不能作证。】
　　究盗究赃事。前月被盗刼财，当已开单告台。蒙差访捕，未获。日，身往处，认有身穿绒衣，原系单内失物，随投等究诘，吐称原买情繇。切思：赃物既出等之手，贼等必同伙之人。乞拘严究，免贼幸漏、刼害延蔓。告。
　　盗割田禾事。身田二亩，向系刁恶佃作，屡被负租得志。岂今槩割入己，佯报被贼掩饰。思：田贴落门首，一人一步，举皆闻见。且盗尽数亩，又非一人一刻所能，岂得推托不知？设非自盗，别贼安敢从容肆害？乞赐准提严究，免被盗侵克。告。
　　唆盗背逃事。原将男卖身，恩育成人。岂狼心，唆屡摸财物，向被遮饰，未免得志。旧年，唆男撬开房门，盗去银【若干】，黑夜背逃，邻里验证。虑家居败露，暗雇与富商，带在湖广，埋没形迹。今幸报知，可审。乞究责，捕伊男回籍，追赃正罪。告。
　　【此事，只可责父追寻其子；而盗去赃物，不能责其父赔矣。】
　　盗木伤人事。惯贼盗砍身家杉木，未理得志。日，复统多人，肆砍大木【若干】，守山力阻，风报贼，即持斧打伤脑，强脱强搬。幸弟侄突至，丛夺贼斧、赃木，血流浃衣，投邻等，可审。思：业各有主，横害何堪？蔑法凶殴，大干明业。乞提究，剪盗安民。告。
　　【窃盗持斧伤人者，加一等。】
　　监守自盗事。本户处山，重费工银，栽种杉、松、竹木，招收等住庄，种田看守。岂恶不思効报，日，自行盗砍大木【若干】，获赃证。思：害主甚于外贼，情理难容，乞严提重究，剪盗安业。告。
　　灭杀事。灭占杀命，亟叩宪剿。身费千金，买、处力分杉木。旧年，身家起蓬会砍。豪商贪谋身殖，不遂，重价趱买分数，勒写全契，灭占强砍。身急告府，豪亏，贿吏络证，弊蔽琴堂，偏断渺价，压缴券契合同。乘机统凶多人，刼卷身蓬，赶杀簰工，随鸣卷证。思：分被灭吞，木被强砍，人遭横杀，变同夷虏。叩批刑廉剿追。告。

　　（四）辨盗
　　火刑煅炼事。权吏媚交官府，罗织害民。乘县关提贼犯、，甘结关内，添注身命，激捉索骗。恨告革役干钻，县官执泥关文，非刑苦打，肉裂骨碎。屈招。不思：、犯盗，已经数年。前后关文，绝无身名，可查。岂权吏栽名诓害，设果奉关提解，何不拘解？彼县径用火刑逼死，官惟狥吏私情，不顾民命关天。哀乞详察，大开生路。超拔民冤。告。
　　【凡盗，须要赃证分明。有证无赃，亦难定罪，况盗犯多年？前关又无其名，乃权吏栽害平民，律宜革役！】
　　巧计杀命事。势豪倩夺军妻，恨首拟徒。蓦于夜静，自毁门壁，喊叫贼入。里邻惊逐，无踪；计着伊婢，认身在内行盗，送官曲证。苦拷无赃；贿书，枉坐赃投火焚，砌供入死。纵身惧露焚赃，访究何无别犯？又无别踪？且称多人逐盗，又何偏独伊婢认识？赃证俱虚，奚堪拟死？乞提邻佑，亲审超冤。上告。
　　【凡盗，须求真赃，有证无赃，难定其罪，况证为自己之婢乎！】
　　穽陷生命事。刑最重于死刑，冤莫大于枉死。仇里纠捏身与等刼掠，贿供同死。蒙送察院，批云：未得赃，又未同行，驳回再招。岂又坐身同谋造意？蒙刑部批：同谋造意，惟同盗之人知之，里排安得与闻？此本部终不免有疑也。续值恤刑梁爷审批：未见失主举告，又未见贼犯扳扯；里排之呈，有何凭据？仰理刑官速究。豪惧，延抗不结，惟在坑死。乞天早拔冤穽。哀告。
　　【此事，道理、律法，官俱驳明，不必再辨；只将批语叙得明白简易，此亦另是一格。】
　　屈拟死刑事。身贫开店，蓦被仇唆贼，扳身同刼。捜身青布二疋、金环一双，指赃入招，枉坐死刑。不思：金环、青布，民门通有，何能指作赃证？况等刼家财，单开绝无环、布，岂应望空白拟。伏乞查豁，免被暗计坑命。告。
　　【失主不曾失此物，则此物何可指作贼赃？此二句，就辨倒矣！】
　　装诬中祸事。兽豪构媒，谋女为妾，不遂，蓦称被盗。行台差，访捕为繇，伺身夫妇出外，暗怀金银器物，抛在房内，随捕身归。搜出指为赃证，拷钻送台。原身居室卑浅，人更烦冗，设身行盗，邻佑岂无人知？且访捕甚严，岂不畏避埋赃，又肯久抛在房、自取暴露？乞审邻证，究仇剪诬，免被装套中祸。上告。
　　指盗殃民事。积棍诱男，带本逃外，被刁恶伙赌一空。惧身告论，反指男盗伊财。贿白捕，捉身锁禁店。构党劝和，勒写百金楼屋契书，威力制诈，证。告。
　　超冤事。冤出异常，冒死上达。故父，钞关开典，守法无犯，四邻可鞫。蒙运司拘提贼犯，身父同名，冤遭地方仇，妄捉兄弟，送禁黒狱无申。乞访真犯，超度无辜。告。
　　仇诬事。逆侄吞骗本银，告县，判还责拟。报忿未泄，架诬窝贼妄耸。思：身与逆同居，实有盗情，何不预首？陡今出于讼后？乞审约里，究仇剪诬。诉。
　　妄指事。原身耕种，守法无犯，邻里共知。有族，兄弟争财讼府，举身为证。恨身公言，责拟订仇，陡诬窝身为盗，捏词告县送台。身果为非，私要失主，官要卷宗，难容妄指，乞察辨究诬。诉。

　　（五）告奸
　　渎伦伤化事。原用重财聘定女，与弟为婚。岂贪接礼仪，掯不于归，纵伊兽侄与女通奸。致怀胎孕，暗地生儿，生婆侍证。乡邻吐骂，丑不可言。思：以兄淫妹，罪逆滔天。身家世守清白，污辱难受。乞严拷究罪给财，容弟另娶，庶风俗少端。告。
　　【此女子既生子，则奸淫实矣；纵所告奸夫不实，亦无反招之罪。】
　　乞剪内乱事。兽弟恃富骄淫，乡闾耻摈。身不幸，亲与同堂。兽窥妻容，屡乘身外调奸，未遂。于前月日，瞰妻独居，突入卧房，搂抱迫奸。妻急喊叫，老婢慌报，等救证。思：叔嫂分严，岂容渎乱？强奸服亲，大犯明禁。乞严究正罪，免被浊乱家庭。告。
　　【一、奸情岂能指外人作证？此以本妇喊叫，而后有婢报救，可见非证又似一证。】
　　乞洗淫窝事。身与淫豪连居。豪贪妻姿色，谋奸无繇。探知淫豪与身妻同族，贿令认亲。见妻久无疑忌，遂于日接妻，先藏在房后，赚妻入，锁闭房门，任勒妻奸讫。妻忿被辱，归诉前因，并出馈银簪，可证。若不告乞拘究正罪，未免淫风渐败，大污王化。告。
　　【律云：勾引妇人出外行奸者，谓刁奸也。其具银簪，正买奸之物；其容止之家，正谓行奸之所。允合律例，难脱刁奸之徒矣！】
　　欺奸谋杀事。市棍饮酒撒拨，侮辱街坊。谋夫夺妻，奸嫂活离。兽行异常，非天莫剿。祸因窥妻姿色，瞰身日往市生理，昼夜逼奸，身妻死拒不从，挟忿寻非。日，统棍等擒身毒打，几危。妻闻奔救，碎裩折肢，幸救证；拆房破釜，邻里各知。造意谋身夺妻，若不告剿，蚁命终堕阴谋，夫难脱虎口。叩天剪棍安良。告。
　　强奸幼女事。身老瞽贫，抱养氏为媳，幼未成婚。祸因夜，媳因水碓舂米，兽瞰媳孤身，蓦入强奸，媳死不从，碎裩伤腿；媳喊邻里周知，身男惊闻奔救，恶始脱逃，当投里约，验实。思：幼媳被恶强奸，事关重典，乞天究剿。告。
　　【律云：凡幼女十二岁以下者，虽和奸，亦断强奸。今原告乃弱家不敌，故含未成意，致易完结。】

　　（六）诉奸
　　污辱孤孀事。原夫病故，长男三岁，次男二龄，女仅一周。伯、叔等，虎视垂涎，苦无依托。堂叔系阿侄婿，每遇户役，浼令看顾。岂伯不遂吞谋，指叔奸阿，耸告摈绝。痛夫早亡，阿守节制，内有婢女侍从，外有僮仆值守；凡叔往来，尚不亲相授受，今伯指奸，据何嫌隙？乞审族长，剪诬扶节。诉。
　　【此事委无形迹，只轻轻诉去；又不可着色相，自招嫌隙。】
　　淫妇枉陷事。堂兄外趁，嫂屡容棍党饮宿，恨戒成仇。后怀胎孕，岂反认与身奸，激兄告官。苦口硬扳，致死重罪。痛思：嫂性淫荡，胎孕难指谁人。设果身与情密，岂不先计灭胎，肯留招祸？若凭仇妇之口，坐以难甘之罪，律例乖张，死不瞑目。乞提族长审究，原情超豁。诉。
　　【律云：凡妇人，无夫而有子者，罪坐本妇，不究奸夫。亦杜其妄扳之故也。此事，若族长说此妇素淫，则可依此律脱其罪矣。】
　　溺妾逐妻事。姐嫁为妻，过门二十余载，向无间言。今因溺爱宠妾，遂成反目，指姐奸淫，打逼逐离。思：姐恪守妇训，乡族等可审。且青年已无邪行，老迈何至污淫？且，与妾同居，又肯容人出入？设伊族有淫棍，何不奸伊艳妾，偏又淫姐老妇？宠妾诬妻，情理难容。乞赐彰，免使倒置冠履。诉。
　　【此事，初以弃妻宠妾言之，乃正理也。其夫以奸淫抵说，方以此词斥之。极妙。】
　　欺孤妄指事。不幸父故，母寡身孤。前月日，因失鸽鸟，寻栖婶屋，同兄登屋捉鸽，误踏碎瓦，致触婶怒，诓台批捕。据称奸，世无兄弟同奸之理；据称盗，律禁无赃罔盗之条。探媳访邻未归，明非黑夜天败，跌下明堂，何无损伤？妄指难堪，欺孤可悯。诉。

　　（七）告不孝
　　乞剪蠢逆事。逆男凶悍暴逆，屡戒不悛，听妻唆调，忤视父母，相为仇敌。盗摸养老银【若干】，结棍荡败，坑身饥寒，鸣族理谕。岂逆负固逞凶，推身跌落明堂，损伤右臂，扶救，可审。似此大逆，天地晦暝。乞严究治。告。
　　【凡不孝，律云：亲告乃坐。所谓「亲告」者，乃亲生之父母也；若继母、庶妾，则听讼者又不拘此律矣！盖恐有逆爱偏害之私也。】
　　悖逆坑老事。原身无子，血抱为儿，抚育婚娶，报册承业。岂顿生奸，觉非山人《珥笔肯綮》点校本．．渐将实产背卖、，并搜家财，带妻逃归原宗。身老难鸣，凭，处置伊家就食。不料，悍逆嫁妻，坑身夫妇无依，、等证。思：原养逆，满望终身，岂遭反噬；家业落穽，临老流离。乞追原业，容身立嗣养老，免陷无终。告。
　　【凡人之子，不过亲生、抱养二者而已。水盆抱养，即同亲生；若其忤逆，罪亦同矣！】
　　惨逆事。夫丧子幼，逆子倚嫡吞庶，倒巢绝食，情激控台。恶忿，乘爷公出，前月日，主妻揪阿毒打，拽男仆地几危，随投邻族验证。阿苦日无食、夜无巢，沿途奔告，节遭截禁，声诉难通。媳殴姑，滔天横逆；嫡杀庶，扫地伦彝。告。

　　（八）诉不孝
　　戴罪陈情事。父娶继母，生弟。岂弟恃母宠渥，蛊父偏爱，动肆侵克。亲叔惧身兄弟乖离，劝父分业杜衅。弟图独吞肥产，不遂，唆告不孝箝压。弟幼，父无间言；弟长，遂遭父谴。祸繇唆胁，形迹毕见。幸仰神明在上，光彻覆盆。乞审族长，俯靖家难。上诉。
　　【父告子，律无招诬之法。故诉者只可推与他人，使官中可从轻路断去。诉他人，皆云诬；此独云「谴」者，责也。】
　　同天异日事。原翁生夫、叔。夫奈运蹇，家道退落，叔业如故，致翁渐分厚薄。夫因变卖基地，致激叔怒，扶翁耸告不孝，陷夫久禁黑狱。切思：虎狼尚不咬子，翁何忍伤夫命？岂叔因财酿祸，蛊父戕兄。乞怜冤苦，原情超豁。上告。
　　恃尊骗孤事。母年五十七岁，节守二十三年。三媳六孙，颇慰苦志。月，母患中风身故。枭舅怪取父本买办衣棺，捏词投里吓骗。不思：枭逐亲母无归，累身生事死葬。况身天伦老母，安忍不养？枭本恃尊居邑，造意哄吓骗财。乞审邻佑，追本究骗。告。
　　诬害天伦事。刁族骗男毗田凑局，恨不顺谋，呈男不孝，捏身上年投词作证。不思：男果不孝，告自行送县究治，岂肯投族即休？况干大逆，一刻难容？设伊受身投词，应作当时呈首，何数载绝无一言？待今争田，陡捏仇害。本因寸土激忿，动辄残人父子，刁恶何甚！乞赐剪革，俯全天亲。告。
　　【此事，纵其父之投词为是；但已多年，冷落久矣！故其父可不认也。且官府入人重罪，亦其情法之必不能逃者也；稍有一条去路，即从此去矣！今此事，又岂责其父之认投词而为苛刻者乎？】

　　（九）侵坟
　　逼祖侵葬事。曾祖安葬处，历安无虞。恶逆，贪谋坟畔吉穴，乘身等外趁，魆将父柩逼葬祖棺，平没砌域。今身归拜扫，惊见新冢高封，旧坟无迹。急询坟邻，知被逆侵，号痛无地。切思：子孙毁祖，罪逆滔天。乞严责起轝，培坟正罪。告。
　　强开祖椁事。祖葬处，年久无异。逆侄，阴蓄贪谋，乘身羇外，擅将祖椁掘开，偷出尸棺，草葬山顶；将伊父葬旧穴。不思：祖业年深，岂应故违明条！开椁见棺，据称不吉；改葬伊父，何又葬祖旧穴！乞责起伊父丧，还葬祖柩，依律正罪，存没均感。告。
　　乞究祖骸事。处坟山一局，安葬祖妣。旧因地恶越界侵葬，投里堪明，立界画图，合同存证。岂男，又袭父恶。明欺身居窵远，强将二所坟墓，割并成田，骸骨不知下落。痛思：祖传数世，保守甚艰，岂应一旦平没，肆害存亡。乞究骸骨，复冢还业。告。
　　统众伐冢事。日，身抬父柩，附葬处祖坟余山。岂挟豪怪不趋禀，带统多人，强将父柩挖起，抛滚下山。身奔跪阻，喝令乱打懵地，坟邻救证。思：身附葬，既非侵犯祖墓，又非昭穆不均，遭豪强伐露柩，仇不共天。乞严究整，庶豪锷敛锋，父得浅土。告。
　　占露百丧事。上祖置买处坟山，原备贫难子孙义葬。豪为富不仁，伪造契书，处处强占，■〈扌弃〉苗收租，千金重利。坑陷贫丧，百柩莫举，遍地暴露，日晒雨淋。人子难安。号天怜悯。激切上告。
　　久屈事。郡吏权制六邑，听术，毁祖、母二氏坟茔，锄平太守祖拜台，造屋强侵宦祖三坟。罪恶滔天，两告江院，一告天台。俱蒙行县，被势嘱捺四载，不能伸冤。一家屈死五命，急赐亲提，勘究典刑。激切上告。惨横事。身籍七都，寄居豪腋，世业处田，安厝母柩。豪谋凑不遂，见身清明浮修厝台，移父共所，主凶等肆横蜂拥，□弟毒打，如虎持羊，势焰难敌。惨□母柩，暴露难安，当投验证。切思：己厝己田，凶绝无干。母柩何辜，顿遭横祸。乞拘剿。告。

　　（十）诉侵坟
　　迭害事。地恶故父，上年将土名处坋地，除存坋穴，余卖身父，税明业定年久。年，伊父欠粮监追，加价【若干】完纳。身于年造屋，乡邻共见。买地二十余年，做屋又经十载；陡今耸告平坟，展转生情骗害。乞验墨审邻，惩奸杜骗。诉。
　　搀诬事。基址来龙，命脉重关。土豪贪身住后龙吉，势统多人，挖凿造坟，损伤龙脉。婺居邪土，时值春深，急鸣约等、保等，恳免损害。讵恶拴兄，捏诬搀耸。思：柩厝三载，向无异言。今挖凿，命脉所关，移祸莫测。乞天怜悯，保龙保命。诉。
　　【此事，原妬其造寝堂，争阻碎厝之情已实，于律合得拟徒。但词内以婺居邪土、春深不能举动，保龙保命之意，却好。】
　　恳察至情事。母葬处，因被地恶破域侵葬，投族启视，惊见水蚁归椁。悲痛难禁，随行迁举，与父合葬。比弟从军在外，恨不候归同举，以尽孝敬，哀情激发，告男开椁见棺。切思：母若水蚁坐视不举，罪大难逭。未候弟归同举，咎小可原。乞鍳兄弟均出至情，俯赐曲全，免贼天恩。诉。
　　【律云：开椁见棺者，绞；又云：以礼迁葬者，勿论。此词，暗援此律诉也。处兄弟之间，布词，当如此委曲周旋。】
　　构吏套陷事。祖葬处，旧冬，遵示附葬。仇恶主，唆同分，捏告侵坟。继虑无影，尽将伊分业山写献猾吏，求代布摆契封，等可证。岂阳出解和，阴施毒计，背写合同息词，山图故栽坋在下，致蒙断轝身坟。痛思：□无坟，一勘难掩；图出吏手，死难瞑目。乞赐停□亲勘，万死心甘。激切上告。
　　【此事已坏了，不得不借和事之人，以为翻案根底。然争山未勘，与争人命未捡者一般，终是一空。】
　　挟仇诬害事。上祖安葬处，伯叔附葬左右，列冢可勘。旧年，身将父母附葬祖坟脚底，族众俱行送贺，地邻见证。日，恶与身争取柴木，陡诬侵祖仇害。思：伊等附葬坟畔，既为无犯身家；远附坋末，何为侵祖？设果有侵，举族岂容？半载待恶，陡行仇害。乞赐杜革，妥死安生。诉。

　　（十一）告啜诱
　　诱啜主妾事。身老无子，娶妾，淫豪窥姿谋夺，恃伊仆女嫁身佃仆，诱为内脚。甜言煽诱，致妾生心。日，瞰身往府，豪统众人，半路邀接，令恶仆啜妾，付与抬去。身归里取，恶口词证。思：恶背主啜诱，淫豪活夺人妻，罪逆滔天，乞追正。告。
　　窝啜人口事。幼甥寄养身家，因去看害，被棍啜匿讦告，给批责访。
　　今至处埠头，遇甥，随投，究甥因繇；岂豪拥甥藏匿，恃势逐身出境。原甥不知下落，已遭牵告无何，幸今获实，又遭势压难堪。乞究啜、究窝，免致效尤，啜诱成风。告。
　　乞救啜卖事。原著婢往处探亲，遇棍同行，见婢迷失去路，赚诱奸宿月余，卖与。身帖遍访，报知，身随获婢，审吐前因。岂魆报，逃，勒掯重财取赎。思：啜诱略卖，乃知情略买，罪同一律，岂容复掯？乞追给究罪。告。
　　【此因走了原诱啜之人，故俱告在买婢身上。则彼自要去寻捕；不然，彼得寛坐，何时能决？】
　　恳究首祸事。家主，有妾。嫡妻，嫌妬相仇，与伊侄议价与；知妻系仆女，责令传言。后在外，遣妾，又令身等送行。归，忿妻无奈，偏告身等啜诱。原立婚媒议，各有所主；身属婢仆，难辞役使，岂敢私行诱啜？乞察根繇超累。上诉。
　　乞昭情法事。原娶女为妻，何相往来，两无嫌隙。后蓦送一婢，寄养身家；比以至亲相信，不暇究察来历。随蒙差拘，坐身窝啜。缘身实不知情，非敢违法容隐。况在翁婿至情，罪过未形，奚忍逆探？今至贻累，情实可原。乞怜至亲容隐，援例超豁。刻骨感恩。诉。
　　【凡犯法律，有不知情者，不坐。故先以不知情诉之，恐无实证可分。又有至亲相容隐者，律亦免罪，故重援此例豁之，必可免矣。】
　　霹诬吓骗事。原有，带妻，投住身屋，已经一载，邻佑等可审。今值秋收完备，往外趁，独居家。岂棍妄指身啜伊婢，吓诈不遂，添捏殴伤虚情，诬告激扰。不思：妻共夫居，难指身啜；据诬殴伤，又无指证。一片虚词，欺罔何堪？乞剪诬杜骗。诉。
　　【此妇原有夫同处，不能指为啜。律无夫啜妻之条，谅背主移居者。】

　　（十二）告杠棍
　　棍杠囤骗事。痴男，向被棍恶等杠荡，告照杜绝，触忿。旧冬，复扎囤，托名招饮，更深嚷乱，擒男扭至家内，压写盗财戒约。并住屋田银纳释命随复诈充银【若干】，赚契入手。契竟不还。伙囤扎诈，恶胜江洋。乞亲剿追。告。
　　煽诱荡败事。棍恶等，欺身年老，男痴愚，内结婢仆，为窝引头繇，外援富豪；凭唆受献，向诱背卖山田。投里戒谕，未举得志。复诱男，写空头卖约，借银虚约，分行投献。见身追急，将男调藏月余，不知下落。恐产被倾，男命难保，乞严究追。告。
　　诱逆坑母事。阿早丧夫，抚男，守产聊生。族棍瞰男失教，诱卖山田，十去八九。奈寡难鸣，致缺食用。投族主议，将处田租【若干】，卖叔，易价度活。岂棍诱男，复将前田重献，赚价分克，致告拘，牵累孤寡，播祸乡闾。乞追克价，赎息讼。告。
　　扛产绝命事。父故，身幼，遗产千金。有瞰身未谙世故，煽将山田基地，写立空头契约，卖与等。价落伊手，任繇花吞。计将弊货影抵，价十无二。未经三载，寸土无存，坑缺衣食，垂填沟壑。乞天严拘，救活残喘。告。
　　【此一事，只父母告，并自悔悟，告而已。牙保花克者，计赃定罪，重止于徒。】

　　（十三）诓骗
　　虎棍局骗事。棍欺懦，捏侄将处田卖价完粮，赚身承买。对价，称避痘，封契，令伊代领；身托佃，登门访实，付价【若干】，领。契证业租，称未卖；霸收理鸣，延逃二载，价业两坑。思：契非笔，佃访非，何不阻？明银付，领业虚，应还身价。局骗难堪，乞拘剿。告。此事，有犯盗卖、拐骗二律；今告「局骗」，见侄亦有同卖意，故二律难逃一律。
　　指官诓诈事。族棍倚充总甲，每户索贴夫钱【若干】，独怪身户短数，唆伊侄诬身盗木，诓告捕衙，干差激捉。故插身处和，计取回官名色，勒银【若干】，证。思：索贴无名，盗木无赃，岂棍假官府为骗局，食贫民为草芥！一方荼毒，乞天急除。告。
　　【凡诓民财者，皆计赃定罪。告者必要指定银数，又要中证，方可准招。但中证过付者，有罪；见付者，无罪。在人酌用之。】
　　虎吓贫民事。冤被豪里，则外坐派身银【若干】，用强卷掳牲农具，逼写坟山基屋，见证。急鸣本县，豪贿供书，弊抹不究，骗赃枉作贴役，含糊立案。思：钱粮各有公则，照则津贴，本县公例。则外重加二倍，民命何堪？况被抄搜家财，威胜穷克。乞亲究剪，免致豪焰愈炽、贫民敛手待毙。告。
　　威逼人财事。原外带身归，养为义男。乘父病故，逼掯赎身银【若干】。陆续付还，致债积累无措，将妻卖银【若干】。岂大肆狼贪，捉身锁禁，骗去前银，仍夺幼女，、见证。不思：伊父虽有养恩，身亦报效多年，岂应反复骗害？夺女离妻，情极可怜。含冤奔告。

　　（十四）斗殴
　　急救人命事。凶豪欺骗小民。怪身面斥，喝令牙爪各持棍石皮鞭，揪身乱打背胁，吐血卧地。幸劝救扶回，随投里长，验证。痛身无故遭凶，命危旦夕。乞责保辜，救活微命。哭告。
　　【凡告「殴打」，须要指定伤痕、伤具。若至死，则告「人命」，状有根底。若不死而带疾，则日后可援致成笃疾、不能聊生之律告。】
　　统众截夺事。土豪债夺甲首男女，忿身告辱。日，瞰身往县，魆统家兵三十余人，各持凶具，埋伏处，伺身经过，突围截打。身迎铁尺懵地，义男被伤，跌蹼几死，喊声震天，地方惊闻奔救。弟侄因得脱命，行李悉遭卷掳。似此凶横，势如强寇。乞验伤追赃单。告。
　　【此以棍伤长狭有似铁尺，故作「铁尺」告之，亦欲援铁器伤人者充军之例也。又，单开赃物，可作白日打抢。二者，必依一律。】

　　工

　　乘机科派事。蒙佥富户采解大木，节覩明示，不及贫民。有族朋共采木一名，官价【若干】；又族，朋共解木一名，官价【若干】。二项官银，皆出丁粮，已足采解。今势挟本家，私外贴银【若干】，似伊财广粮多，虚遇佥点无费，乘机科派，反助经营。乞查粮究骗。告。
　　遵守漏富事。祖有义男，充当二甲里长。财本三万，产银十石。现在湖、杭两处开典，苏、杭糖铁货行。蒙佥殷实造城，贿脱漏报。遵示：许人举首，饶已认城，给赏；乞拘究审邻佑，责令认造，将身末减。首告。

　　呈词

　　恳均户役事。干下甲首，多致逃绝，遗积虚米，迭累赔充。今轮里役，疲丁敝户，难胜重任。有等虽居下首，丁米实在身上，反计推役。切思：册有里甲之殊，实均王朝之众，何身独劳，彼得独逸？伏乞拘责朋充，庶重担均分，公务允济。上呈。
　　恳补消乏事。钦视明例，每一里长，甲首十户，带管不过一、二。身充六甲里长，甲首逃绝，现存仅有六户，丁粮更寡。里长，十甲俱全，带管尚有五、六，册籍可证。援例较拟，身甲颇损常数，消乏太甚；甲户溢常规，堪充图半。多寡不均，莫此为甚。伏乞申饬明例，恩扒八甲带管，量补身甲，庶彼此均平、差役堪应。刻骨感恩。上呈。
　　【凡遇此等事情，须要指一甲户多者来比说；若泛说我户少，官府从何处补我？】
　　越占世业事。祖业处山，税历五朝，业经四世，新丈复摊。姓仅业孤坟二所，山系身家己业，鳞册注明。岂等图山吉穴，欺身居远，魆行越坟跳山，竖碑冒冢，造意占葬。不思：伊坟二所，穴现坋存，山与坟别，岂容冒占？乞电鳞册，堪剿保业。呈。
　　【凡历世守山业，不论有契、无契，必以鳞册亲丈业票作主，人必不能争也。】
　　杠荡穽骗事。妻父早丧，舅孤孑立。妻母、祖母，两世孀居。仅遗膳田十亩，被棍杠舅，魆卖典借，共银【若干】，付棍货卖米豆，计图赚吞。双寡绝食悲号，半子情难恝视，力浼约族理谕，赎田终养。棍称货无水脚，不能转运出卖；众议令生代借银【若干】，运货发卖，赎田还银。岂卖尽米货，前田半赎半吞；代借本银，分毫不吐。舅遭杠荡，生落阱骗。恳天严拘，活寡超儒。感恩上呈。
　　恳抚存亡事。缘春秋重继绝之义，理律无灭祀之条。伯祖生叔，叔生弟，四世单传；一旦奄绝，遗产数千，各肆侵夺。弟媳女流，不能张主，遂至纷争，势如朝露。祖宗祭祀久缺，三丧暴露荒郊。身等难忍坐视，谨具宗支图呈，乞赐点摘入继。庶祀产有主，人鬼沾恩。上呈。
　　恳杜刁害事。切缘军犯最刁，长解多被谋害，尸弃荒野。惟彼亲属管解，自不敢恣祸相残。公私无扰，大为便益。本图问发处充军，被累难胜。岂料私逃，调发处。蒙拘身等审佥长解。乞察情弊，责令亲属管解。身等朋出盘费，庶平民得远刁害，军犯赴卫无虞。实为两便。上呈。恳济饥荒事。本县去秋亢旱，收成损半；今又雨多，麦苗损烂。富民乏谷已久，贫户缺食连朝。老幼嗷嗷，饥声遍野。身等春耕不足，西成恐又无收。揭借本银，欲往处贩谷回济，但恐彼处有谷之家高价掯挟，无籍之徒沿途邀阻，大为不便。伏乞俯赐饥民，关请二县，给示彼属官牙，平价估籴，禁戢地方拦截。庶得救荒疗民，阴功万代。呈。
　　恳诛妖党，正俗安民事。本都土名处，刀笔首恶，邀结十大头目，俱系佣贩之辈，并无儋食之储；假建处桥梁，佯修三元斋会。招集僧尼，煽惑良姓。男女混杂，坏俗难言；党与纵横，为民大蠧。每见邻近奸徒，方欲侵夺弱产，必先请盟恶党，然后兴讼公庭。少不得志，輙献造桥；党势交加，弱民莫敌。任其变产卖价，无非利己肥家。桥亭费用，十无一分。沿乡抄题，犹难计数。积来廿余载，何止百万余金？爰此党恶，举为巨商。祸不剥床及肤，身焉以蛾扑火？缘切祖买受故民所建桥右店房二间，税业三代，册契两凭。讵称口称，将店舍献在桥，用强锁闭，妄生骗端；纵捏虚文，难逃公论。激切陈情，乞垂恻隐。诛妖党，逐僧尼，查究欺诈。民财助修，大功堨填。感戴上呈。
　　恳除惯盗事。民害莫如盗贼，去害即以安民。都出，不务农工，专行偷盗。曾抢氏簪环，托师名而幸免；打夺家货物，投官族以安生。他如攘鸡窃犬，恶难枚举，挖壁踰墙，不可胜计。岂期漏网得志，肆恶尤剧。招亡纳叛，大罪渊薮。发踪指示，坐地分赃。家家日夜惊惶，处处堤防无策。爷台捕缉刑禁，万民欣跃。伏乞吓震天威，刈草除根，不则，断蛇不毙，为害反深。伤虎归山，噬人尤甚。为此，连名具呈。

　　禀帖式

　　公举不平，恳赐捡伤，以白隐冤事。甲首鳏居，向与伊兄同爨，盗嫂丑声，素播乡闾。旧年月，陡闻暴死，身属里甲，奔究原因，惊知死有毒伤，隐情莫测。公呈台下。恶亏，反饰虚情诳诉，诬身索骗丁钱，巧计箝口。不思：道路不平，傍人尚得刬削，况人命关系匪轻，甲首情义深远，难容默默。且正值壮年，设非冤死，何故毒伤？据称索骗，何无赃证？公举，反诬索骗，窃恐民间隐弊谁敢直言！乞天原情赐捡；果系毒伤，必有隐冤。正罪惩恶，以端风化。禀。
　　借命飞诬，翻断迭害，冒死辨冤事。服逆等倚富势焰，荼毒亲属，罪恶滔天。上年，节诳江、盐二院，府审申详，允拟。经今三载，卷证。岂逆等因讼钻刺打点，费银八千，自相争首，告县未结。又复借命翻案，耸府送台。思：逆指访牵捏，自有问卷，不必置辨；惟诬威迫杀伯，情词殊缪，难罔天聪。夫身与逆讦告，并未干伯名。逆躲审，而以其父出告宽限，则杀父者，逆也。身在家中，伯死郡城；状无伯名，不得坐累死之例。况伯年八旬，气息奄奄，差役岂肯受财而激捉？系逆歇家，乃其腹心，又岂肯忍置冷屋而威迫乎？盖缘逆以健讼浪费，伯至府城方知；以老年之贪得，痛子侄之破财，重财轻命，遂至身死。逆为杀父根繇，反以父命奇货。天理灭绝，人心丧亡。且，目今逆首讼费八千在县，当年伯因讼费，致死显然；死时，有伊亲侄在傍，歇家可审，岂得诬身威迫？乞缘情电察，查府县参详，吊首县银单。剪诬杜害，惩恶安良。感恩上禀。
　　财势妆诬冤狱事。身居肘腋，家六里千丁，势如泰山压卵。日昼来毁豆，夜复盗秧。比拟别贼，自去格捕；伏兵百人，持凶乱杀。身伤急退，喊邻无救。日，将毒死；蓦棍出词，惧，救谋隐匿。县差医官相验，黑气冲棺，遍身发波，口唇卷翻，谷道突露。医官受贿，不慎形色。别姓四排，不繇执法。任伊六里，扶同回呈，乘机剿害，势如洗抄。披冤告台，批县问解。奈盖天财情，交贿书吏。不拘近邻知故，任买远棍扛帮，以换顶。本是黑夜，巧称将晚未捡，增伤砌繇，先蔽天日，欲成冤狱，王法何存！乞怜亲提，吊赴官捡。别排近邻，庶免排陷。蝼蚁感恩。上禀。
　　诈避毒命事。富豪毒死贫族，隐伊二男，募棍，诬告人命，图赖人家。奈伊财大，先塞冤门，枉身刑狱。情诉台前，词蒙批县。今月日，县主亲捡，仵人、里排同验，银钗斑蓝，喉颡青黑，偏右曲痕，并不损骨；众结药毒，难做刀伤。惧反招，法究下毒首从。中途妆科，捉仵送县，指身买仵，假此避供，另设圈套。蒙县拷问，吐称旧仵曽到处，身弟封银未受。若果贿买，亦各先行，既验尸明，何用后嘱？况非当场讦获，又未有人见报，偏至半路遇豪露赃？身贫，能买仵人？无钱，能买县主？肯将毒字填图、扶同仵人得利？乞准辨诈，追究男，明正谋、故，超冤，上禀。
　　父死子冤，乞留一命事。父被杀，非敢以命图人。比母女流，不忍暴露，息讼含冤。惯刁泄仇贾祸，捏首私和，反坐身罪，久淹黒狱，未覩青天。幸于年蒙恤刑，审批︰父既被杀，子节拘缧，于情可矜。速勘家产，另行定夺。府勘︰产无立锥，仅存三间破屋。申蒙本部批云︰若令变卖居屋，贫民必致野处，合住免追，毋令盛世有鸿鹄之叹。但赃银数多，例应奏请，其赎罪银，亦免追。准改拟无力，发县充徒。部案昭然，实惠未及，重系囹圄，今又三载。就死在监，赃终无措。乞天准案，发徒恕赃留命。恩沾蝼蚁，德积缙绅。激禀。
　　乞查宪词、救拔淹狱事。因解军人，病死中途。比告官司，移文本府，行县勘明，准蒙分豁。岂仇讦告己事，无繇取胜，牵扯军情，耸害上司，坐身顶补。已蒙按院爷临审，批云︰续蒙准词批府云云；告蒙廵抚，明批云云。例案至今，未蒙超豁；幸遇青天，小民再造，千载奇逢。乞查军政条例：凡遇已事发充军者，止于本人当房勾补；充军在分户之后者，止于为事人名下勾取。身与，各户三十余年，户分充军之先，军充分户之后。统有兄终弟及，罪无弟死兄承。盗县钱粮，身顶永远军伍；受兄弟今日之屈枉，为子孙万世之罪人。被屈同户，尚蒙抚、按哀矜，岂外分户多年，又捉顶补军伍！伏乞垂怜，查例辨豁，免致滥及无辜。上禀。
　　惩帮诈烛指奸，追本剿骗事。身苦愚懦孤居，族棍寻风吓诈微本，十借九负，乡人睥睨奇货。棍恶勒借身银【若干】，月间，挈家逃匿，经今半载，槩族周知。当投证，后浼棍兄，转信取讨。岂造意为弟赖债，指身奸伊弟妇，诬告见身，诉明无抵。串一腹约帮呈，以掩其诬。惧约，不终赴审，复借里排多名以掩其亏。不知：捉奸在奸所，告奸自亲夫。身果与伊弟妇情密，伊弟何不自鸣？待身理取前银，代弟指奸诳耸，据告：奸伊弟妇，致弟今无下落。据两帮呈，今已同妻在处，则有下落。呈告矛盾，串骗显然。伏乞关拘赴审，惩棍扛帮，庶良善不堕于排害。激禀。
　　乞悯异灾，救整蚁命事。祸缘身置槁簰，泛投抽分。本月日，簰至港安泊，蹇遭狂风暴作，波浪涌江，铁锚四口，落水无踪；大篮十根，觉非山人《珥笔肯綮》点校本．．俱断可认。簰势颠狂，虑恐越关，急奔天台，击皷预愬，蒙委官差看视。灾本无妄，难逃洞察；今蒙收禁，情实可悯。思：身贫民，素重法度，假若有意走水，或于黑夜，侥幸无见，岂在白日青天立帜招罪？实遭涛害，势难自繇。乞垂恻隐，拯救井民，分辨故、诬，超豁异灾。万代阴功，生死衔结。禀。
　　斩祀簒夺，叩追财产，以昭继律，以肃宗支事。仁先继绝，岂容灭祀吞家？律肃宗支，难容异孽簒继。缘祖一脉，遗身兄弟三人，三世笃义同居，财产悉兄掌握。祸兄继娶氏，两带前夫遗孽、入门，嫂再无生。尽割兄弟膏腴，代伊前男婚娶作乐，兄弟素让，含忍无言。今兄陡遇无传，应身生子待绍。讵料，无干邻恶等，乘身外趁，违律妄立簒继，罟夺财产瓜分。见身告沐亲提，计拴嫂氏出诉，假兄遗嘱遮抵，仗棍插证帮排。不思：姓难续宗，义子焉作祀子？设兄遗墨立祀，亲房何不与闻？等异姓无干，何得专名立继？况吾身年壮，生继有期；若摘异支，兄嗣必斩。叩审族长，追产续传。开单上禀。

　　执照

　　恳恩给照事。内无怨女，仁政致祥。一妇含冤，乖气生异。阿闻爷爷下车，仁恩四达；斡旋万民，独阿寡居无聊，贫苦万状。不得不仰天哀鸣，求一生路。缘夫因讼，久依歇家，讷懦受亏；仗辨豁，遂听割襟，以女许男为婚。不意年，问辽东充终身军，举家实时赴伍，经今七载无音，万里生死未卜。女虽未受财礼，夫实与割盟；不忍忘夫，不敢违例，子母相依，终无结果。况阿卧病日久，一旦蓦死，孤女何依？伏闻律款：夫逃三载不还者，并听告官给照，另行改嫁。三年无聊，尚垂怜悯，况女空守七载，怨苦何堪？夫妇已成伉俪，尚有改嫁之条；况女并未一面，徒死何益？生虽为有天，法言实难造命。恳乞仁天，俯怜母子苦缘，再察情法无碍，慨赐批照。庶使笔底生春，恩同再造，母子存亡均感。告。
　　恳照超累事。夫丧无子，仅女，从幼搬与为媳，阿亦改嫁。不幸，亲家故后，壻荡家财，流落一十余年，屡访无迹，痛女命蹇。父家既无伯叔可托，夫家又无亲可倚，伶仃孤苦，度日如年。欲行守志，资生无策；欲行改嫁，事无专主。进退两难，情甚堪悯。幸爷广恩，施仁政，恩先独。乞赐钧照，给女改嫁，庶使半生有托，刻骨感恩。上告。
　　恳照杜患事。叔丧婶嫁，遗弟。父悯伊孤无依，收归养育，代为婚娶；岂期成立，听唆反噬。近瞰父故，捏称伊为继子，耸告争财。身随诉明，蒙提族长审实，批：有子长立，岂复继子；哀其穷而收养之，乃实情也，今判依族长所处，各行另居，日后再不得妄争。供拟在卷，感戴奚胜。但仰爷台高擢，恐恶复生荆棘，肆害尤深。乞赐批照，以杜后患，终始沾恩。上告。
　　恳照杜害事。身系孤姓，寄居雄乡。强奴数百，豪横数千。屡受欺凌，忍不敢鸣。前月被横统凶擒打，命危奔告，蒙批，爷断拟。横党唏言四路要截，蓄谋杀命，若不告照预防，诚恐祸生不测，寡不敌强，蚁命难保。乞赐照杜害，恩同再造。告。
　　恳恩赐照以杜弟患事。身弟，同父各母；讵素行不端，结引匪类。上年曾盗粮编，致父告县，爷给长批证。后又收贼赃强犯，失主告府，蒙爷申回详证。连杀二妻，一缢，一毒；父因拘，气死南京。父命冤亡，赀产倾破，家门大蠹，惨横异常。向因事发远逃，近瞰事静潜归。仍前三五成群，常行夜聚晓散，身屡痛言戒谕，弟反怒目成仇，明欺懦弱无何，唏言盗卖身业。告惩，情所不忍；驱逐，势又不能。初犯，弟既不悛；再犯，法必不赦。虽下惠不以弟玷，恐傲象终贻兄忧。与其受累于后，孰若清白于先。经久两无干涉，日后罪难及孥。伏乞天台，恩赐印照，以杜弟患。万感沾恩，激切上告。
　　【凡告给照，有未经告理，有已经告结者，只此数端；虽有他情款，在人酌量布之。 】 

