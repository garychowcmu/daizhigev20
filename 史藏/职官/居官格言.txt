居官格言　　（明）不着撰人 
　　●目录 
　　上篇 
　　下篇 
　　施行条件 
　　阴阳医生教读 
　　劝惩告示 
　　●居官格言上篇 
　　读法律 
　　考时制 
　　慎言语 
　　养忠厚 
　　开聪明 
　　戒浅露 
　　克性偏 
　　克德量 
　　处同僚 
　　待左右 
　　待小人 
　　制豪民 
　　○读法律 
　　为政以法律为师亦名言也既知律巳又可治人 
　　○考时制 
　　凡国家礼文制度法律条例之类皆能熟观而深考之则有以酬应世务而不戾乎时宜 
　　○慎言语 
　　为官最宜安重下所瞻仰一发言不当殊愧之 
　　轻言则纳侮 
　　轻言戏谑最害事葢言不妄发则出言而人信之苟轻言戏谑后虽有诚实之言人亦弗之信矣 
　　常默最妙巳心既存而人自生敬 
　　○养忠厚 
　　宁人负我毋我负人此言当留心 
　　○开聪明 
　　集众人之耳目为一巳之耳目 
　　○戒浅露 
　　人有才而露只是浅深则下露方为一事即欲人知浅之尤者 
　　○克性偏 
　　因一事不快于心而迁怒之心妄发此其大病 
　　不可乘喜而多言不可乘快而易事 
　　○克德量 
　　忍所不能忍容所不能容惟识量过人者能之 
　　颜子犯而不较乃其量大闻人毁巳即艴然而怒其小也□矣 
　　○处同僚 
　　张文忠公曰同官有过不至害政宜有包容大抵奉巳当严行人当怒 
　　以巳之廉病人之贪取怨之道也 
　　○待左右 
　　张文忠公曰左右非公故无与语非公遣毌使与民相往来深体此言吏卒辈不言而栗然也 
　　待左右当言而惠 
　　○待小人 
　　小人不可与尽言 
　　待小人严而和 
　　防小人密于自修 
　　疾恶之心固不可无然当深察时宜宽缓处之切不可闻恶遽怒先自焚挠况伤于急暴而有过中失宜之弊乎经曰毌奋疾于顽子曰肤受之愬不行皆当审察 
　　如治小人事巳则绝口不言使彼无所闻以发其怒矣 
　　○制豪民 
　　夫豪民之所以敢横者由牧民者与之私交故也苟绝其私可不大声色而使其胆落 
　　●居官格言下篇 
　　清心 
　　养神 
　　上敬 
　　接人 
　　临事 
　　处事 
　　事势 
　　观人 
　　听言 
　　防范 
　　毋疑 
　　安静 
　　知足 
　　天鉴 
　　○清心 
　　清心节事居官守身之要 
　　心静能处事 
　　心地乾坤自然宽平 
　　○养神 
　　少欲觉神清 
　　○上敬 
　　处巳接物事上使下皆当以敬为主 
　　敬则立怠则废 
　　持巳得一敬字接人得一谦字 
　　○接人 
　　当官不接异色人最好不止巫祝忌媪宜疏绝至于匠艺之人虽不可缺亦当用之以时不宜久留于宅与之亲狎皆能变易听闻簸弄是非儒士固当礼接亦有人非儒者或假诗文或假字画以媒进一与之款洽即堕其术中若此之类审察疏绝亦清心省事之一助 
　　待下固当谦和谦和而无节反纳其侮惟和而庄则人自爱而畏 
　　○临事 
　　凡事皆当谨始虑终 
　　作官一事不可苟 
　　事纔入手便当思其发落 
　　不言而自能行出则人心服 
　　法立而行则人不翫 
　　○处事 
　　处大事不宜大厉声色付之当然可也 
　　大事小事即平平处之便不至于骇人视听矣 
　　处事不可使人知恩 
　　事巳往不追最妙 
　　处事了不形之于言尤妙 
　　静能制动沉能制浮宽能制褊缓能制急 
　　○事势 
　　势到七八分即巳如张弓然过满则折 
　　○观人 
　　公于巳者能公于人私诸人者尤私诸巳 
　　轻言轻动之人不可以与谋易喜易怒者亦然 
　　闻事不惊不喜者可以当大事 
　　轻言则寡信 
　　善面谀人者必善背而毁之 
　　○听言 
　　子弟不可于预公事牙侩不可出入私宅 
　　事虽细微必谨关防事有疑似当避毁谤 
　　所恶之人防其害巳所亲之人防其费巳 
　　○防范 
　　左右之言不可轻信必审其实亲爱之言不可偏听 
　　○毋疑 
　　疑人轻巳者皆内不足 
　　○安静 
　　左险而运奇不若宅平而无为 
　　○知足 
　　知足不辱知止不殆 
　　○天鉴 
　　天道甚可畏善恶分明有降祥降殃之报 
　　●施行条件 
　　到任 
　　仓库 
　　境图 
　　公座 
　　公文 
　　坐衙 
　　放告 
　　信牌 
　　词状 
　　纸米 
　　支应 
　　赏帖 
　　手册 
　　禀帖 
　　六房 
　　老人 
　　○到任 
　　一新官除有地方便有本处士夫来谒当从容询及土俗人情到任斟酌以行若前官所立旧规无甚大害但润色之可也 
　　一新官到任除遵依仪注外一到时须投公馆安歇如无公馆寺观庙亦是不可落富民之家有乖体面其薪米等类□买应用当先帖示云 
　　士大夫之家免馈酒食 
　　○仓库 
　　一新官到任于仓库交割之时最要谨始拜谒 
　　文庙后先行盘库令该吏请知署印旧官及同僚首领俱到置印信合同文簿一样三扇公同仔细盘查拣选职事体吏典老人里长十数辈听候使用查盘毕仍取据旧官关文并各役见数文状同簿籍一扇落房备照其二扇新旧官收执如果交割不明临时再行议处仓粮亦如法查盘之 
　　○境图 
　　到任之初令各该里长将本里四至风景寺观桥路大小烟居定与尺寸式样画为一图待其齐完集为册叶一部再令画匠以城郭为主自近而远绘为总图表背于公座之后凡遇勾摄公事捕捉盗贼俱便观览 
　　○公座 
　　一凡公坐每日平明署事该吏赍公座簿自下而上呈押某簿一月一扇待月终封付架阁库收照 
　　○公文 
　　一凡公文除有承发司可稽外仍置大簿一扇注写某公文某日到名曰公文入簿某公文某日发行名曰公文出簿亲自收执以凭查照稽考其词状并批牌等项亦各置其簿因事定名以凭稽考完结 
　　一凡上司紧关公文早衙佥押务通读申文验看字画年月无差方为施行其次平关牒帖并批牌等项中衙佥押仍告示六房知会 
　　○坐衙 
　　一早衙佥押毕比较里老催办公事中衙佥押毕及晚衙通行问理词状
○放告 

　　示仰一应告状人等除人命强盗重情不拘日期其余户婚田土鬪殴等项俱照后开日期递状次日听审敢有不经本县告理趣赴 
　　上司越诉者先将的亲家属收监以待问完发下之日依律问拟罪名仍连累两邻井里老一体责罚不恕 
　　一递状日期 
　　初三日　初四日听审　　初六日　初七日听审 
　　初九日　初十日听审　　十三日　十四日听审 
　　十六日　十七日听审　　十九日　二十日听审 
　　二十三日　二十四日听审　　二十六日　二十七日听审 
　　二十九日　三十日听审 
　　正德十四年三月　　　　　　日　示 

　　○信牌 

　　一三六九受状之日务留意详情准行者即摽日上簿照名项牌不准者就批写不准字样次日听审之时先将不准者审虚逐出准行者唱名给与信牌令其送到被告之家依限一同见官就行问断其事情重者仍旧差人行拘监候问理施行 

　　信牌式 

　　?信牌式 

　　某县为受理词状事仰被告依限前来缴牌听候问理免致差人扰害违限者依律治之须至牌者 
　　计开某里犯人几名 
　　赵甲　　钱乙　　孙丙　　李丁 
　　右仰差原告　　　周戊　　　　　　　　准此 
　　正德十四年三月　　　　日　　　　　吏典吴巳承 
　　信牌押 
　　定限　　　　　　日销缴 

　　○词状 

　　一凡准行词状除本　职问理外其余亦须分理但不可□门隶径送务要门丞牒簿照会首领计开词状件数仍将底案入公柜以备查考若经本职问理者除小事量情发落外但入杖罪者俱取招发落名为杂行卷宗落房收阁 

　　○纸米 

　　一词状纸价有例八分入官二分公用其入官之数中达类解其公用之数务要支销明白大凡在官无砖银两遇有支用俱取领在官以备查照其赎罪米价及无砖银两至秋成令富民领出两平粜买粟谷并设法措置杂粮俱上仓收贮待积有数多以凭申达 

　　○支应 

　　一治官事如治家事且如人家饮食之物缺一不可况县治支应无穷可不预为之备乎如香油酱醋米麫酱菜□煎之类俱要措置物料依时委人造作关防而支用其猪羊鸡鹅之类亦须设法处置付人喂养庶使里甲不烦而事易干济矣 

　　○赏帖 

　　凡该年粮草务依期严限催攒仍鼓舞催粮人役先完者先将皷乐给赏帖以劳之再限赏罚并行 

　　赏帖式 

　　?赏帖式 

　　某县为赏勤事今将印信赏帖一张给付完粮里长某人收执遇有责罚纳帖准免 

　　○手册 

　　一每月备小经折三十册日袖一册坐衙面写某月某日以起一日之事务要完结至暮投之柜中如遇上司按临亦神一册开写紧关事件如遇分守者则开钱粮事件分廵者则开囚犯事件之类似备顾问不差 

　　○禀帖 

　　一本衙大门外每日给与花栏禀帖张数令门吏守之其左右角门悬示本刻云　有职人员投禀帖以进入闲杂人等验关防以放出 

　　○六房 

　　一置立木牌两座树于堂之东西近下将禁约六房告下大书楷字刋于木牌之上使该吏见之凛然为衙门壮观示仰六房吏典各照房分办事止许直堂吏一人常用□候其余非呼唤不许辄自上堂探听公事违者责之敢有互相争鬪者各责一十无故擅入衙门者决责二十立为常□的不虚示 
　　示仰六房该吏凡遇禀复公事自上而下佥押文书自下而上其申达上司公文早衙佥押其平关牌帖并批牌等项中衙佥押临时验有差错平行者责五下上行者责十下定为常规的不虚示 

　　○老人 

　　一民间有年五十以上者或天性公直或善治家事或轻则仗义或为乡人所敬服或有寸长片善之可取平日询□录名以备老人之选虽未能各里尽得其人但有十数□在官听事亦使申明亭不为虚设 

　　●阴阳医生教读 

　　一阴阳医生教读等甞见各处府司视为在官之人一槩差用不使专务本业是岂祖宗设立之美意或今后阴阳生轮流日守日晷时牌夜守更漏医生亦轮流日守惠民药局教读分教各里童生使各专务本业当职时常考验勤惰量为劝惩其愚而无进者听其出退拣选年幼可进者补之庶使阴阳医学教读等不为□设 

　　●劝惩告示 

　　某县为通行劝惩事准知县许　关前事切照本职才短政拙叨承民社之寄所有境内人民善恶不等是以到任之始惩劝为先恶者既惩则小人之道消善者既劝则君子之道长四境尽和顺之民 
　　上天有召祥之理故风雨时而五谷登粮草完而百姓治如此则官民一体共享太平岂不美哉今将劝惩条件开后仰各遵守施行准此拟合就行为此合行出给告示发仰城市乡村张挂晓谕一体遵守施行须至告示者 
　　计开 

　　一为咨访民情事 
　　一为禁除民害事 
　　一为禁民为非事 
　　一为禁民诬告事 
　　一为禁□嘱托事 
　　一为奖劝自善事 

　　○一为咨访民情事 

　　一为咨访民情事切照家乡宦所千里远隔安得土俗人情一体尽合凡有兴革益民之事许诸人陈说或有长于此事者或有明于彼事者或有善处某事者或有经历某□者不拘一条二条明白开写前来以凭拆衷采取施行□境内识治体高年有德之人以礼迎接不时咨访民事以通下情 

　　○一为禁除民害事 

　　一为禁除民害事访得有等在官人役或因公差下乡假虎威虚张声势诓诈财物酒食骚扰良善明知乡民少入城市怕见官府只得日受其害又有等本县之民倚恃平昔凶恶欺厌良善每遇收割田禾之时家至户到讨要谷麦等项粮食少有不从就行放火偷禾百般为害今后敢有前项等情许被害之人赴县口告以凭痛治枷号施行 

　　○一为禁民为非事 

　　一为禁民为非事访得在城有等光棍喇唬不敬父母□教不安本等生理三五成羣白日恃酒行凶打街骂巷至晚赌博宿娼夜半尚未归家若不预为严禁将来赌必盗奸必杀为患不小今后敢有前项之徒日间许地方并两邻即便捉拿送官免致连累夜间许地方并夜廵人役即便锁拿许扣衙门送监以凭究问照例发遣充军敢有纵容卖放者一体治以重罪 

　　○一为禁民诬告事 

　　一为禁民诬告事仰凡所告词状务要楷书大字多者不过三四行许指实陈告一事就便施行不许驾空诬捏将不干自巳事情并远年经分经卖过庙田上牵连人众一槩告扰仍将写状人如名开后违者断不准理 

　　○一为禁□嘱托事 

　　一为禁□嘱托事见得词讼到宫有等愚诈之民不明道理不□自巳是非辄便用酒食财物央凂人来嘱托以求取胜殊知天下事自有公道安用通私门哉今后遇有此等事情即问理亏情虚径坐其罪仍将嘱托者依律问拟施行 

　　○一为奖劝自善事 

　　一为奖劝自善事凡民间有孝子顺孙义夫节妇及五世不分之家志行申异可励民风者许里老呈报前来先行奖劝其家量免丁差遇颁历胙待后审实之日另行申达上司以候覆 
　　奏旌表 
　　正德十四年三月　　　　　　　日给 
　　右　　　仰　　　知　　　悉 
　　告示押 
　　□所录施行条件有 
　　时制遵依外亦不过聊举以见例耳若夫有司之事百责所萃岂能事事而条陈之况东西南北之殊厉而风土民俗之各异又不可以执一而沿也大凡事至物来只以此心应之此心能师居官之格官自能因时制宜而有善处之术矣余不泛录 

　　重刻居官格言卷之终
