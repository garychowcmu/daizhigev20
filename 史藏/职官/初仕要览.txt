初仕要览　　（明）不着撰人 
　　●目录 
　　一洁巳 
　　一持谦 
　　一勤政 
　　一爱民 
　　一催科 
　　一折狱 
　　一厘弊 
　　一交际 
　　一仁恕 
　　一城郭 
　　细一吱志尚 
　　一权持宜 
　　一恒居敬 
　　一戒偏僻 
　　一惩忿怒 
　　一守清白 
　　一果剖决 
　　一主忠信 
　　一别嫌疑 
　　一除谗谄 
　　一扩度量 
　　一严家法 
　　一保善终 
　　一明知机 
　　一视监禁 
　　一明律令 
　　一置簿书 
　　一防吏书 
　　一劝急公 
　　一驭门隶 
　　一厚僚寀 
　　一慎仓库 
　　一广税课 
　　●初仕要览 
　　夫仕曰初亦云难矣难者何一旦有人民社稷之责非泛泛可当之也故学割者不使宰百里制锦者不可治家邑诚慎重□比比士之未遇患无一命之膺既膺之又乏一筹历者十恒八九么么小子非曰能之第愚者千虑一得有焉荛芊甚卑圣人采焉敢以初仕大要漫陈数款于左 
　　○一洁巳 
　　操守者仕之主帅主帅端则三军用命百战而百胜之故设禄养廉禁人墨也初仕者不能俭于伺选之时每至揭赀抵任迨仕未几营营虞债主之临心一涉此利曾随之欲端主帅而主帅不可端矣诚能节用于未任之先守廉于既任之后婢仆不盛服用不奢俸赀虽簿亦可饱孥享子清风偃草民自怀恩又何患仕之不昌哉 
　　○一持谦 
　　谦者人之美德礼之良媒也易曰劳谦君子有终吉子曰无不利撝谦谦之系人大矣初仕者公厅谒接拜揖之仪在邑令则有宪纲有仪注一瞩了然有佐尉则无此当先询诸同官或讯之左右随彼成规执我恭敬各地礼节不符似难胶柱鼓瑟嗟夫世人事上多堳御下多高高者固非谦而媚者亦失谦也惟寓谦于正礼之中持敬于行谦之际斯为善谦者矣 
　　○一勤政 
　　初仕以勤政为首务政不勤则百事怠故曰毋留案毋废事是也然政有缓急有重轻精爽胜政兼缓急轻重而理之稍不能兼择重急者先董夫心生于惧则事觉难事难则日积而渐废欲勤政者当先操勇为心心一勇为难者易之劳者安之始虽勉强久合自然终则不知何所为勤矣 
　　○一爱民 
　　民者国之本爱民者政之先也故文王视民如伤邠人有仁人之戴子产施惠不斁宣尼有遗爱之称呜呼爱民之效速矣迈世在位者不知民之可爱而以民为可欺教令未施光齐其效疮痍未起先责其难甚有口多爱民之言心怀剥民之毒笑刀腹剑乳虎苍鹰诸如此辈不惟上负君恩下残民命即作孽致殃自陨遐福可不戒哉 
　　○一催科 
　　催科者有司政事之急务然其间有良法存焉地方弹丸赋课铢两者如无论惟阀阅蛆联之邑疲癃初起之秋催科每为所苦大约当先禁揽纳之人夫揽纳者家居城市奸惯公门乡民私则藉为居停公则赖为打点一切差粮催比荅应惩解之役咸彼任之征令未行银先有袖前者那后旧者移前也到未期不过酒食觅人银钱买杖乡民鬻妻卖子之物彼为肥家未室之赀以故逋负日多有司受罚愚谓每都图应设一长单前载本图粮赋之总额尾分各甲银米之多寡约以日期计以银数每限完至几分违则令里长经催各执一月至期依则输纳自到投柜不假揽歇之手纳后给我官票填彼长单完及数目不必候点不及者拘正身责之□比及正身则亲受杖楚不待比而自完及数者免点则民乐安闲成观感而争纳各地风俗难齐又在随机应变 
　　○一折狱 
　　折狱原云难事非细务也两造当庭曲直立辨聪□少检则佞者舌胜讷者肺冤矣顾狱贵初情久则百伪日起小事宜决之速大事宜折之精杀有七赃有六奸盗诈伪有条余则不应之笞杖巳尔察于几微变态之中酌诸情法适均之域虽不过人亦犹人也折狱者其慎之乎 
　　○一厘弊 
　　弊者蠹政之谓善革者不在骤于更张而在因事损益更张骤则造弊者无所容此革皮开曷胜厘剔惟在官君子鉴事之巨细稽弊之有无一得其私即禁其窦不必察察为明而无中求有苐犯者无赦而巳庶政不扰而事不烦法无回而奸自息 
　　○一交际 
　　交际者士人所不免厚币谄人者君子所深羞迩来仕者奇品珍玩之物广市出都以备官中遗喂及任后又纷纷币帛走役权门殊不知一介不取诸民者定不能以一介与人欲取诸人者故能先与人以利夫苟不贪虽无交际可之况有浅浅之将敬乎交际不滥洁巳之本也 
　　○一仁恕 
　　大地以好生为心民虽至微亦天地之赤子也当仕之必仁以存心恕以立政一催科则思民有藜藿不也者一用刑则思民亦父母所生者虽隶卒下人亦不轻怒詈甚至于盗贼亦曰饥寒所迫必不得巳而后刑之诗云乐只君子民之父母斯之谓也 
　　○一城郭 
　　城所以御暴完固则遏惊惊守犯坏则社稷安恃海内屡稔生?月灾盗贼蠭集城池之务尤所宜先官是工者陴隍有缺修补以时门禁有常启闭不紊抱隐忧怀远畧者幸母作处堂之燕雀可也 
　　○细一吱志尚 
　　夫功崇惟志先圣格言士当草茅时所志固不同一当莅仕之日百感华其心鲜不易虑焉是必有确然不变之志以古之循吏良牧自期以今之名臣硕辅自任志所欲为者可矢天日可质鬼神利欲不能移权势不能挠则终身鸿勋伟绩基于此也 
　　○一权持宜 
　　夫新任之初士民观听攸系九百举动必详审参酌便于民情宜于一俗方可行之切不可轻与人交恐生窥同如好技萟则星卜之辈投之好奇玩则书画之辈投之嗜好一偏便中机穽非惟有妨治理有累官箴而请托之衅由此起矣 
　　○一恒居敬 
　　修巳以敬唐虞事业备是矣故必正衣冠尊瞻视一毫谑浪之语不谈一毫轻亵之事不作虽对门吏如接严宾临兆民如承大祭则可以远慢辱可以杜谤议居上之体端矣 
　　○一戒偏僻 
　　人情溺干意向之偏而不加察人人乘其偏投之鲜不外矣是必公平正大不以私意行赏不以私意行罚凡下情之发五官之所好一有偏处节为病根必省察克治不着于胸臆如明镜正水可也 
　　○一惩忿怒 
　　人之最难制者莫如怒怒心一起非惟害人忤物抑且借事伤生故居官者逞怒于刑则酷而民称冤发怒于事则舛而事不理迁怒于人则怨而祸由生须涵养气质广大心胸非礼之触必思明哲所容无故之加必虑祸机所伏故曰人不能无怒制之使无而巳 
　　○一守清白 
　　夫人之心本至公至明尘埃不滓一为利欲所诱则蔽而昏世之贪者其初非不知民不可冤一思及宫室之美妻妾之奉御服之华玩好之餙广仆从以耀闾里置阡陌以遗子孙由是浚民肝脑剥民脂膏朝通百镒则夕蒙百镒之利夜纳千金则且受千金之赐百计铢求多方鞭朴惟恐私囊之不充民财之不罄未闻却昌邑之暮夜四知下江南之图书数卷者也不知快意一时有败官辱巳玷及妻孥者有遗臭□里唾骂及父母者有贻辱于子孙至不敢认为巳祖者念及于此何以贪为故曰愚而多财则益其过贤而多财则损其志此格言也柰何甘为衣冠之没而计及后人乎 
　　○一果剖决 
　　夫执狐疑之心者来谗邪之口持不断之意启犹豫之门况当官者百务丛集案迭如山若优柔不决非惟吏书生奸且民受无穷之病矣葢一人举讼合家不宁一时在官百活俱废必剖决如流古称霹雳手者真良也 
　　○一主忠信 
　　忠信可行于蛮貊况为治乎故期会必如其约无因冗而违告谕必如其言无因事而改接士大夫尤宜以信处之虽以事相托势不可行必婉言善词明告其所以不可行之由母面诺而背违母阳是而阴非至于处同僚亦然有过必规有言必践虚谁之念毫无萌于方寸矣 
　　○一别嫌疑 
　　瓜田李下之训君子慎之葢杂流之人不可交避嫌之地不可往非礼之馈不可受内言不可出于外私言不可听于公富户俳优不宜私见门隶下人不宜私语一涉嫌疑则奸说者得以诈词骗害雠嫉者得以造言嫁祸不可不慎 
　　○一除谗谄 
　　夫谗者乘吾之怒而行谮谄者投吾之善而献谀易千变乱是非颠倒曲直苟借以词色则酬私雪忿送暖偷寒无不至矣如誉吾之善当忘有何实惠及民毁人之恶即察有何显迹败露如此则谗邪屏息而举动光明矣诗曰取彼谮人投彼有比谗之当恶何如哉 
　　○一扩度量 
　　山薮藏疾河海纳污君子之量以之葢容能恕人忍能耐事苟一咈吾意即咆哮而怒一快吾意即雀跃而喜一善之长即扬扬表暴一言之誉即沾沾动色此皆涵养之未至也故大丈夫当容人无为人所容若娄师德丙吉吕蒙正诸人可以为法矣 
　　○一严家法 
　　国本于家家本于身此格言也故必严谨约束勿令子弟出游勿令官衙需索一鱼一菜食有常规匹夫匹媍门无滥入地方土物不宜轻买同僚妻女宜绝往来葢一家之政理而治可移于官矣 
　　○一保善终 
　　君子当莅官之始多振剔精神至于宦成之后鲜不因循苟且怠荒废事故一言之发必坚金石信四时不以始终改节昔尼父论政先劳之外益以无倦诚从政之药石也至于移任之日令民立石诵德馈送物仪亦足以致谤败名尤宜戒之 
　　○一明知机 
　　天道恶盈好虚君子居宠思危急流勇退苟大爵高官不思完名全节徒贪恋富贵依依不去吾知仕路风波譬如大海漂舟泛泛靡定何时到得彼岸语云知止不辱知足不殆此当官者不可不闻此言 
　　○一视监禁 
　　视监须吊取监簿逐一查点更问有无在外羁候如应释放者即与释放应保候者即与保候应锁押者即与锁押凡床槈扃锁周围廵视墙坦坚固监房须令编号以别男女仍戒谕禁子人役毋得凌虐索取灯油床席等钱置锣或鼓或响板一而如有虐诈者许其击之申屈一凭究治 
　　○一明律令 
　　读书万卷不读律致君尧舜也无术此宋儒苏子瞻语也入官之初先将大明律见行条例公余研穷仍选善刑名法家一人朝夕议论其申呈上司供招俱要情与律合律与招同若不明于律法则舞文之辈贿赂抗法出入生死致情律不同上司翻驳切宜戒之 
　　○一置簿书 
　　从政日有百事不能一一悉记必须各置簿册如上司转行勘合置簿一扇开明年月日情由以便完结置上司批状簿以便人报置本衙门讼词簿牌票簿公文簿以便稽察置公罚簿以便又费置在官人役簿以便查点又置监禁簿粮役簿礼仪簿马匹舡只簿皆用钤记以防遗忘仍私置小簿怀袖中以记逐日紧关重件即先发落 
　　○一防吏书 
　　夫猾吏积书窥伺耳目百端变诈不可测识要在有制驭之术而巳故必严于自立非呼唤不近公案非问及不许妄禀不时检点勿使外游酗酒宿娼勿使交通富豪渐起幸门勿使说事过钱漏泄机密书手不拘积年有犯即问如律 
　　○一劝急公 
　　百姓所耕之田土皆朝廷之田土所纳之赋税原是还朝廷之赋税故于农事方兴之时民有小过者宥之使得力于南亩民无种粒者贷之使有秋成之望未有为民父母尽心为民而民不完赋税者也为政首务莫踰于此 
　　○一驭门隶 
　　夫门隶下人类多积猾多至于悞我大事故门子必择质实者半年一换准受词状勿使经手以防抽灭断讼之时须令远立丈许勿容近案以防诓骗一应机密事情勿使觇知以防漏泄皂隶两旁站立阶下抽签行杖不许欃越凡事不许代禀方便杖毕不许外出需索酒食比较里甲不许需索常例不许下乡骗害不许顶名包当弄法即行革出如革出者即出一示不许改名夤缘复入许设立一牌门外被害之人呈告葢此辈鬼域存心弊端万状难以枚举不如少一人是省一蠹也 
　　○一厚僚寀 
　　僚寀首领官乃吾之手足四体也唇齿相依辅车相倚世之当仕者往往自恃其科第鄙寮属为异途自骄自亢甚非忠厚长者之道也不知和气致祥乖气致异故必正巳以率之循礼以遇之有公事必相议论有词状必当分埋葢君子责巳当重以周待人当轻以约器识宏者其地位亦宏倘轻浮忌刻终身可卜矣缙绅君子不可不审也 
　　○一慎仓库 
　　夫仓库为民收者第一要务收贮必谨稽查必明到任交代之际尤宜谨之如便民广储二仓收粮必禁粮长刁蹬留难多收虚串之弊吏书民皂索取常例等钱重治示众兑运贵先期出纳贵登薄暇必稽核以警人心此当慎者一也预备仓收赎谷廒须置木牌编定字号并收贮数目原收年分与自巳收执廒经对同庶上司委官查盘备见年久朽腐者申请粜卖以换新谷仍令逐年新旧斗级交代之时当官查盘明白取具旧役供结在官即与更换役定常规非惟有益于官且免后人监守累赔之苦又置仓库簿二扇印铃一存县一付斗级犯人赎谷先书县簿给小票挂号发犯人赴仓交纳斗级亦书簿给与犯人收票赴县销缴庶免侵欺此当慎二也库收一应金银等物置簿给票亦如预□仓之制天秤法马较平勿令更换当堂秤收各封□□姓名□□与簿相同庶便查盘月终则总开旧管新收开除实在之数凡一应解发支用须亲笔填注于下不必另立草簿及□□□所以致上疑倘库子告有羡余不宜听从被其挟制此当□三也 
　　○一广税课 
　　夫关市之征不可无每见差遣廵拦弓兵把截往往受赂虽有漏税匿税即与放行苟有不遂其欲驾名匿税漏报甚至肆恶羣聚搜检藏袱遂致望风□□驱之而去者多矣不若定为轻例晓谕客商苛政细人尽行痛革自然人心悦而国课充矣其所收商税亦须逐相登记支解必明毫发不与经手非□杜绝奸欺亦且免招物议
