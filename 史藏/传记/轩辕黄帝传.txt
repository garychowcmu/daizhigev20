考证：《轩辕黄帝传》是现存最完整的黄帝传记，唐初避讳，反映唐代制度，并且武周时就有人引用过，实即增广此书而成。清初以来一直被认为是南宋之作。《轩辕本纪》使用故。《轩辕黄帝传》成书年代当不晚于唐初。
 
轩辕黄帝，姓公孙，有熊国君少典之次子也①。其母西桥氏女，名附宝，瞑见大电光绕北斗枢星，照于郊野。附宝感之而有娠。以枢星降，又名天枢。怀二十四月，生轩辕于寿丘②。
    
    ①有熊：在河南新郑县。
    ②寿丘：地名，或说在鲁东门之外。
    
    帝生而神灵，幼而徇齐①，弱而能言，长而敦敏，成而聪明。龙颜日角，河目隆颡，苍色，大肩。始学于项，长于姬水。帝年十五，心虑无所不通，初受国干有熊，袭封君之地。以制作轩冕，乃号轩辕。以土德王，曰黄帝。得苍龙，辨乎东方；得祝融，辨乎南方；得大封，辨乎西方；得后土，辨乎北方。
    
    ①徇疾：周遍敏捷。
    
    帝娶西陵氏于大梁，曰嫘祖，为元妃，生二子：玄嚣、昌意。初，喜天下之戴已也，养正娱命，自取安而顺之，为鸿黄之代①，以一民也。时，人未使而自化，未赏而自劝，其心愉而不伪②，其事素而不饰，谓太清之始也。耕者不侵畔，渔者不争岸，抵市不预价，市不闭鄙，商旅之人相让以财，外户不闭，是谓大同。帝理天下十五年，忧念黎庶之不理，竭聪明，进智力，以营百姓，具修德也。考其功德，而务其法教。时，元妃西陵氏始养蚕为丝。
    
    ①鸿黄：洪荒。
    ②愉而不伪；舒畅而无虚假。
    
    乃有天老、五圣以佐理化。帝取伏羲氏之卦象，法而用之。据神农所重六十四卦之义，帝乃作八卦之说，谓之八索，求其重卦之义也。时有臣曹胡造衣，臣伯余造裳，臣于则造履，帝因之作冠冕，始代毛革之弊，所谓黄帝垂衣裳而天下理。因以别尊卑，今男女异处而居，取法乾坤天尊地卑之义。帝见浮叶方为舟，即有共鼓、化狄二臣作舟楫，所谓刳木为舟，剡木为楫也。盖取诸涣①。涣，散也，物大通也，所以济不通也。帝又观转蓬之象以作车②。
    
    ①涣：指《易》之《涣卦》。
    ②蓬：蓬草，其花风吹而飘，如轮旋转。
    
    时有神马出生泽中，因名泽马，一曰吉光，一曰吉良，出大封国①。文马缟身朱鬃，乘之寿千岁，以圣人为政，应而出。又有腾黄之兽②，其色黄，状如狐，背上有两角，龙翼，出日本国，寿二千岁③。黄帝得而乘之，遂周游六合，所谓八翼之龙游天下也。故迁徒往来无常。
    
    ①大封国：毫州东左国。
    ②腾黄：又称乘黄、飞黄、古黄、翠黄。
    ③寿二千岁：依上文，意为人乘之寿二千岁。
    
    帝始教人乘马，有臣胲作服牛以用之。《世本》云：“所谓服牛乘马，引重致远，以取诸随①。”得随所宜也。有臣黄雍父始作舂，所谓“断木为杵，掘地为臼”，以济万人，取诸小过者②，过而通也。帝作灶以著经，始今铸釜造甑，乃蒸饭而烹粥，以易茹毛饮血之弊。有臣挥始作弓，臣夷目作矢，所谓“弦木为弧， 木为矢，弧矢之利，以威天下”，以取诸睽③，乖也，制不顺也。帝始作屋，筑宫室以避寒暑燥湿谓之宫。宫言处于中也，所谓“上栋下宇，以待风雨”，取诸大壮④，大者壮也。帝又令筑城邑以居之，始改巢居穴处之弊。又“重门击柝，以待暴客”，以取诸豫⑤，备不虞也。又易古之衣薪，葬以棺椁，以取诸大过⑥。有服斋于宫中，于洛水上坐玄扈石室，与容光等内观。忽有大鸟衔图置于帝前。帝再拜受之。是鸟状如鹤，而鸡头、燕喙、龟颈、龙形、骈翼、鱼尾。体备五色，三文成字。首文日慎德，背文曰信义，膺文曰仁智。天老曰：“是鸟麟前、鹿后、蛇颈，背有龙文，履正，尾系武。九苞⑦：一、口包命，二、心合度，三、耳聪达，四、舌屈伸，五、采色备，六、冠短丹，七、距锐钩。八、音激扬，九、腹户行。一名鸥，其雄曰凤，其雌曰凰，高五六尺。朝鸣曰登晨，昼鸣曰上祥，夕鸣曰归昌， 鸣曰固常，夜鸣曰保长，皆应律吕。见则天下安宁。”黄帝曰；“是鸟遇乱则去居九夷矣。出于东方君子之国，又出丹穴之山。”有臣沮诵、苍颉观鸟兽以作文字，此文字之始也。
    
    ①随：指《易》之《随卦》。
    ②小过：指《易》之《小过卦》。
    ③暌：指《易》之《睽卦》。
    ④大壮：指《易》之《大壮卦》。
    ⑤豫：指《易》之《豫卦》。
    ⑥大过：指《易》之《大过卦》。
    ⑦九苞：九盛，九种吉祥的征兆。
    
    帝修德义，大理天下。乃召天老谓之曰：“吾梦两龙挺白图出于河，以授予。敢问于子。”天老对曰：“此河图洛书将出之状。天其授帝乎，试斋戒观之。”黄帝乃斋于宫中，衣黄服，戴黄冕，驾黄龙之乘，载交龙之旅，与天老、五圣游于河洛之间，求梦未得。帝遂沉壁于河，及大雾三日，又至翠妫之泉，有大鲈鱼溯流而至。杀三牲以醮之①，即甚雨七日七夜，有黄龙负图而出于河。帝谓天老、五圣曰：“子见河中者乎？”天老、五圣乃前，跪受之。其图五色毕具，白图兰叶而朱文，以授黄帝，乃舒视之，名曰录错图。令侍臣写之以示天下。黄帝曰：“此谓之河图书：”是岁之秋也，帝既见龙风云图书、苍颉之文，即制文字，始代结绳之政，以作书契，盖取夬②。夫，决也，决断为事。于是黄帝定百物之名，作八卦之说，谓之八索。一号帝鸿氏，一号归藏氏，乃名所制曰《归藏》书，此《易》之始也。黄帝垂衣裳之后，作龙衮之服，画日月星辰于衣上以象天，有龙衮之颂。 
    
    ①醮：祭祀。
    ② ：指《易》之《 卦》。
    
    帝纳女节为妃。其后女节见大星如虹下临华渚，女节感而接之，‘生少皥。帝又纳丑女，号嫫母，使训人而有淑德，奏六德之颂。又纳费修氏为夫人。是时，庶民甘其食，美其服，乐其俗，安其居，无羡欲之心。邻国相望，鸡犬之音相闻，至老不相往来，无求故也。所谓黄帝理天下使民，谓之至理之代。是时风不鸣条，谓之天下之喜风也；雨不破块，谓十日小雨应天下文，十五日一大雨以协运也；以嘉禾为粮，谓木禾也，其穗异常；以醴泉为浆，谓泉水味美如酒，可以养老也；以五芝为芳，谓有异草生于圃，喊芝英、紫芝、黑芝、五芝草生，皆神仙上药。时有水物洋涌，山车满野，于是德感上天，故有黄星之祥①，谓之异星，形态似月，助月为光，名曰景星。又有赤方气与青方气相连，赤方中有二星，青方中有一星，凡三星。又有异草生于庭，月一日生一叶，至十五日生十五叶；至十六日一叶落，至三十日落尽。若月小，即一叶厌而不落，谓之萋荚，以明于月也，亦曰历荚。帝因铸镜以像之，为十五面神镜，宝镜也。于是，大挠能探五行之情，占北斗衡所指，乃作甲乙十干以立日，立子丑十二辰以明月。以鸟兽配为十二辰。属之以成六旬，谓造甲子也。黄帝观伏羲三画成卦。八卦合成二十四气，即作纪历以定年也。帝敬大挠，因以为师。因每方配三辰，立孟、仲、季，自是有阴阳之法焉。黄帝闻之，乃服黄衣，带黄绅，首黄冠，斋于宫中，即有凤皇蔽日而至。帝乃降阶，东面，再拜稽首曰：“天降丕祜②，敢不承命。”凤乃止帝东园，集于梧桐，又巢于阿阁。非竹实不食，非醴泉不饮。其饮也，则自鸣舞，音如笙箫。帝即使伶伦往大夏之西阮榆之 、昆仑之阴嶰谷，采钟龙之竹。取其窍厚均者，断两节间七寸七分吹之为黄钟之音，以本至理之代天地之风气，所谓黄帝能理日月之行，调阴阳之气，为十二律吕雄雌各六也。
    
    ①黄星：黄色光的星，即下文中的景星
    ②丕 ：大福。
    
    时有女娲之后容成氏善知音律，始造律历，元起丁亥①。又推冬至日至之星②。又问天老，得天元日月星辰之书，以纪时。有臣隶首善算法，始作数著算术焉。臣伶伦作权量。黄帝又得蚩尤，始明乎天文。
    
    ①元起丁亥：据《混元实录年谱》。
    ②日至之星：南斗后星。
    
    黄帝获宝鼎，乃迎日推策。于是顺天之纪，旁罗日月星辰，作盖天仪，测玄象，推分星度，以二十八宿为十二次①。角元为寿星之次，房心为大火之次，尾箕为析木之次，斗牛为星纪之次，虚危为玄枵之次，室壁为诹訾之次，奎娄为降娄之次，昴毕为大梁之次，觜参为实沈之次，井鬼为鹑首之次，星张为鹑火之次，翼轸为鹑尾之次。立上之星②，作占日月之书，此始为观象之法也，皆自河图而演之。
    
    ①二十八宿：二十八个星，即下文的角、亢、房、心等等。十二次，古人划分的天域，即下文的寿星之次、大火之次等等。
    ②立中外星：确认星宿在十二次的位置，或在十二次之中，或在十二次之外。
    
    又使羲和占日，常仪占月，鬼臾区占星，帝作占候之法、占日之书，以明休咎焉。黄帝有茂德，感真人来游玉池，至德所致也。有瑞兽在囿，玄枵之兽也。《尚书中侯》云：“麋身、牛尾、狼蹄、一角。角端有肉，示不伤物也。音中黄钟，文章彬彬。然牝曰麒，牡曰麟。生于火，游于水土，春鸣曰归禾，夏鸣曰扶幼，秋鸣曰养信。”帝又得微虫蝼蛄，有大如羊者，大如牛者；虫名蚓大如虹者，应土德之王也。有兽名 ，如狮子，食虎，而循常近人，或来入室，人畏而患之。帝乃上奏于天，徒之北荒。以景云之庆、瑞云之祥，即以云纪官，官以云为名。故有缙云之官①。于是设官分职，以云命官：春为青云官，夏为缙云官，秋为白云官，冬为黑云官。帝以云为师也。帝置四官，令沮育、苍颉、隶首、孔甲居其职，主图籍也②。又今苍颉主人仪，孔甲始作盘盂，以代凹尊杯饮之朴，著《盘盂篇》，盘盂之诫也。帝作巾几之法，以著经。黄帝书，中通理，黄帝史谓之《 》。 ，大也。
    
    ①缙云：赤多自少之云。
    ②图籍：亦称版籍，记载土地、人户。因有图，故称图籍。
    
    有臣史玉始造画。又济南人公玉带①上黄帝明堂图，有复道，上有楼，从西南入，此楼之始也。帝依图制之，曰合宫，可以观其行也。乃立明堂之议，以观于贤也。时有仙伯出于岐山下，号岐伯，善说草木之药性味，为大医。帝请主方药。帝乃修神农所尝百草味性，以理疾者，作《内外经》。又有雷公述炮炙方，定药性之善恶。扁鹊、俞附二臣定《脉经》，万姓所疾。帝与扁鹊论脉法，撰《脉书》上下经。帝问岐伯脉法，又制《素问》等书及《内经》。帝问少俞针法，乃制《针经》，明堂图针炙之法，此药之始也。
    
    ①公玉带：姓公玉，名带。
    
    黄帝理天下，始以中央之色称号①。初居有熊之国，曰有熊帝。不好战争，当神农氏之八代，榆罔始襄，诸侯相侵，以黄帝称中央，故四方僭号亦各以方色称②。佥共谋之，边城日骇。黄帝乃罢台榭之役，省靡丽之财，周戎士③，筑营垒。帝问于首阳山，令采首山之金，始铸刀造弩。又于东海流波山得奇兽，状如牛，苍身无角，一足。能出入水，吐水则生风雨，目光如日月，其音如雷，名曰夔牛。帝令杀之，以其皮冒之而为鼓，击之声闻五百里。帝令军士吹角为龙鸣，此鼓角之始也。于是又令作蹴鞠之戏以练武士。
    
    ①中央之色：黄色。
    ②方色：四方之色，赤、白、青、黑四色。
    ③周：周济。
    
    黄帝云：“日中必 ①，操刀必割。”狂屈竖闻之曰：“黄帝知言也。”帝有天下二十有二年，忽有蚩尤氏不恭帝命，诸侯中强暴者也，兄弟八十一人，并兽身人语，铜头铁额，不食五谷，啖沙吞石。不用帝命，作五虐之刑，以害黎庶。于葛芒山发金作冶，制为铠甲及剑，造立兵杖刀戟大弩等，威震天下。不顺帝命，帝欲伐之，征诸侯，一十五旬未克敌，思念贤哲以辅佐。将征不义，乃梦见大风吹天下尘垢，又梦一人执千钧之弩驱羊数万群。觉而思，曰：“风，号令执政者也，垢去土解化清者也，天下当有风姓名后者。夫千钧之弩，力能远者也，驱羊数万群，是牧人为善者也。岂非有姓力名牧者乎。”帝作此二梦及前数梦龙神之验，帝作释梦之书。令依二梦求其人，得风后于海隅，得力牧于大泽。即举风后以理民，初为侍中，后登为相。举力牧以为将。此将相之始也。以大鸿为佐理，于是顺天地之纪、幽明之数、生死之说，是谓帝之谋臣也。帝问张若谋敌之事。张若曰：“不如力牧。能于推步之术，著兵法十三卷，可用之。”乃习其干戈，以征弗享。始制三公之职，以象三台②；风后配上台，天老配中台，五圣配下台。
    
    ① ：亦作彗，晒干。
    ②三台：三台星，星座名。
    
    黄帝于是取合己者四人，谓之四面而理①。时获宝鼎，迎日推策②。又得风胡为将，作五牙旗及烽火战攻之具，著兵法五篇。又以神皇为将。帝之夫人费修之子为太子、好张罗及弓矢，付以大将，谓之抚军大元帅，为王前敌。张若、力牧为行军左右别乘。以容光为大司马，统六师，兼掌邦国之九法。又置左右太监，监于万国。臣龙纡者有□有义，亦为将。帝之行也，以师兵为营卫。
    
    ①四面而理：四臣分理四方。
    ②迎：逆。
    
    乃与榆罔合谋共击蚩尤，以玉为兵①。帝服黄冕，驾象车，交六龙。太丙、太一为御。载交龙之旅，张五牙旗，引之以定方位。帝之行也，常有五色云状如金枝玉叶，止于帝上如葩华之象，帝因作华盖②。帝与蚩尤战于涿鹿之野。帝未克敌，蚩尤作百里大雾三日，帝之军人皆迷惑，乃令风后法斗机作指南车③，以别四方。
    
    ①以玉为兵：以玉装饰兵器。
    ②华盖：伞。
    ③斗机：指北斗星。
    
    帝战未胜，归太山之阿，惨然而寐。梦见西主母遣道人披玄狐之依符授帝，曰：“太一在前，天一在后，得之战胜，战则克矣。”帝觉而思之，未悉其意，即召风后告之。风后曰：“此天应也。战必克矣。置坛祈之。”帝依之以设坛，稽首再拜，果得符，广三寸，长一尺，青色，以血为文。即佩之，仰天叹所未捷，以精思之。惑天，大雾冥冥三日三夜。天降一妇人，人首鸟身。帝见稽首再拜而服。妇人曰：“吾玄女也，有疑问之。”帝曰：“蚩尤暴人残物，小子欲万战则万胜也。”玄女教帝三宫秘略、五音权谋、阴阳之术。玄女传《阴符经》三百言。帝观之十旬，讨伏蚩尤。又授帝《灵宝五符真文》及兵信行。帝服佩之，灭蚩尤。又令风后演河图法而为式用之，创八百局，名曰《遁甲》，以推主客胜负之术。黄帝又著《十六神历》，推太一六壬等法，又述六甲阴阳之道，作《胜负握机之图》及兵法要诀《黄帝兵法》三卷。《河图》出军诀称：“黄帝得王母兵符，又有《出军大帅》、《年立成》各一卷、《太一兵历》一卷、《黄帝出军新用诀》一十二卷、《黄帝夏氏占兵气》六卷。《黄帝十八阵图》二卷，《黄帝问玄女之诀》三卷，《风后孤虚诀》二十卷、《务成子玄兵灾异占》十四卷，《鬼臾区兵法》三卷、图一卷。”①
    
    ①旧注称：以一兵法书皆本于黄帝，经后来增修，故有《黄帝夏后氏占兵气》之类名目。
    
    黄帝于是纳五音之策，以审攻战之事，复率诸侯再伐蚩尤于冀州。蚩尤率魑魅魍魉，请风伯、雨师，从天大风而来，命应龙蓄水以攻。黄帝请风伯、雨师及天女祓，以止雨于东荒之地北隅诸山黎土，差兵驱应龙以处南极，杀蚩尤于凶黎之谷，不得复上。故其下旱，所居皆不雨。蚩尤乃败于顾泉、遂杀之于中冀①，其地因名绝辔之野。既擒杀蚩尤，乃迁其庶类善者于邹屠之乡，其恶者以木械之。帝令画蚩尤之形于旗上，以厌邪魁，名蚩尤旗。杀蚩尤于黎山之丘②。掷械于大荒中宋山之上，其后化为枫木之林。所杀蚩尤身首异处，帝悯之，令葬，其首冢于寿张，其肩膂冢在山阳。收得蚩尤兵书《行军秘术》一卷，《蚩尤兵法》二卷。黄帝都于涿鹿城。
    
    ①旧说中冀在妫州。
    ②前文说：“杀蚩尤于凶黎之谷”，此处说“杀蚩尤于黎山之丘”，寻其文意，当为“擒蚩尤于凶黎之谷”、“杀蚩尤于黎山之丘”。蚩尤被擒后藏以木枷，被杀时弃木枷于野，故下文说其械化为枫木之林。
    
    黄帝又与榆罔争天下，榆罔恃神农氏之后，故争之。黄帝始以雕鹗鹰鹯为旗帜，以熊罴 虎为前驱，战于阪泉之野。三战而后克之。帝又北逐獯鬻之戎。诸侯有不从者，帝皆率而征之。凡五十二战，天下大定。帝以伐叛之功，始令岐伯作军乐鼓吹、谓之箫铙歌，以为军之警卫。枫鼓曲、灵夔吼、雕鹗争、石坠崖、壮士怒、玄云、朱鹭等曲，所以扬武德也，谓之凯歌①。
    
    ①旧说，汉代张骞得之于西域之乐曲，乃黄帝时军乐之遗音。
    
    于是，诸侯成尊轩辕为天子。帝以己酉立，承神农之后，火生土，帝以土德称王天下，号黄帝，位居中央，临制四方。帝破山通道，未尝宁居。令风后负筹书．伯常荷剑，旦出流沙，夕归阴浦，行万里而一息，反涿鹿之阿。帝又试百神而朝之。帝问风后：“予欲知河所泄。”对曰：“河凡有五，皆始于昆仑之墟。黄河出于昆仑山东南脚下，即其一也。”黄帝令竖亥步自东极，至于西极，得五亿十选九千八百八步①。南北得二亿三万一千三百步。东尽泰远，西穷邠国，东西得二万八千里，南北得二万六千里。《淮南子》云：“北极至于南二亿三万三千五百七十里也②。”黄帝始画野分州，令百郡大臣授德教者，先列圭玉于兰蒲席上，使舂杂宝为屑，以沈榆之胶和之为泥，以分土，别尊卑之位与华戎之异。帝旁行天下，得百里之国者万区。
    
    ①选：万里为选。
    ②《淮南子》原文为“二亿三万三千五百七十五步”。
    
    所谓首出庶物，万国成宁，有青乌子能相地理，帝问之以制经。又问地老说五方之利害。时有瑞草生于帝庭，名屈轶，佞人入则指之，是以佞人不敢进。时外国有人以神兽来进，名獬豸，如鹿，一角，置于朝，不直之臣，兽即触之。客城子者，得道知声律，女娲之后，初为黄帝造律历，元起丁亥。至此时，造笙以象凤鸣。素女于广都来，教帝以鼓五十弦瑟，黄帝损之为二十五弦，弦长七寸二。伏羲置琴，女娲和之。黄帝之琴名号钟，作清角之弄。帝始制七情，行十义。君仁、臣忠、父慈、子孝、兄良、弟悌、夫义、妇听、长惠、幼顺，十义也。帝制作乐之始也。东海有度索山①，山有神荼郁垒，能御凶鬼。帝制驱傩之礼以象之②。帝以容成子为乐师，帝作《云门》，《大港》、《成池》之乐，乃张乐于洞庭之野北门，曰：其奏也，阴阳以之和，日月以之明，和风俗也。
    
    ①旧说，此山悬竹索而度，故名度索山。
    ②驱傩：驱鬼。
    
    黄帝将会神灵于西山之上，乃驾象车，六交龙，毕方并辖，蚩尤居前①，风伯进扫，雨师洒道，风皇覆上，乃到山大合鬼神。帝以号钟之琴奏清角之音，登昆仑之灵峰，致丰大之祭，以诏后代，斯封禅之始也。时有神人西王母者，太阴之精，天帝之女，人身、虎首、豹尾、蓬头戴胜，颢然白首，善啸，石城金台而穴居，坐于少广山，有三青鸟常取食此神。西王母羡黄帝之德，乘白鹿来献白玉环。又有神人自南来，乘白鹿献 。帝德至地，秬 乃出。黄帝习乐以舞，众神又感，玄鹤二八翔舞左右。帝于西山尝木果，味如李，状如棠花，赤无核，因名沙棠。食之遇水不溺。立台于沃人国西王母之山，名轩辕台。帝乃休于冥伯之丘，昆仑之墟。帝游华胥国②，复往天毒国居之，因名轩辕国。又西至穷山女子国此，又复游逸于昆仑宫赤水北。及南望还归，而遗其玄珠，使明目人离娄求之不得，使象罔求而得之。后为蒙氏女奇相氏窃其玄珠，沈海去，为神③。帝巡狞，东至海，登桓山。于海滨得白泽神兽，能言，达于万物之情。因问天下鬼神之事，自古精气为物，”游魂为变者，凡万一千五百二十种。白泽言之，帝以图写之，以示天下。帝乃作中邪之文以祝之。帝周游行时，元妃螺祖死于道，帝祭之以为祖神，令次妃蟆母监护于道以时祭之。因以嫫姆为方相氏④。
    
    ①蚩尤：里指蚩尤旗。
    ②华胥国：伏羲所生之国。
    ③旧说，奇相氏为水神。
    ④旧说，方相氏亦作妨丧氏，以其为嫘祖护丧得氏号。
    
    黄帝以天下大定，符瑞并臻，乃登封泰山，禅于亭亭山。又禅丸山。勒功于乔岳①，作下畴以祭炎帝，以观天文、察地理、架宫室、制衣服、候气律，造百工之艺，功积德。故天授舆服、斧 、华盖、羽仪，天神之兵。黄帝著轩舆之铭。帝以事周毕，即推律以定姓。纪、钟、甄、声，帝之四妃。生二十五子，得姓者二十人：姬、酉、祈、己、滕、箴、任、苟、僖、诘、旋、衣。黄帝九子各封一国。元妃螺祖生二子玄嚣、昌意，并居帝位。玄嚣得道为北方水神，昌意居弱水。弟少昊，黄帝之小子也，帝妃女节所生，号金天氏，后即帝位。黄帝之女溺于东海，化为鸟，名精卫，常衔西山木石以堙东海。昌意娶蜀山氏之女，生颛顼，居帝位，号高阳氏，黄帝之嫡孙也。黄公拓跋②，昌意之少子也，封北土。禺强，黄帝之胤，不居帝位，亦得道，居北方，为水神。少昊有子七人，颛顼时以其子有德业，赐姓曼氏。余不闻。
    
    ①乔岳：桥山。
    ②拓拔：旧注说，北俗以土为拓，以君为拓。拔乃土德之君。
    
    黄帝以天下既理①，物用具备，乃寻真访隐问道求仙，冀获长生久视，所谓先理代而后保登仙者也。时有宁子为陶正，有神人至，教火法，出五色烟，能随之上下。道成仙去，往流沙之所食飞鱼，暂死二百岁更生。作《沙头颂》曰：青蕖灼烁千载舒，万龄暂死饵飞鱼。”有务光子者，身长八尺七寸，神仙者也。有赤将子舆，不食五谷，啖百草而长年。有容成公，善补导之术，守生养气，谷神不死，能使白发复黑，齿落复生。黄帝慕其道，乃造五城十二楼以侯神人。即访道游华山、首山②，东之泰山，时致物怪而与神仙通，接访神人于蓬莱。回乃接万灵于明庭、京兆、仲山、甘泉、寒门、谷口③。
    
    ①从这句起，至全篇末，除几处之外，大致是节录《广黄帝本行记》文字。
    ②首山：在河东蒲坂县。
    ③谷口：在长安。甘泉：在云阳。
    
    黄帝于是祭天园丘，将求至道。即师事九元子，以地皇元年正月上寅日斋于首山。复周游以访其道，将见大隗于具茨之山。令方明为御，昌 骖乘，张若、
    导马，昆 滑稽从车。而至襄城之野，七圣俱迷。遇牧马童子，黄帝问曰；“为天下若何？”童子曰：“理天下何异牧马，去其害马而已。”黄帝称天师而退。至于园丘，其国有不死树，食其子与叶，人皆不死。有丹峦之泉，饮之而寿，有巨蛇害人，黄帝以雄黄却逐其蛇，留一时而返。帝令三子习服之，皆寿三百岁。北到洪堤，上具茨山，见大隗君①。又见黄盖童子，受《神芝图》七十二卷。适中岱见中黄子，受九茄之方。登崆峒山②，见广成子。问至道，广成子不答。帝退捐天下，筑特室，藉白茅，闲居三月方往。再问修身之道，广成子乃授以《自然经》一卷，黄帝舍帝王之尊，托猳豚之文，登鸡山，陟王屋山，开石函，发玉笈，得《九鼎神丹注诀》。南至江，登熊、湘③，往天台山，受金液神丹。东到青丘山，见紫府先生，受三皇内文大宇。以劾召万神。南五芝玄涧，登圜垅荫建木，观百灵。所登降，采若乾之芝，饮丹峦之水。南至青城山，礼谒中黄丈人。乃闲登云台山，见宁先生，受《龙 经》一卷。问真一之道中黄丈人，丈人曰：“子既君海内，复欲求长生不死，不亦贪乎！”频相反复，授道。帝拜谢讫，东过庐山，祠使者以次青城丈人。庐山使者秩比御使，主总仙官之道，是五岳监司也。又封潜山君为九天司命，主生死之录。黄帝以四岳皆有佐命之山，而南岳孤特无辅，乃章祠三天太上道君，命霍山为储君，命潜山为衡岳之副，以成之时参政事以辅佐之。帝乃造山，躬写形象以为五岳真形图。
    
    ①具茨山：在阳翟。大隗。在密县。
    ②崆峒山：或作空同山、空桐山。
    ③熊、湘：熊，熊山，在召陵；湘，湘山，在益阳。
    
    黄帝往炼石于缙云堂。于地炼丹，时有非红非紫之云见，是曰缙云，因名缙云山。帝藏兵法胜负之图，六甲阴阳之书于苗山。黄帝合符瑞于釜山，得不死之道。奉礼太乙元君，受要记修道养生之法，于玄女、素女受还精补脑之术。玄女授帝如意神方，即藏之崆峒山。帝精推步之术于山稽、力牧，著体诊之诀于岐伯、雷公①，讲占候于风后先生。黄帝得玄女授《阴符经》义，能内合天机、外合人事。帝所理天下，南及交趾，北至幽陵，西至流沙，东及蟠木。帝欲弃天下，曰：“吾闻在宥天下②，不闻理天下。我劳天下久矣，将息驾于玄圃以返吾真矣。”黄帝修举封禅礼毕，采首山之铜，将铸九鼎于荆山之下，以象太一于九州。是鼎，神质之精也。知吉知凶，知存知亡，能轻能重，能息能行，不灼而沸，不汲自满，中生五味，真神物也。．黄帝炼九鼎丹服之，逮至炼丹成后，以法传于玄子。此道至重，盟以诫之。帝以中经所纪藏于九凝山东，号委羽。承以文玉，覆以盘石。其书金简玉字，黄帝之贵谶也。帝又以所佩灵宝五符真文书金简一通，茂于委宛之山。帝尝以金铸器，皆有铭，题上古之文，以记年月，或有词也。时有薰风至、神人集。成厌代之志③，即留冠剑佩舄于鼎湖极峻处昆仑台上，立馆其下，昆仑山之轩辕台也。时马师皇善医马，有通神之妙。忽有龙下于诞伏地张口。师皇视之，曰：“此龙病，求我医也。”师皇乃引针于龙口上下，以牛乳煎甘草灌之。龙愈，师皇乘此龙仙去。黄帝闻之，自择日之还宅，升仙之日得。戊午果有龙来，垂胡髯下迎。黄帝乃乘龙，与友人无为子及臣僚等从上者七十二人。小臣不得上者将龙髯拔眵及帝之弓。小臣抱其弓与龙髯号位，弓因号鸟号。鼎之地后曰鼎湖。其后有臣左彻削木为黄帝像，率诸侯而朝奉之。臣僚追慕罔极，或取几杖立庙而祭，取衣冠置墓而守，是以有乔山之冢。黄帝曾游处皆有祠。五百年后，乔山墓崩空室，唯剑舆赤舄在，一旦亦失去。黄帝居代总一百二十年，在位一百五年。自上仙后升天为太一君，其神为轩辕之宿，在南宫黄龙之体象。后来享之，列为五帝之中方君以配天。黄帝土德、中央之位，以主四方。以镇星配为子，含枢纽之神为位配享于黄帝。
    
    ①著：明。
    ②在宥：自在宽宥。
    ③厌代：满足一代，治理一代。
    
    帝之子少昊名挚字青阳，号金天氏，居位八十一年，都曲阜，子孙相承共四百年。黄帝孙颛顼，号高阳氏，母蜀山氏所生，有圣德，居帝位七十八年，都商丘。帝喾高辛氏，黄帝之曾孙也。帝喾生而神灵，自言其名，居帝位七十年，寿一百五岁，都偃师。帝尧陶唐氏，黄帝予玄孙，帝喾之子也，姓伊祁，字放勋，兴于定陶，以唐侯为帝，在位七十年，寿一百一十八岁，都平阳．舜有虞氏，黄帝九代孙，姓申屠，摄帝位三十年，正居位五十年，寿一百一十二岁，都蒲坂。夏禹亦黄帝之玄孙也。姓姒，居帝位，都安邑，在位九年，子孙相承共四百三十二年。殷汤，黄帝十七代孙，姓子，都毫，在位一十三年，子孙相承共六百二十三年。周发，黄帝一十九代孙，姓姬，居帝位六年，都镐京，后平王迁洛邑。子孙相承共八百七十三年。黄帝子孙各得姓于事，帝推律定姓者十二，九子各封一国，总三十三氏出黄帝后。《先天纪》云：“子孙相承，凡一千五百二十年。”①
    
    ①《世纪》为一千二百五十年，均无据可考。
