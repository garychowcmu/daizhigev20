    迪化县乡土志
    署迪化府迪化县知县为造赍事，谨将迪化县属古今历史、政绩、耆旧、农、兵、工、商、地理、界址、山，水、道路、河渠、村庄，暨一切人类、户口、宗教各项事宜，分晰缮造清册，呈请鉴核须至册者。计开：
  历史
  乌鲁木齐为古车师后王庭及山北六国地也。周秦以前渺焉无考，自汉张骞凿空西城（域？），其地始与中国通。平帝元始中，徐晋欲开五船新道，后王姑句不肯以众降匈奴。明帝永平十八年，匈奴破杀后王，安得攻金满城，耿恭击却之，移据疏勒城。会帝崩，车师复叛，与匈奴共围恭。建初元年，耿秉遣兵迎恭，乃得归三国。时东西且离，单桓卑陆，蒲类乌贫，皆并于车师后部，其王治于赖城。魏赐其王壹多杂守，魏侍中大都尉受魏王印见，魏王注西戎传，后六国皆为铁勒地，亦曰高车役属蠕蠕。北魏孝文帝太和十一年，蠕蠕主豆仑犯塞，高车阿伏至罗，与从弟穷奇谏，不从。率所部至前部西北，自立为王，此则正今乌鲁木齐治所。蠕蠕灭属突厥。隋炀帝大业四年，西突厥处罗厚敛铁勒诸部，诸部共推契弊歌楞为莫贺可汗，贪汗山、伊吾、高昌诸国皆附。其地有浮图城，即汉后庭地。别有五城，名五城地。其西又有莫贺城，莫贺所筑盖全得今迪化一州，暨管辖阜康、昌吉、绥来三县地矣。唐高祖武德中，射匮可汗方强，莫贺默汗号往附之，自是属西突厥。太宗贞观十四年，侯君集讨高昌，欲谷设屯，浮屠城与高昌相应，及高昌平，即其地置庭州，立金满、轮台二县。金满与庭州同城，轮台在今迪化州东七十里。二十二年贺鲁曰附，处之庭州莫贺城。高宗永徽二年，贺鲁遣子咥运寇庭州攻金岭城，饬梁建方讨之。五年，贺鲁平，以阿史那弥射为昆陵府大都督，武后长安二年改为北庭都护府。玄宗开元二年，突厥于同俄特勒寇北庭，郭虔瓖斩之，后盖嘉运置瀚海军于北庭城中，十六蕃新州，胡部隶焉。肃宗上元中，军镇多陷，北庭李元忠独为唐守，德宗建中元年，以元忠为北庭都护。贞元五年陷于吐蕃，懿宗咸通七年，仆固俊自北庭取西州复通于唐，自后合于西州，称西州回鹘。宋王延德使高昌记云，王邀延德至北庭，历交河州凡五日，至金岭口，又两日至汉家呰，又五日至金岭。岭上有龙堂，判石记云，小雪山也。山上有积雪，行人皆毛罽度岭。一日至北庭，盖尽有汉前后庭地，后独贡于辽。徽宗宣和四年，耶律大石西走可敦城，驻北庭都护府。明武宗正德十三年，分四卫拉特，而居此者为和硕特部。
    本朝初为准噶尔库本诺雅游牧处，乾隆二十年后，厄鲁特既降复叛，屡由此进兵。二十八年改归郡县，赐名迪化，别于巩宁城，北建迪化新城。二十八年改设直隶州，驻分巡镇迪道于此，嗣后回逆扰乱，一律肃清。于光绪十二年，蒙前新疆巡抚部院刘（锦棠）奏请改设行省，升迪化直隶州为迪化府，增置迪化县知县为附郭首县，迄今相沿为沿，并无更改。
  政绩
  按《新疆识略》，乌鲁木齐为准噶尔旧地，即古野蛮之国也。自开设县治以来，志乘阙如，文献无徵，一切兴利去害，无从访辑，兹就近事彰彰可考者略举一二。迪属幅员辽阔，赋额混淆，有有地无粮者，有有粮无地者，有中地下地还上地之粮者，有上地中地还下地之粮者，纷纭割碎，民甚者之。光绪二十五年，刘前令兆松禀请各宪彻底查丈，而田赋为之一清。三十一年焉耆府属罗布淖尔，抚回逃赴者，城无地安插，易前令润庠禀明。
    各宪派员下县清丈，各渠新垦下地三万一千一百六十九亩，中地一千七百四十五亩，发给执照。按章三年升科，除拨补水冲沙压各地亩额征外，实征新垦粮七百八十石有零。三十二年，经谢前令维兴查明迪属。自二十一年起，民间悬欠额粮甚钜，概系逃亡病故，拟将前项新垦粮代为弥补，禀蒙各宪批准，通融办理尚未达。
    部在案刻，今民享其利，称道弗衰。又城南达坂城至后沟三十里中，有巨岭，险峻非常，车马往来攀岩而上，每年跌毙牲畜无数，行旅视为畏途。前抚部院潘勘得傍沟，东岸顺流下驶，长约二十里许，两山夹峙峭壁，悬岩中隔小河一道，若砌石成垒，架木为桥，较岭路稍为径捷，且无攀跻之苦。  一面派营兴工，一面由易前令润库谕令该处农约杨天喜，纠集民夫往助，砍伐树木，暨予备运石车辆，用费甚属不赀，经营数月，始克竣工。迄今肩摩毂击，如履坦道，然视前之羊肠九折，人马瘏乏者，真天渊别也。
兵事
    西域之地古争战场也。秦汉以降征讨频仍，史不绝书，无庸赘叙。谨按乾隆时，设直隶迪化州于乌鲁木齐，提督驻焉满城，在红山咀之西，距城五里，都统暨领队大臣驻焉。三十二年昌吉屯官，以中秋之夕，犒诸流人，置酒山坡，男女杂坐，醉逼流妇使讴，诸流人故悍，又皆使酒，俄顷激变，戕屯官，劫军器，据城叛。黎明报至乌鲁木齐，时班兵散在诸屯城中，兵仅有百五十然，皆百战之余，视贼蔑如也。镇守都统温福即率之以行至红山口，守备刘德叩马曰，此去昌吉九十里，我驰一日至城下，是贼以逸待劳，且其城非百余人所能仰攻破也，贼得城必不株守，势必来，不如扼险待之，两崖隔蔽，贼莫测我多寡，是反客为至，反攻为守，破贼必矣。遂止营，贼果至。德令于众曰，望其尘气虽不过千，然皆亡命必死之贼，幸所乘皆屯马，未经战阵受创必反走，我军各擎枪伏以待视，动始击之，敢先者斩，俄而贼枪竞发，我军不动，忽前队一人伤，德挥众枪齐发，贼马果皆横逆，读而乘之，皆反奔，为官兵所歼，嗣后群情帖服，不敢潜煽者数十百年。同治三年，关内扰乱，玉门逆回杨春潜至库车，勾结回目黄和卓作乱，城陷。喀喇沙尔闻变，征兵于乌鲁木齐，杨春亦潜求救于索焕章。焕章者，署乌鲁木齐参将前廿卅提督索文之子也。素萌异志而謟事提督业布冲额，至是遂与杨春定谋，伪以练营兵丁，猝难调遣为词，止业布冲额不出，都统平瑞檄、协领穆克德肯、佐领佟瑞、都司张维昶，率满兵五百并檄库尔喀喇乌苏领队大臣义永率满兵一千往援，遣勇朱小桂行落后，见迪化南关各巷回众已整旅，持兵狂奔而返，报于提督焕章力办，其诬谓小桂诳报军情，缚而斩之，小桂呼冤，都统平瑞遣人往索，已行刑矣。焕章阴使杨春潜越南山，纠集回众二千，于六月初十日攻达坂城，破之。业布冲额犹信任焕章益坚，是月十二日二更，迪化南关乱作，守门纳之，业布冲额仓卒调兵，无一应者，遂自尽。都统平瑞坚守满城，飞檄伊犁请援，会伊犁将军某与都统有隙，故延其行，城中粮尽，都统与士卒分牛马皮，掘草根，剥树皮以为食，而伊犁援兵不至。九月初三日城陷，平瑞引药死。有河州阿浑妥明即妥得璘窃踞乌垣，自称为清真王，建伪皇城，逆党马泰、马仲、马明、马官，各署伪号分踞古牧地吐鲁番、玛纳斯等城。又六年，妥明嗾党与安集延帕夏战，为安集延所败。安集延旋赴吐鲁番纠妥明之党马仲，并攻妥明，妥明乞降，仍令为清真王，踞守乌城，别以马仲为阿奇木，总管各事。嗣徐学功带南山义民进剿，阵斩马仲，其子袭阿奇木伪职，与妥明积不相能，复纠安集延首攻妥明，妥明既毙，马明、马官等悉降。自是安集延于此征收地税，令回汉剃发易服，效其旧俗，皆光顶园领，并搜括汉回民人金帛，转输南路，实其窟穴，而乌垣各城遂沦为异城矣。陕逆白彦虎自甘州扁都口败窜出关，入乌鲁木齐，自知势力不敌，亦剃发易服，窃附于安集延，与帕夏同居。乌鲁木齐往来梭巡各卡伦，而嗾回目王治、金中万等带令土回，坚守古牧地为死，推计光绪二年六月二十一日夜前，新疆巡抚部院刘（锦棠）会同前伊犁，军金（顺）由阜康甘泉堡援队前行，黎明攻破黄田，卡棚逆贼见官军锐不可挡，弃辎重狂窜，各队蹑蹤紧追，且追且杀，径抵古牧地坚巢。二十三日派营分札，两面夹攻。二十四日刘公见有骑贼数千，由红庙子来，一面告之全军妥为准备，一面率队驰赴山前，严阵以待，舁开花大炮轰击，遂夺获古牧地南关暨其山垒。逆回援贼悉力冲扑数次，均经马队拦截，鏖战逾时，殪毙黄衣贼酋，群贼气夺败溃而南，合追至十字沟始行收队，嗣刘公以古牧地关垒既克，锁围已合攻，具已奋约金军于二十八日寅刻，同时攻城，用开花大炮轰开城缺，刘军由东北肉搏登城，金军由东南上，一拥而入，勇气百倍，城中悍贼五六千人一律砍杀净尽，无一漏网，逆首王治、金中万暨安集延贼目绷、塞奇玉孜巴什等均歼焉。拔出难民妇女幼孩甚众，刘公思古牧地既得，守贼尽毙，乌垣逆贼必闻风胆落，乘胜直捣，一鼓可下。一面知会全军千二十九日黎明督向乌城进发，经过卡垒一并踏平。迨抵城东见贼已纷窜，麾军分途猛扑，斩首无数，立将乌鲁木齐迪化州城池及伪建王城同时克复，马队蹑贼追杀至城南三十里之盐池墩而返，因逾此南行系大戈壁，未便深追故也。出城中难民设法安抚，委直隶州知州袁尧龄代理迪化州？务以专责成然。马城虽克复，刘公愤逆白彦虎、帕夏等之仍行逃逸也。次年三月初一日，亲率马步各营开花炮队，由乌鲁木齐逾岭而南，初三日抵柴窝堡，派队修垒，留营驻札，侦知达坂踞贼，坚守如故，遂于是夜设鼓衔杖疾走，乘贼不觉，径趋达坂，期以五鼓会集城下锁围。杜贼窜逸，夜间我军中途擒获探贼，讯供近城一派草湖淤泥，深及马腹，盖贼新引渠水图阻官军者。马步各队掠过深淖，依山列阵，天明贼在城头瞥见官军，环列园阵，匀布整齐，擎洋枪指击，并发开花大炮，我军伤亡十余人，屹立不动，刘公从骑，有受伤者坐，骑亦中子立毙，易马前行，饬各营，严防冲突，一面筑垒掘壕以断援贼之路。初五日，探报山后有贼五六百骑来援，官军左右包抄击败之，擒斩颇多。忽前途骑贼千余，驰至败余之贼窜入群中，一并狂奔远逸，讯据擒获生贼，供称先后两起贼骑均帕夏第二子海古拉嗾，今来达探援者，不虞甫经达坂，为官军击走。初六日督军攻城，适开花炮子飞入城，中子药房硅然一声，山摧地撼，贼中人马碎裂，胔肉堆积，贼开东门，结团奔窜，官军刀矛攒刺，卒下得出传令，贼中装束稍异者，缚献有赏，于是援贼虽逃，而城中大小头目悉至麾下，无一人一骑溃围脱走者，此查明迪化县属兵事之始末也。
耆旧
    耆旧分事业、学问、名宦、乡贤各例目。事业之中又分孝友、睦姻、任恤。迪化地居沙漠，风气未开，汉民自兵燹后，土著寥寥，而由内地遣戍来新者大抵只身流寓，不知出入支助为何事。回民阴险狠鸷，天性最薄，一家之中往往因睚眦小怨，操戈入室，酿衅寻仇，虽诵经礼拜，讲求穆罕默德道训，而沿习日久，质性难移。缠民獉处狉游，有古浑噩风而未濡圣化，伦纪乖违，于可与父讼，弟可与兄斗，亲属过三代外，视同行路，无比闾族党之谊可资周恤，则事业不足考也。学问一途与事业附相发明，内地省分山林泉石，问莫不有阭君子焉，著书立说，羽翼经传，郭郭百家。迪化改设行省以降，城内设义塾十二堂，而呫哗咿唔奉行故事，阙然无所成就，既无鸿通博雅之儒贯穿今古，又不能为国家树一有用之材，备倚任而资启迪，则学问无足徵也。至若缙绅阀阅之家，列名清要筮，仕朝廷有功德千氏，为都人士所脍炙者，再三探访，阒焉无闻，则名宦无。即民间立一善言，施一善行，忠义节烈，隐然动天下，为人心风俗之励，按之亦无。其选则乡贤无所幸者。乡饮酒之礼尚未废佚，每年岁春之首，冬令之初，举行其事。遴选绅士中之年高德邵者，敦请一人为大宾，士人中举一人为介宾，耆庶中举数人为众宾，至僎宾系人为，卿大夫来助者，有则备，无则缺，饮毕由地方官赏给匾额，各亲戚邻佑鼓吹庆贺，设馔款客，传为成纪云。
人类
汉、缠、回。
户口
汉户：男一万零二百丁口，女五千六百九十丁口。
缠户：男六千二百丁口，女三千丁口。
回户：男五千四百八十八丁口，女二千八百丁口。
实业
士：二百八十八口。
农：一万三千口。
工：三千二百口。
商：五千四百口。
    地理
    迪化为附郭首区，东界阜康，西界昌吉，北界科布多，南界吐鲁番。其本境向无区团，只有村庄。试即四履八到，缕细陈之。曰仓皇沟庄，在城南二十里。曰乌拉庄，在城南三十里。曰六道湾庄，即惠徕堡，在城东北十里。曰五道湾庄，在城北五里。曰西渠庄，在城北二十里。曰中渠庄，曰二三工庄，在城北二十里至二十余里不等。曰铁厂沟庄，在城东四十里。曰四工渠庄，在城北三十里。曰广东庄，在城西三十里，曰芦草沟庄，在城东三十里。曰柏杨河庄，在城东八十里。曰公胜渠二中下三庄，在城西南八十里。曰太平渠庄，在城西南七十里。曰永丰渠东西中三庄，在城西南八十里。曰和阳渠庄，在城西南七十里。曰乱山子庄，在城西一百一十里。曰达坂城庄，在城东南一百八十里。曰东沟庄，曰西沟庄，在城南九十里。曰方家沟庄，在城东南一百八十里。曰头二七工庄，在城西南六十里。曰雅尔岩庄，在城东南四百余里。曰小渠庄，在城西南一百二十里。曰水西沟庄，在城南九十里。曰上头屯渠庄，在城西北八十里。曰下头屯渠庄，在城西北八十里。曰安南渠庄，在城西七十里。曰中夷铁厂庄，在城西六十里。曰夷户庄，在城西北七十里。曰西工南渠庄，在城西北五十里。曰头坪庄，在城西八十里。曰二坪庄，在城西七十里。曰三坪庄，在城西六十五里。曰军户庄，在城西八十里。曰宣仁庄，在城北五十里。曰安宁渠庄，在城西北六十里。曰六十户庄，在城西北七十里。曰四十户庄，在城北五十余里。曰兵户渠庄，在城西北七十里。曰七道湾庄，在城北二十里。曰八道湾庄，在城北二十五里。曰九道湾庄，在城北二十五里。曰卡革子湾庄，在城北四十里。曰石洞子庄，在城北四十里。曰古牧地东二渠庄，在城北四十余里。曰西二渠庄，在城北五十里。曰太平渠庄，在城北五十余里。曰古牧地西工渠庄，在城北五十里。曰十二户庄，在城东北七十里。曰三个泉庄，在城北八十里。曰固堡子庄，在城北四十里。曰吉三泉庄，在城北七十里。曰梧桐窝庄，在城北九十里。曰下梧桐窝庄，在城北一百二十里。曰蒋家湾庄，在城北一百一十里。曰新渠子庄，在城北二百里。曰沙梁子庄，在城北一百里。曰四户地庄，在城北九十里。此各村庄之散布子县属者也。城内设文武庙、火神庙、城隍庙，文昌宫，定湘王庙，刘猛将军庙。暨敕建左文襄祠，刘襄勤祠，陶勤肃祠，平襄忠祠，万寿宫金忠介祠，昭忠祠，景建威将军祠各一座。城外设先农社稷坛，玉皇阁北斗宫，地藏王庙，红山庙，财神楼各一座。另建回民清真寺二十一座，城东十里水磨沟建依斗亭一座，城西五里有西大桥一座，此城内外之庙宇桥梁也。又城内东街建女坊一，系前故迪化府张守朝开镒之妾曾氏，年少殉夫，奉旨敕建。此外城乡市集，别无古迹祠庙坊表足纪。光绪三十三年设县劝学所一处，是年十月奉文由高等学堂拨来。初等小学堂十一处，归县筹款兴办。除古牧地设学堂一处外，余皆分布城关内外，派有劝学员二名，循环稽查，极力改良云。
    山
    自祁连蜿蜒而来，遥遥数百里，崔巍屴崱或依或伏者，山势之绵绵也。然疆域仗分，名字各别，按迪化城西北二里许为红山咀。考之《西城闻见录》，红山咀上有庙一楹，红泥垩壁，俗呼乌鲁木齐为红庙子。又北极山即红山咀迤北一带山麓，其实一山，今土人统谓红山是也。又城西南二十五里有雅玛拉克山，其脉由朱勒都斯蒙古铁里达城分支，延绵东北二百余里，至迪化城西，屹然鸪峙。按《新疆识略》曰雅玛拉克山，令人呼作妖魔山。一名福寿山，一名灵应山。又城东百八十余里达城岭，岭上原建嘉德城一座，今谓之达坂城。按《新疆识略》疆城总叙，乌鲁木齐巩宁城其地即古车师后王庭，其前王庭即今吐鲁番也。自乌鲁木齐东南，越齐克达巴罕五百三十里，至吐鲁番为正道，可通车。《唐书•地理志》交河县北八十里至龙泉馆，又北入谷一百三十里经柳谷度金岭，至北庭都护府地，考古交河为吐鲁番北庭，即乌鲁木齐所云。经柳谷度金岭者，当即齐克达巴罕一带山也。兹查迪化城南往吐鲁番路，惟达坂岭可通车。达坂与达巴音相近，其即当日之齐克达巴罕无疑。同治初年，安夷踞其城为南路进口要隘。光绪二年大军克复达坂城后，南路各贼自此望风崩摧矣。
  水
  查迪化城北境大戈壁，斥卤弥望，略同瀚海。按《蒙古游牧记》补注，此戈壁东西广五百里，南北袤三百里，即唐所谓沙陀者也。逾戈壁接迪化州界，州即乌鲁木齐也。按城西二里许有乌鲁木齐河，考之一统志舆图所载，河有二源，一曰库尔齐勒河，一曰阿勒塔其河。其水由治属南山水西沟发源，曲折北流三十余里。有阴沟水，板房沟水，自西来入之，是为库尔齐勒河。又北至将军湖地方，有阿勒塔其河合大西沟水，柏杨沟水自西来会，二河合流是为乌鲁木齐河。又北流三十里绕迪化城西，又北流一百余里至蒋家湾，俗称为者龙河。又北流五十里至沙门子，与头屯河合流。又北流五十里，入于白家海子。白家海子在迪化城北二百余里，即一统志舆图所载古尔班花罗海，向系草滩，不常有水流注，惟每年秋复，上游各村庄水道退归，草滩一派滥觞，遂以海子名。
    一鄂门泊，在迪化城东南九十里之柴俄堡驿地方，按《新疆识略》曰昂吉尔图淖尔，一统舆图曰鄂门泊。
一达坂水，在城东南一百八十里。其源出阜康县博克达山天马峰南黑沟，南流三十里，有大铜沟水自西北来入之。又流壹拾里有白家沟水自北入之。又流二十里至后沟，又流四十里至小草湖驿入吐鲁番境。
一小东沟水，在城东南一百二十里，其源出阿尔辉山，北流二十余里不流。
一大东沟水，在城南一百一十里，其源出阿尔辉山，北流二十里不流。
一羊圈沟水，在城南一百里，其源出阿尔辉山，北流三十里不流。
一庙儿沟水，在城南九十里，其源出阿尔辉山，北流二十里不流。
一石人子沟水，在城未四十里，其源出泉穴，北流十里，经芦草沟庄不流。
一八家户水，在城东五十里，源出泉穴，北流十里，经铁厂沟庄不流。
一柏杨河水，在城东八十里源出泉穴，北流四十里，经大草滩不流。
一水磨沟水，在城东北十里，有二源，一出热水泉，一出水磨沟顶上，二水合流四十里，经古牧地又北流十里，与乌鲁木齐河合流。
    一梧桐窝水，即《新疆识略》所载胡桐窝台水，在城北六十余里，源出梧桐窝地方，平地泉涌，北流六十里经下梧桐窝不流。
道路
查迪化自县城互磨河，距城一百二十里，与阜康所属博克达山接界。西至头屯河，距城八十里，与昌吉县接界。南至阿勒塔其河源，距城一百四十里与喀喇沙尔接界。北至白家海子，距城二百一十里与科布多所属大戈壁接界。东北至沙梁，距城二百三十里与阜康县接界。东南至雅儿岩，距城四百一十里与吐鲁番厅接界。西南至绣沙达坂，亦名六沙达坂，距城一百一十里与朱勒都斯并昌县接界。西北至沙梁，距城三百里与昌吉县接界。西北至沙梁，距城三百里与昌吉县接界。东西距城二百里，南北距城三百五十里。经度自二十六度至二十七度五十四分，纬度自四十三度五分至四十四度五十五分。
  宗教
  统环球五大洲之地，宗教多端，支派纷别，难更仆数。而迪化人民所服从者曰儒，曰回儒教，上钦尧舜，下尊孔孟道统之延，世世罔替，除一切规模法度，业于学堂内，切实颁行，无庸赘叙。外回回始阿剌伯，即古条支国也。就其自数之典言之，祖曰阿丹，生于天方之野，产七十二胎，每胎男一女一，自为夫妇，世积月累，枝叶番昌。后之习清真教者，谓阿丹，受真宰命传与。施师师传，努海海传，易卜剌欣欣传，易司马仪仪传，母撒撒传，达五德德传，<口尔>咻撒撒死不得其传。阅六百年，当隋开皇中，有穆罕默德者，生而神异，以大德王天下，西城诸国翕然从之，其教始盛。今回民称天方教，自称曰穆氏，以尊穆罕默德故也。又曰膜民以阿丹初生之祖言也，其书有天经一部，回族称为穆罕默德所受之天者。又天方性理，天方经典两部。则明代金陵回又刘智所撰，皆发挥天经遗意，参华人文字润色之，其教以识主为宗旨，似儒者明心见性，以复命为究竟，似儒者克己归仁。所谓天道者：一曰念真，谓诵经时口念心念。二曰礼真，谓晨礼四拜，晌礼十拜，晡礼四拜，昏礼五拜，宵礼九拜。三曰斋戒，谓绝尽荤肉。四曰捐课，谓施舍财物。五曰朝觐，谓朝觐天<门朔>？，天<门朔>即天方也。七日一聚拜，一年二会为斋会，祀会均与泰西各国同，盖其本原出于天主耶苏。而时杂以佛氏之说，称华人为大教，自为小教，涵濡圣化几千百年。后世不逞之徒，如马明心，马化漋等创立新教，煽惑愚蒙，私立名目，如传教之人则名曰海里飞。训蒙之师则名曰满拉老教。诵经合掌向上，新教则两掌向上，而不合老教端坐诵经，新教伙诵，<口卯>怒头摇而肩耸。凡兹小节无足轻重，然其包藏祸心，谋为不轨，大为风俗人心之害，此人之不善非教之不善也。至若缠民之教本于天方，而种类既别，各有异同。其始立教者曰玛哈本啻，缠民称之曰乌鲁克牌罕帕尔。乌鲁克译言大也，牌罕帕尔译言圣贤也。经典所载大抵教人积福行善，离以佛说，梵语因果性命之旨，其行教者清晨礼拜毕即登高，唤醒众人为工作役。晚则登高作乐，向西送日。奉教传法者曰阿浑，不受职，不战阵，不饮酒，不吃烟，其立行修品，讲诵劝戒，如内地经师之类。每日诵回经五次，初次寅时，二次未时，三次申时，四次酉时，五次戍时，拜毕宣讲经义。每日赴礼拜寺诵经一次，务集四人合诵，不论贵贱贫富皆然。阿浑为人诵经，禳灾迎福。每遇大年小年，阿浑诵伊特玛纳斯经，为众祈佑，众人醵赠衣帽。一袭遇青草当生时，有牲畜之家，每十羊出一，牵三十牛出一头送阿浑，为敬天礼。富贵者有大事则馈千金，值物至数千金不等。阿浑代众诵经，祈佑牲畜蕃滋，遇有远行亦请阿浑诵经，保佑疾病。喀什葛尔之北八千里有雪山，名图书克塔克，高峻无比，上有平冈三十余里，四面悬岩，遥望其西有大孔穴，曰图书克洞。土人言此洞乃牌罕帕尔之大弟子罗贺满梯，入其中修心学道，升天之处。若虔心往祷，尚能现形，曾有见者。回酋布拉尼墩母，新年第一日必亲往礼拜，至今回人不惮跋涉常往，望山叩拜，名之曰朝山。归家后，升称为阿吉，亲戚乡邻作贺。回人文字有医药之书，有占卜之书，有堪与之书，有各代记载之书，有各国山川风土之书，其说以天复地载，日月照临，皆当礼拜。而其性命清净之理，大者宗诸释氏，无如阿浑。陋者多，通者少，如内地之冬烘腐烂徒以惑众诱财，可太息也。
  氏族
  迪化自兵燹后，烟户萧条，土著稀少，其汉民由内地迁徒而至者，或军遣，或防戌，或贸易，多系只身流寓，并无富村巨族及宗祀谱谍可纪。氏族源委几如扪日和盘，茫然莫知。缠民有名无姓，回民虽姓名毕具，然十人中以马为姓者即有八九人之谱。询据声称伊等均系马圣人，即吗罕木特后裔，故从其姓云，吗罕木特一作穆罕默德。
物产
动物：马、牛、羊、骆驼、鹿。
植物：稻菽、麦、高梁、糜谷，青稞。
矿物：烟炭、头煤、岚炭，铁。
动物制造：马牛皮、羊毛，鹿茸，
植物制造：松板。
矿物制造：石油。
  商务
  查迪化产制物品以炭、石油、马，牛、羊为大宗，每年约出岚炭一千八百九十万零九十一斤，烟炭二十一万九千九百一十斤，头煤十五万斤，石油约万斤之谱。马牛羊现设皮毛公司，每年估算约出马牛皮三千张，羊毛一千斤，均在省城销售，并无运往别境货物。其余本地产制各品物，为数无多，亦只在本地。
