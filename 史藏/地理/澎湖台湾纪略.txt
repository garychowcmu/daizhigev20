
澎溯台湾纪略


澎湖台湾纪略
澎湖志略
台湾纪略（附澎湖）


　 

澎湖台湾纪略

　　杜臻述

　　澎湖有三十六岛，纵横三百余里（此据新图；实录云：二百余里）。闽海实录云：其地势在泉州料罗、漳州镇海之界，与旧屿、大担相对。自内地东渡，顺风一日二夜可至。闽书附晋江县，云地近琉球。昔人于此置兵防琉球，今则防倭。元岛夷志云：自泉州顺风二昼夜可至，有七澳。曹能始志胜云：自郡东台海门，舟行二日始至。郑若曾云：风顺尚有日半之程。指挥唐垣京澎湖要览云：系琉球山川，地界泉、漳、兴、福；其去内地也，埒于琉球。诸书所载不同。兹从闽志，附之晋江之后云。

　　前代事不可考。隋开皇中，遣虎贲郎将陈棱帅师至其地，虏男女数百人而还。唐施肩吾有澎湖诗云：腥臊海边多鬼市，岛夷居处无乡里；黑皮年少学采珠，手把生犀照咸水。盖亦尝有至焉者。明洪武五年，以其民叛服不常，大台兵，驱其大族徙置漳、泉间。今蚶江诸处遗民犹存。嘉靖之季，贼首曾一本、林凤据巢穴。万历元年，总兵俞大猷逐倭寇尝至其地。二十年，朝鲜告倭且入犯，议者谓不宜坐弃澎湖；于是设把总一员，以十六舟戍之，隶于南路参将及泉南游击，令与浯、铜二寨时相策应。其汛地北起北山，南尽八斗澳（地图作八罩）。北山龙门港、丁字门、西屿头曰最冲，娘宫前莳上澳曰次冲。春汛以清明前十日为期，驻三月而返；冬汛以霜降前十日为期，驻两月而返。后以孤悬海表，议罢。启、祯以后，鲸鲵荐食，益不可问矣。

　　其气候常温，多风少雨，涉海者重絮而行，既至则易暑服。其土燥刚，不宜木与禾黍，惟多杂茅。泉味涩卤。其民多泉人侨处，苫茅以居，朴野多寿。土布为衣，耕、渔、畜、牧以自给。煮海为盐，酿秫为酒，掇蠃蛤、鱼鰕以佐食，爇牛粪以爨，燃鱼骨为油。尤多畜羊。羊特肥大孳生山谷间，千万为群；其主各刻角以志，或烙毛剺耳，夜亦不收，卒不相乱也。黠者或行贾于外，致饶裕。其争讼，择年长者为主，有事则就决之；间有不能平，则诣晋江县陈白以听断焉。

　　其物产，谷则胡麻、菉豆，药则天门冬、蒺藜、山茨菇，虫兽则山猪、蜈蚣、花蛇及鼠。山猪类常猪而色赤，性矫健、善跳跃，捕之不易；有毒，食之辄发疮廱。花蛇、蜈蚣，弥山皆是。花蛇大者长丈余，小亦不下五、六尺；昼日伏藏地下，夜乃潜至几案间。揣之不啮，即偶见啮，亦不至大创也。海石间台乌鱼（一名鲻鱼），本生江南，每春日辄来就石廉打子；盖鱼子须跳掷乃台也。又产白芥菜，高五、六尺。其子中入药绝佳。茉莉千瓣，香尤酷烈。又有藤蔓，可为燂洗兵船之用。

　　其民以地近琉球，夜不举火；言夷船望见烟起，必来抄掠。居中大澳曰娘娘宫，可泊南北兵船五、六十艘，游总处之。其余诸岛，重迭相包，无大高山，望之不过如覆釜。水曰澎湖沟，分流东西。泉、漳人行贾吕宋，必经其间。自此以东为顺流，其返也过澎湖而西，复为顺流。自娘娘宫而西至西屿头，曰左哨；稍南至莳上澳，曰右哨。二哨去中营，各水程四十里；二哨自相去，水程三十里。西屿头有山稍高，度可十六丈，可泊兵船四十余。其险阨，曰内堑、外堑。稍北十里曰■〈虫咠〉仔澳，可泊南北风船十余，各有渔寮、水源（新图又有大池角、小池角、吼硫■〈石昷〉、员门司、磺礁、外篙澳）。稍北二十里曰丁字门。其澳迫窄，仅可容四、五舟。有水源，无鱼寮，为寇夷樵汲所至（新图有大吼门、小吼门）。过此十里为西北大洋。稍东二十里曰镇海港、员背屿，各有水源、渔寮（新图有赤■〈土敢〉、万丈潭、土地公〔屿〕、金屿、姑婆屿、铁砧屿）。但水浅礁多，舟不易往，第于北山筑墩探瞭而已。西屿头内十里曰果叶澳，可泊十余舟，有水源，无渔寮。又自西屿头分道至通梁仔、瓦硐港、大礵，各水程二十里；中墩三十里（新图果叶甚远、中墩甚近，小有不同。中墩一称上门）。各有渔寮、水源，亦以水浅礁多，止可远瞭。凡此，皆左哨汛游所及也。莳上澳可泊北风船四、五十（新图其旁有岑圭屿、狗沙屿、毒屿、铁线尾）。西行水程五里，有小屿曰大城，与小城相对，可泊南风船十余。自莳上东北行水程二十里曰文龙港（即龙门港之误，新图作良文港），可泊北风船十余，有水源、渔寮（新图其旁凌波屿、芝眉屿、椗齿礁），为寇夷樵汲必至之地，哨逻至此而回。稍南五里曰林投仔（新图其旁有锁管港、猪母落水），有水源，冬哨始有渔寮，春夏无之也。由此东北水程十里曰圭壁港。又北五里为青螺仔头（新图其旁有洪林罩、蚱脚屿、鼎湾仔、沙港、雁睛屿、蟳广〔澳〕），各有水源、渔寮；但礁多水浅，常于太武山远瞭及之，不能时往。自莳上而西五里曰枫柜仔山（新图其旁有大帽山沉礁、四角屿、龟龙屿、番墓下），有水源、渔寮。北行水程二十里曰安山仔，可泊南风船二十余。又北十里曰东港尾，有水源、无渔寮，可泊南北风船二十余（新图自此复返祖妈宫）。左哨汛游所及，略尽于此。西屿头之极西又有吉贝屿，孤隔多礁（新图其旁有布袋澳、沙员、目屿沉礁、北硗，其东有屈瓜、饭篮，盖自沙澳北境尽处也），与南面之八斗屿隔一潮水，虽有渔寮、水源，均非哨瞭所及也。新图与旧异。娘娘宫作祖妈宫，大城、太武山与之连壤，不云小屿也。自祖妈宫稍西，尽西埯仔尾，有新城，盖寇所筑以屯兵者（其旁有后屈潭、水烧平、牛心礁、西卫），而八斗之旁澳屿甚多（在北者曰鸳鸯窟、捕渔坑、水埯、虎井、桶盘屿、三将军石，在西者曰大花宅、小花宅、花屿沉礁、草屿沉礁、大猫屿、小猫屿，在东者曰挽毛潭、纲埯，在南者曰头巾屿、铁砧礁），稍远至西南有湖内祖（杭铁成质潭），东北有尾糍田（将军柱后代仔），极南有东屿平、西屿平、钟屿等，更南有东吉屿、西吉屿、斧头争等，皆明世所不及知也。

　　台湾旧名东番，不知所自始。其人聚处无君长，不通中国，亦未尝属于外番。泉、漳市舶私与往来，不闻官司也。万历三十年为倭所据，浯屿营将沈有容台舟师击之。有连江人陈第者以蓟镇游击家居；与偕往，共破倭。泊舟大员，其酋长大弥勒等持鹿酒以献。因备询其土俗及山海形势，述之成篇。第倜傥能文，起家诸生，后乃去而习武，为总兵俞大猷、尚书谭纶所赏识，遂以武秩进。着有意言、谬言、毛诗古音考、伏羲光天图缵，太史焦竑亟称之。自有第记，而后厘考属国者，始知有所谓东番云。其略曰：东番在澎湖外洋中，自烈屿航海一昼夜至澎湖，又一昼夜而至加老湾。其起地魍港、加老湾，历大员、尧港、打狗屿、小淡水，又有双溪口、加哩林、沙巴里、大帮坑，皆其居也。断续凡千余里，种类甚蕃，别为社。社或千人，或五、六百，推子女多者为社长，听其约束。性好勇喜斗，暇辄习走，昼夜不止。足躢皮厚至数分，履棘刺如平地，捷及奔马，度终日之力可踔数百里。或两社有隙而相攻，约日合战，战已往来如初，不复相仇。每杀人，斩其首，剔肉存骨，悬之门。门悬髑髅多者，称壮士。地暖，冬夏裸体，不知衣冠，自谓简便。妇女结草裙，略蔽下体而已。无揖让、拜跪礼，无历日、文字。视月圆为一月，计月十圆为一年。久则忘之，故率不纪岁；少壮老耄，问之不知也。交易，结绳以识。无水田，治畬种禾，山花开则耕。禾熟，拔其穗。榖粒视内地稍长，特甘香。采苦草，杂米酿之为酒，间有佳者。豪饮至一斗。燕会则置大罍团坐，各酌以竹筒，不设肴核；乐则起而跳舞，口亦呜呜若歌曲。男子剪发，留数寸披垂；女子则否。男子穿耳，女子年十五、六断去唇两傍二齿以为饰。地多竹，大数握，长十余丈。

　　伐竹构屋，蒙以茅，广长数丈。每族共屋；一区稍大曰公廨，少壮未娶者曹居之。议事必于公廨，取召集之易也。将娶，视女子可室者，遣人遗以玛瑙珠一双；女子不受则已，受则夜造其家，鼓口琴挑之。口琴者，制薄铁如搔头，尾有两岐；啮而嘘之，铮铮有声。女闻，纳宿；未明径去，不见女父母。自是，每夜必来以为常。迨产子女，妇始往婿家迎婿，如亲迎；婿始见父母，因家焉。养女父母终身，其本父母不得子也。故生女喜倍男，谓其可以继嗣云。妻死更娶；夫丧号为「鬼残」，终莫之醮。人死，击鼓环哭，置尸于地，四面炽火煏而干之，不棺；屋坏，乃立而埋之，不封、不祭。将耕，戒勿言，亦不复相仇杀。道路以目，田畔相遇，少者背立；长者径行，无所问。华人或故侮之，不之较。苟违戒，则岁辍不登，故守之惟谨。女子健作；女常劳，男常逸。有盗取人物者，严剔之，尸于市；故夜户不闭，禾积场无敢窃者。有床，无几案，席地坐。谷有大小豆、胡麻、薏苡。蔬有葱、姜、番薯、蹲鸱。果有椰、蔗、毛柿、佛手柑。畜有猫、狗、豕、鸡。兽有虎、豹、熊、鹿。鸟有鸠、雉、鸦、雀。山尤多鹿。人善用镖；镖长五尺，镞甚铦，虎鹿遇之辄毙。其捕鹿，尝以冬；伺其群台，乃集众逐而围之。掩群尽取，积如邱陵。先屠取其皮角，次腊其肉，次腊其舌与肾、与筋别藏之，盛以籍而鬻之华人。又能榨蔗为糖。二者，其本业也。得鹿子，必扰驯之。刺鹿肠，台新饲草未化者，必竞食，名百草膏。俗食豕；不食鸡、雉，惟拔取其尾以饰旗。见华人烹噉鸡、雉，辄呕。虽居岛中，不能操舟，畏见海；但捕鱼于溪涧。故老死不与他夷往来。永乐初，郑和航海谕诸夷，东番独远窜，不听约。于是，家遗以一铜铃，使悬于颈，盖狗畜之也；至今传以为宝。始皆聚居滨海。嘉靖末，遭倭寇焚掠，乃避居山。倭善鸟铳，镖不能御也。自通于中国，独见其居山耳。漳、泉之民至者既众，充龙、烈屿诸澳往往能译其语；尝以玛瑙、瓷器、布、盐、铜簪环之属，易其鹿脯筋角。间遗以故衣，辄喜；见华人则衣之，以相晋接，退则袭而藏之。得布亦藏之。盖其人习裸，不耐冠履束缚也。性颇醇朴，自通中国，始有嗜好；奸人又绐以滥恶之物，彼亦渐悟，知为巧伪矣。第之言如此。

　　明季，阻于海寇，不复相通，不知何时为夷所得。海逆郑成功之败遁于京口也，乘大雾，袭杀红夷守者，而据其地。筑城以守，伪号东宁国。或言岁以十万缗归红夷，而假其地以居。为日久矣，卒莫知其然否。后郑成功死于厦门，其妻董氏复立子锦，势益弱；降者踵至，争言台湾中曲折。始知其地南北长、东西狭。东面皆大山，莫知其穷际。水皆西流，长者或数百里。海逆既定居，规度便近地给兵屯种，而收赋于诸社以自给。又多种桐树及枲、麻为治船之需。

　　或盛言封畛辽阔，瞭人错居，多奇怪。有三指人，爪锐如鸟，跳踯山林如猿玃，居于树颠。树绝大，其颠平广可置屋。其人亦能耕获，得榖辄徙置树上。又善弩人，迫之辄注矢下向，终莫能近也。又有长髯矮人，仅如十岁小儿，而须皆过腹。或又言其巢特险固，水道纡回，惟一径可入；欲往者必自澎湖易舟，而令谙习者为导乃能至。或又言地时时震，又多■〈风贝〉风，屋易坏，多至三年必再构矣。言人人殊，亦有图形以献者。事涉诡诈，不足信也。

　　迨海逆入居漳、泉，再遁于厦门，而锦又死；独稚子克塽在，悉以兵事委其伪武平侯刘国轩，而专总财赋则属之伪忠诚伯冯锡范。锡范者，克塽妻父也。于是，督臣姚启圣、提臣施烺咸言台湾可取状。上命会议，有旨允行。

　　康熙二十二年春，烺自阙下至闽，启圣已调集各镇之师，饬军资、峙糗粮，列舰以待。官军在行者，皆有重犒。师行，以风不利而返；再台，复却回。六月，启圣亲饯烺于铜山，从容言曰：将军师期已三易矣，每行必竭蹶庀军赏，力已尽矣。嗣后不能为将军再治行，敬奉白简以待命于下吏。克敌与否，在今日矣；惟将军图之。烺念时方盛暑，多南风，意踌躇未决；乃业已力任，而启圣绳之又急，遂慷慨行。为书诀别妻子，誓必死。诸将士当行者，皆作书抵家，处分后事，无一还心。合提标及兴化、平阳、铜山、金门、海坛、厦门诸镇之师共数万人，舳胪数百，禡牙举帆，自铜山南向。而启圣亦进屯厦门为声援。

　　烺舟既至大洋，风日恬和，海波偃息，安行如内地，遂以初十日至澎湖之外岛。当是时，贼将刘国轩以二万众守澎湖；昔日哨游重地，皆为所据。烺泊舟处，非向来屯驻地也；贼望见之，皆大笑曰：此不足烦吾兵，潮至自碎耳。盖海道收泊有常处，必须曲乃可以避风潮；否则，潮乘风势能举舟拍沙上，即至坚之舟，不过三、四掀播，无不震裂矣。烺亦习知海事，心窃危之；顾无可奈何，稍择便处。相守十二日，潮竟不至，而天忽大雾，咫尺不见人；是为六月二十二日也。烺告诸将曰：潮汐有常，而十二日不至，方夏多■〈风贝〉风而无风，此天相我成功也；非天子洪福不及此。然幸不可屡邀，更需时日而潮至■〈风贝〉作，必败无疑矣。今日请与诸君共破贼。诸将亦以为然，请举炮。烺曰：不可。火器彼之所长，彼闻炮声，即知我军所在，而寻声以击我，我不能敌也。不若乘大雾未解而直趋其中坚，彼不意我至，必惊乱，我跃登其舟，短兵相接，庶可取胜。众曰：善。于是，分其舟为二。以兴化总兵吴英为左冲锋，金门总兵陈龙、铜山总兵陈昌继之；而厦门总兵杨嘉瑞当其后；平阳总兵朱天贵为右冲锋，提标前营游击何应元、提标署中营参将罗士珍、提标右营游击蓝理、提标署后营游击曾成继之；而海坛总兵林贤继其后。偃旗卧鼓，鱼贯以入；余舟八十艘，留为后应。军方行而潮至，水骤涌四尺，舟行通利无碍；烺与诸将皆色喜。度已附贼舟，竞掷长鏁巨钓，首尾钩之。我舟与贼舟相混，纠结不可解；朱天贵、林贤、吴英先登，诸将士奋勇腾跃，竞上贼舰。贼方茫昧不及辨，而刃已及身，大乱；趣举炮铅，甫脱口，镕而未坚，势亦不猛，着铁皆如泥，不能伤我军。我军大呼，殊死战，无不一当百，因纵火焚其舟。自巳至未，贼大败，杀死、焚死、溺死者万二千，获贼舟甚多。刘国轩以数舸逸去，余创残八百人并诣军前降。朱天贵冒矢石，负重伤，所当贼十二艘焚溺几尽，犹称宁死不退，追击不已。忽有飞炮中项，立毙。天贵本浙镇，以留后策应调之；乃曰：愿为前部。卒战死，时论壮之。贼守山者曰伪将军杨瑞，见水军已败，率伪官一百六十五员、伪兵四千六百五十三名，全军降。初，烺将台师，梦观音授以水一桶，觉而曰：水者海也，一桶者大一统也。我今兹必破贼乎！又，军士有宿于关壮缪庙者，忽闻空中呼曰：选大纛五十杆，助施将军破贼。烺闻之，益自喜。至是，果验。

　　烺得降者，皆厚抚之。录所获水军创残八百人，给以糜粥、酒胾，遣医为裹伤傅药。召见之曰：若等欲归乎？皆叩头言：逆天宜死，得不死足矣；安望归！烺曰：不然，汝一军尽没，父母妻子必谓汝等已死，日夜悲汝；余纵汝归，复见父母妻子，宁不甚乐！朝廷至仁如天，不得已而用兵，降即赦之耳。汝今归，为我告台湾人速来降，尚可得不死；少缓，即为澎湖之续矣。谕讫，而遣舟归之。八百人皆感泣去。既至，展转相告，欢声动地。诸伪将伪兵闻之，争欲自投来归，禁之不能止。刘国轩自澎湖败还，固已胆落；至是，见人情大率已解散，始决计劝克塽归附矣。

　　始，烺告捷，且言台湾港道纡回，南风狂涌，须俟八月以后乘北风而行；且遗书咨之督臣启圣。启圣以为贼已大创，宜乘胜急击；若少延缓之，令贼得保聚，胜败未可知也。又廉知官军破贼后药弹火器率已罄尽，甚至撞毁铁锅为装炮之用；遂为书报烺，言当速进，且送角弓五百张、柳箭二万枝、火药二万斤、火礶一万五千筒、喷筒三千枝、火箭八百箱、黑铅四千斤、大小铁子一千枚、台窝蜂子一千斤、缎紬袍褂干练袍褂各数千领、靴帽若干件、赏功银一万两。烺得书大喜，悉以诸资具散之军中。军中人人鼓励，计日渡海，灭残寇，取重赏。贼闻之汹惧。

　　闰六月初八日，伪藩郑克塽遣伪官郑平英、林惟荣、曾蜚、朱绍熙赍降表至军前，请举国内附，为东方屏翰。烺告之曰：仍居故土，不敢擅许；审欲降者，当如幕府约。因要以三事：一必须刘国轩、冯锡范亲身来。二必须纳土献版籍。三必须伪官兵遵制剃发，举家内徙，听朝廷安插。使人衔命去。七月十五日，克塽复遣伪兵官冯锡珪、伪工官陈梦炜、刘国轩亲弟伪副使刘〔国昌、冯锡范亲弟伪副使冯〕锡韩同前使曾蜚、朱绍熙来，复奉书至军前请悉如约。且言南北淡水驻防伪左武将军何佑、伪左先锋李茂等并已撤回，地方并已效顺；但请颁给告示，晓谕剃发。而何佑等降款亦至。十六日，提督烺留刘国昌、冯锡韩于军前，而令侍卫吴启爵、六品笔帖式常在赍告示五通，与锡珪等偕往晓谕。台湾军民见天使渡海，合境驩呼，投戈剃发，向化恐后。居亡何，克塽降表至。奏缴伪延平王印一颗、册一副、伪武平侯印一颗、伪忠诚伯印一颗，尽籍其境土数千里、户口数百万为图以献；但以宗族类多龆稚，南人不谙北土，请就近安插。烺为代奏，廷议许之。于是，克塽及伪将士等尽纳其器仗于军前，举族内徙。提督烺身自渡海，行定新附地，而绝域尽入版图矣。

　　是役也，天子念渡海远战，将士勤苦，赏恤皆从优厚。提督烺授靖海将军，世袭罔替；死事镇臣朱天贵，特赠太子少保，授一子为荫生；余将士，升赏有差。以刘国轩率先归顺，授为天津提督。克塽至，赦其罪；优以公秩，居京师。而台湾置郡县如内地焉。

　　按图，东境果皆连山，而台湾城则西面海中一孤屿也，稍近南。城之西皆大海，而沙线重复，舟不可近。城之南一沙埂，属于内土，曰万丹湖。湖之旁有港，东入曰蛲港；即陈第所谓尧港也。埂上置七昆身。昆身者，山阜之名；列兵守之，如内地斥堠也。城之东，乃大海澳，沙埂遶之。城之北，有水径，曰马沙沟，纡回以入于澳。其近澳之口，曰鹿耳门，筑城守之。澳纵广可数十里，兵船宿其中。由此，可以至城之东而登岸焉。马沙沟外，又有沙线数重，置南北昆身以守；寇所倚为奇险者，在此也。自马沙沟西南，有孤屿曰海翁淈，为走澎湖道。澳之西岸有城曰赤■〈土敢〉，盖亦寇所筑。城之南有十二街，有文庙，旁有港不知名。城之北有花园，旁亦有港，疑即陈第所谓大员港也。城之东有天兴、万年二州。内有菜园，有嘉祥、长治、维新三里，有二层营；盖皆寇所规度为营田处也（又东有上港冈、中港、下港冈、郎林、大冈山、小冈山、大香洋、小香洋、中洲、柳仔、鲫仔潭、柳仔林、沉坑仔）。自是，极东曰哑猴林，即大山穷处。

　　自赤■〈土敢〉城南行一百四十里，至赤山仔，稍西为凤山港。又西近海为打狗山，即陈第所谓打狗屿也；寇置炮城在焉（其旁有半平山、凹底山、观音山、大宅基）。自赤山仔又南八十里，至上淡水。又二十里，至下淡水。此所谓南淡水，寇置戍处也；陈第谓之小淡水。自下淡水十五里至力力社，又十五里至茄藤社，又六十里至放索社，又八十里至茄落堂，又一百二十里至浪峤社。自赤■〈土敢〉城至此，共五百三十里，南路尽处矣（近海处曰沙尾岐头）。小琉球在其西南。而淡水之东有傀儡番，在大山中，亦号令所不至也。

　　自赤■〈土敢〉城北行，历大桥、小桥（二港皆经花园）、乌鬼桥（其港为下寮港）一百二十里，至新港社。新港西行台海口，有目茄洛湾；即陈第所谓加老湾也（港北有召笼社、黎头标社、有大目降、大武笼、大冈山，为东山尽处）。其北又有欧王溪，欧王社在其旁（又有大小茄冬林）。自新港社西南五十里至麻豆社。水西台，曰莽港；即陈第所谓魍港也。其旁有茄哩屿、双溪口，皆第记所有。自此以北，第不及知矣（又有大龟肉、铁线桥、急水溪、赤山）。

　　自麻豆社东行九十里，至朱罗山（其旁有哑里山、倒洛嘓、茄拔仔、大排竹）。水西台，曰蚊港（其旁有三迭溪、牛朝溪、八掌溪、上茄东、下茄东、龟佛山、上狮仔、南世竹、茄藤林）。朱罗山北行一百里至他里务（其旁有猴闷社、石龟溪、打猫社，东山尽处为柴里、斗六）。又北一百二十里至大武郡。水西台，曰砖仔■〈土穵〉（其旁有东螺社、西螺社、南社、二林、三林、台仔■〈土穵〉、冷饭■〈土穵〉）。自大武郡又北六十里，至半线社。水西台，曰大肚溪。其海口，曰鹿仔溪（其旁有捉捒社、大肚社、哑捉社、马之遴、大突社）。自半线社又北一百一十里，至水里社（其旁有福罗社、牛骂社、沙辘社）。东有大山曰黑沙晃、里买猪、末里，皆尽境也。

　　自朱罗山至水里社，皆地之东境。至此，乃折而西行三百里，至大甲社。又西一百四十里，至房里社。又西一百三十里，至吞韶社。其水之西台者，曰大甲溪（其旁有双寮社、崩山社、苑里社、茅于社）。自吞韶社折而西北一百三十里，至后笼社。又二十里，至新港仔。水之西台者，曰后笼港（其旁有茄世阁、合欢社）。自新港仔北行四十里，至中港社；中港台焉。又北一百里，至竹堑社；竹堑港台焉。又北二十里，至眩眩社。又北二百里，至南崁社；南崁港台焉（其旁有霄里社、查内社、龟仑社、坑仔社）。折而东八十里，至八里分社（其旁有奶奶社）。又东过江十五里，至淡水城。此所谓北淡水也；寇亦置戍，为北面重镇。江源有二，皆台于东境大山，峻滩斗泻。一经首冕社、一经房是仔社，皆西流至外八投社而合。合处有峭壁夹峙于江之东西，曰干豆门。江自此折而北，入于海（在江南者曰摆接社、瓦裂社、龟仑社、里末社，在两江中者曰着匣社、奇武子社、已浪泉社，在江北者曰麻里则孝，曰答答攸，曰奇两峰，曰里簇社、麻少翁社）。自淡水城东行三十里，至奇独龟仑社。又东六十里，至龟州社；有龟州山、磺山。又东六十里，至大屯社。又东四十里，至小鸡笼。自中港社至此，皆滨海。西北境小鸡笼外，大海中有二石对峙，曰旗杆石。寇炽时，策取台湾者，尝欲自鸡笼趋淡水，掩贼不备为奇功；即此地也。其地有支垄斗，入海必逾此乃可前；土人谓之跳石。凡一百五十里，至金包里外社。又东十里，至金包里内社。又有支垄，视前更大，跳越较难，曰跳大石。凡行二百里，至鸡笼头；过江二十里，至鸡笼城。自此以上，无路可行，亦无埯澳可泊。候夏月无风，用小舠循海墘而行。一日，至山朝社。又三日，至蛤仔难社。又三日，至哆啰满。又三日，至直脚宣。以上人迹不到矣。自赤■〈土敢〉城至鸡笼城，二千三百十五里。

　　朝议卒按图设府一、县三，曰台湾府、曰台湾县、曰凤山县（力力社、眩眩社皆有凤山）、曰诸罗县（即朱罗社）。又设巡视厦门、扎扎台湾副使一，镇守台湾总兵一，率八千人守其地。　  
　 
澎湖志略

　　●胡序

　　澎湖，旧无志也。周子仙山官斯土，辑成志略一卷，而地以人传焉。

　　夫坤舆形胜，至国朝而大备。其载在一统志者，班班可考；凡海滨岛屿，罔不详也，于澎湖乎何遗？然而地理日辟，风景各殊，比年以来，如减丁银之科条、革渔利之侵淫以及祀典之详略厚薄，犹有阙焉。夫澎湖，台湾之门户、防守之要冲也。余署兹土阅二纪，爰取志略而增益之，并一时所采择俱为编入集中；是志成，而水程袤广、乱港支流灿若列眉。于以宣盛朝之德化、贻海疆之乐利，使鱼虾之乡晏如也，而一统可知矣。是为序。

　　时乾隆五年（岁次庚申）小春月，行取泉州府晋江县、署澎湖通判事鄂渚胡格书。

　　●周序

　　澎湖僻在海中，虽属台郡而别为一方。国朝设官五十余载，文教诞敷，纪载日益多，岂无可汇而成编、信今传后者？以旧无文献可征，创始为难，遂致缺略耳。余承乏兹土，即欲集成一册，为一方考据；奈常与病为缘，使有用精神半销磨于检方问药之下，而此事徒托空言矣。今以任满将去，而病又获瘳，其殆天假之缘，以酬兹夙愿乎？爰就余见闻所及，纂辑成帙，名曰「志略」。其无可考据者，姑阙焉，以俟后之君子。

　　时乾隆元年（岁在丙辰）天中月既望，福建台湾府澎湖粮捕通判西蜀周于仁书。

　　●刘序

　　为政者，视乎其心；心一于爱民，则凡官序之崇卑、职任之繁简、地方之遐迩险夷不以介意，而惟切切焉昼考夕纠，以一夫不获为忧。及吏习民安，百废具举，则又知天下无不可为之事、无不可治之民；游刃既得，目牛无全，而不觉怡然有惬于其心。虽然，岂易言哉！非其平生之学得于正谊明道者有素，方且宠辱装其怀，痌瘝之念何自而起？苟且自便，又岂复知有急病让夷之事？嗟呼！此可以勉强而能之者哉？

　　潼川周公莅闽数载，自永春迁历台湾澎湖司马；其去也，民立祠以祀公，公之入于人者可知矣。顾民不忘公，而公愈益不忘乎澎之民。既报政，思所以为后事师者，辑成澎湖志略一卷，简要精核，亦可补志乘所不逮。公之神何优而虑何长耶！

　　夫闽处南服，澎尤穷海，行旅所至，犹谓畏途，而公顾乐而安之；惓惓之意，形于歌咏之余。此昔贤之所难，而于公仅见之者也。吾于此识公之心、觇公之学，于以知前此公所莅之政、之教，而尤幸吾闽之民将来食德于公者之未有穷期也。是为序。

　　时乾隆二年春二月上浣，治年家弟晋安刘敬与顿首拜撰，并书。

　　●舆图

　　图说

　　澎当大海之中，凡岛屿、村落，隐隐水面如浮萍一、二点，若有若无；问渡者鲜有不望洋而惊叹。其间左营辖其东南、右营控其西北，哨船分巡、兵丁派驻，皆有一定名数。此志略所未载，予为一一详注；然不有图，又何能了如指掌、而明若观火乎？因命画工摹图于后。若夫本处潮汐长涸所关甚巨，不可不知，亦附一图。踵事增新，端有俟乎来者。（胡格）

　

　　潮汐图

　　

　　●海道

　　自澎至台凡四更（海行以更计程），风顺一日早到；否，难以日计也。其水初深碧，次淡黑、淡蓝，至白。进鹿耳门，易小船渡，良久登岸，进台湾西门。自澎至厦凡七更，经黑水沟、红水沟海道。惟黑沟最险，自北流南，不知源所台。海水正碧，此沟独如墨；势稍窳，故谓之沟。广约百里，湍流迅驶，腥秽袭人；有红黑间道蛇及两头蛇绕舟游泳，舟师以楮镪投之。红沟不甚险，人颇泄视云。二沟在大洋中，与绿水终古不淆，理亦难明。渡沟良久，见辽罗，乃金门支山；再进入大旦门，至厦门不远。

　　●沿革

　　明隶泉州府晋江县。按曹学佺泉州府志胜：澎湖屿，自郡东台海门，舟行三日始至；屹立海中，环岛三十六如排衙（由明季至今，居民渐多，开辟日广，已六十二岛澳矣）。居民以苫茅为庐舍，推年大者为长，以畋渔为业。其地宜牧，牛羊散食山谷间，各剺耳为记。明洪武初，徙其民于近郭，遂墟其地。国朝康熙二十三年，始隶台湾府台湾县，设巡检司、副将、游击、守备、千把总等员。后以澎湖为台湾门户，稽查海舶、监放兵饷、钱粮仓储，皆其专任；巡检职微，不足弹压海疆；于雍正五年移驻道员案内，始改设通判驻其地，为东宁半壁云。

　　●疆域

　　澎湖在台湾西，阻隔海洋，非舟莫达。旧六十二澳，曰南天屿（即大屿，以其地大而在南，故曰南天。上宪以其僻远，恐容奸，不准报垦；后又与东吉、西吉、半坪屿、花屿同请牧羊，亦不准。盖虑鞭长不及，防微杜渐意也）、草屿、西屿坪、猫屿、布袋屿、八罩山、东屿坪（即半坪屿）、水埯、尾虎、西吉、花屿、锄头插、马鞭屿、东吉、将军屿、虎井屿、船帆屿、岑鸡屿、猪母落水、桶盘屿、月眉、后鼻、西屿头、风柜尾、鸡笼屿、铁线湾、红毛城、四角屿、双头挂、暗澳（今更名文澳，建文官衙署）、案山仔、林头仔（今为林投澳）、牛心屿、■〈虫戚〉仔湾、天妃澳（武署在此）、锁管港、巡检司、小果叶、潭边、■〈虫间〉仔港、小池角、龙门港、大果叶、大池角、龟璧港（今为奎璧澳）、沙港底、中墩屿、竹篙湾、鼎湾屿、吼门、阳屿、雁靖屿、赤崁仔、小门屿、阴屿、土地公屿、椗钓屿、姑婆屿、鸟屿、员贝屿、吉贝屿、墨屿。纳钱粮者九澳，即在六十二澳内：东西卫、林投澳、奎璧澳、鼎湾澳、镇海澳、瓦硐澳、赤崁澳、西屿澳、纲埯澳。后又分台四澳，各有所附。嵵里澳附东西卫，通梁澳附鼎湾澳，吉贝澳附镇海澳，水埯澳附纲埯澳。

　　以上诸岛澳，散如某布星罗，或间阻海■〈氵义〉，非舟莫达；或毗连比屋，陆路可通。虽海外微区，实东宁要地也。

　　●城垣

　　文官衙署在文澳，武官衙署在妈宫澳，俱无城垣。惟金龟头有小城，名新城；二门，规制甚狭，周围不及一里。无居民，惟营兵轮翻戍守，亦无常宅其内者。城南临海，置炮位，盖以备守御也。

　　●里程

　　东卫至妈宫旱路六里。

　　西卫至妈宫旱路三里。

　　后堀潭至妈宫旱路三里。

　　蚱脚屿至妈宫旱路七里。

　　案山仔至妈宫旱路七里。

　　文澳底至妈宫旱路四里。

　　文澳至妈宫旱路三里（旧名暗澳）。

　　风柜尾至妈宫旱路二十五里。

　　嵵里至妈宫旱路二十里。

　　井仔埯至妈宫旱路十九里。

　　猪母落水至妈宫旱路十七里。

　　鸡母坞至妈宫旱路十六里。

　　锁管港至妈宫旱路十六里。

　　铁线尾至妈宫旱路十五里。

　　烟墩脚至妈宫旱路八里。

　　阳屿至妈宫水程四十五里。

　　阴屿至妈宫水程四十三里。

　　香炉屿至妈宫水程三十里。

　　文良港至妈宫旱路二十五里。

　　林投仔至妈宫旱路十九里。

　　隘门仔至妈宫旱路十八里。

　　乌崁至妈宫旱路十五里。

　　西溪至妈宫旱路十九里。

　　鼎湾至妈宫旱路二十里。

　　湾贝屿至妈宫水程二十三里。

　　长岸仔屿至妈宫水程二十一里。

　　雁净屿至妈宫水程十九里。

　　奎璧澳至妈宫旱路二十五里。

　　果叶至妈宫旱路二十六里。

　　奎璧港脚至妈宫旱路二十六里。

　　白猿坑至妈宫旱路二十五里。

　　湖东至妈宫旱路二十四里。

　　湖西至妈宫旱路二十三里。

　　青螺至妈宫旱路二十里。

　　红罗罩至妈宫旱路二十里。

　　大城北至妈宫旱路十三里。

　　椗校屿至妈宫水程四十三里。

　　鸡膳屿至妈宫水程三十九里。

　　八罩至妈宫水程五十里。

　　大屿至妈宫水程一百里。

　　半坪屿至妈宫水程七十里。

　　东、西吉二屿至妈宫水程八十里。

　　西屿至妈宫水程二十里。

　　缉马湾至妈宫水程十五里。

　　小池角至妈宫水程十六里。

　　大池角至妈宫水程十八里。

　　竹篙湾至妈宫水程二十二里。

　　小门并横礁至妈宫水程三十里。

　　大烈屿至妈宫水程三十五里。

　　小烈屿至妈宫水程三十六里。

　　赤崁至妈宫水程二十五里。

　　险礁屿至妈宫水程四十里。

　　北崎屿至妈宫水程五十里。

　　白沙屿至妈宫水程三十六里。

　　姑婆屿至妈宫水程五十五里。

　　空壳屿至妈宫水程三十五里。

　　大仓仔屿至妈宫水程十五里。

　　通梁至妈宫旱路三十里、水程二十里。

　　吼门至妈宫水程二十里。

　　瓦硐至妈宫旱路三十里、水程二十二里。

　　中墩至妈宫旱路二十里、水程十五里。

　　镇海澳至妈宫旱路三十里、水程三十里。

　　目屿至妈宫水程八十里。

　　吉贝屿至妈宫水程六十五里。

　　按里程自设巡检时已有之，绘图以报久矣。余考核有极谬者：如妈宫至西屿，一目了然，而云三十里；妈宫至八罩甚远，而亦云三十里是也。其它似此者尚多。余略为改正，姑存梗概，以俟后之君子。

　　●宫庙

　　关帝庙、天后宫、真武庙、水仙宫，俱在协营。

　　按天后即妈祖，康熙二十三年六月靖海侯施琅奉命征郑克塽，取澎湖；入庙拜谒，见神衣半湿，始知实默佑之。又师苦无水，琅祷于神，井涌甘泉，数万师汲之不竭。今其井尚存，名曰大井。及行，恍见神兵导引；至鹿耳门，水涨数倍，战舰得径入，贼惊奔溃。琅上其事，奉诏加封天后。雍正四年，奉旨赐「神昭海表」匾额。雍正十二年，余请于上宪，与关帝庙春秋祭祀，俱取之正供云。

　　澎湖无佛寺，故无僧尼。惟火居道士，皆应教事祈禳，无住庙清修者。旁门少，则秀可为士而朴皆为农；异术稀，则风俗自淳而人心自正。皆盛朝雅化所渐被于遐荒者也。

　　●户口、钱粮

　　澎湖共一千六百八十三户，一万三千四百一十七丁。征银六百七十二丁，向征银三百一十九两八钱七分二厘。乾隆二年正月，奉旨每丁减为二钱，永为定例；征银一百三十四两四钱。地种二百四十七石五斗七升四合三勺，征银一百三两九钱八分一厘二毫六忽。

　　尖艚二十二只，征银一十八两四钱八分。

　　杉板四百八十六只，征银二百零四两一钱二分。

　　大网二十三张，征银八十两零五钱。

　　小网三十六张，征银六十三两。

　　大沪二口，征银一两六钱八分。

　　小沪七十三口半，征银三十两四钱五分。

　　大泊网二口，征银二两五钱二分。

　　小泊网一口，征银六钱三分。

　　小罾三十口，征银二十五两二钱。

　　以上总计，征银六百六十四两九钱六分一厘二毫，雍正十三年首报者。现在请核不载。

　　●仓储

　　仓在右营后街，计十二间；编「礼、乐、射、御、书、数、孝、友、睦、姻、任、恤」字号。贮正供谷二千石，捐谷八十石。

　　●科名

　　澎湖人文初起，科甲有待。祗岁贡一名颜我扬，任归化县训导，致仕归。其余衿监十余，不备载。

　　●物产

　　高梁、脂麻（有黑白二种）、绿豆、黄豆、黑豆、小豆、小米、地瓜、落花生。瓜叶俱全，惟不产稻、麦。龙占鱼、珠螺、章鱼、巴螺、龙虾、鲨鱼（美在翅）、丁香鱼、土鲍鱼（一名九孔）、紫菜、海马。水族甚繁，难以悉载。文石（详见「文石赋」）。涂魠鱼（甚大，非巨网不能取。冬始台，仲春而止。无刺，味甚美。岁输饷一千二百两，水师提宪题为赏兵之资，差员收焉。乾隆二年四月二十五日，内阁奉上谕：朕查闽省澎湖地系海中孤岛，并无田地可耕；附岛居民，咸置小艇捕鱼，以餬其口。昔年提臣施烺倚势霸占，立为独行，每年得规礼一千二百两。及许良彬到任后，遂将此项奏请归公，以为提督衙门公事之用。每年交纳，率以为常。行家任意苛求，渔人多受剥削，颇为沿海穷民之苦累。着总督郝玉麟宣朕谕旨，永行禁革。其现在捕鱼船只，饬令该地方官照例编号，稽查办理。此项陋规既经裁除，若水师提督衙门有公用必不可少之处，着郝玉麟将他项银两酌拨数百金补之。钦此。合行通晓钦遵。六月十五日，督院告示到澎。自是而澎岛闾阎共沐圣恩之乐利于无涯矣）。

　　●舟楫

　　澎湖四面环海，非舟莫济。商船二十八只、杉板头船一百二十八只；巨者贸易于远方，小者逐末于近地，利亦溥哉！

　　●泊岸

　　径趋台、厦不入澎湖者，南风泊船必于八罩，北风泊船必于西屿头；入澎湖泊船，必于妈宫澳步岸。

　　●渔舟

　　澎湖册载：征饷小船四百八十六只，每只征银四钱二分，共计征银二百零四两一钱二分。

　　详准春秋致祭关圣帝君、天后圣母项内小船三十三只，共征银一十三两八钱六分，尚不敷祭祀。又益以小沪二口半征银一两零五分，泊网一口征银六钱三分，小罾一口征银一两六钱八分，共计银一十七两二钱二分。此项银两所征羡耗、平余该银二两零六分六厘四毫，不在祭项之数。至乾隆三年七月，奉文准于正项钱粮内支银一十八两，以为关圣帝君三次祭祀之需。此一十七两二钱二分，详准为天后圣母三次祭祀备物之敬，于乾隆四年为始。

　　妈宫澳小船三十四只，从未输饷，以渡载劳苦故也。

　　以上诸小船，旧例俱台湾县给腰牌。于乾隆元年四月内奉文改归本衙门就近给照，报明人数，而漏脱以清；结取连环，而诸弊可绝。诚稽查小艇良法也。

　　●风俗

　　谆朴勤俭，男妇相助耕渔。敝衣御寒，麤粝充口。钱粮早完，从无敲扑之苦；词讼绝少，并省听断之烦。官云乐矣，民亦康哉！

　　●文员

　　澎湖旧隶台湾县，止设巡检一员。雍正五年移驻道员案内，以澎湖缺最紧要，巡检职微，不足胜任，始改设通判；逮余甫三任，而巡检姓名已多泯灭。余为考索得十有二人，历四十有三稔，为备录以传于后。至通判，则近而易知，故纪载加详云。

　　巡检

　　姚法唐，河南祥符吏员，康熙二十三年任。

　　朱缙，浙江钱塘吏员，康熙二十七年任。

　　胡腾凤，江南含山吏员，康熙二十三年任。

　　林开彦，直隶抚宁吏员，康熙三十五年任。

　　李慧仁，直隶安肃吏员，康熙四十一年任。

　　耿瑚，河南柘城吏员，康熙四十五年任。

　　陆鉴，顺天吏员，康熙四十七年任。

　　乔杰，陕山吏员，康熙五十二年任。

　　李振宗，浙江吏员，康熙五十八年任。

　　朱唯章，顺天宛平吏员，雍正元年任。

　　郑奎聚，顺天通州吏员，雍正四年任。

　　罗开勋，湖广吏员，雍正四年任。

　　通判

　　王仁，字子芳，号松亭，顺天大兴人。由吏员，捐考职。经历运粮有功，议叙授漳州府通判。于雍正六年五月调任。

　　梁樟，字子章，号驳庵，陕西西安府咸阳县人。由康熙辛丑科进士，初任长泰县，调长汀县。于雍正九年正月升任。

　　周于仁，字纯哉，号仙山，又号龙溪，四川潼川府安岳县人。由康熙戊子科举人，初任永春县，调将乐县。于雍正十一年八月升任。

　　曹显庚，字西长，号星哉，浙江嘉兴府石门县人。由监生加捐，选授泉州府通判。于乾隆元年二月调任。

　　胡格，字寿平，号勖夫，湖广武昌府江夏县人。由康熙丁酉科举人，初任泰宁县，调诏安县，再调同安县，三调晋江县。于乾隆三年八月二十二日署任。乾隆四年保举行取，乾隆五年十月十八日离任。

　　王鹗，字药岩，号瞻飞，江南昆山县人。由监生加捐，选授泉州府通判。于乾隆五年十月到任。

　　陆鹤，字西溟，号敬齐，浙江嘉兴府海盐县籍，杭州府海宁县人。由康熙丁酉科举人，初任宁波府奉化县教谕卓异，升授福建连江县知县，调诸罗县，升泉州府通判。乾隆八年调补澎湖，于本年六月十二日到任。

　　●武员

　　澎湖属水师提督管辖，设副将一，左右二营游击各一、守备〔各〕一、千总各二、把总各四；兵二千名，哨船三十六只。

　　副将

　　詹六奇，漳州府漳浦县人。康熙二十三年任。

　　张旺，陕西人。康熙二十八年任。

　　王国兴，陕西人。康熙三十年任。

　　尚宣，陕西长武县人。康熙三十四年任。

　　陈国任，陕西人。康熙三十七年任。

　　王三元，陕西甘州卫人。康熙三十九年任。

　　赵烜，陕西人。康熙四十三年任。

　　叶国鼎，福州府闽县人。康熙四十六年任。

　　张进，漳州府人。康熙四十九年十二月任。

　　朱杰，字伟伯，顺天府宛平县人。康熙五十四年任。

　　许云，漳州府人。康熙五十六年任。

　　蓝廷珍，漳州府漳浦县人。康熙五十七年任。

　　罗光干，陕西人。康熙五十七年任。

　　戴宪宗，浙江绍兴府人。康熙六十一年任。

　　陈伦炯，泉州府同安县人。雍正元年三月任。

　　董方，泉州府人。雍正三年任。

　　吕瑞麟，泉州府晋江县人。雍正五年七月任。

　　陈勇，广东潮州府人。雍正六年任。

　　章隆，延平府人。雍正十年任。雍正十二年升福宁镇。

　　顾元亮，字明甫，号松庵，广东广州府新宁县人。雍正十二年任。

　　李惟扬，号崧庵，广东肇庆府阳春县人。乾隆三年七月初三日到任，四年八月二十一日离任，告病回籍。

　　高地，泉州府同安县人。提标中营参将，于乾隆四年八月二十一日署事。

　　任文龙，字子云，浙江温州〔府〕人。铜山参将，于乾隆四年十二月初二日署事。

　　高得，志字秩斋，江南崇明县人。于乾隆五年四月初三日任。

　　左营游击

　　陈兰，福州人。康熙二十二年任。

　　李大训，湖广人。康熙二十七年任。

　　康运昌，陕西人。康熙三十三年任。

　　杨明锦，衡州人。康熙三十六年任。

　　高天位，陕西人。康熙四十年任。

　　王贵，浙江衢州府人。康熙四十三年任。

　　洪德，泉州府同安县人。康熙四十五年任。

　　巩呈瑞，陕西西安府盩厔县人。康熙四十九年任。

　　陈国璸，泉州府人。康熙四十五年任。

　　陈国星，泉州府同安县人。康熙五十八年任。

　　谢希贤，漳州府诏安县人。雍正元年任。

　　蔡高，漳州府龙溪县人。雍正二年任。

　　任文龙，字子云，浙江温州府人。雍正六年任。

　　黄晓，字虞臣，漳州府漳浦县人。雍正十年任。

　　柳圆，字方山，山东登州府蓬莱县人。雍正十三年任。

　　杨瑞，字旭举，广东潮州府海阳县人。乾隆四年二月初四日到任。

　　右营游击

　　胡恺，康熙二十三年任。

　　方冰，康熙二十八年任。

　　薛铨，康熙三十三年任。

　　翁国正，康熙四十七年任。

　　林秀，康熙五十二年任。

　　叶纪，康熙五十六年任。

　　张駴，康熙五十八年任。

　　洪平，雍正元年任。

　　杨恩，雍正四年任。

　　李燕，雍正六年任。

　　高得志，字秩斋，江南崇明县人。雍正八年任。

　　邱有章，字子凤，号鸣岗，泉州府晋江县人。雍正十一年任。

　　张吉，字辉仕，泉州府惠安县人。乾隆二年二月任。

　　林如锦，字桂斋，广东潮州府饶平县人。乾隆五年七月初二日到任。

　　左营守备

　　程龙，康熙二十三年任。

　　赵广，康熙二十五年任。

　　褚国柱，康熙二十九年任。

　　叶得禄，江南凤阳府霍邱县人。康熙三十四年任。

　　张成准，陕西人。康熙三十九年任。

　　张得胜，山东人。康熙四十二年任。

　　谭士瑍，湖广荆州府江陵县人。康熙四十七年任。

　　洪文，泉州府晋江县人。康熙五十二年任。

　　陈本昭，福州府人。康熙五十五年任。

　　朱文，泉州府南安县人。康熙五十七年任。

　　邱延祚，浙江人。康熙五十九年任。

　　刘使，泉州府同安县人。雍正二年任。

　　林如锦，广东潮州府饶平县人。雍正五年任。

　　姚德，漳州府龙溪县人。雍正十年任。

　　薛存忠，字奕三，号畏三，兴化府莆田县人。雍正十三年任。

　　聂国贤，字希圣，山东兖州府人。乾隆四年四月到任。

　　右营守备

　　原尔怀，康熙二十三年任。

　　刘奇，康熙二十八年任。

　　陈蛟，康熙三十一年任。

　　沈鹤，康熙三十五年任。

　　达养栋，康熙四十年任。

　　郑璸，康熙四十四年任。

　　喻义，康熙四十七年任。

　　鲍世纶，康熙五十一年任。

　　陈国星，康熙五十五年任。

　　林亮，康熙五十八年任。

　　陈胜，康熙六十一年任。

　　黄有才，雍正元年任。

　　尹日和，雍正二年任。

　　张标，雍正三年任。

　　刘使，雍正五年任。

　　蔡棨，雍正七年任。

　　施必功，雍正十年任。

　　李嘉，字名标，号瑞侯，广东潮州府揭阳县人。雍正十三年任。

　　施凤来，字宪伯，泉州府晋江县人。乾隆四年七月任。

　　千把及外委等员，多不胜载。

　　●烟墩、炮台

　　新城东边港口，炮台一。

　　风柜尾汛，炮台一、烟墩一。

　　嵵里汛，炮台一、烟墩一。

　　文良港汛，烟墩一。

　　八罩挽门汛，炮台一、烟墩一。

　　水埯汛，炮台一、烟墩一。

　　将军澳汛，炮台一、烟墩一。

　　——以上左营管辖。

　　新城西边港口，炮台一。

　　西屿头内堑汛，炮台一、烟墩一。

　　小门汛，炮台一、烟墩二。

　　北山大赤崁烟墩一。

　　吉贝屿汛，烟墩一。

　　——以上右营管辖。

　　●诗

　　澎湖屿（唐）施肩吾

　　腥臊海边多鬼市，岛夷居处无乡里；黑皮年少学采珠，手把生犀照咸水。

　　别澎湖十六韵（时乾隆元年丙辰六月二十四日也）周于仁行年将六十，三仕到澎阳。海国东南峤，星经牛女乡。天悬青共远，水接碧同长。■〈风贝〉发疑雷吼，沙飞似雾茫。有时奔万里（谚呼大浪为白马），无计卧双樯（风甚计穷，仆其桅，任其飘泊，多幸生者）。风景虽多别，民情却甚良。勤耕藷作饭，俭用布为裳。麦稻还须籴（不产稻麦），豆麻尚可粮。黍黄村火密（澎地杂粮，黍其佳者），草绿讼庭荒（词讼绝少）。柴户何尝闭，蒲鞭不用扬。官闲惟啸月，民乐可烹羊（多羊）。窃禄亦云久（三年），留名敢谓芳（民为余建生祠）。光阴飞石火，花甲变星霜（六十二岁）。将别还延伫，思归欲束装。群黎虽祖饯，一苇早轻杭。暂息鹭洲地，追怀赋短章。

　　●赋

　　观海周于仁

　　读书而周知万汇，穷居而备悉九寰；祗能心识乎名物，尚未目及夫班班。予也生长西蜀，求志盘阿；造车结网，闭户为多。间有所适，千里还轲；名山大川，阅历几何？

　　迨窃贤书，长绥斯握。历云间之巑岏，辨泾渭之清浊。睹流沙之黄河，盼插天之华岳。惊寒风之裂肌，讶坚冰之须斵。由秦、晋而达神京，益惊心乎卓荦。集万国之冠裳，拱宸居之云倬；极人物之殷繁，兼车马之喧轕。苟株守乎穷乡，终鸿观之罔觉。

　　忆余春秋五十有五，谒选届期，再治我辅；熟路兮轻车，越山兮度浦。及铨授永春，庭对圣主，三觐天颜，感兴欲舞。衔命就道，幽、燕、齐、鲁。经泰岱之旁，率济水之浒。观亦云多，指不胜数。由淮入吴，天堑雄图。击楫瓜步，载酒西湖。仙霞峻极，闽、浙机枢。虽人物之不异，却言语之大殊。浦城登舟，尤溪入陆。石吼兮滩高，山连兮岭复。心悸兮忡忡，身疲兮仆仆。长林兮森森，丰草兮蓼蓼；希味兮悦口（如荔子、海味等），奇观兮豁目。崎岖历尽，乃至桃源。铜符初绾，事剧且烦。譬之驽力，惧不胜辕。复承简命，调我镛州。路当冲要，刑政须修。人豪地胜，有暇亦游。望龟山兮仰止，搜玉华兮穷幽。谓纵观之已极，宁赊望而他求？

　　甫越期年，胡又量迁？澎湖重地，海岛孤悬。捧檄遄征，再历兴、泉。厦门暂憩，詹吉登船。淼淼大洋，从兹舵。非山而浪拥千峰，无花而波开万朵。不雨而风激如霖，摇星而眼迷似火。时起雾而腾烟，间堆垠而列垛。正子午于星经，防风颿之相左。中有二沟，尤称奇特；红沟兮如丹，黑沟兮似墨。形稍窳而不平，势横流而若仄。傍绿水之清泓，亘万古而不忒。潮既往而旋来，日应时而合刻。穷睇眄于汪洋，觉畴昔之言海，不啻乎管窥而蠡测；炯炯然合五十载之睹记传闻，不觉于斯而有得。

　　嗟嗟！观属于目，理通于心。量可有容兮，吾观其大；虚乃能受兮，吾观其深。观岂徒然哉！旷所观以服政兮，又何难当明圣之世而尧舜乎斯民；独鄙人识闇而才疏兮，愧有志而未能。

　　文石（有序）周于仁

　　澎湖产文石，在外堑山麓。掘地劈石得之。外甚丑恶，经磨砻而文台，文与质不一。其色淡而不浓、浅而不艳。其形大小不伦，欹陷棱斜，尖突异状，绝无方圆平直者。其直低昂不一，佳者倍之。为念珠，重而凉，不宜于冬；余亦堪为案头玩具云。

　　考文石之托始兮，韫于璞而深藏。迨畸人之穿凿兮，乃由闇而之章。色清淡而不艳兮，形多棱而少方。不可点而成金兮，不可餐而为粮；不可为图而作篆兮，不可为器而荐香；不可入药而供丹灶兮，不可作砚而伴文房。胡争取之若鹜兮，致厥直之常昂？购之无谓兮，弃之何伤！

　　石若艴然而自鸣曰：『君不吾取，吾为君宣。吾闻君子不责人以全美，不没人之微贤。矧吾粹品，台自天然，质莹莹而不驳，性硁硁而恒坚。不追琢而自丽，不粉饰而成鲜。含云带雾，染黛浮烟。依海岛而储秀，历寒暑而永年。匪自衒以求售，偏竞羡而投钱。曾杂珍奇于五都之市，几供玩悦于七宝之前。士逢知己而自贵，物经赏识而益妍。君不吾取，吾无憾焉』！余闻其言，叹异者久之；乃恍然曰：『非石之贵，惟文为贵。文不雷同，故其色各台；文不柔靡，故其质常贞；文不好异而矜奇，故浅淡而不可厌；挒文不悦人而逢世，故平常而不可轻。惟其如是，是以取之』。

　　呜呼！一石之微，尚以文见重于海隅；况士君子斯文自任，怀瑾握瑜。选珪璋兮黜碔砆，探英奇于昆仑之巅、识卞璞于荆山之区。视兹石又当何如也！

　　嘉荫亭

　　太傅题诗之路，柳暗花明；右军高会之亭，茂林修竹。凡兹乔柯飞栋，敢求海岛殊方。第由文澳以达妈宫，每多踯躅；冲寒风而冒烈日，未免趑趄。虽荫樾之树难栽，而坚致之亭易设。爰捐清俸，不日落成。庶几扶杖婆娑，聊舒倦足；担簦来往，藉息劳肩。坐看碧水沦漪，潮无声而不怒；遥望远冈苍翠，夕有照以皆红。后之同心，幸为留意。

　　乾隆己未重九后二日，署澎湖事鄂渚胡格跋。  
　 
台湾纪略（附澎湖）

　　林谦光

　　形势

　　台湾，为海中孤岛。地在东隅，形似弯弓。中为台湾市；市以外皆海。由上而北，至淡水鸡笼城界，与福建相近；其东，则大琉球也，离湾稍远。由下而南，至加洛堂、郎桥止；其西，则小琉球也，与东港相对。由中而入，一望平原三十余里；层峦耸翠，树木蓊茂，即台湾澳之所也。而澳外复有沙堤，名为昆身。自大昆身至七昆身止，起伏相生，状如龙蛇。复有北线尾、鹿耳门，为台湾之门户；大线头、海翁窟，为台城之外障。舡之往来由鹿耳，今设官盘验。

　　沿革

　　先是，北线尾日本番来此搭寮经商，盗贼台没于其间，为沿海之患。后红毛（乃荷兰种）由咖■〈口留〉吧来，假其地于日本，遂奄为己有。筑平安、赤嵌二城，倚夹板舡为援战；而各社土酋听其约束。设市于安平镇城外，与商贾贸易。

　　至壬辰年，土民郭怀一反；西王氏召土番擒之，戮于赤嵌城。民被土番仇杀，渐以消索。盖至此，归红毛已三十余年矣。

　　辛丑年，伪郑成功败自长江归，漂泊无所。土人勾之往，乃发大小船千余号，遣何斌引港，由鹿耳门入，潮水忽添数尺。红毛战败，逃入镇城，坚闭不台。郑兵沿山围之累月，柴蔬不得入，又乏外援，红毛突围遁归。

　　成功因改台湾为伪东都，设一府二县；伪立府尹及天兴、万年二县。壬寅年五月，成功卒。提督马信立其胞弟世袭，改号护理。癸卯年，成功之子郑经自厦门来，与世袭争国。世袭兵屈退归，经遂嗣位。后经至厦，委翁天佑为转运使，任国政。于是兴市肆、筑庙宇，新街、横街，皆其首建也。癸卯年，厦门败，经由铜山入湾；改东都为东宁省，前后招纳内地兵民眷口以实之。甲寅〔年〕，经兵入漳、泉，委陈永华为咨议参军，留守国政。丁巳年，兵溃，经守厦门；复令刘国轩攻开海澄县。旋为大兵恢复，郑兵溃去十有八九。遣刘国轩调残兵，守澎湖；派殷户台粮，抽壮民为兵，致民心离散，士卒丧气。辛酉年，经预立其庶子郑钦为监国，退闲于洲仔尾，筑游观之地：峻宇雕墙、茂林嘉卉，极岛中之华丽；不理政务，嬉游为乐。未几，经卒。众惮钦之严，迫之缢死。钦妻陈氏（即永华之女），亦登台自缢。遂立郑克塽为主；年幼，政台多门。

　　福建总督姚启圣侦知之，密请南征。先行秘札（原刊「刘兴」）傅为霖，约为内应；事泄，为霖被戮。伪续顺公沈瑞以谗诛，瑞妻郑氏（为礼官郑斌之女）亦自尽。朝廷允姚总督之奏，命靖海将军侯施琅为提督，与总督姚启圣、巡抚吴兴祚讨之。康熙二十二年癸亥六月十四日，大师由铜山开驾。十五日，兵入八罩湾。十六日，进澎湖；大战竟日，胜负未决。十七日，舟停八罩湾；十八日，进取虎井、桶盘屿，克之。十九日，将军乘小舟暗渡海中，亲观营垒；遥见澎湖妈祖台屿上下炮城三座、风柜尾一座，四角山炮城一座、鸡笼山炮台一座、东西巅炮台一列四座、西南内外堑西屿头一列炮台四座、牛心湾炮台一座，沿海之处小船可以登岸者，尽设短墙、置炮石，连遶三十余里，海兵星罗碁布。将军决策，遂于二十一日誓师，二十二日分兵进剿。左师直入鸡笼山，右师直入牛心澳。中权分为八阵，每阵三迭；将军居中调度，将左者兴化镇吴英、金门镇陈龙、铜山镇陈昌，将右者平阳镇朱天贵、海坛镇林贤、厦门镇杨嘉瑞、提标中营罗士珍。旌旗蔽空，舳鲈千里。自辰至申，戮力夹攻，击沉烦船八只、烧鸟船二十六只，其余奔散无迹。平阳镇朱天贵阵亡，海兵死伤无算，遂下澎湖。刘国轩知事不可为，劝克塽缮表归诚，乃赍印八颗，又延平王金印一颗，辅政公、武平侯、忠诚伯、武卫将军等银印四颗，稽首归顺。时明宗室宁靖王朱术桂向依郑氏，台湾破，阖室自缢，妻妾俱殉。先是，澎湖最险，难以泊舟。至是，水神效灵，九日海不扬波，麓涌甘泉，大师直抵台湾。七月初三日，将军飞章奏捷。八月初二日，扬旗入湾；文武官僚薙发迎师。兵不血刃，台湾已归我版图矣。

　　建置

　　大师底定台湾，设分巡道一员，领一府三县。台湾县居中，辖四坊十五里九街六乡。南为凤山县，自台湾府起、至沙码碕头止，共五百三十里，辖六里十四乡三十余社。过沙码碕头山之背，为吕宋开洋处。其余则土番负固，稀到城市，今土官加老师统之。北为诸罗县，自台湾府起、至鸡笼城止，共五千三百三十里，辖四里十四乡四大社，人众力役尤多。其余二十四社，至鸡笼城而界尽。过此则无路可行，亦无湾可泊。用小艇涉海，犹有十日之程，至直脚宣前面，则人迹不到矣。

　　商人所常泊之社，曰大武咙、倒咯嘓、诸罗山、打猫社、他里务、东螺、猴闷、西螺、南社、麻支干、二林、三林、猫罗社、大武郡、半线、马芝林、阿束、竹堑等社。

　　山川

　　南路之山，曰大冈山；在台湾之东南三十里。状如覆舟，天阴埋影，晴霁则见。上有仙人迹，铁猫儿椗、龙耳瓮在焉。相传国有大事，此山必先鸣。又有小冈山、观音山、凤山、赤山、打狗山、半屏山、龟山、凹底山，皆在海滨，突起平地。若阿猴林，则大树蔽天，材木于是乎台。北路之山，曰木冈、曰里沙放种、买猪来种、半线、阿里、鸡笼。而金山则在鸡笼山山朝溪后。中产精金，番人拾在手，霹雳随起。下溪中，沙金如屑，水极冷；取之者从高而望，捧沙疾行，少迟立冻死。奇冷山，即奇岭社之山，高百丈；台湾最暖，此山独积雪，至春杪不化。玉山（原文「田」字）在野番中，月夜仰视，其色晶莹如玉。

　　南路、北路溪港甚多，四通五达。中路离台湾县八里，曰鲫鱼潭；采捕之利，足供军需。计由台湾府起、至淡水止，溪凡十八重；皆发源于山，以海为归云。

　　沙线、礁屿

　　南港口有长沙线，自南港口起、至淡水海外止，不知其几千里。北线尾与安平镇城相连，与赤嵌城相对；复有大线头、海翁崛，为台湾之外障。鹿耳门与北线尾相连，船只台入之处；是台湾之大门户也。

　　上淡水城对面有两石双峙海中，谓之石门。淡水城海中有两石双起插天，谓之旗竿石。又有圭礁屿，船遇之则碎。

　　城郭

　　安平镇城，在一昆身之上。东抵湾街渡头，西畔沙坡抵大海；南至二昆身，北有海门，原红毛夹板船台入之处。按一昆身周围四、五里，红毛筑城，用大砖、桐油灰共捣而成。城基入地丈余，深广亦一、二丈。城墙各垛，俱用铁钉钉之。方圆一里，坚固不坏。东畔设屋宇市肆，听民贸易。城内屈曲如楼台上下。井泉咸淡不一；另有一井仅小孔，桶不能入，水从壁上流下。其西南畔一带原系沙墩，红毛载石坚筑，水冲不崩。

　　赤嵌城，亦系红毛所筑。在台湾海边，与安平镇相向。其城方圆不过半里。

　　鸡笼，淡水小城也。红毛筑之，以防海剽。利于南风，不利于北风。

　　户役、赋税

　　户口，自郑成功开辟二十余年，漳、泉之民逋逃其中，稍称沃野。自大兵吊伐，人多归籍。今供徭（原刊「猺」字）役者，半属辖内之三十四社。若新附诸番，尚费司牧之抚循，未可征其力役也。

　　台湾皆属沙堤，地力最薄。通府额派地丁银共一万四千八百八十二两八钱二分零；税饷在外。台湾县粮，额银五千二百三十四两二钱七分零；凤山县粮，额银一千二百五十九两二钱六分零；诸罗县粮，额银八千三百九十八两二钱八分零。

　　学校、选举

　　台湾归顺后，天子思磨钝振瞶，乃设岁、科二试以鼓励之。每试府学入泮二十名；补饩五名至二十名，饩额满止；增亦如之。县学入泮十二名；补饩三名至十名，饩额满止；增亦如之。自康熙丁卯年始，其廪、增全额，俟人文盛日具题照内地例补足。

　　提督军务侯张公云翼，念海岛文教不可不鼓舞，以开功名之路。特疏题准自丁卯年起，于福建乡试正额外另广一名，以待台湾之士。俟九年学成日，始与内地棘闱同较；故苏峨得登丁卯榜、邑星灿得登庚午榜、林逢秋得登庚午武榜。文明先声，庶其在兹。今道、府设立社学，教诲番童，渐有彬彬文学之风矣。

　　兵防

　　台湾总兵，统兵一万。共分十营：安平镇三营、澎湖协镇二营、南北二营、左右中三营。

　　津梁

　　台湾无石，所有桥梁皆砖草砌成；溪流水急，冲而易坏。如大桥头、乌鬼桥、铁线桥，今皆无存。独有岭后一桥，在东安之界。

　　自台湾至安平镇相去仅五里许，顺风则时刻可到，风逆则半日难登。湾之津头水浅，用牛车载人下船；镇之澳头浅处，则易小舟登岸。其余各港，船可沿溪而入。

　　天时

　　天气与中土殊，雪霜绝少，人不挟纩。三春常晴；至于霪雨，每在秋令。台飓时起，土人谓正、二、三、四月起者为■〈风贝〉，五、六、七、八月起者为台。台甚于飓，而飓急于台。将至时，先视所至之气如虹如雾，则预为之防。凡遇风雨将作，海必先吼如雷，昼夜不息；旬日乃平。

　　地理

　　南北二路，满涂蓬蒿，溪急水涨。但幸沙坡坦平，车可连轨而行。

　　地多震动，水浮石稀，土不坚实；故种植五谷虽与中土同，而一年唯秋季一收。阻饥之患所不能免，幸有薯芋之类足以果腹。

　　风俗

　　弹丸外区，为逋逃渊薮。近地多漳、泉人，外多系土番。其人顽蠢，无姓氏，无祖先祭祀；自父母而外，无伯叔、甥舅之称。不知历日，亦不自知其庚甲。性好杀人，截其头洗剔之，粘以铜锡箔，供于家。男女皆跣足，不穿下衣，上着短衫，以幅布围其下。番妇用青布裹胫，多带花草。男子约十四、五岁时，编藤围腰，束之使小；故射飞逐走，速于奔马。发少长，即断去其半，以草縳之；齿用生刍染黑；人各穿耳孔，其大可容象子，以木环贯其中；身有记刺，好事者遍刺其文，则红毛字也。手带镯头，或金银、或铜锡，多者至数十双；且有以鸟翅垂肩、以贝悬项而相夸为美观者。

　　俗重生女，不重生男；男则台赘于人，女则纳婿于家。婚嫁时，女入廨中，男在外吹口琴，女台与合；当意者，告于父母，置酒席邀饮同社之人，即为配偶。凡耕作，皆妇人；夫反在家待哺。夫妇不合，不论有无生育，往往互相交易。暑月，男女皆裸体对坐。淫欲之事，长则避；幼若弟妹子女，略不羞避。

　　妇甫生产，同婴儿以冷水浴之。疾病不知医，辄浴于河；言大士置药水中济度诸番云。冬月，亦入水澡浴以为快。

　　人死，结采于门。所有器皿衣服，与生人均分；死者所应得之分，同其尸埋于床下。三日后会集同社，将死者取台灌以酒，然后深葬；葬不用棺椁。移居，仍取台再埋。

　　番屋，高地四、五尺。深狭如舟形，前后无所间，梁柱皆画五采。时刻扫，地无点尘。屋后多植椰树、修竹，暑气不能入。

　　家无被褥，以衣覆体。

　　无厨灶，以三足架架锅于地。粥则环向锅前，用椰瓢酒汲食；饭则各以手团之而食。米随用随捣。凡榖粟、衣服皆贮于葫芦瓠中。人好饮，取米置口中嚼烂，藏于竹筒；不数日而酒熟。客至，台以相敬；必先尝而后进。

　　台入皆乘牛车。遇山路陡绝，则循藤而过；遇溪路深阔，则跳石而过。凡传递文书，两手系铃摇之，其走如飞。

　　所用标枪长五尺许，取物于百步之内，发无不中。弓则用竹为之，以麻为弦；矢则长锐，无翎毛。

　　其耕田，以草生为准；秋成日，谓之一年。

　　更深入山中，其人状如猿猱，长不满三尺。见人，则升树杪；人欲擒之，则张弩相向。亦有凿穴而居，类太古之民者。

　　土官有正、有副，大社至六、七人，小社三、四人。随其支派，各分公廨；有事咸集于廨以听议，小番皆宿外供役。

　　有能书红毛字者，谓之教册。凡台入数，皆经其手；削鹅管濡墨横书，自左至右，非直行也。

　　物产

　　鸟之属，有鸦、鹭、鸂鶒、鸳鸯、杜鹃、班鸠、瓦雀、鹡鸰等类。鸿雁、燕、莺，有而希见；鹊与鹧鸪，则其所绝无者。

　　山无虎，但有豹，亦不噬人。故鹿、麇、獐、麂之属成群遍野，莫为之害。野牛最蕃滋，设栅栏围之，有典牧之官董其数；农夫乏牛者，禀命于官而取之。至老而无力，则纵之去。

　　泽中有大龟，时游水滨；人取而食之。

　　果之美者，檨为最。状如猪肾，味甘冽，可敌荔枝；越宿即烂，故难到远地。次莫若波罗密、梨仔茇（原刊「芨」字）、王梨、芭蕉子、石榴、橘、柚、椰、槟榔、甘马弼等类。各方共产荔枝，龙眼则间有之。

　　花莫如四季锦边莲；而兰、桂、梅、桃、拒霜、刺桐之类次之。所少，特牡丹耳。

　　内山树木之大者，为洪荒时物；人至不能识其名。

　　竹有大如斗，高数十寻者。

　　地多藤，盘旋里余；可为椗索及缚茅屋。

　　磺产于淡水；土人取之，以易盐米芬布。

　　盐台于洲仔尾、淡水两处。

　　泥■〈鱼卖〉、乌鱼，台于坑仔口、打狗港。蟳虾，台于蛟港。蚶、螯、蚝、螺，海滨俱产。

　　澎湖，旧属同安县。明季，因地居海中，人民散处，催科所不能及，乃议弃之。后内地苦徭役，往往逃于其中；而同安、漳州之民为最多。及红毛入台湾，并其地有之。而郑成功父子复相继据险，恃此为台湾门户。

　　环绕有三十六屿，大者曰妈祖屿等处；澳门口有两炮台。次者曰西屿头等处；各屿唯西屿稍高，余皆平坦。

　　自厦门至澎湖，有水如黛色，深不可测，为舟行之中道。顺风，仅七更半水程。一遇台飓，小则漂流别港，阻滞月余；大则犯礁覆舟。故舟子有望风占气之法。罗经针定子午，放洋各有方向：春夏由镇海圻放洋，正南风，坐干亥向巽巳；西南风，坐干向巽。冬由寮罗（原文「经」字）放洋，正北风，坐戌向辰，至夜半，坐干戌向异辰；东北风，坐辛戌向乙辰。或由围头放洋，正北风，坐干向巽；至夜半，坐干亥向巽巳；东北风，坐干戌向巽辰。至天明，俱可望见澎湖西屿头。由澎湖至台湾，俱向巽方而行；薄暮可望见。

　　但澎湖初无水田可种，人或采捕为生、或治圃以自给。

　　今幸大师底定，贸易辐辏，渐成乐土。营将外，复设一巡检治之。  
　  
