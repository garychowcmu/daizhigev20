昌吉县乡土志
历史
    谨按本境自三代以及汉初均为西匈奴游牧之地，汉武帝平定西域始通中国，即汉时三十六国中之移支国也。然汉虽设西域都护，屯田车师西北，时地未列版图。厥后回纥、突厥诸部叛服不常，故建置均不可考。
    我朝平定准、回两部，始设宁边城。巡检筑城一座三里五分，高一丈五尺。四门东曰文同，西曰武定、南曰谐迩，北曰燮遐。乾隆四十二年改设昌吉县。知县一员，训导一员，典史一员，隶迪化直隶州管辖。移宁边城巡检，分驻呼图壁城，并设左营游击、守备、千把等官，驻兵六百以资屯防。复于城西三十里芦草沟巢堡一座，设防御千总一员，就近征收屯粮，今堡废官裁，而遗址尚在焉。
政绩录
    王哲、江苏人。乾隆间两任昌邑。廉明果敢，世无巨细必躬亲之。到任后适户民因水争讼，积年不息。该员亲赴河干查明情形，严定章程，由下而上按时按户轮流浇灌，不准土豪把持，积年宿毕一清。又于城西四十里开玉堂河一道，至今民赖其利。至亲身赴乡捕贼，损廉创建义学，善政居多，不能尽述。昌人思慕，至今犹能言之。
    李凌汉，湖南人。光绪十八年到任。刚正清廉，积明果敢，两任昌邑，门无私谒。凡遇绅民争讼，秉公剖断，不稍租护，下车之日，查征粮册，有户民旧欠额粮五百余石，比年追比，实系无力还缴。该员于秋后损廉采粮，代民赔邀。造报人前任因本境地多粮少，按户科派骤加二百余户。户民无力还粮，历年逃亡。该员查明一律报罢。
耆旧录
    李延举，邑之援贡也。道光、咸丰间，历任陕西扶风训导。善书工诗，兼精医理，秉性刚正，言语不苟，生平以忠孝诚敬教人。事母至孝，母殁庐墓三年，水浆不入口者数日。同治三年骂贼，不屈被害。今其子成章已武举于乡，亦刚正有文风云。
    赵中合，本境耆老也。生平忠厚和平，待人以宽。幼失父母，抚养诸弟，备细劳苦，乱后归里，合族以居，凡族中贫穷不能自存者，量力赐助。无论贤愚亲疏，必使成人自立而后已。人能由近及远之，左右数十里无穷苦逃亡者，皆其周济所致也。其殁也，远近赴吊者几于人云。
人类
    本境户口惟汉、回、缠三者而已。汉民贸易耕种者计九百五十一户，尚安本分。回民在城耕种贸易者五百四十四户，其在大军户河州工一带承户耕种者二百余家。俗奉天方教，其性强悍狡诈，惯作盗贼者颇多。惟勤俭耐劳不嗜烟酒。迩来习气渐移，亦日甚一日矣。缠民在城厢内外贸易安家者亦一百五户，其教与回相似，惟性柔胆小，为非者少，亦能耐劳苦，只以舍夫谋小之故，富少贫多耳。
舆地
    本境在省治西九十里，东界迪化，西界呼图壁，南抵南山，北通科布多、阿尔泰山等处，辖境约五百余里。其城内文武衙署仓廒兵房俱全。西有城隍庙，北有娘娘庙，东则旧有万寿宫，现已改建行台矣。南关外有武庙、火神庙。去二里许有大校场，均系兵燹后创修。所有缠回汉商贸易悉聚城南关。东西北三门外边城均系庄田。其四乡庄田向分元、亨、利、贞四大庄，每庄又分上元。下元，南亨、北亨，东利，西利，各小庄，民房四乡里星散向，无大堡耳。
道路
    本境东达省治，西通绥来。出城东行十里至头屯河，阔里许，冬春水小冰结，夏秋亦水浅可涉，盛暑雪消河水暴涨。再三十五里名小地窝堡，有户民十余家，过此即迪化界。又头屯河折东北有小道经迪化之安宁渠、梧桐窝，直达阜康，沿路偏系民地，树本稀疏，此东北之道也。出城西行未远为兵湖渠，有桥。又五里至三屯河。亦水浅可涉，滨河创建龙王庙。过此三十里即芦草沟，旧有土堡，设防御千总一员，现裁撤。再行十五里即榆树沟，有户民十余家，此乃昌、呼交界所也。沿路亦系片田，惟近城三十里林本蔚然。其南经北，近则民地，远则戈壁，渺无人烟，随处可通，惟无大道耳。
山
    本境东西北三面无山，惟正南八十余里有山产煤。渐进三十余里有小山俗呼扫虎达坂。又二十余里有土山名土圈子。又二百余里一峰耸出，春冬积雪，即大雪山也，人迹罕到，鸟兽不至。过此复行二百余里，又一大山虎踞，名天格达坂，云雪空横，惟通鸟道，蒙古猎户亦有梯蹑之者。逾此则属喀喇沙尔蒙古境矣。此山西接呼图壁之石梯子山，东达迪化之南山，即天山之一脉云。
水
    本境有河二道，源均出南山大雪山之下。此山春冬积雪，值盛夏炎热，云际雪消，溶溶四注，又有源泉飞瀑汇而南流，里许折北，分而为二：一名头屯河，由城东十里而过，一名三屯河，由城西五里而过。全境户民沿河决口析为夫渠，导灌庄地，所以流渐而小。头屯河北流二百里至新渠，漫入蔡家湖，三屯河北流三百余里折西北至呼图壁之芳草湖，绥来之北沙山一带，浸入沙中矣。
物产
    本境物产颇饶。城南八十余里有山产煤，山口有煤窑两处，俗所云头屯煤窑也。若动物则马、牛六畜外，野有鹿、虎、狐、兔，山鸡。植物则稻、麦五谷外，别产松树、榆树、葡萄、杂果及各项药材，小民亦间或采取耳。故动物惟牛羊皮、鹿茸稍足取用，植物惟高梁酒、葫麻油、扁头粉、<广+米>谷糖颇知制造，然亦衹足以供一境之用焉。
货运
    本境物产虽杂，可以转运出境者究少。惟大米、小麦、豌豆运售省垣，每岁不过数千石。煤炭车驮运往东而各处，每岁约数百万斤。此四者实为本境一大利源。至各色杂种，暨洋药、梨果、烟叶虽各乡皆产，除供本境外所余无几。迩来缠商始以牛羊运赴伊、塔等处，每岁约五六千张，其获利如此而已。若夫入境之货，则布棉、茶叶，每岁约需万金之谱。其零星杂货虽日用所必需，然民人无多销路少，商务之未兴，职是故耳。
