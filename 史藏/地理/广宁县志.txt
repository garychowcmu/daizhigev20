广宁县志　　（清）张文治 项蕙 纂修 

　　●目录 

　　舆地图 
　　县志图 
　　文庙图 
　　八景图 
　　卷一 
　　卷二 
　　卷三 
　　卷四 
　　卷五 
　　卷六 

　　●舆地图 

　　见图 

　　●县志图 

　　见图 

　　●文庙图 

　　见图 

　　●八景图 

　　闾岫晴岚 
　　崇泉晓雾 
　　镇庙奇松 
　　仙岩怪石 
　　山阁瀑流 
　　石门云壑 
　　桃洞春花 
　　棃园秋果 

　　○闾岫晴岚 

　　见图 

　　○崇泉晓雾 

　　见图 

　　○镇庙奇松 

　　见图 

　　○仙岩怪石 

　　见图 

　　○山阁瀑流 

　　见图 

　　○石门云壑 

　　见图 

　　○桃洞春花 

　　见图 

　　○棃园秋果 

　　见图 

　　●广宁县志卷一 

　　地理志 

　　广宁山水奇秀昔称名镇初为府治复以城垣颓毁介处东偏而移治锦县然其规模则固阔大也抚兹虞封北镇在焉为政者其念诸志地理 

　　沿革 
　　疆域 
　　形势 
　　山川 
　　名胜 
　　古迹 

　　○沿革 

　　广宁县锺秀闾阳 
　　周初为朝鲜界后属燕秦属辽西郡汉东南为无虑望平二县属辽东西北为絫县地属辽西后属乌桓晋隶平州隋属高丽唐平高丽置巫闾守御都护府辽东南为显州奉先军领奉先山东归义三县属东京西北为宜州崇义军领弘政开义二县属中京金置广宁府领广宁望平闾阳锺秀四县置义州崇义军领弘政开义同昌三县元置广宁府路领闾阳望平二县义州因之属广宁路明洪武二十三年尽废州县置广宁卫二十五年封辽王于此改广宁中护卫次年复改广宁卫统中左右三卫义州改义州卫及广宁后屯卫国朝康熙三年设广宁府四年设锦州府改广宁为县隶焉义州初赐察哈喇王十四年察哈喇叛讨平之十五年设巡检司治之仍属广宁县 

　　○疆域 

　　东至哈喇河八十里辽阳州界南至杜家台九十里海界西至义州边一百五十里边界北至罗家台七十里边界东南至三汊河一百九十里海城县界西北至大宁堡七十里锦县界东北至杨柽木河二百二十里开原城守界西南至闾阳驿五十里锦县界东西相距二百三十里南北相距一百六十里东南西北相距二百六十里东北西南相距二百七十里西南至府一百六十里东北至奉天府三百三十里 

　　○形势 

　　负闾山凭渤海踞胜青营扼冲中外 

　　○山川 

　　万紫山 【 城内西北隅明初辽王府基或云万翠山或云万字山】 深沟南岭 【 城东十五里】 深沟北岭 【 城东十五里】 土堡南岭 【 城东二十五里】 蛇山 【 城东三十里层峦迭嶂多蛇故名】 小黑山 【 城东六十里】 大黑山 【 城东七十里】 驼房山 【 城东南六里俗乎 【 乎：呼】 放驼山】 宝珠山 【 城东南十里】 盘山 【 城东南十一里】 日?良马山 【 城东南十五里】 沙岭 【 城东南一百五十里】 北镇医巫闾山 【 巫古作无在城西十里高十余里周围二百四十里舜封十二山以医巫闾为幽州之镇故名北镇掩抱六重又名六山下有北镇庙历代帝王皆有封爵明始尊为北镇医巫闾山之神国朝考正祀典仍旧凡遇大典遣官祭告庙东北有仙人岩孤石峭拔上镌吕仙像又名吕公岩庙西北有翠云屏一石方广丈余下有宝南北相通明巡抚张学颜刻补天石三字于上山有桃花洞飞瀑岩悬泉下泻虽冬不冻构观音阁临之其麓两石屹立如门烟雾出壑萦绕重峦名胜莫可殚述详见古迹及艺文】 千家寨山 【 城西三十五里上可避兵】 虎头山 【 城西北五里】 鸡冠山 【 城西北五十里】 韩口山 【 城西北五十里】 凤头山 【 城西北六十里】 鞍山 【 城西北六十里按明一统志在广宁卫北一百二十里盖又一鞍山在边外者非此山也】 古城山 【 城北十里】 分水山 【 城北十里】 
　　分水北山 【 城北十五里】 北团山 【 城北十五里】 白台子团山 【 城北十五里马市堡在山北】 马市堡山 【 城北十七里】 团山 【 城北二十里】 镇北山 【 城北二十五里】 三尖山 【 城北三十五里】 荞麦山 【 城北三十六里】 镇边堡山 【 城北四十里】 白土山 【 城北四十里】 鹰窝山 【 城北四十里】 狼虎山 【 城东北二十里按辽史辽州始平军有狼山即此】 羊肠河山 【 城东北四十五里】 双台山 【 城东北七十里】 西黑山 【 城东北七十五里】 黑山 【 城东北八十里上有洞】 胡家窝山 【 城东北八十里】 公诺儿山 【 城东北九十里山下有泉长三十步阔十八步】 贵子山 【 城东北九十里】 蛇山 【 城东北九十五里在公诺儿山之北】 双山 【 城东北一百十里】 二道井北岭 【 城东北一百十五里】 高台山 【 城东北二百十里】 小子粒粒山 【 义州东四十里】 贺家尖山 【 义州东四十里】 新站山 【 义州东四十五里】 蟠桃岭 【 义州东五十三里】 云雾山 【 义州东五十五里】 关王岭 【 义州东六十里】 牵马岭 【 义州东南五十五里按明一统志在广宁卫西北六十里山脉与医巫闾山相接势极险峻中通驿路过者必下马攀援乃可上今土人分为二曰大牵马岭小牵马岭】 大岭 【 义州南二十里】 团山 【 义州南三十里】 
　　双山 【 义州南三十五里】 斑石山 【 义州南三十八里七里河发源于此】 长山 【 义州南四十五里】 出山 【 义州西南十五里】 八塔山 【 义州西南二十二里上有八塔今倾圯不全】 平顶山 【 义州西南二十五里】 牛心山 【 义州西南二十五里】 西牛心山 【 义州西南三十里】 金刚山 【 义州西南三十五里】 石厂山 【 义州西南三十五里石河发源于此】 大安堡山 【 义州西南四十里即红石石??子山大安堡河发源于此】 帽儿山 【 义州西南六十里杨树沟河发源于此】 银泉山 【 义州西南八十里】 鹰窝山 【 义州西二十五里】 笔架山 【 义州西三十五里】 南笔架山 【 义州西三十五里】 西边门山 【 义州西三十六里】 棋盘山 【 义州西四十里】 万佛山 【 义州西北十二里即福山】 
　　三山 【 义州西北三十里】 嘉福山 【 义州西北三十里旧有龙潭祷雨辄应】 九官台山 【 义州西北三十六里九官台边门在山北】 邹家屯山 【 义州西北四十里】 刘隆台山 【 义州西北五十二里】 望高山 【 义州北十七里】 石门山 【 义州北二十里】 黑山 【 义州北二十五里】 莲花山 【 义州北三十里即长山】 骆驼山 【 义州北四十五里】 东长岭 【 义州东北十六里】 脂麻山 【 义州东北三十五里】 鸡冠山 【 义州东北四十里】 龙湾山 【 义州东北四十二里】 白台山 【 义州东北四十二里】 中路山 【 义州东北五十里】 隘口山 【 义州东北五十五里】 鹰窝山 【 义州东北六十里】 鹰路山 【 义州东北六十里】 花楼山 【 义州东北八十里】 石门岭 【 义州东北八十里】 魏家岭 【 义州东北九十二里马市河发源于此】 东沙河 【 城东门外源出医巫闾山三道沟东南流遶城北而南至板桥河西北名沙河东南名板桥河俱南入海】 羊肠河 【 城东四十五里源出边外由白土厂边门东入境至蛇山散漫】 蛤蝲河 【 城东八十里即辽河分流曲折三百里入三汊河】 莽獐湖 【 城东九十里】 
　　陡坎湖 【 城东九十五里】 高桥湖 【 城东南四十里】 三汊河 【 城东南一百九十里系辽河浑河太子河合流入海处海城县界】 南门干河 【 城南门外源出医巫闾山二道沟东南流入东沙河】 大石桥河 【 城南一里源出医巫闾山玉泉寺东南流遶大石桥又东南入东沙河】 南沙河 【 城南十二里源出医巫闾山由牵马岭东南流合东沙河入海即闾阳驿河】 西沙河 【 城南三十一里源出医巫闾山青岩寺其在北者名泥河在东南名西沙河南流散漫】 板桥河 【 城南七十里明一统志云源出医巫闾山其一流经广宁城北其一流经城南俱至城东南合双峯河入海今土人分为大板桥小板桥】 双峰河 【 城西南二十里在二十里铺南源出医巫闾山背阴寺东南流入泥河】 铺前河 【 城西南二十里源出二十里铺泉东南流至二十里铺南又东南流至祖家屯南散漫】 泥河 【 城西南三十四里源出医巫闾山青岩寺山涧东南流遶北堡镇又东南流入西沙河】 苏家沟 【 城西南四十里】 松川沟 【 城西南五十里】 
　　灌肠沟 【 城西南九十里】 杨郎河 【 城西门外源出城西北泉南流经南关入东沙河】 义喇沟 【 城西五十五里】 石佛寺河 【 城北十三里源出医巫闾山东南流入马市河】 马市河 【 城北二十五里源出魏家岭东南流遶中安堡城东南流散漫】 分水关河 【 城东北九里源出分水关南流入东沙河】 珠子河 【 城东北四十里明一统志云源出广宁卫东北一百里白云山南流入辽河今按白土厂东惟羊肠河从东入境南流珠子河故道湮没询之土人云山水盛时有河旱则水干或呼为锥子河辽史辽州有锥子河或即此河也】 莲子湖 【 城东北九十里】 五道河 【 城东北二百十里即杨柽木河分流三十里入辽河】 杨柽木河 【 城东边二百二十里源出边外由彰武台边门入境流二百七十里入辽河】 辽河 【 城东北二百三十里即巨流河源出边外有二其一自西北来者远不可考其一自东来者出长白山西北诸窝集中为黑儿苏等河合而北流出边西北遶邓子村又西南折与自西北来之河合而为一西南流自开原县明安贝勒屯十里入边流经铁岭县北清河自东来会入双峡口西南分为二曰内辽河外辽河遶铁岭西南合而为一至开城为巨流河又分流复南经海城县西与太子河会为三汊河入海此河左右即辽东辽西所由分也】 泥河 【 义州南七里源出宋八屯泉北流至徐家屯西入大凌河】 
　　王巨河 【 义州南十五里俗呼干河沟源出锦县灰山东北流合七里河入大凌河】 石河 【 义州南三十里源出石厂山由城东南至锦县界入大凌河即孙凌堡河】 齐家堡七里河 【 义州南四十五里源出斑石山东南流遶望高山入锦县界冷泉河】 大安堡河 【 义州西南三十里源出红石石??子山泉北流遶大康堡西入大凌河】 杨树沟河 【 义州西南六十里源出帽儿山西泉南流至半截塔东入小凌河】 汤泉河 【 义州西南七十里源出汤泉南流入杨树沟河】 小沙河 【 义州西二里源出魏家屯南泉遶城西北入大凌河】 柳河川河 【 义州西三十里源出边外由九官台边门西一里入境东流入大凌河】 老公沟河 【 义州西三十五里源出老公沟泉北流入柳河川河】 大凌河 【 义州东北一里源出边外自九官台边门入由万佛山至城东出头山流入锦县界】 西沙河 【 义州东北十五里源出营城东泉东南流入东沙河】 东沙河 【 义州东北十六里源出大宁堡城西泉南流遶出头山入大凌河】 清河 【 义州东北五十里源出边外由清河边门西入境经大清堡入细河】 细河 【 义州东北六十里源出边外由清河边门东入境合清河至锦县界入大凌河】 清泉 【 城内】 廉泉 【 城内】 崇泉 【 城内西北隅】 二十里铺泉 【 城西南二十里铺前河发源于此】 八角寺泉 【 城西南三十里寺南一泉涌出东南流十里余入泥河】 洪井 【 城西四里】 玉泉 【 城西医巫闾山中】 龙潭 【 城西三十五里医巫闾山之麓周围三丈许上有石如棚覆之】 杨郎泉 【 城西北一泉涌出为杨郎河】 满井 【 城西北三里水味甘美虽旱不竭】 八角井 【 城北隅】 古老无名泉 【 城东北角一泉涌出四时不竭南流百步入大凌河】 魏家屯泉 【 义州西南二十里小沙河发源于此】 宋八屯泉 【 义州西南二十里泥河发源于此】 汤泉 【 义州西南七十里汤沙河发源于此】 老公沟泉 【 义州西三十五里老公沟河发源于此】 营城东泉 【 义州东北十五里西沙河发源于此】 大宁堡泉 【 义州东北三十里东沙河发源于此】 

　　○名胜 

　　闾阳八景 

　　闾岫晴岚 
　　崇泉晓雾 
　　镇庙奇松 
　　仙岩怪石 
　　仙岩怪石（县令项蕙） 
　　山阁瀑流 
　　石门云壑 
　　桃洞春花 
　　棃园秋果 
　　棃园秋果（县令项蕙） 

　　·闾岫晴岚 

　　医巫闾山阴晴总佳而迭嶂层峦岚气蒸变晴日尤奇 
　　县令项蕙 
　　兴耽山水久成癖每欲扪萝入翠微天与晴明教纵目人当岚气似沾衣尘飞野鸟迷荒径暝宿林鸦乱落晖更待晚霞催月上近城烟火亦依稀 

　　·崇泉晓雾 

　　城西北隅万翠山旧有崇泉寺翠岩重冈引睇无际每旦有轻烟笼罩故昔人有崇泉晓雾最难描之咏为邑中胜槩 
　　郡守孙成 
　　崇泉晓色雾蒙蒙万翠山头四塞同欲曙渐分城郭影凝寒犹在雨晴中岚光滴露连朝霭海气嘘云澹远空为道当年烟火盛霏微犹满梵王宫 

　　·镇庙奇松 

　　北镇庙松大抵皆颓唐有殊致而大门内之右株及御香亭阶下之左株尤为奇绝 
　　郡守孙成 
　　青葱磊落映寒晖寂寂空山护翠微节挺岂缘帝子化心空宁受大夫讥九霄擎露龙遥去万壑钧天涛乱飞自是地灵原不偶风霜历尽共相依 

　　·仙岩怪石 

　　镇庙东北隅孤石盘礴其怪不可名状镌吕仙像曰仙人岩 
　　郡守孙成 
　　谁留拳石在山巅吕老何时一像传不信逢仙能度世却因拜石得随缘白云起处还寻路幽壑探时别有天自揣书生灵骨少到来俗眼自茫然 
　　县令项蕙 
　　诸峰环列望如屏天地精灵独此停不染沙泥山雨白自开云雾海烟青鬼工谁复施奇巧仙迹由来属杳冥可叹千年遭泯灭摩挲不忍勒新铭 

　　·山阁瀑流 

　　闾山第一奇峰冠以观音阁有水自洞中潜流悬岩而下夏秋间客水助之作瀑布状澎湃声数里 
　　范阳范勋 
　　挂笏争如蹑翠微匡庐面目亦依稀九天涓滴银河落万古丝毫白练飞阴洞暗闻风戛玉阳崖晴见雨沾衣谬传佛不桑三宿大士耽山忘海归 

　　·石门云壑 

　　闾山北趾两石屹立如门旧志称云壑窈窕山峦回合有武陵之幽信然 
　　郡守刘源溥 
　　北辕却得越岩壑似山阴咫尺迷归路云乡入莫深 

　　·桃洞春花 

　　桃花洞在闾山中洞不甚深而桃株无数花开时灿若锦绣烟云护之土人目曰小桃源 
　　县令项蕙 
　　辽西野阔山风冷春尽桃花尚未开争道逢时应烂熳相期载酒共徘徊云封古洞无人到霞起新枝有蝶来遥忆故园千万树莺天红雨点青苔 

　　·棃园秋果 

　　园无定处有官掌之其味颇酢然而等于禁脔或曰久乃愈佳其最佳者亦必不可得 
　　郡守刘源溥 
　　玉树累金实橙皮蕴蔗浆尚方珍不少土物重维桑 
　　县令项蕙 
　　花开三月全欺雪待遇瓜期树树黄白首未尝卢橘味红尘不数荔枝香驰驱驿路来天使赍捧宫人近御床邑令偏承恩泽远城南城北尽芬芳 

　　○古迹 

　　无虑县 【 汉置晋省入望平按颜师古注汉书云无虑即医无闾在县境内旧址无考】 显州 【 辽置以奉显陵统三州三县今改为广宁府按显陵在医巫闾山州当在境内旧址无考】 奉先县 【 城西南三里辽置显州附郭金改锺秀隶广宁府元废】 干州 【 辽置干州广德军以奉景宗干陵领海北一州奉陵延昌灵山司农四县金废按明一统志在城西七里】 延昌县 【 辽置金废旧址无考】 灵山县 【 辽置金废旧址无考】 司农县 【 辽置金废旧址无考】 海北州 【 辽置金废按辽志在闾山西南】 归义县 【 辽置按辽史初置显州时渤海民自来助役世宗嘉悯因籍其户建县隶显州金废故址无考】 嘉州 【 辽置隶显州金废故址无考】 长庆县 【 辽置隶辽西州金废故址无考】 闾阳县 【 城西南五十里本辽奉陵县金改闾阳元初改置千户所后复置县明废县置驿今废西隶锦县东隶本县】 辽州 【 按辽史本拂涅国城渤海为东平府领伊蒙陀黑比五州县十八辽废改为辽州始平军领棋州辽滨安定二县金废故址无考】 安定县 【 辽置隶辽州金废故址无考】 累县 【 汉置隶辽西郡晋因之唐末废故址无考】 望平县 【 城东北一百五十里汉置久废辽改山东县金复旧元省入锺秀明废故址无考】 宜州 【 辽置金改义州即今义州城】 成州 【 辽置领同昌县金废州改隶义州】 同昌县 【 辽置金因之元废并入义州】 金源县 【 义州北二十五里辽置以地有金甸故名隶中京金因之元改隶大宁路明废故址无考】 开义县 【 义州南四十里辽置隶宜州金因之元废故址无考】 辽西州 【 义州西四十里即辽西镇本汉辽西郡地辽置隶显州金废】 弘政县 【 义州东北三十五里辽置隶宜州金因之元废故址无考】 誓台 【 城东三十里唐太宗征高丽筑以誓师】 唐垒 【 城东南三十二里唐太宗征高丽驻兵于此今名高丽坂】 望海堂 【 在医巫闾山辽东丹人皇王耶律倍好读书不喜射猎购书数万卷置闽 【 闽：闾】 山绝顶筑堂曰望海久废遗址尚存】 钓鱼台 【 义州北门外凌河岸明为给事中贺钦建有记见艺文】 饶庆镇 【 义州西五十里金置隶开义县俗误传为县】 

　　广宁县志卷一 

　　●广宁县志卷二 

　　建置志 

　　邑当盛京孔道草昧初辟居民鲜少城市受廛者仅什之一凿筑所未遑也闾阳以东道里远而邮递多颇称烦剧生聚经营之方其可缓哉志建置 

　　城池 
　　公署 
　　学校 
　　社甲 
　　驿铺 
　　关梁 
　　坊表 
　　寺庙 
　　陵墓 
　　漏泽园 

　　○城池 

　　金置广宁府元为广宁路明洪武间指挥王雄因旧址修筑都督刘真甃以砖永乐间总兵刘江增展东南关弘治间备御胡忠展西隅正德间备御李凑展南关周围五百四十六丈池深一丈五尺阔二丈周围十一里四十五步后展新城周围十七里门六东曰永安东南曰泰安南曰迎恩西曰拱镇西一门土塞北曰靖远角楼四座北曰镇朔东南曰柔远西南曰望京西曰瞻秀今按城周围十里二百八十步高三丈五尺厚一丈五尺南关厢三面周围三里二百二十步门三东曰宣化南曰迎恩西曰振武楼俱圮池亦湮没内城与关厢共十四里二百四十步 
　　钟楼在大市东街鼓楼在大市北街明嘉靖中重修今俱毁惟存基址 
　　土堡 【 城东三十里周围一里】 中安堡 【 城东三十里周围一里七十二步南门】 高丽坂城 【 城东三十三里周一里】 羊肠河城 【 城东四十五里周围一里】 小黑山城 【 城东六十里周围二里六十八步南门】 大黑山城 【 城东七十里周围二里一百五十步南门】 穿心堡 【 城东一百六十三里周围一里】 盘山驿城 【 城东南五十里周围二百六十步南门】 高平城 【 城东南九十里周围一里八十二步东西二门】 平安桥城 【 城东南一百二十里周围二百七十九步南门】 傅家庄城 【 城东南一百二十里周围三百三十一步南门】 沙岭城 【 城东南一百五十里周围二里西南一门】 铁厂堡 【 城东南一百六十里周围二里八十步东西二门】 锺秀县城 【 城西南三里周围二里二十步详古迹】 壮镇堡 【 城西南三十里周围一里一百二十六步南北二门曰壮镇堡】 闾阳驿城 【 城西南五十里周围二里五十步南北二门】 马市堡 【 城北二十里周围一里一百六十步西门】 镇边堡 【 城北四十里周围二里一百二十步南门曰镇边堡】 白土厂城 【 城北六十里周围一里一百二十步南门】 正安堡 【 城东北三十里周围二里三百二十步南门】 镇安堡【 城东北五十里周围二里二百八十步南门】 巨流河城 【 城东北二百三十里崇德元年建周围二里门三南曰拱固西曰镇西北曰靖边】 义州城 【 城西北九十里本汉辽西絫县地辽曰宜州金改义州统弘政开义同昌三县元因之明改卫洪武间指挥何浩仍旧修筑永乐宣德间都指挥楚勇砌以砖周围九里十步高三丈池深一丈五尺阔三丈八尺周围九里一百六十六步门四东曰熙春南曰永清西曰庆丰北曰安泰国初地属边外康熙十四年察哈喇叛讨平之遂以其地属广宁十五年置巡检司及城守城垣颓坏十六年城守辛珠巡检俞定陆续修葺稍完今按城周围九里池湮】 永宁铺城 【 义州东二十五里周围二里一百八十步南门】 新站城 【 义州东四十里周围一里一百四十二步】 马岭驿城 【 义州东四十五里周围一里南门曰马岭驿】 景家堡 【 义州东南二十里周围一里一百八十步】 破城 【 义州西南二十五里周围一里城毁】 八塔堡 【 义州西南二十五里周围一里一百八十步南门城毁】 团山堡 【 义州西南三十里周围二里南门城毁】 大安堡 【 义州西南三十里周围一里一百八十步南门曰大安堡】 孙凌堡 【 义州西南三十里周围一里南门】 大定堡 【 义州西南四十里周围二里南门曰大定堡】 饶庆镇城 【 义州西南五十里周围一里城毁详古迹】 得胜堡 【 义州西十五里周围一里城毁】 大康堡 【 义州西二十里周围二里东门曰大康堡】 太平堡 【 义州西二十里周围一里一百八十步南门曰太平堡】 正义堡 【 义州东北十八里基址俱无惟存一碑】 营城 【 义州东北二十里周围一里】 王半城 【 义州东北三十里周围一里南门】 大宁堡 【 义州东北三十里周围一里一百八十步】 大清堡 【 义州东北五十里周围二里三十步南门曰大清堡】 三角城 【 义州东北五十里周围二百五十五步东南一门】 大静堡 【 义州东北六十里周围二里南门曰大静堡】 镇彝堡 【 义州东北六十里周围三里一百八十步南门曰镇彝堡】 瓦子峪城 【 义州东北六十五里周围二里】 

　　○公署 

　　明 

　　广宁备御都司 【 在城鼓楼西南】 
　　广宁卫 【 广宁路旧址洪武中指挥王惟建】 　经历司　镇抚司　左右中前后五所　军器局　军储仓　广宁库　预备仓　神机库　税课司盐场 【 埸：场】 百户所 【 城南七十里小河口】 　 【 脱里字】 铁场百户所 【 城西六十大牵马岭】 
　　广宁左卫 【 城东北隅】 　经历司　镇抚司　左右中前四所　军器局军储仓　预备仓　广宁左库　盐场百所户 【 城南七十里小河口】 　铁场百户所 【 城南二百四十里连山岛】 
　　广宁右卫 【 城西北隅】 　经历司　镇抚司　中前后三所　军器局　军储仓　预备仓　盐场百户所　铁场百户所 【 城南小牵马岭】 
　　广宁中卫 【 在洪镇门东】 　经历司　镇抚司　左右中前四所　军器局　军储仓　预备仓　盐场百户所 【 城南七十里小河口】 　铁场百户所 【 城南二百四十里连山岛】 　广宁马市 【 团山堡后】 　阴阳学　医学　养济院 
　　义州备御都司 【 义州卫治东】 
　　义州卫 【 洪武二十二年设卫屯于十三山是年八月移治义州永乐八年废又调广宁后屯卫于本城设义州卫】 　经历司　镇抚司　左右前后四所　军器局　军储仓　预备仓钱帛库　盐场百户所 【 广宁右屯卫板桥】 　铁场百户所 【 盖州卫】 
　　广宁后屯卫 【 永乐八年指挥马旺建】 　经历司　镇抚司　左右中前后五所　军器局　军储仓　预备仓　盐场百户所 【 广宁右屯卫五汊河】 　铁场百户所 【 盖州卫】 
　　镇东堂 【 鼓楼西明巡抚王翱建今废有记】 
　　会府 【 即镇东堂改建】 
　　巡抚都察院 【 拱镇门东明嘉靖己丑改建】 
　　按察分司 【 广宁城驿西成化丁未建】 

　　国朝 

　　县署 
　　城内大市东街路北康熙四年设大门三间仪门一间两角门大堂三间东西书吏房四间内住房二十一间书房三间大门内东土地神祠一间寅宾馆二间西羁候所 
　　典史衙 
　　县治西路北康熙四年设门一间厅三间住房七间 
　　巡检司署 
　　义州城内东街路南康熙十五年设大小房十间 
　　城守署 
　　南关西街路北　教场 【 小南门外路东】 
　　义州城守署 
　　城内　教场 【 西门外】 

　　○学校 

　　辽金以前无考元置广宁路儒学在右卫西北元季毁明设儒学仍旧址正统中都御史王翱改建于镇东堂右成化间都御史滕昭彭谊参议尚纲郎中毛泰重修御史王嵩造祭器弘治间副使李贡设乐器正德间都御史刘宪增号舍新泮宫嘉靖中都御史潘珍凿泮池于棂星门外长六丈阔三丈引大惠泉注之明末俱毁 

　　国朝 

　　文庙正殿三间康熙九年知县颜凤姿因旧址建 
　　启圣祠三间康熙五年知县佟湘年于殿后建祠一间康熙十七年知县张文治改建于殿东 
　　棂星门康熙十六年知县张文治建周围砌墙 
　　泮池名宦乡贤祠俱未设 
　　学署未设 
　　仰高书院 
　　城内明嘉靖中巡抚潘珍佥事王舜渔建后废 
　　社学四俱明巡抚樊珍建后废 
　　义学 
　　县治东康熙十九年知县项蕙建有记见艺文 
　　崇文书院 
　　城西二里明弘治间都御史张岫副使李贡建都御史张抡重修后废 
　　义州卫学 
　　先代无考有元大德间加封大成至圣文宣王碑明正统间即旧址建守备施聚都督王锴参将韩辅胡忠崔贤张铭御史刘讷张问行相继重修今毁故址惟元碑尚存 

　　○社甲 

　　广禄社　　　集庆社　　　千金社　　　万有社 
　　新增社　　　义州社　　　安乐社　　　西丰社 
　　东丰社　　　福隆社　　　长宁社　　　岁登社 
　　月盛社　　　日兴社　　　新兴社　　　安化社 
　　绥来社　　　归德社 
　　每岁每社报总里一名一社十甲每甲报什季一名催粮办公年终另换 

　　○驿铺 

　　明 

　　广宁卫在城驿泰安门西北街 
　　递运所拱镇门东街北 
　　安插所拱镇门东街北 
　　盘山驿广宁卫东四十五里 
　　递运所盘山驿东 
　　安插所盘山驿西北 
　　高平驿广宁卫东九十五里 
　　递运所高平驿西 
　　安插所高平驿东 
　　闾阳驿广宁卫南五十里 
　　递运所闾阳驿东 
　　安插所闾阳驿东北 
　　义州在城驿南关街北 
　　递运所城南门外街东 
　　牵马岭驿义州东五十里 
　　递运所牵马岭驿西 

　　国朝 

　　广宁卫新站城南二十里 
　　小黑山站城东北六十里 
　　二道井站城东北一百十里 
　　白旗堡站城东北一百六十里 
　　巨流河站城东北二百三十里 
　　以上五站东送奉天老边站西送锦县十三山站每站有汉军千总经理与县无涉 
　　十铺铺兵十六名 
　　西南路在城铺 【 一名】 　　　五十里闾阳驿铺 【 与锦县各设一名】 
　　东北路在城铺 【 一名】 　　　三十里沙河铺 【 二名】 
　　三十里小黑山铺 【 二名】 　　二十里胡家窝铺 【 二名】 
　　三十里二道井铺 【 二名】 　　五十里白旗堡铺 【 二名】 
　　三十里黄旗堡铺 【 二名】 　　三十里巨流河铺 【 与承德县各设一名】 

　　○关梁 

　　分水岭关 【 城北八里】 白土厂关 【 城北七十里】 魏家岭关 【 城西北七十里】 平远桥 【 湖沟铺东三里今废】 广济桥 【 盘山驿东五十里今废】 通济桥 【 城内鼓楼南】 新桥 【 靖远门南明正德年间鲁科重修今废】 经济桥 【 城内东隅今废】 秀水桥 【 迎恩门外废】 观澜桥 【 泰安门外】 长春桥 【 拱镇门内废】 大惠桥 【 永安门内】 迎秀桥 【 拱镇门外】 拱辰桥 【 教场南】 会流桥 【 经济桥南长春大惠至此合流明正德间李溱重修】 邻泮桥 【 儒学西】 新广济桥 【 南门内】 平洋桥 【 高平驿东十五里废】 羊肠河桥 【 城东三十五里废】 四塔桥 【 城南九十里废】 火烧桥 【 城东三十五里废】 通远桥 【 义州南门外废】 阅武桥 【 义州南门外】 凌河桥 【 义州北门外】 

　　○坊表 

　　门坊四　春和　泰安　迎恩　拱镇 
　　街坊四　长安日近　北鄙风清　辽海壮观　医闾形胜 
　　北镇庙坊一 【 城西四里】 
　　进士坊四为陈琳冯铉傅钥安永清立 
　　举人坊十五为陆本立吴哲吴珍陈琳潘辅傅钥张聘张皡安永清张云霖齐宗道齐宗贤杜矩刘德芳韩文德立 
　　仕宦坊三 
　　绣衣坊二为吴哲吴珍立 
　　司谏坊一为给事中傅钥立 
　　孝子坊为李用立 
　　贞节坊为孙氏立 
　　义州街坊四　安宁　理平　顺义　泰安 
　　进士坊四为高刚贺钦范正陈珍立 
　　举人坊九为贺钦张钺高刚范正刘珍陈珍杜谨梁明王翔凤立 
　　贞节坊为杨氏立 
　　以上诸坊今俱废　见在石坊 
　　世爵坊为总兵官左都督太傅兼太子太傅宁远伯李成梁立 

　　○寺庙 

　　城隍庙 【 城内西北隅康熙五年建】 崇兴寺 【 城东北隅唐贞观时建寺虽毁双塔如新】 普慈寺 【 城东南隅明正统初建本朝和硕亲王重修】 极乐庵 【 城内】 圆通庵 【 城内】 文殊庵 【 城内】 保安寺 【 城内】 白衣庵 【 城内】 崇泉寺 【 城内】 净业庵 【 南关】 太平庵 【 南关】 灵应寺 【 城东三十里】 无梁殿 【 城东南二十里】 观音庵 【 城南倮倮堡】 地藏寺三 【 城南二十里一城北十五里一义州西门外一】 土门寺 【 城南三十里】 接待寺 【 城南三十里】 洞儿寺 【 城南三十里】 宝林寺 【 城南六十里上中下三】 十方寺 【 城南七十里】 黄岩寺 【 城南七十里】 驮鞍寺 【 城南七十里】 桃花寺 【 城南七十里】 杏花寺 【 城南七十里】 双峰寺 【 城西南三十里】 灵山寺 【 城西南三十里】 背阴寺 【 城西南三十里】 六合寺 【 城西南三十里】 钟峰寺 【 城西南三十里】 八角寺 【 城西南四十里】 青岩寺 【 城西南五十里峭壁插天有洞可容数十人洞外松树俨如华盖东西各一泉山顶一泉有望海观音阁东大松二株洞上有虚无真境四字每遇晴明海洋在目辽阳千山历历可数障鹰台即在其上为西南第一峰】 清安寺 【 城西十二里闾山中今为观音阁奇峰云插阴水崖悬右拥层峦左观沧海勒石旧迹多有可观】 双泉寺 【 城西十二里寺南有洞寺门内又有一小洞一窦通寺后洞内一泉极佳】 玉泉寺 【 城西十五里】 大朝阳寺 【 城西南十五里】 小朝阳寺 【 城西十五里】 观音洞 【 城西十五里】 迎水寺 【 城西三十里】 五峰寺 【 城西三十里】 龙潭寺 【 城西三十五里】 苓沟寺 【 城西三十六里山上前有二峰一似妇人端坐一似将军长跪状俗呼将军拜母灵狗寺】 灵崖寺 【 城西四十里】 琉璃寺 【 城西北二十五里】 保安寺 【 城西北二十五里】 牛角寺 【 城西北二十八里】 石佛寺 【 城北十五里】 滴水寺 【 城北十五里】 真武庙四 【 县治北一沙岭一小黑山一义州西北一】 碧霞元君庙 【 城内万翠山】 九天圣母庙 【 城内万翠山】 雷坛 【 城内万翠山】 火神庙二 【 县治东一中安堡一】 增福神庙 【 县治西】 关帝庙八 【 南关一盘山驿一壮镇堡一索府屯一闾阳驿一小籽粒屯一巨流河一义州南门外一】 马神庙 【 南关外】 三官庙二 【 南关一义州东北一】 龙王庙 【 城东五里】 东岳庙二 【 城东六里一义州东关一】 奉国寺 【 义州城内殿高七丈佛像七高如之一名七佛寺辽开泰中建元普颜可里美思公主施元宝千锭增修明弘治中相继重修】 嘉福寺 【 义州城西南隅】 万佛寺 【 义州西十五里有山临大凌河南崖刻佛像大小无数】 三皇庙 【 义州东门里】 三义庙 【 义州南门外】 马叶二公祠 【 义州南门外祀马云叶旺二公今废坊存】 钓鱼台祠 【 义州北门外祀明给事中贺钦有记见艺文】 

　　○陵墓 

　　辽太祖陵 【 按明一统志在木叶山山在边外今有司皆于本县中安堡望祭】 辽显陵 【 在医巫闾山按辽史东丹人皇王葬于医巫闾山曰显陵后世宗及皇后萧氏甄氏亦葬于此明一统志云中作影殿制度宏丽今奋 【 奋：旧】 址俱没】 辽干陵 【 在医巫闾山辽景宗陵也按明一统志上有凝神殿今旧址俱废】 辽豫王墓 【 辽帝天祚入金降封豫王葬闾阳县之干陵傍今旧址已没】 辽平王墓 【 人皇王子隆先封平王葬医巫闾山之道隐谷今旧址无考】 元王珣墓 【 义州南四十里】 

　　○漏泽园 【 附　城南路西】 

　　广宁县志卷二 

　　●广宁县志卷三 

　　田赋志 

　　广宁沃野二百余里地旷人稀故一切征徭不敌锦宁之半然而经费自不可少物产又未尝诎也志田赋 

　　地亩 
　　户口 
　　粮税 
　　徭役 
　　经费 
　　物产 

　　○地亩 

　　明 

　　广宁县 
　　额田七百六十四顷三十五亩 
　　广宁左卫 
　　额田一千四百五十三顷九十四亩 
　　广宁右卫 
　　额田一千三百八十九顷六十八亩 
　　广宁中卫 
　　额田一千一百八顷八十九亩 
　　义州卫 
　　额田六百八十一顷五十四亩 
　　广宁后屯卫 
　　额田三百一十二顷八十五亩 

　　国朝 

　　行粮地共二百零六顷九十八亩五分 

　　○户口 

　　明 

　　广宁卫 
　　户口五千九百六十八丁 
　　广宁左卫 
　　户口五千九百六十八丁 
　　广宁右卫 
　　户口一万六百十一丁 
　　广宁中卫 
　　户口五千四百九十七丁 
　　义州卫 
　　户口八千二百二十四丁 
　　广宁后屯卫 
　　户口五千八百十一丁 

　　国朝 

　　广禄等十八社行差人丁共二千四百五十六丁 
　　不行差食盐男妇共一千八百七十四名口 

　　○粮税 

　　明 

　　广宁卫 
　　额粮七千五百五石九斗 
　　额草一万八千十五束 
　　额盐五万八百四十四觔 
　　额铁一万四千四百九十六觔 
　　广宁左卫 
　　额粮二万二百四十八石六斗 
　　额草十六万九千四百四十九束 
　　额盐十二万八百十一觔 
　　额铁一万三千一百八十觔 
　　广宁右卫 
　　额粮一万五千六百八十石七斗 
　　额草十四万四千一百十九束 
　　额盐十二万三千九百九十觔 
　　额铁三万三千三百八十一觔 
　　广宁中卫 
　　额粮一万二百二十七石六斗一升 
　　额草一万三千三十一束 
　　额盐九万五千三百七十七觔 
　　额铁一万三千七百五十二觔 
　　义州卫 
　　额粮九千五百五十三石二斗五升 
　　额草二十万三千四十束 
　　额盐十七万一千六百九十九觔 
　　额铁一万五千觔 
　　广宁后屯卫 
　　额粮一万五百五十七石八斗五升 
　　额草六万七千六百束 
　　额盐九万五千三百七十七觔 
　　额铁一万五千二百八十三觔 

　　国朝 

　　行粮地共二百零六顷九十八亩五分每亩岁额征修 【 修：条】 边银三分共征银六百二十两九钱五分五厘解奉天府 
　　四季杂税共该收银九十两零六钱八分四厘解奉天府康熙二十年奉文归驻防征收 

　　○徭役 

　　明 

　　广宁卫 
　　均徭银一百三十两四钱 
　　修边夫一百名 
　　修仓夫三十名 
　　局造一百十名 
　　窑造二十六名 
　　纳粮三十名 
　　跟官一百四十一名 
　　斗级十五名 
　　狱卒八名 
　　寄籍均徭银十二两五钱 
　　广宁左卫 
　　均徭银三百一十六两一钱 
　　修边夫二百六十七名 
　　修仓夫三十名 
　　局造一百十三名 
　　窑造四十名 
　　纳粮七十名 
　　跟官一百九十八名 
　　斗级十五名 
　　狱卒十六名 
　　寄籍均徭银四十二两二钱 
　　广宁右卫 
　　均徭银三百八十二两一钱 
　　修边夫二百九十二名 
　　修仓夫三十名 
　　局造八十名 
　　窑造八十名 
　　纳粮九十八名 
　　跟官一百四十八名 
　　斗级十三名 
　　狱卒八名 
　　寄籍均徭银三十两五钱 
　　广宁中卫 
　　均徭银一百三十九两八钱 
　　修边夫二百六十七名 
　　修仓夫三十名 
　　局造八十名 
　　窑造四十八名 
　　纳粮四十一名 
　　跟官一百十七名 
　　斗级十五名 
　　狱卒八名 
　　寄籍均徭银十四两一钱 
　　义州卫 
　　均徭银六百九十一两 
　　修边夫一百五十五名 
　　修仓夫三十名 
　　局造七十四名 
　　窑造七十名 
　　纳粮二百二十四名 
　　跟官一百五十九名 
　　寄籍均徭银一百六十二两二钱 
　　广宁后屯卫 
　　均徭银二百十四两五钱 
　　修边夫二百十名 
　　修仓夫二百十名 
　　局造八十五名 
　　窑造二十六名 
　　纳粮八十三名 
　　跟官六十二名 
　　斗级八名 
　　狱卒十四名 
　　寄籍均徭银九十三两 

　　国朝 

　　行差人丁二千四百五十六丁每丁岁额征均徭银二钱共该征银四百九十一两二钱解奉天府 

　　○经费 

　　文庙春秋二大祭银十六两 
　　社稷山川风云雷雨城隍八蜡等神春秋二大祭银十二两 
　　厉坛清明中元十月朔日三小祭银八两 
　　霜降祭旗纛神银一两 
　　知县俸银四十五两 
　　心红纸张银二十两 【 全裁】 
　　经制典吏六名 
　　门子二名工食银十二两 
　　马快四名工食银六十七两二钱 
　　民壮二十名工食银一百二十两 
　　皁隶十名工食银六十两 
　　轿伞扇夫七名工食银四十二两 
　　灯夫二名工食银十二两 
　　库子四名工食银二十四两 
　　斗级二名工食银十二两 
　　禁子四名工食银二十四两 
　　铺兵十六名工食银九十六两 
　　孤贫十五名花布银七两五钱 
　　修理监仓刑具银十两 【 全裁】 
　　典史俸银三十一两五钱二分 
　　经制攒典一名 
　　门子一名工食银六两 
　　皁隶四名工食银二十四两 
　　马夫一名工食银六两 
　　巡检俸银三十一两五钱二分 
　　门子一名工食银六两 
　　弓兵四名工食银二十四两 
　　马夫一名工食银六两 
　　共银七百二十七两七钱四分 

　　○物产 

　　宝之属 
　　珣 玗 琪 【 尔雅东方之美者有医巫闾之珣玗琪焉】 
　　谷之属 
　　黍 稷 稻 粱 
　　糜 粟 稗 薏米 
　　薥秫 
　　菽之属 
　　黄豆 绿豆 豌豆 黑豆 
　　小豆 豇豆 扁豆 蚕豆 
　　菜豆 眉豆 
　　麦之属 
　　大麦 小麦 荞麦 铃麦 
　　菜之属 
　　葱 韭 薤 蒜 
　　茄 蔓菁 菠薐 芫荽 
　　藜藿 莙荙 苋 芹 
　　蕨 白菜 芥菜 蓼茅 
　　木耳 黄花 萝卜 胡萝卜 
　　山萝卜 苦荬 芸薹 蘑菇 
　　茴香 薄荷 同蒿 玉环 
　　莴苣 明叶菜 野鸡尾 山药 
　　玉螺 
　　蓏之属 
　　王瓜 东瓜 南瓜 西瓜 
　　甜瓜 香瓜 菜瓜 苦瓜 
　　丝瓜 瓠子 倭子 胡卢 
　　果之属 
　　桃 李 杏 槟 
　　榛 枣 栗 核桃 
　　葡萄 郁李 石榴 棠棃 
　　花红 菱 芡 莲子 
　　山里红 软枣 无花果 樱桃 
　　山钉儿 香棃 【 城西闾山中多有之其气香而味美初食犹觉酸涩贮久愈佳国制设壮丁看守每秋实日遣部吏采进禁民私采】 
　　麻之属 
　　苘麻 线麻 
　　油之属 
　　脂麻 苏子 萆麻 
　　木之属 
　　松 柏 榆 槐 
　　楸 栎 椴 桦 
　　桑 柳 柞 椿 
　　柽 暖木 银木 青杨 
　　苦木 
　　花之属 
　　芍药 丁香 蔷薇 金盏 
　　金凤 罂粟 石竹 山丹 
　　滴滴金 水红花 粉团 牵牛 
　　卷丹 菊花 葵花 玉簪 
　　小桃红 珍珠 石榴 鸡冠 
　　莲花 八仙 迎春 月季 
　　木槿 海棠 玫瑰 夜落金钱 
　　紫荆 草茉莉 马缨 十姊妹 
　　西番莲 茶 【 茶：荼】 ??縻 萱花 
　　草之属 
　　萍 艾 苹 藻 
　　芦 苇 荻 茅 
　　萱 灯心 菖蒲 茜 
　　蒿 龙须 马兰 
　　药之属 
　　桔梗 防风 荆芥 白蕨 
　　麻黄 黄芩 赤芍 远志 
　　龙胆草 柴胡 白附子 槐花 
　　地骨皮 桑白皮 芫花 旋覆花 
　　马兜铃 蒲黄 车前子 兔丝子 
　　苦丁香 滑石 苦参 威灵仙 
　　黄檗 萹畜 五味子 藜芦 
　　草乌 知母 丹参 南星 
　　鹿茸 紫参 益母草 穿山甲 
　　密陀僧 独活 沙参 木贼 
　　草决明 商陆 朴硝 天花粉 
　　五加皮 香附 石锺乳 莱菔子 
　　禽之属 
　　鹅 鸭 鸡 鸠 
　　雁 鸢 鸽 燕 
　　乌 雀 鹄 鸥 
　　鹭 鹳 鹞 鸦鹘 
　　兔鹘 青章?鸟 鸳鸯 鸂鷘 
　　鹌鹑 布谷 铜嘴 啄木 
　　瓦雀 鹯 鹚若?鸟 野鸡 
　　练雀 鹪鹩 白头翁 鸱鸮 
　　皁雕 鸨 天鹅 鹙 
　　鹡鸽 鹜 喜鹊 
　　兽之属 
　　马 牛 羊 驴 
　　骡 猪 猫 犬 
　　虎 豹 豺 狼 
　　熊 獐 麂 鹿 
　　狐 貉 貛 水獭 
　　刺猬 野猪 黄羊 野马 
　　野羊 海豹 鼠 鼬 
　　水族之属 
　　鲤 鲫 鲇 鳙 
　　鳊 鲢 鲟 鮻 
　　鯮 鳗 鲚 鳅 
　　鳖 虾 蟹 银鱼 
　　蚌 螺 鲂 乌鱼 
　　重唇 沙鱼 白鱼 鳝 
　　蛏 鳓鱼 石首 邵阳 
　　青鱼 蛤蜊 
　　虫豸之属 
　　蛇 蛙 蝉 蜂 
　　蛾 蜻蜓 蝶 蟋蟀 
　　螳螂 蟁 蛇师 蜾臝 
　　蚁 蚯蚓 
　　货之属 
　　盐 白麻 蜜 棉花 
　　红花 靛 

　　广宁县志卷三 

　　●广宁县志卷四 

　　典礼志 

　　邑无大小而五礼在所必举风俗在所必考为政者所以经国而观化也不奢不俭量入为出而节文之是在为之上者志典礼 

　　公式 
　　祀典 
　　祭品 
　　笾实 
　　豆实 
　　簠实 
　　簋实 
　　铏实 
　　祭品 
　　祭文 
　　祭文 
　　宾兴 
　　乡饮 
　　风俗 

　　○公式 

　　圣诞冬至元旦俱前一日习仪于普慈寺请龙亭至县堂至日县官率属在甬道东行礼如制开读诏敕众官出郭迎拜毕乘马导引至县堂县官率属行礼赞礼生员开读如制 
　　日食 
　　具朝服行礼如制 
　　月食 
　　具常服行礼如制 
　　迎春 
　　立春先一日县官率属迎于东郊至日具朝服行礼如制 

　　○祀典 

　　先师庙 
　　岁仲春秋上丁日祭如制月朔望辰行香如仪 

　　○祭品 

　　羊四　　豕八　　鹿一　　兔九 
　　先师陈设 
　　羊一　　豕一　　爵三　　铏二　　簠二　　簋二 
　　笾八　　豆八　　酒尊一　篚一　　帛一 【 白色长一丈八尺】 
　　香案一　香炉一　烛二 
　　四配陈设 【 每位一坛今东西各一坛】 
　　羊一　　豕一　　爵三　　铏二　　簠二　　簋二 
　　笾八　　豆八　　篚一　　帛一　　香案一　香炉一 
　　烛二　　酒尊共 
　　十哲陈设 【 每位一坛今东西各一坛】 
　　豕一　　爵三　　铏一　　簠一　　簋一　　笾四 
　　豆四　　篚帛香炉香案烛同上 
　　两庑陈设 【 每四位一坛今东西各一坛】 
　　豕一　　簠一　　簋一　　笾四　　豆四 
　　篚帛香案香炉烛同上 

　　○笾实 

　　形盐　　藁鱼　　枣　　　栗　　　榛　　　芡 
　　菱　　　鹿脯　　白饼　　黑饼 

　　○豆实 

　　韭葅　　酰醢　　菁葅　　鹿醢　　芹葅　　兔醢 
　　笋葅　　鱼醢　　豚胉　　脾肵 

　　○簠实 

　　黍　　　稷 

　　○簋实 

　　稻　　　粱 

　　○铏实 

　　和羹 

　　○祭品 

　　祝板二　　爵二十四　　铏十　　簠簋各十二 
　　笾豆各四十八　　酒尊八　　篚八　　酒尊桌 
　　按以上祭品祭器俱有定式定数草创以来悉未能具止有羊豕而己然典礼所关不敢遗也合存其制以备修举 

　　○祭文 

　　惟我夫子德配天地道贯古今删述六经垂训万世今值仲春秋谨以牲帛醴虀式陈明荐以 
　　复圣颜子 
　　宗圣曾子 
　　述圣子思子 
　　亚圣孟子配尚 
　　飨 
　　启圣祠陈设 
　　羊一　　豕一　　笾八　　豆八　　簠二　　簋二 
　　铏二　　爵三　　帛一　　篚一　　酒尊香炉烛同上 

　　○祭文 

　　惟神诞生至圣为万世王者之师功德显著垂范无穷兹当仲 【 春秋】 谨以牲帛醴虀式陈明荐以 
　　先贤颜氏 
　　先贤曾氏 
　　先贤伯鱼氏 
　　先贤孟孙氏配尚 
　　飨 
　　名宦祠 【 未建】 
　　乡贤祠 【 未建】 
　　社稷坛在城南郊外未建 
　　岁仲春秋上戊日祭如仪 
　　风云雷雨山川坛在城南郊外未建 
　　岁仲春秋上巳日祭如仪 
　　八蜡庙未设庙 【 庙：衍文】 在城南郊外行礼 
　　岁冬后二戌日祭如仪 
　　旗纛神在城西郊外行礼 
　　岁霜降日守土官祭如仪 
　　厉坛在城北郊外未建 
　　岁清明中元十月朔日守土官祭如仪 

　　○宾兴 

　　儒学生员应试有司以礼送之会试加隆焉岁贡次之中式举人树旗送捷报牌具彩乐郊迎至先师庙行礼毕赴宴仍彩乐导归宅 
　　武举中式者设宴以礼迎送会试中式者树旗加彩郊迎设宴导归宅 

　　○乡饮 

　　明正统十四年巡抚高越参议蔡天佑举行岁正月望十月朔行礼如仪本朝仍旧 

　　○风俗 

　　赋性质直亦习文艺 
　　婚礼议婚率以门楣六礼多不备嫁娶论财女临嫁而??并曰上头迨吉婿不亲迎至则同拜花烛余与关内略同 
　　丧礼皆作佛事死之日曰倒头经三日曰暖伴经逢七则广召浮屠挂榜扬旛行香取水曰念大经即无力之家亦不免但曰念小经则惭愧矣葬之前夕亲友多携盒辞灵曰坐夜丧家辄向繐帷作剧宴客鼓乐通宵吉凶不辨且多浮厝郊外殊为怪异移风易俗者宜禁之 
　　岁时正月元旦五鼓祭天地祖先毕男女各拜家长以次递拜然后出拜亲友邂逅为礼于途及门多不相及　立春先一日县官率属迎春士女纵亲　上元张灯三夜人家粉糯米裹珍错为圆彼此相饷曰送元宵 
　　二月二日豆汁摊饼以食又铛煎枣餻曰熏虫 
　　三月清明祭扫先莹 【 莹：茔】 
　　五月五日亲戚作角黍相馈送 
　　八月一日糊窗曰冬月房中不冻望日月饼西瓜相饷便家张筵赏月即贫者亦勉营食物合家饮啖 
　　九月九日无菊亦无登高者 
　　十月朔日墓祭翦五色纸为衣焚之曰烧寒衣 
　　十一月冬至拜冬惟官长行之 
　　十二月八日取杂色米菽错以珍果同炊曰吃腊八粥　二十三日夜祀灶神　除夕属官拜上台卑幼拜尊长曰辞岁 

　　广宁县志卷四 

　　●广宁县志卷五 

　　武备志 

　　广宁兼辖义州地为险要故两处俱设城守而屯兵为多要皆国家折冲御侮之俦也虽四海为家内外混一而安不忘危固于苞桑矣志武备 

　　军实 
　　边防 

　　○军实 

　　驻防城 【 城：在第四字县下】 县 
　　城守尉一员 【 康熙十九年设】 
　　五品章京三员 【 旧设二员康熙十三年添一员】 
　　笔帖式二员 【 旧设一员康熙二十二年添一员】 
　　披甲兵丁一百名 
　　新满洲佐领三员 
　　新满洲骁骑校三员 【 俱康熙十九年设】 
　　分得拨什库三员 
　　披甲兵丁一百二十五名 
　　驻防义州 
　　城守尉一员 【 康熙十九年设】 
　　宜尔喜大二员 
　　五品官二员 【 康熙十四年设】 
　　笔帖式二员 【 康熙二十二年设】 
　　披甲兵丁七百名 
　　新满洲佐领七员 
　　新满洲骁骑校七员 【 俱康熙十九年设】 
　　披甲兵丁三百五十名 

　　○边防 

　　清河门 
　　守御一员 【 康熙十八年设】 
　　笔帖式一员 【 顺治十一年设】 
　　披甲兵丁十名 
　　白土厂门 
　　笔帖式一员 
　　马法二员 【 顺治十一年设】 
　　墩台 
　　千总四员 
　　台军一百五十名 
　　内外人出入必登籍以记他无厉禁台军但供补篱浚壑及司晨昏启闭而已皆奉天将军统之 
　　广宁县志卷五 

　　●广宁县志卷六 

　　官师志 

　　官师之故凡以为民也官职其养未庶而生聚之未富而殷实之司牧之责也既富而教训之成就之广文之责也当事而称父师去后而称遗爱可无念与志官师 

　　职官 
　　名宦 

　　○职官 

　　辽 

　　府尹 
　　耶律固 
　　仆散浑坦 
　　完颜岩雅 
　　治中 
　　孛朮鲁德裕猛安人任广宁治中 

　　元 

　　守 
　　八都儿泰定四年广宁路守 
　　同知 
　　明里不花泰定四年广宁府同知 
　　伯颜延佑四年广宁府同知 
　　推官 
　　齐希鲁泰定四年广宁府推官 
　　儒学 
　　广宁路教授张元美 【 籍里失考】 

　　明 

　　儒学 
　　广宁教授吕能 【 山东蓬莱人监生】 
　　训导曹瀚 【 籍里失考】 

　　国朝 

　　知县 
　　佟湘年奉天承德人荫生康熙三年任六年升山西蔚州知州 
　　李如瑾湖广黄冈人举人康熙六年任七年升云南陆凉州知州 
　　颜凤姿福建晋江人举人康熙七年任十三年以病卒官 
　　张文治山西介休人进士康熙十四年任十八年以病卒官见名宦 
　　项蕙云南南宁籍江南歙县人举人康熙十九年任 
　　典史 
　　叶茂华浙江鄞县人吏员康熙四年任十年以病卒官 
　　邢式山西蔚州人吏员康熙十年任十九年革职 
　　屈大伸陕西华州人吏员康熙二十二年任 
　　巡检 
　　俞定浙江山阴人吏员康熙十五年任十七年丁忧去 
　　秦涵江南嘉定人吏员康熙十七年任二十一年被劾去 
　　徐肇隆顺天永清人吏员康熙二十二年任 

　　○名宦 

　　辽 

　　刘伸宛平人进士历彰武军节度使掌书记大理正徙南京副留守俄改崇义军节度使政务简静民用不扰致乌鹊同巢之异道宗尝谓大臣曰今之忠直耶律玦刘伸而已拜参知政事加太子太保迁上京留守 
　　韩德凝保宁中迁护军司徒开泰中累迁护卫太保以崇义军节度使移镇广德秩满部民请留从之改西南面招讨使党项隆益答叛平之迁大同军节度使卒于官 

　　金 

　　蒲察通累官平章政事封任国公知广宁府事累表请老以开府仪同三司政仕举太子率府完颜守贞监察御史完颜裔俱可大用其后皆为名臣 
　　移剌福僧猛安人大安初为兴平府同知督民缮城浚壕为御百姓颇怨顷之兵至攻其北城福僧战其北使备其西暮果攻其西以有备乃解去寻改广宁福僧被牒如邻郡大兵薄城其子铜和尚率家奴拒战广宁赖以安福僧返悉放奴为良终不言子功充辽东宣抚使岁大饥福僧先赈其民而后奏诏奖谕之 
　　仆散揆崇义军节度使入进尚书右丞寻出经略边事外刚内和与物无忤临民多惠政 
　　奥屯襄上京路人袭猛安通练边事授崇义军节度副使平南荡寇将军以功升河南路副统军昌武军节度使 
　　李　完广宁府同知辽滨民崔元入城饮不归得尸浮水中有司执同饮者讯之皆诬服提刑司疑其冤以狱畀完完廉得其贼乃舟师也遂免同饮者 
　　徒单绎上京按出虎达阿人尚熙宗女历宣德泰安淄州剌使改同知广宁府事历迁棣州防御使临海军节度使 
　　卢孝伦宣德人进士累官太原少尹大定中迁同知广宁岁大饥民多流亡乃借僧粟使平其价市与贫民全活者众累迁山东西路转运使 
　　为惠迪西京留守判官治最擢同知崇义军节度使先是邓严居是职世宗爱其明敏惠迪奏事退上谓宰相曰人之聪明多挟于浮衒若惠迪聪明而朴实真可嘉也朕尝与论事朝臣鲜有及者累迁御史中丞参知政事昭义军节度使南京留守致仕 
　　高松年十九从军为蒲辇有力善战宗弼闻其名召置左右世宗即位充东京路渤海万户从征窝斡有功迁延平少尹崇义军节度使 

　　国朝 

　　张文治山西介休人进士任广宁知县清而惠部民爱之不啻父母堂柱联云皇天下鉴此心敢不光明正直赤子来游吾腹愿言岂弟慈祥所居皆草舍又联云居便草堂敢谓凤鸾栖枳棘饮甘勺水窃云甑釜出尘鱼舆论以为实录己未冬劳瘁卒于官 

　　广宁县志卷六
