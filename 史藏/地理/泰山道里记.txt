泰山道里记　　（清）聂鈫 着

　　●自序 

　　余生长泰山下，尝搜讨岱故，更思以游履得其实。乾隆癸亥，安邱刘履夫其旋教授泰安，与余善，每同攀幽跻险，探稽往躅。 

　　戊辰春，车驾东巡。当事属履夫，辑御路古迹，随笔《泰山纪略》，脱稿授余。后履夫除知嘉定县，卒官。余亦卜居山中。 

　　岁庚辰，有仁和成城卫宗者，来纂《泰安府志》，访获《纪略》，极加叹赏，因请携归。厥后别刻《泰山胜概志》一卷，并多采《纪略》。然其中有一地两称，或名同地异。岩谷险阻，向有题刻，惜为苔蔽莫辩者，近乃竖梯亲加刮摩以核之，虽风雨寒暑，弗惮其劳。而又质之野老，参考群书，竭半生精力，爰汇为一编。提挈道里为纲领，分之为五，合之为一，名曰《泰山道里记》。凡古迹、祠宇、桥坊，悉缀其下。他如高里、徂徕、云亭诸山，皆支峰别阜；石汶、北汶、三溪诸水，同归于大汶；再灵岩、琨瑞川谷名迹，连属岳之极北者，虽异县何妨两载，而泰山全体著矣。之数者，庶几补前人诸记所不逮，亦欲使后之游者易考焉。惟是管窥所及，文词鄙拙，复芟芜校订，自乙酉迄壬辰，四易稿而始定，非敢谓《记》之成也，聊以自娱山居云尔。 

　　●泰山道里记 

　　壹 

　　泰山，《虞书》谓之“岱宗”。《风俗通义》曰，“岱者，长也。万物之始，阴阳交代。”《白虎通 德论》曰：“东岳为岱宗者，言万物之相代于东方也。又岳之为言桷也，桷考功德定黜陟也。”《禹贡》谓之“岱”。《周礼》谓之“岱山”。《尔雅》、《论语》谓之“泰山”。是泰山之名后于岱也。 

　　泰山结体，惟《鲁颂》“岩岩”一语，足以形容气象。后人谓泰山如坐者，言一山之体也。又曰泰山为龙者，言众山之奔赴也。旧说皆谓山脉自西而东。郑樵《通志》谓济南诸山其北麓，兖州诸山其南麓，青齐海上诸山其左翼，河东诸山其右翼，终不言其脉之所起。李光地《禹贡注》：“导山四条，惟第一条言入海，余三者，或长或短，率无入海之文。”且岱为岳宗，用表青徐之畛，迤东即其入海处，经文不及，以是蓄疑。曾因奏对备闻山东诸山之脉，自营州跨海而来，遣官按履经十余年，非意之也。盖自圣祖御制《泰山龙脉论》出，而百家息喙矣。 

　　泰山面西南，社氏《通典》之说也。后人多谓南向。盖登山者，皆由红门一路，适值其南，于此仰望，峰岩掩蔽，不见绝巅。惟自山西南视之，则正面出矣，亦足征其非自西来也。其背依东北，棨戟排列，最据形胜云。 

　　泰山道里，见于载籍者：《博闻录》谓“高四千丈、环一千里”，《茅君内传》谓“周回三千里”。其说荒远不可稽。唐徐坚《初学记》引《汉官仪》及《泰山记》曰：“自下至古封禅处凡四十里。”晋郭璞《山海经注》谓：“从山下至顶，四十八里三百步。”《唐六典》谓：“周百六十里，高四十余里。”故俗皆以为四十里云。然登山者寅上而未下，度其时在平地仅行六七十里而已，况攀陟为劳，不足四十里明矣。明万历间参政张五典者，尝立一法量之。其法用竖竿一，长一丈，刻以尺寸，竿端置一环；用横竿一，长亦一丈，中置一环；两端皆五尺，取其轻重相称。以绳系于横竿之环，而又穿于竖竿之环，牵其绳之尾，则横竿可上可下，而不失其平。于是以竖竿所立之处，视横竿所至之处，则五尺为一步矣，此以量其远近也；每量一步，若在平地，则横竿由端以至竖竿前后，俱著於地；若前高而后下，则横竿前著于地，而后悬于空，视竿所悬处至地尺寸若干，此以量其高下也。又备一册，每页画三百六十格，每量一步则填一格，平地则于格内填一平字。其高尺寸若干，亦于格内注之。填尽一页，则足三百六十步，为一里。其高则累尺寸而计之不爽也。由山下至绝顶；凡量四千三百八十四步，而纤回曲折皆在其中。高三百八十六丈九尺一寸，中除倒盘低十八丈五尺七寸抵高数外，实高三百六十八丈三尺四寸，折步七百三十六步六分八厘。平、高共积五千一百二十步有奇，实一十四里零八十亲步耳。 

　　泰安府城，旧为岱岳镇。自汉迄南北朝，置奉高县，为泰山郡治，在今治东北四十里、其时兼摄博县，在今治东南二十五里。隋开皇时改奉高曰岱山。大业初省岱山，入博城。唐高宗改名乾封。宋太祖开宝五年，诏迁治就岳庙，真宗祥符元年，改名奉符，属袭庆府。金初为泰安军，寻改泰安州，治奉符县。元因之。明初省奉符，并归泰安州，属济南府。国朝雍正十三年，升州为府，辖州一县六，倚郭为泰安县。其城内外祠观名迹，有关泰山掌故者，并备录之。 

　　府城内西北为岱庙。《水经注》引《从征记》曰：“泰山有下中上三庙，墙阙严整。庙中柏树夹两阶，大二十余围，盖汉武所植也。门阁三重，楼榭四所，坛一所。”按：此庙盖下庙也。其制初为遥参门，门与城南门相直，其前即宋真宗警跸之地也。门外为台，上起石坊，乾隆三十五年奉敕增建，额“遥参亭”三字。北为遥参亭。亭一名草参。凡有事于岳者，拜于亭而后入，是为入庙之始。自明人设元君像于亭中，遂与庙隔，不可通辇路矣。亭后为岱庙坊，康熙间布政使施天裔创建。 

　　北为庙，城堞方三里、高三丈、门八，南辟者五，中曰正阳，三十五年奉敕重建，额“岱庙”二字。东西两掖门，东掖之东曰仰高，西掖之西曰见大。东一曰青阳，又名东华；西一曰素景，又名西华，北一曰鲁瞻，又名厚载。门各有楼。又四角亦皆有楼：曰巽、曰艮、曰乾、曰坤，各随其方焉。 

　　由中门而入，北为配天门，其东为三灵侯殿，又东为炳灵殿。《文献通考》“后唐长兴三年，诏以泰山三郎为威雄将军”即此。大中样符元年十月封禅毕，亲幸加封，令兖州增葺祠字，又于庙北堧建亭，名日灵威。肖像一男一女。亭圮，移像于后寝官，今仍建祀于此。按俗刻《增补搜神记》引《唐会要》云：“泰山有五子某某，三曰至圣炳灵王；配永泰夫人。一女曰玉女大仙，即碧霞元君。”其说妄诞不足据。殿前汉柏六株，老干扶疏，有明陈昌言《汉柏图赞》。西北隅一株两干。乾隆二十七年，御制《汉柏图诗》，碑阴勒诗一首，并建亭于殿西。其殿南乃宋孙明复初辟学馆处，名曰信道堂，并自为记。金党怀英《鲁两先生祠碑》云：“孙、石两先生讲学旧馆，为岱庙所并，犹名为柏林地，岁分施钱，为养士之费。”今则尽归道士矣。其门外有宋宣和宇文粹中撰修庙碑。炳灵殿北，旧为迎宾堂，有司候王人之所。康熙间增置三茅殿，乾隆三十五年改建驻跸亭。 

　　配天门西为太尉殿，朱佐《前定录补》所谓“豳公杜琮”也。 

　　又西为延禧殿，今并祀三茅于内。《集仙传》所谓“东岳上卿，汉茅盈及弟茅固、茅衷”也。殿前有元圣旨泰定鼠儿年、至正猴儿年碑，及杜翱撰《东岳别殿重修堂庑碑》，并亡。中阶唐槐一株，古干中劈，阴覆半亩，有明人甘一骥大书“唐槐”二字碑。其门外有宋祥符晁迥撰加封碑。 

　　延禧殿北，旧有御香亭，为贮御香之所；有诚明堂，为祭官斋宿之所，并记。西为环咏亭，四垣嵌历代石刻百余计，种放题跋其尤也。明万历间重建，乾隆十二年拓新之。今上东巡渴岱庙，四陟岱巅，尝驻跸于此，有御制《环咏亭》诗三首勒亭壁。北为藏经堂，内贮历代经文典诰。东为鲁班殿，殿前有乾隆三十五年内务府大臣刘浩赍帑重修泰山神庙告竣题名碑。 

　　配天门北为仁安门，门前有国期告祭碑十三，修庙碑一，左右环立。门内东西碑亭二，碑台四。其在东者：金大定杨伯仁撰重修庙碑一，明告祭碑六，国朝告祭碑五，御墨亭碑一，今上御制重建庙碑一。其在西者：宋祥符杨亿撰天贶殿碑一，明初诏去封号碑一，告祭碑五，天顺间薛瑄摄修庙文，并勒天贶殿碑后面。国朝康熙间施天裔修庙碑一，告祭碑一，又有石幢一，制最古，通盖趺高可二丈，八面剥蚀无字，俗以“无字碑”呼之，而宋宣和袭庆守钱伯言纪游碑阴勒明邹宏文跋。嘉靖间李钦撰修庙碑及明代谕祭各碑，悉为工人撤毁。中为石栏，栏内外怪石凡九，皆有题勒。 

　　北为露台，台之上屹然中立者曰扶桑石，挺然北向者曰孤忠柏。庙内阶旁有古桧数十，蟠结杈枒，此即《从征记》所称“汉柏夹两阶”者。其余翠柏森列，惟露台西南二株，附枝倒垂如缀，皆施天裔修庙时所植也。露台东西，双井夹之，西井味尤甘美。有明州人李钦《古井记》，朱之蕃诗称“香井”是也。又有铁桶二，大数抱，宋建中靖国元年造。有奉符县人李谅题记。周以回廓，各绘冥司善恶状。东廓中间为鼓楼，楼后有东斋房，圮。西廓中间为钟楼，楼后有神器库。《从征记》曰：“库中有汉时故乐器，及神车、木偶，皆靡密巧丽。又有石勒建武十三年，永贵侯张余上金马一匹，高二尺余，形制甚精。”是其地也。北有西斋房，今并亡。 

　　露台北为峻极殿，即宋之天贶殿。殿九间，重檐八角，祀泰山之神。唐玄宗开元十三年封“齐天王”，宋真宗大中祥符元年加封“仁圣天齐王”，四年沼加“上天齐仁圣帝”，元世祖至元二十八年加封“天齐大生仁圣帝”，明太祖洪武三年改称“东岳泰山之神”。国朝吴云联日：“帝出乎震，人生于寅。”康熙二十三年圣祖仁皇帝躬祀于此，赐额曰“配天作镇”。雍正九年世宗宪皇帝额日“岱封锡福”。乾隆十三年今上躬祭额日“大德曰生”。十六、二十二、二十七年，上皆亲祭焉。三十六年，上复亲祭，赐玉圭一，高三尺五寸，宽八寸，色微青。有御制《岱庙诗》六首，并勒殿前东、西碑亭。 

　　后为寝宫，宫五间。宋大中祥符五年册封东岳淑明后，今上额曰“权舆造化”。东西曰配寝。凡岱庙之废兴可考者，自宋迄国朝，皆相继增修，碑具在。 

　　出府城北门外一里为岱宗坊，登岱者自此始。坊创于明隆庆间巡抚姜延颐、总河翁大立、巡按罗凤翔等，圮。雍正八年，郎中丁皂保。赫达塞奉敕重建，篆书坊额。西南为凤凰台，《汉书》：“宣帝元康元年，凤凰集泰山。”后因其地为台，台上覆以亭，废，犹有土邱石柱。乾隆十二年为工人掘土所毁。 

　　坊东为酆都庙，神称酆都大帝，配以冥府十王。《道经》云：“酆都为阴气之主，九地之枢机。”又曰：“十王之中，七曰泰山。”故祀此。今上额曰“现因果法”。墀下有古柏，柏顶寄生桧一株，根植郁茂，俗呼飞来拍。庙始于明弘治十四年．，太监李瑾建。有嘉靖四十一年李钦撰重修碑。 

　　坊西旧为升元观，乾隆三十五年建行宫于此，有御书“礼元堂”额。向多古柏，今犹存数株耳。 

　　坊北为三皇庙，祀伏羲、神农、黄帝，配以八蜡。两庑祀先医。明弘治间，尝遣中官致祭，有御祝文脾。今以岁十二月八日致祭，为郡人蜡祭之所。 

　　北为升元观，观初名建封院；宋政和八年赐额“升元”，有敕牒碑。元至元二十二年，张志纯重修，改曰“朝元”，有徐世隆碑。其神祀东华帝君，俗谓之东岳福神，此则自西南而徙建者。’ 

　　北为玉皇阁，万历八年建，白鹤泉故道也。按《明一统志》：“悬崖泻出，宛如垂练。”《岱史》云：“泉冽味甘，异于他水。”《泰山小史》云：“泉出一天门下一里，水西南流，迨宋创此城，疏泉萦绕其下。城北旧有水道，经岱届东南，出折而西南，曰运舟街。至城西南出，会（奈）河入泮归汉。”嘉靖间举入封尚章别墅于泉侧，引水为池，曰封家池。凡輶轩宴集多于此。尚章没，其家苦于供应，遂用巨釜塞之，复立阁于上。自泉塞后，宋焘以州中科目渐稀，与当事议浚通，竞为众所阻。然至今夏秋大雨时，阁旁地中犹隐隐如雷吼。西南有泉一泓，清冽甘美，盖其支流耳。乾隆十八年，知县冯光宿建石坊于前，额曰“白鹤”。西偏别构一亭。二十七年知县程志隆拓建。 

　　西为北斗殿，隆庆间建。前有人祖殿，祀秦始皇，盖本《史记》所云：“祖龙者，人之先也。”近改痘神祠。北为金龙四大王庙。《山东通志》称：“神为南宋谢绪，行四，钱塘人，隐金龙山，宋亡投苕水死。明天启四年，以拥护漕河封今号。”康熙元年祀此，有王纪碑。西为青帝观，顾炎武谓即月令，所谓青帝太皞也。《隋书 礼仪志》：“开皇十五年春，行幸兖州，遂次岱岳为坛如南郊，又陈乐设位于青帝坛如南郊。帝服衮冕，乘金辂，备法架，行礼毕，遂诣青帝坛祭焉。”按：观创建无考。宋祥符初重修，加封广生帝君，有御制碑。今佚。又北为金山，明立高真院于上，今名西眼光殿。殿西有眼光泉，游人多于此掬水洗目。 

　　自大王庙转而东北为后土殿，有宋范致君题名勒壁。门外有井曰涤尘泉。东为老君堂，古岱岳观之一隅也。唐为老氏筑宫，武后赐额曰“白鹤”。自高宗以下六帝一后修斋建醮，皆于此观；有双碑以盖趺合而束之，俗呼“鸳鸯碑”．其字四面，每面作四五层，书法不一。唐碑存于泰山者，唯此与玄宗《纪泰山铭》耳。顾炎武采入《金石文字》。迤南（田耎）基敞豁，皆岱岳观故地。按《水经注》曰：“古帝升封设舍，所跨处有石窍存焉。”在故观南趾。《从征记》曰：“中庙去下庙五里，屋宇又祟丽于下庙。庙东、西夹涧。”《岱史》裁：“向尚存古松柏十余株，有赵子昂题刻‘汉柏’二字。”今与树俱亡。是岱岳观在元以前为东岳中庙矣。 

　　贰 

　　东为群玉庵，祀王母。宋皇佑间炼师庞归蒙辈居此，赐紫服，题名于石。后人增置药王殿、观澜亭，石渠夹径，建以桥栏。庵前有飞鸾泉，又东跨涧，古有王母桥，今废；旁为吕公洞，唐双碑韦洪诗渭之“发生洞”，宋钱伯言纪游谓之“金母洞”。传纯阳子炼丹于此，内有纯阳石像。上为飞虬岭。宋焘《泰山纪事》曰：“昔吕公题诗石壁，有虬常对诗顶礼。一夕，吕公复至，挥笔点其额，遂化龙飞去，因名飞虬云。”按《岱史》：“吕公于绍圣、政和间，题诗二首于王母池。”即此。其遗刻在今府署南关帝庙壁。岭上旧有岩岩亭，金知州姚建荣建，并自为记。明成化间，参政张盛移建于水帘洞东，亦亡。洞北为虬在湾，即《岱史》所谓王母池，一名瑶池。《水经注》“古者帝王升封，咸憩此水”是也。按宋李谔记称：“昔黄帝建岱岳观，遣女七人，云冠羽衣，修奉香火以迎西王母。”其说荒远不可稽．然老君堂双碑载唐人题名，有“拜访瑶池”之语，知其久也。上有王母楼，俗称梳洗楼，圮。以中溪经流绕府城东南，遂名梳洗河。《山海经》所谓“环水”也，有环水桥，明举人张虎建。又南过封祀坛东，则河淤伏流，至木头沟复见，入泮归汶，总名中溪也。 

　　虬在湾北，石厂森阴，澳水澴（营），《泰山纪胜》谓之“小蓬莱”，为工人采石所毁。崖西犹有巡山李元英等及巡山孙明叔等题名，皆无朝号。又唐双碑内，刻宋人题名有“巡山供奉何怀智，巡山侍禁李安”二官名，并存考。飞虬岭东为虎山，其上有东眼光殿，雍正八年建，遥与西眼光殿对峙。 

　　玉皇阁北为关帝庙，康熙、乾隆间相继拓修。今上额曰“神威巨镇”。庙东有憩亭及露井。 

　　北为一天门坊，明参政龙光题。康熙五十六年巡抚李树德重建。自岱宗坊至此四里，是入盘道之始。凡坊皆跨道，游者经其下也。 

　　北一坊，明罗洪先题曰“孔子登临处”。孔子登泰山见于《孟子》、《列子》，而其驻足之地，则谁其见而识之者乎？西为合云亭，雍正三年知州吴曙建，有今上赐亭额。 

　　北为天阶坊，明巡按高应芳题。 

　　北为元君庙。元君有上中下三庙，此其中庙也。旁有且止亭，明天启六年僧兴旺拓建，知州于可久记。康熙间建红门坊于前，额曰“瞻岩初步”，为登岱者众路之会。 

　　北为观音阁，旧名飞云，今上额曰“普门园应”。东为更衣事，凡士夫登岱者，至是易便服以行，今改弥勒院。其南别构一亭。东北为黑石埠，草木森蔚，溪内片石如几，曰小洞天。下有湾，曰柳条、饮马、石峡，各随地命名，大涧皆然。汉枚乘谓“泰山之（）穿石”是也。东为箭竿峪，水南流经虎山北，又东南绕明尚书萧大亨先茔侧，汇水为石马湾，过岱道村吕仙桥，入梳洗河。村中有吕仙祠，万历间建，宋寿记碑。 

　　元君庙西北为大藏岭，自东趾至巅有石屋各一，其南丹壁悬崖，则所谓“红门”也。西为垂刀山，宋时得天书于此。西为酆都峪，俗名鬼儿峪，水南流经金山北，又西南入（奈）河。 

　　观音阁北跨道为万仙楼，旧称“望仙”，明万历四十八年建。上祀王母，配以列仙，中为元君，今上额曰“景会群真”。下为隐真洞。其东涧水潆纡，汇为碧泉，夹涧多樱桃绿竹，曰樱桃园。古诗“冉冉孤生竹，结根泰山阿”，今可见者，惟此与普照寺、岳东北竹子园耳。 

　　北为桃源峪，或谓之桃花涧，前人题刻纷纷，惜唐代题名已鑱毁，犹有“时十月张炼师因拜岳，大历八年”十数字可识。 

　　北为蕴亭，顺治十六年建，为游人憩息之所圮。 

　　北为斗母宫，古龙泉观也。明嘉靖二十一年德藩重建，济南陈輖记。 

　　北为高老桥坊，自一天门坊至此五里。北即高老桥，古有高老创开此道，故名。有嘉靖三十九年副使高捷重修桥碑。其旁有龙泉水，从西北山峡经此东注中溪。 

　　桥北山势突起，明置人祖殿，今改三官庙。东北里许有漱玉桥，圮。为砲高岭。为石经峪，宋陈国瑞题名“石经谷”。石坪广亩许，古刻隶书《金刚经》于上，字大如斗，不记姓名年号，残毁过半。明王世懋辈疑为宋元人笔而无所指实。按：北齐武平时，梁父令王子椿好内典，尝于徂徕山刻石经二，俱隶书，字迹古劲，与此如出一手，则是“经”或亦子椿书耶？隆庆间侍郎万恭云：“近人刻《大学》圣经于上端以胜之。”今佚。汪坦刻《诗般》一章在焉。北为水帘，崖多题识。稍西石壁中分，曰仙峡石，又名试剑石；万恭磨壁为记，并建石亭，额曰“高山流水”。亭西上旧有听雨轩。转而东为龙泉峰，又曰栲栳崮，石经峪水出焉。上接三叉沟，绕峰后又西南注中溪。 

　　三官庙北为水帘洞坊。自高老桥至此三里，一涧深广，有桥跨之，曰住水流桥。西北一里为天绅岩，山坳古洞出水，即水帘洞，危壁飞瀑，名日水帘泉，东注中溪。 

　　水帘洞北为登仙桥，东折而上为歇马崖，亦曰马棚崖，言崖可屋马也。《岱史》云：“向有墨书三画，风雨不灭，传为吕仙迹，故又名三字崖。”大学士、郡人赵国麟诗曰：“一涧空中落，双崖势欲连。”崖忽倾落，赵复题云：“高岸巳夷陵谷变，后来休笑画图虚。”西北为云头埠，峰峦崛起，烟云中望之若人立，或若兽蹲。其南有地，名曰白杨坊，多白杨树，石厂幽杳，额曰“白杨洞”，祀弥勒石像。有洑池；水西南流，经凌汉峰后而下，汇为碧油湾——水碧于油也，俗呼香油湾，入西溪。 

　　歇马崖北有圣水泉，跨道殿阁巨丽，即明嘉靖升仙阁址。乾隆十二年拓建，改为壶天阁。今上驻跸于此。有御书阁额及御制《壶天阁》诗三首，勒东北崖。西偏为倚山亭，对阁为元君殿，今上额曰“琼霄珠照”。 

　　北为玉皇庙，今上额曰“紫垣凝命”。其上盘岩叠嶂，为回马岭，一名石关，应劭谓之“天关”。自水帘洞坊至回马岭坊，凡七里，过此马不能登矣。有御制《回马岭》诗三首，东西勒崖。岭迤西为九峰山，，转而东为十峰岭，《岱史》称“古云岩”。下为雁石沟，旁有一石似雁也。水南流会石经峪。 

　　东转而上为金星亭，西折为三大士殿，西北过步天桥有十二连盘。 

　　北为黄岘岭，土色黄亦异他处，又名中溪山。迤东有环水南流，中溪发源于此。西折旧有黄岘岭坊，今圮。再上为二天门坊。自回马岭坊至此五里，峰回路转，是为登岱之半。有庙祀黑虎，俗呼二虎庙。旁为虎埠石，巨石蹲跗如虎。西南可览傲来。北有倒三盘。 

　　北为快活三，路凡三里，差不磊崅，行者快之，一名快活山。旁有玉液泉，石穴迸水。北为跨虹桥。 

　　自北而西为增福庙，为元君殿。西北旧有迎天坊，圮。北为龙文石，文理盘旋若龙，一名蛟龙石。北为回龙桥。 

　　北为小龙峪坊，圮。其西即小龙峪，石峡飞泉，势若龙喷。东屋两石谽（谷牙），中喷清泉，曰小龙口。西北为拦住山，以叠嶂横抵谷口也。其上为弄月岩，有半山亭故址。下为潜龙涧，水西南流入黄西河。 

　　又北而西过雪花桥，再上为三蹬崖，平处三里，至此又复嵌崎。侧一石，镌明徐用检《祷雨灵应歌》。东为御帐坪，片石坦豁，为宋其宗驻跸处，有石窍存焉。前为飞瀑岩，瀑水悬流若溅花铺玉，而下曰护驾泉，又名银河。圣祖仁皇帝御制《百丈崖观瀑》诗即此。 

　　坪北旧有五大夫松。《史记》：“秦始皇登泰山，中坂遇暴风雨，休大树下，因封其树为五大夫。”《汉书》但云大树不云松也。《初学记》引《汉宫仪》及《泰山记》云：“小天门有秦时五大夫松，现在。”盖汉人实见其松也。《泰山纪事》：“松旧有二株，苍秀参天，四围碧石，栏根无土，蟠于石上。万历三十年，泰山起蛟；遂失松所在，以为化龙去。”按：五大夫树，唐陆贽称为五株。今新栽五松，有坊额曰“五大夫”，皆好事者为之。坊即小天门，《岱史》称“诚意门”。自二天门坊至此五里。坊侧巨石屹立，相传万历二十一年夏，自山巅坠此，因名“飞来”，有柯绍皋题识。西崖勒今上御制《飞来石》诗。《岱史》云：“诚意门西为公署，东为五松亭，又各憩客亭，明人重建，题曰‘御帐’。”遗迹今俱亡。东有望驾石，如人拱立。又东一山曰老人寨，有朗然子洞，元初刘朗然修道处。下为三叉沟，会双沟而西南流。五松北为单仙亭，圮。明人篆亭名于崖。两崖夹径，勒今上御制《五大夫松》诗二首。 

　　西上为朝阳洞坊，自五大夫坊至此一里。 

　　北上为凌虚阁，圮。西为振衣亭址。乾隆十二年改建驻跸亭於此。有御书“胜览方舆”额。迤东别构望松亭，寻圮。 

　　北为元君殿，今上额曰“灵府慈光”。 

　　北即朝阳洞，深广如巨屋，南辟向日，旧名迎阳，亦曰云阳，朱衡更名朝阳。东为御风岩，磨勒今上御制《朝阳洞》诗，因名万丈碑，字径三尺。又诗二首刻于洞东石壁。洞北一松，独挺山崖，曰处士松。有明方元焕题识，涂泽民碣曰“独立大夫”。治中、州人萧协中《泰山小史》云：“万历三十一年，一夕风雨，失其树，惟碣存焉。其曰处士，曰独立，羞秦封也。”按：此一大夫，孰为封欤？ 

　　北为对松山坊。自朝阳洞坊至此四里，两峰夹路对峙，苍松韧焉，日对松山，亦曰万松山。松厄于石不能大，雨不常及，以云气沾湿而生，且茂，枝皆作蛟虬状，风谡谡清人牌。过圣水桥，东崖勒今上御制诗二首。诗云：“岱岳最佳处，对松真绝奇。” 

　　稍北，旧有大悲殿。今上额曰“莲界慈航”。西有乾坤楼，明洪朝选建，圮。近改新盘，于桥西高阜上，或谓之云门。 

　　北为龙门坊，旧额“大龙峪坊”。自对松山坊至此四里，坊东即大龙峪。众水归峡，飞泉若泻。旧有龙王庙，上有金母殿址。北曰鸡冠峰，片石悬立于上，翔凤岭南岩也。转而东为新盘口，有渡天桥，明万历间参政吕坤建，令登岱者，上从东而下从西，无相践蹂。盖仁人之用心如此。并圮。 

　　南有雁翎峰，尖峰峭出，莲花峰下址也。北上崖缝吐水，曰大龙口。宋邵伯温所谓“龙口泉，大石有罅，如龙哆其口，水自中出也”。 

　　北为西壁峪，两山竦削壁立。东曰飞龙岩，西曰翔凤岭，中为十八盘。有升仙坊，自龙门坊至此三里。攀跻直上，天门忽辟，其相距一里余。按《后汉书》注：应劭《汉官马第伯封禅仪记》曰：“俯视溪谷碌碌，不可见丈尺，遂至天门之下。仰视天门，（）辽如从穴中视天。直上七里，赖其羊肠逶迤，名曰环道，往往有絙索可得而登也、两从者扶挟，前人相牵，后人见前人履底，前人见后人顶，如画重累人矣。所谓磨胸（）石扪天之难也。初上此道，行十余步一休；稍疲，咽唇焦，五六步一休。蹀蹀据顿地，不避湿暗，前有燥地，目视而两脚不随。”劭所述极登陟之状，后易以铁索，而盘皆密级，不必十余步一休矣。有今上御制《登岱麓》诗一首、《度十八盘》诗二首勒东岩。 

　　十八盘尽处为南天门，旧称三天门。劭所谓“天门”也。其上有阁，曰摩空，自是朝天有路矣。门外西侧有自然碑，高六尺三寸，宽四尺八寸。不加磨砻，因石勒元《天门铭》，杜仁杰撰，严忠范正书。字径二寸，铭辞古雅，书法端严，一佳刻也。今即其地筑台，而是碑遂瘗。门内旧为三灵侯祠，《通志》称：“周谏宫唐宸、葛雍、周武也。宋真宗东封泰山见三神人于天门，因加封建祀。”后改置于凤凰山，圮。遂移凤凰山之关帝庙于此。今上额曰“乾坤正气”。应劭曰：“早食上，晡后到天门，郭使者得铜物，形状如钟，又方柄有孔，莫能识，疑即封禅具也。”杜仁杰《天门铭序》曰：“泰山天门无室宇尚矣。布册张炼师为之经构，累岁乃成，可谓破天荒者也。”按：张志纯，号天倪子，隐布山，在今治西南八十里许。 

　　南天门西为月观峰，西偏怪石攒簇，即《汉宫仪》及《泰山记》所谓“山顶西岩为仙人石闾”也。两石环立如扉，名曰西天门。下为上桃峪，桃花峪源也。西注混源池中，一石卓立，为君子峰。又南为西神霄山，或谓之两蜂岩，双蜂峻特，峡口有卧马峰。渠水南流至对松山，东注龙峪。 

　　叁 

　　关帝庙东北有石坊，明人题曰“升中”，今废。 

　　东为天街，庐而市者可三十家。劭所谓：“东上一里，得木申。木甲者，武帝时神也。”是其地矣。 

　　迤北为行宫，乾隆十二年建，有御书“云巢”额，今圮。按：此地旧称五贤堂，祀孟、荀、杨、文、韩五子，相传为苏源明读书处。又有肩吾轩、石林馆，皆其故址也。西为万福泉。《泰山小史》云：“石穴涌流，甘冽异凡，时中贵汲以羞上，赐名万福。游人掬之洗目，谓可却病。”稍北为避人厂，幽辟可栖。 

　　自天街北为凤凰山，其前旧有蓬元坊，明人建。按《名山洞天福地记》：“第二洞东岳泰山，周回一千里，名蓬元之天。”此坊之所取名也。南有白云洞坊，万历间巡抚李戴建，圮。西为象山，为锁云岩，又名云窝，即白云洞，有今上御制诗勒壁。然洞顶东北坦处，有亭有轩，皆额“白云”，李戴记石，并亡。洞南深谷陡峻，或称百丈崖。水西南流入石壁峪，转而东为砧子石。南为莲花峰，五峰攒簇如莲花，花靥宽平，亦绝类莲实。迤东危崖万仞，《岱史)所谓“五花崖”仰视不见绝巅，崖蔽之也。登之视盘道中人往来杂（）如蚁，俗又呼望人峰。峰顶有试心石，二石钩连于上，登之动摇，或云惟心诚则不动。迤南有神泉，马第伯记云“饮之清美利人”。沟水南流达于涤虑溪，经对松山而西注龙峪。 

　　凤凰山东为围屏峰，即《岱史》“悬石峰”也。旧有老君堂，圮。东偏为虎头崖，巨石状如卧虎。南折转东为避风崖，石厂深密而向阳，宋人题刻殆遍。东北有万寿殿址，《泰山小史》称“万寿宫”。又有御香殿，亦曰御香亭。万历四十二年建，祀九莲菩萨。并造大铜钟一，上有御制钟赞。崇祯十四年，复增祀智上菩萨，殿久圮，移像于青帝宫，置钟於后石屋。按：二后升祔时，先后建祀岱巅，并置祀山下天书观内。东为斗仙岩，多宋元题名，明人大书“振衣冈”三字，鑱毁过半。上有鲁班洞。稍北有万历时所筑北斗坛，四面皆门而中通。上复为台，曰礼斗。碧石并峙，多文采，俗呼辅弼二星，取泰山北斗之义也。又东巨石黑丽，上镌“天柱峰”三字。下有宋刘衮、马熙题名。东北崖石窍滴水如贯珠，曰珍珠泉，昼夜出斛许，味极佳。迤南有明置西公署，额曰“仰止亭”，凡达官止宿恒于此，今亡。 

　　东为碧霞祠，元君上庙也。《文献通考》：“泰山玉女池在太平顶，池侧有石像，泉源素壅而浊。宋真宗东封，先营顿置。泉湍涌上徙升山，其流自广，清澈可鉴，味甚甘美。经度制置使王钦若请浚治之。像颇摧折，诏皇城使刘承珪易以玉石。既成，上与近臣临观，遣使砻石为龛，奉置旧所，令钦若致祭，上为作记。”按：古玉女池属大辟祠基，适掩于正殿龛座下。今祠东有圣水井，西有玉女池并建亭，遗迹皆后人附会耳。《岱史》云：“宋建昭真祠，金称昭真观，明洪武中重修，号碧霞元君。成、弘、嘉靖间拓建，额曰‘碧霞灵佑宫’。”按：元君之祀，传述不一，其以为黄帝所遗玉女者，《瑶池记》也；其以为泰山神女者，《博物志，》也，明人崔文奎独有取於“坤道成女”之说。盖谓岱岳毓神，上通乾象，降灵下土，故曰天仙玉女碧霞元君，于义吻合；而刘禹锡《送东岳张炼师》诗云“久事元君住翠微”，是在唐时已有元君之名，盖由来久矣。祠正殿五间，像设及盖瓦鸱吻檐铃之类，皆范铜为之。其玉像不知毁于何时也。栏其东一间曰东宝库，西一间曰西宝库。用以投储诸所捐施，名曰混施钱，盖即汉武帝所谓“梨枣钱”也。 

　　自乾隆二十四五年以来，每遇四月盛会之期，御赐彝器鼎、鑪、缻、罇、琖，多磁晶金玉之属。旧有玉印篆刻“天仙照鉴”四字，或亦祥符时与玉像并造耶？又有明人郭诏所铸铜鼓、鼎、瓶，各识以铭。东西庑设眼光、子孙像，瓦皆铁冶。中为香亭，即万历建金阙处，有方从哲撰《金阙记》铜碑，及天启赐灵佑宫铜碑。又旧有秦篆刻石，先是在玉女池上，后移置祠之东庑。其石高四尺，四面广狭不等，载“始皇铭辞”及“二世诏书”，世传为李斯篆。字径二寸五分，宋人刘跂亲为摩拓，得字二百二十有二。近数年前摩本仅存“臣斯”以下二十九字，未有明北平许□隶书跋。乾隆五年庙灾，是碣瘗置失所。明《泰山进香题名记》：“铁碑、铜鼓、鼎融为汁；而玉印独完，从烬煨得之，惟一角少缺。”东西碑亭二。南为重门，旧额“神秀”。门前为台，绰楔三。向有坊三：北曰护国灵佑，东曰宏仁济世，西曰圣德安民。万历间巡抚李辅、巡按吴定、韩应庚等建，圮。台东有鼓楼，西有钟楼，南为大门，旧额“金阙”。国朝顺治十八年，知州曲允斌重修，复于大门上增葺歌舞楼，东西各筑石阁。大门外为焚帛炉，又曰火池，远近谒者焚楮弊于此。南为照屏康熙五十六年六月六日，泰山大水，登岱男女漂流者无算，盘路祠庙皆圮，命江南学政林之浚、江西学政鱼鸾翔重修。雍正七年发帑，遣内务府郎中丁皂保、赫达塞重修立碑。祠门外迤东、西为《裁革香税碑)。按：泰山设立香税自明始，雍正十三年十二月奉旨永禁。乾隆五年六月二十四日灾，命内务府员外郎江都重建。三十五年命内务府大臣刘浩重建，皆有御制碑文纪其事。三十六年五月十五日夜，泰山水，盘路圮，知府夏玢重修，凡二十四桥皆恢拓之。有戊辰御制《登泰山》诗二首，刻东亭碑阴。辛未、乙酉南巡《过泰山》诗四首，辛卯《登泰山》诗二首，并勒祠门外迤东碑阴、碑侧。丁丑孟春《过泰山》诗二首，勒祠门外迤西碑阴。按：明万历间王锡爵撰《东岳碧霞宫碑》云：“庚寅岁，近侍诸臣吕进朝等进曰：‘两宫太后圣寿，愿往礼岳祝厘。’上许之，乃立石以纪。”碑阴有后妃皇子侍臣等题名，其石丰坚莹丽，自京师置此。然庙灾后是碑尚完整，近为工人毁坏。殿内先后奉悬圣祖仁皇帝额曰“坤元叶应”，世宗宪皇帝额曰“福绥海宁”。今上额曰“震维灵岳”，又额“赞化东皇”。《盐铁论》曰：“古者庶人鱼菽之祭，士一庙，大夫三，以时有事于五祀，无出门之祭。今富者祈名岳，望山川，推牛击鼓．，戏倡舞像。”则出门进香之俗，已自西京而有之矣。第四方男女不远数千里进香报赛，皆先有事于元君，而后及他庙也。 

　　东石阁外为驻跸亭，即康熙中更衣亭。乾隆十二年拓建。《岱史》称“东公署，香税总巡官所居”，皆此地。东南为宝藏岭。上有狮子石，介五花崖、望海石间也。 

　　东北上为东岳庙，《从征记》所谓“上庙在山顶，即封禅处也”。元时张志纯拓建。明嘉靖间，巡抚曾铣重修，布政使陈儒为记。今上额曰“资始惟元”，又额“上摩苍昊”。庙北悬崖削壁为大观峰，一曰弥高岩。有唐玄宗《纪泰山铭》，世谓之磨崖碑。高二丈九尺，宽一丈六尺七寸；额高三尺九寸，宽四尺。开元十四年九月御制，八分书，并题额。字径五寸，额字径一尺九寸。朱彝尊云：“碑铭典雅，或是燕、许手笔。而御书遒劲，若怒猊渴骥，羁束安闲，不比《孝经》之多肉少骨。若唐隶尽如此，何惭汉碑碣乎？”王世贞云：“其下三尺许，为拓碑者冬月篝火蚀之，遂不全。”《济南府志》：“碑下截剥落，叶彬补书。”按：彬所补百八字，形似小异。后列从臣题名，字差小，好事者以古篆鑱毁。犹有“开国公臣李仁德，上柱国臣李元纮，臣尉大雅，臣王敬之”三十余字。空处亦有题名，惟颜真卿题名已亡。其巅有大小悬鼓石，下有桃花洞、裂天泉、云水池夹之。又唐高宗《朝觐碑》、苏（延页）《封东岳朝觐颂》，皆磨于崖，并佚。康熙二十三年圣祖仁皇帝御题“云峰”二大字。今上御制《戊辰二月晦夜宿岱顶》诗二首，《恭颂皇祖勒崖“云峰”二大字》诗二首，并勒此崖之西。其上有唐乾封元年刘仁愿题记。南侧一石，高可一丈，南面刻“—拳石”三字，北面刻“聪明正直”四字。孔贞瑄谓之“真泰山”，取五岳真形之义也。 

　　唐摩崖东为宋摩崖碑，真宗《述功德铭》摩勒于上。高二丈六尺，宽一丈一尺六寸；额高二尺八寸，宽五尺五寸。大中祥符元年十月御制、正书并篆额。是碑有二，一勒山上，一勒山下城南。其勒山下者，所谓阴字碑也。其勒山上者，文字径二寸，额字径八寸。明嘉靖间鄞人汪坦大书，东安邵鸣歧等题名一则。又安阳人翟涛奉当事僚友同游，引汉陈、荀诸贤之聚，太史以德星奏一事，自为题名，复书“德星岩”三大字，并鑱盖于上。每行约毁三四十字。下截尚有字句可读，其得字二百二十有五。篆额“登泰山谢天书述二圣功德之铭”十三字，完好如初。原碑字迹犹存，何以孔贞瑄称只成其额也？《文献通考》：“初，王钦若言唐高宗、玄宗二碑之东，石壁南向平峭，欲即崖成碑以勒圣制，上曰：‘朕之功德，固无所纪，若须撰述，不过谢上天敷佑，叙祖宗盛美尔。’命勒石北向，以答天眷。”元好问《东游略纪》云：“岳顶封禅坛下，有唐、宋摩崖。”据此则真宗之《述功德铭》，先经磨勒岱巅，后又立碑城南也。乃后人第知有城南之碑，而不复知有岱巅之碑矣。 

　　西北为青帝宫，李戴重修。今上额曰“慈天广佑”。东有碧天泉，今涸。大门外巨石踣卧，名曰独石。 

　　西为后寝宫，明称神思宫，女冠为元君卧焉。今上额曰“德溥坤舆”。 

　　西为望吴峰，俗呼孔子岩。《韩诗外传》“孔子望吴阊门外有系白马，引颜渊以指之”者也。明建过化亭于上，圮，遂立孔子庙于下。嘉靖万历间朱衡、郝大猷、查志隆相继修葺，奉以四配，后知州秦懋约以非礼撤去。国朝康熙十五年，吴云、杨林又重建，砻石为像。乾隆三十五年，今上额曰“因高喻大”。其前有坊，李树德题曰“望吴圣迹”。庙西有崇冈，曰登仙台，《岱史)以纯阳尝登此云。 

　　德星岩北为泰山绝巅，旧称太平顶，俗名玉皇顶。有玉帝观，即古太清宫也。明成化十九年，中使以内帑重建。隆庆六年，万恭撤观于巅北，出巅石而表之。观中有今上额曰“妙运无为”。东侧为迎旭亭，今上额曰“浴日养云”。自南天门至绝巅六里余，登岱者必以此为极焉。 

　　绝巅前，台基方广，碣曰“古登封台”。按《汉宫仪》：“秦篆刻石东北百余步，得始皇封所。汉武在其北二十余步，得北垂园台。台上有坛，谒人多置钱物坛上，亦不扫除。则诏书所谓酢梨酸枣狼籍，散钱处数百，币帛具道。是武帝封禅至泰山下，未及上，百官为先上跪拜，置梨枣钱于道以求福。坛以南有玉盘玉龟。”即此也。有今上御制《登封台》诗二首，勒飞龙岩绝壁。 

　　观大门外有碑而无字，高一丈五尺五寸，南北面各宽三尺六寸，东西侧各厚二尺四寸，碑上微狭于下，顶似幢盖，而趺为土壅。或曰石表，或曰神主石，或言其下有金书玉简，当是石函。色黄白坚莹，无苔藓，非岳之所有。世传秦皇无字碑。然始皇刻石见于《史记》，二世沼书即刻其上，不应既有刻石，复立此碑。顾炎武辨为汉武帝立。东有巨石，勒今上御制《无字碑》诗。《史记 封禅书》云：“上因东上泰山，泰山之草木叶未生。乃令人上石立之泰山巅。上遂东巡海上，四月还至奉高，上泰山。“封而不言刻石，是汉石无文字之证，兹碑是也。《后汉书 郊祀志》亦云：“上东上泰山，乃令人上石立之泰山巅。”注、师古曰：“从山下转石而上也。”是其证矣。《汉宫仪》曰：“石二枚，状博平，园九尺，此坛上石也。其一石，武帝时石也。时用五车不能上也，固置山下为屋，号五车石。”今石失其处。《封禅书》又曰：“武帝封，广丈二尺，高九尺，其下有玉牒书。江淮间一茅三脊为神藉，五色土益杂封。纵远方奇兽蜚禽及白雉加祠，其夜若有光，昼有白云起封中。” 

　　肆　 

　　绝巅东南为平顶峰，巅石平敞。东北为探海石，一石横出，东指无依。 

　　平顶南为乾坤亭，明挟仙宫故址。亭始于康熙二十三年建，中有碣曰：“孔子小天下处”。前一亭，圣祖仁皇帝额曰“普照乾坤”。今上额曰“独尊宇宙”。内有碑。丁丑首夏、壬午孟夏御制《登岱》诗各二首，勒碑两面，碑两例亦有诗二首。 

　　东南为日观峰，即《汉宫仪》及《泰山记》所谓“山顶东岩为介邱”也。其曰日观者，鸡一鸣时，见日始欲出，长三丈所，故以名焉。魏庄《渠书》曰：“日观峰者，夜半可以眺见浴日。弥望如铺金者，海也；绿色微茫中有若掣电者，海岛溪山相间也；金色渐淡，日轮浮动水中，如大玉盘，适海滨望而见海，日是矣。”王世贞以日观、秦观、越观为一峰，言：“观日出则为日观，西望见秦则为案观，南望见越则为越观，后人所指某某峰，皆妄也。”自天门月观经绝巅至此，皆曰泰山顶，宋真宗改称太平顶也。 

　　日观西为登封坛，盖唐时筑也。《岱史》裁：“日观峰西为宋筑石函，方丈许，亦题刻曰‘古封禅坛’。俗曰宝藏库，以所瘗金书玉简，故云。”《唐书 礼乐志》：“高宗乾封元年，封泰山为园坛，又为坛于山上，号登封坛，旋名登封坛曰万岁台。玄宗十三年有事泰山，立园台于山上，又于园台上起方坛，又为园坛于山下。”典礼乐章可征也。《宋史》：“真宗东封，于山上置园台。”又《宋史 礼志》真宗祥符初有事泰山，记载之甚详也。按：前代登封，为金泥玉简之事，皆是其地，而坛基无存。《岱史》云：“洪武初，居民于山中得玉匣，内有玉简十六。有司献于朝，验其刻，乃宋真宗祀泰山后土文。又成化十八年秋，日观峰下，雨水冲出玉简，会中使有事东藩，复驰以献，乃命仍瘗旧所。”后建日照观。嘉靖间复置观海亭，额曰“日观亭”。稍北为望海楼，并圮。乾隆十二年十二月十四日，工人于日观峰侧凿石，得玉匣二，各缄以玉检金绳。启视，其一为祥符玉册，共十七简，简字一行，外用黄缦叠裹之，见风灰飞。其一未启，其简尺寸悉如《宋史 礼志》所载。巡抚阿里衮献于朝。有今上御制《日观峰》诗二首，刻碑两面，建亭于上。东为东天门。又东为伏虎门，峡口陡险。下为鹰愁涧，烟云杳霭，深不可测。水东北流，会洗鹤湾。 

　　日观峰南为爱身崖，旧称舍身崖。三面陡削，绝无尾径。四方愚民，往往为亲病誓代，亲愈则跃身投崖以死。明何起鸣缭垣示禁，碣曰“爱身”。钟宇淳曰：“舍本无舍，何况爱缘，非舍非爱，作如是观。”崖上勒宋政和间题名。中立一石高文许，曰“瞻鲁台”，俗名幡干石。东岩题“诲日奇观”四字。旁有可止台。稍南有方正石，端莹如碑制。东南为东神霄山，俗名吓人峰，悬崖天半，吁骇殊甚。南岩东、西有影翠石。下为九龙峪，纳诸水东南流，北折绕神霄，东汇云河，水晃漾东北注鹰愁涧。北崖一洞，极深敞，曰清静石屋，中有清泉，元初女冠孙清静修真处。川林僻旷，尘迹罕至，故俗呼为仙人场云。北为空明山，中穴通明，日光穿午。 

　　爱身崖西为仙人桥，两崖戌削，中三石衔接如梁。西为望海石，巨石坦豁，与日观埒。西有遥观洞，俗称昭真库，高深幽旷，游者憩焉。又南石壁峻嶒，为蜕仙岩。元好问《送天倪子归布山》诗曰：“后日天门重登览，蜕仙岩下幸迟留。”有王老石屋，《岱史》云：“翰林王从之跏趺化此。”稍东为涤虑溪，水（左三点水右敝）冽西南流。中有突秀蜂，《泰山小史》所称“石笋”也。峰顶苍松偃盖，今亡。 

　　绝巅东北七里为鹤山，松敷岩谷，多野鹤巢云。 

　　绝巅西里许为丈人峰，状如老人伛偻。按《汉书 郊祀志》云：“大山川有岳山，小山川有岳婿。”唐段成式《酉阳杂俎》云：“玄宗封禅泰山，张说为封禅使。女婿郑镒本九品官，封禅后因说矛迁五品，兼赐绯 服。玄宗见镒官位腾耀，怪而问之，镒无词以对。黄幡绰曰：‘此泰山之力也’。“俗称外舅曰泰山，曰丈人，本诸此。《说郛》引黄氏语讥之。有今上御制《丈人峰》诗勒于上。侧有碾砣泉，今涸。 

　　西为石马山，游黄华洞进路处也。吕坤因洞路艰危，故题“回车岩”于此。 

　　北为北天门，旧有石坊，额曰“玄武门”，今废。又北为摩云岭，丹嶂峻空。岭东有八仙洞，危若鹘枉，即马第伯所云“石室”也。其下为乱石沟，水南流过避尘桥，东折经鹤山北，又东汇为洗鹤湾。夹岸陡险，苍松敧卧如梁，水潆洄而东注，达于溪里峪。 

　　东北为独足盘，明万历间创辟此径。林古度大书“黄花栈”三字，勒北崖。崖环敞如女墙，其上松石杈枒如笋，钟惺谓之“笋城”，并题记于崖东北。又东南两峰回翔，为双凤岭，旧称大、小牛心石，亦曰大、小蜡烛峰，名因形命名。南临洗鹤湾。 

　　独足盘东北为元君庙，内有万松亭，后改弥勒殿。自东而上为蔚然阁，下祀吕仙。东有三官殿，圯，移像于元君殿西舍。明隆庆六年，胙城大辅将军睦（木施）建，有禁约碑。万历、崇祯间，州人徐灵哉、王度皆读书于此。庙北为天空山，俗称玉女山。其巅平坦，呼为尧观台。《岱史》云“尧尝登此”，意或因遥观而误之耶。台前古高速清邃，曰黄华，俗以环洞多黄花，故名。传为玉女修真处。中有灵异泉。东一洞曰莲花，石瓣倒缀如莲。悬（）涓滴，谓之石乳泉，积冰恍如玉柱。有今上御制《莲花洞》诗勒壁，即《岱史》所谓“后石屋”也。然钟亭下亦有石屋，由地道可通蔚然阁。后人於其地立元君墓，附会滋甚。自回车岩迤逦至此，总名后石坞，俗呼后十五，言南天门至此十五里，为“奥区”云。 

　　自天空山东为九龙冈，上有鉴池，清可鉴发，俗呼玉女洗头盆。北为凤凰池。东北为饮虎池。东北八里为磨山，为五女圈石。《岱史》云：“夜有呼号相力之声，诘朝巨石垒成圈，盖五仙女为之。”又有张远寨。 

　　天空山北为坳山，蝉园秀拔。为仙人寨，寨可容千人。摩云岭北为明月嶂，群峰秀列，俨若屏嶂。《泰山纪事》：“宋张景若结茅隐此，曾产紫芝一本，因名采芝庵。”旁有燕脂石，色如涂丹。又北为懒张石屋，相传明张三丰炼真处。其西为孤山，峥嵘特起。东北为小冰牢峪，即《岱史》“天牢峪”也。阴壑层冰，经夏如解，因名凌冰洞。水东北流入天井。北为眺平台，旧多花木。《天地运度经》：“泰山北有桂树七十侏，其实郝如桔也。”西里许为杨子峪，崖岸深陡。西十余里为半边山，山似擘去其半也。眺平台西北六里为大冰牢峪，石凹极阔，又曰冰阱，视冰洞危甚。水东北流入天井。 

　　其在东南麓者：对松山东有松岩，老松森疏，阴霭蔽日。西北有娄子洞，相传汉娄敬曾栖此，高深险僻。南为马鞍山，两山并起如马鞍。西南为祝鸡寨，石嶂纵横六七里，中凹如削，有泉出其巅，曰悬淙泉。瀑水南流达于双沟，迤西则所谓老人寨也。其南有巨石紫润，俗名肝华石。又南危崖凿磴，或呼石练陀。旁有九间石屋。又东南为延坡岭 ，又沟环涌，岭北诸谷水皆汇此，又名东溪山，为东溪发源也。水东南流约五里，合于艾岗峪而注。艾峪东有燕洼村，地多艾。东南五里为栗子峪，水南流，经小津口，下延坡岭。南为杨老坞，《岱史》称“杨老园”，岭崖险阴，上却平旷，昔杨老避兵于此。南为摩天岭，端严特起，云至此多散去，一名争云峰。迤南为屏风岩。岭岩之间，横沟涌流，而东导南折经凌汉寨西，曰堰岭河。河腹双泉递涌，汇为金牛湾。又东南右纳青龙泉水，旧址在西南，明万历初道士柴慧庵修炼处，萧大享移建于此。庵南石窍滴水，曰福泉。又南为回龙峪，有笔架石。双流旋绕，东南会堰岭河。凌汉寨东为绣彩湾，水东南流，经白家河，入十里河。 

　　自摩天岭东四里为鹁鸽崖，峭壁巢野鸽。东二里为风门。又南三里为卧龙峪，本名五龙峪。东二里为中陵山。东二里为水牛埠。东北为小津口村，东西椒山夹之水东南流入蚕滋峪，又南至沙沟入汶。山西为椒子峪，南里许有可亲园。栗、椒、杏各以树之多者得名。南二里傅家村旁有石舟——巨石上浮如舟也。南里许有地曰谢过城，《岱史》云：“齐、鲁人夹谷后，归田谢过于此。”然《左传》所不载。夹谷在今莱芜境也。谢过城东里许有汉明堂遗址。按《水经注》：“汉武帝元封元年年封泰山，降坐明堂于山之东北址。武帝以古处险狭而不显也，欲治明堂于奉高旁，而未晓其制。济南人公玉带上黄帝时明堂图，图中有一殿，四面无壁，以茅盖之，通水环宫垣为复道，上有楼，从西南入，名曰昆仑。天子从之入，以拜祀上旁正焉。于是上令奉高作明堂于汶水，如带图也。古引水为壁雍处，基渎存焉。”《岱史》云：“其地舒衍突起，石冈巅平，而高四丈许，周约三亩。后枕岳麓，支山如（）障，左右如卫从。然溪水（）洄，南会于汶，遥望徂徕，如列屏案，当时朝会之规宛在。”元人题刻碑基上。艾峪水自北来汇此，西折而南，因名明堂泉。其经流曰十里河，帅泮归汶，总名东溪也。泰山泉壑甚多，《府志》误入卞桥、海眼、葛沟，三泉均属蒙阴县境。十里河东四进而，有红亭遗址。《春秋》：“昭公八年秋，蒐于红。”向有土邱，今其村讹为红庙云。椒山东八里为杏山，有餐霞洞。下为王老峪，土邱高广。又西南为水泉峪。 

　　汉明堂东北二十七里，有奉高故城，今故县村是也。旁有大云禅寺，金大定四年敕牒勒壁。《水经注》：“奉高县，汉武帝元封元年立，以奉泰山郡治也。县北有吴季札子墓，在汶水南曲中。季札之聘上国也，丧子于嬴、博之间，即此处。《从征记》曰：‘嬴县西六十里有季札儿冢，冢园，其高可隐也。前有石铭一所，汉末奉高令所立，无所述叙，标志而已。碑石糜碎，靡有遗矣，唯蚨存焉。’”按：奉高城东北七里禅村旁有大冢，疑即季札子墓。又东南八里，过抬头村，有古城遗址，即春秋时齐之博邑也。哀公十一年会吴伐齐，《左传》：“五月克博，壬申至于嬴。”按：嬴邑故城，在今莱芜境也。 

　　其在西南麓者：对松山西南有五陀岩、红叶岭、硖石沟诸名称。西南四里为石缑山，讹曰石后，又名西溪山。下为黄西河，上纳龙峪之水，经黄岘岭西，故以名河，为西溪山。下为黄西河，上纳龙峪之水，经黄岘岭西，故以名河，为西溪发源也。又西经九女寨南，一峰高处，奇簇若莲。《岱史》云“昔有九女避兵于此。”地多石英，白者如水晶，有色淡紫者，莹彻五（）。《魏书》“；景初元年，增崇宫殿，凿泰山之石英”也。又西经尖山南，山西胁有石帮，下为辘轳冈。自九峰西为仙趾峪，一名马蹄峪有仙人草履迹，长尺余，马蹄迹径五寸。水西南流经鸡埘岭下，与黄西河会。又西经丹穴岭东，其岭黄壤舒衍。西下为八里沟。又西经凤凰山北，汇为马蹄湾，北受八里沟水。又南过竹林寺西，故又曰竹林西河。寺莫知其所肇，自唐迄金，屡经兴替。元元贞初，僧法海重修，李谦记。明时满空禅师重建。万历间陶思圣等重修，吴维城记。其时绿竹千竿，银杏双挺，今荡然矣。 

　　自白杨坊南为凌汉寨，寨可容数百人。高处为凌汉峰，丹嶂苍渠，或名金泉峰也。峰南有岭曰振铎，峪曰黑虎，水南流汇为新泉。西折过子午桥而注，中为普照寺，唐宋时古刹。金大定间奉敕得建。额曰“普照禅林”，有敕牒石刻勒殿壁。明永乐间高丽满空禅师、国朝康熙初崇川诗僧元玉，先后卓锡于此。寺东有元玉别构石堂，并自为铭，复大书“石堂”二字，左右题景一十二处，各系以长短句。旁为元玉塔，有太史、淄川唐梦赉塔铭。寺之西南为满空禅师塔，而塔铭碑近移寺大门内。塔北为鲁蕃相田时耕墓。西北有卧象石。又石北为投书涧。水南下，东受新泉之水，又西南交流。《岱史》云：“投书涧，胡瑗读书于此，十年不归，得家书，见上有‘平安’字，即投涧中。”涧上有碣曰“宋胡安定先生投书处”。西为上书院，世称泰山书院，旧有石介记勒壁，今亡。党怀英曰：“孙明复、石守道筑室泰山下，以为学馆，属大辟岳祠，壖基甫迫，乃北徙山麓。而乡人指以为上书院者，则其所徙地也。”元好问曰：“泰山上书院，唐周朴所居，宋孙明复居之。”明嘉靖间佥事卢问之妥孙、石神位于此，颜曰“仰德堂”。后又合祀胡瑗为三贤祠，春秋致祭。康熙五十一年，学政黄步琳、知州徐肇显重建。乾隆四年，知府蒋尚思重修。东偏旧有明人别构有松亭，并题识“授经台”、“讲书台”诸迹。祠迤西为香水峪，上接投书涧诸水，西南流会于西溪。 

　　上为三阳观，旧名三阳庵。明嘉靖时德藩建，炼师王三阳庐此。万历间大兴缔造，有大学士、东阿于慎行碑记。东南为木末亭，慎行之所名也。自北石级陡绝而上，旁有全真崖，岭巅曰天外，多松槲。转而东有石厂，曰三阳洞，一名胜禅洞。观大门外有救苦台，南侧有三阳墓。 

　　又西为傲来山，巍峨特起，有与岱争齐之势，又名芙蓉峰。其巅一洞曰归云，内有石池涌流。自竹林寺西南入，高岸深谷，人单行，攀藤附葛而上，石窦可通，曰寨门，有金贞佑间堤岣。西旁一洞，中可窥天者三，名曰三透天，俗呼玉皇洞。南为天胜寨，坦处可容千人。《岱史》云：“汉刘盆子等聚兵于上。有演武场、张旗石及柱窝、碓（）之迹。”按《泰山纪事》云：“岱西南峰最陡峻处有刘盆子寨。琅 人樊崇起兵于莒，转入泰山，后议立盆子时，兵已数十万，鼓行而西。则盆子固未尝据此，特此崇归盆子部下，名刘盆子寨耳。”元初，僧通慧律师行全结茅球场奉高山天胜寨，即此山巅。东北悬石通明，俗名狮子峰。时行全之徒德友亦避地于此。旁有悬刀峰。东为扇子崖，倾崎宛如摺（），明蒲坂杨博题曰“仙人掌”。崖北旧多青桐，曰青桐涧，水东流入竹林西河。明季州举人王无欲筑室崖巅，复结茅其下，曰西山别业。其时樱桃夹径，松槲盘纡，今濯濯矣。仅存石庙，曰无梁殿，祀玉皇。下为石阁，阁洞四虚，上祀元始天尊，并无欲建，碑记在焉。东有仙桃石巨石，嵌空如桃。东南有会仙庵，圯。涧水东注西百丈崖。青桐涧北，危崖类彝状，俗称壶瓶崖。其阳有刘盆子洞，仰视洞悬绝而门塞。西北二里为火焰山，一峰黑飙特异。南崖一洞深邃，《志》称“观音洞”，俗讹魔王洞。下为石屏峪，水西南流，过黄金口，入龙潭。西一里有水音寨，平处亦容千人。天胜寨西南为弄水岩，双峰崛起，又南为鸡笼峰，园垂如笼，即宋钱伯言《纪游》所称处也。会仙庵东为飞鸦峰，石色深黝，忽若人形对拱，稍白者西，赭者东，曰仙人影。《泰山小史》所谓“衣染古烟碧，神凝秋水清”者也。 

　　伍　 

　　又东为东百丈崖，瀑泻若垂绅，名曰天绅泉。下汇黑龙潭，沉碧无底。稍西南为忽雷湾。《岱史》云：“天将雨时，每闻雷声迅发于此。”又西为西百丈崖，视东崖倍高，悬流如挂练，亦曰水帘泉。东上为招军岭，旧有石坞庵，又有萃美亭。金知州姚建荣建。元奉符尹王悟重修。廉访使徐琰记云：“面水帘而瞰天绅，诸景咸会。”因榜曰：“萃美亭”。亭圯，记石亦亡。垒同为白龙池，悬崖绝壑，殆非人境。池北层崖横亘，上复峭削，形若舟，《岱史》谓之“石舟”。上镌“元圭石”三大字，下层遍刻宋人题名。顾氏《金石文字记》载之未尽也。池东有三元石，前为渊济公祠。《岱史》云：“宋元丰五年，封白龙为渊济公始建祠。”县人赵合为记。是池祷雨辄应。元明多刻石祠中，今并亡。惟元至正时《感泽记》碣尚存，漫漶无撰书人姓名，《岱史》称“知州路希尹撰文”矣。乾隆十三年，车驾东巡时小蛙，遣官致祭于池，遂得雨。南烛锣鼓湾，水激石嵌如锣鼓。又南为耀星湾，滢（）深静。西崖平削，刻“弄水岩”三字。又南一石屹立 ，勒“鸡笼峰”三字。又南为大峪，中一石如匣，曰剑匣石；一石中分如劈，曰试剑石；一石如人影，载巾持剑而坐，舒一足，曰仙影石。又南石峡宽隘者二，曰大石峡、小石峡。自黄西河经龙潭、龙池至此，为西溪会归处。溪水东折经元忙兀博罗欢墓北，俗称土公土母。南一里有丰碑，额曰“大元太师泰安武穆王神道之碑铭”，延佑四年四月姚燧撰，并八分书篆额，两面皆有篆额。文起南面而北，上截字犹可读，下截多残缺。墓西有擂鼓石。溪水又南，东受广生泉之水，绕府城西南，经古汶阳桥及（）河桥下，又南入泮归汶，总名西溪也。乾隆三十四年七月四日，（）水泛涨，上下河畔庐舍男女漂流者无算。 

　　汶阳桥北为天书观。《岱史》云：“观本名乾元，门阁三重，殿庑三所。”《宋史 礼志》：“大中祥符元年闰六月八日，封祀制置使王钦若言：‘泰山西南垂刀山上，有红紫云气，渐成华盖，至地而散。’其日木工董祚于灵液这北见黄素书曳林木之上，有字不能识，言于皇城使王居正。居正睹上有御名，驰告钦若，遂迎至官舍，授中使捧诣阙，因建天书观于此。”按：天书即钦若所谓“黄素书”也。当时君臣相欺，侈言祥瑞，其书词见《三朝符瑞志》。龙图阁待制孙（）曰：“天何言哉，岂有书也？”国初张习、孔云、谷卧余遽谓今世失传，何也？观大门内，旧有泉有亭，明题刻“醴泉”二字。《文献通考》：“兖州乾封县民王胜地田中，有儿童掊土，得小青钱数十，争取之，钱坠石罅，因发石，有涌泉二十四眼，味极甘美。又枯石河复有涌泉二十五眼。又 一眼出层阜之上，经宿势浸盛， 又别引数派，双鱼跃其中；有果实流出，似李而小，味甚甘；及古今钱百余。封禅经度制置使王钦若贮水驰驿以献，分赐近臣，诏设栏格谨护之。六月诏建亭，以‘灵液’为额。”宋焘曰：“余童稚时，犹见观内泉出石崖下注，有垂杨数株，大二十围，盖宋祥符时所植。今树既乌有，而泉又凿深为池，非其旧矣。”《岱史》云“岱顶玉女池北有灵液亭”，《宋史》无之。泉侧铁浮图十三级，明喜靖十二年造。自正德间即其中为元君殿，尝遣中官致祭，有御祝文勒殿东壁。其后为九莲殿，万历间命中使特修，告竣， 改天书观颜为天庆宫，岱顶天启五年金碑所载也。又其后为智上殿，崇祯间敕建。副使左佩弦人插云：“皇上追崇孝皇太后为西天净土极乐世界菩萨，上号曰智上，建宝刹于岱。辛巳启土鸠工，三载告成。”考神庙时尊孝定皇太后为九莲菩萨，即今智上前殿者。像设皆范铜镀金为之。按：九莲菩萨语见毛奇龄《彤史拾遗记》。 

　　乾隆十一年，观大门楼灾。其西有翠阴亭，亦宋时建，圯。西为泰山书院，乾隆二十九年，知府姚立德购置民舍改建，知县程志隆记。西北七里为皇碑亭，有康熙三十七年万姓感恩碑。其北一亭，有四十三年圣祖仁皇帝御制诗勒壁。西为下泉，其水自傲来山西飞瀑而下，中有石鼓——巨石如悬鼓也。东南流入泮。西五里为大埠岭。古有大佛圭，范铜为像，高丈余。 

　　其在东北麓者：九龙冈东为天烛山是，两峰矗立如炬，东西遥相对峙，即吴同春《续游泰山记》误指为“丘邱”者也。按：《广雅》“小陵曰邱”，则非高山可知矣。其下为溪里峪。岩穴深邃，涌泉不竭，昔有魔女地化此，又名风魔溪。东南流入扫帚峪。天烛山东为分水岭，其南则有扫帚峪、李家泉诸水；其北则有旋螺峪、冰牢峪诸水，皆循岭分流焉。 

　　东二里为观星岭，东北即李家泉，水南流入栗子峪。分水岭东为（）碌峪，有桂曰大津口，产楂、栗。东北多槲林，世谓之山蚕厂。北五里为竹子园。其西地极平旷，群峰环峙，林木郁葱，双溪萦绕交流，中为周明堂故址。《封禅书》：“泰山东北址，古时有明堂处。齐有泰山之明堂是也。”汉之废基又在其旁，今称明堂处。齐有泰山之明堂是也。“汉之废基又在其旁，今称明堂村，讹曰明家滩。据金学士党怀英《谷山寺碑》云：“岳东北址有明堂。”引沈存中说而以为汉。盖怀英生长泰山，通掌故。本《水经注》：“汉武帝封泰山，尝降坐明堂于山之东北址，逼近周明堂处。武帝以古处险狭不显，令奉高作明堂于汶水，如带图。”在山之东南址，去周明堂三十里。又《岱史》称：“周明堂故址，在岳东北麓，旁有谷山寺。”盖指地之著者而言。按：寺基险僻，距明堂尚十里，顾引怀英碑记，强为牵附，殊未可信。 

　　明堂南为大岘山，西南为黑山。西北为谷山，屹（）特异，绝顶孤松挺秀，俗名定南针。顶之西南有黑闼石屋，顶之西北有金矿洞二：其在东者，悬崖上下二穴，水自崖顶下注；其在西者，一穴幽暗出水，人不能入。洞外多裂石纹，皆结紫石英，即《岱史》称“金丝洞，元初邱处机炼丹处”也。又东北有莲花峰。 

　　谷山西北为恩谷岭，两山中峡，俗名雁岭河，水东流汇为天井湾。岭北为佛峪，亦曰佛谷，水东流与马跑泉会。其上有寺，额曰“谷山玉泉禅寺”，元魏时僧意降锡处。到金释善宁修建 ，有党怀英撰《谷山寺碑》及泰和大安间敕牒碑。东有古井，水色紫黑充盈，遇旱不减，。怀英八分书“玉泉”二大字碑。东北而上为药师七佛阁，元至元间释普谨建，久圯。学士阎复碑记在焉。北为为返倒山,为青冈峪.水东南流入天井,为仙台岭——即长城岭。其上石台有二：曰南拱，曰北拱，遥相对峙。《山东通志》谓“汉武帝于此望祀蓬莱”，而史无其文也。又北逾仙台岭，至玉泉岭为历城、长清界。仙台之阳，有马跑泉，又名莎草泉。水南流经牛栏口西，又南入天津河。自牛栏口东十里，有地曰药园，盖昔人尝种药于此。又有千户厅，称名无考。东三里为龙门山，沟水东南流。东北五里为鹿町山，有黄伯阳洞。《岱史》云：“战因因时黄伯阳修隐处也。” 

　　大津口东五里为青山，绝顶巨石如冠。《汉书》：“昭帝元凤三年春正月，泰山大石起立，高丈五尺，有白鸟数千集其帝焉。”南为望仙台，《岱史》云：“汉武帝筑也。”东南有皇姑庵。青山东四里为升仙岭，东南为石汶，源出天井湾，纳诸谷水。东南流绕周明堂侧，曰天津河，右会旋螺峪水。又东南经竹子园南，右会鹰愁疸水。又东南经大津口村北，又东经青山北，曰麻塔河。北四里有仁育庵。又东左会龙门沟水。又东北介仙源岭、鹿町山之间，曰津拱河，陡岸深凹，昔人所云“石釜”也。又东北左会岩洸河水。又东而南妈了入石汶处。北八里为门家墅，为会仙观故址，元道士孟养浩修炼于此。有至元五年鹿森记碑。旁有方井，井四洞，渊泓莫测。观北为雨金山，有伏金石，传昔大雨冲出金矿。东北六里为大卢山，东南三里为小卢山，中夹岩洸河，过黄坂前村东。西北十三里为转山，为石屋寨。国初侍郎王度、知县范惟粹故居也。 

　　自黄坂东北，过两港村三、四十里，至长城岭下，槲林尤胜，岩洸河发源于此。小卢山东八里为祝山，单椒园特，有国初巡按赵宏文墓。东北二十里为九坂岭，为九曲峪，水西流过雨砧崖渌池，南折至九顶山后，又东汇金井河。东南一山曼衍，背耸溪深，上有数穴如颐，俗名旁山，又曰石窟山，或称肃然山者，误。《封禅书》：“汉武帝禅泰山下址东北肃然山。”旧志未详。顾炎武考引《酉阳杂沮》，以长山县长白山当之，非是。《魏书 崔光传》：“弟敬友，尝于肃然山南设食，以供行者。”又莱芜王许保北有山，碑云“古宿岩山”，恐即肃然山也。按：杨邱山东有小陵，舒畅崛起，是其地矣。 

　　自祝山东五里为狼虎谷，水西南流入汶。《五代史》： “黄巢死于泰山狼虎谷。”《闻见后录》：“巢为尚让所急，陷泰山狼虎谷，乃自髡为僧，得脱于此。”并存考。东北三里为九顶山，南有大冢，俗称为黄巢墓。金井河绕山东南，折而西南，其河西涘曰西金井，人或淘金于此。以东金井在河东涘莱芜境也。又西南经汉里村，东入汶。《岱史》载：“岳西桃花峪，尝有人采白金矿。”《山海经》云“下多金”是也，又云“其上多玉”，今不可见。然岳巅时炫光彩，意或玉韫之辉与？《文献通考》：“后齐天统初，岱山封禅坛玉璧自出。”殆其验矣。 

　　石汶又南经崖下村，东有育英书院、明州人李汝桂讲学其地，世称理学名儒。又南有李汝洼墓。石汶又南经山口村，东抵故奉高西。自天井湾至此。逶折九十余里，左受莱芜原山之水，过古博邑城北，合为堑汶。西南流有堑汶河村，碣曰“古静封镇”’。《县志》误以大汶口村当之也。按：《述征记》“泰山郡水有北汶、嬴汶、牟汶、柴汶”，与《水经注》之“石汶”，世称“五汶”，皆源别流同，其经流总名大汶。又西南与莱芜之牟、嬴二汶会经无盐山北。又西南过博县故城南，右会北汶而南折，循徂徕西麓，过阳关故城西，至大汶口东，左纳柴汶，本名小汶，大小二汶交流。又西南经东平、汶上界，入南旺湖分水口，南北分流曰运河也。 

　　其在西北麓者：避人厂西北有船石，层崖阔数丈。西北为看月岩，为沐龟沟。水西北流经李子沟，至老虎窝，入桃峪。又北土地平旷，亦日快活三里，有云台庵故址。庵后石厂深广，而西辟曰夕阳洞—— 所谓“上石屋”也。 

　　自桃峪之北而起者，其水过陀头岩，南折而西北为混元池，石岸皆黑，中央独白，如月印澄潭。又西北过雁窝崖西，陡崖多雁巢。北为清风岭，其岭延亘孤高，凿蹬崎岖。下为老虎窝，石穴深暗，中有水。又东石厂相通，最深敞。侧有玄都观，久圮。又西北为龙湾，邱峦突出如岛屿。下有碧花池，石皆碧纹，天然池甃。又西北经黄石崖南稍西，林木匝里许，中为野人之庐。转而北三里为映霞峰，旧有傅老庵，下为香泉，水南流入桃峪。西北为猛虎沟，盖孔子尝叹“苛政猛于虎”，后人强名之耳。为花园地，多金银花。为青天岭。北至长城岭，两岭夹涧。其涧一源两分，即《水经注》“分水溪”也。一东南流，一西北流。西北流者：出青天岭，西南至泰、长两县界首村，过浚川桥折而西北，其经流曰中川，循长城铺达于崮山，左纳灵岩诸谷水而注。东南流者：绕青天岭东麓南折，右会虎沟水，过海眼、桃花峪，再转东南，其经流曰北汶，与中川分流各半，故又名泮河。或谓从桃花峪分流，非矣。按：长城岭俗呼大岭，古长城所经，《战国策》所谓“齐有长城巨防”者也。《史记 六国年表》：“齐威王十一年，赵取我长城。”《楚世家》：“还，盖长城以为防。”《正义》曰：“《泰山郡记》云：‘泰山西北有长城，缘河经泰山干余里，至琅玡台入海。’《齐记》云：‘齐宣王乘山岭之上，筑长城，东至海，西至济州，千余里。以备楚。’”今《泰山郡记》、《齐记》皆不可见。而《竹书纪年》谓“周显王十八年，齐筑房以为长城。”其时盖齐威王之二十八年。而顾祖禹《读史方舆纪要》引《管子》云：“长城之阳鲁也，长城之阴齐也。”则春秋时已有长城矣。城因山为之，起平阴之防门，缘泰山北冈而东经莱芜、博山、临朐、沂水、莒州、日照、诸城，婉蜒几二千里，至胶州海中大朱山止焉。《泰山郡记》及《水经注》、《括地志》，皆谓至琅玡台入海，或指地著者而言，其实相距尚六十里也。 

　　陆　 

　　猛虎沟西南为河上林村，多桃树。峪水又西南曲，中有石窟，深不测，日大海眼。西纳白草峪水。峪南为幞头岩，形如岸帻。西南为老鸦峰，俗名老鸦尖。东南旧有碧峰寺，圮，萧大亨碑记在焉。西南为秋迁山，下为秋迁峪，有桂师庵故址。西崖一洞深窈，《岱史》称“白鹤洞”——所谓“下石屋”也。又南为龟湾，其下长石欹斜，日石艃，达于小海眼。西南为西神库，巨石朗润谽（谷牙），跻之摇动，或谓中有宝藏云。又南经中军坪，石阔多文彩。又南注大小养鱼池。迤西为襁负山，即《岱史》“襁山”也。以大山负小如襁子状。山半有镜儿石，经一丈余，莹削如镜。东南有坦地，约十亩，俗呼台子地，旧谓古云台庵，有明正德释道转重建三教堂碑。西南为元君庙，内有玉皇殿及铁佛殿，移碧峰之铁佛建此。鱼池南即桃花峪会归处，旧时多桃树，又名红雨川，有今上御创《桃花峪》诗勒北崖。又西南出峪口，再折而东，经新庄达于二十里铺。又东南过高里山南，又东南过全标店东，自分水溪至此，倾曲凡八十余里，总名泮河。上纳三溪之水，合于大汉河。 

　　自桃峪之南而起者，混元池下三汊涧自西来入之，西为十字峰，峪水又西北，大倒沟自西来入之。沟西为青龙宫故址。南为青岚岭。西为丁香峪，多红白丁香花。西为思乡岭。《岱史》云：“人死魂归于此，而思乡也。”峪水又西北，小倒沟自西来入之。沟西为南顶，峰峦突起。顶西南为胡桃园，多胡桃树。南为梯子山，为石厂。沟西有玲珑石。梯子山西南为透明山，陡削玲珑。北拱老鸦峰，宛如几案。南有摩耳石。东南为东神库，石若垂帘，无苔痕，时或光彩闪烁，与西库埒。东为龙山，上为姜倪寨。南一石，若人形，名曰真人峰。西南为黄石岩。岩南有白姑庵，白姑无所考，或因黄姑而附会之耶？南为车道岩，北有双沟如辙迹。又西为笔架山，五峰排列，崖崿倒悬，多野巢，即《岱史》“雕窝山”也。山北为羊栏坡石，《岱史》谓“仙人牧地”。周有巨石，秀丽尤奇。山南为燕脂坡，地多燕脂瓣花。 

　　青岚岭南为猴愁峪，西为白练石屋，中巢拖白练乌。西南为水闼石屋，出水不竭。又南为拔山，视诸峰差高，《岱史》谓之“雁飞岭”。东有一石耸立，曰回雁蜂。东北为燕窝石，大石有窟如燕窝。转而南为水铃山，水声触石似铃也。东南为乌龙潭，西为坛子涧。 

　　拔山西为五峰顶，东岩苍松丛茂，俗呼松楼。东北有黄姑庵。按：黄姑，牵牛星别名也。拔山五峰之间曰风门。南为迎风岭，下有枯石河，水东流经龙潭，南拆过大埠岭，东入泮。又南为西横岭，其岭西自桃花峪，东至乌龙潭，横亘二十余里。西上为黄金口。西北为海棠峪，多秋海棠花，高三、四尺，夏日即开。西南为脐子沟，中有脐子峰，一石崛秀，流水盘旋。西为刺揪山，以多刺揪树得名。西为土绵山，陡险巅平，黑壤十八亩。西南为驼骆岭，有藏峰寺，创于元，重修于明，有碑记。东为蓑草泉，南流入泮。西为（禾苗）峪。西二十余里为三绾山，三峰相连如鼎足。有龙驹寺，明时重修，寺前古木参天。甘溜泉东流入于泮。西十二里为黄山，酒泉沥沥。古有廷庆院，宋海定禅师重建，元、明皆重修之，额日“云台寺”，州人周冕记，西为肥城县界。 

　　其名迹在城中者：岱庙东南为东岳冥福弹院，唐开元间创建，后唐释智顺、后晋志隐皆相继增修。伪齐时海岩重建，改曰崇法禅院。元重修之。内有后唐长兴四年敕牒碑，伪齐阜昌二年重刊，额曰“特赐冥福弹院地土之记”，碑上下两层，字大小不一。后晋天福周元休撰《东岳冥福禅院新写藏经碑》、明正德任文献撰《重修寺碑》可考。《佛顶尊胜陁罗尼经幢》无年代书人姓名。金泰和党怀英撰《新补塑释迦佛旧像》断碑云：“旧为岳祠奥区，释迦佛像主伴凡五位，并迁置于赐书阁之废基，有乡者赵璠以正殿旷久，始就绪重新之。”其曰“赐书阁”，则藏历代敕牒及御书、经文、典诰处，今断碑移置县署土地祠壁。南为龙王庙，即宋封白龙为渊济公也。乾隆三十年知县程志隆以白龙池渊济公祠久废，始建祠城中。 

　　大津口东五里为青山，绝顶巨石如冠。《汉书》：“昭帝元凤三年春正月，泰山大石起立，高丈五尺，有白鸟数千集其帝焉。”南为望仙台，《岱史》云：“汉武帝筑也。”东南有皇姑庵。青山东四里为升仙岭，东南为石汶，源出天井湾，纳诸谷水。东南流绕周明堂侧，曰天津河，右会旋螺峪水。又东南经竹子园南，右会鹰愁疸水。又东南经大津口村北，又东经青山北，曰麻塔河。北四里有仁育庵。又东左会龙门沟水。又东北介仙源岭、鹿町山之间，曰津拱河，陡岸深凹，昔人所云“石釜”也。又东北左会岩洸河水。又东而南妈了入石汶处。北八里为门家墅，为会仙观故址，元道士孟养浩修炼于此。有至元五年鹿森记碑。旁有方井，井四洞，渊泓莫测。观北为雨金山，有伏金石，传昔大雨冲出金矿。东北六里为大卢山，东南三里为小卢山，中夹岩洸河，过黄坂前村东。西北十三里为转山，为石屋寨。国初侍郎王度、知县范惟粹故居也。 

　　东有会真宫，即古奉高宫。宋真宗东封，尝斋于宫之穆清殿，以宴群臣父老者也。《岱史》云：“元张志纯居会真官数载，道行超群辈，赐号‘崇真保德大师’，授紫服。”宫在明时尚有玉皇殿及李白诗刻，成化十八年重修。万历二十二年八月初七日悉毁于火，仅存志纯偈颂勒壁。后即故址改建关帝庙，岁时致祭于此。内附张仙祠，《岱史》云： “唐开元中与李某同至泰山学道，李辞归襄阳，后张仙系林擒以示异，故祀此。” 

　　又南为鲁两先生词，其学馆向在岱庙，地并于庙，而后徙于山麓。大定十九年始建祠于大门之左，党怀英记。此则二十三年知州胡瑄请于朝而建者，吴宽记。国朝顺治十年，道施闰章等重修，为文以记，今名二贤词。西北为和圣祠，多明人石刻，岁时祭焉。 

　　岱庙西北为长春观，元初知州张郁建。金乡女冠訾守慎嗣法于燕京长春国师，后修真于此，赐号“妙真观”，圮。有中统二年元和子记碑。《金石文字记》云：“长春观有元丁亥年碑。”《岱史》云：“有邱神仙牒及成吉思皇帝敕旨碑。”并亡。按：邱神仙即元之邱处机，成吉思皇帝者元太祖尊号也。 

　　城北门外西北隅为白云观，明万历间周藩奉国将军勤鲲建。祀王母，其后增祀元君。殿设雕栏，楼榭层晖，今改称梳妆院。其东为驻跸亭，乾隆三十五年建。 

　　城东门外东北隅为风伯雨师庙，元至元年建。《岱史》云：“按《天文志》风伯箕星，雨师毕星也。”先是庙废，止遗一碣。明成化二十二年旱云不雨，或油然雨状，辄为风散。知府蔡晟诣其所祭之，风息，大雨如注，因复立庙，寻圯。嘉靖中知州郑豸易以坛。 

　　城南门外迤东有台基，其上即宋真宗《登泰山谢天书述二圣功德铭》，五石合成，制若屏障。高九尺，通宽二丈三尺一寸；额高二尺八寸，宽四尺八寸。与岱巅残碑字画无异。以园台在山顶，故字从北向，俗呼阴字碑。明巡按吴从宪篆刻其前，曰泰明碑。其北旧有吴从宪所建泰阴享，并自为记。揭其亭曰“昭事上帝”，翌其门曰“升中古迹”。东南为宋封祀坛故址，真宗东封时所筑，有王旦《坛颂碑》。又有九宫贵神坛，久废。阴字碑南为朝觐坛故址，有陈尧叟《坛坛碑》。坛上旧有寿昌殿，真宗以朝百官者也。又有瑞云亭，《泰山纪事》云：“当时御香亭也。真宗将登封，斋于会真宫之穆清殿，有黄白云如幢盖，龙凤状，起太平顶。焚香再拜，云变五色，复有云如桥梁，紫云覆之，久而不散，遂以名亭。”今改为山川坛。又东南为唐封祀坛故址，《唐书 礼乐志》：“高宗乾封元年，封泰山为园坛，山南四里号封祀坛，旋名封祀坛曰舞鹤台。”玄宗时亦为坛于此，有张说《坛颂碑》，佚。坛北旧有白骡冢。郑棨《开元传信记》：“上将登封泰山，益州进白骡至，洁朗丰润，权奇伟异。上遂亲乘之， 柔习安便，不知登降之倦也。告成礼毕，复乘而下。才下山坳，休息未久，而有司言：‘白骡无疾而殪’。上叹异之，谥曰‘白骡将军’。命有司具槥椟，垒石为墓，在封禅坛北一里余，于今存焉。”《岱史》所载本此。《泰山小史》谓“在岳阳，碑记冢迹尚存。”《泰安县志》“在红门东”。然红门东有丰碑断踣，趺下磨灭无字，惟碑额棱上有“垂拱元年月廿五造二年五月”十二字，碑侧犹存宋人题识“当日东封安在哉，茫茫今古泯尘埃”，字句可读。翻转审视，底面有行书，字影差小，隐隐莫辨。按赵明诚《金石录》云：“唐登封纪号文，高宗撰并行书，飞白书额，小字，乾封元年二月。一勒石山上，不知毁于何时。一立碑山下。”意或武后补刻，以残碑及《开元记》证之，白骡冢在城东南，今失其处矣。南郊有皇恩碑亭，乾隆十三年士民恭建。 

　　大津口东五里为青山，绝顶巨石如冠。《汉书》：“昭帝元凤三年春正月，泰山大石起立，高丈五尺，有白鸟数千集其帝焉。”南为望仙台，《岱史》云：“汉武帝筑也。”东南有皇姑庵。青山东四里为升仙岭，东南为石汶，源出天井湾，纳诸谷水。东南流绕周明堂侧，曰天津河，右会旋螺峪水。又东南经竹子园南，右会鹰愁疸水。又东南经大津口村北，又东经青山北，曰麻塔河。北四里有仁育庵。又东左会龙门沟水。又东北介仙源岭、鹿町山之间，曰津拱河，陡岸深凹，昔人所云“石釜”也。又东北左会岩洸河水。又东而南妈了入石汶处。北八里为门家墅，为会仙观故址，元道士孟养浩修炼于此。有至元五年鹿森记碑。旁有方井，井四洞，渊泓莫测。观北为雨金山，有伏金石，传昔大雨冲出金矿。东北六里为大卢山，东南三里为小卢山，中夹岩洸河，过黄坂前村东。西北十三里为转山，为石屋寨。国初侍郎王度、知县范惟粹故居也。 

　　城西门外南折为灵芝衔，《宋史 真宗本记》：“大中祥符元年十月丁未，法驾入乾封县奉高官，戊申王钦若等献泰山芝草三万八干余本。”此街之所以得名也。迤东有青岩书院，明宋焘青岩社也。康熙中赵国麟尝讲学于此。巡抚蒋陈锡檄知州石键增葺。乾隆五年知府王一夔以泰山书院久废，就宋氏社拓修，因易名。街南为灵派候庙，后晋天福六年建，其神旧称（奈）河将军，又曰通泉侯。宋真宗东封，泉水方涸，俄有清流涌出，赐封灵派候，有元丰王彧撰《重修木枨记》，元至元王正撰《重修庙记》，碑具在。西有金星泉，水南流，明人建金银桥，引城濠水入（奈）河。今僧道作法事，有金银桥、（奈）河桥，以诳世取财，盖借此附会耳。河西涘为炼魔堂，一名岱岳禅林，嘉靖间主薄州人张思齐同弟思周、思（）以禳父疾建，有提督肥城李邦珍记。 

　　南为灵应宫，元君下庙也。庙创无考，万历三十九年奉敕拓建，赐今额。有张邦纪碑。其制前后殿庑回廊周密，顺为崇台，四门，上起铜楼，号“金阙”。殿宇、栏 、像设，皆范铜镀金为之。旧在岱巅，嗣后移遥参亭，复置于此。其东为驻 亭，乾隆三十五年建。 

　　西为社首山，高仅五丈，《封禅书》云：“周成王封泰山，禅社首。”注、应劭曰：“山名，在博县。”《唐书 礼乐志》：“高宗为降禅坛于社首山上，旋名降禅坛曰‘景云台‘。玄宗禅于社首。”《宋史 礼志》：“真宗禅社首。”有王钦若坛颂碑在焉。又《宋史》：“太平兴国中，有得唐玄宗禅社首玉册苍璧，至大中祥符元年令瘗于旧所。”后立相公庙，神称高里，为东岳辅相。壁勒元丰胡元资记，或为赵韩王者误。西北有对岱亭，明李戴、毛在建。西南有环翠亭故址，近改为阎王殿。下有后晋总持咒幢，天福九年僧归仁正书，字多剥蚀，后书题名。内有岱岳镇使及岱岳镇都虞侯官名，则旧志所未详。 

　　西为亭禅山，本名高里山，崔嵬类龟，《汉书 武帝记》“太初元年十二月禅高里”即此。注、伏俨曰：“山名，在泰山下。”注、师古曰：“此高字自作高下之高，而死人之里谓之蒿里，或呼为下里者也。字则为蓬蒿之蒿。或者既见泰山神灵之府，高里山又在其旁，即误以高里为蒿里，混同一事。文学之士共有此谬，陆士衡尚不免，况其余乎！今流俗书本，此高字有作蒿者，妄加增耳。”山之阴有古仙洞，讹谓鬼仙，萧协中曰：“洞深暗，余尝偕友探奇，执灯笼火种而入。曲径宽隘者三，有窟不甚深。内石床一，石磴二。登床扪其顶，一穴上有巨石塞之，旁无所通矣。”山之阳有玉仙石，片石莹洁。乾隆二十六年，知县程志隆广栽松柏，培护之。迨三十四年，工人采石，自洞门上下劈去数丈，而形势遂失其旧。高里、社首之间，为高里山神祠，额曰“森罗殿”。顾炎武曰：“自晋陆机《泰山吟》始，以梁父、高里并列，而后之言鬼者因之，遂令古昔帝王降禅之坛，一变而为阎王鬼伯之祠矣。”祠创建无考，元至元二十一年重修，徐世隆记。明成化三年重修，许彬记。万历间奉敕重建，见岱顶天启铜牌。 

　　城南四十里为介石山，《岱史》云：“宋真宗大中祥符元年禅于此。”按：《宋史》无其事。南二里许为石闾山，有寻真洞，《汉武帝本纪》“太初三年所禅”即此。按《史记》：“石闾者，在泰山下址南方，方士多言此仙人之闾也。”《县志》以俗所云五道岭当之，误。五道岭在其北十里。石闾南三里为亭亭山。《史记》称“黄帝禅亭亭”。《水经注》：“汶水又西南经亭亭山东，黄帝所禅也。山有神庙，水上有石门，旧分水下溉处也。”《汉书 地理志》“泰山郡巨平”，注：“有亭亭山祠。”宋真宗大中祥符元年封山神为广禅侯，遣秘书丞直史馆姜屿致祭。有御制碑。元知州张郁、知县张佺重修。 

　　南十三里为大汶口，有石桥，雍正间重建。《水经注》：“汶水又南经巨平县故城东，而西南流。城东有鲁道，《诗》所谓‘鲁道有荡，齐子由归’者也。”按：巨平为晋羊祜原封采地，武帝以平吴功封南城侯，因辞不拜，仍为巨平侯，上从之。有今上御制《羊祜城》诗，即此。又西三里许，过卫驾庄，为行宫。内有四贤祠，乾隆三十年车驾南巡、三十六年幸曲阜驻 于此。有御制《四贤祠》诗曰：“孙、石气求永声应，孔、胡异辙并升堂。” 

　　大津口东五里为青山，绝顶巨石如冠。《汉书》：“昭帝元凤三年春正月，泰山大石起立，高丈五尺，有白鸟数千集其帝焉。”南为望仙台，《岱史》云：“汉武帝筑也。”东南有皇姑庵。青山东四里为升仙岭，东南为石汶，源出天井湾，纳诸谷水。东南流绕周明堂侧，曰天津河，右会旋螺峪水。又东南经竹子园南，右会鹰愁疸水。又东南经大津口村北，又东经青山北，曰麻塔河。北四里有仁育庵。又东左会龙门沟水。又东北介仙源岭、鹿町山之间，曰津拱河，陡岸深凹，昔人所云“石釜”也。又东北左会岩洸河水。又东而南妈了入石汶处。北八里为门家墅，为会仙观故址，元道士孟养浩修炼于此。有至元五年鹿森记碑。旁有方井，井四洞，渊泓莫测。观北为雨金山，有伏金石，传昔大雨冲出金矿。东北六里为大卢山，东南三里为小卢山，中夹岩洸河，过黄坂前村东。西北十三里为转山，为石屋寨。国初侍郎王度、知县范惟粹故居也。 

　　柒　 

　　大汶口东南三十里为梁父山，平衍突出。《封禅书》：“古者封泰山禅梁父者七十二家，而夷吾所记者十有二焉。”其上旧有地主祠，《史记》：“二曰地主，祠泰山梁父，盖天好阴，祠之必于广山之下、小山之上，命曰 。”汉武帝及光武帝皆降禅于此，而坛址无存。南为梁父城，汉时置县，属泰山郡。《水经注》引《开山图》曰：“泰山在左，亢父在右；亢父知生，梁甫主死。”王者封泰山禅梁甫，故县取名焉。诸葛亮幼从父为梁父尉，父卒后徙居南阳，好为《梁父吟》谓此也。今其村为梁父云。 

　　城西南七十里而有蛇邱故城，今楼上村是也。《水经注》：“汶水又西，洸水注焉。”今炎之济河。又西经蛇邱县南，县冶铸乡故城。《春秋左传》“宝叔娶于铸”者也。汶水又西，蛇水注之。水出县东北，西南流经汶阳之田，齐所侵也。自汶之北，平畅极目。僖公以赐季友即此。蛇水又西南经铸乡城西，《左传》所谓“蛇渊囿”也。故京相 曰：“今济北有蛇邱城，城下有水，鲁囿也。”俗谓之浊须水，非矣。按：蛇水上纳灵应诸泉，又曰汇河，基下游即浊须水，或谓之浊河。西南三里许有汶阳故城，今城上村是也。《水经注》：“汶水又西南经鲁国汶阳县北，王莽之汶亭也。县北有曲水池亭。《春秋》桓公十二年，经书‘公会杞侯、莒子于曲池‘。《左传》曰：‘平杞、莒也。’故杜预曰：‘鲁国汶阳县北有曲水亭’。”按：楼上、汇河之间有土丘，传为曲水亭址。汶水经汶阳城南，不在其北也。城上村南七里为阙陵故城。《水经注》：“汉章帝元和三年东巡泰山。立行宫于汶阳，执金吾耿恭屯城门于汶上，基堑存焉，世谓之阙陵城也。”迤西立元君庙，圯。而《通志》以汶阳、阙陵为一城，并曲池载入宁阳县境。又西约二十五里为颜子坡。《岱史》云：“州治西南境有高坡，孔子引颜渊望吴门系马，因与俱下于此。” 

　　城东南二十二里，有横埠状类龟，埠北之田曰龟阴。按《水经注》：“博县北有龟山，山北即龟阴之田。《春秋》定公十年，齐人来归龟阴之田是也。”西南有石塔五级，曰圣塔，盖遇旱干水溢，祷辄应。金明昌三年李德元等建，壁勒安升卿记。南三里即博县故城，汉之博也。城东为天封寺，旧号郭头寺。宋祥符有事泰山，更以“天封”为额，金大定二十四年僧道先、法越重修，有党怀英碑记。 

　　泰山东南三十里为徂徕山，山于泰山犹旁几然。《水经注》：“山多松柏。《诗》所谓‘徂徕之松’也。《邹山记》曰：‘徂徕山在梁甫、奉高、博三县界，犹有美松，亦曰尤崃之山也。赤眉渠帅樊崇所堡也，故崇自号尤崃三老矣。’后魏《地形志》：“泰山郡梁父县，有徂徕山在北。”《舆地广记》：“唐省梁父入博城。”欧阳修曰：“徂徕鲁东山。”孔贞 曰：“龙脉自泰山傲来，经金牛、龙山蜿蜒东赴，至水音堂逾汶，盘结于此。大、小汶络其面背，山周百六十里。” 

　　自郡城至山北，蹊径逼窄。游岱宗而探徂徕之胜者，则绕山之东西两路，自前而入，约百余里。自山南而突起者，为三岭崮，一名三台山。北岩曰“独秀峰”，传云李白题勒。上为九龙宫，中为玉皇庙，明崇祯间重修。其下为感应侯祠，祀徂徕山神。《山东通志》：“金明昌元年封为护国感应侯。”今祠圯，松柏犹存。 

　　西北里许，崖壑泻水，羊公河出焉。逶折西南，流经羊祜厅北，又西南注小汶。西北五里为二圣宫，古称二圣堂，元鹿森隐居处。东南峭石壁立，篆书“贫乐岩”、“演易斋”诸迹。杜仁杰为撰铭，残缺不可读。许衡尝读书于此，匾其室曰“鲁斋”，后即以为号。堂创于元初，开国侯徂阳时珍建，有益津高诩碑记。增祀玉皇阁、王母殿、三清殿。稍北石洞方广，赵国麟名曰“箪瓢”。 

　　大汶口东南三十里为梁父山，平衍突出。《封禅书》：“古者封泰山禅梁父者七十二家，而夷吾所记者十有二焉。”其上旧有地主祠，《史记》：“二曰地主，祠泰山梁父，盖天好阴，祠之必于广山之下、小山之上，命曰 。”汉武帝及光武帝皆降禅于此，而坛址无存。南为梁父城，汉时置县，属泰山郡。《水经注》引《开山图》曰：“泰山在左，亢父在右；亢父知生，梁甫主死。”王者封泰山禅梁甫，故县取名焉。诸葛亮幼从父为梁父尉，父卒后徙居南阳，好为《梁父吟》谓此也。今其村为梁父云。 

　　又北乳山秀峙，旧多竹木，溪水绕前而西注，古刻“竹溪佳境”于岩。按孔氏《纪胜》：“唐天宝间，李白、孔巢父、韩准、裴政、陶沔、张叔明隐此，号竹溪六逸堂。”然二圣堂即六逸旧基，而俗误以党竹溪当之也。 

　　乳山之北，响水河出焉，上纳诸谷水汇此，西曰日新池，达于毛老谷。过茅茨村南，又西入大汶。东北四里为万松岭，下有石屋，甘泉清冽。北十里双峰颉颃，为徂徕绝巅，亦曰“太平顶”。古有感应侯祠，今并其基亡矣。顶西有紫霞洞，下为李源寨，自来泉飞流。 

　　自乳山西二里旧有毛姑庵，元初州人毛仙姑居之，修持三十余载，临化留颂。泰定军节度时宥为纪石于墓，遂称其地为毛老谷。西十里为悬珠山，康熙间高沙卧云者居此，因立卧云庵，祀吕仙，圯，移像于南楼。有九龙岭、八道沟、石溜峪，东崖悬石如珠，此山之所由名也。汇水为浆池，南流汇响水河。西三里为药山，有聚泉庵，俗称大庵。西五里为北顶，有佛寺，明弘治间僧文原重建，州人徐鉴记。西为广长岭，西五里为团山，有古四禅寺，北齐河清二年创建，金大定二年奉敕重建，赐额“法云禅寺”，有敕牒碑。僧法润、福灯相继住持，元至元间高峰禅师重修。乾隆三十四年七月四日大雨，东山裂泉横流，而寺基无存。上峪之水西流，曰沧浪沟，中屹立一石，《泰安县志》谓之“晒缨台”。又西南入大汶。西南里许为望山，有老君洞。南五里为他山，白莲泉发源处，水西南流经积谷山，南入大汶。泉北有法云禅寺，僧福灯建。有大定二年敕牒碑。碑上、下两层，上刻敕牒，下镌张莘夫记。 

　　自三岭崮东六里为女智崮，西北四里为天平前寨，赤眉所堡即此。地极平畅，垒石为台，基址犹存。又东三里过青风顶南，又北二里跨涧为桥，名曰隔尘。西为升仙台，北为隐仙观，祀吕纯阳。内有玉帝阁、三清殿，明万历中有于仙号螈虚者辟此，修养有年，蝉蜕完真。观门外古木夹径，多桃竹，曲水汇池南流有康熙间赵国麟撰《瞻田碑》及题刻“徂徕第一”、“桃源深处”诸迹。又西南二里为桃花峪，自观东石屋东辟有天然丹灶，传为于仙炼丹处，国麟书“炼丹炉”三字。 

　　稍东为 石峪，石陂广数亩，飞瀑雪浪，势若建瓴。至观南与西涧合流，绕天平寨，又西南注羊公河。观北逾小普陀岩二里，孤峰插天，世谓之贵人峰。西有于仙葬衣冠冢。贵人峰东四里为风门口，为西别谷，水东南流里许有钓鱼台。东南三里过 山南，朱樱夹岸，曰樱桃园。东二里为演马岭，为东别谷。水西南流五里，与西别谷合流，南注小汶。岭上为赵州庵，圯。仅存吕佩阁，中为北斗殿，俗呼团瓢。下为三皇庙，旧称寺基。 

　　南五里为寨山。又东五里为薤山，蓝溪出焉。水东南流过镇里村西，又南入小汶。其上有光华禅寺，寺创于看起后魏，宋祥符间赐号曰“崇庆”。元初时珍重修，高诩记。内有浚池，注茶舍。东南里许一巨石，南面刻北齐时隶书《大般若经》字径五寸，多剥蚀，惟“曰空有无”十余字隐隐可辩，后书“冠军将军当父县令王子椿”。余犹有“道”字、“僧真造”数字。其东面大书四佛名，末有“中正胡宾武平元年”，《县志》以中正误为正月。薤山东北为园瓦崖，为大悲庵。东南三里为映佛岩，上刻隶书“《般若波罗密经》冠军将军梁父县令王子椿”十七字，基文云：“文殊师利曰佛言世尊何故名般若波罗密佛言般若波罗密无□无□无名无相非□□□无归依无洲□无□无福无□无□如凡界无古今□亦无”缺三十二字。普僖武平元年僧斋大众造，后有四字类押状，不可识，字径一尺及七雨不等，盖因石为之。 

　　又东一里为黑山。东五里为松山，有松岩洞。东南一里为 蒙山，其山两穴可通，曰 蒙洞。又南里许为两埠山，两山对峙如岸——以上皆属徂徕之阳。 

　　自绝顶北二里为芍药峪。峪东北三里为紫滟池，产九节菖蒲及玲珑草。水东北流经天平后寨，东至沙沟河，北折过西庄，又西北入大汶。峪西北二里为花坡。北二里为中军幛，以地处徂徕适中也。康熙间建三清殿，前有地洞深暗。西为招军石，周多石舂。旁有坞旺泉，下为大峪水，西流入鹰愁润。北五里为玲珑山，秀拔玲珑，有野人洞，相传唐王希夷尝隐此。自中军幛东二里为金鱼石，巨石中有鱼形，若隐若现，相传一夕风雨，石劈化龙去，半踣于地，两石鱼痕宛在，有明知州许应元题识。 

　　东五里为长春岭，黄壤秀异，周袤约十里。宋石介卜筑其下，多从游者，世谓之“徂徕书院”。今遗址犹称为“讲书堂”。所著有《徂徕文集》二十卷。明人采《怪说》二篇入《诸子汇函》。俗称石介因“竹溪六逸堂”筑室著书，非是。旁有姜潜别墅，号曰“读易堂”。石介在蜀寄题诗曰：“连云栈外四千里，读易堂中一帙书。” 

　　北为天平后寨。按：此寨去中军幛不元，皆樊崇聚兵处，有演武场柱窝遗迹。又东为龙溪，水东北流过燕子石屋侧，危崖瀑流而下，曰濯龙湾。以崖上凸起三画，婉若游龙，故云。北导西折曰四里河，绕徂徕北麓，又西南入于大汶。天平寨东北为西仙霞坞，又东为凤鸣山，若凤举其首。下为黄峪，又东为东仙霞坞。又东为虎穴山，为牛山。山南有朗僧洞、神化庵，山北有大藏峪。 

　　自中军幛西四里，两峰并峙，俗称角山，三石悬立，曰秋迁峰。又西登士岭为大寨口。迤东陡岸幽谷，则所谓鹰悉涧也。水北流经石匣沟，汇为白鹤湾。又东北会四里河。大寨口西北三里为攒石崮，北崖篆刻“竹溪”二字。水西北流经竹溪庵南，又西北绕转山下，汇典水河入大汶。按：竹溪庵，金党怀英所居，著《竹溪集》三十卷。元在德间教授时震撰《竹溪庵碑》，字多漫漶。康熙间于其地立玉帝阁。转山西为嵝岣山，为吴山，沟水西南流入大汶。 

　　又北三里为石氏茔域，介自为墓表。西一里有宋焘书神道碑 以皆上属租徕之阴。 

　　徂徕山南二十里许为古南城，晋丈傅羊祜封邑，金于城内建大觉禅院，有大定二年敕牒碑。僧福善讲法于此，元初僧道庆重建。城西有村曰羊，俗以为羊氏鹅鸭厂也。东北有大冢，《泰山纪事》称羊续墓。按：续墓在新仄境，此不可考。城东北十里为岱山城。《寰宇记》：”北齐置，在乾封县东南六十里，依徂徕山 。”今镇里村尚有城堞遗址。 

　　又南六里为宫里镇，有汉武帝庙，为汉武东巡驻 处，因而立庙。金毁于火，元时重建。 

　　又西南有柳里村 即古柳下也，和圣汤沐乡巴里，北有和圣墓碑，久废。 

　　宫里南三十里为云支山 ，培 园伏。《史记》无怀氏至周成王禅云支者凡九。山上旧有云云亭，西下一石刻”贾氏书院”四字，传煤时元贾进士读书筏，失其名。其北遏坡曰羽林村，曰甘露。又西为古柴城，《水经注》：”淄水又西南经柴县故城北。”《地理志》曰：”泰山之属县也，世谓之柴汶矣。”上接新泰县龙堂山之水，至镇里村南，总名”小汶”。东纳浊河泉合流，因名淄水。《齐乘》云：”泰山南亦有淄水。”即此。又西过羊祜厅南，又西过龙乡故城南而注。云云山东南八十里为放城，林放故里也，有唐太和残碑。 

　　故相国赵国麟尝游徂徕山，著《纪游》，以贫乐岩 、 石峪为最，其形容入妙，固足以辉映前后。然前贤题咏半没于瓦砾楱莽间，而名称多从土人，则考订为难也。甲申暮春之初，余偕友稽访，杖履殆遍，所经丘壑祠宇，随笔志之，未免引证琐屑，但久幽之迹得附泰山而一彰，亦可以遥质相国也。——鈫识。 

　　捌 

　　泰山西北四十余里为灵岩，古称“方山”，或曰“玉符山”，多松柏，《齐乘》谓之十里松。元八达氏题识曰”岩前松桧时时绿”。东晋京兆竺僧朗事佛图澄，硕学渊通，初止于琨瑞山降锡焉。尝往来于此说法，猛兽归伏，乱石点头，灵岩所由名也。属泰山郡，唐隶齐州山茌县，寻改长清县。元属泰安州，后并济南府。山自泰山逾长城岭西北，经西棋子岭，蜿蜒挺特，层崖削壁，面南向，周回六十里。 

　　自泰山后，鸟道碌镞难行。登泰山继游灵岩者，由泰安府城西北，绕山西麓而入九十里，经长清境之湾德村。东北经鸡鸣山下，有台 、有洞，夜半尝闻鸡鸣。山西岩曰麻衣洞，元李坚栖隐处。东北过大溪，抵双槐树，为入灵岩者各路之会。由济南府境东南而入，经靳庄，为宋靳八公故里。有大书“号啕哪别处，结采便飞去”十字，后书“熙庆留题”，疑为吕仙迹，勒迟贤亭壁。内设吕仙像。南为靳八公墓。东南经塔宝峪，西立石如塔，而中空莹然。 

　　又东跨道为坊，额曰“灵岩胜境”，乾隆二十六年建。东南为黄岘山，有老虎窝。东为明孔山，其山一孔，南北相通。盘旋北入，内有石佛像，再入一窟甚深。山巅有灵光亭，圯。东为涤思峪。又东为大横沟、崇兴桥，俗呼大石桥。有宋释仁钦修涤碑，大观二年郭思撰，王高篆，郭升乡正书，南向；其北面先勒元丰王临飞白书“灵岩道场”四大字，并佳。明嘉靖林琼撰重修桥碑。又名通灵桥。又东为小横沟 、明空桥，俗呼小石桥，明时重建。桥东有龟背石。西南为滴水崖，乾隆二十二年车驾幸灵岩，赐名“雨花岩”三大字，及诗一首。又二十七 、三十 、三十六年诗三首并勒一碑，建亭。其地出上水石，澄泥如石，虽小亦自具丘壑。东南为凌霄峰，又东为黄茅冈，为南溪。东导野沟诸水，经此南会憩象泉而西注。龟背石东为北溪，即饮马沟。李兴祖《灵岩志》称：“宋真宗幸灵岩，曾此饮马得名。”有新石桥，明天启中释园桂建。东纳彩泉诸水，经三空桥下，则淤阻伏流，至此复见屈曲。西南黄龙泉水自南来入之。其下曰涤思峪，又西与南溪交流，汇为大溪。又西石坞泉水自南来入之，又西北注于沙河，即《水经》所谓“中川”也。又西北过长清城，东北归大清河。 

　　新石桥东为伽兰殿，有明弘治间僧慧海重修碑，西壁勒宋李尧文题名。西南为地藏庵，东南为药师佛 、殿思议佛蓼，并圮。 

　　又西北为方山神祠，壁勒前贤题咏，补书苏辙诗跋。东旁有丰碑，地文书纳大书”大灵岩寺”四字，北向，南面镌僧家奴跋。 

　　北即灵岩寺，殿阁层晖。按北魏《孝文帝本纪》：“太和三年，起灵泉 、思远佛寺于方山，遂屡幸焉。”迨正光初，僧法定复兴拓建，曰“灵岩寺”。见宋郭思《石桥记碑》。《隋文帝本纪》“开皇十五年旅玉符”，疑即此。寺旧址在甘露泉西，唐贞观时徙于西南麓，宋熙宁间移建于此，仍额“灵岩”，有敕牒碑。历代修葺，制加详焉。大门内三桥相并，中曰聚善，东曰虎溪，西曰接引，明时重建。凡寺内外诸水皆汇桥下，西注饮马沟，今废。 

　　二门内碑石林立。其在东者：金明昌周驰撰《田园记碑》一，明圣旨碑二，修庙碑二，泰山进香纪碑一。其在西者：宋嘉佑王逵撰《千佛殿碑》一，金明昌党怀英撰《灵岩寺碑 》一，元圣旨碑三，成化艾俊撰《感应记碑 》一。 

　　东 、西为钟鼓楼。娄为大雄宝殿，殿七间，祀观音 、文殊 、普贤。按：此蓼即宋之献堂及山门，本无像设，皆明正德间鲁藩所增置也。乾隆二十二年今上赐额曰“卓锡”、“名蓝”。又二十七、三十、三十六年御制《灵岩寺祀佛诗》三首，勒大门外东崖。两翼斋庑：东为韦驮殿，西为观音堂，由甘露泉迁此。大殿北为五花阁，上礼三大士，下祀园通菩萨。阁四面各五间，门四，回廊壮丽，宋嘉佑间僧重净建，明正德中至珍重修，乾隆十一年性端重建。西有古桧一株，《志》称：“唐贞观中，僧陈玄奘降锡灵岩，将往西域求经，时有小桧，尝摩其顶。”今干枯枝茂，石栏护之。有今上御书“摩顶松”三大字，碑阴勒诗一首；又制御图诗，碑阳勒诗一首，并建亭。其西为弥勒殿。又西地洞深邃，或曰鲁班洞，亦曰巨和洞也。上为十五殿，大门外有宣和宋齐古施五百罗汉碑。五花阁东北为驻 亭，乾隆二十一年建，即弥勒殿旧基。内有古柏一株，明王之士碣曰“汉柏”，周垣勒前人题咏。又东北苍崖之阳，卓锡泉出焉。世传为佛图澄锡杖卓出者，又名锡杖泉。水西流，汇为镜池，澄泓充溢，俗呼“功德池”。有今上御书“卓锡泉”三大字，诗二首勒崖。旧有龙王庙，今改卓锡亭。迤东二井相连，碣曰“双鹤泉”，《齐乘》称“立鹤泉”也。陈寿恺云：“昔法定建寺，患其无水，双鹤飞鸣，其下涓涓，果得二泉。”今一泉塞，碣亡。 

　　镜池西北为千佛殿，殿七间，中祀毗卢漆藤，为之配以药师 、弥陀，范铜为之。左右小佛千余，即唐贞观中僧慧崇所移建者。宋拓修之，明嘉靖间重建，傅光宅记。万历间德藩重修，康熙五十三年僧净意重修。殿壁前后勒宋宣和间石刻。元蛇儿年国师法旨碑，蒙古字，明普大千造像碑，李 远造像碑。东北为御书阁，慧崇建，《志》称唐僧陈玄奘译经处，有大观仁时钦篆书阁额，万历年间重刊，而《志》误为贞砚御笔。阁壁内外周嵌历代石刻，如宋蔡卞所书《园通经》尤足贵也。北上有超然亭，圯，今为方丈禅堂。阁东为后土殿，宋时重修，有明嘉靖间僧洪霓重修碑。阁西为般舟殿，法僧祖居重修，周垣内外，皆嵌历代石刻。 

　　西为辟支塔，塔九级，每级门四窗六，皆砖石为之。唐天宝中建，宋喜佑间重修，元 、明相继修之。西偏为藏经殿，乾隆十四年毁于火，有元张起岩创建龙藏碑。其后为倚翠亭，迤西为和尚林，有唐天宝中慧崇塔及宋元塔铭。西北为松风阁，稍西为朝元殿，由甘露泉移此。南下为关帝庙 、后土殿，东为定公殿，圮。有金陈寿恺撰《定公图序》碣，移置大殿西舍壁。明翼城王重修殿碑碚卧。又北为玉皇殿。 

　　自韦驮殿东为转轮藏，德藩尝修之。嘉靖二十四年重修，任士 记；万历四十四年重修，周尤镒记；雍正八年僧性端重建。内为孔雀佛殿址，近改为公馆。东为达摩殿，由甘露泉移此。 

　　自伽兰殿东，过仙人岩为白衣殿 、星月楼及维摩庵，皆圯。庵为明刘亮采读书地，号其室曰“面壁斋”，有题勒“面壁偈图” 、“印泉”遗迹。稍东为铁袈裟亭，昔法定时有铁物自地涌出，高六尺许，如袈裟披摺之状，篆书“铁袈裟”三字。旧在甘露泉这达摩殿，后置于此。旁有印池，水出函云洞，绕亭而西注， 又北伏行会彩泉。上有接引佛殿，圮。东即彩泉，北溪源也。水西流经三空桥而注函云洞。 

　　北为行宫，乾隆二十一年建。中有爱山楼，御书“巡方揽秀”额。北崖如屏嶂，有仁钦所建抱灵亭，又曰绝景。迤西别构观花亭对峙。崖之东址甘露泉出焉，水西流绕甘露亭，又西过玉河桥下，复北折入御花园汇鱼池，伏行而南，灵岩第一名泉也。有今上御书“甘露泉”三大字勒崖，复摹刻立碑建亭，又诗四首并勒碑阴、碑侧及额两面。 　　大门内迤西旧有石龟泉，涸。其地传为金陈寿恺、元杜仁杰旧隐处，即《志》所载观音、朝元、达摩名殿故址。古木参差，多老檀，磊砢臃肿，状若虬龙，《志》称“千岁檀”也。东北为小石厂，峭壁平台曰可公床，明释真可憩此。《朗公传》勒崖侧，今上御制《登玉符山》诗二首磨勒于上。东为大石厂，一名半石崖。 

　　由小石厂而上，北为白云洞，有今上御书“白云洞”额及题诗四首，并勒洞壁。其旁有驻跸亭，西过转山亦有驻跸亭。东上有宋政和张劢题“灵岩观音道场”六大字，勒北崖。最高处为悬星岩，俗呼功德顶。石龛宏敞，有释迦佛像，皆因石为之。北魏《孝文帝 本纪》：“太和三年于方山起文石室，五年建永固石室于山上，立碑于石室之庭。八年幸方山石窟寺。”盖为此也。龛座刻宋、元题名。顶迤西为佛日岩，顶西北有饮虎池，西北流，中汇方泉。东崖有老佛窝，池水又西经积翠岩南，又西南流，小横沟源也。 

　　拂日岩南为巢鹤岩，昔有双鹤止此，直接石坪，幽旷坦豁，俗谓之晒经台。有今上御书“巢鹤岩”三大字及诗四首并勒一碑，建亭。前为蹲狮岩，或曰盘石也。东谷口有云窝。又南悬岩有观音洞，三门相通，内有石佛亭。东南多宋人题名勒崖。有坦地约三亩，不生草木，曰“无生地”。佛家以无生为上乘，故云。西为香霏岩，俗呼绣球山。 

　　自慧崇塔西北里许，北峪之水南流，经朝元洞、园光洞东而注，大横沟源也。自白势云洞南三里为石尾峰，南为灵辟峰，峡通一线，即小天门。东二里有华岩泉，水北流入黄家峪，西折注于中川。北为华岩寺，圯。北五里为野老村，东晋中山张忠旧隐处。灵辟峰南为朗公山，西岩有朗公石，状如老僧伛立。迤南为九曲峪、朗公寨。朗公泉水北流，东折南下三里，注灵带河。朗公石西南为如来顶、快活岩、卧象岭。又南为珠山，有野沟会纳支水，南溪源也。又东双峰皆园特，俗称东、西磨山，中夹芦沟水，东流南折会棋子岭西曲沟水，曰三叉口。又西过长铺，北注于中川。 

　　北峪之北有石厂，中一窟如井。西北二里有神宝泉，下为渍米峪。水北流西折入于中川。上为神宝寺，北魏正光初僧法定创建，今废。有断碑篆额曰“大唐州神宝寺之碑”，开元二十四年十月□子襄纂，兼八分书。碑侧镌行书《心经》最古，残缺书人姓名。稍东有元大德十年圣旨碑。北为宝山，上立玉皇庙，有明嘉靖高奎撰重修碑。东曰神谷。北二里为黄尖山，两崖对峙，俗呼梯子崖。崖上南北二山相连，曰双峰。其阳石窍蓄水，甘美充溢，谓之醴泌泉。过其西折而东，北为石坞峪，幽厂尤奇如巢屿，或称栖佛洞，殆尽矣。 

　　泰山东北四十余里为琨瑞山，一名金舆山，舆或作榆；又名昆嵛山，嵛讹作仑；又名金庐山。考《酉阳杂俎》，当名“金驴山”。东有金驴洞，《志》称黑风洞，《齐乘》称西龙洞山。郦道元云：“苻秦时竺僧朗居之，因号朗公谷，旧名琨瑞溪。”山势秀拔，双流如带，面西南向，周六十里。 

　　自泰安府城东北，逾长城岭，经玉皇岭至百余里。自历城县东南，经柳埠村至八十五里。山西北为神通寺，道元云“竺僧朗大起殿舍”，旧称朗公寺。隋开皇三年，文帝以通征屡感，故曰“神通”也。其制门阁两重，北为大雄殿，东曰伽兰殿，西曰达摩殿。有元至治邢天佑兴公道德碑》，明弘治张天瑞重修寺碑。北为千佛殿，圯。有元大德《智京云公碑》，明成化僧太初寺外护碑，嘉靖《重修千佛殿碑》。北为方丈，东为禅堂，又北为法堂，两翼斋廊。《齐乘》云：“神通寺有汝泉。”按《历城县志》：“寺内本无泉，惟方丈西有白龙池。”或即汝泉欤？然又塞于僧舍下。东廊下有朗公时所浚神异井，涸。寺西地敞豁，旧有藏经堂、转轮藏、钟鼓楼，圯。又有一台，有四门塔，极崇丽，皆石为之。塔前古柏一株，九顶苍秀，传云汉植。其东有宋三坛寺，（）堵波因石凿成，绍圣间潘卞为撰铭。又东有染池、龙洞泉。洞门半掩，石龙半露。水自中出，经青龙冈、通圣桥，西注玉水。有嘉靖金城撰重修桥碑。寺西北隅地势幽旷，中曰朗公塔，制最古，余多元时篆书塔铭。又西为千佛岩，峭崖绝壁，有大、小石佛千龛，多魏、齐及唐人所镌，犹有造像记二十余可识。 

　　又西北为黑风寨，地危险，昔人常避乱于此。为红鹤崖，石壁凌云，洞心（）目，大观也。又西北为季儿寨、泉子峪，为青牛寨、通天峪，巨石悬卧如梁，曰仙人桥。青龙冈东三里有海螺峪，汇锡杖泉，西南注于玉水泉。侧有须弥塔，宋宣和间建，刘宋等题名。东南三十里为长城岭，岭南北水皆分流，《酉阳杂俎》谓之“分流山”。迤北为梯子山，谷水更多。东有仙人洞、云梯涧，西为仙龙潭，玉水源也。玉水以玉符山得名，见《水经》及《注》。《历城志》称“锦阳川”。纳诸水逶迤西北流，左会矿洞沟水。又西北经桃科岭东，左会枯泉之水。又西北经平头山东。平头迤东为龙集山，上有玉泉寺，下为风门岭，为劈山。又西北左会龙门峪水，又西北经齐王寨南，又西经琨瑞山南，曰琨瑞溪。梯子山西为天麻峰，孤独泉北流。又西为松峰，下有龙池，亦玉水发源处。水西北流经窝铺峪，有永兴观。又北过双锁山、红山口西，右会三岔水。又西过金驴山南，又北与琨瑞溪合流，总名玉水也。左会涌泉之水，有涌泉桥，明万历间建，郭邦云记。西偏为涌泉庵，隋开皇时重修，明嘉靖间重修，段雄记。玉水又西经屏风山南，有黄巢洞，为盘磴所掩，上立天齐庙，有明弘治韩相撰重修碑。又西经柳埠村南，中有紫微观，圯。松峰西北为交战峰，山势突兀，顶有数穴，深不测，曰云洞。东为陡峪，多丹枫树；西为云谷，下有响泉。又西北为蚖洪峪，中有苦苣泉，为苦洪峪。琴泉，《刘乘》谓“泉甲天下，韵琴筑而味肪醴”是也。又西北经灵鹫山，西有九塔寺，塔九顶，唐天宝、大历间重修。内有观音殿，明正德间重修，马雄记；嘉靖间重修，许帮才记；碑具在。门外有圣水泉，又北经回龙山西。长城岭北为秋迁台，山高阴寒，多积冰，曰冰台，经夏始解，又名冰泉。北经龙峡入印度泉。秋迁台西为玉皇岭，下有蔚沟台。迤北为瓦子岭，遍山皆瓦砾，《志》称为“秦皇行在”也。 

　　又北为齐城峪，茶臼河出焉。中有试茶泉，悬流飞泻，经康泉右会勺泉峪，水又北过白石崖西，左会避暑泉。水又东北经虎头崖西，右会段华泉水，入于玉水。瓦子岭西为梨峪，有潮音洞，上接印度泉水，经阎家河北流，右会石灰沟水，又东北会（）池水。又北经三角洞东，又北右会石厂谷水。又北经青冈岭东，入于玉水。玉水又西经柏崖北，有透明洞，下为柏水湾。又西左会石栏峪水。又西经扶山北，有子房洞，深里许，地河伏流。洞旁为五帝阁，东五里有子房庵，金天眷时碑。熨斗泉东北流。北六里有都泉，为岱北诸泉之总，旧立皇姑庵于上。石塔有开元字，水西注会水帘泉。又西一里，经三尖峰南，峰之西曰木梨寨，曰龙洞峪。玉水又西北经总度口，南接锦云川合流，一名南川，发源于玉皇岭之蔚沟。西南为拔山，为五女石山。沟水西北流，经东南棋子二岭中峡，会西棋子岭水，曰出山沟，又名出泉沟，达于黑山寨北，有下安寺故址。屈从东北流，左会百花技泉水。又北左会双泉水， 又西北经杨广寨东，又北为魏花寨——宋指挥魏花故居也。杨广寨西为火焰山、为天麻寨，中夹道沟峪。 

　　北为园通山，有普门寺，元时建，成化、崇祯间重修。门外有圣水池，旁为云水庵，圯。又北为方山寨，有白云寺。又北为九女寨，三石削立，宛如三妇并在云中，又名三媳妇寨。北为涝泉岭，为涝泉峪。岭西为隐士峪，有葫芦崖，中为法云寺，唐永徽初建，久废。玉水又西经康王山南，为黑水湾。山之西巨石伛立，曰老人峰。有醴泉寺，一名四合，元至正间重修。玉水又西经中宫镇南，《齐乘》称：“中宫东有悬泉、柳泉、车泉，皆入玉水。”北接锦锈川合流，一名北川，发源于梯子山云梯涧。西北流左会红泉峪水，又北右会石坞峪水。又东北左会燕脂泉水，又东北右会藕池水。又北经黄栌泉、禽寇峪，会云河水。又北经皇寨南，右会天井峪水。又西为大涧岭，有龙湾水西南流。又西经桃花岭南，有桃源洞，右会大黑谷水。又北经青石崖东，又北左会白云泉水。又西经林泉观南。又西经琨瑞山北，左会荻子峪水，有朱老庵。又西左会马蹄峪水，有华岩寺，元时建。又西北经香孤山南，又西经大佛寺，会窦姑泉水。又西南左会稻池水。 

　　玉水又西北经月牙岭北，又西北经坛口岭北，又西北经卧虎山南，又西北经黄山北。山周如城，疑即《水经注》之“玉符山”也。以锦阳川所经，故又曰玉水。《齐乘》云：“灵岩与方山相连，疑即玉符山。”按：灵岩前后之水源流，与朗公谷水无与，则非玉符可知矣。今皆以灵岩为玉符山，盖因《齐乘》而误。 

　　又西北至渴马崖南，则泊然而止，伏流而东发趵突泉。又北曰泺水。又东曰小清。然西北流者至长清县之撅山北复见，又西北经猎山北，又西北经齐河县界，入大清河。《水经注》谓之“济水会归”矣。 

　　●聂鈫跋 

　　泰山介齐、鲁间，昉于《管子》；孔子登泰山小天下，尽于《孟子》。后世著述不一，是编恐未悉合。偶读《灵岩志》，叹其雄奇巧，然皆泰山也。故王元美曰：“灵岩是泰山背最幽绝处，游泰山不游灵岩，不成游也！”按：灵岩在泰山西北，至《水经注》琨瑞山之朗公谷在泰山东北，犹两背然。或朗公谷属灵岩者，误。而《岱史》诸书姑置弗载，致泰山全体不备，非例也。 
　　岁巳酉夏，余乃游灵岩，探琨瑞，搜访名迹；据三川，辩玉水，履勘源流。附录之以补言泰山之缺略云。 
　　余又谓：山水从金石中见，金石自山水中来。今是编既出，犹有《泰山金石考》六卷。凡历代遗迹、碑刻、方向及间有断缺者，须分别存佚，各为跋语剖晰以注之。恭纪《国朝东巡金石录》为卷首，窃附《泰山道里记》于卷末，是山水与金石所宜并著者也。叹流光之迅速，嗟老眼之昏华，未可矫强，姑存虚志。 
　　癸巳春，有上元严侍读先生雅好登临，广搜金石，因纂《泰山志》；过访《泰山道里记》及《泰山金石考》诸书，披阅携归。乃别为《金石类签》一书，而泰山金石并随意采入，岂非时数使然哉？噫！金石也，山水也，同余夙癖为不徒矣——鈫。 

　　●聂学文跋 

　　泰山掌故，古有《泰山记》，其亡已久。至明始有《泰山志》，为吴伯朋所辑。后查志隆易名《岱史》，历城刘敕增修之。基书分类杂陈，率多挂漏，未称完善。 
　　吾叔祖剑光，性嗜山水，遍览名胜，搜讨金石之文，阅三十年成一书，名曰《泰山道里记》。凡诸记载所未详，而尤当特书者，如：石经峪刻《金刚经》，据徂徕刻后辩为北齐王冠军书；唐《纪泰山铭》下截剥落，叶彬补书百八字；宋《述功德铭》磨勒岱巅，鑱毁原碑，字犹存；介邱岩、分水溪及古明堂，均失核蓄疑；又肃然山、奉高城、季札子墓与白骡冢，俱误指其地；汶、泮、三溪诸水皆牵混源流；岱背琨瑞、灵岩诸山，因隶他县而未录。叔祖逐加考验，折衷群书，辩讹补缺，征信确凿，以路为纲，殊简括有法。稿成见示，读之而有叹焉！ 
　　盖叔祖尝留心经世之学，今且终老乡里，杖履遍山谷，仅借此消岁月，以娱其志，而年已逾五十矣。书之传不传，非所计也。 
　　乾隆丙戍正月既望 学文敬跋。 

　　●钱大昕序 

　　往者，李进士素伯在京师，数为予言：“聂君剑光者，居岱宗之阳，多识岱故，贫而好著书，良士也！” 
　　岁乙酉秋，予以使事道出泰安，留一日为岱宗游。欲访剑光同行，顾人无识之者。是日，出城北门，历十八盘，登玉皇顶，抵暮而回，粗识岱宗面目而已。 
　　其冬，复过泰安，剑光持刺介素伯书来见，予喜甚，然简书有期，不复能入山矣。将别，剑光以所著《泰山道里记》属余序其端。读之，由近及远，由正路以及四隅，较若列眉。其间岩谷幽阻，昔人游屐所未至，掌录所未详者，剑光历三十年，布衣芒屩，手扪目验而知之。其文质而不俚，简而不漏，洵志乘之佳者。素伯所称，不予欺也。 
　　予夙有山水癖，与剑光同。他日再游岱宗，剑光能强为我行乎？书之以为息壤之约。 
　　乾隆三十年 嘉定钱大昕。 

　　●姚鼐序 

　　余尝病天下地志谬误，非特妄引古记，至纪今时山川、道里、远近、方向，率与实舛，令人愤叹。设每邑有笃学好古能游览者，各考纪其地土之实，据以参相校订，则天下地志何患不善？余尝以是语告人。嘉定钱辛楣学士、上元严东有侍读，因为余言泰安聂君《泰山道里记》最善，心识其语。比有岱宗之游，过访聂君山居，乃索其书而读之。其考订古今，皆详核可喜。学士、侍读之言不妄也。 
　　余疑《水经注》于汶水左右水源流方面，颇有舛误。又谓古奉高在今泰安石汶东，故古登封入奉高境，西行渡环水而北至天门，历尽环道跻岱巅，乃得封所。马第伯记可覆案也。往昔在济南，秋霁登千佛山，望岱巅诸峰遥相接。窃谓历城以南诸山皆泰山也，后人多为之名耳。 
　　今阅是书，每与余意合，而辨正尤起人意。聂君欲余序，以重其书。余浅学，又偶过臆度，徒幸有合于好古，力索久往来是山中者。聂君足重余耳，余安足重聂君哉！ 
　　乾隆四十年正月 桐城姚鼐序。 

　　●高怡序 

　　岱宗，古巡守地，昉于《虞书》，见诸周制。秦以还封禅事起，子史百家纷纭议论。余尝欲亲为稽访，用备掌录，而惜少同志者。往时丞泰安，得交聂君剑光，博识岱故，雅好登临。每与同游，凡数阅月归。而剑光著有《泰山道里记》，示余读之，高卑远迩，综括靡遗。凡曩时耳目所经，及足迹所不到者，悉于是编得之。 
　　夫昔之志岱宗者，有《泰山记》及《泰山志》，独惜其亡已久。今获剑光此书，随山脉络，因物付形，而详审精核，勘误辨疑，更足补马第伯、郦道元所不逮。视近代所传《岱史》、《岳纪》诸书，固卑之无甚高论矣。 
　　岁己丑，擢长清令。间于公务之暇，辄据《记》稿复为审定，付诸剞劂。他日者弛于负担，旋归故里，或即籍是以当卧游，则又不异与剑光芒鞋竹杖，登陟五千仞间也。 
　　乾隆癸己秋杪 铁岭高怡叙。 

　　●徐宗干序 

　　自甲申夏承乏岱下，跻其巅凡十余次。归则稽考载籍，证以目验。伏读《四库全书总目》，中凡泰山志乘无著于录者，今所传则查志隆《岱史》、吴百朋《泰山志趣》、刘其旋《泰山志略》、宋焘《泰山纪》诸书。吾师唐陶山先生著《岱览》三十二卷，尤得体要。其次则聂剑光之《道里记》，以山之脉络为文之脉络，皆佳志也。 
　　昔郦中尉甄叙诸山，类喜刻画峦情，标领隽致，而独略于岱，不过述马第伯、郭缘生之说而已。今得吾师及聂君之书，足以窥见泰山真面矣。《岱览》卷帙较繁，非登临时所能卒业。《道里记》才七十余页，坐篮舆者手此一编，可以按图经而揽胜焉。 
　　原刻漫漶不可识，因复校正而为之序。 
　　道光丙戍岁仲夏月中瀚 
　　赐进士出身、知泰安府泰安县事、通州徐宗干撰。 

　　●杨宝贤序 

　　聂君剑光《泰山道里记》共七十余页，诸公登岱游览，披图而按之，瞭如指掌，诚佳志也。徐树人中丞宰是邑时，因原刻漫漶，复校正之。自丙戍迄今仅四十载，刻本尚无磨灭处。 
　　余于庚申夏承乏斯土，进屡值逆贼犯东，夙夜防堵，载籍诸编无暇披阅。丙寅春，贼复犯曹州境，曾揆帅带兵至东御之，暇时便道登岱。因思《道里记》一编，可备稽考，及阅是书，业有残缺，询之：由荒乱遗失矣。诚恨事也！乃搜寻旧编，抄寻付剞劂 俾是编复归完璧。然此特记载一端耳！ 
　　《泰山志》诸书尚复残失者不少，异时公私暇予采访校订而补足之，诚余之有志而未逮者也。 
　　同治丙寅夏 　知泰安县事、津门杨宝贤叙 
　　聂君剑光《泰山道里记》共七十余页，诸公登岱游览，披图而按之，瞭如指掌，诚佳志也。徐树人中丞宰是邑时，因原刻漫漶，复校正之。自丙戍迄今仅四十载，刻本尚无磨灭处。 
　　余于庚申夏承乏斯土，进屡值逆贼犯东，夙夜防堵，载籍诸编无暇披阅。丙寅春，贼复犯曹州境，曾揆帅带兵至东御之，暇时便道登岱。因思《道里记》一编，可备稽考，及阅是书，业有残缺，询之：由荒乱遗失矣。诚恨事也！乃搜寻旧编，抄寻付剞劂 俾是编复归完璧。然此特记载一端耳！ 
　　《泰山志》诸书尚复残失者不少，异时公私暇予采访校订而补足之，诚余之有志而未逮者也。 
　　同治丙寅夏 　知泰安县事、津门杨宝贤叙 
　　聂君剑光《泰山道里记》共七十余页，诸公登岱游览，披图而按之，瞭如指掌，诚佳志也。徐树人中丞宰是邑时，因原刻漫漶，复校正之。自丙戍迄今仅四十载，刻本尚无磨灭处。 
　　余于庚申夏承乏斯土，进屡值逆贼犯东，夙夜防堵，载籍诸编无暇披阅。丙寅春，贼复犯曹州境，曾揆帅带兵至东御之，暇时便道登岱。因思《道里记》一编，可备稽考，及阅是书，业有残缺，询之：由荒乱遗失矣。诚恨事也！乃搜寻旧编，抄寻付剞劂 俾是编复归完璧。然此特记载一端耳！ 
　　《泰山志》诸书尚复残失者不少，异时公私暇予采访校订而补足之，诚余之有志而未逮者也。 
　　同治丙寅夏 　知泰安县事、津门杨宝贤叙 

　　●增瑞序（《泰山道里记图》序） 

　　天下至大也，无不知有泰山者。岂皆身履其地，得其岥岮，尽其嶵巍之奥者，与有传之者也？虽然传之矣，苟一旦停车马抵其下，则只未必悉其径途，不过笋将力人曳之以升，于古事迹既无从考，峰峦胜美亦莫所蹤迹，是至之者之亲见，一如其传之之时，犹之不至也。贤者叹焉！ 
　　余承乏兹郡，得《泰山道里记》一书，为乾隆间邑人聂剑光鈫所著，嘉定钱辛楣、桐城姚姬传皆尝来游，韪其说而序之。其时铁岭高明府怡为刊以传，久而漫漶。道光初，通州徐清惠公令泰重校，以复其旧。予得之，幸称完书矣。顾谓稽其词，但以意会，若复有图以辅之，则凡手是书者其不至之至，不更快乎？乃邀绘师终其事，俾聂子之文有以实焉。虽不敢期有见于嘉定、桐城之后，方之笋将力人，其犹为前导欤。 
　　光绪岁戊寅夏月 铁岭增瑞芝田撰 

　　●《四库全书总目 泰山道里记》提要 

　　《泰山道里记》一卷（兵部侍郎纪昀家藏本），国朝聂鈫撰。鈫字剑光，泰安人。是编前有自序，称生长泰山下，少为府胥。性嗜山水，每攀幽跻险，探稽往躅。因读刘其旋《泰山纪略》、成城《泰山胜概》，其中有一地两称，或同名异地。岩谷深阻，题刻为苔藓所蔽者，间遗而未录。近乃架梯刮摩垢蚀而求之，虽风雨寒暑，弗惮其劳。又质之野老，参考群书，竭半生精力，汇成一编。提挈道里为纲领，分之为五，合之为一，曰《泰山道里记》。未有其从孙学文跋，称者：如石经峪刻《金刚经》，据徂徕刻石辩为北齐王冠军书；唐《纪泰山铭》下截剥落，叶彬补书百八字；宋《述功德铭》摩勒岱巅，鑱毁原碑字犹存；介邱岩、分水溪及古明堂均失核蓄疑；又肃然山、奉高城、季札子墓与白骡冢，俱误指其地；汶、泮、三溪诸水皆牵混源流；岱背琨瑞、灵岩诸山，因隶他县而未录。并逐加考验，辩伪补阙。盖以土居之人，竭半生精力，以考一山之迹，自与传闻者异矣。 

　　●清《泰山志 泰山道里记》著录 

　　聂鈫《道里记》阅三十年而成，言岱故甚悉。（清 金棨《泰山志》卷二十） 

　　●民国《重修泰安县志 泰山道里记》著录 

　　《泰山道里记》，清聂鈫撰。鈫字剑光，泰安布衣。此书为自来志泰山者之最。钱大昕谓其：“质而不俚，简而不漏，洵志乘之佳者。”信然！今本只载郡守增瑞序，钱大昕序、姚鼐序、高怡序及自序俱遗。（民国 《重修泰安县志 艺文》） 

　　●《泰山丛书 泰山道里记》提要 

　　近年《道里记》通行本不载此序，因检查《泰山志》得之，亟为录出。俾阅者知著书之难，而聂君之苦心为不可及云。（民国 王价藩《泰山丛书》“民国戊午季冬建屏附识”）



