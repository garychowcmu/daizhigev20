续补永平志卷之一
世  纪    旧志已载，不开。
    康熙六年丁未秋九月，皇上幸迁安县，驻跸于县南谢留庄。永平府文武各官朝服迎至驻跸处所，免朝。戊午，由清节祠东庞家崖渡河，驻跸于滦河之西，免朝。己未，沿滦水而南至滦州南，驻跸岩山，文武官朝服朝见。庚申，驻跸钱家营。辛酉早西行，文武官朝服跪送。皇上乘马缓行，顾问各官某某，见居何职。鸿胪寺挨次回奏。又谕知府李兴元，自奏姓名。问毕喜悦，纵马西行。
    八年己酉秋七月，永平道奉文移驻通州，更为通永道。
    九年庚戌冬十月，皇上幸三屯，驻跸东寨。文武官朝见，命武臣自副将以下至七品以上，俱命较射，赐宴，赐题。面试知府蔡兴周，大学土哲那库评阅。其文命题：“知之为知之，不知为不知，是知也。”次日行幸永平。皇上由北门入，自西门出。文武官前导，至御营，免朝仍驻跸于滦河之西。
    十年辛亥秋九月，皇上东幸谒陵，驻跸于滦河之西。卢龙县预备桥梁、龙坊、龙舟、帐幔如仪。皇上登舟观鱼，见桥梁坚固，各项预备有方，嘉悦，赏银二十两。召见卢龙县知县魏师段，面询爱民之实，又询其籍贯，奏对称旨，亲降玉音“用心做官”。命内院宣敕一道，又命速赴鸿胪寺记名。次日由西门入，自东门出，东幸。冬十月乙巳，谒陵旋。文武官路迎皇上由北门入，自西门出。上谕随驾官，命民人环路跪看不许进本告状，仍驻跸于滦河之西。文武官吉服朝见。滦河献鱼，赏银拾两。丙午旋京。冬十一月，诏免滦、卢、迁、抚丁地钱粮一年。
续补永平志卷之二
沿  革  旧志已载。
续补永平志卷之三
星  野  旧志已载。
祥  异  旧志已载，不开。
康熙三年甲辰闰六月，滦河溢。十二月戊午朔日食。
四年乙巳六月，滦河溢，飘集柴木无算。
十年辛女七月庚戌朔，炎热如炽。十一月朔戊申，严寒异常。
十一年壬子六月至七月大旱，祷来雨。
十二年癸丑夏五月，飓风雨雹伤禾。秋，霖雨败稼。
续补永平志卷之四
疆  域  旧志已载。
山  川  旧志已载。
续补永平志卷之五
里  市  旧志已载。
风  俗  旧志已载。
物  产  旧志已载。
续补永平志卷之六
城  池  旧志已载。
公廨 旧志已载。
学  宫  旧志已载。
祀  典  旧志已载。
惠  政  旧志已载。
续补永平志卷之七
    赋役志
永平府属六州县，并永、山二卫。
    户口  实在人丁，并抽出供丁上中下则不等，共折下下则通共一十一万零二百六十丁。共征银二万二千五百九十三两九钱一分九毫七丝五忽。
    田亩  实在民地，并拨补地及牧马草场地、荒田地，通共一万六千五十四顷八十七亩七分六毫六丝七忽三缄七沙。共征银四万六千三百四十三两七钱六分八厘八毫六丝三忽四微七沙一尘九渺二漠。
    丁、地二项，通共征银六万八千九百三十七两六钱七分九厘八毫三丝八忽四微七沙一尘九渺二漠。
续补永平志卷之八
漕  运  旧志已载。
盐 法  旧志已载。
续补永平志卷之九
边  防  旧志已载。
军    卫
续补永平志卷之十
古  迹  旧志已载。
丘  墓  旧志已载。
寺  观  旧志已载。
续补永平志卷之十一
大宁考  旧志已载。
斥  侯  旧志已载。
续补永平志卷之十二
先  圣  旧志已载。
先  贤  旧志已载。
续补永平志卷之十三
后  妃  旧志已载。
封  爵  旧志已载。
田段二传 旧志已载。
续补永平志卷之十四
职官志
    永平道
张云龙  辽阳人，贡士，参政，康熙八年更为通永道。
钱世清  钱塘人，辛卯佥事。
龚佳胤  浙江仁和人，见任佥事。
知    府
陈  丹  山阳人。
蔡兴周  辽阳人。
唐敬一  四川成都人，见任。
    同    知
罗  京  会稽县人。
郑四国  山东乐陵县人，见任。
   管关通判
陈天植 永嘉人。
安达里 广宁人，见任。
府学教授
谢国擢 延庆州人。
 纪五典 宛平人，见任。
    经    历
俞  献  慈溪县人，见任。
    司    狱
倪继徐  福建福清县人，见任。
职    官
卢龙县
    知    县
魏师段  湖广黄冈人，见任。
训 导
孙  琮  河间县人。
    典    史
汤  旺  陇西县人，见任。
迁安县
    知    县
王永命  山西临汾人，见任。
训导
冯克年  临城人，见任。
    典    史
欧阳超  湖广钟祥县人，见任。
    抚宁县
    知    县
谭  琳  湖广崇阳县人，见任。
训    导
刘三德  顺义县人，见任。
    典    史
王之彦  浙江宁波县人，见任。
昌黎县
知    县
王曰翼  山西泽州阳城县人，见任。
训 导
李维楫  定州人，见任。
    典    史
逯思仁  博平人，见任
滦    州
    知 州
  孙宗元  淄州人，进士，见任。
学正
刘元奎  枣强人，举人，见任
    州    同
邓天栋  辽东人，见任。
    吏    目
都廷楷  浙江钱塘县人，见任。
乐    亭
    知 县
于成龙  镶红旗人，见任。
    训 导
王之造  浚县人，见任。
    典    史
孟  琇 山东益都县人，见任。
山海卫
    儒学教授
钱裕国  顺天大兴县人，举人，见任。
武    职
    副    将
张应标  陕西祟信县人。
喻三元  江南徐州人。
    协标左营守备
杨  梓  吴县人。
    右营守备
李一奇  通州人。
    山海路都司。
钟  声  淮安人。
    石门路都司
赵  辉  新野人。
    燕河路守备
葛天绮  京卫人。
    建昌路都司
毕世龙  靖远卫人。
蒲河营都司 线志锦  河南人。
南海口守备 陈万化  辽东人。
刘家墩守备 孙中一  商丘人。
永平卫掌印守备 冯邦彦  宣府人。
山海卫掌印守备 陈廷谟  京卫人。
续补永平志卷之十五
宦    迹  旧志已载。
永平道今更为通永道
康熙
钱世清  字生一，浙江杭州府钱塘县人。由辛卯选贡，康熙四年任。公甫筮仕即簪笔直卢，周知朝家制度，典章沿革要务所在居官忠宽敏惠，廉静端凝，所巡历皆有声。其佥臬北平也，地剧土寒，祟尚省约，维咨恤民隐为务。而遇事练达，莅任数年间，凡屯田、駉牧、邮传诸大政，以迨城郭、学校、仓廪、堤圩，罔不具饬。一时守令、郡悴、州佐、亭长、督邮，咸承风化焉。时有营弁讦镇将者，奏付所司，营弁方窥伺，哗闻于外，公从容持议既以伸国法，而僚属之体不伤，释然以解。又有以邪教摘发抚宁寺僧者，公曰：此特浮屠氏庀言耳，律无深文。而原诘僧据古证律，谓于重典且不测。司谳者言人人殊，公覆鞠之得其平，部议卒从末减。又梁同知拖欠折粮银两，贫不能偿，以镌级解任，寻殁于官。公矜恤之，代措银一千五百余两周全以归；盖公生平，持大体，识量过人，类如此。旧制，本道监军有兵环卫，后改归营伍给役，胥隶皆按月捐钱瞻之，代理饷司，不私毫厘。所部贫士。悉周给之。士亦从公如归市，鼓舞庶司，嘉善而矜不能，未尝受赂遗一钱。祠庙载在祀典，有关风化者，亟修葺之。吏治民安，上下恬然，享和平之福，咸戴若父母云，寻移驻通州道，衔兼通永自公始。
    崔谊之  号老山，平度州人，由壬辰科进士。康熙十年十月内任通永道事。公初筮中州令，爱民礼士，持廉而多惠政，以卓异行，取民部操守清慎，佐理精勤，转郎中。未几特受通永道佥事。公赋性宽和，御下仁恕，治政明决，体恤属僚，惠爱百姓，凡鞫理民词，虚公执法不阿，不徇念各属冲繁，不轻差役，以滋烦扰，馈送悉屏绝之。时以廉静闻。
续补永平志卷之十六
    科贡志
进    士  旧志已载，不开。
顺治十六年己亥科
    高  冈  滦州人，蓬莱知县。
    汪淑问  永平人，犍为知县。
康熙九年庚戌科
  杨振藻
举    人  旧志已载，不开。
顺治十七年庚子科
    孟赉予  滦州人。
    刘名远  滦州人。
康熙五年丙午科
    沈锡眉  永平卫人。
康熙八年己酉科
  周之桢  永平卫人。
  郑惟一  ？？人，清涧知县。
  宋一麟  乐亭人，副榜。
康熙十一年壬子科
  翁叔元  永平卫人。
  李  沛  卢龙县人。
自顺治十六年起
钮希正 兴州卫人
何重粹 滦州人。
刘以隆 永平卫人
袁起鹍 永平卫人
府学贡生   旧志已载，不开。
康熙二年停止，至八年开复
    姚乐尧  永平卫人。
    刘文烂  乐亭人。
    张观成  乐亭人。
    张文煌  永平卫人。
    严应魁  东胜卫人。
    以上岁贡
    冯际云  顺治十八年恩贡。
    董  铣  康熙十一年拔贡。
    俞大知  康熙十一年拔贡。
    以上恩拔贡
    白培元  滦州人。
    张成章  昌黎人。
    张登第  昌黎人。
    张应宿  昌黎人。
    王遹修  滦州人。
以上例监
卢龙县贡生  旧志已载，不开。
    张克勤  县人，侯选县丞。
    白纯修  滦州人。
康熙二年停止，至八年开复。
    刘炳宸
    张宗孔
    以上岁贡
    王基文  县人，拔贡。
    李正芳  县人，田州吏目。
    黄榜中  县人。
    以上拔贡监生
迁安县贡生  旧志已载，不开。
徐宸亮  县人。
刘光胤  县人。
朱  德  县人。
刘成德  县人。
刘王佐  县人。
吴景隆  县人。
任思诚  县人。
以上岁贡
王  楫  壬子，拔贡。
抚宁县贡生  旧志已载，不开。
鲁大治  县人。
解起元  县人。
王运恒  县人。
以上岁贡。
张  复  县人。恩贡。
钟蕃胤  壬子，拔贡。
以上恩拔贡。
冯永洁  县人。
冯永澯  县人。
杨仲昌  县人。
罗国玺  县人。
唐之迪  县人。
以上监生。

昌黎县贡生  旧志已载，不开。
陈廷干  县人。
孙时来  县人。
张庄临  县人。
贾九苞  县人。
周  元  县人。
宋杰士  县人。
齐如仑  县人。
张  宏  县人。
    以上恩选岁贡
    赵梦兰  县人。
    张  宾  县人。
    龙日升  县人。
    李  安  县人。
    张灿宿  县人。
    以上贡监
滦州贡生  旧志已载，不开。
孙启祚  州人。
陈蒙古  州人。
孙延祚
常执中
冯运皞  州人，侯选知县。
伦可久  州人。
伦可大  州人。
李  檠  壬子，拔贡。
以上恩拔制贡
乐亭县贡生  旧志已载，不开。
高启浚  县人。
邵胤升  县人。
王  彪  县人。
以上岁贡。
姚  采  壬子，拔贡。
    以上拔贡。
山海卫贡生  旧志已载，不开。
王胤祚  十年贡。
王养凤  十一年贡。
以上岁贡。
赵国屏  壬子拔贡。
以上拔贡。
武  科
武进士  旧志已载，不开。
康熙六年丁未科
    赵  跻  滦州人。
康熙九年庚戌科
    余  煊  兴州卫人。
康熙十二年癸丑科
  卢启贤  永平卫人。
武举人  旧志已载，不开。
康熙五年丙午科
    董正斌
康熙八年己酉科
  孙继武  永平卫人。
    马值乐  昌黎人。
    郑鸿儒  昌黎人。
康熙十一年壬子科
    李艺苑  永平卫人。
    陈廷遇  永平卫人。
    张国华  永平卫人。
    卢启贤  永平卫人。见进士。
    田廷宾  永平卫人。
    郭  (王亘）  山海人。
    高廷翰  乐亭人。
续补永平志卷之十七
武  勋  旧志已载。
封    荫
封
滦    州
石  璞  以孙申贵，赠吏部左侍郎。
石  岳  以子申贵，赠吏部左侍郎。
雷  声  以雷鸣德太医院掌印贵，赠光禄大夫。
雷  逊  以雷鸣德太医院掌印贵，赠光禄大夫。
雷以动  以雷鸣德太医院掌印贵，赠光禄大夫。
伦  中  以子品卓贵，赠南康府通判。
卢    龙
陈一策  以子培基贵，赠朝议大夫，刑部郎中，加从四品。
陈效忠  以子永吉江宁县知县贵，赠文林郎。
迁    安
刘光裕  以子鸿儒贵，赠兵部左侍郎。
  荫
滦    州
石  章   以父由侍郎荫官生。
王应麒   以父可就督佥荫官生。
王应豸   以父可就督同，荫官生。
雷？元   以父鸣德荫官生，照三品用。
迁    安
刘  涵  以父鸿儒恩荫人监。
刘  冲  以父鸿儒恩荫人监。
永平卫
蔡镀秀  以父士英总漕，荫侯选六品。
蔡敏华  以父士英总漕，荫侯选知县。
孟缵祖  以北城御史熊飞，荫官生。
孟继祖  以汀州知府熊臣，荫官生。
续补永平志卷之十八
人  物  前旧志已载。
续补永平志卷之十九
人  物  中  旧志已载。
续补永平志卷之二十
人  物  后  旧志已载外，新增四传。
【国朝】
    刘光裕  户部左侍郎鸿儒之父，以子鸿儒贵，诰赠兵部右侍郎，加一级。居乡施仁尚义，慈孝谦恭，抚育孤侄，聘嫁族女，助丧殡骨。赈饥施贫，甚至不秘商人之金，不较窃禾之盗，尤人情所难，士民咸思慕焉，祀乡贤。
续补永平志卷之二十一
烈  女  旧志已载，不开。
滦    州
    冯  氏  生员孟臣极妻，庚午兵变，极被创死。氏伏尸饮血欲与同尽。舅姑力劝抚孤，氏长斋奉竺，终养二亲。葬祭尽礼，贞守四十余年。康熙十年，督学胡公简敬批候题旌。
卢    龙
    陈  氏  适庠生韩景昌，庚午昌殉难身殁。氏历百艰，扶八旬祖姑，携三岁孤遇春，四十余年，奉姑训子，始终不怠。姑殁代夫营葬，以成夫志，教子成立，为郡诸生。永平道张公云龙旌其门曰：“节孝范世。”永平府知府彭公士圣旌曰：“完节遗徽。”
    牛  氏  卢龙县处士马逢时妻。夫在事姑恭谨，善遇昆弟。夫殁寒苦自甘，抚育三子俱成立。四十余年，冰操益励。庚午兵燹自缢尽节。子玉聪，孙允兴，俱食饩郡庠。永平道张公春旌其门曰：“节烈”。
迁    安
    陈  氏  三屯高贵妻，秉性坚洁，邻有逼而污之者，处？？？少保戚公继光立石井旁，题曰：“全节之井”。
抚宁县
    王  氏  生员王尧相妻，夫故，氏年二十二岁。柩前跪泣，口绝饮食数日，毁容截发，决意殉夫。姑勉子泣少慰存活，奉姑惟谨，抚孤王调元，中万历戌午科举人。守节四十九年。巡按直隶御史刘公思诲，以铮铮一具铁心，凛凛满腔血性，姑无缺养，九泉子职犹存。子赖成名，半世书香不泯。具题，奉旨给银三十两，立坊表之旌曰：“王氏贞节之门”。
昌    黎
    尤  氏  廪生宋文耀侧室，年十九而夫逝。与适张氏立志坚守，抚二孤成立，继嗣两门，皆氏之功。崇祯四年，知县左应选旌其门曰“双节”。
    齐  氏  监生魏业懋妻，夫逝乏嗣，委夫产于其族，依母家誓守。适客兵移驻昌黎，与民杂处，氏恐辱，闭门自缢。顺治二年，知县刘应锡旌其门曰“贞烈”。
乐    亭
    齐  氏  生员齐君锡妻，夫故，年二十五，遗孤四岁。守志不夺，上事继姑，下抚幼稚，纺绩食贫，今八十有二。顺治十七年，知县叶矫然旌其门曰：“节寿”。
流    寓  旧志已载。
方    技  旧志已载。
仙    释  旧志已载。
续补永平志卷之二十二
艺  文  上
    重修永平府东岳行宫
    钱世清  浙江人  通永道
    通都列郡之间，必有明圣显懿之神，式凭而作之镇。故巨灵崇祀，所在多有之，东岳其尤著者也。北平旧有岳庙一区，其创造不可考，水旱疾瘥，凡有求必祷焉。因在南台崇嶂之表，民以跻陟为艰，爰卜地于廓东三百步外，度其阴阳，而移行宫于其上，郡人参戎谷承功实缔构之，故老犹传万历近年事也。六十年来，捍灾御患，利济群黎，来格来歆，历久而勿替。迨皇朝顺治乙未年四月维夏，甲夜烽传，电掣风扬，火轮飚发，忽遭祝融之变。意者星周五纪，神欲别创雄观，以翼维新之运乎？语有之，力诎者难举赢，财丰者克任巨，况神明第宅尤非轩敞不为功。适木商杨大祥慨输全木，旋有永平道护军李谟，靖藩下守备郭自有，卢龙尉高光照等，乐勷盛举，复承命于前观察使王公廷宾。涤诚蠲吉，庀材鸠工，阅丙申岁季秋，而殿貌聿新，周庙列庑，旦晚且告竣。会大祥等相继下世，岂神之灵以后起之经营，启佑别有待欤？岁在乙巳，余膺佥臬之命，来巡是邦。吉月朔望，式谒神宫，极目形势之盛，俯仰左右，顾而伟之，而抱厦未完，惄焉以为歉。时李谟独健在，而郭有令子士英、概住持王常胤，引卒业为己任，具述重建所由，宣圣天子德意，上迓神麻（庥），下莫民命，固观察之事也。爰捐百金俸为倡。而郡守僚佐县令及绅衿商民人等，咸率从焉。国帑力役，公私两无害。而八楹以成琼旌绛节之来，庶几睹晕飞而愉快矣乎，抑余厚有望者。地得神以灵，神得地以奠，二者相须以传不朽。自今以往，得郡之在位庶执事，与乡之贤豪、长者绵远缮葺，丹（丹蒦）而暨涂之，栋梁日益以新，埏埴日益以固，百福降康日益以集。尤余观成之日，即愿与北平六路之人，共永神泽于无疆者也。故不辞不敏而纪之。康熙十年，岁次辛亥，季夏谷旦。
祈雨文
    康熙十一年六月至七月大旱不雨，田苗枯槁，井泽涸竭。万姓皇皇，呼天莫应。本府知府唐敬一念切民艰。恭诣城隍庙设坛，每日三次，步率僚属，免冠路拜，仍三致告文以达神听。至十三日子夜，大沛甘霖，三日方止。遍野欢呼，草木回青，山川增色，复为文以谢之。记告庙文四通：
初八日告庙文
    唐敬一
维大清康熙十一年，岁在壬子，七月甲辰朔，越祷日辛女，直隶永平府知府唐敬一等，谨蠲白乃心，敢昭告于本府城隍感应之神曰：呜呼！旱魃之灾，帝天非无因而降。凡我僚属，奉天子命，牧养斯民，未能实心抚子，致此失业遗黎，类多饥寒失所。其或溢怒淫威，刑罚失中。再或吮民膏血，寄我饱温。有一于此，皆足以上干天和，下积人怨。太守顽置不察，诸司怙遇弗悛，灾及己身，固其宜也。民何罪之与有，而罹兹凶鞠耶！惟神血食北平，职司幽赞与太守表里斯民，若太守无德，不能格天尊神，犹将显震英威，谴太守以回天怒。若太守苟可告无罪于百姓，则今兹不雨，万（火皂）立见烟寒，当亦非神之所安坐而嘿嘿也。神其度之谨告。
初十日再告文
    唐敬一
    敢再告于本府城隍感应之神曰：呜呼!惟神以帝天喉舌之司，造下土一方之命。今此下民所为，岁时伏腊，熏蒿凄怆而恐后者，凡以为今日也。北平财尽民穷，所恃以延如线之生者，惟有秋是赖。目今禾黍垂成，而骄阳不雨。万姓携妻挈子，头抢地，声震天，太守惴惴，悔过是用，率兹僚属，匍伏祷求告庙前言，尊神亦既闻之矣。朔九午刻，仰是阴云满布，霢霖氛霏，意微尊神响应之灵不至此，其如肤泽。未几屯膏如昨，岂太守之呼吁，有胸无心，神不我格乎！抑亦神将吐我，而帝天之视厅果高远而不见不闻乎!非是则天道好生，当僻不忍纵旱魃之播雪此一方民，若是其甚也。太守，父母此一方者也，尊神，御灾捍患，血食此一方者也。百姓不敢呼天而呼父母。太守不能问天而问尊神。若三日不雨则苗槁，五日不雨则土膏竭，十日不雨千里其赭矣。嗟此孑遗，弱者转壑，强者揭竿挺走，流离将不旋踵，则太守与尊神必有分任其咎者矣。神其鉴而裁之，谨告。
十二日三告文
    唐敬一
    谨免冠匍伏，大声疾呼，三致告于本府隍感应之神曰：嗟呼！此方之民，何不幸而罹此旱虐耶！北平古称瘠城国，其民刀耕火种，其地水立沙飞，产无百亩之遗，家无担石之储。所恃上天降康，时和岁穗。顾此遗黎，尚得与畿辅七郡之民，承丁负版，以上报天子者，饥馑不臻，而不忍轻去其乡也。嗟乎！今何不幸而罹此旱虐耶！下官敬一奉天子命来守兹土，未敢登堂受事，先人庙而谒尊神。循朔望跪拜之仪，尽人神祈格之礼，岂有他哉！良以地方久遭兵燹，小民鹄面鸠形，兼之弱肉无几，不堪强食是用，简刑息讼，驯暴惩刀，片纸蠲供，一钱不罚，期与仅存二三赤子，休息相安，以尽太守心所欲为，力所能为之事，庶几假此，可以告无罪于天子也。至于捍大灾，御大患，人谋所绌，则太守有所不能者，而神实能之。此有皇上帝所以特简聪明正直之仙班，敕为保障城隍之显爵。俾尊神理幽赞阳，奠丽此一方民，以辅佑天子，于以享此一方之血食而无愧也。此其义与下官之奉天子命而抚摩兹土者，将无不同。今下民罹兹旱虐，虽或天运使然，在尊神亦有不能自主。然而天子者天之子也，所以代天而子民也。尊神则天之吏，而太守又天子之吏也，无非为此民也。譬如父母不慈，孝子未有听其违道，而不迎几以谏者；人主有失，忠臣未有徒畏膏斧，而不折槛以争者。况乎帝天仁爱，养育万物，是其本心。而大兵大荒不过数十年而一见。古之人主，六事自责，舍腹吞蝗，要亦一言之善，遂可回天，此又人事之彰彰者矣。若必欲尽此一方民，而饥之馑之，使之流离转徙，而不恻然念者，斯又必无之理矣。今者阳日以骄，禾日以槁，万姓呼天抢地，声彻重霄。太守匍伏悔过。叩头流血，一告不已至于再。再告不已，至于三。凡若此者非敢为渎也，诚欲尊神大彰捍御之能，以兹下情上告天帝，亦如孝子之谏其亲，忠臣之谏其君，挽回天怒，为民诸命而已。若三告而神不应，是必尊神之刍狗生灵，而虚拥天爵也。尚不能与人世之敦伦闻道者比，其亦何神之与有。语云：虽有恶人，斋成沐浴，则可以祀上帝，诚为之通也。今太守之夙与跪祷，而咄咄不休，可谓至矣。而神不我听，则旱其不可药矣，民其无如何矣。眼见千里如焚，穷檐熄爨，折骸易子，盗贼繁兴，行且震惊城社，绝灭蒸尝，势所必至。太守既无面目见此北平父老，即尊神亦岂能腼焉血食。对万姓而无惴此乎！太守之死不择音，泣尽而继之血也，谓神不听，当不其然。神如有灵，其疾告帝天，立驱旱魃，以造万民之命。再三日不雨，则太守不职，尊神不灵，不职不灵，法当黜太守其囚服絏颈。迁尊神之行主于日中，以受天罚、必大雨，乃止谨告。
七月十四日谢雨降文
    唐敬一
    谨以牲牢鲁酒，致祭于本府城隍感应之神曰；于赫唯神，至正至灵，有祷必应，理幽赞明。降此时雨，粒我蒸民，捍灾御患，振古英名。回天有力，记过无心，于容赣服，其量于麾。魃敬其能，民其苏矣，永奠北平。太守暗昧，陈词失伦，譬彼育子，妄溯高深。今日之奠，悔罪负荆，神不我吐，惠然来歆。尚飨。
续补永平志卷之二十三
  艺    文  下
    韵    部
永平府  旧志已载，不开。
    孤竹清风
    陈所立  永平府
基留帮国泽遍长，  白玉瘗山骨自香。
夜宿层台朝荐祉，  觉来魂梦亦清凉。
    都山望雪
    陈所立  永平府
祈连绝处总燕支，  到此回看北平低。
六月山头犹载雪，  罡风吹落蓟门西。
  钓台喜雨
范文程  内院大学士
云谢松台映曲波，白沙翠石满滦河。
危峰一柱芙蓉秀，小艇双溪鸥鹭多。
孤竹长烟通蜡屐，苏丘凉雨人渔蓑。
海滨二老堪凭吊，宾从同来散玉珂。
滦州  旧志已载，不开。
    题偏凉汀
    石矿  郡人
天地为炉化作工，  陶成胜概甲燕东。
一川徐沛甘棠泽，  四座轻吹孤竹风。
隐见云楼分海市，横斜鸟道插天空。
酒余遥望矶头石，疑是登临问对翁。
题白云楼  五言
宋琬  莱阳人  永平道
松迳苍无际，沙洲碧几湾。
虫声秋雨外，渔笛夕阳间。
怪石相高下，轻船自往还。
白鸥浑不去，一似爱人闲。
卢  龙  旧志已载，不开。
    题清节祠
  范文程  内院大学士
让国清风百世师，阴阴松桧隐空祠。
黄农事业应无异，山水萧森自不移。
石动鼋鼋分大壑，城荒鸟鹊下高枝。
接口同醉花间酒，绝胜襄阳访习池。
    漆滦二水
刘景耀  河南人  永平道
溪水悠悠塞外来，蓝田佳气接河奎。
虎头近见双龙合，罗洞还惊匹练开。
鼓枻能无浮海意，洗兵合待济川才。
勒盟不假黄河水，自有清流绕郭回。
恭谒清圣
魏师段  黄冈人  知县
孝友由来莫与京，我来圣域拜先生。
同抛国事成仁志，一任天伦泯怨声。
庙貌荒岑留古迹，松风空谷响芳名。
不知世有征诛事，故向岐周叩马鸣。

