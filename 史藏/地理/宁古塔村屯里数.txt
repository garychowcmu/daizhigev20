宁古塔村屯里数
[清]佚名  撰
宁古塔村屯里数
    宁古塔由东门，距城五里花莲沟屯，此屯迤东靠牡丹江，共二十户。过江仍系花莲沟屯地名．东西二十余里，共四十四户。北靠山，迤南东西小河子。由此屯迤东五里卡伦屯，共十七户，北靠山。屯南小河子。由此山迤北十五里许家大屯，共三十户，东靠山，迤北东西小河子。由此至东二十里．均系青山窝棘，并无村屯。
    宁古塔由西门，距城五里大清石桥。由此至西十里依兰岗屯，共四十户。屯南牡丹江。又由此屯至西十五里大牡丹屯，共六十三户，屯南牡丹江。又由此屯之西南十五里七间房屯，共六十二户，西靠山，迤东牡丹江。又由大牡丹屯迤西十里，至蓝旗沟屯，共二十四户，北靠山，屯南小河子。又由此屯至西二十里爬犁甸子屯，共九户，屯东小河子。由此屯至西十三里木棋沟屯，共七户，北靠山，屯南小河子。由此屯至西十二里沙兰站，站南沙兰河，站北靠山，共八十二户。此站之北五里阎家屯．共十三户，屯南小河子。此屯迤西五里和尚屯，共二十一户，东靠山，屯西小河子。又由沙兰站迤南二十五里莲花泡屯，共二十一户，东靠莲花泡。迤东七里发虎屯，共十五户，屯南牡丹江。又由莲花泡至西十里朱家屯，共四十二户，屯南牡丹江。至西十里德林石甸子，共三户。外卡伦官房一所，北靠山。卡伦官房迤南海眼。又至西二十五里必尔罕站，共三十七户，北靠山，站南必尔罕河。至西六十里塔拉站，共五户。西靠塔拉河，北靠山。由此四十里都林河，西至额穆赫索罗，吉林界。
    宁古塔城南牡丹江，江南张家屯，共二十户，北靠牡丹江。由此屯至东南十里塔克通尼屯，共三十三户，东西靠山，南北塔克通尼河，由此二十里，俱系塔克通尼地名。又由张家屯迤南五里小索霍索气屯，共十七户，西靠索尔霍绰河。由此屯迤南五里黄旗屯，共三十户，西靠索尔霍绰河东南影壁山。由此遗西南五里干沟子屯，共三十二户，东靠索尔霍绰河。由此迤东南五里八家子屯，共十三户，西靠索尔霍绰河，东靠山。由此屯迤东南五里马家屯，共二十户，南靠山，北靠小河子。此屯迤西南十五里三家子屯，共四十五户，西靠索尔霍绰河，东靠山。此屯迤南五里，大索霍气屯，共三十户，两靠索尔霍绰河。迤东五里罗成沟屯，共二十五户，屯南小河子，北靠山。由索霍气迤南五里孤家子屯，共二十户，西靠索尔霍绰河，东靠山。此屯迤西五里卧龙屯，共四十五户，东西小河子。迤西五里香磨，南北俱山，东西小河子。由此迤西十里石头坑子屯，共三十二户，东西山，南北小河子。迤南十五里新官地屯，共六十户，北靠山。此屯迤东南十五里卢家屯，共三十七户，南北靠山，西靠卧龙河。迤南十里卧龙河屯，共三十户，南北小河，东靠马鞍山。由此迤东十里腰岭子屯，共二十户，东西俱靠山，南北小河子。由此迤南二十里，均系青山窝棘，并无村屯。
    宁古塔城北，相距五里觉罗洼子屯，共三十户，东靠牡丹江。由此迤西北五里下赊哩屯，共二十户。迤北五里三间房屯，共三十户。迤西七里上赊哩屯，共二十六户，西靠山。迤北五里双桥子屯，共二十四户，北靠山，屯南东西沟子，遗西五里腰龙屯，共二十三户，南北靠山，东西沟子。迤北五里萨克萨豁罗屯，共二十二户，南北靠山，东西沟子。迤北十里德家屯，共十三户，东西靠山，南北沟子。迤北十里江头南沟屯，共三十七户，东西靠山，南北沟子。迤东十五里萨尔虎屯，共三十户，东西靠山。迤北十里啦咕屯，共三十三户，南靠海兰河，北靠山。迤西十里江头屯，共三十五户。南靠海兰河。迤北五里白庙子屯，共四十户。迤西北五里丁家屯，共十户，西靠小河子。迤北十里阎家屯，共三十一户，西靠小河子。由此迤北二十里，均系青山窝棘，并无村屯。
    宁古塔东南十里山音必尔罕屯，共二十七户，南山音必尔罕河，北靠山，西靠牡丹江。由此二十里至东缸瓦窑沟屯，共四十户，南北俱靠山，东西山音必尔罕河。迤东二十里，俱系青山窝棘，并无村屯。
    宁古塔城西南三十里小牡丹屯，共五十户，北靠牡丹江。此屯迤两南五里高力房屯，共五户，东靠山。由此迤南五里都木河屯，共三十户，西靠牡丹江。由此迤西南二十里下马莲河屯，共二十六户，屯南马尔瑚哩河。迤西十里下窨子屯，共二十五户，屯南马尔瑚哩河，河南平顶山。此屯迤西五里中马莲河屯，共四十户。迤北十五里牛厂屯，共三十六户，北靠牡丹江。迤西十里上官地屯，共三十户，北靠牡丹江。迤南十里东京城屯，共一百五十一户。迤西八里阿堡屯，共四十户，西靠牡丹江。由东京城迤南十五里大荒地屯，共三十八户。由此迤西南十里三家子屯，共二十户。迤东南上马莲河屯，共三十户，东靠玛尔瑚哩河，两靠山。迤东五里观古屯，共二十户，西靠玛尔瑚哩河，东靠山。迤两二十里金坑屯，共二十五户，东西山，南北玛尔瑚哩河。迤东五里玛尔瑚哩站，共五户。由此六十里至老松站，由此八十里至萨奇库站，七十里至瑚珠岭站。由此四十里至嗄哈埋河，迤东珲春界。
    宁古塔东北距城二十里兴厄哩温车恨屯，共二十二户，东靠山，西靠牡丹江。由此至西北五里鳌头屯，共三十户，西北靠山，东靠牡丹江。又由兴厄哩温车恨屯，东至五里胡什哈屯，共二十户，南靠山，东西胡什哈河。迤东十里楼房屯，共十三户，北靠山，东胡什哈河。迤北十里三家子屯，共三户，西靠马鞍山，北靠团山。迤东五里小团山子屯，共十户，西靠山，东靠小河子。迤北五里大团山子屯，共十五户，屯南北小河子。迤北十里乜河屯，共一百五十户，北靠牡丹江。迤东五里，现有靖边四营，南北小河子，东靠山。乜河迤北朱家屯，共四十户。迤西北旧卡伦屯，共八十户，西靠卡伦山，南靠海兰河。朱家屯迤东五里礼富头屯，共十三户，南靠牡丹江。迤东五里莲花泡屯，共十二户，西靠莲花泡。由此迤东五里孤家子屯，共十户，南靠牡丹江。迤东五里铁岭河屯，共十七户，东西靠山，迤北牡丹江。由此迤北十里新卡伦屯，共十户，南靠牡丹江。迤东十里桦树林子电，共二十户，南北靠山，迤西牡丹江。至北十五里长蛇砬子屯，共十五户，尔靠山，西靠牡丹江。迤北十里夫他蜜屯，共十六户，东靠牡丹江，西靠山。迤北二十里头道河子屯，共十户，东靠山，西靠牡丹江。迤北十里头站，六十里二站，又六十里三站，又六十里四站。迤北三里阿木兰河，三姓界。
    宁古塔城西北，距城二十里额傅屯，共二十户，北靠山，屯南小河子。迤南十里麦子沟屯，共七户，东西山，南北沟子。迤西十里鸭路沟屯，共二十户，北靠山，山前小河子。至西十五里海兰屯，共十五户，屯东小河子，由此屯至西十里鳌头屯，共十户，南（至）[疑作靠]山，屯北东西小河子。此屯至西二十里九道梁子屯，共十户，迤北靠山，屯南东西小河子。由此屯至北二十里杨木林子屯，共十五户，东靠山。由此屯迤东八里旧街城，共四十五户，南靠山，北靠海兰河，迤东龙头山。又由杨木林子屯迤西十里哈达湾屯，共十户，北靠海兰河。此屯迤南十里十道梁子屯，共十六户，北靠山，屯南小河子。由此至西北十里万丈沟屯，共十五户。至西十五里拉哈密屯，共九户，北靠山。由此迤东二十里双石砬子屯，共七户，南北俱靠山。由此屯迤西二十里许，均系青山窝棘，并无村屯。
    宁古塔在省东，相距八百里，在地舆全图东北隅。
    京师距塔三千一百余里。
    宁古塔南北六百余里，东西九百余里。
    宁古塔南至嘎哈里河为界，由此至珲春三百余里。北至阿木兰河为界，由此至三姓三百余里。西至都林河为界，距城三百一十余里，由此至吉林四百九十余里。东至松阿岔为界，一千一百余里，由此至红土埃二百余里，俄界。西南至狍子沟为界，距城二百余里，由此至敦化县一百四十余里。西北海兰河为界，距城二百余里，由此至宾州厅一百余里。东南至汾水岭为界，距城五百余里，由此至海参崴五百余里，俄界。东北至河图河为界，距城七百余里。由此至乌苏里河一百余里，三姓界。
    一、倭字石界牌一座，设立瑚布图河口地方，向东西设立，向东俄界，刻注俄字倭字牌，向西属中国，刻注汉字倭字牌。在塔城东南，距城六百里有奇，南至三岔口十二里，至分水岭地方怕字牌二百八十里有奇。迤南归珲春管界，迤东俄界，迤西塔城属界，北至那字牌六十三里有奇。
    一、那字石界牌一座，设立横山会处地方，向东西设立，向东俄界，刻注俄字那字牌，向西属中国，刻注汉字那字牌。在塔城正东，距城五百八十里有奇，北至玛字牌八十六里有奇。
    —、玛字石界牌一座，设立大树岗地方，向东西设立，向东俄界，刻注俄字玛字牌，向西属中国，刻注汉字玛字牌。在塔城东，距城六百二十里有奇，北至拉字牌一百五十七里有奇。
    一、拉字石界牌一座，设立达巴库湖西小漫岗地方，向东西设立，向东俄界，刻注俄字拉字牌，向西属中国，刻注汉字拉字牌。在塔城东北，距城六百三十里有奇，北至喀字牌三十六里有奇。
    一、喀字石界牌一座，设立白凌河地方，向东西设立，向东俄界，刻注俄字喀字牌，向西属中国，刻注汉字喀字牌。在塔城东北，距城六百七十七里有奇，东北至亦字牌二百二十里有奇。
    一、亦字石界牌一座，没立松阿察地方，向南北设立，向南俄界，刻注俄字亦字牌，（此处脱“向北”二字）属中国，刻注汉字亦字牌。在塔城东北，距城一千一百里有奇。自松阿察迤北，与俄国分界之界牌，由姓城所属设立之处[下面有脱落]。

