宁古塔地方乡土志
咨
宁古塔副都统为将采访志书事蹟造册咨送事。
钦命宁古塔副都统军功花翎富为造册咨送事。右司案呈于四月十三日，准钦命头品顶戴督办吉林边务事宜，镇守吉林等处地方将军，兼理打牲乌拉拣选官员等事，兼署吉林副都统恩特赫恩巴图鲁长咨开：案据署吉林分巡道同勋详，据志书局纂修候补同知郭锡铭称，案蒙本署道扎委纂修志书，并颁发志书局章程，饬令遵办。卑职当将开局日期，报明在案。伏查章程内开，丰前道详明咨扎各旗署，并札发各属采访目录，按照内载事蹟，详加采访送省汇办，等因卑局现值开办之际，就有各城各属采访之件，如己送齐，拟请飭发到局，以便汇核办理。其间如有来尽事宜，再请饬令续行采访，以昭核实。除将开局日期由卑局行知各府，厅，州县外，其各城副都统并各旗署应请转请军宪咨札行知，以便嗣后续行采访。所有卑职请发各处送省事宜，查照汇纂缘由，理合呈请查核，转请咨札等情到道。据此，职署道覆查无异，除将各民署送到志书事宜清册，札发汇纂，并将尚未造送各属分别札催外，理合详请查核。俯赐分别咨札各旗属。将前项采访志书事宜，迅速采访，详造细册呈送，飭发下道，以便发局汇纂等情。据此，除分咨外，相应咨会。为此，合咨副都统衙门请烦查照，将前项采访志书事蹟，饬造清册二本，迅速送省施行。等因前来详查。前奉省咨，业将宁古塔地方采访志书事宜两次造册，咨送在案。今准来咨，复行造具采访志书清册二本，一并鈐印，呈请备文附封咨送。为此咨报钦命将军衙门查核可也，须至咨者。
右咨，钦命头品顶戴督办吉林边务事宜镇守吉林等处地方将军、兼理打牲乌拉拣选官员等事兼署吉林副都统恩特赫恩巴图鲁长。光绪十七年五月初一日
宁古塔副都统衙门为咨送宁古塔地方遵文采访掌故事蹟，造具清册事，计开：本朝建置沿革
天聪八年设官兵遥远堡，崇德三年移此镇守宁古塔，顺治十年设昂邦章京，康熙元年改镇守宁古塔等处将军，十五年移镇吉林乌拉，宁古塔留副都统守之。宁古塔城池
在吉林省城东相距八百里，现筑土墙，高一丈二尺，周围五百八十五丈，东西南各一门。相距城南有虎儿哈河，今俗称牡丹江，康熙五年由旧城迁此，将军巴海监造。十五年将军移驻吉林，设副都统镇守宁古塔旧城。城西北相距五十里海兰河。南有石城，高一丈，周围一里，东西各一门，城外边墙五里余，四面四门。昂邦京章吴把哈巴。
旧东京城
在城西南七十里胡尔哈河之南，周围三十里，四面七门。内城周围五里，东西南各一门，内有宫殿旧基，则金时遗址也。城外南隅有石佛一座。驿站
宁古台站西至塔拉站，八十里至沙兰站，七十里至必尔罕河站，六十里至塔拉站。宁古塔南至珲春站：七十里至新官地站，五十里至玛勒瑚哩站，六十里至老松岭站，八十里至萨奇库站，七十里至虎珠岭站。仕宦
宁古塔副都统一员，协领二员，原设佐领八员。康熙三十八年添设佐领一员，五十二年添设佐领一员，乾隆二十五年添设佐领二员。原设防御五员，康熙五十二年添设防御三员，乾隆三十年添设防御四员，道光六年裁汰四员。原设骁骑校六员，康熙五十二年添设骁骑校四员。乾隆五十五年添设二员。康熙三十五年添设仓官一员，衙门笔帖式四员，左、右司各二员，仓笔帖式二员，驿站笔帖式三员。雍正五年添设无品级委教习二员，同治九年由笔帖式内添设满教习一员。光绪六年添设承办处笔帖式一员。光绪八年添设玛勤瑚哩、萨奇，库塔拉等三站笔帖式三员。光绪十五年添设印务处笔贴式二员。乾隆二十七年由兵内拣放印务处左右司官参局委笔帖式各一员。乾隆二十七年由前锋内拣放委前锋校四员。乾隆二十七年由领催内拣放委官二十二员。原设甲兵五百三十一名，康熙三十八年添设十一名，五十二年添设四百五十八名。乾隆二十五年添设三百五十名，二十六年添设五十名。道光六年裁汰八十名，现有领催七十二名，前锋四十名，兵一千二百零八名。其世袭骑都尉、云骑尉、恩骑尉、荫监生等官，随增随减，并无定额。
宁古塔将军
巴海：满洲镶兰旗人。顺治十六年昂邦章京驻防，康熙元年升镇守宁古塔等处将军，十五年移驻吉林乌拉.音图：满洲人、正红旗人。康熙二十二年任。终保，满洲人。康熙二十八年任。沙那海；满洲人。康熙三十五年任。杨福：正兰旗人，宗室。康熙三十九年任。蒙古洛：镶兰旗人，觉罗。康熙四十八年任。穆森：满洲人。康熙五十四年任。巴赛：镶兰旗人，宗室辅国公。康熙五十六年任。哈达：满洲人。雍正五年任。常德：满洲人，镶黄旗人。雍正八年任。都赍：满洲人。雍正十年由副都统署任。副都统海塔：满洲人。顺治十五年任。尼喀哩：满洲人。顺治十五年任。满贵：满洲人。顺治十八年任。满丕：满洲人。康熙六年任。湖巴克泰：满洲人。康熙六年任。安珠瑚：满洲人。康熙六年任，蒯齐，满洲人，正白旗人。康熙十年任。席三：正兰旗人。康熙十五年任。萨普苏：满洲人，镶黄旗人。康熙十七年任．雅泰：正红旗人。康熙二十二年任．根头：满洲人。康熙三十三年任。保定：满洲人。康熙三十八年任。嘎尔图：满洲人。康熙四十二年任。马奇：满洲人。康熙四十六年任。阿岱：吉林满洲正红旗人。雍正元年任。常德：满洲人。雍正五年任。巴尔代：满洲人，正白旗人。雍正十一年任。图那：满洲人。乾隆十年任。阿尔嘎泰：满洲人。乾隆十八年任。阿尔德恩，觉罗乾隆十八年任。赊图肯：满洲人。乾隆二十一年任。神通阿：满洲人。乾隆二十一年任。和绷阿：满洲人。乾隆二十四年任。富僧阿：满洲人。乾隆二十五年任。增海：满洲人。乾隆二十八年任。常升：满洲人。乾隆三十年任。明亮：额附。乾隆三十三年任。富珠哩：多呼额附。乾隆四十二年任。达色：满洲人。乾隆四十三年任。安林：满洲人。乾隆四十九年任．那奇泰，满洲人。乾隆五十五年任。庆林：满洲人。乾隆六十年任。富尼山：满洲人．嘉庆四年任。郭尔明阿：满洲人。嘉庆七年任。富登阿：满州人。嘉庆十年任。德宁阿：满洲人。嘉庆十五年任。达斯胡尔代：满洲人。嘉庆二十年任。和福：满洲人。道光四年任。说德：满洲人。道光十年任。依尔栋阿：吉林满洲镶兰旗人。道光十二年任。乌勒德山：满洲人。道光二十年任。班迪：满洲人。道光二十八年任。巴栋阿：满洲人。咸丰元年任。喀通阿：满州人。咸丰九年任。乌勃兴阿：黑龙江满州人。同治五年任。双福：伯都讷满州人。光绪元年任。德平阿：吉林蒙古人。光绪六年任。容山：都京满洲正黄旗人。光绪九年任。富：吉林满洲正红旗人。光绪十三年任。官署
宁古塔副都统公署大堂五间，后堂七间，左司八间，内有承办处二间，右司六间、相连公仓办事官房三间。康熙五年建仪门一座，大堂三间。康熙五年建大堂之东银库三间、印楼一间，看库巡更房二间。大堂之西果木楼二间，修理箭杆匠役等住房三间。雍正四年建仪门前左傍前锋营三间，右门傍虎枪营三间，相连番役厅事房二间。康熙三十八年改修大门之左右西翼办事房各三间，衙署周围板墙八十五丈。乾隆五十六年改为官修看守城垣三门巡更房各二间，原系兵力捐修。乾隆三十一年改为官修。城内南门里副都统居住正房五间，左右厢户各三间，二门一座，二堂五间，左右配房各二间，仪门一座，大门三间，东有郭什哈住房四间，西有听事房三间，院墙九十丈，于乾隆四十七年改为官修。又马棚三间，南更门一座，大门外东西板辕门各一间，棚栏四十丈，于乾隆四十八年改为官修。城内东门里北原设公仓八座，每座五间，计四十间。
城外东南隅相距二里许，原设义仓六座，每座五间，计三十间。
又城东三里许教埸演武厅三间，迤东有原设火药局二间，城内西北隅有囚犯狱一座，狱墙周围二十八丈，狱内囚犯正房三间，巡更西厢房二间，监外官房三间，又巡更房三间。又城外西南原设官参局正房五间，东西厢房各三间，二门一间，东大门三间。学校：城内东南隅文昌庙北有汉义学三间，又添修汉义学五间，于光绪八年建．又北有满义学五间。田赋
宁古塔额征民地四万五千五百十六亩，上则地每亩徵银三分，中则地每亩征银二分，下则地每亩征银一分。上则地每亩征米六升六合，中则地每亩征米四升四合，下则地每亩征米二升二合。每米一石折银一两。新增乾隆四十六、七年丈出流民垦地一千三百二十一亩，不分等则，每亩征银八分，征米四合年勺二抄五撮，共征银一千六百九十八两四分六厘。按年收库造册报省，以备抵充兵饷。
宁古塔额征税银一千五百八十六两二钱一分二厘八毫，内除给差役饭食银一百五十八两六钱二分一厘二毫八丝外，实剩银一千四百二十七两五钱九分一厘五毫二丝，按年造册报省。以备抵充兵饷。原有当儲十一家，每家按年征银二两五钱，于光绪十三年报请开除荒闭当铺六家，现有当铺五家，计征银十二两五钱，按年归入稅册内报销，于光绪十三年十二月间奉文另造征信册报省。
征收烧锅票课钱一万吊，按年分为春、秋二季收齐，备抵兵饷。
征收各商七厘，捐钱四千一百吊，又子光绪十三年六月间奉文加添四厘，捐钱二千三百四十二吊八百五十文，二共钱六千四百四十二吊八百五十文，按年春、秋二季解省。征收斗税钱七百吊，内除拨抵税银及津贴衙役等饷银需用外，实剩解省银饯三百七十三吊六百文。
征收盐税钱二百四十五吊六百七十文，于光绪十一年正月奉文。
征收油税钱五百六十八吊四百八十八文，于光绪十年十二月奉文。
征收各商土药行票捐银并无定额，尽收尽解，按三个月造册一次报省。
官莊额纳粮地一千五百六十垧，扎额丁一百三十名，每名应纳谷三十石，共谷三千九百石，按年收入公仓存贮。坛庙
天坛：在城西南相距四里许，胡尔哈河南岸。
先农坛：在城东南相距三里许，在风云雷雨庙内，于道光六年建。
风云雷雨电雪神庙：在先农坛内，道光六年建。
孔圣庙：在城内东南隅，康熙三十二年建。
文昌庙、魁星楼：在城内东南隅孔圣庙之东傍，嘉庆二十三年建。
关帝庙：在城外迤东相距三里许，康熙四年建。其庙院内左傍有文昌庙，右傍有马神庙，大殿后有关圣帝君。
三代神祠：于雍正六年敕修。又东北隅有昭忠祠，嘉庆九年建。后于同治八年奉文移建城东三里许。又关帝庙三处：一在西关路北，其庙院内左有酒仙庙，右有牛王庙，中有木牌楼，对面戏楼，于乾隆四十年建。一在城西十里许倚栏岗。一在兴额哩温车和恩屯，距城北二十里许，在胡尔哈河北岸，依山停水，于乾隆五十年建。
弥勒院：在城南门外路西，乾隆四年建。
三官庙：在城外东北角，康熙二十一年建。
娘娘庙：在三官庙东傍，康熙三十七年建。
依兰岗：在城西相距十里有大山一座，柞树成林，荆棘遮经，山前修有关帝庙一座，庙前宽坦，数里至河。
大牡丹屯石桥：在城西相距三十里有右桥，毗连两座，各阔一丈五尺，系民籍金姓油匠乐善自修。屯内有古庙一座，名曰关帝神祠，前有河川。
沙兰站石桥：在城西相距八十里有木桥一座，阔一丈五尺，畏二丈五尺。桥下有河一道，水浅而宽，两岸平坡，河底大石堆垒，迤东有关帝庙一座。
黑石甸子木桥：在城西相距一百余里，在黑石甸子石空处，任和尚募建。
觉罗洼子桥：在城北相距四里有桥，毗连两座，一石一木，各阔一丈，长二丈。
小桥子屯：在城东北十三里有桥，毗连两座，一石一木，各阔一丈，长一丈五尺。
胡什哈桥：在城东北相距二十五里有石桥一座，阔一丈，长二丈。
以上各桥通乜河官路，随时修茸。渡口
头道渡口，在城西南相距三里，于康熙年间捐置渡船一只。
二道渡口：在城西南相距一里，于康熙年间捐置渡船一只。
三道渡口：在城南街口，于早年间捐置渡船一只。
四道渡口，在城东南十五号原设，捐置渡船一只。
花莲沟渡口：在城东相距五里，于早年间捐置渡船一只。
观音阁，在城西三里许，胡尔哈河北岸。康熙三年建。其院内右傍有地藏庙相接河伯神祠，于道光二十六年建。山门左右有钟、鼓楼各一座。
火神、龙王庙：在城外西北角，康熙四十九年建。
城皇庙：在城东，康熙三十二年建。左傍有瘟神庙，东南隅有土地祠，康熙六十一年建．
山神庙：在城东，乾隆十二年建。
财神庙：在城东牌楼外路北，康熙四十五年建。
天齐庙：在城东，康熙五年建。
老君庙：在城东天齐庙之东傍，康熙五年建。
苗，药、虫王庙：在城东，康熙五十四年建。
三皇庙：在药王庙内。
七圣庙：在药王庙迤东，康熙五十四年建。
地藏庙，在城北三里许，雍正七年建。
古佛寺：在城东南，乾隆四十五年重建。一在城东北乾隆二十年建。
祈雨坛：在观音阁西泼水泉迤西之石上，坛高二尺，周围二丈余，外围墙六丈。
观音庙：在城东北相距五里，雍正八年建。
关帝庙：在城北乜河，乾隆四十八年建。又一在城西八十里许沙兰站，康熙十年建修。
石佛寺：在城西南七十里旧东京城内东南隅，相传金时慈圣太后所建。内有石佛一尊，高两丈余，后石首坠地，有石匠见之欲凿为碾，甫举锤，头忽痛，遂置之。是夕吴汉槎，钱德维等同感异梦，于是举石首凑法像，冶铁固之，故址建刹，至今重修，香火甚盛。石佛座前有石香享一鼎，高二丈余，周围二丈，向东南歪斜，其形欲倒，历经工匠置之不动。后于同治四年重修庙时又欲正此亭，经工匠百余人仍置不动。后工竣时，工匠俱食午饭，有红云一朵，降雨数点，闻有沥沥之声，众皆出视，其亭自正。
七圣庙：在东京城东南隅有碑，院内右傍有古树一株，周十余围，至今香火甚盛。疆域
宁古塔：界址南至嘎哈里河，距城三百余里珲春界，北至阿穆阿兰河，距城三百余里三姓界，西至都林河，距城二百一十里吉林界，东至瑚布图卡伦，距城五百余里，东北至乌札库卡伦，距城八百余里；其迤东皆系俄界。桥梁
七空桥：在金上京迤北呼尔哈河之间、横河有置石桥七空，现已颓倒，旧述尤存。又东十五里有横河石桥五空，出水面丈余，业已颓塌，仍存石迹。
大青石桥：在城西相距三里许，阔二丈，长六丈，距上面两傍修砌石柱栏杆，桥下修砌石旋门，中流泉眼一道，名曰泼雪泉，由北向南流水汇入胡尔哈河，至冬不冰。
兴额哩温车恨渡口：在城东北相距二十里，于早年捐置渡船二只。
七河屯渡口：在城东北相距六十里，于早年指置渡船一只。
牛厂屯渡口：在城西南相距六十里，原设捐置大小渡船二只。
三灵屯渡口：在城西相距七十里，原设捐置大小渡船二只。古迹
德林石：在城西相距九十里，自额穆赫索罗湖东迤沙兰站之南，至虎尔哈河有大石，广二十余里，长一百余里，石面平如镜，洞穴大小不可数，或圆、或方、或六隅八隅，如井、如盆、如池、如口、如盂，其中如洞，深或丈许、或数尺，中有水泉澄然凝碧，夏无蚊虻，马鹿群嬉，名曰德林石，其名义不可解，俗呼为黑石甸子。石缝中鱼或跃或出，入每得之。石甸缝有土，生草木皆白，黄松树即生其处．平甸车马行其上如闻空洞之声，石块或损，便有水从罅隙出，探之深不可测。
海眼：在石头甸子西十里余高山中，方圆八十余里，每日三潮与海相彷。每至仲夏，日初出时，风平浪静，有巨鱼湧出波心，高约三丈，长十余丈，飞鸟不敢过其上，已午时始没，其出时，众鱼随之，皆浮水面，渔者因其出而网焉，必大获。
三灵坟：在东京城北八里胡尔哈河北岸，有古墓三塚，已璇，旧址尚存。内空阔如许，四围皆石条砌就，迄未悉何人之墓，俗呼古坟。
松音河：在城西南一百里与阿布河并源，出玛尔胡哩窝集，北流入镜泊湖。
镜泊湖：在城西南一百十里许有一大湖，土人呼为必尔滕。源出长白山，群流凑集至此，遂成巨浸，广五六里，长七十余里，湖中有三山，曰峨莫贺帛阿山、阿克善山、牛录山，阿克善、牛录两山之间有岩。曰白岩。湖北岸山巅上建有大庙一所，四面湖水围绕，夏可行舟，非冬令，车马不可奔入。其山尚产佳果而鲜可食，湖西北出枝水，入吊水楼。
吊水楼：在城西南一百里许，镜泊湖西北隅出水处有一崖，高数十丈，名曰胡克图崖．湖水东注，水势汹溪，飞瀑蹑空，沸腾奔浪如雷吼，声闻数里，谓之响水．三、四月间日初出时，水光日色，红绿相映，霞彩缤纷可羡，崖傍奇异草木自发，旁崖四迤，石板零隆，无路可入，非乡人导引弗可自造．而水源无分冬夏如是川流，不能监涸成冰，出由湖源，入归牡丹江之上驶，今称吊水楼。
三道石亮：在城西南相距六十里，下马莲河屯迤东，虎尔哈之河水东流，有南北横河石亮三道，蝣蜒石墙数层，相距不过三里之遥，傍岸陡崖，下游石矾向产褚鱼，两岸临近之家，依亮取鱼为生。山川
二龙山：在城南四十里许，卧龙屯迤南，二山环抱，山间有河一道，香磨二盘，依河水自可成磨，毋庸人工。中间建立观音庵一所向北古刹。此山形似二龙斗珠之貌。向产樵材。
大王山：在城东相距五里，高二里。山上有古城，周围三里，正东西北三面，山陡不可上，南面一门。
博罗哈达山：在城东北十五里许，山形如凉帽。
兴额哩温车恨山：在城北二十里许，山上有关帝庙，
老黑山：在城北三十里许，高三里。山上平坦，周围二十余里，其形如龟头，向东北长五里许入于胡尔哈河，与海浪河会处今称龙头山，高三十丈余，奉官挖壕三道，各深一丈余。
旧卡伦山：在城北，俗称为凤凰山。距城六十余里，高十余丈。据土人言：上有野花池，具鲜羡佳丽无比，或隐或现，现亦不容采取。其山西头，近出五色玉石，近水者愈佳，时经佐傍采取，琢磨成器，而优劣不等焉。
红山：在城西四十里。此山孤立，向来红石如珠，下即牡丹江，产木材．
杏花山：在城西南八十里许，此山宽坦无岖，向产花果。
龙头山：在城西北六十里，旧城之东，入海浪河，奉官挖断。
密占屯：在城西北六十里有大山一座，古岩翠峯，霞光密布，山前隅古茸娘娘庙一寺，土人传言奉旨建修，至今不朽。
旧街：在城西北六十里，原有土城，周围里许，东西两门。距城迤东小山一座，山下水泡一道。
玛尔瑚哩窝集：在城南一百五十里，嘎哈哩河发源于此，岭上有古庙一所曰关帝庙，此涧长十余里，树木稠密，
布葛山：在城西南一百十里，在镜泊湖北岸，高五里，周围一百里。
索尔霍绰河：在城南十里许，源出朔尔贺绰窝集，长白之源，北流入虎尔哈河，今称牡丹江。
平顶山：在城南七十里许，上有庙一所，山巅平铺，周环五里余，向产樵材。
长山：在城南一百里许，此山周环三十余里直达南界，向通老岭，山率高耸，阴时烟雾重叠，峰峦彰翠，
莲花泡：在城西南八十里，金上京迤西二十里许．相传为金时塞外之曲江。此泡向产莲花，根须透于水底，土人呼根为莲藕，无粉而可食．夏日生花红、粉、白三种，映水鲜羡可趣。
北莲花泡：在城北七十五里，南近也河。其泡形似葫芦，而西大东小焉．开于七月初旬，根须透于水底，面藕无粉，可食，其花皆红，映日，尚无别色杂之，其香鲜羡可趣。
瑚尔哈河：即古呼哩改江，源出永吉州界内色齐窝集中，诸河汇为一大河，东注入镜泊，又从镜泊之发库东注，绕城之南，复东北折入混同江。
海兰河：在城西北五十余里，源出海兰窝集，东入虎尔哈河。此河出东珠，向年由吉林乌拉总管珠轩下派官往此捕打贡珠，并产达发哈鱼。
商音必尔罕河：在城东四里．源出商音必尔罕窝集，北流入瑚尔哈河。
塔克通泥河：在城东南四里，源出塔克通阿窝集，北流入瑚尔哈河。
噶哈哩河：在城西一百五十里，源出玛尔瑚哩窝集，南流人土门江珲春界。
玛尔胡哩河：在城西南五十里，与下阿布河并源出玛尔瑚哩窝集，北流汇胡尔哈河，注于镜泊。
阿兰河：在城西一百七十里，源出必尔罕窝集，南流汇朱尔敦河，
阿布河：在城西南六十里。
三道河：在城东南一百二十里许，此河下游入索尔霍绰河，源出老岭，向产梁材大木，顺流至城。
桅虎河：在城西一百三十里，源出必尔罕窝集，南汇必尔罕河。
沙兰河：在城西八十里，源出西北一百里无名小山，南流入虎尔哈河。
必尔罕河，在城西一百四十里。
朱克敦河：在城西一百六十里，三河并源出必尔罕窝集，南汇流入镜泊．
塔兰河：在城西一百八十里，源出必尔罕窝集，南流汇阿兰河。
布泥河：在城西九十里，源出西北一百二十里无名小山，南流汇法尔撒河。
佛多活河：在城西三百三十里，源出色齐窝集，南流汇都林河。
都林河：在城西二百十里，源出色齐窝集，南流汇勒福陈河入镜泊。物产
谷之属
稷：《礼记》谓之明粢，明《一统志》作祭，今呼糜子米，晓种早熟，边地尤宜。
黍：稷之粘者为黍，今呼大黄米，可酿酒。
蜀黍：种始自蜀、今呼高粮，土人率多饭此，沤为米粉。
粟：古以未之有稃谷者称粟，今以谷之最细而圆者为粟，谷曰饭谷，米曰小米．按《周礼》九谷六谷之名，有梁无粟，则梁亦粟也．今之小米色黄，即黄梁也，
稗：宜下湿之地，米最甘滑软需．
元菽：有黑、黄二色，形圆而小，其种之田宜湿，畏旱，尚可榨油。则黄色曰元豆，黑曰黑豆。
玉蜀黍：茎叶似蜀黍，子藏包中，俗呼包儿米。
蔬之属
榆蘑：榆树朽根所化，阳晒而生，阴干自乱可食.榛蘑：生榛科下，高脚红裹。
松：木之属种类不一，土人以结子者为果松，无子者为杉松，脂多者为油松，
赤白松，理细气香，木之贵者，衣冠家作木主多用之，
榆：本地榆类甚多，皆美材，刺榆、花榆尤佳。刺榆大者中为车轴，一名轴榆。《唐风》所谓“山有枢者，此也，花榆理细，宜为几案。几榆臃肿处花纹尤胜，可筋器用，人多珍之。
木耳：宜柞木而生，其色黑则明，色染绸緞取光而为，剩则仍食。
椴：叶大皮黑，纹细微．赤、白、紫锻。边外人参多生椴树之下。
老鹤眼：名李木，坚致有花纹，子赤黑如鸦眼，皮可染色。
花之属
人参：凡初得者曰芽参，时时得皆曰朵子参，霜后得者曰黄草参．参须、参果、参子、参膏无不珍之。高丽人参赞曰：“三丫五叶，背阳向阴．所来求找，椴树之下相寻。”
杏花：春中开放，锦绣。
石榴花：有红、白、黄三种，不结果者名番花石榴．
鸡冠花：形如鸡冠，有黄、红、白数种，
秋海棠：入秋时花色亦娇艳．
菊花：《礼记》“季秋之月，菊有黄花”，时惟菊开应节。向有旗人刘成和善养之，褚色俱备，至冬犹盛，
荷花：《诗》谓之<艹丞>苕，《尔雅》谓之芙渠，今名莲花．有红、白二色。
向日莲，独茎，顶作黄花，大如碗，向日转亦名葵。
果之属
松子：按《本草》，松子出辽东及云南，今乌喇宁古塔山中有之。
香瓜：即甜瓜，《礼记》为天子削瓜，指此。今礼部供祀有瓜圆，向有银皮瓜、芝麻粒、高丽瓜诸名，今密瓜尤佳。蒂入药，名苦葶香。
西瓜，相传种自回纥。今种自云南，哈密来者味尤胜。其味酸而子大者名打瓜，专取子充用。
棠梨：即杜梨。味甘酸不一，有赤、白二种．
葡萄：园产者大而味佳，有紫，碧、圆、常之别。田产者实小味酸，有黑、白二种，其尤小而深黑者即《诗》之奥，
灯茏果：外垂绛囊，中含赤子如米樱，俗呼红姑娘。
王瓜：生于端阳，形长而细，满身俱刺，生而可食，为钜粗者曰获子。
禽之属
雉：《尚书》谓之华虫，《礼经》谓之疏趾，今呼野鸡。
鹊：一名灵鹊，开户必背太岁，如岁多风则巢下枝，俗呼喜鹊。
燕：有越燕、胡燕两种，今土人以善构巢者为巧燕，不善构者为拙燕。凡燕，秋后多蜇山崖之内，至春始苏，来依人檐屋间，来去皆以社时，故曰社燕。
兽之属
山羊：生山中，似羊而大，善各山，皮灰黑色。
虎：诸山皆有之。边外间有白质黑章者尤猛鸷，围中以激打枪手制之，
马鹿：一名八乂鹿，
狍：獐类，色苍赤．又黑龙江地方每冬有白项野狍，从海边来，不可胜数，形比内地微大，但味稍腥。
狼：皮毛青白者贵．国朝品官坐褥冬用皮，有定制，一品用狼，二品用獾，三品用貉，四品用山羊，五品以下用白羊皮，公、侯极品用虎豹皮。
獾：似狗而矮，体肥行钝，皮宜裀褥。
野狸：狐类，口色苍黄有斑，似猫善搏，俗呼野猫。
猞猁狲：类野狸而大，耳有长毫，白花色，小者曰乌伦。
狐：色赤而大，夜击之，火星进出。毛极温嫒，集腋为裘，尤贵重，元狐出下江，大于火狐，色黑毛嫒，最贵。
貂鼠：近东北边者色黄，边外色紫黑，皮甚轻煖．打性人于雪天寻其迹而捕焉．
灰鼠：灰白为上，黑者次者（之）。
水族之属
胖头鱼：鳞口皆巨形，背图黑脊，白色而大。
细鳞鱼；圆身细鳞，多出山流狭处。
岛子鱼：头尖色白。
鲫鱼：头小而身扁，大不过二斤，今时贡之。
哲绿鱼：似鲈鱼，色黑，出宁古塔牡丹江。
水獭：形似狗而小，长尾，色青黑，水居食鱼。将取鱼必先祭，故《月令》云：正月獭祭鱼，獭穴必预度水所不至，故乡人以是为潦水之侯。
大发哈鱼：宁古塔诸处有之。秋八月白海迎水入江，驱之不去、充积甚厚。土人竟有履鱼背而渡者，腹中子大如玉蜀黍，边地人取鱼炙乾积之如粮，
蜂：俗以在地作房者曰土蜂，大黄峰曰马蜂，酿蜜者日蜜蜂。
蜾赢，亦名士蜂，纯雄无雌，负桑虫而多子，即螟蛤也。
蟋蟀：似蝗而小，正黑光泽如漆，善跳好斗，秋后则鸣，《尔雅》谓之蜇。一名促织，俗呼趋趋，又灶马、促织。好穴于灶，亦名灶鸡，
蝶：形色黄白，大小不一，皆虫所化。山中蝶大如掌，采色班烂，子即山蚕也。又花树间岩之大者，署时置热石上，辗转久之即可也化蝶。宁古塔户口
光绪十四年现查八旗户六千七百七十二户，披甲，闲散西丹男、妇等三万二千八百八十三口。
民籍户一千七百五十三户，男、妇九千五百二十三名，口，官庄户八百九十五户，男，妇二千八百二十四名，口。
光绪十七年二月二十八日
