水经〔汉〕桑钦撰


卷上
河水
昆仑墟在西北，去嵩高五万里，地之中也。其高万千里。河水出其东北陬，屈从其东南流入于渤海。出海外，南至积石山，下有石门，河水冒以西南流。水又南入葱岭山。河水又西径罽宾国北。河水又径月氏国南。又西径安息南。河水与蜺罗跂褅水注雷翥海。又西径四大塔北。又西径陀卫国北。河又东，径皮山国北，其一源山于阗国南山，北流与葱岭河合，东注蒲昌海。河水又东，与于阗河合。又西北流，注于河。南河又东，径于阗北。南河又东北，径扜弥国北，南河又东，径且末国北。北河又东北流，分为二水，枝流出焉。北河自疏勒径流南河之北。北河又东，径莎车国南。北河之东南，径温宿国。北河又东，径姑墨国南。河水又东，径注宾城南。又东，径楼兰城南，而东注。河水又东注于泑泽。又东入塞，过敦煌、酒泉、张掖郡南。河水又自东河曲，径西海郡南。河水又东，径允川，而历大榆、小榆谷北。又东，过陇西河关县北，洮水从东南来流注之。河水又东北流，入西卑郡界，左合二川，南流入河。又东北，济川水注之。河水东，又径浇河故城北。河水又东北，径黄川城。河水又东，径石城南，左合北谷水。河水又东北，径黄河城南。河水又东北，径广、违城北，又合鸟头川水。河水又东，径邯川城南。河水又东，临津溪水注之。河水又东，径临津城北，白土城南。河水又东，左会白土川水。河水又东北，会两川，右合二水。河水又东，得野亭南。河水又东，历凤林北。河水又东，与漓水合。河水又径左南城南。大河又东，径赤岸北。河水又东，洮水注之。又东，过金城允吾县北。河水又东，径石城南。又东，过榆中县北。又东，过天水北界。又北，过武威媪围县东北。又东北，过天水勇士县北。又东北，过安定北界麦田山。河水东北流，径安定祖厉县故城西北。河水又东北，径麦田城西。又北，与麦田泉水合。河水又东北，径麦田山西。河水又东北，径于黑城北。又东北，高平川水注之。河水又东北，径眴卷县故城西。河水又北，过北地富平县西。河水又北，径富平县故城西。河水又北，薄骨律镇城。河水又径典农城东。河水又北，径典农城东。河水又东北，径廉县故城东。河水又与北枝津。河水又东北，径浑怀鄣西。河水又东北，历石崖山西。又北，过朔方临戎县西。河水又北，径临戎县故城西。河水又北，有枝渠东出，谓之铜口，东径沃野城南。河水又北，屈而为南河出焉。河水又北迤西，溢于窳浑县故城东。河水又屈而东流，为北河，东径高阙南。河水自临河县东径阳山南。河水又南，径马阴山西。河水又东南，径朔方县故城东北。河水自朔方东转，径渠搜县故城北。河水又东，径成宜县故城南。河水又东，径原亭城南。河水又东，径宜梁县之故城南。河水又东，径稒阳城南。又东，过临沃县南。河水又东，枝津出焉。河水又东流，石门水南注之。河水又东，径稒阳县故城南。河水又东，径塞泉城南而东注。又东，过云中桢陵县南。又东，过沙南县北、从县东，屈南过沙陵县西。河水屈而流，白渠水注之。河水南，入桢陵县西北。又南，过赤城东。又南，过定襄桐过县西。河水于二县之间，济有君子之名。河水又东南，左合一水。河水又南，树颓水注之。河水又南，太罗水注之。河水又左得湳水口。又南，过西河圁（音银）阳县东。河水又东，端水入焉。河水又南，诸次之水入焉。河水又南，汤水注之。又南，离石县西，奢延水注之。河水又南，陵水注之。河水又南，得离石水口。又南，过中阳县西。又南，过土军县西。河水又南，合契水。河水又南，得大蛇水。河水又南，又纳辱水。又南，过上郡高奴县东。河水又南，蒲川石楼山。南，径蒲城东。河水又南，过河东，北屈县西。河水又南，得鲤鱼。河水又南，羊求水入焉。河水又南，为采桑津。又南，过皮氏县西。河水又南，合蒲水。河水又南，径丹水西南。河水又南，黑水注之。河水又南，至崿谷傍。河水又南，洛水自猎山枝分东脉，东南注于河。又南，出龙门口，汾水从东来注之。河水又南，右合畅谷水。河水又南，径梁山原东。河水又南，崌谷水注之。河水又南，右合陶渠水。河水又西，徐水注之。河水又南，径子夏石室。又南，过汾阴县西。河水又径郃阳城东。河水又南，径陶城西。又南，过蒲坂县西。河水又南，径雷首山西。又南，涑水注之。又南，至华阴潼关，渭水从西来注之。河水历船司空，与渭水会。河水又东北，玉涧水注之。河水又东，径阌乡侯河。东与全鸠涧水合。又东，过河北县南。河水又东，永乐涧水注之。河水自河北城南，东径芮城。河水又会槃涧。河水又东，径湖县故城北。河水又东，合柏谷水。河水又东，右合门水。又东，过陕县北。又西，径陕县故城南。又东，过大阳县南。河水又东，径大阳县故城南。河水又东，沙涧水注之。又东，过砥柱间。河之右，则崤水注之。河水又东，千崤之水注焉。又东，过平阴县北。又东，至邓，清水从西北来注之。河水又东，与教水合。河水又与畛水合。河水又东，合庸庸之水。河水又东，径平阴县北。河水西会濝水（一作右会）。河水又东，过平阴县北，湛水从北来注之。河水又东，径河阳县故城南。河水又径临平亭北。河水又东，径洛阳县北。河水又东，径平县故城北。河水又东，氵贝水入焉。又东，沛水注焉。又东，过巩县北，洛水从县西北流注之。又东，过成皋县北，济水从北来注之。河水又径黄马坂北。河水又东，径旋门坂北。河水东，径成皋大伾山下。河水南，对玉门。河水又东，合汜水。河水又东，径板城北。河水又东，径五龙坞北。又东，过荥阳县，蒗荡渠出焉。河水又东北，径卷之扈亭北。河水又东，径八激堤北。河水又东，径卷县北。河水又东北，径赤岸固北，而东北注之。又东北，过武德县东，沁水从之。东，至酸枣县西，濮水东出焉。河水又东北，通谓之延津。河水又径东，燕县故城北，则有济水自北来注之。河水又东，淇水入焉。又东，径遮害亭南。河水又东，右径滑台城。又东北，过黎阳县南。河水自津东北，径凉城县。河水又东北，径伍子胥庙南。河水又东北，为长寿津。故渎东北，径戚城西。故渎又径繁阳县故城东。北，径阴安县故城西。故渎又东北，径昌乐县故城东。故渎又东北，径平邑郭西。又东北，径元城县故城西。北，而至沙丘堰。至于丈陆北，播于九河。河之故渎，自沙丘堰南分，屯氏河出焉。河水故渎东北，径发干县北城西，又屈径其北。大河故渎又东，径贝丘县故城南。大河故渎又东，径甘陵县故城南。大河故渎又东，径平原县故城西，而北绝屯氏三渎。北，径绎幕县故城东北，西流径平原鬲县故城西。大河故渎又北，径修县故城东。又北，径安陵县西。大河故渎北出，为屯氏河，径馆陶县东，东北出。左渎又北，径经城东缭城西，又径南宫县西北，注绛渎。右渎又东北，径广宗县故城南。又东北，径界城亭北。又东北，径长乐郡武强县故城东。又东北，径广川县，与水故道合。又东北，径广川县故城西。又东，径棘津亭南。张甲故渎又东北，至修县东会清河。屯氏别河东，枝津出焉。东，径信成城南。又东，径清阳县故城南，清河郡北。又东北径陵乡南。又东北，径东武城县故城南，又东北，径东阳县故城南。屯氏别渎又东北，径清河郡南。又东北，径清河故城西。屯氏别河北渎东，径绎幕县故城南。东，邑大河故渎。又东北，径平原县枝津北出，至安陵县遂绝。屯氏别河北渎又东北，径重平县故城南。屯氏别河北渎又东，入阳信县，今无水。又东，为咸河。东北流，径阳信县故城北。屯氏别河南渎自平原东，绝大河故渎，又径平原县故城北。东北，枝津又出。东北，至安德县界东，会商河。屯氏别河南渎又东北，于平原界，又有枝渠右出，至安德县遂绝。屯氏别河南渎，自平原城北首，受大河故渎东出，亦通谓之笃马河。东北，径安德县故城西。又东北，径临齐城南。始又屈径其城东故渎，广西四十步。又东北，径重丘县故城西。又东北，径西平昌县故城北。又径般县故城北。东，径乐陵县故城北。又东北，径阳信县故城南，东北入海。屯氏河故渎自别河东，径甘陵之信乡县故城南。屯氏故渎又东，径甘陵县故城北，径灵县北。又东北径俞阝县，与鸣犊河故渎合，上承大河故渎于灵县南。东北，径灵县东，东入俞阝县，而北合屯氏渎。又东北，右过卫国县南。又东北，过濮阳县北，瓠子河出焉。河水东，径铁丘南。河水东北流，而径濮阳县北，为濮阳津。河水又东北，径卫国县南。东，为郭口津。河水又东，径鄄城县北。河水又东北，径范县之秦亭西。河水又东北，径委粟津，左会浮水故渎。故渎东，绝大河。故渎东，径五鹿之野。浮水故渎又东北，径国邑。又东，径卫国县故城南古斟观。浮水故渎又东，径河牧城而东北出。又东北，入东武阳县，东入河，又有漯水出焉。河水又东，径武阳县东，范县西，而东北流也。又东北，过东阿县北。河水于范县东北流，为仓亭津。河水又历柯泽，径东阿县故城西而东北出，流注。又东北，过茌平县西。河自邓里渠东北，径昌乡亭北，径碻磝城西。河水又与邓里渠水，上承大河于东阿县西。东，径东阿县故城北。又东北，径临邑县，与将渠合。又北，径茌平县东，临邑县故城西，北流入于河。河水又东北流，径西渎津。又东北，过高唐县界。

漯水
漯水又东北，径清河县故城北。漯水又东北，径文乡城东南。又东北，径博平县，右与黄沟同注川泽。又东，径文乡城。又东南，径王城北。黄沟又东北，径左与漯水隐覆，势镇河陆。东出于高唐县，大河右迤，东注漯水矣。漯水又东北，径援县故城西。漯水又径高唐县故城东。漯水又东北，径漯阴县故城北。漯水又东北，径著县故城南。又东北，径崔氏城北。漯水东南，径东朝阳县故城南。漯水又东，径汉征君伏生墓南。漯水又东，径邹平县故城北。又东北，径界东邹城北。漯水又东北，径建信县故城北。漯水又东北，径千乘县二城间。又东北，为马常土冗。又东北，过杨墟县东，商河出焉。商河又北，径平原县东，又径安德县故城南。又东北，径昌平县故城南。又东，径般县故城南。又东，径乐陵县故城南。商河又东，径初乡县故城南，沙沟水注之。商河又东北流，径马岭城西北，而流屈而东注，南转径城东。商河又东北，径富平县故城北。商河又分为二水，南水谓之长聚沟，北水世又谓之白薄渎。大河又东北，径高唐县故城西。大河又北，径张公城临侧河湄。河水又北，径平原县故城东。大河右溢，世谓之甘枣沟。故渎又东北，历长堤径温阴县北，河水又东北，径阳阿县故城西。又东北，过漯阳县北。河水自平原，左径安德城东，而北为鹿角津，东北径般县乐陵初乡，厌次县故南厌次河。河水又径漯阳县故城北。河水又东北，为漯沃津。河水又东，径千乘城北。又东北，过黎城县北。又东北，过甲下邑，济水从西来注之，又东北，入于海。河水又东，分为二水，枝津东径甲下城南，东南历常沇注济。

汾水
汾水出太原汾阳县北管涔山。东海，过晋阳县东，晋水从县东南流注之。又南，洞涡水从东来注之。又南，过大陵县东。又南，过平陶县东，文水从西来流注之。又南，过寇爵津。又南，入河东界。又南，过永安县西。又南，过杨县东。西南，过高梁邑西。又南，过平阳县东。又南，过临汾县东。又屈从县南西流。又西，过长修县南。又西，过皮氏县南。又西，至汾阴县北，西注于河。

浍水
浍水出河东绛县东浍交东高山。西，过其县南。又西南，过祁宫南。又西，至王桥，注于汾水。

涑水
涑水出河东闻喜县东山黍葭谷。又西，过周阳邑南。又西南，过其县南。又西南，过安邑县西。又南，过解县东。又西南，注于张阳池。

文水
文水出大陵县西山文谷东。到其县，屈南到平陶县东北，东入于汾。

原公水
原公水出兹氏县西羊头山东。过其县北，又东，入于汾。

洞涡水
洞涡水出沾县北山。西，过榆次县南。又西，到晋阳县南。西，入于汾，出晋水下口者也。

晋水
晋水出晋阳县西县壅山。又东，过其县南。又东，入于汾水。

湛水
湛水出河内轵县西北山。东，过其县北。又东，过皮县之北。又东，过毋辟邑南。又东南，当平阴县之东北。南，入于河。

济水
济水出河东垣县东王屋山，为沇水。又东，至温县西北，为济水。又东，过其县北。屈从县东南流，过坟城西。又南，当巩县北。南，入于河，与河合流。又东，过成皋县北。又东，过荥阳县北。又东，至北砾磎南。东出，过荥阳北。济水又东，径西广武城北。济水又东，径东广武城北。济水又东，径敖山北。济水又东，合荥渎。济水又东，径荥阳县北。济水又东南，砾石溪水注之。济水又东，索水注之。又东，过阳武县北。济水又东北流，南济也，径阳武县故城南。济水又东，径封丘县南。济水又东，径东昏县故城北。济水又东，径济阳县故城南。又东，过封丘县北，北济也。济水又东，径原武县故城南。济渎又东，径酸枣县之乌巢泽北。又东，过平丘县南，北济也。济水者，又东，过济阳县，北济也。又东，过冤昫县南。又东，过定陶县南，南济也。济水又东北，荷水东出焉。济水又东，径秦相魏冉冢。济水又东北，径定陶恭王陵南。济水又东北，径定陶县故城南。又屈从县东北流，南济也。济水又东，至乘氏县西，分为二，南为荷水，北为济渎。北济又东北，径冤眴县故城北。又东北，与濮水。济水故渎又北，右合洪水。又东北，过寿张县西界，安民亭南，汶水从东北来注之。济水又北，径须朐城西。济水又径微乡东。又北，过须昌县西。济水又北，径渔山东，左合马颊水。济水自鱼山北，径清亭东。又北，过谷城县西。济水又北，径周首亭西。又北，过临邑县东。济水又北，径平阴城西。济水又东北，至坦苗城西。又东北，过庐县北。济水又径庐县故城北。济水又东北，与中川水合。济水又东北，右会玉水。济水又东北，泺水出焉。济水又东北，华不注山。又东北，过台县北。济水又东北，合芹沟水。又东北，过菅县南。又东，过梁邹县北。又东北，过临济县南。济水又东北，迤为渊渚，谓之平州。济水又东北，径乐安县故城南。又东北，过利县西。又东北，过甲下邑，入于河。又东北，入海。其一水东流者，过乘氏县南。又东，过昌邑县北。又东过金乡县南。又东，过东缗县北。济水又东，径汉平狄将军扶沟侯淮阳米鲔冢。又东，过方与县北，为菏水。济水东，径重乡城南。菏水又东，过湖陆县南。东，入于泗水。又东，南过沛县东北。又东，南过留县北。又东，过彭城县北，睢水从西来注之。济水又南，径彭城县故城东。又东南，过徐县北。又东，至下邳瞧陵县南，入于淮。

清水
清水出河内修武县之北黑山。东北，过获嘉县北。又东，过汲县北。又东，入于河。

沁水
沁水出上党沮县谒戾山。南，过谷远县东。又南，过猗氏县东。又南，过阳阿县东。又南，出山，过沁水县北。又东，过野王县北。又东，过周县北。又东，过邢丘。又东，过武德县南。又东南，至荥阳县北。东，入于河。

淇水
淇水出河内隆虑县西大号山。又东，过内黄县南，为白沟。屈从县东北，与洹水合。又东北，过馆陶县北。又东北，过清渊县西。又东北，过广宗县东，为清河。又东北，过东武城县西。又北，过广川县东。又东，过修县南。又东北，过东光县西。又东北，过南皮县西。又东北，径浮阳县西。又东北，过氵岁邑北。又东北，过乡邑南。又东北，径穷河邑南。又东北，过漂榆邑，入于海。

荡水
荡水出河内荡阴县西山东。又东北，至内黄县，入于黄泽。

洹水
洹水出上党泫氏县。东，过隆虑县北。又东北，出山，径邺县南。又东，过内黄县北。东，入于白沟

浊漳水
浊漳水出上党长子县西，发鸠山之漳水焉。东，过其县南，屈从县东北流注。又东，过壶关县北。又东北，过屯留县、潞县北。又东，过武安县。又东，出山，过邺县西。又东，过列人县南。又东北，过斥漳县南。又东北，过曲周县东。又东北，过钜鹿县东。又北，过堂阳县西。又东北，过扶柳县北。又东北，过信都县西。又东北，过下博县之西。又东北，过阜城县北。又东北，至昌亭，与雽池河会。又东北，至乐成陵县，别出北。又东北，过成平县南，合清河。又东北，过章武县西。又东北，过平舒县南。东，入海。

清漳水
清漳水出上党沾县西北少山大黾谷。南，过县西，又从县南屈。东，过涉县西，屈从县南。东，至武安县南黍窖邑，入于浊漳。

易水
易水出涿郡故安县阎乡西山。东，过范阳县南。又东，过容城县南。又东，过安次县南。又东，过束州县南。东，入于海。

氵寇水
滱水出代郡灵丘县高氏山。南，过广昌县南。又东南，过中山上曲阳县北，恒水从西来注之。又东，过唐县南。又东，径安喜县南。又东，过安国县北。又东，过博陵县南。又东北，入于易。

圣水
圣水出上谷。东，过良乡县南。又东，过长乡县北。又东，过安次县南。东，入于海。

巨马水
巨马河出代郡广昌县涞山。东，过县北。又东南，过容城县北。又东南，至泉州县西南。东，入八丈沟。又南。又东，过勃海东平舒县北。东，入于海。

湿水
湿水出雁门阴馆县。东北，过代郡桑干县南。又东，过涿鹿县北。又东南，出山，过广阳蓟县北。又东，至渔阳雍奴县西。入笥沟。

湿余水
湿余水出上谷居庸关东。又东，流过军都县南。又东，流过蓟县北。又北，屈东南至狐奴县西，入于沽河。

沽水
沽河从塞外来。南，过渔阳孤奴县北。西南，与湿余水合，为沽河。又东南，至雍奴县西笥沟。又东南，至泉州县，与清河合。东，入于海。清河者，泒河尾也。

鲍丘水
鲍丘水从塞外来。南，过渔阳县东。又南，过潞县西。又南，至雍奴县北。屈东，入于海。

濡水
濡水从塞外来。东南，过辽西令支县北。又东南，过海阳县西。南，入于海。

大辽水
大辽水出塞外卫白平山。东南，入塞，过辽东襄平县。又东南，过房县西。又东，过安市县。西南，入于海。又，玄菟高句丽县有辽山。

小辽水
小辽水所出。西南，至辽隧县，入于大辽水也。

氵贝水
氵贝水出乐浪镂方县。东南，过于临氵贝县。东，入于海。

洛水
洛水出京兆上洛县举山。洛水又东，户水注之。洛水又东，得乳水。洛水又东，会于龙余之水。洛水又东，门水出焉。洛水又东，径熊耳山北。东北，过庐氏县南。洛水径阳渠关北。洛水又东，径庐氏县故城南。洛水东，与高门水合。洛水又东，松杨溪水注之。洛水又东，库谷水注之。又东北，过蠡城邑之南。又东，过阳市邑南。又东北，过于父邑之南。洛水又东，渠谷。又东北，过宜阳县南。洛水又东，径宜阳县故城南。又东北，出散关南。洛水又东，枝渎左出焉。又东北，过河南县南。又东，过洛阳县南，伊水从西来注之。又东，过偃师县南。洛水又北，阳渠水注之。洛水又东，径訾城北。又东，罗水注之。又东北，过巩县东。又北，入于河。洛水又东北流，入于河。

伊水
伊水出南阳县西蔓渠山。东北，过郭落山。又东北，过陆浑县南。又东北，过新城县南。又东北，过伊阙中。又东北，至洛阳县南。北，入于洛。

氵廛水
瀍水出河南谷城县北山。东，与千金渠合。又东，过洛阳县南。又东，过偃师县。又东，入于洛。

涧水
涧水出新安县南白石山。东南，入于洛。

谷水
谷水出弘农黾池县南土番冢林谷阳谷。东北，过谷城县北。又东，过河南县北。东南，入于洛。

甘水
甘水出弘农宜阳县鹿蹄山。东北，至河南县南。北，入洛。

漆水
漆水出扶风杜阳县俞山东。北，入于渭。

浐水
浐水出京兆蓝田谷。北，入于灞。

沮水
沮水出北地直路县东。过冯翊衤殳衤羽县北。东，入于洛。

渭水
渭水出陇西首阳县渭谷亭南鸟鼠山。又北，过襄武县北。又东，过犭原道县南。又东，过冀县北。又东，过上邽县。又东，过陈仓县西。又东，径武功县北。又东，芒水从南来流注之。渭水又东，过槐里县南。又东，涝水从南来注之。渭水又东北，径黄山宫南，就水注之。渭水又东，合田溪水。渭水又东，径槐里县故城南。渭水又东，合甘水。又东，丰水从南来注之。渭水又东，北与镐水合。渭水又东北，径渭城南，而沈水注之。又东，过长安县北。渭水又东，与沈水枝津合。渭水又径长安城北。又东，过华阴县北。又东，过郑县北。又东，过霸陵县北，霸水从县西北流注之。东，入于河。

漾水
漾水出陇西氐道县山番冢山。东，至武都沮县，为汉水。又东南，至广魏白水县西。又东南，至葭萌县东北，与羌水合。又东南，过巴郡阆中县。又东南，入汉川江津县。东南，入于江。

丹水
丹水出京兆上洛县西北冢岭山。东南，过其县南。又东南，过商县南。又东南，至于丹水县，入于汋。

汝水
汝水出河南梁县勉乡西天息山。东南，过其县北。又东南，颍川郏县南。又东南，过定陵县北。又东南，过郾县北。又东南，过汝南上蔡县西。又东南，过平舆县南。又东，至原鹿县。南，入于淮。


卷下
颍水
颍水出颍川阳城县西北少室山。又东南，过其县南。又东南，过阳翟县北。又东南，过颍阳县西。又东南，过颍阴县西南。又东南，至慎县东南，入于淮。又东南，过临颍县南。又东南，汝南氵隐强县北，洧水从河南密县东流注之。又东，过西华县北。又南，过汝阳县北。又东南，过南顿县北，氵隐水从西来流注之。又东南，至新阳县北，蒗荡渠水从西北来注之。

洧水
洧水出河南密县西南马领山。又东南，过其县南。又东，过郑县南，曾阝水从西北来注之。又东南，过长社县北。又东南，过新汲县东北。又东南，过茅城邑之东北。又东，过习阳城西，折入于颍。

氵异水
氵异水出河南密县大马鬼山。东南，入于颍。

氵曾水
氵曾水出郑县西北平地。东，过其县北。又东南，过其县东。又南，入于洧水，渠出荥阳北河。东南，过中牟县之北。又东，至浚仪县。又屈南，至扶沟县北。其一者，东南过陈县也。又东南，至汝南新阳县北。又东南，过山桑县北。又东南，过龙亢县南。又东南，过义城县西。南，入于淮。

阴沟水
阴沟水出河南阳武县蒗荡渠。东南，至沛，为涡水。又东南，至下邳淮陵县，入于淮。

氵反水
汳水出阴沟于浚仪县北。又东，至梁郡蒙县，为濉水。余波南，入淮阳城中。获水出汳水于梁郡蒙县北。又东，过萧县南。又东，至彭城县北。东，入于泗。

睢水
睢水出梁郡鄢县。又东，过睢阳县南。又东，过相县南。屈从城北东流，当萧县。南，入于睢。

瓠子水
瓠子河出东郡濮阳县北河。东，至济阴句县，为新沟。又东北，过廪丘县，为濮水。又北，过东郡范县东北，又济渠，与将渠合。又东北，过东阿县东。又东北，过临邑县西。又东北，过茌平县东，为邓里渠。又东北，过祝阿县，为济渠。又东北，至梁邹县西，分为二，其东北者为济河，其东者为时水。又东北，至济西。济河东北，入于海。时水东，至临淄县西，屈南过太山华县东，又南至费县，东入于沂。

汶水
汶水出太山莱芜县原山西南。过赢县南，又东南。过奉高县北。屈从县西南流，过博县西北。又西南，过蛇丘县南。又西南，过冈县北。又西南，过平章县南。又西南，过无盐县南。又西南，过寿张县北。又西南，至安民亭，入于济。

泗水
泗水出鲁卞县北山。西南，径鲁县北。又西，过瑕丘县东，屈从县东南流，濕水从东来注之。又南，过平阳县西。又南，过高平县西，洸水从北西来流注之。又南，过方舆县东，荷水从西来注之。又屈东南，过湖陆县南，洧涓水从东北来流注之。又南，过沛县东。又东，径山阳郡。又东，南过彭城县东北。又东南，过吕县南。又东南，过下邳县西。又东南，入于淮。

沂水
沂水出泰山盖县艾山。南，过琅邪临沂县东。又南，过开阳县东。又东，过襄贲县东，屈从县南西流。又屈南，过剡县西。又南。过良城县西。又南，过下邳县西。南，入于泗。

洙水
洙水出泰山盖县临乐山。西南，至卞县，入于泗。

沭水
沭水出琅邪东莞县西北山。东南，过其县东。又东南，过莒县东。又南，过阳都县东，入于沂。

巨洋水
巨洋水出朱虚县泰山北。过其县西，又北，过临朐县东。又北，过剧县西。又东北，过寿光县西。又东北，入于海。

淄水
淄水出泰山莱芜县原山。又东北，过临淄县东。又东，过利县东。又东北，入于海。

汶水
汶水出朱虚县泰山。北，过其县东。又北，过淳于县西。又东北，入于县。

潍水
潍水出琅邪箕县。东北，过东武城县西。又北，过平昌县东。又北，过高密县西。又北，过淳于县东。又东北，径都昌县东。又东北，入于海。

胶水
胶水出黔陬县胶山北。过其县西，又北，过夷安县东。又北，过当利县西。北，入于海。

沔水
沔水出武都沮县东狼谷中。沔水又东南，径沮水戍而东南流注汉，曰沮口。沔水又东，径白马戍南，氵尽水入焉。沔水又东，径武侯垒南。又东，径沔阳故城南。沔水又东，径西乐城北。汉水又左得度口水。汉水又东，黄沙水左注之。汉水又东，合褒水。汉水又东，径汉庙堆下。又东，过南郑县南。汉水又东，得长柳渡。汉水又左会文水。汉水又东，黑水注之。又东，过城固县南。又东，过魏兴安阳县南，涔水出自旱山。北注之。汉水又东，至氵党城南，与洛谷水合。汉水又东，径小城固南。汉水又东，径石门滩。汉水又东，径女为墟为滩。汉水又东，径猴经滩。汉水又东，径小大黄金南。汉水又东，合蘧蒢汉口。汉水又东，右会洋水。汉水又东，历敖头。汉水又东，合直水。汉水又东，径直城南。汉水又东，径晋昌郡之宁都县南。汉水又东，径鱼脯溪口。又东，过西城县南。汉水又东，右得大势。汉水右对月谷口。汉水又东，径西城县故城南。汉水又东，为鳣湍。汉水又东，合旬水。汉水又东，径木兰塞南。汉水又东，左得育汉。汉水又东，巡魏兴郡之锡县故城北。汉水又东，历姚方。沔水又东，过襄阳县北。沔水又东，合檀溪水。沔水又径平鲁城南，又从县东屈西南，淯水从北来注之。沔水中有鱼梁洲。沔水又径桃林亭东。沔水又东南，径蔡洲。沔水又东南，邑城北。沔水又东，合洄口。又东，过中庐县东，淮水自房陵县淮山东流注之。沔水又东南流，径黎丘故城西。又南，过巴阝县东北。沔水又南，得木里水会。又南，过宜城县东，夷水山自房陵县，东流注之。沔水又径若阝县故城南。沔水又东，敖水注之。沔水又东南，与白水洽。沔水自荆城东南流，径当阳县之章山东。沔水又东，右会权口。沔水又东南，与阳口合。又东南，径江夏云杜县东，夏水从西来注之。沔水又东，径左桑。沔水又东，合区亮水口。沔水又东，得合驿口。沔水又东，谓之横桑。沔水又东，谓之郑潭。沔水又东，得死沔。沔水又东，与力口合。沔水又东南，氵员入水焉。沔水又东，径沌阳县北。又南，至江夏沙羡县北。南，入于江。沔水与江合流，又东，过彭蠡泽。又东，北出居巢县南。又东，过牛渚县南。又东，至石城县，分为二，其一东北流，其一又过毗陵县北，为北江。南江又东，与贵长池水合。南江又南，东径宣城之临城县南。南江又东，与桐水合。南江又东，径宁国县南。南江又东北，为长渎历河口，东则松江出焉。江水奇分，谓之三江口。又东，至会稽余姚县。东，入于海。江水又东，径黄桥下。江水又东，径余姚县故城南。江水又东，注于海。又东，过堵阳县，堵水出焉，自上粉县北流注之。又东，过郧乡县南。汉水又东，径郧乡里故城南。汉水又东，径琵琶谷口，又东北流，又屈东南，过武当县东北。汉水又东，为亻艮子潭。汉水又东南，径武当县故城北。汉水又东，平阳川水注之。沔水又东，南径县城东。沔水又东，径龙巢山下。又东南，径涉都县东北。又东南，过赞阝县之西南。又南，径谷城东。又南，过阴县之西。沔水又东南，得洛溪口。又南，过筑阳东，筑水出自房陵县东，过其县南流注之。又东，径学城南。沔水又南，径筑阳县东。沔水又东，为漆滩。又东，过山都县东北。沔水又东，径乐山北。沔水又东，径隆中。

潜水
潜水出巴郡宕渠县。又南，入于江。

湍水
湍水出郦县北芬山。南流，过其县东。又南，过冠军县东。又东，过白牛邑南。又东南，至新野县。东，入于淯。

均水
均水出浙县北山。南流，过其县之东，又南，当涉都邑县北。南，入于沔。

粉水
粉水出房陵县。东流，过郢邑南。又东，过谷邑南。东，入于沔。

白水
白水出朝阳县西。东流，过其县南。又东，至新野县西。东，入于涓。

氵此水
泚水出泚阳东北太胡山。东南流，径其县南，泄水从南来注之。又西，至新野县南，入于涓。

淮水
淮水出南阳平氏县胎簪山。东北，过桐柏山。淮水又东，径义阳县。准水又径义阳县故城南。淮水又东，得氵师口水。东，过江夏平春县北。淮水又东，油水注之。淮水又东北，与大木水合。淮水又东北流，左会湖水。淮水又东，径安阳县故城南。又东，径新息县南。淮水又东，径浮光山北。淮水又东，右壑水。淮水又东北，申跛枝水注之。淮水又东，径淮阴亭北。又东，径白城南。淮水又东，径长陵戍南。又东，青陂水注之。淮水又东北，合黄水。又东，过期思县北。淮水又东北，淠水注之。东，过原鹿县南，汝水从西北来注之。又东，过庐江安丰县东北，决水从北来注之。淮水又东，谷水入焉。淮水又东北，左会润水。淮水又东北，穷水入焉。又东北，至九江寿春县西，泚水、洪水合北注之。又东，颍水从西北来流注之。淮水又东流，与颍口会。东南，径仓陵北。又东北流，径寿春县故城西。淮水又北，左合椒水。又东，过寿春县北，肥水从县东北流注之。淮水又北，径山硖中，谓之硖石。淮水又北，径莫耶山西。又东，过当涂县北，过水从西北来注之。淮水又东北，濠水注之。淮水又北，沙水注之。又东，过钟离县北。淮水又东，径夏丘县南。淮水又东，径浮山。淮水又东，径徐县南，历涧水注之。淮水又东，池水注之。淮水又东，蕲水注之。淮水又东，历客山，径盱眙县故城西。又东北，至下邳淮阴县西，泗水从西北来流注之。又东，过淮阴县北，中渎水出白马湖东北注之。又东，两小水流注之。又东，至广陵淮浦县入于海。

氵蚩水
氵蚩水出南阳鲁阳县西之尧山。东北，过颍川定陵县西北。又东，过堰县南。东，入于汝。

氵育水
氵育水出弘农庐氏县攻离山。东南，过南阳西鄂县西北。又东，过宛县南。又屈南，过氵育阳县东。又南，过新野县西。西，过邓县东。南，入于沔。

氵隐水
氵隐水出氵隐强县南泽中。东，入颍。

氵瞿水
灈水出汝南吴房县西北兴山。东，过其县北，入于汝。

氵亲水
氵亲水出氵无阴县东上界山。东，过吴房县南。又东，过灈阳县南。又东，过上蔡县南。东，入汝。

氵无水
氵无水出氵无阴县西北扶予山。东，过其县南。又东，过西平县北。又东，过郾县南。又东，过定颍县北。东，入于汝。

氵员水
氵员水出蔡阳县。东南，径隋县西。又南，过江夏安陆县西。又东南，入于夏。
水

漻水出江夏平春县西。南，过安陆，入于氵员。

蕲水
蕲水出江夏蕲春县北山。南，过其县西。又南，至蕲口。南，入于江。

决水
决水出庐江雩娄县南大别山。北，过其县东。又北，过安丰县东。又北，入于淮。

氵此水
泚水出庐江县西南霍山东北。东北，过六县东北，入于淮。

泄水
泄水出博安县。北，过芍陂西，与泚水合。西北，入于淮。

肥水
肥水出九江成德县广阳乡西。肥水别北过其县西。北，入芍陂。又北，过寿春县东。北，入于淮。

施水
游水亦从广阳县东南入于湖。

沮水
沮水出汉中房陵县淮水。东南，过临沮县界。又东南，过枝江县。东南，入于江。

漳水
漳水出临沮县东荆山。东南，过蓼亭。又东，过章乡南。又南，至枝江县北鸟扶邑，入于沮。

夏水
夏水出江流于江陵县东南。又东，过华容县南。又东，至江夏云杜县，入于沔。

羌水
羌水出羌中参粮。又东南，至广魏白水县，与汉水合。又东南，过巴郡阆中县。又南，至垫江县东。南，入于江。

涪水
涪水出广魏涪县西北。南，至小广魏，与梓潼合。

梓潼水
樟潼水出其县北界。西南，入于涪。又西南，至小广魏县南，入于垫江。

涔水
涔水出汉中南县东南旱山。北，至沔阳县南，入于沔。

江水
岷山在蜀郡氐道县，大江所出。东南，过其县北。江水自天彭阙东径汶关，而历氐道县北，又有湔水入焉。江水又东，别为沱。江水又历都安县。又东南，过犍为武阳县，青衣水、洙水从西南来，合而注之。又东南，过僰道县北，若水、淹水合从西来注之。又东，注水北流注。江水又与符里水合。又东，过江阳县南，洛水从三沔。江水入东，乌飞水注之。江水又东，径巫县故城南。江水又东，巫溪水注之。江水又东，径巫峡。江水历峡东，径新崩滩。江水又东，径石门滩。又东，过秭归县之南。江水又东，径城北。江水又东南，径夔城南。江水又东，径归乡县故城北。江水又东，径信陵县南。江水又东，过夷陵县南。江水历峡东，径宜昌县之土垂灶下。江水又东流头滩。江水又东，径宜昌县北。江水又东，径狼尾滩，而历人滩。江水又东，径黄牛山。江水又东，径西陵峡。江水历禹断江。江水出峡，东南流，径城故州。江水又东，径故城北。江水又东，径白鹿岩。江水又东，历荆门虎牙之门。又东南，过夷道县北，夷水从狼山县南，东北注之。江水又东，径上明城北。江水又东，会沮口。又南，过江陵县南。江水又东，径燕尾洲。江水东，得马牧口。江水又东，径江陵县故城南。江水又东，径郢城南。江水又东，得豫章口。又东，至华容县西，夏水出焉。又东南，当华容县南，涌水出焉。江水又东，涌水注之。江水又径南平郡孱陵县之乐乡城北。又东南，油水从西南来注之。又东，右合油口。又东，径公安县危山东过广魏洛阳南，东南注之。江水径汉安县北。江水东，径樊石滩，又径大附滩。又东，过符县北邪东南，鳛部水从符关东北注之。又东北，至巴郡江州县东，强水、涪水、汉水、白水、宕渠水，水合，南流注之。又江水东，至枳县西，延江从牛羊牛可郡北流，西屈注之。又径东望峡，东历平都。江水又径虎须滩。江水又东，径临江县南。江水又东，得黄华水口，左径石城南。又东，至平洲。又东，径壤涂，而历和滩。又东，径界坛。江水又东，右得将龟溪口。江水又东南，会北集渠。江水又右径池溪口。江水又东，径右龙。又东，径羊肠虎臂滩。江水又东，彭水注之。江水又东，右径朐忍县故城南。江水又东，径瞿巫滩。江水又径东阳滩。江水又径鱼复县之故陵。江水又东，为落牛滩，径故陵北。江水又右径夜清，而东历朝阳道口。江水又东，左径新市里南。江水又东，右合阳元水口。江水又东，径南乡峡，南径永安宫南。江水又东，径诸葛亮图垒南。江水又东南，径赤岬西。江水又东，径鱼复县故城南。江水又东，径广溪峡西，过邓县东。江水自关东径弱关捍关，南入于北。江水左会高口。江水又东，得故市口。江水又右径杨岐北山。大江又东，左合子夏口。大江又东，左得侯台水口。大江右得龙穴水口。江水自龙巢而东，俞口。又东，得清杨、士坞二口。大江右径石首山北。又东，径赭要。江水左得饭筐上口。江水又右，得上檀浦。江水又东，径竹畦南。又东，至长沙下县隽北，沣水、沅水、资水合，东流注之，湘水从南来注之。江水又东，左得二夏浦。又东，径彭城口。江水自彭城东径如山北。江水又左径白螺山南。江水左径止乌林南。江水又东，左得子练口。江水左得中阳水口。又东，得白沙口。江水东，右得聂口。江水左径百人山南。江水东，径大军山南。江水又东，径小军山南。江水又东，径鸡翅山北，又东北，至江夏沙羡县西北，沔水从北来注之。江水又东，径叹父山，南对叹州。江水又东，径鲁山南。江水左得湖口，水通太湖。又东，合滠口，不上承沔水于安陆县，而东径滠阳县北，东南注于江。江水又东，湖水自北南注，谓之嘉吴。江右岸频得二夏浦，北对东城洲西，浦侧有雍伏戍。江之左岸，东会龙骧水口，出北山蛮中。江之有武口，水上通安陆之延头。江水东，径若城南。又东，过邾县南。江水右得黎北。江水又东，径邾县故城南。鄂县北，江水右得樊口。江水又左径赤鼻山南。又东，径西阳郡南，郡治即西阳县也。江之右岸，有鄂县故城。江水左，则巴水注之。又东，径较县故城南。东会希水口，出县霍山西麓，山北有县故城。大江右岸有厌里口、安乐浦。江水左得赤水浦。江水又东，径南阳山南。江水又东，径西陵县故城南。江水东，历孟家氵羌。江之右岸，有黄石山，水径其北。又东，过蕲春县南，蕲水从北东注之。又东，过下雉县北，刊水从东陵西南注之。又东，左得青林口。

青衣水
青衣水出青衣县西蒙山。东，与沫水合也。至犍为南安县，入于江。

桓水

恒水出蜀部岷山。西南，行羌中，入于南海。

若水
若水出蜀郡旄牛徼外。东南，至故关，为若水也。南，过越嶲邛都县西。直南，至会无县，淹水东南流注。又东北，至犍为朱提县西，泸江水。又东北，至僰道县，入于江。

沫水
沫水出广柔徼外。东南，过旄牛县北。又东，至越嶲灵道县，出蒙山南。东北，与青衣水合。东，入于江。

延江水
延江水出犍为南广县。又东，至牛羊牛可敝邑 县东。屈北流，至巴郡涪陵县，注更始水。又东南，至武陵西阳县，入于酉水。

沅酉水
酉水东南，至沅陆县，入于沅。
存水

存水出犍为存阝鄢县。东南，至郁林定周县，为周水。又东北，至潭中县，注于潭。

温水
温水出牛羊牛可夜郎县。又东，至郁林广郁县，为郁水。又东，至领方县东，与斤南水合。东北，入于郁。

淹水
淹水出越嶲遂久县徼外。东南，至蜻蛉县。又东，过姑复县南。东，入于若水。

叶榆水
益州叶榆河，出其县北界。屈从县东北流，过不韦县。东南，出益州界，入牛羊牛可郡西随县北，为西随水。又东出，进桑关，过交址麋泠县北，分为五水，络交址郡中。至东界，复合为三水。东入海。

夷水
夷水出巴郡鱼复县江。东南，过狼山县南。又东，过夷道县北。东，入于江。

油水
油水出武陵孱陵县西界。又东北，入于江。

沣水
沣水出武陵充县西。历山东，过其县南。又东，过零阳县之北。又东，过作唐县北。又东，至长沙下嶲县西北。东，入于江。

沅水
沅水出牛羊牛可且兰县，为旁沟水。又东，至镡城县，为沅。又东北，过临沅县南。又东，至长沙下隽县西北，入于江。

氵艮水
氵艮水出武陵镡城县北界沅水谷。南，至郁林潭中县，与邻水合。又东，至苍梧陵县，为郁溪。又东，至高要县，为大水。又东，至南海番禺县西，分为二，其一南入于海，其一又东过县东，南入于海。员水又东南一千五百里，入南海。

资水
资水出零陵都梁县路山。东北，过夫夷县。东北，过邵陵县之北。又东北，过益阳县北。又东，与沅水合于湖中。东北，入于江也。

涟水
涟水出连道县西，资水之别。东北，过湘南县南。又东北，至临湘县西南。东，入于湘。

湘水
湘水出零陵始安县阳海山。东北，过零陵县东。又东北，过洮阳县东。又东北，过泉陵县西。又东北，过重安县东。又东北，过需阝县西，泰水从东南来注之。又东北，过阴山县西，氵米水从东南来注之。又北，过沣陵县西，漉水从东注之。又北，过临湘县西，浏水从县西北流注。又北，氵为水从西南来注之。又北，过罗县西，氵买水从东来流注之。又北，过下县西，微水从东来流注之。又北，至巴丘山，入于江。

漓水
漓水亦出阳海山。南，过苍梧荔浦县。又南，至广信县，人于郁水。

溱水
溱水出桂阳临武县南。绕城西北，屈东流。东，至曲江县安聂邑东。屈西南流，过滇阳县，出淮浦关，与桂水合。南，入于海。


汇水
汇水出桂阳县庐聚。东南，过含洭县。南，出洭浦关，为桂水。

深水
深水出桂阳庐聚。西北，过零陵营道县南。又西北，过营浦县南。又西北，过泉陵县西北七里，至燕室邪，入于湘。

钟水
钟水出桂阳南平县都山北，过其县东。又东北，过宋渚亭。又北，过钟亭，与鸡水合。又北，过魏宁县之东。又东北，入于湘。

耒水
耒水出桂阳郴县南山。又北，过其县之西。又北，过便县之西。又西北，过耒阳县之东。又北，过需阝县东。北，入于湘。

氵米水
氵米水出茶陵县上乡。西北，过其县西。又西北，过攸县南。又西北，过阴山县南。又西北，入于湘。

漉水
漉水出醴陵县东漉山。西，过其县南，屈从县西。西北流，至漉浦，注入于湘。


浏水
浏水出临湘县东南、刘阳县西北。过其县东北，与涝溪水合，西入于湘。

氵买水
氵买水出豫章艾县西。过长沙罗县西。又西，累石山，入于湘水。

赣水
赣水出豫章南野县。西北，过赣县东。又西北，过庐陵县西。又东北，过石阳县西。又东北，过汉平县南。又东北，过新淦县西。又北，过南昌县西。又北，过彭泽县西。北，入于江。

庐水
庐江水山三天子都北。过彭泽县西，北入于江。

渐江水
渐江水出三天子都。北，过余杭东，入于海。

斤江水
斤江水出交阯龙编县东北。至郁林领方县，东注于郁。容容、夜、、湛、乘、牛渚、须无、无濡、营进、皇无、地零、侵黎、无会、重濑、夫省、无变、由蒲、王都、融、勇外，此皆出日南郡西，东，东入于海。

山泽
嵩高为中岳，在颍川阳城县西北。
泰山为东岳，在泰山博县西北。
霍山为南岳，在庐江县西南。
华山为西岳，在弘农华阴县西南。
雷首山在河东蒲坂县东南。
砥柱在河东大阳县东河中。
王屋山在河东垣曲县东北也。
太行山在河内野王县西北。
恒山为北岳，在中山上曲阳县西北。
碣石山在辽西临渝县南水中也。
析城山在河东濩泽县西南。
太岳山在河东永安县。
壶中山在河东北屈县东。
南龙门山在河东皮氏县西。
梁山在冯翊夏阳县西北河上。
荆山在冯翊怀德县南。
岐山在扶风美阳县西北。
关山在抚风汧县之西也。
陇山、终南山、惇物山在扶风武功县西南也。
须山在陇西临洮县西南。
山番冢山在陇西氐道县之南。
鸟鼠同穴山在陇西首阳县西南。
积石在陇西河关县西南。
都野泽在武威县东北。
合离山在酒泉会水县东北。
流沙地在张掖居延县东北。
三危山在敦煌县南。
朱围山在天水北冀县南。
岷山在蜀郡湔氐道西。
山番冢山在弘农卢氏县南。
荆山在南郡临沮县东北。
内方山在江夏竟陵县东北。
大别山在庐江安丰县西南。
外方山，崧高是也。
桐柏山在南阳平氏县东南。
陪尾山在江夏安陆县东北。
衡山在长沙湘南县南。
九江地在长沙下县西北，云梦泽在南郡华容县之东，东陵地在庐江金兰县西北，敷浅原地在豫章历陵县西南，彭蠡泽在豫章彭泽县北。中江在丹阳芜湖县南，东至会稽阳羡县，入于海。震泽在吴县南五十里。北江在毗陵北界，东入于江。
峄阳山在下邳县之西。
羽山在东海祝其县南也。
陶丘在济阴定陶县之西南。
菏泽在定陶县东，雷泽在济阴成阳县西北，菏水在山阳湖陆县南，蒙山在太山蒙阴县西南，大野泽在山阳钜野县东北，大邳地在河南成皋县北。明都泽在梁郡睢阳县东北。益州沲水在蜀郡汶江县西南，其一在郫县西南，皆还入江。荆州沲水在南郡枝江县。三澨地之南在邛县之北。右《禹贡》山水泽地所在，凡六十。
