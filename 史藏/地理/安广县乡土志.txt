历史
唐虞三代为肃慎氏之地。汉魏六朝为抉余国。隋唐为扶余北境。辽为安广军，即长春州韶阳西北境也，金为临潢府属境。元为开元路属境。明初为三万卫，后属蒙古科尔泌部右翼后旗。国朝为札萨克镇国公封地。光绪初年始省内地穷民迁徒开垦，向公旗交租，陆续来者共有四百余家。三十年七月间，盛京将军增，筹议固藩实边，非扩开蒙荒不可，奏派花翎侯补道张心田勘放垦务。三十一年十一月竣事，共放生熟荒段二十四万一千四百五十八垧七亩。城镇街基一百十五万四千五百二十丈。经盛京将军赵，奏准设立县治，名曰：“安广县”，定为冲，疲、难三字边要缺，置知县一员，并加理事同知衔巡检兼典史一员，并加六品衔捕盗巡官一员，隶于洮南府。

政绩录

兴利
查县属未经设治以前，蒙古未谙耕种，徒资牧养，一片荒芜。嗣经汉民未境垦种，公旗得获租利。然因族类各异言语不通，情意未能浃浴，蒙古多欺凌之，是以民人之稍可自存者不肯来此，其来者非极贫之户则负罪逋逃者也，迨光绪三十年奏准，委员勘荒招户领地，客民闻风而至，蒙民渐相和辑，不致隔膜，蒙古亦渐事稼穑，试办设治委员留奉补用同知孙自客，字伯髯，系四川廪贡生，于光绪三十一年奉文试式办设治事宜，三十三年补授实缺。是年大旱秋成无获，民多流亡，经孙令报蒙恩旨分别缓免，民力稍舒。宣统元年大风为災，禾苗尽被推残，经留奉补用知县署理安广县知县王济辉，字焕青，系贵州举人，报蒙恩旨蠲免粮租。二年夏秋之间，雨水过多，洼处田禾多被淹没，甚至颗粒无收，惟高阜之处收获较丰，经正任辽中县知县调署安广县知县张虽榆，字白臣，系直隶抚宁县优贡生，一面报请分别赈抚蠲免，一面饬由城厢自治会筹捐大户之粮，接济灾黎，籍立义食基础。三年饬被水炎，业经邑令张星榆呈准，于县之北境疏浚河道，以工代暇，籍除水患。

去害  
县属人民稀少，向为盗贼渊薮。光绪三十三年旱冠为虐，百姓衣食无措，无疑办理巡警，邑令孙自客饬各乡练勇十名二十名不等，不支薪水，各自家食，散则为农，聚则为勇，守望相助，以御盗贼，然民心涣散，有事仍不足恃。三十四年四月，署邑令在任候补直隶州准补康平县纪应澜，字筱庭，系福建侯官县廪贡生，体察情形，拟仍切实举办巡警，县城设立总局，置巡警官一员，四乡设立分局，每区设正副巡各一名，巡兵二十名。宣统元年冬间，邑令王济辉查遵警务通则。城局置警务长及股员人等。各区置区巡各官，每区巡警各定为十五名，议订章程，酌定薪响，责令随时巡辑，以靖地面。现在全境己垦成熟之地，计达二万四千余垧，每年每垧抽收银元六角，籍充经费，然民负已重。警疑仍虞不足。又宣统二年冬间，邑令张星榆组织预备巡警，分为五区十八牌。每牌置百家长，设常驻所，百家长统率什家长，什家长统率警丁，计百家长十八人，什家长一百四十七人，警丁七百几十二人。现拟由自治委员旅充总长，力事整顿以重守望。
学校光绪三十二年间，邑令孙自容劝捐荒地三十二方捐，兼置买荒地八方，充作学田。三十三年秋，城内劝立官立第一初等小学堂一处，开办之始，生徒寥寥，盖因蒙荒僻处风气未开放也。至宣统二年，经邑令张星榆筹设劝学所，置劝学员长，籍资董劝，三年，将第一初等小学改为两等学堂，另复添设官立第二、第三初等小学堂两处、女子初等小学堂一处。县境学务己觉日有起色。
自治边氓智识薄弱，程度幼稚，本不晓然自治性质，宣统二年邑令张星榆，筹设城厢选民会、董事会，凡关于全境自治事务，均由该会办理，尚无窒碍。三年，组织县会，邑令张星榆以城区事务简单，城会无事可办几同虚设，呈奉自治筹备处批准，将城会暂时裁撤。
听讼设治未久，户口稀少，民刑事讼，月不过六七起，随到随结。命盗案件亦不甚多，照例审拟定谳，无卓卓可纪者。

兵事录
未经垦荒以前记载缺如，亦无父老传间，兵事皆不可考。
光绪二十九年，日俄战争起，我国守局外中立之条。三十一年三月十二日，北来俄兵马队千余名，分驻县属高家窝棚，刘家窝棚，纪律颇整，向民蒙购买骡马牛羊，草料粮食，向公平交易，尚不骚扰，四月间引兵向蒙地富勒尔奇北去。是年冬，三十二年春，驻吉俄兵到境四次，所遇鸡猪牛支，宰杀一空。翻抡财务无数，枪毙拉四嘎窝棚妇女二口，綳绑屯民三十余人，恣意蹂躏，民不勘其扰，邑令孙自容呈请盛京将军赵，恣请吉林将军照会驻吉俄员查办禁止，民始安堵，其余本境胡匪，少或三五，多或百十成群，忽聚忽散，出没无常，官兵巡警随时缉拿搜捕，不足以官兵事，故不录。

耆旧录
新设县治，从前并无居民，无耆旧可录。

人类
汉民，蒙古。

戶口
城区：四百四十九户，男一千九百九十一口，女一千六百七十六口。
东北乡：一千一百四十二户，男五千零六十一口，女三千九百七十七口。东南乡，六百八十五户，男三千二百六十三口，女二千五百八十九口。西南乡：五百三十户，男二千一百六十四口，女一千五百八十四口。西北乡：二百七十户，男一千四百八十九口，女一千二百二十口。系宣统三年夏季调查数目。

氏族
新设县治，汉民无大姓氏族居住，蒙古分台吉、壮丁两项。台吉系公府同崇世阀，称为贵族。壮丁即蒙人也，贵族不屑与伍。第蒙古无宗谱世系，其受姓始末，无从考证。

宗教
县境居民，皆系开垦地亩，务农营生及工作小本贸易，并无宗教，间有读书儒士，领揽大段荒地不过经地亩，偶来寓居，其籍仍隶本县。亦无僧道，回民暨天主耶稣等教，间有曾归天主教者十余户，散处各屯，即无教堂，又无神父来往，其是否在教，殊难查考。惟蒙古笃信喇嘛，户口未经调查，无从知其确数，其教中旨归与释教同，但释戒饮酒肉，彼则不禁，流弊亦滋多。每有身为盗贼杀人劫货，归仍数珠讽经，并身佩小铜佛，曰护身符，谓可避枪炮刀戟。凡获蒙古盗贼，无论是否喇嘛，多有佩小铜佛者，俗谓若辈佛口贼手，信不诬也。又蒙古地多大水泡，鱼类颇蕃，公旗以为神灵所凭，严禁捕采，捕者罪不赦。蒙人亦相？以神，不敢捕，见汉民食鱼为罪过，迷信至此，殊堪诧异。

实业
县境本属蒙荒，汉民土着甚少，自放荒后，始有自内地迁徒至此者，其人以向隸黑龙江大赉厅，吉林农安县，奉天铁岭县者为多，均为垦荒而来，除业农外并无讲求工艺等业者。宣统二年间，邑令王济辉在城内筹设公济公司，由商民集股，纯属商办之性质，不过由官家提倡而己，又经邑令张星榆组织农务分会，设置总理董事，责令劝农兴业。

地理
本境在北纬四十四度三十五分，东经六度十五分。在奉天省城北一千一百里，洮南府东一百六十里。县城东五十里六家子屯，与黑龙江大赉厅界，城西五十里讷合屯与洮南府界，城南三十里，哈拉海坨子与郭尔罗斯蒙旗界，城北七十里洮尔河与镇东县界。
本境分为五乡：中乡五十四屯，东北乡七十一屯，西北乡三十一屯，东南乡五十一屯，西南乡十九屯。
安广县衙门，在城里偏东，地势最洼。安广县巡检兼典史衙门，在县署之西。捕盗营在县署东院。巡警总局在县署西院。
官立第一初等小学堂，在县城西门内。官立女子初等小学堂，在县城西门内。官立第二初等小学堂，在北境大榆树屯。官立第三初等小学堂，在东境薛家窝堡屯。
自治公所在县城西门内。东北乡巡警分局，在嘎沁屯，距城四十里。西北乡巡警分局在哈凤营子，距城六十里，东南乡巡警分局在马家窝棚，距城三十里。西南乡巡警分局在胡四哈嘎，距城四十里。
镇国公府旧地在公府鄂博，距城西北六十里，光绪三十一年迁徙河北。
托头寺在县城东北七十里，新庙在县城西北七十里。印军坟在哈风营子，距县城西北五十里。城乡境内别无古蹟可寻，惟农人耕凿，恒得人兽骨殖，间有朽烂铜铁之器，知古时亦曾居民于此而已。
境内平旷无山，其沙岗之稍具形势者，城东北七十里沙坨子，西北七十五里公陵，八十里鄂博营子梭不拉嘎鄂博公府、鄂博新庙，鄂博城南四十五里哈拉海坨子，东南六十里大黑山，西南五十里鄂博树章根满坨营子。其余，城西二十里朝阳山与东南五十里皆有双龙山。东南三十里有小白山，后小白山，城北七十里向阳山，城北十里太平岭，东北二十五里西太平岭，城南三十五里长春岭，西长春。岭名曰：山岭，其实并无木石，与平荒一律垦种，大抵境内地势蜿蜒低昂与海波相似，昂处即成沙岗。春夏之交多暴风，风沙起处咫尺莫辨，行人眯目。

水
县境北枕洮尔河，河身狭而纾曲，夏令水澡丈余，源出科尔沁西北索岳尔济山，由大赉厅西北月亮泡入嫩江，又东北折入境内，在县城东北五十五里，由东北环绕正北迤至县城西北六十里鄂博营子入洮南府界。
查境内别无河川溪澗，城东北五十五里有老大泡、老二泡与洮尔河相灌注。城西北四十里黄花烧有水泡三，其水亦由洮尔河支流涿潴者，东泡宽十二三里，西泡宽十六七里，中泡略小与老大、老二二泡东西遥遥相映，城西南二十里包马图有水泡一，城南三十里陈家窝棚有水泡二，城南四十里苏家哈嘎有水泡一，苏家哈嘎西八里许长春岑水泡一，长春岑西十里许胡四哈嘎有水泡一，胡四哈嘎西南十里有水泡一。
水泡十一区老大、老二暨黄花烧三泡最巨，余不过宽一二里，均为积水所归，各泡皆产鱼、黄花烧三泡尤繁。蒙俗以鱼为神，相戒不敢捕，蒙古王公悬为厉禁。光绪三十一年奏请放荒，汉民交价领，始稍稍采捕矣。

道路
城东三里三里堡。又十五里王家店，又十五里小西美，又十五里何家窝棚，又七里六家子抵大赉厅界：
城东南十里冯家窝棚，又五里小刘家窝棚，又十五里薛家窝棚，又五里班家窝棚，又五里大榆树抵大赍厅界。
城南十二里四棵树，又十八里高家窝棚，又三里刘家窝棚，又三里王家炉，又三里陈家窝棚，又二里哈拉海坨子，抵郭尔罗斯公蒙旗界。
城西南三十里七十三套保，又五里胡四哈嘎，又十五里抵郭尔罗斯公蒙旗界。
城西三里太平川，又十七里杜家炉，又十五里抵洮南府开通县分界。
城西北三十五里查干挠，又十五里公府鄂博，又五里包米仓，又五里洮尔河抵洮南府界。
城北二里许家窝棚，又十九里五家子，又五里吉莫掩窝棚，又十九里五家子，又五里太平窝棚，又八里包根台四家子，又五里卜拉里根毛头，又五里朝根挠，又二十里韩屯，又五里田宗窝棚，又五里洮尔河抵镇东县界。
城东北二十五西太平岑，又十五里嘎沁屯，又十五里内黑屯，又十五里沙坨子，又五里洮尔河抵江者大赉厅暨镇东县界。

物产
动物家畜如：牛，马，驴、骡、羊、豕、鸡，犬，均为本境常产。蒙古则牛马独占多数，羊豕次之，驴骡鸡犬又次之。汉民则注意垦种，牲畜不甚蕃息，仅敷本地之用而已。野畜则有黄羊、狼、狐，雉，兔，雕、鹰。鱼类有鲤鱼、白鱼、鳜鱼、胖头鱼、鲫鱼、草鱼、鲇鱼、狗鱼。虫类有蚊蠓，夏秋之交嘧如细雨，叮人见血，行路苦之。
动物制造食物，蒙古能制奶皮子，奶豆付、黄油、牛奶点心。用物，则民人以牛马羊毛制造粗细炕毡、毡帽、毡袜，籍资民用。狼皮、狐皮、鹰羽、雕翎等类，本境无此工艺，不克制造，运出外境销售。
植物宜糜、稗、黍、梁、乔麦、黄豆、黑豆、赤豆、绿豆、麻、菸次之。大小麦、粳秫与土性不相宜。蔬类宜瓜、茄、红豆、云豆、马铃薯、菘菔、菠菜、葱、韭，他如西瓜、香瓜、打瓜，所产亦与各区无异。药材有甘草、黄连、川贝、五味子、木贼。果类惟野杏，枝本低小；高仅尺许，结实大如指，苦不可食，其仁可入药品，土民掘取其根为薪，谓之木疙疸。花有芍药。木类有榆柳，低小与野杏同，无高大成林者，土人谓之榆柳也。
植物制造食物有烧酒、豆腐。用物惟苇草，黍秸，能编炕席，并贩运棉线，织带而已，矿物煤、铅、金、银，铜，锡、铁，查无线苗出现。
矿物制造有铁匠炉三家，由他处运来生铁，打造农田器具售卖。

商务
境内烧锅四家，均系小糈。又杂货小鏽七八家。零落不成市集。
本境出产，蒙古以马牛羊为大宗，每年约可出马五千匹，牛五千头，羊一万支。秋初赶赴本省郑家屯、吉林新城、朝阳、库伦等处销售。汉民以粮食为大宗，计垦熟地一万二千余垧。垦种新地约万余垧。年成中稔除本境食用外，可输出各色粮食四万余石，运赴吉林新城、农安、江省卜奎等处销售。陆运无水道。又出面碱约七十万斤，鱼二十余万斤。
输入品以木料、布疋、豆油、粉，面、盐为大宗，由黑龙江大赉厅，吉林新城、本省铁岭等处陆运，无水道。民俗简陋，百货滞销，商贾视为畏途，应设法招来。
