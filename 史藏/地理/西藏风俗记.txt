西藏风俗记
    沈宗元
一、社会之阶级
    西藏人民合僧俗言之阶级，可分为三，每级中又分三小级，如下：    
    （甲）上级  藏语名拉布
    (1)藏语拉布、楷拉布  意即最上级也，君主、皇族、活佛达赖喇嘛属之。
    (2)拉布楷丁  即上中级也，摄政者、寻常达赖喇嘛、大臣，议员、顾问官、博学之喇嘛、大僧院之教授等属之。
    (3)拉布楷达马  即上下级也，书记官及稍下之喇嘛与僧人属之。
    （乙）中级  藏语名丁
    (1)丁楷拉布  意即中上级也，数世之巨富、原地主及旧族与老人之曾独力捐资以助国者属之。
    (2)丁揩丁  即中中级也，书记，家执事、侍从、庖人及其他司小事者属之。
    (3)丁楷达马  即中下级也，军人、农人、佃客属之。
    （丙）下级藏语曰达马
    (1)达马拉布  即下上级也，服役于家之男女仆及其他雇仆属之。
    (2)达马丁  即下中级也，无定居者、有妾而无妇者，自甘乞丐者，穷民及无赖者属之。 
    (3）达麦达马  即下下级也，屠人，清道者、经理死人者，铁工、金工等属之。
二、婚    姻
   论西藏之婚姻制度，则其阶级之严，犹逊印度，富女可嫁贫夫，贫女可妻贵族。惟皇室及阀阅之家，其女通例不适下级人民，苟不得相当之偶，固宁送其女于僧院及尼庵也。
    婚姻各级皆同。所异者惟饮宴时之资有丰啬耳。结婚之初，夫家例聘一媒往说于女家，如得允诺，则夫家即送酒及币等礼物于女家。女家财固辞，言共女不美不才，恐不足以执箕帚。媒则盛称新郎之善；女家则言若不蒙见弃，愿缔朱陈，请商之亲友，即报命也。数日后，许配之言，乃由媒以达于夫家。夫家乃致酒二十瓦或三十瓦于女家，女家即以此酒款其戚友并仆役，并赠每人巾各一方。中等人家之缔婚，夫家恒奉女家酒约五十瓦，钱约六百卢比于女家之老辈及戚友，亦每人各赠巾一方。婚姻之事，男女家皆由父母主持。
    成婚后，女家即迎其女及婿归宁。三日后，乃遣其归，并与以乳牛（或犁牛）一，小马一，牝牛四、夏冬衣各二并珠宝绒毡木器及杯盘等用具，又银约五十两，女伴一，凡女之亲友及邻里曾受其一巾者，至是亦以一巾并一钱赠之归。
    成婚后五日，新妇乃易新衣而服常服，对神行小祈祷。第六日，新妇即躬亲家事。是时，新妇之弟或戚常伴之。过七日，乃离去。    
    成婚三月后，女家乃与友人及仆偕食物来婿家，求纵其女归家省视，婿则款留之十日或十二日，乃偕妇归岳家，并携衣物，酒食以为赠，至岳家住一月乃归。归时岳家亦赠其女及婿以衣服，珠玉等物。
    若贫家之嫁娶，购礼仪甚简。至婚姻年龄，藏中殊无定限，通常婚嫁之年为由十五至二十五，而女常长于男。
   藏中离婚之法律与习惯，颇可研究。今详述如下。若男子毫无靠过，愿与其妇偕老，而妇决欲与其夫离，则妇应按其夫娶彼时所出财礼之数加二倍赔偿，以为毁婚之罚，名曰离婚罚金，或无罪罚金。婚约消灭之时，藏律定此项罚金，妇人常出十八金屑；合一百三十五卢比，男子当出三金斯兰，合一百八十卢比。属与斯兰皆藏币名，反之，若妇实无过，而愿与失偕老，惟夫则决欲与其无罪之妻分离，则夫应给其妻十二金屑，屑乃藏语，十二金屑合九十卢比，以为离婚罚金，或曰事奉工价。按其妻由成婚日以至离婚日，每日夜备用麦六磅计算，其夫又当归其妇以嫁装之值，妇则携其亲夫所赠之珠宝去之。惟不取其夫所赐者，妇复不要求得此项罚金。若离婚时而有子女，则男归父而女归母。若夫为富人，则裁判官可令其分其财产之一份与此离婚妻，以为其女衣食之资。反之而妻为富户，亦当有所给与于其夫，以为其子衣食之资。又两家订定婚约时，苟一为贵族之男，而一为平民之女，曾有明言夫妇应患难相安，乐欢与共者，当其离婚时，则其财产可按二人之真情与罪状并其匹配时彼此互赠礼物之数，而分享之。若离婚出于二人之愿意，则裁判官可不问二人之罪状何如，而为之均分其财产。若奴仆之婚事，则其分合，一听命于其主人。设有一仆娶一妇，在主人之心，以为此妇必能事奉其夫。乃此妇竟无用，则其被弃时，应得其夫所有物之六分之一，而听主人为其夫另纳新妇。
    西藏法律，禁同族人与在七世中之血族联婚。此律现已为藏人所蔑视，彼等恒与三世或四世之戚族订婚。就中如婆波斯。(Potos)康伯(Kfamta)二种人，其婚制尤为紊乱，兄弟可娶其姊妹，侄甥可娶其叔婶或舅母。普通藏人于同父异母之兄弟姊妹，可以互相嫁娶，又可娶其继母及婶。
    藏中有兄弟数人共娶一妇以为妻，以便共守祖先之遗业而不分。此俗由康斯地( Kfams)传来，其地至今犹盛行此制度。游、张二地之藏人，近亦仿行此俗，惟尚未普及耳。诸弟如与表兄永久同居，则诸弟可永久视表兄之妻为共妻。如彼等与其长兄分居，则彼等不能更向长兄索资财，因彼等应得之份，已尽于此妻分内，而此妇仍得留为长兄法律上之正妻。又父或叔与其子或侄共妻，藏中虽间有之，然常极希之事。
三、丧    葬
    藏人以为人之脉动与呼吸俱停止，犹不足以为生命灭绝之证，彼等以为人之灵魂，虽当其人已死之后，尚存留于身三日。故其人甫死．而即移之出瘗者，是乃罪恶之举也。现时西藏与蒙古凡人死，皆当停其尸于家三日，此三日中，戚友皆来吊，并祝死者来生之幸福。至第四晨，乃将死者及移尸者之运命占算之。又请一喇嘛，为行葬礼。喇嘛則作法，使死者魂魄由脑之一裂罅出。苟不得行此葬礼，则死者魂魄将失其大道，而入于永劫所，或地狱之门。当是时，喇嘛独留于死者旁，一切门窗皆闭，必待喇嘛宣告死者魂魄已由何路出，然后人乃可入室。丧家因喇嘛任此庄严之事，乃以牛羊及金钱以为酬。其酬之厚薄，则视死者家计丰啬以为断。
    当柩未离家之前，用一星士推占死者亲友之生辰。苟有人与死者生辰同一星辰，则其身将有大不幸，此等人即不得侍从葬事情，而星士则因此而得赐与焉。是时用布将尸紧束置于舁床，向吉祥之方位而停于屋隅。近于死者之头，则燃五牛脂灯。环之以帘，于此帘中，则死者常嗜之饮食并一灯俱备焉。诘朝，枢乃出发于葬地，当柩出发时，戚友皆向之行一冥礼。以二人携酒茶及食品随其柩，死者之京僧或喇嘛则掷一钱于舁床上，而缓随其后。当其前行时，其右手乃击一手鼓，而左手则鸣铃。苟柩未至葬所，而中辍于地，则其事为大不祥。如不幸而遇此等事，则即于其地重新再为整理。拉萨之邻，有二葬地，一曰伐邦卡，二曰西拉夏。凡殡于伐邦卡者，则付三唐喀（西藏钱名）于此地寺僧，以为茶敬。殡于西拉夏者，则付一唐喀于守墓之人。每一墓地，皆有一大石碑，于其上刻死者之服饰，尸则置于下方。司此事之喇嘛，乃将尸截为无数片段，第一片则掷饲最大或最老之鹰，余则饲他鹰。死尸毕碎后，又将其骨与脑相和以饲鹰。既乃用一新瓷杯盛牛酪与麦粉燃之，以为香，以送死者之灵。司葬事者乃净其手，略离墓地而晨餐。日中乃归。由死者死对，四十九日间，皆当供献酒食，并燃麦粉牛酪松屑以为香。
    至第四十九日，则凡属死者之衣履，冠带、钱币等物，皆净之以水，而送于喇嘛，以为死者祈福。喇嘛则登坛作法，为死者驱除邪神饿鬼，俾勿扰死者冥间之安居。
    死者死后第七日，则颂祷者为之祈死后之冥福，而一切施济，如谷食，金银等物皆以奉之僧人。此等举动，每值第七日、皆当举行至四十九日大宴喇嘛后乃止。若死者之衣物，则以送于寺僧，而其财产，则遵死者之遗嘱，赠于高僧；或有令闻之喇嘛。藏中遗嘱之制，其由来亦甚远，富人每以其财产遗嘱赐其子或其友，又留一纸以为其身后事宜之费用。
    碎尸者，藏人自以为最慈善之举动，而最高之道德也。苟死者之尸，为群鹰所乐噬，则死者即为善人；反之，而鹰之来噬者殊少，且犬亦不近之，则其人即为大罪恶者。凡孕妇、无出妇及疯人之尸皆裹以革囊，而投之于漳浦河。（西藏大河）藏谚云： “生子而不育者，白石女也，生女而不育者，半石女也，子女俱不生者，黑石女也。”此类妇女及疯人之尸皆极不净，不当葬于乡土境内，乃置之于最远之山谷，或蒙以马牛皮而掷之河。   
    活佛喇嘛之尸，则不用鸟葬而用火焚，其灰与骨，则宝藏之于器。他如贤俊之徒，系从佛教流派而出者，则存其焚余于金银铜器中。其保存之法，亦如埃及木乃伊术。将藏此焚余玄器，供于神位，如佛像然。活佛，喇嘛死时，必言其死后当再降生于何时何地何家，并言此家为何种人及其姓名，嘱其友朋于共死后，致尽敬礼，以贺共来生之幸福。大勒河(totai)与大什河(tashi）二地喇嘛之死，则一切公事私事或商务市业，皆为之停止七日，妇女则禁装饰，男则禁服新衣，各三十日。寻常喇嘛与僧人遇此等事，则悲哀七日，不得剃头，当有事时，亦不得戴冠。各种人民，皆不得娱乐宴会戏剧及一切嬉游之事。如此举国尽哀之重大丧礼，仅限于此二大教主。其他寺院僧人或家长之死，财哀礼仅限于其亲近之僧人及友朋。又富贵人当其亲之丧时，不得举行婚礼并为远方之旅行。西京之佛教徒，其死也，尸则以火焚之。在火葬后第四日，以一喇嘛为行洗礼，即将其遗骸骨烬收起，葬尸之地，则以水净之，然后遗骸则盛之于铁器中，骨烬则抛之山溪中。喇嘛与要人之骨烬，刚细碎之后，以粘土和之，盛于贮像器中。此贮骨烬之器，刚以置之庄严之地，如寺庙或山谷等处。至七日葬礼俱毕后，乃大招戚友宴饮，而此地亦有请僧人为死者驱逐邪魔之俗。
四、医    药
    藏医于痘疹之术，知识甚属有限，其种痘一依中国医生所用之法。其法选壮健儿童之痘疹稍轻，择其痘浆最良者，和以樟脑或冰片，用一管吹入患者之鼻中。惟选择痘浆时，当格外注意，并详为试验，乃不至贻误。水痘甚平和；故种痘者多用之。
    犬癫症或恐水病于西藏、蒙古、中国最多。其症情何如，恒据犬之色以为断，或据其人受犬所伤之时日以为衡。此类医药，颇为有效。其法，用一吮毒器，器类印度土放血杯以吸出患者所受之毒，更于伤处放出其血。若患者当受伤之次日，即求医者诊治，则医者仅以火灸伤处，并贴以牛酪、郁金、含毒扁桃核及麝香等物制成之膏药，即愈。
    在下康波（Kangbo）坡波(Pofo)白马客约（Pemakyod）及南藏之各处山地，并勒帕尔( nepal)西京(Sikkim)及布丹(buwtan）等地，常有一种鹅喉症之流行。考此症之源，系因主人常饮石灰质水所致。此症为藏医所能辨认者有六种，各种有各种之灸治法。其法，于耳后之头静脉放血出，又取患处隆起之筋肉并家传之秘药，和以野牛或羊之干喉，干鱼，盐类胡椒，螺壳末等物，焚于药炼之器中，症即愈。
    蛇蛟证于西藏高处殊少见，惟于低地如张坡谷( tsanqo)等处，则蛇最多。蛇蛟症之治法，亦同于犬癫症，紧束一绳子伤处，以放血杯放其血，然后以牛乳洗伤处。用以洗之乳，牛乳固可，若驼乳则最为神效。因亚细亚高原居人，尝信蛇，苟咬骆驼，则蛇立即死，而驼仍无伤故也。若人被伤之后，苟不发极热之感觉，则火灸治疗法，在所必用。受此症者，治内之药，如益智、麝香、胡椒及其他土药，亦所当服。在白马客纳之野人，当其受此患时，常不惮截去其伤处之筋肉，然后以麝香及熊胆敷置伤处，而紧束之，以俟其愈。又拉诺( lalo)人常食蛇而弃其首尾，以为有毒。
    当丙田正二月时，拉萨府常举行祈祷之聚会，四方来者极众。是时每起一种传染病，人民咸受其殃，若治之不得当，则病者不出十日即死，然病能支持十三日，则痊好犹有可望。此等症，藏医以土药治之，恒有奇效。
    于拉萨西格泽( shigatse)及其他西藏城镇及寺院，有一最危险之症，人得之即死者，则疯瘫是也。此症为藏医所能辨识者凡五种。据其言此症之发现，恒在成运之月之初四、初八、十一、十五，十八，二十二、二十五，二十九等日，凡人年逾六十而得此症之任一种，鲜有能再生者。若患者为此症中不甚危险之一种，则尚可乞灵于药物。
    癞病为亚细亚高原流行之病。此症称谓不同，或曰蛇病，或曰腐蚀病。此病之原，土人每以为邪神故意祸人之所致。故亚细亚高原之民，常于门前插有符咒之旗，以咀此症之来。又此病之原，每由起居、饮食之不适宜所致。藏医辨其类共有十八种。医治之法，不外祈祷此症之神或服本地之丸药。
    浮肿症高亚细亚虽少，然在西藏东南境则颇多。此因食不滋养之物，或运动后饮水过多，或卧于潮湿之地致身体受寒，因之而消化减少，敬病由此生焉。此症共有十二种，大别之为热液肿，或冷液肿。此症之治法，藏人以骨灰为最良之药，他如葡萄，肉桂，铁酸、化物、柘榴、石灰等物亦用之，
    胃弱症（即消化不良）于西藏最多，为藏医所辩别者共四十三种。
    齿痛症于西藏人亦为通常之病，盖因天气过于严寒。而水泉太冷之故。在张塘远地之居民，每于三十岁以前齿即脱落。五、戏术及游嬉并节假日
  藏人之玩具，亦有数种，有所谓多眼戏者，状如象棋，又有骰，系用以掷者。此等嬉戏。虽宗教中人，亦许为之。他如角力、射箭，马上掷球等游戏，惟人民得为之，嘲嘛则不许也。喇嘛而欲为此等游戏并跳舞、唱歌，则仅限于新年、假日。
    仲夏时，藏中人民及贵族，皆盛张帐幕，为唱歌，跳舞，野游等戏，以共相娱乐，数日乃止，八月则有中秋节，历时七日，或十四日，或二十一日，此时喇嘛与人民群相娱乐，并为跳舞、斗技等游戏。此节凡北方佛教国皆有之。藏人于七月两月之时，沿河岸张以帐，男女共洽其中，以为此乃清净礼也。
    在十二月之后，本月则有喇嘛跳舞于各寺院，以为足以驱逐邪魔。有时，九月初四，初六及二十二，皆为节日，因九月二十二日为佛降生日故也。    
    当西历六月之初，以至七月中旬，凡喇嘛皆退居于僧庙。在此时期中，彼等不得妄自出庙，并为娱戏之事。此俗名曰雅拉斯意，即夏日居留也。
    夫勒与大喜二处，喇嘛之生日即为假日，其满三岁或二十五岁，四十九岁、六十一岁、七十三岁、八十五岁等时，则为大节日。藏人对于日月蚀，其宗教之礼仪，一如印度。
    大喇嘛之厨所，乃一黄色大建筑，位于其宫之东。其烹煮器，皆饰以金银及宝石，约值二万卢比。又此等器，皆以坚金为之。又其所食之嫠牛，人民对之，皆当致敬。
    当新年将近时，则有五喇嘛为大喇嘛备糕点并美食。彼等之口，即喇嘛常蔽原丝数层，如此庶为大喇嘛所备之食物，不为呼吸气所污。穴多坎，村中常有造面食、糕点者二三百人，以供吏喇嘛人民之需。每值新年，藏人无论贫富，皆有所预备，如中国然。
    月之三十日，谓为新年之晚，各家器具及装饰皆重新洁治，各种供物皆备具于家中正庭，凡墙柱门楣等皆以稀乳水净之，门上则画有莲花及兽爪形，土人以为可以永保吉祥。夜间则通城灯烛辉煌，如此者凡三夜乃止。
    新年日，土人谓为帝之新年，于此时大喇嘛则受朝贺，执政大臣则致礼喇嘛以祝其幸福，并送以酒及食物。喇嘛受而尝之，先酒而后食。乃鸣喇叭，达赖喇嘛乃登位，各官及僧正皆依次而坐。先食茶，次食牛乳与糖炙之蕃薯。食讫，诸人皆向喇嘛致祝，并献一礼巾，约长八尺。喇嘛则温语抚慰，众人并答以吉祥语。
    新年时，跳舞之人，遍于街衢或各人家。彼等皆戴一假面．状类黑鬼。颚下饬以松白之髭。当各家晨宴时，彼等则往跳舞，或言吉祥事。午后，各家复均有宴事，男女宾客与宴者，皆当跳舞。跳舞时先女次男，继则男女合跳。新年之酒宴止于第三日正午，是日各寺院僧人皆聚于觉康地，听大喇嘛讲道说法。由此三日以至月之二十四日，彼等常有一大祈祷之聚会。
   
