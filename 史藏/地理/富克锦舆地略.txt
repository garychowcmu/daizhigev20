富克锦舆地略
[清]祁寯藻  撰
富克锦舆地略
    富克锦城起，顺江南岸，西南至富替新，赫哲兵住址，六里。由彼向西南五里，有古迹土城一座，至喀尔库玛，赫哲兵住址，一百二十里。
    喀尔库玛屯起，向西南三十里，路北靠江岸，有古迹土城一座。由彼至瓦里霍吞五十里，赫哲兵住址。
    瓦尔霍吞起，迤南靠江，山上有古迹土围一座，前至四十里苏苏屯地方，赫哲兵住址。
    苏苏屯至音达木七十里，设卡伦一，迤南举音达木河止，在姓、锦接界处。
    由富克锦城向东北，顺江南岸起，二里嘎尔当，赫哲兵住址。嘎尔当至霍吞吉林五里，均赫哲兵住址。
    霍吞吉林起，至图斯科一百二十里，有古迹土城一座。
    图斯科起，至呢尔博五里，下至拉哈苏苏三十里，设黑河口卡伦一，以工三屯，赫哲兵住。
    拉哈苏苏起，下至奇奇喀十里，至莫力洪库十二里，均赫（哲）兵住。
    莫力洪库起，下至街津一百里，赫哲兵住。
    街津起，至科木六里，下至德勒奇九里，下至额图三十里，至阿玛勒洪二十里，均靠山，赫哲兵住。
    阿玛勒洪起，至奇讷林三十里，下至富唐吉六十里，至色勒街库六十里，均靠山，赫哲[兵]住。
    色勒街库起，至浓江一百二十里，下至科勒木洪库六十里，下至<氵通>江六十里，靠山，赫哲兵住。通江立界牌，下至俄伯力止。
    界牌处起，向西南至挠力卡伦四百里，由彼南至呢mǎn卡伦南莫力河口四百里，由呢mǎn卡伦南莫力河口山路，向西北回至富克锦城六百里。
    以上富替新屯起，迤西三里，挖立界堆起，北靠小河，向西有间隙荒地，长二三十里不等，宽三四里，约可开随缺官地四千晌。向南皆山川林木。苏苏屯迤（此处疑有脱字）五里许，赫哲原种熟地。再向西，蒙古力迤东，亦赫哲等种熟地，五里外各挖立界堆。沿江一带，向南三四里内，除沟洼漂塘陡坡外，约可开随缺官地三千五六百晌，向南则洼陷漂甸。
