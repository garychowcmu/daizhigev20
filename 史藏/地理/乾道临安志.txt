乾道临安志  (宋)周淙纂修　

目录
　　提要 
　　卷一
　　　行在所
　　　　宫阙〔门附〕 
　　　　皇子府 
　　　　宗庙〔攒宫附〕
　　　　郊社 
　　　　三省 
　　　　台阁 
　　　　学校 
　　　　经筵 
　　　　宫观 
　　　　庙宇 
　　　　苑囿 
　　　　院 
　　　　所 
　　　　三衙 
　　　　寺监 
　　　　司 
　　　　内诸司 
　　　　仓 
　　　　场 
　　　　库 
　　　　局 
　　　　府第 
　　　　馆驿 
　　　　军营   
　　卷二
　　　历代沿革 
　　　星度分野 
　　　风俗 
　　　州境 
　　　四至八到 
　　　去两京地里 
　　　陆路 
　　　水路 
　　　县 
　　　镇 
　　　在城八厢 
　　　城南北两厢 
　　　城东西都巡检使 
　　　城社〔门附〕
　　　户口 
　　　廨舍 
　　　学校 
　　　科举 
　　　军营〔兵籍附〕
　　　　禁军 
　　　　厢军 
　　　坊市 
　　　界分
　　　　钱塘县 
　　　　仁和县  
　　　桥梁 
　　　物产 
　　　今产
　　　　谷 
　　　　衣 
　　　　货 
　　　　药 
　　　　果 
　　　　花 
　　　　木 
　　　　竹  
　　　土贡 
　　　今贡 
　　　税赋〔茶租免役和预买附〕
　　　仓场库务〔钱监作院附〕
　　　馆驿〔亭堂楼观阁轩附〕
　　　亭 
　　　堂 
　　　楼 
　　　观 
　　　阁 
　　　轩  
　　卷三
　　　牧守〔政绩附〕
　　　　历代
　　　　　全琮 
　　　　　柳冲 
　　　　　袁仁敬 
　　　　　崔涣 
　　　　　房孺复 
　　　　　李泌 
　　　　　白居易 
　　　　　李宗闵 
　　　　　〔宣祖庙讳上一字〕亮 
　　　　　裴夷直 
　　　　　李中敏 
　　　　　李锜 
　　　　　于邵 
　　　　　杨凭 
　　　　　崔彦曾 
　　　　　韦敻 
　　　　　崔恂 
　　　　　裴常棣 
　　　　　独孤屿 
　　　　　李自挹 
　　　　　封亮 
　　　　　双士恪 
　　　　　薛自勉 
　　　　　薛莹 
　　　　　卢泾 
　　　　　杨行矩 
　　　　　柳楚贤 
　　　　　柳德义 
　　　　　史令卿 
　　　　　杜信 
　　　　　相里尹造 
　　　　　韩皋 
　　　　　卢元辅 
　　　　　元藇 
　　　　　王颜 
　　　　　杜陟 
　　　　　陆则 
　　　　　李幼 
　　　　　崔鄯 
　　　　　路异 
　　　　　周宝  
　　　　国朝
　　　　　范旻 
　　　　　李继凝 
　　　　　刘知信 
　　　　　王化基 
　　　　　魏羽 
　　　　　张去华 
　　　　　张咏 
　　　　　宋太初 
　　　　　王仲华 
　　　　　薛映 
　　　　　王济 
　　　　　戚纶 
　　　　　薛颜 
　　　　　马亮 
　　　　　王钦若 
　　　　　王随 
　　　　　李及 
　　　　　周起 
　　　　　马亮〔再除〕
　　　　　胡则 
　　　　　李谘 
　　　　　朱巽 
　　　　　陈从易 
　　　　　张观 
　　　　　胡则〔再除〕
　　　　　郑向 
　　　　　俞献卿 
　　　　　柳植 
　　　　　司马池 
　　　　　张若谷 
　　　　　郑戬 
　　　　　蒋堂〔再除〕
　　　　　宋祁 
　　　　　杨偕 
　　　　　方偕 
　　　　　范仲淹 
　　　　　张方平 
　　　　　吕溱 
　　　　　孙沔 
　　　　　李兑 
　　　　　孙沔〔再除〕
　　　　　何中立 
　　　　　梅挚 
　　　　　唐询〔乡郡〕
　　　　　施昌言 
　　　　　沈遘〔乡郡〕
　　　　　王琪 
　　　　　蔡襄 
　　　　　胡宿 
　　　　　吕溱〔再除〕 
　　　　　祖无择 
　　　　　郑獬 
　　　　　赵抃 
　　　　　沈立 
　　　　　陈襄 
　　　　　杨绘 
　　　　　沈起 
　　　　　苏颂 
　　　　　章惇 
　　　　　赵抃〔再除〕
　　　　　邓润甫 
　　　　　张诜 
　　　　　吕公孺 
　　　　　蒲宗孟 
　　　　　杨绘 
　　　　　熊本 
　　　　　苏轼 
　　　　　熊本〔再除〕
　　　　　林希 
　　　　　王存 
　　　　　陈轩 
　　　　　韩宗道 
　　　　　李琮 
　　　　　虞策〔乡郡〕
　　　　　林希〔再除〕
　　　　　丰稷 
　　　　　吕惠卿 
　　　　　龚原 
　　　　　陈轩〔再除〕
　　　　　邹浩 
　　　　　吕惠卿〔再除〕
　　　　　蒋之奇 
　　　　　宇文昌龄 
　　　　　王寍 
　　　　　曾孝广 
　　　　　吕惠卿〔三除〕
　　　　　曾孝蕴 
　　　　　朱彦 
　　　　　王涣之 
　　　　　席震 
　　　　　蔡薿 
　　　　　张商英 
　　　　　刘逵 
　　　　　张阁 
　　　　　庞寅孙 
　　　　　董正封 
　　　　　李偃 
　　　　　赵（山蒙） 
　　　　　赵霆 
　　　　　曾孝蕴〔再除〕
　　　　　虞奕〔乡郡〕
　　　　　蔡薿〔再除〕
　　　　　翁彦国
　　　　　唐恪
　　　　　翁彦国〔再除〕
　　　　　毛友
　　　　　叶梦得
　　　　　钱伯言
　　　　　侍其傅
　　　　　康允之
　　　　　季陵
　　　　　胡舜陟
　　　　　李光
　　　　　孙觌
　　　　绍兴题名记
　　　　　席益
　　　　　宋辉 
　　　　　卢知原 
　　　　　梁汝嘉 
　　　　　李谟 
　　　　　吕颐浩 
　　　　　张澄 
　　　　　蒋璨 
　　　　　张汇 
　　　　　俞俟 
　　　　　王（日奂） 
　　　　　张叔献 
　　　　　张澄〔再除〕
　　　　　沈该 
　　　　　赵不弃 
　　　　　汤鹏举 
　　　　　宋贶 
　　　　　赵士粲 
　　　　　曹泳 
　　　　　韩仲通 
　　　　　荣薿 
　　　　　张偁 
　　　　　赵子潚 
　　　　　钱端礼 
　　　　　黄仁荣 
　　　　　钱端礼〔再除〕
　　　　　赵子潚〔再除〕
　　　　　林安宅 
　　　　　陈辉 
　　　　　黄仁荣〔再除〕
　　　　　吴芾 
　　　　　薛良朋 
　　　　　王炎 
　　　　　周淙〔再任〕
　　跋一 
　　跋二 



提要
钦定四库全书总目
　乾道临安志三卷【浙江孙仰曾家藏本】 
宋周淙撰淙字彦广湖州长兴人乾道五年以右文殿修撰知临安府创为此志原本凡十五卷见宋史艺文志其后淳佑闲施锷咸淳闲潜说友历事编纂皆有成书今惟潜志尚存钞帙周施二志世已无传此本为杭州孙仰曾家所藏宋椠本卷首但题作临安志而中闲称高宗为光尧太上皇帝称孝宗为今上纪牧守至淙而止其为乾道志无疑惟自第四卷以下俱已阙佚所存者仅什之一二为可惜耳第一卷纪宫阙官署题曰行在所以别于郡志体例最善后潜志实遵用之二卷分沿革星野风俗州境城社户口廨舍学校科举军营坊市界分桥梁物产土贡税赋仓场馆驿等诸子目而以亭台楼观阁轩附其后叙录简括深有体要三卷纪自吴至宋乾道中诸牧守详略皆极得宜淙尹京时撩湖浚渠颇留心于地利故所著述亦具有条理今其书虽残阙不完而于南宋地志中为最古之本考武林掌故者要必以是书称首焉
临安志卷第一
  行在所
　　宫阙〔门附〕
大内在凤皇山之东以临安府旧治子城增筑南曰丽正门【门外建东西阙亭百官待漏院】 北曰和寍门【门外建百官待漏院】 东曰东华门建炎中
车驾南巡
驻跸于此绍兴七年二月降
诏巡幸建康府绍兴八年三月
移跸临安府下诏曰昔在光武之兴虽定都于洛而车驾往反见于前史者非一用能奋扬英威递行天讨上继隆汉朕甚慕之朕荷
祖宗之休克绍大统夙夜危惧不常厥居比者巡幸建康抚绥淮甸既已申固边圄奖率六军是故复还临安内修政事缮治甲兵以定基业非厌霜露之苦而图宫室之安也故兹
诏谕想宜知悉
德寿宫在望仙桥之东【宫门外有百官待漏院】 绍兴三十二年六月四日奉
圣旨以德寿宫为名是月十一日
光尧寿圣太上皇帝降
诏退处是宫其日
今上皇帝登
宝位
　　皇子府
庆王府
恭王府
右在
德寿宫北
　　宗庙攒宫附
太庙在瑞石山之左
景灵宫在新庄桥之西【崇禋馆道院在宫之南】 
安穆
安恭皇后攒宫在钱湖门外三里修吉寺
庄文太子攒所在钱湖门外二里宝林院
　　郊社
圜坛在嘉会门外以南四里三岁一郊
天
熙成殿【在坛侧】 
太社太稷坛在观桥东北每岁春秋祀
社稷
九宫坛在东青门外一里岁祀
九宫贵神
藉田先农坛在嘉会门外以南四里玉津园之南绍兴十五年十一月十七日
诏以来岁之春祗祓青坛亲载黛耜躬三推之礼以风示于四方明年孟春二十有二日
太上躬耕藉田礼所自后岁祀
先农于此
高禖坛在嘉会门外以南四里龙华寺岁祀
高禖
　　三省
尚书省【六部】 　　中书省【后省】 　　门下省　　枢密院【承旨司】 
已上在和寍门外之北
　　台阁
龙图天章宝文显谟徽猷敷文阁在和寍门里
御史台在清河坊之西
秘书省在天井巷之东
光尧太上皇帝御书
右文殿曰右文之殿门曰右文殿门
实录院
日历所
右附于秘书省
　　学校
太学绍兴十二年四月二十一日奉
圣旨太学养士权于临安府府学措置增展其格法令礼部讨论继而于前洋街建立十四年三月己巳
光尧太上皇帝祗谒
先圣止辇于大成殿门外降登步趋执爵奠拜注视貌像翼翼钦慕复
幸太学御敦化堂颁
手诏示乐育详延之诚意命国子司业高闶讲周易泰卦
赐群臣诸生坐垂听讲说首肯者再三复迂玉趾俯临养正持志二斋顾瞻生徒肄业之所徘徊久之始命驾言还乾道五年奉
圣旨令两浙转运司临安府重修
殿宇
光尧太上皇帝御书
至圣文宣王庙曰大成之殿门曰大成殿门
光尧太上皇帝御书
御书阁牌曰首善之阁藏
光尧太上皇帝御书石经
敦化堂【米友仁被旨书】 
斋舍
服膺　　禔身　　守约　　习是　　养正
存心　　节性　　持志　　率履　　诚意
经德　　允蹈　　循理　　时中　　惇信
果行　　务本　　贯道　　观化　　立礼
武学在前洋街绍兴十六年四月初二日奉
圣旨令兵部讨论武士弓马及试选去留格法申尚书省二十六年奉
圣旨令礼兵部检会
祖宗以来武学养士典故施行乾道五年奉
圣旨令两浙转运司临安府重修
殿宇
昭烈武成王殿
敦阅堂
斋舍
受成　　贵谋　　辅文　　中吉　　经远
阅礼
诸王宫大小学在睦亲宫之右
贡院在观桥之西
别试所在贡院之侧
　　经筵
讲筵所　　　　　　资善堂
讲筵阁
已上并在禁中
　　宫观
太一宫在新庄桥之南【崇真馆道院在宫之南】 
万寿观在新庄桥之西【晨华馆道院在观之东】 
四圣延祥观在孤山绍兴十六年建二十年赐今额【道院在观之北】 
三茅寍寿观在城中七宝山绍兴十六年赐今额
显应观绍兴十九年于龙山西建立二十四年徙于涌金门外灵芝寺之右
旌忠观绍兴元年宣抚处置使张浚札子据吴玠陈请陜西出兵自来祈祷三圣屡获显应乞于凤翔府和尚原立庙赐旌忠庙额封忠烈灵应王忠显昭应王忠惠顺应王三年张俊杨存中郭仲荀用己俸于临安府踏道桥东立庙绍兴十九年改赐观额三十二年徙于觉苑寺故基
　　庙宇
祚德庙在车桥西绍兴二十二年二月二十一日奉圣旨令两浙转运司盖造
　　苑囿
玉津园在龙山之北
聚景园在清波门外
　　院
谏院在三省后
学士院在和寍门里
登闻检院在丽正门外
登闻鼓院在丽正门外
官告院在尚书吏部中门
都进奏院在朝天门外
诸司粮料院在寿域坊之北
诸军粮料院在寿域坊之北
文思院上下界在北桥之东
车辂院在嘉会门外
骐骥院在紫坊岭下
六房院在三桥之西
五房院在红桥之西
　　所
玉牒所在朝天门之南
敕令所旧在天井巷今徙于朝天门之南
军器所在祥符寺之东
　　三衙
殿前司在八盘岭南
侍卫马军司在天庆坊
侍卫步军司在铁冶岭
　　寺监
太常寺在天井巷【旧敕令所】 
宗正寺【附于大宗正司】 
大理寺在仁和县西
司农寺在市南坊之北
太府寺在通江桥之东
国子监事具学校
将作监在修文坊
军器监在修文坊
　　司
大宗正司在睦亲坊
军头引见司在文思院后
左右金吾街仗司在吴山
诸司审计司在净因坊之北
诸军审计司在净因坊之北
牛羊司在榷货务后
排岸司在武学相对
　　内诸司
合门　　客省四方馆
右在　和寍门外
入内内侍省　　禁卫所
皇城司　　御药院　　御辇院
内东门司　　御前马院
修内司　　翰林院【天文局医官局钟鼓院隶焉】 
通进司　　御厨
翰林司　　仪鸾司
合同凭由司　　后苑
内藏库　　内军器库
御酒库
右并在禁中
　　仓
省仓上界在天水院桥之北
省仓中界在仁和县桥之东
省仓下界在余杭门外九里
丰储仓在东青门外三里
　　场
榷货务都茶场在通江桥之东
杂买务杂卖场在通江桥之西
草料场在天水院桥之北
糯米籴场在德胜桥之北
　　库
左藏库在清湖桥之西
御酒曲料库在后市街
祗候法物库在糯米仓巷
度牒库在油车巷
赡军南酒库在朝天门外【有和乐缕】 
赡军东酒库在柴垛桥之东【有大和楼】 
赡军北酒库在盐桥之东
赡军西酒库在三桥之西【有丰乐楼】 
赡军中酒库在灞头市之北
赡军南外酒库在候潮门外
赡军北外酒库在江涨桥镇
　　局
太医局在葛公桥之南
和剂局在临安府治后
太平惠民南局在太庙之南
太平惠民北局在灞头市
太平惠民西局在众安桥
太平惠民东局在浙江
太史局在吴山
编估打套局在太府寺后
　　府第
左右仆射府在寿域坊南
枢密知院府在天庆坊
执政府在天庆坊南
嗣濮王府在军将桥之东
吴王府在后洋街
益王府在中沙巷
睦亲宅在清湖桥之东
台谏宅在太常寺西
百官宅在石灰桥
　　馆驿
都亭驿在候潮门里【国信所附之】 
怀远驿旧在法慧寺今废
班荆馆在赤岸港
　　军营
禁卫诸班直营【一在天庆坊一在保民坊一在崇新门里一在艮山门里】 
皇城司亲从亲事等指挥营在丰乐桥东
捧日天武龙神等指挥寨并殿前司马步军三司诸军寨并环列于府城内外东至外沙西至西溪安乐山南至龙山北抵江涨桥镇
御辇院供御次供御下都辇官营在崇新门里
仪鸾司营【一在保安门里一在丽正门外】 
翰林司营在盐桥南
御厨营【一在天庆坊一在报恩坊】 
修内司壮役等指挥在万松岭下
军器所万全东西作坊等指挥营在大理寺西
军头司等子营在文思院后
骐骥院教骏营在紫坊岭下
临安志卷第二
　历代沿革
大都督临安府余杭郡寍海军节度【治钱塘仁和二县】 禹贡扬州之域春秋时属吴吴灭入越越灭入楚秦并天下属会稽郡【太平寰宇记夏禹东去舍舟航登陆于此乃名余杭吴越春秋夫差二十三年止于余杭山史记始皇三十七年十一月过丹阳至钱唐临浙江西一百二十里从狭中渡顾夷曰始皇过余杭因立为县】 汉因之【西汉地里志有余杭钱唐富春县又海盐县武原乡有盐官沈约宋书云盐官汉旧县也】 至东汉顺帝之后隶吴郡【东汉地里志吴郡有余杭富春城丹阳郡有于潜城】 三国时属吴吴大帝分余杭置临水县【吴志贺齐表奏分余杭为临水县】 黄武五年即富春县置东安郡【吴志云分三郡十县地置东安郡以全琮为守】 又分富春置新城县既而废【宝鼎二年割于潜属吴兴郡】 晋太康元年改临水县为临安县时盐官钱唐富阳【晋武帝讳简文郑太后讳改春曰阳】 隶吴郡临安余杭于潜隶吴兴郡【事见晋地里志】 咸和中复置新城县宋齐梁因之陈置钱唐郡隋开皇九年平陈废郡割吴兴吴郡之地置杭州初治余杭未几移治钱唐省并新城临安县仁寿二年割武康县属杭州因置总管府大业初改为余杭郡统县六【隋地里志云钱唐富阳余杭于潜盐官武康】 唐武德六年六月复为杭州隶苏州总管是年没于辅公祏七年平贼复置杭州因并盐官入钱唐以武康隶湖州升于潜县为潜州八年州废以旧县来属贞观元年分天下为十道杭州为江南东道四年分钱塘复置盐官凡领县五【钱唐富阳余杭于潜盐官】 隶润州都督府永淳元年析富阳复新城县垂拱二年析于潜置紫溪县四年析余杭复临安县万岁通天元年改紫溪为武隆圣历元年又改为武崇神龙元年改为唐山【今昌化县也大历二年废长庆之后复置】 景云二年属江南道按察使开元二十一年分隶江南东道采访使天宝元年改为余杭郡统县八【唐志云钱唐富阳余杭于潜盐官新城临安唐山】 至德二载置江东防御使治余杭郡干元元年复以为杭州置浙江西道节度治升州寻徙苏州未几兼余杭军使治杭州二年改置观察使治苏州上元二年诏杭州刺史领防御使建中二年置镇海军节度于润州元和之后使名废置不常龙纪元年复置杭州防御使景福元年赐号武胜军防御二年升为都团练观察寻废移镇海军节度使治杭州【已上使名岁次并见唐方镇表五代史记云光化元年移镇海军于杭州景福二年至光化改元相去几五年不同】 是年始拜钱镠为节度使俄而置都督府又升为大都督府天佑四年以临安县衣锦城为安国衣锦军朱梁开平元年改新城为新登【以梁太祖父讳改城曰登】 二年改临安为安国【事见五代史记】 四年改唐山为金昌龙德三年析钱唐盐官地置钱江县【今仁和县也】 与钱唐分治城下后唐同光初复金昌为昌化石晋改为横山又以为吴昌五代之乱钱氏据有两浙几百年号吴越国
宋兴钱俶始事贡献太平兴国三年朝于
京师遂纳土焉其年改钱江为仁和复新登为新城升安国衣锦军为顺化军治临安县四年改吴昌为昌化五年废顺化军以其县复隶杭州淳化五年诏以镇海军为寍海军【诏曰浙右奥区余杭故壤闾阎旧俗有延陵廉逊之风组练雄师知孙武训齐之令控于沧海实曰大藩宜更节制之名用洽底寍之化杭州镇海军改为寍海军】 升南新场为绍德县六年改为南新县领县十皇佑元年管勾一路兵马钤辖司事熙寍五年废南新为镇隶新城县七年分浙东西为两路【杭苏湖润常秀睦七州为西路】 宣和中领浙西安抚使建炎三年
翠华巡幸是年十一月三日升杭州为临安府复兼浙西兵马钤辖司事统县九钱塘仁和余杭临安富阳于潜新城盐官昌化绍兴五年三月二十四日
指挥临安府
车驾驻跸之地宜增重事权依旧兼浙西安抚使云
　星度分野
周礼保章氏以星土辨九州岛之地所封封域皆有分星以观妖祥注云星纪吴越也史记天官书汉书天文志皆云牵牛婺女扬州地里志云吴地斗分（懋去心改土）也晋书天文志隋书地里志皆云自南斗十二度至须女七度为星纪于辰在丑吴越之分野属扬州费直起斗十度蔡邕起斗六度故永嘉中岁星荧惑太白聚牛女之闲识者以为吴越之地当兴王者又苻坚欲谋为寇石越对曰今岁星镇斗牛福德在焉垂象弗差苻融曰岁镇在斗牛吴越之福五代史云唐末豫章人有善术者望牛斗闲有王气牛斗乃钱塘分野
国史地里志两浙路当天文南斗须女之分
　风俗
吴地古扬州之境也其俗躁劲轻扬故曰扬州或云州界多水水波扬也周官职方氏曰扬州之民二男而五女其畜宜鸟兽其谷宜稻吴越春秋云人性脆而愚水行山处以船为车以（楫戈）为马悦兵而敢死汉志曰吴粤之君皆尚勇故其民好用剑轻死易发文身断发以避蛟龙之害【应劭日常在水中故断其发文其身以象龙子故不见伤害也】 数与楚接战互相兼并故吴越风俗略与楚同隋志曰江南之俗火耕水耨鱼稻富饶不忧饥馁信鬼神喜淫祀又曰吴郡余杭川泽沃衍有海陆之饶珍异所聚商贾并凑其人君子尚礼庸庶敦厖故风俗澄清而道教隆洽亦其风气所尚也
国史地里志总叙两浙路以为人性敏柔而慧尚浮屠氏之教厚于滋味急于进取善于图利
　州境
通典太平寰宇记皆云杭州乃春秋越国之西境西北至御【一作语】 儿分界在吴郡嘉兴县南今秀州崇德县有御儿乡是也又周显王四十六年楚威王伐越破之尽取其地至于浙江之北
东西六百六十七里一百三十六步
南北九十九里三十三步
　四至八到
东至秀州界一百二十九里自界首至本州岛一百二十里
西至徽州界二百四十三里自界首至本州岛九十里
南至绍兴府界三十六里自界首至本府九十里
北至湖州界五十四里自界首至本州岛一百八里
东南到绍兴府界三十六里自界首至本府一百三十五里
西南到严州界一百五十三里自界首至本州岛一百二十一里
东北到秀州界九十三里自界首至本州岛九十七里
西北到宣州界一百九十八里自界首至本州岛二百一十里
　去两京地里
东京二千二百里　　　西京二千五百里
　陆路
西至昱岭二百四十三里入徽州界
北至导墩五十四里入湖州界
东北至七里店九十三里入秀州界
西北至千秋岭一百九十八里入宣州界
南至白峰铺一百五十三里入严州界
　水路
东至浙江沿海郭沥港一百二十九里入秀州界
南至浙江中流三十六里入绍兴府界
北至下塘大港导墩五十四里入湖州界
东北至上塘运河七里店九十三里入秀州界
东南至浙江中流三十六里入绍兴府界
西南自浙江入溪至白峰一百五十三里入严州界
　县
望钱塘　　望仁和　　望余杭
望临安　　紧富阳　　紧于潜
上新城　　上盐官　　中昌化
　镇
江涨桥镇　　临平镇　　范浦镇
右并端拱元年置隶仁和县
汤村镇
右本仁和镇端拱元年改隶仁和县
南新镇
右熙寍五年置隶新城县
　在城八厢【吏部注大小使臣分治烟火贼盗公事】 
宫城　　左一　　左二　　左三
右一　　右二　　右三　　右四
　城南北两厢【绍兴十一年五月七日郡守俞俟奏请府城之外南北相距三十里人烟繁盛各比一邑乞于江涨桥浙江置城南北左右厢差亲民资序京朝官主管本厢公事杖六十以下罪听决奉】 
【圣旨依】 
城南左厢【旧治便门外一里浙江跨浦桥北今徙于白壁营】 
城北右厢【治余杭门外六里江涨桥镇】
　城东西都巡检使【乾道三年四月二十日郡守王炎奏请以城外东西厢地分广阔巡逻稀疏乞于见任官内路逐有武勇之人二员兼城东西巡检使各差军兵三十人带器仗巡警措置盗贼奉】 
【圣旨依】 
城东都巡检使司【治城东一里罗汉院之南】 
城西都巡检使司【治城西三里赤山之南】
　城社〔门附〕
九域志隋杨素刱州城周回三十六里九十步有城门十二东曰便门保安崇新东青艮山新门西曰钱湖清波丰豫钱塘南曰嘉会北曰余杭有水门五东曰保安南水北水北曰天宗余杭【资治通鉴载后周景福二年钱镠发民夫二十万及十三都军士筑杭州罗城周七十里南门曰龙山东门曰竹车南土北土保德北门曰北关西门曰涵水西关城中又有门曰朝天门曰炭桥新门曰盐桥门今废土人犹以门称焉】 
社坛旧在利涉门内【今嘉会门】 一百步今徙于城西一里昭庆寺
　户口
自陈置钱塘郡隋废郡为杭州户一万五千三百八十唐贞观中户三万五百七十一口一十五万三千七百二十九开元中户八万六千二百五十八太平寰宇记载
皇朝初户主六万一千六百八客八千八百五十七九域志户一十六万四千二百九十三客三万八千五百二十三
两朝国史户二十万五千五百六十九今
户二十六万一千六百九十二
口五十五万二千六百七
　廨舍
府治旧在凤皇山之右子城南曰通越门北曰雨只门【钱氏旧造至和元年郡守资政殿学士给事中孙沔重建枢密直学士蔡襄撰记并书刻石于门之右】 建炎四年
翠华驻跸今徙治清波门之北以奉国尼寺【即净因寺】 故基创建
两浙转运衙太平兴国三年钱氏纳土是年五月丙戌始置转运使以刑部郎中杨克逊充两浙西南路转运使宗正寺丞赵齐副之祠部郎中刘保勋充两浙东北路转运使右拾遗郑逊副之熙宁七年四月癸巳检正中书刑房公事沈拓言欲乞分浙东西为两浙路转运使于杭州置司【杭苏湖常秀睦润七州为浙西路越明台婺温衢处七州为浙东路】 
诏从之旧治在雨只门之北为南北两衙今徙于涌金门南为转运东西衙
提举市舶衙旧在城中淳化三年四月庚午移杭州市舶司于明州定海县以监察御史张肃领之【今存市舶务】 
通判南厅在府衙南
通判北厅在府衙东
安抚司参议官主管机宜文字干办公事廨舍在府治之左右
佥判察判节推察推司户司法教授廨舍并在府治之左右
府院在府衙门之西【录事参军廨舍附之】 
左司理院在府衙之东【司理参军廨舍附之】 
右司理院在府衙之西【司理参军廨舍附之】
　学校
至圣文宣王庙旧在府治之南子城通越门外有稽古阁奉安
御书宣和中本路廉访使降
御书殿牓曰大成【钱塘仁和县学附焉】 
六经斋十二
经德　　进德　　炳文　　兑习
颐正　　贲文　　蒙养　　时升
益朋　　履信　　复古　　宾贤
建炎以来迁徙不常绍兴元年于凌家桥东以慧安寺故基重建
六斋
升俊　　经德　　敦厚　　弥新
贲文　　富文
　科举
旧制三岁应
诏解七人崇寍颁三舍法于学岁贡七人宣和五年复科举三岁解十四人绍兴二十六年增西北流寓解额三人今解十七人
　军营兵籍附
　　禁军
东南第三将自钱氏纳土之后准
朝廷处分分屯驻札【寨在东青门里】 有正副将各一员押队官二员元管步军九指挥大观四年三月奉
圣旨拨威果第二十八雄节第九指挥往平江府驻札宣和二年因讨睦州方寇准殿前司备奉
旨挥拨到威捷第一指挥马军并全捷第二第三指挥步军并属本将驻札共见管八指挥元额四千八十人
威捷第一指挥【元额五百一十人】 
威果第四指挥【元额五百一十人】 
威果第五指挥【元额五百一十人】 
威果第六指挥【元额五百一十人】 
雄节第八指挥【元额五百一十人】 
雄节第十六指挥【元额五百一十人】 
全捷第二指挥【元额五百一十人】 
全捷第三指挥【元额五百一十人】 
京畿第二将元系东京畿县陈留雍丘尉氏鄢陵阳武屯驻人兵建炎元年十一月准枢密院札子差随统领刘俊前来杭州收捕陈通续准
枢密院札子备奉
圣旨存留本将人马在杭州就粮驻札【营寨在东青门里】 有正副将各一员押队官三员共管一十六指挥元额七千六百六十人
武骑第六指挥【元额四百一十人】 
武骑第七指挥【元额四百一十人】 
广勇左一四指挥【元额五百一十人】 
广勇左一五指挥【元额五百一十人】 
广勇左一六指挥【元额五百一十人】 
广捷第四指挥【元额丑百一十人】 
广捷第五指挥【元额五百一十人】 
广捷第六指挥【元额五百一十人】 
忠节第二指挥【元额五百一十人】 
骁猛第一指挥【元额四百一十人】 
神威第九指挥【元额五百一十人】 
雄勇第二指挥【元额五百一十人】 
雄威第六指挥【元额五百一十人】 
效忠第二十四指挥【元额五百一十人】 
效忠第七十五指挥【元额四百一十人】 
效忠第七十七指挥【元额四百一十人】 
兵马钤辖司军兵内雄节威果全捷三指挥于熙寍三年以后招置宣和二年分拨宿州屯驻军龙骑归远二指挥军兵前来讨捕睦州方寇续准指挥留屯于杭州【营寨在东青门外】 系本府兵马钤辖管辖共管五指挥元额二千五十人
雄节第十七指挥【元额四百一十人】 
威果第六十一指挥【元额四百一十人】 
全捷第十七指挥【元额四百一十人】 
龙骑指挥【元额四百一十人】 
归远指挥【元额四百一十人】 
诸寨土军一十三处元额共管一千三百六十六人
外沙巡检司寨在候潮门外【元额管土军一百二十人】 
海内巡检司寨在嘉会门外【元额管土军一百二十人】 
管界巡检司寨在余杭门外【元额管土军一百人】 
茶槽巡检司寨在东青门外【元额管土军一百二十人】 
南荡巡检司寨在钱塘县界【元额管土军九十六人】 
东梓巡检司寨在富阳县界【元额管土军一百二十人】 
上管巡检司寨在盐官县界【元额管土军一百二十人】 
赭山巡检司寨在仁和盐官两县界【元额管土军一百二十人】 
黄湾巡检司寨在盐官县界【元额管土军一百二十人】 
硖石巡检司寨在盐官县界【元额管土军一百人】 
奉口巡检司寨在钱塘仁和县界【元额管土军一百人】 
许村巡检司寨在盐官县界【元额管土军共一百人】 
下塘巡检司寨在仁和县界【元额管土军三十人】
　　厢军
崇节第一指挥【额管五百人】 
崇节第二指挥【额管五百人】 
崇节第三指挥【额管四百人】 
崇节第四指挥【额管四百人】 
崇节第五指挥【额管四百人】 
崇节第六指挥【额管四百人】 
捍江第一指挥【额管四百人】 
捍江第二指挥【额管四百人】 
捍江第三指挥【额管四百人】 
捍江第四指挥【额管四百人】 
捍江第五指挥【额管四百人】 
修江指挥【额管一百二十人】 
都作院指挥【额管四百八十人】 
小作院指挥【额管一百人】 
清湖闸指挥【额管七十人】 
开湖司指挥【额管二百人】 
北城堰指挥【额管三十六人】 
西河广济指挥【额管三百人】 
楼店务指挥【额管三百人】 
长安堰闸指挥【额管一百人】 
秤斗务指挥【额管四十八人】 
壮城指挥【额管三百人】 
鼓角匠指挥【额管二十五人】 
横江水军指挥【额管二十四人】 
船务指挥【额管二百八十人】 
牢城指挥【无额乾道五年八月分军籍见管八百二十四人】
　坊市
左一厢
市西坊【灞西巷】 　　市南坊【巾子巷】 
太平坊【新街巷】 　　融和坊【肉市巷】 
清河坊【清河坊巷】 　　吴山坊【吴山井巷】 
回涛坊【吴山井后巷】 　　通浙坊【天井巷】 
径山坊【峨眉山巷】 　　大隐坊【都酒务巷】 
净因坊【楼店务巷】 　　丰豫坊【府学巷】 
善化坊【竹园山巷】 　　怀庆坊【宝月山巷】 
左二厢
修义坊【凌椒姜巷】 　　乐众坊【南棚巷】 
教睦坊【银瓮后巷】 　　积善坊【上百戏巷】 
秀义坊【下百戏巷】 　　寿安坊【官巷】 
修文坊【修文巷】 　　里仁坊【陶家巷】 
保信坊【翦刀股巷】 　　定民坊【中棚巷】 
睦亲坊【官巷】 　　纯礼坊【后洋街巷】 
保和坊【砖街巷】 　　报恩坊【观巷】 
左三厢
钦善坊【闻扇子巷】 　　甘泉坊【相国井巷】 
清风坊【活水巷】 　　兴庆坊【前洋街巷】 
德化坊【木子巷】 
右一厢
孝仁坊【清平山巷】 　　贵恕坊【相府巷】 
寿域坊【粮料院巷】 　　保寍坊【太庙巷】 
天庆坊【天庆观巷】 　　保民坊【吴山庙巷】 
长庆坊【竹竿巷】 　　怀信坊【（米慈）团巷】 
常庆坊【柴垛桥巷】 
右二厢
清平坊【沙皮巷】 　　兴礼坊【清泠桥巷】 
通和坊【金波桥巷】 　　延福坊【灞东巷】 
兰陵坊【水巷】 　　义和坊【炭桥巷】 
武志坊【李博士桥巷】 　　戒民坊【棚桥巷】 
新安坊【小新桥巷】 　　延定坊【鹅鸭桥巷】 
祈祥坊【北桥巷】 　　怀远坊【军头司巷】 
普寍坊【清远桥巷】 　　同德坊【镫心巷】 
教钦坊【竹竿巷】 　　嘉新坊【十郎堂巷】 
招贤坊【仁和县巷】 　　安国坊【仁和仓巷】 
右三厢
东坊【中沙后巷】 　　西坊【中沙前巷】 
善履坊【丰乐桥巷】 　　兴德坊【盐桥巷】 
丰禾坊【丰禾仓巷】 　　昌乐坊【荐桥巷】 
富乐坊【蒲桥巷】 
右四厢
寍海坊【铁碇巷】
　界分
　　钱塘县
南城界　　　　　　西城界
温泉界　　　　　　中路南上分界
中路南下分界　　　中路北界
外河界　　　　　　州内界
西湖门南界　　　　西湖门北界
三教门界　　　　　吴山北界
西一界　　　　　　西二界
东一界　　　　　　东二界
东西一下分界　　　净因寺界
三桥南界　　　　　三桥北界
灞北界　　　　　　开道坊界
中棚界　　　　　　井亭桥北界
桥南界　　　　　　桥北界
后杭界　　　　　　木子东界
木子西界　　　　　西庄界
　　仁和县
中濠南界　　众安东界
小新营界　　东营界
妙慈界　　　沙河东界
灞东界　　　中濠北界
永新桥界　　仁和界
西营界
　桥梁
都亭驿桥　　　州桥　　　　洪桥
阜民桥　　　　过军桥　　　通江桥
望仙桥　　　　三圣庙桥　　柴垛桥
荐桥　　　　　道明桥　　　丰乐桥
蒲桥　　　　　盐桥　　　　梅家桥
葛公桥　　　　锺公桥　　　清泠桥
瓦子前桥　　　瓦子后桥　　金波桥
巧儿桥　　　　亨桥　　　　猫儿桥
舍儿桥　　　　永清桥　　　水巷桥
炭桥　　　　　李博士桥　　棚桥
新桥　　　　　鹅鸭桥　　　北桥
军头司木桥　　清远桥　　　仁和仓桥
天水院桥　　　回龙桥【一名观桥】 　　　贡院桥
祥符桥　　　　众安桥　　　净因寺桥
楼店务桥　　　石桥　　　　木桥
凌家桥　　　　仁寿桥　　　转运衙石桥
渡子桥　　　　六房院桥　　金文桥
施家桥　　　　侍郎桥　　　三桥
军将桥　　　　施水坊桥　　井亭桥
红桥　　　　　鞔鼓桥　　　马家桥
洗麸桥　　　　清湖桥　　　石灰桥
结缚桥　　　　左藏库桥　　丁家桥
纪家桥　　　　车桥　　　　杨四姑桥
新庄桥　　　　师姑桥　　　斜桥
便桥
　物产
禹贡扬州筱荡既敷厥草惟天厥木惟乔周官职方氏扬州其利金锡竹箭其畜宜鸟兽其谷宜稻旧经云产白编绫绯绫藤纸木瓜橘蜜姜牛膝地黄
　今产
　　谷
（坑去土改禾）　　（禾(上而下大)）　　粟　　麦　　麻　　豆
　　衣
绫　　绢　　布　　绵　　罗　　紬　　纱
　　货
茶　　盐　　丝　　蜜　　蜡　　纸
　　药
白朮　　茱萸　　菖蒲　　桑白皮
芍药　　五加皮　地榆　　白芷
地黄　　荆芥　　罂粟　　薄苛
紫苏子　麦门冬　天南星　白及
香附子　牛膝　　何首乌　百合
牵牛　　地骨皮　牛蒡子　地肤子
干葛　　天花粉　马兜铃　丹参
苦参　　沙参　　白鲜皮　石竹
白薇　　藜芦　　恒山　　萆薢
刘寄奴　葳灵仙　五倍子　茵陈
山药　　黄菁　　瞿麦　　旋复花
菊花　　枸杞　　草乌头　鬼箭
山豆根　茯苓　　半夏　　贯众
牡丹皮　杜仲　　车前子　石燕子
秦皮　　前胡　　寒水石　枳实
续断　　青蒿子　千年润　益母草
香薷　　千金草　泽兰　　蛇床子
钩藤　　黄皮　　地萹蓄　稿本
独活　　升麻　　乌药　　苦练皮
百部根　踯躅花　蒲黄　　榆白皮
凤眼草　金星草　木通　　覆盆子
　　果
橘　　　橙　　　梅　　　桃　　　李
杏　　　柿　　　栗　　　枣　　　瓜
梨　　　莲　　　芡菰　　藕　　　菱
枇杷　　樱桃　　石榴　　木瓜　　林檎
杨梅　　鸡头　　银杏　　甘蔗
　　花
牡丹　　芍药　　酴（酉縻）　　棣棠　　海棠
金林檎　御李　　绯桃　　滴滴金　碧桃
红杏　　长春　　玉簪　　山茶　　玉梅
蔷薇　　佛见笑　聚八仙　粉团　　水仙
海红　　徘徊　　百合　　栀子　　翦红罗
石竹　　萱草　　密友　　金镫　　蜀葵
千叶莲　佛头莲　红榴　　木犀　　丹桂
木芙蓉　黄菊　　山丹　　白菊　　腊梅
香梅　　千叶梅　福梅　　瑞香
　　木
桑　　梓　　柘　　松　　柏
桐　　槠　　栎　　槐　　杉
楮　　桂　　槤　　檀　　樟
枫　　柳　　榆
　　竹
（上　下苦）　　筀　　金　　淡
紫　　班
　土贡
禹贡扬州厥贡惟金三品厥篚织贝厥包橘柚锡贡唐书地里志贡白编绫绯绫藤纸木瓜橘蜜姜干姜芑牛膝太平寰宇记岁贡干地黄牛膝藤纸蜜九域志贡绫三十匹藤纸一千张
两朝国史贡糟藏瓜姜祥符旧经贡山茶杨梅笋绢紬绵子姜甘蔗
　今贡
绫三十匹
　税赋【茶租免役和预买附】 
夏税【每岁婺州给本府衣绢二千五百匹紬三千匹绵三万五千两徽州给本府衣绢七千四十匹绵一万七千三百五十两】 
绢九万五千八百一十三匹二尺四寸三分七厘
紬四千四百八十六匹三丈四尺八寸一分二厘
绫五千二百三十四匹一丈
绵五万八千五百二十一两二钱二分八厘
秋税
苗米一十二万三千七百一十三石六斗八升一合一勺七撮
茶租钱一万一千六百八十九贯一百四十三文
免役钱一十二万一千八百八十五贯七百八十五文
和预买【每岁认发江阴军和买绢七十二匹二丈一尺四寸三分五厘折帛钱九千二百七十八贯五百一十八文】 
绢四万三百九十九匹二丈六尺二寸三分五厘
紬七百九十五匹
折帛钱六十四万八千三百八十五贯五百一十八文
　仓场库务〔钱监作院附〕
镇城仓在余杭门里
都盐仓在天宗门里
常平义仓在余杭门里
合同茶场在涌金门里
糠场在天宗水门里
城南炭场在候潮门外
城北炭场在余杭门外
军资库在府衙门之左
常平库在府衙门之左
公使库在府衙门之东
甲仗库在府衙之东
架阁库在府衙之北
公使酒库在府衙之西
祗备库在府衙之西
什物库在府衙之西
轿担库在府衙之西
醋库一十八处分在府城内外
都税院在灞头市东【抵当库平准务秤豆斗局附焉】 
龙山税务在嘉会门外
浙江税务在浙江岸跨浦桥南
北郭税务在余杭门外
江涨桥税务在江涨桥镇市
红亭税务在崇新门外
楼店务在府衙之东
市舶务在保安门外诸家桥之南
酒务五处乾道二年五月二十五日户部侍郎曾怀申请并归户部赡军库取三年所趁息钱以一年酌中之数为额却于赡军库收趁息钱内拨还临安府奉
圣旨依奏
都酒务【在清河坊西】 
南比较务【一名武林园在灞头市南】 
北比较务【一名虎跑泉在后洋街】 
龙山酒务【在龙山白塔岭下】 
江涨桥务【在江涨桥镇市】 
都作院在涌金门之北【小作院附之】 
钱监大唐宝兴铸钱监在龙山相近吴郡图经曰每岁官取长洲县白墡土为钱塘铸钱监用今藉田园乃故基也旁有长生水池大中祥符九年五月戊申江淮两浙发运使李浦言饶池江杭四州钱监每岁共铸钱一百二十万贯用铜四百五十三万斤【今废】
　馆驿〔亭堂楼观阁轩附〕
樟亭驿晏殊舆地志云在钱塘县旧治之南五里白居易有宿樟亭驿诗罗隐干符五年夏登是驿看潮有诗【废】 
邮亭驿在朝天门外中闲改名天策今为升阳宫
仁和馆在清湖闸之东绍兴十九年郡守汤鹏举建
　亭
南园巽亭庆历三年郡守蒋堂于旧治之东南建巽亭以对江山之胜崇寍三年蒋之奇作诗纪其事【胡宿诗云武林天下奇巽亭境中绝】 
介亭在旧治后圣果寺熙寍中郡守祖无择对排衙石作介亭左江右湖千里在目无择为介亭铭序云亭前有石二佾自北而南二十举趾高踰再仞若有衙道故谚以排衙称因名其亭曰介亭铭曰猗欤兹亭仁智是经控带山海周旋日星嘉乃成绩取名于易维介之义以敏厥德【东坡居士饯杨次公于此亭诗云丹青明灭风篁岭环佩空响桃花源郡人谓介亭山下为桃源路也】 今废
清风亭在中和堂之侧直望海门【废】 
曲水亭在旧治治平中郡守舍人沈遘建今废
望越亭在旧治后庆历中郡守蒋堂建政和元年郡守张阁迁巽亭于此遂废
碧波亭晏殊舆地志云在旧治子城北门外五代史载钱氏大阅兵于碧波亭亭阶临水面阔数丈元丰中郡守张诜重建【废】 
隆礼亭祥符旧经云在郡城钱塘旧治之南到县一十三里【废】 
敦礼亭祥符旧经云在郡城钱塘旧治之南到县一十二里【废】 
崇礼亭祥符旧经云在郡城钱塘旧治之南到县一十一里【废】 
凤皇亭祥符旧经云在通判旧治【废】 
集贤亭在丰豫门外湖堂前【废】 
潺湲亭古称阿闪佛塔亭旁有沟（插去手改片）引湖水以注相国井而水冲突沸腾遂名潺湲亭【废】 
通远亭祥符旧经云在钱塘县旧治北到县四里【废】 
橘园亭在盐桥之南乾道五年郡守周淙重修
驭舟亭在盐桥之北
安济亭祥符旧经云在钱塘旧治南到县二十里
浙江亭祥符旧经云在钱塘旧治南到县一十五里
　堂
有美堂在郡城吴山嘉佑二年龙图阁直学士梅挚出守杭州
仁宗赐诗宠行挚乃取诗之首章以名有美堂【诗见牧守门】 欧阳修记曰夫举天下之至美与其乐有不得而兼焉者多矣故穷山水登临之美者必之乎宽闲之野寂寞之乡而后得焉览人物之盛丽夸都邑之雄富者必据乎四达之冲舟车之会而后足焉盖彼放心于物外而此娱意于繁华二者各有适焉然其为乐不得而兼也今夫所谓罗浮天台衡岳庐阜洞庭之广三峡之险号为东南奇伟秀绝者乃皆在乎下州小邑僻陋之邦此幽潜之士穷愁放逐之臣之所乐也
若乃四方之所聚百货之所交物盛人众为一都会而又能兼有山水之美以资富贵之娱者惟金陵钱塘然二邦皆僭窃于乱世及
圣宋受命海内为一金陵以后服见诛今其江山虽在而颓垣废址荒烟野草过而览者莫不为之踌躇而凄凄独钱塘自五代时知尊中国效臣顺及其亡也顿首请命不烦干戈今其民幸富足安乐又其俗习工巧邑屋华丽盖十余万家环以湖山左右映带而闽商海贾风帆浪舶出入于江涛浩渺烟云杳霭之闲可谓盛矣而临是邦者必皆朝廷公卿大臣若天子之侍从又有四方游士为之宾客故喜占形胜治亭榭相与极游览之娱然其于所取有得于此者必有遗于彼独所谓有美堂者山水登临之美人物邑居之繁一寓目而尽得之盖钱塘兼有天下之美而斯堂者又尽得钱塘之美焉宜乎公之甚爱而难忘也梅公清【今上御名】 好学君子也视其所好可以知其人焉四年八月丁亥庐陵欧阳修记蔡襄书碑挚又赋吾言诗六篇皆以有美堂新建为篇首钱氏初建江湖亭于此【一时名流皆有诗后人以为酒名】 今废
中和堂在旧治又有清风亭在堂之偏望海楼在堂北建炎三年四月壬戌
光尧太上皇帝来登斯堂远瞩稽山思夏后之功俯瞰涛江怀子胥之烈御制古诗一首六龙转淮海万骑临吴津王者本无外驾言苏远民瞻彼草木秀感此疮痍新登堂望稽山怀哉夏禹勤神功既盛大后世蒙其仁愿同越句践焦思先吾身艰难务遵养圣贤有屈伸高风动君子属意种蠡臣又
御书谓斯堂伟特之观无愧上都熏风南来我意虽快愿与庶人共之后改为伟观堂先是钱氏武肃王建阅礼堂至和三年郡守孙沔重修栋宇宏丽轮奂一新更名中和【赵抃诗云老来重守凤皇城千里人心岂易平乐职古贤形叹颂中和终不为虚名后人以为酒名】 
虚白堂旧图经云在旧治晏殊舆地志云为刺史在官清严人无犯者唐长庆中刺史白居易有诗刻石堂上罗隐虚白堂牡丹诗云莫背栏竿便相笑与君俱受主人恩盖谓白太傅手植此花也郡守梅挚十诗皆以堂有虚白闲为首章堂前有紫薇两本世传居易所植苏轼有虚白堂紫薇花诗【废】 
清暑堂治平三年郡守蔡襄建在州治之左并撰记及书刻石堂上【废】 
秋香堂在漕台前治转运使刘既济建【废】 
湖堂在丰豫门外堂前有集贤亭【废】 三贤堂在孤山竹阁有白乐天林君复苏子瞻三贤像后废不存乾道五年郡守周淙重建于水仙王庙之东庑
讲易堂在府治之东绍兴十六年郡守张澄建张偁名为吏隐堂隆兴元年陈辉改今名中书舍人张孝祥书左朝请大夫葛立方撰记
　楼
东楼【一名望海楼】 在旧治中和堂之北太平寰宇记云高十八丈唐武德七年置【废】 
十三闲楼去钱塘门二里许苏轼治杭日多治事于此【废】 
丰豫门涌金楼政和六年郡守徐铸以丰豫门楼隳损命钤辖杨靖重建颇极壮丽牓曰涌金楼
耸翠楼在丰豫门外政和七年郡守徐铸命钤辖杨靖于湖堂之右以众乐亭旧址临湖为耸翠楼【今豊乐楼】 
望湖楼【一名看经楼】 干德五年忠懿王钱氏建去钱塘门一里苏轼有望湖楼诗
　观
云涛观在旧治政和元年郡守张阁既徙巽亭以其旧址更造【废】
　阁
儒贤亨会之阁故相刘正夫之居在万松岭东青平门【青平乃公旧里号青平里时人因以此名之】 政和三年敕建
御书阁赐是名【废】 
一德格天之阁绍兴中
御书赐太师秦桧之居【废】 
望海阁在漕台旧治【废】 
白公竹阁在孤山与柏堂相连有唐刺史白居易祠堂苏轼有竹阁柏堂二诗【废】 
巢居阁林逋故庐有此阁或云有宝云寺即云巢也【废】 
红梅阁在府治
　轩
石林轩在旧治后至和中郡守孙沔初建号燕思阁又取临安县净土寺立石七株置之阁前苍然奇怪号七贤石元佑中郡守蒲宗孟改名石林轩【废】
临安志卷第三
　牧守政绩附
　　历代
全琮
黄武五年吴孙权分三郡险地为东安郡全琮领郡太守治富春明赏罚招诱降附数月中得万余人召还字子璜钱塘人见吴志
柳冲
唐贞观中为杭州刺史有能名蒲州虞乡人
袁仁敬
开元十三年明皇自择刺史凡十一人大理少卿袁仁敬为杭州刺史治行诸宰相诸王御史以上祖道洛滨盛具奏太常乐帛舫水嬉命高力士赐诗帝亲书且给笔札令自赋
崔涣
肃宗时为左散骑常侍余杭太守江东采访使博陵安平人
房孺复
唐贞元初韦应物为苏州牧房孺复为杭州牧韦嗜诗房嗜酒每与宾友一醉一咏其风流雅韵多播于吴中或目韦房为诗酒仙见白居易吴郡诗石记元和姓纂云孺复河南人
李泌
字长源代宗朝为杭州刺史引湖水入城为六井以利民为政有风绩德宗在奉天召赴行在授左散骑常侍拜中书侍郎同中书门下平章事【封邺县侯】
白居易
字乐天事唐穆宗为中书舍人长庆二年七月出为杭州刺史始筑堤捍钱塘湖锺泄其水溉田千顷复浚李泌六井民赖其汲久之以太子左庶子分司东都【封冯翊县侯】
李宗闵
字损之文宗时为杭州刺史
〔宣祖庙讳上一字〕亮
为给事中杭州刺史
裴夷直
字礼卿武宗时自中书舍人出为杭州刺史
李中敏
字藏之陇西人唐文宗开成末为杭州刺史
李锜
唐淄川王五世孙自雅王傅出为杭州刺史居三岁迁浙西观察诸道盐铁转运使
于邵
字相门京兆万年人以谏议大夫知制诰出拜杭州刺史
杨凭
字虚受治京兆有政绩后徙杭州长史
崔彦曾
懿宗朝咸通二年为杭州刺史【地里志】 
右并见唐书
韦敻
虞部郎中杭州刺史京兆杜陵人
崔恂
水部郎中杭州刺史郑州人
裴常棣
兵部郎中杭州刺史河东闻喜人白居易冷泉亭记云观风亭常棣所建
独孤屿
侍御史杭州刺史洛阳人
李自挹
杭州刺史【唐宗室】
封亮
司封员外郎杭州刺史渤海人
双士恪
右武卫大将军定相二州总管杭州刺史吕国公天水郡人
薛自勉
司勋员外郎余杭太守河东汾阴人
薛莹
杭州刺史河东汾阴人
卢泾
杭州刺史范阳（汀去丁改彖）县人
杨行矩
蔡州总管杭州刺史上蔡人
柳楚贤
光禄少卿杭州刺史河东解县人
柳德义
杭州刺史河东人
史令卿
祠部郎中杭州刺史建康人
杜信
刑部员外郎杭州刺史京兆人
右见元和姓纂
相里尹造
韩仆射皋
给事中卢元辅
右司郎中河南元藇
右四人及裴常棣见白居易冷泉亭记
王颜
贞元六年为杭州刺史见国一禅师塔铭
杜陟
陆则
李幼
崔鄯
路异
右五人并杭州刺史与白居易卢元辅裴常棣杨凭九人皆曾造僧慧琳之室论心要见慧琳碑
周宝
为杭州刺史后唐僖宗时群盗起宝募诸县乡兵讨之号八都兵见五代史
　　国朝
范旻
太平兴国三年三月己酉吴越国王钱俶朝于干德殿是年俶乃纳土五月丙戌太宗皇帝始命水部郎中范旻为考功郎中知杭州左赞善大夫孟贻孙通判事自是名卿巨公接武而至旧堂记姓名于厅事粲然可观也至建炎闲兵戈扰攘城邑隳废牧守姓字随亦湮没于是博考载籍咨询耆旧质诸太史氏自太平兴国戊寅岁讫绍兴辛亥凡一百五十三年仅得范旻而下一百人【再除者一十三人三除者一】 官称名氏除授岁月及史官所纪善政美绩编列于左疑者阙焉自绍兴辛亥以后则有太学博士何溥所撰题名记云
李继凝
太宗即位转刑部员外郎充两浙转运使寻知杭州召还阙改刑部郎中充枢密直学士
刘知信
端拱二年四月丁卯以邕州观察使刘知信知杭州
王化基
淳化四年五月庚戌以工部侍郎王化基知杭州迁礼部召还以本官参知政事本传字永图真定府人尝作东南行百韵好事者传诵之
魏羽
字垂天歙州婺源人拜给事中知潭州徙知杭州真宗即位迁工部侍郎召还
张去华
至道三年六月丙午以给事中新知益州张去华知杭州咸平二年四月戊寅徙知苏州
张咏
咸平二年四月戊寅以御史中丞张咏为工部侍郎知杭州本传咏以刚方自任以严猛为治御下甚峻性躁急果决郡事多出于独断属岁歉民多鬻私盐以自给犯者甚众连拘数百人咏悉宽其罚而遣之官属请曰不痛绳之恐无以禁咏曰钱塘十万民饥者八九苟不以盐自活一旦蜂聚数千辈为寇盗则其患甚矣当俟秋成乃仍旧法是岁民获安济又有民家子与姊婿讼家财婿言妻父临终此子三岁故见命掌赀产且有遗书令异日以十之三付子余七分与婿咏览之以酒酹地曰汝妻父智人也以子幼甚故托汝傥遽以家财十之七与子则子死于汝手矣亟命以十之七给其子余三分给婿皆服其明断拜泣而去咸平四年九月辛卯杭州民诣阙献土星图一银百两乞留知州诏奖咏仍还其银代还知永兴军府拜尚书右丞字复之濮州鄄城人【自号乖崖公】
宋太初
咸平五年五月癸丑以右谏议大夫宋太初知杭州是年十一月甲午徙知庐州太初字永初泽州晋城人
王仲华
咸平五年十一月甲午以太常少卿知苏州王仲华为右谏议大夫知杭州六年十月戊午徙知虔州
薛映
咸平六年六月丁亥以礼部郎中知制诰权判度支薛映为谏议大夫知杭州【本传景德初知杭州而咸平六年十月前守王仲华方徙虔州岂次年映方到官耶】 字景阳临决（上逢下）锐州无留事是时起居舍人直史馆姚铉为转运使檄属郡当直司毋得辄断徒以上罪映即奏徒流笞杖自有科条苟情状明白何须系狱以累和气请诏天下凡徒流罪人于长史前对辩如无所异听遣决之朝廷施用其言在杭五年其治严明吏不能欺每五鼓冠带黎明据案决事虽寒暑无一日异入知通进银台司兼门下封驳事
王济
景德四年九月辛巳以工部员外郎兼侍御史知杂事王济为工部郎中知杭州本传字巨川性刚直无所畏避出知杭州真宗面加尉谕大中祥符四年迁刑部郡城西有钱塘湖可溉田千余顷岁久湮塞命工浚治增置斗门以备溃溢之患仍以白居易旧记刻石湖侧民颇利之徙知洪州
戚纶
大中祥符三年九月壬午以枢密直学士户部郎中戚纶知杭州就加左司郎中五年正月甲戌纶与转运使陈尧佐言浙江坏岸渐逼州城望遣使自京师部埽匠壕寨赴州工役诏从之令驰驿而往命转运使更互检校遂以埽岸易柱石之制虽免水患而众颇非其变法七年三月癸卯徙知扬州纶本传字仲言应天府楚邱人
薛颜
大中祥符七年三月癸卯以司封郎中薛颜为太仆少卿知杭州八年七月丁卯以新修册府元龟分送洪杭二州
马亮
大中祥符九年九月己酉徙工部侍郎知升州马亮知杭州丁卯诏如闻杭州葺江岸卒执役水中苦足疾而死者甚众宜令知州马亮拯疗之十月己卯加集贤院学士亮本传字叔明有治剧才先是江涛大溢调兵筑堤而工未就诏问亮所以捍江之策亮至祷于伍员祠下明日潮为之却又出横沙数里堤遂以成又上言近岁以来父祖未葬而多别财异爨甚伤风教请自今未葬者不得析居明年改工部侍郎知庐州【真宗朝致仕谥忠肃】
王钦若
天禧三年六月甲午制尚书左仆射兼中书门下平章事王钦若除太子太保判杭州又诏曰钧衡翊赞素彰勤尽之心藩翰镇临方伫惠和之绩眷言寄任用示奖称真宗御制七言十韵诗一首赐之早自外朝登近侍克符昌运振嘉名一参黄阁推良画再陟鸿枢显至荣该博古今常献纳勤劳夙夜每专精石渠撰述多文备日观封崇大礼成宰府调元心匪懈真宫兼职望弥清龙楼进秩恩尤异熊轼为藩任不轻二浙奥区期惠化三吴佳致悦高情重重山水舟中见处处壶浆陌上迎既肃迩遐安外域更分宵旰抚黎氓予衷侧席方毗倚伫有甘霖播颂声仍命依韵和进【旧刻石于天庆观】 天禧四年八月甲申召知相州
王随
天禧四年九月己酉朔以右谏议大夫兼太子右庶子权知开封府王随为给事中知杭州干兴元年二月戊辰授秘书少监知通州
李及
干兴元年三月壬申以枢密直学士给事中李及知杭州天圣元年九月丁亥徙知应天府兼南京留守司本传字知几资性清介所治尚简严喜尉荐下吏而乐道人之善在杭州恶其风俗轻靡未尝事燕游一日微雪遽出郊众谓当命宾朋为高会乃独造处士林逋清谈至暮而归任中不市物及去惟买白乐天集一部【天圣六年卒谥恭惠】
周起
天圣元年九月丁亥徙知扬州秘书监周起知杭州
马亮〔再除〕
天圣四年三月庚辰徙知亳州工部尚书集贤院学士马亮知杭州未行复知亳州是年四月戊午徙周起知应天府兼南京留守司
胡则
天圣四年戊午徙太常少卿知福州胡则为谏议大夫知杭州
李谘
天圣六年正月戊午以右谏议大夫知洪州李谘为给事中知杭州七年十月丙戌徙知永兴军
朱巽
天圣七年以左谏议大夫给事中新知河中府朱巽知杭州八年四月甲申为集贤院学士五月乙丑徙知扬州本传字顺之扬州天长人忠愿自守真宗称为长者
陈从易
天圣八年五月癸亥以左谏议大夫知制诰陈从易为龙图阁直学士知杭州从易本传字简夫泉州人九年正月卒于官
张观
天圣九年二月己丑以右司谏知制诰张观为尚书兵部员外郎知杭州观本传字思正绛州人真宗朝以服勤辞学科擢为第一初名正观至是御笔去上一字知杭州再迁刑部郎中代还判国子监【累除同知枢密院事拜尚书左丞】
胡则〔再除〕
明道二年四月甲子徙知陈州尚书刑部侍郎胡则知杭州景佑元年四月甲辰除兵部侍郎致仕则本传字子正婺州永康人少有清名尚风义真宗仁宗擢用焉
郑向
景佑元年四月丙午以尚书兵部郎中知制诰郑向为龙图阁直学士知杭州三年四月庚午杭州言向卒本传字公明开封陈留人
俞献卿
景佑三年四月辛未以右谏议大夫俞献卿为集贤院学士知杭州四年十二月庚午为给事中本传字谏臣歙州人真宗朝尝为杭州仁和令暨知杭州一日暴风江潮溢决堤势不可御献卿凿西山石作堤数十里民用便之赐诏褒谕
柳植
宝元元年六月癸未徙知苏州尚书工部郎中知制诰柳植知杭州二年八月辛未以植为翰林学士
司马池
宝元二年八月丁丑徙知同州尚书工部郎中天章阁待制司马池为兵部郎中知杭州康定元年九月辛酉移知虢州
张若谷
康定元年九月辛酉以知应天府枢密直学士尚书刑部侍郎张若谷为龙图阁直学士知杭州庆历元年五月壬申徙知郑州
郑戬
庆历元年五月辛未以枢密副使右谏议大夫郑戬为资政殿学士知杭州二年六月癸未除给事中知并州戬本传字天休苏州人性强毅明俊意有所欲必行之西湖溉民田数百顷岁久不治葑泥湮塞又为豪族与僧寺规占甚多戬乃发属县丁数万尽辟之民赖其利后有诏岁常修导
蒋堂〔再除〕
庆历二年六月甲午以尚书户部郎中天章阁待制知应天府蒋堂为左司郎中知杭州三年六月丁巳除枢密直学士知益州堂本传字希鲁宜兴人始知杭州徙益州移河中府再知杭州
宋祁
庆历三年七月丁卯以尚书礼部郎中知制诰宋祁为龙图阁直学士知杭州本传云未行改翰林学士知审刑院
杨偕
庆历三年九月壬辰以知越州翰林侍读学士尚书左司郎中杨偕知杭州偕本传字次公性刚朴敢为大言庆历三年知审官院求知越州道改杭州上太平可致十象图还判太常寺
方偕
庆历五年十月戊寅徙淮南江浙荆湖制置发运使尚书兵部员外郎天章阁待制方偕知杭州六年六月甲戌转刑部郎中七年七月庚子除太常少卿分司西京本传字齐古莆田人本以吏事进而杭讼牒素烦遣决无留事以病故分司
范仲淹
皇佑元年正月乙卯以知邓州资政殿学士给事中礼部侍郎范仲淹知杭州七月癸卯加尚书礼部侍郎二年十月戊辰加户部侍郎十一月辛酉徙京东东路安抚使知青州本传字希文自枢密副使除参知政事以疾请知邓州徙杭州内刚外和所至有恩里巷之子皆知其名字【谥文正】
张方平
皇佑二年十一月辛酉以知江宁府端明殿学士兼龙图阁学士给事中张方平知杭州本传字安道宋城人慷慨有节气知杭州言畿内税赋之重及请减定刺配刑名由是畿县税损元额十三刺配法亦稍裁之迁礼部侍郎知滑州【累迁参知政事谥文定】
吕溱
皇佑三年六月甲午以起居舍人吕溱知杭州本传字济叔扬州人举进士第一累迁知制诰知杭州为人简倨接宾客不过数言时人目为七字舍人然开敏善议论一时名人多推许之自杭州除纠察在京刑狱句当三班院
孙沔
皇佑五年四月壬午以枢密直学士给事中孙沔知杭州行至南京召为枢密副使本传字符规会稽人明敏果敢有吏材所在皆着能迹亦其知杭州仁宗解御带赐之
李兑
皇佑五年八月己未以尚书吏部员外郎天章阁待制知谏院李兑为户部郎中知杭州本传字子西许州人知杭州日仁宗飞白书安民字以赐之介静简严年老而精明有所举措要使民便安之
孙沔〔再除〕
至和元年二月壬戌以枢密副使给事中孙沔为资政殿学士知杭州嘉佑元年八月戊午加资政殿大学士京东路安抚使知青州
何中立
嘉佑元年八月壬戌徙知陈州枢密直学士尚书刑部郎中何中立知杭州二年八月癸酉杭州言中立卒本传字公南许州人颇工文词
梅挚
嘉佑二年九月戊寅以龙图阁直学士尚书吏部郎中梅挚知杭州三年六月丙辰徙知江宁府本传云字公仪成都府人性淳静不为矫厉之行所治如其为人雅好诗时有警句其知杭州仁宗赐诗宠行地有湖山美东南第一州剖符宣政化持橐辍才流暂出论思列遥分旰仄忧循良勤抚俗来暮听欢讴挚以诗之首章名堂为有美【命欧阳修撰记刻石堂上】
唐询〔乡郡〕
嘉佑三年六月丙辰以知苏州尚书礼部郎中知制诰唐询知杭州五年九月甲辰除吏部郎中本传字彦猷杭州钱塘人【余具人物门】
施昌言
嘉佑五年九月甲辰以知邓州枢密直学士给事中施昌言为尚书刑部侍郎知杭州七年八月甲申除龙图阁学士泾原路经略安抚使本传字正臣通州静海人
沈遘〔乡郡〕
嘉佑七年八月甲申以起居舍人知制诰沈遘为尚书礼部郎中知杭州本传字文通杭州人自越州徙知杭州迁吏部郎中召为句当三班院为人轻隽明敏通达世务其治杭令行禁止人有贫不能葬及女子孤无以嫁者以公使钱葬嫁数百人倡优养良家女为己子者夺归其父母接遇士大夫多得其欢心所部吏尤乐倾尽为之耳目刺闾巷间事纤悉即知故事至立断众莫不骇伏小民有犯情稍不善不问法轻重断讫强刺为卒刺者数百人人屏息不敢犯议者以其严比孙沔然沔苛暴锐于惩恶至遘善人亦惧焉晨起治事及午事毕出与宾旧往还从容谈笑以示有余士大夫交称其能
王琪
治平元年九月甲戌以枢密直学士同判太常寺王琪知杭州十一月己亥转右谏议大夫二年徙知扬州本传字君玉成都人以诗知名于世
蔡襄
治平二年二月以三司使给事中蔡襄为端明殿学士尚书礼部侍郎知杭州本传字君谟兴化军仙游人为政精明吏不能欺三年五月甲寅徙知应天府
胡宿
治平三年四月庚戌以枢密副使尚书礼部侍郎胡宿为尚书吏部侍郎观文殿学士知杭州四年六月甲子以太子少师致仕本传字武平常州晋陵人清俭谨默内刚外和其位官治事【今上御名】 重不辄发发亦不可回临民笃恭不略细故人尤爱之神宗即位迁左丞以疾卒于杭州学问文章人多称述之【谥曰文恭】
吕溱〔再除〕
治平四年六月甲戌以给事中集贤院学士吕溱为龙图阁直学士再知杭州九月辛丑除知开封府
祖无择
治平四年十月丁未以右司郎中知郑州祖无择为右谏议大夫加龙图阁学士知杭州
郑獬
熙寍二年五月癸未以翰林学士尚书兵部员外郎郑獬为翰林侍读学士户部郎中知杭州三年四月己卯徙知青州本传字毅夫安州人举进士第一
赵抃
熙寍三年四月己卯以右谏议大夫参知政事赵抃为资政殿学士知杭州十二月庚申徙知青州本传字阅道衢州西安人和易长厚气貌清逸所至必兴学校劝奖后进为政视其俗之厚藩与事多寡设施为术不同杭州故多盗闻抃性宽细民益聚为盗抃取其情重者配他州盗遂散去境内以清
沈立
熙寍三年十二月庚申以知越州右谏议大夫沈立知杭州本传字立之和州人知越州移杭州除审官西院勤于职事所得圭租多以市书
陈襄
熙宁五年五月乙未以知陈州尚书刑部郎中知制诰陈襄知杭州熙宁七年六月己巳徙知应大府本传字述古福州人有学行所至务先学校至亲为讲解好荐达人才喜愠不形于色为政多慕古人所为
杨绘
熙寍七年六月己巳以知应天府翰林侍读学士尚书礼部侍郎杨绘知杭州【与陈襄两易其任】 本传字元素汉州人为翰林学士御史中丞出知应天府徙杭州再入为翰林学士兼侍读
沈起
熙寍七年九月丙申徙知潭州尚书刑部郎中天章阁待制沈起知杭州本传字兴宗明州人为人宽和临事明敏
苏颂
熙寍九年正月丙寅以秘书监集贤院学士苏颂知杭州本传字子容时以吴越荐饥自句当三班院选知杭州召为提举中太一宫修仁宗英宗正史
章惇
熙寍十年五月庚申以知湖州右正言知制诰章惇知杭州未行为翰林学士
赵抃〔再除〕
熙寍十年五月癸亥以知越州资政殿大学士右谏议大夫赵抃知杭州十月戊子抃言吴越国王钱氏有坟庙在钱塘临安县栋宇颓圮林木荒秽欲令两县选僧道主管岁度其徒各一人从之朝旨欲修杭州城抃度出于人者数千万独奏杭人新罹旱灾未可兴工乃罢役抃告老元丰二年以旧职加太子太保致仕【自号知非子谥清献】
邓润甫
元丰二年正月己丑以右谏议大夫知抚州邓润甫知杭州四年四月乙酉除龙图阁直学士徙知成都府本传字圣求建昌人【累迁尚书左丞谥安惠】
张诜
元丰四年四月乙酉以龙图阁直学士知成都府张诜知杭州本传字枢言浦城人既除知杭州将行诏权知熙州经略熙河事既而赴杭州哲宗即位迁正议大夫请解郡事除提举杭州洞霄宫
吕公孺
元丰八年四月丁丑以正议大夫吕公孺知杭州未行五月丙辰除龙图阁直学士知郓州本传字稚卿故相夷简之子初知陈州徙杭州再知郓州
蒲宗孟
元丰八年七月庚戌以新知扬州太中大夫资政殿学士蒲宗孟知杭州元佑二年十一月己酉徙知郓州本传字传正阆州人【集钱唐诗自宋齐以来至元丰闲凡三千余篇为三十卷行于世】
杨绘
元佑二年十一月庚申以知徐州朝散大夫天章阁待制杨绘知杭州本传神宗朝知杭州入为翰林学士兼侍读英宗即位再知杭州元佑三年六月杭州言绘卒绘吏事敏给主于爱利虽胥史皁隶有过多容之
熊本
元佑三年六月癸巳以龙图阁待制知越州熊本知杭州四年五月庚午徙知江寍府
苏轼
元佑四年三月丁亥以翰林学士苏轼为龙图阁学士知杭州六年正月丙戌除吏部尚书本传字子瞻眉州人熙寍四年通判杭州后十六年复为郡守岁适水潦饥疫相仍轼为请于朝得减上供米三之一故谷不翔踊复以所赐度牒益市粟济饥殍明年贱粜常平米又作糜粥遗人命医官分治疾病赖以全活者甚众开西湖疏茆山盐桥河修治堰闸浚城中六井与民兴利除害讲究甚悉郡人德之为立祠堂六年召为翰林学士承旨
熊本〔再除〕
元佑六年正月丙戌以龙图阁待制知江寍府熊本知杭州本传字伯通鄱阳人初除越州道移杭州徙江寍府迁中大夫复除杭州未行召还
林希
元佑六年二月癸巳以朝奉大夫天章阁待制知润州林希知杭州是年三月癸酉诏迁一官七年十月丁丑除礼部侍郎【累迁同知枢密院事】
王存
元佑七年八月癸亥以吏部尚书知大名府王存知杭州绍圣元年八月丁丑提举江寍府崇禧观
陈轩
绍圣元年八月乙酉以知庐州龙图阁待制陈轩知杭州三年八月辛巳徙知江宁府本传字符舆建州建阳人嘉佑八年举进士第二
韩宗道
绍圣三年八月辛巳以知瀛州太中大夫宝文阁待制韩宗道知杭州本传字持正真定人知杭州以疾请诏以旧职加通议大夫致仕命未下四年卒
李琮
绍圣四年七月戊辰以刑部侍郎李琮为宝文阁制知杭州元符元年八月丙子徙知永兴军
虞策〔乡郡〕
元符元年八月丙子以龙图阁待制新知永兴军虞策知杭州未行九月己酉除户部侍郎
林希〔再除〕
元符元年九月己酉以中大夫知亳州林希知杭州
丰稷
元符　年　月　　以龙图阁待制丰稷知杭州三年四月己酉除谏议大夫
吕惠卿
元符三年四月己酉以检校司徒镇南军节度使知延安府吕惠卿知杭州建中靖国元年三月癸亥为观文殿学士右银青光禄大夫提举杭州洞霄宫
龚原
建中靖国元年三月癸亥以承议郎知寿州龚原为宝文阁待制知杭州是月戊子为集贤殿修撰知扬州
陈轩〔再除〕
建中靖国元年三月戊子以龙图阁直学士新知扬州陈轩知杭州崇寍元年四月癸卯徙知福州
邹浩
崇寍元年四月癸亥以宝文阁待制知江寍府邹浩知杭州五月己卯移知越州
吕惠卿〔再除〕
崇寍元年闰六月己未以右银青光禄大夫提举杭州洞霄宫吕惠卿为观文殿学士知杭州八月移知扬州
蒋之奇
崇寍元年十月癸亥以知枢密院事蒋之奇为观文殿学士知杭州
宇文昌龄
崇寍二年九月乙巳以宝文阁待制知越州宇文昌龄知杭州四年三月以中大夫致仕
王寍
崇寍四年六月戊子以尚书吏部侍郎王寍为显谟阁待制知杭州七月丙申改知海州
曾孝广
崇寍四年七月丁巳以户部尚书曾孝广为天章阁待制知杭州十一月丙午徙知泰州
吕惠卿〔三除〕
崇寍五年八月癸酉以观文殿学士知青州吕惠卿知杭州
曾孝蕴
大观元年四月辛未以显谟阁待制淮南江浙荆湖等路发运使曾孝蕴知杭州既而改知濠州
朱彦
大观元年五月戊申以显谟阁待制新知洪州朱彦知杭州四年正月庚申徙知颍昌府
王涣之
大观二年三月辛酉以显谟阁待制知潭州王涣之知杭州
席震
大观三年二月壬午以徽猷阁待制知潭州席震知杭州是年五月丁卯改知广州壬申复知杭州
蔡薿
大观三年七月丁未以奉议郎知和州蔡薿为显谟阁待制知杭州十月甲戌除给事中
张商英
大观三年十二月癸酉以通议大夫提举成都府玉局观张商英为龙图阁学士知杭州乘驿赴阙四年二月辛未除资政殿学士中太一宫使
刘逵
大观四年二月壬辰以中大夫提举亳州明道宫刘逵知杭州本传字公达隋州随县人元丰八年举进士第三四年六月庚午除资政殿学士癸未诏乘驿赴阙
张阁
大观四年九月壬申以翰林学士张阁为龙图阁学士知杭州本传字台卿河阳人杭久阙守郡事废弛阁经理有叙首去恶少之为民害者郡人为立生祠召为兵部侍郎
庞寅孙
政和元年九月辛酉以司农卿庞寅孙为显谟阁待制知杭州三年六月丙子除徽猷阁直学士
董正封
政和四年八月甲子以中大夫集贤殿修撰董正封为徽猷阁待制知杭州
李偃
政和五年八月甲辰以起复集贤殿修撰李偃为徽猷阁待制知杭州十二月癸亥徙为河南尹偃尝奏汤村岩门白石等处并边钱唐江通大海日受两潮渐致侵啮乞依六和寺岸用石砌迭诏令转运使刘既济措置
赵（山蒙）
政和六年闰九月戊辰以中奉大夫右文殿修撰京畿转运使赵（山蒙）为徽猷阁待制知杭州宣和元年八月丙戌移知潭州
赵霆
宣和元年八月丙戌以徽猷阁待制江淮荆浙等路发运使赵霆知杭州二年十二月丁亥徙知青州
曾孝蕴〔再除〕
宣和二年十二月丁亥以朝请大夫天章阁待制新知睦州曾孝蕴知杭州
虞奕〔乡郡〕
宣和三年正月辛酉以起复龙图阁直学士新知杭州虞奕知镇江府是年四月丁酉以知杭州曾孝蕴为显谟阁直学士
蔡薿〔再除〕
宣和三年十月辛未以通议大夫提举嵩山崇福宫蔡薿知杭州四年十一月癸巳诏龙图阁直学士知杭州蔡薿提举南京鸿庆宫
翁彦国
宣和四年十二月甲午以朝散大夫徽猷阁直学士知江寍府翁彦国知杭州七年十一月辛巳除提举南京鸿庆宫
唐恪
宣和七年十一月辛巳以延康殿学士正议大夫知潭州唐恪知杭州靖康元年正月己巳除吏部尚书
翁彦国〔再除〕
靖康元年正月己巳以朝散大夫徽猷阁直学士翁彦国知杭州是月乙未改知镇江府
毛友
靖康元年二月甲辰以朝请大夫延康殿学士毛友知杭州是年十月乙巳除宫祠
叶梦得
靖康元年十月乙卯朝散大夫叶梦得复龙图阁待制知杭州
钱伯言
建炎元年八月丁丑以龙图阁直学士钱伯言知杭州
侍其傅
建炎元年九月丁未朝议大夫直秘阁知真州侍其傅特授集英殿修撰知杭州二年四月十四日徙知宣州
康允之
建炎二年七月庚戌以徽猷阁待制康允之知杭州三年八月罢【通判军州安自强权州事】 是年十一月三日改杭州为临安府
季陵
建炎四年四月以　　阁待制季陵知临安府
胡舜陟
建炎四年六月戊寅以徽猷阁待制胡舜陟知临安府是年八月丁忧解官
李光
建炎四年九月甲寅以徽猷阁待制李光知临安府绍兴元年正月三日徙知洪州
孙觌
绍兴元年正月三日朝奉郎提举江州太平观孙觌除龙图阁待制知临安府
　　绍兴题名记
安抚敷文汤公帅临安之明年暇日谓其属吏何溥曰临安为东南一都会登郡而府有年于兹异时名公巨卿旌棨相望流风美政播在人口至今故老能言之矧惟皇帝时巡警跸所在呼吸四方根柢万禹其事势增重实视古京兆自始幸距今凡二十年帅臣代易仅以十数至问其姓名辄不可尽得间访而得之往往不能以次对岂非题名不立之故哉予将编列其人勒之坚石以植于府治之东偏庶几来者有考焉子其为我记之溥既承命退而考求其故维临安旧为杭州领浙西兵马钤辖宣和间改安抚使至建炎而升为府未几钤辖如旧自绍兴驻跸以来事任非曩比故使名复立至今凡为帅十有六人于是为记绍兴十九年六月二十七日府学教授兼权太学博士何溥记
席益
绍兴元年十一月二十六日朝奉郎起居舍人席益除集英殿修撰知临安府二年正月十八日徙知衢州
宋辉
绍兴二年正月十八日朝议大夫直龙图阁发运副使宋辉除秘阁修撰知临安府三年二月二十五日除宫祠
卢知原
绍兴三年三月初五日以右中奉大夫徽猷阁待制都督府参谋官卢知原知临安府是年六月二十七日除宫祠
梁汝嘉
绍兴三年七月初三日右朝郎直秘阁两浙转运副使梁汝嘉除直龙图阁知临安府六年八月初五日除户部侍郎
李谟
绍兴六年八月二十九日以左中奉大夫直宝文阁知镇江府李谟知临安府七年正月初八日复知镇江府
吕颐浩
绍兴七年二月二十七日镇南军节度使知潭州吕颐浩除少保知临安府八年正月初八日召赴行在
张澄
绍兴八年二月二十九日以右朝请大夫集英殿修撰知建康府张澄知临安府十年六月初一日除户部侍郎
蒋璨
绍兴十年六月初一日以右中奉大夫直龙图阁两浙转运副使蒋璨知临安府是年八月二十二日复为两浙转运副使
张汇
绍兴十年八月二十四日以右朝散大夫直秘阁两浙转运副使张汇知临安府是年九月二十一日复为两浙转运副使
俞俟
绍兴十年九月二十六日右朝请大夫直秘阁知扬州俞俟除秘阁修撰知临安府十二年十一月初四日除敷文阁直学士提举江州太平观
王（日奂）
绍兴十二年十一月初四日右中大夫集英殿修撰两浙转运副使王（日奂）除敷文阁待制知临安府十三年八月初八日除工部侍郎
张叔献
绍兴十三年八月八日以右朝奉郎直龙图阁两浙转运副使张叔献知临安府十四年十一月初三日改知绍兴府
张澄〔再除〕
绍兴十四年十一月初三日以龙图阁学士右宣奉大夫知绍兴府张澄知临安府十六年九月十八日除庆远军节度使改知温州
沈该
绍兴十六年十月初五日以左朝散大夫直秘阁两浙转运判官沈该知临安府十七年八月十四日除权礼部侍郎
赵不弃
绍兴十七年八月十四日右中奉大夫权工部侍郎赵不弃除敷文阁待制知临安府十八年六月十九日除工部侍郎
汤鹏举
绍兴十八年六月十九日左中奉大夫直秘阁两浙转军判官汤鹏举除直敷文阁知临安府十九年八月十七日除司农卿
宋贶
绍兴十九年八月二十三日以右通奉大夫权尚书户部侍郎宋贶兼权知临安府二十一年闰四月十二日转正奉大夫罢
赵士粲
绍兴二十一年闰四月十三日以左朝请大夫两浙转运判官赵士粲兼权知临安府是年九月十三日除直秘阁十九日正除知府二十三年九月二十三日除直敷文阁改知绍兴府
曹泳
绍兴二十三年九月二十三日右朝请大夫直徽猷阁知绍兴府曹泳除直显谟阁知临安府十月初三日到任二十四年十一月十七日兼权户部侍郎二十五年十月二十三日罢
韩仲通
绍兴二十五年十月二十四日以右通奉大夫权刑部尚书兼权详定一司敕令韩仲通兼权知临安府二十六年三月十七日除户部尚书依旧兼府事
荣薿
绍兴二十六年九月八日右朝请大夫知常州荣薿除直秘阁知临安府二十七年二月十一日以职事修举转右朝议大夫继以磨勘转右中奉大夫七月十一日除权户部侍郎
张偁
绍兴二十七年七月十一日以右朝议大夫直秘阁两浙转运判官张偁知临安府是年十二月除直敷文阁二十八年九月转右中奉大夫十一月除直显谟阁二十九年闰六月初九日除秘阁修撰知明州
赵子潚
绍兴二十九年闰六月初九日左朝请大夫直秘阁权发遣两浙路计度转运副使赵子潚除直敷文阁权发遣临安府三十年二月十五日除户部侍郎
钱端礼
绍兴三十年二月十五日右中大夫充秘阁修撰两浙路计度转运副使钱端礼除右文殿修撰知临安府是年七月十一日除户部侍郎
黄仁荣
绍兴三十年七月十一日右中奉大夫直秘阁两浙路计度转运副使黄仁荣除直敷文阁知临安府是年九月初三日丁母忧
钱端礼〔再除〕
绍兴三十年九月初四日以右太中大夫权尚书户部侍郎钱端礼兼权知临安府三十一年正月十九日罢
赵子潚〔再除〕
绍兴三十一年正月十九日左朝议大夫权尚书户部侍郎赵子潚除敷文阁待制知临安府三十二年九月十七日除尚书户部侍郎仍兼知府事隆兴元年正月十八日罢
林安宅
隆兴元年正月十八日左朝请大夫尚书左司郎中林安宅除直显谟阁知临安府是年五月二十九日除主管台州崇道观
陈辉
隆兴元年六月二日以右朝请大夫直秘阁两浙转运副使陈辉兼权知临安府是年七月三日除直敷文阁知府事二年四月四日改知建寍府【避家讳自陈改知湖州】
黄仁荣〔再除〕
隆兴二年四月初八日以右中奉大夫直敷文阁两浙转运副使黄仁荣知临安府是年十一月二十六日罢
吴芾
隆兴二年十一月二十六日左朝议大夫试尚书吏部侍郎吴芾除敷文阁直学士知临安府是年十二月初五日复为吏部侍郎
薛良朋
隆兴二年十二月初五日以左朝奉大夫直显谟阁两浙转运副使薛良朋知临安府乾道元年七月十八日以警戢盗贼究心职事除直龙图阁二年五月十一日除权工部侍郎
王炎
乾道二年五月十一日右朝奉大夫两浙转运副使王炎除直敷文阁知临安府十二月十三日以职事修举除秘阁修撰三年五月二十六日除敷文阁待制知荆南府
周淙〔再任〕
乾道三年五月二十六日以右朝请大夫直龙图阁两浙转运副使周淙知临安府【先是绍兴二十五年尝通判府事】 至乾道五年二月十五日以职事修举除秘阁修撰乾道四年十一月十四日磨勘转右朝议大夫五年七月初四日除右文殿修撰再任
跋一
长兴周淙彦广撰临安志十五卷直斋书录讥其首卷为行在所于宫阙殿阁全不记载其它沿革亦多疏略此书世所罕传万历中吾郡陈布政善修府志时已不得见孙君晴（厘去里改圭）得宋椠本于京师故家祗一卷至三卷所载园亭坊巷及职官姓氏为潜君高咸淳志蓝本其它惜无从更觅然断珪残璧为此邦文献计已不啻宝如图球志称乾道三年五月二十六日以右朝请大夫直龙图阁两浙转运副使知临安府先是绍兴五年尝通判府事宋史本传但言宣和闲以父任为郎历官至通判建康府志称乾道四年十月十四日磨勘转右朝议大夫五年七月初四日除右文殿修撰再任本传但言进右文殿修撰提举江州太平兴国宫以归无再任临安事此可以补史之阙咸淳志载淙浚湖撩草诸善政孝宗手敕奖谕本传但言其开河一事亦似过略堇浦杭世骏跋
跋二
乾道临安志十五卷宋临安府尹吴兴周淙彦广所修也此宋椠本仅一卷至三卷无序目可稽观其称孝宗为今上纪职官至淙而讫其为乾道志无疑吾郡志乘之有名者北宋图经久已无考至南渡建为行都则此志居首继之以施锷淳佑志潜说友咸淳志皆为宋人排纂余所见者祗有咸淳志百卷向在花山马氏吴君尺凫钞藏尚缺七卷赵君谷林复购得宋椠本之半固已珍如球璧今孙君晴（厘去里改圭）从都下获此志虽仅十之一二当时宫阙官署城中桥梁坊巷具存职官始末更为详晰诸家藏著录未有及此者淙尹京时撩湖浚渠绰有政绩载在宋史其书更可宝也亟录副本而归之樊榭厉鹗跋
