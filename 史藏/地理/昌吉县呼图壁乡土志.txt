呼图壁乡土志
  历史
  本境虞夏雍州流沙，西北荒外地，汉属匈奴右部。元帝时乌贪訾离国，都护郑吉以处匈奴，东蒲类王兹力支降众，三国及晋，为鲜卑西部。后周突厥铁勒地。隋突厥部境之北流河，唐属北庭府，元回鹘地，明准部四卫拉蒙古和硕特游牧。国朝乾隆二十二年，平定准部，依洛克伦河设洛克伦巡检，驻呼图壁。二十九年建城曰「景化」，为呼图壁巡检治。光绪十一年，新疆改设行省，巡检仍旧。二十九年，南北两路增设郡县，改升县丞辖景化驿，与呼图壁守备同驻。
  政绩录
  同治三年回变，呼城鞠为茂草，文献无征录。克复以后，身任缔造者，其安常处顺，以克位勿与。
    王瑜圃，光绪三年三月代理巡检时，城垣瓦砾，书役无存，遗黎不满十户。瑜圃尽力招徕，月余得百六十户，皆饥困不自存，瑜圃急请督帅左公赈济老弱，并发耕牛九十九对，籽麦三百一十七石，民命始苏，父老至今思之。
    江景曜，光绪三年十月署巡检，是岁及四五六等年，蝗旱频仍，其间驱蝗请赈发牛籽，豁免额征，开渠设塾，尽力勾懈。光绪七年任满请交卸，上台以招徕渐集，丈地垦荒，不容草率奉饬，仍留署任。八年复伸前请，值刘爵司堂（锦堂）以其捕获要犯，复批留任以示鼓励。九年冬，升署绥来知县。
  兵事录
  道咸以前详圣武记，录同治甲子以后。
  同治三年六月辛巳，乌鲁木齐妥、索两逆叛陷迪化州城，呼图壁回兵、回民同日响应，戕杀王守备，抢劫火药库，巡检某逃走，回逆据城。是月十九日，木地乡约王宾、张文升等倡户民，商民张得元倡众商民，磨菰湖高四倡芳草湖民闯杀入城，烧死逆眷老弱千余丁口于西关外，回逆骑马东窜者百一十余人，至三十里墩，复被东滩十四户两处汉民截杀大半。九月十五日，回逆再败遁，二十日集乌鲁木齐各逆来，尽杀汉民，得脱者少，自是呼城靡有孑遗矣。八年、九年，靖边营徐学功自迪化、南山带土勇攻杀回逆，札呼城月余，旋移驻洛克伦河北岸，马桥子筑城护卫，汉民壁垒尚存。迄光绪二十五年，又有绥来回逆马三被奸回无奈者子煽诱谋逆，朴城之祸，而呼境大土古里，宁州各户各回，复相率挈眷助逆，攻绥城，幸登时灭。
耆旧录
边荒老甿不学鲜知，等诸自桧以下。
  人类
  本境除土著汉民及川陕流寓外，多新旧汉回，皆自关内西安、河湟来者。余惟南疆缠回到境受苦，未经承户垦种。
  户口
  现据本年七月前任武县丞永清奉文所造，光绪三十一年民数清册登载，其三十二年民数容查明实在丁口，分别汉回详细造齐续。
    城关，大男七百二十五丁，小男二百八十二丁，大女四百八十三口，小女二百五十八口，共一千七百四十八丁口。附城和庄，大男一百五十丁，小男六十二丁，大女一百九口，小女六十口，共三百八十一丁口。
    东乡，大男二百七十八丁，小男一百六十九丁，大女一百八十四口，小女一百二十一口，共七百五十二丁口。南乡，大男一百九十九丁，小男一百二十五丁，大女一百十四口，小女八十七口，共五百二十五丁口。西乡，大男五百另二丁，小男三百四十三丁，大女三百六十五口，小女一百九十七口，共一千四百另七丁口。北乡，大男九百五十五丁，小男四百九十六丁，大女七百二十口，小女四百另七口，共二千五百七十八丁口。总共七千三百九十一丁口，内大小男四千二百八十六丁，大小女三千一百另伍口。注：似周官职方氏三男二女。
    注：此户口均为湖北省图书馆《新疆乡土志稿二十九种》本所记，但在片冈一忠编：《新疆省乡土志三十种》（日本朋友书店1986年版）第13114页载，其人口数略有异，现录如下：「城关，大男丁六百一十四，小男丁二百八十三，大女口四百六十三，小女口二百二十八，共一千五百八十七丁口。东乡，大男丁四百二十三，小男丁一百八十二，大女口二百七十一，小女口一百七十二，共一千四十八丁口。西乡，大男丁三百九十五，小男丁一百九十一，大女口二百三十六，小女口一百四十二，共九百六十四丁口。南乡，大男二百八丁，小男六十一丁，大女口一百二十二，小女口四十八，共四百三十九丁口。北乡大男丁九百五十四，小男丁五百九十一丁，大女口六百八十五口，小女口三百五十六，共二千七百九十六丁口。综计城乡，汉回大小男女六千八百二十五丁口。内大小男三千九百另二丁，大小女二千九百二十三口。」
氏族
兵燹遗黎，均朴野愚氓，无世家巨族可录。
  宗教
  汉民以伦常为重，见克圣教泽，与天地无终穷。自余寄藉新旧汉回，守其回教，并无阿拉伯回种，亦无黄教，红教暨天主、耶苏等教。
实业
士：在庠者四名，无经史文学足录，此外各科学史难言。
农：一千六百余丁。
工：木工八名，铁工九名，织芦席工六名，烧石灰工一名。
商：本地惟旱磨，油磨、烧锅各商户，无行远致富者。
    地理
    本境景化城在赤道北四十四度十五分，经度在京师偏西二十八，距省城西北百八十里。东至三十里墩东三里许横水桥，为洛克伦河西分大支北流之处，桥东为昌吉内界，西为呼图壁东界。西经大土古里七十五里与绥来接壤，以乾河西面土墩为界。南至雪山三百里，与焉耆府界。北逾洛克伦河、沙漠之水，按：统舆图乌道计之，约四百余里，与科布多界。东西百八里，南北七百里，辖境二十六区，区一乡约。近城四周曰和庄，和庄东十五里头工，又东二十里十四户在驿路北。又东迤北东滩，距城三十里。十四户南四工槽在驿路南，距城二十里。四工槽南白格达，距城三十里。白格达南小土吉里，距城四十里。小土古里西南宁州户，距城四十里。宁州户南入山二站石梯子，距城百八十里。和庄之西嘉三庄（即五工台），距城二十五里。又西嘉七庄（即乱山子），距城三十五里。又西度戈壁至大土古里，距城七十里（以上驿路，以下支路）。大土古里南五畦，距城七十里（驿路南）。五畦西南入山，左曰鹊儿东沟，距城百七十里。右曰鹊儿西沟，距城百九十里。和庄之北下三工，距城十里。下三工西曰和四上庄（即上芨芨梁），距城十五里。又西十三户，距城二十六里。又西北五户庙，距城三十五里。五户庙渡河而西曰大泉，距城四十里。又西小泉，距城四十五里。五户庙之北（河东岸）曰梧桐窝（即下广东户），距城六十里。再北桑家渠（统渭户、中渠、镇番户三处），距城百二十里。又西北芳草湖（统小东沟，大东沟，白蒿滩，破口四处），距城百七十里。又西北下芨芨梁，距城百九十里。
    山
    松山（见《新疆识略》，其阴即呼图壁河，发源处在治西南三百余里。），格里山（按一统舆图在治南三百里而近）、呼图壁山（治南二百里），搭拉盘山（治南二百里），阿彦台和罗山（治南百里）、红山（治西八十里，土褚色，山顶山麓有寺，鹊儿东西沟由此入。）
    水
    呼图壁河源出治南三百里松山之阴（一统舆图曰纳林河），北流百里，东有沙枣沟水南来注之。又北流五十里出草达坂，居民引渠溉田，曰昌盛渠。又北东分大渠，曰头工梁渠，又北西分支渠，曰土古里渠、乱山子渠。又北过景化城西，西分大总渠，北流曰西河，至小东沟、大东沟，溉黄草湖，全境参入沙梁经流。又北曰东河，历渭户，牛圈子、东五户地南二百余里，至三家梁西，河身减小，地皆沙漠。又北入洛克伦河，混流而西，注于阿雅尔淖尔，隋斐矩西域图记所谓北流河，呼图壁河，殆其一也。
    图里克河有二源，皆出治西南三百里雪山之阴。北流数十里，左右皆旱地。又北四十里，出三石门分中东西三石门。又北，左曰东沟，右曰西沟，土人所谓鹊儿东沟、鹊儿西沟也。夹沟皆矮土山，山下多清泉注之。又北两沟间有古拱拜（回子坟数十百冢），回子及岁时远来致敬，犹诵经踯躅而去。又北两沟合流曰图古里克河，又北流红山峙，其西山顶及麓皆建寺，寺南歌台一所。岁丰，户民赛神其间。又北出山四里平廓，东为三畦，四畦、五畦，承平时皆大土古里村落，在驿程南者，又北逾驿路。经土古里稽查卡西。又北溉头畦、六畦等地，又北渗入沙。
    洛克伦河（《新疆识略》水道总叙注洛克伦河二源，一出蒙古图岭，一出格珊图山，皆北流过昌吉县治西，洛克伦军台东二源合流，又西北与呼图壁河合，按之一统舆图原委了然。）北流经昌吉县西北至五户地，入呼图壁县丞辖境。又西北过三家梁，呼图壁河南来会之。又西北经马桥南，有同治回变时，徐学功率昌、呼汉民避乱自卫所筑旧堞存焉。河自此出呼图壁境，入绥来义安堡北。又西北迳公安堡南，又西二百里注于阿雅尔淖尔。
    道路
    驿路自呼城出南关，向东十里头工，又东二十里墩，又东三十里墩，又东三里横水桥（桥东昌吉内界）。自呼城出南关，向西十里河坝，又西十五里五工台，又西十里乱山子，又西迤北戈壁三十里，又西五里大土古里，又西五里乾河子，过河四里许五墩与绥来界（以上驿路）。支路自呼城出北关五里大桥（下三工渠），又北十里下三工，又北三十里土墩子（土人称系唐墩），又北四十里东河坝，又西过呼图壁大河二十五里至渭户，又东北过大河三十里五户地，五户地西南过河三十里桑家渠（管渭户、中渠、镇番户三处）。自呼城出西关半里大桥向北行八里，复逾大桥和庄大渠五里许，过河至马厂湖，又北八里至上广东户，又北沿河十五里五户庙，又北过桥十里梧桐窝（即广东户）又北十五里过大渠至中芨芨梁，又北十里中渠，又东五里过大渠桥三道至渭户，又北十里沙门子，又西五里六户半（芳草湖大庄地界），又北十里过大渠桥至镇番户，又北十里长沙窝，又北五里过大渠桥至丹坂，又西南过大渠桥二十里至小东沟，又西三十里过大渠桥至大东沟，又西北三十里过大桥至下芨芨梁，又西五里绥来界，下芨芨梁再北五十里马桥，又大东沟另一支路向西南行，自白土坑五里至老生地，又南十里破口，又南十五里西沟，又南十五里磨菰湖，又南行戈壁九十里至乱山子与西境驿路会。又自呼城出南关五里过和庄大渠，又南过大桥二十里二工，又南过两大渠十五里宁卅户，又南五里头渠，又南戈壁六十里石窑子，自北入山，又南十里草达坂，又南五里青土达坂，又南五里骚呼达坂（此非昌吉东南之骚呼达坂），又南十里杨家旱地，又南五里刘家旱地，又南二十里栒子沟、上大石山、下石山、三里石梯子，又南五里白杨河，又西南五里杨家旱台子，又十里过达坂石梯子庄，又南过达坂向西十里二工牛房子，又十里过达坂曼牛坡，又西上高梁三十里搭拉盘山，又西五里过达坂回回梁、下坂五里呼图壁大河西（水涨时人马不能渡），回回梁折北行十里煤窑沟（此处煤不能出山，惟鹊儿沟户民烧用），又西北三十里与鹊儿东沟径路会。
    物产（有天然，无制造。）
小麦、稻、糜谷、高梁、豌豆、胡麻、芦菔（青红二种）、菘、辣椒、南瓜、西瓜、甜瓜、桃。牛、羊、马、野鸡。
商务
    米麦足数本境民食，户家因易器械，间有运省售销者，数亦不多。其余物产，民用不足，行销及远更无论已。
