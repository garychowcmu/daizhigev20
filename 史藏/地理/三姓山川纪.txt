三姓山川纪
  [清]祁寯藻  撰
三姓山川纪
    窝肯河即倭和江，在三姓城东，河水由东南老岭山北发源，曲绕至城东北窝肯哈达西山根，入松花江汇流。自河源至河口，计程二百二十里，自河口西南至姓城三里。
    窝肯哈达山在三姓东北松花江南岸、窝肯河东岸，约高八十余八[原文衍一“余”字]丈。其山迤南十三里相接山脉不断，约高五六十丈，东西阔六七里不等，来脉俱与迤东北朱尔山相连。自窝肯哈达山根至城五里。
    马鞍山在城东南、窝肯河北岸，约高四十余丈，南北向长，周围各五里。其来脉相接窝肯哈达山，东南至土龙山一百二十里。自马鞍山根起，西北至城十八里。
    朱尔山在窝肯哈达山迤东，约高三百余丈，周阔十五里余，其东北相接巴彦哈达等山脉毗连。自朱尔山而西至三姓十里。
    巴彦哈达山在城东北松花江南岸，约高五十余丈，周围十二里，山脉与朱尔山相连。自山根东北至巴彦<氵通>靖边后路防营炮台五里，自巴彦哈达而西南至三姓二十五里。
    阿吉玛玛山在三姓东北松花江南岸，约高十余丈，南北长三十余里，东西阔十余里。由阿吉玛玛山根而西南至三姓三十八里。
    大瓦丹山在三姓东北，约高十余丈。迤西相接舒勒河山，约高十余丈。东南相连大砬子山，约高三十余丈。东西南北长三十余里，各横七八里不等。自大瓦丹山根而西南至三姓七十里。
山音窝坑即山音倭和山，在三姓东北瓦丹迤东，山约高二十余丈，东与达勒冈穆、舒图城子等处山脉相连，各约高二十余丈，东西长二十余里，南北宽十余里。自山音倭和山而西南至三姓一百二十里。
    发勒图山在三姓东北，山脉东接达布库山，约高十余丈，东西长二十余里，南北宽十余里。北距松花江二十里。自发勒图山而西南至三姓一百三十里。
    敖奇大山在三姓东北松花江南岸、达布库迤东，山约高六百余丈。东南相连草帽顶子山，约高五百余里[原文衍“里”字]丈。迤东与富克锦界音达穆河发源小黑山、七里砬子等山连脉。自山根东北至音达穆河口三十里，自敖奇而西南至三姓一百四十五里。
    老<登鸟>窝山在三姓东苏木河北岸，山约高三十余丈，与大砬子等山脉连二十里。自老<登鸟>窝而西南至三姓一百十里。
    苏木河在三姓东南，窝肯河迤北，水从姓、锦接界音达木河口迤西南草帽顶子山发源起，向西南顺老<登鸟>窝南山根，曲流二百二十里，入窝肯河合流。自河源北至音达木河口六十里，而西南[疑脱“至”字]三姓二百五十里。
    土龙山在三姓东南苏木河南岸，山约高十余丈，周围十里。自土龙山根而西北至城一百三十八里。
    巴胡力河在城东南苏木河道南，水由姓、锦接界七星砬子等山发源起，向西北曲流二百余里，入窝肯河合流。自巴胡力河口向西北至三姓一百五十里。
    桦皮沟山在三姓东南，山约高一百余丈，迤东接分水岭，南接太平沟，山约高九十余丈，迤西有土顶子山，东与锦界七星砬子山脉络绎相连不断。自桦皮沟而西北，至三姓二百八十余里。
    七胡力河在巴胡力河东南十里许，系由桦皮沟东南山发源起，曲流二百余里，入窝肯河合流。自七胡力河口，向西北至三姓一百六十里。
    阿尔布善山在三姓东南窝肯河北，山约高一百余丈。东接望背砬子山，约高一百余丈。自阿尔布善山向西北，至三姓三百三十余里。
    瓦玺别拉河在三姓东南窝肯河南岸，水从树桩楼山发源起，向南流曲九十余里，入窝肯河合流。自瓦玺别拉河口向两北，至三姓四百余里。
    树桩楼山在三姓东瓦玺别拉河迤东二十里，山约高八十余丈，东至石头？二十里，东至窝肯河源七十里。自树桩楼山根而西，直至二姓四百三十里。
    四个顶子山在三姓东南，山约高二十余丈，周阔十余里，向西北至三姓六十里。
    扬武吉山在三姓之南，约高十余丈，周阔九里许，向北至三姓十八里。
    长岭土山在三姓东南，约高五十余丈，西南东北长十余里，东南西北阔四五里许。自长岭山根而西北，至三姓八十三里。
    伯勒河在三姓南胡尔哈河东岸，水从庙尔河发源起，斜向西北曲流一百余里，入胡尔哈河汇流。自伯勒河口向西北，至三姓三十四里。
    草帽顶山在三姓东南黑背迤东，约高十余丈，阔十余里，东南与老岭接连。自草帽顶而西北，至三姓一百九十九里。
    大顶山在三姓之南，约高一百余丈，阔二十余里，南与高尔岭山来脉相连。自大顶山而北至三姓一百十里。
    桦皮川山在二姓之南，山约高九十余丈，西与锅葵山脉相连。接哈达岭，约高一百余丈，而西北至三姓二百八十里。
    哈达河在三姓之南，水自哈达岭发源起，斜向东南流三十余里，入穆楞河即莫力河合流。自河口南北至三姓三百二十五里。
穆楞河即莫力河，在三姓东南，水由塔塔属山内而来，向东北入乌苏里江合流。自穆楞河即莫力河口而西北，至三姓六百九十二里。
    峰密山在三姓东南穆楞河南岸，与塔城接界，山约高二百余丈。自峰密山而西北，至三姓六百二十里，南至塔城，道里若干？系是隔属，不能确知，合并叙明。
    蜚底河在三姓东南，水由老岭山发源，向东南流一百余里，入穆楞河即莫力河合流。自蜚底河源而西北，至三姓五百二十里。
    老岭在三姓东南，约高一百余丈，西南与哈达岭相连，东与阿尔哈山连脉，东西绵亘一千四百余里，山根北靠窝肯河左岸，西与草帽顶山脉络绎相连。自老岭而西北，至三姓五百二十里。
    奶子山在三姓东南，北距老岭六十余里，山约高九十余丈，而西北至三姓五百八十里。
    乌斯浑河在三姓之南，水从迤东南塔、姓接界之桦皮川发源起，曲流四百余里，入胡尔哈河即牡丹江合流。自乌斯浑河口而北，至三姓一百六十里。
    <养亘>羊砬子在三姓之南，北距乌斯浑河五十里，山约高五十余丈，阔八十余里。自<养亘>羊砬子北山根而北，至三姓二百十里。
    胡什哈达山在三姓之南，北距<养亘>羊砬子二十七里，山约高六十余丈，阔九十余里，西靠胡尔哈河，即牡丹江东岸。自胡什哈达山根而北，至三姓二百三十七里。
    锅葵山即鸠梅芬山，在三姓之南，与塔、姓接界之三道河对岸，山约高九十余丈，阔二十余里，东与桦皮川相连。自锅葵山而西，至胡尔哈河东岸五里许，北至三姓三百七十里。
    胡尔哈河即牡丹江，在三姓城西，水从城南塔界而来．流入姓境，顺大、小迎门石、城墙砬子等山根下，曲绕<养亘>羊砬子山西，顺流至拉哈阜等山，靠山根流入城西北，入松花江汇流。自胡尔哈河口斜向东南，至三姓城二里。
    拉哈阜山在三姓西南，近靠胡尔哈河即牡丹江西岸。山约高八九丈不等，南北长约计二十余里。自山脚下而东北，至三姓十八里，而南至西芬沟九十八里，皆是山区幽径。自拉哈阜山迤西南，接郭布奇希山，并五常堡东山、占哈达脉连。自拉哈阜而北至三姓十八里。
    郭布奇希河在三姓之西，水由郭布奇希山发源起，斜向东北，曲流六十余里，入松花江汇流。自郭布奇希河口，东至三姓五十二里。
    郭布奇希山在三姓西胡尔哈河迤西、松花江南岸，山约高七十余丈，其山脉从西南占哈达而来，东至拉哈阜，而西接永起等山相连。自山北至江岸二十余里，而东至三姓七十七里。
    永起山在三姓西，山约高七八十余丈，松花江南岸[按：“松花江南岸”五字，当在“山约高七八十余丈”前]，山从西南占哈达来脉，西接罗拉密等山。自山脚而北至江岸十八里，而东北至三姓一百里。
    小罗拉密山在三姓西，约高四百余丈，迤西八里许至大罗拉密山，约高五百余丈，其山脉从西南占哈达而来。北至松花江二十余里，自大罗拉密山而东北，至三姓一百十六里。
    花公集山在三姓西南，约高二百余丈，山从占哈达来脉，而北至松花江岸十余里。自山脚而东北，至三姓一百二十五里。
    楚山在三姓之西松花江南岸，山约高五十余丈，内有大泡，约（丈）[殆作深]十余里，南北约阔二里余。北至江岸十里，东至三姓城一百四十六里。
    德木利山在三姓西南，约高三百余丈，山从占哈达来脉，北至松花江二十余里。自山脚而东北，至三姓一百五十六里。
    尔吉利山在三姓西南，约高三百余丈，由占哈达来脉。北至松花江三十余里，而东北至三姓一百六十三里。
    横头泡在三姓之西松花江南岸，泡水周围环绕七余里，水深二丈余。西至弹弓泡六里余，泡水深二丈余，周绕[此字为衍字]围环绕七里余。西至葡萄泡五里，周围环绕四里余，<舟威><舟虎>泡周围环绕七里余。此四泡俱系四聚之水，北入松花江合流。自<舟威><舟虎>泡而东，至三姓二百十八里。
    方正泡俗呼鳑头泡，在三姓西南玛延河东岸、丹阳山北，周围环曲八里余，北至松花江岸十余里。白方正泡而东北，至三姓二百余里。
    丹阳山在三姓西南玛延河东岸，山约高计三十余丈，系是土山，周阔三里余，北至松花江三十余里，而东北至三姓二百二十余里。
    玛延河在三姓之西，河东地属三姓管界，河西地属阿勒楚喀管界，河水自阿、姓、宁、五常堡四城接界之占哈达山岭内发源，斜向东北出，流四百余里，入松花江汇流。自玛延河口而东北，距三姓二百二十余里，而西至阿勒楚喀，约三百四五十里，至五常堡、宁古塔，道里各若干？系是隔属，不得确知，理合登明。
    黄泥河在三姓西南玛延河东岸，河水自占哈达山内发源，斜向西北，曲流二百余里，入玛延河合流。自黄泥河口北至松花江三四十里，东北至三姓二百二十余里。
    占哈达山在三姓西南胡尔哈河迤西、玛延河源，山高约计七百余丈，其山脉南从塔界老岭山而来。东北至三姓三百余里，西南至阿勒楚喀、五常堡、宁古塔，道里各若干？系是隔属，不得确知，理合登明。
    西芬沟在三姓西南胡尔哈河西岸，沟从西南占哈达山脉而来。自西芬沟门而东北，至三姓七十六里。
    五道河在三姓西南，水自西南占哈达山内窝棘发源起，向东南曲流三百余里，入呼尔哈河合流。自五道河口而东北，至三姓一三十六里。
    五个嘴子山在三姓西南胡尔哈河西岸，山约高计二百余丈，斜长约二十余里，西南与塔界老岭大山脉连。自五个嘴子山北根而东北，至三姓一百五十里。
    城墙砬子山在三姓西南胡尔哈河西岸，砬高约计二百余丈，南北长十余里。自城墙砬子而北，至三姓一百六十里。
    四道河在三姓西南、城墙砬子迤南，水由西南塔界老岭等山发源，斜向东北，曲流八十余里，入胡尔哈河汇流。自四道河口而东北，至三姓一百六十八里。
    望背砬子山在三姓西南，近靠胡尔哈河西岸四道河西南，砬高约计三百余丈，东北至三姓二百十八里。
    小迎门石在三姓西南，近靠胡尔哈河西岸，砬约高二百余丈，而北至三姓二百五十三里。
    大迎门石在三姓西南，近靠胡尔哈河西岸，约高二百余丈，而东北至三姓二百四十八里，山脉与西南塔界老岭等山相连。自大迎门石山根下起，而西北至三姓二百七十三里。
    三道河在三姓西南胡尔哈河西岸，河南属塔管界，河北姓属管界，水由塔界老岭发源，斜向东北环曲流四百余里，入胡尔哈河合流。自三道河口而东北，至三姓三百余里，由河口而南至塔城，道里若干？系是隔界，不得确知，理合登明。
    吞昂阿河即汤汪阿，在三姓城东北一百三十里许松花江北岸，左岸属黑龙江省管界，右岸属三姓管界，水从西北黑龙江界大青山发源，向东南而流入松花江，汇流东去。
    古木讷城在汤汪河右岸，距河口三十余里。西南距城一百二十里，北距江省里数若干？碍难度数，合并声明。
    半拉窝吉山在汤汪河右岸，山约高一百余丈，北与江省接界之大青山连脉，东距古木讷城十五里，西南距三姓一百三十五里。
    舒勒河在城东北，自四块石山发源，向东南曲流九十余里，入松花江合流。自河口而西南，至三姓六十里。
    巴兰河口东[此二字疑为衍字]在城东北松花江右岸，与窝肯哈达对岸，水从江省大青山发源，顺察胡兰山东，向东南环绕烟筒山曲流，顺红石砬子山脚下，流向东南，环曲流入松花江左岸汇流。自河口而西南，至三姓城十二里。
    红石砬子山在城西北巴兰河左岸，山约高一百余丈，东北与四块石山脉相连。自山根迤南，距城三十里。
    烟筒山在红石砬子山北、巴兰河之中，形如烟筒，约高十余丈，周围二里许。自山根而东南，至三姓五十里。
    察胡兰山在烟筒山迤北、巴兰河西，约高一百余丈，北接江省大青山山脉相连。自山根而西南，至三姓七十里。
    荒台山在妙嘎山站西松花江北岸，山约高十余丈，南北斜长二十余里。自山东南脚，顺松花江左岸东去，至城五里。
    小咕嘟山俗呼小古洞山，在城西北，山约高三百余丈，而东南至三姓七十里。
    大咕嘟山俗呼大古洞山，山脉与小咕嘟山、察胡兰、横虎头等山相连，约高三百余丈，南至松花江岸三十余里。自山根而东南，至三姓九十余里。
    小咕嘟河在城西北松花江北岸，河水由小咕嘟山发源，向东南曲流二百余里，入松花江汇流。自河口而东，至三姓三十二里。
    大咕嘟河在城西北，河水由大咕嘟山发源起，向东南曲流二百余里，入松花江合流。自河口而东，至三姓五十里。
    二荒顶子俗呼横虎头山，在城属鄂勒国穆索站西北，约山高二百余丈，山脉与江省属界大青山脉连。自山南脚至鄂勒国穆索站四十里，至松花江岸五十里，而东南至三姓一百三十里。
凤凰砬子在城属鄂勒国穆索站西北横虎头山迤西，约山高五百余丈，北接大青山，西接铧子山脉，络绎相连。自山南脚至松花江岸五十里，东南至三姓一百五十余里。
    西伯河在鄂勒国穆索站西南，水自北与江省接界凤凰砬子山后发源起，由山迤西，绕向东南，曲流三百余里，入松花江北岸合流。自河口迤东至鄂勒国穆索站二十里，而东北至三姓八十余里。
    祥顺（在山）[山在]鄂勒国穆索站迤西，约山高五十余丈，北与凤凰砬子等山脉毗连。自山脚东至鄂勒国穆索站四十五里，西至崇古尔站街基四十里，南至松花江岸十六里，东北至三姓一百余里。
    乌那浑河在鄂勒国穆索站西四十里许，河水自江省管界三星砬子发源起，向东南流二百余里，入松花江合流。自河口而东，至三姓约二百里许。
    妖精泡在三姓西南鄂勒国穆索站之西，水入乌那浑河汇流，东北至鄂勒国穆索站三十五里，而南至松花江北岸五里许，东北至三姓九十五里。
    铧子山在崇古尔库站西北与江省分界之区，约山高五百余丈，西与凤凰砬子、蒙古噜等山脉，络绎相连。自山脚至崇古尔库站三十八里许，南至松花江岸五十三里，东南至三姓一百九十里，
    萨林河在崇古尔库站迤西，水从江省管界老岭发源，斜向东南，曲流二百余里，入松花江合流。自河口东至崇古尔库站二十里许，西至富拉珲站四十里许，东至三姓一百七十里。
    浓浓河在富拉珲站迤西，水由江省属大青山发源，向东南曲流二百余里，入松花江合流。自河口东北至富拉珲站三十里，西南至佛斯亨站四十里，东至三姓一百五十余里。
    蒙古噜山在佛斯亨站西北与汀省分界之区，约山高一百余丈。自山脚东南至佛斯亨站二十里，至卜雅密河口十二里，东至三姓三百余里。
   卜雅密河在佛斯亨站迤西，河西为江省呼兰管界，东属三姓管界，水由西北呼兰界起，向东南曲流入松花江。自河口迤东至佛斯亨站二十里，东北至三姓三百里，西南至宾州厅一百六十里，西北至巴彦苏一百二十里，至呼兰二百八十里，西北至黑龙江省一千六十里。
