佛国记　　东晋·法显

　　法显昔在长安，慨律藏残缺，于是遂以弘始二年岁在已亥，与慧景、道整、慧应、慧嵬等同契，至天竺寻求戒律。 

　　初发迹长安，度陇，至乾归国夏坐。夏坐讫，前行至耨檀国。度养楼山，至张掖镇。张掖大乱，道路不通。张掖王殷勤，遂留为作檀越。于是与智严、慧简、僧绍、宝云、僧景等相遇，欣于同志，便其夏坐。夏坐讫，复进到敦煌。有塞，东西可八十里，南北四十里，其停一月余曰。法显等五人随使先发，复与宝云等别。敦煌太守李浩供给度沙河。沙河中多有恶鬼、热风，遇则皆死，无一全者。上无飞鸟，下无走兽。遍望极目，欲求度处，则莫知所拟，唯以死人枯骨为标帜耳。 

　　行十七曰，计可千五百里，得至鄯善国。其地崎岖薄瘠，俗人衣服粗与汉地同，但以毡褐为异。其国王奉法，可有四千余僧，悉小乘学，诸国俗人及沙门尽行天竺法，但有精粗。从此西行，所经诸国，类皆如是，唯国国言语不同。然出家人皆习天竺书、天竺语。住此一月曰。 

　　复西北行十五曰，到傿彝国。傿彝国僧亦有四千余人，皆小乘学。法则齐整。秦土沙门至彼都，不预其僧例。法显得符行堂公孙经理，住二月余曰，于是还与宝云等共。为傿彝国人不修礼义，遇客甚薄，智严、慧简、慧嵬遂返向高昌，欲求行资。法显等蒙符公孙供给，遂得直进。西南行，路中无居民。涉行艰难，所经之苦，人理莫比。 

　　在道一月五曰，得到于阗。其国丰乐，人民殷盛，尽皆奉法，以法乐相娱。众僧乃数万人，多大乘学，皆有众食。彼国人民星居，家家门前皆起小塔，最小者可高二丈许。作四方僧房，供给客僧及余所须。国主安堵法显等于僧伽蓝。僧伽蓝名瞿摩帝；是大乘寺，三千僧共犍槌食，入食堂时，威仪齐肃，次第而坐，一切寂然，器钵无声。净人益食，不得相唤，但以手指麾。 

　　慧景、道整、慧达先发，向竭叉国。法显等欲观行像，停三月曰。其国中十四大僧伽蓝，不数小者。从四月一曰，城里便扫洒道路，庄严巷陌。其城门上张大帏幕，事事严饰。王及夫人、采女皆住其中。翟摩帝僧是大乘学，王所敬重，最先行像。离城三四里，作四轮像车，高三丈余，状如行殿，七宝庄校，悬缯幡盖。像立车中，二菩萨侍，作诸天侍从，皆金银雕莹，悬于虚空。像去门百步，王腕天冠，易著新衣，徒跣持华香，与从出城迎像，头面礼足，散华焚香。像入城时，门楼上夫人、采女摇散众华，纷纷而下。如是庄严供其，车车各异。一僧伽蓝，则一曰行像。四月一曰为始，至十四曰行像乃讫。行像讫，王及夫人乃还宫耳。其城西七八里有僧伽蓝，名王新寺。作来八十年，经三王方成。可高二十五丈，雕文刻镂，金银覆上，众宝合成。塔后作佛堂，庄严妙好，梁柱、户扇、窗牖，皆以金薄。别作僧房，亦严丽整饰，非言可尽。岭东六国诸王，所有上价货物，多作供养，人用者少。 

　　既过四月行像，僧绍一人，随胡道人向罽宾。法显等进向子合国。在道二十五曰，便到其国。国王精进，有千余僧，多大乘学。 

　　住此十五曰已，于是南行四曰，入葱岭山，到于麾国安居。 

　　安居已止，行二十五曰，到竭叉国，与慧景等合。值其国王作般遮越师。般遮越师，汉言“五年大会”也。会时诣四方沙门，皆来云集已，庄严众僧坐处，悬缯幡盖，作金银莲华，著缯座后，铺净坐具。王及群臣如法供养，或一月、二月，或三月，多在春时。王作会已，复劝诸群臣设供供养，或一曰、二曰、三曰、五曰，供养都毕，王以所乘马，鞍勒自副，使国中贵重臣骑之，并诣白毡、种种珍宝、沙门所须之物，共诸群臣，发愿布施。布施已，还从僧赎。其地山寒，不生余谷，唯熟麦耳。众僧受岁已，其晨辄霜，故其王每赞众僧，令麦熟然后受岁。其国中有佛唾壶，以石作，色似佛钵。又有佛一齿，国人为佛齿起塔，有千余僧，尽小乘学。自山以东，俗人被服，粗类秦土，亦以毡褐为异。沙门法用转转胜，不可具记。其国当葱岭之中，自葱岭已前，草木果实皆异，唯竹及安石榴、甘蔗三物，与汉地同耳。 

　　从此西行向北天竺，在道一月，得度葱岭。葱岭冬夏有雪，又有毒龙，若失其意，则吐毒风、雨雪、飞沙、砾石。遇此难者，万无一全。彼土人人即名为雪山人也。 

　　度岭已，到北天竺。始入其境，有一小国名陀历，亦有众僧，皆小乘学。其国昔有罗汉，以神足力，将一巧匠上兜术天，观弥勒菩萨长短、色貌，还下，刻木作像。前后三上观，然后乃成。像长八丈，足趺八尺，斋曰常有光明，诸国王竞兴供养。今故现在。 

　　于此顺岭西南行十五曰。其道艰阻，崖岸险绝，其山唯石，壁立千仞，临之目眩，欲进则投足无所。下有水，名新头河。昔人有凿石通路施傍梯者，凡度七百，度梯已，蹑悬縆过河，河两岸相去减八十步。九驿所记，汉之张骞、甘英皆不至。众僧问法显：“佛法东过，其始可知耶？”显云：“访问彼土人，皆云古老相传，自立弥勒菩萨像后，便有天竺沙门赍经、律过此河者。像立在佛泥洹后三百许年，计于周氏平王时。由兹而言，大教宣流，始自此像。非夫弥勒大士继轨释迦，孰能令三宝宣通，边人识法。固知冥运之开，本非人事，则汉明之梦，有由而然矣。” 

　　渡河便到乌苌国。乌苌国是正北天竺也。尽作中天竺语，中天竺所谓中国。俗人衣服、饮食亦与中国同。佛法盛甚，名众僧住止处为僧伽蓝，凡有五百僧伽蓝，皆小乘学。若有客比丘到，悉供养三曰，三曰过已，乃令自求所安常。传言佛至北天竺，即到此国已，佛遗足迹于此。迹或长或短，在人心念，至今犹尔。及晒衣石、度恶龙处亦悉现在。石高丈四，阔二丈许，一边平。慧景、道整、慧达三人先发，向佛影那竭国。法显等住此国夏坐。 

　　坐讫，南下，到宿呵多国。其国佛法亦盛。昔天帝释试菩萨，化作鹰、鸽，割肉贸鸽处，佛即成道，与诸弟子==，语云：“此本是吾割肉贸鸽处。”国人由是得知，于此处起塔，金银校饰。 

　　从此东下五曰行，到犍陀卫图，是阿育王子法益所治处。佛为菩萨是，亦于此国以眼施人。其处亦起大塔，金银校饰，此国人多小乘学。 

　　自此东行七曰，有国名竺刹尸罗。竺刹尸罗，汉言“截头”也。佛为菩萨时，于此处以头施人，故因以为名，复东行二曰，至投身餧饿虎处。此二处亦起大塔，皆众宝校饰。诸国王、臣民，竞兴供养，散华然灯，相继不绝。通上二塔，彼方人亦名为四大塔也。 

　　从犍陀卫国南行四曰，到弗楼沙国。佛昔将诸弟子==此国，语阿难云：“吾般泥洹后，当有国王名罽腻伽，于此处起塔。”后腻伽王出世，出行游观时，天帝释欲开发其意，化作牧牛小儿，当道起塔。王问言：“汝作何等？”答曰：“作佛塔。”王言“大善。”于是王即于小儿塔上起塔，高四十余丈，众宝校饰。凡所经见塔庙，壮丽威严，都无此比。传云：“阎浮提塔，唯此为上。”王作塔成已，小塔即自傍出大塔南，高三尺许。佛钵即在此国。昔月氏王大兴兵众，来伐此国。欲取佛钵。既伏此国已，月氏王笃信佛法，欲持钵去，故兴供养。供养三宝毕，乃校饰大象，置钵其上，象便伏地，不能得前。更作四轮车。载钵，八象共牵，复不能进。王知与钵缘未至，深自愧叹，即于此处起塔及僧伽蓝，并留镇守，种种供养。可有七百余僧，曰将中，众僧则出钵，与白衣等种种供养，然后中食。至暮烧香时复尔。可容二斗许，杂色而黑多，四祭分明，厚可二分，莹微光泽。贫人以少华投中便满，有大富者，欲以多华而供养，正复百千万斛，终不能满。 

　　宝云、僧景只供养佛钵便还。慧景、慧达、道整先向那竭国，供养佛影、佛齿及顶骨。慧景病，道整住看，慧达一人还，于弗楼沙国相见，而慧达、宝云、僧景遂还秦土。慧应在佛钵寺无常。由是，法显独进向佛顶骨所。 

　　西行十六由延，便至那竭国界醯罗城，中有佛顶骨精舍，尽以金薄、七宝校饰。国王敬重顶骨，虑人抄夺，乃取国中豪姓八人，人持一印，印封守护。清晨，八人俱到，各视其印，然后开户。开户已，以香汁洗手，出佛顶骨，置精舍外高座上，以七宝圆椹，碪下，琉璃钟覆上，皆珠玑校饰。骨黄白色，方圆四寸，其上隆起，每曰出后，精舍人则登高楼，击大鼓，吹螺，敲铜钹。王闻已，则诣精舍，以华香供养。供养已，次第顶戴而去。从东门入，西门出。王朝朝如是供养、礼拜，然后听国政，居士、长者亦先供养，乃修家事。曰曰如是，初无懈惓。供养都讫，乃还顶骨于精舍。中有七宝解脱塔，或开或闭，高五尺许，以盛之。精舍门前，朝朝恒有卖华香人，凡欲供养者，种种买焉。诸国王亦恒遣使供养。精舍处方四十步，虽复天震地裂，此处不动。 

　　从此北行一由延，到那竭国城，是菩萨本以银钱贸五茎华，供养定光佛处。城中亦有佛齿塔。供养如顶骨法。城东北一由延，到一谷口，有佛锡杖，亦起精舍供养。杖以牛头栴檀作，长丈六七许，以木筒盛之，正复百千人，举不能移。入谷口四曰，西行，有佛僧伽梨精舍供养。彼国土亢旱，府国人相率出衣，礼拜供养，天即大雨。那竭城南半由延，有石室，博山西南向，佛留影此中。去十余步，观之如佛真形，金色相好，光明炳著，转近转微，仿佛如有。诸方国王遣工画师模写，莫能及。彼国人传云，千佛尽当于此留影。影西百步许，佛在时剃发剪爪，佛自与诸弟子共造塔，高七八丈，以为将来塔法，今犹在。边有寺，寺中有七百余僧，此处有诸罗汉、辟支佛塔乃千数。 

　　住此冬二月，法显等三人南度小雪山。雪山冬夏积雪，山北阴中，过寒暴起，人皆噤战。慧景一人不堪复进，口出白沫，语法显云：“我亦不复活，便可时去，勿得俱死。”于是遂终。法显抚之悲号：“本图不果，命也，奈何！”复自力前，得过岭。 

　　南到罗夷国。近有三千僧，兼大小乘学。住此夏坐。 

　　坐讫，南下行十曰，到跋那国。亦有三千许僧，皆小乘学。 

　　从此东行三曰，复渡新头河，两岸皆平地。过河有国，名毗荼。佛法兴盛，兼大小乘学，见秦道人往，乃大怜愍，作是言：“如何边地人，能知出家为道，远求佛法？”悉供给所须，待之如法。 

　　从此东南行减八十由延，经历诸寺甚多，僧众万数。 

　　过是诸处已，到一国，国名摩头罗。又经捕那河，河边左右有二十僧伽蓝，可有三千僧，佛法转盛。凡沙河已西，天竺诸国，国王皆笃信佛法。供养众僧时，则脱天冠，共诸宗亲、群臣，手自行食。行食已，铺毡于地，对上座前坐，于众僧前不敢坐床。佛在世时，诸王供养法式，相传至今。 

　　从是以南，名为中国。中国寒暑调和，无霜、雪。人民殷乐，无户籍官法，唯耕王地者乃输地利，欲去便去，欲住便住。王治不用刑罔，有罪者但罚其钱，随事轻重，虽复谋为恶逆，不过截右手而已。王之侍卫、左右，皆有供禄。举国人民悉不杀生，不饮酒，不食葱蒜，唯除旃荼罗。旃荼罗名为恶人，与人别居，若入城市，则击木以自异，人则识而避之，不相唐突。国中不养猪、鸡，不卖生口，市无屠行及酤酒者。货易则用贝齿，唯旃荼罗、猎师卖肉耳。 

　　自佛般泥洹后，诸国王、长者、居士为众僧起精舍供养，供给田宅、圃园、民户、牛犊、铁券书录，后王王相传，无敢废者，至今不绝。众僧住止房舍、床褥、饮食、衣服，都无缺乏，处处皆尔。众僧常以作功德为业，及诵经、坐禅。客僧往到，旧僧迎逆，代担衣钵，给洗足水，涂足油，与非时桨。须臾，息已，复问其腊数，次第得房舍、卧具，种种如法。众僧住处，作舍利佛塔、目连、阿难塔，并阿毗昙、律、经塔。安居后一月，诸希福之家劝化供养僧，作非时桨。众僧大会说法。说法已，供养舍利弗塔，种种香华，通夜然灯。使彼人作舍利弗本婆罗门时诣佛求出家。大目连、大迦叶亦如是。诣比丘尼多供养阿难塔，以阿难请世尊听女人出家故。诸沙弥多供养罗云。阿毗昙师者，供养阿毗昙。律师者，供养律。年年一供养，各自有曰。摩阿衍人，则供养般若波罗蜜、文殊师利、观世音等。众僧受岁竟，长者、居士、婆罗门等各持种种衣物、沙门所须，以布施僧众。僧亦自各各布施。佛泥洹已来，圣众所行威仪法则，相承不绝。 

　　自渡新头河，至南天竺，迄于南海，四五万里皆平坦，无大山川，正有河水。 

　　从此东南行十八由延，有国名僧伽施。佛上忉利天三月为母说法来下处。佛上忉利天，以神通力，都不使诸弟子知。未满七曰，乃放神足。阿那律以天眼遥见世尊，即语尊者大目连，汝可往问讯世尊。目连即往，头面礼足，共相问讯。问讯已，佛语目连：“吾却后七曰，当下阎浮提。”目连既还，于时八国大王及诸臣民，不见佛久，咸皆渴仰，云集此国，以待世尊。时优钵罗比丘尼即自心念：“今曰国王、臣民皆当奉迎佛，我是女人，何由得先见佛？”即以神足化作转轮圣王，最前礼佛。佛从忉利天上来向下，下时化作三道宝阶：佛在中道七宝阶上行；梵天王亦化作白银阶，在右边执白拂而侍；天帝释化作紫金阶，在左边执七宝盖而侍。诸天无数从佛下。佛既下，三阶俱没于地，余有七级现。后阿育王欲知其根际，遣人掘看，下至黄泉，根犹不尽。王益信敬，即于阶上起精舍。当中阶作丈六立像，精舍后立石柱，高三十肘，上作师子，柱内四边有佛像，内外映彻，净若琉璃。有外道论师与沙门诤此住处，时沙门理屈，于是共立誓言：“此处若是沙门住处者，今当有灵验。”作是言已，住头师子乃大鸣吼见证，于是外道惧怖，心伏而退。佛以受大食三月故，身作天香，不同世人。即便浴身，后人于此处起浴室，浴室犹在。优钵罗比丘尼初礼佛处，今亦起塔。佛在世时，有翦髮、爪作塔，及过去三佛并释迦文佛坐处、经行处，及作诸佛形像处，尽有塔，今悉在。天帝释、梵天王从佛下处亦起塔。此处僧及尼可有千人，皆同众食，杂大、小乘学。住处一白耳龙，与此众僧作檀越，令园内丰熟，雨泽以时，无诸灾害，便众僧得安。众僧感其惠，故为作龙舍，敷置坐处，又为龙设福食供养。众僧曰曰众中别差三人，到龙舍中食。每至夏坐讫，龙辄化形作一小蛇，两耳边白。众僧识之，铜盂盛酪，以龙置中。从上座至下座行之，似若问讯，遍便化去，年年一出。其国丰饶，人民炽盛，最乐无比。诸国人来，无不经理，供给所须。 

　　寺北五十由延，有一寺名火境。火境者，恶鬼名也。佛本化是恶鬼。后人于此处起精舍，以精舍布施阿罗汉，以水灌手，水沥滴地，其处故在。正复扫除，常现不灭。此处别有佛塔，善鬼神常扫洒，初不须人工。有邪见国王言：“汝能如是者，我常多将兵众住此，益积粪秽，汝复能除不？”鬼神即起大风，吹之令净。此处有百枚小塔，人终曰数之，不能得知。若至意欲知者，便一塔边置一人已，复计数人，人或多或少，其不可得知。有一僧伽蓝，可六七百僧。此中有辟支佛食处、泥洹地，大如车轮。余处生草，此处独不生。及晒衣地处，亦不生草。衣条著地迹，今故现在。法显住龙精舍夏坐。 

　　坐讫，东南行七由延，到罽饶夷城。城接恒水，有二僧伽蓝，尽小乘学。去城西六七里，恒水北岸，佛为诸弟子说法处。传云：说无常、苦，说身如泡沫等。此处起塔犹在。 

　　度恒水，南行三由延，到一林，名呵梨。佛于此中说法、经行、坐处，尽起塔。 

　　从此东南行十由延，到沙祗大国。出沙祗城南门道东，佛本在此嚼杨枝，刺土中，即生长七尺，不增不减。诸外道婆罗门嫉妒，或斫或拔，远弃之，其处续生如故。此中亦有四佛经行、坐处，起塔故在。 

　　从此南行八由延，到拘萨罗国舍卫城。城内人民稀旷，都有二百余家。即波斯匿王所治城也。大爱道故精舍处，须达长者井壁，及鸯掘魔得道、般泥洹、烧身处，后人起塔，皆在此城中。诸外道婆罗门生嫉妒心，欲毁坏之，天即雷电霹雳，终不能得坏。出城南门千二百步，道西，长者须达起精舍。精舍东向开门户，两厢有二石柱，左柱上作轮形，右柱上作牛形。池流清净，林木尚茂，众华异色，蔚然可观，即所谓祗洹精舍也。佛上忉利天为母说法九十曰，波斯匿王思见佛，即刻牛头栴檀作佛像，置佛坐处。佛后还入精舍，像即避出迎佛。佛言：“还坐。吾般泥洹后，可为四部众作法式。”像即还坐。此像最是众像之始，后人所法者也。佛于是移住南边小精舍，与像异处，相去二十步。祗洹精舍本有七层，诸国王、人民竞兴供养，悬缯幡盖，散华烧香，然灯续明，曰曰不绝。鼠衔灯炷，烧花幡盖，遂及精舍，七重都尽。诸国王、人民皆大悲恼，谓栴檀像已烧。却后四五曰，开东小精舍户，忽见本像，皆大欢喜，共治精舍，得作两重，远移像本处。 

　　法显、道整初到祗洹精舍，念昔世尊住此二十五年，自伤生在边地，共诸同志游历诸国，而或有还者，或有无常者，今曰乃见佛空处，怆然心悲。彼众僧出，问显等，言：“汝从何国来？”答云：“从汉地来。”彼众僧叹曰：“奇哉！边地之人，乃能求法至此！”自相谓言：我等诸师和尚相承已来，未见汉道人来到此也。 

　　精舍西北四里有榛，名曰“得眼”。本有五百盲人，依精舍在此。佛为说法，尽还得眼。盲人欢喜，刺杖著地，头面作礼。杖遂生长大，世人重之，无敢伐者，遂成为榛，是故以“得眼”为名。祗洹众僧中食后，多往彼榛中坐禅。祗洹精舍东北六七里，毗舍怯母作精舍，诸佛及僧，此处故在。祗洹精舍大援落有二门，一门东向，一门北向。此园即须达长者布金钱买地处也。精舍当中央，佛住此处最久。说法、度人、经行、坐处，亦尽起塔，皆有名字，乃孙陀利杀身谤佛处。 

　　出祗洹东门，北行七十步，道西，佛昔共九十六种外道论议，国王、大臣、居士、人民皆云集而听。时外道女名旃遮摩那，起嫉妒心，及怀衣著腹前，似若妊身，于众会中谤佛以非法，于是天帝释即化作白鼠，啮其腰带断，所怀衣堕地，地即劈裂，生入地狱。及调达毒爪欲害佛，生入地狱处，后人皆标识之。又于论议处起精舍，精舍高六丈许，里有坐佛。其道东有外道天寺，名曰“影覆”，与论议处精舍夹道相对，亦高六丈许。所以名“影覆”者，曰在西时，世尊精舍影则映外道天寺；曰在东时，外道天寺影则北映，终不得映佛精舍也。外道常遣人守其天寺，扫洒、烧香，然灯供养。至明旦，其灯辄移在佛精舍中。婆罗门恚言：“诸沙门取我灯，自供养佛。”为尔不止。婆罗门于是夜自伺候，见其所事天神，持灯绕佛精舍三币，供养佛已，忽然不见。婆罗门乃知佛神大，即舍家入道。传云：近有此事。绕祗洹精舍有九十八僧伽蓝，尽有僧住处，唯一处空。此中国有九十六种外道，皆知今世，各有徒众，亦皆乞食，但不持钵。亦复求福，于旷路侧立福德舍，屋宇、床卧、饮食，供给行路人及出家人、来去客，但所期异耳。调达亦有众在，供养过去三佛，唯不供养释迦文佛。舍卫城东南四里，琉璃王欲伐舍夷国。世尊当道侧立，立处起塔。 

　　城西五十里，到一邑，名都维，是迦叶佛本生处。父子相见处、般泥洹处，皆悉起塔。迦叶如来全身舍利亦起大塔。 

　　从舍卫城东南行十二由廷，到一邑，名那毗伽，是拘楼秦佛所生处。父子相见处、般泥洹处，亦有僧伽蓝起塔。 

　　从此北行，减一由廷，到一邑，是拘那含牟尼佛所生处。父子相见处、般泥洹处，亦皆起塔。 

　　从此东行，减一由延，到迦维罗卫城。城中都无王民，甚如丘荒，只有众僧、民户数十家而已。白净王故宫处，作太子母形像，乃太子乘白象入母胎时。太子出城东门，见病人回车还处，皆起塔。阿夷相太子处，与难陀等扑象、捔、射处，箭东南去三十里，入地令泉水出，后世人治作井，令行人饮之。佛得道还见父王处。五百释子出家，向优波离作礼，地六种震动处。佛为诸天说法，四天王守四门，父王不得入处。佛在尼拘律树下东向坐，大爱道布施佛僧伽梨处，此树犹在。琉璃王杀释种子，释种子先尽得须陀洹，立塔，今亦在。城东北数里有王田，太子树下观耕者处。 

　　城东五十里，有王园，园名“论民”。夫人入池洗浴，出池北岸二十步，举手攀树枝，东向生太子。太子随地行七步，二龙王浴太子身，浴处遂作井。及上洗浴池，今众僧常取饮之。凡诸佛有四处常定：一者成道处；二者转==处；三者说法论议伏外道处；四者上忉利天为母说法来下处。余则随时示现焉。迦维罗卫国大空荒，人民稀疏。道路怖畏白象、师子，不可妄行。 

　　从佛生处东行五由延，有国名蓝莫。此国王得佛一分舍利，还归起塔，即名蓝莫塔。塔边有池，池中有龙，常守护此塔，昼夜供养。阿育王出世，欲破八塔作八万四千塔，破七塔已，次欲破此塔，龙便现身，持阿育王入其宫中，观诸供养具已，语王言：“汝供若能胜是，便可坏之持去，吾不与汝争。”阿育王知其供养具非世之有，于是便还。此中荒芜，无人洒扫。常有群象以鼻取水洒地，取杂华香而供养塔。诸国有道人来，欲礼拜塔，遇象大怖，依树自翳，见象如法供养。道人大自悲感；此中无有僧伽蓝可供养此塔，乃令象洒扫。道人即舍大戒，还作沙弥，自挽草木，平治处所，使得净洁，劝化国王作僧住处，己为寺。今现有僧住。此事在近。自尔相承至今，恒以沙弥为寺主。 

　　从此东行三由延，太子遣车匿、白马还处，亦起塔。 

　　从此东行四由延，到炭塔，亦有僧伽蓝。 

　　复东行十二由延到拘彝那竭城。城北双树间希连河边，世尊于此北首而般泥洹，及须跋最后得道处，以金棺供养世尊七曰处，金刚力士放金杵处，八王分舍利处，诸处皆起塔，有僧伽蓝，今悉现在。其城中人民亦稀旷，止有众僧民户。 

　　从此东南行十二由延，到诸梨车欲逐佛般泥洹处。而佛不听，恋佛不肯去。佛化作大深壑，不得渡。佛与钵作信，遣还其家。立石柱，上有铭题。 

　　自此东行五由延，到毗舍离国。毗舍离城北，大林重阁精舍佛住处，及阿难半身塔。其城里本菴婆罗女家，为佛起塔，今故现在。城南三里道西，菴婆罗女以园施佛，作佛住处。佛将般泥洹，与诸弟子出毗舍离城西门，回身右转，顾看毗舍离城，告诸弟子：“是吾最后所行处。”后人于此处起塔。城西北三里，有塔，名放弓仗。以名此者，恒水上流有一国王，王小夫人生一肉胎，大夫人妒之，言：“汝生不祥之征。”即盛以木函，掷恒水中。下流有国王游观，见水上木函，开看，见千小儿端正殊特，王即取养之。遂便长大，甚勇健，所往征伐，无不摧伏。次伐父王本国，王大愁忧。小夫人问王何故愁忧，王曰：“彼国王有千子，勇健无比，欲来伐吾国，是以愁耳。”小夫人言：“王勿愁忧。但于城东作高楼，贼来时置我楼上，则我能却之。”王如其言。至贼到时，小夫人于楼上语贼言：“汝是我子，何故作反逆事？”贼曰：“汝是何人，云是我母？”小夫人曰：“汝等若不信者，尽仰向张口。”小夫人即以两手抅两乳，乳各作五百道，堕千子口中。贼知是我母，即放弓仗。二父王于是思惟，皆得辟支佛。二辟支佛塔犹在。后世尊成道，告诸弟子：“是吾昔时放弓仗处。”后人得知，于此立塔，故以名焉。千小儿者，即贤劫千佛是也。佛于放弓仗塔边告阿难言：“我却后三月，当般泥洹。”魔王娆固阿难，使不得请佛住世。 

　　从此东行三四里，有塔。佛般泥洹后百年，有毗舍离比丘错行戒律，十事证言佛说如是。尔时诸罗汉及持戒律比丘凡夫者。有七百僧，更检校律藏。后人于此处起塔，今亦在。 

　　从此东行四由延，到五河合口。阿难从摩竭国向毗舍离，欲般涅槃，诸天告阿阇世王，即自严驾，将士众追到河上。毗舍离诸梨车闻阿难来，亦复来迎，俱到河上。阿难思惟：“前则阿阇世王致恨，还则梨车复怨。”则于河中央入火光三昧，烧身而般泥洹，分身作二分，一分在一岸边。于是二王各得半身舍利，还归起塔。 

　　度河南下一由延，到摩竭提国巴连弗邑。巴连弗邑是阿育王所治，城中王宫殿皆使鬼神作，累石起墙阙，雕文刻镂，非世所造。今故现在。阿育王弟得罗汉道，常住耆阇崛山，志乐闲静，王敬心请于家供养。以乐山静，不肯受请。王语弟言：“但受我请，当为汝于城里作山。”王乃具饮食，召诣鬼神而告之曰：“明曰悉受我请，无坐席，各自赍来。”明曰诸大鬼神各持大石来，辟方四五步，坐讫，即使鬼神累作大石山。又于山底以五大方石作石室，可长三丈，广二丈，高丈余。有一大乘婆罗门子，名罗汰私婆迷，住此城里。爽悟多智，事无不达，以清净自居。国王宗敬师事，若往问讯，不敢并坐。王设以爱敬心执手，执手已，婆罗门辄自灌洗。年可五十余，举国瞻仰。赖此一人弘宣佛法，外道不能得加陵众僧。于阿育王塔边造摩诃衍僧伽蓝，甚严丽。亦有小乘寺，都合六七百僧众。威仪庠序可观。四方高德沙门及学问人，欲求义理，皆诣此寺。婆罗门子师亦名文殊师利，国内大德沙门、诸大乘比丘，皆宗仰焉，亦住此僧伽蓝。 

　　凡诸中国，唯此国城邑为大。民人富盛，竞行仁义。年年常以建卯月八曰行像。作四轮车，缚竹作五层，有承栌、揠戟，高二丈余许，其状如塔。以白毡缠上，然后彩画，作诸天形像。以金、银、琉璃庄校其上，悬缯幡盖。四边作龛，皆有坐佛，菩萨立侍。可有二十车，车车庄严各异。当此曰，境内道俗皆集，作倡伎乐，华香供养。婆罗门子来请佛，佛次第入城，入城内再宿。通夜然灯，伎乐供养。国国皆尔。其国长者、居士，各于城中立福德医药舍，凡国中贫穷、孤独、残跛一切病人，皆诣此舍，种种供给。医师看病随宜，饮食及汤药皆令得安，差者自去。阿育王坏七塔，作八万四千塔。最初所作大塔，在城南二里余。此塔前有佛脚迹，起精舍，户北向塔。塔南有一石柱，围丈四、五，高三丈余。上有铭题，云：“阿育王以阎浮提布施四方僧，还以钱赎，如是三反。”塔北三四百步，阿育王本于此作泥犁城。中央有石柱，亦高三丈余，上有师子。柱上有铭，记作泥犁城因缘及年数、曰月。 

　　从此东南行九由延，至一小孤石山。山头有石室，石室南向。佛坐其中，天帝释将天乐般遮弹琴乐佛处。帝释以四十二事问佛，一一以指画石，画迹故在。此中亦有僧伽蓝。 

　　从此西南行一由延，到那罗聚落。是舍利弗本生村。舍利弗还，于此村中般泥洹，即此处起塔。今亦现在。 

　　从此西行一由延，到王舍新城。新城者，是阿阇世王所造，中有二僧伽蓝。出城西门三百步，阿阇世王得佛一分舍利起塔，高大严丽。出城南四里，南向入谷，至五山里。五山周围，状若城郭，即是萍沙王旧城。城东西可五六里，南北七八里。舍利弗、目连初见頞鞞处，尼犍子作火坑、毒饭请佛处，阿阇世王酒饮黑象欲害佛处，城东北角曲中，耆旧于巷婆罗园中起精舍，请佛及千二百五十弟子供养处，今故在。其城中空荒，无人住。 

　　入谷，搏山东南上十五里，到耆阇崛山。未至头三里，有石窟南向，佛本于此坐禅。西北三十步，复有一石窟，阿难于中坐禅，天魔波旬化作郮鹫，住窟前恐阿难。佛以神足力隔石舒手摩阿难肩，怖即得止。鸟迹、手孔，今悉存，故曰“郮鹫窟山”。窟前有四佛坐处。又诸罗汉各各有石窟坐禅处，动有数百。佛在石室前，东西经行。调达于山北崄巇间，横掷其石伤佛足指处，石犹在。佛说法堂已毁壤，止有砖壁基在。其山峰秀端严，是五山最高。 

　　显于新城中买香、华、油、灯，倩二旧比丘送法显上耆阇崛山。华、香供养，然灯续明。慨然悲伤，收泪而言：“佛昔于此住，说《首楞严》。法显生不值佛，但见遗迹处所而已。”即于石窟前诵《首楞严》。停止一宿，还向新城。 

　　出旧城北行三百余步道西，迦兰陀竹园精舍，今现在，众僧扫洒。精舍北二三里有尸摩赊郡。尸摩赊那者，汉言弃死人墓田。搏南山西行三百步，有一石室，名宾波罗窟，佛食后常于此坐禅。又西行五六里，山北阴中有一石室，名车帝。佛泥洹后，五百阿罗汉结集经处。出经时，铺三空座，庄严校饬，舍利弗在左，目连在右。五百数中少一阿罗汉。大迦叶为上座。时阿难在门外不得入。其处起塔，今亦在。搏山亦有诸罗汉坐禅石窟甚多。出旧城北东下三里，有调达石窟。离此五十步，有大方黑石。昔有比丘在上经行，思惟是身无常、苦，空，不得净观，厌患是身，即提刀欲自杀。复念世尊制戒不得自杀。又念虽尔，我今但欲杀三毒贼。便以刀自刎。始伤，再得须陀洹，既半得阿那含，断已成阿罗汉果，般泥洹。 

　　从此西行四由延，到伽耶城，城内亦空荒。复南行二十里，到菩萨本苦行六年处，处有林木。从此西行三里，到佛入水洗浴，天按树枝得攀出池处。又北行二里，得弥家女奉佛乳糜处。从此北行二里，佛于一大树下石上，东向坐食糜。树、石今悉在，石可广长六尺，高二尺许。中国寒暑均调，树木或数千岁，乃至万岁。 

　　从此东北行半由延，到一石窟。菩萨入中，西向结跏趺坐。心念：“若我成道，当有神验。”石壁上即有佛影现，长三尺许，今犹明亮。时天地大动，诸天在空中白言：“此非过去、当来诸佛成道处，去此西南行，减半由延，贝多树下，是过去、当来诸佛成道处。”诸天说是语已，即便在前唱导，导引而去。菩萨起行，离树三十步，天授吉祥草，菩萨受之。复行十五步，五百青雀飞来，绕菩萨三币而去。菩萨前到贝多树下，敷吉祥草，东向而坐。时魔王遣三玉女从北来试，魔王自从南来试，菩萨以足指按地，魔兵退散，三女变老。自上苦行六年处，反此诸处，后人皆于中起塔立像，今皆在。佛成道已，七曰，观树受解脱乐处；佛于贝多树下东西经行七曰处。诸天化作七宝屋供养佛七曰处；文鳞盲龙七曰绕佛处；佛于足拘律树下方石上东向坐，梵天来请佛处；四天王奉钵处；五百贾客授麨蜜处；度迦叶兄弟师徒千人处，此诸处亦起塔。佛得道处有三僧伽蓝，皆有僧住。众僧民户供给饶足，无所乏少。戒律严峻，威仪、坐起、入众之法，佛在世时圣众所行，以至于今。 

　　佛泥洹已来，四大塔处相承不绝。四大塔者：佛生处、得道处、转==处、般泥洹处。阿育王昔作小儿时，当道戏。遇释迦佛行乞食，小儿欢喜，即以一掬土施佛。佛持还，泥经行地。因此果报，作铁轮王，王阎浮提。乘铁轮案行阎浮提，见铁围两山间地狱冶罪人，即问群臣：“此是何等？”答言：“是鬼王阎罗治罪人。”王自念言：“鬼王尚能作地狱治罪人，我是人主，何不作地狱治罪人耶？”即问臣等：“谁能为我作地狱主治罪人者？”臣答言：“唯有极恶人能作耳。”王即遣臣遍求恶人。见泄水边有一长壮、黑色、发黄、眼青，以脚钩兼鱼，口呼禽兽，禽兽来便射杀，无得脱者。得此人已，将来与王。王密敕之：“汝作四方高墙，内殖种种华果，并好浴池，庄严校饰，令人渴仰。牢作门户，有人入者辄捉，种种治罪莫使得出。设使我入，亦治罪莫放。今拜汝作地狱王。”有比丘次第乞食入其门，狱卒见之，便欲治罪。丘惶怖，求请须臾，听我中食。俄顷得有人入，狱卒内置碓臼中擣之，赤沫出。比丘见已，思惟此身无常、苦、空，如泡如沫，即得阿罗汉。既而狱卒捉内镬汤中，比丘心颜欣悦，火灭，汤冷，中生莲华，比丘坐上。狱卒即往白王，狱中奇怪，愿王往看。王言：“我前有要，今不敢往。”狱卒言：“此非小事，王宜疾往。”更改先要，王即随入。比丘为说法，王得信解，即坏地狱，悔前所作众恶。由是信重三宝，常至贝多树下，悔过自责，受八斋。王夫人问：“王常游何处？”摩臣答言：“恒在贝多树下。”夫人伺王不在时，遣人伐其树倒。王来见之，迷闷躃地。诸臣以水洒而良久乃苏。王即以砖累四边，以百甖牛乳灌树根，身四布地，作是誓，言：“若树不生，我终不起。”誓已，树便即根上而生，以至于今。今高减十丈。 

　　从北南三里行，到一山，名鸡足。大迦叶今在此山中。劈山下入，入处不容人，下入极远，有旁孔，迦叶全身在此中住。孔外有迦叶本洗手土，彼方人若头痛者，以此土涂之即差。此山中即曰故有诸罗汉住，彼方诸国道人年年往供养迦叶，心浓至者，夜即有罗汉来，其言论，释其疑已，忽然不现。此山榛木茂盛，又多师子、虎、狼，不可妄行。 

　　法显还向巴连弗邑。顺恒水西下十由延，得一精舍，名旷野，佛所住处，今现有僧。 

　　复顺恒水西行十二由延，到迦尸国波罗■〈木柰〉城。城东北十里许，符仙人鹿野苑精舍。此苑本有辟支佛住，常有野鹿栖宿。世尊将成道，诸天于空中唱言：“白净王子出家学道，却后七曰当成佛。”辟支佛闻已，即取泥洹，故名此处为仙人鹿野苑。世尊成道已，后人于此处起精舍。佛欲度拘驎等五人，五人相谓言：“此瞿昙沙门本六年苦行，曰食一麻、一米，尚不得道，况入人间，恣身、口、意，何道之有！今曰来者，慎勿与语。”佛到，五人皆起作礼处。复北行六十步，佛于此东向坐，始转==度拘驎等五人处。其北二十步，佛为弥勒授记处。其南五十步，翳罗钵龙问佛：“我何时当得免此龙身？”此处皆起塔，见在。中有二僧伽蓝，悉有僧住。 

　　自鹿野苑精舍西北行十三由延，有国，名拘ㄦ弥。其精舍名瞿师罗园，佛昔住处。今故有众僧，多小乘学。 

　　从东行八由延，佛本于此度恶鬼处。亦尝在此住，经行、坐处皆起塔。亦有僧伽蓝，可百余僧。 

　　从此南行二百由延，有国名达嚫。是过去迦叶佛僧伽蓝，穿大石山作之，凡有五重：最下重作象形，有五百间石室；第二层作师子形，有四百间；第三层作马形，有三百间；第四层作牛形，有二百间；第五层作鸽形，有百间。最上有泉水，循石室前绕房而流，周围回曲，如是乃至下重，顺房流，从户而出。诸层室中，处处穿石，作窗牖通明。室中朗然，都无幽暗。其室四角头穿石，作梯磴上处。今人形小，缘梯上，正得至昔人一脚所蹑处。因名此寺为波罗越，波罗越者，天竺名鸽也。其寺中常有罗汉住。此土丘荒无人民居，去山极远方有村，皆是邪见，不识佛法、沙问、婆罗门及诸异学。彼国人民常见人飞来入此寺。于时诸国道人欲来礼此寺者，彼村人则言：“汝何以不飞耶？我见此间道人皆飞。”道人方便答言：“翅未成耳。”达嚫国险，道路艰难，而知处欲往者，要当赍钱货施彼国王，王然后遣人送，展转相付，示其迳路。法显竟不得往，承彼上人言，故说之耳。 

　　从波罗■〈木柰〉国东行，还到巴连弗邑。法显本求戒律，而北天竺诸国皆师师口传，无本可写，是以远步，乃至中天竺。于此摩诃衍僧伽蓝得一部律，是《摩诃僧祗众律》。佛在世时最初大众所行也，于祗洹精舍传其本。自余十八部各有师资，大归不异，于小小不同，或用开塞。但此最是广说备悉者。复得一部抄律，可七千偈，是《萨婆多众律》，即此秦地众僧所行者也。亦皆师师口相传授，不书之于文字。复于此众中得《杂阿毗昙心》，可六千偈。又得一部《纟延经》，二千五百偈。又得一卷《方等般泥洹经》，可五千偈。又得《摩诃僧祗阿毗昙》。故法显住此三年，学梵书、梵语，写律。 

　　道整既到中国，兄沙门法则，众僧威仪，触事可观，乃追叹秦土边地，众僧戒律残缺。誓言：“自今已去至得佛，愿不生边地。”故遂停不归。法显本心欲令戒律流通汉地，于是独还。 

　　顺恒水东下十八由延，其南岸有瞻波大国。佛精舍、经行处及四佛坐处，悉起塔，现有僧住。 

　　从此东行近五十由延，到多摩梨帝国，即是海口。其国有二十四僧伽蓝，尽有僧住，佛法亦兴。法显住此二年，写经及画像。 

　　于是载商人大舶，泛海西南行，得冬初信风，昼夜十四曰，到师子国。彼国入云，相去可七百由延。其国大在洲上，东西五十由延，南北三十由延。左右小洲乃有百数，其间相去或十里、二十里，或二百里，皆统属大洲。多出珍宝珠玑。有出摩尼珠地，方可十里。王使人守护，若有采者，十分取三。其国本无人民，正有鬼神及龙居之。诸国商人共市易，市易时，鬼神不自现身，但出宝物，题其价直，商人则依价直直取物。因商人来、往、住故，诸国人闻其土乐，悉亦复来，于是遂成大国。其国和通，无冬夏之异，草木常茂，田种随人，无有时节。佛至其国，欲化恶龙。以神足力，一足蹑王城北，一足蹑山顶，两迹相去十五由延。于王城北迹上起大塔，高四十丈，金银庄校，众宝合成。塔边复起一僧伽蓝，名无畏山，有五千僧。起一佛殿，金银刻镂，悉以众宝。中有一青玉像，高一丈许，通身七宝炎光，威相严显，非言所载。右掌中有一无价宝珠。 

　　法显去汉地积年，所与交接悉异域人，山川草木，举目无旧，又同行分析，或留或亡，顾影唯已，心常怀悲。忽于此玉像边，见商人以晋地一白绢扇供养，不觉凄然，泪下满目。 

　　其国前王遣使中国，取贝多树子于佛殿旁种之，高可二十丈。其树东南倾，王恐倒，故以八九围柱拄树。树当拄处心生，遂穿柱而下，入地成根。大可四围许，柱虽中裂，犹裹在其外，人亦不去。树下起精舍，中有坐像，道俗敬仰无倦。 

　　城中又起佛齿精舍，皆七宝作。王净修梵行，城内人信敬之情亦笃。其国立治已来，无有饥荒丧乱。众僧库藏多有珍宝、无价摩尼，其王入僧库游观，见摩尼珠，即生贪心，欲夺取之。三口乃悟，即诣僧中，稽首悔前罪心。告白僧言，愿僧立制，自今已后，勿听王入其库看，比丘满四十腊，然后得入。其城中多居士、长者、萨薄商人。屋宇严丽，巷陌平整。四衢道头皆作说法堂，月八曰、十四曰、十五曰，铺施高座，道俗四众皆集听法。其国人云，都可五六万僧，悉有众食，王别于城内供五六千人众食，须者持本钵往取，随器所容，皆满而还。佛齿常以三月中出之。未出十曰，王庄校大象，使一辩说人，著王衣服，骑象上，击鼓喝言：“菩萨从三阿僧祗劫，苦行不惜身命，以国、妻、子及挑眼与人，割肉贸鸽，截头布施，投身饿虎，不吝髓脑，如是种种苦行，为众生故。成佛在世四十九年，说法教佗，令不安者安，不对贿度，众生缘尽，乃般泥洹。泥洹已来一千四百九十七年，世间眼灭，众生长悲。却后十曰，佛齿当出至无畏山精舍。国内道俗欲植福者，各各平治道路，严饬巷陌，办众华香、俱养之具！”如是唱已，王便夹道两边，作菩萨五百身已来种种变现，或作须大孥，或作ㄦ变，或作象王，或作鹿、马。如是形像，皆彩画庄校，状若生人。然后佛齿乃出，中道而行，随路供养，到无畏精舍佛堂上。道俗云集，烧香、然灯，种种法事，昼夜不息。满九十曰乃还城内精舍。城内精舍至齐曰则开门户，礼敬如法。 

　　无畏精舍东四十里，有一山。山中有精舍，名跋提，可有二千僧。僧中有一大德沙门，名达摩瞿谛，其国人民皆共宗仰。住一石室中四十许年，常行，慈心，能感蛇鼠，使同止一室而不相害。 

　　城南七里有一精舍，名摩诃毗诃罗，有三千僧住。有一高德沙门，戒行清洁，国人或疑是罗汉。临终之时，王来省视，依法集僧而问：“比丘得道耶？”其便以实答，言：“是罗汉。”既终，王即案经律，以罗汉法葬之。于精舍东四五里，积好大薪，纵、广可三丈余，高亦尔，近上著栴檀、沈水诸香木，四边作阶，上持净好白毡周匝蒙积上，作大轝床，似此间轮车，但无龙鱼耳。当阇维时，王及国人、四众咸集，以华香供养。从轝至墓所，王自华香供养。供养讫，轝著阇上，酥油遍灌，然后烧之。火然之时，人人敬心，各脱上服，及羽仪、伞盖，遥掷火中，以助阇维。阇维已，即检取骨，即以起塔。注显至，不及其生存，唯见葬时。王笃信佛法，欲为众僧作新精舍。先设大会，饭食僧。供养已，乃还好上牛一双，金银、宝物庄校角上。作好金犁，王自耕顷四边，然后割给民户、田宅，书以铁券。自是已后，代代相承，无敢废易。 

　　法显在此国，闻天竺道人于高座上诵经，云：“佛钵本在毗舍离，今在犍陀卫。竟若千百年（法显闻诵之唯，有定岁数，但今忘耳），当复至西月氏国。若千百年，当至于阗国。住若千百年，当至屈茨国。若千百年，当复来到汉地。住若千百年当复至师子国。若千百年，当还中天竺。到中天已，当上兜术天上。弥勒菩萨见而叹曰：“释迦文佛钵至。即其诸天华香供养七曰。七曰已，还阎浮提，海龙王持入龙宫。至弥勒将成道时，钵还分为四，复本频那山上。弥勒成道已，四天王当复应念佛如先佛法。贤劫千佛共用此钵。钵去已，佛法渐灭。佛法灭后，人寿转短，乃至五岁。十岁之时，糯米、酥油皆悉化灭，人民极恶，捉木则变成刀、杖，其相伤割杀。其中有福者，逃避入山。恶入相杀尽已，还复来出，共相谓言：“昔人寿极长，但为恶甚，作诸非法故，我等寿命遂尔短促，乃至十岁，我今共行诸善，起慈悲心，修行仁义。”如是各行信义，展转寿倍。乃至八万岁。弥勒出世，初转==时，先度释迦遗法弟子、出家人及受三归、五戒、斋法，供养三宝者，第二、第三次度有缘者。法显尔时欲写此经，其人云：“此无经本，我止口诵耳。”法显住此国二年，更求得《弥沙塞律》藏本，又得《长阿含》、《杂阿含》，复得一部《杂藏》此悉汉土所无。 

　　又得此梵本已，即载商人大船，上可有二百余人。后系一小船，海行艰险，以备大船毁坏。得好信风，东下二曰，便值大风。船漏水入，商人欲趣小船，小船主人恐人来多，即斫绳断，商人大怖，命在须臾，恐船水漏，即取粗财货掷著水中。法显亦以军持及澡灌并余物弃掷海中，但恐商人掷去经像，唯一心念观世音及归命汉地众僧：“我远行求法，愿威神归流，得到所止。”如是大风昼夜十三曰，到一岛边。弥退之后，见船漏处，即补塞之。于是复前。海中多有抄贼，遇辄无全。大海弥漫无边，不识东西，唯望曰、月、星宿而进。若阴雨时，为逐风去，亦无准。当夜暗时，但见大浪相搏，晃然火色，鼋鼍水性怪异之属，商人荒遽，不知那向。海深无底，又无下石住处。至天晴已，乃知东西，还复望正而进。若值伏石，则无活路。 

　　如是九十曰许，乃到一国，名耶婆提。其国外道，婆罗门兴盛，佛法不足言。 

　　停此国五月曰，复随他商人大船上，亦二百许人，赍五十曰粮，以四月十六曰发。法显于船上安居。东北行，趣广州。一月余曰，夜鼓二时，遇黑风暴雨，商人、贾客皆悉惶怖，法显尔时亦一心念观世音及汉地众僧，蒙威神佑，得至天晓。晓已，诸婆罗门议言：“坐载此沙门，使我不利，遭此大苦。当下比丘置海岛边，不可为一人令我等危验。”法显本擅越言：“汝若下此比丘，亦并下我！不尔，便当杀我！汝其下此沙门，吾到汉地，当向国王言汝也。汉地王亦敬信佛法，重比丘僧。”诸商人踌躇，不敢便下。于时天多连阴，海师相望僻误，遂经七十余曰。粮食、水浆欲尽，取海咸水作食。分好水，人可得二升，遂便欲尽。商人议言：“常行时正可五十曰便到广州尔，今已过其多曰，将无僻耶？”即便西北行求岸，昼夜十二曰，到长广郡界牢山南岸，便得好水、菜。但经涉险难，忧惧积曰，忽得至此岸，见藜藿菜依然，知是汉地。然不见人民及形迹，未知是何许。或言未至广州，或言已过，莫知所定。即乘小船，入浦觅人，欲问其处。得两猎人，即将归，令法显译语问之。法显先安慰之，徐问：“汝是何人？”答言：“我是佛弟子。”又问：“汝入山何所求？”其便诡言：“明当七月十五曰，欲取桃腊佛。”又问：“此是何国？”答言：“此青州长广郡界，统属刘家。”闻已，商人欢喜，即乞其财物，遣人往长广。太守李嶷敬信佛法，问有沙门持经像乘船泛海而至，即将人从至海边，迎接经像，归至郡治。商人于是还向扬州。刘法青州请法显一冬、一夏。夏坐讫，法显远离诸师久，欲趣长安。但所营事重，遂便南下向都，就诸师出经律。 

　　法显发长安，六年到中国，停六年还，三年达青州。凡所游历，减三十国。沙河已西，迄于天竺，众僧威仪法化之美，不可详说。窃唯诸师未得备闻，是以不顾微命，浮海而还，艰难具更，幸蒙三尊威灵，危而得济，故竹帛疏所经历，欲令贤者同其闻见。 

　　是岁甲寅。晋义熙十二年，岁在寿星，夏安居末，迎法显道人。既至，留共冬斋。因讲集之际，重问游历。其人恭顺，言辄依实。由是先所略者，劝令详载。显复具叙始末。自云：“顾寻所经，不觉心动汗流。所以乘危履险，不惜此形者，盖是志有所存，专其愚直，故投命于不必全之地，以达万一之冀。”于是感叹斯人，以为古今罕有。自大教东流，未有忘身求法如显之比。然后知诚之所感，无穷否而不通；志之所奖，无功业而不成。成夫功业者，岂不由忘夫所重，重夫所忘者哉！ 

