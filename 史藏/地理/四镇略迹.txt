四镇略迹
（清）  马幼良  纂
老吴市
  吴市，在县之东乡，距城六十馀里。相传吴姓居此，因以得名。烟户三百馀家，人丁一千四百口。
  街道
  街道，东至西横街一条。北至南直街两条，一名东北街，一名西北街。
  河道
  金泾塘，北自金泾庙起，由白茆塘达海口，南通市河，接贵泾塘。乾隆十九年筑土城之后，遂与海潮不通。
  高浦塘，西北通海口，东南接贵泾塘。前本不通市河，后因吴姓开通，直接市河，又名新开河。光绪十八年又浚高浦，由是高浦塘之潮水直达市河。
  桥梁
  永济桥，在市梢，跨金泾塘。
  南兴隆桥，在市心，跨金泾塘。
  北兴隆桥，在西北街，跨金泾塘。以上三条俱石。
  金泾塘桥，在北市梢，跨金泾塘。
  大安桥，在西市梢，跨高浦塘。
  杨家弄石桥，在西南市梢，[跨]高浦塘。
  神庙
  武帝庙，在北街。吴姓捐地募建,有碑可考。
  文昌宫，在北街，附武帝庙左。
   城隍庙，在西街，于嘉庆初年建造。
    佛寺
    清凉禅寺，在北街，主神观音。娄东沈姓捐建，助田三十馀亩。康熙五十二年僧慧修重修，有碑可考。
    西来庵，在西街，主神圣帝、地藏。由来已久。光绪十一年僧权智募缘重建。
    祟福庵，在镇北里许。年久失修。光绪二十五年里人蒋国荣领缘修建山门及厢屋，以供佛像。
    万寿庵，在市南，主神观音。乾隆初年唐姓捐建。嘉庆二十四年僧香林劝募重修。
    祟孝庵，在市西半里许，相传朱吴两姓同建。
    谢桥庙，在市西南二里许，主神观音，庙田八亩。
    牌坊
    王节妇坊，在西街。雍正六年为王承吉妻缪氏立。
    杨节妇坊，在北街。嘉庆二十三年为杨寿<钅宁>妻严氏立。
    曾节妇坊，在西北市梢。光绪二十一年为曾钟华妻高氏建。
    曾节妇坊，在西北市梢。光绪二十一年为曾邦任妻高氏建。
    祠堂
    曾氏家祠，在西北市梢，光绪十八年造。
    公所
    衙署，雍正二年，分县昭文，添设白茆巡厅。乾隆间，巡检陈涛将吴市公地建造衙署。有碑可考。嗣于咸丰十一年，被粤匪焚毁无存。迨光绪十五年，庐江倪锡庆来任斯职，有兴复之志，捐廉集资，经始于十七年十二月，阅五月告成。凡为大门、大堂、左右廊庑共成十有五楹，实用洋一千五百五十二枚有奇。有郑仁植碑记可考。
  孚善堂，在西市梢，创于光绪十一年。曾唐两姓经劝建造堂屋三进，共十馀间，募田一百四十馀亩，议办收埋暴露、施衣施药诸善举。后因经费不敷，缓至二十一年禀请开办。
  义冢，在西市梢西来庵侧。一在四五图答字号，计田七亩。系巡检倪锡庆募建。
董浜镇迹
  董浜，在县之东乡，距城三十馀里。相传明季徐尚书名栻，自老徐市迁居于此故又名董浜新市。人丁六百八十五口。旧属思政乡蹈义里。
  街道
  街道，统直一条，东至药师堂桥，西至迎芝桥，约计一里之长，烟户百馀家。
  河道
  长亳塘，东市梢坍桥起，由雪沟通贵泾塘，西市梢长亳庙桥，直达清墩塘。
  盐铁塘，在西市梢迎芝桥下，南通芝川，北直接海洋泾。
  桥梁
  药师堂桥，石桥，在东市梢十四图，跨市河。
  太平桥，石环洞，在东市梢十四图，跨市河。
  永安桥，木桥，在大市中，跨市河长亳塘。
  中桥，木桥，在大市中，跨市河长亳塘。
  黄家桥，石桥，在二十一图，跨市河。
  迎芝桥，石桥，在西市梢，跨盐铁塘，十四图。
  长亳庙桥，石环洞，在西市梢，跨长亳塘，二十四图。
  施家桥，木桥，在二十四图，跨长亳塘，距市约三里。
  观止桥，石桥，在二十四图，跨长亳塘，距市约四里。
  天主堂桥，木桥，在二十四图，跨长亳塘，距市约五里，有天主堂，故名。
  村庄
  李家坝。
  观止里。
  天主堂。
  以上三村均在廿四图，距市约四五里。
  神庙
  武帝庙，一间，在东街，
  天心阁，在北市梢，庙共八间，主神斗姥。
   火帝庙，一进，附天心阁内。
    总管庙，在西市梢。三开间两进，屋共九间，主神金总管，明季所建，曾为尚书栖隐庵。大殿后银杏一株，约有六抱馀。
    安乐王行宫，附总管庙西首，三开间两进，有戏台一座。
    佛寺
    药师堂，在东市梢，楼房一进，共十四间，主神药王。
    吴家观音堂，在西市梢，五开间三进。后有仙桥一座，七夕进香者颇极热闹。主神观音。
    坊表
    郑节妇坊，郑门蔡氏，在中市十四图。
    吴节妇坊，吴门戈氏，在东市梢十四图。
    秦节妇坊，秦门朱氏，在中市十四图。
    公所
    兴善堂，在北市梢天心阁，王粲霄创建，办施棺、衣、药诸善举。
    承志善堂，在东街。何大洲奉遗命创建，立花田一百七十八亩八分三厘、稻田一百二十八亩七分三厘，办施棺、衣、药，收埋路毙等善事。
  育婴堂，附承志善堂内。
  义庄
  何氏义庄，庄名“余庆”，在东街十四图，何大洲同侄鸿鋆奉故父象山名如琳遗命建，立花田三百四十亩四分，额租钱五百四十五千六百馀文；稻田三百四亩九分，额租米三百零四石九斗，分赡象山公支派下贫族。于光绪十九年题准给旌。
归市古迹
    街道一条，东自长生庵，西至周神庙，约里许，旧名白茆浦。自明归椿独浚白茆浦，在闸辟田数千亩，始称归家市。旧属思政乡昭德里，距县城约四十里。烟户一百念五户，人丁六百六十二口。长生庵至木行桥十七图，本行桥至周神庙南一图。
    归市桥梁
    长寿桥，在东街，借呼东石桥，跨市河。
    木行桥，在中市，跨市河。
    高家桥，在东北弄，跨市河。
    环龙桥，在西南街，跨横浦塘。
    北渡桥，在市东半里许，跨白茆塘。
    神庙
    周神庙，在西市梢，屋两进，有楼房，共十一间，主神周孝子。光绪十四年重建，有潘欲仁碑记可考。
  履诚道院，屋间数同上。
  真武祠，在西市梢，屋存一间，嘉靖时重建，有文徵明碑记可考。
  北港庙，距市西北二里许，建年无考，主神斗姥。
  观善书屋，附在北港庙内。光绪初年，管高福等募田建立。
  佛寺
  长生庵，在东市梢，屋共两进十一间，主神观音，附金总管。
  坊表
  董孝子坊，在市南。道光十八年，为太学生董德荣立。
  顾节妇坊，在西街。光绪十二年，为五品封太学生金鳌妻曹氏建。
  义庄
  董氏义庄，在归市西街。九品衔廷栋创设，子如恒、如升襄建。立米田二百五十亩、花田七百五十八亩，额租米二百二十五石、钱一千零六十千有奇，分赡德荣公支派下贫族。于道光十八年呈准题旌。
  顾氏义庄，在归市西街。五品衔布理问培遵故父五品封金鳌遗训创设，花田五百二亩有奇，每年租资约七百二亩有奇，分赡佩源公支派下贫族。于光绪十一[年]呈准，十二年题旌。
  义塾
  董氏义塾，附董义庄内，捐田二百六亩为经费，以课贫家子弟。延师一位，学额
十二名。
  顾氏义塾，附顾义庄内，五品衔顾培刨设，捐田二百亩为经费，以课本族子弟。
延师一位，学额六名。
  河道
  白茆塘，在市东北，离镇里许。
  横浦塘，在市西南，通市河，达徐市贵泾塘。
  黄家泾，在市南，通市河，由李墓塘入白茆。
  南港塘，在市南，距镇半里，本通白茆塘，现口淤塞。
  北港塘，在市北，距镇一里，前通白茆，现口不通。
苏家尖镇
  苏家尖，东至董浜九里，南至念鱼口五里，西至罟里村三里，北至珍门庙三里，距城十五里。
  街道
  南岸半街一条，北岸半街一条，西岸半街一条。东赵庄庵至南半街，二十七都四图。西半街至琵琶泾，二十六都二十三图。北半街至尖场，二十六都十六图。烟户一百八十馀家，人丁六百十馀口。
  河道
  东市河由[长]亳塘直接董浜，西市河由赛马江达清墩塘，南市河由念鱼口入白茆塘，北市河通珍门泾。
  桥梁
  万安桥，石，在东市梢四图，跨长亳塘。
  万丰桥，石，在西市梢二十三图，跨赛马江。
  混堂桥，木，跨东市河。
  泰安桥，木，跨西市河。
  贤庄桥，木，跨珍门泾。
  神庙
  城隍庙，在市南军登村。
  岳庙，在市南念鱼口。
  佛寺
  赵庄庵，在东市梢，主佛如来。
  忠善庵，在西市梢，主佛如来，周神。
  观音堂，在市北横泾。
  员通庵，在市南，距镇里许。
  村庄
  天主堂，在市东，离镇约二里。
  军登村，在市南，离镇约三里。
  珍门泾，在市北，离镇约三里。
  大禄泾，在市西，离镇约三里。
  全补泾，在市东南，距镇约一里。
  葑泾，在市北，离镇约一里。
  鹤嘴，在市东，距镇约四里。
