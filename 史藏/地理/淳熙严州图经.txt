淳熙严州图经 (宋)陈公亮修　刘文富纂

　　序 
　　太宗皇帝初领防御使诏 
　　太上皇帝初授节度使制 
　　敕书 
　　节度使榜 
　　重修图经序 
　　严州重修图经旧序 
　　子城图 
　　建德府内外城图 
　　府境总图 
　　建德县境图 
　　淳安县境图 
　　桐庐县境图 
　　遂安县境图 
　　寿昌县境图 
　　分水县境图 
　　卷一
　　　历代沿革一〔严州〕
　　　　分野 
　　　　风俗 
　　　　州境〔道路附〕
　　　　　四至八到 
　　　　　去两京地里 
　　　　　陆路 
　　　　　水路 
　　　　城社 
　　　　户口 
　　　　学校〔科举附〕
　　　　　科举 
　　　　廨舍 
　　　　馆驿〔楼阁亭榭〕
　　　　　馆
　　　　　驿
　　　　仓场库务〔铸钱监附〕
　　　　军营〔兵籍附〕
　　　　　禁军 
　　　　　厢军 
　　　　　屯驻两指挥 
　　　　坊巿 
　　　　桥梁 
　　　　沟渠 
　　　　物产 
　　　　税赋〔茶租免役和预买附〕
　　　　　夏税 
　　　　　秋税 
　　　　　和预买 
　　　　课利
　　　　　酒 
　　　　　税 
　　　　　茶 
　　　　　盐 
　　　　　香 
　　　　　矾 
　　　　寺观
　　　　　天庆观 
　　　　　兜率寺 
　　　　　资福院 
　　　　　广智寺 
　　　　　能仁院 
　　　　　保丰院 
　　　　　法善寺 
　　　　　报恩院 
　　　　　十王院 
　　　　　祥符尼寺 
　　　　　志真尼寺 
　　　　祠庙〔坛壝附〕
　　　　古迹 
　　　　贤牧〔题名附〕
　　　　　江秉之 
　　　　　羊欣 
　　　　　萧几 
　　　　　萧颖冑 
　　　　　伏（日恒） 
　　　　　王实 
　　　　　任昉 
　　　　　刘幽求 
　　　　　宋璟 
　　　　　李揆 
　　　　　杜牧 
　　　　　田锡 
　　　　　范仲淹 
　　　　　赵抃 
　　　　　题名 
　　　　　正倅题名 
　　　　　添倅题名 
　　　　学校 
　　　　登科记〔宗姓及童子武举附〕
　　　　人物
　　　　　江公望 
　　　　　詹良臣 
　　　　　王升 
　　　　　王缙 
　　　　碑碣
　　　　　大厅记三 
　　　　　龙兴寺碑二 
　　卷二
　　　历代沿革二〔建德县〕
　　　　县境〔道路附〕
　　　　　四至八到 
　　　　　水路 
　　　　社 
　　　　乡里 
　　　　户口 
　　　　工廨舍 
　　　　知县题名 
　　　　馆驿〔亭附〕
　　　　土贡 
　　　　税赋〔茶租免役和预买附〕
　　　　　夏税 
　　　　　秋税 
　　　　　和预买 
　　　　课利
　　　　　茶 
　　　　　盐 
　　　　　香 
　　　　　矾 
　　　　　酒税 
　　　　寺观
　　　　　报恩广孝禅寺 
　　　　　景德禅院 
　　　　　法言寺 
　　　　　观音院 
　　　　　下塔院 
　　　　　高峰院 
　　　　　九峰庵 
　　　　　玉泉庵 
　　　　　龙堂院 
　　　　　澄溪庵 
　　　　　云居庵 
　　　　　灵瑞院 
　　　　　集福院 
　　　　　下竺院 
　　　　　大宁院 
　　　　　太平院 
　　　　　资寿院 
　　　　　悟真院 
　　　　　兴福院 
　　　　　仁王院 
　　　　　灵石院 
　　　　　福安院 
　　　　　极证院 
　　　　　崇胜院 
　　　　　资福院 
　　　　　依圆院 
　　　　　竹林院 
　　　　　寿圣普光院 
　　　　　白佛院 
　　　　　法源院 
　　　　　凤山院 
　　　　　龙门庵 
　　　　　粉泉庵 
　　　　　云岫庵 
　　　　祠庙
　　　　　东岳庙 
　　　　　仁安灵应王庙 
　　　　　镇宁侯庙 
　　　　　广信王庙 
　　　　　宁顺庙 
　　　　　蒋山明帝府君庙 
　　　　　忠烈颍川陈公新庙 
　　　　　威济庙 
　　　　　英烈王庙 
　　　　　朱太守祠 
　　　　　马目山新庙 
　　　　　两港龙王庙 
　　　　山〔岩洞附〕
　　　　　建安山 
　　　　　平壁山 
　　　　　松岩 
　　　　　项山洞 
　　　　　马目山 
　　　　　吴氏山 
　　　　　铜官山 
　　　　　幽径山 
　　　　　三雄山 
　　　　　都督山 
　　　　　界山 
　　　　　公山 
　　　　水〔溪滩津渡湖池附〕
　　　　　新安江 
　　　　　东阳江 
　　　　　七里滩 
　　　　　罾潭 
　　　　　胥口江 
　　　　　滩 
　　　　　津渡 
　　　　　湖 
　　　　　池 
　　　　古迹 
　　　　贤令 
　　　　人物 
　　　　碑碣 
　　　　坟墓 
　　卷三
　　　历代沿革三〔淳安县〕
　　　　县境 
　　　　　四至八到 
　　　　　水路 
　　　　城社 
　　　　乡里 
　　　　户口 
　　　　学校 
　　　　廨舍 
　　　　馆驿 
　　　　仓务 
　　　　土贡 
　　　　税赋〔茶租免役和预买附〕
　　　　　夏税 
　　　　　秋税 
　　　　　和预买 
　　　　课利 
　　　　　茶 
　　　　　盐 
　　　　　香 
　　　　　矾 
　　　　　酒税 
　　　　寺观
　　　　　天乐观 
　　　　　灵岩宫 
　　　　　洞灵宫 
　　　　　灵耀宫 
　　　　　神景寺 
　　　　　保安寺 
　　　　　转教寺 
　　　　　弥陀院 
　　　　　无碍院 
　　　　　广明院 
　　　　　灵瑞院 
　　　　　圣德寺 
　　　　　永初院 
　　　　　法照院 
　　　　　石佛院 
　　　　　普安院 
　　　　　冰絜院 
　　　　　富兴院 
　　　　　灵源院 
　　　　　回向院 
　　　　　某褚院 
　　　　　富洪院 
　　　　　临池院 
　　　　　富岩寺 
　　　　　灵耀院 
　　　　　栅源院 
　　　　　三会寺 
　　　　　鹤鸣院 
　　　　　灵岩院 
　　　　　龙泉院 
　　　　　静乐院 
　　　　　丰源院 
　　　　　沙硎院 
　　　　　新定院 
　　　　　主教院 
　　　　　清泉院 
　　　　　龙华寺 
　　　　　惠明院 
　　　　　神景尼寺 
　　　　　龙岩尼寺 
　　　　　静居尼寺 
　　　　祠庙
　　　　　城隍庙 
　　　　　真应庙 
　　　　　南部行事庙 
　　　　　都督庙 
　　　　　五龙庙 
　　　　　宋齐印相公祠 
　　　　　乌龙庙 
　　　　　何侍郎庙 
　　　　　项仙姑庙 
　　　　山
　　　　　雉山 
　　　　　都督山 
　　　　　灵岩山 
　　　　　迈山 
　　　　　南来山 
　　　　　东泉山 
　　　　　重坑山 
　　　　　蔗山 
　　　　　云蒙山 
　　　　水〔溪滩津渡附〕
　　　　　新安江 
　　　　　东溪 
　　　　　滩 
　　　　　津渡 
　　　　古迹
　　　　　锦砂村 
　　　　　轩清溪 
　　　　　时里石门 
　　　　　废昌亭 
　　跋 
　　重刊校字记 
淳熙严州图经 (宋)陈公亮修　(宋)刘文富纂　中华书局编辑部编　北京：中华书局　1990.6第一版
序
宋严州郡守陈公亮修前有绍兴己未知军州事董弅序及淳熙丙午州学教授刘文富序王氏舆地纪胜陈氏书录马氏通考俱作新定志即此书也此从淳熙刻本钞出卷首载建隆元年太宗皇帝初领防御使诏宣和三年太上皇帝初授节度使制及敕书榜文二道盖修志时高宗犹在德寿宫故称太上也前有图九叶卷一新定郡卷二建德县卷三淳安县其体例先以历代沿革次分野次风俗次州境次城社次户口次学校次科举次廨舍次改充次馆驿次军营次坊巿次桥梁次沟渠次物产次土贡次课利次祠庙次古迹次贤牧正倅题名添倅题名次学校次登科记次人物次碑碣终焉惜卷三古迹后已脱佚矣 【 铁琴铜剑楼藏书目录】 
严州重修图经绍兴己未知军州事董弅序此旧序也淳熙丙午迪功郎州学教授刘文富序此重修序也冠以太宗初领防御使诏太上皇帝 【 即高宗】 初授节度使制乃建隆元年太宗为睦州刺史封天水县开国子宣和三年高宗授遂安庆源等军节度使进封康王也次子城图建德府内外城图府境总图建德淳安桐庐遂安寿昌分水各县境图以严州及六县分卷各列子目其体例与宝庆四明志同今惟严州建德淳安三卷存淳安为新安郡治隋置睦州故淳安一卷独详唐刺史李道古撰大厅记具录唐代显庆以来刺史名宋雍熙二年知桐庐县刁衎续至太平兴国三年足资考证劳季言云唐书儒学传张后允迁燕王府司马出为睦州刺史此脱燕字宰相世系表柳范子齐物睦州刺史元和姓纂同此脱物字又张愿天宝三载韦南金天宝五载俱自台州刺史拜赤城志刺史失其名董弅有严陵集九卷取严州题咏序记别为一书辅图经而行钱辛楣养新录云陈直斋马端临俱称新定志不云严州图经然董弅创为严州图经刘文富奉知州陈公亮之命重修仍其名实即一书余谓景定中郡守钱可则教授郑瑶学录方仁荣撰新定续志新定乃郡名非新旧之义陈直斋因续志名新定亦以刘文富书为新定志也严陵集与景定新定续志余俱有其书此书三卷系宋刻可与干道临安志其传余更有宋谈钥嘉泰吴兴志凌万顷玉峰志俱罕觏之笈 【 开有益斋读书志】 
案是书原本八卷今存卷一至卷三每叶二十行每行二十字板心大黑口直斋书录解题所云新定志八卷郡守东平董弅令升撰绍兴己未也淳熙甲辰武义陈公亮重修者即此书也首载建隆元年太宗初领防御使诏宣和二年太上皇帝初授遂安庆源军节度使诏及敕书宣和四年遂安庆源军节度使康王榜文一道建炎二年圣旨一道次为建德府城图二叶严州全境图七叶每卷有松雪道人朱文方印严蔚豹人白文方印严蔚白文长印二酉斋藏书朱文长印余详仪顾堂集 皕宋楼藏书志】 
严州图经三卷影钞宋本每叶二十行行十九字前载建隆元年宋太宗初领防御使诏宣和二年太上皇帝初授节度使诏及敕书榜文各一道次为绍兴己未知军州董弅序淳熙丙午迪功郎州学教授刘文富序太上皇者高宗也淳熙丙午高宗尚在德寿宫故不曰高宗而太上也卷首为建德府城图建德府全图卷一志严州府沿革分野风俗州境城社户口学校科举廨舍馆驿仓库军营坊巿桥梁物产税赋寺观贤牧题名添倅题名登科记人物碣各门卷二志建德县卷三志淳安县其分水桐庐遂安寿昌则佚矣绍兴中董棻知严州始刱是书名曰图经淳熙丙午知州陈亮命刘文富重为订正故陈氏书录解题马氏文献通考有新定志之目其实即图经也后景定中方瑶等撰续志即续此书而作续志今尚存此书则仅存残本耳原本误以图后一叶及卷一税赋门至学校门羼入卷三后今一一为之厘正是书残宋本藏吴门汪士钟处即钞本所从出乱后不知所归矣 【 仪顾堂集】 
严州图经为严姓物严于数年前得之于昆山书集街价止青蚨三两二钱藏经纸面装四册止存三卷一百九十叶云是太仓金元功家物余检叶文庄菉竹堂书目载有严州图经无卷数册数当是叶传诸金而金又散出者也先书友携是书来索直百千文余未及还价而即取去后严持示钱竹汀先生先生以为秘籍世无二本当宝爱之故近日欲请观每托言为友人借去不能再见然属书友及与严素识者往探消息总以议价定妥然后索归则是书犹非不可复合者惜余买书金尽未能如数与之以致书不复合司书鬼与司钱神其能为我一争胜耶可叹可恨 【 士礼居藏书题跋记】 
严州图经余所见者淳熙重刻本仅存首三卷前有绍兴己未正月知军州事董弅序及淳熙丙午正月州学教授刘文富序文富盖承郡守陈公亮之命订正是书者也卷首载建隆元年太宗皇帝初领防御使诏宣和三年太上皇帝初授节度使制及敕书榜文二道盖淳熙丙午之岁高宗尚在德寿宫故有太上之称考董弅初刱此志本题严州图经陈公亮重修亦仍其名而王氏舆地纪胜陈氏直斋书录马氏文献通考皆作新定志盖宋人州志多用郡名标题续志载书籍亦但有新定志初无图经之目名目虽异实非有两本也
太宗皇帝初领防御使诏
建隆元年正月甲子诏曰朕应天顺人宅万邦而建号自家刑国睦九族以推恩皇第三弟新补殿前都虞候 【 太宗旧名】 擢秀本枝协谋兴运自天锺德秉文武之才在邦必闻有孝弟之行属兹刱业宜被宠光俾领郡条兼提使印官阶等爵式示等威征鹡鸰之诗方思于外御董貔貅之众用肃于内朝虽曰匪亲不居亦无生而贵者是膺历试仍锡嘉名勉树令猷永保多福可特授光禄大夫检校太保持节睦州诸军事行睦州刺史充本州岛防御使兼御史大夫封天水县开国子食邑五百户
太上皇帝初授节度使制
宣和三年十二月壬子制曰周封同姓以亲贤式厚深根之固汉尊二等而立爵载图盘石之安朕隆绍庆基端膺骏命永锡胙嗣肇开第室之荣对扬王休申畀国章之宠丕昭显册亶告群工皇子检校太保镇海军节度使开府仪同三司广平郡王食邑九千四百户食实封三千户 【 御名】 日干分晖珠潢疏润斯干协吉茂嶷嶷之奇姿典命陈仪称煌煌之华芾聪达蕴自然之质艺文成不习之能诗礼雅言允迪圣门之训尧舜正道率循严傅之规既进冠以重嘉宜遵年而出合班趋万玉行瞻极以来朝堂敞旅楹既环宫而列邸载侈褎崇之数益彰振厚之风胙南土之山川佩真王之印绶面槐辨位联保职于三公先乘启行总戎麾于两镇并畴圭赋增涣渥恩于戏建国以亲诸侯义重本支之盛述职以朝天子贽资蕃翰之良其祇服于朕辞以永绥于尔祉可特授太保遂安庆源等军节度使进封康王加食邑一千户食实封三百户勋封如故
敕书
敕遂安军官吏军人道士僧尼百姓等朕以 【 御名】 粹质幼龢异材夙就蚤遵年而亲傅既筮日以字成出合造朝环宫开邸宠进上公之秩雄兼两镇之权制胜壤于浙江殿名邦于全赵式壮朔南之屏永绥中外之安远谅舆情欣聆庭涣今特授 【 御名】 太保遂安庆源军节度使进封康王加食邑一千户食实封三百户故兹示谕想宜知悉将士等各平安好参佐官吏军人道士僧尼耆寿百姓等并存问之遣书指不多及二十二日
节度使榜
遂安军节度使
应遂安军管内官吏军人道士僧尼百姓筑室肇开庭纶诞布王封真拜胙四履以苴茅上衮腆仪兼十连而建纛方（打去丁改雝）纛圭而趋箸未握节以殿邦属时上圣之君兴乃丕平之治道孚九有邃追黄帝之风政本群情尽举元丰之制沛施厚泽浃被远民唯彼外僚当承至意协懋蕃宣之职恪敷诏令之仁芹藻儒髦虎貔武旅空门羽槸穉耋耆龄乐盛化以威宁钦有司而无犯诸有尊属并存问之
右榜遂安军仍散下管内各令知悉
宣和四年　月　　日榜
太保遂安庆源军节度使康王
建炎二年五月十三日
圣旨朕当时阽危勉承大统念
父母兄弟之难怀生灵涂炭之伤思所以迎复
銮舆弭宁祸乱未知攸济夙夜震惧无以解忧而潜藩旧镇乃遵例程贡章陈庆有请未已殊拂朕心应旧领州镇并不许依故事称贺其合推恩例仰有司条具以闻六月十五日有
旨严州命官进士僧道耆老等推恩赐帛有差
重修图经序
先王盛时封建未坏井地既正疆理修明千八百国之广各有土地之图以周知其地域大司徒所掌是已且司徒掌邦教之任而乃下兼职方之事其亦有说欤盖民之情性有刚柔轻重迟速不同不辨其宜而施教焉则有扞格而不相入者是以修其教不易其俗齐其政不易其宜逮秦人罢侯置守亦各有图汉人入关所收财知阨塞而已司徒辨五地十二壤而施十有二教之制无有也汉氏去古未远不能复先王之制而郡国杂治况后世去先王益远而曰复古不其疏乎
国朝沿唐郡县之旧而其经理视唐尤为尽善大中祥符三年十二月丁巳　诏奖翰林学士李宗谔等上新修诸道图经由是图籍大备而严之为州自东汉建安中至是适八百年矣其迁徙废置详载于经郡有板本中更遗漏不存淳熙甲辰太守陈公公亮下车之初悯其废坠而未暇也逾年时和年丰讼简刑清百废具举课最之余因取旧经命文富订正之将再锓诸木窃惟此邦之俗旧号辑睦因以名州可以无事治不可以多事理所谓安于简易之政扰之则生事是已自公之开府将再期矣一以宽政理惟顽民黠吏始绳之以法故邦人甚安之因其俗而施其教公已得之此其大可书者若夫民数之登降财赋之赢缩军籍之去留公馆之兴废是则因之否则革之特其粗尔故书其大者以告后之为政云岁在丙午正月丁未迪功郎州学教授刘文富谨序
严州重修图经旧序
周官职方氏掌天下之图周知其数要汉得秦图书具知天下阨塞户口多少强弱处光武中兴按司空舆地图以封诸子历代放周遂以职方名官至唐立制凡地图命郡府三年一造与板籍偕上省
国朝定令闰年诸州上地图大中祥符四年
诏儒臣修纂图经颁下州县俾遵承之距今百二十有八年矣其闲州名有更易军制有升降户口有登耗赋税有增损既皆不同而又艰难以来州县唯科敛是急趣具目前闰年之制寖以不举盖职方之职废也绍兴七年弅来承乏尝访求历代沿革
国朝典章前贤遗范率汗漫莫可取正询之故老则曰是邦当宣和庚子盗据之后图籍散亡视它州尤难稽考乃喟然曰惟严为州山水清绝有高贤之遐躅久以辑睦得名今因严陵纪号自唐为军事州
艺祖开基首命
太宗为睦州防御使
先帝政和中悉褎录
祖宗潜藩之地
诏升其军为节度既而出节少府以授
今上尝以亲王遥临镇焉其后
继世以有天下实似
太宗盖是乡两为
真主兴王之地其视少康之纶汉文之代有不足道则地望顾不重哉而汛历代以来文人才士闲出于其地伟贤巨公来为牧守者相望也庸可以勿纪乎于是因通判军州事孙傅有请乃属僚属知建德县事熊遹州学教授朱良弼主建德县簿汪勃主桐庐县簿贾廷佐及郡人前汉阳军教授喻彦先相与检订事实呼以类从因旧经而补缉广新闻而附见凡是邦之遗事略具矣岂特备异日职方举闰年之制抑使为政者究知风俗利病师范先贤懿绩而承学晚生览之可以辑睦而还旧俗宦达名流玩之可以全高风而励名节渠小补也哉至于纪录尚或未尽则以俟后之君子绍兴己未春正月壬午知军州事董弅序
【 原七叶第三叶作三之四无第四叶本叶作八之十二】 
子城图(见图)
建德府内外城图(见图)
府境总图(见图)
建德县境图(见图)
淳安县境图(见图)
桐庐县境图(见图)
遂安县境图(见图)
寿昌县境图(见图)
分水县境图(见图)
图经卷第一
　历代沿革一〔严州〕
上严州新定郡遂安军节度 【 治建德县】 禹贡扬州之南境春秋时属吴鲁哀公二十二年勾践灭吴因属越周显王三十六年越无疆立楚威王灭之并有其地秦破负刍则以为鄣会稽两郡之境汉兴以隶吴郡及丹杨郡东汉仍隶两郡至建安十三年孙武遣威武中郎将贺齐击定山越始分丹杨郡之歙县立始新 【 今淳安县】 新定 【 今遂安县】 犁阳休阳 【 吴孙休更名休阳曰海宁宋大明八年省犁阳并入海宁隋开皇十八年改为休宁】 四县合黟与歙为县六置新都郡治始新晋太康元年平吴改郡曰新安而县改新定曰遂安宋省犁阳止领县五梁武帝割吴郡之寿昌来属复为县六自孙权始置郡汔于东晋皆隶扬州宋孝建元年分扬州之五郡为东扬州新安与其一永光元年省复并入扬州梁以会稽为东扬州郡复隶焉承圣中复旧隋开皇九年平陈废郡为新安县并入婺州而置歙州以黟歙海宁三县隶焉 【 今为徽州】 仁寿三年割杭州之桐庐并复立遂安县即新安故城置睦州统县三 【 新安遂安桐庐】 大业初改新安县曰雉山而改睦州为遂安郡以歙州为新安郡唐武德四年平汪华复为睦州隶歙州总管而析桐庐为严州睦州止领县二 【 雉山遂安】 七年废严州复以桐庐来属名东睦州八年去东字正 【 本字犯　仁宗嫌名】 观元年分天下为十道睦州隶江南道 【 开元二十一年分江南为东西道睦州隶东道采访使治于苏州】 永淳二年复置建德县合为县四文明元年复改雉山县曰新安永昌元年复置寿昌县载初元年省寿昌如意元年增置武盛县 【 今分水县】 神功元年徙州治建德神龙元年复置寿昌改武盛为分水合为县六开元二十年改新安县为还淳天宝元年改睦州为新定郡干元元年复为睦州宝应二年又析分水增置昭德合为县七大历六年并昭德于分水永正 【 本字犯　仁宗嫌名】 元年改还淳曰青溪中和四年州为陈晟所据光化三年钱镠割桐庐隶杭州天佑元年刺史陈询以州附杨行密三年钱镠将复取其地更五代暨
国初皆为钱氏所有太平兴国三年纳土始入版图
诏复以桐庐下属于　分天下为十九路睦州隶两浙西路自唐以来为睦州军
国朝建隆元年
太宗以亲王领防御使大中祥符及治平闲又尝设团练官而仍为军事州政和八年
诏升为建德军节度宣和三年平方腊改曰遂安军改州曰严州而县改青溪曰淳安
中兴因之
　　分野
禹贡淮海惟扬州舜置十有二牧此地为扬州牧所治周官东南曰扬州其山镇曰会稽春秋元命包云牵牛流为扬州分为越国汉书志以为斗分野唐志据郑康成说以为星纪之分
国史地理志两浙路当天文南斗须女之分
　　风俗
大中祥符图经载旧经云山高水深人性正 【 本字犯　仁宗嫌名】 介通典云人性轻扬尚鬼好祀太平寰宇记云隋置睦州取其俗阜人和内外辑睦为义以今观之州境山谷居多地狭且瘠民贫而啬谷食不足仰给它州惟蚕桑是务更烝茶割漆以要商贾懋迁之利大抵安于简易之政扰之则生事 【 国史地理志总叙两浙路以为人性敏柔而慧尚浮屠氏之教厚于滋味急于进取善于图利】 
　　州境〔道路附〕
东西三百九十里
南北三百三十里
　　　四至八到
东至临安府三百一十里
西至徽州三百七十里
南至婺州一百五十里
北至临安府二百七十里
东南到婺州一百八十里
西南到衢州二百一十里
东北到临安府三百一十里
西北到徽州三百一十里
　　　去两京地里
东京二千五百三十六里
西京三千二十九里
　　　陆路
东南至新屯岭入婺州界五十五里
西南至鹅笼山入衢州界一百九十里
西至深渡津入徽州界二百五十七里
北至印渚溪入临安府界二百七十里
东北至桐岘山入临安府一百五十里
　　　水路
东至东梓浦入临安府界一百三十三里
南至三河湍入婺州界五十里
北至深渡津入徽州界二百五十里
　　城社
罗城周回十二里二步 【 刁衎大厅记云陈晟筑罗城按旧经周回十九里高二十五尺阔二丈五尺今城宣和三年平方腊后知州周格重筑】 城有八门东曰望云南曰定川曰安流西曰安泰曰和平北曰嘉贶东北曰百顺西南曰善利 【 善利门旧有复城出溪湖雨闲相传为凤凰觜既重筑悉平之塞为城隅绍兴八年知州董弅因父老有请即城隅辟为门还榜旧名】 
子城周回三里南即遂安军门东西门在授官厅之两厢北门在州宅西偏
社坛在城西北五里 【 旧在城西南三里宣和二年平方腊后移置】 
　　户口
自孙权分歙置郡史书不载户口之数晋武帝时户五千五百六十宋孝武时户一万二百五十三隋文帝时户七千三百四十三唐高祖时户一万二千六十四口五万九千六十八明皇时户五万四千九百六十一口三十八万二千五百一十三穆宗时户五万四千七百一十口三十六万三千三百八十九
国朝九域志主户六万六千九百一十五客户九千八百三十六
国史天禧中户四万五千五百八治平中户七万五千四百七十三口二十四万一千七百七十二
绍兴己未户七万二千二百五十六丁一十一万一千三百九十四
今户口
户八万八千八百六十七
丁一十七万五千九百卅三
　　学校〔科举附〕
至圣文宣王庙　在城东南隅
国朝雝熙二年知州田锡迁于城西北隅即庙建学以教诸生景佑中知州范仲淹始建堂宇斋庑庆历中知州向俟奉
诏增广嘉佑中知州赵抃营置田租及以婺州岁入羡米养士大观中知州李升奉
诏重新庙学宣和中颁降
御书殿榜曰大成绍兴七年知州胡寅尽撤旧屋自殿堂廊庑斋舍焕然一新 【 堂后有三公祠堂设田公范公及赵清献公像盖士子以其名德之重及尝有功于学校之故绍兴八年知州董弅令随春秋释奠祀之后增作五贤祠以严先生为主复以唐宋广平为配】 
学田旧岁收四百斛不足以养士淳熙乙巳岁知州陈公公亮以三百千添置复拨没官产以赡之由是无匮乏之患
　　　科举
旧制三岁应　诏解九人 【 后增明经额一人为十人】 崇宁颁三舍法于学岁贡六人三岁并零分通二十人宣和复科举三岁解十六人渡江后附解流寓二名绍兴中通为十八名今为定制
贡院旧在兜率寺之西屋宇甚隘岁久滋弊旧经亦不载淳熙乙巳冬知州陈公公亮乃就州学之西鼎新创建其规（木无）一遵　礼部贡院之制
　　廨舍
州衙在子城内正北 【 旧制屋宇甚备经方腊之乱荡然无遗宣和三年知州周格重建】 
通判廨舍在遂安军门内街西
路分廨舍旧无定居今在兜率寺东以续置新定驿改充
观察支使
节度推官
观察推官
司户参军
司法参军
并在军门内东偏 【 政和中改幕职为司六曹事曹官为掾至建炎初复旧其闲有省员空廨近岁添置通判居之】 
司理院在严州门内街东 【 司理参军廨舍在内】 
州院在严州门内街西 【 知录参军廨舍在内】 
州学教授廨舍在本学外门内今移在学之东侧
旧制有路钤路分本州岛驻札及州钤都监监押近岁省并只留路分一员都监监押共三员除路分都监廨舍外或居寺院或僦民居
税务监官二员一员廨舍在税务内一员僦居
　　馆驿〔楼阁亭榭〕
　　　馆
公馆在子城东东山下屋颇宏壮旧为兵马司绍兴八年知州董弅重加葺治榜以今名以待监司按临及往来贵客愒寓今添差通判居淳熙丙午春知州陈公公亮以新定(下阙)
　　　驿
如归馆在子城东门内南偏以待寓客
定川馆在定川门外临歙江以待往来舣舟者
东馆在东津旧有东馆楼钱文肃公更其名曰分歙遭方腊之乱楼废后作亭为检税之所绍兴八年知州董弅命增窗户榜以今名以待往来舣舟不至城下者
西馆在安泰门外绍兴八年因得民居之籍于官者增葺为之以待属县官赴州禀事者愒寓焉馆后有阁跨湖面西山榜曰夕晖今废
新定驿旧在州南门外今废近岁即兜率寺东庑建屋谓之行衙绍兴八年既作公馆因榜以驿名今改路分廨舍
遂安军门楼旧睦州门宣和三年因升为节度知州周格建绍兴甲子岁因水颓圮乙丑知州罗汝楫重建
鼓角楼宣和三年重建榜曰严州
千峰榭州宅北偏东跨子城上自唐有之 【 见方干诗】 久废景佑中范文正公即旧基重建经方腊之乱不存后人重建易名曰泠风台绍兴二年知州潘良贵复旧名 【 绍兴八年知州董弅即千峰榭之南建高风堂】 
潇洒楼在州宅正寝之北宣和三年知州周格建
紫翠楼在州宅北子城下今废遗基尚存 【 知州吕希纯尝有诗具严州集】 
甘棠楼旧在善利门北城角俯临西湖因方腊之乱不存绍兴八年知州董弅既辟善利门即门上跨城隅建楼榜以旧名 【 按钱文肃公皇佑中作诗已云杜牧之睦州诗多独无此楼诗则甘棠之名自唐有之而郡人相传乃谓怀范文正公岂非范公之遗爱民到于今不能忘乎】 
竹阎在能仁寺南偏范文正公守郡日喜登尝赋诗后人更名思范绍兴九年重葺复旧名今废
宣诏亭在严州门前街东
班春亭在严州门前街西
秀亭在子城东东山上前临阛阓一览尽得溪山之胜前贤赋咏多矣亭废后人作小屋其上名曰高胜绍兴八年知州董弅命撤去即故基建亭榜以旧名今废
湖光亭在和平门外南跨西湖绍兴七年知州胡寅建
赏春亭在州衙后圃赵清献公所建今废
四照亭在善利门外今废
分歙亭在定川馆傍旧为商税务绍兴八年知州董弅移务于城中葺为亭以待往来舣舟者以其下临歙江取孙权分歙之义为之名今废
　　　仓场库务〔铸钱监附〕
都仓在子城东门内街北
军资库在仪门外街东
甲仗库在州衙大厅西庑楼屋上
回易库在仪门外街西
公使库在州衙大厅东庑内
架阁库在州衙大厅东庑楼屋上
抵当库在州东 【 　比较务】 
醋库在军门内街东
合同场在州西善利门内
都酒务在严州门外街西
比较务在州东下巿今省并
赡军务在和平门外西陪郭坞口 【 绍兴六年置】 今省并
都商税务在比较务东 【 旧在城南巿内经方腊之乱废后以定川门外一亭为之绍兴八年即城巿复建】 
东津税务在东津 【 旧以东馆亭为之绍兴八年即东馆之西分监税官廨舍建为务】 
神泉监在望云门外 【 熙宁七年置旧取婺州永康县铜山场铜以铸钱今取信州铅山县铜锡为之监官廨舍在监东】 
　　军营〔兵籍附〕
　　　禁军
威果营在望云门内街南 【 元额五百人绍兴己未中二百三十九人今见管四百七十七人】 
雄节营在望云门内街北 【 元额五百人绍兴己未中三百八十八人今见管四百九十一人】 
　　　厢军
崇节营在军门内街东 【 元额四百人绍兴己未中三百三十人今见管三百一十一人】 
壮城营在安流门内 【 元额二百人一百八人今】 
牢城营在州南 【 元额二百人今见管四十九人】 
宁节营附在牢城营 【 干道九年　朝廷优恤拣汰人刱置无定额今见管三十三人】 
　　　屯驻两指挥 【 并寓厢军营】 
寿春府 【 元管六十四人绍兴己未中七人】 今废
镇江府 【 元管一百二十人绍兴己未中八人】 今废
　　坊巿
惠政坊 【 旧名崇仁在左领军门前东街今改】 
善教坊 【 旧名崇化在右领军门前西街今改】 
亲仁坊 【 在左厢东巷】 
安泰坊 【 旧名郊河在右厢直安泰门今改】 
阜俗坊 【 旧名易俗在左厢下巿今改】 
辑睦坊 【 旧名黄浦在右厢巿今改】 
遗爱坊 【 旧名棠荫在左厢定川安流门两闲今改】 
甘棠坊 【 在右厢直甘棠楼】 
望云坊 【 旧名景云在左厢直望云门今改】 
建建坊 【 在左厢建安山下】 
字民坊 【 旧名申政在左厢建德县前今移】 
双桂坊 【 旧名任义在左厢建德县公元丰八年州人倪直侯直孺兄弟同榜登科里人为名之】 
福善坊 【 在左厢子城东直嘉贶门今刱名】 
陵仙坊 【 在右厢子城北相传为康希仙飞升处今刱名】 
仁里坊 【 在右厢后历故谏议大夫江公望所居江自立名】 
和平坊 【 在右厢和平门内】 
诚孝坊 【 旧名集贤在右厢子城西绍兴九年民徐明刲胁取肝疗其母病愈改今名】 
育英坊 【 旧名秀士在右厢州学前今改】 
兴贤坊 【 在新贡院之街南淳熙丙午岁创建】 
　　桥梁
永通桥在定川门外浮歙江上旧曰政平故谏议大夫江公望名之绍兴七年知州胡寅重新易以今名 【 又于江心当桥上作小亭名曰卧虹后因水泛溢湮没】 
伏龙桥在州南巿中
石桥四 【 一在军门前　一在子城东门外　一在建德县南　一在和平门外】 
章家桥在建德县东
上路桥在建德县东
畲浦桥在望云门外
风硎桥在建德县北
师子桥在西溪
　　沟渠
一在州东自百顺门外池流入南沟又东南入畲浦口达于歙江
一在州东自嘉贶门外乌龙山东西源流入南沟又东南入畲浦口达于歙江
一在州西北自嘉贶门外张考嵨流转州北入西南沟又东南入畲浦口达于歙江
一在州西南自北郭流入安泰斗门沟又东南入畲浦口达于歙江
　　物产
禹贡扬州筱簜既敷 【 孔安国传云筱竹箭簜大竹通典云敷谓布地而生】 厥草惟夭 【 通典云夭盛也】 厥木惟乔 【 孔安国传云乔高也】 岛夷卉服 【 通典云卉服絺葛之属】 厥篚织贝 【 孔安国传云织细纻贝水物】 周官职方氏扬州其利金锡竹箭其民二男五女其畜宜鸟兽其谷宜稻 【 郑康成注云锡镴也箭筱也鸟兽孔雀鸾鵁鹳之属】 
　　今产
谷
（禾亢）　　　（左禾右耎）　　　粟　　　麦
稌　　　麻　　　豆
衣
绢　　　紬　　　绵　　　纱
布　　　苎
货 【 唐志建德遂安县皆有铜今无】 
丝　　　漆　　　茶　　　蜜
蜡　　　纸
药 【 唐志遂安县石英山有白石英】 
款冬　　半夏　　菊花　　地榆
白朮　　菖蒲　　麦门冬　萆薢
芍药　　瓜蒌　　天门冬　枸杞
何首乌　苦参　　地黄
果
梅　　　李　　　桃　　　栗
椑　　　柿　　　梨　　　杏
枣　　　橘　　　柚　　　榧
杨梅　　枇杷　　石榴
木
槠　　　枫　　　椆　　　栎
楑　　　桑　　　杨　　　柳
松　　　檀　　　柏　　　槻
梓　　　桐　　　榉
竹
苦　　　淡　　　筋　　　筀
畜
牛　　　马　　　羊　　　猪
犬　　　鸡　　　鹅　　　鸭
禽
鸬鹚　　雉　　　杜鹃　　　　　百舌
鸠　　　鵰　　　乌　　　　　　鹊
鸲鹆　　鹢　　　溪（式鸟）　　鹇
鹳　　　百劳　　莺　　　　　　鹞
兽
熊　　　猴　　　麂　　　　　　狸
虎　　　豹　　　豺　　　　　　狼
兔　　　鹿　　　鼯　　　　　　（爰）
（冘）　　　　獭　　　　　　豪猪
白面狸　　　　　野猪
鱼
鲫　　　鲂　　　（鱼扁）　　　鲤
鲈　　（鱼占）　　鲥
鳜　　（鱼宾）　（鱼白）　　　鳝　　　
龟　　（上敝下黾）
　　土贡
唐正 【 本字犯　仁宗嫌名】 元十道录云贡交梭元和国计图云贡白石英交梭竹簟唐志载贡文绫簟白石英银花细茶旧经载贡交梭绢白苎布红花竹簟鸠坑茶麦门冬煎白蜜九域志载贡白苎十匹簟十领
国史志载贡母鹿章皮交梭绢白苎布白蜜红花竹簟麦门冬煎
今贡
白苎布十匹
绢二十匹 【 折簟】 
　　税赋〔茶租免役和预买附〕
　　　夏税
绢旧额五万七千九百一十七匹三丈六尺七寸
今收四万五千七百五十三匹 【 系除折帛外计上件后并同】 
紬旧额一万三千五百八十匹二丈七尺八寸
今收一万四千二百九十三匹
绵旧额四千九百八十六屯三两三钱三字
今收二万六千一百七十六两
　　　秋税
苗米旧额二万一千四百六十七石三斗一升三合五勺
今收二万二千八百五十八石一斗五合
茶租钱旧额一万二千三百八十贯文
今收三万一千三百八十贯文
免役钱旧额三万六千五百四十七贯四百九十九文
今收五万七千六百六十九贯三百八文
　　　和预买
绢旧额六万二百八十四匹二丈
今收五万七千六百七十二匹
紬旧额二万二千　百六十二匹
今收二万二千五百匹
丝旧额二万三千五百两
今收二万五千两
生紬线旧额五千两无增减
　　课利
　　　酒
都务租额三万一千七百三贯文绍兴己未额三万二千五百一贯文
今收三万一千七百三贯六百六十文
比较务租额三万六百六十三贯文绍兴己未额三万一千三百六十七贯文
今收三万六百六十三贯七百五文
赡军务 【 绍兴七年置元降指挥以课利三分充本州岛用七分上供每年趁净利钱二万贯文】 绍兴己未额二万八十贯一百一十文
今收一万六千五百八十八贯八百文
　　　税
商税务租额三万四千六十六贯文绍兴己未额三万五千三百一十六贯文
今收三万八千二百七十五贯四百三十四文
　　　茶
递年批发二百三十五万五千九百二十斤计引钱三十九万八千三百七十贯文绍兴己未额二百五十一万八千四百四十斤计引钱四十二万六千九百五贯文
今批发二百五十八万三百八十斤计引钱五十六万七千一百二十六贯文
递年住卖五千八百四十斤计引钱一千三贯文绍兴己未额六千一百斤计引钱一千三十七贯文
今住卖五千八百斤计引钱一千二百七十六贯文
　　　盐
递年四百八十八万九千七百斤计引钱二十二万一千二百二十三贯文绍兴己未额五百五万一千七百斤计引钱二十四万二千一百七十五贯文
今卖五百八十五万六百斤计引钱四十万九千五百四十二贯文
　　　香
递年一百一十一两计引钱三百一贯五百文绍兴己未额一百一十两四钱计钱四百
今卖二百二十七两三钱计引钱二百四十六贯六十八文
　　　矾
递年一千九百斤计引钱二百六十七贯文绍兴己未额二千一百四十斤计引钱二百八十八贯文
今卖二千七百一十五斤计引钱二百七十一贯五百文
　　寺观
　　　天庆观
在子城西唐景龙中建名龙兴
国朝大中祥符元年因
天书降
诏天下建天庆观改今名四年
圣祖降又
诏即天庆观建殿以奉
圣祖岁时长吏率官属朝谒着于令汔今行之
　　　兜率寺
在天庆观西唐神龙元年建名中兴景龙元年改龙兴开元中又改开元
国朝大中祥符元年改今名 【 唐末有僧道明居此寺因号陈尊宿道场寺有灵香阁元佑宰相苏公颂为之记又有陈尊宿庵绍兴五年寺为火爇荡然无遗八年稍即旧基建屋有僧守越筑室山上复名尊宿庵】 
　　　资福院
在子城西北山下
国朝庆历中建治平二年赐额藏
太宗御书
　　　广智寺
在州东忠懿王钱俶建名报恩寺
国朝太平兴国三年避
太宗潜邸名改赐今名
　　　能仁院
在资福院北
国朝宝元中建名承天寺政和六年因上地祗徽号有承天字改赐今史藏
太宗御书
　　　保丰院
在亲仁坊绍兴元年僧居敏请分水县废寺额建旧亦谓之接待院
　　　法善寺
在州东相传云是清凉大法眼禅师道场其宗派流入高丽最盛
　　　报恩院
在州东
国朝庆历中建
　　　十王院
在子城西
国朝皇佑中建
　　　祥符尼寺
在州北建安山下自建德县龙山乡移初名建安寺
国朝大中祥符年赐今名
　　　志真尼寺
在州西
国朝大中祥符中建今废
　　祠庙〔坛壝附〕
城隍庙在子城西北
五通庙在子城西
五灵庙在望云门内
国朝皇佑中知州　　因神见梦祈祷有应
请于
朝封五灵王
山神坛在仁安山之汤
干道六年知州张栻筑为水旱祈祷之所
两港龙王祠在望云门外东山上
旧祠在溪阴地势卑隘或溪水泛溢有所祷祈不可渡则望拜而已淳熙甲辰春权州事通判刘似迁于今所
　　古迹
陵仙角在子城西耆旧传云唐永徽三年睦州刺史康希仙登升之处因以名其地 【 角宜作阁】 事既不经又无所考据姑存之
　　贤牧〔题名附〕
　　　江秉之
字符叔济阳考城人为山阴令人户三万政事繁扰阶庭常数百人秉之御繁以简常得无事以在县有能出补新安太守以简约见称所得秩悉散之亲故妻子常饥寒人有劝其营田秉之正色答曰食禄之家岂可与农人竞利在郡作书架一枚去官留以付库
　　　羊欣
字敬元泰山南城人为新安太守在郡四年简惠著称除临川王义庆辅国长史不就文帝重以为新安太守在郡十三年乐其山水尝谓子弟曰人生仕宦至二千石斯可矣及是便怀止足
　　　萧几
字德兀 【 本字犯圣祖名】 齐宗室蚤孤有弟九人并幼几恩爱笃睦闻于朝廷清贫自立位中书侍郎尚书左丞为新安太守郡多山水特其所好适性游履遂为之记卒于官
　　　萧颖冑
字云长齐宗室自中书郎除左军将军知殿内文武事得入便殿出为新安太守吏人怀之
　　　伏（日恒）
字符曜平昌安丘人为永阳内史在郡清洁政务安静郡人何正秀等一百五十四人诣州言状湘州刺史以闻诏勘有十五事为吏人所怀梁武帝善之徙新安太守在郡清恪如永阳时人赋税不登者辄以太守田米助之郡多麻苎家人乃至无以为绳其厉志如此属县始新遂安海宁并同时生为立祠
　　　王实
琅邪人尚梁武帝女安吉公主袭爵建城县公为新安太守实从兄来郡就求告实与铜钱五十万不听于郡及道散用从兄密于郡巿货还都求利及去郡数十里实乃知命追之呼从兄上岸盘头令卒与杖搏颊乞原劣得免
　　　任昉
字彦升乐安博昌人梁天监中自秘书监出为新安太守在郡不事边幅率然曳杖徒行邑郭人通辞讼者就路决焉为政清省吏人便之
　　　刘幽求
冀州武强人开元二年自尚书左丞相罢贬睦州刺史
　　　宋璟
邢州南和人开元三年三月十一日自御史大夫坐小累为睦州刺史
　　　李揆
字端卿系山陇西自宰相罢为秘书监流落十六年始拜睦州刺史
　　　杜牧
字牧之京兆万年人会昌中自池州刺史改睦州刺史
　　　田锡
字表圣嘉州人太平兴国八年以右补阙知睦州即宣圣祠建学表请入纸国子学印经籍给诸生讲授诏特赐之还其纸
　　　范仲淹
字希文苏州人景佑中以右司谏秘阁校理知睦州大兴学校建严子陵祠于钓台复其为后者四家
　　　赵抃
字阅道衢州人嘉佑中为殿中侍御史求郡得睦睦岁为杭巿羊为移文却之民籍有茶税而无茶地奏蠲之民至今称焉
　　　题名
唐刺史李道古撰大厅记具录唐代刺史名衔除授年月始自永徽汔元和七年凡一百六十三年自张后嗣 【 本字犯　太祖庙讳】 而下至道古五十一人
国朝雝熙二年知桐庐县事刁衎撰大厅记以道古所撰绵历既久残缺为多复自唐显庆二年至太平兴国三年盖元和八年之后又一百六十三年而自道古已下至韦诸陈晟纔三十一人唐史载中和三年董昌据杭州柳超自常孰入睦州刺史韦诸杀之四年余杭镇使陈晟攻诸诸以州授晟据睦州十八年死弟询代立自称刺史天佑元年叛附于杨行密其闲七十二年盖衎记所谓钱氏割据非王命略而不书者而李继敏则钱氏纳土后
国朝首命知州也其后萧璀继之璀之后田锡继之衎记所谓田公是已今据衎记列其姓氏于左方
张后嗣 【 显庆二年正月　日自府司马加国子祭酒拜】 
高择言 【 干封元年七月二十九日自台州刺史拜】 
尤知钦 【 　　　年二月十九日自随州刺史拜】 
高真行 【 永隆元年九月十四日自右卫将军拜】 
张大安 【 永淳二年五月十九日自普州刺史拜】 
长孙谊 【 　　　年　月　日自江州】 
李上善 【 天授元年九月九日自唐州刺史拜】 
娄薀 【 天授二年八月十日自澧州刺史拜】 
谢禧 【 如意元年自吉州】 
元延寿 【 通天二年正月十五日自徐州刺史拜】 
杨元亨 【 久视元年八月十一日自太府少卿拜】 
孙诠 【 神龙二年　月　日自右骑】 
冯昭泰 【 景龙元年十月十九日自邢州刺史拜】 
张昭命 【 景龙二年十月十三日自扬州司马拜】 
魏驹
刘幽求 【 开元二年三月二日自太子少保拜】 
宋璟 【 开元三年五月十一日自御史大夫拜】 
薛莹 【 开元七年四月十六日自邢州刺史拜】 
韦利器 【 开元八年六月日自博州别驾拜】 
李仲宣 【 开元十三年九月十三日自德州刺史拜】 
杨承令 【 开元十五年五月日自睦州别驾拜】 
柳齐 【 开元十　年　月　日自莱州】 
崔景 【 开元十九年三月十日自眉州刺史拜】 
李谅 【 开元二十二年十月九日自领军卫将军拜】 
王审礼 【 开元二十六年八月　日自温州刺史拜】 
卢同宰 【 天宝元年六月二十八日自易州刺史拜】 
张愿 【 天宝三载九月十八日自台州刺史拜】 
韦南金 【 天宝五载九月　日自台州刺史拜】 
李寀 【 天宝九载九月二十六日自江州刺史拜】 
张渐 【 天宝九载十月　日自饶州刺史拜】 
张朏 【 天宝十载三月十日自抚州刺史拜】 
郑济 【 天宝十一载七月十一日自徐州刺史拜】 
冯临 【 天宝十二载十月十七日自上司御副率拜】 
卢涣 【 天宝十　载　月　日自歙州刺史拜】 
李伯成 【 天宝十五载正月十八日自吉州刺史拜】 
阎钦爱 【 至德二载十一月十日自苏州别驾拜】 
张崇晖 【 上元元年　月　日自泗州刺史拜】 
贺若滔 【 永泰元年八月十四日自义王傅拜】 
贾琛 【 大历三年十月二十五日自庐州刺史拜】 
陶铣 【 大历四年　月　日自江州刺史拜】 
李揆 【 大历十三年四月十三日自秘书监拜】 
王缜 【 建中元年三月二十四日自吉州刺史拜】 
杜亚 【 建中元年八月中尹晋绛州】 
韦赞 【 正元四年正月十六日自驾部郎中拜】 
张汇征 【 正元七年二月十一日自刑部郎中拜】 
李正臣 【 正元七年　月　日自虔州刺史拜】 
李敷 【 正元十年十月二十七日自濠州刺史拜】 
韦士勋 【 正元二十一年四月二十二日自金州刺史拜】 
李幼清 【 元和】 
郑膺甫 【 元和四年三月二十五日自度支郎中拜】 
李道古 【 元和六年六月三日自唐州刺史拜】 
崔元芳
羊士谔 【 元和十二年三月五日自祥州刺史拜】 
独孤迈 【 元和十四年五月九日自户部员外郎拜】 
孟简 【 元和十　年　月　日自吉州刺史拜】 
韦文恪 【 长庆三年二月七日自司门郎中拜】 
韩泰 【 长庆四年六月二十五日自郴州刺史拜】 
张聿 【 宝历　年　月　日自屯田郎中拜】 
张公儒 【 太和六年十月五日自职方郎中拜】 
王琮 【 大和九年四月七日自洛阳县令拜】 
李善白 【 大和九年十月日自】 
郑仁弼 【 开成二年八月七日自卫尉少卿拜】 
吕述 【 开成二年七月二十三日自盐铁推官祠部郎中拜】 
薛薀 【 　　　年　月　日自明州刺史拜】 
苏涤 【 会昌三年九月十四日自给事中拜】 
韦有翼 【 会昌五年三月二十四日自安州刺史拜】 
杜牧 【 会昌六年十月　日自池州刺史拜】 
郑承休 【 大中三年十月七日自果州刺史拜】 
李文举 【 大中六年四月十三日自宗正卿拜】 
厉元 【 大中六年九月十　日自　　　使大理拜】 
崔彖 【 大中六年十一月十一日自户部郎中拜】 
韩瞻 【 大中十二年四月七日自鴈州刺史兼本州岛镇遏使拜】 
牛丛 【 大中十二年十一月日自司勋员外郎拜】 
金仁规 【 咸通三年十一月二日自太府少卿拜】 
陆墉 【 咸通五年十二月五日自盐铁江淮知后金部郎中拜】 
侯温 【 咸通　年　月　日自　　郎中拜】 
冯岩 【 咸通十二年十二月十三日自太府少卿拜】 
张极 【 咸通十四年十二月五日自长安县令拜】 
许珂 【 干符三年　　　　自陈州刺史拜】 
柳超 【 干符五年十月十四日自盐铁浙东院膳部郎中拜】 
韦诸 【 广明元年八月二十二日自衡州刺史拜】 
陈晟 【 中和元年二月二十日清平镇　　　　　拜　　筑罗城】 
李继敏 【 太平兴国二年六月十九日殿中丞权知】 
萧璀 【 太平兴国四年　月　日自】 
自太平兴国八年田锡以右补阙知州至雝熙二年去郡后四十九年当景佑元年范仲淹以右司谏礼阁校理知州皇佑元年陆轸以吏部郎中直昭文馆知州未几请老以分司西京归嘉佑三年赵抃以殿中侍御史知州绍圣元年吕希纯自中书偻人知州大观三年蔡肇自吏部员外郎知州由雝熙而至宣和总百三十有五年闲知州亡虑数十人独此六公名德岿然其它或姓名可见又岁月不可考今不复纪
宣和三年平方腊后知州名氏有灊山朱翌所作题名记列之左方
李邈 【 宣和三年四月五日以武功大夫荣州防御使知四年四月十七日罢】 
周格 【 宣和四年四月十八日以奉直大夫直龙图阁知七年正月十四日罢】 
凌唐佐 【 宣和七年三月三日以朝请大夫权知靖康元年九月二十六日罢】 
李裁 【 靖康元年十一月二十九日以朝请大夫权知建炎二年十二月十八日秩满】 
王永年 【 建炎二年十二月十八日以中奉大夫知建炎三年七月十一日罢】 
赵子砥 【 建炎三年七月二十日以朝散郎权知十二月四日罢】 
柳约 【 建炎三年十二月四日以朝奉大夫充集英殿修撰知绍兴元年八月十七日召】 
范世延 【 绍兴元年九月三日以朝请大夫权知当月二十一日罢】 
李擢 【 绍兴元年九月二十一日以左朝散郎充显谟阁待制知二年三月十日罢】 
潘良贵 【 绍兴二年三月二十四日以左朝散郎直龙图阁权发遣六月十五日罢】 
颜为 【 绍兴二年七月三日以左奉议郎权发遣三年六月三日罢】 
朱縡 【 绍兴三年六月四日以左朝奉大夫权知是月十一日罢】 
颜为 【 绍兴三年六月十一日再任四年七月二十日秩满】 
石端中 【 绍兴四年七月二十日以左朝请大夫权知六年八月二十七日秩满】 
胡寅 【 绍兴六年八月二十七日以左奉议郎充徽猷阁待制知七年闰十月十九日移永州】 
董弅 【 绍兴七年十一月初三日以左朝奉大夫充徽猷阁待制知绍兴九年八月初五日罢任】 
冯轸 【 绍兴九年八月二十八日以左朝请大夫知绍兴十年六月十二日罢任】 
郑滋 【 绍兴十年六月十五日以显谟阁直学士左中大夫知绍兴十二年三月二十一日除宫观】 
苏简 【 绍兴十二年三月二十四日以右朝散大夫权发遣绍兴十四年三月二十六日满】 
孙荩 【 绍兴十四年四月二十六日以左朝奉大夫权知当年九月二十七日得替】 
罗汝楫 【 绍兴十四年九月二十七日以龙图阁学士左朝请郎知绍兴十七年八月二十一日除宫观】 
苏简 【 绍兴十七年九月一日以右朝请大夫权知绍兴十九年十月二十九日满】 
周林 【 绍兴十九年十月二十九日以左朝请郎知绍兴二十一年十二月十八日满】 
曹琏 【 绍兴二十二年正月二十六日以朝议大夫知绍兴二十三年七月二十九日改替】 
宋暧 【 绍兴二十三年十月初二日以右朝散大夫权知绍兴二十六年三月十二日罢】 
金安节 【 绍兴二十六年三月十二日以左朝散郎权发遣绍兴二十七年二月十六日除浙西提刑】 
朱翌 【 绍兴二十七年七月十一日以左朝散郎秘阁修撰知绍兴二十八年十一月初十日改知宣州】 
郑资之 【 绍兴二十九年二月初六日以右朝请大夫知】 
樊光远 【 绍兴三十年四月二十三日以左朝奉郎权发遣明年三月十一日除浙东提刑】 
郑知刚 【 绍兴三十一年四月初二日以右朝奉大夫权知绍兴三十二年三月十九日除宫观】 
吴概 【 绍兴三十二年四月初四日以左中奉大夫知绍兴三十四年四月十七日任满】 
朱正纯 【 隆兴二年四月十七日以右奉直大夫知干道二年正月十三日罢任】 
柳大节 【 干道二年三月十三日以右朝奉大夫知干道三年五月十五日除浙东提刑】 
柳楹 【 干道三年闰七月十五日以右朝奉郎权知干道五年十二月二十八日满】 
张栻 【 干道五年十二月二十九日以右承务郎直秘阁权发遣干道六年闰五月十七日赴召】 
王师愈 【 干道六年六月十八日以左奉议郎权发遣干道七年五月二十八日改信州】 
林机 【 自信州移知干道七年七月三日以左朝请郎知当月二十九日赴召】 
詹元宗 【 干道七年八月二十三日以左朝奉郎权发遣干道九年七月二十五赴召】 
曹耜 【 干道九年八月十五日以朝散郎权发遣淳熙元年九月二十七日丁父忧】 
魏楫 【 淳熙元年十月二十八日以奉议郎权发遣淳熙三年八月十八日除都大提点坑冶】 
潘景珪 【 淳熙三年八月二十日以朝请郎权知淳熙四年八月二十八日宫祠】 
赵师垂 【 淳熙五年二月二十九日以宣义郎直敷文阁权发遣当年八月二十日丁母忧】 
萧燧 【 淳熙五年十月二十三日以朝散大夫知七年十月十二日除敷文阁待制差知婺州】 
韦璞 【 淳熙七年十一月十七日以朝请郎直显谟阁权知八年九月初二日宫观】 
杨布 【 淳熙八年十二月二十九日以朝请郎权知淳熙九年八月二十四日宫观】 
楼锡 【 淳熙九年九月二十三日以承议郎权发遣当年十二月十七日丁父忧】 
李（禾彧） 【 淳熙十年正月二十六日以朝请郎权知当年七月初二日改知温州】 
汪义端 【 淳熙十年八月十六日以宣教郎权发遣十一年三月初二日宫祠】 
陈公亮 【 淳熙十一年六月初三日以朝请郎权知十三年七月初三日满除仓部郎官】 
陆游 【 淳熙十三年七月初三日以朝请大夫权知淳熙十五年七月初六日满】 
钱闻诗 【 淳熙十五年七月初六日以朝奉大夫权发遣淳熙十六年七月初一日罢任】 
张埏 【 淳熙十六年十月初九日以朝散大夫权发遣绍熙元年九月初九日罢任】 
叶筹 【 绍熙元年十月初十日以奉直大夫知二年九月二十九日罢任】 
冷世光 【 绍熙二年十二月初四日以朝请郎权发遣三年十二月初三日宫观】 
赵不逿 【 绍熙四年二月初五日以朝奉大夫　　五年六月初七日除江西提刑】 
春（火育） 【 绍熙五年八月二十八日以朝议大夫知庆元二年五月初九日宫观】 
曾集 【 庆元二年七月初一日以朝奉大夫权知庆元三年六月十九日罢任】 
李直柔 【 庆元三年闰六月十二日以朝请郎权知当年九月十五日丁母忧】 
黄衡 【 庆元三年十月二十六日以朝奉大夫权知庆元　年七月　　日改除福建提举】 
毛（上宗下山） 【 庆元五年九月二十八日以朝请郎权发遣嘉泰元年正月十六日宫观】 
潘焘 【 嘉泰元年二月四日以朝议大夫知】 
莫若晦 【 嘉泰元年十二月十一日朝议大夫知嘉泰三年七月二十二日除湖南提举】 
陈（木秉） 【 嘉泰三年十月十五日以朝请大夫权发遣嘉泰四年八月初一日罢任】 
孙叔豹 【 嘉泰四年十二月十五日以朝散郎直秘阁权知开禧二年二月二十五日罢任】 
巩嵘 【 开禧二年四月二十日以朝请郎权发遣续两易权知邵州至五月二十八日得替】 
赵师石 【 开禧二年五月二十八日以朝奉大夫权知三年四月转朝散大夫嘉定元年二月改知婺州】 
胡粢 【 嘉定元年三月二十一日以宣教郎权发遣二年三月转奉议郎嘉定三年二月四日除福建提举】 
孟导 【 嘉定三年三月九日以朝奉大夫权知当年十二月二十　日宫观】 
谢德舆 【 嘉定四年闰二月二十六日以宣教郎军器监簿权发遣转奉议郎六年二月二十七日除司农寺丞】 
宋钧 【 嘉定六年四月十五日以朝奉郎太府寺簿权发遣十月转朝散郎嘉定八年三月四日除太府寺丞】 
魏大中 【 嘉定八年四月十二日以朝请大夫知嘉定九年十二月三日除福建运判】 
郑之悌 【 嘉定十年二月七日以承议郎太府寺丞权知转朝奉郎十二年二月除湖北提举】 
薛叔灌 【 嘉定十二年四月十五日以承议郎监登闻鼓院权发遣转朝奉郎当年七月致仕疾卒】 
许兴裔 【 嘉定十二年十月二十日以承议郎诸军审计司权发遣转朝奉郎十四年十月三日致仕】 
王棠 【 嘉定十四年八月一日以承议郎干办诸司审计粮料院权发遣当年九月一日致仕】 
卢宪 【 嘉定十四年十月二十一日以承议郎权发遣次年转朝散郎十六年九月除大理寺丞】 
赵立夫 【 嘉定十六年十月二十五日以朝散郎知大宗正丞兼刑部郎官覃恩转朝奉大夫宝庆元年九月二日赴召】 
谢采伯 【 宝庆元年十月八日以朝议大夫知宝庆二年三月六日罢任】 
陆子遹 【 宝庆二年十一月十五日以奉议郎太府寺簿权发遣绍定二年三月二十二日赴召】 
陈畏 【 绍定二年三月二十二日以朝奉大夫新知漳州改知绍定三年六月二十五日罢任】 
卫朴 【 绍定三年八月十六日以朝奉郎新知抚州改权知庆寿转朝散郎四年九月十三日除太府寺丞】 
李弥高 【 绍兴五年六月十七日以朝奉大夫太府寺丞权知绍定六年三月十七日转朝散大夫四月十七日罢】 
赵汝杆 【 绍定六年四月十七日以朝散郎大理寺丞权知当年七月十九日除直宝章阁两浙转运判官】 
颜颐仲 【 绍定六年八月二十四日以朝奉郎将作监簿权知转朝散郎端平元年九月十三日除司农寺丞】 
葛逢 【 端平元年十一月十三日以朝散大夫秘书省著作郎兼度支郎官知端平二年四月十五日除秘书省著作郎】 
王会龙 【 端平二年七月五日以承议郎秘书省著作郎兼尚左郎官权知三年四月二十七日除秘书省著作郎】 
赵汝柄 【 端平三年五月二十六日以奉议郎添差通判权知提举神泉监嘉熙元年六月初一日罢任弟汝杆】 
万一荐 【 嘉熙元年十二月十三日以朝散大夫军器监丞权知三年二月二十六日以会子罢任】 
卫湜 【 嘉熙三年七月初六日以朝奉郎主管官告院权知四年九月转朝奉大夫十二月二十六日赴召】 
赵与汶 【 嘉熙四年十二月二十六日以朝散郎秘书省著作佐郎兼权仓部郎官除直秘阁权知淳佑元年二月二十一日别与州郡】 
王佖 【 淳佑元年三月十四日以朝奉郎将作监丞知二年九月二十六日罢任】 
何处信 【 淳佑二年十二月初六日以朝议大夫知三年六月二十六日罢】 
赵希朴 【 淳佑三年八月初三日以朝议大夫大理寺正知四年八月初一日除军器少监】 
章大醇 【 淳佑五年二月初九日以朝奉郎到任六年八月初六日转朝散郎十日初四日除侍左郎官申审得旨】 
高斯得 【 淳佑七年三月初四日以朝奉郎着佐兼权礼郎兼国史编修实录检讨官到任续转朝散郎八年六月除浙东提刑】 
赵孟传 【 淳佑八年七月二十九日以宣教郎太府丞直宝章差知阙到正祠便养升宝谟到任九年四月转通直郎十二月转承议郎十年二月除刑部郎官】 
赵汝历 【 淳佑十年六月初三日以奉议郎到任十二年三月转承议郎十二年四月除司农寺丞】 
季镛 【 淳佑十二年八月初一日以承议郎监都进奏院到任宝佑二年八月十三日替】 
吴盘 【 宝佑二年八月十三日以朝奉郎到任三年三月兼节制军马四年正月二十七日罢任】 
　　正倅题名
题名往年废于煨烬绍兴十年齐志行始为之记起宣和三年迄嘉定三年凡四十八人刊石既满其后遂不复录临江章璞莅事之明年序次嘉定五年以后未书者九人刻石以续前作知州陈畏为之记
陈次中 【 宣和三年四月一日以朝请郎到六年七月二十九日替】 
吴辉 【 宣和六年八月一日以朝议大夫到建炎元年七月初三日替】 
刘拱 【 建炎元年七月初三日以承议郎到三年七月二十四日替】 
赵霈 【 建炎三年七月二十五日以左朝散郎到绍兴元年八月十四日替】 
黄策 【 绍兴元年八月十五日以左宣教郎到二年四月初二日替】 
朱发 【 绍兴二年五月初七日以左朝议大夫到四年九月初十日替】 
曾绰 【 绍兴四年九月十一日以右承议郎到六年十二月二十日替】 
吴任钧 【 绍兴六年十二月二十一日以左宣教郎到八年六月十日替】 
孙傅 【 绍兴八年六月二十七日以左宣教郎到十年七月十四日替】 
齐志行 【 绍兴十年七月十五日以左朝散郎到十二年二月十六日替】 
沈造 【 绍兴十二年四月四日以左朝散郎到十二年五月十四日改差】 
洪光祖 【 绍兴十二年七月十六日以右奉议郎到十四年十月二十八日替】 
郑震 【 绍兴十四年十月二十九日以右朝奉大夫直秘阁到十六年十一月二十七日替】 
沈大椿 【 绍兴十六年十一月二十八日以左宣教郎到十八年十二月初六日替】 
游其藩 【 绍兴十八年十一月初六日以左朝请郎到二十一年三月十九日替】 
杨云 【 绍兴二十一年三月十九日以右朝奉郎到二十三年四月二十三日替】 
汪彭年 【 绍兴二十三年四月二十三日以右朝请郎到二十四年九月十七日替】 
李洪 【 绍兴二十四年十一月初二日以右朝散郎到二十六年十月二日除大理寺】 
宋惠畴 【 绍兴二十六年十一月初十日以右朝请郎到二十八年四月二十五日替】 
薛冀 【 绍兴二十八年七月初三日以右朝散郎到三十年正月二十日替】 
魏彦机 【 绍兴三十年二月二十四日以右朝散郎到三十二年三月十三日替】 
司马伋 【 绍兴三十二年三月十三日以右朝奉郎到隆兴二年三月二十四日替】 
孙次仲 【 隆兴二年三月二十四日以右承议郎到干道二年三月二十四日替】 
潘文孝 【 干道二年三月二十四日以左朝奉大夫到四年四月十二日替】 
翟纮 【 干道四年四月二十二日以右朝奉大夫到六年五月二十九日替】 
丰谊 【 干道六年五月二十九日以左朝请郎到当年六月初二日丁母忧】 
韩垒 【 干道六年八月十二日以右朝散郎到八年三月初七日丁母忧】 
薛俟中 【 干道八年四月二十八日以右奉议郎到九年七月二十九日替】 
张杓 【 干道九年十二月二十二日以宣教郎到淳熙三年正月十九日替】 
温镗 【 淳熙三年正月十九日以朝奉大夫到五年三月初五日替】 
朱孝文 【 淳熙五年三月初五日以承议郎到六年十二月十二日事故】 
楼城 【 淳熙七年二月十三日以朝散郎到九年四月十六日替】 
刘佖 【 淳熙九年四月十六日以承议郎到十年四月十七日满替】 
韩元象 【 淳熙十一年四月十七日以奉议郎到十二年十二月十九日致仕】 
朱翚 【 淳熙十三年二月十八日以朝奉郎到十五年三月三日替】 
赵师□ 【 淳熙十五年四月以承议郎太常寺丞到该　庆寿恩转朝请郎十六年四月满】 
赵师复 【 淳熙十六年五月以朝散郎到绍熙元年十一月该覃恩转朝奉大夫二年三月除权发遣知全州】 
潘昌老 【 绍熙二年十月以通直郎主管官告院到四年三月满】 
任清叟 【 绍熙四年三月以朝奉郎太府寺丞到五年二月转朝散郎庆元二年正月除尚书都官员外郎】 
何润 【 庆元二年以朝请大夫诸军审计司到四年二月满】 
赵子怀 【 庆元四年二月以奉议郎到六年正月满】 
张宗愈 【 庆元六年二月以朝奉郎提辖左藏库到嘉泰二年二月满】 
赵不摭 【 嘉泰二年二月以朝请大夫太府寺丞到四年三月满】 
徐材 【 嘉泰四年以宣教郎大理司直到开禧二年三月满六月省免次任】 
卫溉 【 宝庆元年十月以朝散郎到三年十二月满】 
杨轰 【 绍定二年八月以朝奉郎大理评事到四年七月宫观】 
斯泽 【 绍定四年八月以朝散郎国子监丞到当年九月除知南康军】 
项容孙 【 绍定四年十月以承议郎添差通判平江府改任兼权州事五年六月改知德安府】 
赵汝柄 【 端平元年六月以奉议郎到专一措置修复神泉监议钱职事三年六月就除知州事提举神泉改罢】 
郭磊卿 【 端平三年十月以奉议郎太社令于当年十月到三年十二月二十三日该恩转承议郎嘉熙元年四月十三日以磨勘转朝奉郎二年九月初十改太学博士】 
陈叔远 【 嘉熙二年十二月十九日以宣义郎太社令到三年十一月以磨勘转宣教郎四年六月日丁母忧】 
章鉴 【 嘉熙四年八月二十日以承议郎提辖左藏库到淳佑元年正月十九日丁母忧】 
孙梦观 【 淳佑元年十二月十三日以奉议郎行武学谕二年四月十九日以疾丐祠主管台州崇通观】 
赵与澣 【 淳佑二年六月三日以宣教郎行太社令到当年月内磨勘转奉议郎三年六月二十六日臣寮论与祠七月初四日离任】 
赵时台 【 淳佑三年九月十九日以朝请郎干办诸司粮料院到】 
曾（上□下木） 【 淳熙十五年三月初三日以宣教郎到十五年十一月十七日丁忧】 
沈楫 【 淳熙十六年正月初九日以朝请郎到绍熙元年二月初二日罢】 
郑益 【 绍熙元年四月十七日以朝奉大夫到三年五月二十一日替】 
陈序 【 绍熙三年五月二十二日以朝请郎到五年六月十八日替】 
俞泂 【 绍熙五年六月十九日以朝请郎到庆元二年八月二十一日替】 
王棐 【 庆元二年八月二十二日以朝请大夫到四年十一月二十日替】 
朱辅 【 庆元四年十一月二十一日以朝奉郎到六年十二月初八日替】 
赵善纪 【 庆元六年十二月初九日以朝散郎到嘉泰三年二月二十六日替】 
林谷 【 嘉泰三年二月二十七日以朝散郎到开禧元年四月二十九日满】 
柴几 【 开禧元年四月二十九日以承议郎到二年九月二十三日避嫌宫观】 
张攀 【 开禧三年二月初八日以承议郎到嘉定元年十二月初九日满】 
胡（土自） 【 嘉定元年十二月初十日以奉议郎到二年十二月二十一日满】 
曾党 【 嘉定二年十二月二十二日以朝奉郎到嘉定　年　月　　日满】 
谢采伯 【 嘉定五年十二月二十二日以朝请郎到八年正月十六日替】 
李伯坚 【 嘉定八年正月十七日以承议郎到当年五月十三日丁母忧】 
俞远 【 嘉定八年八月十六日以朝奉郎到十年七月二十三日替】 
高之问 【 嘉定十年七月二十四日以朝奉郎到十二年八月二十七日替】 
黄简 【 嘉定十二年八月二十八日以承议郎到十四年六月初二日罢】 
朱增 【 嘉定十四年八月十七日以朝奉郎到十六年八月二十四日改通判鄂州】 
卫朴 【 嘉定十六年十一月二十八日以承议郎到宝庆元年十一月十九日满差知江阴军】 
赵崇（上乂下心） 【 宝庆元年十一月二十一日以承议郎到三年六月二十六日致仕】 
莫涣 【 宝庆三年八月二十七日以朝请郎到绍定元年四月二十一日罢】 
章璞 【 绍定元年九月二十一日以朝奉郎到三年七月三十日罢】 
李知先 【 绍定三年十一月初三日以朝奉郎到五年二月十三日替】 
曾黯 【 绍定五年十一月二十三日以朝奉大学到端平元年七月二十六日赴　都堂审察】 
武迪 【 端平元年十月十七日以中奉大夫到三年十二月初八日替】 
姜弥明 【 端平三年十二月八日以奉议郎到嘉熙二年正月二十六日改添差通判临安府】 
鲁之损 【 嘉熙二年十月　　日以朝请大夫到嘉熙四年十二月初七日替】 
武迪 【 嘉熙四年十二月初七日以中奉大夫到淳佑三年二月二十八日替】 
徐士特 【 淳佑三年十二月二十八日以朝奉郎到】 
张（弓登） 【 淳佑五年三月初八日以朝奉郎到任七年六月初三日替】 
史望之 【 淳佑七年六月初三日以朝散郎到任八年十一月　日除宗正寺簿】 
谢焱 【 淳佑八年十二月二十七日以朝散郎到任十一年正月初三日新知岳州当日交割离任】 
吴溥 【 淳佑十二年正月初三日以奉议郎到任】 
孙一飞 【 淳佑十二年七月二十五日以朝散郎到任】 
宣王殳 【 宝佑元年六月十三日以朝奉郎到任】 
陈棠 【 宝佑二年三月初九日以朝请郎到任四年三月二十三日替】 
朱逢 【 宝佑四年三月二十三日以朝奉郎到任】 
　　添倅题名
桐庐郡丞员外置置罢不常其或一二十年不置近又不候代辄迁以是壁记不立嘉熙年闲陈叔远到官未满岁则（打去丁改穸）遗谍订他刻询故老断自刘公义而下以迄于今百年闲可考者二十有四人自
中兴以来添差之员浸广率多取诸班着视正员之选愈重有郭磊卿为之记
朱去非 【 建炎三年三月以宣义郎直秘阁到绍兴二年十二月除太常寺簿】 
韩瀹 【 绍兴二年十二月以右通直郎行司农寺簿到三年十月除知筠州】 
虞大有 【 绍兴三年十月以左承议郎权尚书金部员外郎到四年八月除尚书礼部郎官】 
黎明 【 绍兴四年八月以左宣教郎行大理司直到六年八月赴召】 
李子浩 【 绍兴六年九月以左朝奉郎到九年正月除知海州】 
刘公义 【 绍兴九年四月以右朝散郎到九月转右朝请大夫十一年八月满】 
鲜于价 【 绍兴十一年八月以右朝奉郎到十三年六月除监　登闻检院】 
魏俟 【 绍兴十三年七月以左承务郎行国子博士到当年十二月罢】 
杨持 【 绍兴十三年十二月以左朝请大夫到十五年四月内丁母忧】 
赵宗（逛去狂改贯）【 绍兴十五年五月以右通直郎到十六年二月特除随州观察使】 
王周卿 【 绍兴十六年三月以左宣教郎太常寺簿到十八年三月秩满】 
沈长卿 【 绍兴十八年三月以左通直郎将作监丞到十九年十月罢】 
章衡 【 绍兴二十年三月以左朝请大夫到二十二年六月秩满】 
郑康 【 绍兴二十二年六月以左宣教郎浙西提点刑狱司干办公事改任二十四年五月除太府寺簿】 
范端臣 【 绍兴二十四年六月以左奉议郎到】 
韩义古 【 绍兴二十六年十月以右通直郎太社令到二十七年九月除诸司审计司】 
窦处容 【 绍兴二十七年九月以右朝奉郎通判秀州两易到二十九年八月除发遣临江军】 
戴舒 【 绍兴二十九年九月以左奉直大夫到当年十二月除左中奉大夫三十一年九月满】 
欧阳师古 【 绍兴三十一年九月以右宣教郎直秘阁到隆兴元年八月除广西经略司参议官】 
危忠迈 【 隆兴元年八月以左承事郎通判婺州改任干道元年四月通理满】 
赵己傅 【 干道元年四月以左承议郎大理评事到二年八月除太常博士】 
张次谦 【 干道二年八月以左朝散郎到九月罢】 
万俟若川 【 干道三年九月以右承事郎直秘阁到五年十月赴召】 
俞琬 【 干道五年十一月以左朝奉郎到七年十一月满】 
吴逵 【 干道七年十一月以承议郎到九年十一月除权知泰州】 
诸葛莘 【 淳熙元年二月以宣教郎太学正到三年五月除太学博士】 
陈嘉洪 【 淳熙三年五月以宣教郎到四年八月两易通判泉州】 
颜发 【 淳熙四年十月以奉议郎太府寺簿到六年除司农寺丞】 
邵嗣复 【 淳熙六年十月以宣教郎秘书省著作佐郎到七年十一月除秘书省著作佐郎】 
张俊 【 淳熙七年以宣教郎到九年十一月满】 
柴国器 【 淳熙九年十二月以承议郎到十年四月转朝散郎袭封崇义公十一年十二月满】 
韩修 【 淳熙十一年十二月以朝请郎玉牒所编修官到十三年十月除实录院检讨官】 
赵子觉 【 淳熙十三年十一月以奉议郎到十五年二月改分差广州榷货务】 
留张遇 【 以奉议郎　　　　　　　　四月十二日　　　　　　　　　　六月十一日满任】 
吴湜 【 　　　　　　　　　　　　　　　　到任当年九月初十日因该磨勘准告转朝八年四月十七日　　　　　　　　　　　特授直秘阁淳佑九年六月十七日满】 
谢奕 【 　　　　　　　　　　淳佑九年六月十七日到任淳佑十年十议郎至淳佑十一年七月二十二日满任】 
潘墀 【 　　　　　　　　　　淳佑十一年七月二十二日到任当年闰十月十四日参议郎至宝佑元年七月二十二日满】 
杨敬之 【 以通直郎主管三省枢密院架阁文字于宝佑元年七月二十四日到任】 
吴坚 【 宣教郎行武学博士宝佑三年四月十一日到任四年四月十四日磨勘转奉议郎】 
　　学校
至圣文宣王庙旧在城东南隅　国朝雍熙二年知州田锡迁于城西北隅即庙建学表请入纸国子学印经籍给诸生　诏赐之还其纸　景佑中知州范仲淹始建堂宇斋庑　庆历中知州向俟奉　诏增广　嘉佑中知州赵抃营置田租养士作诗以勉诸生且有莫将荣悴汩于中之句 【 石刻见存】 大观中知州李升奉　诏重新庙学　宣和中颁降　御书殿榜曰大成　绍兴七年知州胡寅尽彻旧屋自殿堂廊庑斋舍焕然一新但门径屈折而东出　干道五年知州张栻悒然不满属学之南有志真废尼寺故址悉举以广学宫于是学门南开门内有屋二十余闲僦与民居日收赁钱添助养士续因寓公欲广其居强将他处赁屋换易本学告于州　绍定元年知州陆子遹于是撤去赁屋起造二亭东曰采芹西曰擢桂杏坛在焉先是从祀列绘　殿上壁闲　淳佑改元知州王佖谓无等差乃命工绘从祀于两庑且前设枑槛以肃　庙貌增创东西夹廊共二十四闲俾归斋升堂者毋亵　殿庑而出入是三年知州何处信以　殿庑绘像距庭砌犹觉逼隘又展拓近里由是严之学宫改观矣有郡博士桂锡孙为之记
州学养士自旧以七十人为额学田以亩步计所收租米四百三十五石三斗五升九合 【 建德县一百八十九石八斗二升一合遂安县二百六石一斗二升桐庐县一十五石八斗一升八合寿昌县二十三石六斗】 又六月内州仓支接济米二十石谷一万六千五百四十七斤三十八石六斗四升 【 并建德县】 又四石 【 兰溪县】 钱岁收二百五十贯零三十文 【 租丝钱二十一贯八百文建德县一百九贯七百八十文遂安县八贯二百五十文桐庐县三十三贯二百文寿昌县七十七贯文】 又月收一千八十五贯三百一十文 【 赁地钱一十三贯二百九文楼店务石砂地钱七贯七百五十三文桐庐县河渡三十三贯六百九十一文淳安县河渡二十七贯二百九十六文分水县河渡一贯四百文寿昌县河渡二贯九百六十一文本州岛养士钱一千贯文】 又曰收五百文会九百四十四文足 【 都税务纳福昌店赁屋钱三十五文足五百文会赁屋钱九百九文六分足】 租绢一十二匹租丝八十六两半淳佑二年七月王监丞任内教授桂锡孙申照对本学养士钱从来系　使府给下二百贯文会补还鱼池花利缘自十七界会准　朝省指挥作一百五十四文行用于是旧会一贯比折新会二百兼之物价顿增如鸡豚菜茹樵薪之鬻五倍于旧所谓一贯旧会虽有二百新会之名元无二百新会之实由此养士之费太窘支吾公厨萧然每食不饱伏自镇临以来惠顾士类每月共增作三百六十贯旧会外又于使帑特送四十贯旧会以助不足诸生拜赐可谓厚矣但本学公厨破食日以七十人为额　使府月得四百千每日计支十四贯会除前廊五人准　太学例人给四百会食钱外止有十二贯会充七十人一日之用每人不及二百文会虽官价有三十余镪而物价无一箸菜羹虽视昔甚为有余而视今则依前不足虽食无求饱固学者所甘心而饮食以将厚意乃监丞之夙心敢为诸生有请欲乞台判自七月分为始径支新会二百贯庶养之者既至则教之者可行续奉王监丞面谕今且以新旧各半支行余留为后来太守嘉惠之地自此月支六百贯三年知州赵寺正以封殖先正大卿棠阴每事从厚于学校尤加厚焉教授桂锡孙遂获由前日二百贯新会之请自四年五月帮行于是士无权舆之叹前廊日人七百诸生日人五百
　　登科记〔宗姓及童子武举附〕
国家设科赐第新定自钱氏纳土后太平兴国三年贡士之数盖少五年赐苏易简已下及第二十三名已前并授通判赐宴迎春苑 【 会要太平兴国二年赐吕蒙正已下及第并赐袍笏又赐宴又　御诗此其始也五年赐苏易简已下及第七年赐王世则已下及第始分甲乙之科各赐出身雝熙二年赐梁灏已下及第端拱元年赐蔡齐已下及第二年赐陈尧叟已下及第淳化三年赐孙何已下及第即赐儒行篇】 咸平二年赐孙暨已下及第州率未有预贡荐者三年赐陈尧咨已下及第州始荐建德乡王冕应贡破白乡举首登科嘉佑祫飨　诏四岁一举或闲岁一举治平四年定制应贡者三岁解九人增明经一人共为十人崇宁行三舍法贡六人三岁并零分通二十人宣和五年复进士科三岁解十六人靖康渡江附流寓者解二人绍兴二十六年　诏罢西北流寓试并入土著视解额最少处参以前定终场人数率百人解一人而郡终场者千七百六十有一人于是通额十八人以为定制而近岁士毋虑数倍辄因碑所载订于志
咸平三年陈尧咨牓
王冕　　邵焕 【 童子科】 
景德二年李迪牓
葛昂　　徐舜俞　孙敏
大中祥符五年徐奭牓
许墀
天禧三年王整牓
王言　　许湜
天圣二年宋郊牓
王稷
天圣五年王尧臣牓
葛闳　　邵炳
庆历二年杨寘牓
吴仲举　倪天秩
庆历六年贾黯牓
胡楚材　倪天镇　王庭坚
皇佑元年冯京牓
王庭筠　项随　　胡英材　皇甫朝光 【 湖学】 
胡之彦
皇佑五年郑獬牓
邵景初　王中敏　盛侨　　许升卿
包舜宾
嘉佑二年章衡牓
方仲谋　徐任　　包廓
嘉佑四年刘辉牓
陈向
嘉佑六年王俊民牓
顾中　　喻房
嘉佑八年许将牓
项陟　　叶浚
治平二年彭汝砺牓
皇甫师中
治平四年许安世牓
江公着　方蒙
熙宁六年余中牓
舒焕　　郑弇　　许大希　王知元
江公望
熙宁九年徐铎牓
吴铸 【 续中贤良】 
元丰二年时彦牓
胡希　　王泽　　江公佐　吴纯
元丰五年黄裳牓
吴陶　　王沃
元丰八年焦蹈牓
倪直侯　余宽　　倪直孺　范寔
姜周臣　徐傃
元佑三年李常宁牓
方行可
元佑六年马涓牓
方鼎　　江公明　方参　　徐舜元
元佑九年毕渐牓
包雄　　王禹得　朱巘　　舒彦举
绍圣四年何昌言牓
胡之辅　邵嘉言
元符二年
朱戡 【 铨试优等赐进士出身】 
元符三年李釜牓
方逸　　李淳　　詹林　　江公亮
崇宁元年
王升 【 左丞陆佃以学行荐赐诸州教授先授湖州次擢涛州教授】 
崇宁二年霍端友牓
王大年　詹至　　胡献可　胡国瑞
盛良贵　方誾　　徐敏中　詹大声
崇宁三年幸太学赐上舍生郑南以下释褐
方闻 【 释褐】 
崇宁五年蔡薿牓
王缙 【 分水司谏】 　邵愈　　朱彪 【 察院】 　郎申之
大观二年幸太学赐贡士王俱十四人释褐
叶天倪
大观三年贾安宅牓
叶天将　方闳　　王朴　　王彦中
詹公着　胡端平　詹之纲　姜师仲
皇甫存 【 授以孝悌二行举政和五年状元何（上□下木）牓赐进士出身】 
政和二年莫俦牓
叶义雄　江邈　　翁范　　朱异 【 吏部郎中】 
王禹同
政和三年幸太学赐贡士陈公辅十九人释褐
叶三省
政和五年何桌牓
方元若　邵嘉瑞　唐济　　喻彦先
范大亨　翁开　　傅严叟　詹天方
徐时中
政和八年嘉王牓
黄大知　王大卞　邵大受　翁由
詹干之　唐处仁　詹大和　郑滋
詹天秩　方悫
宣和三年何涣牓
陆时雍　江舜俞
宣和六年沈晦牓 【 赐御制诗】 
詹棫　　吴并　　叶义应
詹柽　　郎希周　钱公举　胡国佐
建炎二年李易牓
盛光祖　吴震　　倪成修　方元昭
喻樗　　叶义问 【 枢密】 
绍兴二年张九成牓
王郊　　范埙　　邵拱　　洪基　　酆伸之
张纲　　魏公启　王允明　
绍兴五年汪应辰牓
王日勤　王日休　方迈　　余执度
江修
绍兴八年黄公度牓
叶义权　喻仲远
绍兴十二年陈诚之牓
叶真卿　邵延孙　项忱　　方序
詹百之　王若讷
绍兴十五年刘章牓
洪嘉瑞　黄安仁
绍兴二十一年赵逵牓
唐友闻　詹仪之　汪虚中
绍兴二十四年张孝祥牓
范端臣 【 上舍】 　胡当可　马大同　陈太鼎
绍兴二十七年王十朋牓
方闻一　唐庭坚　胡一之　邓朴 【 上舍】 
胡南逢　王觉民
绍兴三十年庚辰梁克家牓
赵彦逾 【 观文】 　叶弁升　朱大和
隆兴元年癸未木待问牓
王椿 【 上舍】 　徐衡 【 上舍】 　方玠　　方有开
王恬 【 国学】 　徐孝恭　何炜　　姚舜陟
干道二年萧国梁牓
赵彦肃 【 复斋先生】 　余宰　　方懋恭　邓光 【 上舍】 
翁孟麟　方应之　余仁时
干道五年郑侨牓
姜大中 【 上舍】 　万括　　詹渊　　方懋烈
干道八年黄定牓
胡朝颖
淳熙二年詹骙牓
詹效之　王（上甫下方）　　方壮猷　邵梦得
淳熙五年姚颖牓
方岳　　赵琎夫　颜绂　　邵朴
淳熙八年黄由牓
郑绍伊　赵伯友　朱承孙　姜石
方奇之
淳熙十一年卫泾牓
洪彦华　王中纯
淳熙十三年 【 高宗庆恩出官】 
王中实 【 上舍释褐】 
淳熙十四年王容牓
郑[（左火右上曰下华）]　卢南一　王中虚　周炳然
余光大
绍熙元年余复牓
邵缵 【 上舍】 　方（仃去丁改由）　洪琰 【 国学】 　洪璞 【 国学】 
吴初 【 国学】 　翁宁　　赵彦迥　赵不媃　　叶谦
绍熙四年陈亮牓
王允升 【 国学】 　唐炎　　任体　　项肆 【 国学】 
张松　　黄茂 【 国学】 
庆元二年邹应龙牓
王熙 【 国学】 　朱仲河 【 上舍】 　邵伯麟　方强 【 国学】 
庆元五年曾从龙牓
周师成　郑诲　　童兴宗 【 上舍】 　邵一飞
嘉泰二年傅行简牓
滕承孙　许大声 【 国学】 　卢端谊 【 国学】 　叶子仪
方赐复
开禧元年毛自知牓
洪梦良　方柲　　邵源　赵师缄
赵汝端　赵彦巘　赵儃夫 【 取应魁】 
嘉定元年郑自诚牓
胡诚一　马高　　王三锡　方（仃去丁改甫）
嘉定四年赵建大牓
柴锐 【 国学】 　方万里 【 国学】 　赵琖夫
嘉定七年袁甫牓
吴应酉　詹仁泽 【 内舍】 　林炎　　赵筑夫　　方淳　　叶梦符　王立中 【 上舍】 　王直 【 国学】 
嘉定十年吴潜牓
郑希吕　余大渊　赵希（逛去狂(灾去火改子)）　郑颖 【 国学】 
嘉定十三年刘渭牓
金友龙
嘉定十六年蒋重珍牓
郑闻 【 国学】 　周高 【 国学】 　俞诚一 【 国学今名公明】 　赵师縡
宝庆二年王会龙牓
洪梦炎　余肆　　叶微　　马登龙
叶端平　赵孟修　赵师缉　赵（火龙）夫
赵汝绾　赵汝（汀去丁改得）　赵彦岳
绍定二年黄朴牓
方应旗　汪自强　洪牧　　胡伯骥
绍定五年徐元杰牓
江时举　洪扬祖 【 上舍】 　姚梦角　李浚
端平二年具叔告牓
江应发　赵由迪
嘉熙二年周坦牓
邵应豹　林旗 【 上舍】 　方若　　具季子
王鈜　　何应旗　方洪　　赵彩夫
淳佑元年徐俨夫牓
邵甲　　翁应弼　黄宗仁　洪松龙
淳佑四年留梦炎牓
余梦洪　胡梦魁　舒文龙 【 国学】 
　　人物
　　　江公望
字民表郡人崇宁初任左司谏抗疏极论时政及宫禁事皆人所难言者坐废终身全名伟节终始不渝天下高之绍兴元年诏赠右谏议大夫官其后二人
　　　詹良臣
字唐公郡人敦厚有节操年七十二以特奏名为处州缙云尉方腊起歙岭且犯处君以数十百人独守或谓盍去诸君曰食焉不避其难吾官以逐盗为名必死之力不敌被执贼胁降君怒骂贼贼忿恚割君肉使自啖君且吐且骂垂死骂不止贼平追录死事赠通直郎官其子孙三人时长子大方已仕矣后终于签书枢密院事
　　　王升
字君仪郡人博治多识尤邃礼易家居不仕以尚书左丞山阴陆公荐特起于家遂历礼官晚以徽猷阁待制还乡里知数预语人以将死绍兴二年无疾而卒年七十九
　　　王缙
字子云郡人天资忠厚事亲从兄诚意笃密训敕子孙有法与谏议江公皆以风节论议显于世为乡里所重其权侍御史迁右司谏知无不言每谓人才实难多事之际尤宜为
朝廷爱惜以故不专弹击而惟论安危大计与所以启悟　君心者
光尧太上皇帝尝以中正不阿得谏臣体称之退归几二十载恬然自乐年八十七一日语其家人曰心中无一事时至可矣夜分而逝
　　碑碣
　　　大厅记三
一唐刺史李道古撰 【 石废记传】 
一国朝知州田锡撰 【 今不存】 
一将作监丞知桐庐县刁布撰 【 石废记传】 
文宣王庙碑雝熙三年知州田锡文 【 石废记传】 
城隍庙碑唐刺史吕述文开成五年立 【 在本庙】 
　　　龙兴寺碑二
一唐开元三年台州刺史康希铣文 【 石经火不存】 
一唐大中十四年润州刺史萧定文 【 今不存】 
唐乌龙山许尊师孝感瑞芝记上元二年乡贡进士何源述 【 旧经止云龙兴观碑今石在天庆观文词字画皆可喜】 
唐乌龙山有道先生许公碑正 【 本字犯　仁宗嫌名】 元十一年江夏李师尚文 【 旧经亦云龙兴观碑今石在天庆观其称许公者道士也其徒私以有道之号谥之】 
严先生祠堂记景佑元年高平范仲淹述邵疏篆经方腊之乱不存宣和七年知州凌唐佐重刻于石 【 绍兴八年知州董弅又得吴兴张有篆刻于邵篆之阴在高风堂】 
州学进士登科记嘉佑三年殿中侍御史知州赵抃撰 【 在州学】 
灵香阁记熙宁五年集贤院学士知杭州苏颂撰 【 在建德县衙】 
新浮桥记治平三年会稽钱勰撰 【 石废记传】 
知州题名记绍兴四年灊山朱翌撰 【 在大厅】 
放生池记绍兴十四年左朝奉大夫主管洪州玉隆观姜师中撰 【 在湖心法言寺】 
均减丁税记干道九年知州詹亢宗撰 【 在大厅东】 
瑞粟图记淳熙十二年知州陈公亮撰
新建贡院记淳熙十三年知州陈公亮撰 【 在贡院】 
图经卷第一 【 此卷板心原标卅九叶至九十九叶中有一又四十一叶原实一百叶】 
图经卷第二
　历代沿革二
望建德县本汉富春县地 【 晋简文郑太后讳阿春孝武改曰富阳】 吴孙权黄武四年分富春置隶吴郡封子皓为建德侯晋宋以后皆隶吴郡梁普通十年割隶东阳郡隋开皇九年县废并太末丰安三县入金华改为吴宁县后复为金华属东阳郡大业十年立为镇唐武德四年复为县隶严州 【 时即桐庐置严州】 七年州废省县入桐庐雉山永淳二年复置隶睦州神功元年移州治历唐末五代及钱氏汔
国朝皆因之正 【 本字犯　仁宗嫌名】 元中为紧县元和中为上县唐志如之
国史九域志皆为望县
　　县境〔道路附〕
东西一百三十里
南北八十里
　　　四至八到
东至桐庐县界五十里以安仁牌为界自界至桐庐三十五里
西至寿昌县界六十里以茭塘为界自界至寿昌二十五里
南至婺州兰溪县界六十里以花塘为界自界至兰溪三十里
北至分水县界六十里以胥岭为界自界至分水六十三里
东南到婺州浦江县界七十五里以并坑为界自界到浦江三十五里
西南到婺州兰溪县界四十里以檀岭为界自界到兰溪四十五里
东北到桐庐县界五十里以杨阐桥为界自界到桐庐三十五里
西北到分水县界四十五里以峡岭为界自界到分水五十三里
　　　水路
歙港水路在县南西泝入淳安县一百八十里东沿入桐庐县九十里
婺港水路在县东南与歙港合泝入婺州一百四十五里
　　社
社坛在城西北五里
　　乡里
买犊乡管里三
卖剑里　息奸里　丰稔里
新亭乡管里五
仁爱里　余浦里　仁丰里
惠及里　孝悌里
宣政乡管里七
金灵里　宣风里　白鸠里
中义里　叔度里　求苏里
常乐里
白鸠乡管里五
甘泉里　谢浦里　万俞里
云思里　上浦里
建德乡管里五
东林里　旌孝里　大川里
马目里　沿江里
慈顺乡管里七
胥源里　麟化里　清风里
新义里　杨溪里　招贤里
均平里
龙山乡管里三
弦歌里　下坑里　靖泰里
仁行乡管里三
慈孝里　延化里　怀仁里
芝川乡管里二
节妇里　隐溪里
　　户口
旧经载晋太康户三百四十七宋志户五百七十而不载
国朝户口数
绍兴己未户一万六千九百二丁二万二千六百五十六
今户二万四千八百三十一
丁三万七千八百九十一
　　工廨舍
县衙在子城东 【 系京朝官知县事】 
丞廨舍在县衙内西偏
主簿廨舍在县衙内西遍
尉司在善利门外
管界巡检司在县东三十里张村 【 管土军一百人】 
　　知县题名
建德为县唐永淳以前废置不一更五代暨
本朝以至于今五百七十余载绍兴四年知县黎诏始创壁记其录前政名衔满替年月起宣和止绍兴续书至绍定纔四十有八人厥后因循皆不复录新定有志亦阙焉弗书宝佑二年东嘉赵崇淗来领邑寄首取图经阅之喟然叹曰古者建万国爵五等碁布星罗四周于天下凡皆以为民极今县有宰正古子男之职于民尤亲志何可阙矧建德为新定望邑而又附郭讼牒既伙版赋益艰皆宜剔梳尤以学道爱人为第一义民不忍欺奚独子贱专以德化为独鲁恭县称神明天下第一奚独丘仲季帝嘉清白为百城最奚独乐法才古诗云世间万事俱尘埃惟有棠阴垂不朽盍序次姓名悉登郡志俾来者见贤思齐亦新定道院一助云 【 嘉定癸酉何大参詹尝为潘宰桧大书新定道院四字俾扁之县斋有寓公崇道唐知府悫为之序】 
叶辉　 【 宣和三年四月初六日以从政郎到任宣和六年十二月十六日罢】 
刘何　 【 宣和七年三月初十日以通直郎到任靖康元年八月二十一日罢】 
林师说 【 建炎二年八月二十六日以宣教郎到任三年三月因以获仉从庆转通直郎三年九月因收石环转奉议郎当上十一月二十八日改本州岛添差通判】 
姚焯　 【 建炎四年四月初五日以通直郎到任当年十月十三日罢】 
徐琮　 【 建炎四年十月十四日以右承事郎到任绍兴二年十月　　七日罢】 
杨彦　 【 绍兴二年十月二十八日以宣教郎到任绍兴四年十一月十五日罢】 
黎诏　 【 绍兴四年十二月十六日以右朝奉郎赐绯鱼袋六年正月二十八日转朝散郎七年四月初十罢】 
熊遹　 【 绍兴七年七月二十二日以左承议郎到任九年二月转左朝奉郎十年七月二十一日罢】 
李球　 【 绍兴十年七月二十二日以右承奉郎到任十三年八月初九日任满】 
郑巩　 【 绍兴十三年八月初九日以右承事郎到任十六年十月初十日任满】 
张莘　 【 绍兴十六年十月十日以左宣教郎到任七年四月磨勘转左奉议郎十八年二月二十七日改知绍兴府会稽县】 
邓昌时 【 绍兴十八年七月初四日以右宣教郎到任绍兴十八年十二月十八日寻医罢任】 
洪宜　 【 绍兴十九年四月十九日以左宣教郎到任十一年九月磨勘转奉议郎二十三年四月十七日满】 
俞颜　 【 绍兴二十三年四月十七日以右通直郎到任二十六年四月十七日满】 
章瑎　 【 绍兴二十六年四月十七日以右奉议郎到任二十七年转右承议郎二十九年闰六月初二日任满】 
周邽　 【 绍兴二十九年闰六月二日以右宣教郎到任三十一年三月转右通直郎三十二年九月转奉议郎当月十二日任满】 
张杰　 【 绍兴三十二年九月十二日以右奉议郎到任当年十月转右承议郎十二月初五日丁母忧】 
赵茇　 【 隆兴元年二月初五日以右奉议郎到任当年十二月初五日罢】 
冯世显 【 隆兴二年二月初五日以右宣教郎到任干道二年十二月初五日转通直郎二年十二月六日满】 
毛兟　 【 干道二年十二月六日以右宣教郎到任四年二月十五日转右通直郎】 
赵不（惟去隹改臾） 【 干道五年十二月十二日以左承事郎到任六年五月十日转左宣教郎九年二月初二日任满】 
惠养民 【 干道九年二月二日以右宣教郎到任当年二月二十日转通直郎淳熙元年三月十三日赐绯鱼袋二年二月十二日任满】 
何俨　 【 淳熙二年三月十二日以奉议郎到任四年三月十一日赐绯鱼袋当年三月二十六日任满】 
高鹏　 【 淳熙四年三月二十六日以奉议郎到任】 
胡燮　 【 淳熙五年五月十日以宣教郎到任当年十月十日转通直郎八年六月三日任满】 
孙泰辅 【 淳熙八年六月三日以宣教郎到任】 
何武仲 【 淳熙九年八月二十二日以宣教郎到任十一年十一月初十日转奉议郎十二年十一月初八日】 
苏林　 【 淳熙十二年十一月八日以宣教郎到任十三年六月二十日转通直郎十五年十一月一日赐绯鱼袋当年十一月二十三日任满】 
邵暹　 【 淳熙十五年十一月二十三日以奉议郎到任四月初一日转承议郎绍熙二年六月初一日转朝奉郎八月初九日罢任】 
王可大 【 绍熙二年十一月二十四日以宣教郎到任五年二月磨勘转通直郎九月覃恩转奉议郎赐绯鱼袋庆元元年二月二十三日避亲离任】 
张宗颖 【 庆元元年十二月八日以朝散大夫到任三年二月二十二日通理离任】 
葛拚　 【 庆元三年二月二十二日以奉议郎到任六年二月二十一日转承议郎闰二月十九日任满】 
何松通直郎
王中行 【 嘉泰元年四月三日以宣教郎到任二年三月十一日磨勘转通直郎】 
王松宣教郎
施一鸣宣教郎
唐仁杰宣教郎
潘桧　 【 嘉定五年四月十六日以宣教郎到任十四年二月转通直郎八年八月二十一日满】 
陈德一 【 嘉定八年八月二十一日以宣教郎到任十一年十月转承议郎十月二十五日任满】 
杨总　 【 嘉定十一年十月二十六日以奉议郎到任十四年二月二十四日特差充淮东总领所干办公事】 
曾樵　 【 嘉定十四年六月十三日以通直郎到任十五年该宝赏转奉议郎十六年十一月十四日通理替满】 
史湜　 【 嘉定十六年十二月十四日以宣教郎到任十七年二月磨勘转通直郎十月该覃恩转奉议郎十一月赐绯鱼袋宝庆元年十二月十七日满】 
吕延年 【 宝庆元年十二月十七日以通直郎到任二年正月七日得　旨与职事官差遣二月十四日除军器监主簿离任】 
王（冗去几改禹）　 【 宝庆二年三月二十四日以通直郎到任当年十月磨勘转奉议郎绍定二年四月初五日替满】 
赵伯代 【 宝庆二年四月初五日以承事郎到任四年正月磨勘转宣教郎五月该庆典转通直郎】 
陈巽
沈愿
陈伯鼎
孙自中 【 嘉熙元年八月二十三日以奉议郎到任二年四月磨勘转承议郎当年七月用战功酬赏特转朝奉大夫四年五月磨勘转朝散大夫初四日满替】 
赵希（上合下曰） 【 嘉熙四年五月初四日以奉议郎到任淳佑　　　　月磨勘转承议郎三年二月磨勘转朝奉郎当年十二月初三日满替】 
金应辰 【 淳佑三年十二月初三日以奉议郎到任五年六月磨勘转承议郎】 
黄湛　 【 淳佑六年四月初二日以承事郎到任】 
滕士修 【 淳佑九年八月　　日以承事郎到任】 
惠德夫 【 淳佑十年二月十一日以通直郎到任十二年正月旦日磨勘转奉议郎当年三月初八日准省札特改差提领江淮茶盐所主管文字】 
顾嵒　 【 淳佑十二年六月初二日以通直郎大理评事到任】 
赵崇淗 【 宝佑二年三月十五日以奉议郎到任宝佑三年十月磨勘转承议郎宝佑五年正月磨勘转朝奉郎当年　月　日满替】 
杜林　 【 宣教郎宝佑五年三月二十八日到任当年九月二十八日】 
　　馆驿〔亭附〕
朱池驿在县西三十里当衢州大路
胥村驿在县北二十五里当临安府大路
三河驿在县南五十里当婺州大路
万松亭在州北二里
　　土贡
绢三匹
布一匹
　　税赋〔茶租免役和预买附〕
　　　夏税
绢旧一万六百七十九匹三丈三尺七寸今四千六百六十疋有畸
紬旧一千八百八匹一尺五寸今一千三百七十六疋有畸
（帛系）旧九百三十二屯二两七钱今二千六百五十两
　　　秋税
苗米旧三千一百七十九石五斗四胜九合八勺今三千二百一十七石八斗有畸
茶租钱旧额三千二百七十二贯文
今收二千贯文
免役钱旧额一万四千三百九十九贯六百一十八文
今收一万一千五百三十一贯三百六十一文
　　　和预买
绢旧一万二千一百七匹今一万一千六百七匹
紬旧四千五百匹今三千二百二十六匹
丝五千两无增减
生紬线八百两无增减
　　课利
　　　茶
递年批发四十四万七千四百四十斤计引钱七万五千五十二贯文绍兴己未批发四十六万四千一百四十斤计引钱七万七千六百七十六贯文
今批发四十四万二千二百斤计引钱九万七千五百四贯文
递年住卖一千九百四十斤计引钱三百四十贯文绍兴己未住卖二千一百斤计引钱三百五十七贯文
今住卖一千六百斤计引钱三百五十二贯文
　　　盐
递年一百六十七万四千斤计引钱七万二百二十二贯文绍兴己未卖一百六十七万八千二百斤计引钱七万四百二十二贯文
今卖一百四十七万七千八百斤计引钱一十万三千四百四十六贯文
　　　香
递年一百一十一两计引钱三百一贯五百文绍兴己未卖一百一十两四钱计引钱四百九十四贯三百六十文
今卖一百八十六两六钱计引钱二百四贯一百四十五文
　　　矾
递年九百斤计引钱一百三十二贯文绍兴己未卖一千斤计引钱一百四十四贯文
今卖一千一百三十七斤计引钱一百一十三贯七百文
　　　酒税
村坊旧额一十六处十处买扑六处分认元额一界净利钱一万二千九百七十三贯九百一十文
今额村坊一十一处买扑五处一界净利钱九千九百七十八贯七百六十四文增添五分钱四千九百八十九贯三百八十二文
每月课利钱旧额一百八十二贯七百六十一文
今额九十贯九百文
牙契税钱租额一千六百一十七贯绍兴己未收六千八十贯
今收九千二百七十二贯五百文
　　寺观
　　　报恩广孝禅寺
在水南五里山上庆历中建名广灵寺崇宁二年
诏改为崇宁万寿禅寺政和元年改为天宁绍兴七年
诏改今名
　　　景德禅院
在百顺门外四里唐正 【 本字犯　仁宗嫌名】 观中建名多福院
国朝改今名 【 政和中改为神霄宫靖康初复旧】 
　　　法言寺
在水东门外西湖心靖康元年僧文佐造华严堂州人名之湖心寺建炎四年以遂安县废额榜今名寺为湖水环绕真是水中可居之地绍兴八年作飞桥跨其西榜曰宝华洲又于寺东水际面东山作亭名曰晨光后改为浸云湖中有画舫名曰漾月斋今废坏
　　　观音院
在望云门外五里唐正 【 本字犯　仁宗嫌名】 观中建
　　　下塔院
在望云门外五里有善导和上塔建中靖国元年知州马玕于此祈祷有应请于
朝封广道大师
　　　高峰院
在东津山上距城五里唐善导和尚之道场院有灵感观音像遇旱祷雨有应绍兴七年知州胡寅作亭其上俯瞰二港汇流以其近严陵濑名曰高风亭
　　　九峰庵
在和平门外　　　　里宝元二年建政和五年僧智自增广环庵皆山山列九峰故以名
　　　玉泉庵
在仁安山之东麓距城七里不知建造之始有陈学古隶书玉泉庵三字为之榜学古文惠公之子也书肖其父庵之西有泉冬夏不竭昔人甃石为瀑流如喷玉然故以名之旧有屋相对名玉泉亭绍兴八年移亭跨水上即故基作性乐堂又即玉泉亭之南近水源作亭名曲水甃石其中可以流觞亭相对有屋故谏议大夫江公望名唯庵庵之上有石佛岁久其石渐长殆所谓息石也初入山萦纡松径有亭当路名曰寻幽又自石磴而上有亭名曰竞秀然后至庵
　　　龙堂院
在城之北半里旧在仁安山下朱梁时移于此
　　　澄溪庵
在仁安山麓相传为唐韶国师建庵处按澄溪庵旧在城东碧溪经乱不存绍兴五年僧道照即此地作屋以居州人为取庵名榜之
　　　云居庵
在城之东三里
国朝康定中立名
　　　灵瑞院
在宣政乡桐溪距城十五里后唐时道人智通作庵于此
国朝开宝中僧道宝即遗基募缘建
　　　集福院
在宣政乡大洋距城二十五里相传有僧于此地拾得一石像佛形因作小寮
国朝干德中刱为院
　　　下竺院
在宣政乡下竺源距城三十里相传后唐时有僧作庵于此后渐成小院因地立名
　　　大宁院
在宣政乡下竺源距城三十五里唐光启二年建
　　　太平院
在白鸠乡三河距城五十里旧院久废汉干佑二年僧晓明即故基重建
　　　资寿院
在白鸠乡石塘距城四十五里相传有僧于此拾得泥佛因作庵后建为院
　　　悟真院
在新亭乡杜塘距城三十里唐庆明中建
　　　兴福院
在新亭乡岩山距城二十五里旧系明山岩前寺唐会昌中废至钱氏当
国朝干德中重建政和五年僧灵皎出缗钱八百万一新之故谏议大夫江公望为之记
　　　仁王院
在新亭乡翁村距城二十里后唐时建
　　　灵石院
在新亭乡守禄村朱梁时有僧作庵于此
国朝建中靖国年知州马玕为立此名
　　　福安院
在龙山乡黄饶距城三十五里钱氏时有僧作小寮后渐成院因立此名
　　　极证院
在龙山乡盘常距城二十里
国朝元丰中建
　　　崇胜院
在慈顺乡唐村距城三十里旧名龙门白佛院大中祥符八年
敕赐今额院昔有僧义澄号常坐不睡长老真宗尝赐以御制诗云止观心地法色相本皆空禅慧明宗性超然万法中院有大中祥符二年赐义澄物数札子
仁宗御飞白书五轴
皇太妃已下施利兴义澄札子及
皇太后赐银二百二十四两令作水陆道场资荐
真宗忌辰札子今并存
　　　资福院
在慈顺乡沙坑距城五十里
　　　依圆院
在慈顺乡石楼距城五十里唐末建
　　　竹林院
在慈顺乡杨溪距城六十里
国朝皇佑元年建
　　　寿圣普光院
在慈顺乡朱池距城三十五里唐时建名普光院
国朝赐寿圣普光院
　　　白佛院
在仁行乡闇阐口
国朝淳化中建
　　　法源院
在芝川乡安仁距城四十五里旧名归善寺国朝嘉佑二年改赐今名
　　　凤山院
在仁行乡莆田村距城六十里院基山势如凤因以取名
道泉庵在芝川乡上梓距城四十里
国朝开宝中建
　　　龙门庵
在芝川乡胥口距城三十里
国朝开宝中建
　　　粉泉庵
在仁行乡仁安岭距城十二里
　　　云岫庵
在建德乡利距距城二十里
　　祠庙
　　　东岳庙
在城西唐浦距城五里
　　　仁安灵应王庙
在嘉贶门外二里据庙记神姓邵名仁祥字安国性倨傲不拘小节隐乌龙山尝谒县令令怒其无礼因笞杀之仁详且死语人曰吾三日内必报之至期雷电晦冥有大白蛇长数十丈至县庭中令惊怖立死神空中语人曰立庙祀我吾当福汝时唐正 【 本字犯仁宗嫌名】 观三年也旧经载梁时封证 【 本字犯　仁宗嫌名】 应王后或封护境感应王国朝熙宁八年封仁安灵应王 【 按天圣十年章岷所作庙碑谓钱武肃王尝祷以济师有应又云年载寖远无书靡存护境之称传于里俗徒观题榜莫究真伪疑为钱氏所封岷以无据不敢臆断后人乃谓天圣中封爵非也】 绍兴二十九年加封忠显干道二年又加昭惠累封至八字曰忠显仁安灵应昭惠
　　　镇宁侯庙
在城东五里神有弟妹三人梁正 【 本字犯仁宗嫌名】 明四年敕睦州土地神兄封镇宁侯神弟封保静侯神妹封庆安夫人告命今存
　　　广信王庙
在城西五里据庙记神姓柳本河东人东晋时为新安内史本庙在分水县柳山梁正 【 本字犯　仁宗嫌名】 明四年赠尚书左仆射封广福侯 【 后唐清泰三年封鸿仁广信王告命今存】 
　　　宁顺庙
距城隔江二里地名夫子陇俗称倪祖夫人其神夫倪可耕神妃则陈氏生子一人倪惇媳妇化氏先因梁武帝大同年中侯景之乱军士恟恟坐甲围时暑炎炽诸军渴乏不能水无屦跣足蓦逢一妪一樵寓众兵中携一熟水瓶令卒伍倾饮不竭复劳以草屦令均蹑之逡巡鼓风无踪诸卒惊骇梁皇闻其事状采访所居乃新定郡南 【 旧本新安郡东南角】 佣民倪氏母子有游神摄化之术显保国护境之功询已逝矣建立祠祀梁太清六年正月甲申遣侍中冯道元持册谥以显应妃子封广利王化氏封东林郡君庙宇常遭渰寖于唐正 【 本字犯讳】 观三年中书令马周迁庙徙于夫子陇号曰诏山 【 南唐李主景保大七年中宣城寇叛梦神驱水援之其寇果溃因滋效实两遣推忠协谋功臣宁国军节度使光禄大夫行御史中丞黄台持节追册陈氏加为显应慈节圣妃子倪惇加封崇福广利王媳妇化氏封保宁夫人仍舍镀金银香炉金丝缕珠蹙翠宝冠各一所唐龙纪元年刺史因梦所感乃旌其庙表于朝忠烈太守陈晟亦尝诣庙祭告称妃之侄孙祈保境城并吴越国王钱镠行制赠为显应宁顺妃庙天福四年纪天遣牙将右监门徐唐卿曾持册于神累获征应】 周显德六年七月奉吴越国王旨挥立石少保兼司空同发遣军政事硕譔并书碑石具载甚详凡郡内军民祈祷其应兆随诚立响非止一端枚举稍繁 【 开元十三年东封吴兢请以岁时中分后一日行中祀之礼诏从之】 
国朝景德四年六月诸路亢旱降
御笔手书责令守令精加祈祷于庙实时降雨起云阴霈三昼夜申送转运使保奏是岁漕使胡公 【 讳则】 遣本司管勾文字儒林郎周宽夫到庙祈求雨旸甚获感应大中祥符初得
旨降付转运使令守令常加崇奉加法修葺庙宇整肃长吏以时致祭改封显应正节圣妃仍从旧称中书门下所降敕牒绫疏与神诸颁封诰牒无直庙者俱留州库祥符三年六月尚书礼部符以杭越二州到庙祷雨有感奉○ 【 宣和二年方腊之乱焚毁其庙知州周格委知县叶辉重建庙事详于传】 敕加封显应正节圣惠妃子加封崇福承烈广利王化氏加封保宁协顺夫人仍降赐钱三千贯修庙 【 按新定杂记旧本是神未建祠之先已有城下正临土地庙其神起自三国时乃五台山突得骨汨兄妹弟三人流入吴境寓此为神唐末两浙观察使钱镠具闻朱梁末主正明四年二月方封神爵盖圣妃所受梁朝爵号乃在其先也】 
　　　蒋山明帝府君庙
神讳子文姓蒋氏梁天监中封今庙在水南二里相传为唐正 【 本字犯　仁宗嫌名】 元十一年立 【 一在靖林距城十五里又有祭龙坛在城西建昌山龙王庙侧】 
　　　隋司徒追封忠烈颍川陈公新庙
在建德乡集贤村铜官山距城六十里据庙碑神名果仁仕隋当义宁中群雄交作司徒统众晋陵窥觎者畏伏旁卫江浙至唐干符二年镇海军叛卒王郢缘海为寇节度观察处置使祷谒有应置庙郭南门具以事闻追封忠烈公中和三年太守颍川公屯青溪土团兵士镇铜官山江女柅制衢信黟歙即其地建新庙按果仁及其事迹皆不见于史传其曰太守颍川公则陈晟也经方腊之乱两庙皆不存宣和四年重建郭南门庙于建安山下既又乡民即故基立庙
　　　威济庙
在罾潭岭距城二十里旧罾潭神庙因讨平方腊之乱神有潜助之功宣抚使闻于朝宣和三年赐庙额今遇旱祷之须臾获应
　　　英烈王庙
在胥岭盖伍子胥别庙旧不载祀典绍兴九年因修图经考正本原取吴山本庙封爵名之岁时遣官致祭焉
　　　朱太守祠
在乌陇汉会稽太守朱买臣之神也又有别庙在朱池旧亦不载祀典绍兴九年因修图经知为会稽郡地买臣故乡为加增葺岁时祀之
　　　马目山新庙
在马目浦口濒江距城三十里唐文宗时刺史吕述建按述记谓先是州之右有潭曰罾潭其深无至鳞物宅焉因立庙潭上而马目顾无之每有祷则附而祝曰告于罾潭马目之神开成己未岁旱请于神曰能雨则立庙越三日而雨乃泝江四十里躬择神居依山取势以为新庙至今岁时祀焉水旱祈辄应
　　　两港龙王庙
在水南先是雨涨则二水争行溢入城为患元佑八年知州吕希纯即二港汇流处立庙又为文以祭二港龙神俾如兄弟更相逊避自是无复水患者四十年而岁久庙废绍兴四年水患复作州人相与重建自是安流今迁在望云门外东山上其废兴始末附见前卷祠庙门
　　山〔岩洞附〕
　　　建安山
在城中百顺门内
仁安山在城北一里高六百丈周回一百六十里旧名乌龙山其傍当驿路有岭亦名乌龙岭宣和初臣寮建言谓龙为君象应州县山水地名有龙字者当避及方腊之乱复言狂贼窃发由土地之名未正乞锡以忠顺之名镇定一方乃诏州县乡名及山与岭悉改今名
　　　平壁山
在城西十里千仞壁立因以得名
　　　松岩
在城东南十里上有孤松奇秀特出因以得名
　　　项山洞
在龙山乡松原距州四十五里水涌石以出溉田甚广冬夏不竭岁旱郡人取水城中祷焉其应如响
　　　马目山
在城西南二十五里山有峰如马首状中有小峰如马首之目因以得名山有神庙 【 已见祠庙门】 
　　　吴氏山
在城西北四十里山下多吴姓人因名吴村唐天宝中敕以名山
　　　铜官山
在县西八十里旧经载新安记云秦时于此置官采铜因以为名
　　　幽径山
在朱池西五里距县四十里有汉朱太守墓
　　　三雄山
郡国志云上有显庭石门关多牛马迹在石上
　　　都督山
郡国志云山极高峻临江以占吉凶石崩坠水内者死到半山而止者吉消散至水际者免又有承金山相次以占吉凶焉
　　　界山
郡国志云山欲雨辄闻钟鼓之声与人击之无异
　　　公山
郡国志云山出水水有橘自然泛来行人噉之恣饱食则可将去则病
自三雄山以下皆出太平寰宇记其谓郡国志非后汉书之郡国志也旧皆不载今淳安有都督遂安有公山未详是否而三雄界山则莫知所在乐史以为皆建德境内也史多藏异书必有所据
　　水〔溪滩津渡湖池附〕
　　　新安江 【 一名歙江一名歙港】 
在城南来自徽州至城东二里合婺港又东入浙江按唐六典浙江水有三源此其一也
　　　东阳江 【 一名婺港】 在城东南二里来自婺州与歙港合
　　　七里滩
在城东四十里山峡之中谚云有风七里无风七十里因以名之
　　　罾潭
在州西南十七里潭上有神祠 【 已见祠庙门】 
　　　胥口江
在州东二十五里地名胥村故以名水
　　　滩
乌石滩　方门滩　大浪滩
中渎滩　冻身滩　仓厚滩
扬溪滩　石关滩　马目滩
海濑滩　平壁滩　唐浦滩
王家滩　石壁滩　鱼梁滩
颜戽滩　三河滩
　　　津渡
东津渡在县东南
水南渡在县西南
小里渡在县东十里
受禄渡在县东十五里
胥口渡在县东二十里
沈坞渡在县南十五里
石壁渡在县南二十里
石塘渡在县南四十里
三河渡在县南六十里
庙山渡在县西五里
宫装渡在县西十里
罾潭渡在县西二十里
马目渡在县西三十里
杨溪渡在县西三十五里
朱池渡在县西三十里
歙村渡在县西四十里
白沙渡在县西六十里
铜官渡在县西七十里
小洋渡在县西三十五里
盦里渡在县南三十里
　　　湖
在安泰门外广袤五百四十二丈唐咸通中刺史侯温开置见方千集有侯郎中新置西湖诗诗有一夕机谋万古存之句 【 宝华洲在其中】 
国朝靖康元年知州凌唐佐申乞充放生池讵今不废
　　　池
一在城西桂志塘 【 志一作枝】 
一在百顺门外
　　古迹
黄饶距城四十里相传黄巢为乱欲过郡时陈尊宿在城中语郡人曰勿忧乃织大草屦置之城西三十里外木杪贼至视之曰彼有人焉遂出境后因名其地言为黄巢所饶盖俗语也 【 地产乌椑绝佳甲于州境内】 
胥村距城四十里相传伍子胥尝逃难抵此后以名村有庙 【 已见祠庙门】 
朱池距城三十里相传朱买臣读书处其东有朱太守祠唐李频文其碑石今不存而文传然词颇浅近又频集不载为可疑文谓吴王濞举兵民不遑居公逃难至此挹下涯水饮之曰水香而善其地可居于是深入大周 【 大周地名】 得地为蓬荜而居之后去官因家于下涯之上筑室读书凿池为涤砚所后人即其姓而名之曰朱池因其地招公之来名其里与桥皆曰招贤此皆本传所无者其它皆放本传传谓买臣语其妻我五十当贵今已四十余矣而碑作四十当贵今三十九矣当是故为立异又云咸帝末年立祠于乌陇之后今又立祠于朱池而不着岁月今二祠俱存
乌龙山颠之北有泉为二池一清一浊方圆丈余相传谓之圣水岁旱酌取清者祈求率有应今邻州祷雨亦来取之
　　贤令
房管字次律开元中坐讯狱非是贬睦州司户复为县所至上德化兴善利以治最显
　　人物
许法棱字道冲县人唐代宗永泰中取帛聘不就何起门县人父死庐于墓唐大历中刺史萧定以状闻天子旌表门闾
　　碑碣
县碑唐会昌四年八月一日立进士张秉文
隋司徒陈公新庙碑唐中和三年婺州军事判官前福建等州观察巡官乡贡进士许郴文在本庙 【 旧经谓不镌年代今视所刻年代甚明】 
马目山新庙碑开成五年四月二十四日刺史吕述文在本庙
右三碑皆载旧经今唯县碑不存
九峰庵记赠谏议大夫江公望撰在本庵
兴福院记赠谏议大夫江公望撰在本院
　　坟墓
汉会稽太守朱买臣墓在幽径山 【 按朱异严州事迹曰朱池之西有山名幽径世谓买臣旧葬之山山有丛棘俗号朱太守墓】 
乌龙　庙碑宣德郎团练推官
图经卷第二 【 此卷板心原标一百叶至一百二十八叶】 
图经卷第三
　历代沿革三
望淳安县本歙县东乡新定里之地孙权既定山越分歙置为始新县隶新都郡而县为郡治晋平吴改郡曰新安而县仍旧名历宋齐梁陈不改隋开皇九年郡废改县曰新安县婺州仁寿三年置睦州县复隶焉仍为州治大业初改县曰雉山隶遂安郡又为郡治唐武德四年郡复为睦州文明元年复改县曰新安神功元年州治自县徙建德开元二十年改曰还淳永正 【 本字犯仁宗嫌名】 元年改曰青溪历唐末五代及钱氏汔
国朝无所改易宣和三年平方腊
诏改曰淳安唐志为上县
国史九域志为望县
　　县境
东西一百七十里
南北一百五十里
　　　四至八到
东至建德县界八十里以铜官岭为界自界至建德八十六里
西至遂安县界七十三里以杨岭为界自界至遂安四十五里
南至遂安县界四十三里以云蒙山安硎岭为界自界至遂安四十里
北至临安府昌化县界一百五十九里以审岭为界自界至昌化七十五里
东南到寿昌县界七十五里以辽岭为界自界到寿昌五十里
西南到遂安县界二十里以桐桥为界自界到遂安四十三里
东北到分水县界八十六里以塔岭为界自界到分水六十里
西北到徽州歙县界九十七里以深渡为界自界到歙县一百一十里
　　　水路
歙港水路在县南西泝至徽州一百六十里东沿至本州岛一百六十里胜四百斛舟
　　城社
舆地志云郡城贺齐所筑自是汔唐神功阅四百八十九年为郡治 【 郡废于开皇九年至仁寿三年即新安故城置睦州其闲不为郡治者十四年】 东面濠上西面临谷南枕新安江北连冈阜周回二里二百二十五步今仍旧址东距州一百六十六里社坛在县西五里
　　乡里 【 旧经云旧管乡二十四今管十五今据本县见管乡十四与九域志合】 
开化乡管里七
存凤里　　中节里　　慈善里
龙亭里　　四郭里　　保安里
五龙里
进贤乡管里八
宣化里
富康里　　歙口里　　里湖里
公山里　　仁孝里
梓桐乡管里八
仙坛里　　召石里　　慈口里
普慈里　　云源里　　富皇里
养村里　　龙源里
仁寿乡管里十
云蒙里　　义合里　　飞龙里
新期里　　风潭里　　赖爵里
方村里　　浦首里　　凌佑里
察源里
龙山乡管里六
永晖里　　临津里　　永宁里
合杨里　　皎鉴里　　成山里
蒙福乡管里八
感化里　　布正里　　元殊里
大明里　　顺政里　　轩渚里
马头里　　小溪里
太平乡管里七
安平里　　云烛里　　丰家里
荡云里　　现黄里　　汪材里
石村里
清平乡管里九
寻凤里　　舞卮里　　临池里
富鸿里　　从务里　　口积里
槐岭里　　岭北里　　重硎里
昌期乡管里十一
青善里　　遵孝里　　招仁里
栅源里　　鹤鸣里　　富过里
三会里　　西阳里　　依源里
厌口里　　富息里
常乐乡管里八
高贵里　　上贵里　　绫烂里
杨岸里　　下诸里　　龙源里
山下里　　布山里
安乐乡管里六
安定里　　塔岭里　　丰源里
大有里　　富昌里　　郎洞里
长乐乡管里七
官田里　　云潭里　　喻口里
上寒里　　桐山里　　青源里
龙村里
永平乡管里十
洪下里　　富财里　　来人里
永平里　　富至里　　余叶里
始新里　　湖头里　　德教里
过村里
青溪乡管里七
千仞里　　观停里　　清义里
孤滕里　　安顺里　　字化里
富量里
　　户口
旧经载晋太康户六百二十六而不载
国朝户口数绍兴己未户一万五千三百四十六丁二万五千二百九十二
今户口
户一万八千七百二十六
丁四万五千七百九十七
　　学校
至圣文宣王庙在县西八十步崇宁中
诏州县建学即庙为之岁久颓圮绍兴九年县丞兼权县事汪仔葺而新之县人前太仆少卿方闻为之记
　　廨舍
县衙在县城正北 【 系京朝官知县事】 
丞廨舍在县衙西
主簿廨舍在县衙西
尉司在县衙西南
监税务官廨舍在县衙西南
监酒务官廨舍在县衙东南
港口巡检司在县东南三十里 【 国朝宝元二年刱立管土军一百人】 
威平洞巡检司在县西距县四十里 【 旧名帮源洞属万年乡宣和二年方腊据洞作乱三年讨平之】 
【 诏改洞曰咸平乡曰永平置巡检司管土军三百人绍兴八年省为一百五十人】 
　　馆驿
新安驿在县城西 【 旧名青溪驿】 
　　仓务
县仓在县衙内东偏
酒务在县衙东
税务在县衙西南
　　土贡
绢四匹
布三匹
　　税赋〔茶租免役和预买附〕
　　　夏税
绢旧额一万三千二百三十六匹七尺九寸
今收四千九百八十三匹有畸
紬旧额三千六百五十五匹二丈五尺一寸
今收二千五百六十二匹有畸
绵旧额一千一百六十四屯二两八钱
今收二千三百五十五两
　　　秋税
苗米旧额四千七百九十三石五斗八胜四勺
今收五千九百九十九石七斗有畸
茶租钱旧额三千五百七十七贯文
今额六千贯文
免役钱旧额一万二千七百八十一贯三百四十五文
今额一万五千二百四十八贯六百七十二文
　　　和预买
绢旧额一万四千二百五十五匹
今收一万三千七百五十五匹
紬旧额五千四百匹
今收三千八百七十匹
丝旧额四千两
今收五千五百两
生紬线旧额八百两
今收一千两
　　课利
　　　茶
递年批发八十一万二千四百斤计引钱一十三万七千一百八贯文绍兴己未批发九十四万四千一百斤计引钱一十六万四百九十六贯文
今批发九十三万四千一百斤计引钱二十万五千五百二贯文
递年住卖五百斤计引钱八十五贯文
今卖一千斤计引钱二百二十贯文
　　　盐
递年五十一万八千四百斤计引钱二万二千三百八十六贯文绍兴己未卖五十三万五千二百斤计引钱二万三千一百七十九贯文
今卖一百二十八万三千四百斤计引钱八万九千八百三十八贯文
　　　香无额
　　　矾
递年二百斤计引钱三十贯文绍兴己未卖四百斤计引钱六十贯文
今卖四百一十四斤计引钱四十一贯四百文
　　　酒税
县郭酒务旧系人户买扑元额一界净利钱六千四百一十贯文每月课利钱七十三贯三百二十五文绍兴六年知州胡寅请于
朝设置官酒务认还各课钱外以所得息钱充本州岛经费计绍兴七年所收除还外为钱二万九千三百五十八贯三百三十三文
今额收一界净利钱九千六十贯文增添五分钱四千五百三十贯文
每月课利钱七十三贯三百二十五文
村坊旧管一十二处三处买扑九处分认元额一界净利钱一万七百五十三贯九百七十四文绍兴己未每月课利钱一百三十五贯五百七十一文
今四处买扑八处分认收一界净利钱一万二十二贯八十一文增添五分钱四千五百六十一贯四十四文
每月课利钱九十八贯七百三十九文
税务租额五千二百五十八贯文绍兴己未收五千四百一十九贯文
今收七千八十九贯九百六十五文
牙契税钱租额一千三百五十三贯文绍兴己未收二千四百九十七贯文
今收四千二百九十二贯三百四十二文
　　寺观
　　　天乐观
在昌期乡汉干佑元年建名常乐观耆旧相传昔有道士徐姓年八十一梦大罗天赐诗云片善文章莫自轻大罗天上望归程银河别有乘槎路月苑宁无折桂名鸾鹤相迎归碧洞烟霞接引到神京使卿便作游仙客布德行恩救万灵明日白众尸解而去
国朝宣和元年　诏天下宫观及三十开以上者赐额州具以开遂赐今名
　　　灵岩宫
在县东北四里今废
　　　洞灵宫
在蒙福乡系遂安县废额绍兴八年道士高大有请于州即灵岩山建
　　　灵耀宫
在进贤乡旧为女冠所居今废
　　　神景寺
在县西五里唐大中元年建系尼寺久废后移社坛于其地
　　　保安寺
在县衙西晋天福八年建
　　　转教寺
在县西二里齐升平三年建
国朝天圣中　诏重修经方腊之乱不存后稍葺之
　　　弥陀院
在县前溪南二里唐广明二年建
　　　无碍院
在县西二里治平三年建
　　　广明院
在县西二里唐广明元年建
　　　灵瑞院
在县东西里旧系灵岩道宫相传汉干佑二年改为僧院易今名
　　　圣德寺
在县东北绍兴五年僧昙素请于州得桐庐县废额建
　　　永初院
在龙山乡唐大中年建名兴福新会院
国朝康定中赐今名
　　　法照院
在蒙福乡唐咸通八年建名大明院
国朝大中祥符九年中书札子睦州十四处寺院未有
敕额赐今名
　　　石佛院
在仁寿乡干德元年建相传有地名富常潭石佛现长六尺五寸迎置于院因以名
　　　普安院
在仁寿乡建隆三年建
　　　冰絜院
在仁寿乡建隆二年建
　　　富兴院
在太平乡干德元年建
　　　灵源院
在太平乡晋天福八年建
　　　回向院
在太平乡庆历中建
　　　某褚院
在清平乡唐咸通八年建
　　　富洪院
在清平乡唐大中六年建
　　　临池院
在清平乡周广顺四年建
　　　富岩寺
在进贤乡晋天福四年建
　　　灵耀院
在进贤乡旧系女冠灵耀宫后唐长兴四年改为僧院仍其名
　　　栅源院
在昌期乡不知所建年代院有至道三年知县事孙谠撰重建殿宇记有云越王勾践袭吴兵行之际于此源口立砦栅千载而下始有是寺因地而称又曰寺有圣者像乡民岁时旱暵不待暴尪祷必获应又曰院壁得咸通十三年沙门师鲁书武宗诏毁天下佛寺圣者之像岿然曾不焦坏洎像教复兴邑人王璇得之于山坞泥潦之中相好俨然盖彰是教之不可泯其大要如此
　　　三会寺
在昌期乡梁大同三年建
　　　鹤鸣院
在昌期乡唐武德元年建
　　　灵岩院
在常乐乡唐咸通八年建
　　　龙泉院
在昌期乡唐咸通七年建院有泉一泓许能出云雨以苏旱干疑有龙在焉因以名国朝政和六年县人裒钱一新赠谏议大夫江公望为之记具载龙泉之异其略曰一斛之水甚微龙托之而神濡为膏泽以福于人而佛祠托之以兴余不尽载
　　　静乐院
在常乐乡唐正 【 本字犯　仁宗嫌名】 观元年建
国朝熙宁四年重建见进士徐龟蒙所作记
　　　丰源院
在安乐乡梁正 【 本字犯　仁宗嫌名】 明二年建
　　　沙硎院
在安乐乡唐会昌六年建 【 按武宗方毁天下佛寺不应当时所建或地僻乡民私立不然年代传误也】 
　　　新定院
在安乐乡建隆二年建
　　　主教院
在长乐乡后唐清泰二年建
　　　清泉院
在长乐乡后唐长兴三年建
　　　龙华寺
在青溪乡旧名永泰不知所建年代寺有宝大二年乡嵒将方邺等乞重修状后判依执押字及有宝大三年睦州请僧住持帖后系司空判军州事郭押皆见存 【 按宝大宝正皆钱氏年号别见事志】 
国朝政和三年以犯
哲宗陵名改今名
　　　惠明院
在仁寿乡云蒙山旧名云蒙庵绍兴元年僧楚月诣
行在所陈请得临安府废额归以名其院院有保宁庵庆寿堂见宣和六年县人方闻所题石刻
　　　神景尼寺
在县东唐大中元年建
　　　龙岩尼寺
今废
　　　静居尼寺
今废
　　祠庙
　　　城隍庙
在县内东偏
 　　真应庙
在县内其神方储相传后汉时以贤良方正仕和帝后为洛阳令卒赠黟县侯立庙名洛阳唐垂拱四年为狄梁公焚毁后邑人复立之
国朝政和七年县人方适方奕与父老状其灵异列于转运使转运使为请于
朝赐今额其后裔方誾方闻今皆历显官
　　　南部行事庙
在县西相传为方储之兄名侪后汉时封关内侯补南部行事在任有恩及民因为立庙
　　　都督庙
在县前渡南濒江相传为方储弟俨后汉时为大都督既死为立庙其后见梦于人人为更庙于南山因名都督山
　　　五龙庙
在县东五里相传其神为方储之子名观之
　　　宋齐印相公祠
在昌期乡相传齐邱尝避地居此终焉按齐邱晚为李璟放于青阳缢而死不知此何据且为何神也今一乡多宋姓自言皆其后裔祠有灵异乡民岁时祷祀焉
　　　乌龙庙二
一在清平乡寻凤里按章岷所作乌龙山庙记载邵仁详之先因石勒之乱渡江有名敷者尝为东阳太守敷之孙曰坦仕为新安令宋元嘉二年卒葬青溪邑之现王山时有相其墓者曰后当有王侯之封宋齐闲使望气者占之因断其地脉复有相者云犹当出阴中王唐正 【 本字犯　仁宗嫌名】 观中仁详以处士为建德令周光敏所害后为乌龙山之神卜宅之吉至是果验本庙在乌龙山下而此庙之神疑为坦也庙有碑刻元佑三年乡民邵宗旺等舍山林以奉远祖仁安灵应王盖指为仁详别庙也
一在太平乡庙亦有碑大中祥符五年所刻载仁详清平乡人既被害归其柩寻凤里葬焉前庙乃即其地此庙为邵诏者所建亦仁详之后裔其文词浅俚不足录今两乡岁时各于其庙奉祀焉
　　　何侍郎庙
在安乐乡庙有碑载神为何姓而不著名谓其先从晋过江卜居新安仕陈文宣帝位吏部侍郎以谗见戮太建二年立庙按陈文帝之后为宣帝宣帝即位改元太建今曰仕文宣帝而以立庙于太建其说乖戾余载年代尤差互皆不足考证后列何姓者数人当是共立庙以祀其先借为此官称尔然传世既久亦不必毁云
　　　项仙姑庙
在蒙福乡耆旧相传项氏姊妹自其家归宁临流欲渡无船因以帔为梁而过后人名其地为渡渎
　　山
　　　雉山
在县西南一里周回七里四十步旧经载新安记云郡西南渡水一里余有山如凤立雉蹲因以为名隋尝取以史县
　　　都督山
在县南即方俨尝所居也山因以得名
　　　灵岩山
在县东北六里周回十二里旧经载地理志云吴永安五年黄龙见于此因名龙山唐元和元年观察使牒改今名
　　　迈山
在县西北六里旧经载新安记云其山重迭迈于诸山故以名今观山形盘礡连延四面诸山皆若相向
　　　南来山
在县西北一百三十里山势自北来南故以名
　　　东泉山
在县东北一百五十里旧名覆船取山形之似其南出泉三派并东注唐元和中观察使牒改今名
　　　重坑山
在县东八十里山有二坑故以名
　　　蔗山
在县东四十二里中闲平地二顷故老相传云昔人于此种甘蔗因以名山
　　　云蒙山
在县南十八里高五百丈周围七十里出众山之上天欲雨先见云雾滃然蒙其上故以名 【 山下有庙相传为汉时建而无年代可考又谓旧封护国府君后封钱国王谓是国朝仁宗时亦无可据】 
　　水〔溪滩津渡附〕
　　　新安江
在县南出徽州自歙县深渡入县界至白马砂入建德县界湍险迅急春夏涨滥中流不可行舟冬科澄澈见底故沈约诗云眷言访舟客兹川信可珍洞澈随清浅皎鉴无冬春李白亦云青溪清我心水色异诸水借问新安江见底何如此
　　　东溪
在县东一里
　　　滩
深渡滩　息滩　慈滩
龟石滩　黄石滩　顾（王民）滩
赖雀滩　麻车滩　浪渴滩
卢堪滩　额赖滩　罗顶滩
义里滩　小溪滩
　　　津渡
县前渡在县南
召石渡在县西九里
息滩下渡在县西三十里
轩渚小溪渡在县东五十一里
　　古迹
　　　锦砂村
在县西八里旧经据新安记云林木森耸波流澄澈映石如锦故以名寰宇记云傍山依壑素波澄映锦石舒文冠军吴喜闻而造焉鼓枻游泛弥旬忘返叹曰名山幽谷故不虚赏使人丧朱门之志
　　　轩清溪
在县东五十一里新安记云洛阳令方储乘鹤轩至此登船遂以名溪后人复立庙以祀仙翁名轩驻言鹤轩尝驻此也
　　　时里石门
在县西四十里舆地志云石门关者神门也常为雾塞无人得见孙和太子避难至此逢大雨平地尽没即以白牛白马祠祭天地神祇三日雨歇见有石门今验见存
　　　废昌亭
在县东十里舆地志云梁天监二年郡守任昉于此亭送许由
右建德府府境图东西三百九十里南北三百三十里东至临安府三百一十里西至徽州三百七十里南至婺州一百五十里北至临安府二百七十里东南到婺州一百八十里西南到衢州二百一十里东北到临安府三百一十里西北到徽州三百一十里其水路东沿浙江至东梓浦入临安界一百三十三里南泝东阳江至三河湍入婺州界五十里西北泝新安江至街口渡入徽州界二百五十里
图经卷第三 【 终此卷板心原标一百二十九叶至一百四十九叶】 
跋
爽秋六兄属从
文澜阁钞景定严州续志十卷以寄京邸
阁本即从宋刊新定续志而出四库总目续志条下载有绍兴旧志今佚之语按之士礼居题跋记新定续志夹注严州图经为严姓物严于数年前得于昆山价止青蚨三两二钱藏金纸面装四册止存三卷一百二十八叶云是太仓金元功家物及检叶文庄菉竹堂书目载有严州图经无卷数册数当是叶传之金而金又散出者也先是书友携是书来索直百千余未及还价而即取去后严持示钱竹汀先生先生以为世无二本当宝爱之故近日欲请观每托言为友借去不能再见然属书友及与严素识者往探消息总以议价定妥然后索归惜余买书金尽未能如数与之致书不能复合云云乱后此书为陆存斋所得今借而影钞卷端有严豹人小印的为严氏旧藏惟首卷叶数为书估改填以顺次第其实尚阙十数叶其后五卷更不可考矣既钞藏于八千卷楼复钞寄爽秋以冠景定之续爽秋方佥理各国事务重洋绝域山川风土商货互巿罔不归之译治近年日本高丽旧刊古籍日出不穷礼失求野安知后阙五卷不更为爽秋搜得而合延津之剑以慰桑梓之思乎光绪壬辰闰六月三日钱塘弟丁丙识
严州图经重刊校字记
第一叶阴七行珠潢疏润疏疑作流
阴八行聪达蕴自然之质　原作聪建案聪建不可通聪达有才见汉淮阳王宪传聪达方直见后汉蔡邕传辩知聪达见说苑清则聪达见道德指归论其外尚多今改
第七叶原八之十二阳五行而汛历代以来句疑有阙文
子城图东银潢左异南翔□字阙　常仓疑是常平仓府内外城图即作常平
建德府内外城图县丞厅北侧有一厅字上不知原有字否　大成殿东有厅而上无字
建德县境图西北徐偃王庙南资□□　□胜院不知是原阙否案后图经是资福院崇胜院　建德乡东南□□□无字亦原阙否
淳安县图安福经作蒙福集贤经作进贤和义乡图经无之图经之清溪乡此亦无之　县内东岳庙右□应庙不知原阙否查图经是真应庙补　县东某诸院图经作某褚未知孰是　东南龙岩院疑即图经龙岩尼寺
遂安县图西城隍庙右平仓疑是常平仓
分水县图东北秦逝山　谨案
一统志作秦游山疑游字是今改　西北□鸿寺原阙
图经卷第一第一叶原作卅九自此下至卷一止九十九号四十叶后有又四十一叶
第五叶原四十三阳五行东北曰有顺案前建德府内外城图府境总图皆作柏顺不知谁是　注善利门旧有复城出溪湖两闲复城当作复城今改两闲二字疑
第八叶原四十五阴四行知州陈公公亮以新定下缺一行
第十一叶原四十八阳六行抵当库在州东 【 □比较务】 案比较务上阙一字
第十二叶原四十九阳六行壮城营注阙十余字
第十八叶原五十五阴五行紬旧额二万二千　百六十二匹案千字下空一格原阙
第二十叶原五十八阴七行原阙
第二十二叶阴七行国朝皇佑中建至二十三叶阴六行古迹止原作六十一号
第二十三叶陵仙角起至萧几卒于官原作六十号今改正
第二十四叶原六十一江秉之下所得秩悉散之亲故此据南史宋史秩下有禄字　羊欣下人生仕官至二千石案南史宋史均作人生仕宦今改
第三十叶原六十七阳十行郑仁弼自尉卫少卿拜案唐书祗有卫尉少卿今改正
阴一行吕述注自盐钦推官祠部郎中拜钦字当是铁字今改唐书无盐钦推官
第四十一叶原七十七阳九行张宗愈以朝奉郎提转主藏库到转主疑是辖左今改
阴一行徐材开禧二年三月满次行卫溉宝庆元年到中阙开禧嘉定二十年题名查次叶阴第七行柴几是开禧元年到由柴几以下至卫朴共十一人到满年月正在开禧嘉定二十年中是柴几应接徐材之后卫溉应接卫朴之后柴几以开禧元年四月二十九日到徐材以开禧二年三月满元年二年必有一误
又写书人贡一疑云查正倅题名职官朱翚以下多第七十七叶职官二十名且年月不符合七十八叶曾桌到官年月适与朱翚交替月日合十三年三字疑系五年此七十七叶之赵师□以下二十名当在添倅职官赵子觉以后则年月相符且添倅职官皆有年月无日赵师□以下亦是有年月无日似应移赵师□二十人于添倅之内今仍其旧附着其说于此唯郭磊卿以下六人仍有日似其说亦未安耳
第四十二叶原七十八叶阳八行曾桌至阴六行皆系淳熙十五年三月初三日至开禧元年四月二十九日职官与前叶赵师□以下九人年月相复阴六行林谷满日却与柴几到任月日同
第四十五叶原八十叶阴四行鲜于价注除□监登门检院监字上脱一字登闻改正
第四十七叶原八十二叶阳二行至六行原有阙文
第五十叶原八十五叶阴三行于是士无权与之叹前廓日人七百当是士无权舆之叹前廊日人七百今改
第五十一叶原八十六叶阳四行注赐吕蒙正以下及并赐袍笏及字下脱第字今补
阳五行注又　御诗御字上空一格
第五十七叶原九十二叶阴三行本待问牓查万姓统谱屋韵木待问隆兴初进士第一是木误本今改
第五十九叶原九十五叶阴十行赵筑夫疑是宋季三朝政要之赵（上竹下政）夫
第六十二叶原九十七叶阴六行遂历礼宫以征猷阁待制还乡里案当是遂历礼官以徽猷阁待制还乡里今正
第六十三叶原九十八叶阳三行兴所以启悟君心者兴宜作与今改
图经卷第二第一叶至卷二止原作一百叶至一百二十八叶
第五叶原一百四叶阴七行林师说注因以获（仃去丁改兄）从庆转通直郎案因以二字必有一衍文（仃去丁改兄）字书不见疑是仉字
第七叶原一百六叶阴四行何武仲下十二年十一月初八日下应有任满字
第八叶原一百七叶阴八行吕延年下除军器监主讲查宋史职官志军器监祇有主簿今据改
第九叶原一百八叶阴七行杜林下当年九月二十八日下应有任满字
第十二叶原一百十一阴七行十处买朴案宋史作买扑本书下亦作买扑今改
第十四叶原一百十三阴一行至四行原阙字
第十七叶原一百十六阳七行仁宗御飞帛书当作飞白书　皇太后以下施利兴义澄札子兴字不解
第二十叶原一百十九阳六行诏山注南唐李王景保大士年疑是李主景保大七年其寇果渍定是果溃今改
阳九行注乃旌其庙表于朝忠烈太字陈晟云云按忠烈是隋司徒陈之封太守陈晟上加此二字不解
阴一行注祀夫二字疑是祀天今改
阴五行注诏徙之当是诏从之今改
第二十一叶原一百二十叶阳六行注宣和二年云云原在此处似格正文奉敕加封文气
阳九行注按新定杂记旧本云云似是前镇宁侯庙注已有城下正临土地庙语亦难解
第二十二叶原一百二十一阳一行土团兵士镇铜官山江女柅制衢信黟歙此处疑有误字
第二十五叶原一百二十四阴三行注已有祠庙门应是已见今改
第二十七叶原一百二十六阳七八行乞充旅生池讵今不废当是乞充放生池距今不废今改
第二十八叶原一百二十八阴十行取帛聘不就句疑
第二十九叶原一百二十八阴六行乌龙　庙碑以下原阙
图经卷第三第一叶至卷三止原作一百二十九至一百四十九叶
第三叶原一百三十一阳九行宣化里下原阙二里
第九叶原一百三十七阳五行递年往卖五百斤案前作递年住卖今改
第十叶原一百三十八阳二行认还名课钱外名字当是各字今改
第十一叶原一百三十九阳九行及三十开以上者当是三十闲今改
第十六叶原一百四十四阴七八行而此庙之神疑为地也地字当是坦字今改
第十八叶原一百四十六阳六行今观山形盘（石尊）案当作盘礡今改
阴二行观察使县改今名案前作观察使牒改今名今改
阴三行重坑山山有二院故以名谨案
一统志亦作重坑元下有二坑是二院字为二坑之讹今改
第十九叶原一百四十七阳四行洞澈随深浅皎鉴无冬春案沈隐侯集作洞澈随清浅皎镜无冬春存异文


