彰武县乡土志
清光绪三十四年修。
知县唐宗源修。
按：此志为抄本，无序。卷末题：宣统元年八月。
历史
彰武县设自国朝光绪二十六年。唐虞时地属幽州，夏时属冀州之东北境，殷末及周属幽，春秋战国时为山戎据界，秦，汉属辽西郡，北晋属北燕地，隋、唐属营州东北地，宋，元属黄龙府之西偏，明末始归蒙古。至国朝顺治四年，名地曰束鲁荒。康熙三十一年蒙古宾图及东土默特两王献为永、福、昭三陵牧养地，牧牲供祭。有蒙民十一户，隶盛京牧群司，改地名曰养息牧。乾隆三十二年，又称境之西北隅为新束鲁。嘉庆十八年经盛京将军奏准开垦养牧埸，赐(血阝）锦、宁、广、义等邑旗丁地八十余方，名曰试垦界。置旗员总管并东西界官各一缺，设境北之申金花村即今之衙门街。光绪二十三年开禁，招佃续垦，除原有牧埸并蒙民及排子抚邮各地外，余均招垦。共分为八围，曰食、毛、践、土、蹈、德、咏、仁。光绪二十六年经盛京将军增奏准，派员设局经徵兼理民事。二十八年设县治于横道子村北，曰彰武县，隶新民厅。署知县、训导，巡检各缺。二十九年复于境之西北哈尔套街设县丞缺。三十二年奉文裁撤总管及界官各衙门，并归县署办理。
政绩录
初设治知县事者为周士藻寿臣，直隶滦州人。甫莅任，建筒署，筑土城。三十年拟设桑林局以兴蚕业，垦沙荒以导民利，适崔符横起，事未果。是秋，淫雨多灾，贷款济民，疏地河，获膏田百方有奇。三十二年，在城内设两等学校。旋于次年卸事。继任县令霍型武云溪，山东夏津人。下车后，集土紳、办巡警、设劝学，续招高等及初等学生各一班，学务稍见萌芽。
兵事录
光绪十七年，直隶、朝阳礼教会匪党数千人，到处劫掠，波及本境。在哈尔套街一带騷扰，经驻防奉军翼长左宝贵率兵剿捕，擒杀首从各匪数百人，余党远窜。二十六年拳匪构（血阝），俄兵入境，干戈交冲，各处逃兵散入本境者四万余人，乘乱多奸，经盛京副都统晋，遍谕境内乡练，设法招抚，始获粗安。二十八年巨匪高洛疙疸、白音大来、六十三、罗海龄啸聚三千余人，在本境三家子、大庙、大板、大沙力土等村，肆行绑抢，经县令周士藻禀奉飭派营官金寿山、帮带贾玉田，督同乡练，合力攻拿，死匪首罗海龄，并拴戮党匪十一名，余匪击败而散。三十年春间，该匪白音大来、六十三率党二千余人，在本境卧牛山寻复与乡练接伙，拒杀练长彩堪、房彩章并团勇二十一名，经驻防营官刘定勇督队奋攻，击毙匪首六十三、唐三二名，余匪北走。三十一年春问，巨盗林长春等聚党五百余名，在境属乱山子村肆扰，经横道子村乡练奋力剿捕，阵亡练长房秀印，击死贼首林长春，余匪窜散。是年日俄交战，俄军北走，日本队官仕兵数擄地方，蹂躏难堪，经捕盗队哨官董裕增并县令周土藻以理处服，日营始加约束，地面稍静。
耆旧录
县属系蒙藩赤地，甫经设治，并无名宦、乡贤及忠孝，节烈等祠，无从考录。
人类
县属于旗、汉、蒙民外，有回民四户，一户居住本城，计男女四口；三户聚居哈尔套街，计男女二十一口，均自设治后，由直隶朝阳府迁居本境，贩卖食物营生，其俗均不食猪肉，余与旗民略同。
户口
县属户口查明现在数目共计：旗户一千二百一十户，男丁四千八百三十人，女口四千二百二十人，汉户八千九百零四户，男丁三万三千九百三十一人，女口三万一千七百三十五人。
氏族
县属设治未久，村丁稀少，所在多系招垦佃民，姓氏繁杂。惟未设治以前有蒙民十一户自外蒙古察克尔移居本境，牧牲营业，其姓曰白、包、罗、邰、洪、赵、吴、王、戴、李、韩，嗣续已十余世矣。
宗教
回教人二十八名。
喇嘛黄教、红教人三百八十五名；
天主教人八十五名。
耶稣教人九十三名。
实业
土：九十九名。
农：三万一千四百七十名。
工，二百七十一名。
商：九百三十一名。
地理
本境在奉天省城西北二百四十里，在新民府城正北一百一十里，东至宾图王界六十里，西至直隶阜新县界七十里，东南至法库厅界五十五里，西北至直隶安东县界一百七十里。县属全境分为东，南、西、北并西北共五乡，由五乡划分二十三区。
东乡划分四区：
第一区在城之正东三十五里，名曰桑屯。东界宾图王旗，西界县城，南界南乡第一区，北界本乡第四区。
第二区在城之东北四十里，名曰苏家窝棚。东界宾图王旗，西界本乡第四区，南界本乡第一区，北界宾图王界。
第三区在城之东南，名曰石头人。东界法库厅，西界本乡第一区，南界新民府，北界本乡第四区。
第四区在城之东北四十里，名曰阿莫耳。东界本乡第二区，西界北乡第二区，南界本乡第一区，北界宾图王界。
南乡划分四区：
第一区在城之东南二十五里，名曰五家子。东界东乡第三区，两界本乡第二区，南界新民府，北界东乡第一区。
第二区在城之正南二十五里，名曰八家子。东界本乡第一区，西界本乡第三区，南界新民府，北界本乡第一区。
第三区在县城之西南二十里，名曰火石岭子。东界本乡第三区，西界西乡第二区，南界新民府，北界本乡第一区。
第四区在城之西南二十五里，名曰乱山子。东界本乡第三区，西界西乡第三区，南界新民府，北界两乡第三区。
西乡划分五区：
第一区在城之正西五十五里，名曰衙门街。东界本乡第四区，西界直隶阜新县，南界新民府，北界西北乡第二区。
第二区在城之正西十八里，名曰孔家窖。东界南乡第三区，西界本乡第一区，南界南乡第四区，北界本乡第五区。
第三区在城之西南四十五里，名曰屉河身。东界南乡四区，西界直隶阜新县，南界新民府，北界本乡第一区。
第四区在城之西北六十里，名曰朱家窝棚。东界本乡第二区，西界本乡第一区，南界本乡第三区，北界本乡第五区。
第五区在城之西北八十五里，名曰刘家洼子。东界北乡水
地河水：发源于县城东北五十里之北乡三区，下游十里至沙力土，东南流五里至大沙力土，十里至九间房，五里绕城东，又三十里至南乡第一区界之四家子，五里入养息牧河。
新开河：发源于县城正东六十里之宾图王界西北。东南流入西北乡第四区之扣河，南流三十里至北乡第五区界之达连磨力河套，又三十里至谢林台，十里至大板、又南流二十里至北乡第四区界之冷营子大庙河套，十里至蒙古包，又十里至北乡第一区之满头即新开河，又南流二十里至火石岭子，过八家子出境入柳河。
苇塘河：发源于县城西北一百一十里之西北第乡三区界吴家店沙坨子。南流四十里至哈尔套，南流六十二里至双庙子，又流十二里至西乡第三区屉河申，又五里入饶阳河。
二道河：发源于县城东北六十里之沙坨内。南流十五里至东乡第四区，又二十里至东路第一区，又南流二十五里至南乡第一区界之五家子村，又五里入地河。
三道河：发源于县城正东三十五里东乡第一区之沙坨内。南流二十五里至东乡第三区，又十里至彰武台门出境。
道路
县城南行七里为南乡第一区界之房家窝棚，八里白山土，十里五家子巡警分局，渡地河又八里为四家子，渡地河又七里为彰武台边门。
乡第三区，西至库伦喇嘛王界，南界本乡第一区，北界本乡第二区。
第五区在城之西北一百六十里，名日龙王庙子。东界本乡第一区，西至库伦喇嘛王界，南界本乡第一区，北至库伦喇嘛王界。
城内有关帝庙、城隍庙各一座。县署并两等小学堂各一所。东乡第一区、北乡第三区、第四区各有喇嘛庙一座。西北乡第二区有哈尔套街市一处。此外，城乡并无古蹟、祠庙、坊表、桥梁、市镇学堂，无从录记。
山
高台山：在城之西南十五里西乡第二区内。绵亘五里高三里，距新开河五里，山顶有高台一座，名曰高山台。
乱石山：在城之西南三十里南乡第四区内。西临饶阳河，周围二里余，高一里余。
阿莫耳山：东城之东北四十里东乡第四区内。形似马鞍，蒙人名为马鞍山。高约十余丈，周围二里。
黄花山：在城之西北八十五里西乡第五区内。周围三里余，高约二里。
黑龙山：在城之西七十里西乡第五区内。周围五里，高约二里余。
鸡冠山：在城之西北九十里西北乡第一区内。周围里余，高约十余丈。
第一区，西界本乡第四区，南界本乡第四区，北界本乡第四区。
北乡划分五区：
第一区在城之正北二十里，名曰满头。东界本乡第二区，西界西乡第五区，南界县城，北界本乡第四区。
第二区在县城之东北十五里，名日长坨子。东界东乡第四区西，西界本乡第一区，南界东乡第一区，北界本乡第三区。
第三区在城之正北三十五里，名曰沙力土。东界本乡第二区，西界本乡第四区，南界本乡第一区，北界宾图王旗。
第四区在城之西北七十里，名曰大冷营子。东界本乡第三区，西界西北乡第二区，南界本乡第一区，北界本乡第五区。
第五区在城之正北一百里，名曰达连磨力。东界宾图王旗，西界西北乡第三区，南界本乡第四区，北界宾图王旗，
西北乡划分五区：
第一区在城之西北九十里，名曰差达磨。东界本乡第三区，西茎库伦喇嘛王界，南界本乡第二区，北界本乡第四区。
第二区在城之正西九十里，名曰哈尔套街。东界西乡第五区，西界北乡第四区，南界西乡第一区，北界本乡第一区。
第三区在城之西北一百一十里，名曰十家子。东界北乡第五区，西南界本乡第一区，南界本乡第二区，北界宾图王旗。
第四区在城之西北一百六十里，名日代西花。东界西北
县城西北行五里为北乡第一区界之邵家窖，十五里满头巡警分局，又十五里二股岔窝棚，十里六合堂窝棚，十五里大庙子，五里为北乡第二区界之木头营子，十里六家子，十五里大阪，渡新开河五里为西化第三区界之韩家店，八里韩家帐子，十二里十家予即西北乡第三区巡警分防，十里二道沟子，十里泉眼沟，十里江家店，十里吴家店、渡扣河十里为西北乡第五区界柳树营子，十里博尔土改，二十里至库伦界。
县城西南行五里渡新开河十里为西乡第二区界之高山台，十一里至孔家窑，八里为西乡第三区界之河薄土，七里为西乡第三区界之屉河申，三里渡饶阳河至直隶阜新县界。
县城东北行五里渡地河十里为东乡第一区界之布墩花，二十五里浩力保，三里凤凰城窝棚，十里为东乡第二区苏家窝棚，七里至平顶山，五里至康平县界。
物产
动物天然产如：牛、羊、豕、驴，骡、鸡、犬等为大宗常产，边外地气较寒，不宜养蚕，且系平原沙漠，亦无虎豹等物。
动物制造产如牛羊皮张、马鬃、猪毛均为常产大宗。
植物天然产，谷菽类如：红粮、谷子、稗子、黍子，大麦、小麦、荞麦、苏子、芝麻、大麻子、包米、土豆、小豆、绿豆、元豆；蔬类如：萝卜、白菜、瓜瓠，药材类如：麻黄草、防风、甘草，均为常产。惟以谷菽类红粮、谷子、元豆，药材类甘草、麻黄为大宗，余系特产。
植物制造产，如小豆，绿豆，制造粉料，小麦、莽麦制造面料；苏子，元豆制造油料，红粮，谷子制造酒料，均属常产大宗。
矿物天然产，县属扣河子丈石岭出火石，平原洼地出碱、硝。碱系常产，硝属特产。
矿物制造产，如土碱，在本境熬成售销，火石则陆运锦州，制造农器。
商务
县属岁出土碱约五万余斤，牛羊皮二千五百余张，酒五十五万斤，苏豆油五万余斤。土碱在本境仅销十分之一，余与牛羊皮均陆运省城，并新民府销行。酒及豆油在本境销售。盐每岁约需五万斤，系由新民运入本境，在哈尔套街销售。
（宣传元年八月）

