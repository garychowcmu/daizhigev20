嘉靖武安县志
    

卷之一
   天文志   
分野
地理志  
沿革  疆域  城池  形胜  风俗  山川   古迹  陵墓
   食货志
        物产  户口  田赋  
   祀典志
        文庙  坛壝   祠庙
卷之二
    建置志
       行署  县治  学校附社学  巡检司  阴阳医学  教场  铺舍  亭榭  桥梁
      寺观  仓廒  坊乡附市集  镇  店   坊    牌  申明亭  旌善亭  养济院
      漏泽园
   官师志
      县官  学官  名宦
卷之三
   人物志
      科第  岁荐附援例  恩阴  征辟  武勋  卿贤  
节孝  封赠       旌义  三老  胥才  侨寓
灾祥志
   旱  寇贼  雨雹  黑青  星陨  蝗  地震  凤凰  芝草  麒麟  玉兔
卷之四
艺文志
   碑记


武安县志序 
    邑继治者不乏，而竟未创志以传，亦武安阙典也，大夫士恒病之。嘉 靖甲辰(1544年)秋，介石子至，佥曰："盍志诸盍志诸：何不修志？盍，相当于"何不"。诸，"之乎"的合音。?"介石子色泚泚：汗出貌，这里为自谦 词。，然不敢应也，已而，唐云川侯起补是邑令。越二祀，政通人和，百废俱兴，佥曰："有贤令矣，盍志诸?"介石子曰："唯唯"。 
    夫志也者，史之流也。自列国掌记之职不存，而郡邑之志作，盖藉以 考俗、求治、仰止、进修，而为信史于一方者，非以饰吏事而广见闻也。兹唯任亦大唯艰哉。昔司马迁以良史称，识者犹恨其言未能出一家。介石子自底不类，恐弗 克直道而行公、纪述以风励有众，因偕韩生永淳、郭生可久、张生光汉，旁搜博采，得旧草志一册，事实疏而文亦荒鄙。复究大明一统志、彰德郡志，历代史册诸 书，及邑之缙绅耆庶，粗得一二之绪余绪余：本指抽丝后留在茧子上的残丝，后泛指剩余的东西。。本星舍以昭域也，是故有天文焉；本职方以昭辨也，是故有地理 焉；本地利以昭恤也，是故有食货焉；本常秩以昭敬也，是故有祀典焉；本经制以昭守也，是故有建置焉；本政教以昭宪也，是故有官师焉；本名实以昭劝也，是故 有人物焉；本时令以昭警也，是故有灾祥焉；本故典以昭训也，是故有艺文焉。上下数千百年之故，古今人心迹之微，至是而庶有足征矣。况纂邑志所以备采录也， 倘上裨于郡志，见采于史氏，则又非直为信史于一方而已。 
    抑是志也，非云川侯无以成，虽以迁秩行，未获睹志之纲列条分，汇 成今帙而功不可泯。侯名交，字敬夫，戊子乡进士乡进士：乡进士即考中举人。，鲁东平郡人，治行当时第一，而厥位若政固未可涯涘涯涘(sì)：水的边境，泛 指边境或事物的极限。。若夫志之咨询未周，而或泥于略，考核未至，而或失其真，后当有博雅君子，毅然以笔削为己任。 
    嘉靖丁未岁(1547年)季夏上浣儒学教谕英山陈玮书 
    修志凡例 
    一、武安旧未有刻志，后得草志书一册，率出于臆见之私，而各立门户者也。子(予)夺罔公，文亦鄙俚。余虽不敏，惟以刚直至公为主，稽诸载籍，采诸舆论，而后敢纂入。其取咎于人否，不暇计也。然一时草创甚难，中间未免忽略失次，其不可考及考之未精者，姑阙焉。 
    一、天文志略而地里〔理〕志则独详者，盖天文难明，有地理而后建置、官师人物之类兴，此详略所由殊也。 
    一、公署、学校、城垣等类，续有兴创者备书。 
    一、官师历年既远，莫可稽索，姑得其十之一二以书。 
    一、名宦乡贤本诸大明一统志、彰德郡志所载，其去任名宦，增入一二，则本诸缙绅士庶舆论，余无所私。 
    一、节孝尚义曾经褒旌，及有司核实以表扬之者，皆足以为世劝也，备书。 
    一、艺文采辑甚难，而志且出于一时，仓卒以成，不及尽载，后之同志君子，博访备录以垂不朽可也。 
    修志名氏 
    教谕 陈玮 
    生员 韩永淳 郭可久 张光汉 



武安县志卷之一
　　天文志 
　　志曰：周礼保章氏，以星舍辨九州之地。凡封域皆有分星，以观妖祥。兹县治既设，当有分星，为儆变者助，故志天文。 
　　星舍 
　　武安分野，天文载室璧之次。 
　　地理志 
　　志曰：先王疆理天下，必因地之势而分州画野以治焉。故夫物采之华灿然并囿而不乱者，皆地之为也。图治理者，不可不知。故志地理沿革。 
　　武安本禹贡冀州之域，春秋属晋，战国属赵，秦封白起为武安君，即此地也〔按：白起攻破楚国首都郢而受封武安君，远在长平之战前。武安为赵国西部 屏障，列国名郡，白起被封武安君或许与武安其名有关，但武安并非白起之封地〕。后秦并天下，属邯郸郡。汉置县，属魏郡。曹魏属广平郡，后魏属魏郡。隋开皇 十年(590年)析其地置阳邑县，大业中复省阳邑入武安，属广平郡。唐初属洺州，永太元年(765年)改属磁州。宋属滏阳郡，元初省入邯郸，属广平，寻复 旧。国朝改属磁州，编户三十四里。 
　　邑名 
　　神钲。按韵府，钲，铙也。县南鼓山有二石，南北相当，叩之则有声，如钲然，故名神钲。 
　　疆域 
　　县在府西北一百六十里，其境东西延一百里，南北袤一百八十里。陆路到南京一千八百九十里，北京一千一百一十里。东至广平府邯郸县界牛照村二十八 里，西至本府涉县界马铺八十里，南至本府磁州界流泉铺五十里，北至顺德府沙河县界西家庄五十里，东到邯郸县六十里，西到十八盘一百二十里，南到磁州九十 里，北到沙河县九十里，东南到馆陶县一百二十里，西南到涉县一百三十里，东北到永年县一百二十里，西北到辽州辽州：今山西省左权县。二百二十里。 
　　城池 
　　旧传白起所筑，周围三里二百七十步，高一丈八尺，西、北二门，南、西、北三关厢，东、北二面水沟为隍。嘉靖二十三年(1544年)知县蜀灌熊瑶 易以砖城，高三丈，阔二丈五尺。筑砖城门二座：北曰北门锁钥，西曰中州关键。角楼四座，紫金楼一座，四围砌以深濠。复筑外城砖楼四座：西南曰摈胡，西北曰 雄据，南曰挹和，北曰拱极。二十五年，知县东平唐交，刓精竭虑，加以葺理，增筑东门砖门一座，曰寅宾。坚固可守，屹然为武安一保障也。二公之功伟矣哉。 
　　形胜 
　　旁极齐秦，跨蹑燕赵，鼓山峙于前，定晋岩嶷于后，洺水流于左，太行耸于右。地险天成，为中州藩蔽。 
　　风俗 
　　人民淳厚，务于耕织，勤于经营，成敦本尚质敦本尚质：重本务实不尚浮华。之俗。 
　　山川 
　　鼓山在县南三十里，一名滏山，有二石如鼓，南北相当。《冀州图经》：邺城西有石鼓，鸣则兵起。高齐之末，此鼓常鸣，而齐遂灭。隋末，鼓又鸣，声 闻数百里，而隋亡。《通鉴》：东魏大将军高澄，虚葬齐献武王欢于漳水之西，潜凿鼓山石窟佛顶之傍为穴，纳其柩而塞之，杀其群匠。及齐亡，一匠之子知之，发 石取金而逃，即比〔此〕。 
　　粟山在县南一十二里，秦白起拒赵廉颇于此。起将绝粮，命将士以布囊盛粟，积至山巅，赵军乃退，土人至今呼为粟山。〔按：据《史记》载，白起从未至武安，此传说失据。〕 
　　玉峰山在县西十八里。其山草木不生，岩石皓皓，望之如玉。 
　　紫金山在县东北二十里。紫泉出焉，泉色玄黑。山有王乔洞，有刘太保隐室。太保名秉忠，元世祖定策臣，其节清以贞，其学明于术数。山返照则赤，生九节蒲暨乌石。 
　　儒山在县东北八里，元曹生居山中修儒行，故名。 
　　磁山在县西南三十里。宋置滏阳，元以名州，〔按：隋开皇十年(公元590年)置慈州，唐改"慈"为"磁"。在隋代即以磁山命名磁州。〕产锡暨磁石,俗称吸铁石，古代制指南针的原料。查宋代前各史，唯磁州武安进贡磁石，其它各州府皆无。石能引针不坠。 
　　矿山在县西北二十五里，山有青铁矿，故名。 
　　赭山在县南三十五里，其山石皆赤，故名。 
　　香炉山在县西五十二里，山畔有石如两耳，下有三足，上有云气旋绕，故名。 
　　虎头山一名马头山，在县西三十里。 
　　灵山在县东南十五里。 
　　白云山一名柏台脑。在县西北七十里，绝壁独径，可避兵火。 
　　脱甲岭在县南三十里，窦宗败于建德，解甲此山而避。 
　　铁滓岭在县西十五里，碎石堆积，宛如铁滓，故名。 
　　鷟驻岭在县南三十里。凤尝止此，故名。 
　　滴翠岩在县西五十里。石泉悬绝壁而滴，四时不竭，望之如碧玉然。 
　　定晋岩在县西北八十里。高百余仞，悬崖如盖，松柏森蔚，下有梵宇层建，风雨不能侵。 
　　天井峧在县西八十里。适晋要途，削壁四围如井状。北虏入寇，巡按檄知县熊瑶，因其险筑隘以御，继为山水冲要。知县唐交重加修葺，门楼雉堞视昔益固。 
　　洺河在县南八里。源出辽州太行山，至县柏林里伏流，至洺远里复出，东经钜鹿县界入于滹沱河。(按：此河与北洺河未合流之前称南洺河)。 
　　响水河在县东北四十五里。源出沙河县赵村庄土沟，水注石崖，淙闻数里。 
　　儒教河在县北八里。源出太行山麓，伏于沙窝，溢于儒教，东流入洺河。(按：此河后称北洺河)。 
　　狗河一名狗涧水，在县西六十里，流入儒教河。 
　　皇后水在县西八十里。太行山中有一池，夏凉冬温。世传宋太祖下河东，将引皇后入晋阳，后病疮，掬此水浴之遂愈，至今人称皇后水。 
　　白龟泉在县东北二里，泉北有龙王庙，岁旱降雨，有白龟现，雨即降。紫泉在县东北二十里。泉出于紫山，故名。 
　　曹公泉在儒山下囗囗因曹生尝临之，故名。 
　　圣泉在县西七（十）里。山顶有二小泉，其水蓄而不流，寡取无余，多取无欠，故以圣名。 
　　马跑泉在县西四十里。世传薛仁贵过此，马渴，跑之而泉出。 
　　圣水池在县西阳邑故城，阔十五亩，其地无井，居民千户赖饮不匮。 
　　化瘿池在县西柏林里，阔十八亩，有瘿者饮之可化。 
　　涌碑池在定晋岩下，池畔有透影碑，世传自泉涌出。 
　　通利渠在县城西一里许，西关值淋雨辄遭水患，成化二十二年(1486年)，知县香河奈永昂注水入洺，民德之，谓其渠曰通利。 
　　桃园洞在县西北七十里，穴口阔五尺，入内渐广，面寺刹而背峰峦，木蘩泉潄，真胜景焉。 
　　黑龙洞在天井峧。 
　　古迹 
　　东古城在县西南郝家庄里。 
　　西古城在县西柏树里。 
　　阳邑古城在县西六十里。隋开皇十年，析其地置阳邑县，大业间省阳邑入武安。 
　　长平阪在县南三里，广袤八十里，白起诈坑赵人即此。(按：长平在山西高平，并非此地。) 
　　齐高欢避暑宫在南鼓山之北麓。 
　　陵墓齐高欢陵在鼓山常乐寺石窟佛顶旁。 
　　唐李君羡墓在县北得义里。 
　　宋韩令坤墓在县北迂城村。 
　　宋胡景嵩墓在县北胡累里。 
　　宋陈荐墓在县东靳固里。 
　　金胡砺墓在县西丛井里。 
　　元严瑾墓在县西柏树里。 
　　国朝郭资墓在县西马庄村。 
　　吕本墓在县西团城村。 
　　沈铭墓郭祐墓在县西马庄村。 
　　刘安墓在县西马头山。 
　　郭重墓在县东郊三里。 
　　杨锡墓在县北土土 戋村。 
　　食货志 
　　志曰：洪范八政(洪范八政：洪范为《尚书》中的篇名。八政：一曰食，二曰货，三曰祀，四曰司空，五曰司徒，六曰司寇，七曰宾，八曰师。)食货为先。盖国家之脉，而民所赖以生者。然土地所产，物类异宜，而户口之消息系焉，田赋之轻重则焉，故志食货。 
　　物产 
　　五谷：稻、大麦、小麦两种，谷百种〔按：武安无百种谷〕，黍、豆十种，芝麻、薥秫、麻子〔籽〕。 
　　蔬茹：芥、芹、葱、胡荽、莙荙、波菜、萝卜三种，蒜、茄、瓠、葫芦、蔓菁。瓜曰西、曰黄、曰菜、曰丝、曰冬、曰越、曰甜、豆角、眉豆三种，白菜、莴苣、茼蒿、马齿苋。 
　　药材：苍术、菖蒲、车前子、香附子、干葛、茵陈、蟾酥、天花粉、五灵脂、细莘、射干、薄荷、黑牵牛、兔丝子、瓜蒌、旱莲、班猫{蝥}、生地黄、何首乌、瞿麦。 
　　果木：栗、枣三种、桃、杏、李、柰、梨、核桃、榴、柿，桐、柏、槐、榆、杨、桑、椿、柳、楮。 
　　鳞族：鲤、鳅、鲫、鳖、蛙。 
　　羽族：鹰、鸠、啄木、乌、鹤、雁、燕、雀、鹊、雉、石鸡、鸽。兽类：兔、獐、猴、狐、狼。 
　　畜扰（扰：人所驯养的畜禽称扰。《周礼》："其畜有六扰"。）豕、牛、驴、猫、犬、鸡、鹅、鸭。 
　　货物：丝、麻、茧绵、木绵、蜜。 
　　金石：红矾、青铁、磁石、煤、锡、炭。 
　　户口 
　　户：共五千八百八十一户 
　　口：共四万二百一十三口 
　　田赋 
　　田 嘉靖十年（1745年）以前，官民田共四千七百二十九顷六十一亩一分四厘，十一年丈地均粮，共官民田一万九十九顷四十七亩。 
　　正赋 麦四千六百二十一石二斗一升六合七勺二抄税丝二千七百四十二两七钱一分，折绢一百三十七疋五尺五寸六分五厘；米二万三百五十二石四斗三升六勺二抄；草二万四千四百二十七束一十三斤。 
　　杂赋 桑四万二千五百二十四株，该丝一千四百十两二钱九分二厘，折绢七十疋八分七厘；枣九千八百九十六株，易米四百一十三石五斗五合；税课九千一百五十五贯。 
　　贡 红土二百斤，大角鹿一只，白硝羊皮六百一十九张。 
　　祀典志 
　　志曰：先王之制，祀典报本也。古者，诸侯之国有社稷、有山川，与夫御灾捍患而有功于民者皆祀之，而鄙淫者在所祛焉。武安为邺大邑，祀事之严与古子男之国等也，故志祀典。 
　　文庙 在县治东南。建于金天会间，国朝弘治元年(1488年)知县柰永昂修。殿前有宋大观圣作碑，元关复撰，加封孔子制。嘉靖十年，知县宝庆马进以旧制面墙，迁 于旧殿之后，恢弘基绪建先师殿两楹、戟门、棂星门，功未竟而改任县丞，饶阳路琏竣其功。壮丽坚固，轩敞深严，二公之功大矣。 
　　泮桥 三座，嘉靖二十三年冬，典史霸州杨昂建。 
　　敬一亭 嘉靖二十四年，知县唐交改建。 
　　名宦、乡贤二祠 嘉靖二十六年，知县唐交建。学宫规制焕然悉备。 
　　坛壝（壝(weī)：坛类总称，特指有矮墙的坛。） 
　　社稷坛 在郭外西北，成化二十二年知县柰永昂建。 
　　风云雷雨山川坛 在南门外，成化二十二年知县柰永昂建。 
　　邑厉坛 在北门外，成化二十二年知县柰永昂建。 
　　祠庙 
　　城隍庙 在县治西隅。国朝洪武三年(1370年)县丞啜霭建，成化三年县丞田福、乡耆王贯重修。正德二年(1507年)，住持道士程教聪恢弘基绪而改作焉，岁久倾 圯弗支。嘉靖五年后，知县谢宗贤、熊瑶各加葺理，惜功未竟而去。二十四年夏，知县唐交命义官李景制、道士贾演禄，以峻其功。其鼎建庙貌、坊楼、器物之类， 俱载重修碑阴。 
　　太师郭忠襄公祠 旧在郭公宅。正德十一年，都御史李克嗣命有司立祠于县治西南隅，春秋享祀，仍令其孙克奉祀生。 
　　东岳庙 在县东北二里。元大德九年(1305年)建，国朝永乐九年(1411年)邑人石友谅修。成化十一年(1475年)乡耆郭文、王贯重修，嘉靖二十一年乡耆王锐、王钺、关珏、韩潭重修立碑。 
　　关王庙 在县西门外。成化间乡耆宋英、王贯修，嘉靖二十五年邑人王王 睿、夏昂、王清重修立碑。北极庙在县治北半里，成化十年邑人张凤修。 
　　白起庙 在县西关。秦昭王以起有功，封为武安君，后邑人立庙以祀。国朝正统间，县丞李升谓起杀赵降卒，挟诈不仁，遂毁其庙，遗址尚存。 
　　嘉应灵惠庙 在县南和村里，周〔金〕明昌四年建。 
　　二仙庙 在县南郝家庄里，元至元二年(1296年)邑人薄温等立。 
　　三圣庙 在县北关外。成化四年耆民刘怀建，嘉靖四年其子刘忠修，二十六年孙聪珮以兄清志欲修葺未果而卒，遂偕清子生员廷臣重修。 
　　神妃庙 在县东北十二里盘龙岗上。正德十三年老人刘廷秀重修。崔府君庙在县南和村里。 
　　培伤庙 在县北岗，成化七年邑人张凤重修。 
　　显圣庙 在县东北康俗村。 
　　九龙庙 在县西十二里。 
　　八蜡庙 旧在粟山北，嘉靖二十六年知县唐交改建于南关外。 
　　灵显王祠 在县徘徊镇，即唐李靖祠。 
　　三官庙 在县郭西北，弘治十四年(1501年)石门里义官王翔捐地以建。 
　　元君祠 一在伯延里鼓山，嘉靖二十四年李恕、万茂等建。一在大河村，嘉靖十五年郭友德重修。 
　　后土祠 在徘徊镇，嘉靖二十年，潘从正等修。 


武安县志卷之二
建置志 
　　志曰：按古司空，分地域而辨其守、设其职、平其政，斯建置所由肇也。武安形胜甲他方，而言境土者归焉。凡厥创立，皆所以为民耳，志不可以不悉。 若寺观佛老之居也，而亦志之，盖名山胜境多其所据，而古今之题刻附焉，存之或足以为舆地之证。于戏观建置而沿革明矣，故志建置。 
　　行署 
　　布政分司 在县治南。正统五年(1440年)知县马忠建，嘉靖二十四年知县唐交修。 
　　按察分司 在县治西。永乐十一年知县国用建，嘉靖二十四年知县唐交修。 
　　府署 在县〔治〕东。 
　　县治 
　　县治 在城正本街。洪武三年(1370年)县丞啜霭建，规模卑隘。成化十九年(1483年)知县泽州张泽拓而新之，仅建正厅迁任。二十三年，知县柰永昂乃建六房、仓库。 
　　学校 儒学在县东南隅。金天会间建，规模卑隘。成化二十年，知县柰永昂拓之，加广于旧二百余步，袤三十余步，建明伦堂、斋号、馔堂、门宅、仓库、自礼殿以至庖湢器数皆具，岁久倾圯。嘉靖二十四年，唐交各加葺理，底于焕新。 
　　射圃 在敬一亭左。 
　　社学 有九所，一在南关，余在各里。 
　　巡检司 
　　固镇巡检司 在县西五十里。洪武三年，巡检成以清建，地据太行，险隘特甚。道出上党、辽、汾诸州。洎关陕宦游商贩，日绎如也。近年浸，被河啮，官民昏垫二十六年，知县 唐交改建。〔按：在民国版《武安县志?金石志》中，有《重修寿圣寺碑》，其碑文落款诸人中，有"固镇巡检李"，时间为大元至元十七年。可见在元代固镇已设 巡检。〕 
　　阴阳医学 
　　阴阳医学 在县治南。洪武十七年建，岁久倾圯。嘉靖二十五年，知县唐交重建。 
　　医学 在县治南。洪武十七年训科申宇畴建，岁久倾圯。嘉靖二十五年知县唐交重建。 
　　僧会司 洪武十八年建。 
　　教场 在南关外一里。 
　　铺舍 
　　总铺 在县治南，嘉靖二十五年知县唐交改建。抵磁州曰粟山、曰野河、曰流泉；抵涉县曰五级、曰白石、曰玉峰、曰徘徊、曰固镇、曰十里店、曰阳邑。 
　　亭榭 
　　迎恩亭 在南关外。旧址阝 秋隘，嘉靖二十二年知县熊瑶拓建。 
　　东井亭 在泮宫东，嘉靖二十六年知县唐交建。 
　　樵楼 在县治前。 
　　紫金楼 在县治北城上。元大德四年(1300年)县尹张征建，嘉靖二十三年知县熊瑶重修。 
　　五星楼 在县东南城角上，嘉靖二十三年知县熊瑶建。 
　　桥梁 
　　白龙桥 在县治北门外，永乐十六年(1418年)知县零陵刘安创建，天顺七年(1463年)知县白春重修。 
　　观音桥 在郭外西北。成化十二年(1476年)邑人王肃等建，弘治元年(1488年)训术张源修，正德七年邑人宋伟、任聪、孟昌重修。 
　　迎恩桥 在南关外。正德十年义民杨钦、杨仁、籍怀建。 
　　文济桥在县北五十里赵店。 
　　野河桥在县南二十五里，永乐十七年知县刘安建，成化二十三年知县柰永昂修。 
　　通济桥在县西六十里阳邑故城。 
　　龙港桥在县东郊五里。 
　　熊公桥在县东二里白龟泉侧。嘉靖二十三年知县熊瑶建，民德之故名。 
　　弘济桥在八特村。嘉靖二十四年，韩端、申恩等建。 
　　寺观 
　　妙觉寺在县治东，宋元祐六年(1091年)建。 
　　桃源寺在营井里，周［金］明昌五年(1194年)建。 
　　智力寺在鼓山之麓，正统二年修。 
　　昭庆寺在胡累里，宋元祐四年修。 
　　缘庆寺在继城，太和六年(486年)修。 
　　龙水寺在儒教里通乐乡，元祐四年任天佑修。 
　　鉴洪寺在高壁村，至元十四年(1277年)修。 
　　圣泉寺在沙窝里，至正三年(1343年)修。 
　　净土寺在贾庄村，中统元年(1260年)修。 
　　福昌寺在康俗村，大定二十年(1180年)修。 
　　云应寺在上泉村，至元元年修。 
　　龙岩寺在伯延里，天祐元年修。 
　　安河寺在丁村里，太和二年(478年)修。 
　　聚宝寺在小张里，大定二十年修。 
　　峰山寺在峭河村，大定四年修。 
　　佛光寺在紫山北，至正二年修。 
　　广宁寺在伯延里，至正二年修。 
　　寿宁寺在白鹿村，正统七年(1442年)修。 
　　洪济寺在洺远里，皇统三年(1143年)修。 
　　西明寺在营井里，至正二年修。 
　　定晋禅院在沙窝里，魏皇初三年建。〔按：三国时魏国年号有"黄初"而无"皇初"，北朝时有"皇始""皇兴"等年号，而也无"皇初"。不知由何而误。〕 
　　天青寺在苑城里，天顺三年(1459年)修。 
　　万圣普济院在南安乐村，大定二年修。 
　　禅方寺在柏树里，元祐三年修。 
　　寿圣寺在北阳邑，至元十六年修。 
　　偏凉寺在疏村里，至正三年修。 
　　圣井寺在青化里，元祐三年重修。 
　　三教阴泉寺在马项村，大德十年(1306年)修。 
　　燃灯寺在五级村。至元四年建，嘉靖十六年广宁重修。 
　　山 从山寺在得义里，兴和二年(540年)建，嘉靖十年僧会真重修。 
　　竹林寺在紫山，至元十二年建。 
　　桃花寺在沙窝里，成化十年建，嘉靖十年僧元珠修。 
　　龙泉寺在甘泉村，太和二年(828年)修。 
　　弥勒寺在柏树里，元祐三年修。 
　　永宁寺在县西百里，元祐二年重修。 
　　圆教寺在得义里，绍圣年修。 
　　普光寺在故亦里，宣和年修。 
　　佛堂寺同上里，明昌年修。 
　　报恩寺在下庄里，同光年修。 
　　凤凰寺在伯延里，建炎建炎："建炎"为南宋年号，此寺书此年号，足证金兵当时并未占领此地。年修。 
　　白鹤观在北城外，元至元十一年建，嘉靖二十六年民王定、僧元珠修。 
　　宝玄观在得义里，元至正二年建。 
　　天兴观在柏树里，至正十二年建。 
　　仓廒 
　　预备仓在县治东北隅。嘉靖二十二年，知县熊瑶增修。 
　　常盈仓在县治东南隅。嘉靖二十六年，知县唐交建。 
　　坊乡附市集 
　　正本坊在县治前。 
　　承流坊在县治南。 
　　宾阳坊在县治东。 
　　顺令坊在县治西。 
　　以上俱市坊，废。 
　　东乡四里 在坊里、青化里、紫泉里、靳固里。 
　　西乡十二里 西关里、柏林里、崇义里、阳邑里、丛井里、百官里、下庄里、柏树里、各村里、石门里、沙窝里、故亦里。 
　　南乡十三里 和村里、姚庄里、落阳里、洺远里、伯延里、小张里、野河里、流泉里、丁村里、郝家庄里、苑城里、疏村里、孔壁里。 
　　北乡五里 儒教里、营井里、胡累里、得义里、土栈里。 
　　城关共十集 乡镇共八集。 
　　镇店四 五级、阳邑、和村、赵店。 
　　坊牌 
　　显祐伯坊 
　　太师坊都 御史李充〔允〕嗣为户部尚书郭资立。 
　　登云步月坊 为举人智明立。 
　　攀龙附凤坊 为举人王文华立。 
　　丹桂坊 为举人安静立。 
　　观光坊 为举人岳嵩立。 
　　腾蛟起凤坊为举人郭重立。 
　　肃仪坊为序班王惠立。 
　　进士郭资、吕本、沈铭、举人李荣、焦翕、王勤、李恂、张俊、温琦、韩永龄坊牌俱废。 
　　义民坊二奉旨为郭琏、裴荣立。烈女坊奉旨为高小梅立。 
　　贞节坊三奉旨为曹氏、杜氏、石氏立。 
　　主事坊都御史魏有本为敕封郭文立。 
　　申明亭在县治西。 
　　旌善亭在县治西。 
　　养济院旧在县治东关，嘉靖二十五年知县唐交改建北关。 
　　漏泽园二 一在北关外，省祭官任聪捐地；一在西关外，监生张鎏捐地，知县熊瑶扁其门曰：尚义之家。 
　　官师志 
　　志曰：建官古也，因革历代虽异，其义一也。官师之贤不肖，而政治之得失关焉，教化之兴废系焉。是以宦游兹土者，皆统书其名氏，而又有名宦以别之，将使后世有所考见而劝戒也，故志官师。、 
　　金 
　　令 
　　蔺简 安阳人，进士，贞祐.中任，见名宦。 
　　元 
　　尹 
　　郅朗洺州肥乡人，至元九年 (1272年)任，见名宦。 
　　国朝 
　　知县 
　　贝翰直隶华亭人，由举人洪武十四年(1381年)任，见名宦。 
　　郎安浙江钱塘人，由人材洪武二十四年任，秩满擢工部主事。 
　　崔琰直隶青县人，由生员永乐六年(1408年)以功任，秩满擢应天府江宁县知县，见名宦。刘安湖广零陵人，由举人永乐十年任，见名宦。 
　　杨隆浙江宁海人，永乐十一年任。 
　　马忠山东恩县人，以御史谪宣德六年(1431年)任，见名宦。 
　　周纪山东历城县人，由监生成化八年(1472年)任。 
　　钟浩直隶昆山人，由监生成化十二年任。 
　　张泽字尧民，山西泽州人，由进士成化十五年任，迁内台御史，见名宦。 
　　柰永昂字民望，直隶香河人，由举人成化二十年任，以才堪治繁，调长子，见名宦。 
　　张钟直隶河间卫人，由举人弘治十二年(1499年)任。 
　　殷辂山东肥城人，由举人弘治年任。何仲山四川涪州人，由举人弘治十八年任。 
　　梁敏政直隶房山县人，由进士正德三年任。 
　　刘逵直隶宝坻人，由举人正德年任。 
　　王礼山西大同人，由举人正德年任。 
　　周傅湖广麻城人，由举人正德十四年(1519年)任，以才堪治繁，调济源，见名宦。 
　　王枢山东鱼台人，嘉靖年任。谢宗贤陕西咸宁人，由举人嘉靖四年任。 
　　张东周山东蒲台人，由监生嘉靖八年任。 
　　马进湖广人，由监生嘉靖十年任。 
　　朱廷耀直隶徐州人，由监生嘉靖十一年任，见名宦。 
　　赵璧陕西汉中人，由监生嘉靖十四年任。 
　　周时相直隶安州人，由举人嘉靖十七年任。 
　　乔升山东定陶人，由监生嘉靖十九年任。 
　　熊瑶四川灌县人。由举人嘉靖二十一年任，见名宦。 
　　唐交字敬夫，山东东平人，由举人嘉靖二十四年任，擢直隶灞州知州，见名宦。 
　　赵子伯字传心，湖广江夏人，由举人嘉靖二十七年任。 
　　县丞 
　　田福地里地里：籍贯未详，由监生成化年任。 
　　刘本陕西邠州人，由监生成化年任。 
　　董昂直隶沧州人，由监生成化年任。 
　　郭璲山东钜野人，由监生成化年任。 
　　武让地里未详，由监生弘治年任。 
　　王聪地里未详，由监生弘治年任。 
　　林渊山东登州人，由监生嘉靖年任。 
　　路琏直隶饶阳人，由监生嘉靖十一年任，擢直隶巢县知县。 
　　申万吉四川重庆人，由监生嘉靖十五年任。 
　　刘琏陕西岐山人，由监生嘉靖二十年任。 
　　刘绳武直隶献县人，由监生嘉靖二十三年任。 
　　王客陕西陇州人，由监生嘉靖二十六年任。 
　　主簿 
　　兰茂直隶隆庆人，由监生成化年任。 
　　冯瑛地里未详，成化年任。 
　　王琮山东莱阳人，由吏员成化年任。 
　　刘逵地里出身未详，弘治年任。 
　　萧琏山西朔州人，由监生正德四年任，见名宦。 
　　周泽山东安丘人，由监生嘉靖六年任。 
　　张澄山东安丘人，由监生嘉靖九年任。 
　　郭汝亨直隶获鹿县人。由吏员嘉靖十七年任。 
　　刘世隆山西泽州人，由吏员嘉靖二十年任。 
　　黄梅湖广光化人，由监生嘉靖二十五年任。 
　　典史 
　　魏容四川合州人，由吏员成化年任。 
　　高通地里未详，由吏员成化年任。 
　　李聪顺天人，由吏员弘治年任。 
　　刘琮地里未详，由吏员弘治年任。 
　　李堂山东掖县人，由吏员嘉靖十五年任。 
　　杨昂直隶灞州人，由吏员嘉靖十八年任。 
　　戴兴俊湖广咸宁人，由吏员嘉靖二十四年任。 
　　箫儒湖广孝感县人，由吏员嘉靖二十八年任。 
　　教谕 
　　姜清直隶华亭人，由举人正统年任。 
　　李茂湖广监利人，由举人景泰年间任。 
　　包琦福建闽县人，由举人天顺年任。 
　　栗宏直隶浚县人，由监生成化年任。 
　　刘芳山西朔州人，由举人成化年任。 
　　李芳山东武定州人，由监生成化年任。 
　　应琼浙江衢州人，由监生弘治年任见名宦。 
　　刘善直隶晋州人，由监生弘治年任见名宦。 
　　王渊山东齐东人，由举人正德年任。 
　　苏璋山东滨州人，由监生嘉靖元年任见名宦。 
　　张拯直隶顺天人，由监生嘉靖五年任。 
　　沈诚夫直隶华亭人，由举人嘉靖八年任，擢山东蒲台知县，见名宦。 
　　祁恩直隶宝应人，由选贡嘉靖十四年任。 
　　马富山东掖县人，由监生嘉靖二十年任。 
　　陈玮字佩之，号介石，南直隶英山县人，由选士嘉靖二十三年任。 
　　刘世仰字汷孚，号山囗江西永新县人，由贡士嘉靖二十八年任。 
　　训导 
　　林橙福建莆田人，由举人天顺年任，擢浙江会稽教喻，见名宦。 
　　徐谦山东平度口人，由监生成化年任。 
　　刘让山东济宁人，由监生成化年任。贾旺直隶保定人，由监生成化年任。 
　　张大经地里未详，由监生成化年任。 
　　李定直隶定州人，由监生弘治年任。 
　　郭守道地里未详。王彪地里未详，由监生弘治年任。 
　　王鹏山西平定州人，由监生正德五年(1510年)任。 
　　苏则曾山东东阿人，由监生正德年任。 
　　程坦山东东昌人，由监生嘉靖五年任，擢直隶乐亭教谕。 
　　曽宪直隶沧州人，由监生嘉靖五年任，擢河南确山教谕。 
　　李向实山东定陶人，由选贡嘉靖十四年任。 
　　谢彬湖广巴陵人，由选贡嘉靖十四年任，见名宦。 
　　吴江陕西咸宁人，由监生嘉靖十七年任。 
　　李鸾山东日照人，由监生嘉靖十七年任，擢河南唐县教谕。 
　　陈玹山东潍县人，由监生嘉靖二十年任。 
　　罗宏陕西咸宁人，由监生嘉靖二十三年任。 
　　王勋山东即墨人，由监生嘉靖二十六年任。 
　　名宦 
　　金令 
　　蔺简育老慈幼，休戚与民同。 
　　元尹 
　　郅朗刚方严毅练达，治体介然，无丝毫取于人，日孜孜者惟民之利害而已，政声灼然。 
　　李仲彬诚笃长者，为政不求赫赫名，日讲求民间利病兴除之，尤以易风俗自任。择师训子弟，必以孝弟忠信为本，春秋修行释菜礼，以严敬示民，有去思碑记颂德。 
　　国朝 
　　知县 
　　贝翰问学宏深，操履方洁，以德化民，而尤留心于学校，士民至今称之。其子贝昕，家于武安。 
　　崔琰自守介洁，加意赋役，不令有所偏。七年，诏诸县造车，琰自率民入山伐木，民甚贫者自为粥食之，不费财，车先他县完。 
　　刘安守畏公法，凡赋役自程其高下务令平，老书黠吏，毋能私易。课试诸生学日有进益。尝以事逮诏狱，民相谓曰："吾廉父母去矣，吾何归!"多亡入山中。后安事得释复任，民亡者皆归焉。奏课为河南第一。卒于官，遂家焉。 
　　马忠以御史谪任九载，民奏留之，诏晋通判，仍治武安，后以疾去，其贤可知已〔矣〕。 
　　张泽受学于薛文清公，深于性理，行政立已〔以〕淳信，罔间廉。知里社贫富之分，征税起役时自第之，不终日定矣。修行吕氏乡约、市经史数千卷印识发学宫，令诸生日诵习焉。尝祷雨，夜梦神告曰某日雨，已而果然。后入为内台御史。 
　　柰永昂政尚严整，廉明有威，开通利渠，作仓积粟至万斛，后宦者皆遵其所规制毋能改。余具建置中。 
　　周傅才识敏捷，政令严明，执法不避乎豪强，砺操久孚于上下，寇息民安，至今人称之。 
　　朱廷耀性朴素，衣不喜文绡，居官不携妻子，廉洁一介不取。冰玉之操，视杨震之畏四知者亦无愧焉。且威惠并行，加意学校，其循良治行，为河北首冠。 
　　熊瑶慈祥恺悌，以平易近民，抑豪强，植贫弱，均徭役，劝军饷，表贞节，筑城隘，尤雅重儒术，朝夕启迪士子，多所造就。母疾，偕其妻祷于北斗下，愿各捐已寿以益亲年。嘉靖甲辰，以母老乞休。都御史雒公昂下檄以旌。去之日，士民遮道乞留。 
　　唐交廉介刚毅有大节，直道行志，虽贵势不挠，惠而不费，明而不苛。不假人辞色，而人莫敢干以私，豪强者敛衽。兴废坠，革奸弊，节用以恤里甲，建 仓以积谷粟。凡徭役征科〔课〕修筑城堡之类，皆处有方术，舞文弄法者无所售其计。发奸摘伏如神，庭无滞狱。尤兴学育才，以振士类，境内大治，有谣以颂德 政。及迁秩去，士民泣送曰："仁父毋去也，吾等何所依乎!"怀恩不辍，立去思碑。 
　　张九功廉洁而利不能胜，宽平而民不忍欺。爱惜财用，一文不敢屑越屑至其修城堡、备虏患、赈饥荒、养育学校，费至破格不靳。任逾三载，青天白日之操，终始不磨。其治行超卓，见历年抚按奖语，不及详载，有别传。 
　　主簿 
　　萧琏奉公守正，宽厚御民，一介不苟，取予举动合度，恳乞休致，老稚咸攀附泣留，至今尤〔犹〕颂之。 
　　教谕 
　　应琼严毅狷戒{介}，守正不阿，以风教为己任，弟子多所造就。 
　　刘善心地鲠直，教诲严明，不受一毫挫于人，浩有归志，至今以为美谈。 
　　苏璋问学宏博，勤于训诲，弗以束修为利，故武安诜诜诜诜：众多貌。乎多士矣。 
　　沈诚夫德性温厚，问学优长，恩义结于诸生，友爱笃于同气。 
　　训导 
　　林橙学有造诣，教有古法。 
　　谢彬德性温纯，操履廉靖，而成物之念每汲汲于衷焉，士论贤之。



武安县志卷之三
　　人物志 
　　志曰：人物之生，地之灵也，国之光也。武安，嵩行盘礴，河洛逶迤风气萃交之地，是以雄杰不群、高行奇节、著勋名而显天下者，多产于其间，故志人物。 
　　科第 
　　宋 
　　陈荐字彦升，县东北靳固里人。登庆历三年(1043年)进士，任华阳尉，迁天章阁待制，河北都转运使、资政殿学士，赠金紫光禄大夫、直学士，知河南府兼西京西京：即洛阳，宋时为西京。留守。 
　　金 
　　胡砺字元化，县西丛井里人。登天会十年(1132年)进士第一进士任右拾遗、权翰林院修撰，改定州观察判官，官至翰林学士、刑部尚书，赠安定郡开国侯，食邑一千户，实封一百户，见乡贤传。 
　　胡景嵩字彦高，县西北胡累里人。登大定二十五年(1185年)进士，任海州判官、同知、辽东路转运使，迁同知东平府路兵马都统，事见乡贤传。 
　　国朝(国朝：封建社会中对本朝代的称呼。) 
　　郭资 字存性，县西石门里人，登洪武乙丑(1385年)科进士，任翰林院庶吉士，改户部主事，擢礼部员外郎、都察院左佥都御史，谪户部主事，擢北平布政司，左参 议、左参政，晋本司左布政使，擢户部尚书，改刑部尚书，赠资政大夫兼太子宾客，进荣禄大夫、太子太师，复进光禄大夫致仕。诏起，任户部尚书，免朝谒，年七 十三卒，遣礼部葬祭，赠特进光禄大夫柱国汤阴伯，谥忠襄，见乡贤传。 
　　吕本登洪武辛未科进士，任兵科给事中。 
　　沈铭登洪武甲戌科进士，任兵科给事中。 
　　李荣中洪武庚午科举人，任湖广卫山县知县。 
　　焦翕中永乐甲午(1414年)科举人，任山西屯留县知县。 
　　智明中永乐庚子科举人，任陕西平凉府推官，擢山东东昌府通判。 
　　王勤中永乐癸卯科举人，任四川灌县知县。 
　　李恂中正统戊午(1438年)科举人，山西大同代府长史。 
　　张俊中正统丁卯科举人，任四川新津县知县。 
　　安静中天顺乙卯（天顺乙卯：查纪年表，天顺无"乙卯"年。）科举人，任直隶溧水县教谕。 
　　岳嵩中成化戊子(1468年)科举人，任山西蒲城县知县。 
　　王文□华中弘治任〔壬〕子(1492年)科举人，任直隶松江府训道〔导〕，擢华亭县教谕。 
　　温琦中正德丁卯(1507年)科举人，任直隶交河县知县。 
　　郭重中正德巳(己)卯科举人，任户部主事。 
　　韩永龄中嘉靖戊子科举人，未仕。 
　　孙慎随任保定右卫百户，中嘉靖庚子科顺天乡试，登甲辰进士，任直隶庐州府推官，擢授福建道监察御史，复授大理右丞。 
　　岁荐 
　　高放洪武十六年贡，任内台御史，谪陕西布政司经历。 
　　连洪洪武十七年贡，任山东清平县知县。 
　　潭渊洪武十八年贡，任山西洪洞县主簿。 
　　赵野洪武十九年贡，任高苑县县丞。 
　　苗时洪武二十年贡，任府军前卫知事。 
　　魏理洪武二十二年贡，任直隶晋州吏目。 
　　李升洪武二十三年贡，任丰润县知县。 
　　韩淳洪武二十四年贡，任四川南充县县丞。 
　　杨显洪武二十八年贡，任直隶上海县知县。 
　　李经洪武三十年贡，任国子监典簿。 
　　郝英永乐三年贡，任山东日照县知县。 
　　李黻永乐四年贡，任福建汀州府照磨。 
　　杨迪永乐四年，以楷书直文渊阁，擢直隶太平府通判。 
　　赵惇永乐五年贡，任山东蒲台县丞。 
　　李琳永乐七年贡，任右府虎贲卫经历。 
　　白灿永乐八年贡，任直隶贝州卫经历。 
　　曹鲁永东九年贡，任浙江金华县知县。 
　　李登永乐十一年贡，任直隶新城县县丞。 
　　王颙永乐十四年贡，任陕西宁夏卫经历。 
　　袁俊永乐十一年贡，任山东武城县知县。 
　　韩穆永乐十七年贡，未仕。白圭永乐二七年贡，未仕。 
　　刘宪永乐二十年贡，未仕。 
　　李杰永乐二十年贡，任山东高密县主簿。 
　　孙涣宣德元年(1426年)贡，任直隶当途县巡检。 
　　王玉宣德三年贡，未任。 
　　冀安宣德五年贡，任东安县主簿。 
　　乔升宣德七年贡，未仕。 
　　孟端宣德九年贡，未仕。 
　　王浚正统元年贡，未仕。 
　　赵琏正统二年贡，任直隶广宗县训导。 
　　朱懋正统五年贡，任靖虏卫儒学训导。 
　　韩春正统七年贡，任直隶寿州吏目。 
　　马肃正统八年贡，未仕。 
　　李智正统九年贡，未仕。 
　　武昌正统十一年，贡任北京留守卫经历。 
　　石瑛正统十二年贡，任山西盂县知县。 
　　韩润正统十四年贡，未仕。 
　　杨质景泰三年(1452年)贡，任福建漳州府检校。 
　　郭驯景泰四年贡，未仕。 
　　左祥景泰五年贡，任江西玉山县知县。 
　　贺祥景泰七年贡，任山东东昌府照磨。 
　　万盛天顺元年贡，任直隶山阳县县丞。 
　　周原天顺二年贡，任湖广桂阳州判官。 
　　袁襄天顺四年贡，任北京留守卫吏目。 
　　申淮天顺六年贡，任直隶吴江县县丞。 
　　袁泰天顺七年恩贡，任直隶昆山县典史。 
　　乔林任陕西仓副使。张桓任山西大同府仓副使。 
　　杨学任江西大使。高明任陕西仓副使。 
　　翟珝任凤阳府大使。刘永任直隶淮安府大使。 
　　王庆任辽东仓副使。郭璠任山东青州府检校。 
　　以上九人俱恩贡。 
　　朱英天顺八年贡，未仕。 
　　赵玺成化二年贡，任山西太原府通判。 
　　张瑛成化四年贡，未仕。李洪成化六年贡，未仕。 
　　智俊明之子，成化八年贡，未仕。 
　　赵济成化十年贡，任山东鲁府引礼。 
　　张善成化十二年贡，任山西石楼县教谕。 
　　麻谏成化十四年贡，任山东聊城县县丞。 
　　李华成化十六年贡，任京卫经历。 
　　姚通成化十八年贡，任山西平凉府检校。 
　　申松成化二十年贡，任山西太原府经历。 
　　孟宪成化二十一年例贡，任山东济阳县县丞。 
　　康麟成化二十一年例贡，未仕。王惠成化二十一年例贡，任南京鸿胪寺序班。 
　　孙绍成化二十一年例贡，任直隶兴州卫经历。 
　　王纹成化二十一年例贡，未仕。 
　　智升成化二十二年贡，任山东平原县县丞。 
　　李景弘治元年贡，任山西晋府教授。 
　　李恭弘治三年贡，任直隶保定县教谕。 
　　申柰弘治三年贡，任直隶灵壁县县丞。 
　　智隆弘治七年贡，任直隶青丰县教谕。 
　　张文弘治九年贡，任直隶河间卫经历。 
　　贾政弘治十年贡，未仕。 
　　梁器弘治十一年贡，任湖广衡州府照磨。 
　　王观弘治十三年贡，任直隶南宫县主簿。 
　　张杰弘治十三年贡，未仕。 
　　韩忠弘治十五年贡，任陕西绥德州同知。 
　　李隆弘治十七年贡，任山东蒲台县知县。 
　　张玑桓之子，正德元年贡，任山东临朐县县丞。 
　　温福正德二年贡，未仕。 
　　胡恕正德五年例贡，任陕西左同府经历。 
　　张时制任湖广麻城县主簿。 
　　王绅任山西布政司检校。 
　　杨锡任山西屯留县知县。 
　　李江任山东临清州吏目。 
　　籍证任湖广长沙府知事。 
　　孙显宗绍之子未仕。 
　　张来玉任山东汶上县主簿。 
　　以上八人俱例贡。 
　　李勖正德五年贡，任广西安平州吏目。 
　　李伦正德七年贡，未仕。 
　　裴纲正德九年贡，任直隶平谷县训导。 
　　姜桓正德十一年贡，未任。 
　　张义正德十三年贡，任直隶顺义县丞。 
　　赵思义玺之子，正德十五年贡，任陕西蓝田县丞。 
　　王臣正德十六年贡，任直隶崇明县丞。 
　　张鎏正德十六年例贡，任直隶池州府知事。 
　　张效善之子，嘉靖元年贡，任直隶抚宁县知县，有政声。 
　　朱绣嘉靖二年贡，任山西乡宁县教喻。 
　　张绍嘉靖三年贡，任山东威海卫训导。 
　　郄宏嘉靖五年贡，任山西孟县训导。 
　　王琚〔原文不清〕籍惟一任直隶晋州吏目。 
　　刘凤祯任江西湖口县主簿。 
　　以上三人俱例贡。 
　　宋讠 赞嘉靖六年贡，任直隶沐阳县主簿。 
　　张绅嘉靖九年贡，未仕。 
　　连应魁嘉靖十一年选贡，任陕西泾阳县知县。 
　　杜经嘉靖十二年选贡，任山东夏津县主簿。 
　　杨迥嘉靖十三年选贡，任直隶宜兴县丞。 
　　孙光祖嘉靖十四年例贡，绍之子。 
　　龙际春同上年例贡，未仕。王引年同上年例贡。 
　　张相嘉靖十五年贡，任山西乐平县训导。 
　　宋诏嘉靖十六年贡，任直隶涿州训导，以善教称。 
　　王瑜嘉靖十六年例贡。 
　　袁景旸嘉靖十八年贡，任直隶肃宁县训导。 
　　赵蓥嘉靖十九年贡，任(缺)。 
　　张聚奎来玉之子，嘉靖十九年例贡。 
　　袁景昭嘉靖二十一年贡，任山东丘县训导。 
　　杨迁嘉靖二十一年贡。 
　　智秉元隆之子，嘉靖二十二年贡。 
　　智秉伦隆之子，嘉靖二十四年贡。 
　　李凤仪嘉靖二十一年例贡。 
　　李凤鸣仪之弟，同上贡。 
　　武卿同上贡。 
　　武弼卿之弟，同上贡。 
　　李时芳同上贡。 
　　黄甲同上贡。 
　　朱景颜同上贡。 
　　谢经同上贡。 
　　李思儒嘉靖二十三年例贡。 
　　籍惟和嘉靖二十四年例贡。 
　　刘升翰贡同上。 
　　王宗鲁惠之孙，嘉靖二十六年例贡。 
　　孙守义显宗之子，同上贡。 
　　李云鹏伦之子，嘉靖二十九年贡。 
　　恩荫 
　　郭佑 忠襄公次子，由恩荫任户部广东清吏司主事。 
　　郭让 佑之子，由恩荫任秦府奉祀正。 
　　征辟 
　　隋 
　　马光 以文学征任国子监博士，见郡志乡贤传。 
　　元 
　　胡祗遹 景嵩之孙，以文学耆德征，官至按察使，卒赠礼部尚书，谥文靖，见一统志及郡志乡贤传。 
　　国朝 
　　王好义 以人才征，任浙江嘉兴府推官。 
　　武勋 
　　唐 
　　李君羡 为王世充骠骑，恶世充为人，率其属归高祖，授上轻车都尉。秦王引置左右，从破宋金刚于介休，加骠骑将军，赐以宫人缯帛。从讨王世充，为马军副总管。世充子 玄应，自武牢转粮入洛，君羡俘其军，玄应走。从破窦建德、刘黑闼，所向必先登，摧其锋，累授左卫府中郎将。突厥至渭桥，君羡与尉迟敬德击破之，太宗曰：" 使予如君羡者，虏何足忧。"封武连县公、北门长。上在，伏读书不休。帝嘉劳，历兰州都督、左监门卫将军。未几，出为华州刺史，后以识见疑，卒死见郡志。 
　　宋 
　　韩令坤 父伦，许州行军司马，有罪当弃市。令坤泣请于世宗得流海岛。令坤少隶周祖帐下，世宗即位，令坤累迁定武军节度。世宗命宰相李谷将兵征淮南，令坤与李重进合 兵击败吴人。世宗亲征，遣令坤及白延遇等袭扬州。令坤先令延遇以精骑数百，迟明驰入城中，不之觉。令坤继至，抚之，民皆按堵安堵：安居，安定。，以令坤知 州事。南唐将陆孟俊军逼扬州，令坤弃城走，世宗怒，命宋太祖与张永德领兵，趋六合援之。令坤闻援至，复入城守，与孟俊兵战，大败之，擒孟俊。俄与向拱下寿 州。宋初，移领天平军加同平章事。太祖亲征李筠，诏令坤率兵屯河阳，又从讨李重进。建隆二年(961年)改成德军节度，将赴镇，上于别殿置酒饯之。乾德六 年(968年)，疽发背卒，年四十六。令坤有才略，识治道，与太祖同事周室，情好亲密，镇常山凡七年，北边以宁。见大明一统志及郡志。 
　　韩重赟 少以武勇隶周太祖麾下，后从世宗，以功迁虔州刺史。宋初以翊戴翊(yì)戴：拥护、赞成。此指陈桥驿拥戴赵匡胤称帝事。功，擢为永州防御使。乾德四年，太 祖郊祀，以为仪仗都部署。时有谮重赟私取亲兵为腹心者，太祖怒欲诛之。赵普谏曰："亲兵必须择人付之，若重赟以谗诛，即人人惧罪，谁复为陛下将亲兵者?" 重赟得不诛。五年二月，出为彰德军节度。开宝二年，太祖征太原过其郡，重赟迎谓〔谒〕于王桥。帝曰："契丹知我是行，必率众来援。彼意镇定无备，必由此路 入。卿为我领兵，备道兼行，出其不意，破之必矣。"乃命为北面都部署。重赟令军士衔枚夜发，果遇契丹兵于定州。见重赟旗帜大骇，欲引去，重赟乘之，大破其 众，获马数百匹。七年卒，赠侍中。子崇训、崇业见郡志。 
　　韩崇训 字知礼，重赟子也。乾德中，以荫补官，出权知麟州。在边凡二十五年（1268年），以劳擢河北都转运使，累破契丹兵，官至右龙武军大将军领诏防御使，卒年五十六。崇训为人长厚谦畏，未尝忤物。子允恭，礼宾副使，有谋略好学。 
　　韩崇业，字继源，以荫补供奉官，选尚秦王廷美女云阳公主，卒年四十一。俱见郡志。 
　　蔡审廷 少能骑射，周显德初，擢铁骑副兵马使，从世宗战高平有功，迁军使。宋乾德初，授冀州刺史。审廷训练士卒甚整，太祖过镇阳，见于行在，所赐名马宝剑。开宝八年(975年)卒，年六十九。见郡志。 
　　严瑾 至元五年，以功勋世裔仕进，即署新滏达鲁花赤达鲁花赤：蒙语的音译，元代职官名。元代，各部、路、府、州、县均设有达鲁花赤，由蒙古人或色目人充任，掌握 实权。充大理鬼国三十七部铁冶提领。至元十二年，以服降罗波甸等渠帅，升元江府达鲁花赤，加明威将军给受金符，再加广威将军，元江路副使，再除新滏知州， 加武略将军。 
　　国朝 
　　康长孙任金吾右卫指挥。 
　　邵稳任金吾左卫指挥使。 
　　王浩任河南卫指挥。 
　　李友真任金吾左卫指挥。 
　　李克公任留守卫千户。 
　　孔敬任济州卫副千户。 
　　孔亮任济州卫千户。 
　　胡常任济州卫千户。 
　　铁仲彬任睢阳卫千户。 
　　郭朋任府军前卫千户。 
　　龙得任台州卫千户。 
　　李从道任府军前卫千户。 
　　李成任通州卫千户。 
　　孙杰任保定中卫千户。 
　　王铭任留守卫千户。 
　　宋得林任保定卫千户。 
　　王通任保定卫千户。 
　　孙伯林任保定卫百户。 
　　谭宏任锦衣卫百户。 
　　乡贤 
　　隋 
　　马光 字荣伯，少好学从师数十年，昼夜不息，尤明三礼，为儒者所宗。开皇初，高祖征山东义学之士，光与张仲让五人俱至，并授太学博士。尝因释奠，高祖亲幸国子 学，王公以下毕集。光升座讲礼，启发章门。巳而，诸儒生以次论难者十余人，皆当时硕学。光剖析疑滞，上嘉而劳焉。山东三礼学者，自熊安生后，唯宗光一人。 初教授瀛博间，门徒千数，至是多负笈从长安。后数年，丁母忧归乡里，遂有终焉之志。以疾卒于家，时年七十三，见郡志。 
　　宋 
　　陈荐字彦升，为华阳尉。盗杀人，弃尸民田。荐出验，有以移尸告者，田主杀其母。县欲文致杀一人，以追荐失盗之责。荐不可，曰："焉有诬人以自贳 自贳：自赦，者邪?已而，获盗。从韩琦定州幕府，性木疆简淡，独琦知之最深，每语人曰："廉于进，勇于退，嫌疑间毫发不处，与人交久而不变，如彦升者，无 几也。"神宗即位，拜天章阁待制，进知制诰，知谏院。薛向首谋取横山，功不成，荐请以汉王恢之罪罪向。杨绘论鲁公亮用人不当，言既行，而迁侍读，罢谏职。 荐曰："此乃宰相欲杜绘言尔，所言是宜，责宰相"。疏入不报，除河北都转运使。河决枣疆，水官议于恩、冀、深、瀛之间筑堤三百六十里，期一月就功，役丁夫 八万。荐曰："河未能为数州害，民力方困，愿以岁月为之。"还判判：职务高兼职低，称判。流内：流内官阶九品至一品称流内，九品之外为不入流。铨铨：选 授。 
　　太常寺。议学校，首举法，请会三年贡士数，均之诸路，计口察孝廉如汉制。权主管御史台，言李定匿所生母丧，不宜为御史，罢台事。又以议典礼不 合，出知蔡州，召为资政殿学士，屡求退，以为本州，命两省燕饯资善堂，擢其子厚御史台主簿，未几提举崇福宫。卒年六十九，赠光禄大夫。 
　　金 
　　胡砺字元化，少嗜学。天会间大军下河北，砺为军士所掠至燕，亡匿香山寺，与佣保杂处。韩昉见而异之，使赋诗，砺操笔立成，思致清婉。昉喜甚，馆 置门下，使与其子处，同教育之。自是学业日进，十年举进士第一，授右拾遗权翰林修撰。久之，改定州观察判官。定之学校为河朔冠，砺督教不倦，学者称其程文 为元化格。皇统初，为河北四路转运都勾判官。砺性刚直无屈，行台平章政事高祯之汴，道真定燕于漕。砺欲就坐，祯责之。砺曰："公在政府，则礼绝百僚。今日 之会，自有宾主礼。"祯曰："汝他日为省吏当何如?"砺曰："当官而行，亦何所避。"祯壮其言，改谢之。改同知深州军州事。郡守蔑视僚属，砺常以礼折之， 守愧服，郡事一委于砺。州例置弓手百余，岁取民钱五千余万为顾。且其人皆市井无赖，以迹盗为名，所至扰民，砺罢之。继而有飞语曰："某日贼发，将杀通 守。"或请为备，砺曰："盗所利者，财耳。吾贫如此，何备为?"是夕，令公署撤关，竟亦无事。再补翰林修撰，迁礼部郎中，一时典礼，多所裁定。海陵拜平章 政事，百官贺于庙堂，砺独不跪。海陵问其故，砺以令对。且曰："朝服而跪，见君父礼也。"海陵深器重之。后迁翰林学士，改刑部尚书，扈从至汴汴：即今开 封，金时称汴为南京。。得疾，海陵数遣 
　　士临问，卒深悼惜之。年五十五。 
　　胡景崧字彦高，十岁丧父，哀毁成疾，擢大定二十五年(1185年)词赋甲科，释褐释褐：脱去民服穿起官服。褐，短衣，泛指民服。海州军事判官， 特旨升即墨令。县治濒海，土土尧而俗恶。崧清介自律，人莫敢犯。县界多世官，侵愁细民，累政以为苦。及是有以牧马伤民田者，崧痛绳之，强暴帖〔贴〕然贴 然：服贴。。初县廨在古城隅，有狐祸，崧至遂绝，民刻石颂德。迁河南府推官，偃师送强寇数十，尹以下谓此寇为民害久，亟欲除之。崧疑为平民，缓其狱。尹 怒，强出囚于市，且以缓让崧。崧执议之次，忽有驰报，偃师获正贼者，尹惭谢。召为大兴推官。往大兴狱犴填满，崧莅职不三月，以狱空闻，诏锡宴以宠之，后官 同知辽东路转运使事。本路税额，以牛头征者，积数百万石，多有名无实，无所从出，重为主典者累。崧躬自阅实，无有欺抑者。凡摏配之数，悉从蠲贷。入为刑部 员外郎。东平、大名同时有告人谋反者，朝庭以户部员外郎苏某鞠狱大名，而东平则以崧决之。苏法吏专事扌旁掠，囚不胜惨毒，皆自诬服，株连者以千数。崧至东 平，有司供狱具至，有蝎笼、火匮之属，叹曰："断狱以情，奚以此为哉!"引告者谛审之，十日而后其情得，告者博颊自恨，言所以诬罔者。狱既其正，反坐此人 而已。泰和六年(1206年)，为上京上京：金初沿袭辽制，仍称临潢府为上京，即今内蒙巴林左旗南。、东京东京：即今辽阳市。金初称东京，后改为路。按察 司佥事，陛辞以例言三事，皆天下大计，非例所当言者。其一：天子之职在择相，相得人，斯可垂拱而治；其二：嗣未立，宜肃正六宫，以广继嗣之路。不报。元妃 李氏专宠，其宗有威福之渐，外臣有夤缘夤缘：攀附。至宰相者。改同知镇西军节度使事。郡国蝗，中使四出掩捕，独崧所治近城三十里无有。楼烦报蝗入县境，崧 驰至，祷于后土祠，言罪在守令，幸无毒平民。顾盼之际，蝗去无留者。大安初，迁同知东平府路兵马都总事。以崇庆二年(1214年)卒，年五十有九。崧美丰 仪，善谈论，临事刚严而推诚接物，族属余百口同居，迨崧四世，崧恤睦之，小大无间。言旧制，文资官，例提举学校，崧所在必课诸生学，委曲周至，终始如一。 前后三知贡举，凡置在优等者，皆奇杰士。孙，祗遹，有传。旧志作胡嵩，今据遗山集正之。正德末，孝明村民得胡氏志石，亦作景崧。 
　　元 
　　胡祗遹字绍开，少孤，既长读书，见知于名流。中统初，张文谦宣抚大名，辟员外郎，累官至应奉翰林文字，调右司员外郎。时何合马当国，进用群下， 官冗事烦。祗建言，省官莫如省吏，省吏莫如省事。以是忤权奸，出为太原路治中兼提举本路铁冶。将以岁赋不辨责之，及其莅职，乃以最闻，改荆湖北道宣慰副 使。有佃民诉其田主谋为不轨者，祗遹察其冤，坐告者。十九年为济宁路总管，上八事于枢府。言军政，曰役重、曰逃户、曰贫难、曰正身；入役：曰伪署文牒，曰 官吏保结，曰有名无实，曰合并偏颇。枢府以其言著为定法。济宁移治钜野。〔钜野〕久经兵戈，民俗朴野。祗遹选郡子弟，择师教之，亲为讲论。久之，治以最 称。升山东东西道提刑按察使，所至抑豪右，扶寡弱，以敦教化，以厉〔励〕士风。民有父子兄弟相讼者，必恳切谕以天伦之重，不获已，则绳以法。召拜翰林学 士，未赴，改江南浙西道提刑按察使。未几，以疾归。后以耆德第一人，征不就，卒年六十七，赠礼部尚书，谥文靖子，持太常博士，所著有《周易直解》《紫山 集》。 
　　韩心渊少负奇节，以文学征入国子监，不事嬉戏，日记千言，经史百家之书悉究其蕴奥。任衡水尹，以德化民。至正十九年(1359年)，真定大蝗，独不入衡水境，因旌其循良，调真定县尹。时有扫地王作乱，心渊与其子拒守，城陷，父子俱死于难，见郡志。 
　　国朝 
　　郭资字存性，洪武乙丑（1385年）进士，任庶吉士，户部主事，祠祭员外郎、佥都御史、北平布政。文皇在潜邸，数见爱。后靖难南下，属资居守， 抚兵辑民，给粮饷不乏。永乐初，论功晋户部尚书，仍掌布政事，赏赍视伯爵。已改北京刑部尚书，改户部。仁皇初，加太子太师。蹇义、夏原吉数短于上，谓资偏 执，常格恩泽，请罢资。上意不然，间以语大学士杨士奇曰："先皇兴义旅及吾昔居守，皆得资力。其人亦材，且诚，今必如二臣请，是吾危则任人，安即弃之。吾 诚不忍。"士奇对曰："故旧无大故不弃，此皇上盛德。顾资强毅，人不得干以私，但诏敕所蠲租，资必责有司依岁额征。此大过，诚如二臣言，然耿介守廉。"上 曰："吾在此，复有原吉与同事，彼虽偏执，莫能行也。"已竟罢政事，赐玺书，归武安。资归逾月，上念之不己，间谓士奇等曰："无使大臣怨乎，不以资其谓我 何?"命户部给半俸，复其家。宣皇宣皇：即宣宗朱瞻基。嗣位，诏起资为户部尚书，免朝谒。资视事勤，虽大风雨不避，僚吏敬惮。性木强，意所安者，虽刀镬无 能屈。喜辩论，每厉声色与人争胜。所居在马庄村，颓垣朴舍，未尝治第城府治,卒之日，家无余财。年七十三，追封汤阴伯，谥忠襄，见郡志。 
　　郭重字自修，别号东园，本县在坊里人。少颖敏，有奇志，谨介不好狎，涵古契静，寡言笑，鲁鲁：性敦厚。不以齿舌短长人。博涉群书，虽癯然若不胜 衣，而卓然自树于流俗，动止有则，居幽室必整，遇妻妇如严君，事亲孝甚，亲亦乐其有子。堂叔聪言，俱早卒，遗二女，曲为抚育，既笄俾适名家。谦恭易直，与 物无忤。至驭戒获亦仁恕款洽，罔厉声色。乡邻有斗者，见其至，遂凛然汗缩，退听莫敢近。治礼记，宾于乡（宾于乡：作乡饮时的嘉宾。），业于雍（雍：撤膳时 奏的音乐。），简于铨（铨：古史中解说、评议一类的文字。），授内秩为京兆理刑，迎二亲之官就养。刚直公清，谈笑剖决罪疑，惟轻、惟厥中、惟明克允，民用 罔冤。无何，惟帝擢户部司度，褒封其亲。寻奉命延绥辽东等边饷军，收通州清源关、崇文门课税。益矢心勤事，征给一以公，余银数千两悉公同诸当路者，贮以待 用，一介无所与也。大司徒梁公廉知其贤，适服阕（服阕：为父母守孝满三年。）北上，复奏往清源关督收课税。起解在京西十库，官钞二千五百余万，贯钱二千五 百余万文。清白之操，赫奕于时。当道诸公，方有迁陟之议。一日语僚友曰："毛檄之捧喜为亲也毛檄句：语出毛子檄之典，意为孝子不贪利禄，只为养亲而出 仕。，吾亲古矣；臣子之分，亦效策劳。人生贵适志，此其时也。"遂上疏乞归。上意挽留，乃竟去。归筑精舍于小河之村阳，叙风情，倚南帘以寄傲，熙熙而乐， 飘然于世态风波之外。一足不蹑于公门，有司暨师儒，恳请乡饮亦不赴焉。服食多布葛茹蔬，寿六十三而卒。讣音一闻，老稚堕泪，咸以年未期颐期颐：百岁称期 颐。为惜。无何，抚按行督学官，旁求郡邑之贤，用以崇祀。文移兹邑，有司状其行以上，于是督学官转白于抚按诸公，佥如所请，遂令作主入祠，血食血食：受享 祭品。万世，人皆快其作德不孤焉。此其梗概也。其有欲知先生之详者，尚当考于尚书王公日常之墓志铭，太保刘公龙之神道碑，于兹不赘云。赞曰：于戏东园，立 德以崇。身致君以显亲兴，思松菊而凌霄汉，出宇宙之外，究其归，其两疏两疏：指汉疏广与其侄疏受年老辞官的故事。之俦乎，其五柳（五柳：指晋陶潜五柳先 生，泛指志趣高尚的隐士。）之俦（俦：同辈，同伴。）乎! 
　　杨锡字天赐，别号槐亭，性谦抑严重，狷介质实，不苟合于人，亦不苟言笑。属处义当问者，虽费弗惜。而自奉俭约，食无兼味，衣不缯锦。初授济宁经 卫，军政允修而士卒悦服，乃陟屯留尹。时贼寇张清等鸠众害人，晋鄙晋鄙：山西边远的城邑。晋，山西；鄙，边远偏辟的城邑。弗靖。前是尹者，率畏其强横，莫 敢谁何。锡至，乃严武备、缮甲兵、悬赏以募技能，画策以定胜算，一鼓而渠魁授首，属众溃奔，生民赖以安堵安堵：安居。。后以疾解绶归隐，怡情田亩间，教子 训孙，课农督植，非饮射读法，足不履于公庭。其孝友忠爱大节，详见于地乡郭公东园墓志铭。 
　　韩永龄字养恬，别号西川。始生时，其母连氏元夜元夜：大年初一夜。元，新始之意。梦红云迅雷自震方流于室，惊而寤，乃诞。性资颖，特器度宽宏， 甫能言，厥父爱读翁名潭者，口授以千文等书，辄能记。十岁游乡校，见重于当代名公。较艺文场，必居首选。士林珍其作而传诵之。且自视谦然，常若不及。每读 书，虽祁〔奇〕寒盛暑，必至夜分，翁媪恐其过苦而有伤也。命仆糊其灯，后以革为笼，留隙光，仅足观书而巳。翁媪问之，则曰："已就枕矣。"其勤苦如是。筑 精舍于紫金河紫金河：武安城内，内北门紫金楼下之河。浒，以训诲生徒。学鄙章句，惟以穷理为先。制行立心，动以圣贤为法。尝作《居心铭》以自箴，作《困学 词》以劝学，作《无争论》以惩忿。一日出往过城门，上有修雉堞者，坠泥污其冠，人怕惧无措，下而跽（跽（jì)：长跪。）曰："勿我怒，愿赎新冠以偿。" 永龄曰："误中耳，尔敢故轧(砸)我耶?"复归，自易冠。家圃有蔬果，或逾垣窃之永龄适至，或人仓卒不能去也，遂伏地请罪。谓之曰："尔家无此，故爱食 耶"。以所窃物畀之，仍更取以益。其人感愧，卒为良民。雅量汪洋，大率类此。邺郡崔文敏公数奇之，引置门下，恒许之曰："犯而不校，今之颜子也。"闻母 病，当酷暑徒步归省。医言用生苄苄：地黄。汁可疗，遂执锹镢，历原野躬采为汁，祝天祈效，母服果愈。年二十，领嘉靖戊子乡荐，己丑会试，偶下第，入太学。 时同监者六百人，祭酒魏公校，悉叩其蕴而评焉。永龄言志曰："富天下之民而教之，以兴礼乐使周道灿然复见，愚实愿焉。"言功曰："主敬以和，中安礼以方 外，孝弟以立仁，简易以尽道，愚从事而未能也。"言时务曰："崇俭朴以革奢靡，重本业以抑末作，登实学以黜浮文，励廉耻以羞奔竞，振德望以隆师傅之尊，援 贤良以新天下之志。六者，非备也，于时为急"。魏公览而奇之曰："此公辅器也，举为首算，首算：头筹。榜其名于率性堂。惜天不假年而卒，文敏公作诔词以悼 之，详见后渠洹词集。 
　　节孝 
　　高小梅西关里人，高刚之女也。正德辛未(1511年)，蓟盗刘七寇晋，六月六日下太行，突至武安。小梅年十有六，有姿色，盗执之拥促上马。小梅 张目骂贼，贼拔刃骇之曰："速上马从我!否则死在目前耳。"小梅益怒骂曰："贼狗!宁早杀我，必不受污。"时张、郗二生在旁，贼顾曰："杀此女汝试视 之。"遂死。后知县周傅以其事上闻，旌表曰"贞烈之门"。 
　　曹氏流泉里人，曹贵之次女也。适石门里王宣，生子绍，未逾月，天顺元年(1457年)夫宣疾卒，曹氏时年二十。姑怜其年少，讽（讽：劝说。）令 改图。氏以死自誓，勤纺绩以养其姑，而子绍赖以成立，仕终兴州卫经历。奏复姓孙氏，孀居四十余年，志节贞然。弘治十三年(1500年)，知县殷辂核实奏， 间旌表曰：贞节之门。 
　　杜氏在坊里人，杜明之女。幼适于任伦。弘治十七年（1504年），伦疾卒，时杜氏年方二十，哀毁（哀毁：居亲丧悲哀过度而损伤面容。）殊至，欲 以身殉，赖多护获存。子守贞髫齿（髫齿：幼年。），而守节尚妊娠，杜氏苦心励志，百折不挠，躬蚕绩，承颜顺志，事孀姑孝甚，内政严肃，抚二子慈爱备至，获 至成立。迄今三十余年，贞声懿望，鼓闻遐迩。嘉靖十四年，知县赵璧上其事，旌表曰：贞节之门。 
　　石氏西关里人，生员石淳之女也。少字字：许配。于生员王谟，后谟疾革疾革：病危重。，与石氏诀曰："汝能养吾翁媪，育吾婴稚乎?吾死目且瞑。" 石氏时年二十三，泣曰：唯唯。谟寻卒。石氏哀毁骨立，坚铁石之操，誓不二天（二天：旧谓女子改嫁或第二个丈夫。）事翁媪孝甚，敬进其所欲。抚孤引年成立， 颖脱胄监胄监：国子监。将效用于时。孀居三十余年，艰苦万状，终始不渝，闺门肃如也。嘉靖二十五年，知县熊瑶以其事奏闻，敕旌其门曰：贞烈。夫旌典，国家 所以风风：教化。世道也。节孝有不闻者，亦泥于时之所遇不同耳。然彼固无望其身外之名，而亦不可以不风也。姑据其节孝脍炙人口者附之，以传后世，其旌否无 论也。 
　　王氏在坊里人，王刚之长女也。年二十，归于西关里石王林，生子瑛，未晬（晬（zuì）：婴儿满百日或一周岁之称。）而夫卒。王氏时年二十二，守 志励节，誓不再适，纺绩以养其舅姑。抚孤成立，任山西盂县知县。氏孀居五十三年，贞声茂著，内外无闲言。成化十六年(1480年)，知县张泽核实奏闻，命 未下而殁。惜哉! 
　　张氏流泉里人，张贵之长女也。年十七，适同里邵林，舅姑俱高年而夫孱弱，张氏勤纺绩，力衣食以养。其舅姑继丧，卖簪珥竭力以为葬具。历五年移天 亦丧，遗子隆尚幼，时年二十有二。有讽令改图者，遂叱之曰："妾一失节，吾儿亦为人奴，使殁后何颜见亡夫于地下?"竟苦心励操，以死自誓，抚孤隆成立，寿 仅五旬有一。张氏又与其男妇（男妇：儿媳。）高氏，力抚诸孙曰经、曰维、曰纯、曰纪，亦各以上农成立。孀居六十余年，坚持雅操，内外无间言。知县乔公升、 熊公瑶建匾以表扬之，将以上闻，惜以九旬卒，未果，乡人至今叹焉。 
　　高氏紫泉里人，高坚之女也。年十七，字西关里籍濂。未二年，濂卒，子惟新尚在娠。家贫，甚有欲夺其志者，氏执义不屈，遂叱之曰："吾有舅姑，死 即死矣，何必践二庭乎?"誓死无他志。勤麻枲麻枲（xǐ）：借指纺织。枲也泛指麻。历尽苦事，舅姑送终尽礼，鞠孤以底于成，补邑庠弟子员。孀居四十余年， 以贞节闻。知县乔公升、熊公瑶俱崇奖其门。知县唐公交，每赐米肉花布。 
　　徐氏彰德人，教授徐晟之家女也。适本县落阳里儒士张伟，时年二纪二纪：一纪十二年(岁)，二纪二十四年(岁)。。遗孤凤岐方晬。以卒，家贫甚， 躬纺绩以赡子。既长，弗克卓立，艰苦万状，人不能堪。益励志守节，誓不二夫。乡人皆叹曰："烈哉!张伟之妻也。"知县熊公瑶树匾于其门，唐公交时馈米肉花 布。 
　　贾氏柏林里人，贾能之女也。年二十二，而夫李纯疾卒，无嗣，止遗二女。家贫甚，弗克殡葬，停柩于宅。正德六年，流贼入境，或劝之避去。贾氏 曰："夫亡既不能葬，今乃去之，而使贼燃民舍及其骸骨，是益重其过也。坚志以守，卒免于害。后二女既长，适人，始营葬焉。孀居五十余年，事纺织赡生，誓不 二天，人咸称之。嘉靖二十六年，知县唐交旌奖其节。 
　　王氏西关里人，王璋之女也。年十七于归（于归：旧时称女子出嫁为"于归"。语出《诗?周南?桃夭》，"之子于归"。）程学。正德六年，学以胥役 磁卒，氏扶榇榇：棺材。还葬，哀毁几绝。葬欲身殉，或劝以姑老子幼，得止。誓不二天，纺绩力食孝养。孀姑刘氏，终以八十有六。抚育遗孤，嘉范成立，补邑庠 弟子员。氏孀居三十余年，坚志守范，宛如金石，虽兵荒饥饿，贞介益固。嘉靖二十六年，知县唐交核实以旌。 
　　李氏胡累里人，李聪之女也。年二十，夫生员杨森卒，遗继母曲氏年高，二子俱婴孩。李氏甘贫守节，誓不再适，躬织纴以养其姑，抚育启东、启明，以耕读成立。孀居三十余年，贞声茂著，嘉靖二十六年，知县唐交旌焉。 
　　杜氏在坊里人，杜清之女也。年一十八而寡，慨夫贾敏早丧，哀毁欲绝。遗孤思永生发未燥（生发未燥：胎生毛发未干。燥，干。），氏事纺织，以赡其生，誓志不二。抚孤成立，补庠生。孀居三十余年，乡人称盛。嘉靖二十六年，知县唐交旌焉。 
　　韩氏洺远里人，绥德同守韩忠之三女也。正德六年，夫温朴卒，遗孤思乡，年未四周。韩氏躬纺织，以养其姑，抚孤成立，守节四十余年，闾里推重。嘉靖二十六年，知县唐交旌焉。 
　　李氏阳邑里人，李昱之女也。夫石隆卒，氏苦心励操，誓不再适，抚孤成。嘉靖二十六年，知县唐交旌焉。 
　　任贵在坊里人，父整，早卒，母武氏守节抚孤，获至成立。醇谨温厚，奉母孝养备至，问安视膳，所欲则敬进之，有以得其欢心。母疾，起居扶持，供汤 药，朝夕不离侧者六年。斋戒焚香，祈以身代，疾遂愈。人以为孝行所感，咸敬服之。呈诸有司，欲以其事闻。贵固拒之曰："此子职之常也，何必乃尔。"继馈花 红羊酒以旌其孝。 
　　袁泰字世亨，郝家庄里人。父俊，任山东城武县知县，母王氏随任，俱卒于宦所。时泰在婴稚，仆袁亏以路远力孤，莫能扶柩以归，因将二柩寄于城武寺 中，携泰归籍。既长，泰始知父母旅榇旅榇：客死者的灵柩。未返，旦夕抱恨终天，哀毁几绝。且居家贫甚，徒跣至城武垂泣，询获二柩扶归，葬于县西五级村西。 欲以身殉，赖多护获存。寻有二白鹤集于墓所，三日悲鸣殊切，人以为孝行所感，咸雅重之。后泰游邑庠，以恩贡任典史。 
　　张玑字文衡，丁村里人，随父桓在任，年八岁父卒于官玑泣毁骨立，几陨生。与其母邢氏，扶旅榇归葬于县西紫金之阳， 敬诸父及诸兄若成人。然既长，出就外傅外傅：古代称管教学业的师傅为外傅，对管教教养的师傅称内傅。，颖敏博洽，涉猎经史，善吟咏。念母氏艰窘万状，言及 辄垂涕泣。承颜顺志，朝夕孝养罔间。母疾，躬调汤药，偕其妻杨氏，斋沐祷于神，愿以身代，疾获愈，至八旬乃卒，人以为孝行所感。弘治十四年（1501 年），知县殷辂嘉其孝，每周急焉。后发身胄监（胄监：国子监，也指国子监的生员。），任临朐丞，率母遗教，政兴务举，廉能有声。厥子曰倰、曰儆暨光宇、光 汉诸孙，皆业儒，亦以见公积德之验云。 
　　祁瑾柏树里人，姓［性］淳朴，不逐时好，事父母孝甚，供甘旨左右，就养承颜顺志。母李氏疾，遂默祷于天，请以身代，后疾愈，数年乃卒。瑾哀毁逾礼，庐墓侧三年，孝行为乡邦所重。有司欲以闻，瑾固却之。嘉靖十八年，知县周公时相，闻其孝，树匾以表扬其门。 
　　张来玉任陕西秦州幕，以亲老不能迎养，遗禄以举之，人羡其孝。 
　　封赠 
　　郭太赠荣禄大夫，太子太师，户部尚书。 
　　郭温赠资政大夫，刑部尚书，加赠荣禄大夫，太子太师。 
　　郭仲礼郭太、郭温、郭仲礼：郭资曾祖、祖父、父亲，皆因资贵而受封。赠资政大夫，刑部尚书，加赠荣禄大夫，太子太师。 
　　智温封文林郎，陕西平凉府推官。 
　　韩俊赠征仕郎，北京通州卫经历。 
　　郭文封文材郎，应天府推官，继移封承德郎，户部主事。 
　　孙经封福建道监察御史。 
　　旌义 
　　元 
　　任天佑儒教里人，行履忠信，子孙七十余人，毋敢私蓄，四世同居。大定三年(1326年)，表其门，见郡志。 
　　国朝 
　　郭琏柏林里人，轻财重义。正统四年(1439年)，上粟千石以周岁侵〔祲〕（岁侵〔祲〕：荒年。）。有司以其事闻，敕旌其门。 
　　王贯字以通，下庄里人，轻财重义，好施，于岁侵（祲）捐粟以周乡邻之贫乏者。桥梁祠宇多有建置。其子锐钺，克维父志，益周急罔怠。嘉靖二十四年，州守任丘刘公崇匾其门曰：捐财济贫乡间敬重。知县熊公瑶亦赠以诗。锐钺今俱年九十余，人以为积德所感。 
　　白琛崇义里人，弟怀玉发疾，琛友爱备至。其子曰文进，克维父志，至今 
　　辑睦尤立义社，积粟以赈乡邻之不足者。宣德间，书其名于旌善亭，曰：义民。 
　　任聪在坊里人，轻财重义，捐北关外地十余亩，以为义冢，至今贫民得以葬者，咸颂其德。 
　　张瑬西关里人，磊落不羁，恒以周急为念，捐西关外地十亩，以为义冢，泽及枯骨。嘉靖二十二年，知县熊瑶匾其门曰：尚义之家。 
　　刘廷臣生员，遵父刘清遗言，见叔刘聪、刘佩各生四子，分居止取赀产十分之二。 
　　三老 
　　赵玺申松张善少精敏，长殖学有名，入仕政教卓然。乞休咸纯谨狷介，足不蹑公门，结庐于洺河之阳，名静乐堂，顺养天和，以琴书自娱，训戒子孙。客 至相与觞咏竟日，鹤发康宁，颜如渥赭。士夫无远近大小，咸相敬重，以有德君子称之，号洺滨三老。彰德守刘公聪闻其贤，而造访焉，各赠以诗。 
　　胥材 
　　韩得春，典史。房俊，经历。韩温，县丞。梁好古，主簿。王和，断事。王升，县丞。王辉，判官。赵恺，知事。李弼，兵马。范昭，知事。温敬，主 簿。徐麟，县丞。王佐，主簿。郭麟，县丞。安民，经历。王经，驿丞。王佩，大使。邢谦，典史。贾史，驿丞。贾文表，大使。籍惠，知事。韩绅，驿丞。籍惟 慎，驿丞。刘端，主簿。 
　　侨寓 
　　汉 
　　台佟字孝威，邺人也。隐居武安山中，凿穴为居。汉建初，中州辟不就。剌史行部乃使从事致谒，佟往谢。剌史乃执贽贽：初次见面时所送的礼物，表示 敬意。见佟曰："孝威居身如是甚苦，如何?"佟曰："佟幸得保终性命，存神养和。如明使君，奉宣诏昼夕惕惕：小心谨慎。庶事，反不苦耶?"遂去，隐逸于深 山，人终莫能见焉。见后汉书逸民传。 
　　元 
　　刘秉忠字仲晦，邢台人，自幼好学，深于易及邵氏（邵氏：邵康节。）经世书，天文、地理、律历以至众技，悉无不通，隐居武安紫金山。元世祖为王 时，入见应对称旨，遂留侍左右。上书数千言，皆开国要旨。世祖即位，多施行之。继拜光禄大夫，位太保，乃诏学士窦默女妻之。以天下为已任，知无不言，言无 不听，进人才各称器。使城城：此处为动词，建筑之义。开平城、燕都皆秉忠相其地相其地：看风水而点位置。。翰林以诗赠曰："挂瓠武安，绝世离群。翻然而 起，拿风跃云。"自号藏春散人，有诗文十卷，无子，以弟秉恕子兰璋为后。偶一日，端坐而卒。赠太傅赵国公，谥文贞，山今有隐室存。 
　　国朝 
　　刘渊龄刘九龄零陵人，本县知县刘安之子，因安卒，葬武安，遂家焉。 
　　灾祥志 
　　志曰：春秋书灾不书祥，此并书之者何?春秋经也，志史也实录也，故志灾祥。 
　　旱正德四年(1509年)己巳，大旱。 
　　寇贼正德六年辛未，流贼入境。 
　　雨雹正德九年，甲戍大雨雨：此处为动词，下、降之义。雹。嘉靖二年、五年，丙午雨雹。 
　　黑眚正德七年壬申黑眚眚（shěng）：原为眼生黑翳，此处指日蚀。 
　　星陨嘉靖八年，己丑星陨，嘉靖十三年甲午星陨如雨。 
　　蝗嘉靖八年己丑大蝗，十五年丙申大蝗。 
　　地震嘉靖十四年乙未地震，二十三年甲辰地震。 
　　凤凰金太和二年(1202年)壬戍八月，见于县南鼓山石台。 
　　芝草元至元八年(1271年)辛未产金芝九茎于乾拱上。 
　　麒麟皇庆元年(1312年)壬子六月二十六，麒麟产于洛阳村张坚家。二年二月十七日，又产于是村高呆儿家。 
　　玉兔嘉靖十年，玉兔产于南郊。



武安县志卷之四
　　艺文志 
　　志曰：文者道之华也，治之章也，艺焉故后也。邑代有闻人，凡纪事怀思，诸制作之类，则皆有裨于治理，而非艺焉已也。昔文献不足，孔子悼之，惧弗征也。于戏，文可弗志哉?足则能征之，兹地乃增重矣。故志艺文。 
　　碑记 
　　三瑞记萧时敏(元学正) 
　　麟、凤、芝草乃太平之嘉瑞。芝、麟之生，适当我皇元圣德神功隆昌之运，相继百岁咸现是境。孔子曰："刳胎杀夭，则麒麟不至其郊；覆巢破卵，则凤 凰不翔其邑"。由是观之，则是邑之美亦可知矣。独凤觑颖川，颖之人至今以为美谈，况三瑞并现于斯乎?宰县者，政平词息，民安岁丰，公署之暇，共举遗礼，并 此三瑞，欲刻琬琰琬琰：美玉，碑碣的美称。以传永久。邑之士大夫耆旧共赞成之，请予第其岁月。凤虽前朝前朝：指辽代。凤现于辽太平二年，故称前朝。之事， 实，斯邑之光，不可遗也。按，麒麟皇庆元年(1312年)六月二十六日生于洛阳村张坚家，举身皆麟，通尾亦然，牛蹄，顶骨高起，鳞甲鲜明，头圆无角，未知 为何物。遂经州路以献之，使者还曰：朝庭乃曰麟也。众咸称贺。皇庆二年二月十七日，又生是村高呆儿家，其状略同。始生之时，其母惧，而不敢近，三步之外直 视之而鸣，其麟亦鸣，其音不类于犊，亦献之于朝。差去官永年辛主簿传，奉都台钧旨，生麟人户，所属官司，量加优恤。是故州县遵依，免其和顾〔雇〕和买和雇 和买：和雇，朝廷发给工饷的雇佣工匠。和买，朝廷以购买为名的一种变相赋税制度。等役。按中书省详定官杨威震亨《瑞芝记》曰："至元八年(1271年)， 有金芝九茎生于文庙乾拱乾拱：乾方之拱。拱为发券形成的弧形木结构建筑，常为门窗顶部。上，叩之有金玉声，三秀六英，遂以献之。"按金翰林院编修官左容撰 本州《凤瑞记》曰："太平二年(1022年)壬戍孟秋，凤现于武安县南十有五里屯枢村鼓山石圣台。越翼日，远近来观者不可胜数。至台下一里许，见其禽之大 者高可逾人，次者亦高四五尺，众回还卫护，皆成行列。人欲稍前，则类雕鹗之属者皆怒腾，勇猛之威势而人莫敢进。众禽盈地，亦或飞翔，信宿而去，不知所之。 所司图上其状，朝廷命按察使亲诣验之，奉御覆实，礼部差支应司监画官详图其状。太和二年(1202年)孟冬，诏诰四方。今州廨有碑存焉。"《淮南子》曰： 五帝三王之世，凤巢列树，麟止郊野。《尔雅》释麕身、牛尾、马蹄、一角，春秋所获麟也。大麃，一角、牛尾即汉武郊雍所获麟也。不角者麒。汉宣帝元康间，诏 阅金芝九茎，产于亟德殿。宋仁宗嘉佑二年(1057年)，交趾所进二麒麟，牛身、象耳、狗足、鱼鳞，所食草木皆中国无。历考传记，麟、凤、芝草亦或有之， 惟后汉章帝时麒麟五十一现，凤凰三十九现，为最盛。其余难以悉记，大抵多出于太宁之世，治平之国。凡有大瑞，天下称贺，青史具书，坐视沦没不传，礼恐阙 焉。今我皇元，以六合为家，梯航入贡梯航入贡：无论山国和水乡皆都入贡。登高用梯，渡水用船，这里指山国水乡。，文教大兴，跨金、宋，越汉、唐，辉映三五 三五：三皇五帝。屡致嘉瑞，于戏盛乎。虽然仍居安应危，益光至治，则庶不负斯瑞之应矣。此飞走草木之瑞也，冀因其民之富庶、学校兴、颂声作、人材倍出。为 时，名卿以佐圣朝，太平之治如麟如凤如芝者，乃为人中之瑞，得无亦有光乎。今麟之状与古颇异，故记其实，以待博物明理之士者，以相参考。复请为铭曰：呜呼 三瑞，萃此一方。鼓山石台，彩凤来翔。百鸟随止，威仪孔彰。儒宫芝草，乾拱生香。文风渐振，吾道祢〔弥〕昌。双麟继生，光彩洛阳。驰驿再献，欢生庙堂。呜 呼三瑞，太平之祥，武安之光。 
　　文庙瑞芝记杨威(元人) 
　　《瑞应图》芝草有五种：石生、水生、木生、土生、丛草而生者。各以方色言之，金色者为上瑞，朱盖紫茎者次之，朱草又次之，其余相次不等，或有独 茎而生者，有丛生九茎者。凡所生者，皆傍有性之物，未闻于干木无津液处而生者。武安县于古最为旧，自春秋、战国至汉、唐、宋皆为名县。人淳地秀，山产为诸 县最。所出名士大夫，唐宋暨金历历不绝。儒风为盛，及高第为名臣、名守者，比比皆是也。故文庙于他县为备。自天兵南下，误为山寇所焚，惟余基存焉。至元三 年，宰公王闰之，始剪荆棘，立县学。今承事太原王公长卿，继前治，慨庙貌不存，乃出巳〔己〕俸而又倡圆顶圆顶：僧人戴的帽子，这里指僧人。、黄冠黄冠：指 道士。儒人、医卜、属官、县吏，暨好事之家，出自愿财以立正殿。匠者绳墨而兴工。功既兴于斧成，乾拱上出金色瑞芝一本，丛生九茎，晔晔然而秀，煌煌然而 明，三秀六英，扣之有金玉之声，观者云集。耆老相告曰：此吾宰公修文庙之瑞应也。 
　　犹记前朝时，重修文庙，石础上生一茎。吾宰公修文庙，瑞应又甚于前日，殆文教复兴之应也。今之人所喜修饬者，或祀典不载，妄求福利而修之，于文 庙为不急。独吾宰操心异常，而创立吾圣人之殿，俾后学有所归向，知礼义孝慈，入事父兄，出事公卿，皆有次第。芝之为瑞也，宜焉。故记之。 
　　砖城隘口记涉邑（涉邑：即涉县，王科为涉县人。）王科(工科给事中) 
　　嘉靖二十有三年，岁舍甲辰春三月，武安县新作砖城并隘口成。我圣天子御极统天，蛮夷华夏罔不率俾。蠢兹北虏，庚子连岁，直由大同入寇辽、沁至潞 安。此天机之可戒者也。壬寅春三月，前巡抚河南都察院右佥都御史余姚魏浅斋公，有本行分守河北道。汾州孔文谷公天胤，委官于十八盘诸隘口，创立边城、楼橹 （楼橹：古代军中建造的用于瞭望、攻守的无顶高台。）。方三之一，秋七月虏复寇前地，声势甚急。蜀灌县双牖熊子瑶，由乡贡士教行南郑，擢知武安县事，恐失 关隘，祸延山东山东：此处指太行山之东。，遂毅然赴任，招奔亡，峙刍豆刍豆：指军用的草料。，缮甲兵，简义勇，补城池，作厩牧，为坚守计。比虏去，曰：" 此城卑颓，何可专恃天幸?"请于诸司，合用砖灰包砌。癸卯春三月，巡抚河南都察院右佥都御史富平李石叠公宗枢，巡抚河南都察御史茌平杨菊坞公勉学暨分守河 北道右参政、今升陕西按察使永平李确斋公充浊，亲诣武安，遍历前诸隘口，大为规划，准令熊子动支官银，设法烧造砖灰，将县城西面先行包砌。阅月而完。时夏 四月也。复督熊子，分委典史灞州杨昂辈，修筑前诸隘，共砖石边城二百五十一丈、敌楼四座、砖石铁券门、司亭三十九间、军器营房窝铺一百八间、城墙水券门二 座、吊桥石台各一座，俱立墩台，合黑龙洞诸处烟墩，共二十五座。四山小路，通行斩峻。匾匾：往门涸上方刻字。匾，此处为动词。十八盘曰"飞磴盘云"，摩天 岭曰"峻极关高"，观堂曰"神斧中开"。远望之而栗然。盖由熊子作作：振作，激发。士类而奖节妇，正法律而革奸猾，废淫祠而济孤孀，宽省里甲、分作城井， 与夫增仓以储粟，立桥以通旅，多便路而谨烽候，善政善教，难以枚举。都宪李公奇之，委官奖励。间有告阻城工者，暂令停止。其惜财重力，是固爱民之心所发 也。秋九月，熊子再申前请。按察李公知其贤，往来该县，见砖灰多备。审于民，佥曰："愿。夫以丁出，砖灰以粮办，责成大家，分工包砌。"询于士，佥曰：" 机不可失，矧矧（shěn）：况且。兵难遥度，有备庶可以无患。"呈于都宪李公，允其请。其防危虑变，尤为爱民之心所锺也。熊子自甲辰暮春起工，昭勤惰， 示章程。夫匠子来，砖灰云集，不一月，而砖城三面告成。通计城垣三里，高三丈、阔二丈五尺。城内马路二尺〔丈〕，城外隙地一丈五尺，壕阔二丈、深一丈，重 修紫金楼一座，敌楼二座，新建角楼四座，外砖石券门二座，关桥一横。间以四关居民稠密，创外城楼三座，砖石铁券门、便门五座，周以小城垣，各高一丈二尺。 精练戌卒，高悬拿〔弩〕铳，兵粮足备。壮哉，县哉!虏虽善骑射，不能越此而东上，司（司：上司，武安之上司。）有专城（专城：原指专管某城的太守、州牧， 此处指武安县令。）之重，九重九重：朝廷。纾纾：缓解。西顾之忧，士民大有赖焉。兼之十八盘诸隘口连于林、涉，边城屹立，得人守之，虏能从天而下也哉!事 峻，武安致仕官张效、耆民王锐等，谋于儒学训导李鸾、陈王玄具币，命生员王汝砺、韩永淳偕监生王琚持状踵涉，请龙山王子（龙山王子：王科自称。涉县有龙 山。）为文以记之。科因叹曰："天下之忧，非谋之艰，而不能断之。"患虏三入寇，癸卯已远去，若可无虑也。都宪李公、按察李公方奉上命，据吾儿峪诸隘口， 作边城，聚兵积粮，隐若敌国。熊子复完此城，御虏之计出自万全，得大易之思患而预防矣。尝慨前宋，天机兆于澶渊（澶渊：澶渊之盟。宋真宗听寇准言于澶州拒 辽兵，双方议和，宋每年与辽银绢30万，史称澶渊之盟。澶州，今大名、清丰县一带。），独恃寇准，仅尔小安。正宜据天下之全势，用贤纳谏，厚农练兵，大立 纪纲，以复汉唐故疆，何钦若辈（钦若辈：王钦若之流。王为参知政事，为人奸邪，与丁谓、林特、陈彭年、刘承圭被时人合称"五鬼"。），以孤注擅宠，一无能 为。及蔡京未勔。用事，倡丰亨豫丰亨豫大：富绕安乐的太平景像，后多指好大喜功，粉饰太平的虚假繁荣。丰，豫皆为《易》中的卦像。大之说，卒启靖康之变。 无断故也。兹举也，二李公不负圣天子之托，熊子不负二公之托，武安士民不负熊子之托，谋善而能断，可谓慎机也已。忧勤之念，天地鬼神实临之。行将大启吾皇 前，台鼎之席以待二李公，虚台谏之署以处熊子。扩今日之事而言之，不惟可以完城御虏，而中国久安长治之道，即此一念，或者可以尽得之也。呜呼!刍尧刍 （chú)尧：自谦语，草野之人，浅陋的见解。之言，敢告役天?盍书一通，以昭后人。 
　　重修城隍庙记英山陈玮(教谕) 
　　邑西南隅，旧有城隍庙，新于国初洪武庚戌(1370年)，修于成化丁亥(1467年)，正德丁卯(1507年)复恢弘基绪而改作焉。岁久倾圯弗 支，嘉靖丙戌(1526年)迨兹几二纪矣。守土者志于葺理，咸功未竟而去。乙巳夏唐侯令是邑。越明年，政通人和，若痿而起，若蒙而了，允升于大猷大猷：大 的谋画。，乃度夫岁丰民裕，而可劳也。躬任葺理之责，谕耆庶尚义者，捐赀以助。耆庶唯唯，翕从无少靳（靳：吝惜。）。义官李景制、道士贾演录，各祗厥委 任，鸠工鸠工：聚集工匠。抡材，陶瓦琢石，以营其事。丁未三月朔工竣。玮往而观焉，则见夫崇而隆，敝〔敞〕而明，庙貌巍巍然，坊楼翼翼然，器物辉辉然，雄 规杰制，视昔有加，是诚可嘉也已。乡缙绅士夫佥谓玮，宜有言以纪其成。玮不佞，谨拜手稽首，飏言曰：猗欤猗欤：表示赞美的感叹词。休哉。夫城隍之祀，肇于 唐、盛于宋元，而加隆于我太祖高皇帝，锡之封秩，著之令典，通之海宇。吏始之任，必先庙谒，与神誓。岁有事于山川，若厉若厉：若事件重大。，则奉其主其 主：其神位，即供奉城隍的牌位。以祀。盖藉以庇佑民生，而与守土之吏其责均其责均：其责任是一样的。系指城隍与守土之官吏一样，都有庇佑民生之责。也。 吁!惟民事神，惟神庇民，神既血食兹土，崇庙以安灵，继兹而往，不益御灾、捍患，默祐于冥冥之中，而感应捷如影响也哉?后之牧于兹者，心唐侯之心，嗣而葺 之期成，夫巨丽之观，则匪直庙得以时葺勿坏，而民亦有所承祀永赖矣。抑是举也，惠而不费，劳而不怨，殆政之美者，尔不可以不书。侯名交，字敬夫，别号云 川，戊子乡进士，鲁东平郡人。先是经始之者，则有若邑令谢侯宗贤、熊侯瑶、少尹林侯渊、刘侯琏、郭侯汝亨、刘侯世隆，幕宾李侯堂、杨侯昂，书牌匾碑记庠学 生韩子永淳。而李景制辈及鼎建鼎建：营建。之类，则列之碑阴，以著厥美，且俾后之人有所劝也。 
　　重修三圣庙记英山陈玮(教谕) 
　　武安本禹贡冀州之域，为县自西汉始，而北关达京畿、通山陕，亦要衢也。居民寥落。先是泥于风土之说，邑乡耆刘怀谋建三圣庙于关外之北，力弗克 为。成化戊子岁，自磁归，至临潭岗，获遗金三十两，侯逾信宿信宿：连宿两夜。，竟无还访者。持归语人曰："无故获金，亦不祥也。盍建庙以培风土乎?"遂规 制出自经画，前为门一间，次拜亭三间，又次庙庭三间，左右各为房三间，高卑深浅有差。祀二郎、赵帅、关武安王。厥子忠亦重义，获遗金五十两曰："此为人躯 命所关，必有求者。"待至晡晡：黄昏时。有大户杜文举者，诬以馆人馆人：丁代掌管馆舍的人。窃，忿质于官。忠讯其故，完而与之。是庙复加葺理，建房三间， 召道人赵阳德，朝夕崇奉。越岁久，庙制湫陋，仪像坏剥。忠之子名清者，英爽不羁，轻财好施。子尝欲谋新之焉，疾卒弗果。时弟聪及佩，温柔谨悫（谨悫 （què）：恭谨朴实。），偕其子生员廷，捐赀无少靳。经始于是年春二月，落成于夏五月。欹者正，阙者增，高者翚飞，密者鳞次，蔚然而彩张，岌然而鼎峙， 金璧辉煌，丹艧垩饰（丹艧垩饰：用涂料粉刷。丹艧，紫红色的漆。垩，白色涂料。）。过于下者，皆击节叹赏。谓是举也，人不告劳，财不资众，而伟绩成于不 日，非刘氏叔侄好礼尚义、昌克臻此?厥姻韩生永淳谓不可无文以纪其成，致状以属于予。予谓，孝者善继人之志，善述人之事者也。世之鄙吝者，其为守钱之虏， 缩首畏难，视父祖之所营建，而漫不加葺者，滔滔皆是也。刘氏叔侄，慨庙之修于父祖而敝若此，焦然改构，底于焕新，是善于继志述事，而世济其美矣。视彼之鄙 吝而弗克踵芳躅芳躅：足迹的美称。者，不霄壤悬绝乎哉!吁!积善降之百祥，神之祐之，必俾尔寿，而臧俾尔炽、而昌而吉，无不利也。是可使弗昭也矣乎?用纪 于石，盖昭刘氏叔侄，抑以劝世俗也。 
　　武安县群工落成记英山陈玮(武安教谕) 
　　古者，列国各有史官，备记时事，而劝惩之义存焉。今之邑，古子男国也。虽史无史职，顾时事莫重于役民，可无纪载以征人心之从违乎?武安古名邑， 而建置多阙，殆欧阳子所谓，盖有待焉者也。鲁云川唐侯令是邑，之明年，政辑民安，既底于理，视昔之既阙者将经营焉。召义官陈嘉言、高尚本语曰："汝经费去 奢从俭，毋侈靡伤民财也。"召训术程举、籍谊语曰："汝纠工劝勤惩惰，毋虚岁月劳民力也。"复召幕宾杨君昂、戴君兴俊语曰："汝戒事因革捐益，毋乖时宜开 多事也。"数子者唯唯，退而各抵厥任。垩漆木石砖瓦，不两月而川委云集川委云集：堆积。。敬一亭、八蜡祠、名宦乡贤祠以暨行署、阴医学、仓廒、隘堡楼橹、 养济院之属，取次鼎建，各底于焕新。父老王好学、宋琮辈谓，告厥成功，不可以不书。少尹王竹溪、黄东皋本其父老之志，请予纪。夫孔子假鲁史以作春秋，凡于 鲁一台一囿之筑，一宫室门观之作，必谨而书之，重民力也。昔有改作长府长府：古时藏财物、武器的地方。，见非圣门，亦事之得巳(已)者耳。若非其可已，虽 怨生剌兴怨生刺兴：发生怨言一类。因有怨气，必然会有不满的言论。亦不暇恤，况民之乐为者哉？侯兹举因人心之所欲，而且费不及民，是盖说〔悦〕以先民，民 忘其劳，可以书于国史者也吁。人情莫不欲逸，而兹庶民攻之不日成之，固诚所谓小人学道则易于使然，非侯之有孚惠心曷克臻此?侯名交，起家乡荐，倜傥有气 节，公清刚直，而此特其善政之一端耳。纪于石，俾后之牧牧：指做官。于兹者，或考其人，说其事，未必无击节而兴起之者。 
　　大明赠特进光禄大夫柱国汤阴伯谥忠襄郭公神道碑铭 
　　建安杨荣(荣禄大夫少傅工部尚书兼谨身殿大学士)天眷国家，诞启中兴之运，必有英杰为之股肱，运谋效力于其间，而后勋业克成。故荣禄大夫、太子 太师郭公，实其人焉。公讳资，字存性，姓郭氏，河南武安人。曾祖讳太，祖讳温，父仲礼，皆以公贵，赠荣禄大夫太子太师。曾祖妣净氏赠夫人，祖妣马氏、妣王 氏皆加赠一品夫人。公生而颖敏，志气超群儿，弱冠入邑庠，从师受春秋，有所造就。洪武辛酉（1381年）入太学，甲子（1384年）领应天府乡荐，明年会 试礼部对策，大廷赐同进士出身。初为翰林庶吉士，擢户部总部事主事。丁外艰，服阕，实授本部湖广清吏司主事，改陕西清吏司主事。吏无容奸，声誉顿起，升都 察院左佥都御史。无何，尚书郁新以才荐之，授前北平布政使司左参议。莅事之初，即以本司弊政为言，太祖皇帝嘉其忠直，升本司右参政。公悉心殚虑，赞佐有 方。不数月，升左布政使。精勤详慎，纲纪大振，豪猾敛迹，良善获安。时太宗皇帝在藩邸，力爱重之，公有所言无不听纳。及起义靖难起义靖难：指燕王棣靖难之 役。，命公城守，抚辑兵民，供给粮饷，百费所需，未尝乏误，尝以汉萧何拟之。太宗皇帝即位，论功特晋户部尚书，赐白金文绮褚弊白金文绮褚弊：财宝衣帛 类。，视诸伯视诸伯：像对"伯"一样对待。诸，之乎。伯，伯侯类之尊位。。未阅月，以北平重地，命乘传掌布政司事。未几，诏建北京，设行部，拜公行部尚 书。公以北地军民初安，生业始遂，而官司官司：此处为行政机构，非诉讼之义。所费冗滥，当樽节樽节：节约。樽同撙，抑止。以恤下，乃惓惓以祛弊，举废为 务。〔或〕有不悦而谤公者，太宗闻之，降勅慰谕，益以心腹任之。满考赐宴内庭，颁勅奖谕，锡以诰命，赠公祖若考考：父亲。皆资政大夫、北京行部尚书，祖母 及母皆夫人。岁辛丑(1421年)太宗皇帝都北京，革行部，调公户部。职务丛脞丛脞：细碎繁顼。，公勤以率下，事有条序。仁宗皇帝嗣位，念公旧德，以尚书 兼太子宾客。已而，复念公抱疾，艰于步履，不忍烦以政事，特升太子太师，俾致仕。归乡既加赐赍，又令户部给半俸，蠲其税粮差徭，特赐玺书，慰劳甚至。公 归，杜门教子孙读书，屏绝外累。皇上皇上：指宣宗朱瞻基。嗣登太〔大〕宝，眷求老成，公祗事列圣祗事列圣：恭敬地效力于诸位皇帝。祗，恭敬。列圣指太祖、 太宗、仁宗等皇帝。，劳绩居多，诏起复掌户部事，免其趋朝，赐钞二万贯。公愈感激效忠，虽祁寒盛暑，必坐公署视事不暂废，僚属胥吏莫不敬惮焉。满考赐宴于 礼部，奖以敕书，譬公如岁寒松柏愈老愈劲，其优待隆厚至于如此。宣德癸丑(1433年)十一月疾剧，屡言蒙被朝廷重任，无以效报为愧，切切训诸子及孙，当 感恩思报，不及家事。十二月癸丑卒。上深悼惜，为公罢朝，遣礼部尚书胡滢赐祭，敕工部制棺营丧葬，赠特进光禄大夫、柱国、汤阴伯，谥忠襄，官其子佑为户部 广东清吏司主事。公生元至正辛丑(1361年)十一月巳〔己〕巳，享年七十有三。卒之日，家无余赀，公卿大夫皆往哭吊致奠祭。配陈氏，贤而勤俭，累封一品 夫人。子男五，长仪先卒，次即佑，又其次曰俨、曰伦、曰俊。女二，李荣、高让其婿也。孙男十七人，孙女十三人。惟公廉介勤慎，刚果有为，自始仕至老，视国 事如家事，凡所施为毅然自任，不畏强御，虽怨有弗避，害有弗辞，与人辨〔辩〕论，严厉之气见于词色。而推之于政，略无害人蠹物之心，诚国家忠谨直亮辅弼之 臣也。佑奉柩归，以宣德九年（1434年）岁次甲申葬乾山乾山：乾方之山，村西偏北处。之原。乃以郎中黄王睿所状事行，来请文勒之墓道，以垂永久。余与公 交好三十余年，不可以辞，既叙其概，而复系以诗： 
　　川岳降灵，笃生贤哲。乘时奋庸，以树勋烈。惟公之生，早负俊才。 
　　列职郎署，超佥宪台。风猷宏振，纲纪斯秩。出参大藩，政兴弊息。 
　　凡所设施，筭〔算〕无遗策。显命荐临，特拜方伯。赫赫太宗，仗义而兴。 
　　命公居守，抚民饷兵。既正大位，嘉公劳绩。进位尚书，厚其赉锡。 
　　公愈饬励，经国如家。谤怨弗恤，恩宠屡加。仁宗嗣位，眷顾尤重。 
　　兼秩宫僚，式隆任用。念公抱疾，进位师臣（师臣：皇帝的老师称师臣。）。俾休于家，叠施以恩。 
　　皇上继统，眷公耆旧。诏复视事，宠待加厚。维公忠实，众所共知。 
　　维公勋业，显著于时。筋力虽衰，寸心犹赤。奄忽长逝，帝用悼惜。 
　　赠爵赐谥，丧葬是营。官其后嗣，存殁光荣。维兹光荣，从古罕致。 
　　公具有之，其谁克似?武安有山（武安有山：指前文中郭资的墓地"乾山"。） 
　　。郁郁其崇。勒文墓道，垂耀无穷。 
　　明故文林郎槐亭杨公墓志铭邑人郭重(户部主事) 
　　槐亭公，余武安名家裔，以经卫擢屯留令，迁永和，凡六载，解组解组：辞官。组，印绶。解，解下。而归。时余散居林下，以旧交契最，槐亭遂以孙女 许余嫡孙。两姓之好克敦，平生之怀弥笃。逮今丙午忽疾作，余问之，惕然曰："有是乎斯人，而有斯疾也。"越二日云终。近远吊者，咸为下泪，盖以公行素孚， 固其所耳，余何如其为情哉。厥孙行茂才茂才：秀才。大壮大壮：六十四卦之一，阳刚之象。状状：记述死者生平概略的文字，多由学生或故旧所写，每多溢美之 词。，余铭以发诸幽。余泫然流涕曰："是忍铭吾槐亭耶?余不获再与亲家游，是忍靳铭吾槐亭耶。"按状，公讳锡，字天赐，槐亭别号也。曾大父增，大父升，父 聪，俱隐德不仕。先母连氏出伯兄钢，母贾氏出仲兄鉴，槐亭行三。少寡言笑，性质直，且不与人苟。肄儒业日有所就。弘治戊午(1498年)与余同补邑庠弟子 员，累见器于督学诸公。正德庚午(1510年)登胄监（胄监：太子监。），无何二亲沦没，公哀毁如不欲生，葬祭咸如礼，见者闻者莫不叹羡。嘉靖壬辰 (1532年)勃然曰："吾不得一命之荣以养亲于生前，宁不得升斗之奉于地下乎?"遂就铨部铨部：选拔考量官吏的部门，多指吏部。，授山东济宁经卫。历四 载，以督理运漕、振肃部伍有功，蒙都台麻城刘公天和之荐，擢山西潞安屯留令。其俗刚硬，且多健讼。公莅任来，彰善瘅恶（彰善瘅恶：扬善惩恶。瘅，憎 恨。），敦化易俗，酌用以省其财，均役以舒其困，明讼以平其情，律巳(己)以昭其轨，除凶以安其良，骎骎（骎骎（qīn）：马速行貌，泛指变化迅疾。）乎 政洽人和焉。谒文学，遂陋殿宇而鄙士风，于是力请上官。上官嘉其请，因而维新学宫，疏通蓝水，以接文脉。每于朔望，考课生儒严加惩劝，而士风丕（丕变：大 变。）变矣。乡试登名者十余人，值今丙午发解夺魁，我槐亭提调之功居多。巡按御史永年连公钅广，持嘉旌奖。再转永和，政令益修。都台遂宁陈公讲亲见其贤而 叹其未显，首旌卓异，捋大展其才。偶尔小恙，忽起归与(欤)之叹。台省恳留，卒莫挽其行舟矣。既而荣归，问约余知己，车枕枕：碾压。山溪，以畅幽怀，彷佛 绿野绿野：指神仙一类。风味。胡为天忌吉人，而槐亭梦奠，于戏天也。虽然嘉胤子培，积学有待，七困秋闱，时使之然。古人云："大才当晚成。"其拾青取紫拾 青取紫：青紫为官服的颜色，代指官，拾取即俯身即得之义。，以来宠渥而荷褒封。槐亭虽未显被于当时，将必显被于后世。人孰无死，槐亭之死犹不死也。生于成 化辛丑(1481年)七月十一日，卒于嘉靖丙午年(1546年)十一月初四日，享寿六十有六。娶邑耆英冯子兴女，生男一即子培，永茂廪膳生，余子可久，生 之姻亲也。娶直隶抚宁令吾友张子效之女。女三，长归陆氏逵，次归籍氏太学生惟一，三归胡氏省鲁，俱早卒。孙男二，长曰梅，聘庠生李子重弼女。仲曰桐，未 聘。俱业儒。孙女二，长许庠生张子儆，行三子光治。次许应芝，即余嫡孙男也，俱未行卜卒之年。十二月初一日，葬于县治北十里，土土戋乡长岭岗之阳，古北洺 之滨。铭曰：我公冠世，赫奕其猷。我公交议，簪盍〔盖〕相投。成均业卒，齐晋宦游。仁声仁闻，无远弗流。一朝去国去国：本指离故国、京都、故乡之意，此处 为离开任职地。，名重山丘。今其云逝，栋折山颓。生有定守，死有余哀。贤郎奇马鱼（奇马鱼：奇才。），行将夺魁。荣亲黼黻，相君盐梅盐梅：盐和梅子，喻国 之贤才。，绳绳继继（绳绳继继：继承。），公其慰哉。 
　　明户部湖广清吏司主事东园郭公墓志铭 
　　金陵王土韦(户部尚书) 
　　嘉靖丙午岁十二月十一日，明户部主事东园郭公卒。厥胤以明年春二月乙酉卜葬东郊，从昭穆昭穆：祖宗两侧的位置，左为昭，右为穆。泛指宗法次序， 无论神主牌位、墓葬或居座，皆祖居中，父居左(昭)，子居右(穆)，以别尊卑、亲疏。也。乃奉状京都，请予铭。然公昔治留都留都：迁都后的旧都，此指南 京。，其制行宅心，与知其概，义可以他逊哉?公讳重，字自修，别号东园，汾阳世系。先祖兴仕汴之相城，占籍武安。曾大父三仁，大父全，俱隐德不仕。父讳文 全，甫甫长子：即表字长子。甫，对男子表字的代称，如台甫。长子，生平狷介，不比于俗，每致敬于搢绅。母石氏，盂县尹英君女，柔顺闲内，则生主事，怙诏怙 昭：爱护与教育。有方，早驰文誉。十三入学，弱冠补廪，受业上党刘太保龙公弟，都御史前编修夔公之门以礼记，领正德己卯乡荐，君子谓郭氏拓书香矣。公之才 学甲第所优，柰(奈)家贫亲老，筮仕筮仕：做官前问吉凶，此指应仕。应天节推，禄养二亲于官，朝夕必躬省问。壬辰岁，帝推恩中外，封父如子官，母太孺人缘 子显，亲荣莫大焉。公性憨直，每持法不挠以权势，有疑狱十数，悉割决明允。历四载，当道见让，如巡抚都御史侯公位、巡按御史虞公守愚交章旌荐者十五次。帝 见其贤，钦擢户部四川司主事，进封父承德郎，母太安人。东园曰："吾志足矣，敢不鞠躬尽瘁。"丁酉岁，本部尚书梁公材，亦知公之素者，乃奏钦差延绥等边军 饷。公星轺露冕星轺露冕：起早贪黑。轺，一马驾驭的轻便车；冕，帽子。，祗若王事。将复命，便道省亲。无几而封君封君：因子显贵而受朝廷封典者，此指其 父。卒，公哀悼无极，含殓殡葬，一循乎礼制，乡人钦慕，诚纯古君子。己亥岁服阕，迁福建司钦差，通州督理粮斛，管仓尚书陈公经以廉能首荐钦差山东清源关清 源关：山东运河上的重关。榷商榷商：本指专门从事盐、铁、酒买卖的商贾，此指管理征税。。公以利源所在，夙夜惟寅，靖共厥职，甚至一介不苟取与，是故商贾 称便颂德，至今不衰。越八月，太安人捐馆（捐馆：死亡的婉词。）公痛二亲胥逝（胥逝：相继而逝。），水浆不如口五日。时兵备副使王公扬、主事文公衡及诸公 慰曰："安人荣寿且多，子孙而贤，人生深愿，不可必得者，公有之矣，何以憾为?"及扶榇归祖，祭号泣者百十余里，送至家者八九十人。辛丑夏五月，启封君兆 而合葬焉。邑耆咸曰："移孝克忠，因忠彰孝者，仅见东园。"禫事（禫（dǎn）事：除丧服之祭事。）成，有司亲识，强公出。公曰：吾亲往矣，顾干宠宁不得 罪名教?"佥曰："亲没投檄于仁，且得如君臣之义何?"公从之，复今职。癸卯岁，钦差开元军饷归，税崇文都门，计余银三百余两，税银七千有奇，尽入于官， 分毫不私。上嘉忠贞，再命清源榷商，士民商贾熙熙然，庆其所天又来。岁余，公致政而归，构亭洺水之滨，课子举业、为田，出入徒行，未当偃蹇傲物。有司见 亲，竟亦不干以私。噫!丰功峻烈，固与山岳争崇；其劲节高风，不与江汉悠悠乎?胡期乔木催〔摧〕矣。哲人告变，近远吊者莫不嗟涕曰："公之存也，一邑之 庆；公之没也，一邑之殃。人耶?天也!"且厥胤二，伟器，诚足以继美者。天虽夺公寿于前，实将流芳于后也，夫岂吾人可测哉?公生于成化甲辰(1484年) 八月十二，距卒日享年六十有三。封配安人赵氏，邑寿官思明女。生子二：长可久，邑庠生，娶监生张君绅之女。次可大，儒生，娶赵府官王君景之女。生女二：一 归庠生袁子守训，一归儒士张子聚璧。孙男一曰应芝，聘庠生杨子求茂女。孙女二尚幼。夫公以渊源之学，刚方明哲之操，始终无渝，表表在人耳目，余岂能悉志? 此特按状及余之所知者云。铭曰："嵩行（嵩行：嵩山与太行山。）锺秀，伊洛（伊洛：伊水与洛水。）呈祥。倚欤东园，世际其昌。德门天祉，文苑书香。金城秉 节，令誉汪洋。地乡晋秩，象魏徜徉。荣亲鸾诰，忠孝揄扬。栖身乐事，山水高长。哲人告逝，朝野涕滂。仙郎接武接武：继承意。武，步武。，云汉翱翔。兰孙葱 郁，朱绶传芳。真珉在圹圹：墓穴。，泉壤争光。皇仁永锡，庆祺禄以无疆。 
　　明承德郎户部主事郭君神道碑铭 
　　上党刘龙(太子太保兵部尚书) 
　　承德郎户部主事，郭君自修，既卒，之明年，其子邑庠生可久，自谒韩城，持大司徒克斋王公暐所撰志铭，跪泣谓予曰："先君普蒙翁爱，得以成立。今 乃不幸，以至于死。掩诸幽者，既有王公之志矣；彰诸明以垂于后，非我翁不可。且久之请先君之志也，翁其俯从乎?"自修昔从予弟、都御史夔游。予参赞留务， 时自修又适为应天推府，相与最深。兹于其请也，吾其能虚也哉。按志，君讳重，字自修，郭其氏，东园其别号也。系出汾阳世，为吾晋汾州人。高祖兴，以儒官仕 汴之相城，遂占籍武安焉。曾祖三仁，祖全，俱有隐德不仕。父文博通故，典雅修儒行。母石氏，盂县尹瑛之女。生君聪慧不凡，颖悟有资，年甫十三，即补邑庠弟 子员。家虽贫窘，而嗜学不怠。大司马凤山秦公金，时为督学宪副，一经考阅，即加器许。君由是奋志，益精所学，乃从予弟游。于正德己卯举河南乡试第，累赴南 宫，未得遂志。犹欲候登甲第，以图显扬。顾以亲年高迈，无以为养，乃就选铨曹，授应天府推宫，迎二亲于宦邸，朝夕省问，慈以甘旨。当有疾病，即露祷于北辰 下，愿损己年以益亲寿。嘉靖壬辰皇上因诞生皇子，推恩臣庶，君得封其父朴庵如己官，母石氏为太孺人，锡之敕命，懋膺褒奖。君大喜曰："吾之仕为吾亲也，获 此吾愿足矣。"南都诸公卿咸为诗文相贺，因集为荣寿录焉。君性直实而出言明爽，凡有狱讼，内不徇乎已私，外不屈于权势，邮罚丽事，无不明允。若陈江者，南 京户部商人之义子也。家虽有父，而其营运资财、置买世产，皆江为之。又且不有私财，遂成大富。其父爱之无异亲子，而其义兄弟者实不相容也。父知其后日难 处，私与江大银二十锭。比及父亡，果皆不容，逐江出之。江携其妻子居于句容县境，尚未有所经营，惟与妻子坐食。凡易买薪米，即取前银用之。未及一月，操江 捕盗者见而疑曰："斯人无所生理，而使大银，非盗而何?"捕之送官。又分取其大银十三锭，首官者七锭，诬作江洋之盗。官司见其银皆官物，从何而能得?屈问 成狱，待秋出决。江具词巡抚，委君鞠问。君适早起坐堂，庭有二松。忽见群鸟共逐一鸟，自松树飞躲于案卓(桌)下。君令左右趋视之，乃鸱?也。君心不乐，而 陈江之移文至矣。君曰："鸟之逐者，其即此乎?"乃屏左右问之。江具述始末，君即于户部查对姓名，计算银两，一一稳合，并无妄语。又拘其义兄弟对之，亦如 前不廖。君曰："岂有携千金之良民而作盗于二十七日者乎?"即追给其原银，而释其罪，捕盗人各问拟如律。操江都御史心虽忌之，而无可奈何。又高淳县监生杨 一凤者，系巨族，又为侍郎之婿，偶被里长王姓者欺侮，一凤不平，捏奏王姓者人命一十七件，王亦具奏分辩，累经抚按查问，历年开释十二件。尚有五件，垂二十 年余不能决。至嘉靖癸巳，御史虞君守愚巡按，委君覆勘。君又委句容陈尹、高淳高尹先行会问，又开释二件。君亲谒其地，又开释二件。止有一件形迹可疑，君又 自行检视。尸经年久，皮肉不存，惟余枯骨，虽有微伤，亦不知其为真为伪。一凤又用贿嘱买干证及左右人等，皆与四护务欲以此坐王姓者。君曰："似此岂终无辩 〔辨〕邪?曾见洗冤录，凡年久尸骸无从辩(辨)认者，取其子女之血，滴之于骨，血入骨者为亲，骨血不入骨者非亲骨也。因问此尸有子女各一，遂拘其子。子患 瘫疾，取之无血。又拘其女，干证支吾道远。追问左右，于十五里外夫家得之。取其血，滴其骨不入。君曰："此为伪骨无疑矣。"女亦受贿强认，君用刑拷之，女 曰："吾父委因病故，见葬某处。"君令取之，仍以血试，果入骨，其狱遂明。侍郎又致私书于各当道，君惟执之释王罪而坐一凤。虞巡按大喜曰："如此久疑之 狱，非郭推府安能辩(辨)邪!"凡听狱率类此。一时声誉大彰，暨于南省咸以张释之称之。历任四年，诸当道屡加旌奖，巡抚都御史侯公位、巡按御史虞君交章举 荐于朝，即蒙钦取，寻升户部四川司主事。又被郊恩，进封父承德郎户部主事，母为太安人，而君之心益悦矣。本部尚书俭庵梁公材，金陵人也，素为知君，乃奏差 督运延绥等边军饷。君祗慎王事，出纳惟明，余银一百五十余两。事毕复命而便道归省，日具嘉肴称觞为寿。两阅月，而封君卒。君哭踊哀痛，形骸骨立，几不能 生。含殓祭葬，一遵古制，见者称为守礼君子。岁巳(己)亥服阕，复除福建司，奏差通州督理粮斛。未及三月，收运粮一十七万余石。管仓尚书东渚陈公经，荐其 廉介有为，梁公因而奏差山东临清州清源关榷商。君膺此重寄，谓利源所在，须靖共厥职，方免物议，甚至一介不苟取与，人皆称便。起解太仓银四万七千余两。越 八月太安人卒于临清。君恸二亲胥逝，尽孝无门，悲戚过度，水浆不入于口。兵备宪副王君扬、主事文君祖裔及诸乡宦，咸来慰曰："公二亲皆受恩命，年俱八十， 有子若孙，又偕俊伟。人生深愿而不可必得者。太安人虽故，荣寿足矣。今哀痛不解，倘若伤生，其如大事之未襄大事之未襄：大事未完成。大事，此指葬父母。 何?"君乃强饮食，扶柩西归祖。祭者百余里，送至者八九十人。于辛丑五月，启封君之墓而合葬焉。及禫祭毕，决意不出，将为终焉之计。有司及亲识劝君曰：" 为亲而仕，亲老而休，固为孝矣。受若直而不终若事，不为忘君乎?"又不得已赴部，除湖广司，奏差督运开元寺边军饷，余银八十余两。比归，又监收崇文都门税 银，贮太仓库七千余两。本部尚书浦庵王公杲因君有守，谓诸属曰："清源之差，非郭子不可。"故复奏委之。而清源之士民，咸喜其再来也。又解京西十库官钞二 千五百余万贯，钞钱五千余万文。君曰："倦飞知还者，鸟尚能然，而人顾栖栖于是者，何哉?"即解组归，结庐于洺水之上，课子读书，躬耕稼穑，不入公门亦未 尝干之以私。每与乡曲朋旧置酒高会，恒曰："一介草茅，叨冒至此，君恩可谓深厚矣。但恨衰庸无以为报耳。"嘉靖丙午十二月十一日，忽痰疾作，不可医疗，遂 卒。距其生，成化甲辰八月十一日，得年六十有三。配赵氏，累封安人。子男二：长即可久，娶张氏监生绅之女；次可大，邑庠生，娶王氏赵府官景之女。女二：一 适庠生袁子守训，一适儒士张子聚璧。孙男二：曰芝，聘庠生杨子永茂女；曰芹，聘郝子拱北女。孙女二：一许聘监生孙子光祖男，一许聘庠生张子惟和男。而其莹 兆方向，葬之日月，志铭巳悉之矣，故可略也。且君以质实之资，淳朴之性，事亲尽孝，育子能慈，嫁两叔之遗女，抚如同胞，可谓全矣。动静合礼度，寡言笑不以 齿舌訾人。而接物以和，为学慕道腴之真，不以贫窘而废。既举于乡，造诣深邃，若肯少俟甲第，无难取也。乃以亲老，就选筮仕京兆，即被恩宠。是岂人之易得 哉，抑其纯孝之所感也?而折狱公平，不纳苞苴苞苴：贿赂。，不挠权势，当道旌荐，圣明扰擢，非幸也，宜也。及为郎署，累运边饷，辄留羡余羡余：官府收税后 除应上缴额后剩余部分。。监收课税，起解银钞，官钱甚多，分毫不入于巳(己)。非忠于君者，能如是乎?而又急〔激〕流勇退，不俟终日，恬退也。何如?忠、 孝、慈、仁、廉介、恬退，士君子之事尽矣，君皆兼而有之，固当寿享遐龄，懋膺金紫，而仅止于斯者，岂非命邪!喜贤郎聪敏，好学能文，行将继取科第，益衍前 休，其庆不为大且昌乎?君之懿行如此，若墓生荆棘，漫无所识，君子有遗憾矣。予为知君，故特书其大者，俾归而刻之丽性之石，有过君墓而欲知其人者，请于斯 而观之，因系之以铭。铭曰："汾阳之勋社稷臣，照耀古今孰与伦?阴功上闻帝为欣，爵禄绵绵锡子孙。大明天子御紫宸，敷求俊乂俊乂：才德出众之人。乂即艾。 衍斯文。一人应聘学术纯，司教相城奉职寅。教成学校人才宾，安土重迁居于邻。邻为武安风俗淳，二世三世隐德闻。朴庵继之声益振，乃生贤嗣若祥麟。少小聪明 长后勤，学宗三礼陈席珍。棘围入试主司甄，鹿鸣锡宴照青春。帝阍（帝阍：皇宫。）屡叩未得伸，京兆筮仕恩宠新。迎亲宦邸甘旨陈，问安每于夕与昕昕：拂 晓。。帝加纯孝非常人，锡以敕命龙文珍。公卿咸贺张诗文，表其荣寿有所因。渠心极感报明君，受禄犹如作士贫。交章为举言谆谆，进秩民部圣恩存。累督边饷给 惠均，监收课税国用殷。帝心益悦锡亦频，进封父母如其身。亲年俱耄乐罔神，哭而归葬郭东坟。服阕又税清源滨，忽忆家之鲈与蓴，促席桑麻乐最真。骑鹤飞向蓬 莱峋，讣音一播远近闻。知者孰不泪沾巾。羡君有子美而恂，定取科第扬芳尘。光前裕后名誉馧馧：香气浓郁。，君之事业为不群。大书遗行勒真珉，千百年后永无 湮。 
　　西川诔诔：累述死者功德以示哀悼的文章，多用于上对下，《礼记》有"贱不诔贵，幼不诔长"的规定。诛词为韵文体。词安阳崔铣(礼部侍郎) 
　　武安韩生永龄，字养恬，别号西川，嘉靖丙戌，来从予受春秋，年二十有二，好乐古学，思企圣贤之武，为文词藻清丽，举河南戊子乡荐，辛卯年二十有 七卒。嗟乎，韩生!少年而慕我道，矢愿得传。善识吾言，不迂之而生疑。予深冀可付，卒乖所望。有志之士，或数十年而一人，或历十余郡而仅有。然拘于质，夺 于僻好者，十人而八九。兹天又毒之。柰(奈)之何，柰(奈)之何!予诔数言，以泄予悲，且不泯其人。词曰："雅矣韩生，厥禀实奇。爰出鄙邑，乃求大资。渠 南之游，日夕孜孜。谓经岂文，谓圣可师。嗟嗟季周，列辟放恣。幸有假假：嘉，美。仁，少振颓靡。惟圣恻怆，予其礼而彼麟为祥。胡为来哉，我不梦周，吾其久 衰我不梦周，吾其久衰：孔子语意，我好久没梦见周公了，我非常衰弱了。。嗟嗟此心，日居昭兹。用我之的，辅世必基。闻子有谈，我意用熙。我穷弗试，尔其弘 之。嗟嗟韩生，时在弱龄。禀赋美材，元宾居实。斐然可裁，溘焉巳(已)矣。韩朱韩朱：韩愈与朱熹。动哀，我呼穹穹。运何不谐，霜冽火炎，玉烬兰摧。浩浩三 才，匪贤孰维?生之孔艰，长之亦迟。干霄之木，历年百斯。飚风悴之，曾不逾时。谓天无知，胡为而滋。谓天有道，云何其菑（菑（zī）：栽活的树死去。）。 惟人之勤，惟化之差，惟道之然，我其力为，惟遭之戾。聿云倘来心兮，炯如志兮嵬嵬。无损无余，溢于九垓（九垓：九洲，九重天。）。 
　　明户部主事郭公从祀乡贤祠记江夏赵子伯(县尹) 
　　乡贤之祀，所以崇德也。屈指前修，殊不易得。岂非为善难，而知德者鲜耶?东园公，今之贤人也。余后莅兹土，弗获际其盛。及咨诸舆论，佥曰："乡 之贤者，不止于东园公，而出其右者，亦无如公也。实宜茂齿乔龄，毕怀罄蕴，以延国家之命脉，以端吾人之轨范可也。胡乃弗乐于行，而耆年即世即世：去世。， 众共惜之。"是脍炙人口者如此。识之于心，亦不忍忘公之贤也。越岁，余值奉敕督理河南学政。翁公大立，首以人才为务。文移兹邑，以求乡之贤者。余喜曰：" 荐贤所以为国，彰前所以启后，而不隐贤者，又令之识也。若东园公者，是不可以荐乎?而犹博稽诸尚书正公暐所撰墓志铭，太保刘公龙所作神道碑，庠生韩子永淳 所纂之行状，参互考订，制为申牍，由是而得其居家行实。谓幼而贫苦，嗜学不怠，受业于编修刘公夔之门，备物以奉亲，疾病必尝药，且荣以爵禄。父母受封如其 子者，孝也。两叔乏嗣，遗女无归，公皆抚之如同胞，嫁之咸得其所者，友也。动静合礼度，寡言笑，不以兹舌訾人，而惟饮人以和者，信也。得诸居官政绩，始以 京兆，而理刑则决久疑之狱，不滥不屈，法律称平。由是巡抚侯公位则美其貌古心实，才优干勤，狱谳详明，操守克谨。巡按虞公守则美其存心公恕，断狱详明，本 持之无玷，佐畿辅而有声。凡旌奖保举者十五次，卒以钦取授户部主事。及委延绥边饷，则剩银一百五十余两。再委辽东边饷，则剩银八十余两。太仓税银七千以及 清源税银四万余两，分毫尽入于官。不为倍克者，清也，慎也。复兼收通州兑运十七万五千，起解京西库，官钞二千五百余万贯，好钱五千余万文。不瘸于贫民转输 之难，不累于解官陪〔赔〕偿之苦，不阻于权势收受之害者，能也勤也，兹又事上之忠也。夫士君子之德，孝弟忠信尽之矣。而其所以持身之节，礼义廉耻尽之矣。 公皆兼而有之，谓之右于一乡之贤可也，谓不止于一乡之贤亦可也。牍函一上，于是见海公曰："俞"。转白于抚巡诸公，佥曰："俞"。仍令有司作主入祠，世享 血食，用以惩奸贪而励风俗，绳既往而启后人，顾不伟欤!于戏，自余请之而不敢没公之名。见海公从之，而乐道人之善，县佐王公客、戴公兴俊，又勒石而立之庙 左，以至于诸士夫张公效等耆老，韩、潭等生员，王汝砺等复请予一言，以纪其实。是皆成人之美者也，余故忘其陋而书。公讳重，字自修，别号东园，本县在坊里 人，领正德己卯乡荐。庠生可久、可大，盖其二子云。 
　　武安县令唐侯去思碑记（去思碑：地方官吏离任后，为其立的歌颂其政绩德行以示思念的碑。《汉书?循吏传序》："所居民富，所去见思。"）英山陈玮(教 
　　谕) 
　　嘉靖乙巳夏，鲁唐侯云川来令武安，道以体政，政以纪民。越二祀，允升大猷，台臣最其治晋霸郡守。将治行，父老王锐、阎班、籍信、刘佩曰："侯仁 人也。吾穷年残喘，待妪乳以存，奈何其亟去?"士夫张效、杨迁、李云鹏曰："文学政事为吾师表，胡为弃我以往?"相顾歔欷，至有泣下者。侯曰："交不佞， 承乏是邑，为二三子所推戴，兹命下，责任有限，可得而濡滞哉?"众知其不可留，而情激于不可以巳(已)也，欲志之石以寄思。侯曰："咈咈：乖戾，此犹言" 不行"。!君子避名以靖国，矧弥文乎?"又谋诸少尹、王子、黄子，幕宾戴子，佥曰："有孚惠心，有孚惠我德，此上下感应之必然者。因速介石子以言"。介石 子曰："凡仕所以行道也。士居韦布时，兀兀穷年，出入经史，期以幼学壮行，利泽施于四表，功烈格于上下。至通仕，籍以服有政，顾持禄养，望籍是以为富贵之 媒。而裂维溃防，恬不知愧，殆亦后人得失检镜之林也。夫奚感，夫奚思?"侯刚直公清，不假人辞色，而人莫敢干以私。利用厚生，饬簿书，崇节义，抑犷戾，均 徭役，财贮谷粟，裁抑不经之需，里甲岁省数百金。隘口弊源清革殆尽，一月省至四五百缗，林、涉民亦沐其惠。追捕罢除花村，悉乐于安堵而输赋。而往役而排 甲，每符下辄应如期。遇事立断，不逾宿，不费锱铢。四方赴诉，当路有曰："愿批唐青天者。"有曰："乞批武安县廉官者。"有曰："惟行武安县唐知县方能除 此大害者。"有曰："只批武安县虽枉无怨者。"其得远近民心不可胜举。凡厥鼎建，如城东南隅，隙地一区，窳（yǔ）下窳下：低下。深丈余，鸠工抡材，升其 地形，竖常盈仓一所。固镇巡检司浸遭河啮，官民昏垫，上其事于抚巡诸公，质重价易易：交易，购买。民刘鳌地为之司及路，以暨八蜡祠、名宦乡贤祠、阴阳医 学、总铺、隘堡楼橹、养济院之类，皆昔所未有也。侯皆刓精竭虑而经营，各底于焕新，且费不及民。尤兴学育才，公暇集士，角文艺、剖析经传，黉序俊髦，罔不 含英篡〔纂〕化，翕然改观。是其以行道为志而施于人有征焉者。宜吾人蔽芾蔽芾：颂扬有政绩的官吏或其政绩。之仰九域之颂，无以我公归之。词感而思，思而不 忘也。昔班固著西汉书，以龚遂、黄霸为循吏，其所去见思。侯今使人思感不忘，若此则固古之龚黄也。果古今人不相及哉?夫政，德于人曰仁，感而思曰义，思不 忘去曰忠。仁也，义也，忠也，古之道也。伟哉!侯之政。人之思可以范世矣，可以范世矣!侯名交，字敬夫，别号云川，戊子乡荐，而厥位若政固未涯云。 
　　武安县儒学新建道义门记英山陈玮(教谕) 
　　是学堂斋号及门，先是创于成化甲辰(1484年)邑大夫柰侯永昂。轩敞深严，缙绅士夫咸嗟异，以为伟观也。嘉靖辛卯(1531年)岁，毁二门为 敬一亭。甲辰秋，玮莅任，率多士白诸佥宪刘公，而迁其亭于学宫之东，寻建二门。时迫于多艰，工成于欲速，狭隘卑陋，玮每不自满，思图构而力弗克。丁未春， 王子丞武安。秋七月，捧台檄摄邑政，性温雅端介，与物无忤，举动悉合度，矢心勤事，以廉能著声，吏民怀畏。尤毅然以兴学校为已任，语及是门，焦然弗宁，捐 俸经营，无毫发滞吝。闫九月，楚前川赵侯令是邑，谒庙周，视学垣，亦叹曰："是门大弗称，吾将更诸。"王子曰："吾已鸠工抡材为之矣。"前川侯曰：" 俞。"俞：表示应答和首肯，犹对、行之类口语。遂经始于是年十二月之朔，落成于戊申岁五月十有八日。规模炫赫，名其门曰道义。盖取诸易之成性存，存而道义 所由出也。同寅麓庵罗子白泉、王子暨多士，乐观厥成，佥谓玮："当有言，以昭厥美。"夫金从镂始璗璗：黄金中的佼佼者。，木从剫始器，象从磋始泽，玉从饰 始璲。故士之远迩响风、尚经术，罔不含英纂华，竞于文事，以求表见于世，国家建学立师之力也。近世之号吏治者，乃从事于期会簿书间，而视学校倾圯缩首畏 难，漫不加葺。咎将谁诿哉?是故，泮宫作而采芹之诵采芹：考中秀才入学做生员。《诗?鲁颂泮水》："思乐泮水，落平其芹。"兴，学校隳而子矜之刺子矜之 刺：对废学校的讽刺，《子矜》，《诗经》中篇名。起。由此而观，学之关于世教大矣，可缓也巳(己)乎?王子知学校为陶铸人材之地，而崇尚若此，其为政知所 先后，可以书于国史也？玮言无庸赘耳。王子讳容，字汝珍，别号竹溪，陕西陇州人，起家文学。用记于石而系以诗。其诗曰： 
　　系惟王子，玉色金声。纯诚内植，浑然天成。肃将明命，正大公平。 
　　守令慎法，济弱扶倾。敬敷民德，久兹克明。兴我学校，杰构峥嵘。 
　　如鸟斯革，美奂美仑。哙哙其正，君子攸宁。门曰道义，斯名称情。 
　　政教兼举，真不负丞。刻石以诵，万古留馨。且昭来宦，当心其心（当心其心：心应当像他的心一样。）。
　　

                                              

　武安县志跋 
　　邑之有志，犹国之有史。史载一代之实典，志纪一邑之实迹。史志之作，其所关大矣。武安旧未有志之者，其以际上下、通遐迩、茫无稽索，而莫克以志 欤。抑从政者，汲汲于期会簿书间，而漫不加意，有待而然欤。于戏，治不古若有由然哉！东平唐侯令是邑，好古博雅而重礼教，谓无志则无征，无征则弗信，属吾 同寅介石陈子创志以传。未逾旬，而侯擢灞州刺史。介石子图惟厥终以成，予惟述作。不关治教者，谓之艺。关治教者，谓之典。志则为化民成俗之助典也，而非艺 也。邑未有志，而今有之，是使文献焕然，有足征也。岂非兹邑之大幸乎!且颠末毕备，删述审而疑信明，予夺公而臧否定，而于春秋劝惩之法，焯乎在人耳目。其 有功于武安，岂小补哉!宏不佞，僭书末简，亦幸托名于不朽云。 
　　嘉靖二十六年岁次丁未季夏之吉武安县儒学训导咸宁罗宏拜书


