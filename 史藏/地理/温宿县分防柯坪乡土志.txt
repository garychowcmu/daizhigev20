柯坪分县乡土志
  历史
  本境何代何年置，考本境在阿克苏西南一小村落耳，乾隆二十四年勘定回疆肇入版藉。道光初，逆酋张格尔据为巢穴，旋经大军讨平，光绪十年置温宿州编为州属，曰柯尔坪庄，二十八年始置分防县丞，地势如鸟张翼。地为额粮地亩，左为上庄，右为下庄，署治适居其中，系二十九年前县丞王廷襄创建，无城垣。
    未置本境以前。唐虞夏商周属何县，无考。春秋战国属何国，无考。秦汉以降何代属何郡县，何代属何州、县名。考本境村落极小，西汉以来，回部弱肉强食，时合时分，地名国号更变不一。元起漠北，历代史藉所称西域诸部，几于囊括无遗，建别失八里元帅府，统治回疆。元氏既衰，诸部纷纷割据，地遂夷为回族。我朝定鼎后，准噶尔恃其兵力，侵扰回疆，千余城夷为准部，迨高宗神机独运，命将西征，电掣星驰，应时勘定。于是天山以南，遍列戍屯，设阿奇本伯克理回务，隶于阿克苏办事大臣，而统于喀什参赞。同治间复为安酋窃据，光绪三年湘军追讨白逆彦虎，收复南疆，分置郡县，将本境户口钱粮，编归温宿直隶州属。
既置本境以后，何代属何州、郡、县，考本境自光绪二十八年以前，原归温宿州属，是年改州升府，遂将阿碛齐兰台等处，划归柯坪管辖，增设县丞一员。
政绩录
  官本境有惠政均纪之，以年月先后为次第，三大端。兴利、去害、听讼。按本境前归州辖，历任州牧，不无善政可述，应由府撰。自增设县丞后，裁陋规减差派，建八札，除盗贼，百姓称便。
兵事录
    有全在本境者。考道光六年逆酋张格尔，以诵经祈福，传食部落，假和卓本之名，煽众寇边陷西四城，以柯坪山路岖险，中隔戈壁，为进兵要道，遂据为巢穴，留三千兵扼守，负固自雄，经提督杨芳一鼓破之，焚其南北庄，南庄即今上六庄，北庄即今下六庄也。
    有涉及本境者。考乾隆二十三年，逆回霍集占兄弟自库车为王师所败，奔阿克苏，其伯克霍集斯闭城不纳，令赴乌什，乌什也不纳，于是霍集占由本境奔叶尔羌，其兄布那敦由本境捷道奔喀什噶尔，将军兆惠领步骑，亦由本境齐兰台进兵讨之。同治中，安酋犯入本境，在齐兰台筑堡驻兵，为进东四城后路，基址犹存。
  耆旧录
以本境之乡贤为后学之感劝约为二：事业，无。学问，无。
  人类
  本境于旗汉户口外，有他种人者，务考其源，叙其本末，世系风俗大略，均应编入。
  查本境土著回种也，人皆深目高鼻，浓髭绕啄，不蓄发，头戴朱绿各色小帽，束以白帕，衣杂色褐衣，足蹑黑草，女则披发双垂，与男子同。比屋以居，耕地而食，亦兼畜牧之利。性多强悍，喜争斗，健讼，善骑猎。地多桑杏，盛夏时无论男女老幼，憩于桑，浴于渠，以葚杏为食。秋秒议嫁娶，喜歌舞。既生于女，复宴集亲朋，以次席地而坐，妇女歌舞，群相庆贺，谓当菊杆，华言始做妇也。夫妇不睦，另嫁曰零于，或一年半载，仍归前夫，亦不为耻。疾病不轻服药，俗尚跳绳，以粗绳悬病人房中，召集合村妇女歌舞，请一驱妖毛拉，扶病者绕绳诵经跃舞，汗流浃背乃止。死者不用棺椁，以白布裹而瘗之。延请阿浑，临穴诵经，子孙哀哭，亲戚亦随哭，极恸始散。其子守墓诵经七日而后归，无论长幼尊卑，均有服四十日或百日除之。每岁以三百六十日为一纪，有地支，无天干。七日一市，商民云集，以有易无，此本风俗之大略也。
  户口
  务查明现在实数编入。汉户，无。缠回户，男大小贰千伍佰叁拾丁，女大小叁千壹佰贰拾伍口。
回户，无。
氏族
本境有何大姓？无。
  宗教
  本境所有外教务查明编入。
  回教。按本境缠民，遵尚回教。不食猪肉，每村设礼拜寺，每日入寺诵经五次。有不礼拜念经者，则为群所唾弃。其崇信彼教，已成不可移之固习。查和卓本彼教祖之苗裔，回部以为贵重，所至则拥戴之。如前霍集占兄弟张格尔等，均藉名以号召，回众数数犯边，前车可鉴。柯坪为东西四城要隘，似宜驻重兵地耳。
    喇嘛、黄教、红教人，无。
    天主教人，无。
    耶苏教人，无。
实业
凡齐民不入他教者，务查明实业分而为四。
士：有毛拉百余人。
农：有壹千陆百余户。
工：有泥水铁匠共十余户。
商：回商约十余家。
    地理
    本境在省之何方向若干里。考本境北极出地四十度，偏西三十八度，纵三百七十里，横一百六十里，地面积方约三千六百七十里，在省城西南相距三千二百六十里，至京一万一千二百一十七里。
    本境四界系何境。按本境四界，东界戈壁，西界乌什布鲁特，南界巴楚州北境，北界乌什厅南境，东北界温宿府西南境，西南界喀什布鲁特。
    本界分为若干区。按本境上六庄在治南十五里，西界铁克列山，北界下庄，南界沙碛。一下六庄在治北六里，东界阿碛，西界铁克列山，南界上庄，北界大山。  一阿碛在治东壹百里，东界齐兰，西界柯坪，南界磺山，北界因官泉。一齐兰台在治东一百八十里，东界戈壁，西界阿碛，南界巴属黄草湖，北境温宿府境。
城内区内有何古迹？祠庙、桥梁、市镇、学堂。
   古迹：无。
    柯庙：一庙在署东南古白杨树边，东向，系前县丞王延襄建修，设先师，先农位于中。
    坊表：无。
    桥梁：无。
    市镇：查署左八札合面约六十余户，前王县丞廷襄创建。治右八札合面约五十余户，系光绪三十三年增修，并修官店一所，左厢为蒙养学堂基础，右为本境积谷义仓。
  学堂：无。
    山
    某山在本境治所之何方向若干里，何区内或盘亘数区。山之何方距何水若干里，山内有河水源，其水向何方流。
    按本境西北重岩叠嶂，回呼铁克列克塔海，其脉发自葱岭，袤延喀什噶尔，而入本境，绵亘三百余里，山北距托什罕河，入乌什境，即为巴什牙合马山，又产矿山，在治正南，横亘七十余里，并无大宗水源。
水
叙水道之源委约分为四：有源委全在本境者。按本境泉源，发自铁克列山内，苏巴什沟沿流出峡，注溉上下西庄地亩。又阿碛泉，发于柯坪东原麓，灌注阿碛齐兰台地亩，余流入黄草湖。
    有源委均不在本境者：无。
    有源在本境而委在他境者：无。
    有源在他境而委在本境者：无。
    道路
    一本境东行一百里抵阿碛，又东八十里至齐兰台折东北四十里即出本境，与温宿府属乔里呼图官路接，由齐兰台西南行四十里，亦出本境，与巴楚州之黄草湖官路接。
    一南赴喀什噶尔捷径，自本境上庄起，九十里至塔里盖，（柴水俱无），五十里至沙里杆（柴水俱有），八十里至铁踢里（泉水柴有），一百里至勺洛可（水无柴有），五十里至通固斯洛可（柴水俱有），五十里至加一都伯克（由乌赴喀捷径亦由此），五十里至苏滚可洛，八十里至阿里托什，九十里至喀什回城（由柯马行五日可抵喀城）。
    一西至布鲁特游牧，各地山径交错难以里计。
    一北赴乌什山径，自本境北行，六十里至铁拉夹瓦提，一百里至色格斯凸拉提（乌柯分界处），一百八十里抵乌什城。
物产
分天然物产、制造产。
动物：查本境马匹、骆驼、牛、羊均有孳牲，惟无成群大宗者。
植物：查本境土产小麦、青稞、本棉、杏干、沙枣、西瓜、甜瓜等物，仅足供民食用。
矿物：查本境南山产矿，苗亦颇旺，因系禁物，未曾开采。
商务
   本境所产之物所制之品。何项在本境销行，每年若干。查土产杏千，在本境销售，年约五六十石，又稀布粗毡在札销售，年约数千疋，数百铺不等。何项运出本境在何地销行，每年若干，无。
    自他境何地运入本境之何货，在何地每年销行若千，查花洋布、雅尔缎等项，自喀什陆运入境，在八札销售，惟数无多耳。
光绪三十四年四月四日县丞潘宗岳
