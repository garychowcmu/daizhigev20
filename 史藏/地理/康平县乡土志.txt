康平县乡土志
约清光绪三十四年修
李绍纲、徐芳修纂
按：原书为抄本，无序。政绩录叙事至光绪三十三年，此志当成于光绪三十四年。
目次
历史、政绩录、兵事录、耆旧录、人类、户口、氏族。宗教、实业、地理、山，水、道路、物产、商务。
编纂员：劝学所总董李绍纲、巡警总局董事徐芳
历史
（本境建置沿革）
康平古属东夷地，为青州北境。秦为辽西北境，汉为辽东郡之北境。后汉为扶余、鲜卑地。晋为平州北境。隋，河东郡北境。唐、宋均属契丹地。辽为东京道之北境。金分属北京路。元，开元路之西北境。明为福余卫地北境，向为蒙古游牧之地。入国钥为科尔沁、达尔罕、宾图三王旗地。光绪四年设康家屯分防经历，分府治辽河西十二社。七年改设康平县治，置知县一员、训导一员、典史一员。二十八年，在县西百一十里后新秋设分防主簿一员，均隶昌图府。无城池。
政绩
康平设县治垂三十年，前后县令治绩可录者，如光绪八年，张公丕绩，字次暄，顺天宝坻县人，戊辰科进士。宰康平，创立学校，请设学额，谕令有子弟者，延师教读。公又听断清慎，所判词讼，两造俱帖服而去，询所谓政平讼理也。
十二年，许公之履，字圃仙，江苏溧阳县人。委署康平，适境内多盗，公严密防拿，不遗余力，境内以安。民间词讼，当堂立断，一无留滞。逾年，公解印去。旋于十六年，公实授康平，又值县东河套等处大水为災，民间春耕乏种，公闻之侧然，出宦囊数百金，为民买蚕种三百余石，至秋一文不取。及其故后，民思念不忘，在城隍庙侧设祠以祀之。
二十三年，高公暄阳，字朴庵，江西彭泽县人。甲午科进士。署理康平，深？文风不振，首先捐廉创修秀水书院，招集生童数十人肄业，其中以学款无多，公自兼山长之任，每三、五日必视诣书院为诸生讲解，一切杂徭悉祛之。拿获匪首吴玄智等，讯明惩办，由是邪教息焉。公任康平三年，善政甚多。
二十五年，涂公景涛，字雅衡，湖南长沙举人，补授康平。以康邑曾有书院而无力延请山长，自出馆金聘之，悬有“启藩学堂”匾额。次年拳匪肇乱，有匪党周生、董凤呜大肆鸱张，势甚凶凶，公竟以计将二匪擒获正法，县城乃安。衙门东有德政碑在焉。
二十六年，马公俊显，字绩卿，吉林汉军人，正值俄军入省，逃兵四溃，大肆劫掠。公准守望相助之义，分一县为四十八团，联络一气，保卫地面，所以，庚子之乱，各州县皆被扰害，而康平独安国无忧，公之力也。
三十一年，刘公晋藻，字子香，顺天宛平县人。由内阁中书以同知截取办理交涉，议赔天主教案，悉合机宜。任康平时，正值不肖通事，倚势欺民，颠连无告，公熟悉交涉，卒能去不肖而安良善。
三十二年，欧阳公者，字蕙秋，湖南长沙人，由光化县调署康平。以原有巡警杂乱无章，归为一局十三区，每区马兵二十名，并饬发两联票据交分区绅董，凡交饷者，发给票稍，票根缴局，俾巡饷有所稽核，民皆称善。赵帅甚倚重之。旋调署辽阳州升补是缺，予三十三年二月交卸。
继成忠公声，字鹤泊，蒙古人。吉林驻防，到任后即归并房班，力除共弊。六房并而为三，三班只留其二，时因前任派捕兵王玉臣差，旋因拿赌，枪毙人命，当经讯明，照军
法从事。临下以简，治兵以严，至厅讼则随审随结，案无留牍。暇则巡行街市，下情得以上达。往往在劝学宣讲各所随时收呈，判断是非，立予完结，行所无事。至学堂，莅任以无款未办，公力任其艰，于秀水书院旧址，因房间变乱残毁，倡捐廉银二百元修茸，创立两等小学堂一处，招生一班。因学生皆贫寒子弟，筹给膳费。城堕庙内设半日学堂一所，招生一班。附设师范传习所一所。又设劝学、劝农、宣讲，医学研究各所，不时亲自劝导。四乡立初等小学共二十一所，学堂为之一兴。至巡警地晌，以去岁雨水为災，民情困苦，于原设十三区内，每区裁马兵五名，以节饷糈，计每月可节巡饷一千数百元。每于下乡时，劝学堂、勤稼稽、务工艺、开水利、植树木，讲求自治之基，民皆向化，耳目一新。
兵事
康平来立县以先，为盗贼渊薮。当同治四年，有巨匪马傻子、王洛七等率羽党数千人，自朝阳界窜入扰害，境内几无完土。经直隶派剐将马鸿图并吉林将军德庄毅公派兵协剿，灭之。及三十一年二月，日军攻俄至铁，俄军退据金家屯一带，口军第七师团队屯驻康平境内，自春徂秋，屡次在辽阳窝堡、莫力克、陶代屯等处开仗，鸡犬为之不安。兼日本招抚马贼，名为义勇，正义两军，在境内蹂躏经年，陶境不堪其扰，至今十九空，实由于此。县有捕盗巡官一员，捕盗马兵四十名，以十名马队变作步队，二十名专为护守封？。现在巡警站岗兵六十名，马兵一百八十名，县属不籍官军之力，专恃捕兵、巡警合力缉捕，并筹办堡防，以防盗贼。
耆旧
道光年间，科尔沁旗僧忠王格林沁，由台古袭爵，为人忠刃，屡立战功，设于王事。其事实本末，详于国史。
又，县北朝阳堡董惠，同居七世，人至一百五十余口，而父子兄弟尚同心合德，毫无间言，可称谓睦。
又，县南陶代屯郑湖、李茂春，以一邑而论，其家不过中资，而性皆好善乐施。计每年每家抬米至四五十石，邻近贫民赖以生活。迄今家俱少微，其子孙勉承先志，犹时以米流焉，可称谓恤。
人类
蒙古，满州、汉军、民籍。
户口
旗户：一百六十五户。计男、妇、大、小、一千八十九名口。
民户：二万一千三百户。计男、妇、大、小十五万三千五百二十六名口。
氏族
县西南，王序窝堡王姓，系嘉庆初年自山东迁居本境，至今已传五代。县西南稗子屯徐姓，系道光初年自朝阳迁居本境，至今已传四代，族支甚繁。
宗教
喇嘛教，人一百三十四名。天主教，人一百六名。耶稣教，人一百一十六名。
实业
士，一百三十名。农，四万一千二百名。工，一千三百名。商，八百六十九名。
地理
本境在北纬四十二度四十九分二十五秒，东经七度六分十四秒。至京师，水程无，陆程一千七百二十里。至盛京省奉天府，水程无，陆程二百二十里。东昌图府，水程无，陆程一百二十里。东至小塔子，隔辽河五十里，昌图府界。西至苏白地东沟一百三十里彰武县界。南至张家店三十五里法库厅界。北至辽阳堡窝八十里辽源州界。全境十二社，分为十三区。县治设知县衙门一所，训导衙门一所，典史衙门一所，巡警总局一所，两等学堂一所，半日学堂一所，附师范传习所一所，劝学所附宣讲一所，医学研究所一所，至初等小学二十
一所，分设十三区界内。
第一区防所在县街德化社。民立初等小学两所。文庙一所。关帝庙一所。城隍庙一所。许公祠一所。东界第二区，西界第五区，南界法库厅界，北界第三区。西南临街有泡子一处，方园约八里，南二十五里陶代屯有喇嘛庙一所。又南三十里泡子沿，有泡子一处，方园约八十里。又南张家店三十五里有石桥。西北十里马连屯有蒙古学堂一所，又泡子一处，方园约七十里。西南五里黑鸦屯有喇嘛庙一所。
第二区防所在长沟子，合南丰仁、来远、遵道三社，县东四十里。小学堂二所。东界昌图府界。西界第一区。南界第四区。北界第三区。区之哈拉户烧有喇嘛庙一所。
第三区防所在太平街，合北来远、荣恩二社，县东北六十里。小学堂一所。东界第二区，西界第五区，南界第一区，北界辽源州界。
第四区防所在顾家屯，合丰仁，崇仁二社，县东南四十五里。小学堂二所，东界辽河昌图府界，西界第八区，南界法库厅界，北界第二区。区之小塔子有娘娘庙一所，塔一座，辽河西沿有古城，尚有城基六，七天。
第五区防所在大王家窝堡，合荣思、庆丰二社，县西二十五里。小学堂一所。东界第一区，西界第七区，南界第八区，北界第三区。
第六区防所在哈尔沁屯，合兴让、服化，德化三社，县西八十里，小学堂二所。东界第七区，西界第九区，南界第十二区，北界十一区。辽源州西南界区之唐僧庙，有喇嘛庙一所。
第七区防所在莫力克，合庆丰、德化、兴让三社，县西六十里。小学堂二所。东界第五区，西界第六区，南界第八区，北界博王旗。界区之小陵有喇嘛庙一所。又小城子有古城旧址。
第八区防所在罗家屯德化社，县南七十里。小学堂一所。东界第四区，南界第十二区，西界法库厅界，北界第一区。
第九区防所在后新秋，合兴让、服化二社，县西一百一十里。主簿衙门一所。小学堂二所。东界第六区，西界苏噜彰武县界，南界十区，北界十一区。
第十区防所在西平顶山，合服化、信化二社，县西南一百三十里。小学堂一所。东界十三区，西界第九区苏噜彰武县界，南界彰武县界，北界第九区。
第十一区防所在光定营子兴让社，县西北一百六十里。小学堂一所。东界第六区，西界小库噜界，南界第九区，北界沙坨子博王旗界。
第十二区防所在卧牛石，合德化、服化二社，县南九十里。小学堂一所。东界第八区，西界十三区，南界法库厅，北界第六区。
第十三防所在东稗子屯服化社，县西九十五里。小学堂二所。东界第十二区，西界第十区，南界法库厅，北界第十二区，区之稗子屯有关帝庙一所。
山
王爷陵山：在县西南七十里。
公主陵山：在县西南五十五里。
雅古山（一名阿古山）：在县西南一百五十里。
平顶山：在县西南一百三十里。
北巴虎山：在县西南六十五里。
南巴虎山：在县西南七十里。
虾蟆山：在县西北一百十里。
鸦蛋山：在县西南七十里。
莲花岗；在县西南六十里。
水
辽河，在康平东界，东西两源，西源出古北口外克什克腾界，海拉哈山之东麓。上游曰西拉木仑河，曲折东南流千余里至辽源州东境，复折而南流六十里，至程家窝堡入本境。又东南流六十里，至刘家屯，有公河东北流来注之。又正南流五十里，至小塔子出本境入昌图府界，此河行境内一百十里。
东源出大围埸、梨树沟，由赫尔苏台流入怀德，奉化县界，又西北流二百余里，经哈拉巴山南，流至大名屯，与西辽河合流为一。
公河，源出蒙古好老婆屯，南流六十里至辽阳窝堡东入境。又南流四十里至田家窝堤东入背河，背河即辽河岔，由罗家船口南流八十里至刘家屯东入辽河；此河行境内九十里。
马连河（一名秀水河）源出蒙古沙坨子，由官保窝堡东入界。南流六十里至大屯，又西南流入法库界。此河行境内八十里。
马莲邱河，源出蒙古马莲邱南，流至小城子入界。经獾子洞，流十五里兰家店，又十二里八家子，又十里哈户烧，又八里孔窝家棚，又十里郝官屯，又十里至刘家屯入辽河。此河行境内百里。
道路（有五）
一、由县至省城。向正南行十里戈叭屯，又十五里孙家店，又十里张家店，有石桥一座。复南行法库界。
二、由县至昌图府。向东行五里黑鸦屯，又十里孔家窝堡，又十里杨家窝堡，又十里顾家屯，又十里瓦房，又五里小塔子，逾辽河昌图府界。
三、由县至新民府。向西南行十里五棵树，又十里陶代屯，又十里艾亩地，又十里方家屯，又十里关家屯，又十里下家店，又十里过马连河至大屯，复西南行彰武县界，奔新民府。
四、由县至辽源州。向正北行十里小付家窝铺，又十里朝阳堡，又十里前铁家窝堡、又十里新发街，又十里柳罐窖子，又十三家子，又十里辽阳窝堡，复北行辽源州界。
五、由县至后新秋。向正西行十里马莲屯，又十里岳家窝堡，又十里岔海挠，又十里芥菜屯，又十里莫力克，又十坐前新电，又十里哈拉沁屯，又十里噶得窝堡，又十里西家哈气，又十里白音稿，又十里后新秋，又西行三十里彰武县界。
物产
动物：如牛、马、羊、豕均为本境常产。原系蒙古之地，以游牧为业，故牛、羊，马匹为常产之大宗。近为日俄交战，牛羊多为掳掠，生产较少。境内人烟稠密，虎、豹，糜鹿不仅见，豺狼、狐、兔尚有之。春、秋天气多寒，不宜养蚕，且无桑树。
植物：如高梁、小米为大宗，麦，豆、棉花次之。而大麻子、面碱为特产。其余如荞麦、芝麻、烟、麻、瓜子，菜蔬之萝卜、白菜等类均为本境常产。木多杏、榆、杨柳、尚不敷本境之用。其西南与法库按壤。公主陵诸山产黄芩、桔梗、赤芍、益母等药材。
动物制造以毡子、皮革为大宗，植物制造以木材，棉布为大宗，均不敷本境之用。至高梁造酒，黄豆造饼、大，小麦、苞米造面粉各料，系本境常制之品。
矿物尚无出产。银，铜、锡，铁均运自南来，其制造惟土人供器、农家器等用。
商务
面碱岁出约五十万斤，除本境销行十分之二外，余皆往省城销行。烧酒岁出约七十万斤，均本境销行。瓜子岁出约九万余斤，除本境销行外，运往省城、营口销行。麻子岁出约十二万余斤，均运往外城销行。

