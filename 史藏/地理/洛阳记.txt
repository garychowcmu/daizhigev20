 洛阳记　　晋 陆机

　
　　洛阳城，周公所制。东西十里，南北十三里。城上百步有一楼橹，外有沟渠。 

　　洛阳城内，西北角有金墉城，东北角有楼，高百尺，魏文帝造也。 

　　云台高阁十四间，乘风观阁十二间。 

　　洛阳南宫有承风观，北宫有增喜观，城外有宣阳观、千秋、鸿地、泉城、扬威、石楼等观。城外有鼎中观。 

　　宫中有临高、陵云、宣曲、广望、阆风、万世、修龄、总章、听讼，凡九观。皆高十六七丈，云母窗，曰曜之，有光。 

　　三市，大市名也。金市在大城西，南市在大城南，马市在大城东。按：金，市名。商观西兑为金，故曰金市。 

　　铜驼街，在洛阳宫南，金马门外，人物繁盛。俗语云：“金马门外聚群贤，铜驼街上集少年。” 

　　汉洛阳四关。东成皋关，南伊阙关，西函谷关，北孟津关。 

　　城南五十里有大谷，旧名通谷。 

　　紫微宫有一柱观。 


 
