仁宗昭皇帝实录

皇帝实录卷之一
洪惟我皇考仁宗昭皇帝以重华之德抚盈成之运恢弘至道丕显人  文光昭前烈垂裕来世夫岂偶然哉越自太祖高皇帝时历试之而君人之度肇矣皇祖太宗文皇帝举大义安宗社数年提兵转战无内顾之忧者居守之重有属也于时抚  百姓奖励士卒咸得其心经画国用曲当其宜国家大勋之  集盖亦根本之固也既正位东宫益广圣学默相皇化而天下已想望风采太宗皇帝时巡北京及亲征叛虏皆受命监国裁决庶政务从仁厚而泽之所及已广暨登大宝励精政化惟恐一夫一妇弗获其所忧勤之心不遑寝食  曾未浃岁而义声仁泽已孚洽于四海朕承洪绪仰惟圣馆本作盛德显谟宜有纪载爰命儒臣纂修实录书成总十卷馆本脱此句皇考所以惠臣民建太平隆国家之运者盖与天地同其悠久  猗欤盛哉诗曰于戏皇王继序思不忘书曰监于先生成宪  其永无愆敢不黾勉力行以求其至谨述其概于篇端并示  后之子孙云  宣德五年正月二十一日此行馆本脱


大明仁宗昭皇帝实录（卷一）
　　仁宗敬天体道纯成至德弘文钦武章圣达孝  昭皇帝讳  太宗体天弘道高明广运圣武神功纯仁至孝  文皇帝嫡长子  母仁孝慈懿诚明庄献配天齐圣文皇后洪武拾壹年柒月贰拾叁日生于凤阳是夕  仁孝皇后梦冠冕执圭者上谒寤而生  帝自幼端重沉静言动有经四五岁宫中闻读书辄喜自是书册翰墨不去手稍长习射数日辄造精艺发无不中左右问何若是巧也曰心志既正无难者然绝口不自矜盖于驰射及奇巧玩适之且志非所好独好学问日从儒臣论说不厌洪武贰拾捌年闰玖月壬午授金册金宝命为燕世子  太祖皇帝思宗藩之重特召秦晋燕周四世子朝夕亲教训之历试诸事尝命分阅皇城四门卫士  帝还奏独后  太祖问之对曰旦寒甚卫士方食俟其既食乃阅之故后  太祖喜曰能体恤下人是吾心也又命分阅中外臣民奏＜锍-釒＞独取其切于兵民疾苦及至关  宗社大计者白之  太祖览之称喜其间有一语一字之谬者悉置之不以白  太祖指示之曰尔忽之耶对曰不敢忽顾小过失不足以渎  天听  太祖喜曰孙有君人之度哉尝闻之曰尧九年之水汤七年之旱当时百姓奚所恃对曰恃圣人有恤民之政耳自是益见重逮  太宗皇帝举兵靖难奉命居守时将士精锐者皆从征城中所余老弱不及什一旦暮督治守备及御敌之具抚绥城中兵民人人欢悦咨求老于兵旅及才识文吏与之同事推诚待之皆为尽心每四鼓以起二鼓乃息左右或以过勤为言者答曰  君父身冒艰险在外此岂为子优逸时且根本之地敌人所必趋者岂得不御备而凡有所施为必先禀命  仁孝皇后无几李景隆等引兵数十万围北平城是时城中守备已完虽老弱不及万人  帝鼓舞激劝下至妇人小子皆奋效力更番乘城昼夜拒敌虽矢石交下人心不变数夜遣人开门斫敌营敌惊荒自杀或至明乃定景隆等围城久不下及兵士夜不得寗息逐退营十数里无几  太宗皇帝得报引兵驰归击之  帝亦出城兵夹击景隆等狼狈大败散走时二群王高煦数出从  太宗皇帝三群王高燧留佐居守官寺黄俨以高燧之幼钟爱也为媒蘖夺嫡之计将为己利使其党往来餙誉高燧而短  帝又谓  帝将为朝廷固守北平以拒父也  太宗皇帝以问高煦曰尔兄素孝那当有此高煦曰兄诚孝但在  太祖时果与太孙善也  太宗不答会朝廷用方孝儒之策遣使持书授  帝为离间  帝得之不启缄即遣入赍书并械其使诣军前白之而俨已先遣人驰报  太宗曰世子与朝中通谋使者持书至矣言未既  帝所遣亦至  太宗发书览之吾父子至爱尚见谗间矧君臣间而奸人不吾毁乎有问  帝曰亦知人所以相谗者乎曰不知曰是可以不知乎曰吾所当知者恭尽子职而已  太宗皇帝既正大位升北平为北京以其地大民众且藩邸之旧仍命  帝居守而高煦先随  太宗入南京方潜谋储位  太宗即遣之还北京而简贤才马京辇数人往辅  帝且谕京等曰此朕之嫡长也永乐贰年贰月遣隆平侯张信附马都尉永春侯王宁召  帝及高煦至南京授  帝金册金宝立为皇太子封高煦为汉王高燧为赵王国朝定制中外政务有成式者启  皇太子施行大事悉奏请时  太宗皇帝欲天下皆归心于  帝凡有宽贷悉付
　　○帝行之  帝亦孜孜惟仁之施或有水旱饥馑民兵失所未尝不戚焉思有以赈恤之每谕文武大臣曰卿等为国柱石宜深体  至尊圣仁以惠黔黎毋为苛刻以摇邦本其后监国所惠被下人甚厚故天下咸属心焉永乐贰拾贰年柒月辛卯  太宗皇帝以征虏寇上宾于行在先日遣命皇太子即皇帝位八月甲辰文渊阁大学士兼翰林院学士杨荣御马监少监海寿传  遗命至北京  帝哭恸几绝强起拜受既而命尚书蹇义大学士杨荣杨士奇议一应合行事宜及同礼部尚书吕震议丧礼  严京城守卫  丙午  遣书谕随征大营五军总兵官先委宁阳侯陈懋阳武侯薛禄率领原随驾精壮马队三千里驰回京若三千马队不可撒动即于各营选精壮马队一万还京是时京卫军士悉出从征京师留守不及数千故也  丁未  命附马都尉沐昕掌南京后军都督府事  命太监王贵通率下番官军赴南京镇守宫中诸事同内官朱卜花唐观保外事同附马都尉西宁侯宋琥驸马都尉沐昕计议而行  召前户部尚书夏原吉同议合行典礼  癸丑  在京文武百官军民耆老上笺劝进其词曰自昔帝王之垂统皆传嫡长以兴邦斯神圣之远图寔国家之常典恭维  大行皇帝文武圣神高明广大爰当即位之始首为继体之图诚以  皇太子殿下嫡长仁明刚健中正实能子育兆姓怀柔百神特命正位东宫以隆国本而涣颁纶诏敷告庶邦受抚军监国之大权摄尊  祖配  天之大祀  天命允属人心咸归于今二十余年实系  宗社之重兹者  大行皇帝遗命殿下早登大宝表正万邦盖其建立于昔时正望续承于今日今殿下孝思罔极未即钦承夫神器不可以暂虚天位不可以暂旷伏望仰遵先志少抑哀情从天意顺人心早临九五之位阐圣文恢神武益隆继述之图笺上令谕答曰卿等惓惓忠于忧国终天之恸方切予心遽继统之有闻岂哀诚之能忍所请不允  甲寅  文武群臣军民耆老人等伏阙上笺劝进其词曰帝王垂统建永世之基图嫡长相传嗣万年之历数国家彝典古今所同恭维  大行皇帝德合乾坤明同日月以武功定祸乱以文教致太平经国之谋存于宏远自登大宝首建皇储诚以  皇太子殿下圣学日新英资天锡上足继承于大统下足抚安于生民纶命涣颁与情允□忄厂坐□伏维  殿下正位以来问安视膳孝行配于前王赞政施仁令誉达于天下合天心而  郊庙  社稷之俱享得人而讴歌朝觐之攸同天与人归二十余载兹者不幸  大行皇帝宾天四海兆民如丧考妣天下岂可以无主神器岂可以暂虚合群庶以询谋同中外而劝进望早正名而践祚庶以顺天而应人未赐允俞尚持谦逊虽终天之痛难抑于为国之计何如愿宽一己之哀情以定万世之大计臣等俯伏阙门恭候  俞旨幸赐睿明之断以慰亿兆之心笺上令谕答曰卿等尽忠国家经虑弘远大宝之位虽难久虚今  梓宫在廷山陵未毕父子至性其宁忍之所请不允  乙卯  赵王高燧上笺劝进其词曰国家之继统天位之传序必归嫡长之尊此自古帝王之大经也国朝祖训明昭日月帝王通义万世尊承恭维  长兄皇太子殿下以嫡且长以仁且贤简在  父皇圣心久矣爰登宝位之初首正储副之位上以奉  祖宗之重下以系四海之望于今二十余年  长兄皇太子殿下恭敬孝友上通于神明忠厚宽弘下孚于臣庶  天心所属人心咸归今不幸  父皇宾天  长兄殿下正大宝之位以奉  天地  宗社之祀以主天下万国之众此必然之理也而孝思深切今已累日继统之礼未闻明敕所司举行伏见文武群臣累笺劝进力辞未允弟高燧以同气之末亦惓惓面请早正天位皆未承允许夫天位不可以暂旷生民不可以无主伏望  长兄太子殿下鉴帝王之大经明  皇祖之大训上遵  父皇之遗命下副臣民之仰望早正天位承天统光祖宗之付托续太平于万世笺上答书不允于是公卿大臣合词议曰嫡长继统古今通制虽  殿下崇执谦让如  宗庙  社稷何复率文武百寮军民耆老上表劝进其词曰国家承百王之正统启万世之弘图大宝相传必以嫡长此古今之帝经天下之公义太平之建实本于兹恭维  大行皇帝文武圣神聪明睿智重惟国本首建储君敬惟皇太子殿下圣资天锡盛德日新温恭协于重华明睿察于庶物自膺册宝以来抚军监国尊  祖敬  天华夏蛮貊罔不归心朝觐讴歌悉皆载德兹者不幸  大行皇帝奄弃臣民遗命惓惓俾正南面而旷日积久尚未钦承臣等合词劝进恳款屡陈而孝思无穷哀慕弥切辞让至再谦抑未遑臣等切惟天位不可以久虚生民不可以无主大考之道继述为重贤圣垂范万世遵承是敢再沥悃诚昧死上请伏望少纾哀恸即赐允俞位九五而作君师抚万邦而弘治化下副人心上慰天命表奏赐谕答曰卿等谓天位不可久虚嫡长在予宜正大统惓惓陈请至再至三夫国有大戚四海生民如丧考妣况于父子情当何如予惟亮汝之忠诚汝尚体予之哀恳所请不允  丙辰  文武群臣军民耆老四夷朝使僧道人等伏阙上表言自大禹以来国统之传必归嫡长至商至周圣贤之君率由斯道是以致治隆盛享国久长三代而下汉唐宋之盛际亦莫不由于斯也我  太祖高皇帝以大圣之资致治保邦率遵隆古承祧继统必在长嫡著之  祖训垂法万年  大行皇帝以圣继圣虽一政一令必循旧章而经国宏谟尤所致慎是以即位之初首建储副所以定邦本所以一人心正国家之大分贻太平于永远伏惟  皇太子殿下既嫡且长名分以正而缉熙圣学日新睿德自膺册宝监国两京二十余年孝行通于神明仁心昭于四海待臣以礼视民如伤烛于物情达于治体盖四海兆庶咸仰望归向以为将来太平之主也人心如此天意可知今  大行皇帝上宾遗命属以继统系  宗社之重副天人之心命下累日不闻钦承臣民三上章劝进亦不允从群情遑遑实所未喻夫为天下国家者其孝在于安宗社固基业以为重忽其重计又久稽于遗命圣贤之孝殆不如此伏望  殿下少回圣心早正天位以慰人望臣等惓惓愚衷有进无退俯伏阙下伫聆德音表上下令礼部臣曰  大行皇帝上宾遗命＜耳少＞躬俾承大统顾在哀疚不忍遽承而亲王文武群臣军民耆耋四夷朝使同秉一心奉表劝进却而复至三四未已国之大计不敢以不从人心忠告不可以终拒尔礼部择日祗告  天地  宗庙  社稷予即皇帝位其具仪以闻  礼部上即位仪注先期司说监等衙门陈御座于奉天门钦天监设定时鼓尚宝司设宝案教坊司设中和韶乐而不作是日早遣官天地  宗庙  社稷上具孝服祗告几筵毕具衮冕服诣奉天门即皇帝位是日鸣钟鼓锦衣设卤簿驾  上御奉天门内文武官员各具朝服入午门上服衮冕鸿胪寺引执事官行礼毕  上升御座  上由中门出升御座锦衣卫鸣鞭百官上表行礼如大朝会之仪毕出承天门外文东武西立俟翰林官捧诏书御前用宝讫鸿胪寺官奏颁翰林院捧诏授礼部尚书官由午门左门出锦衣卫先设云盖午门外候诏至置云盖中遵赴承天门开读行礼如常仪  丁巳  以嗣位遣英国公张辅吾  天地定国公徐景昌告  宗庙宁阳侯陈懋告  社稷  上躬告  几筵即皇帝位将即位中官传旨鸿胪寺百官免上表贺行礼五拜三叩头礼赴承天门外听诏鸿胪寺宣旨百官讫  上登宝位朝群臣大赦天下诏曰朕惟上天生民爰立君主仁育兆庶咸底于泰和统御华夷同跻于熙自□皋我  先皇帝奉天辅运治化高于百王文德武功声教被于四海比缘边警廑龙驭以亲征逮及凯旋竟鼎湖之升逝遗命神器付予＜耳少＞盼顾哀疚之方深岂遵承之遽忍亲王公侯驸马伯文武臣寮军民耆老四夷朝贡之使俯伏阙下奉表劝进以为天位不可以久虚生民不可以无主长嫡承国家常经陈词再三沥恳勤切用是仰遵遗命俯狥舆情已于八月十五日祗告  天地  宗庙  社稷即皇帝位奉  祖考之洪祐仰  圣明之永图属兹莅祚之初宣布维新之命其以明年为洪熙元年所有合行事宜条示于后一自永乐二十二年八月十五日昧爽以前官吏军民人等有犯除谋反大逆子孙谋杀祖父母父母妻妾杀夫奴婢杀主不赦外其余已发觉未发觉已结正未结正罪无大小咸赦除之敢有指告赦前事者以其罪罪之一永乐十九年十二月以前拖欠及亏兑未完税粮料豆户口盐粮及有报数在官而未曾送纳者尽行蠲免仍免永乐二十二年户口盐粮其各处拖欠马草柴炭自永乐二十年十二月以前尽行蠲免一自永乐二十二年八月十五日以前各处递年拖欠农桑诸色课程仓粮盐课等项并倒死及亏马驼驴骡牛羊等畜及拖欠芦柴纳欠铜鉄颜料席麻竹木等物追陪珍珠等项并未纳各项赃罚陪追未完段匹等件尽行蠲免一各处军民有因追陪孳生马匹为官府所逼不得已将男女妻妾典卖与人者诏书至日官府悉为赎还不许托故延缓如女子年长已成婚配者不在此例今后倒死孳生马匹只照洪武中例追陪一各处逃移人户悉宥其罪许于所在官司首告发回原籍复业免其差徭二年其户下所欠税粮尽行蠲免一下西洋诸番国宝船悉皆停止如已在福建太仓等处安泊者俱回南京将带去货物仍于内府该库交收诸番国有进贡使臣当回去者只量拨人船护送前去原差去内外官员速皆回京民稍人等各发宁家一往拖西撒马儿罕失剌思等处买马等项及吟密取马者悉皆停止将去给赐段疋磁器等件就于所在官司入库马驼骡匹系官给者仍交还官系军民买办者给还原买之人原差去内外官员俱限十日内起程赴京不许托故稽留一往云南木绑缅甸麓川车里等处采取宝石等项及收买马匹等件悉皆停罢其给赐之物发与差来进贡使臣带去但系朝廷差去内外官限十日内即起程回京官军各回原卫着役不许稽留一各处修造下番海船悉皆停止其采办鉄黎木只依洪武中例余悉停罗一但是买办下番一应物件并铸造铜钱买办麝香生铜荒丝等物除见买在官者于所在官交收其未免者悉皆停止一各处买办诸色纻丝纱罗段匹宝石等项及一应物料颜料等并苏杭等处续造段疋各处抄造纸札磁器采办黎木板造诸品海味果子等项悉皆停罢其差去官员人等即起程回京不许指此为由科歛害民一各处阐办金银课除去煎稍见收在官外自今停止敢有不遵法度私自煎销者罪之所差去闸办官员人等限十日内即起程赴京不许托故稽留其旧额岁办银课并差发金不在此例一交址采办金珠香货之类悉皆停止交阯一应买办采取物料诏书内开载未尽者亦皆停止所差去内外监督官员限十日内即起程赴京并不许托故稽留虐害军民一各处为营造采办木植如已起运者随到所在堆垛其未采办者悉皆停止军民各发宁家所差去采办官员人等限十日内起程赴京不许托故稽留扰害军民一各处造作除军需外其余不急之务尽皆停罢今后各衙门非奉朝廷明文不许一毫擅自科扰军民一浙江福建官台山鸟峰峒等处人民有被府县及闸办官吏逼迫不得已逃命山林出没为盗诏书至日悉宥其罪令各回原籍安生乐业永为良民一狭西四川儧运茶课有已起运者即赴所指茶马司交收未起运者悉皆停止一凡被水旱灾伤缺食贫民有司即为取勘赈济一民间应有事故人户抛荒田土有司即为从实取勘开报以凭覆实除豁别召人承佃内系官田者即照民田例起科一天下一应税课悉依永乐二十年以前旧额徵收不许指以钞法为由妄自增添扰害伤民一文武官吏军民匠作人等有为事发运砖拖石砌城运粮做工等项悉宥其罪官吏复还职役军还原伍匠仍当匠民放宁家其风宪官有犯赃罪不许复职放回原籍为民当差一军官并旗军力士校尉舍人余丁等犯罪发各处立功及哨了等项者悉宥免之复其职役一军官犯罪发各处充养马种田等项者悉宥复职一军官总小旗犯罪除谋逆外军官被刑及罢闲者本身见在复其原职已故者子孙依律承袭总小旗革役充军者亦准此例复其原役一文武官并总小旗有为事已复职役住支俸银及支半俸者俱照旧支给一递年为事发买马当站及充递运驿夫皂隶膳夫军伴之类法司即拨人代替放回为民不许延缓一逃军逃囚逃匠人等诏书到后许一月内赴官自首与免本罪军还原伍民还原籍匠复本业一军民中有鳏寡孤独者所司依例存恤毋令失所民年七十以上及笃废残疾者许令一丁侍养不能自存者官为赈给凡军民年八十以上所司给与绢二疋绵二斤酒一斗肉十斤时加存问一有怀材抱德堪任用者或屈在下寮或混处军民或隐迹山林委所司荐举以礼遣送赴京一孝子顺孙义夫节妇令所在有司保勘明白具实奉闻以凭旌表一凡军民利病许诸人直言无隐一凡有贪污官吏蠹政坏法作弊害民诏书到后不即改悔仍前贪虐者巡按监察御史按察司即拿问解京一自今官吏敢有以催办为由辄自下乡科扰平民者许诸人首告所司即拿问解京一诸司官敢有容隐吏卒弓兵皂隶牢子久占衙门连年不替专一浸润官长起灭词讼说事过钱及称主文等项名色在衙门结揽写发把持官府虐害良善许诸人首告所在按察司及巡按监察御史即拿问解京一法司论同今后一依大明律科断不许深文于戏君民一体爱人必务于宽弘赏罚有经为国必彰于明信尚赖文武贤弼中外良臣掳乃


大明太宗文皇帝实录（卷二）
　　永乐二十二年八月戊午朔  赐扈从北征五军总兵官公侯伯都督英国公张辅忠勇王金忠等二十六人白金钞币表里苏木楜椒有差  命英国公张辅掌中军都督府阳武侯薛禄掌左军都督府安远侯柳升掌右军都督宁阳侯陈懋掌前军都督府成山侯王通掌后军都督府安平伯李安掌四川都指挥使司中军都督府都督佥事任礼掌广西都指挥使司改前军都督佥事马英于后军都督府仍谕之曰卿等皆  先朝勋旧故托以服肱心膂其一乃志力以无愧职守  复前户部尚书夏原吉官初  大行皇帝凶问至之三日首释原吉于颂系慰劳之咨以国事至是复其官赐官带衣服被褥帐帏咸修原吉言臣在系时丧母未克成服又未宾乞赐归葬且终忧制臣事  升下之日未艾也上曰卿老成人今国有大丧正望相与共济艰难安得遽去卿云有丧服我无丧服乎遂留赞辅赐原吉米十石钞一万贯胡椒一百斤令遣家属护母丧归葬仍命兵部给驿舟有司治葬事  复刑部尚书吴中右侍郎杨勉官  升锦衣千户毕晟徐胜俱为本卫指挥佥事  徵镇守大同前军都督佥事刘鉴镇守宣府后军都督佥事王玉还仍命都指挥使王礼镇守宣府  乙未  西宁土官都指挥佥事李英从北征西回及交阯七源州判官赵福能贡马赐钞币有差  命武安侯郑亨等四人俱充总兵官亨镇守大同保定侯孟瑛镇交阯襄城伯李隆镇山海武进伯朱营镇辽东  置太师太傅太保阶正一品少师少傅少保阶从一品  上谕吏部尚书蹇义曰此  皇祖之制也  皇考圣明天纵可不置此官予历事未广不无望于傅保卿等免之遂命义为少保仍兼吏部尚书二俸俱给义顿首曰此非愚臣所克胜惟犬马之诚不敢不尽  加英国公张辅太师二俸俱给  升文渊阁大学士兼翰林院学士杨荣为大常寺卿金幼孜为户部右侍郎俱仍兼前职左春坊大学士杨士奇为礼部左侍郎兼华盖大学士升前右春坊大学士兼翰林院侍读黄淮为通政使司通政使兼武英殿大学士荣幼孜士奇淮俱掌内制不预所升职务升前司经局洗马兼翰林院编修杨溥为翰林院学士前司经局正字金问为翰林院修撰  升锦衣卫指挥同知邹溶为辽东都司都指挥佥事亻□者御开原指挥佥事赵诚为浙江东司都指挥佥事王节为锦衣卫指挥使裘英为本卫指挥同知命张车□尤为锦衣卫指挥佥事车□尤英国公张辅之弟永乐中与旗手卫指挥使罢官闲居至是复用之  锦衣卫指挥王节等奏比来校尉上直屡失所悬铜牌铜牌所凭关防出入者请之以惩上曰非日下诏赦有罪今日递罪赦前事何以示信其勿治遂谕六移及三法司曰令信则民从不信则民贰国家使人周信为本故昨日降诏惓惓在信尔等各务遵守毋致朕食言以失人心  庚申  遣中官搬取秦府尚炌家属往泗州完聚敕西都司布政司陆路给车水陆给舟经过有司日用饮食等物  新安王妃徐氏薨讣闻命有司营丧葬  调工部尚书李庆任兵部礼部尚书金纯任工部南京兵部尚书赵羾任南京刑部南京礼部左侍郎胡濙任礼部工部右侍郎郭进为吏部左侍郎升刑部右侍郎张本为南京兵部尚书兼南京都察院事吏部右侍郎师逵为南京户部尚书兼南京吏部事大理寺右寺丞邹师颜为礼右侍郎太医院御医徐叔拱为本院院判改都察院右副都御史虞谦为大理寺卿  黜工部右侍郎伏伯安为荆门州知州初伯安督运木潞河止通州驿舍驿丞有美妾伯安私焉驿丞觉而杀其妾事闻伯安坐罚筑城至是遇赦应复职  上曰淫秽之人不宜以玷朝廷遂黜之  朝鲜国李祹遣陪臣玄贵命等贡马及方物狭西巩昌卫土官指挥同知汪寿贡马赐钞币有差  夜有星大如杯色青白见玉井  辛酉  命镇守广西镇远侯顾舆祖充总兵官仍领湖广广西贵州三都司官军剿捕广西等处掳寇  升府军前卫指挥使山云为中军都督府都督佥事  改户部左侍郎古朴为南京通政使司通政使以李至刚为通政使司左通政至刚先为礼部尚书有罪降本部郎中无几坐事系锦衣卫狱者十余年及是遇赦  上闵其旧人故复用之  黜刑部右侍郎杨勉为山东布政司使右参政先是指挥林茂畏避出征又犯奸贪等罪下锦衣卫狱与勉同系茂就狱中造虚词千百言将诬造人以觊幸免会赦不果告已而有言于  上曰勉导之也故有是命  贬掌中都留守司都指挥佥事牛谅戍交阯初  上命谅从武安侯郑亨镇守大同谅惮行且不乐属人即诡奏曰今臣往治事乎抑为隶乎  上曰朝廷重边务命尔从总兵大臣庶几有赞画之益顾为隶是何等语朕初即位尔敢方命不恭如此将朝廷不复使人耶命公侯大臣推问之遂奏谅怀诈不忠无人臣礼法当诛  上曰不必诛亦不可用遂有是命  壬戌  加镇守云南黔国公沐晟太傅二俸俱支赐敕谕曰卿国家至亲且老成有德望今朕嗣位之初方资田□屯辅之重特命卿为太傅散官勋封悉如旧卿尚念  皇祖  皇考之大德悉心尽力用佐＜耳少＞躬嘉谋嘉猷勿以道远而或略朕虚已以俟焉赐晟钞二万贯彩币表里各十件  升隆庆卫指挥使袁纳为都指挥佥事仍掌本卫守居庸关  升中军都督府都督佥事谭广为本府左都督命镇守宣府等处广奏请以其所领骑兵五千分畀都指挥崔聚武与指挥董兴张政唐铭阮真六人每三人领一千更番随往宣府备御三月一更从之  癸亥  于阗使者狭西丁及庄浪卫土官指挥同知鲁失加等贡马及方物赐钞币有差  山西布政使司左参政陈瓒以赃罪谪戍边  甲子遣中官赍奉  大行皇帝遗冠服等物气泽所存启阅悲怆痛何可谨以皂纱冲天冠一黑氊直檐帽一并金级顶子茄蓝间珊瑚金枣花帽珠一串金相云鴈犀带一金相膘玉穿花龙绦环一副并紫线绦金事件象牙顶辏花靶镔铁刀一纻丝衣罗衣纱衣各一袭皂麂皮靴一双并五彩绣抹口袜斜皮靴一双并袜送贤弟朝多赡奉以慰哀慕惓惓之心送起王高燧亦如之  上以文官员冗命吏部汰之曰古称官不必备惟其人今过冗矣且贤否廉污混殽无别廉污无别廉者之心或怠君子人并处则小人之势常胜且老病昏懦之人在位徒糜廪禄何裨政理其在内诸司令堂上正官在外令巡按监察御史及按察司明公廉察凡贤材者留其贪刻庸鄙及老疾者悉送吏部罢之自今吏部宜精选勿滥  升锦衣卫指挥佥事林观刘俨俱为狭西都司都指挥佥事观掌绥德卫俨掌延安卫  擢皇亲散骑舍人钱通为锦衣卫指挥佥事  黜兵部给事中刘穆刘秉李文殊李实张毓林道安魏凯陈永昌陈玘刘昌俞得济郑得皎王赟俱为县丞初穆等以职事不谨皆得罪至是遇赦  上以六科密迩之地所系非轻故悉黜以示惩  乙丑  召汉王高煦赴京  复朱棨指挥同知于虎贲右卫棨故燕府长史复之孙北京刑部尚书浚之子  大行皇帝以复故擢锦衣卫指挥同知坐视落职为民至是遇赦  上犹以旧恩特复之  辽东都司都指挥佥事王雄以激变虏人杨木答兀逃逸降登州卫指挥佥事  琉球国中山王遣长史郑义才占城国王遣使者逋沙帕济阁等贡马及方物赐衣及钞币有差  夜月犯火星  丙寅  敕谕礼部臣曰  皇考大行皇帝圣德神功追配  太祖统御天下二十余年恩德在民万世永赖  皇妣仁孝皇帝母仪四海寅奉  宗庙协隆化理而尊号未上无以称朕孝思及天下臣民尊仰不忘之心其与群臣定议请谥于南郊加宁阳侯陈懋太保两俸俱支  升后军都督佥事梁铭为本府都督同知燕山前卫指挥同知沈清为都督佥事  丁卯  赠保母金氏为翊圣恭惠夫人命府军左卫故指挥使张旭子辂袭父职  戊辰  复阎俊都指挥同知俊先以都指挥同知至是随征迤北还以从卫功复之  命三法司先有罪谪隶兵籍而未至谪所者尽宥之官吏还乡为民  升光禄寺署丞王彝署正张原俱为本寺少卿署丞马成为金吾前卫亲军指挥使司指挥佥事成自上为世子居守北京时以卫士选治膳故特进武职云  哈密卫指挥秃儿迷失四川建昌卫指挥使安普容等东川军民府等处土官知府阿得遣叔安贵等昌州长官司长官阿寿遣把事自巴等狭西洮州卫火把等簇土官千户喃喇约思等及番僧营着卜各贡马赐钞币有差  己巳  少保兼吏部尚书蹇义等奏文官有年七十者请遵洪武旧制令致仕还乡如其人鄙猥阘葺或有疾而年未及七十者请罢免为民  上曰然著为令  增造郊庙等坛祭器  复薛山都指挥使调河南都司初山任湖广都司都指挥使充副总兵往广捕倭寇坐失机谪从安远侯柳升立功至是遇赦  命复旧职  增赐宁夏随征迤北官军钞官每员十锭军每人六锭遣归  庚午  改羽林卫亲军指挥使司为长陵卫亲军指挥使司擢皇亲张輗为指挥使輗太师英国公辅弟也命右军都督同知李敬致仕敬镇守四川累年兵民安之至是以两目废力请解任遂命致事  赐哈儿蛮卫指挥只冬哈建州卫千户阿哈木忽剌温地而舍人纳秃钞币布帛袭衣有差以纳秃愿居京师只冬阿哈木愿居辽东故也  六科给事中梁盛等劾奏成国公朱勇定国公徐景昌富阳侯李茂芳广宁伯刘湍新宁伯谭忠建平伯高福安乡伯张安兴安伯徐亨后军都督同知梁铭都督佥事沈清户部尚书郭恣礼部右侍郎郭敦工部左侍郎李友直太常寺少卿王勉寺丞康禋传霞岫冯仲彝通政司左通政李至刚右参议朱绍祖等居  大行皇帝丧违令不宿公署饮酒食肉恬无戚容身为大臣无礼无义宜付法司明正国典  上曰公侯伯都督悉免冠令廷臣议所犯已而宥之尚书郭资以疾亦宥之侍郎太常寺通政司官悉付法司论罪  辛未  命故成安侯郭亮子晟袭成安侯泰宁侯陈圭孙钟袭泰宁侯永顺伯薛斌子绶袭永顺伯擢故清远侯王友子顺为羽林前卫亲军指挥使司指挥佥事例晟应袭指挥使友永乐中以罪废顺不应授官  上念其父祖功故特加恩云  命定国公徐景昌富阳侯李茂芳受学于国子监初文武百官居  大行皇帝丧皆斋戒出宿公所景昌茂芳等不出宿为给事中所劾至是召二人谕曰景昌  皇妣之侄茂芳  皇考外孙  皇考宾天臣民如丧考妣尔两人乃安处私室顾情与礼何如此不学之过遂有是命增赐随征迤比指挥狭西白金二十四两钞百锭彩币表里等物旌其斩首射马之功也
　　壬申命礼部尚书吕震兼太常寺卿升神乐观提点徐善渊为太常寺少卿改提点袁止安礼部主事孔克准俱为太常寺丞克准宣圣五十五达孙也升都指挥使把台为后军都督佥事命都指挥使荣贵掌福建行都司都指挥同知陈忠任浙江都司升羽林前卫指挥佥事李英为指挥同知仍领将军宿卫升羽林前卫指挥同知陈兴常山右护卫指挥同知朱兴常山中卫护指挥同知卞福张聚大兴左卫指挥同知朱忠隆庆右卫指挥同知苏保金吾左卫指挥佥事汤信燕山左卫指挥佥事杜□□旬宽河卫指挥佥事辛显会州卫指挥佥事胡颜俱为都指挥佥事陈兴任山西朱兴任浙江卞福任广东张聚任福建苏保任贵州汤信任辽东卒显任山东都司胡颜任狭西专掌镇番卫朱忠任四川杜恂山西俱行都司周王橚奏请躬  大行皇帝几筵行祭礼  上遣书答曰叔同气哀感之情至诚且切但高年远道跋涉之劳非独侄有所未安计  大行皇帝圣灵亦未必安也宜止不来时各王奏请躬诣  大行皇帝几筵行祭礼及贺  上即位者  上以国有大戚而藩之寄重悉报止之令遣官代来


大明仁宗昭皇帝实录（卷三）
　　永乐二十二年九月癸酉  仁宗孝皇后神主合祀于几筵遵  大行皇帝治命云  礼部同文武郡臣进  大行皇帝  仁孝皇后尊谥议曰伏惟天地之大化育之妙不可淂而名然圣人有乾元坤元之称大哉至哉之赞者所以明其道德功用至盛极大无以复加也惟  帝与  后上配天地其功德隆盛则尊号徽称告于天而荐之刻诸玉简昭示无极此达不易之大典也恭惟  大行皇帝以正嫡履天位具大而能化之圣圣而不可测之神法天之行与天合德聪明睿智经虑弘远赏罚之行必信必公奉承郊庙必恭必诚宣布政令悉循旧章恢弘神化广大而无外励精治理刚健而不息靖内难于几危保  宗社于再安复交阯郡县于数千载之后驱莫比残虏于数万里之外与图之广旷古无伦绥服推诚侍下任用不疑临决死刑四五覆奏登才俊以图治兴学校以隆化辑五经四书性理之大全摭为善阴隲孝顺之明徽微显阐幽垂训无极制作之备典章之华虽尧舜禹汤文武之盛不是道也恭惟  仁孝皇后毓自元勋盛德之家齐一诚庄睿明圣善纯乎天禀之仁浑乎坤德之厚祗敬以奉  宗庙肃容以表宫壸宽惠以待下慈爱以及物恭俭劳勤相中兴之洪业含弘广大隆天下之母仪内训之典劝之书垂范万年虽姜仕之盛无以过也仰惟  二圣灵御在天功德高明比隆日月臣等谨遵古典徵谥法  大行皇帝遵谥宜天锡之曰体天弘道高明广远圣武神功纯仁至孝文皇帝庙号太宗  仁孝皇后尊谥曰  仁孝慈懿诚明庄献配天齐圣文皇后谨议  上立受之览毕流泣不已遂以谥议付翰林院撰谥册复胡宗温中书舍人初宗温由中书舍改高邮州判官至是以篆书召复旧职  升兴中前屯卫指挥同知唐铭为都指挥佥事镇守平关  降山西按察司陈谔为海盐知县谔初为湖广按察可攟摭楚王细故  上素恹之后改山西坐事落职至是遇赦应复  上曰谔小人也不宜以玷方面遂有是命  以钞法不通定用钞中盐则例初  上谕户部尚书夏原吉曰钞法阻滞盖由散出太多宜设法广歛之民间钞少将自通矣其议所以歛之之通原吉对曰歛之易者莫若许有钞之家中盐  上曰此可一时权宜耳俟钞法通即止然必稍宽为则利而后人皆趋向遂命原吉及吏部尚书蹇义等定各处中盐例各咸旧十四于是原吉等奏沧州盐每引钞三百贯河南山东每引百五十贯福建广东每引百贯输钞不问新旧支盐不拘资次  上曰然其速行之  交阯参将荣昌伯陈智等奏贼黎利逃入老挝之景已为老挝所遂复还宁化府瑰县官军前追进剿贼之伪头目范仰等已率男女千六百人来降黎利虽称率男女四百八十余人来降而止于清化府俄乐县不出且闻仍造军器不已怀诈如此必当进兵讨之  上遣敕谕智等尔忖度贼谋谓当进谋良是阻朕闻此贼初只为官司科扰逼迫穷窘不淂已而然今以大赦天下咸典更新而于交阯又加宽恤此贼万一良心未丧庶或易虑今若官军未进即遣人招谕宥其前过令还本土安生乐业彼若执迷不出仍前所为即具实来奏别为区处如官军已追势不可止湏什分仔细谨慎盖贼之谲谋惟凭险设伏须远哨了毋堕其计军行之际尤如约束军士毋扰害良民是日掌交阯都指挥使司都督同知方政率兵捕贼与黎利战于乂安府茶龙州昌江卫指挥五云死之云凤阳定远人初以荆州卫指挥同知从征交阯破坡垒隘夗□田多邦域改东西二都皆兴有劳交阯平调昌江卫前后累立战功招来降附数蒙当赉及是与利战深入陷阵以死事闻命礼部加赙赠甲戌蜀嫡长孙友王□育来朝  夜有星大如鸡子色青白见南斗魁乙亥升翰林院侍读王直为本院侍读学士侍讲王英为侍讲学士脩撰林志检讨钱习礼为侍读检讨余学夔五经博士王进为侍  命后军都督府同知梁铭都指挥使陈怀镇守宁夏铭升辞  上谕之曰宁夏西北重镇其军艰窭已甚尔为首将务抚绥之且尔既有常禄宜惇廉洁之行果若服食所需不能继当以告朕慎无贪暴生事以困军民盖铭以贪贿致败故申饬之  命户部减远安王贵爕巴东王贵煊禄米之半以其父死不奔丧也  上以京师人众而荛薪往往取给千数百里外命工部弛西山樵采之禁兵部尚书李庆奏曰盍惟听官府采用
　　○上曰古山林川泽皆与民共虽虞衡之禁取之有时用之有节其实亦为民守非公家专有之京师军民数百万家薪非山出何所取给人君于民有父母之道苟可惠民皆当施之况山泽天地所产以利民者其居庸关以东与天寿山相接宜禁樵采勿禁交阯参将荣昌伯陈智贡玄鹿
　　○中军都督府奏本府历事监生七人今考所治吏事皆勤慎请如例送吏部循次授官  上曰为士岂止习吏事而已吏事末也诚能穷经博古达于脩己治人之道于吏事何难比士习日下率逐未以图进取而昧于大经大法故用之往往厉民而辱国自今监生历事考称者仍命还监进学俾由科举进庶几士皆可用官淂其人于是通政司引奏六科办事监生二十人以满日例应还监幸逢维之治愿仍就科办事以图报效  上进二十人者谕之曰诸生不患无位但当图所以无忝于位者勿徒怀幸进人之心土有才德使人求而用之上也而求用于人下也请生宜立志国家教育尔等固将用之无自汲汲其归学学有成朕不汝遗时六科给事中多阙诸生萌侥幸之心上灼知之故有是命礼部尚书吕震奏科举中书舍人金勉陈谟为礼部主事从之
　　○夜有星见孤矢大如鸡子色青白丙子
　　○命礼部工部建赵王府于彰德召交阯掌布政司按察司事工部尚书黄福敕曰卿国家老成人久劳于外朕笃念不忘亟欲见卿即驰驿还京以副延伫之意  敕参赞交阯军务兵部尚书陈洽代黄福掌交阯布政司按察使事仍参赞军务法司奏礼部左侍郎郭敦工部左侍郎李友直太常寺少王勉寺丞康禋傅霞岫冯仲彝通政司左通政李至刚右参议朱绍祖居  大行皇帝丧不齐戒公宿无人臣礼罪应罢免上念敦先朝旧人不忍遽弃改敦为太仆寺卿降友直顺天府府丞勉鸱胪寺右少卿禋霞岫礼部主事出至刚为兴化府知府绍祖钦州知州特降仲彝南康府照磨以其尝妄言甥女为谪仙人云丁丑礼部奏上  大行皇帝  仁孝皇后尊谥仪注前期三日斋戒前一日遣官祗告  天地  宗庙  社稷如常仪是日内侍官置册宝舆于奉天门厥明捧册宝置与中  皇帝具哀服诣奉天门内官举册宝舆导引官导  皇帝后随降阶升辂百官序立金水桥南北伺侯册宝舆将至皆跪册宝舆过毕兴随  皇帝后至思善门外序立北向  皇帝降辂册宝舆由中门入至  几筵殿丹陛上导引官导  皇帝由左门入内赞唱执事官各司其事导引官导  皇帝就丹陛上拜位捧册宝官取册宝捧由殿左门入至  几筵前分左右立北向导引官奏四拜  皇大孙亲王皇孙陪拜丹陛上百官陪拜思善门外内赞及鸿胪寺官同时传赞四拜皆陛导引官导  皇帝由殿左门入请  大行皇帝神位前奏跪内赞及鸿胪寺官传赞皇大孙以下及百官皆跪奏进册捧册官跪进册于  皇帝之左  皇帝受献毕授捧册官捧置于案奉进宝捧宝官跪进宝  皇帝受宝献授如册奏宣册官跪册于  皇帝之左毕奏宣宝宣如册毕奏俯伏兴平身外亦传赞亦如之导引官导  皇帝诣  仁孝皇后神位前礼并同毕奏复位导引官导  皇帝由殿左门出就拜位奏四拜传赞同礼毕行祭礼导引官导  皇帝诣  几筵前就拜位奏四拜毕奏跪献酒毕赞读祝读祝官毕亚献终献礼并如初奏俯伏兴平身四拜传赞并同毕导引官导  皇帝由左门入诣  二圣神位前捧册宝授内侍官捧入导引官导  皇帝入内置册宝毕奏叩头毕导引官  皇帝由左门出至丹陛上奏礼毕传赞同导引官导  皇帝还宫  夜有星见天市东垣大如鸡子色青白戊寅  命镇守宁夏右军都督佥事胡原都指挥使张麟仍俱掌狭西都司事  命大宁前卫故指挥佥事刘才从子琰龙才职调锦衣卫琰侍  上于东宫最久才卒无子故命琰承袭镇守蓟州山海等处都指挥佥事陈景先贡马  哈密回回者剌刀丁等贡马方物赐袭衣钞币表里遣还夜有星见天津大如杯色青白光烛地己卯遣行周彝赍敕使流球国  升毛怜卫指挥使孟哥不花为右军都督府佥事赐钞币遣还嘉其从征迤北之劳也置府军前卫仓副使一员未入流庚辰以河南黄河泛滥溢洋祥符陈留鄢陵太康阳武原武诸县多伤禾稼敕免今年税粮马草仍命都察院右都御史王彰都指挥同知李信往镇抚军民  上谕彰曰卿任朝廷耳目之寄且河南乡邦下情郁不上达久矣凡有可以利安军民者悉其奏来各府州县亦须周历咨访庶几淂民之情升燕山右卫指挥同知冯凯金吾右卫指挥同知王铭镇南卫指挥同知朱忠俱为山东都司指挥佥事命忠掌都司凯掌济宁铭掌青州左卫升交阯都司都指挥使陈浚狭西行都司都指挥使李文俱为右军都督佥事仍各掌本司事工部奏修兵器请徵布添于民  上曰兵器不可不脩但方下诏恤民民瘼未苏何忍复有徵歛其官给价钞市之辛巳以上  大行皇帝  仁孝皇后尊谥遣太师英国公张辅祭告  天地祝文兹以曰九月初十日尊谥  圣考体天弘道高明广运圣武神功仁至孝  文皇帝庙号太宗  圣妣仁孝慈懿诚明庄献配天齐圣文皇后恭上册宝谨告遣太保宁阳侯陈懋告祭  宗庙安远侯□木夕阝□升祭告  社稷祝文俱同  升通政使司左通政懋敬为刑部侍郎复吴彝工科给事中彝洪武中任工科给事中时  上为世子数奉  太祖皇帝命点阅皇城守卫军士皆彝侍从敬谨慎密彝后升河南按察司佥事坐累谪屯戍  上恒念之至是召至复其初职  毛怜卫指挥同知王吉等从征迤北还京辞归赐钞币有差


大明仁宗昭皇帝实录（卷四）
　　永乐二十二年九月壬午朔以上尊谥册宝祭告  大行皇帝  仁孝皇后祝文曰仰惟  皇考  皇姚圣德神功亘古莫伦谨命文武群臣议上尊谥众心仰戴与论翕同恭惟册宝上尊号  皇考体天弘道高明广运圣武神功纯位至孝  文皇帝庙号太宗  皇妣仁孝慈懿诚明庄献配天齐圣文皇后伏惟  圣灵鉴知尊谥  大行皇帝王册文曰孝子嗣皇帝臣再拜稽首言臣闻圣神之德如天地之化至妙莫测至大难名然皇有义轩之称帝有尧舜之号皆本谟烈表于万年恭惟  皇考大行皇帝体天之心弘天之道具太而能化之圣存妙不可知之神统理万邦仁育庶类同乾坤之发育同日月之照临广大而高明刚徤而不息扬神武以靖乱宣文教以兴治笃继志述事之孝兼创业守成之绩典章之备集百王之成朝贡之臻极八纮之远道泰时康于兹二纪隆功盛德宜荐尊之称谨奉册宝上尊谥曰  体天弘道高明广运圣武神功纯仁至孝文皇帝庙号大宗伏惟  圣灵在天昭明有赫重裕后嗣咸服家国于万万世与天无极谨言宝文曰  太宗体天私道高明广运圣武神功纯仁至孝文皇帝之宝尊谥  仁孝皇后玉册文曰孝子嗣皇帝臣再拜稽首言臣闻圣君御极必有圣后如天地日月共成化工虞夏至周逮我  皇祖咸得圣助光启国家懿号徽称万世尊仰钦惟  皇妣仁孝皇后王配  圣考允孝允仁允钦允诚严奉  宗庙协隆含弘广大配地承天表母仪于天下垂教范于无穷万方钦戴愈久不忘涂山太任古令一揆谨奉册宝上尊谥曰  仁考慈懿诚明庄献配天齐圣文皇后伏惟  圣灵明昭在天弘祚后嗣亿万万年谨言宝文曰  仁孝慈懿诚明庄献配天齐圣文皇后宝是日改题  仁孝皇后神主为仁孝慈懿诚明庄献配天齐圣文皇后颁诏天下曰自古圣君哲后有大功德者必有显号徽称表扬鸿羙垂万万年伏惟  皇孝大行皇帝躬膺天命统御兆民制治保邦隆继述之大孝笃近举远同覆之至仁  神武弘廓清之治圣广缉熙之化  天地  宗社享于上华夷蛮貊戴于下与图充拓旷古所无泰和融液嘉徵毕至海宇又宁臻于熙自□皋钦惟  皇妙仁考皇后天禀元圣上配宸严至顺以承天厚德以载物含弘光大端一诚庄隆化理之原笃宗祧之敬宣昭懿范母仪天下震游已远衷慕无穷厉兹继序之初式举尊崇之兴谨命文武群臣稽古礼文议荐谥号大公之义舆论佥同祗告  天地  宗庙  社稷恭上  皇考大行皇帝尊谥体天弘道高明广运圣武神功纯仁至孝文皇帝号太宗  皇妣仁孝皇后尊谥仁孝慈懿诚明庄献配天齐仁文皇后呜呼惟神圣配乾坤并名言之莫罄光华同日月著尊仰惟不忘敷告臣民咸使知悉  上谕工部臣曰古者土赋随地所产不强其所无比年如册漆石青之数所司更不究物产之地一概下郡县之郡县逼迫小民鸠歛金币诣京师博易输纳而□贩之徒秉时射利物价誊踊数十倍加有不肖官吏夤缘为奸计民所费朝廷得其千百之十一其余悉肥下人今宜切戒此毙凡合用之物必于出之地计直市之若仍蹈故习一概科泒以毒民者必诛不宥癸未礼部尚书兼太寺卿吕震奏  太宗皇帝遗命丧服一如  太祖高皇帝仿汉制以日易月令已踰二十七日请  上释哀服服乌纱冠素服黑角带临朝  上不听命与六部都察院详议以闻震与六部都察院奖奏  上宜服素冠黑角带群臣从君服  上曰  梓宫在殡朕何忍遽易自是临素冠麻衣绖朝退仍衰服  追谥故辽王直曰简册文曰朕推先王之典生既有爵爵殁必有谥名所以彰德谥所以表行故行有大小而谥因之祖宗以来率循兹道叔辽王宗室至亲分封建国盖以有年今以疾薨特遵成宪稽行易名追谥曰简□□冥漠有灵□□欠承惟永甲申汉王高煦至京蜀嫡长孙友堉还国肠白金纱文绮表里甚厚湖广布政司左参政李素为都察院右副都御史复顺天府府丞李友直工部左侍郎哈蜜回回会人阿力等贡方物赐钞币夜有星大如杯见太微西垣内色青白光烛地乙酉文武群臣上表请立  皇后其嗣曰  圣主秉乾符而尊居大宝  圣后体坤顺而正位中宫所以立人道之大伦隆邦家之治化粤自古昔逮我  圣朝兴礼之常万不易恭惟  皇帝陛下睿智聦明宽仁孝友嗣大历服率循宪章国家之政令皆新而宫门之位号未正昔  陛下肇伍于春宫而  皇妃同膺于册命久著徽柔之上配于  皇尊以辅成于内治恭祈明诏早正尊称以辅粢盛于  宗庙表母仪于万邦公义所存与情实切伏望断自  圣表即颁俞旨庶惬臣之望式彰赵王高燧上表请立  皇后其词曰自古圣君之御天下必有圣后以配之如妫汭嫔虞涂山翼夏有萃佐□太姒兴周所以资相成之道而理万物之宜厚万福之本者也恭惟  大兄皇帝陛下道同舜禹德合汤文体  祖宗之心作神一之主善政昭敷于四海仁恩普洽于入纮深至勤厉之诚将广雍熙之治而中宫之位号未正大廷之册礼犹稽将何以表内德之隆成内助之美伏惟  兄嫂皇妃殿下徽柔懿恭端庄淑慎禀坤之顺俪乾德之刚建下克尽于慈仁事上实存乎孝敬圣善之德著自春宫内而亲宗外而臣民皆所以仰望以配  至尊之大位以嗣  圣母之徽音奉  宗庙之粢盛衍子孙之福庆垂范六宫母仪天下者也高燧冒昧陈词仰祈俞旨早正  皇后之号茂隆皇化之其天地位廷而岁功成君后德协而治功著国家万万世无穷之庆实田于此高燧无任拳切恳祈之至表上敕礼部择日具仪行册命礼增诸王禄  上谓户部尚书夏原吉曰朕诸叔在者庶几诸兄弟惟赵王居京师余皆守藩于外朕旦夕在念盖帝正之治莫先亲亲况朕新嗣大位于此尤当如意其增诸王岁禄于是周府加米伍千石通前二万石悉支本色庆府原禄一万石悉支本色宁府加米九千石通前一万石悉支本色代府加米一千五百石通前二千石悉支本色沈府加米七千石通前万石内本色米六千石余折钞唐府加米千七百石通前二千石悉支本色鲁府加米二千石通前五千石悉支本色辽府加米千石通前二千石悉支本色肃府加米五百石通前一千石悉支本色秦府原禄一万石内加米四千五百石通前五千石支本色余五十石折钞伊府加米千七百石通前二千石悉支本色靖江王加米七百石通前一千石支本色汉赵二府各加米二万石通前三万石仍岁加钞十万贯晋济熺给米三千石赐汉王高煦赵王高燧各黄金五百两白金五千两锦百匹纻丝二百疋罗二百匹纱二百匹胡椒五千斤苏木五千斤钞五百贯良马百疋赐周王橚黄金百两白金千两纻丝四十表里金十匹罗二十匹纱二十匹钞一万锭庆王＜木旃＞宁王权代王桂沈王摸各白金千两钞一万锭纻丝四十表里锦十匹罗二十匹纱二十匹唐王琼瑷烃鲁王肇煇晋王济火□莫蜀世孙友堉平阳美圭各白金五百两钞六千锭纻丝二十表里锦六匹罗十匹纱十匹赐晋济熺书曰皇帝致书兄王念昔与兄朝夕同侍  皇祖同学讲习又同饮食起处兄弟之怀夙夜惓惓兹特送翼善冠二金相玳瑁带一龙文袍服纻丝纱罗衣材九龙白金三百两钞六千锭纻丝二十表里锦九匹罗二十表里纱二十匹胡椒苏木各三千斤厩马二十疋及令户部岁给米三千石用展亲亲之情赐宁国长公主白金五百两钞六千锭纻丝二十表里锦六匹罗十匹纱十匹汝宁怀广南康永嘉含山汝阳宝庆七长公主各白金三百两钞六千锭纻丝二十表里遣镇守交址中官山寿赍敕谕交址头目黎利敕曰尔本良善久秉归向之诚但有司失于抚绥致怀疑畏潜遁山林未遂素志今大赦之后尽洗前过咸与更新特遣人赍敕谕尔授尔清化府知府抚一郡之民宜即就职以副朕推诚待人之意盖寿于上前力言利与已相孚今往谕之必来归  上曰赋狡诈非尔所知或为所绐则贼势日滋不易制也寿叩头言如臣谕而彼不来臣当万死遂降是敕陛西宁土官都指挥佥事李英为狭西行都司都指挥同知诛光禄寺寺丞萧成罢光禄寺卿井泉为民时泉奏岁例于今遣光禄正官往南京采用玉面狸  上曰尔小人不达政体朕方下诏悉罢不急之务以休息百姓尔乃欲以饮食细故失大信耶叱之下御史遂劾奏泉成及署正王鼐等赦后盗内府法物当斩方拟奏请罪之而泉预谋引避  上曰其罪当斩者非正于盗内府物盖  上在东宫永乐十八年初至自南京典膳局放有厨子二十人随至治膳羞居月余  太宗皇帝忽出内批云典膳局厨子二十人曷为不奏遣悉归命法司逮治之二十人者实皆在未尝归法司以闻得释泉等悉取二十人入光禄寺自是典善局罢厨子给役而光禄日给东宫二膳外余一毫不给虽索茶亦不淂云奉  上旨不给东宫既莫究所自不自言  太宗皇帝时有疾或竟月不一临外朝盖终未知及  上即位于宫中阅  先帝时群臣所上奏牍知诬二十  者泉及成所奏而稽索不给之旨实无亦出泉两人之诈  上犹未暴其事于外至是御史奏泉等斩罪始出具所诬奏牍召泉示之曰谁欤所书泉对曰署丞王鼐鼐引伏又问谁主谋是泉诚皆叩首曰臣等罪当死  上曰尔小人欺天罔上造伪旨间吾父子又构祸无辜赖  皇考圣明二十人皆无事不然淂免枉死乎此赦前事不足论但尔等肆罔敢如此将何事不可为  上问御史赦后盗物三人悉与耶对曰非止此三人  上立命斩成及鼐而谕三法司曰井泉事  先帝久可贷死然不可复用其罢归为民余悉不问遂升光禄寺寺丞郝郁为本寺卿张泽为少卿而召前光禄署官李灏赴京当泉之无礼于上也盖惟郁及灏恭谨尽诚久而不变云升灵壁县丞田诚为州判官仍令仍灵壁县事初诚以丞九年考绩诣京师县人父老诣阙言诚居官廉能抚字方乞复职  上谕吏部尚书蹇义等曰县官亲民苟得人当加秩而久任之俾一县蒙福今民既愿留之即其政可知遂有是命灵山卫指挥张忠过真定取民女子为妾已纳聘盖女子先受他聘矣而父母利厚赀更许忠未行其光聘者诉于官事者闻  上曰婚姻风化之原既有成言义不可易今嗜利而中易之循夷虏之陋以败风化此父母之过法司罪主婚者女子归先聘者如忠不知即不坐丙戌升神机营都指挥佥事武兴为都指挥同知金吾左卫指挥使林丛为都指挥佥事升吏科给事中凌晏如户科给事中卜祯礼科给事中梁盛兵科给事中徐初刑科给事中朱希俱为本科都给事中吏科给事中王佐户科给事中葛绍祖礼科给事中汪本兵科给事中许侃刑科给事中李敏工科给事中咸广俱为本科左给事中工科给事中黄完为本科右给事中改礼科给事中朱睿于户科刑科给事中周琬工科给事中周弘宗以老命致仕升吏科给事中李谦户科给事中吴廷用工科给事中胡廙俱为按察司佥事谦任山西廷用云南廙交址吏科给事中萧奇礼科给事中周敏学俱为知州吏科给事中□宾郑果游学张志马宾户科给事中张惠李哲寇谦扬铎朱礼田文于会礼科给事中赵真彭彦虎陶衎李钦兵科给事中刘启董荣古节李□礻□(羊□口)□潘麟刘凯刑科给事中王敬身张芾薛黼王矩裴祥张俊甄宝李沾工科给事中卢智刘伯蕴韩麟俱为知县时有上言在外之职宜以风宪及近侍官为之庶几得人  上用其言故有是命升尚实司少卿朱绣为本司卿  命锦衣卫将军赵信等壹百二十八人俱为百户补外先日  上谕兵部尚书李庆等曰此辈事  皇祖  皇考久者三四十年近者不下二十年少壮入侍白首不沾一命人情谓何可阅其其历年久者明旦引来至是悉授百户与善地象皆感恩顿首改龙骧卫指挥使司为羽林右卫亲军指挥使司义勇左卫指挥使司为龙骧卫指挥使司兀者左等卫指挥失剌等五十人贡马及方物赐之钞币凤阳五河等县奏两水没田稼  上谓户部尚书夏原吉曰农民劳苦至秋成为水所伤既无自给不可复徵其税其遣又覆实今岁粮刍悉免之丁亥礼部进册立  皇后皇妃仪注前期鸿胪寺设节册宝案于奏天门御座前设节册宝彩舆于丹墀内教坊司设中和韶乐不作至日早锦衣卫设卤簿大驾内官设  皇后皇妃受册位于各官中设节册位之比  皇后宫中增设宝案各设香案于节册案前设女乐于丹墀上不作内赞引礼各二人  上服皮弁服御奏天门内鸿胪寺官奏执事官行礼毕奏请弁座导驾官导  上升御座文武百官具朝服行叩头礼毕侍班如常仪正副使就拜位四拜毕执事官举节册宝案由左门出置御道中传制官由左门出称有制赞跪传制曰永乐二十二年十月初八日册妃张氏为皇后郭氏为贵妃李氏为贤妃赵氏为惠妃王氏为淑妃封翁氏为赵王妃命卿等指节行礼赞俯伏兴四拜毕执事官举节册宝置彩与中覆以黄盖正副使后随至左顺门外正副使北向立内官受节册宝捧由正门入各往  皇后皇妃宫中节册宝将至引礼各尊  皇后皇妃具礼服宫人各执扇卫从出迎宫门外节册宝由正门入引礼各导  皇后皇妃随后入就拜位内官各置节册宝于案内赞赞四拜毕赞宣册赞跪女官取册立宣于  皇后皇妃之左毕赞搢圭赞受册女官取册跪受  皇后皇妃之右东向立惟  皇后宫中赞受宝女宫取实跪受  皇后之右立如之皇妃宫中不赞受宝  皇后受宝皇妃受册受毕赞出圭兴四拜毕内官持节由正门出引礼导  皇后皇妃各送出宫门外内官捧节出至左顺门内俟齐出以授正副使报礼毕正副使得报持节复命遣使持节册赵王妃如常仪汉王高煦还命内官监右监丞吴庆脩  孝陵殿命西天剌麻扳的达为圆觉妙应慈慧济辅国光范洪教灌顶大善大国师僧录司右善世智光为圆融妙慧净觉弘济光范衍教灌顶广善大国师谷赐金印改淮府右长使王荣为吏科右给事荆府右长使曹曼龄为翰林院脩撰二人持  上于春宫凡书表奏及机务文字悉专之至是不欲其去近侍故有是命复鸿胪寺右少卿王勉太常寺少卿陆辽海卫千户王瑜为锦夜卫指挥同知旗其发孟贤等逆谋也命左春坊清纪郎张根司经局校书彭敏致仕是时旧宫臣皆有升转独根敏年老赐敕及白金纱币命致仕敕曰卿等事朕青宫久矣勤慎小心始终不懈又以笃实令侍诸子讲读朝夕启迪资益良多今朕嗣大位方将显用顾尔苍颜白发趋走惟难不忍劳以职务特命致事还乡尔尚端忠简欲以佚余龄勤善率人以惇里俗用副朕优待旧人之意钦哉根等陛辞  上语之尔身尚康徤岁时一来见朕也皆感泣稽首  上谓翰林院儒臣曰为政所大患者上下之情不通比来朝野物议何如凡军民中利有当兴害有当章者卿等悉为朕言当审其可否即行之庶几少舒人困是日交址都指挥同知陈忠与贼战死之忠临淮人初宽河卫副千户以靖难功迹官至绥德卫指挥同知坐事谪戍广西从总兵官征交址于个招市舁小船入江劫黎季犛水寨从横海将军攻多邦域先登累战皆旧身陷陈复职为交州左卫指挥同知官军败贼于醎子关诸海口忠皆有荣绩安谟海洋水战忠联战船斩获为多又从败贼于奇罗荷花海口及昆传山等处黎贼父子及陈季扩阮帅等就禽忠悉与有劳升交址指挥同知征东湖州禽伪知院阮事龙虎大将军吴忠至是叛贼黎利寇清化忠与战为飞抢所中而殁事闻命礼部于恤典加厚云戊子命遂安伯陈英充总兵官往山海永平巡视关隘整肃兵备命襄城伯李隆同驸马都尉宋琥沐忻于南京操兵守备命故应城伯孙岩次孙杰袭应城伯岩嫡子亨嫡孙英相继袭爵英卒无嗣故命杰承袭命户部在京办事吏人月给米三斗升锦衣卫千户李淂为旗手卫指挥佥事分理锦衣卫狱时以锦衣卫治狱多失中然得为人亦务苛劾云长沙府民有自宫求为内侍者通政使司以闻  上曰游惰不孝之人忍自绝于父母岂可使左右发为卒戍边己丑封故昭肃靖惠贤妃母王氏为淑人升新除按察司佥事吴廷用为刑部右侍郎初有言宜用近侍为外职者廷用以给事中升云南按察司佥事至是辞奏乞归省亲  上曰尔屋侍从几二十年谨厚小心且宜在在朕左右故有是命而令归省遂命胡廙李谦亦留随朝授宋杰为金吾左卫指挥使宋伟羽林左卫指挥同知皆食禄不任事杰伟俱驸马都尉英之子赐锦衣卫指挥同知王瑜钞千锭金织衣二袭白米五石庚寅命户部增咸宁公主岁禄米千石通前二千石仍岁增钞万锭升鸿胪寺石寺丞杨善为本寺卿刘顺为左少卿胡林为右少卿司宾署丞贾庠为右寺丞  上谕善等曰朕初即位凡吏治贤否民情休戚皆欲闻之而四方之远无由尽达自今方岳大臣来朝即皆引见朕亲问之庶几以悉下情黜太常寺少卿周纳为交址升华府知府讷永乐中为礼部祠察郎中尝再上＜锍-釒＞请封禅  太宗皇帝不听后以方宾荐入太常未几视丧丁忧至是来朝  上曰言□曳佞之人宜寘远外不可以玷朝行遂有是命定州卫都指挥保住四川建昌卫学生张珩贡马及老挝头目道彭等贡象马象齿犀角赐钞币有差通政使司左通政乐福言奉命治水苏松嘉湖杭常六府今岁六府田稼多为水渰没请宽其税俟来岁并徵  上曰今岁以恤民故宽之若来岁并徵民输亦难其令以钞布代输南京礼部右侍郎蔚绶进香辞归赐钞六十锭为道里费遂命礼部维今南京大臣进香至者准此例其方面官进香至者赐六十锭辛卯升翰林院脩撰陈循为本院侍讲行人司行人吴泽都察院司务吴良及进士夏时冯敬焦起良张崇郭永清俱为给事中泽任兵科良刑科时户科敬起良俱吏科崇礼科永清工部复李本兵科给事中李郁礼科给事中本郁初由给事中坐累谪戍边至是有荐其材者召而复之漳河水溢广宗县伤民田稼百余顷有司以闻命户部遣人赈恤壬辰升兵部左侍郎崔行为四川左布政使太仆寺少卿王中为本寺卿命宗仁府经历黄琮致仕琮掌事  上于东宫为春坊中允后进左庶子  上即位改宗人府经历至是悯其老命致仕平江伯陈瑄上言七事一曰重国本南壮二京实国家根本不可不为深远巩固之谋今明诏不领军民忻忭鼓舞咸起回銮之望乞留  圣意任将益兵以严子备为国家万年之计二曰择贤能庶民服田力穑以供赋税军士被坚执锐以备战守皆国家亦子必得贤能之人长之则政事脩明人淂其所然选能在于推举推举在于覆实乞令诸司举人惟其贤能不必悉拘资格又乞命朝臣之公正者分巡天下咨考百司政治得失进廉能黜贪鄙如此则官使得人而天下理矣三日苏民力今天下岁运粮饷惟湖广浙江江西三布政司及直隶苏松等府州去北京甚远又河道有洪闸坝及浅冻之阻往复踰岁所费数倍正粮上逋公祖下妨农务皆由于此乞令运于近便淮安徐州等处交纳别令官军接运至北京如此则民力可苏而农务不妨又快船马船二三百料者所装运物货不过五六十石每船已有官军二三十人又于缘河军卫有司添差军民递送常拘集军民听候接递听候日久有至冻饿失所者乞行革罢四曰兴学校夫建学校以育贤材以备官使令府州县教职多非其人生员务学亦少乞令中外风宪官及守令频加者劝其教职不称生员无成者斥之而于杂职或军民中访举老成儒士以补教官仍选乡里俊秀补生员责其成效军中子弟亦宜使之入学读书习知礼法庶几将来官使得人五曰整军位夫兵所以御侮卫民国家之大计也方今军伍自京师至外服窜已者多在役者少加以官长私役科扰军民鲜有得其所者乞敕都府兵部及都司卫所时加清理老疾者令以子弟代役窜亡者令纳期限追补户绝者验实开豁庶几军伍实武备修缓急可恃六曰谨边防边防之要在于足兵足食比年开平等处往往城不足兵兵不足食二者既皆虗乏所守何由完固乞择武臣有勇略者授以精壮军士足其衣食给之坚甲利器使日操月习有沃野者令耕守兼务如此外寇绝窥伺之心边民免侵扰之患矣七曰专漕运各处官军每岁运粮北京运毕已财刀殚乏及归又须修整坏船下年再运是终岁劳勤有可矜悯而该卫所于其归又加他役困之及当再运军之困者未苏舟之坏者未修公私俱坊乞禁约各卫所运粮军士归者不得别有后使  上览奏以付翰林臣曰瑄言皆当今所司速行又曰大臣能用心如此亦难遂降敕奖谕之初日朕嗣承大统君国子民之心风夜惓惓卿所陈教事皆今切务览之再三良契于怀巳敕所司施行惟卿忠爱之诚嘉念不忘特兹奖谕想宜知悉敕下左右或言喧亦常谈无足烦宠褒者  上曰武臣能言及此难得且今皆惧言出得罪所当奖掖以导之古人尚买死马骨吾此举岂不远过之哉定平伯福卒福狭西咸阳县人其父士闻以军功积官至前军都督府都督佥事从征交址战殁追封奉天翊卫宣力武臣侍进荣禄大夫柱国建平伯永乐六年命福袭父爵十二年从征遁北无督军饷  上即位奉命往南京至长芦病卒讣闻赐赙赠命有司治葬事癸巳赵王高燧上表请建皇太子其词曰继天承统永世之图命嫡建储正邦之本所以隆  社稷之庆所以系华夷之心国家典彝古今一揆恭惟  大兄皇帝陛下圣神文武刚健明仁嗣登大宝之初弘布维新之治心同  天地无一心不在于群生事法  祖宗无一夫不沾于  圣泽海含春育  近悦而远来日月光华神人交庆皇图永固惟主鬯之犹虗隆古通规宜储宫之预建惟  皇太孙体居震位资禀乾刚天实纵以多能惟允全于至孝问安视膳克勤朝夕之恭力学就师乐有诗书之懿足以维  宗祖之禋副中外之舆情高燧叩至亲之末属摅忠悃于  宸严伏望显册涣颁慰四海臣民之望储闱早建系万年  宗社之隆长表上赐书报曰览表请建储副于稽古制明国体固当兄嗣之初于宗室诸王文武大臣德意永洽岂可遽言其私贤弟忠爱之诚不可以违其姑缓之免富阳侯李茂芳为庶人追其诰及其父让所受仪宾驸马都尉封富阳侯追封景国公并追封三代诰券悉焚毁之盖以茂芳母子在  先帝时有逆谋故也宁王权奏欲来朝又言江西非其封国  上遣书答曰叔欲来见感亲爱之厚侄承叔亲厚有素今欲见叔亦切惓惓但以  圣训不敢违也计谅此诚所云寄居江西非所封之国不与封镇各王例同盖江西之地叔受之  先帝已二十余年为国南屏非封镇而何惟叔审之掌交址布政使司事工部尚书黄福奏请设北江州三江口丕禄县明市社二巡检司从之甲午文武群臣上表请建  皇太子其词曰  圣皇抚运实膺南面之尊长子承祧必正东宫之位所以立国家之大本系天下之人心恭惟  皇帝陛下睿智聦明圣神文武承  太宗付托之重隆大孝继述之诚信义立而礼教行赏罚公而恩施溥天地合德育群生于覆载之中日月同明统万国于照临之下与图广大亘古所无治化昭敷于今弥盛而犹虚立鬯未建储宫旷前代弘规稽  皇朝之茂典惟  皇太孙为圣嗣之长嫡禀睿德之重华绩学署时敏之功修业表日新之实问安视膳孝行夙彰恤物爱民仁声远播诚宜早居储位上副  宸严将以承  宗庙之明禋传  祖宗之神器此帝皇重计古今通谊而不可以缓者也臣等俯沥恳忱仰祈俞旨不胜下情惓切之至表上赐敕答曰览表具悉建储国之大事朕不敢私亦不敢忽顾初位之初恩泽之施未洽国家卿等所请其姑缓之擢故营国公郭英子钫为旗手卫指挥使仍命世袭必里卫指挥康寿随征迤北回贡马赐钞及纹绮乙未升大理寺右寺丞孙时为兵部右侍郎  上谕兵部尚书李庆曰今太仆马增数陪而畿民一夫或畜三匹四匹者毕力于此有耕桑尽废衣食不给甚可矜悯其以分给诸卫所及临边戍卒俾牧餋乘习以待用亦军民两便也命锦衣卫故指挥佥事袁江孙麟袭职丙申文武群臣再上表请建  皇太子其词曰圣人居大宝之尊立储副之位所以正天伦隆国本系人心肇自有夏及于成周圣哲之君率由斯道传示久长万世不易恭惟  皇帝陛下德同天地明昭日月承  太祖高皇帝之基绍  太宗文皇帝之谟烈嗣承大统涣发纶音昭大孝以尊亲敷至仁以及物普天之下欢忻感戴惟储未正邦国之本莫此为重伏惟  皇太孙以嫡以长既明且仁德缉熙孝友兼至诚宜以承  宗祧贞万国凡中外之臣亿兆之众皆颙然仰望以居储副之位臣等近以合词进来未赐允俞谨再竭悃诚冒干斧钺伏望俯从众言明诏所司择日举行建储之礼以定国家之天本副臣民之愿望臣等不胜下情恳祈之至表上赐敕答曰览表具悉太子国之大本比者亲王固请早建卿等复形恳奏皆原忠爱之笃朕亦推国之重寄所系其立嫡长子为  皇太子礼部卜日具仪以闻加隆平侯张信少师二俸并给仍命子孙世袭侯爵命故都指挥同知姚堂子忠袭为金吾右卫指挥使金吾右卫故指挥同知陈良弟敬龙兄职  孝陵卫指挥使邹清金吾右卫指挥佥事王直俱老疾乞致仕从之命清子兴子贵袭职夜有星大如杯色赤见勾陈丁酉进少保兼吏部尚书蹇义为少傅礼部左侍郎兼华盖大学士杨士奇为少保俱兼职如故太常寺卿兼文渊阁大学士翰林院学士杨荣为太子少傅置谨身殿大学士命兼之户部右侍郎兼文渊阁大学士翰林院学士金幼牧为太子少保兼武英殿大学士升吏科给事中陈山为□春春坊左庶子左春坊左中允张英为左春坊左谕德右春坊右中允戴纶为右春坊右谕德袭封衍圣公孔彦□□普来朝赐袭衣及钞二千贯升南京鸿胪寺右寺丞李嘉为通政使司左通政序班何敏为鸿胪寺右寺丞司宾署丞王宗谔为南京太常寺寺丞升辽东都司都指挥佥事李贤为后军都督佥事仍擢其子顺为通州卫指挥使命都指挥同知扬效诚致仕以其子孟哥袭职都指挥旧无承袭效诚原鞑靼人小心不懈盖特恩云  上命礼部以十月朔集僧道于庆寿寺灵济宫建荐杨大斋七昼夜上资  皇考  皇妣之福戊戌赐少傅兼吏部尚书蹇义少保兼华盖殿大学士杨士奇太子少傅兼谨身殿大学士杨荣太子少保兼武英殿大学士金幼孜银图书各一其文曰绳愆紏缪仍谕之曰卿等皆国家旧臣祗事  先帝二十余年又事朕于春宫练达老成今朕嗣伍军国之务重颁卿等协心赞辅凡政事有阙或群臣言之而朕未从或卿等言之朕有不从悉用此印密＜锍-釒＞以闻其毋惮于再三言之君臣之间尽诚相与庶几朝无阙政民无失所而朕与卿等皆不负  祖宗付记之重义等顿首受命山东按察司邓真佥事洪顺上言学校王政之本治化之源比年山东府州县学教官缺人士子务学亦虽科举岁贡不缺然幸进者五六人才不盛盖由于此乞今内外七品以上文官各举通经人授之教职庶师道而贤才兴从之四川播州宣尉司杨昇遣草塘安抚司同知宋圭等及云南丽江军民府千府长阿束通贡马赐钞币表里有差夜有星大如碗色黄白见牛色光烛地有声如撒沙石有星大如杯色青白见女淋己亥敕驸马都尉西宁侯宋琥先帝之山陵之期已近即驰驿前来升太常寺少卿王勉为本寺卿礼部主事傅霞岫为少卿改福清县知县朱礼为中书舍人初礼以书善擢户科给事中继以冗员出为知县未行上章求京职故有是命内官别里哥指挥赵敬千户张春奉使北虏还贡马和宁王阿鲁台使者阿卜都剌把儿火者等贡马及方物赐其使钞币有差庚子以即位赐京师文武百官及军民人等钞币胡椒苏木武职公侯忠勇王钞二百锭彩币表里五驸马伯都督钞百锭彩币表里四都指挥钞八十锭彩币表里三指挥钞五十锭彩币表里二十户卫镇抚仪卫正副钞五十锭绢二疋百户所镇抚典仗钞四十锭绢一疋旗军校尉将军力士等胡椒一斤苏木二斤文职一品二品钞百锭彩币表里四三品四品钞八十锭彩币表里二五品钞五十钞绢二匹六品七品钞四十锭绢一匹八品九品钞三十锭绢一匹杂职并办官钞二十钞监生生员吏与知印人材天文生医士胡椒一斤苏木二斤坊厢百姓僧道匠人乐工厨子并各衙门皂隶膳夫人等胡椒一斤苏木一斤其听选及营造朝贡公差在京者武职都指挥钞百锭指挥宣慰使同知副使宣慰正副使头目钞三十锭千户卫镇抚仪卫宣慰佥事宣抚同知副使安抚招讨钞二十五锭百户所镇抚典仗宜抚佥事安抚同知副使佥事副招讨长官通事钞二十锭旗军并王府校尉人等胡椒一斤苏木一斤文职二品三品钞二十锭四品五品钞十锭六品七品钞八锭八品九品钞六锭杂职钞四锭生员吏典胡椒一斤甘肃总兵官都督费王□献奏安定曲先赤斤密落等处有贼千余人于必立出江黄羊川杀伤朝使内官乔来喜等劫夺彩币马骡等物遂遣敕一道令王□献等差的当头目赍谕赤斤蒙古卫三道令都指挥李英同指挥康寿谕罕东曲先安定三卫着落挨查前项劫贼果是何簇分部落之人或禽拿角□羊来或明白指实奏来庶罪有所归其谕蒙古等卫敕曰比朝廷差内官乔表喜等同乌思藏等贡使赍敕及彩币等物往乌思藏尼八剌等处公干至必立出江黄羊川遇安定曲先赤斤密落等处贼徒五千余人截路杀伤使臣劫夺彩币马骡牛等物罪不可容即欲调军剿捕恐伤及良善尔等湏挨查前项贼徒是何簇分部落之人或禽拿角□羊来或明白指实具奏庶罪有所归监察御史金庠上言四事一曰任贤贤者国家之利器不可一日而无古之圣王劳于求贤逸于用人古圣尚照况后平迩者明诏有二军民之中有怀材抱德堪任用者所司举以闻夫惟贤知贤今概令所司荐举恐未能尽出于公谊令在内五品以上在外四品以上文职各举所知严其缪举之罪如此则朝廷有得贤之实二曰固本盖京师者四方之本世云钟山龙蟠石城虎踞真帝王所都我  太祖高皇帝定鼎于此三十余年  宗社奠安生民无事且  皇祖陵寝所在宜命皇子之贤者率重兵以镇之外以杜觊觎之心内以杜两京之势他日回銮亦可以省东南转输劳费此古人居重驭轻之策不可以不加意三日讲武盖兵者所以威四夷安诸夏古人三时务农一时讲武以备不虞通者王师北归休逸已久宜择将臣有勇略者率之以时操练精其艺能有备如此则外侮不足忧矣四曰裕民盖为邦本今四海之广寒者欲衣饥者就食颠连困苦者欲淂安逸皆所当恤宜选才干亲氏之官常专抚恤不得数更如此则上不交孚本固而邦宁矣惟  皇上留意  上嘉纳之辛丑加忠勇王金忠太子太保二俸俱支  上谕少傅兼吏部尚书蹇义曰朕嗣位以来文武大臣皆有进职此人在列不无希觊之意亦宜有以慰安其心义对曰漠北归附之人居京师者甚众今皆瞻望朝廷待此如何虽赐赉已厚然名爵亦宜略示优待此怀远之道也  上曰然其他职名渠所不谙虏人所谙者惟三师马重可与太子太保但不令预职事且改礼部主事康禋为南京太常寺寺丞


大明仁宗昭皇帝实录（卷五）
　　永乐二十二年冬十月壬寅朔遣行人蒋庆以即位告外祖中山武宁侯命王子瞻埏漠王子瞻垶  墿瞻坪赵王子瞻土□犮瞻高冠  以天寒命光禄寺每三日一赐卫士酒肉召荆州右卫指挥使钟信为锦衣卫指挥使改锦衣卫指挥使刘昊为浙江观海卫指挥使指挥佥事袁麟为浙江宁波卫指挥佥事命户部苏松嘉湖等府被水灾处今岁秋粮悉令折输布钞如永乐五年恤民之例每石输布一匹或钞六锭革户部及南京户部行用库初建行用库专市民间金银至是罢市故革之  上御思善门选东宫官属加安远侯柳升太子太傅成山侯王通阳武侯薛禄俱太子太保礼部尚书兼太常寺卿吕震为太子少师户部尚书夏原吉为太子少傅兵部尚书李庆为太子少保震原吉庆皆尚书如故户部尚书郭资兼太子宾刑部尚书吴中工部尚书黄福俱兼詹事府詹事太仆寺卿郭敦为户部左侍郎及吏部左侍郎郭进俱兼少詹事改进名进陛监察御史黄宗载艾良俱为詹事府丞曾棨为左春坊大学士仍兼翰林院侍读学士王英为右春坊大学士仍兼翰林院侍读学士王直为右春坊右庶子仍兼翰林院侍读学士周述为左春坊左谕德仍兼翰林院侍读林志为右春坊右谕德仍兼翰林院侍读改左春坊左谕德张瑛右春坊右谕德戴纶俱为司经局洗马刑部主事张宗琏中书舍人张侗俱为左春坊左中允升翰林院编修徐永达林长楙俱为右春坊右中允蔺从善为左春坊左赞善国子监助教王让为右春坊右赞善翰林院检讨蒋骥中书人高谷俱为左春坊左司直郎吏科给事中蒋先国子监博士张景良俱为右春坊右司直郎癸卯以钞法不通命三法司军民犯笞杖者定等第令输钞赎罪不为常制  上谕兵部尚书李庆等曰城池为民保障今天下无事日久城堕池陻所司玩愒不知脩治一有警急何以卫民宜下各都司令督各卫所委正官巡视城池有倾塞者于军士农种之暇并工修理务今坚固若临边境则不俟农暇即日修治命羽林前卫故指挥佥事王成子政袭父职赐钞六十锭  通政司言山东民运粮至通州张家湾因民家火延粮船悉毁官府责偿甚急民无所出奏丐缓徵  上论户部曰山东数年水旱民劳今又厄于此宜宽恤之其令每粮一石准输钞四锭  兴州左屯卫军徐翊有子尝自宫入为内竖翊奏乞除军籍  上曰为父当教子为子当餋亲尔有子不能教致自伤其体皆亲恩绝人道败坏风化皆原于尔尚敢希除军籍耶出其子使代军役甲辰赐衍圣公孔彦缙宅于京师彦缙数来朝皆馆于民  上闻之顾近臣曰四夷朝贡之使至京皆有公馆先圣子孙乃寓宿民家何以称崇儒重道之意遂命工部赐宅  置翊圣恭惠夫人守坟十二户  上谕礼部臣曰  皇考临御数诏有司存恤鳏寡郡邑皆有餋济院比闻率是文具居室敝坏肉粟布絮不以时给栖栖饥寒而守令漠不留意尔礼部即戎约之令谨视遇施实惠毋致失所  兀者等卫指挥速的阿卜勒头目孛乞纳等来朝贡马及方物赐钞币有差嘉河卫指挥阿必察等遣女直头目咬纳等来朝且奏乞授咬纳等本卫指挥  上顾侍臣曰一来朝遽授指挥再朝当授何官且有功者又何以赏之不许赐咬纳等钞币遣还乙巳复除魏国公钦永乐十九年自南京来朝不数日遽辞归特命削爵凤阳为民至是复至  上念中山武宁王开国元勋复钦爵禄俾奉宗祀丙午山东布政使司言登莱诸郡今岁两水伤麦其前岁所逋税乞令民以他物代输  上命户部议所以宽贷之户部言今国用不足  上曰君民一体民贫岂可以不恤宜从所言具永乐二十年所逋税悉蠲之其二十一年令以钞代输丁未擢监生李俯为兵科给事中命国子监简浙江江西福建广东生有文学者六十人于翰林院考试得刘瑄等二十人分置六科日随给事中朝参历事  杭州府仁和县民胡凯等言本县土田濒江者连岁海潮冲塌七十余顷而税额未除为民患命户部速遣人阅视除豁戊申敕各处镇守官及都指挥司尔等职守甚重凡进香朝贺镇守官勿擅离听差所属四品以上官来各都司指挥掌印者亦勿擅离听差佐贰官来如已起程在途亦即回还  擢营国公郭英孙墱为勋卫通政使司请以四方雨泽奏章频送给事中收贮  上曰  祖宗所以令天下奏雨泽者盖欲前知水旱以施恤民之政此良法羙意今州县雨泽奏章乃积于通政司上之人何由知又欲送给事中牧贮是欲上之人终不知也如此徒劳州县何为自今四方所奏雨泽至即封进朕亲阅焉又谕之曰为近臣当究事理恤民难毋徒苟应故事也  水没蓟州平峪等州县田五千五百三十顷徐州萧沛等州县田七千二百九十顷有奇事闻诏悉蠲其今年租税  浙江于潜乐清两县饥事闻命发预备仓粟赈之  通政使司引兴化县民奏知县李逊苛刻苦民且有子贪黩不可堪录其赃有金银数百两锦绮数百匹他物称是皆赦后所犯并执以闻  上命副都察院鞫之谕都御史刘观曰朝廷择守令使餋民乃厉民如此父为之不足又纵其子民何以堪旦赦后不改是终不改矣必论之如律又曰近年人情敢肆行犯法者恃有罚工作之令故有财者悉得幸免自今凡有罪者死生轻重一断如律庶几有所惩劝夜有星大如杯其色赤见东南云中己酉遣太师英国公张辅太子大傅安远侯柳升少傅兼吏部尚书蹇义持节及金册金宝册妃张氏为皇后册文曰朕祗膺景命统绍洪基永惟治教之先宜重彝之本家人正内外之位所以定天下关睢咏后妃之德所以美王化圣经所以纪万世攸承咨尔张氏淑慎懿恭斋庄诚一早膺  皇祖之命用登嫔予之选孝事  考妣秉恭顺匪懈之忱于予夙夜备儆戒相成之益有琴瑟和乐之懿有环佩雍容之仪贞静以率身宽惠以逮下至化兴樛木之咏嘉庆衍螽斯之祥协赞春宫二十余载朕已钦承于大统尔宜正位于中宫特遣使赍册宝立尔为皇后于戏配皇极之尊奉  神灵之统表正大宫母仪天下惟纯俭可以裕德惟靖恭可以辅治惟仁可以睦族惟善可以进贤有初匪艰慎终惟吉远稽圣后之道钦承  皇妣之规益懋芳猷永膺天禄钦哉命太保宁阳侯陈懋少保兼华盖殿大学士杨士奇持节册郭氏为贵妃册文曰朕惟卯国之治实始于家齐化理之基必资乎内德兹缵承于大统肇建立于中宫茂简赞辅之贤爰进褒崇之命咨尔郭氏毓自勋阀选嫔春宫柔顺靖恭齐庄静一进退谨珩璜之节雍容著诗礼之华比德古先尔有葛覃勤俭之美致恭夙夜予有鸡鸣儆戒之资宜升褕翟之荣以冠轩龙之贰特封尔为贵妃于戏统四海而先内治益隆辅佐之诚率九御以副母仪尚伫徽猷之懋惟谨以育德惟善以裕躬惟顺以协睦宗姻惟敬以相承禋祀永绥宠禄光我训词钦哉命太子太保成山侯王通太子少师礼部尚书吕震持莭册李氏为贤妃册文曰朕祗绍鸿  恭思化本先圣所训为国必始于家王政之经治内以及乎外肇正中宫之位宜崇贰佐之贤咨尔李氏选嫔春宫积有年税克谨图史之戒动循珩佩之和厉兹序升均宣恩命锡之褕翟俾副轩龙特封尔为贤妃于戏帝王统御于家邦宫壸必资于辅佐惟谦以育德惟善以裕躬惟顺以协睦宗姻惟敬以相承禋祀永绥宠禄光我命词钦哉命太子太保阳武侯薛禄太子少傅户部尚书夏原吉持莭册赵氏为惠妃册文曰朕祗绍鸿图恭思化本先圣所训为国必始于家王政之经治内以及乎外肇正中宫之位宜崇贰佐之贤咨尔赵氏选嫔春宫积有年岁克谨图史之戒动循珩佩之和厉兹序升均宣恩命锡之褕翟俾副轩龙特封尔为惠妃于戏帝王统御于家邦宫壸必资于辅佐惟兼以育德惟善以裕躬惟顺以协睦宗姻惟敬以相承禋祀永绥宠禄光我命词钦哉命太子太保忠勇王金忠太子少傅兼谨身殿大学士杨荣持莭册王氏为妃册文曰朕祗绍鸿图恭思化本先圣所训为国必始于家王政之经由内以及乎外肇正中宫之位宜崇贰佐之贤咨尔王氏早以名家选嫔予室静贞秉德动循珩佩之和恭慎率身不忘图史之戒朕惬关睢乐德之意尔有鸡鸣相成之心俾膺褕翟之荣以进轩龙之副特封尔为淑妃统四海而宣内治益隆辅助之成率九御以副母仪尚伫徽猷之懋惟谦以育德惟善以裕躬惟顺以协睦宗姻惟敬以相承禋祀永绥宠禄光我训词钦哉命太子宾客都察院左都御史刘观刑部尚书詹事府詹事吴中持莭命王氏为昭容诰文曰朕祗承天序恭思化理行王政必始于治内为天下必先于齐家乃眷掖廷式均序进咨尔王氏早膺慎选侍朕春宫秉德柔嘉咫心专静致勤不懈恒存夙夜之恭率履有仪克循图史之训宜升品以示宠荣今命尔为昭容其久钦承用光恩命钦哉命太子少保兵部金幼孜持莭册封翁氏为赵王妃册文曰国家封建亲王所以隆藩屏必茂选贤女为之妃所以资其内治况朕同气□二致其配之贤又有多子之祥典册之颁所宜必举咨尔翁氏  皇考之世选于名家为朕弟赵王之配孝顺恭和淑德昭著且其子长今特授以金册封尔为赵王妃尔尚益懋乃德内助家邦永宗藩钦哉庚戌礼部进册立  皇太子册皇太子妃及封亲王世子郡王仪注前一日鸿胪寺设诏案于奉天门设各莭册宝案于诏案之南设各彩舆于丹墀之东南尚宝司设宝案教坊司设中和韶乐大乐皆不作是日早锦衣卫设卤簿大驾内官设  皇太子拜位于丹陛上次亲王又次世子郡王拜位  皇太子亲王世子郡王各俱冕服以俟  皇帝服衮冕御奉天门内导驾官导  皇帝升座尚宝司官置宝于案鸣鞭报时毕文武百官朝服行叩头礼毕侍班如常仪引礼官六员导  皇太子二员导亲王及世子郡王俱由东阶升至丹升内赞就位  皇太子亲王世子郡王各就位外赞同赞就位位各持节官就拜位于丹墀赞礼各赞四拜传至官奏传制赞礼各赞跪传制官宣制毕赞礼各赞俯伏兴平身引礼官导  皇太子由东八诣节册宝案前赞赞跪赞宣册捧册官跪取册捧授宣册官宣册官受册立宣毕仍授捧册官内赞赞搢圭赞授册捧册官以册授  皇太子受毕以授内侍内侍跪受捧立于西内赞赞授实一如受册仪毕内赞赞出圭俯伏兴平身复位引礼官导  皇太子由东出内侍捧册宝前导  皇太子就拜位内侍以册宝置彩舆引礼官导亲王世子郡王以序由东入诣节册宝案前内赞赞跪赞搢圭赞授册捧册官各取册授诸王诸王受毕各授内侍内侍跪受捧立于西门内赞赞授宝捧宝官各取宝捧其授受一如册内赞赞出圭俯伏兴平身复位引礼官导亲王以下以序由东出内侍以序捧册宝前导亲王以下就拜位内侍各以册宝置彩兴执事举各节宝案由东出以节及  皇太子妃册置彩舆内赞赞鞠躬四拜毕内侍及执事者各举节册以序前导引礼官导皇太子由东阶降亲王世子郡王以序后随各持节官又后仪仗迎至文华殿及各王邸各置其节册宝皇太子妃节册则持节等官送至左顺门外立比向内官迎入行礼俟报礼毕俱复命其汉世子及济阳诸王节册宝印持节官送至王邸行礼毕归复命是日礼部官候节册宝启行毕奉诏书至承天门开读颁行天下明日皇太子率受封亲王世子郡王诣  奉先殿及几筵行谒告礼如常仪是日  皇帝具皮弁服引礼官导  皇太子亲王世子郡王谢  恩行八拜礼毕引礼官导还至右顺门内官导诣内殿前侯  皇后服燕居冠带升座俱就册陛行八拜礼毕诣诸皇妃前行四拜礼毕以序退  皇太子妃受册仪注前一日内官设节册案于东宫内殿设香案于其南设女乐于内殿陛上不作设议仗如常仪设内赞引礼女官各二人至日内官自左顺门外迎节册由正门八迎至内殿节册将至女官启请  皇太子妃具服宫人执扇从卫引赞导妃降自东阶出迎节册俟至各置于案引赞赞就拜位赞宣册赞跪宣册女官跪取册立宣于  皇太子妃之东宣毕引赞赞授册赞搢圭女官取册授  皇太子妃授毕以授女官女官跪受授立于西引赞赞出圭赞兴赞四拜礼毕内官持节由正门出  皇太子妃送至殿外内官持节出报正副使礼毕使得报持节诣  上前复命是日  皇太子妃受册毕引赞导具礼服诣  奉先殿及  几筵行谒告礼如常仪礼毕  皇太子妃具服引赞导诣宫内门外俟  皇帝服皮弁服  皇后服燕居冠服升座导  皇太子妃自殿东门入就拜位谢  恩行入拜礼毕诣各宫皇妃前行四拜礼毕导还宫诣  皇太子前行四拜礼毕导升座侍卫如常仪王妃公主郡主及宫人女官应贺者于丹墀内行四拜礼毕各退明日早亲王文武百官行庆贺礼俟  皇帝具衮晃御奉天门内亲王行八拜礼毕次执事官行五拜三叩头礼毕鸿胪寺官奏请  皇帝陛座进表行礼如正旦仪亲王行庆贺礼毕诣内殿  皇后前行礼亦如之亲王世子郡王贺皇太子礼鸿胪寺官设亲王世子郡王拜伍于文华殿陛上锦衣卫设仪伏教坊司设乐不作亲王世子郡王贺中宫行礼毕引礼导至文华殿门外侯  皇太子升座毕由东阶升就拜位赞礼赞鞠躬四拜毕赞跪鸿胪寺官一员跪殿门外正中政词曰某王某等兹遇  皇太子殿下荣膺册命礼当庆贺毕赞礼赞俯伏兴平身四拜毕以序退  皇太子回谢亲王礼是日  皇太子诣便殿见赵王行家人礼四拜王西向而受文武百官庆贺  皇太子行礼进笺如正旦仪是日百官命妇诣中宫进笺庆贺毕诣  皇太子妃前行四拜礼  上谕鸿胪寺臣曰故事视朝后诸司有急切机务不淂面陈者许具题本于宫门投进冀得速达今诉私事丐私恩者亦进题本掩奸欺众以图侥幸坏法乱政莫甚于斯今后惟警急机务不得即面陈者许封进题本其余大小公私之事并令公朝陈奏违者论以重罪仍令三法司知之造御药奉御印金吾左卫指挥使林子宣以老疾乞致仕而以其孙胜代职从之辛亥敕甘肃总兵官都督费王□献近闻贤义王太平为瓦赖顺宁王脱欢所侵害太平人马溃散有逃至甘肃边境潜住者尔等即整搠士马哨了如果则遣人诏谕同来仍严约束差去人善加抚恤毌盗其马疋牛羊等物庶不失远人来归之心命羽林前卫指挥佥佥事汪致渊子豗祖龙职古麻剌等正国剌必等遣头目叭谛吉三等奉金叶表笺来朝贡方物赐之钞币壬子立嫡长子为  皇太子册文曰帝王弘建皇极首隆国本所以重  祖宗之洪业系天下之人心朕统承天序祗奉神器兢兢夙夜永图用建元良以为储副咨尔朕之长嫡天禀明睿英资刚正有孝友谦恭之德有闳伟豁达之量昔我  皇考太宗文皇帝深期宏远德音孔彰今特授以册实命为皇太子正位东宫父子之亲君臣之义惟笃克念始终于诚惟学致道惟敬立德惟智以容善惟仁以爱人戒侈去矜亲贤远侫益勤无逸以  宗庙  社稷永保国家隆盛之福钦哉册皇太子妃胡氏册文曰朕祗绍鸿图永惟国本茂建储副所以重于继承眷乃室家咸宜正于名位今立嫡长子为皇太子尔胡氏作配宫闱多历年所内德克勤妇道有称今特授金册命尔为皇太子妃尔益慎德仪协隆化本体樛木螽斯之美衍国家福庆之原钦哉封苐二子瞻埈为郑王苐三子瞻墉为越王弟五子瞻墡为襄王苐六子瞻堈为荆王苐七子瞻土□粤为淮王苐八子瞻垲为滕王苐九子瞻垍为梁王苐十子瞻埏为卫王其册文皆曰朕惟君临万邦必建诸子以巩固  宗社屏卫王家宏治平悠久之福隆古圣王逮我  皇祖  皇考咸由斯道朕嗣鸿业祗怀永国咨尔弟几子某天禀纯茂贤智夙成今特封尔为王居国某处子子孙孙世守兹土于戏惟学广德惟德裕身惟谦惟恭戒于荒逸亲仁爱民屏远邪侫永笃忠孝之志无忘君亲之恩则光昭藩辅福祚长世敬之哉封汉王嫡子瞻坦为汉世子赵王长子瞻土□犮为赵王世子册文曰朕惟君天下者子必封王王子嫡长者立为世子世世相传藩屏帝室此  太祖之制也朕兹承大统笃序亲亲今朕弟某王长子某年已长成特命某为世子尔其恪勤忠孝永承藩辅钦哉无怠封汉王苐四子瞻咨为济阳王苐五子瞻域为临淄王苐六子瞻垶为昌乐王苐七子瞻墿为淄川王苐八子瞻坪为齐东王苐九子瞻壔为任成王苐十子瞻土□长为海豊王苐十一子瞻垹为新泰王赵王苐二子瞻塙为安阳王其册文曰天子之众子必封为王诸王之众子必封郡王此  太祖之制也朕祗承大统笃序亲亲今朕弟某王苐几子某特封为某王夫为子莫大乎孝为臣莫大乎忠非孝非忠何以立身汝能勉之则可以脩乃父之攸行矣于戏尚克时枕乃永其世汝其钦哉无替朕命遣官持节命秦隐王庶长子志均袭封秦王楚昭王世子孟烷袭封楚王蜀献王嫡孙友堉袭封蜀王肃庄王庶长子瞻焰袭封肃王辽简王世子贵烚袭封辽王伊厉王庶长子颙炔袭封伊王其册文曰朕惟君天下者必封建王国子孙世世相传藩屏帝室此古昔帝王不易之大法也朕仰遵  祖训笃叙亲亲兹以某亲某王薨逝尔某其子某其孙特命袭封某王尚恪勤忠孝亲贤爱民永为藩辅钦哉无怠封蜀献王苐六子悦烯为永平王孙友附为黔江王友埙为罗江王代王苐三逊火□宇为潞城苐四子逊堪为山阴王苐五子逊燂为襄垣王苐六子逊烇为灵丘王辽简王苐七子贵烰为益阳王苐十子贵煟为湘阴王苐十一子贵卧□火为卫阳王韩宪王苐四子冲烋为乐平王沈王庶长子佶焞为武卿王苐二子佶烇为陵川王苐三子佶煟为平遥王其册文曰天子之众子必封为王王之众子必封为郡王此  太祖之制也朕祗承大统笃叙亲亲今朕叔某王苐几子某苐几孙某特封为某王夫为子莫大乎孝为臣莫大乎忠非忠非孝何以立身汝能勉之则可以修乃父乃祖之攸行矣于戏尚克时枕乃永其世汝其钦哉无朕命诏天下曰朕惟致理必先正内所以崇王化之基承统必重建储所以厚国家之本乃若众建宗室式以永壮□□繙维帝王大经典章斯在朕祗天序君主万顾兹临御之初方切维新之治念德泽之未究耿夙夜其靡宁而亲王勋臣文武百辟志存爱国咸怀永图屡表摅诚靖立皇后建皇太子稽率旧章勉循众志已于十月初八日册立妃张氏为王后十一日册立嫡长子皇太子封次子瞻埈为郑王瞻墉为越王瞻墡为襄王瞻堈为荆王瞻土□粤为淮王瞻垲为滕王瞻垍为梁王瞻埏为卫王汉王嫡子瞻坦为世子次子瞻垐为济阳王瞻域为临缁王瞻垶为昌乐瞻墿为缁川王瞻坪为齐东王瞻壔为任诚王瞻土□长为海豊王瞻垹为新泰王赵王长子瞻土□犮为赵世子次子瞻塙为安阳王命秦庶长子志均袭封秦王楚昭王世子孟烷袭封楚王蜀献王嫡孙友堉袭封蜀王肃庄王庶长子瞻焰袭封肃王辽简王世子贵烚袭封辽王伊厉王庶子颙炔袭封伊王封蜀献王之子悦烯为永川王孙友附为黔江王友熏为罗江王代王之子逊火□宇为潞城王逊堪为山阴王逊墰为襄坦王逊烇为灵丘王辽简王之子贵烰为益阳王贵煟为湘阴王贵卧□火为衡阳王韩宪王之子冲烋为乐平王沈王之子佶焞为武卿王佶煃为陵川王佶煟为平遥王于戏惇叙彝伦自家邦以达乎天下巩固  宗社隆本支以传于万年用弘仁厚之风永协雍熙之化布告天下咸使闻知置郑越襄荆淮梁卫八王府长史司等衙门并其官属
　　大明仁宗昭皇帝实录


大明仁宗昭皇帝实录（卷六）
　　永乐二十二年十月癸丑故中军都督府都督佥事徐膺绪子景珩等来朝  上谕吏部臣曰我  太祖高皇帝定天下中山武宁王功德最盛景珩兄弟皆其孙且  皇妣之侄父死时兄弟皆幼废学可择师就其家教之使知为人之道庶几不忝厥世又谕景珩等曰人之善道载于书尔读书则知之知人必行之由是为孝子为忠臣可以有光尔祖尔今虽皆年长古人多有晚学而成德者能百倍其功何患不成其勉之又顾翰林侍臣曰富贵家子弟习成骄傲虽有良师未必能降心受教尔等其程督之一月两加考试庶使知所勉励  顺德府广宗县奏今岁雨水下田伤稼颇多乞宽其租税  上谓户部臣曰比登莱诸群雨水伤麦已蠲其永乐二十年逋税其二十一年所逋者令折输钞广宗可准此例宽恤之若使核实而行则民困于有司之督责其速行之而后令巡按御史审实不实者罪之自今各处有告灾悉准此例甲寅  命僧道二百四十人于  天寿山建荐扬大斋三昼夜  升府军右卫指挥使张曰□永为中军都督府左都督指挥佥事张昇为后军都督府都督同知青州中护卫指挥佥事郭玹为左军都督府都督同知曰□永昇皆  皇后之兄玹故武定侯追封营国公英之孙贵妃兄也  命中军都督府故都督佥事徐膺绪子景珩为本府都督佥事景璇为金吾前卫指挥佥事仍俱进学于家  楚世子孟烷遣指挥佥事石玉等献千疋平阳王羙圭遣承奉陈新等献羊马赐玉等钞有差  辽东都司都指挥使周兴遣子能贡马赐之钞币乙卯  命户部岁给卫王瞻埏禄米千石钞四千锭  命瓦剌归附人赛因打力为所镇抚银钞彩币表里金织袭永鞍马等物  召镇守徐州忻城伯赵彝还以其老不胜事也  上命吏部令在京七品在外五品以上文武及知县于五品以下见任官及军民中访举德性淳笃行止端方或才能出众政绩显著或文学有称识见优远者量才擢用若有蔽贤及滥举者论罪如律所举之人后犯赃罪举连坐又谕之曰朝建比年数下诏举贤而奉行者率多狥私背公或以贿赂举或以亲故举所得实用十不三四政事何由而理生民何由而安自今必严举主连坐之法庶得实材丙辰忽石门指挥沙笼加率头目亦失哈等来朝乞授亦失哈本卫指挥  上谕之曰今一来朝遽受指挥有  先帝时累累来朝今尚为千百户者其必不安矣彼既不安汝得此职岂能自安但永建忠诚不患无官职也遂赐沙笼加及亦失哈等钞币有差命礼部厚待之遣还因为尚书吕震曰祖宗官职当为祖宗惜之震对曰外夷人授之官而非俸禄之费似亦可与  上曰先帝所授外夷人官亦非有俸禄何谓不轻授哉吾授官职以宠此徒而又自轻之可乎且得一人而失众人亦不可也  狭西巩昌卫指挥佥事王荣等辽东三万卫千户王阿都赤等安乐等故指挥哈失用妻王氏各遣人贡马赐钞币有差丁巳升工部右侍郎许廓为本部左侍郎鸿胪寺右寺丞哈的为本寺左少卿右寺丞刘泉为右少卿升礼部郎中母祥改青州府知府王佐俱为太仆寺少卿调鸿胪寺右少卿胡林于南京鸿胪寺  命丁溯萧鼎俱为兵科给事中初溯为卫辉府通判鼎为怀庆府照磨皆坐事罢至是以礼部尚书吕震荐而召用之  擢散骑舍人萧让为中郎留守司正留守故荣国公郭英子鉴为副留守二人皆皇亲让署皇陵祠祭署最久云  苏禄等国遣头目生亚烈巴欲等贡方物赐袭衣钞币有差  户部奏京师岁用粮五百万石今江南岁运裁三百余万而不足以供请自来岁于淮安等府增运以备此数从之  大理寺奏决重囚  上曰人命甚重帝王以爱人为德卿等理刑宜赞辅德政罔俾无辜含冤地下伤国家之和气昔法吏有于死狱求生道者天有显报不在其身在其后人卿等勉之遂命五府六部通政司六科同三法司于承天门会审特召大学士杨士奇杨荣金幼孜至榻前谕曰此年法司之滥朕未常不知其所拟大逆不道往往出于罗织煆炼  先帝数切戒之故死刑至四五覆奏而法司不留意甘为酷吏而无愧自今凡决审重囚卿三人往同审有冤抑者虽细故必以闻遂命三法司今后审决重囚必会三学士同审戊午免远安王贵爕巴东王贵宣为庶人敕曰送终乃人子之大事尔兄弟父薨不奔丧五刑三千莫大不孝国之正法朕不敢私今并削爵降为庶人于简王坟园居住原受远安王巴东王册印封识付行以副朝廷优容之意盖二人前尝诬告其父有不轨谋至是谕群臣曰正风化当自家族始遂有是命  命户部每岁暂给郑王越王襄王荆王梁王淮王滕王禄米各三千石钞万锭俟其之国别立常典琉球国中山王世子尚巴志遣使者安丹尼结制等贡马交阯清威等县土官黄廷满等贡方物赐钞有差己未遣中卫官送氓王楩父子居武岗州命户部岁给禄米千石钞二万贯兵部改远安王贵爕等典仗校尉充氓王侍卫  定州卫居住都指挥佥事吴守义等交阯广原州土官判官岑斗烈等哈密等回回舍黑马黑麻等贡马及方物赐钞币有差庚申赐楚王孟烷辽王贵哈肃王瞻焰伊王颙炔秦王志均各白金五百两钞六十锭纻丝二十表里锦六疋罗十疋纱十疋  月增给在京文武官及锦衣卫将军总小旗米各五斗杂职及吏并各卫总小旗军力士校尉人等有家属者各米四斗无家属者各斗五升并准俸粮之支钞者其直隶永平等卫随征官军愿居京师者给米如在京官军先是  上谕兵部尚书李庆曰国家餋兵必使平时衣食不乏无嗟怨之意则缓急用之得其力今远戍者劳勤练者亦少暇守卫者常不得下直间有余丁亦别有差遣不得息在营率妇女幼穉无治生者而月粮止得五斗不足自瞻此岂能无嗟怨宜如洪武中例月给一石如此恐百姓馈运不胜其劳  上曰古寓兵于民一有调发民间骚动今之民平时虽有餋兵之劳而调发之际免于荷戈被甲晏然安居田里以此校之未为甚劳庆叩首曰此非愚臣所及遂召户部尚书郭资谕曰往年百官军士初扈从来月给米五斗可瞻今都于此此曹多有家属矣五斗不足以瞻江南运输固艰难然京师百官军士艰难又甚往往守义者困于饥寒玩法者悉无忌惮卿国之大臣独不为远虑哉朕于文武官及军士月米悉欲加给五斗数年京仓储积皆卿所掌不乏用否资对曰不乏遂命增给  升新除交阯按察司佥事胡□□□异□为都察院右副都御史山西按察司佥事李谦为大理寺右少卿□□□异□谦俱以给事中升佥事未行  上念其近侍久故复进京职  升钦天监副皇甫仲和为本监正南京钦天监夏官正黄恺奏事至留升监副  赐神策卫指挥佥事王曜土田并蠲其税  造南京都知监司礼监二印辛酉  命礼部集僧道于庆寿等寺及灵济宫建荐扬大斋七昼夜以  太宗皇帝晏驾至此百日也  五城兵马指挥司言比日京城军民私宰牛甚众请重罚以警之  上曰愚人苟图目前之利更不恤刑罚命三法司自今私宰牛者十倍时值追钞仍治私宰之罪时钞法带故权为此令壬戌追封故妃张氏为顺妃册文曰朕缵承大宝统御万邦笃叙彝伦咸亲九族眷怀宫壸之内在昔妃嫔之贤其善行有称而长往不复者恩荣之命何间幽明咨故妃张氏柔惠静嘉夙彰德羙自  先朝之临御选嫔朕于春宫儆戒相成资其令淑生有子矣而汝寿不永游有年矣而予念弗忘今追封尔为顺妃赐谥贞静于戏服以华躬庶慰九泉之下号以昭行用扬永世之闻灵爽有知服兹宠命  追封故妃李氏为丽妃至册文曰朕缵承大宝统御万邦笃叙彝伦咸亲九族眷怀宫壸之内在昔妃嫔之前其善行有称而长往不复者恩荣之命何间幽明咨故妃李氏自  先朝之临御选嫔朕于春宫效其劳勤并载德羙亡殁已久悼念弗忘今追封尔为丽妃赐谥嬉于戏服以华躬庶慰九泉之下号以昭行用扬永世之闻灵爽有知服兹宠命  追封弟四子静乐庄献王瞻垠为蕲王改谥曰献册文曰朕惟君天下者支子必封王不以存殁而有间而稽行易名殁必有谥所以明国家之典隆父子之恩咨故第四子静乐庄献王瞻垠天禀卓越孝弟夙成刚毅在中而谦恭有度好学不懈而文采日章蔚然德器之可观伤哉年龄之弗永日月已远悼念不忘今朕承统于天位尔宜进荣于大邦特加封为蕲王谥法聪明睿智曰献仍赐谥献章服所以慰幽灵称号所以扬羙德九原不昧庶克歆承  追封故第四女为德安公主谥曰悼简  封保母杨氏为卫圣夫人  升大理寺左评事杨时习为本寺卿右少卿李谦为左少卿降本寺卿虞谦为右少卿以锦衣卫镇抚司言其过失也  升锦衣卫指挥佥事徐晟为本卫指挥同知鸿胪寺左少卿哈的为指挥佥事晟鞑靼人初名七十五哈的回回人二人自永乐初以翻译外夷文字召用后凡西北二虏及南夷之事二人悉与闻之晟颇机警哈的诚确屡见收用至是以其更事久故复升之  虏人察罕帖木儿保保自瓦剌来归命为所镇抚赐冠带仍命礼部如例赏赉  礼部左侍郎胡濙言十事一曰勤庶政谓人君一日二日万机故必明以烛之勤以理之分轻重缓急之序审是非可否之宜如是则政无不当事无不理若帝舜之无怠大禹之克勤文王之自朝至于日中昃不遑暇食皆勤政之实也唯  陛下法之二曰任贤良谓明王立政不惟其官而惟其人用人之道当致谨取舍不以文华而以德行不以虚誉而以实才如是则贤者在位不肖者不得容若舜之举八元八凯汤之佑贤辅德显忠遂良文王之任三宅三俊皆任贤之实也唯  陛下用之三曰务节俭易曰天地节而四时成节以制度不伤财不害民盖侈用则伤财伤财必至于害民欹器图曰富有四海守之以俭若尧之芧茨不剪土阶三尺禹之菲饮食恶衣服唯  阶下法之则天下仰德自然无害民之事矣四曰笃亲亲书曰克明峻德以亲九族九族既睦平章百姓又曰立爱惟亲立敬惟长始于家邦终于四海唯  阶下于宗亲诚能推恩义以怀之分宝玉以遗之则亲亲恩笃而天下化矣五曰纳谏诤谓四海之广庶务之系非一人耳目计虑所能周悉而忠良明智之言必有可采故舜舍已从人禹闻善言则拜成汤从谏弗咈高宗亦曰从谏则圣愿  陛下厚直言极谏之赏宽愚昧任戆之诛以来忠告以禆治道六曰明赏罚谓赏以劝善罚以惩恶一惟至公不私而已是以赏一人而千万人悦刑一人而千万人惧故爵人于朝与众共之刑人于市与众弃之唯  陛下广至公至明之心持信赏必罚之志以服天下以致化理七曰亲经史谓经以载道可以观帝王致治之本史以记事可以鉴前代兴亡之由仗愿万机之暇法轧行徤继离向明常接儒臣讲论经史则  圣智益博睿谟益广而与二帝三王同一揆矣八曰守成宪盖创业之君其得之也难故其防患也深其虑之也远故其立法也密如或有过不及可损益以就中苟为宜民当守而勿失且如南京龙蟠虎踞气旺地灵水陆交通四方辐辏之地我  太祖高皇帝定鼎于此良有以也伏愿终丧之后上顺天心下慰人望苏南方转输之劳省北地供给之费仍置留守于北京以备时巡则  祖宗帝业永全而南北之人心皆悦矣九曰严祀事书曰鬼神无常享享于克诚仲尼曰祭如在祭神如神在近见各处应祀神祗坛庙倾颓栖神无所甚失国家所以祀神之道乞令所司以时修葺此有国者之大事也十曰精武备今四海昇平万方底义虽若无事于兵然有备无患自古明诫近各处军伍缺人守备无法脱有不虞何以制御古人有言安不忘危治不忘乱伏望  陛下深留圣意宜进五府及兵部之臣与计议斯事早为处置不可缓也易曰慢藏诲盗诚不可久示人以虚也然西北临边东南际海其守备官军所系皆重不宜轻调别用而北虏出没尤不可测为今之计但当守其要害严其防御务农以足食练卒以餋威寇至则御寇退不追此上策也尤不可自启边衅边衅一启所得无几所失不赀矣  上嘉纳之癸丑  命五军都督府遣各卫亲军指指司壮士补将军之宿卫者  升河南左布政使杜智为南京都察院右副都御史初智任北平知府  上为世子居守智多效劳勤后累升至布政司坐累下狱遇赦还职至是诣阙谢恩  上念其旧劳故有是命  升南京钦天监五官灵台郎刘谭为本监监副  升都指挥使本司都指挥使张琇以老召还  命左军都督府佥事冀杰镇守开平调锦衣卫指挥同知高献任金乡卫指挥使司  夜有星大如鸡子色青白见天仓甲子改工部尚书金纯于刑部刑部尚书兼詹事府詹事吴中于工部兼职如故  升两浙都转盐运司判官向宝为都察院左佥都御史  升府军左卫千户黄镇为本卫指挥佥事  夜有星大如鸡子色青白见天纪乙丑赐郑王等八府孳牧牛羊马每府牛百二十羊五百马六十  复升都察院左佥都御史为右都御史兼詹事府詹事宝洪武乙丑进士为兵部主事升员外郎九年无过  太祖皇帝嘉之特升应天府尹宝有廉操临政宽厚而坐累久困  上深知之故有是命  升浙江布政司右参政尹必用为通政使户部员外郎樊翰刑部员外郎萧廷玉工部员外郎郑冕陈宜俱为布政司右参议翰任福停玉广东冕山西宜广西  擢前工部郎中张隆为鸿胪寺左少卿隆永乐中坐事谪戍边至是以荐擢用  山西浑源州奏民逃徙者百余户其田荒废而税额果陈请以均分见在之民  上曰民穷甚故逃徙今以分见在之民是欲其皆穷而逃乎命户部速除税额若民有原耕者或逃者复归就耕则三年徵税  夜月犯内屏星丙寅山东按察司佥事任敏以受赃罢为民夜有星大如鸡子色赤见郎位有星如碗色赤见羽林军光烛地丁卯奴儿干都司都指挥同知康旺遣子贡马赐之钞币  擢监生徐永溍等二十人俱为给事中徐永溍何宣郑彤任吏科沈宁伍志厚卢琛户科易善陈襄陈应炎礼科潘信杜瑄蔡锡陈耀兵科屈伸孙郁吴信林简刑科刘瑄谢永赵睿工科  礼部引郡县岁贡生奏送翰林院考试  上召大学士杨士奇等谕曰朝廷所重安百姓而百姓不得蒙福者由牧守匪人由学校失教故岁贡中愚不肖十率七八古事不通道理不明此岂可授安民之寄自今宜戒因循之毙严考之本经四书义不在文词之工拙但取有理制者如或难得即数百人中得一人亦可盖取之严则无学者不复萌侥幸之望而有向进之志矣戊辰风寒  上御西角门视朝罢顾谓翰林院臣曰今日始寒朕与卿等居重城中犹觉凛凛如此守边将士昼夜严警渐不可胜遂命书敕遣使以钞币赐缘边将士户部尚书夏原吉等曰朝廷待守边者厚矣既预给御寒之具复蒙恩如此昔楚子以寒巡拊三军皆如挟纩彼徒施温言人犹感励况今受实恩  陛下常推心不忘耳  上曰人君视天下万物为一体将士为国家躬勤劳瘁岂敢须臾忘之朕所行或有不及湏卿等翼辅古人有言为君尽君道为臣尽臣道朕与卿等各尽道可也己巳设长陵祠祭署置奉祀一员从七品祀丞一员从八品  命罢都指挥使张廉官先是命廉往大同操备廉托他事不行至是命廉武安侯郑亨往大同备御廉不欲居亨下陛辞奏曰臣仍遵奉先命往大同操备  上曰尔已托故不行今命从武安侯尔又不欲敢数违朝命假若麾下人数违尔言如何命部罢廉官为隶遣属英国公顾侍臣曰朕初即位使人不行岂可不惩  狭西洮州卫千户李智遣子进马赐之钞币庚午  上谕吏部尚书蹇义曰自古人君厚其臣必体其情而及其父母故后世有推恩封赠之典今武臣皆得封赠祖考文臣得者甚少  太祖太宗之世既皆行之明着吏部职掌盖褒善劝功励人心于忠孝者在此其举行之但毌越成宪滥及匪人耳  大理寺奏刑狱  上命自今临边及缘海卫所军犯笞杖徒流罪者令赎罪复役不调监生生员但犯私罪自笞杖以上皆决充吏京卫所旗军力士犯笞杖罪每笞一十罚役五日杖一十罚役十日役满归伍三犯不得宿卫厨子视旗军三犯不得供应辛未升滕府长史司长史姚友直为云南布政使司左参政仍掌滕府长史司事  擢故营国公郭英子镛为中军都督府右都督  升金吾右卫指挥使王福王曰□永为都指挥佥事羽林前卫指挥同知王泉为本卫指挥使府军前卫千户王观为本卫指挥佥事  阶州右千户所百户樊义言阶州密尔生番蛮夷之心不可测度乞还向所调本所官军九百三十余人往甘州等处备御者仍守本州黄鹿坝等寨关口从之遂命陕西都司调附近卫所官军代往甘州  命吏部公侯伯袭爵者并封赠其父母及妻如例


大明仁宗昭皇帝实录（卷七）
　　永乐二十二年十一月壬申朔钦天监进洪熙元年大统历  上御奉天门受之颁赐诸王及文武群臣  追封故彭城伯张麒并其三代俱为彭城侯封麒子中军都督府都督曰□永为奉天翊卫宣力武臣特进荣禄大夫柱国彭城伯中军都督府左都督如故命左军都督府都督同知郭土□玄袭封武定侯  御札付礼部尚书吕震曰建文中奸臣其正犯已悉受显戮家属初发教坊司锦衣卫浣衣局并习匠及功臣家为奴今有存者既经大赦可宥为民给还田土凡前为言事失当谪充军者亦宥为民  上谕礼部臣曰大学聚天下之士教之以备任用盖因其已成而益充之今郡县岁贡生率记诵陈言以图侥幸求其实学百无二三尔礼部宜敕有司督学官严训诲必通经成才方得充贡盖学者先立根本于乡学然后进而充广大学者若在乡学全未有成而望有成于国学焉有此理  浙江布政使司左参议王忠按察司佥事霍毅以赃罪俱癸酉遣中官鲁安等以即俓诏谕哈密忠义王免力帖木儿并赐之彩币表里  上谕户部尚书夏原吉等曰田土民所恃以衣食者今所在州郡奏除荒田租得非百姓苦于征徭相率转徒欤抑年饥衣食不给或加以疫□□劢而死亡欤自今一切科徭务撙节仍令有司凡政令不便于民者条具以闻被灾之处早奏赈恤有稽违者守令处重罪  和宁王阿鲁台使者阿卜都剌等贡马赐赉有差甲戌  上以在朝文武群臣进言者寡敕谕之曰朕以菲德承大统君临亿兆顾天下之广庶务之系岂一人所克独理亦唯赖文武群臣相与协德共图康济矧属亮阴之际尤切倚毗之心是以嗣位之初首诏中外旁求直言此实意也而涉月累旬言者无几夫京师首善之地四方之所视法今人困于下而不得闻毙胶于习而不知革为国以得贤为重事君以进贤为忠今居官者或廉贪杂处贤否无别其何以望治效典兵者或部伍不实纪律不肃其何以严防御仕者之禄不足而冗食之员甚众法吏所尚平恕而罪人或困于深文推之百司之务夫岂皆适于中近者如斯何以法远岂非宪纪不正言路有壅夫有功必赏有罪必罚贤者必进不肖者必退至公之典朕不敢私卿等皆受国家股肱心膂之寄无以直心而虑后谴君臣同体相与至诚必有嘉谟嘉猷辅朕不逮庶副倚重贤人君子之意  遣中官别里哥指挥赵回来的等赍敕谕和宁王阿鲁台宥其前过令通使往来如故并赐王及王母彩币表里  敕大同总兵官武安侯郑亨曰近阿鲁台遣使来朝进马今差指挥赵回来的等同来使赍敕宥其前过令通好如故然此寇谲诈或乘国有天丧边境无备复来侵扰盖未可测宜整搠军马严加堤备仍令各隘口及烟墩昼夜用心瞭望谨慎谨慎毋致疏虞敕宁夏甘肃辽东宣府山海永平开平总兵官及备御官亦如之  擢秀才朱瑶为中书舍人先是尚宝司少卿袁忠彻荐瑶于  太宗皇帝召之及是始至故有是命  上谕户部尚书夏原吉等曰农者生民衣食之原耕耘收获不可失时自今一切不急之役有当用人力者皆俟农隙前代盖有不恤农事而以徭役妨耕作召乱亡者矣不可不谨乙亥交阯参将保定侯孟瑛荣昌伯陈智奏黎利反事赐敕报曰已有赦敕黎利罪命为清化府知府令内官山寿赍往谕意待山寿至彼尔等察其近情何如与山寿计议停当奏来  遣使赍敕谕兀良哈官民曰  皇考太宗皇帝宾  天朕已钦承奉天命继承大位主宰天下凡四方万国之人罪无大小悉已赦宥若兀良哈官民敬顺天道许令改过自新仍前朝贡听往来生理  上因谕侍臣曰彼有过而不宥之既无所容将来必为边患吾不吝屈己以安百姓  分安东中屯卫之左右二千户所守应州中前二千户所守浑源州  改大理寺卿杨时习为交阯按察司按察使升本司按察使纪谆为交阯布政司布政使  召前峡山县知县弋谦为大理寺右少卿谦初为监察御史巡按江西言事剀切  上心识之故有是命复大理寺右少卿虞谦为本寺卿  从赵王高燧请去常山左右二护卫赵王高燧先遣长史赵季通奏云一衣一食皆朝廷所给安坐无事而虚拥三卫三卫军士亦虚受粮赐请以常山左右二护卫官军助国家戍守止留中护卫供使令足矣  上不纳王遣季通往复再三固执前意至是以书谕王曰贤弟忠存  社稷忧在国家河间东平之贤无以过矣盛心不可以固违今从所请命兵部存留中护卫及添设郡牧千户一所于贤弟府中惟兄与弟如手如足铭着于心何日忘之  命户部英国公张辅所受太师俸米就北京仓给时百官月俸之支米者并于南京仓给之给辅盖特恩云  太师英国公张辅太子少保兵部尚书李庆等奏请令直隶及近京都司官军更番于京师操备可之  上谕之曰古者务农讲武皆有定期故两不偏废今宜略仿此意无废屯种今毕农事而后来先农事而遣归庶皆不妨误  中书舍人郑公佐张士寔周中和王真袁文以老乞致仕从之丙子  命户部公侯伯驸马禄米之折支钞者令就南京支麦  升通州卫指挥使黄真金吾左卫指挥使魏清俱为都指挥佥事真镇万全清镇天城  上谕兵部尚书李庆曰国家虽无事边境不可一日不备缘边诸卫湏核部伍申饬号令庶几守备坚固寇至无虞比闻边将多玩弃法度军伍之间名存实亡湏遣御吏巡历核视  上谓都察院右都御史刘观曰御史朝廷耳目当清仪宾初坐事下锦衣卫狱至是以赦得释戊寅夜木星入底宿有星大如鸡子色青白见北河己卯韩王冲＜火或＞襄陵王冲炑乐平王冲付□火至  命工部凡内府守卫军所悬木牌更造以铜其文一面二十四字凡守卫官军悬带此牌无牌者依律问罪借者及借与者罪同一面守卫二字其守卫官并悬本职牙牌  命兵部遣官点视各处驿传坏者修葺仍命巡按监察御史督视夜有星大如杯色赤光烛地见东井有星大如鸡子色赤见舆鬼庚辰  上谓侍臣曰守成之主动法祖宗斯鲜过举书监于先王成宪其永无愆后世为嗣若者往往作聪明乱旧章而卒至丧败不救可谓鉴戒朕十余岁待  太祖皇帝侧亲见作祖训屡经改易而后成书是时秦晋周世子皆在  太祖闲暇即召太孙及诸世子于前分条逐事委曲开谕之皆持身正家以至治天下之要道为天子为藩王能每事遵守岂有不福禄永远者朕寤寐不忘今已命司礼监刊印将赐诸子及弟侄侍臣对曰  陛下此心即  太祖皇帝之心也  上以钞法久滞又闻南京抽分场旧所积薪及龙江提举司所积竹木甚富有至二三十年者因叹曰积聚本以资人今京师军民得薪甚难与其积久以侍腐何若散之以利人遂谕工部臣其二处所积除足岁用外余并以鬻军民每百斤官价钞五贯悉收昏软旧钞庶便民者  命孝陵卫故指挥使刘智子庆袭父职调锦衣卫内官马骐传  上旨谕翰林院书敕付骐复往交阯闸办金银珠香时骐被诏召还未久本院官覆奏  上正色曰朕安得有此言卿等不闻渠前在交阯荼毒军民乎交阯自此人归一方如角□羊倒悬今又可遣耶遣之非独诏书不信将坏大事此人近在内间百方请求左右为言再往当有利于国朕悉不答卿等宜识朕意遂止夜有二星大如鸡子其一色赤见天囷其一色青白见河鼓辛巳  命邢部都察院凡吏犯杖罪应罢者令就北京为种田  命工部应天等府岁办芦柴自明年为始什二徵本色什八徵钞每一束准钞五贯悉收昏软旧钞盖  上念民贫及钞法未通故也  命狭西右布政使李得成致仕得成涞水县人洪武中举孝行为尚宝司丞永乐初升陕西布政司参政秩满升布政司使至是来朝  上悯其老故有是命  上虑其定边之地切临外境命兵部简都指挥一人给神钪三百率大同右卫兵往备御  大同总兵官武安侯郑亨奏边城孤旷守兵不足乞仍以前所调高山玉林镇虏云川四卫兵之在保定定州涿州维县者相兼屯守从之命所司俟春暖遣行交阯东关县民陶乱妻阮氏一产三子事闻命礼部优餋如令  四川行都司奏建昌卫有漫水湾地逼生番山势险峻岁冬河涸番人时出标掠请置城堡量摘军民兼守从之  太子少傅户部尚书夏原吉奏今永平山海二处粮储已足请改本处所中盐粮于大同中纳从之壬午韩王冲＜火或＞襄陵王冲炑乐平王冲付□火各献诗颂  上览毕以示侍臣曰韩王兄弟文词皆有可观亦其资性聪敏务学所致王者之学虽不在文然能留心于此不役志于他斯亦可尚遂赐敕奖谕曰览王诗颂词明理畅足见勤学好文之笃诵之至再嘉叹不已诸弟皆有淳笃明敏之资自今亦潜心再籍用志古之贤王使东平河间不得专羙前代岂不伟哉并赐白金钞币有差  太子宾客都察院左都御史刘观等劾奏驸马都尉沐昕  先帝临御之日命掌复军都督府事稍畀重权輙营非分擅取官木窃造私居甚者胁人女子为妾既已置诸法司久乃曲蒙原赦  皇上嗣登大宝俯念至亲略其前过命掌南京后军都督府事所宜改过效职乃更肆欲为非擅拓官街毁军士营房撒都府仓廪以营其私第砖瓦材木窃取于公家工匠人力横索于军伍又占据官地役民耕种贪婪无厌法不可容大易著履霜之戒春秋谨防微之书  陛下临御之初昕遽不律如此驯习无已何事不为乞付法司明正其罪庶以为勋戚之臣不遵国法者之戒  上命姑宥之而封所劾章示昕仍敕昕曰尔比在  皇考时不能守法致有愆累于今正宜悔过循礼又不自谨致御史有言虽以亲亲之故始宥不问然非分之恩岂可数得宜自修省用保终吉  降浙江按察司副使赵伟为嘉兴县典史初伟为吏科给事中务掇十人过失以希进擢至是来朝  上曰此人尚在耶怀蛇蝎之心岂可复置当道故有是命夜有星大如鸡子色青白见外屏有星火如杯色青白见蛇螣癸未赐韩王冲＜火或＞白金五百两钞六千锭锦六疋纻丝二十表里罗十疋纱十疋襄陵王冲付□火乐平王冲＜火或＞各白金二百两钞十五四千锭锦三疋纻丝十表里罗十疋命户部韩王岁禄三千石内一千五百石支本色余折钞襄陵王乐平王各岁禄一千石内五百石支本色余折钞  命都督佥事沈清为参将副武安侯郑亨镇守大同遣监察御史汤溁等十四人分巡天下考察官吏  上谕之曰国以民为本民安则国安比年在外牧守之官不体朝廷恤民之意侵削扰害民不聊生故今遣尔等分行考察然人才器不同有专为脂常謟媚而政事不理殃及于民者有沉静笃实不善逢迎而为政简易民悦服之者有虐于用刑巧于取索而能集事者有廉洁无私谨谨自守而政务不举者尔当明白具实以闻无惑于小人无屈于势要无私于亲故询之于众断之以公可也各赐钞二十锭为道里费又谕之曰御史朕之耳目当勉副朕心必先自治乃可治人若弃廉耻违礼法则朕亦不汝贷汝往勉之  升南京太常寺协律郎蒋守约为本寺丞  升辽东都指挥使郭义都指挥同知李通俱为后军都督佥事领兵宿卫如故  监察御史陈正伦言三事其一修葺各处城垣颓塌者以傋不虞其二量物直高下增减税课以通钞法其三增文武官俸给以餋廉耻所宜亟行者  上曰御史言当
　　命所司议行之  夜火星犯天厩甲申平阳王羙圭来朝  加各长公主号及岁禄  上谓礼部户部臣曰朕  皇考同气至亲惟诸叔诸姑今诸叔之子皆以册封诸姑在南京朕即位之初虽尝有分赉而名号未加朕心有歉其加宁国长公主及怀庆大名南康永嘉含山汝阳宝庆七长公主皆为大长公主仍议增其岁禄于是户部礼部议奏增宁国大长公主岁禄米三百石通前二千三百石内一千三百石支本色余折钞南康大长公主原禄米一千二百石内九百石支本色余折钞加怀庆天宁永嘉含山汝阳宝庆六大长公主各禄米二百石通前一千二百石内九百石支本色余折钞从之  敕辽东大同宣府永平总兵官今天气已寒宜善抚军士勿令失所但无敕旨及勘合文书并勿擅放出境  降锦衣卫指挥同知甘斌为福建漳州卫千户初斌守西上占百姓园田又擅禁荐佛寺旁十里地人不得樵采为御史所劾遣人阅视得实  上以斌  先朝官闱之亲不付法司但降黜之  廷臣有奏举官者  上谕之曰君以求贤为务臣以荐贤为忠虽圣人用人不求备随才大小皆有所用然天下之大其间岂无庶几皋夔颜曾之徒诚得一人胜千百人  等为朝臣宜体朕此心采心访求勿苟狥私情而不顾公义古人有言举能其官惟尔之能称匪其人惟尔不任朕亦以此观尔遂命吏部自今以荐举至者必试而用之  罢斥前布政司左参议郭良为民初良屡以罪谪役至是吏部言赦后例应复职  上问良曰贯高为人何如良不能对遂命罢之盖良常为秦府官不能辅导王善而专讦王之过乙酉升凤阳府照磨李准为太子宾客兼兵科都给事中  上初在东宫时准为詹事府录事笃实勤事不妄笑语以是见重后数年循例改官然念之不忘至是来朝遂有是命  辽东都司奏闻原马市已买马五百三十七匹以给辽东诸卫官军乘操丙戌升太子宾客户部尚书郭资为太子太保命致仕  上因谕侍臣曰资历任四十余年  先帝举义之际促朕守城备极艰难事苟有利于国毅然身任不避仇恶今方图任旧人而资老病朕不欲更烦以政故优之是日赐资白金百两钞二万缗彩币二十表里命户部复其家复赐资敕曰卿事我  皇祖  皇考今四十年历官中外致位通显列于六卿遭遇如斯可为盛矣盖卿有质实之资刚直之气志之所骛惟在国家有利于上毅然身任不畏强御虽怨聚于已而不暇顾虽害及于已而不知避可谓忠贞笃实之臣矣朕初嗣大统嘉与老成共图治理矧肇建储副兼资赞辅顾卿抱疾累岁步趋惟艰不忍强劳以事今特升为太子太师俾致仕归呜呼念二十年之前与卿同处一城早暮相聚劳勤艰苦何可胜言今太平无事当相与共乐于安逸而卿以疾去能不感于怀哉今命户部悉免卿户内赋役卿归休乡里强饮食慎医药优游自适以娱暮龄以副朕眷怀  进少傅兼吏部尚书蹇义为少师少保兼华盖殿大学士杨士奇为少傅俱兼职如太子少傅户部尚书夏原吉为少保仍兼原二职太子少师礼部尚书吕震为太子太保仍兼礼部尚书太子宾客都察院左都御史刘观为太子少保仍兼左都御史工部尚书兼詹事府詹事吴中为太子少保兼工部尚书俱给二俸赐原吉绳愆紏缪图书谕勉之如蹇义等升锦衣卫镇抚曹宾任启俱为本卫指挥佥事仍理镇抚司事  甘肃总兵官都督曹瓛奏捕得西番盗马贼人欲发去西宁都指挥李英处挨究敕献不必发去差的当人角□羊赴京来旦谕瓛曰尔为朝廷腹心故任以边务李英亦为朝廷效力于边宜同心防御不可自分彼此其山丹等卫汲水草场皆近甘州既屡被番贼抢盗马骡何不着落该卫及该管头目设法堤备擒拿却欲行李英处挨究此心非出尔意必有下人造谋交构者切不可王星有二星大如碗色赤一见北斗魁一见紫蕃西蕃内  月下五色云见丁亥  上御西角门阅京官诰词顾大学士杨士奇杨荣金幼孜曰卿三及蹇尚书夏尚书皆  先帝亲任旧臣朕方倚以自辅凡朕所行卿等朝夕共见有未尽善皆当尽言朕见前代人主有一履帝位輙自尊大恶闻直言左右之人虽素所亲信亦畏威顺旨缄默取容或贤良之臣不肯默默言之一再而不见听亦退而绝口以图自全君臣间各谓永享富贵然未久皆致福败朕与卿等当深以为戒君臣一体务始终同心庶几可以共图利安遂取五人诰词  上亲御宸输增二语云勿谓崇高而难入勿以有所从违而或怠曰此朕实心卿等勉之士奇稽首曰此  陛下圣德臣等其敢不勉  上悦  以冬至节近命礼部集僧道于庆寿海印能仁三寺及灵济宫各建荐扬大斋七昼夜资  皇考妣之德戊子升锦衣千户刘复为本指挥佥事仍官其二子济为本卫千户浩为百户复以工艺事  太宗皇帝及  上四十余年小心恭慎夙夜不懈二子皆习父艺效用有年至是复以老疾辞职  上怜之故有是命己丑靖江王府辅国将军赞侃赞偕来朝班朝臣之下  上顾见之谕鸿胪寺臣曰赞侃兄弟虽朕侄然宗亲岂宜过列疏远其令班于驸马都尉之次著为令加太子太保成山侯王通岁禄千二百石通前二千二百石命子孙世袭侯爵念其故父金乡忠壮侯真之功也命膺扬卫故指挥同知刘英子顺袭父职  太子少保兼礼部尚书吕震奏冬至节请御正殿受贺  上曰梓官在殡山陵未终因时兴慕哀恸愈切庆贺之礼岂所宜言敕免贺  夜月犯舆鬼庚寅  敕诸边将今天气严寒正胡虏南行之时宜整搠军马严加哨了昼夜谨慎堤备不可忽怠  升府军前卫指挥使王或为都指挥佥事命守定边  户部主事吴璘言教坊司乐人靴帽衣服违式等事乞严禁止从之夜有二星大如鸡子色青白一见坟墓星一见华盖辛卯追封卫圣夫人杨氏故夫蒋廷圭为保昌伯  削交阯参将保定侯孟瑛爵追其诰券谪为民云南并夺其祖父追封诰命坐其兄贤前谋逆罪也上谕户部尚书夏原吉曰古寓兵于农而不夺其时所以民无转输之劳而兵食足后世莫若于汉之屯田  先帝所立屯种法甚善盖用心亦甚至但后来所司数以征徭扰之既失其时遂无其效所在储蓄十不及二三有事不免劳民转输矣其今天下卫所凡屯曰军士自今不许擅差防其农务违者处重法  工科给事中郭永清言五事其一乞令有司如旧制严督里老百姓以时辟田园修陂堰种桑枣其二乞遣人清军伍果有户绝者查勘开豁免平民被勾扰之害其三内官内使非重事不宜轻遣出外凡事惟谪成所司庶几不扰于民其四乞禁约江河往来之人舟中不得擅带兵器虚张声势因行劫掠其五乞甲敕各处有司凡学校擅庙城池损坏者悉加修理并从之  山阳县县丞崔奎言比因钞法不通召商中纳盐钞然所中者率多京师之人远方中纳者少乞敕在外各布政司及直隶府州县愿中盐者令就本处官司纳钞而赴盐所支盐为便从之□夜荧惑退犯五诸侯壬辰  命都督方政为参将同荣昌伯陈智镇守交阯遣人赍制谕往付智等仍敕智等将孟瑛原受制谕封识缴回  命高道刘渊然为冲虚致道玄妙无为光范衍教庄静普济长春真人阶与张真人等  升锦衣卫千户夏永为本卫指挥同知  上谕礼部尚书吕震曰遇节皇亲例赐钞在廷文武股肱之臣朝夕相与可否机务而有故不宴者即同疏远小臣皆给节钞五贯殆非朕礼大臣之道汝识史继今遇节不宴者凡任事之臣公侯伯都督尚书赐钞一千贯侍郎五百贯  北京刑部右侍郎宋性卒性德州人洪武中由国子监生为刑部主事后署本部右侍郎事建文中出为湖广按察司副使调狭西永乐三年升四川布政司右参政五年进北京行都右侍郎十九年以疾致仕至是卒于家性所至以廉能称比卒人多惜之  夜有星大如鸡子色赤见于人星甲午升鸿胪寺序班鉄力必实为本寺寺丞  靖江王府辅国将军赞侃赞偕辞各赐钞二十万贯命户部岁给靖江府辅国将军六人米各八百石四百石支本色余折钞  夜有星大如杯色青白光烛地见八榖有星大如鸡子色赤见危宿乙未调济州卫指挥使李林任绥德卫  狭西必里等卫禅师罗卓星吉等及黑章咂簇剌麻失加等贡马赐之钞币  夜有星大如杯色赤光烛地见于丈人丙申特赐宁王权黄金百两白金三百两文锦十彩币表里各二十西洋布十翰林学士杨溥密＜锍-釒＞言事  上嘉纳之御札奖谕曰览所奏为国家之计诚合朕心但望卿始终如一知无不言相朕政体以承天休感卿忠恳特用酬报今赐卿彩币一双宝钞一千贯卿其领之  夜有星大如杯色青白光烛地见卷舌丁酉召华阳王悦燿赴京  赐用王橚白金三百两彩币表里各二十钞二万贯  增彭城侯张麒坟户戊戌复文郁工科都给事永乐初郁为给事中奉命于北京抚安军士民以不扰为  上所识后升都给事中坐事落职至是命复之己亥给将军校尉卫士衣鞋  少傅兼华盖殿大学士杨士奇密＜锍-釒＞言事  上嘉纳之御敕奖谕曰览卿所奏导朕以仁助朕以德欲朕为唐虞之君惜俊良共成王化此金石之言诚忠良股肱之臣也朕朝夕虑卿等以朕尊居宸极畏有谴责不肯进言今览所奏朕甚忻喜足慰于里但望卿始终如一知无不言以副朕委托之意共成王道之羙朕深感卿特赉卿白米十石彩币二表里宝钞二千贯实章眷待非应故事卿其领之夜有星大如鸡子色青白光烛地见北河庚子  命安远侯□木夕□升阳武侯薛禄平江伯陈瑄子孙皆世袭其爵  升南京工部右侍郎甄庸为本部尚书山东按察司使邓真为山东右布政使四川按察司副使余信为山东按察使  敕河南布政司今永城县奏去年七月黄河泛滥伤稼其被伤去处去年税粮马草悉与蠲免魏国公徐钦卒钦中山武宁王达之嫡孙其父辉祖袭封魏国公得罪废死于家永乐中命钦袭魏国公十九年自南京来朝遽请归  太宗皇帝不悦命为民凤阳盖蹔抑之使就学  上即位来朝复其爵至是以疾卒  上悼惜之赐祭赙赠命有司具棺歛给驿舟归其丧  上御右顺门谕杨士奇曰近其觉得群君意思多好朕或乘快意发落事有过处朝退思之方自悔而外间已进文字来甚惬朕心士奇对曰宋臣富弼有言愿不以同异为喜怒不以喜怒为用舍  上曰然书云有言逆于汝心必求诸道朕恒存此心间群臣所言有咈意者朕退必自思或朕言有失亦未尝不悔士奇对曰成汤改过不吝所以为圣人  上曰朕有不善患未知耳知之不难于改此卿所知也  夜有星大如鸡子色赤见螣蛇辛丑  敕口外备御太子太保阳武侯薛禄今钦天监言天象有兵卿宜仔细审察备御自三河抵宝邸直落一带闻有强贼出没劫掠宜差的当官军巡察遇无名目可疑之人即擒拿角□羊来仍湏禁约官军不得因而生事扰害良民  满剌加国遣使那剌迭扒那等贡方物赐钞币表里衣靴


大明仁宗昭皇帝实录（卷八）
　　永乐二十二年十二月壬寅朔  上视牲南效  平阳王羙圭陛辞赐之钞币并赐其父白金百两钞十万贯彩币表里六十大者六人什器香药咸备  命徐景璜为南京锦衣卫指挥佥事景璜故中军都督佥事膺绪子也  左军都督府都督佥事张达卒达睢宁县人初为燕山左卫护总旗洪武三十二年从  太宗皇帝举义奋勇敌忾累效战功积官至金吾左卫指挥使永乐六年进都指挥佥事八年从征迤北以先入贼阵杀获有功进指挥同知再进左军都督府都督佥事至是卒赐赙赠遣官致祭癸卯  上闻建文奸臣齐黄等外亲全调戍边者有田在乡悉荒废令兵部每家存一丁于戍所余放归为民甲辰召广东按察司副使陈勉为都察院左副都御史  上谕吏部臣曰师儒之职不可滥授此欲其成就人才德古以模范称之模范不正其所造器何由得正比来国子生务实学者甚少大率于诸司历事苟延岁月以图出身固是学者志趋卑下亦由师范失职所致卿等每引选国子监官皆循资格升之不闻举一道德老成之士如何望太学之师皆得人自今宜慎重其选  吏部举奏兴州左屯卫经历李能诈丁忧事  上曰孝子事亲惟日不足不幸已死初犹以生事之不忍据死其亲今亲在乃诈言死以诳朝廷不孝不忠熟大于此  命法司治之  夜月犯十二国诸星  有星大如杯色青白见七公光烛地丙午朝鲜国王李祹遣陪臣李稷等贡马及方物锡钞币表里有差丁未升詹事府府丞黄宗载为吏部右侍郎大理寺右寺丞施礼南京大理寺右寺丞汤宗各为本寺左少卿南京吏部郎中严升为南京大理寺右少卿南京礼部郎中王羽为太常寺少卿山东道监察御史金庠为南京刑部右侍湖广道监察御史杨复为大理寺右寺丞四川道监察御史郑煁为詹事府丞山东道监察御史顾谦为通政司右参议通政使司右参议朱侃为本司左参议广西道监察御史孙暠户科给事中宋戴俱为太仆寺寺丞南京太仆寺寺丞郭斌为顺天府治中太仆寺少卿喻良为广东按察司使山东按察使李旭福建布政使司右参政鼐俱为左布政司使旭任湖广鼐任福建浙江布政使司右参政程禧贵州布政使司右参政禄广平俱为左参政禧任江西广平任交阯南京礼部郎中王晏兵部郎中潘同俱为布政使司右参议晏任山西同任四川调湖广左布政使马璘任山西布政使司湖广按察司副使王增任浙江按察司  命山东左布政使俞景周山西右布政使孙预狭西布政使司左参政吴衡致仕都察院右都御史兼詹事府詹事向宝言二事其一将帅年老其子孙应承袭者乞严训练比试庶淂实用更乞许令举保通晓兵法熟闲武艺之人赴京试用其二府州县官有犯公罪轻者乞量罚其俸有被告者乞先追事内人鞫问明白果有干连府州县官然后代问庶免无罪者道路往来之费  上命兵部及法司如所言行之  监察御史胡启先言南京龙蟠虎踞之势长江天堑之险国家根本所在若使臣下镇之是授以控御之柄伏乞  命皇太子留守以系人心以固邦本  礼科给事中黄骥言西域使客多是贾胡假进贡之名藉有司之力以营其私其中又有贫无依者往往投为从人或贷他人马来贡既名贡使得给驿传所贡之物劳人运至自甘肃抵京师每驿所给酒食刍豆费之不少比至京师又给赏及予物直其获利数陪以此胡人慕利往来道路贡无虗月缘路军民递送一里不下三四十人俟候于官累月经时防废农务莫斯为甚比其使回悉以所得贸易货物以归缘路有司出军载运多者至百余辆男丁不足役及女归所至之处势如风火叱辱驿官鞭挞民夫官民以为朝廷方招怀远人无敢与其为骚扰不可胜言乞敕狭西行都司除哈密忠顺王及亦力把里撒马儿罕等处番王遣使朝贡许令送赴京来不过一二十人正副使给与驿马余以驿骡庶几狭西一路之人可少苏息臣又窃见西域所产不过马碙砂梧桐咸之数惟马国家所需余无禆于国乞自今有贡马者令就甘肃给军士余一切勿受听其与民买卖以省官府之费  上嘉纳之以其奏示礼部尚书吕震曰骥尝奉使西域故具悉西事卿狭西人有不悉耶为大臣当存国体恤民穷无侵削本根骥所言其皆从之  辽东总兵官武进伯朱荣奏京卫千户刘彪等七人当备御辽东或豆留不发或中路逃归命逮至  上谕彪等曰国家平时餋将仕正望宣力效劳臣之事君当朝受命夕就道今受备御边境非有赴汤蹈火之难仍怯避不行使将士皆如此国家不复使人耶  命都察院锦衣卫曰有罪不诛无以示惩即棫送辽东令荣集诸军斩以狥其中有诉尝存征被伤未愈及病未能行者  上命刑部讯之且谕之曰有罪不可不诛无罪不可滥诛必得其实耳戊申升太常寺典簿鞠祥为南京太常寺丞  四川高县奏乞罢买民茶之新者从之  朝鲜国王李祹遣使奉表及贡方物贺即位  贵州布政使司言赤溪两江口其地僻远逼近苖蛮所置巡检司不便命革之  夜有星大如鸡子色青白见天津己酉瓦剌贤义王太平遣使选谷歹等贡马庚戌兵部奏选武职  上命皇太子选遂以金吾左卫故指挥使马亨弟真羽林前卫故指挥使丁贵子泉金吾左卫故指挥同知杨得胜子海耿友子名金吾右卫故指挥同知邓信弟智府军右卫故指挥同知郭得青子安燕山右卫故指挥同知李五十八弟福济阳卫故指挥同知成哈失台子曲里不花金吾左卫故指挥佥事脱欢子保保大都里苐七十祖肆侄顺济阳卫故指挥佥事杭卜颜帖木儿子打兰俱袭职遣中官尹凤等赐朝鲜国王李祹彩币表里并赐其使钞币俾随凤等归  刑部尚书金纯太子少保兼都察院左都御史刘观等奏刑名毕  上谕之曰朕于刑法未尝敢以喜怒增损卿等鞫狱之际亦当虗心听察量其情实有罪不可幸免无罪不可滥刑持法明信则人有所畏而不敢犯若不明其情而任已轻重或迎合朕意使人含冤抱恨者朕之所恶卿等其慎以为戒卿等皆国大臣非独自己当存矜狱之心如朕一时过于疾恶处法失中卿等更湏执正毋以乖逆为虑朕不难于从善也故兵部尚书兼詹事府詹事金忠子达来朝时达甫十岁余  上召至前抚问之曰  命左右赐食及衣顾侍臣曰忠事  先帝于兵戈艰难之际又辅朕于春宫笃厚诚谨良有禆益今朕即位而忠独早殁因慨叹久之遂  命吏部授达翰林院检讨月食其禄俾归进学俟年长召用是日召故吏部侍郎许思温之子俊亦至授太常寺赞礼郎俾进学翰林院以待用思温初为北平按察司副使从  上效守城之劳盖  上于旧人眷念不忘率于此辛亥升燕山右卫指挥佥事巫政为指挥使  命备御开原  赐瓦剌贤义王太平彩币表里并赐其使选谷歹等钞币有差  书各都司按察司姓名于奉天门西序先是  上谕吏部尚书蹇义兵部尚书李庆曰庶官贤否军民系休戚唐太宗书剌史之名于屏朝夕省览闻其有善政则各＜锍-釒＞于下故当时所用之人皆思旧励致治效斗米三钱外户不闭  皇考亦尝书中外官姓名于武英殿南廊闲暇现之今五府六部之臣朕朝夕接见得询察其贤否若都司布政司按察司官朕既不尽识其人久不悉其姓名虽或闻其贤否雅正既久不能不忘为臣有善而上忘之谁肯自勉有不善而上忘之谁肯自戒如此国家何以望治效尔吏部兵部其各都司布政司按察司官姓名履历揭诸西序朕得闲暇观之以考察其行事而黜陟焉至是悉书之  上顾义等曰卿等更湏用心以副朕图治之意  上谕户部尚书夏原吉曰钞法不通两日与卿等商略未决朕思之稼穑问农丝枲问妇此事须询之闾阎市井间庶尽委曲可揭榜通衢令官吏军民中凡有所见许诣阙自陈或赴通政司投进言当者从之否者不罪  改应天府治中张敬为上林苑监左监正黄州府同知弓弼为右监正四川行都司断事徐肃彰为监副太原府通判杨敬为右监副壬子礼部进会议葬祭等仪发引前三日行奏告礼预斋戒百官出宿于公三日遣官以葬期告  天地  宗庙  社稷  皇帝衰服告  几筵  皇太子亲王以下皆哀服随班行礼自是日始百官哀服朝一临至发引日止京师内外自此至祔祭日禁乐自此至葬毕禁屠宰发引前一日遣官祭金水桥午门端门承尺门御桥大明门德胜门清河桥沙河京都应祀神祗并经过土处应祀神祠祭仪用酒果殽馔香烛是夕设辞奠  皇帝  后妃  皇太子亲王以下皆哀服以序致祭司礼监礼部锦衣卫官提督执事事者设大昇举于午门外依图式陈设葬仪于午门外并大明门外发引日设启奠内侍陈设礼馔拜位如常仪内导引官导  皇帝衰服诣拜位  皇太子亲王以下衰服各就拜位赞礼赞四拜奠帛献酒读祝四拜举哀兴哀止望痊礼毕内导引官导  皇帝诣  几筵殿内少东西向立  皇太子亲王以下丹陛上东立执事者升彻帷等物拂拭  梓宫毕内侍彻启奠内执事官进龙輴于  几筵殿下设真亭神帛舆谥册宝舆于丹陛上设神奠如启奠之仪毕内导引官导  皇帝诣  梓宫前稍东西向立导  皇太子由殿左门入立于  皇帝之南稍东西向立亲王以下俱于丹陛上稍东西向立侍于  梓宫前跪奏请  灵驾进□内侍捧谥册宝次捧神帛由殿中门出各置舆内次捧铭旌由中门出执事官升捧  梓宫内执事持翼左右蔽  梓宫前跪奏请  梓宫升龙輴执事官奉登龙輴讫以彩帷餙  梓宫执翣仍列左右内侍持伞扇侍卫如仪列旧所御仪仗居前谥册神帛真亭铭旌以次而行内导引官导  皇帝由殿左门出后妃  皇太子亲王及宫眷后随至午门内设遣奠如祖奠之仪进帛爵读祝官各随地之所宜立内侍于  梓宫前跪奏请  灵驾进发司礼监官率仪卫谥册宝舆等前行  皇帝  后妃  皇太子亲王以下皆哭尽哀内侍于  皇帝前跪奏请还宫内侍导引  皇帝还宫  后妃已下俱还宫执事卑  梓宫由中门出至午门外礼官跪奏请  梓宫升大昇舆执事官奉  梓宫升大昇舆讫礼官跪奏请  灵驾进发司礼监礼部锦衣卫官提督葬仪以次前行  皇太子亲王以下哭送  灵驾出至端门外行辞  祖礼执事官预设褥位于  太庙中香案前  梓宫出端门外礼官跪奏请辞  祖导引官导  皇太子易常服诣神帛舆前跪礼官奉  神帛授  皇太子  皇太子捧  神帛兴由庙街左门入至  太庙褥位跪置  神帛于褥舆  皇太子正立于  神帛后赞礼赞跪  皇太子跪神官跪于  皇太子之左奏  太宗体天弘道高明广运圣武神功纯仁至孝  文皇帝谒辞礼官兴赞礼赞俯伏兴  皇太子俯伏兴赞五拜三叩头礼卑  皇太子跪捧  神帛兴仍由庙左门出至宝兴前以  神帛授礼官礼官跪授  神帛安奉舆中讫奏请  灵驾进发  皇太子仍丧服并亲王随行  梓宫由承天门大明门中门出  皇太子亲王以下俱由左门出步送至德胜门外送至陵在途并至陵俱朝夕奠哭临在诸王皇亲驸马公候伯及文武百官军民耆老四命以上命妇以序缘途设决致祭祭毕文武官不系山陵执事及分送者并命妇耆老悉还  大昇舆行缘途每程预设校尉昇送选委内官同锦衣卫官专一提督务在起止有节行步安徐缘途宿顿之处预先搭盖席殿仍量盖席房以贮仪仗等物至陵执事官先陈龙輴于献殿门外俟  大昇舆以至礼官诣  大昇舆前跪奏请  灵驾降舆升龙輴诣献殿执事官捧  梓宫升龙輴由中门入  皇太子亲王俱由左门入诣献殿安奉讫谥册宝等舆仍陈于前行安神礼执事陈馔如常仪设  皇太子拜位于  梓宫前内侍导  皇太子诣拜位赞四拜兴赞跪奠酒读祝俯伏兴赞四拜举哀止赞礼毕亲王以下陪拜如常仪遣官祠后玉并天寿山俟掩玄宫设迁奠执事官陈礼馔如常仪设  皇太子拜位于梓宫前内侍导  皇太子诣拜位赞四拜赞跪奠帛奠酒读祝讫俯伏兴赞四拜举哀止望痊亲王以下陪拜如常仪退将掩玄宫内侍导  皇太子亲王以下诣  梓宫前跪内侍奏请  灵驾赴玄宫俯伏兴执事官升奉迁  梓宫入皇堂安奉讫内侍奉谥册宝置于前陈列明器等毕行赠礼执事官陈礼馔于皇堂门外奉玉帛安置于香案前设  皇太子拜位于前内侍导  皇太子诣拜位赞四拜兴赞跪赞奠酒赞进赠执事官捧玉帛跪进于  皇太子之右  皇太子受玉帛献毕以授内执事捧入皇堂安置讫赞俯伏兴  皇太子俯伏兴赞四拜举哀兴哀止赞赠事毕内侍出遂掩玄宫掩毕行享礼子玄宫尊前如迁奠仪遣官祠后土及祭天寿山掩玄宫将毕内侍设香案于玄宫门外陈礼馔如仪设题主安于香案前西向设  皇太子拜位于前北向内侍盥手出主于案上题主官盥手西向题主毕内侍奉主置于神座藏神帛于箱中置其后内侍跪奉请  太宗体天弘道高明广运圣武神功纯仁至孝  文皇帝神灵上神主奏讫赞四拜兴赞跪献酒读祝俯伏兴赞四拜举哀兴哀止内侍启椟受主讫跪奏请  神主降座升舆奉  神主升灵舆至献殿上内跪奏请  神主降舆升座奉  神主即座讫行初虞礼执事官陈礼馔于  神主前设  皇太子拜位于香案前内侍引  皇太子就拜位赞四拜兴赞行初献礼赞跪  皇太子跪奠帛奠酒读祝卑俯伏兴亚献终献赞四拜举哀兴哀止望痊礼卑内官捧神帛箱埋于殿前屏处洁地焚凶器于野葬曰初虞柔日再虞刚日三虞后间日一虞至九虞止在途  皇太子行礼选京  皇帝亲行礼  神主启行将还内侍于  神主前跪奏请  神主降座升舆还京奏讫俯伏兴于灵座上  神主升灵舆进行仪仗侍卫如仪  皇太子后随在途朝夕奠  神主还京先于城外置幄次日锦衣卫备仪卫教坊司备鼓吹不作百官衰服奏候城外  神主至入幄次百官序列于前行五拜三叩头礼毕俟  神主进行百官后从至午门外仪卫等退内导引官导  皇帝哀服奉迎于午门内  神主至举哀步导  神主升  几筵殿内  皇帝立于殿上稍东西向内侍于  灵舆前跪奏请  神主降舆升座奏讫捧  神主安奉于灵座讫行安神礼执事官陈设如常仪内导引官导  皇帝诣拜位奏四拜兴奏跪奠酒读祝俯伏兴奏四拜举哀兴哀止奏礼毕  皇太子亲王以下陪拜如常仪鸿胪寺引百官于思善门外随班行礼传唱如仪明日百官行奉慰礼虞祭内侍陈礼馔拜位于  几筵前如常祭仪内导引官导  皇帝哀服诣拜位  皇太子亲王以下哀服各就拜位行四拜初献奠帛奠酒读祝亚献终献赞四拜举哀兴哀止望痊礼毕卒哭用虞祭后□□□山□□日礼同虞祭自是朝夕奠祔周卒哭之太常寺陈设礼馔于  太庙如时享之仪乐设而不作设仪卫伞扇于午门外内侍官设  皇帝拜位于  几筵殿上进御辇于殿前丹陛上内导引官导  皇帝衰服诣拜位赞四拜举哀兴哀止立于拜位之东西向内侍诣  灵座前跪奏请  太宗体天弘道高明广运圣武神功纯仁至孝  文皇帝神主降座升辇诣  太庙祔享奏讫内侍捧  神主由殿中门出安奉于御辇内侍执伞扇侍卫如仪至思善门外  皇帝易祭服升辂后随至午门外仪卫伞扇分列于  太庙南门外之左右导引官导  皇帝诣御辇前赞跪  皇帝跪太常卿跪奏请  太宗体天弘道高明广运圣武神功纯仁至孝  文皇帝神主降辇诣  太庙祔享奏讫赞俯伏兴  皇帝俯伏兴导引官导  皇帝捧  神主由左门入典仪昌乐舞生就位执事官各司其事至丹陛上典仪唱  太宗体天弘道高明广运圣武神功纯仁至孝  文皇帝谒庙内赞奏请诣  神位前至  一庙前内侍捧  神主置褥位  皇帝于  神主后行八拜礼  二庙  三庙  四庙  五庙俱八拜毕内侍捧  神主朝于北太常寺卿立坛于东西向唱赐坐  皇帝搢圭内侍捧  神主进  皇帝  皇帝奉  神主安于座导引官导  皇帝诣拜位行祭礼如时享之仪文官五品以上武官四品以上随班行礼礼毕太常卿于  太宗皇帝神主前跪奏请  大宗体天弘道高明广运圣武神功纯仁至孝  文皇帝神主还  几筵奏讫导引官导  皇帝捧  神主由庙左门出至午门外安奉于御辇仪卫伞扇导从如来仪  皇帝升辂后随至午门外仪卫止  皇帝至思善门降辂释祭服易衰服随御辇至  几筵殿前内侍于辇前跪奏请  神主降辇升座内侍奉  神主升座讫内导引官导  皇帝由殿左门入行安神礼如前仪礼毕  皇帝释服还宫明日百官素服乌纱帽黑角带行奉慰礼  上揽礼部所进仪毕悲呜咽不胜起还宫  仁宗昭皇帝实录


大明仁宗昭皇帝实录（卷九）
　　永乐二十二年十二月癸丑赐咸宁公主孳牧马五十疋  罢海子至西湖巡视官盖西湖受高山之流京城南出注海子凡三十余里官常遣人往来巡视禁民不得取鱼而并缘为奸者其旁近之草及灌田之水民皆不得取至是  上命吏部悉罢之谓尚书蹇义曰古者山泽之利皆与民共朕之心凡有可推以利民者虽府库之储不吝况山泽所产哉  命户部凡今被灾处田土悉准永乐二十年山东通租例蠲其粮税分遣人驰谕各府州县停免催徵  命刑部都察院通政使司自今内外官贪赃者并录其罪名藏于官以便稽阅  常州府宜兴武进等县奏今岁田土水灾无收者九百五顷有奇  命户部蠲其粮税  大理寺右少卿戈谦上言曰民为邦本本固邦宁审之为邦之根本则栽培不可以不厚又曰亶聦明作元后元后作民父母审知为民之父母则抚育不可以不周臣观尧敬民事舜勤民务禹泣罪人汤自罪己文王视民如伤二帝三王尽为民父母之道故其享国多者有至八百余岁降及汉之文景唐之太宗亦能轻徭役薄税歛勤节用寡嗜欲汉唐诸君庶几作民父母之义故其享国长久亦至三四百年此本固邦宁之验也洪惟  圣明太祖高皇帝起自布衣于凡民间之事罔不周知故其发号施令未尝不为民是以三十余年之间仓禀充积天下太平  太宗文皇帝缵承大宝恢弘治化南拓交址以扩疆宇北讨胡寇以靖边陲营建北京以固中原其志盖欲暂劳而永逸事虽不同其所以为安民之心则一旦牧民之吏不体朝廷仁民之意指一科十放富差贫小人怙恃愈赐贪毒远近视效海内成风致民有不得所者  皇上宸衷恻悯盖赤久矣是以初位之初即罢土木之役以息劬瘁之民弃苑囿以兴耕种放膺大以省膏梁蠲逋负以招流离赎卖以全恩爱进廉洁退贪污有功者赏有罪者罚四海闻命靡不归心其厚邦本而尽作民父母之道即二帝三王  太祖高皇帝之道矣然  陛下爱民之心虽勤而官吏贪残之毙犹在如洪武中笞杖之刑各有等第而今内外诸司率用大棍掠人盖欲使人畏惧得以遂其奸贪洪武中隶兵不得滥设今都司卫所布政司按察司府州县官多选富实之民每员少者三五十人多者七八十人名以军件皂隶月令办纳货财洪武中官员之家不得于所部内买卖今自都司卫所布政司按察司府州县官悉令弟侄子婿于所部内倚官挟势买卖借贷十倍取民诏蠲二十年十二月以前柴炭等物今有司徵歛自如诏蠲逃民逋负粮税有司乃指富为逃欺公开豁诏赐民年过八十者布帛有司乃不出其在官者而责取于民进贺表笺臣下所以敬上者所用纸笔墨函等物皆取于民此其诚敬之心何在又如送往迎来之费有司出于百姓军卫出于军粮军民至有终岁不自给者又如粮草有督办者有点发者有部运出纳者诛求百途费陪正数未足公府先满私家其显而易见者有此数事其秘而难知者未易悉言方今朝廷省事虽无往日之巨弊如臣所见闻亦岂兵民之细害苟不痛为惩戒天下何由澄清昔舜欲平水土必咨于众故得大禹使之其绩乃成我  太祖高皇帝于凡民重务者必选其人而后遣之其临遣也重其赉予严其训戒是以人畏威怀德而功有成  陛下间命监察御史分巡外服考核有司柔懦者或失之姑息刚毅者或过于勇猛是非昧狥私之心偏听失举措之当颠倒是非变辞黑白欲得其情岂不难哉伏愿  陛下访求大臣或令监察御史互相保举不拘六部六科务得廉谨老成之士授以询察考核之方使绳愆紏缪激浊杨清具实以闻如此则官使得人而军民自安矣舜于九官十二牧必咨荐举而后任是以能致万卯咸宁之盛  陛下诚欲官使得人宜少傚于大舜命六部都察院衙门堂上官各举所知以为十四布政司按察司官命各布政司堂上官各举所知以为所属府州县官命府州县堂上官各举所知以为其所属官仍命监察御史给事中及在京衙门属官各举所知以备缺员之选或三人或五人不限名数所举果贤及后有政绩者为己之功所举不贤及后贩黜者为己之过俱令书于考满牌内则人知戒饬勉于事功而不敢为非矣古者官不必备惟其人诚得其人一人有余不得其人虽众不足今府州县常员之外又有管马之官且计一官其家少者五六口多者十余口俸既不足则其衣食器用仆隶之需必出于民为害非小伏愿  陛下敕吏部省此官其所领马宜以常员兼管亦宽民之一端也古者禄以代耕餋廉曩因国用浩繁文武官吏俸给什撙莭其六七所得不给其所费今果所储不足以供令于所在官司有布帛等物之绩者从实准与俾其父母妻子不致冻馁如是若复有不奉法守分而肆贪残于军民者则必罪之如律也夫忠言有益于国家大矣古者人君设诽谤之木下直言之诏求之惟恐不尽今  陛下审见于此故屡降求言之诏惟恐群臣不言然而犹有不言者惟  陛下至诚以来之舜承尧禅天下和平舜大圣也而禹告舜之言尤至深切禹之意诚以人君处崇高之位其所系甚重为臣者不敢恃其君之圣而輙已于言也  陛下天授神明洞见幽微敬  天动民之心好古法  祖之诚三代以下绝无而今见之者也臣辄敢以言为献者盖亦窃有慕于斯义焉伏愿  陛下早朝晏罢召致廷臣讨论得失询察治忽何利未兴何害未除盗贼踵迹何以息之民伪日滋何以淳之勿恃治平之久而忘戒儆之心乾乾不息日新又新则唐虞三代之化可计日而待矣  上览之以示尚书吕震曰谦所言可取者多其议行之  办事官程富上言曰为治之道在于考前代得失之迹审察成败之由则劝戒昭明而知所从违矣得理而兴者当以为法唐虞三代是也唐虞之盛固未易及然求治不以三代为法是有愿治之名而无躬行之实岂足以成至治也哉失理而废者必以为戒秦隋是也苟不痛惩其弊则前日恶之而后日效之言既非之而复踵之其不骎骎然与覆车同轨者几希且三代之时治日常多而乱日常少者主圣臣贤同心协德之所至也秦隋之时治日常少而乱日常多者君暗臣侫荒淫多欲之所召也臣观历代之君孰不欲追三代而超汉唐究其治效不如汉唐之盛去三代而益远者无他好名之心胜力行之功亏也恭惟  陛下禀不世出之资蕴大有为之志乡者潜德东宫仁孝恭俭天下共间及乎尊临大宝道路相贺莫不延颈以望太平  陛下诚欲有以副民之望仰追三代而超汉唐当开言路以来谏诤言有可采量赐褒奖如不足取免加罪责庶使忠言谠论日闻于上诚不可以拒谏饬非阳褒阴贬名为升之日则逐之使中外杜口以言为讳也伏读诏敕谆切恳至求言如渴故臣不自揣量敢述刍荛之言少效涓埃之助伏愿  陛下自兹以往凡于正心脩德敬天动民敦化原俗明刑敷教之道必以尧舜三代为法声色玩好游畋造作不急之务无益之费凡诸伤财害民以自奉者必以秦皇汉武隋炀为戒深思力践早朝晚辍延接群臣讨论治道亲贤远侫以奖忠谠之士兼听广纳以通亿兆之情盖勤者为治之本宵肝既勤政何忧不举俭者足用之原百姓既足君孰与不足自古以来生齿富岁人民安逸而天下不治者未之有也生齿凋残人民困苦而天下不乱者亦之有也当当庶安逸之时犹不可恃理而恐生乱及凋残困苦之际又岂可不励精以图治乎励精图治之道其要在于得人以任众职然人之才自昔罕全有所长者必有所短为今之计莫若损益司马温公十科之法以为今日荐举之制则官不同而各得其人人不同而各适于用岂必侍全材而后用之哉  上览之再三而嘉纳焉甲寅  梓宫将发引遣官告  天地  宗庙  社稷  上亲告  几筵  命礼部集僧道于庆寿海印二十及灵济宫各廷荐杨大斋七昼夜  加太子少傅兼谨身殿大学士杨荣工部尚书敕曰兹为胡虏梗化累犯边强我  皇考太宗文皇帝为  宗社子孙天下臣民长久之计不得已躬擐甲胄率六部往行天讨岂期丑虏畏威远遁班师之日不幸中道  皇考上宾六军在外朕又远违膝下及其崩殂儿孙亦莫能知惟卿尽忠为国报  先帝皇恩德独为果断至有今日家国宁谧  宗社奠安今辰奏告忽思至此实感不已卿当重赉曩者哀悼怆惶之际报卿甚微今追前愆加赐卿白金五十两彩弊表里各十宝钞二万贯白米工十石特升卿为工部尚书前官如故三俸俱支全支尚书本色卿当领服以慰朕怀初荣同幼孜扈从北征凡军中一切机务皆令与闻军行累月尚未抵贼巢而步卒多艰且谍言贼已远遁遂令班师及中途  太祖疾作顿剧已而崩于榆木川中官马云等皆仓惶莫知所棤乃密召荣幼孜入御幕中首议丧事荣等言宜循古制用衣衾殡殓庶为允当众曰诺或有欲于他事写敕用宝遣人驰报荣等曰谁敢尔  先帝在即称敕宾天而称敕诈也获罪非轻哀皆曰此良是营等乃命中官备以  大行皇帝崩逝月日并遗命传位之意启  皇太子云等从之既作启遂以属荣及少监海寿驰报  皇太子荣初抵京  上哀恸未及访问至是有以为言者  上嘉叹良久乃降敕奖谕云乙卯  梓宫发北京  上送至午门  皇太子亲王皆步送陵戊午书谕  皇太子尔奉  梓宫安厝玄堂毕与叔赵王奉迎  神主回京留瞻埈瞻堈瞻墺圹终事  夜月犯轩辕星  有星大如鸡子色青白见室宿己未夜有星大如杯色青白见天园庚申  太宗文皇帝梓宫葬长陵  夜月犯内屏星壬戌  上以国事不得亲送  梓宫赴山陵而赵王高燧任护送之劳赐书劳之并赐白金三百两钞三万贯彩币二百表里马十匹自昬至一更有黑气生西北长五丈阔一尺  月犯平道星癸亥以岁暮  命礼部集僧道于庆寿寺灵济宫各建大斋七昼夜资  皇考妣之福甲子赐书赵王高燧曰前所遣人自彰德还言群治与卫相邻已皆令并入王府其屋有百余间已命工部差人先往脩理贤弟亦可差的当人同往经度虑此未足府中之用又命工部于德州迤南宫营造木内运松杉料二百间赴彰德颜料灰漆砖瓦亦令工部措办府中可便遣的当人在彼收受俟贤弟至国支分起造庶得称意中护卫有三千人长陵用工者今以发还本卫并报知之  罢常山左右二护卫经历司及仓  湖广等布政司左参政黄泽等来朝各上章言事  上谕之曰朕所以求言者盖欲闻民情休戚吏治贤否此来言者多举未莭细务于民情吏治鲜及之盖文具塞责而已甚非朕意尔等方而大臣当有体国忧民之心宜为朕举其要且切者不然何以称尔之职遂命礼部会议泽等所言以闻  琉球国山南王遣使者阿勃马结制等贡方物及东宁卫指挥使金声建州左卫指挥使猛哥帖木儿来朝贡马赐彩币表里有差乙丑遣中官赍奉太宗皇帝御容送汉王高煦赵王高燧  命韩王冲＜火或＞阶其弟襄陵王冲□□木火□乐平王冲烋之国平凉  改工部员郎林和为南京光禄寺丞和初以员外郎权光禄寺丞至是实投之降贵州左布政使蒋廷王□赞为司左参议以风宪劾其贪黩故也  命瓦剌来归人阿老丁为都指挥同知尢鲁思不花也里忽里为指挥同知秃列千为卫镇抚不颜火者为百户赐白金钞币表里绵布有差金织文绮袭衣鞍马各一  给蕲献王及德安公主守坟民各十户复其家  伊府典仗杨亮以进表卒于京师事闻  上念亲藩所遣命工部给棺兵部给舟车还其丧仍赐其家钞三千贯丙寅后军都督府都督佥事汪浩卒浩五河县人初为燕山左护卫百户洪武三十二年  太宗文皇帝举兵靖难浩从征以功累进指挥使永乐三年进都指挥同知十二年从征迤北有功进后军都督佥事至是卒赐赙祭命有司造坟广西总兵官镇远侯顾兴祖奏斩平乐浔州二府贼首千九百余级及归贼所虏男女十余口辽东自在州指挥阿笼哈等广西太平府结安州官族张延及贵州思南府沿河祐溪长官司四川天全六番招讨司云南鹤庆军民府等衙门舍人通事贡马赐钞币表里袭衣等物有差赐南京五府六部等衙门及中都留守司天下方面官来朝者羊酒等物  汉世子赡坦济阳王瞻垐临淄王瞻域昌乐王瞻垶淄川王瞻墿齐东王瞻坪来朝陕西洮州卫及乌思藏西宁卫土僧剌麻福景等来朝贡马赐之钞币戊辰升钦州判官李灏为光禄寺少卿灏前为光禄寺署官时  上在东宫初至自南京光禄寺卿井泉寺丞萧城等饬诈间  上于  太宗每日东宫常膳外余一毫不给灦独致敬委曲顺承泉等屡以危言胁之终不为动故有是命仍敕吏部免其杂犯罪三死  太常寺卿王勉劾奏通政使司通政使尹必用当省牲郊坛而令参议顾谦代行皆属不恭时监察御吏方科必用他事  上曰御吏所言特其一时之误情可恕礼莫重于祀  天而省牲不敬其可复居是职于是必用谦皆下狱而升本司左通政李嘉为通政使右参议朱侃为左通政前通政使司经历何怀辉右参议己巳封镇守宁夏后军都督同知梁铭为保定伯食禄千五百石子孙世袭铭尝从  上居守北平多效劳绩  上念之不忘故有是命  升镇守宁夏都指挥使陈怀为右军都督同知仍镇宁夏开平备御都指挥佥事唐铭为都指挥使仍备御开平升江西布政使司左参政夏迪为南京都察院左副都御吏  调山东左参政杨勉于广东布政司遗赐掌沙州卫都指挥困即来及指挥薛迭右等彩币表里有差先是瓦剌贤义王太平所部知院阿老丁等来朝中道为人所沮困即来等遣人卫送至京故嘉劳之  上谕礼部尚书部臣曰朝廷崇祀神祗悉有旧典主其事者当致处恭以祈嘉贶福黎庶颇闻天下郡之道其饬有司脩缮凡祭器祠宇并湏坚致洁净所用物料悉出公帑毋歛民仍令巡按御史及按察司官以时点视违者罪之  礼部尚书吕震奏有旨赐衍圣公孔彦缙一品金织衣衍圣公是二品如旨赐之过矣  上曰朝廷用孔子之道治家国天下今孔子之徒在官有一品服者孔子之后袭封承先师之祀服之何过且  先帝时五品儒臣有赐二品服者亦何过哉其赐之用称朕崇儒之道意庚午乌思藏葛里麻寺剌麻三竹朵尔只等陇答卫镇抚三竹藏馆觉剌笼番僧沙加端竹等贡马赐之钞币卒未赐公候伯都督尚书羊共八十四牵酒八百四十瓶  镇守云南太傅黔国公沐晟及其弟云南都指挥同知沐昂来朝赐晟羊五牵酒五十瓶昂羊三牵酒三十瓶  掌狭西都司都督佥事李文奏甘肃宁夏极边虏寇出没不时请简壮勇上往易其骑兵之老弱者以备不虞从之是岁天下户一千六万六千八十口五千二百四十六万八千一百五十二赋税粮三千二百六十万一千二百六石布帛十四万三百五十二匹丝绵二十二万三千六百九十七斤绵花绒六万九千五百七十五斤课钞一千九百二十七万六千五十四锭金千二百两银十七万五千六百八十六两铜钱三千一百六贯铜二千一百二十八斤铅二万七百八十斤朱砂千五百九十五斤盐一百六万八千九百八十引马一百七十三万六千六百一十八疋馈运北京粮二百五十七万三千五百八十三石


大明仁宗皇帝实录（卷十）
　　洪熙元年春正月壬申朔  上御奉天门朝群臣  命礼部鸿胪寺不作乐群臣止行五拜三叩头礼先是礼部尚书吕震请于  上曰  陛下初登大宝天下文武之臣及海外诸国皆来朝宜受贺作乐如大朝之仪不从次日震固请之大学士杨士奇杨荣金幼孜黄淮进曰  陛下言是  上曰山陵甫毕忍遽即吉  朕明日亦不欲出见群臣震曰四方万国之人远朝新主皆欲一睹  天颜固圣孝诚至亦宜勉狥下情  上顾士奇四人曰礼过矣对曰诚如  圣谕必欲俯狥舆情亦不宜备礼  上从之遂有是命太子太保忠勇王金忠都督把罕台进马赐之钞币  癸酉召大学杨士奇杨荣金幼孜黄淮谕曰为君以受直言为贤为臣以能直言为贤不受直言则过益增不能直言则忠不尽如昨日朝会从震所请今悔何及赖卿等同心遂免此悔自今卿等遇朕行有未当但直言之毋以不从为虑各赐钞壹千贯文币一表里  朝鲜国王李祹遣陪臣右军都总制曹恰等朝贺贡金银器及方物赐恰等钞币表里有差  甲戌南京龙山产灵芝蕃大特异守臣以进礼部请贺不许  乙亥敕谕天下文武群臣曰朕惟天地以生物为德人君以安民为务设官分职简贤任能所以相成其功朕祇绍洪图仰惟  祖宗创业守成之难夙夜惓惓体  天为治嗣位之初蠲逋员赦有罪不急之务一切停罢选任贤良共图惟新之治期与天下安于太平今天下庶事未尽理生民未尽安斯朕之责亦尔文武群臣之责尚思勉之咨尔文臣六卿掌国之庶务布政司受任方隅守令典郡邑大小庶官各有攸司其竭忠殚虑以安黎庶铨选必择人赋税必有常礼教必修明兵政必振举刑罚必平恕营缮必撙节凡百政令必勤审度以存恤为心内外相承兴利除害休息以蕃其生劝课以厚其本兴学劝士以正其俗以成其才必使吾民衣食充足礼让成风匹夫匹妇咸得其所斯为称职咨尔武臣都府掌国之军政都司控制一方卫所边圉各有信地其悉心戮力以卫国家简阅训练必公必勤纪律部伍必严必肃器械必坚利城堡必修缮粮菱储时必足于用巡逻瞭望必谨必备使奸宄屏迹吾民安于无事其要以抚养军士为本恤其饥寒念其疾苦用之万全斯为称职至于风宪为朕耳目朝政缺典吏治得失军民利病百官有司孰贤与否悉宜廉察必使官得其人政无不举人咸乐生斯为称职夫君臣一体上下相须朕勉于修德尔尚励于忠贞弼(咸)[成]治化以跻斯民于雍熙泰和之盛不其伟欤朕代天子民恪存戒饬不以小人备任使不以浮费伤财力不以刑罚先教化不以贪黩劳士卒尔尚体予至意以称职任惟忠足以事君惟仁足以恤人惟勤则庶事集惟廉则公道存乃若骄盈纵恣朋比用事贪暴掊克渔猎吾民或阿谀从吏务为容悦庸庸保位无补于时黜陟之明赏罚之公典章具在尔其钦哉  命礼部尚僧道于庆寿寺灵济宫并建大斋七昼夜上资  皇考妣冥福  升都指挥同知沐昂为右军都督府都督同知仍掌云南都司事都指挥佥事曹俭为都指挥使镇守涿州  丙子  驸马都尉西宁侯朱琥以罪削爵并夺其所授诰券命驸马都尉宋瑛袭封西宁候琥瑛皆故西宁侯晟子也  调金吾左卫指挥使林胜于卫府护卫升通政使兼武英殿大学士黄淮为少保户部尚书仍兼武英殿大学士加少傅兼华盖殿大学士杨士奇兵部尚书太子少保兼武英殿大学士金幼孜礼部尚书俱三俸并支仍掌内制升南京通政使方朴为南京户部尚书南京礼部右侍郎蔚绶为本部尚书南京大理寺左少卿汤宗为本寺卿辞兵部之职不听  赠故詹事府少詹事邹济左春坊左赞徐善述俱为太子少保赐济谥文敏善述谥文肃济字汝舟余杭人初为县学训导累官平度州知州预修  太祖皇帝实录升礼部仪制郎中从总兵官英国公张辅征安南掌奏记还升广东布政司右参政坐事左迁吏部郎中寻擢左春坊左庶子秩满升詹事府少詹事未几卒于官为人和易不见崖岸于物无忤兼通释之学善伺  上意宠遇时厚善述字好古天台人由桂杨州学正升国子助教擢左春坊左司直郎升左赞善以疾卒于官为人淳厚质实学识端正耿介恬静不为阿附左春坊于文事多所启沃至是  上追念二人赠官赐谥  命有司立祠墓侧岁以春秋祭之  建州等卫指挥使沙班等二十九人及兀者等卫指挥莽古等来朝贡马赐钞币表里有差  太子少保兵部尚书李庆劾奏天下都司卫所守御指挥千百户职在治兵而其间多贪暴怠惰纪律不严器械不利城池不修军士缺伍攻战屯守之法渐至废弛今因其来朝请付法司按治  上召至前谕之曰兵部所言良是国家之政莫重于兵备虽四方无事然不可一日忘备尔等职典斯事而悖慢知此罪诚难恕但嗣位之初未欲遽寘尔罚其归勉图自新实部伍练士卒利器械完城堡明屯守之法而廉洁守己毋纵贪刻以害军士  丁丑加刑部尚书金纯太子宾命二俸俱支  升中府都督佥事马聚后府右都督谭青俱为本府左都督右府都督同知高成后府都督佥事马英俱为本府右都督佥事杨泽倪宽俱为本府都督同知山东都司都挥指使高敬为中军都督府右都督狭西都司都指挥使海亮为右府右都督浙江都司都指挥同知徐甫为左府都督同知大宁都司都指挥同知冯斌中都留守都指挥同知李得俱为前府都督同知河南都司指挥同知高文为中府都督同知都指挥佥事崔聚为左府都督佥事祁英为中府都督佥事山东都司都指挥佥事郭志为右府军都督府督都佥事狭西行都司都指挥佥事韩僖为前府都督佥事后府都督佥事李贤为本右都督后府都督佥事把台为右府都督柴永正为左府左都督吴成为后府都督马性良为右都督右府都督佥事苏火耳灰为本府左都督  狭西都司奏临洮洮州诸卫兵调守宁夏甘肃其家在原卫者皆仰给于公而凤翔等府税粮未输于临洮等卫者尚四十余万无以给之  上谕户部臣曰调兵守边而其家乏食既怀内顾之忧何以望其尽力王事宜遣人驰驿督之毋更稽缓  少傅兵部尚书兼华盖殿大学士杨士奇及少保户部尚书兼武英殿士黄淮俱奏辞尚书一俸从之太子少傅工部尚书兼谨身殿大学士杨荣太子少保礼部尚书兼武英殿大学士金幼孜亦各辞尚书一俸  上曰卿等事  皇考屡经扈从勤劳多矣况  皇考宾天远在塞外赖卿等尽力维持朕每瞻奉  几筵未尝忘之今与三俸岂为过多卿等其勿辞荣等复叩首请曰臣等事祗  先帝莫非职分所当为若受此厚禄实所不安  上曰朕非有所私所与三俸其勿固辞  夜月犯外屏戊寅封后府右都督李贤为忠勤伯赐玺书曰尔昔恭顺天道归我  皇祖继奉我  皇考之命以书学侍予蚤夜惓小心谆切久而不懈予念尔未尝忘今朕缵承天位图报劳前虽尝进尔禄位而未惬朕志今特封尔为忠勤伯食禄千一百石敕吏部赐尔诰命尚强医药力饮食顺餋精神益膺寿福以副朕眷待之意贤鞑靼人旧名丑驴元末官至部尚书洪武中归附赐姓名李贤以属燕府译文侍  上恭慎久而逾笃擢纪善  太宗皇帝靖内难以功累升都指挥佥事  上即位再升后府右都督至是贤年将八十病剧  上闻而悯之遂有是命  升定州卫指挥同知吴管者为都指挥同知己卯享  大庙是日立春  上御奉天门文武群臣行贺礼  建弘文阁先是  上谕大学士杨士奇等曰卿等各有职务朕欲别得学行端谨老儒数人日侍燕间备顾问可咨访以闻士奇等以翰林侍讲王进苏州儒士陈继对遂命吏部召继至是建弘文阁于思善门作印章命翰林学士杨溥掌阁事进佐之  上谕亲举印授溥曰朕用卿等于左右非止助益学问亦欲广知民事为理道之助卿等如有建白即以此封识进来未几继至授翰林院五经博士吏部尚书蹇义言学录杨敬训导何澄皆敦实即授敬翰林院编修澄礼科给事中命三人皆于弘文阁与进同事云  升南京光禄寺丞林和为本寺少卿  升浙江都指挥使孙胜为右府都督佥事狭西行都司都指挥佥事冯兴为后府都督佥事仍镇守定州  监察御史尹崇高等劾奏福建左布政使顾鼎前犯赃罪遇赦还职仍不悛改贪肆无耻命锦衣卫执付都察院治之庚辰赐汉王高煦衮服皮弁服书曰世子至言贤弟衮服夜皮弁服皆旧欲易新者今已制完遣内使阮庶送去相望悬切其善调摄以副同气之怀世子令于此月十二日归并报知之  衣人星留井宿有星大如鸡子色黄白见壁室卒已汉世子瞻坦济阳王瞻垐临淄王瞻域昌乐王瞻埣淄川王瞻墿齐束王瞻坪辞归皆厚赐遣之升万全右卫千户许礼为金吾右卫指挥佥事狭西沙沙卫千户桑奇失里等来朝赐钞币有差  上谕兵部尚书李庆等曰马资于国用甚大然尝思之当与用同其利民有即国家之有也汉文景时闾巷有马千百为群盖民生乐业庶物咸殖马自蕃息  先帝尝听民间皆畜马然有司急于官马孳息故民不暇于其私今宜宽恤之使奉公之林有余力可以及私从容宽假之久庶几可望民安物阜今后民间畜官马者今二岁纳驹一匹著为令又命大学士杨士奇等曰湏以诏书行之  夜月犯诸王星壬午敕礼部太常寺臣曰钦惟  皇祖太祖高皇帝受命  上天肇兴皇业皇考太宗文皇帝兴宗社再奠寰区圣德神功咸配天地易曰殷荐上帝以帝以配祖考朕崇敬皇祖皇考永惟一心今年正月十五日大祀皇祖皇考配神仍著典章垂范万世如敕奉行癸未以郊祀预告  太庙及几筵请  太祖圣神文武钦明启运俊德成功＜糹亢＞天大孝高皇帝  太宗体天弘道高明广运圣武神功纯仁至孝文皇帝配祝文曰孝孙嗣皇帝敢昭告于  太祖圣神文武钦明启运俊德成功统天大孝高皇帝曰恭惟  皇祖太祖高皇帝躬膺天命肇启国家垂统万世皇考宗文皇帝继志述事中兴宗社再奠寰宇施及获承鸿绪仰惟皇祖皇考圣德神功咸配天地谨卜今年正月十五日大祀南郊祗请皇祖皇考配神仍著国典传祀万世谨告大宗体天弘道高明广运圣武神功纯仁至孝文皇帝前祝文同  以过冬不雪敕公侯伯五府都督六部尚书侍郎都察院都御史曰朕以眇躬托于臣民之上优悯元元勤于夙夜而自冬迄今时雪不降来年无遂吾农柰何夫二气之乘繇朕德凉薄大臣与国同体爕理之助诚有赖焉朕方惕厉自省卿等亦懋修乃职用赞辅予庶以导召和气康济兆民夫爱民惟诚可以动  天愿共勉之钦哉毋忽  升太医院判徐叔洪为本院使御医蒋主善为本判院主善赠太医院使用文子也癸未以大祀南郊  上御奉天门文武群臣受誓戒毕  上进分献官谕之曰事神之道岂独临事之际则致诚敬要其奉天子民之心积累于平日者皆已孚达鬼神所以祭则受福朕以菲德上承  天休者公卿百执事也尚体朕心敬亮天王仁恤斯民庶几(免)[克]享天心风顺调年榖豊稔使民家福亦昭我君臣共事之美钦哉甲申敕大同参将都督佥事沈青及掌山西行都司都督佥事李谦曰朝廷谓尔等才智托以边事正宜同心协力绥抚士卒勤于操练昼夜以警备为心度称委任今略不闻边备如何设施城也如何修荒军士如何操习粮储如何蓄积但闻各持私意搜罗失互相许奏若此所为何以称朝廷之付托朕比念武安侯年老故命清为参将副之一应事务清当与武安侯许议停当乃行清安敢专擅行之李谦职掌都司应有军政湏听总兵官武安侯发放是非可否自有公论谦安敢与之相抗自古贤将皆务协和以成国事尔等不此视效乃私相忿争泉贤乎非贤乎宜深思前过改悔从善否则罚加尔身虽悔无及  敕湖广都督指挥使司曰
　　皇考太宗大皇帝建大岳太和山营观上以资福  祖宗下以祈福四海近命湖广右参议诸葛平提督巡视其免均州一千户所军及余丁杂泛差役存留在州听参议诸葛平及千户朱彝提调遇宫损观坏随即修理沟渠道路有坏亦即整治尔等其敬承之  以上元莭命僧录司于庆寿寺建大斋七昼夜资  皇考妣冥福乙酉命道士沈道宁为混元纯一冲虗湛寂清净无为承宣布泽助国佑民广大至道高士阶正三品仍赐道服  天明仁宗皇帝实录洪熙元年正月丙戌大祀  天地于南郊毕  上还御奉天门文武群臣行庆成礼颁诏中外曰朕惟君国之道事  天为大事  天之实恤民为本我国家  圣圣相传  太祖高皇帝肇基垂统弘靖万邦  太祖文皇帝继志守成总威广被天下无事生民又安六十年于今矣是皆  祖宗功德之盛  天地祐祚之隆肆及＜耳少＞躬获永鸿绪嗣位以来夙夜祗慎上惟  天命之重下念生民之艰式严昭事庶臻康济谨于今年正月十五日恭祀  天地于南郊股肱助相群工骏奔  三灵交悦百顺介祥嘉与臣民均应庆泽一应合行事宜癸于后一农桑衣食之本学校风化原有司宜加劝课在内从巡按御史在外从按察司巡督毋为虗文务臻实效一祀典神祗皆为保庇生民有司奉祭务在诚敬不许亵慢一天下岳镇海渎及各处山川社稷等坛帝王陵寝先圣先贤忠臣义士旗纛城隍祠庙常须洁净遇有损坏随即修理仍禁约樵采牧放一军民之间有孝子顺孙义夫节妇合该上司审覆明白具实奏闻以凭旌表一军民有鳏寡孤独及废残疾无依之人所司常加存恤依例廪餋毋令失所一有廉洁公正贤能翰济之人未曾出仕或屈在下僚听所在官私荐举务得真材实行以凭擢用仍戒狥私滥举若考验不中或后犯赃罪举者连坐一文职官自永乐二十二年八月十五日已前有犯罪充办事官及吏典承差者并送吏部随才授职但犯赃罪不在此例一武职官子孙除应袭外其余子弟果有德行才识可取者听所在官司荐举以凭擢用如有滥举或后犯赃罪举者连坐一(天)[文]武官有因公干在途病故者所在官司即以礼棺歛递送还家若在任病故家小不能还乡官为依律应付脚力送回勿令失所一官员父母年柒拾之上家无丁力或去任逞远不能就餋者许明白具奏放回待养侍亲终用就若不得离职愿分禄于原籍支给奉餋者听一内外文职官离家年久者许明白具奏挨次给假回还原籍省亲祭祖一文职官年七十之上不能治事者许明白具奏放回致仕若无子嗣孤独不能自存者有司月给米二石餋其因举保复起为官或见任或在任病故或以礼去官皆免子孙补役见任年七十之上筋力衰惫者听其致仕开豁军伍一天下诸同文武官吏俸给每石折支钞二贯五伯文近来米价腾涌日期不给除原支本色米外其余俸米每石折支钞二十五贯候年豊粮积再行定夺一朝廷建置文武官所以统治军民其间有官非其人不得军民之心者军民动辙绑缚陵辱有伤大体今后凡有害军害民官吏许被害之人赴合该上司陈告上司不为准礼者许诉于朝不许擅自绑缚违者治罪若受赃及反逆逃反者听绑缚前来不拘此例一城池之设所以御暴卫民遇有坍塌损坏随即修理合用材料支给官钞买办不许因而生事扰人若有坐视不修理者从风宪官紏举一工部为成造军器递年坐派各处买办一应物件料多有未纳自永乐十九年以前坐派者悉其罢免其十年二十一年二十二年坐派者免其一十以纾民力一各处岁办芦柴除前蠲免外自今常额以十分为率减其三分每岁止办七实纳本色二分其余伍分照依原行折钞每束收钞五贯就送所在官库收贮支用一广东珠池及各处官封金银场仍前禁止外其各处山场园林池湖坑冶及果树蜂密等件原系民业曾经官府采取今有人看守及禁约者诏书到日听民采取不许禁约看守之人各还职役一各处逃移人户诏书至日即回复业其户下递年拖欠税粮悉与蠲免仍自复业之后再免税粮差役二年如乏牛具种子者所司劝谕粮长并有力之家给助耕种不许生事扰害其有比先私家债负未还者限三年后一本一利交还不许逼抑取索一各处全户充军并全家死绝抄札人户遗下空间荒芜田玉土无人佃种者所司务要设法召人耕待三年后方徵税粮不问官民田俱然照本处民田例起科不许重加科扰违者罪之一各卫所官军俸粮近年有因水旱等项民间输纳未足仓无储积以致官军积久不得给用诏书至日各府州县将衣乐二十年分拖欠税粮各当照地时价听民折纳钞贯布绢头畜等物就于本处官司收贮仍查勘各卫所官军递年未关俸粮明白见数挨次将前项折纳物件依原折米数给付官军收用其支给余剩之物储贮别用一各都司卫所屯田官军今复务依原定分数下屯不许一概差占占失误农业年终从监察御史按察司比较其间多有艰难办纳子粒不敷今后除自用十二石之外余粮免其一半上纳六石一各处勾补军役已有定制其委系丁例户绝者取具所在官吏执结回报卫所即为转达该府兵部以凭开豁毋得展转勾扰剥削无辜亦不许指此为由一概将有丁之家徇私卖放空歇军伍违者各治以罪一各处孳生马旧例每年纳驹一匹中间多有不及数责令陪补积累年久贫无陪偿者多至失所今听两年纳驹一匹永为定例若两年自行纳驹两匹者量赏之钞以旌其勤一四川保宁等府所属茶课其原额官茶自洪熙元年以后皆照洪武年间例办纳价买民茶尽行罢免若官仓见积茶数堪中换马者仍留支用芽茶依当地时价作官吏俸钱支销其不堪换马叶茶明白具奏覆验烧毁免致准积累民一各处遇有水旱灾伤所司即便从实奏报以凭宽恤不许欺隐以贻民患一旌善申明亭所以劝善惩恶有司常湏整点遇有善恶明白书之庶以激励人心毋徒视为虗文于戏郊禋致诚所以仰答灵贶阳春布得所以顺体乾元迎导至和蕃育庶品尚资有位咸懋乃官推其仁爱之诚辅我太之治诏告中外咸使闻知  赐三公及六部尚书天元玉历异赋  上初得此书以示侍臣曰天道人事未尝判为(土)[二]途有动于此必应于彼朕少侍  太祖每徵以慎修敬天朕未尝敢怠此书言＜闲＞理当左右辅臣亦宜知之遂命印刊  上亲制序曰在天行在人为五事五事修则休徵应失则咎徵应天人感应之机神矣惟天心仁爱人君常示变以警之惟明君必敬天于所示警皆有惕励修省之诚未尝忽也此编明于天人之际审矣朕嗣承天序祗若天道动静云为恒慎诸此朕肱大臣与国同体欣戚相内今各以赐之非惟使达夫吉凶之几亦庶几其燮理之助云夜有星大如鸡子色青白见角宿丁亥以郊祀理成大宴文武群臣及四夷朝使  夜月犯内屏戊子进封恭顺伯吴克忠为恭顺候食禄如故封都指挥同知吴管者为广义伯食禄千石俱命子孙世袭克忠管者俱故恭顺伯吴允诚子也  升羽林前卫指挥同知吴也儿克台为左府都督佥事己丑罢给朝  觐官孳牧马初兵部尚书李庆以畿内之民困于牧餋官马及建白请令山东山西河南狭西浙江江西湖广七布政司及南北隶府州县文武衙门每官一员给马乘坐就令牧餋其孳生准民间例无者追陪都指挥使布政使按察使及卫所府州县各衙门正官给儿马佐贰首领官给骒马俱为太仆寺及都司布政司提督考较用宽畿内之民  上命与群臣议之既而庆复奏群臣所议皆合遂下令榜示中外凡官员至京者悉于兵部给马时朝觐官在京已给者过半有近臣再三为  上言事体不便者  上大悟特狭西按察使陈智亦曰按察司官受太仆寺提督牧马是风宪受制于人遂  敕兵部曰初群臣所议本欲便民今审思之诚有未当盖国家以禄待士使牧民也今以马责其孳牧非惟失礼臣之体将有亏折贻害无已遂使廉者难保其操行贪者得假此扰民况己下诏宽恤民间牧马令二岁纳一驹岂复于官犹责孳牧纵使各府州县大小官一皆牧马总约不及数千其余  朝廷补益几何今朝觐官但已领马者就依洪武中钦给官马例给之不问孳息未领者悉止勿给  命宁阳侯陈懋安顺伯薛贵子孙皆世袭其爵升都指挥同知娄鬼里严宣都指挥佥事刘聚吴守义俱任左府严宣任右府刘聚任南京左府  赐公侯伯驸马都督尚书郎都御史通政使太常寺大理卿每员羊一牵酒五瓶顺天太仆寺鸿胪寺国子监翰林院  钦天监太医院大典宛平二县正官每员酒二瓶每二员共羊一牵  建州等卫指挥同知不兰乞辽东叛虏杨木答兀等遣人来朝赐钞币表里有差夜有星大如鸡子赤色见北斗庚寅权增布肆门摊课程先  上以钞法不通民间交易率用金银布帛命户部尚书夏原吉等会群臣议革其币原吉等奏曰钞多则轻少则重朝廷歛散适中则自无(币)[弊]今民间钞不通盖缘朝廷散出太多宜为法歛之请于市肆各色门摊内量度轻重加其课钞亦宜少出民艰得钞则自然重矣  上曰然所增门摊课程俟钞法通即复旧额毋为常例其以金银布帛交易者亦暂行禁止  改兵部左侍郎孙时为南京太常寺卿  上悯时年老以太常事简特优逸之  以广西按察使曹本为兵部左侍郎前工部右侍郎张信为兵部右侍郎信先坐事谪交阯至是  上念其村召还复用  先是  上念奉  天征讨诸将虽受官给禄有年踰六十尚留京师执行伍之役者特命兵部简阅出补外职且令于外选壮军入补其伍至是兵部引都指挥使张杰等入见  上谕之曰尔等事  皇考多历艰难朕嗣位之初岂不欲尔旦夕在左右然念尔皆老成人涉历多而智识明今用补外职非徒使李富贵汝有才能亦得展布以助益国家盖今最要者爱餋士卒严固守备而正己以表下各往勉之于是调杰及都指挥佥事刘信补山西都指挥同知张铎补山东蒋旺补河南都指挥佥事钱聚蒋旺辅广西洪贵张祥补江西孙胜补四川李兴补大宁李兴补贵州各都司都指挥同知房聚都指挥佥事韩雍补陕西周全补四川杨荣补山西都指挥同知王弼都指挥佥事胡雄补福建各行都司皆厚赐而遣之  降敕切责交扯参将荣昌伯陈智都督方政慢功餋寇之罪令改过自效仍命械送都指挥师佑张雄等赴京以监察御史言其贪虐不律尤甚也瓦剌贤义王太平遣使者桑右台等随都指挥毛哈剌来朝贡马命礼部宴贵之  监察御史窦信有罪谪交阯充吏辛卯遣中官杨琳以即位诏谕老挝军民宣慰使司及孟良府土官  制谕平江伯陈瑄充总兵官率领舟师儧运粮储诣  命大理寺今后人材犯杖罪为吏与监生同承差知印犯者为民与吏同  都察院奏几今犯笞杖者逃军逃囚逃匠难令运甎赎罪请处如律内外军民人等有犯有力运甎赎罪者听无罚役如洪武中例从之都察院劾奏  兵部左侍郎曹本前为云南按察副使尝犯赃罪今虽遇赦当罢为民不宜居六卿之贰  上命削命半俸而用之盖  太宗皇帝举兵靖难时本侍  上居守多历艰难不忍出之但减禄以示惩云福余卫鞑靼纳哈出等贡马赐之之钞币夜有星大如鸡子色青白见轸宿壬辰  上谕礼部尚书吕宸曰朝臣在任久者今皆令还乡展省其得诰敕者足为家乡之荣然到家有餋祭宾客之费往还有道理之费计其在官俸禄给日用外有余赀者鲜矣自今归者皆赐钞公候伯一品二品赐钞五千贯三品四千贯四品三千贯五品二千贯六品一千贯八品以下皆五百贯著为令  瓦剌安乐王把秃字罗子亦剌恩及酋长乃剌忽昂克脱观哈剌八丁各贡马赐彩币表里有差以瓦剌平章猛哥帖木儿归诚  朝廷赐采币表里有加贤义王太平贡使桑古台辞归就碑赍敕以即位谕太并赐太平采币表里  淑妃母淑人王氏卒命有司治坟癸巳遣官祭故工部尚书宋礼命有司治坟礼卒于  永乐二十年七月至是以尚书吕震言朝廷恤典未行故有是命  设饍工官升工部左侍郎李友直为本部尚书专理缮工事而以工部右侍郎蔡信副之并置缮工经历  云南等处金齿军民指挥司及腾冲守御千户所等衙门土官贡马赐钞币表里有差甲午擢梁毅周＜王扁＞冯彬俱为监察御史毅等洪武中尝为御史坐累谪戍至是有言其才堪风宪者故复召用  必里卫慈善弘智国师失剌查等及馆觉灵藏处护教王巴里藏卜等遣使贡马赐钞币表里有差乙未遣使以即位诏谕罕东卫都指挥同知绰儿加国师劄思巴监藏并赐白金衣绮表里有差  敕大大同总兵官武安侯郑亨参将都督沈清及掌山西行都司都督李谦等曰  钦天监言天象有警朕恒以边事为虑盖虏情谲诈或弱而见强或  而见弱或出或没或东或西不可测度为边将者湏深思熟虑昼夜关防今自冬及春其声述无闻不可遽谓安静无事万一兽奔豕突当思有以御之宜整搠军马令各城池屯堡收拾坚固各关隘用心守把各烟墩仔细瞭望顷刻不可怠忽慎之慎之重慎之今农务将兴又不可妨误屯种敕辽东甘肃宁夏山海永平宣府关平总兵及备御镇守官亦如之  敕平江伯陈瑄曰官军粮远道劳勤寒暑暴露昼夜不息既有盘浅之费而粮米耗折所司又责陪偿人情难堪洪武中有令许运粮官船内附载己物以资私用今后准此令官府无得阻当  复张廉都指挥使初廉坐事谪为隶至是云南都司奏官阙  上赦廉复其职俾往任焉  日有左右珥色赤赤黄白虹贯之丙申夜有星大如鸡子色青白见氐宿有星大如碗色青白见贯索光烛地丁酉分南京留守左卫所辖聚宝通济正阳朝阳太平五门五千户所官军设留守左卫左右中前后五千户所守北京正阳顺承二门南京留守右卫所辖三山石城清凉定淮南四门四千户所官军设留守右卫左右前后四千户所守北京平则西直二门南京留守中卫所辖金川神策钟阜仪凤四门四千户所官军设留守中卫左右前后四千户所守北京东直门南京留守前卫所辖江东驯象安德凤台双桥夹江上方高桥八门四千户所官军设留守前卫前后中左中右四千户所守北京文明门南京溜守后卫所辖沧波麒麟仙鹤姚坊观音佛宁上元金川八门四千户所官军设留守后卫右前后中左四千户所守北京德胜安定二门盖京留守五卫官军皆先调其半于北京分守城门至是始改设卫所云升燕山右卫指挥佥事阎福都指挥佥事镇守淮安  密云中卫旧城坍塌七百余丈奏请修筑  上曰今东作将与未可以妨农事姑侯秋成戊戌擢角□羊祥祯期为中书舍人祯期前翰林院学士缙之从子初缙坐事下狱籍其家徙边至是召还以期尝工书故擢用之己亥遣布政使周翰按察使胡概参政叶春□□小行应天镇江等八府察民利病赐敕谕曰朕祗奉鸿图君临兆庶惓夙夜康济为心而南方诸郡尤廑念虑诚以民众地远情难上通今特  命尔等巡视应天镇江常州苏州松江湖州杭州嘉兴八府其军民安否何似何弊当去何利当建审求其故具以实闻尔等必公必勤毋徒苟应故事庶副朕忧悯元元元之意钦哉  太子少保礼部尚书兼武英殿大学士金幼孜奏臣祗蒙  圣恩赐诰命封赠二代此臣子之至荣近复蒙  诏书许文臣省亲祭祖臣离家二十六年臣母见年八月有二今欲援例归省焚黄  上喜特赐白金五十两钞万贯命兵部给驿俾归自是朝臣请告还乡省亲祭祖者比比矣  福余卫镇抚伯颜帖木儿等贡马赐钞币表里有差瓦剌使者乘奇失里奏愿留居京师许之授指挥佥事赐冠带银钞文绮里鞍马等物  赠故左春坊赞善兼翰林院编修王汝马为太子宾客谥文靖遣官祭汝王长洲县人自翰林院五经博士进右春坊右赞善兼翰林院检讨坐事谪戍边时  上在东宫特有之命为翰林院典籍后复右春坊右赞善升兼翰林院编修坐累下狱死汝玉少从杨廉失鲁道原治春秋未尝举乡贡文章笔札清粹典则然为人附势近利在春坊多所干请  上尝厌之至是念其文学启益之功故恩意加厚云刑科给事中黄钟以罪谪均州为民夜有星大如鸡子色赤见轩辕
　　仁宗皇帝实录


仁宗皇帝实录（卷十一）
　　洪熙元年二月辛丑朔遣中官柴山赍敕往琉球国命故中山王思绍世子尚巴志嗣中山王敕曰昔我  皇考太宗文帝躬膺  天命统御万方恩施均一远迩归仁尔父琉球中山王思绍聪明贤达茂笃忠诚敬天事大益义弗懈我  皇考良用褒嘉今朕缵承大统念尔父没已久尔其嫡子宜俾承续特遣内官柴山赍敕命尔嗣琉球国中山王尔尚立孝忠恪守藩服修德务善以福国以人斯爵禄之荣延于无穷尚其祗承无怠无忽仍赐尚巴志冠带袭衣文绮  颁制谕及将军印于边将云南总兵官太傅黔国公沐晟佩征南将军印大同总兵镇远侯顾兴祖佩征蛮将军印辽东总兵官进伯朱荣佩虏前将军印宣府总兵官都督费瓛佩平羌将军印交阯参将保定伯梁铭都督陈怀佩征西将军印有旧授制谕者封缴回  敕谕千户杨木答兀等曰尔等归顺朝廷久效劳勚前因都指挥王雄非理虐害遂生疑惧挈家逃逸我  皇考太宗皇帝体  上天好生之心遣指挥金声赍敕往谕宽宥前过尔等亦能悔过伏罪即差人陈悃谢恩今朕继承大位主宰天下一民失所予之责故凡有罪者咸赦宥之令安生乐业独尔等尚栖栖在外未底宁居朕甚悯之盖尔等前过迫于一时所不得已朕已洞烛尔心今再遣金声赍敕往谕其体朕至意即同金声来朝复尔等官职仍回本土安其生业永享太平勿复怀疑以失事几  辽东总兵官武进伯朱荣奏兀良哈三卫鞑靼欲来卖马遣敕谕荣曰虏谲诈百出未可深信然亦不可固拒如实卖马宜依永乐中例于马市内交易勿容入城价直湏两平勿亏交易之后即造去勿令迟留宜严督各卫所十分用心关防堤备不可怠忽壬寅  敕大同总兵官武安侯郑亨参将都督沈清及宣府总兵官都督谭广曰云冬以来虏寇动静无闻朝廷之遣使亦久不回未审此寇今在何处盖虏多谲诈卿等宜思患预防往者天象有警已敕堤备今长安岭守关指挥奏鞑贼人马约五十余人直抵隰宁驿劫掠不审是何部落辽东武进伯朱荣亦奏元良哈鞑靼欲来卖马又哈密近遣人进硫黄从前不闻哈密产此物  先帝时亦不曾有进缘此数端皆湏计虑虏中既有硫黄则制造火器不患无人猝遇战斗亦湏有备大同宣府一带空旷虏熟经之路宜整搠军马昼夜严切堤备令各城地屯堡收拾坚固各关隘口口用心守把各烟墩仔细瞭望毋顷刻怠忽古云有备无患其慎之慎之庶副朕委任之重仍敕宁夏甘肃辽东山海永平开平诸将一体严备  升都指挥使程忠为左军都督府同知都指挥佥事李敏任辽东都司备御开原  乌思藏哈里麻等寺刺麻高僧葛竹瓦沙加藏卜等五十九人来朝贡赐钞币表里有差癸卯擢刘奎为户科给事中陈瑺为兵科给事中奎故兵部尚书俊之子瑺故工部左侍郎寿之子  亦马剌山卫指挥撒里等十人来朝贡马赐钞币表里有差  朝鲜国王李祹遣陪臣成抑吴升筹奉  皇太子甲辰  命礼部铸征虏大将军印  斥汉王高煦弟二子瞻圻凤阳居住敕中都留守司分兵防护盖以高煦备诉其不孝不忠也乙已哈密忠义王免力帖木儿遣打刺罕马哈木沙等奏事赐衣服钞币表里有差  置武英殿右顺门待诏阶俱从九品  夜有星火如杯色青白见东云南中丁未遣官释奠先师孔子戊申祭  太社太稷奉太祖圣神文武钦明启运俊德成功统天大孝高皇  太宗体天弘道高明广运圣武神功仁至孝文皇帝配神命礼部永为定式  遣书赐汉王高煦已茶三百斤  命太监郑和领下番官军守南京于内则与内官王景弘朱卜花唐观保协同管事遇外有事同襄城伯李隆驸马都尉沐昕商议的当然后施行升为本司卿尚宝司丞张敬为本司少卿张信为本司卿尚宝司丞张敬为本司少卿易州同知王侃文素皆明阴阳之术永乐中初建  长陵当预效劳至是山陵毕事上追念其劳故有是命王□赞素贪鄙謟事尚书吕震数誉于  上既升侍郎  上寻悔之赠交阯布政使司左参政冯贵为本司左布政使右参政侯保为右布政使贵举进士初为给事中  太宗皇帝嘉其才升交阯布政使司参议又升参政贵在阯屡以土兵破贼后士兵悉为中官马骐所据贵追贼战于拒之数月不支亦死事具永乐实录至是尚书黄福闻于  上遂有是命  升锦衣卫指挥同知张祯为南京锦衣卫指挥使指挥佥事徐斌为南京锦衣卫指挥同知  复纪正应天府尹命致事正永乐中为尹坐事谪后有荐其才者授刑部主事至是以老命复旧职致事  命故建平伯高福子远袭爵  夜月犯诸王星己酉  皇太千秋节  朝鲜国王李祹遣陪臣朴础等朝贺贡方物赐础等钞币有差  四川龙州土官知州薛忠义贡马及方物赐之钞币  夜有星大如杯色赤见正东云中庚戌葛林等卫指挥佥事色隆哥等施南宣抚司等处土官长官秦良等贵州宣慰司水东长官司头目刘宗成等各遣入贡马及方物赐钞币表里有差敕甘肃总兵官都督费瓛镇守太监王安尔奏沙州卫都督指挥困即来报云奄克失里等欲抢掠沙州事具悉此虏谲诈来可深宜整搠军马令各卫所屯堡昼夜用心谨备其内官鲁安往哈密如出境未远遣的当人星驰前去令缘途加意谨慎不  敕守南京襄城伯李隆驸马都尉沐昕兵部尚书兼都察院事张本得奏直隶镇江常州苏州一路强贼出没劫掠即量官军船只慎选廉公有智头目率领前去袭捕务要尽获牢固枷钉差人押送来京仍严约束所遣官军毋恃此生事庶寇盗可获民害可除若官军不能捕盗仍为民患则责在尔隆尔昕十分用心不可怠忽都察院亦慎选耿介去正御史一员往督视之  命后府都督佥事谢芳致仕其子钦袭为指挥使以义勇中卫千户姜英代其祖桂为羽林前卫指挥佥事桂老子丧故命英代职  刑部都察院言军民犯笞杖者宜令运砖赎罪徒之遂命官吏犯笞杖者皆运砖赎罪其应降罢者仍依律  舞阳县言有饥民千三百余户请发本县仓粟贷之  上命以赈之辛亥有星大如鸡子色赤见五车壬子  上谕华盖殿大学士杨士奇等曰东宫开讲筵盖欲  皇太子日闻正道餋成德性讲官当以大经大法进说其前史所载非圣贤之道无益于治者勿言癸丑命甘肃苑马等寺卿邓文鉴致事文鉴闽人洪武乙丑进士尝历都察院佥都御史武昌德安知府临政宽厚至是以老求退去甲寅改兵部右侍郎张信为锦衣卫指挥同知子孙世袭信英国公张辅从允  上问辅所至亲欲加恩辅以信对遂有是命乙卯遣官祭  祖陵  皇陵  孝陵历代帝王陵岳镇海渎  以久旱得雨封大青龙神为弘济大青龙神小青龙为灵显小青龙神赐名所居山为翠微山命礼部岁以春秋仲月遣顺天府官致祭遂遣成国公朱勇谕祭神日朕惓惓一念忧悯黎庶今冬作之初雨泽不降春耕不遂以何粒民爱祷于以祈甘霈曾不踰日雨及公弘神之福民厥功烜赫今特大青龙为弘济大青龙神小青为灵显小龙神赐神所居山名翠微以彰神灵仍敕有司春秋至祭著为常典尚师有益弘显显化永福兆民民盖平则门外三十里卢师山有谭世传有大小二青龙出没不时遇旱致祷焉雨随注故有是命  洮州等卫火把等簇国师班丹星吉等二十二人及云南广西府等处土官知府昂保等九十人贡马赐钞币表里有差
　　仁宗皇帝实录
　　仁宗皇帝实录  洪熙元年二月丙辰  上躬祭先农耕籍田户部言雎宁县有饥民八百余户命发本县仓粟赈之丁巳升尚宝司卿朱琇为金吾左卫指挥使子孙世袭以琇在  先帝靖难时常效力守城云夜有星大如杯色赤见天钩戊午升国子祭酒兼翰林院侍讲胡俨为太子宾客仍兼祭言□酉致事赐  敕谕曰卿以文学事我  太宗皇帝首居翰林继升谕德辅朕春宫未几升掌监学  先皇帝之宠儒者与儒者之遇  圣明皆至盛矣而卿居太学不数岁复召入翰林史事效劳言□兹多朕嗣位以来笃念旧人而卿以疾不见者数年昨因命卿侍  皇太子讲读乃闻卿疾日增弗任厥劳朕用悯然特进卿为太子宾客仍兼祭酒致其事还乡已敕户部免卿子孙杂泛差役令侍卿终身卿其端志垣怀以率乡里优游桑梓以乐余年用副朕始终礼待之意钦哉  升易州同知裴琏为工部右侍郎琏尝为右春坊右中允至是来朝  上念侍从之旧故有是命  降通政司通政使尹必用为本司经历右参议顾谦为知是必用等以郊祀不敬下狱至是皆降其职  以太仆寺丞敦崇义辞疾不诚谪戍交阯  夜有星大如鸡子色青白见太微垣五帝内座  南京地震己未哈密忠义王免力帖木儿遣人贡马四播州宣慰司使杨昇等来朝贡马及方物各赐钞币表里  夜有星大如杯色青白光烛地见天困有星大如鸡子色青白光烛地见天困有星大如鸡子色青白见心宿  月食土星庚申擢蹇荃为尚宝司丞命食其禄进学于家荃少师兼吏部尚书义季子也  大理寺少卿弋谦言五事涉矢□高激过中  上览之颇不怿礼部尚书吕震等大理寺卿虞谦交章论奏谦永乐中过失都御史刘观又令十四道御史劾奏谦诬罔  上悉不听而谦在朝行惴惴若无所容遂命谦专治职事免胡参  清河县奏县饥民千八百户有奇命户部发本县仓粟赈之  南京地震辛酉赐书周王橚曰春和计尊履纳福今宗室诸王男长未婚女长未嫁盖多有之侄虽居有制斯事固恒在念己令所司预办仪物但丧服一除即为举行归德卫送至府中内使赵信等为婚礼扰民今悉发回府若有因此事别遣在他处者亦须取回庶免下人之议盖朝廷与王国木出一家礼无大异惟叔  先帝同气最亲于今宗室最长侄切承天位所望于叔者凡事为诸王表仪侄所行事有过不及亦望匡翼此中心之诚惟叔亮之建内官段忠徐亮以即位诏谕云南缅甸麓州木宣慰司及孟定府湾甸州镇康州底兀刺等处并赐其土官文币有差  故琉球国中山王思绍世子尚巴志遣通事李杰贡方物赐钞币表里  古木山等卫指挥等官答刺哈等七十九人来朝之钞币  夜有星火如鸡子色青白见紫微西藩外月犯天江壬戌升孝陵卫千户苗胜为锦衣卫指挥佥事掌镇抚司事  黜尚宝司丞鲍麟为订州府通判中书舍人沈文为陈州判官以其永乐未尝诬奏人死罪云古木山等卫指挥把撤温等来朝贡马及方物赐钞币表里有差  南京地震癸亥  阳武侯薛禄奏军至赤城等处追赶鞑贼杀死百余人生擒千余人余贼奔溃  上虑此贼复集余众掩我不备遂敕大同总兵官武安侯郑亨参将都督佥事沈清及掌山西行都司事都督佥事李谦等令督各烟墩昼夜瞭望各城池屯堡严加守备十分防慎不可怠忽敕宁夏甘肃宣府山海永平开平总兵及备御官亦如之四川泥溪长官司土官弟王碧狭西朵匝簇刺麻朵耳只星言等贡马及方物赐衣钞彩币表里有差  夜有星大如鸡子色青白见西北云中甲子命礼部铸镇朔大将军印  兵部奏选武职  上命皇太子选遂以浙江都司故都指挥使马羽子俊袭金吾左卫指挥使金吾右卫故指挥使吕得子昇指挥同知任得弟广锦衣卫故指挥同知李兴子端金吾左卫故指挥同知花失烈门子完者秃指挥佥事捌白子狗儿沙哥锁往金吾右卫故指挥佥事蒋玉子旺王海子智金吾后卫故指挥佥事贾得侄信羽林前卫故指挥佥事张彦子敬燕山右卫故指挥佥脱观子孟哥秃俱袭职以济阳卫故千户刘来兴子能袭指挥同知初来兴卒能尚幼来兴弟全袭升指挥佥事全从征胡寇有功再升指挥同知至是能长应袭父职全并以其所受升职与能云  晋王济熿及平阳王美圭互奏争连伯滩田赐书济熿曰得奏田事兄己检阅  先帝时贤弟及平阳王所奏具见本末今仍遣人往蒲州从实审视绘图来观贤弟亦令一的当人同往务尽公道庶几将来处置得中古人有言易得者田地难得者兄弟孟子曰亦有仁义而已兄于贤弟心相好也亲爱之言想惟亮察又遣书谕兄济熺曰平阳王言连伯滩田虽已与之昨晋王在  先帝时亦鲁奏此事今检阅不为无据已遣人往蒲州从公审视画图来观兄亦令平阳王遣一的当人至彼务尽公道庶几将来处置两得其中古人有言兄及弟矣式相好矣无相犹矣往事悉可置庶外也盖时济熺犹诉诸弟昔所诬害来已云广西总兵官镇远侯顾兴祖奏臣奉命率广西湖广贵州剿捕蛮寇势已平还军驻桂林今农事方兴请止留贵州兵二千湖广兵一千守备余遣归屯种从之  口外总兵官太子太保阳武侯薛禄遣指挥宋忠等献所俘虏寇赐忠等袭衣乙丑遣敕褒谕总兵官太保阳武侯薛禄及左都督吴诚都督同知高文程忠都督指挥佥事宫得马兴等曰得奏知虏入边境卿等躬率将士奋驱追之擒使边将捕斩馘虏遂大败狼狈奔溃可为能副委托之重使边将皆然何患不除何功不立朕甚嘉悦特遣太监杨英鸿胪卿杨善以酒千瓶羊百羊□空往劳官军至京论行赏  南京地震丙寅奉  皇考太宗体天弘道高明广运圣武神功纯仁至孝文皇帝  皇妣仁孝慈懿诚明庄献配天齐圣文皇后神主祔  太庙  命吏部凡方面官至京鲁历一考二孝称职者给本身诰三考无私过封赠如制  夜南京地震丁卯调都指挥使武让都指挥佥事潘俊于云南都司都指挥于广西都司都指挥使朱全于云南都司都指挥佥事马兴田思中于广东都司郭忠孙聚范春于广西都司都指挥使朱全于狭西行都司谪兵科给事中刘涣充吏交阯以涣奉命镇交阯不侯代輙还也  有恭风至自东南戊辰  敕守南京驸马都尉沐昨自今孝陵四时祭祀  命尔行礼必诚敬请清洁以格神明不可纤毫怠忽其都督府印封襄城伯李隆兼管尔不必预  改贵州按察使顾佐为通政司通政使狭西转都运盐司运使陈严为苑马寺卿卫经历刘容为刑科给事中  升云南布政司右参议濮铭为狭西苑马寺卿湖广按察司佥事陈敏为行太仆寺少卿豊城县县丞程琰为中书舍人监察御史刘洁南京刑部员外郎李涵俱为山东按察司佥事刑科给事中张时为顺德府知府  辽东弗提卫都指挥指挥塔失等二百余人及云南姚安军民土官同知高贤等六十余人来朝贡马赐钞币表里有差  衣有星大如鸡子色青白见宗正己己衣南京地震  一星大如鸡子色赤见北河一星大如杯色青白见五车光烛地一星大如碗色赤见井色光烛地庚午嘉河等卫指挥阿鲁不花等来朝贡马赐之钞币
　　仁宗皇帝实录


仁宗皇帝实录（卷十二）
　　洪熙元年三月辛未朔命皇太子往祭  皇陵  孝陵就留守南京令钦天监择日启行  敕守南京襄城伯李隆曰军民久劳宜俾休息况东作方兴不可妨其农事所运民营造本植已过仪真埧者令运至北京未过埧者于袭山厂贮敕南京工部亦如之敕三法司曰人命至重卿等宜体上帝好生之德明慎用刑不可轻忽务得实情毌深文罗织以逞功能大理职当详察不可偏狥及畏惮势要迁合附会以致枉滥书云钦哉惟刑之恤哉其钦慎之  敕户部工部曰连年民力疲于转输朕夙夜思所以休息之今北京库所贮足给用度已令各处见角□羊钱帛金银铜铁等件未过仪真埧者俱贮于南京库藏如已过埧听其原派纳北京之粮仍令儧运召掌南京前军都督同知陈翼还任中军都督府壬申以获虏寇功增太子太保阳武侯薛禄五百石左都督吴诚都督同知高文程忠岁俸增给本色米什之三升都指挥佥事马兴宫得为都指挥使其指挥以下升职有差并赐禄等白金钞币有差升前光禄寺署丞权谨为文华殿大学士谨徐州人以儒发身居家事孝母病吁天求以身代母卒衰毁庐墓三年有司上其行驿召至京  上曰能孝者必忠忠孝之人可任辅导遂超升是职擢行人司右司副张洪为翰林修撰  上谕礼部尚书吕震曰往年刘俊从征交阯陷于贼不屈而死礼官不言妇人尽节于夫有旌褒之典况大臣捐躯为国可不加褒恤其赠俊为太子少傅令翰林定谥遣人祭之翰林奏谥俊节愍  上叹曰忠臣之心皆欲立功报国不能成功则惟守义若身为大臣惟阿顺取容为保禄固位之计国亦何赖周王橚奏欲以河南都司衙门与汝南王家属尸□立住遣书答曰  祖宗建置都司总制一方所系非轻不敢移易汝南王家属至可于三护卫衙门内择一宽敝有居之此为得宜  狭西行都司奏所辖卫所军士乏食命户部于狭西运今岁税粮给之仍命遣人驰驿督运癸酉五色云见  乐亭县奏民饥户部发县仓粟赈之福建布政司左布使顾鼐以受赇罢  夜有星大如杯色青白见正南云中光烛地  有星大如鸡子色赤见帝座甲戌以清明节近命礼部集僧道于庆寿寺灵济建荐扬斋事七昼夜以资  皇考妣宜福  赐太师英国公张辅羊四百牵酒六百瓶米二百石  上思先朝旧劳赠故兵部尚书兼詹事府詹事金忠为少师赐谥忠襄北京刑部左侍郎马京少保谥劳毅户部右侍郎王钟为太子太保谥僖敏礼部尚书郑赐左侍郎仪智俱为太子少师赐谥文安智谥文简吏部左侍郎许思温本部尚书北京行部右侍郎杨泰北京行太仆寺少卿孙瑜俱为户部尚书前平北布政司参议赠吏部左侍郎成琎兵部左侍郎卢渊俱兵部尚书渊谥恭顺刑部左侍郎卢祥为刑部尚书工部左侍郎陈寿右侍郎郑刚北京刑部左侍郎康汝楫通政使司通政使贺银俱工部尚书寿谥敏肃赠应天府丞张执中为本府尹赐北京行部尚书朱浚谥荣愿命礼部遣官赐祭陈寿随州人永乐初举乡贡下第入太学擢户部主事升员外郎山东参政六年尚书夏原吉言其贤名为工部左侍郎寿有学术内仁外和居官小心勤慎所至以恤民为务初侍  上监国南京日以兵民所困入启  上悉为宽贷寿间言曰  殿下推广  上德以及黎庶此当然事惟比来左右干恩泽者多恐累明德宜抑之深见嘉纳尝启事退  上目送之顾侍臣曰此侍郎中第一人后坐累下狱家具萧然不给朝夕官属有馈之者拒不受既卒踰年家人启殡容色如生云张执中山西灵石县人洪武二十五年自太学生授前北京都司都事后升本司经历永乐元年论守城功北京行部郎中寻升应天府丞其金忠等事见永乐实录初  上命礼部尚书吕震谕旨翰林定金忠等谥贺银预焉大学士杨士奇等覆奏  上曰此数人皆在  朝尽心国事有德行重厚表里一致者游历艰难始终一心者必旌褒之庶几礼贤厚终之道但朕意未尝及银盖银之劳可赠官而行不应羙谥如加银恶谥又过不若无谥人不得议焉古人制谥正为定论羙恶以示至公卿等宜尽心焉  夜有星大如椀色青白见角宿光烛地有星大如鸡子色赤见骑官  是日南京地震者三乙亥升山东布政司左参政俞吉士为詹事府詹事直隶任县奏民饥命户部发县仓粟赈之  夜有三星大如鸡子色青白一见翼宿一见屏内一见天布西垣丙子命吏部凡在外官满三考者听给假省亲祭祖湖广三司奏蓝山县贼潘康生等诱众为乱屯聚大桥巡检司又宁溪有徭蛮千余流劫敕广西总兵官镇远侯顾兴祖量拨官军相几剿捕以除民患仍戒餙所调以除民患仍成餙所调官军毌因而生事扰害良善违者虽有功有宥丁丑册张氏为敬妃册文曰帝王之政必始乎内治平之效必本于家朕恭绍鸿图致隆化理稽昔妃嫔之淑率由贵德之门咨尔张氏乃祖荣国忠显公勋行之崇表时硕望乃父太师英国公文武之佐为今元功肆尔毓秀闺闱禀德柔惠步履中珩璜之节言动谨图史之＜矢见＞锡之褕翟之荣俾参轩龙之副今特封尔为敬妃于戏绝御家邦朕有关睢乐得之美辅赞宫阃尔懋鸡鸣相相成禋祀永绥宠禄光我训辞之贤惟谦以育德惟善以裕躬惟顺以协睦宗姻惟恭以相成禋祀永绥宠禄光我训辞钦哉  上以灾异屡见而进言者鲜敕谕文武群臣朕以＜耳少＞躬处亿兆之上御天下之大政务之繁殆难独理是以数诏求言冀□□王不逮此朕之实心也自即位以来臣氏上章以数百计未尝不欣然听纳言之而当即与施行苟有不当未尝加谴群臣所共知也间大理寺少卿弋谦所言过于矢□高激多非实事朕一时不能概之于心而群臣有迎合朕意者交章奏其卖直请置诸法朕皆拒而不听令谦就职但兑朝欤抑怀自全之计而退为默默欤今自冬不雪春亦少雨阴阳愆和必有其咎岂可言而为人臣者惟念保身何以为忠朕于谦一时不能含容未尝不自馈咎尔文武解臣亦各思以君子之道自勉掳其嘉谋猷凡于国家军民利有米兴毙有未革及政令有未当者咸直言之勿以前事为戒而有所讳庶几君臣相与之议弋谦朝参如故  赐太师英国公张辅羊百牵酒二百瓶马湖府等处土官知府安璇等遣人贡马赐之钞币  设隆庆保安二州儒学  直隶南和县奏民饥命户部速发本县仓粟赈之戊寅命赵王高燧之国彰德今钦天监启行  户部奏连城县民饥命发县预备仓粟赈之  复徐景昌定国公  命故魏国公徐钦子长孙袭封魏国公赐名显宗  夜南京地震己卯  敕宁夏参将保定伯梁铭曰尔昔所为屡犯宪纪囚辱顿挫难苦备尝朕念守城旧劳宥尔之过加尔之爵谓尔必能惩创为善故授以边寄期尔御遏外侮靖安疆陲庶几朝廷无西顾之忧尔不思感恩报国乃包畜贪心诛无已且古之为将者与士卒同干苦暑不张盖军灶未成将不先食今尔不恤军士之艰不以防御为重恣情贪虐加以耽溺酒色日不事事假如虏寇猝然侵境何以为备自今宜深思前之过改易所洁已恤下尽忠务公庶几副朕之委任若复蹈前非国有明宪尔其省之盖特自宁夏至者言铭罪非一人故降敕切责之  命太师英国公张辅子忠为勋卫  黄岩县累奏岁旱涝民多散徒去秋雨水漂民居五百余家凡溺死八百余人命户部遣官驰赴赈恤  夜南京地震庚辰清明节遣皇太子祭  长陵  追封奉天靖难推诚宣力武臣特进荣禄大夫右柱荣国公谥忠显张玉为河间王改谥忠武并追封其三代加赠荣恭靖公姚广孝为少师散官勋爵谥号悉如故  命礼部以河间忠武王张玉东平武烈王朱能金卿忠壮候王真少师荣国恭靖公姚广孝配享  太宗体天弘道高明广运圣武神功纯仁至孝文皇帝庙廷  命户部月给太子太师致仕郭资半俸  五色云见夜南京地震辛巳华阳王悦燿至  上谕吏部臣曰刑狱系人死生近日刑官有以贪贿败者有以深刻败者盖颠倒是非民苦冤抑天灾人谴彼必不免但简用之者亦得辞其咎欤自今刑官必择廉明公正谨厚之士无俾憸人得肆枉滥  南京地震壬午开原卫奏马市所买马请进京师命给辽东诸卫军士  通政使司通政使李嘉户科给事中艾广俱坐奏对不实对不实降交阯按察司知事  刑科给事中刘荩坐稽缓奏牍谪交阯癸未朝鲜国王李祹遣陪臣成概等贡方物赐概等钞弊表里有差  命魏国公徐显宗从学国子监令太子少傅杨荣送之八监曰尔往谕司业北开国元勋之后欲其家与国同义其子孙必能奉法循理务孝与忠乃克保之显宗孤子其加意教训使长成有立不失禄位庶称国家待功臣之道遂赐司业贝泰钞弊  夜南京地震甲申直隶钜鹿县奏民饥者半命户部发县仓粟赈之  夜月犯平道星  南京地震乙酉升羽林前卫千户池宽为本卫指挥佥事  周王橚奏有疾求所乏药如数给之仍遣人往问  夜金星犯昂宿月星  南京地震丙戌贵州宣慰司使安中等来朝贡马赐寇带袭夜钞币有差调掌山西行都司都督佥事李谦掌山西都司事  汉王高煦奏欲于  万寿节来朝赐书答曰兄弟至亲岂不欲朝夕相见哀恸之中加以道途暄热谅非所宜况宗国藩屏赖贤弟尤重宜善保爱不必来也  南京地震夜有二星大如鸡子色赤一见近尾一见营室丁亥镇广州等处土官知州男刀孟广等遣人贡银器及马赐之钞币  敕开平备御都指挥使齐安曰昔我  皇考奉天清难卿奋不顾身效忠行阵栉风沐雨破锐摧坚备尝勤劳以就功业继奉命镇守开平又能竭心殚力协赞戎机辑宁边圉多历岁年肆朕即位以来尤隆委任比闻卿年踰八十壮志虽存体力盖衰而边务之殷耄勤不懈朕甚悯焉敕至可即还京优游闲逸以乐寿康用副朕优待老臣之意  上谕刑部尚书金纯都察院左都御史刘观大理寺卿虞谦曰往者法司无公平宽厚之意尚罗炽为功能稍有片言涉及国事輙论诽谤中外相师成风奸民欲嫁祸良善者輙饬造屋罔以诽谤为说一挂名于此身家破减莫复办理今数日间觉此风又萌夫治道所急者求言所患者以言为讳况今所急尤在于通下情卿等宜体朕心自今告诽谤者悉勿治顾大学士杨士奇等曰此事必以诏书行之  上谕纯等曰自宫以求用者惟图一身富贵而绝其祖宗父母不顾古人求忠臣于孝子彼父母母尚不顾岂有诚心事君朕已决意不用此等人然其不孝之罪湏惩治今后有自宫者必不袋若加人宫刑者朕亦恶之盖宫刑下死刑一等耳亦湏严切禁止顾大学士杨士奇等曰此事须以诏书行之  南京地震夜有星大如鸡子色青白见氐宿戊子遣中官往朝鲜赐祭光禄寺卿权永均赐其家白金二百两文币表里各十为赙永均  太宗皇帝贤妃之父至是以朝鲜国王李祹言其卒故恤典及马户部言隆平县民饥柏乡县多官麦请以贷之  上曰饥即赈之不必曰贷夜南京地震


大明仁宗皇帝实录（卷十三）
　　洪熙元年三月己丑诏天下曰朕恭承大统为天下生民之主惟我  皇祖  皇考爱民之仁秪率不怠旦夕思念人命甚重哀矜庶狱惓惓在怀夫刑以禁暴止邪道民于善岂专务诛杀哉故律令制善善长而恶恶短罚之轻重咸适厥中顾执法之吏不能皆平有虚饰其情传致死罪而比附谬妄尤甚枉人朕深悯之夫五刑之条莫甚大辟之施身首异处斯已极矣
　　自今有犯死罪律该凌迟者依律科决其余死罪止于斩绞法并勿传会昧情失实以致冤滥若朕一时过于嫉恶律外用籍没及凌迟之刑者法再三执奏不允至于五奏不允同三公及大臣执奏必允乃已永为定制文武诸司自今亦不许恣肆暴酷于法外用鞭背等刑以伤人命尤不许加人宫刑绝人嗣续有自宫者以不孝论人之为非固有父子不相为谋者肆虞舜为君罚弗及嗣文王之世罪人不拏自今惟犯谋反大逆者依律连坐其余有犯止坐本身毌一概处以连坐之法古之盛时恒采民言用资戒警今凶(脸)[险]之徒徒往往摭拾诬为诽谤法吏刻深鍜炼成狱刑之失中民则无措今后但有告诽谤者一切勿治尔中外文武群臣宜端乃心畏天爱人务崇宽恕庶有以佐朕父母斯民之治有或违者必罚不贷布告天下咸使闻知赵王高燧之国彰德升辞赐黄金百两白金五百两彩币九十表里钞二万锭良马十四匹鞍二副赐其卫送官军钞指人二十锭千百户人十六锭军人十锭  擢乐舞生张以清为太常寺丞  夜南地震庚寅制谕太子太保阳武侯薛禄亻□夙镇大将军印统总兵官率军自门平至大同缘边往来巡哨遇有虏寇相几剿捕  敕镇守大同武安侯郑亨常年堤防虏寇皆以秋冬及春夏则懈虏贼谲诈或窥伺无备未袭不可不虑宜严督将士整搠军马坚固城池屯堡用心堤备及督各隘口烟墩十分仔细瞭望守把不可怠忽敕各处总兵备御及镇守官亦如之  遣中官洪仔生赍敕赐车里靖安宣慰使刀双孟及八百大甸军民宣慰使刀招散文绮钞币  山东泰安州及莱芜等县奏民饥命户部速发本处仓粟赈之辛卯遣中官赐汉赵二王袍服材与汉王高煦书曰违阔隔岁怀思益深兄弟至亲岂不欲朝暮晤聚共天伦之乐但以藩屏之重未逐斯志顾于同气情当如何想惟贤弟心不异此兹以寒暑袍服材九袭专人致意贤弟亮之与赵王高燧书曰思念在途中心缱绻不能自已兄弟至亲岂不欲朝暮欢聚共乐天伦但以藩屏之重未遂斯意顾于同气情当如何想惟贤弟心不异此兹以寒暑袍服材九袭专人致意贤弟亮之  四川伽木隆之地妙智通悟国师朵儿只监藏并达思蛮长官司各遣人贡马赐之钞币有差  赐掌广西都司都督任礼曰辽东开原之地控制胡虏其任甚重非大臣通练军事者不足以称卿事  皇考太宗皇帝累效勋劳明习军务今以命卿即驰驿还京面见而行  命安平伯李安为参将往交阯与荣昌伯陈智同掌军务赐敕免之曰尔父明达道理特身谨行尽忠国家朕未尝忘尔亦能卓立继父之志出入军旅通练事机朕用嘉之今特付尔一方之寄其益敬慎尽心效谋懋建功业庶几有光尔父而不负朕之委任钦哉  敕广东都司都指挥佥事卞福曰开平控制胡虏所系甚重非历练老成明习军事者不足以膺付托前命冀杰齐安于彼镇守齐安今年八十余矣精力衰甚己令致仕冀杰亦老难于独任尔在护卫效劳最久练达亦多宜副冀杰即驰驿回京面见而行  敕浙江都指挥同知陈忠今云南都司独沐昂总理其事必得老成之人副之乃克有济尔祗事  先帝最久明习军务宜为昂副今改授云南都指挥同知即驰驿前去湏同心协力以称国家之委任钦哉敕口外总兵官太子太保阳武侯薛禄往来开平大国缘边一带巡哨遇有虏寇即飞报邻境总兵及镇守官令相策应如邻境有急尔亦速湏应援务在同心协力以宁边方敕宣府大同开平等处总兵镇守官亦如之辽东总兵官武进伯朱荣奏比广宁马市收买马匹俱于各卫牧餋以俟命  上命兵部悉以给辽东诸卫备御官军壬辰四川杂谷寨安抚司安抚曩甲遣人贡马赐之钞币和宁王阿鲁台遣使哈只癿等贡马赐钞币表里有差  湖广三司奏广西蒙顾洞贼蒙再万等聚众劫掠见在鬼柳冲之地又蓝山县贼潘康生等及宁溪榣蛮千余流劫乡材见聚大桥巡检司  敕贵州总兵官都督佥事萧绶印量调官军相机剿捕以除民患仍戒饬官军毌因而生事扰吾良民  敕广西总兵官镇远侯顾兴祖得得湖广三司奏广西蒙顾洞贼首蒙再万等并宁远溪猺蛮聚众作耗前敕尔量拨官军前去剿捕今度其地距西尚远官军往还艰难己别敕贵州总兵官都督萧绶调军剿捕广西官军可不必行如贼人漫散逃至广西尔即量调官军委的当头目管领相机剿捕仍约官军毋因而生事扰吾良民  敕镇守河州都指挥刘昭及河州必里洮州西宁罕东凉州诸卫比岁边人勤劳艰苦朕夙夜在念图存恤之其洪熙二年各番簇该纳差发马俱且停止俟洪熙六年如旧徵收尔等其加意抚绥毌或扰害以副朕忧闵边人之心钦哉  罢徐州等处买羊毛时有自南京来奏事者  上召至榻前问道途所过百姓安否何如首以是对立命所司罢之癸巳夜有星大如鸡子色青白见轸宿  月犯十二诸国代星  南京地震甲午赵王高燧奏王府旧存禄米十二万石在京乞官为运赴彰德  上命户部于彰德附近仓内支粇米十二万石给之赐书答赵王曰贤弟有所欲为义当从更但月下军民之困未苏京师输运不足者亦不以劳之念王府日用不可阙已敕户部于彰德附近仓内支粇米十二万石送王府王府之米在京者朝廷留用庶几两便  贵州乌罗长官司等处土官冉兴祖等贡马并方物赐钞币有差  直隶蓟州山东泰安州湖广新宁县奏民饥命户部即其近地发仓粟赈之  南京太常寺寺丞鞠祥坐举斋郎不当降太仆寺主簿夜有星大如鸡子色青白见天市东垣外  南京地震乙未赐书韩王冲＜火或＞曰别来怀思不忘相同二弟到家安通兄初意欲贤弟及秋之国今思若俟秋行迨各始达西土冰寒百事难为殆非初到者所便不若以四月下旬起程虽道途触热若从容而行可以无虑而及秋至彼天时人事皆得便利已敕诸司应付途中合用物件在途加爱  敕守南京襄城伯李隆比闻苏松等府顽民以取鱼为名用船往来江上行劫又扬州各县无藉之徒每二三十人共一舟载私盐于镇常等处发卖就杀人劫财即选精壮军士简的当头目管领前去追捕务要设法尽数擒获牢固枷杻角□羊来仍戒差去人毋托此生事扰害良善违者论罪不轻  敕辽东总兵官武进伯朱荣今欲天监奏天象应东夷有兵卿等湏昼夜用心整搠军马严固守备不可湏臾忽怠敕山海永平等处总兵官遂安伯陈英等亦如之  贵州金筑安抚司等处士官得珠等及云南鹤庆军民府等处土官赵春等贡马及方物赐钞币有差召镇守大同后军都督佥事沈清还命都指挥使曹俭为参将左武安侯郑亨镇大同都指挥同知武兴镇大同都挥同知武兴镇涿州  山东平度州及蓬莱县奏民饥者三千八百余户乞贷州之和豊仓粟  上命户部发以赈之  五巴云见丙申进封故奉天靖难推诚宣力武臣特进荣禄大夫右柱国金卿忠壮侯王真为宁国公加号效忠余如故仍加封其三代  升中书舍人姚继为尚实司少卿继故少师荣国公广孝餋子永乐中以能书擢官至是  上追念广孝故进用之  敕口外总兵官太子太保阳武侯薛禄所奏山后延烧虽是野火然不可輙有懈怠之意盖虏寇谲诈未可测度况近日数有天象其占皆调边警湏昼夜用心关防哨了各关隘及守烟墩军士务要精壮毋以老弱有疾之人抵数误事边上一应事务宜竭心尽力以副委任  监察御史严继先等劾奏山海永平等处总兵官遂安伯陈英镇守官都指挥陈景先等守边无备致虏入苏川北山寇掠又匿不以闻请寘于法命都察院封继先奏章示之俾图自效以赎前过  贵州安顺州等处土官同知阿宠等遣把事阿底等及四川□□威江等寨首哆儿只等来朝贡马赐钞币有差丁酉以奉  太宗文皇帝  仁孝文皇后庙享及升功臣配享预告  五庙其祝文曰孝曾孙嗣皇帝敢昭告于  五庙太皇太后曰兹惟孟夏祗修时祀仰惟  皇考太宗体天弘道高明广运圣武神功纯仁至孝文皇帝  皇妣仁孝慈懿诚明庄献配天齐圣文皇后礼当庙享谨以四月初一日恭请  皇考  皇妣同诣  太庙祀礼既成仍请  皇考  皇妣还御几筵稽诸礼兴宗庙之祭皆有功臣配享谨遵成宪参考功行加封荣国忠显公张玉为河间王进谥忠武金卿忠壮侯王真为宁国公加号效忠加赠荣国恭靖公姚广孝为少卿师及东平武烈王朱能配享  太庙以为常典谨用告知谨告预告  太宗文皇帝  仁孝文皇后其祝文曰孝子嗣皇帝敢昭告于皇考太宗体天弘道高明广运圣武神功纯仁至孝文皇帝  皇姚仁孝慈懿诚明庄献配天齐文皇后曰兹惟孟夏祗修时祀仰惟  圣灵礼当庙享谨以四月初一日恭请  皇考  皇批圣灵同诣  太庙祀礼既成仍请  圣灵还御几筵稽礼典宗庙之祭皆有功臣配享谨遵成宪参考功行加封荣国忠显公张玉为河间王进□忠武金卿忠壮侯王真为宁国公加号效忠加赠荣国恭靖公姚广孝为少师及东平武烈王朱能配享  太庙以为常典谨用告知告知  遣太师英国公张辅祭其故父荣国忠显公张王其文曰朕惟圣君明主之兴咸有文武英杰之材相与合德协谋定大难成大功虽或未得生同富贵而殁必陪其祀享此古今之通规也朕  皇考太宗文皇帝以大圣之德顺天应人载安  宗社亦赖卿等秉义怀忠一心为国奉天靖难之际发谋奋勇百战前当斩将搴旗所向风靡暨大功垂成挺身陷阵惟义所在视死如归忠精贯于日星功烈扬于竹虽在  先朝极其褒恤而考厥勋行未惬朕怀今特封卿先为河间王进谥忠武散官勋号悉如旧仰惟  皇考圣灵在天兹者致隆  庙祀特以卿享于  庙英灵如在永歆承  遣尚宝司少卿姚继祭其故父荣国恭请公姚广孝其文曰朕惟圣君明主之兴咸有文武英杰之材相与合德协谋定大难成大功故生则同其富贵殁则陪其祀享此古今之通规也朕  皇考太宗文皇帝以大圣之德顺  天应人载安  宗社弘靖海宇茂建太平亦赖卿等同心协赞而永世有赖今特加赠卿为少师散官勋爵谥号悉如旧仰惟  皇考圣灵在天兹者致隆  庙祀特以卿配享于  庙英灵如在永永歆承  制谕都督山云充游击将军率领官军往蓟州永平山海一带缘边去处往来哨备遇有声息相机剿捕如遇警急即于附近卫分量调官军接应  升翰林院学士杨溥为太常寺卿仍兼学士  升西宁章咂簇士官千户阿孛儿加为指挥佥事命致仕以其子切塔加袭职镇守万全右卫都指挥佥黄真私造应禁兵器事觉降为指挥使发口外立功  湖广布政司右参政李清坐受赇谪戍边  长兴县贼首殷先潮伏诛  夜有星大如鸡子色青白见渐台戊戌  命诸司在北京者悉加行二字复建北京刑部及后军督督府  上时决意复都南京云  命定国公徐甫佐之  调南京兵部尚书张本及工部尚书李友直右侍郎裴琏苏王□赞俱任北京刑部改户部右侍郎李昶南京刑部右侍郎金庠为北部刑部左侍郎  改礼部左侍郎胡濙为太子宾客兼南京国子监祭酒革缮工官其事悉归工部  夜南京地震己亥升后军都督同知张昇为左军都督府左都督
　　大明仁宗皇帝实录
　　仁宗皇帝实录
　　洪熙元年夏四月庚子朔享  大庙  以顺天府尹甄仪为行在兵部左侍郎  辽总兵官武进伯朱荣奏广宁前屯卫剌梨山百户鲍麟私遣军士还家致为达贼所虏  上命巡按御史诣彼审实处麟军法降敕谕荣曰夫将者士卒之表为将能廉公勤慎纪律正号令肃斯下人有所禀承无敢纵恣总兵又诸诸之表能慎诸已谁敢不慎朕即位以来夙夜惓惓以边务为心屡敕总帅严督将士用心哨了堤备而将士略不尊承察其所自皆由总兵之人不体付托之重恬然自逸未尝一出巡视关隘壮士徤卒拥卫左右饥寒穷苦无资之人则令备瞭望守关口上下相师成风军务都不留意是以寇奄至而不觉人被掳而不知其指挥千百固难逃罪总兵之人亦复何颜卿先朝老臣朕所倚任但有功必赏有罪必罚  祖宗至公之典湏相与共守自今宜加惊省严号令明纪律远斤堠慎守备躬勤率下毌蹈前失庶副朕委任之重近阳武侯薛禄等率兵巡边杀获虏寇将士咸论功行赏蓟州虏寇入境劫掠人民其总兵官遂安伯陈英及都指挥陈景先等并停俸禄并谕卿知之  敕责山海永平等处总兵官遂安伯陈英及都指挥陈景先朕以尔等材智可用命镇守边陲防御虏寇保障军民又屡敕尔严督将士谨慎防备昼夜用心哨了不可怠忽今知尔等略不念朝廷付托之重恬然自逸未尝一出巡视关隘壮士徤卒留卫左右饥寒穷苦无资之人令守烟墎关口致蓟州境内寇至而汝不觉边人被杀掳而汝不知今御史交奏尔罪请付法司朕姑曲贷但敕停尔之禄夫朝廷至公之典有功必赏有罪必罚决无所私近阳武侯薛禄等杀获鞑贼有功将士咸加官赏辽东广宁前屯卫百户鲍麟私后军人致为贼所掳已论军法处死其总兵官朱荣亦遣敕切责所以未付尔于法者盖期尔革前过勉后效尔宜警省严号令明纪律远斥堠慎守备躬勤率下以副朝廷委托之重若复蹈前失国典具在朕不尔私遂赐敕遍戒边将  甘肃总兵官都督费瓛奏送虏中归附人家小五十二口赴京又奏有妇女二十七口存留等侯亲戚待后起送  上虑虏情多疑久或生变敕谕瓛曰所存留妇女不问有无亲戚在后即尽数差人送来尔名臣子孙为国重臣  先帝谓尔练习军政付边寄朕承  先志付托尤专不意尔比来溺于宴安而懦弱不振低眉俛首受制于人大丈夫所为固若是乎宜痛自惩艾旧志卓立勉图后效庶副朕责望之重盖  上闻军中诸事瓛不能专悉听中官指使云升武进县主簿郑□□□示□为行在礼科给事中□□□示□尝为詹事府通事舍人至是来朝  上知其材故进用之  夜有星大如碗色青白见正北云中光烛地壬寅赐随侍  皇太子文武官吏军校钞有差  免山东及淮安徐州今年夏税秋粮之半停罢一切官买物料诏曰朕承大统主宰天下上惟  天命之重下念民生之艰夙夜忧劳惟恐一夫不得其所屡诏求言冀达民隐而山东郡及淮安徐州之境频岁旱涝年榖无收今之秋成犹未可必民乏衣食有父母妻子不得相济冻馁呻吟流于道路郡县之官漠不留意而又有科买之扰岂称为民父母之道可全免今年夏税其秋粮减半徵收自今年四月以上各衙门一应收买及科派物件除弃穰仍纳外其余未到官者尽行停罢已到官者从实起角□羊不许欺隐若实无见物而先已虗报在官亦不许再科于民以足其数报之数俱宥不问其郡县之官务尽抚辑安养之道毋纵贪刻以重困之庶几副朕闽恤黎元之意时有至自南京者  上问道路所过民情何以对曰淮安徐州及山东境内民多乏食有徵夏税方急遂召问少师蹇义所对亦然  上坐西角门召大学士杨士奇等令草诏悉免其今年夏税及秋粮之半官置物料一切停罢士奇对曰  皇上俯恤民穷诚出于圣仁若斯事亦可令户部工部与闻  上曰姑徐之救民之穷当如救焚极溺不可迟疑有司虑国用不足必持不决之意卿等姑勿言命中官具楮笔令士奇等就西角楼书诏  上览毕即命用玺已遣使赉行  上顾士奇曰汝今可语户部工部朕悉免之矣左右或言地方千余里其间未必尽无收亦宜有分别庶不滥恩  上曰恤民宁过厚为天下主可与民寸寸计较耶  敕平江伯陈瑄曰累岁军民运木劳勤朕甚悯之今自仪真至通州沿河木植悉皆停运就所至去处堆垛令人看守军民悉散遣归甚差去管运官不许以堆垛为由迁延不归以扰害百姓违者罪之爪哇国王杨惟西沙遣头目亚烈黄扶信贡方物赐扶信冠带钞币  升行在大理寺右少卿弋谦为行在都察院右副都御史先有中官采木四川贪横厉民者  上闻之召谦谕曰尔素清且其往为朕穷治之朕自知尔勿怀疑畏遂升其官赐钞千贯召守镇定州都督佥事冯兴还  设北京都察院并所属经历司照磨所司务司狱司卢龙恒南冀北广平四道置右副都御史一员阶正三品左佥都御史一员正四品首领经历一员正六品照磨一员正八品司务司狱各一员俱从九品各道监察御史各三品俱正七品言边将守备不严者遂敕各处总兵官及镇守官曰朝廷以边务至重慎选材能为总兵以遏戎虏安边民而屡遣敕书戒其严谨防备用心哨了不可懈怠近闻边将多有忽略恬然家居优游逸乐未尝一出阅视军士整点守备壮士徤卒留置左右饥寒老疾贫难之人则令把关隘守烟墎盖有寇奄至而不觉人被虏而不知者膺受边寄怠忽如斯脱有不虞谁任其罪朝建至公之典有功必赏有罪必罚儞等宜加警省严号令明纪律远斥堠慎守备躬勤率下以副国家委托之重赏罚之典朕不尔私  夜有二星大如鸡子色青白一见西北云中一见正西云中癸卯汉世子瞻坦临淄王瞻域昌乐王瞻晬淄川王瞻墿来朝修南京皇城  后军都督府都督佥事谢芳卒芳寿州人初为会州卫指挥使  洪武三十二年从  太帝皇帝战郑材坝有功后守古北口累升后府都督佥事  上即位悯其老命致仕未几卒赐祭命有司造坟日生晕色赤黄圆而浓厚  夜火星入鬼宿犯西壮星有星大如鸡子色青白见酒旗甲辰  敕诸边将奏象应有暴兵宣十分用心整搠军马昼夜严谨堤防不可怠忽  行在都察院右副都御史戈谦等陛辞  敕谕谦曰往年采木者多先虗奏数目及当起运之际仓卒采办以足虗奏之数厉民为甚近命内官谢安侍郎杨和等往四川起运水次堆积之木朕安等复蹈前非特命尔往巡视但据今实堆积水次者即起运来如有比先虗奏之数今已赦其罪不问不可雨采以补此数只从实起运如有不遵朕命仍前劳人采补者即枷钉差人解来治以重罪  敕南京太监王景弘曰朕以来春还京今遣官匠人等前来尔即提督将九五殿各宫院凡有渗漏之处随宜修葺但可居足不必过为整齐以重劳人力  行在户部言大名府民饥长垣县仓有储粟可给济从之  夜有星大如杯色赤见翼宿乙巳命行在都察院严钞法  云南潞江宣府司土官曩壁等嶍峨等县土官禄华等马龙他郎甸长官司女土官者玄等四川永宁宣抚司土官奢苏等各遣人贡马赐钞币有差南京地震丙午赐皇太子图书并书论曰朕惟祖孙父于天伦最重是以祖之于孙父之于子其亲爱天下莫加焉亲爱之而期以富贵寿康盖天下之同情而推明所以长保富贵寿康之道以期之者圣人之心也尔为朕嫡长子  皇考太帝皇帝嫡长孙也自幼岐山□疑粹羙  皇考最所钟爱鞠育提训朝夕滕下诚以尔为远大之器而可付以  社稷人民之重者也故随事垂训皆圣人之至道帝王之大经恩德广厚譬诸天地之化岂易名言乃永乐甲辰之春亲征址虏车驾将发子孙咸在  天颜穆清顾尔谓朕曰古之今主于盘盂剑儿皆有铭用自警也人之行莫大于中正况为人之上者乎吾以人王中正四字为宝押师还制以赐之俾之自勉建六师凯旋不幸  皇考宾天朕已承遗命正大统册尔为皇太子皇太子者天下之本系主器之重必有令德用克钦承惟中与正为德之本谨遵  皇考成志制为宝押以授尔其懋敬之哉中正体用一也不偏不倚无过不及天下万善皆原于此隆古帝王传授之要皆在于此人以中正存诸内则发于喜怒哀乐无非道也以中正施诸行则形于动静云为无非德也而于君人者之施盖又广矣中天下而立以正天下之表其可不敬于内不慎其发哉故以中正诚身则身尊以中正治家则家齐惟中正之人是亲则君子益进小人益远惟中正之言是听则善道日闻而谗謟日退行赏以中正则思不滥而人皆懋功行罚以中正则刑不滥而人皆畏罪以中正施正教则治道可成而俗化可兴以中正施命令则万姓服从而四夷效顺君人之道莫此为要而懋敬之其笃  朕  皇考朕与所亲爱期望之心而敬服膺之以系  宗社生民之望于永远哉  封长女为嘉兴公主册文曰朕寅奉宝图致隆治理人伦所重盖惟父子之亲帝女锡封著在国家之典名分用正古今所同朕长女柔淑之资靖恭之行夙钟慈爱躬服组紃之勤秪率礼仪克明图史之教是用稽诸成宪锡以茂恩封为嘉兴公主惟正固以有立惟肃雍以自持惟静为养德之方惟俭为凝福之本益慎蹈履光我训辞钦哉第二女为庆都公主第三女清河公主第四女真定公主第五女延平公主第六女德庆公主册文皆同  上以亲军诸卫军士多缺伍守卫皇城者不得更番或经月不一归家者命英国公张辅兵部尚书李庆选京师散卫军之精壮者助亲军守卫亲军专守皇城四门京卫军助守端门之外及东上等门时守卫军三日輙有赐钞庆言旧制无散卫军守卫者  上曰大臣执旧制固是朕念人久劳不得息且经月在公不得一见父母妻子皆人情所难今使劳者得更番而助守卫者亦预被赏赉姑一时权宜非为定制侯亲军补伍有人悉如旧庆曰守卫事严散卫军何可尽信  上笑曰人未可尽信亦未可尽疑为人上在布德施仁以得众心耳诚得其心仇敌可化为父子苟失其心素所亲信有反目相噬者古人云舟中敌国盖此往多有之矣庆不能对遂以京卫军权助亲军守卫  江西布政司左参议李烨生买籴食米为御史所劾罢为民  南京地震丁未行在礼部言锦衣卫军赵大贵妻杨氏一产三男命如例给赐  自辰至巳日生左右珥色赤黄白虹贯之复生交晕色如之比午而圆色益浓厚夜南京地震戊申命华阳王悦燿居武冈州悦燿蜀献王第二子素放肆不顺为父所恶一日檀除所爱卒为千户制冠带给之献王闻知大怒叱卫士捽至庭骂之曰禽犊尔及耶杖之百余将械送于朝世孙友堉恳求献王自治之得免械送犹絷其手足囚之数月友堉又屡为救角□羊乃释之会朝廷召友堉诣京师冠已行而献王薨悦燿窃发府中帑藏悉取货宝友堉归典守者白之友堉寘不问悦燿反诬奏友堉悖逆怨诽十数事意在去友堉则王位以次及已敕召友堉廷辩未至而  太宗皇帝晏驾  上即位遣按察司副使余信兼察之信还奏悉出悦燿诬罔因具陈两人素行且言蜀人老少所共知者  上遂命友堉嗣蜀王而召悦燿既至犹执奏友堉前过  上厉色曰尔两人行事蜀人所共知不可掩况可欺朝廷乎以庶孽而怀夺嫡之志天道果兴之乎  宗庙神灵亦祐之乎抵其奏于地叱之下悦燿惶恐而退明日后入奏请授护卫指挥千百户子弟子及女户官并请以流官为世袭  上曰朝廷之制护卫官当升降者从王具奏郡王安得专之不听巳而  上谕侍臣曰鸾枭不可同处矣遂赐书悦燿曰尔与友堉本一气至亲理宜同处今既情义乖违同处必至相伤湖广武冈州民淳俗厚盖善地也尔往居之岁给尔禄米二千石内一千石支本色余折钞其体朕惇睦之心安意以行仍赐纻丝罗各十五表里白金二百两钞一万贯敕蜀王友堉令遣人送华阳王家属赴武冈完聚其平日随从之人悉还之湏厚资给以尽事叔之道  擢鸿胪寺序班张人实为本寺左寺丞安庆府推官姚震为监察御史人实九年考满震坐事俱为办官至是有荐其才者故有是命  蓟州山海等处镇都指挥陈景先奏率领官军追袭虏寇寇毙于神铳遂溃走获其器甲及马余匹并追回所所虏人口  上命就以所获马给将士仍命户部复景先禄而遣使赉敕谕景先曰尔前以失机停俸今有功可赎已敕户部还所停俸其即取勘官军有功者并原失机今能用力追剿者分豁等第具姓名报来务合公道毋纵私高下朕将颁赏焉  复弘农卫经历汪景明宝抵县县丞王绍监察御史二人永乐中俱为御史坐事左迁至是以荐复前职  擢儒士吴纳为监察御史  以前户部右侍郎李文郁为通政使司左参议刑部郎中李骥吏科右给中罗亨信工科给事中周岐后工部主事丁土□睿四川按察司佥事韩克忠开州知州张瑾衢州府通判唐舟巩昌县知县臧性俱为监察御史南乐县知县吕文质为吏科给事中初文郁等俱坐事被谪至是以荐复用  福建布政司右参议周铨坐累降南京鸿胪寺左寺丞  命行在锦衣卫指挥使王节遣官于济宁仪真镇江等处巡捕寇盗  上曰往年所遣捕盗官多不得人厉民更甚于盗今须慎选若复踵前弊尔等与之同罪  夜南京地震
　　仁宗皇帝实录


仁宗皇帝实录（卷十四）
　　洪熙元年四月己酉汉世子瞻怛临淄王瞻域昌乐王瞻垶淄州王瞻墿陛辞赐瞻坦织金纻丝罗钞衣各三袭文币二十表里金一百两白金五百两马十匹瞻域瞻垶瞻墿各织金纻丝罗纱衣二袭文币十六表里金八十两白金四百两马八匹赐其从官钞币军校钞有差  巡按河南监察御史潘纯奏河南郑许钧汝四州及延津祀襄城汜水考城临頴通许太康永城郾城原武扶沟河阴登封卢氏孟津鲁山南阳郏河内武陟遂平西平二十三县民饥乞发所在仓粟赈济从之  夜月犯内屏星庚戌郑府长史司审理所富理正俞廷辅言伏读制敕有曰为国以得贤为重事君以进贤马忠臣窃以为进贤之路莫重于科举近年宾兴之士率记诵虗文为出身之阶求其实才十无二三盖有年才二十者虽称聦敏然未尝究心修己治人之道一旦侥幸挂名科目而使之临政往往束手无为职事废隳民受其币自今各处乡试乞令有司先行审访务得通今博古行止端重年过二十五者许令入试比试则务选其文词典雅议论切实者道之会试尤加慎选庶几士务实学而国家得贤才之用  上谕礼部臣曰所言当理其即行之又曰科举之士湏南北兼取南人虽善文词而北人厚重比累科所选北人仅得什一非公天下之道自今科场取士以十分论南士取六分北士四分尔等其定议各布政司名数以闻  山东昌邑县奏民饥命户部遣人驰驿发县所储粟赈之辛亥云南木邦及麓川缅甸等宣慰使司遣人贡象马方物赐钞帛表里有差  升指挥使马昇马义赵荣俱为都指挥使指挥同知王政李贵李荣高贵崔忠谢荣毛翔张政吴受李汉曹敏王贵俱为都指挥同知指挥佥事张清郝庆马骥韩整王兴郭得原董兴李敬阮真秦昇王信李信刘原高隆许彬谢贵名谅俱为都指挥佥事命俱隶安远侯都升刑台县奏民饥命户部发县仓粟赈之  命成国公朱勇豊城侯李贤都督郭义李通太子少保兼兵部尚书李庆工部尚书兼詹事府詹事黄福户部左侍郎兼詹事府少詹事郭敦都察院右副都御史胡广太常寺少卿徐善渊左春坊大学士兼翰林侍读学士鲁棨左春坊左庶子陈山司经局洗马张瑛戴纶左春坊左谕德兼翰林侍读周述右春坊右谕德兼翰林侍读林志等侍  皇太子谒祭  皇陵  孝陵壬子  皇太子发北京  加赠故文渊阁大学士兼左春坊大学士赠礼部尚书谥文穆胡为少师遣官赐祭其文曰卿德行之修文学之懿士林所重时誉卓然事我  皇考太宗皇帝在论思宥密之地十有七年清慎恭勤始终一节而兼辅朕于春宫小心直谅盖踰一纪虽哀荣之典已备始终而朕之怀贤未尝已也今特加赠卿为荣禄大夫少师灵爽如存庶其欲服仍赐其家白金百两钞万贯纻丝八表里  鲁王肇煇奏本府居室损漏欲令护卫官军修理请停今岁护卫屯田免其子粒赐书答曰屯田国之大政  皇祖  皇考制为万世不易之法兄初即位岂可遽违以狥贤弟之情且诏书已定独于贤弟更之众其谓何况子粒充本卫军粮于王府固自有益也居室损漏者可侯农隙修之  交阯镇夷卫军沈羊保妻阮氏一产三子事闻命如例优餋癸丑擢太保宁阳侯陈懋子昭为勋卫甲寅  上念旧劳赐少师兼吏部尚书蹇义敕曰曩朕监国之时卿以先朝旧臣擢兼詹事日侍左右时肇建两京政务方殷随事筹画适中惟难卿以善翊君以义狥国劳心无思不恤身家载历艰虞未尝有咨嗟之意及朕嗣承大统赞襄治理用济斯民喻朕于道不懈益恭二十余年夷险一节朕笃不忘兹以已意创制蹇忠贞印一枚赐用藏于家传之后世俾尔子孙知前人显荣于国者良不易致宜加保守朕之子孙亦知卿弼予于艰体朕爱卿之心以保尔子孙庶几上下相安兴国咸休书曰惟后非贤不乂惟贤非后不食自古君臣相遇难矣往绩惟茂永终是图钦哉  敕少傅兵部尚书兼华盖殿大学士杨士奇曰往者国家肇建两京政务殷朕膺监国之命卿以翰林亲臣兼职春坊留侍左右赞助庶务敷答章奏筹画之际适中惟难朕恒以为虑尚赖卿一二臣僚同心合德狥国忘身屡历艰虞曾不易志及朕嗣位以来嘉谟嘉猷入告于内期予于治以惠黎元正固无二简在朕心兹以已意创制杨贞一印一枚赐卿用藏于家传之后世惟卿子孙由是知卿克致显荣不易惟艰思保守之惟朕子孙亦由是知卿弼朕之功以保全尔子孙与国咸休永世无斁诗曰无言不酬无德不报又曰靡不有初鲜克有终尚克交修以成明良之誉钦哉  爪哇国王杨惟西沙遣使八智惟速等贡方物赐八智惟速冠带及其副从钞币有差  云南蒙化州等处土官知州左伽等贡马赐之钞币乙卯  车驾诣  长陵  夜有星大如杯色青白见太微东垣丙辰夜金星犯井宿戊午谒祭  长陵  夜有星大如鸡子色赤见勾陈月犯狗星己未车驾还宫  行在太常寺卿杨溥奏牺牲所见畜羊请给钞遣官于出产之处市买  上曰能爱人而后可以事神朝廷事神之道岂当惜费比年有司不达大体于市牺牲但准洪武中价直凡物直随时低昂岂有一定之理今民间诸物视洪武时直率增数十倍而祀神之物独化旧直民怨于下神其亨乎自今供祀牺牲悉准在京时直给钞往市如于所产之处时直不足则就所在有司不系赃罚钞内补给畿内从巡按御史在外从按察司官监市毋致扰民庚申  命行在后府都督佥事沈清指挥佥事李敬守居庸关  南京地震辛酉广西总兵官镇远侯顾兴祖及云南沾益州土官阿周广西那地州土官罗志通等遣人贡马  致事都指挥使齐安卒安直隶寿州人洪武中马府军右卫百户调燕山右卫三十二年升副千户从  太宗皇帝举义以功升本卫指挥佥事三十五年至京累升辽东都指挥同知永乐六年升都指挥使后镇守开平安年八十余  上即位悯其老命致仕还京未行而卒讣闻命礼部赙祭如例壬戌朝鲜国王李祹遣陪臣曹备衡赵慕等贡马及方物赐钞币表里有差  贵州卫指挥同知顾勇及新设长官司土官来能等云南丽江军民府等处土官木初等四川盐井卫马剌长官司土官阿你等永宁九姓长官司土官任福各遣人贡马剌钞衣币有差  辽东总兵官武进伯朱荣奏闻原马市官买到马二百疋  上命付辽东苑马寺以给诸卫癸亥行在户部言金县民田马肃庄王坟者诸除其税从之擢七十为行在鸿胪寺右寺丞七十鞑靼人通蒙古书都指挥李贤言于  太祖皇帝命教习翻译至是吏部尚书蹇义言七十元之故臣遂擢用之  擢高泽为行在兵科都给事中泽尝为镇原县儒学教谕生累戍兴州以言事召试遂有是命  命山东都司故指挥佥事张雄子海袭燕人前卫指挥使  命金吾左卫故指挥使刘海子良府军左卫故指挥使杨兴子旺府军右卫故指挥使孙彬子礼羽林前卫故指挥使高不剌子福海指挥同知史斌子能燕山右卫故指挥佥事李哈歹子兴张彬子英燕山右卫故指挥佥事陈庆子玺金吾左卫故指挥佥事杨胜子住狗金吾右卫指挥佥事赵信弟兴济阳卫故指挥佥事薛爱泥弟土□舍班俱袭职点行在尚宝司丞张赟为南昌府通判以其永乐末尝诬奏人死罪故也  长垣县奏民饥命发县仓粟赈之  随侍汉郡王瞻圻纪善李逊以离间伏诛  夜有星大如杯色赤见星宿光烛地有星大如鸡子色青白见天升甲子四川播州宣慰使杨昇等率所属土官及石砫宣抚司土官马应仁等来朝贡马赐钞文绮有差大同总兵官武安侯郑亨等奏请促遣高山等四卫官军诣大同屯守赐敕答曰去冬尔奏此事已敕该府兵部准行但以严寒姑待开春调遣卿等因循不及时催督延至于今方以为言今屯者种已入土若督使动移则所种尽弃况各卫相距大同亦远纵贯之急行到彼亦及夏中农时已过何以措力徒使军士彼此失业审若可缓即姑缓之此盖卿等忽略之过然尔职务军旅此治文书者之忽略也今于文职内简有才识者一人遣来专理军机文书凡有文移与之计议可行即行有稽缓错缪则罪在彼非卿等之过若军机调遣则卿等专之彼不得预庶几各任其贵乙丑  敕各处总兵官军中机务贵在谨密而不稽滞比武安侯郑亨处稽缓一事所误非小盖治文书者之失于捡点已度卿等亦不克此失况闻诸将多用卒伍之人治文书未及施行已满泄传播于事非宜今于文职内简重厚有才识者各遣一人来专理文书惟文书尔与之计议而行文书有漏泄稽误责在彼若军机调度一切之事彼无预焉北京刑部尚书张本至自南京升见具言时政得失且请饬兵备  上嘉纳之遂改行在兵部尚书  升工部郎中李炯为光禄寺少卿涞水县主簿弥坚为吏科给事中平阳府知洪秉良为交阯布政使司右参政工部郎中潘弘为狭西布政司左参议员外郎李守中为广东布政司参议贵州布政司右参政陈俊为本司右布政使本司右布政使孟骥为左布政使监察御史许铭为浙江按察司副使方忣为湖广按察司佥事户部员外郎苏班为山东都转盐运使司运使  擢潘伯庸为浙江按察司佥事伯庸洪武中历河南广东按察使永乐中调山西坐累遇赦降办事官至是众言其才复擢之用太常寺丞张林泉以不谨降河南布政司照磨广东按察司佥事罗贵素以赃降福建都司断事户科给事中程昭以贪秽降县典史  革四川乌撒军民府儒学丙寅以岷王楩尸□立武冈州改命华阳王悦燿居豊州琉球国中山王世子尚巴志遣长使邬梅支等贡马及方物贺  太宗皇帝万寿圣节始至盖诏书未至琉球故也赐梅支等钞币表里有差  命行在户部忠勇王金忠所兼太子太保禄并支米丁卯云南丽江军民府等衙门及湖广施州金峒按抚司贵州都坪峨异溪蛮夷长官司土官木土等贡马及方物赐钞币有差  辽东自在等州指挥等官马孙等贡马之钞布  敕行在户部日山泽之利当与百姓共之故比者特弛西山樵采之禁今闻有拔本而取者其于古人斧斤以时之义何如宜禁止之  直隶大名府开州奏去岁今岁皆霖雨伤稼民所获仅供田赋其户部盐粮乞以钞代输户部言如其所奏将国用不足  上曰国以民为本宜从之  行其户部言玉田县民饥蓟州仓储粟有余命发赈之戊辰  命郎中李子潭等分往总兵官杨武侯薛六等处专理军机文书皆赐敕谕之曰朕命将御边其军务之殷重在严谨而文墨所寄尤重得人今以尔等重厚达于文理特命往各总兵官处凡其军中机密文书从总兵官同尔整理必谨慎严密不可泄漏其总兵官调度军马发号施令等事尔一切不得干预总兵官宜以礼待尔尔亦宜循守礼法不可轻慢庶几协和相济以成国事钦哉己巳  命河东狭西都转运盐司司运使余彦诚致事
　　仁宗皇帝实录


仁宗皇帝实录（卷十五）
　　洪熙元年五月庚午赐爪哇国贡使亚烈黄扶信等钞十五万九千五十锭  午刻风雹辛未  上谕少师兼吏部尚书蹇义曰御史朝廷耳目之官惟老成识治体者可任新进小生遽受斯职未达政治之体而有可为之权遇事风生以喜怒为威福以好恶为是非甚者贪秽无藉贤人君子正直不阿往往被其凌辱小人阿顺从臾之则相与为胶漆其于政事得失军民利病略不用心安在其为耳目也尔吏部自今湏慎选擢以清风纪既文叹曰都癸酉敕行在礼部行在翰林院修  太宗体天弘道  高明广运圣武神功纯仁至孝文皇帝实录敕曰恭惟  皇考太宗文皇帝以元圣大德顺天应人君临万邦为臣民之主者二十有三年骏扬武功则载化至仁侔覆载至明配日月上比隆于列圣下宜范于万年甫毕山陵永怀继述仰惟实录未有成书卿等咸逮事  先朝职典斯事往集贤俊博稽简书协恭纂修务尽精恳用宣昭我  皇考盛德大业华覆被于无穷其以太师英国公张辅少师兼吏部尚书蹇义少保兼太子少傅户部尚书夏原吉为监修少傅兵部尚书华盖殿大学士杨士奇少保户部尚书兼谨身殿大学士杨荣太子少保礼部尚书兼武英殿大学士金幼孜太常寺卿兼翰林院学士杨溥为总裁所有合行事宜条列以闻  造嘉兴延平庆都三公主府中使司印  南京震地甲戌夜有星大如鸡子色青白见天津乙亥广西左布政使李昌祺服阕调河南布政司丙子升山西按察司副使王骥为顺天府尹广东布政司右参议吕惟得为府丞丁丑赠故太医院院判蒋用文袁宝俱为本院使赐谥用文恭靖俱遣官祭之二人皆和厚烟忄□疑事  上二十余年无纤芥过而用文兼谙儒术数进善言故恩命有加云夜有星大如鸡子色赤见尾宿戊寅升贵池县典史黄金兰为本县知县初金兰以考绩至京邑民父老诣阙言其施政宽厚有爱民心请复其任  上曰能致数千里乞留是不负朝廷使矣遂有是命夜有星大如鸡子色青白见尾宿己卯云南金齿军民指挥司及鹤庆军民府等处土官贡马赐钞币表里有差  行在翰林院侍读李时勉讲罗汝敬俱以言事改都察院掌道监察御史  夜星金犯舆鬼有星大如鸡子色赤见牛宿庚辰  上不豫召尚书蹇义大学士杨士奇黄淮杨荣至思善门命士奇书敕遣中官海寿驰召  皇太子辛巳  上疾大渐遗诏天下传位  皇太子诏曰朕以菲德嗣承  祖宗洪业君临天下甫及逾年上惟  皇考太宗皇帝山陵永远迫功哀诚下惟海内黔黎雕疗未复忧劳夙夜时用遘疾奄至大渐夫死生者昼夜常理往圣同辙奚足悲念惟  宗社生民必有君主长子皇太子天禀仁厚孝友英明  先帝夙期其大器臣民咸哉其令望宜即皇帝位以奉神灵之统抚亿兆之众朕既临御日浅恩泽未浃于民不忍复有重劳山陵制度务从俭约丧制用日易月中外皆以二十七日释服无禁嫁娶音乐在外亲王藩屏为重不可輙离本国各处总兵镇守备御重臣及文武大小官员亦毋擅离职守闻哀之日止于本处朝夕哭临三日悉免赴阙行礼  皇考太宗皇帝服制仍遵去年八月之令呜呼南北供亿之劳军民俱困四方向仰咸南京斯亦吾之素心君国子民宜从众志凡中外文武郡臣咸尽忠秉节佐辅嗣君永宁我国生民朕无憾矣诏告中外咸使闻知  是日  上崩于钦安殿宫中以  皇太子未至未发丧沐浴袭奠饭舍如礼设凡筵宫中朝夕哭上食  作梓宫  自辰至未日生晕色赤黄周匝
　　仁宗皇帝实录
　　洪熙元年六月辛丑  皇太子还自南京至良卿宫中发丧宣遗诏文武百官常服行四拜礼宣毕举哀复行四拜礼中官同礼部尚书捧遗诏赴卢沟桥迎谕  皇太子文武百官亦素服出迎  皇太子礼部工部先于桥南设幕次香案  皇太子至常服诣幕次者案前行四拜礼跪听宣遗诏宣毕  皇太子哭恸几绝强起复四拜易素服黑翼善冠黑角带还京至长安右门下马步哭至宫门外释冠服被发诣  大行皇帝灵前五拜三叩头哭尽宫中自  皇后以下皆被发哀止  皇太子就丧次东见  皇后亲王以次见  皇太子毕各尸□立丧次  歛  报讣各王公主颁遗诏于天下  皇太子命行在礼部会议丧礼行在礼部启会议丧服礼仪除遵依  大行皇帝遗诏外余悉如去年八月之制为宜从之壬寅大歛甲辰成服  是年七月己巳上尊谥曰  敬天体道纯诚至德弘文钦武章圣达孝昭皇帝号仁宗九月壬寅葬献陵  上在位十阅月寿四十有八  上天禀纯明孝友之行出于至性  太宗文皇帝  仁孝文皇后深所知爱  太宗初举义靖难也屡请侍行  太宗顾  仁孝皇后曰北平根本所在居守之仁匪轻世子能得人心岂可暂离又顾  上曰汝居守然后吾无内顾之忧遂不敢复言行小人或谗之于  太宗未尝与辩惟勤自修而终莫能间高煦高燧有过  上每从容遵谕使改左右或止之曰吾不为郑庄爱弟也  太宗皇帝数督过高煦高燧必为婉辞角□羊释一日  太宗察见高煦不轨之迹怒甚  上复再三叩头赦解  太宗强从之已而叹曰汝爱弟吾岂不知他日思吾言无及矣  上终身爱之不变于宗室恩义笃厚专志爱人始终无间初在东宫备悉民情既即位悉行所志每诏书下军民权抃如早得雨如渴饥得饮食过水旱必斋戒致祷郡县上言饥荒即遣人赈恤宽贷急民之急恒若不及临政务当大体未尝计利恒曰能推利以厚百姓国家将享大利焉明知人在廷之臣其才行文学高下了然于心缓急用之靡不曲当寸长可用咸所不弃苟犯名义虽才必黜未尝以所爱恶移是非之公于用将帅取长弃短严谨边备不志远略边将升辞每戒之曰民力罢矣慎毋贪功生事夷虏至塞下甚则抚之逆则御之驱之而已毋为首祸违命获功吾所不赏赏功褒德宁过于厚恶赃吏屡戒法司曰赃吏务厉民裕已国家恤民必自去赃吏始故未尝贷之重学校严荐举每谕所司用人必求实才授官必责实效乐闻直言所言切理多见褒答间有咈逆虽暂龃龉无几輙悟更加赐赉喜怒或小过未尝不悔既悔改之不吝雅志儒术务学问诸经皆通于书尤熟尝曰为治不本此书虽或小康皆苟焉而巳于春秋叹曰先王之礼坏此书所繇作也卜筮不用俗占法必取正周易反覆卦爻彖象之辞及程朱氏之说信之甚笃喜考古制度以求圣人之意赞善陈济博洽冠一时数侍论议退语其僚曰殿下天资明睿非郡臣所及学问所得必见于行事为文章不事雕饬达意而止赞善王汝玉尝言为有诗法  上曰三百篇何所法哉无他嗜好初在东宫惟畜经藉法书甚富闲暇乎不释卷被服宽溥数儒者少侍  太祖晓识天象长益探究或钦天监所陈有讳避者輙见穷诰既即位作台禁中时自观察而预言休咎之应多奇中遇灾变必警饬自奉俭薄恒念  祖宗创造之勤每事必问祖法如何又曰循  祖宗之法者当明  祖宗之心尝集侍臣录  太祖亲制皇陵碑文授诸子俾熟读曰如此庶几知保富贵又尝命刻真德秀大学衍义赐诸子曰为人上不可不此书为人臣不可不知此书在储位二十年深明君人之道是时天下皆已向心暨嗣位励志图治推诚仕人每曰为人君止于仁耳故弘施霈泽悉罢科买已逋责询民隐急农事褒旧劳举坠典增文武官俸加军士食米修旧政赐文臣诰敕予归省告而归省者赐赉有制禁告诽谤申严自宫之禁及禁加人宫刑屡饬法司崇宽厚戒深刻惟日以恤人为务在位仅十月而德政加多故遗诏初下兵民如丧慈父庙号曰仁天下之公言云
　　国立北京大学图书馆旧藏  国立北平图书馆民国十九年五月重抄
