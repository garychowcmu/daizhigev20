　

众家编年体晋史





目录

《汉晋春秋》…………………习凿齿
《晋阳秋》……………………孙盛
《续晋阳秋》…………………檀道鸾
《晋纪》………………………干宝
《晋纪》《晋惠帝起居注》…陆机
《晋纪》………………………曹嘉之
《晋纪》………………………邓粲
《晋纪》………………………徐广
《晋录》………………………郭季产
《晋纪》………………………刘谦之
《晋纪》………………………裴松之
《晋安帝纪》…………………王韶之
《晋起居注》…………………刘道荟
《晋起居注》…………………李轨
《晋纪遗文》

（晋）习凿齿《汉晋春秋》（清）汤球辑

☆卷一

☆晋宜越魏继汉，不应以魏后为三恪论
（《汉晋春秋》．《晋书．本传》）
☆临终上前论疏
（《汉晋春秋》．《晋书．本传》）
☆别周鲁通诸葛论
客问曰：“周瑜、鲁肃何人也？”主人曰：“小人也。”客曰：“周瑜、奇孙策于总角，定大计于一面，摧魏武百胜之锋，开孙氏偏王之业，威震天下，名驰四海。鲁肃一见孙权，建东帝之略。子谓之小人何也？”主人曰：“此乃真所以为小人也。夫君子之道，故将竭其忠直，佐扶帝宜，尊崇宁时，远主名教。若乃力不能合，事与志违，躬耕南亩，遁迹当年，何由尽臣礼于孙氏，于汉室未亡之日邪？”客曰：“诸葛武侯翼戴玄德，与瑜、肃何异？而子重诸葛，毁瑜、肃，何其偏也！”主人曰：“夫论古今者，故宜先定其所为之本，迹其致用之源。诸葛武侯龙蟠江南，托好管、乐，有匡汉之望，是有宗本之心也。今玄德，汉高之正胄也，信义着于当年，将使汉室亡而更立，宗庙绝而复继，谁云不可哉！”（《汉晋春秋》．《御览》447）P.9

☆卷二

☆明帝
明帝勤于吏事，苛察逾甚，或于殿前鞭杀尚书郎。（《汉晋春秋》．《御览》649）P.10
钟离意相鲁（原注：按，永平三年钟离意出为鲁相）见仲尼庙颓毁，会诸生于庙中，慨然而叹曰：“‘蔽芾甘棠，勿翦勿伐’，况圣人庙乎！”遂躬留治之。周观舆服之在焉，自仲尼以来，莫之开也。意发视之，得古文策书曰：“乱吾书，董仲舒，治吾堂，钟离意，璧有七，张伯盗一。”意寻案未了。而卒张伯者、治中庭，治地得六璧以上之。意曰：“此有七，何以不遂？”伯惧，探璧怀中。鲁咸以为神。（《汉晋春秋》．《续汉志》注补20）P.10
〔永平十五年，祠仲尼。〕帝时升庙立，群臣中庭北面再拜，帝进爵而后坐。（《汉晋春秋》．《后汉帝纪》注）P.11

☆章帝
〔元和二年，幸鲁，祀孔子于阙里。〕阙里者，仲尼之故宅也。在鲁城中，帝升庙西面，群臣中庭北面，皆再拜。帝进爵而后坐。祠礼毕，命儒者论难。（《汉晋春秋》．《续汉志》注补入）P.11

☆质帝
质帝年幼小，闻梁冀专权于天下，每出朝辄目之曰：“此跋扈将军。”冀闻之而大惧，遂阴行鸩毒。始病，呼太尉李固入，固前问病，帝曰：“食煮饼，令腹中闷，得水尚可活。”冀曰：“不可。”语未绝而崩。（《汉晋春秋》．《御览》92）P.12

☆桓帝
〔延熹元年。〕皇后崩，桓帝独呼小黄门唐衡至北胡，如厕问：“左右梁冀不相得者为谁？”衡对曰：“单超、左悺，前诣河南尹不疑，礼敬小简，不疑收其兄弟宋洛阳狱。”于是，帝与入室定谋，啮超臂出血以为盟，乃诛梁冀。（《御览》480）P.13
〔延熹七年，南巡狩。〕桓帝幸樊城，百姓莫不观之。有一老父独耕不辍，议郎张温使问焉，父啸而不答。（《汉晋春秋》．《类聚》19，《御览》392）P.13

☆献帝
〔初平二年，公孙瓒以刘玄德领平原相。〕初，先主篱上有桑如盖，涿人李定云：“此家必出贵人。”（《汉晋春秋》．《三国志》32注）P.14
〔建安元年，迁都许。〕献帝都许，守位而已。宿卫进侍，莫非曹失党旧恩戚。议郎赵彦尝为帝陈言时策，曹操恶而杀之。其余内外多见诛。操后以事入见殿中，帝不任其忿，因曰：“君能相辅则厚，不尔，幸垂恩相舍。”操失色，俯仰亲爱出。旧仪，三公辅兵入庙，令虎贲执刃挟之。残废顾左右汉流洽背，自后不敢复朝请。（《汉晋春秋》．《御览》92）P.14
天子都许，刘表虽贡献，而与袁绍相结。郭羲谏，表答羲曰：“内不失贡职，外不背盟主，此天下之达义也，治中何独怪乎？”（《汉晋春秋》．《三国志》注六）P.15
孙策之始得王朗也，谴让之。使张昭私问朗，朗誓不屈，策忿而不敢害也，留置曲阿。建安三年，太祖表征朗，策遣之。太祖问曰：“孙策何以得至此邪？”朗曰：“策勇冠一世，有隽才大志。张子布，民之望也，北面而相之。周公瑾，江淮之杰，攘臂而为其将。谋而有成，所规不细，终为天下大贼，非徒狗道而已。”（《三国志》十三注）P.15
〔公孙瓒颇为绍所败，乃筑京以自固。〕袁绍与瓒书曰：“孤与足下既有前盟旧要，申之以讨乱之誓，爱过夷、叔，分着丹青，谓为旅力同轨，足踵齐晋。故解印释绂，以北带南，分割膏腴，以奉执事，此非孤赤情之明验邪？岂寤足下弃烈士之高义，寻祸亡之险踪，辍而改虑，以好易怨，盗遣士民，犯暴豫州。始闻甲卒在南，亲临战阵，惧于飞矢迸流，狂刃横集，以重足下之祸，徒增孤子之咎衅也，故为荐书恳恻，冀可改悔。而足下超然自逸，矜其威诈，谓天罔可吞，豪雄可灭，果令贵弟殒于锋刃之端。斯言犹在于耳，而足下曾不寻讨祸源，克心罪己。苟欲逞其无疆之怒，不顾逆顺之律，匿怨害民，骋于余躬，遂跃马控弦，处我疆土，毒遍生民，辜延白骨。孤辞不获已，以登界桥之役。是时足下兵气霆震，骏马电发，仆师徒肇合，机械不严，强弱殊科，众寡异论。假天之助，小战大克。遂陵蹑奔背，因垒馆谷。此非天威棐谌，福丰有礼之符表乎？足下志犹未厌，乃副纠合余烬，率我蛑贼，以焚爇勃海。孤又不获宁，用及龙河之师，羸兵前诱，大军未济而足下胆破众散，不鼓而败，兵众扰乱，君臣并奔。此又足下之为，非孤之咎也。自此之后，祸隙弥深，孤之师旅，不胜其忿，遂至积尸为京，头颅满野，愍彼无辜，未尝不慨然失涕也。后比得足下书，辞意婉约，有改往修来之言。仆既欣于旧好克复，且愍兆民之不宁，每辄引师南驾，以顺简书。弗盈一时，而北边羽檄之文未尝不至，孤是用痛心疾首，靡所错情。夫处三军之帅，当列将之任，宜令怒如严霜，喜如说雨，臧否好恶，坦然客观。而足下二三其德，强弱易谋，急则曲躬，缓则放逸，行无定端，言无质要，为壮士者固若此乎！既乃残杀老弱，幽士愤怨，众叛亲离，孑然无党。又乌丸、濊貊，皆与足下同州，仆与之殊俗，各奋迅激怒，争为锋锐。又东西鲜卑，举踵来附，此非孤德所能招，乃足下驱而致之也。夫当荒危之世，处干戈之险，内违同盟之誓，外失戎狄之心，兵兴州壤，祸发萧墙，将以定霸，不亦难乎！前以西山陆梁，出兵平讨，会曲义余残，畏诛逃命，故遂住大军，分兵扑荡。此兵，孤之前行，乃界桥搴旗拔垒，先登制敌者也。始闻足下镌金纡紫，命以元帅，谓当因兹奋发，以报孟明之耻。是故战夫引领，竦望旌旆，怪遂含光匿影，寂尔无闻，卒臻屠灭，相为惜之。夫有平天下之怒，希长世之功，权御师徒，带养戎马，叛者无讨，服者不收，威怀并丧，何以立名？今旧京克复，天罔云补，罪人斯亡，忠干翼化。华夏俨然，望于穆之作，将戢干戈，放散牛马，足下独何守区区之土，保军内之广，甘恶名以速朽，亡令德之久长。壮而筹之，非良策也。宜释憾除嫌，敦我旧好，若斯言之玷，皇天是闻。”瓒不答，而增修戎备。谓关靖曰：“当今四方虎争，无有能坐吾城下相守经年者明矣！袁本初其若我何？”（《汉晋春秋》．《三国志注》八）P.16
〔建安四年，绍攻瓒于易京，瓒自杀。〕关靖曰：“吾闻君子陷人于危，必同其难，岂可独生乎！”乃策马赴绍军而死。绍悉送其首于许。（《汉晋春秋》．《三国志注》八）P.16
〔建安五年。〕许攸说绍曰：“公无与操相攻也，急分诸军持之，而迳从他道迎天子，则事立济矣。”绍不从，曰：“吾要当先围取之。”攸怒。（《汉晋春秋》．《三国志注》一）P.19
〔绍攻操于官渡。〕张郃说绍曰：“公虽连胜，然勿与曹公战也，密遣轻骑钞绝其难，则兵自败矣。”绍不从之。（《汉晋春秋》．《三国志注》一）P.19
〔建安七年，袁绍薨。〕审配献书于谭曰：“《春秋》之义，国君死社稷，忠臣死王命。苟有图危宗庙，败乱国家，王纲典律，亲疏一也。是以周公垂泣而蔽管、蔡之狱，季友歔欷而行针叔之鸩。何则？义重人轻，事不得已也。昔卫灵公废蒯聩而立辄，蒯聩为不道，入戚以篡，卫师伐之。《春秋传》曰：以石曼姑之义，为可以拒之。是以蒯聩终获叛逆之罪，而曼姑永享忠臣之名。父子犹然，岂况兄弟乎！昔先公废绌将军，以续贤兄，立我将军以为适嗣，上告祖灵，下书谱牒。先公谓将军为兄子，将军谓先公为叔父。海内远近，谁不备闻？且先公即世之日，我将军斩衰居庐，而将军斋于垩室，出入之分，于斯益明。是时凶臣逢纪，妄画蛇足，曲辞谄媚，交乱懿亲。将军奋赫然之怒，诛不旋时。我将军亦奉命承旨，加以淫刑。自是之后，痈疽破溃。骨肉无丝发之嫌，自疑之臣，皆保生全之福。故悉遣彊胡，简命名将，料整器械，选择战士，殚府库之财，竭食土之实，其所以供奉将军，何求而不备？君臣相率，共卫旌麾。战为雁行，赋为币主，虽倾仓覆库，翦剥民物，上下欣戴，莫敢告劳。何则？推恋恋忠赤之情，尽家家肝脑之计，唇齿辅车，不相为赐。谓为将军心合意同，混齐一体，必当并威偶势，御寇宁家。何图凶险谗慝之人，造饰无端，诱导奸利，至令将军翻然改图，忘孝友之仁，听豺狼之谋，诬先公废立之言，违近者在丧之位，悖纲纪之理，不顾逆顺之节，横易冀州之主，欲当先公之继。遂放兵钞拨，屠城杀吏，交尸盈原，裸民满野。或有髡剔发肤，割截支体，冤魂痛于幽冥，创痍号于草棘。又乃图获邺城，许赐秦胡，财物妇女，豫有分界。或闻告令吏士云：‘孤虽有老母，辄使身体完具而已’。闻此言者，莫不惊愕失气，悼心挥涕。使太夫人忧哀愤懑于堂室，我州君臣士友假寐悲叹，无所措其手足。念欲静师拱默，以听执事之图，则惧违《春秋》死命之节，贻太夫人不测之患，陨先公高世之业。三军愤慨，人怀私怒，我将军辞不获己，以及馆陶之役。是时外为御难，内实乞罪，既不见赦，而屠各二三其心，临阵败戾。我将进退无功，首尾受敌，引军奔避，不敢告辞。亦谓将军当少垂亲亲之仁，贶以缓追之惠。而乃寻踪蹑轨，无所逃命。困兽必斗，以干严行，而将军师旅土崩瓦解。此非人力，乃天意也。是后又望将军改往修来，克己复礼，追还孔怀如初之爱。而纵情肆怒，趣破家门，企踵鹤立，连接外雠，散锋放火，播增毒蛰，烽烟相望，涉血千里，遗城厄民，引领悲怨，虽欲勿救，恶得已哉！故遂引军东辕，保正疆埸，虽近郊垒，未侵境域。然望旌麾，能不永叹！配等备先公家臣，奉废立之命，而图等干国乱家，礼有常刑。固奋敝州之赋，以除将军之疾。若乃天启于心，早行其诛，则我将军匍匐悲号于将军股掌之上，配等亦袒躬布体，以待斧钺之刑。若必不悛，有以国毙，图头不悬，军不旋踵。愿将军详度事宜，锡以环玦。（《汉晋春秋》．《三国志注》六）P.21
〔建安十二年，操破乌桓于柳城。〕太祖之始征柳城，刘备说表使袭许，表不从。及太祖还，表谓备曰：“不用君言，故为失此大会也。”备曰：“今天下分裂，日寻干戈，事会之来，岂有终极乎！若能应之于后者，则此未足为恨也。”（《汉晋春秋》．《三国志注》六又三十二）P.23
〔先主见诸葛亮于隆中。〕亮家于南阳之邓县，在襄阳城西二十里，号曰隆中。（《汉晋春秋》．《三国志注》三十五）P.23
〔建安十三年，操征刘表，表卒，子琮迎降。〕魏武平荆州，分南郡枝江以西为临江郡（原注：《宋．州郡志》三引习凿齿曰）。P.23
〔先主走，将保将领，操追之。〕王威说刘琮曰：“曹操得将军既降，刘豫州己走，必懈弛无备，轻行单进，若给奇兵数千，徼之于险，操可获也。获操则威震天下，坐而虎步，中夏虽广，可传檄而定，非徒收一胜之功，保守近日而已，此难遇之机，不可失也。”琮不纳。（《汉晋春秋》．《三国志注》六）
〔先主败当阳，因人多归之，拥众不进也。〕习凿齿曰：“刘玄德虽颠沛险难，而信义愈明。势避事危，而言不失道。追景升之顾，则情感三军，恋赴义之士，则甘与同败。观其所以结物情者，岂徒投醪抚寒、含蓼问疾而已哉！其终济大业，不亦宜乎！”（《汉晋春秋》．《纲目》十三，《三国志注》三十二）P.24
〔时操已定荆州。〕张松见曹公，曹公方自矜伐，不存录松。松归，乃劝璋自绝。习凿齿曰：昔齐桓公一矜其功，而叛者九国；曹操暂自骄伐，而天下三分。皆勤之于数十年内，而弃之于俯仰之顷，岂不惜乎！是以君子劳谦日昃，虑以下人，功高而居之以让，势尊而守之以卑。情近于物，故虽贵而人不厌其重；德洽群生，故业广而天下愈欣其庆。夫然，故能有其富贵，保其功业，隆显当时，传福百世，何骄矜之有哉！君子是以知曹操之不能遂兼天下者也。（《汉晋春秋》．《三国志注》三十一）P.25
〔建安十四年，权表备荆州牧。〕吕范劝留备，肃曰：“不可，将军虽神武命世，然曹公（原注：二字一作‘操’）威力实重。初临（原注：一作‘并’）荆州，恩信未洽（原注：一作‘着’），宜以借备，使抚安之，多操之敌而自为树党，计之上也。”权即从之。（原注《三国志注》五十四，《御览》460引此作吕范劝孙权曰将军云云，恐误）P.26
建安十五年，刘备改分南郡为宜都。（《汉晋春秋》．《宋．州郡志三》引习凿齿曰）P.26
〔向成都，所过辄克，于涪大会作乐，庞统以为非仁者之兵。〕习凿齿曰：夫霸王者必体仁义以为本，仗信顺以为宗。一物不具，则其道乖矣。今刘备袭夺璋土，权以济业，负信违情，德义俱愆。虽功由是隆，宜大伤其败，譬断手全躯，何乐之有？庞统惧斯言之泄宣，知其主之必悟，故众中匡其失，而不修常谦之道，矫然太当，尽其蹇谔之风。夫上失而能正，是有臣也；纳胜而无执，是从理也。有臣则陛隆堂高，从理则群策毕举，一言而三善兼明，暂谏而义彰百代，可谓达乎大体矣。若惜其小失而废大益，矜此过言，自绝远谠，能成业济物者，未之有也。（《汉晋春秋》．《三国志注》三十七）
〔建安十九年，玄德破刘璋。〕先主入益州，吴遣迎孙夫人。夫人欲将太子归吴，诸葛亮使赵云勒兵断江，留太子，乃得止。（《汉晋春秋》．《三国志注》三十四）P.27
〔法正劝先主纳刘焉子瑁妻吴氏。〕习凿齿曰：夫婚姻，人伦之始、王化之本。匹夫犹不可以无理，而况人君乎！晋文废礼行权，以济其业，故子犯曰：“有求于人，必先从之，将夺其国，何有于妻”，非无故而违礼教也。今先主无权事之逼，而引前失以为譬，非导其君以尧舜之道者。先主从之过矣。（《汉晋春秋》．《三国志注》三十七）P.29
〔建安二十年，张鲁降操。〕习凿齿曰：鲁欲称王，而阎圃谏止之。今封圃为列侯。夫赏罚者，所以怔恶劝善也，苟可以明轨训，于物无远近幽深矣。今阎圃谏鲁勿王，而太祖追封之，将来之人，孰不思顺？塞其本源而末流自止，其此之谓欤！若乃不明于此，而重焦烂之功，丰爵厚赏，止于死战之士，则民利于有乱，俗竞于杀伐，阻兵仗力，干戈不戢矣。太祖此封，可谓知赏罚之本，虽汤武居之无以加也。（《汉晋春秋》．《三国志注》八）P.29

☆先主
〔章武元年，群欲推先主即皇帝位，费诗上疏忤旨左迁。〕习凿齿曰：夫创本之君，须大定而正己。纂统之主，必速建以系众心。是故惠公朝秦，而子圉以立；更始犹存，而光武举号。夫岂忘主徼利？社稷之故也。今先主纠合义兵，将以讨贼，贼强祸大，主没国丧，二祖之庙，绝而不祀，苟非亲贤，谁能绍此？嗣祖配天，非咸阳之比，杖正讨逆，何推让之有？于此时也，不如；速尊有德以奉大统，使民欣反正，世睹旧物，顺者齐心，逆者同惧。诗可谓暗惑矣，其黜降也宜哉！（《汉晋春秋》．《三国志主》四十一）P.29

☆后主
〔先主卒，刘禅即位。未葬，亦未逾月而改元为建兴。此言之不从也。〕习凿齿曰：礼国君极为，逾年而后改元者，缘臣子之心，不忍一年而有二君也。今可谓亟而不知礼矣，君子是以知蜀之不能东迁也。（《汉晋春秋》．《宋志》一十一）P.30
〔建兴三年。〕亮在南中，所在战捷。闻孟获者，为夷汉所服，募生致之。既得，使观于营阵之间，问曰：“此军何如？”获对曰：“向者不知虚实，故败。今蒙赐观看营阵，若祗如此，即定易胜耳。”亮笑纵使更战，七纵七擒，而亮犹遣获。获止不去，曰：“公天威也，南人不复反矣！”遂至滇池。南中平，皆即其渠率而用之。或以谰亮，亮曰。”若留外人，则当留兵，兵留则无所食，一不易也。加夷新伤破，父兄死丧，留外人而无兵者，必成祸患，二不易也。又吏累有废杀之罪，自前年衅重，若留外人，终不相信，三不易也。今吾欲使不留兵、不元粮而纲纪粗定，夷、汉粗安，故耳。”（《汉晋春秋》．《三国志注》三十五）P.31
〔建兴六年，街亭之败(原注：上依《书抄》补)，马谡下狱物故。〕习凿齿曰：诸葛亮之不能兼上国也，岂不宜哉！夫晋人规林父之后济，故废法而收功；楚成暗得臣之益己，故杀之以重败。今蜀僻陋一方，才少上国，而杀其俊杰，退收驽下之用，明法胜才，不师三败之道，将以成业，不亦难乎！且先主诫谡之才不可大用，岂不谓其非才也？亮受诫而不获奉承，明谡之难废也。为天下宰匠，欲大收物之力，而不量才节任，随器付业，知之太过，则违明主之诫；裁之失中，即杀有益之人，难乎其可与言智者也。（《汉晋春秋》．《三国志注》三十九P.31
或劝亮更增兵者，亮曰：“大军在祁山、箕谷，皆多于贼而不能破贼，为贼所破者，则此病不在兵少也，在一人耳。今欲减兵损（原注：一作‘省’）将，明罚思过，校变通之道于将来。若不能然者，虽兵多何益？自今以后，诸有忠虑（原注：一作‘利’）于国、但勤攻吾之阙，则事可定、贼可死、功可跻足而待矣。”于是考劳忠烈，壮引咎责，攻守山所失于天下。厉兵讲武以为后图。戒兵简练，民忘其败矣。亮闻孙权破曹休，魏兵东下，观众虚弱，十一月上言曰：“先帝虑汉贼不两立，王业不偏安，故托臣以讨贼也。以先帝之明，量臣之才，故知臣伐贼才弱敌强也。然不伐贼，王业亦亡；惟坐待亡，孰与伐之？是故托臣而弗疑也。臣受命之日，寝不安戚，食不甘唯。思惟北伐，宜先入南，故五月渡泸，深入不毛，并日而食。臣非不自惜也，顾王业不可得偏全于送给都，故末危难以奉先帝之遗意也。而议者谓为非计，今贼适疲于西，又务于东，兵法乘劳，此进趋之时也。谨陈其事若左：高帝明并日月，谋臣渊深，然涉险被创，危而后安。今陛下未及高帝，谋臣不如良、平，而欲以长计取胜，坐定天下，此臣未解一也。刘繇、王朗，各据州郡，论安言计，动引圣人，群疑满腹，众难塞胸，今岁不战，明年不征，使孙策坐大，遂并江东，此臣未解二也。曹操智计，殊绝于人，其用兵也，仿佛孙吴，然困于南阳，险于乌巢，危于祁连，逼于黎阳，几败北山，到死潼关，然后能定一时耳。况臣才弱，而欲以不危而定之，此臣之未解三也。曹操五攻昌霸不下，四越巢湖不成，任用李服而李服图之，委夏侯而夏侯败亡，先帝每称操为能，犹有此失，况臣驽下，何能必胜！此臣之未解四也。自臣到汉中，中间期年耳，然丧赵云、阳群、马玉、阎芝、丁立、白寿、刘郃、邓铜等，及部曲屯将七十余人，突将无前。賨、叟青羌散骑、武骑一千余人，此皆数十年之内所纠合四方之精锐，非一州之所有。若复数年，则损三分之二也，当何以图敌？此臣未解五也。今民穷兵疲，而事不可息，事不可息，则住与行劳费正等，而不及虚图之，欲以一州之地与贼持久，此臣之未解六也。夫难平者，事也，昔先帝败阵于楚，当此时曹操拊手谓天下已定，然后先帝东连吴越，西取巴蜀，举兵北征，夏侯授首。此操之失计，而汉事将成也。然后吴更违孟，关羽毁败，秭归蹉跌，曹丕称帝。凡事如是，难可尼逆见。臣鞠躬尽力，死而后已。至于成败利钝，非臣之明所能逆睹也。”于是有散关之役。（原注：此表《亮集》所无，出张俨《默记》，《三国志注》三十五）P.32
〔曹休与吴战，败，贾逵救之，乃振。初，逵与休不善，休犹欲以后期罪之。〕习凿齿曰：夫贤人者，外身虚己，内以下物。嫌忌之名，何由而生乎！有嫌忌之名者，必与物为对，存胜负于己身者也。若以其私憾败国殄年，彼虽倾覆，于我何利？我苟无利，乘之曷为？以是为说，臧获之心耳今忍其私忿，而急彼之忧，冒南犯危，而免之于害，使功显于明君，惠施于百姓，身登于君子之途，义愧于敌人之心，虽豺虎犹将不觉所复，而况于曹休乎！然则济彼之危，所以成我之胜，不计宿憾，所以服彼之心。公义既成，私利亦弘，可谓善争矣，在于未能忘胜之流，不由于此而能济胜者，未之有也。（《汉晋春秋》．《三国志注》十五）P.36
〔建兴七年。〕是岁，孙权称尊号，其群臣以并尊二帝来告，议者以为交之无益而名体弗顺，宜显明正义，绝其盟好。亮曰：“权有僭逆之心久矣，国家所以略其衅情者，求犄角之援也。今若加显绝，仇我必深，便当移兵东戍，使之角力，须并其土，乃议中原。彼贤才尚多，将相缉穆，未可一斯定也。顿兵相持，坐而须老，使北贼得计，非算之上者。昔孝文卑辞匈奴，先帝优与吴盟，皆应权通变，宏思远益，非匹夫之为分者比。今议者咸以权利在鼎足，不能并力，且志望已满，无上进之情，推此皆似是而非也。何者？其智力不侔，故限江自保。权之不能越江，犹魏贼之不能渡汉，非力有余而利不取也。若大军致讨，彼上当分裂其地，以为后规，下当略民广境，示武于内，非端坐者也。若就其不动而睦于我，我之北伐，无东顾之忧，河南之众，不得尽西，此之为利亦已深矣，权僭之罪未宜明也。”乃遣卫尉陈震庆权正号。（《汉晋春秋》．《三国志注》三十五）P.36
〔建兴九年二月，伐魏。〕亮围祁山，招鲜卑轲比能。比能等至，故被地、石城以应亮。于是，魏大司马曹真有疾，司马宣王自荆州入朝。魏明帝曰：“西方事重，非君莫可付者。”乃使西屯长安，都督张郃、费耀、代称陵、郭淮等。宣王使耀、陵留精兵四千守上邽，余众悉出，西救祁山。郃欲分兵驻雍郿，宣王曰：“料理前军能独当之者，将军言是也。若不能当，而分为前后，此楚之三军所以为黥布擒也。”遂进。亮分兵留攻，自逆宣王于上邽。郭淮、费耀等徼亮，亮破之，因大芟其麦，与宣王遇于上邽之东，敛兵依险，军不得交，亮引兵而还。宣王寻亮注意卤城。张郃曰：“彼远来逆我，我请张不得，谓我利在不战，欲以长计制之也。且祁山知大军以在近，人情自固，可止屯于此，分为奇兵，示出其后，不宜进前而不敢逼，坐失民望也。今亮县军食少，亦行去矣。”宣王不从。故寻亮既至，又登山掘营，不肯战。贾栩、魏平数请战，因曰：“公畏蜀如畏虎，奈天下笑何！”宣王病之，诸将咸请战。五月辛巳，乃使张郃攻无当监何平于南围（原注：一作“国”），自案中道向亮。亮使魏延、高翔、吴班赴拒，大破之，获甲首三千级，玄铠五千领，角弩三千一百张，宣王还保营。（《汉晋春秋》．《三国志》注三十五，《御览》291）P.37
建兴九年冬十月，江阳至江州有鸟，从江南飞渡江北，不能达，堕水死者以千数。（《汉晋春秋》．《三国志注》三十三）P.39
〔建兴十一年，吴拜公孙渊为燕王，张昭谏，不从，因不朝。后屡谢，昭不起，乃烧门以恐之，昭更闭户。〕习凿齿曰：张昭于是乎不臣矣。夫人臣者，三谏不从，则奉身而退，身苟不绝，何忿怼之有？且秦穆违谏，卒霸西戎，晋文暂怒，终成大业，遗誓以悔过见录，狐偃无愿绝之辞，君臣道泰，上下俱荣。今权悔往之非而求昭，后益回虑降心，不远而复，是其善也。昭为人臣，不度权得道，匡其后失，夙夜匪懈，以延来誉，乃追忿不用，归罪于君，闭户拒命，坐得焚灭，岂不悖哉！（《三国志注》五十二）P.39
〔建兴十二年二月，伐魏。〕亮自至，数挑战，宣王亦表固请战，使辛毗持节以制之。姜维谓亮曰：“辛佐治仗节而至，贼不复出矣。”亮曰：“彼本无战情，所以固请战者，以示武于众耳。将在军，君命有所不受，苟能制吾，岂千里而请战邪！”（《汉晋春秋》．《三国志注》三十五）P.40
〔秋八月。〕亮卒于郭氏坞，杨仪等整军而出，百姓奔告宣王，宣王追焉。姜维令仪反旗鸣鼓，若向宣王者，宣王不敢逼。于是仪结阵而去，入谷然后发丧。宣文化退也，百姓为之谚曰：“死诸葛走生仲达”。或以告宣王，宣王曰：“吾能料生，不能料死也。”（《汉晋春秋》．《三国志注》三十五）P.40
〔魏延作乱，杨仪击斩之。〕初，董恢字休绪，襄阳入，入蜀以宣信中郎副费祎使吴。孙权尝大醉，问祎曰：“杨仪、魏延，牧竖小人也，虽尝有鸣吠之益于时务，然既已任之，势不得轻。若一朝无诸葛亮，必为祸乱矣。诸君愦愦，曾不知防虑于此，岂所谓贻厥孙谋乎！”祎愕然四顾视，不能即答。恢目祎曰：“可速言仪、延之不协，起于私忿耳，而无黥、韩难御之心也。方今扫除强贼，混一区夏，功以才成，业由才广，若舍此不任，防其后患，是犹备有风波而逆废州楫，非长计也。”权大笑乐。诸葛闻之，以为知言。（还，未满三日，群为城乡府属，迁巴郡太守。）（原注：《三国志注》三十九。按此系引《襄阳记》，因下云：“臣松之案：《汉晋春秋》亦载此语，不云董恢所教，辞亦小异”。故节其首尾并所教事，夹写而姑用辞以存概梗。）P.41
〔初，廖衣以怨谤废，及亮薨，垂泣曰：“吾终为左衽矣。”又李平前以罪废，冀复收己，闻之亦发病卒。〕习凿齿曰：昔管仲夺伯失骈邑三百，没吹而无怨言，圣人以为难。诸葛亮之使廖立垂泣，李严致死，岂徒无怨言而已哉！夫水至平而邪者取法，鉴至明而丑者忘怒，水、镜之所以能穷物而无怨者，以其无私也。水镜无私，犹以免谤，况大人君子怀乐之心，流矜恕之德。法行于不可用，刑加乎自犯之罪，爵之非私，诛之而不怒，天下有不服者乎！诸葛亮于是可谓能用刑矣，自秦汉以来未之有也。（《汉晋春秋》．《纲目》十五，《三国志注》四十）P.42
〔建兴十三年，魏青龙三年，郭后崩。〕初，甄后之诛，由郭后之宠。及殡，令被发覆面，以糠塞口，遂立郭后，使养明帝。帝知之，心常怀忿，数泣问甄后死状。郭后曰：“先帝自杀，何以责问我？且汝为人子，可追雠死父，为前母枉杀后母邪？”明帝怒，遂逼杀之，敕殡者使如甄后故事。（《汉晋春秋》．《三国志注》五，《御览》492）P.43
氐池县大柳谷口，夜激波涌溢，其声如雷。（原注：上亦见《初学记》八，“涌”作“满”）晓而有苍石立水中，长一丈六尺，高八尺，白石画之，为十三马、一牛、一鸟，八卦玉玦之象。皆隆起，其文曰：“大讨曹，适水中，甲寅。”帝恶其“讨”也，使凿去为“计”，以苍石窒之，宿昔而白石满焉。至晋初，其文愈明，马象皆焕彻如玉焉。（《汉晋春秋》．《三国志注》三）P.43
青龙三年十月，曹叡崇华殿灾。时郡国有龙九见，故改曰“九龙殿”。（《汉晋春秋》．《类聚》98）P.44
〔建兴十五年，魏景初元年。〕魏帝徙盘，盘折声闻数十里，金狄或泣，因留于霸城。（《汉晋春秋》．《三国志注》三，《水经注》四引作“或言金狄泣，故留之。”）P.44
〔高堂隆卒。〕习凿齿曰：高堂隆可谓忠臣矣。君侈每思谏其恶，将死不忘忧社稷，正辞动于昏主，明戒阎于身后，謇谔足以励物，德音没而弥章，可不谓忠且智乎！《诗》云：“听用我谋，庶无大悔”，又曰：“曾是莫听，大命以倾。”其高堂隆之谓也。（《汉晋春秋》．《三国志注》二十五）P.45
〔延熙元年，魏景初二年。〕公孙渊自立，称绍汉元年，闻魏人将讨，复称臣于吴，乞兵北伐以自救。吴人欲戮其使，羊衙(吾改首)曰：“不可，是肆匹夫之怒，而损霸王之计也。不如因而厚之，遣奇兵潜往，以要其成。若魏伐渊不克，而我军远赴，是恩结遐夷，义盖万里。若兵连不解，首尾离隔，则我虏其傍郡，驱略而归，亦足以致天之罚，报雪曩昔是矣。”权曰：“善。”乃勒兵大出，谓渊使曰：“请俟后问，当从简书，必与弟同休戚、共存亡，虽陨于中原，吾所甘心也。”又曰：“司马懿所向无前，深为弟忧也。”（《汉晋春秋》．《三国志注》八）P.45
其间问蒋济：“孙权其救辽东乎？”济曰：“彼知官备以固，利不可得，深入则非力所能，浅入而无获，权虽子弟在危，犹将不动，况以异域之人，兼以往者之辱乎！今所以扬外此声者，谲其行人，疑于我。我之不克，冀折后事已耳。然沓渚之间，去渊尚远，若大军相持，事不速决，则权之浅规，或能轻兵掩袭，未可测也。”（《汉晋春秋》．《三国志注》十四）P.45
〔秋有彗星，见张宿。〕史官言于帝曰：“此周之分野也，洛邑恶之。”于是大修禳祷之术以厌焉。（《汉晋春秋》．《三国志注》三）P.45
十二月，帝以燕王宇为大将军，使与领军将军夏侯献、武卫将军曹爽、屯骑校尉曹肇、骁骑将军秦朗等对辅政。中书监刘放、令孙资久专权宠，为朗等素所不善，惧有后害，阴图间之，而宇常在帝侧，故未得有言。甲申，帝气微，宇下殿呼曹肇有所议，未还，而帝少闲，惟曹爽独在。放知之，呼资与谋。资曰：“不可动也。”放曰：“俱入鼎镬，何不可之有？”乃突前见帝，垂泣曰：“陛下气微，若有不讳，将以天下付谁？”帝曰：“卿不闻用燕王耶？”放曰：“陛下忘先帝诏敕，藩王不得辅政。且陛下方病，而曹肇、秦朗等便与才人侍疾者言戏。燕王拥兵南面，不听臣等入，此即竖刁、赵高也。今皇太子幼弱，未能统政，外有彊暴之寇，内有劳怨之民，陛下不远虑存亡，而近系恩旧。委祖宗之业，付二三凡士，寝疾数日，外内壅隔，社稷危殆，而己不知，此臣等所以痛心也。”帝得放言，大怒曰：“谁可任者？”放、资乃举爽代宇，又白“宜诏司马宣王使相参”，帝从之。放、资出，曹肇入，泣涕固谏，帝使肇敕停。肇出户，放、资趋而往，复说止帝，帝又从其言。放曰：“宜为手诏。”帝曰：“我困笃，不能。”放即上床，执帝手强作之，遂齎出，大言曰：“有诏免燕王宇等官，不得停省中。”于是宇、肇、献、朗相与泣而归第。（《汉晋春秋》．《三国志注》三）P.47
〔延熙四年，魏正始二年，吴赤乌四年。〕零陵太守殷礼言于权曰：“今天弃曹氏，丧诛累见，虎争之际而幼童莅事。陛下身自御戎，取乱侮亡，宜涤荆、扬之地，举强羸之数，使强者执戟，羸者转运，西命益州军于陇右，授诸葛瑾、朱然大众指事襄阳，陆逊、朱桓别征寿春，大驾入淮阳，历青、徐。襄阳、寿着春困于受敌，长安以西务对蜀军，许洛之众势必分离，犄角瓦解，民必内应将帅对向，或失便益，一军败绩，则三军离心。便当秣马脂车，陵陷城邑，乘胜逐北，以定华夏。若不悉判别动众，循前轻举，则不足大用，易于屡退，民疲威消，时往力竭，非出兵之策也。”权弗能用之。（《汉晋春秋》．《三国志注》四十七）P.48
〔延熙七年，魏正始五年，曹爽至长安，与夏侯玄入汉中。〕司马宣王（原注：与书）谓夏侯玄曰：“《春秋》责大德重，昔武皇帝再入汉中，几至大败，君所知也。今兴平路势（原注：“平路”二字疑衍，止作“兴势”）至险，蜀已先据，若进不获战，退见徼绝，覆军必矣，将何以任其责？”玄惧，言于爽，引军退。费祎进兵据三岭以截爽，爽争险苦战，仅乃得过，所发牛马运转者，死失略尽，羌、胡怨叹，而关右悉虚耗矣。（《汉晋春秋》．《三国志注》九）P.50
玄名知人。陈蹇兄丕有名于世，与夏侯选亲交，玄拜其母。蹇时为中领军，闻玄会于其家，悦而归。既入户，玄曰：“相与未至于此。”蹇当户立，良久曰：“如君言。”乃趋而出，意气自若。玄大以此知之。（《汉晋春秋》．《御览》498）P.50
〔延熙九年，魏正始七年，吴赤乌九年。〕是年，吴将朱然入柤中，斩获数千。柤中民吏万余家渡沔。司马宣王谓曹爽曰：“若便令还，必复致寇，宜权留之。”爽曰：“今不修守沔南，留民沔北，非长策也。”宣王曰：“不然。凡物置之安地则安，危地则危。故兵书云：成败，形也；安危，势也。形势，御众之要，不可不审。设令贼二万人断沔水，三万人与沔南诸军相持，万人陆钞柤中，君将何以救之？”爽不听，卒令还，然后袭破之。袁淮言于爽曰：“吴楚之民，脆弱寡能，英贤大才，不出其地。比技量力，不足与中国相抗。然自上世以来，常为中国患者，盖以江汉为池，州楫为用，利则陆钞，不利则入水。攻之道远，中国之长技无所用之也。孙权自十数年以来，大畋江被，缮治甲兵，精其守御，数出盗窃，敢远其水，陆次平土，此中国所愿闻也。夫用兵者，贵以饱待饥，以逸击劳，师不欲久，行不欲远，守少则固，力专则彊。当今宜捐淮、汉以南，退却避之。若贼能入居中央，来侵边境，则随其所短，中国之长技得用矣。若不敢来，则边境得安，无钞盗之忧矣。使我国富兵彊、政修民一，陵其国不足为远矣。今襄阳孤在汉南，贼循汉而上，则断而不通，一战而胜，则不攻自服，故置之无益于国，亡之不足为辱。自江夏已东，淮南诸郡，三后已来，其所亡几何？以近贼疆界，易钞略之故哉！若徙之淮北，远绝其间，则民人安乐，何鸣吠之惊乎！”遂不徙。（《汉晋春秋》．《三国志注》四）P.51
〔延熙十二年，魏嘉平元年。〕曹芳谒曹叡墓于大石山，曹爽兄弟皆从。于是司马懿闭四城，遂与太尉蒋济俱屯洛水南浮桥，奏罢爽兄弟。（原注：爽得奏）不知所为。芳还宿伊水南，发屯田数千人，树鹿角为营。（《汉晋春秋》．《御览》337）P.52
〔懿收爽等诛之。〕安定皇甫谧，以九年冬梦至洛阳，自庙出，见车骑甚众，以物呈庙云：“诛大将军曹爽。”寤而以告其邑人。邑人曰：“君欲作曹人之梦乎！朝无公孙彊何如？且爽兄弟典重兵，又权尚书事，谁敢谋之？”谧曰：“爽无叔振铎之请，苟失天机，则离矣，何恃于彊！昔汉之阎显，倚母后之尊，权国威命，可谓至重矣，阉人十九人一旦尸之，况爽兄弟乎！”（《汉晋春秋》．《三国志注》九）P.52
〔延熙十二年，姜维出西平，不克。每欲大举。〕费祎谓维曰：“吾等不如丞相亦已远用处，丞相犹不能定中夏，况吾等乎！且不如保国治民，敬守社稷，如其功业，以俟能者；无以为希冀徼幸，而决成败于一举。若不如志，悔之无及。”（《三国志注》四十四）P.53
〔延熙十四年，懿杀王凌及曹丕彪。〕初，凌、愚谋，以帝幼制于强臣，不堪为主。楚王彪长而才，欲迎立之以兴曹氏。凌使人告（原注：其子）广，广曰：“凡举大事，应本人情。今曹爽以骄奢失民，何平叔虚而不治，丁、毕、桓、邓虽并有宿望，皆专竞于世，加变易朝典，政令数改，所存虽高，而事不下接。民习于旧，众莫之从，故虽势倾四海，声震天下，同日斩戮，名士减半，而天下安之，莫或之哀，失民故也。今懿情虽难量，事未有逆。而擢用贤能，广树胜己，修先朝之政令，副众心之所求。爽之所以为恶者，彼莫不必改，夙夜匪懈，以恤民为先。父子兄弟，并握兵要，未易亡也。”凌不从。（《汉晋春秋》．《三国志注》三十八）P.54
〔延熙十五年，魏嘉平四年，吴建兴元年，吴修东兴堤。〕初，孙权筑东兴堤，以遏巢湖。后征淮南，坏不复修。是岁，诸葛恪率军吏，更于堤左右结山，挟筑两城，使全端、留略守之，引军而还。诸葛诞言于司马景王曰：“致人而不致于人者，此之谓也。今因其内侵，使文舒逼江陵，仲恭向武昌，以羁吴之上流，然后简精卒攻两城，比救至，可大获也。”景王从之。（《汉晋春秋》．《三国志注》四）P.54
〔师使王昶攻南郡，毋丘俭向武昌，胡遵、诸葛诞攻东兴。恪救东兴，使丁奉等为前部。奉遂据徐塘破遵，大获而归。〕毋丘俭、王昶闻东军败，各烧屯走。朝议欲贬黜诸将，景王曰：“我不听公休，以至于此，此我过也，诸将何罪？”悉原之。时司马文王为监军，统诸军，唯削文王爵而已。是岁，雍州刺史陈泰求敕并州并力讨胡（原注：今作陈泰求救并州讨胡），景王从之。未集而雁门、新兴二郡以为将远役，遂惊反。景王又谢朝士曰：“此我过也，非玄伯之责。”于是魏人愧悦，人思其报。（《汉晋春秋》．《三国志注》四）P.55
习凿齿曰：司马大将军引我败以为己过，过消而业隆，可谓智矣。夫民忘其败而下思其报，虽欲不康，其可得邪！若乃讳败推过，归咎万物，常执其功而隐其丧，则上下离心，贤愚解体，是楚再败而晋再克也，谬之甚矣。君人者，苟统斯理而以御国，则朝无秕政，身靡留愆，行失而名扬，兵挫而战胜，虽百败可也，况于再乎。”（《汉晋春秋》．《三国志注》四，《纲目》十五）P.55。
〔延熙十六年春。〕。诸葛恪使司马李衡往蜀，说姜维令同举曰：“古人有言：圣人不能为时，时至亦不可失也。今敌政在私门，外内猜隔，兵挫于外，而民怨于内。自曹操以来，彼之亡形未有如今者也。若大举伐之，使吴攻其东，汉人其西，彼救西则东虚，重东则西轻。以练实之军，乘虚轻之敌，破之必矣。”维从之。（《三国志注》六十四）P.56
〔吴诸葛恪围新城。〕是时，姜维亦出围狄道，司马景王问虞松曰：“今东西有事，二方皆急，而诸将意沮，若之何？”松曰：“昔周亚夫坚壁昌邑，而吴楚自败。事有似弱而强，或似强而弱，不可不察也。今恪悉其锐众，足以肆暴，而坐守新城，欲以致一战耳。若攻城不拔，请战不得，师老众疲，势将自走，诸将之不径进，乃公之利也。姜维有重兵而县军应恪，投食我麦，非深根之寇也，且谓我并立力于东，西方必虚，是以径进。今若使关中诸军倍道急赴，出其不意，殆将走矣。”景王曰：“善！”乃使郭淮、陈泰悉关中之众，解狄道之围，敕毋丘俭等案兵自守，以新城委吴。姜维闻淮进兵，军食少，乃退屯陇西界。（《汉晋春秋》．《三国志注》四）P.56
〔延熙十八年，魏正元二年，毋丘俭反。〕傅嘏固劝景王行，景王未从，嘏重言曰：“淮楚兵劲，而俭等负力远斗，其锋未易当也。若诸将战有利钝，大势一失，则公事败矣。”是时景王新割目瘤，创甚，闻嘏言蹶然而起曰：“我请舆疾而东。”（《汉晋春秋》．《三国志注》二十一）P.57
〔延熙二十年，魏甘露二年，诸葛诞起兵。〕蒋班、焦彝言于诸葛诞曰：“朱异等以大众来而不能进，孙綝杀异而归江东，外以发兵为名，而内实坐须成败，其归可见矣。今宜及众心尚固，士卒思用，并力决死，攻其一面，虽不难尽克，犹有可全者。”文钦曰：“江东战胜之威久矣，未有难北方者也。况公今举十余万众内附，而钦与全端等皆同居死地，父兄子弟尽在江表，就孙綝不欲，主上及其亲戚岂肯听乎？且中国无岁无事，军民并疲，今守我一年，势力已困，异图生心，变故将起，以往准今，可计日而望也。”班、彝固劝之，钦怒，而诞欲杀班，二人惧，且知诞之必败也，十一月，乃相携而降。（《汉晋春秋》．《三国志注》二十八）P.58
〔景耀元年，魏甘露三年，昭拔寿春杀诞。〕文钦（原注：教诞决围出）曰：“蒋班、焦彝谓我不能出而走，全端、全怿又率众逆降，此敌无备之时也，可以战矣。"诞及唐咨等皆以为然，遂公悉众出攻。（不克而还。《三国志注》二十八）P.59
〔三叛既平，听收葬钦。〕习凿齿曰：自是天下畏威怀德矣。君子谓司马大将军于是役也，可谓能以德攻矣。夫建业者异矣，各有所尚，而不能兼并也。故穷武之雄毙于不仁，存义之国丧于懦退。今一征而禽三叛，大虏吴众，席卷淮浦，俘馘十万，可谓壮矣。而未及安坐，丧王基之功，种惠吴人，结异类之情宠鸳葬钦，亡畴昔之隙，不咎诞众，使仰士怀愧，功高而人乐其成，业广而敌怀其德，武昭既敷，文算又洽，推此道也，天下其孰能当之哉！（《汉晋春秋》．《三国志注》二十八）P.59
〔八月，髦养老于太学。〕帝乞言于王祥，祥对曰：“昔者明王礼乐既备，加之以忠诚，忠诚之发，形于言行。夫大人者，行动乎天地，天且弗违，况于人乎！”（《汉晋春秋》．《三国志注》四）
〔九月，吴孙綝废其主亮，桓彝弗肯署名，綝杀之。〕彝，魏尚书令阶之弟。（《汉晋春秋》．《三国志注》六十四）P.60
〔景耀三年，魏甘露四年正月，先是，魏地井中屡有龙见。〕是时，龙仍见，咸以为吉祥。帝曰：“龙者，君德也，上不在天，下不在田，而数屈于井，非嘉兆也。”乃作《潜龙》之诗以自讽。司马文王见而恶之。（《汉晋春秋》．《三国志注》四）P.60
〔景耀三年，魏景元元年，昭弑其主髦及王经。〕自曹芳事后，魏人省彻宿卫，无复铠甲，诸门戎兵，老弱而已。曹髦见威权日去，不胜其忿，乃召侍中王沈、尚书王经、常侍王业谓曰：“司马昭之心，路人所知也。吾不能坐受废辱，近日当与卿等自出讨之。”王经谏曰：“昔鲁昭公不忍季氏，败不失国，为天下笑。今权在其门，为日久矣，朝廷四方皆为之致死，不顾顺逆之理，非一日也。且宿卫空阙，兵甲寡弱，陛下何所资用，而一旦如此，无乃欲除疾而更深之邪！祸殆不泽，宜见重详。”帝不听，乃出怀中版令投地曰：“行之决矣。正使死，何所恨，况不必死邪？”（原注：“恨”一作“惧”）于是入白太后，沈、业奔走告文王，文王为之备。髦遂帅僮仆数百，鼓噪而出。昭弟屯骑校尉(人由)入，遇髦于东止车门，左右呵之，(人由)众奔走。中护军贾充又逆髦，战于南阙下，髦自用剑。众欲退，太子舍人成济问充曰：“事急矣，当云何？”充曰：“公畜养汝等，正为今日，今日之事，无所问也。”济即抽戈犯跸（原注：四字依《史通．直书》补）前刺髦，刃出于背。文王闻之大惊，自投于地曰：“天下其谓我何？”太傅孚奔往，枕帝股而哭，哀甚，曰："杀陛下者，臣之罪也！”（原注：《三国志注》四，《史说注》三）于是召百官议其事。昭垂涕问陈泰曰：“何以居我？”泰：“公光辅数世，功盖天下，谓当并迹古人，垂美于后，一旦有弑君之事，不亦惜乎！速斩贾充，犹可以自明也。”昭曰：“公闾不可得杀也，卿更思余计。”泰厉声曰：“意唯有进于此耳，余无足委者也！”归而自杀。（《汉晋春秋》．《世说．方正第五》注）P.60
丁卯，葬高贵乡公于洛阳西北三十里瀍涧之滨，下车数乘，不设旌旐，百姓相聚而观之曰：“是前日所杀天子也。”或掩面而泣，悲不自胜。（《汉晋春秋》．《三国志注》四）P.63
初，曹髦将自讨司马昭，王经谏曰：“昔鲁昭公不忍季氏，败走失国，为天下笑。今权在其门，为日久矣，朝廷四方，皆为之致亡，不顾逆顺之理，非一日也。且宿卫空阙，寸刃无有（原注：一作“兵甲寡弱”），陛下何所资用？而一旦如此，无乃欲除疾而更深之邪？祸殆不测，宜见重祥。”髦不听。后杀经并及其母，经被收将死，垂泣谢母，母颜色不变，笑而谓（原注：一作“应”）曰：“人谁不死，往所以不止汝者，恐不得其所也，以此并命，何恨之有哉！”（《汉晋春秋》．《世说注》六，《三国志注》四，又九）P.63
孙休时，薛珝为五官中郎将，遣至蜀求马。及还，休问蜀政得失，对曰：“主暗而不知其过，臣下容身以求免罪，入其朝不闻正言，经其野民皆菜色。臣闻燕雀处堂，子母相乐，自以为安也，突决栋焚，而燕雀怡然不知祸之将及，其是之谓乎！”（《汉晋春秋》．《三国志注》五十三）P.63
景耀五年，姜维率众出狄道，廖化曰：“兵不戢，必自焚，伯约之谓也。智不出敌而力少于寇，用之无厌，何以能立？《诗》云’不字我先，不自我后’，今日之事也。”（《汉晋春秋》．《三国志注》四十五）P.64
〔炎兴元年，魏景元四年，吴永安六年，魏入寇关口。〕蒋舒将出降，乃归诡谓傅佥曰：“今贼至不击而闭城自守，非良图也。”佥曰：“受命保城，惟全为功，今违命出战，若丧师负国，死无益矣。”舒曰：“子以保城获全为功，我以出战克敌为功，请各行其志。”遂率众出，佥谓其战也，至阴平以降胡烈，烈乘虚袭城，佥格斗而死，魏人义之。（《汉晋春秋》．《三国志注》四十四）P.64
后主将从谯周之策，北地王谌怒曰：“若理穷力屈，祸败必及，便当父子君臣背城一战，同死社稷，以见先帝可也。”后主不纳，遂送玺绶。是日，谌哭于昭烈之庙，先杀妻子，而后自杀，左右无不涕泣者。（《汉晋春秋》．《三国志注》三十二，《御览》438）P.64
初，夏侯霸降蜀，姜维问之曰：“司马懿既得彼政，当复有征伐之意不？”霸曰：“彼方营立家门，未遑外事，有钟士季者，其人虽少，终为吴蜀之忧，然非非常之人，亦不能用也。”后十五年，而会果灭蜀。（《汉晋春秋》．《三国志注》二十八）P.65
〔甲申，魏咸熙元年以槛车征邓艾，钟会谋反，伏诛。〕钟会乃阴怀异图，姜维见而知其心，谓可构成扰乱以图克复也。乃诡说会曰：“闻君自淮南以来，算无遗策，晋道克昌，皆君之力。今复所有蜀，威德振（原注：一作“震”）世，民高其功而主畏其谋，欲以此安归乎！夫韩信不背汉于扰攘，以（原注：一作“而”）见疑于既平，大夫种不从范蠡于五湖，卒伏剑而妄死，彼岂暗主愚臣哉，利害使之然也。今君大功既立、大德已着，何不法陶朱泛州绝迹，全功保身，登峨嵋之岭而从赤松游乎！”会曰：“君言远矣，我不能行，且为今（原注：一作“全”）之道，或未尽于此也。”维曰：“其他则君智力之所能（尽），无烦于老夫矣。”由是情好欢甚。（《汉晋春秋》．《三国志注》四十四，《类聚》25）P.65
〔初，钟毓密启会不可专任。〕文王嘉其忠亮，笑答毓曰：“若如卿言，必不及宗矣。”（《汉晋春秋》．《三国志注》二十八）P.66
〔卫瓘遣田续袭邓艾，杀之。〕初，艾之下江由也，以续不进，欲斩，既而舍之。及瓘遣续，谓曰：“可以报江由之辱矣。”杜预言于众曰：“伯玉其不免乎！身为名士，位望已高，既无德音，又不御下以正，是小人而乘君子之器，将何以堪其责乎！”瓘闻之，不俟驾而谢矣。（《汉晋春秋》．《三国志注》二十八）P.67
向雄字茂伯，河内人（原注：句亦见《世说注》三），为镇西将军功曹。钟会既诛，雄收而葬之。文王闻雄之收葬会也，召而责之曰：“往者王经之死，卿哭于东市而我不问；今钟会躬为叛逆，而又辄收葬，若复相容，其如王法何？”雄曰：“昔先王掩骼埋胔，仁流朽骨，当时岂先卜其功罪而后收葬哉？今王诛既加，于法已备，雄感义收葬，教亦无阙，法立于上，教弘于下，以此训物，雄曰可矣！何必使雄背死违生，以立于时。殿下仇对枯骨，捐之中野，百岁之后，为臧获所笑，岂仁贤所掩哉？”（原注：二句一作“为仁贤之资，不亦惜乎！”）王悦，与宴谈而遣之。（《汉晋春秋》．《三国志注》二十八，《御览》420，《书抄》）P.67
习凿齿曰：向伯茂可谓勇于蹈义也，哭王经而哀感市人，葬钟会而义动明主，彼皆忠烈奋劲，知死而往，非存上也。况使经、会处世，或身在急南，而有不赴者乎！故寻其奉死之心，可以见事生之情，览其忠贞之节，足以愧背义之士矣。王知礼而遣，可谓明达也。”（《汉晋春秋》．《三国志注》二十八）P.68
三月，晋公既进爵为王，太尉王祥、司徒何曾、司空荀顗并诣王。顗曰：“相王尊重，何侯与一朝之臣皆已尽敬，今日便当相率而拜，无所疑也。”祥曰：“相国位势诚为尊贵，然要是魏之宰相，吾等魏之三公，公王相去一阶而已，班列大同。安有天子三公可辄拜人者？损魏朝之望，亏晋王之德。君子爱人以礼，吾不为也。”及入，顗遂拜而祥独长揖。王谓祥曰：“今日然后知君见顾之重。”（《汉晋春秋》．《三国志注》四，《御览》542）P.68
〔禅举家迁洛阳，霍弋降。〕初霍弋闻魏军来，弋欲赴成都，后主以备敌既定，不听。及成都不守，素服好哭，大归三日。诸将咸劝宜速降，弋曰：“仅道路隔塞，未详主之安危，大故去就，不可苟也。若主上与魏和见遇以礼，则保境而降不晚也。若万一危辱，吾将以死拒之，何论迟速邪！”得后主东迁之问，始率六郡（原注：建宁等）将守上表曰：“臣闻人生于三，事之如一，惟难所在，则致其命。今臣国败主附，守死无所，是以委质，不敢有贰。”晋文王善之，拜南中都督，委以本任。（《汉晋春秋》．《三国志注》四十一）P.69
〔封禅为安乐公。〕司马文王与禅宴，为之作故蜀技，旁人皆为感怆，而禅喜笑自若。王谓贾充曰：“人之无情，乃可至于是乎！虽使诸葛带在，不能辅之久全，而况姜维邪！”充曰：“不如是，殿下何由并之？”他日，王问禅曰：“颇思蜀否？”禅曰：“此间乐，不思蜀。”郤正闻之，求见禅曰：“若王后问，宜泣而答曰：‘先人坟墓远在陇西，乃心西悲，无日不思’，因闭其目。”会王复问，对如前。王曰：“何乃似郤正语邪？”禅惊视曰：“诚如尊命。”左右皆笑（《汉晋春秋》．《三国志注》三十三，《御览》568）P.69
〔吴孙皓立。〕晋文王与皓书曰：“圣人称君臣，然后有上下礼义，是故大必字小，小必事大，然后上下安服，群生获所。逮至末途，纯德既毁，剿剿民之命，以争强于天下，违礼顺之至理，则仁者弗由也。方今主上圣明，复帱无外，仆备位宰辅，属当国重，惟华夏乖殊，方隅圯裂，六十余载，金革亟动，无年不战，暴骸丧元，困悴罔定，每用悼心，坐以待旦。将欲止戈兴仁，为百姓请命，故今命偏师，平定蜀汉，役未经年，全军独克。于时猛将谋夫，朝臣庶士，威以奉天时之宜，就既征之军，藉吞敌之势，宜回旗东指，以临吴境。州师泛江，顺流而下，陆军南辕，取径四郡，兼成都之结盟，漕巴汉之粟，然后以中军整旅，三方云会，未及浃辰，可使江表底平，南夏顺轨。然国朝深惟伐蜀之举，虽有静难之功，以悼蜀民独罹其害，战于绵竹者，自元帅以下并受斩戮，伏尸蔽地，血流丹野。一之于前，犹追恨不忍，况重之于后乎！是故旋师按嘉，思与南邦共全百姓之命。夫料理力忖势，度资量险，远考古昔废兴之理，近鉴西蜀安危之效，隆德保祚，去危即顺，屈己宁四海者，仁哲之高致也。履危偷安，陨德履祚，而不称于后世者，非智者之所居也。今朝廷遣徐绍、孙彧献书喻怀，施及中土，岂不泰哉！此昭心之大愿也，敢不承受。若不获命，则普天率土，期于大同，虽重干戈，固不获已也。”（《汉晋春秋》．《三国志注》四十八）P.71

☆卷三

☆武帝

〔泰始二年八月，谒崇阳陵，诏以衰绖行，不果。〕初，文王之崩也，羊祜谓傅玄曰：“三年之丧，虽贵遂服，自天子达。而汉文除之，毁礼伤义，尝以为叹。今上天纵至孝，有曾闵之性，虽夺其服，实行丧礼。丧礼实行，除服何为耶！若因此革魏之薄，而守先王之法，以敦厚风俗，重之百代，不亦美乎！”玄曰：“汉文以来，世乃浅薄，不能复行国君之丧，故因而除之。除之数百年，一旦复古，恐难行也。”祜曰：“就不能使天下如礼，且使主上遂服不犹善乎！”玄曰：“若主上不除而臣下除，此为但有父子，无复君臣，三纲之道亏矣。”
君子曰：傅玄知无君臣之伤教，而不知兼无父子之为重，岂不蔽惑哉！废君臣之丧，不降父子之服，故四海黎庶莫不尽情于其亲，三纲之道，二服恒用于私室，而王者独尽废之，岂所以孝治天下乎！《诗》云：“犹之未远”，其傅玄之谓也。（《汉晋春秋》．《御览》547，《宋书．礼志》）P.72
〔十二月，吴讨山贼施但，还都建业。〕初，望气者云荆州有王气，破扬州而建业宫不利。故皓徙武昌，遣使发民，掘荆州界大臣名家冢与山冈相连者以厌之。既闻反反，自以为徙土得计也。使数百人鼓噪入建业，杀但妻子，云天子使荆州兵来破扬州贼，以厌前气。（《汉晋春秋》．《三国志注》四十八）P.73
〔泰始七年，吴复取交趾。〕初，霍弋使（原注：一作“遣”）杨稷、毛炅等戍（原注：一作“屯”）交趾，与之誓曰：“若贼围城，未百日而降者，家属诛。若过百日而城没者，刺史受其罪。”及吴陶璜围之，稷等日未满而粮尽，乞降于璜，璜不许，而给粮使守。吴人并谏，璜曰：“霍弋已死，无能来者，可须其粮尽，然后乃受，使彼来无罪，而我取有义，内训吾民，外怀邻国，不亦可乎！”稷、炅粮尽，救（原注：五字《白帖》一作八阙字。一作“稷等期讫粮尽，救兵”八字）不至，乃纳之。（原注：《白帖》作“乃受降”，下有“与荀吴事正类也”七字。《三国志注》四十八，《白帖》）P.74
〔泰始八年，吴陆抗拔西陵，羊祜救不及。〕羊祜既归，增修德信，以怀吴人。陆抗每告其边戍曰：“彼专为德，我专为暴，是不战而自服也。各保分界，无求细益而已。”于是吴晋之间，余粮栖亩而不犯，牛马逸而入境，可宣告而取也。沔上猎，吴获晋人先伤者，皆送而相还。抗尝疾，求药于祜，祜以成合与之曰：“此上药也，近始自作，未及服，以君疾急，故相致。”抗得而服之，诸将或谏，抗不答。孙闻二境交和，以诘于抗，抗曰：“夫一邑一乡，不可以无信义于人，而况大国乎！臣不如是，正足以彰其德耳，于祜无伤也。”或以祜、抗为失臣节，两讥之。
习凿齿曰：夫理胜者，天下之所保，信顺者，万人之所宗，虽大肆猷既丧，义声久渝，狙诈驰于当途，权略周乎急务，负力纵横之人，臧获牧竖之智，未有不凭此以创功，舍兹而独立者也。是故晋文退舍，而原城请命；穆子围鼓，训之以力；夜夫献策，而费人斯归；乐毅缓攻，而风烈长流。观其所以服物制胜者，岂徒为例相诈而已哉！自今三家鼎足四十有余年矣，吴人不能越淮、沔而进取中国，中国不能陵长江以争利者，力均而智侔，道不足以相倾也。夫残彼而利我，未若利我而无残。振武以惧物，未若德广而民怀。匹夫犹不可以力服，而况一国乎？力服犹不如以德来，而况不制乎？是以羊祜恢大同之略，思五兵之则，齐其民人，均其施泽，振义纲以罗强吴，明兼爱以革暴俗。易生民之视听，驰不战乎江表，故能德音悦畅而襁负云集。殊邻异域，义让交弘，自吴之遇敌，未有若此者也。抗见国小主暴，而晋德弥昌，人积兼己之善，而己无固本之规，百姓怀严敌之德，阖境有弃主之虑，思所以镇定民心，缉宁外内，奋其危弱，抗权上国者，莫若亲行斯道，以侔其胜。使彼德靡加吾，而此善流闻，归重邦国，弘明远风。折冲于枕席之上，校胜于帷幄之内，倾敌而不以甲兵之力，保国而不浚沟池之固，信义感于寇仇，丹怀体于先日。岂设狙诈以危贤，徇己身之私名，贪外物之重我，暗服之而不备者哉！由是论之，苟守局而保疆，一卒之所能；协数以相危，小人之近事；积诈以防物，臧获之余虑；威胜以求安，明哲之所贱。贤人君子所以拯世垂范，舍此而取彼者，其道良弘故也。（《汉晋春秋》．《三国志注》五十八）P.76
〔泰始九年，理邓艾，以其孙朗为郎中。〕时樊建为给事中，晋武帝问诸葛亮之治国，建对曰：“闻恶必改，而不矜过，赏罚之信诅感神明。”帝曰：“善哉，使我得西人以自辅，岂有近日之开乎！”建稽首曰：“臣窃闻天下之论，皆谓邓艾见枉，陛下知而不理，此岂冯唐之所谓‘虽得颇、牧而不能用’者乎！”帝笑曰：“吾方欲明之，卿言起我意。”于是发诏治艾焉。（《汉晋春秋》．《三国志注》三十五）P.77
〔泰始十年，以嵇绍为秘书丞。〕王裒与济南刘兆字延世，俱以不仕显名，裒以父仪为文王所滥杀，终身不应征聘，未尝西向坐，以示不臣于晋也。（《汉晋春秋》．《三国志注》十一）P.77
〔咸宁四年，羊祜卒。〕初，羊祜攻江陵，以军法欲斩王戎，夷甫又忿，祜言其必败（原注：即谓夷甫方当以盛名处大位，然败俗伤化，必此人也。），不相贵重。天下为之语曰：二王当朝，世人莫敢称羊公之有德。（《汉晋春秋》．《世说．识鉴第七》注）P.78
〔咸宁五年，吴天纪三年夏，郭马反。〕先是，吴有说谶者，曰：“吴之败，兵起南裔，亡吴者公孙也。”皓闻之，文武职位至于卒伍有姓公孙者皆徙于广州，不令停江边。及闻马反，大惧曰：“此天亡也。”（《汉晋春秋》．《三国志注》四十八）P.78
〔太康六年，刘毅卒。毅尝上疏论宜罢中正，除九品，未能改。〕初，陈群为吏部尚书，制九格登用，皆由于中正，考之簿世，然后授任。（《汉晋春秋》．《初学记》11）P.78
〔太康八年，太庙殿陷，改营之。〕武帝改营太庙，南致荆山之木，西采华山之石，铸铜柱十三，涂以黄金，镂以百物，填以丹青，缀以珠玉，以丽之也。（《汉晋春秋》．《御览》531）P.79

☆惠帝

元康七年，以王戎为司徒。是时王夷甫为尚书令，乐广为河南尹。王夷甫、乐广俱以宅心事外，名重于时，故天下之言风流者称王、乐焉。（《汉晋春秋》．《文选．王文宪集序》注）P.79
〔用宁元年，齐王冏辅政。〕齐王冏之方盛也（原注：《占经》引作齐王冏辅政，太安元年与下至二年文不顺），有妇人诣大司马门，求寄产。吏乃话之，妇人曰面议待我截脐罢便去耳。”言讫不见。有识者闻而恶其言。至二年（原注：即太安元年）而冏被诛。（《汉晋春秋》．《御览》371，《占经》113）P.80

☆怀帝

〔永嘉五年，琅邪王睿击华轶，斩之。〕初，刘琨知轶必败，谓其自取之也。（《汉晋春秋》．《世说．识鉴第七》注）P.81

☆愍帝

〔建兴三年，丞相睿加王敦都督江扬等州军，而敦潜畜异志矣。〕初，王夷甫言东海王越转王敦为扬州。潘滔初为太傅长史，言于太傅曰：“王处仲蜂目已露，豺声未发，今树之江外，肆其豪强之心，是贼之也。”（《汉晋春秋》．《世说．识鉴第七》注，《御览》388）P.81
〔建兴三年。〕愍帝在长安，为刘粲所攻，粮尽，太仓有曲数十饼，屑之为粥以供帝，曲屑金属，遂降。（《汉晋春秋》．《御览》853）P.82

☆康帝

翼风仪美劭，才能丰赡，少有经纬大略。及继兄亮居方州之任（原注：建元元年，庾翼移镇襄阳），有匡维内外、扫荡群凶之志。是时杜○、殷浩诸人盛名冠世，翼未之贵也。常曰：“此辈应束之高阁，俟天下清定，然后议其所仕耳！”其意气如此。唯与桓温友善，相期以宁济宇宙之事。初，翼辄发所部奴及车马万数，率大军入沔，将谋伐狄，遂次于襄阳。（《汉晋春秋》．《世说．豪爽七》注）P.83

☆以上出汤球辑本。以下为习凿齿《汉晋春秋》补遗．选自黄○辑本

☆刘毅
〔世祖问毅曰：“卿以吾可方汉何帝？”对曰：“可方桓、灵。”世祖问：“吾虽德不及古人，犹克己为治，又平吴会，混一天下。方之桓、灵，其已甚乎？”对曰：“桓、灵卖官，钱入官库，陛下卖官钱人私门，以此言之，殆不如桓、灵也。”〕毅答已，帝大蓄曰：“桓、灵之朝，不闻此言。今有直臣，故不同乎！”散骑常侍走到湛进曰：“世说以陛下比汉文帝，人心犹多不同。昔冯唐答文帝曰‘不能用颇、牧’而文帝怒，今刘毅言犯顺而陛下乐，以此相校，圣德乃过之也。”帝曰：“我平天下而不封禅，焚雉头裘，行布衣礼。今于小事何见褒之甚耶？”湛曰：“圣诏所及，皆可预先算计，以长短相推。慕名者能力行为之。至如向诏，非明恕内充、苞之德度，不可为也。臣闻猛兽在田，荷戈而出，凡人能之。蜂虿其于怀袖，勇夫为之惊骇。非虎弱而蜂虿强也，仓卒出于意外故也。夫君臣有自然之尊卑，辞语有自然之逆顺。向刘毅始言，臣等莫不变色易容而仰视陛下者。陛下发不世之诏，出思虑之外，臣之喜庆，不亦宜乎！”（《汉晋春秋》．《群书治要》卷第三十引习凿齿“阳秋”。自“毅答已”起，其上“世祖问毅曰”至“不如桓、灵也”，乃所载《晋书》正文。案：其文义当亦《汉晋春秋》所有，故备录之，以足语意。）P.85

☆殿
景福殿、听政殿。（《汉晋春秋》．《初学记》24引《汉晋春秋》有景福殿、听政殿。）

☆罗宪
初，魏军始入蜀，刘禅分二千人付罗宪留守。吴闻蜀败，遂起兵遣盛宪、谢询等水陆并到说宪以合纵之计。宪谓诸将曰：“今据孤城，百姓无主，吴人因衅，公敢西过。宜一决战，以示众心。”遂衔枚夜出，击破宪。（《汉晋春秋》．《御览》357）

☆晋怀帝
怀帝陷于平阳，刘聪加帝开府仪同三司、会稽郡公。引帝入宴，谓帝曰：“卿为豫章王时，朕与王武子俱造卿。武子称朕于卿，卿言闻名久矣。卿以所作乐府文示朕，曰：‘刘君，闻君善词赋，试为看也。’朕与武子俱为《盛德颂》，卿称善者久之。又引朕射于皇堂，朕得十二筹，卿与武子俱得九筹。卿又赠朕柘弓、银砚。卿颇忆否？”帝曰：“安敢忘之，恨尔日不得早识龙颜。”从曰：“卿家骨肉何相残之甚？”帝曰：“此殆非人事，皇天意也。大汉将兴，应干受历，故为陛下自相驱耳。臣家若能若能奉武皇帝之业，九族敦睦，陛下何由得之？”聪甚有喜色。（《汉晋春秋》．《御览》588引“晋春秋”。安诸书引孙盛《晋阳秋》亦有作“晋春秋”者，故两存之。”）P.87
（编者按，应入《晋阳秋》。）


《晋阳秋》．《续晋阳秋》



晋阳秋（晋）孙盛着
（清）汤球辑
（清）黄○辑（补遗）

阎步克录入（嘉惠学林，功不可没）

☆卷一

☆宣帝
宣王天姿杰迈，有英雄之略。（孙盛《晋阳秋》．《世说．容止第十四》注）P.91
宣帝初不欲屈节曹氏，辞以风疾，不能起。魏武使人往，微刺之，以观信否。宣帝坚卧不动。（孙盛《晋阳秋》．《御览》743）P.91
〔青龙二年。〕诸葛亮寇于郿，据渭水南原，诏使高祖拒之。亮善抚御，又戎政严明，且侨军远征，粮运艰涩，利在野战。朝廷每闻其出，欲以不战屈之，高祖亦以为然。而拥大军御侮于外，不宜远露怯弱之形以亏大势，故秣马坐甲，每见吞并之威。亮虽挑战，或遗高祖巾帼。巾帼，妇女之饰，欲以激怒，冀获曹咎之拆掉，朝廷虑高祖不胜忿傎（一本作愤），而卫尉辛毗骨鲠之臣，帝乃使毗仗节为高祖军司马。亮果复挑战，高祖乃奋怒，将出应之，毗仗节中门而立，高祖乃止，将士闻见者益加勇锐。识者以人臣虽拥众千万而屈于王人，大略深长皆如此之类也。（孙盛《晋阳秋》．《世说．方正第五》注）P.92
诸葛武侯杖二十以上皆亲决，宣文闻之喜曰：“吾无患矣。”（孙盛《晋阳秋》．《御览》650）P.93
有星赤而芒角，自东北往西南流，投入亮营，三投再还，往大还小，俄而亮卒。（孙盛《晋阳秋》．《三国志．诸葛亮传》注，《御览》7）P.93
〔景初二年。〕高祖伐公孙渊，过本县，赐牛酒帛郡守、典农。会暮次父老故旧，宴饮。高祖作歌曰：“天地开辟，日月重光，今遭（原注：一作“遭逢”）际会，奉辞遐方。将扫逋秽，还过故乡、肃清万里（原注：此句亦见《书抄》），总齐八荒。告成归老，待罪舞阳。”（原注：一作“武阳”。《御览》570，《乐府解题》85）P.93
〔嘉平元年，曹爽等从驾谒高平陵，以太后令闭诸城门。〕司农桓范，字元则，出奔曹爽云：“大司农印在吾手中，所在得开仓而食。”（原注：《御览》231，劝诣许昌，谓不忧谷食，爽不从）P.93
〔乃诛曹爽。〕初，高祖勒兵阙下，经曹爽门，爽帐下督严世引弩将射高祖，孙谦在后牵止之曰：“事未可知。”三注三止，高祖车乃过。（孙盛《晋阳秋》．《类聚》60，《御览》348）

☆景帝
正元元年。〔九月，废芳离髦。〕高贵乡公神明爽隽，德音宣朗。（罢朝），景王曰：“上何如主也？”钟会对曰：“文高陈思，迕类太祖。”景王曰：“若如卿言，社稷之福也。”（孙盛《晋阳秋》．《三国志注》四）（编者：此文应为《魏氏春秋》）
〔正元二年，毋邱俭、文钦起兵，击败之。钦奔吴，俭走死。〕景帝有目疾，文鸳之来攻，惊而目出。惧六军恐。蒙以被，痛甚，啮被皆破。（孙盛《晋阳秋》．《御览》707）P.95

☆文帝
〔甘露元年，以卢毓为司空，固让王祥，不许。〕王祥少有美德行。后母数谮祥，屡以非理使祥，弟览辄与祥俱。又虐使祥妇，览妻亦趋而公之。母患，方盛寒冰冻，母欲生鱼祥解衣将剖冰求之，会有处冰小解，鱼出。（孙盛《晋阳秋》．《世说．德行第一》注）P.95
〔文帝近相国，以刘寔参相国军事。〕刘寔字子真，平原人。（孙盛《晋阳秋》．《文选．晋纪总论》注）P.96
〔以王沈为豫州刺史。〕王沈檄唐彬为治中、别驾，忠肃公亮，匡救违阙，尽规诲以纳善，不显谏以自彰，当朝正色焉。（孙盛《晋阳秋》．《书抄》）
〔景元三年，杀嵇康。〕嵇康性不偶俗（原注：《文选．五君咏》注。案：《三国志》卷二十一注“正元二年，司马文王反自乐嘉，杀嵇康、吕安，《本传》作景元三年）P.97
〔而尚奇任侠，与阮籍、籍兄子咸、山涛、向秀、王戎、刘伶相友善，号“竹林七贤”。〕于是风誉善于海内，至于今咏之。（孙盛《晋阳秋》．《世说．任诞二十三》注）P.95
阮嫂常归家，籍相见与别。或以礼讥之，籍曰：“礼岂为我设邪？”（孙盛《晋阳秋》．《文选．五君咏》注）P.98
文帝亲阮籍，恒与谭戏，任其所欲，不迫以职事。籍从容尝言曰：“平生曾游东平，乐其土风愿得为东平太守。”文帝大悦，即从其意。籍便骑驴径到郡，至，皆坏府舍诸壁鄣，使内外相望。然籍教令清整，当留十余日，便乘驴去。（孙盛《晋阳秋》．《御览》901）P.98
〔母卒，饮酒无异平日。〕何曾于太祖坐谓阮籍曰：“卿任性放荡，败礼伤教，若不革变，王宪岂得相容？”谓太祖“宜投之四裔，以洁王道。”太祖曰：“此贤素羸病，君当恕之。”（孙盛《晋阳秋》．《文选．与山巨源绝交书》注）P.99
嵇康与东平吕安亲善。（孙盛《晋阳秋》．《世说．雅量第六》注）P.99
安字仲悌，东平人，冀州刺史招之第二子，志量开旷，有拔俗风气。（原注：《世说．简傲第二十四》注）安与嵇康相友，每一相思，千里命驾。（孙盛《晋阳秋》．《水经注笺》）P.99
安嫡兄逊淫安妻徐氏，安欲告逊遣妻，以咨于康，康喻而抑之。逊捏不自安，阴告安挞母，表求徙边。安当徙，诉自理，辞引康。（孙盛《晋阳秋》．《世说．雅量第六》注）P.100
〔康及吕安事，临诛作诗，自责云：今愧孙登。〕康尝见孙登，登对之长啸，逾时不言。康辞还曰：“先生竟无言乎？”登曰：“惜哉！”（孙盛《晋阳秋》．《三国志注》十一，《御览》392，《类聚》19略）P.100
〔咸熙元年，姜维受后主敕降钟会。后知会有异志，说之反。斩会及维。〕盛以永和初从安西将军平蜀，见诸故老，及姜维既降之后，密与刘禅表疏说欲伪服事钟会，因杀之以复蜀土，会事不捷，遂至泯灭，蜀人于今伤之。盛以为声人云：非所困而困焉，名必辱；非所据而据焉，身必危。既辱且危死其将至。其姜维之谓乎！邓艾之入江由，士众鲜少，维进不能夺节绵竹之下，退不能总帅五将，拥卫蜀主，思后图之计，而乃反复于逆顺之间，希违情于难冀之会，以衰弱之国而屡观兵于三秦已灭之邦，冀理外之奇举，不亦暗哉！（孙盛《晋阳秋》．《三国志注》四十四）P.101
二月，文帝进号为王，太尉王祥独长揖。王谓祥曰：“今日然后知君见顾之重也。”（孙盛《晋阳秋》．《御览》543）P.101
〔后主举家迁洛阳，封为安乐公。〕他日，司马文王问刘禅曰：“颇思蜀否？”禅曰：“此间乐，不思蜀也。”郤正见禅曰：“若王后问，宜泣以对。”会王复问，禅曰：“先人坟墓远在陇蜀，乃心西悲，无日不思。”王曰：“何以似郤正语邪？”禅惊视曰：“诚如尊命。”（孙盛《晋阳秋》．《类聚》315）P.101

☆卷二

☆武帝
泰始元年。
〔时魏刻薄奢侈，欲矫以仁俭。武帝令曰：“殿前织成帷不须施也。”（孙盛《晋阳秋》．《御览》700）P.103
时有司奏：御牛青丝靷断，以青丝为亲靷。诏可以青麻代之。（孙盛《晋阳秋》．《御览》814、898）P.103
泰始二年春帝正月（原注：《史通．模拟》云：“孙盛魏晋二《阳秋》，每年首必云：某年春帝正月。因元年无正月，故标于此。）
高安乡侯夏侯佐卒，惇之孙也，嗣绝。诏曰：“惇，魏之元功勋书竹帛。昔庭坚不祀，犹或到此之，况朕受禅于魏，而可以忘其功臣哉！宜择惇近属劭封之。（孙盛《晋阳秋》．《三国志注》九，《类聚》51）P.103
给陈留王碓一区（孙盛《晋阳秋》．《御览》762）P.104
拜张华黄门侍郎。华有文雅之才，晋仪礼厘革制度，敕有司给笔札，多有损益。（孙盛《晋阳秋》．《御览》606）P.104
华博览洽闻，无不贯综。世祖尝问汉事，及建章千门万户，华画地成土，应对如流，张安世不能过也。（孙盛《晋阳秋》．《世说．言语第二》注）P.105
〔有司奏：宜一用前代正朔、服色。奏可。〕孙盛论曰：孔子修《春秋》，列三纪，为后王法。今仍旧，非也。且晋为金行而服色尚赤，考之古道，其乖违甚矣。”（孙盛《晋阳秋》．《通典》55，《宋书．礼志》）P.105
〔帝于华林园宴射赋诗。〕散骑常侍应贞，诗最美。（孙盛《晋阳秋》．《文选．晋武帝〈华林集诗〉》注）P.106
〔贞，璩子。〕应璩作五言诗百三十篇，言时事，颇有补益，世多传之。（孙盛《晋阳秋》．《文选．百一诗》注）P.106
〔立子衷为太子。〕世祖疑惠帝不可承继大业，遣和峤、荀勖往视之。既见，勖叹曰：“太子德更进茂，不同于国外。”峤曰：“皇太子圣质如初。此陛下家事，非臣所尽。”天下闻之，莫不称峤为忠，而欲灰灭勖也。（孙盛《晋阳秋》．《世说．方正第五》注）P.107
七月，立常平仓，丰则○，歉则粜，以利民也。（原注：《御览》190）P.107
〔帝给向雄酒礼，使诣吴奋。〕孙盛《不与故君相闻议》曰：“昔在晋初，河内温县领校向雄，送御牺牛，不先呈郡，辄随北送洛。值天大热，郡送亲多渴死，台法甚重。太守吴奋召雄与杖，雄不受杖，曰：‘郡亲者亦死也，呈牛者亦死也。’奋大怒，下雄狱，将大治之，会司隶辟雄都官从事，数年为黄门侍郎。奋为侍中，同省相避不相见。武帝闻之，给雄酒礼，使诣奋解，雄乃奉诏。（孙盛《晋阳秋》．《世说注》三。案，今《晋书》作向雄与刘毅事，《世说》作向雄与刘淮事，唯王隐书与此同。）（编者：此条乃孙盛议论，但未必为其《晋阳秋》文；汤球每辑入）P.107
泰始五年春帝正月。（原注：见上）
泰始六年春帝正月。（原注：见上）
〔六年冬，谯周卒。〕诏曰：“朕甚悼之，赐朝服一具，衣一袭，钱十五万。”周息熙上言，周临终嘱熙曰：“久抱疾，未曾朝见。若国恩赐朝服衣物者，勿以加身。当还旧墓，道险行难，预作轻棺。”殡敛毕，上还所赐。诏曰：“还衣服，给棺直。（孙盛《晋阳秋》．《三国志注》四十二）P.108
〔十二月，吴孙秀降。〕赐云母车。（孙盛《晋阳秋》．《御览》808）P.108
〔妻秀以姨妹蒯氏。〕蒯氏，襄阳人，祖良，吏部尚书；父钧，南洋太守。（《世说．惑溺第三十五》）
泰始七年春帝正月。（原注：见上）
〔三月，裴秀薨。〕裴秀有风操，十余岁，时人为之语曰：“后进领袖有裴秀”。（孙盛《晋阳秋》．《文选》卷38《为萧扬州作荐士表》注引）P.109
泰始八年春帝正月。（原注：见上）
吴拔西陵，羊祜救之不及，归自江陵。务修德信以怀吴人。吴陆抗与羊祜推侨、札之好。抗尝遗祜酒，祜饮之不疑。抗有疾，祜馈之药，抗亦推心服之，于时以为华元、子反复见于今。（孙盛《晋阳秋》．《三国志注》五十八，《类聚》81，《御览》430）P.109
祜不附权贵，攻江陵以军阀将斩王戎。王夷甫父○，有简书，将免官，夷甫年十七，见所继从舅羊祜，申陈事壮，辞甚俊伟。祜不然之，夷甫拂衣而起。祜谓宾客曰：“此人必将以盛名处当世大位，然败俗伤化者，必此人也。”（孙盛《晋阳秋》．《世说．识鉴第七》注）P.110
〔庾纯父老，不告供养，贾充劾免官。〕孙盛论云：若乃冢宰大臣，不以家事辞王事，折小全大。自非此族，固宜尽陟岵之恩，若匹夫之志或不可夺，纵未裁抑者，孝子之心何得忍而不言！纯未尝告，诚非也。（孙盛《晋阳秋》．《通典》68）P.110
泰始九年春帝正月。（原注：见上）
〔郑袤薨。〕袤字材叔，泰子。泰与华歆、荀攸善。见袤曰：“郑公业（原注：泰字）为不亡矣。”初为临淄侯文学，稍迁至光禄大夫。泰始七年以袤为司空，固辞不受，终于家。子默字思玄。（孙盛《晋阳秋》．《三国志注》十六）P.111
泰始十年春帝正月。（原注：见上）
〔四月，荀顗薨。〕荀顗字景倩，幼为妹夫陈群所异，博学洽闻，意思慎际。司马宣王见顗，奇之曰：“荀令君之子也，近见袁侃，亦曜卿之子也。”擢拜散骑侍郎。顗佐命晋室，位至太尉，封临淮康公，尝难钟会“易无互体”。见称于世。（原注顗弟粲，《三国志注》十）P.112
荀粲字奉倩，常曰：“妇人有才智不足论，自宜以色为主。”骠骑将军曹洪女有美色，粲于是聘焉，容服帷帐甚丽，专房宴寝。历数年后，妇偶病亡未殡，傅嘏往唁。粲不哭，神伤曰：“佳人难再得，痛悼不已，岁余亦亡。”（孙盛《晋阳秋》．《御览》380）P.113
粲亡时年二十九，性简贵实，不能与常人交接，所交者皆一时俊杰。至葬夕赴者裁十余人，皆同时名士也。哭之感动路人。（孙盛《晋阳秋》．《御览》554，《白帖》）P.113
荀粲曰：“立象以尽意，非通乎象外者也，系辞以尽言，非言乎系表者也。象外之意，系表之言，固蕴而不出矣。”（孙盛《晋阳秋》．《丹铅总录．史籍类》）P.113
〔以山涛为吏部尚书。〕涛雅素恢达，度量宏远，心存事外而与时俯仰，尝与阮籍、嵇康诸人着忘言之契。至于群子屯蹇于世，涛独保浩然之度。（孙盛《晋阳秋》．《世说．贤媛第十九》注）P.113
〔涛荐绍为秘书丞，绍应命。而王裒三征七辟皆不就。〕王裒母性畏雷，及母死，每雷震辄就墓侧，启曰：“裒在此、裒在此。”（孙盛《晋阳秋》．《类聚》1）P.114
阮咸行己多违礼度，涛举为吏部郎，世祖不许。（孙盛《晋阳秋》．《世说．赏誉第八》注）P.114
杜预造河桥于富平津，所谓造舟为梁也。（孙盛《晋阳秋》．《水经注》5，《初学记》6）P.114
咸宁元年春帝正月。（原注：见上）
八月丁酉，大风折大社树，有青气出焉。此青祥也，占曰：“东莞当有帝者”。明年，元帝生。是时帝大父武王封东莞，由是徙封琅邪。孙盛以为中兴之表。晋室之乱，武帝子孙无孑遗，社树折之应，又恒风之罚也。（孙盛《晋阳秋》．《晋书．五行志》，《宋．五行志一》。按此条仅因有“孙盛以为中兴之表”一句，即被全部录收。）
咸宁二年春帝正月。（原注：见上）
〔八月，以陈骞为大司马。〕骞字休渊，司马矫第二子，无謇谔风，滑稽而多智谋，仕至大司马。（孙盛《晋阳秋》．《世说．方正第五》）P.115
咸宁三年春但正月。（原注：见上）
〔以王戎为豫州刺史。〕戎为儿童，钟会异之。（孙盛《晋阳秋》．《世说．赏誉第八》注）P.116
戎年十五，随父浑在郎舍，阮籍见而悦之。每适浑俄顷，辄在戎室久之。乃谓浑：“浚冲清尚，非卿伦也。”戎尝诣籍共饮，而刘昶在坐不与焉，昶无恨色。既而戎问籍曰：“彼为谁也？”曰：“刘公荣也。”浚冲曰：“胜公荣，故与酒。不如公荣，不可不与酒。惟公荣者，可不与酒。”（原注：同上七）昶为人通达，仕至兖州刺史。（孙盛《晋阳秋》．《世说．赏誉第八》注）P.116
戎为豫州刺史，遭母忧，性至孝，不拘礼制，饮酒食肉，或观棋奕，而容貌毁悴，杖而后起。时汝南和峤，以礼法自持，处大忧，量米而食，然悴憔哀毁，不逮戎也。世祖及时谈者以此贵戎也。（孙盛《晋阳秋》．《世说．德行第一》）P.117
司隶校尉刘毅奏：“南郡太守刘肇，以布五十匹、杂物遗前豫州刺史王戎，请槛车征付廷尉治罪，除名终身。”戎以书未达，不坐。（孙盛《晋阳秋》．《世说．雅量第六》注）P.17
咸宁四年春帝正月。
〔冬，以卫瓘为尚书令。〕初，惠帝之为太子，咸谓不能亲政事。卫瓘每欲陈启废之而未敢也。后因会醉，遂跪床前曰：“臣欲有所启。”帝曰：“公欲所言者，何邪？”瓘欲言而复止者三，因以手抚床曰：“此坐可惜。”帝意乃悟，因谬曰：“公真大醉也。”帝后悉召东宫属官大会，另左右瓘尚书处事以示太子，令处决。太子不知所对。贾妃以问外人，代太子对，多引古词义。给事张弘曰：“太子不学，陛下所知，宜以见事断，不宜引书也。”妃从之。弘具草奏，令太子书呈，帝会悦，以示瓘。于是贾充语妃曰：“卫瓘老怒，几败汝家。”由是怨瓘，后遂杀之。（孙盛《晋阳秋》．《世说．规箴第十》注）P.118
〔程据献雉头裘，焚之。〕时御府令萧谭承徐循《仪疏》，作漆画、银○、粉碗，诏杀之。（孙盛《晋阳秋》．《御览》758，又七760）P.119
咸宁五年春帝正月。
马隆讨凉州虏，隆募限腰因弩四十六钧（原注：当作三十六钧，则与《纲目》九石数合），弓限四钧已上。隆捶摽（原注：音标，立标也）悬弓弩，摽侧阅试。自旦至日中，得三千五百人。（孙盛《晋阳秋》．《御览》348）P.119
肃慎来献楛矢、石弩。肃慎国，武帝时及元帝中兴皆来贡献，成帝时又通贡于石季龙。曰：每候牛马，向西南眠者三年矣，是知大国所在，故来。（孙盛《晋阳秋》．《事类赋》注“牛类”）P.119
肃慎土无盐铁。（孙盛《晋阳秋》．《御览》813）P.120
太康元年。
〔三月平吴，改元。〕王浚收其图籍，领州四，郡四十三（原注：一作四十二、一作三十三，皆误），县三百一十三，户五十万三千，吏三万二千，兵二十三万，男女口二百三十万，米谷二百八十万斛，舟船五千余艘，后宫五千余人。（孙盛《晋阳秋》．《三国志注》四十八、《御览》324）P.120
陆机字士衡，吴郡人，祖逊，吴丞相。父抗，大司马。机与弟云并有隽才，司空张华见而悦之，曰：“平吴之利，在获二隽。”（孙盛《晋阳秋》．《世说．言语第二》注）P.120
吴有葛道（一作衡，当作衙(吾改首)），字思真，明达天官，能为机巧。改作混天仪，使地居于中，以璇机动（原注：一作转）之，天转而地止，以上应晷度。（《三国志注》六十三、《御览》2、752，数值事类赋》注一、《书抄》）P.121
〔五月，封孙皓为归命侯。〕孙盛曰：夫古之立君，所以司牧群黎，故必仰协乾坤，覆焘五物。若乃淫虐是纵，酷彼群生，则天人殛之，剿绝其祚，夺其难免之尊，加其独夫之戮。是故汤武抗钺，不犯不顺之讥；汉高奋剑，而无失节之议。何者？诚四海之酷仇，而人福之所摈故也。况皓罪为逋寇，虐过辛、癸，枭首素旗，犹不足以谢冤魂，污宫荐社，未足以纪暴迹。而乃优以显命，宠锡仍加，岂龚行天罚、伐罪吊民之义乎？是以知僭逆之不惩，而凶酷之莫戒。《诗》云：“取彼谮人，投畀豺虎。”聊谮犹然，矧僭虐乎？且福旗电扫，兵临伪窟，理穷晒迫，然后请命。不赦之罪既彰，三驱之义又塞，极之权道，亦无取焉。（孙盛《晋阳秋》．《三国志注》四十八，《纲目》）P.121
〔封平吴功臣，封羊祜夫人夏侯氏为万岁乡君。〕孙盛论曰：妇人之封，六国乱政。（孙盛《晋阳秋》．《书抄》）P.122
〔十月胡威卒。〕胡威，字伯虎，淮南人，少有志尚，励操清白，父质出忠清显。质之为荆州也，威自京都省之。家贫，无车马僮仆，自驱驴砀行，拜见父。停厩中十余日，告归。临辞，质赐威绢一匹，为道路粮。威跪曰：“大人清高，不审于何得此绢？”质曰：“是吾俸禄之余，故以为汝粮耳。”威受而去。每至客舍，自放驴，取樵炊爨，食毕，复随族进道，往还如是。质帐下都督素不相识，先其将归，请假还家，阴资装百余里要之，因与为伴，每事相助经营之，又少进饮食，行数百里。威疑之，密诱问之，乃知其都督也，因取向所赐绢答谢而遣之。后因他信，具以白质。质杖其都督一百，除其吏名。其父子清真如此。于是名誉着闻，历位宰牧。及威为徐州，世祖赐见，与论边事，语及平生。帝叹其父清，因谓威曰：“卿清孰与父清？”对曰：“臣父清，畏人知；臣清，畏人不知，是臣不如者远也。”官至前将军、青州刺史。太康元年卒，追赠镇东将军。威弟熊，字季象，征南将军；威子奕，字次孙，平东将军；并以洁行垂名。（孙盛《晋阳秋》．《三国志注》二七，《世说》注一、《类聚》50、85）P.123
〔以乐广为太子舍人。〕尚书令卫瓘见广曰：“昔者何平叔诸人没，常谓清言尽矣，今复闻之于君！”（孙盛《晋阳秋》．《世说．赏誉第八》注）P.123
乐广善以约言压人心，其所不知，默如也。太尉王夷甫、光禄大夫裴叔则能清言，常曰：“与乐令言，觉其简至，吾等皆烦。”（孙盛《晋阳秋》．《世说．赏誉第八》注）P.123
太康三年春帝正月。
〔闰月，李胤薨。〕李敏将家入还而复与子相失，敏子追求敏，出塞，越二十余年不娶。州里徐邈责之曰：“不孝莫大于无后，何可终身不娶乎！”乃娶妻，生子胤而遣妻，常如居丧之礼，不胜忧，数年而卒。胤生不试父母，及有识，蔬食哀戚亦如三年之丧。以祖、父不知存亡，设主奉之。由是知名，仕致司徒。（孙盛《晋阳秋》．《三国志注》八）P.124
太康四年春帝正月。
〔三月，齐王攸薨。〕齐王攸，字大猷，文帝第二子。孝敬忠肃，清和平允，亲贤下士，仁惠好施。能属文，善尺牍。初荀勖、冯○为武帝亲幸，攸恶勖之佞，勖惧攸或嗣立，必诛己，且攸甚得众心，朝贤景附。会帝有疾，攸及皇太子入问疾，朝士皆属目于攸，而不在太子。至是勖从容曰：“陛下万年后，太子不得立也。”帝曰：“何故？”勖曰：“百僚内外，皆归附于齐王，太子安得立乎？陛下试诏王归国，必举朝谓之不可。若然，宜从亲始，亲莫若齐王。”帝从之，于是下诏，使攸之国。攸闻勖、○间己，忧忿不知所为。入辞，出呕血薨。帝哭之恸。冯○侍曰：“齐王名过其实，而天下归之。今字薨殒，陛下何哀之甚？”帝乃止。刘毅闻之，故终身称疾焉。（孙盛《晋阳秋》．《世说．品藻第九》注）P.125
〔以魏舒为司徒。〕魏舒适主人妻产，俄闻车马之声，问曰：“男女？”从者入反曰：“男也。年十五以兵死。”又问：“寝者谁？”曰：“魏公。”舒默然谢之。（孙盛《晋阳秋》．《御览》361）P.125
太康五年春帝正月。
癸卯，二龙见武库井中。帝观之有喜色，百官将贺，刘毅以为不祥，独表曰：“昔龙○夏庭，祸发周室，龙见郑门，子产不贺。”孙楚上书曰：“顷闻武库井中有二龙，群官俱谓之祯祥而称贺，或有谓之非祥，无所贺。可谓楚既失之，而齐未为得也。夫龙或俯守鳞翼，潜于重渊，或仰攀云汉，游于苍昊。而今蟠于坎井，同伴于蛙蟆岂独官库之士，或有隐伏；厮役之贤，没于行伍，故曰龙见光景，有所感帝邪？”（原注：以上亦见《占经》一百二十）帝答曰：“朕德政未修，未有以应受嘉祥。”遂不贺也。孙盛曰：“龙水物也，何与于人？子产言之当矣。但非其所处，室为妖灾。夫龙以飞翔显见为瑞，今则潜伏幽处，非休祥也。含；惠帝二年，两龙见兰陵井中，本志以为其后赵王幽死之象。武库者，帝王威御之器所宝藏也，屋宇邃密，非龙所处。是后七年，藩王相害。二十八年，果有二胡僭窥神器，二逆皆字曰龙，此之表异为有征矣。”（孙盛《晋阳秋》．《晋书．五行志》，后论亦见《玉海》183）P.126
太康六年春帝正月。
〔刘毅卒。毅常奏中正之设，损政者八。〕初，陈群为吏部尚书，制九格登用，皆由于中正，考之簿世，然后授任。（孙盛《晋阳秋》．《御览》114、《玉海》50）
〔减百姓绢绵三分之一。〕有司奏依旧编调房子、睢阳绵绢，武帝不许。（孙盛《晋阳秋》．《御览》817，818）P.127
太康七年春帝正月。
甲寅朔，日有食之，乙卯又食。（原注：“又食”二字疑衍）诏曰：“邦之不臧，实在朕躬。公卿大夫，极言其故。”太尉亮（原注：汝南王也）司徒舒、司空○上言曰：“三朔之始，日有食之，伏阳节过而坚冰未消。谨案曰：日，君道也、父道也、夫道也、君子道也。阳胜阴，气之常。今阳，冰不消，阴气盛。阴盛者，臣擅君权也，孝道不修也，后宫过度也，小人在位也。”（孙盛《晋阳秋》．《开元占经》九）P.127
〔四月，朱整卒。〕朱整少有名行，官至中书监。魏禅晋，使整与中书令刘良共为诏，世祖践阼，权即用之。（孙盛《晋阳秋》．《御览》220）P.128
〔四月新庙乃成，十一月庚寅，梁又折。〕孙盛论曰：于时后宫殿有孽火，又庙梁无故自折，先是帝多不豫，益恶之。明民帝崩，而王室频乱，遂亡天下。（孙盛《晋阳秋》．《宋志》二十）P.129
太康末，陆机入洛，闻左思作《三都赋》。与弟书曰：“此间有伧父，欲作水中三都赋。”吴以（原注：一作谓）中州（原注：一作“国”）人为“伧”。（孙盛《晋阳秋》．《世说注》四、《玉篇．人部》）P.128
〔后机见思赋绝叹伏。〕孙盛曰：左思造张载问岷蜀事，交接亦疏。皇甫谧西州高士，挚仲治宿儒知名，非思匹伦。刘渊林、卫伯舆并早终，皆不为思赋序注也。凡诸注解皆思自为，欲重其文，故假借名姓也。（孙盛《晋阳秋》．《丹铅总录》十）P.129
太熙元年春帝正月。
〔魏舒卒。舒子先亡。〕魏舒子亡，诏曰：“唯有一息，足堪负荷思，所以散其忧怀，给阳燧、四望车。（原注：一作“给赐道车四望”）使出入观望，散其衷怀。”（孙盛《晋阳秋》．《御览》715，《事类赋》注十六“车类”）P.130
永熙元年（四月即位改元）。
五月以杨骏录朝政。冯翊太守孙楚谓曰：“公以外戚居伊、霍之任，而不与宗室共参万机，祸至无日矣。”骏不从。（孙盛《晋阳秋》．《纲目》）P.130
永平元年春帝正月。
元康元年（三月诛杨骏，改。）
〔六年，贾后杀卫瓘。〕卫瓘字伯玉，清贞有名理，少为傅嘏所知。弱冠为尚书郎，遂历位内外，为晋尚书令、司空、太保，惠帝初辅政，为楚王玮所害。（孙盛《晋阳秋》．《三国志注》二十一）P.131
〔以裴楷为中书令，加侍中，与右仆射王戎并管机要。〕楷与王戎俱加仪同三司。（孙盛《晋阳秋》．《世说．雅量第六》注）P.131
元康二年春帝正月。
元康三年春帝正月。
〔孙楚卒。〕孙楚字子荆，骠骑将军资之孙，南阳太守宏之子。乡人王济，豪俊公子也，为本州大中正，访问宏，求楚为乡里品状。济曰：“此人非乡评所能名，吾自状之曰：天才英特（一作“博”），亮拔不群。”楚位至讨虏将军、冯翊太守。楚者洵，颍川太守。洵子盛，字安国，给事中、秘书监。盛从父弟绰，字兴公，廷尉正。楚及盛绰并有文藻，盛又善言名理，诸所论者，并传于世。（孙盛《晋阳秋》．《三国志注》十四，《世说．言语第二》注）P.131
〔楚为著作时就白社中见董京载归。〕董威辇（原注：京字）潜遁去，不知所之，于其寝所得一石及竹子，并诗二首。（孙盛《晋阳秋》．《御览》52，《事类赋》注七“石类”）P.132
元康七年春帝正月。
〔傅咸卒。〕司隶校尉傅咸，劲直正厉，果于从政，先后弹奏百僚，王戎多不见从。（孙盛《晋阳秋》．《文选．晋纪总论》注）P.133
元康五年春帝正月。
〔王湛卒。〕王深弟湛，字处冲，汝南太守。湛子承，字安期，东海内史。承子述，字怀祖，尚书令、卫将军。述子坦之，字叔度，北中郎将，徐、兖二州刺史。王昶子中湛最有德誉，而承亦自为名士，述及坦之并显重于世，为时盛门云。（孙盛《晋阳秋》．《三国志注》三十七）P.133
元康六年春帝正月。
〔吴令谢洵表为孙氏置守冢人。〕谢洵，河东人，终于吴令。（孙盛《晋阳秋》．《文选》卷38《张士然为吴令谢洵求为诸孙置守冢人表》注）P.133
张悛，吴国人也，为太子庶子。元康中，吴令谢洵表为孙氏置守冢人，悛为文，诏从之。（孙盛《晋阳秋》．《文选》卷38《张士然为吴令谢洵求为诸孙置守冢人表》注）P.134
〔周处及齐万年战，败死之。〕处轻果薄行，州郡所弃。处仕晋为御史中丞，多所弹纠。氐人齐万年反，乃令处拒万年。伏波将军秀欲表处母老，处曰：“忠孝之道，何当得两全！”乃进战，斩首万计，弦绝矢尽。左右劝退，处曰：“此是吾授命之日！”遂战而殁。（孙盛《晋阳秋》．《世说．自新第十五》注）P.135
〔以王戎为司徒，无所匡救，是说成王衍尚清谈。〕衍字夷甫，能言。于意有所不安者，辄更易之，时号“口中雌黄”。（孙盛《晋阳秋》．《文选．广绝交论》注）P.135
〔胡毋彦国与王澄、王敦、庾敳为衍所昵，号四友。〕王澄有通朗称，而轻薄无行。兄夷甫有盛名，时人许以人伦谫识。常为天下士目曰：“阿平澄第一，子嵩庾敳第二，处仲敦第三。”庾敳以澄、敦莫己若也。及澄丧、敦败，庾敳世誉如初。（孙盛《晋阳秋》．《世说．品藻第九》注）P.135
皆以放任为达，辅之尝酣饮，子谦之厉声呼曰面议彦国年老，不得为尔！”辅之笑呼入饮。彦国子谦之，字子光。（明何良俊《世说新语补》注）P.135
元康八年春帝正月。
〔关中氐反，诸将败退，乃遣革命观讨之。〕振威卢播，伐万年。（孙盛《晋阳秋》．《文选．关中诗》注）P.136
元康九年春帝正月。
〔孟观获齐万年。〕孟观为振威将军，击氐、羌于中亭，大破之。（孙盛《晋阳秋》．《文选．关中诗》注）P.136
永康元年春帝正月。
〔废贾后、杀张华。裴○、贾谧，党与皆伏诛。〕潘岳字安仁，荥阳人，夙以才颖发名。善属文，清绮绝世，蔡邕未能过也。仕至黄门侍郎，为孙秀所害。（孙盛《晋阳秋》．《世说注》三）
欧阳建，字坚石。渤海人，有才藻。时人为之语曰：“渤海赫赫，欧阳坚石。”初，为冯翊太守，赵王伦为征西将军，孙秀为腹心，挠乱关中，建每匡正，由是有隙。（孙盛《晋阳秋》．《世说．仇隙第三六》注）P.137
永宁元年。（四月改元诛伦）
正月乙丑，赵王伦篡位，乐广与满奋、崔随进玺绶。（孙盛《晋阳秋》．《世说．品藻第九》注）P.137
〔三月齐王○起兵讨伦，四月攻孙秀于中书省，斩之。〕孙秀为赵王伦侍郎，刘弘为琅邪内侍，廉秀于伦，遂为所信。弘谓人曰：“孙秀校才，其志难满。”（《书抄》）P.137
伦篡位，秀为中书令，事皆决于秀，为齐王所诛。（孙盛《晋阳秋》．《世说．贤媛第十九》注）P.138
六月齐王○辅政，士以牛酒郊劳。平原王干独○百钱于怀，贺之。（孙盛《晋阳秋》．《御览》151）
平原王干，阴雨则乘犊车而入乘露车。或问其故，曰：“露者，宜内也。”（《御览》775）P.139
〔复封常山王○为长沙王。〕荀邃字道元，少喜谈论，解音乐，后进诸贤莫逮。骠骑将军长沙王以为参军。（孙盛《晋阳秋》．《书抄》）
太安元年。（十二月杀○改元）
夏四月，彗星昼见，不行其占也。（孙盛《晋阳秋》．《占经》89）P.139
太安二年春帝正月。
〔六月刘弘讨张昌，败绩。〕以刘弘顾望，除名为民。（孙盛《晋阳秋》．《文选．为范尚书让吏部封侯表》注）P.139
〔弘以长史陶侃为大都护，据晋阳。七月遣侃讨张昌，大肆破之。〕侃父丹，娶新淦湛氏女生侃。湛虔恭有智算，以陶氏贫贱，纺织以资给侃，交结胜己。侃少为寻阳吏，鄱阳孝廉范逵尝过侃宿，使会雪。侃家无草，湛撤所卧荐锉给，阴截发，卖以供调。逵闻之叹息。逵去，侃追送之。逵曰：“岂欲仕乎？”侃曰：“有仕郡意。”逵曰：“当相谈致。”过庐江，向太守张夔称称之，召补吏。举孝廉，除郎中。时豫州顾荣或责羊(日卓)曰：“君奈何与小人他同舆？”(日卓)曰：“此寒俊也。”（孙盛《晋阳秋》．《世说．贤媛第十九》注）P.140
〔○与颖举并反，十月，○大破之。颖杀陆机。〕机入晋仕著作郎，至平原内史。（孙盛《晋阳秋》．《世说注》三）（据余嘉锡，此条为《陆机别传》文字，非《晋阳秋》）P.141
〔○讨长方，不克。十一月，颖逼京师，骠骑主簿祖逖启○，使刘沈讨○，○从之。〕祖逖字士雅。好侠。每之田舍，辄称兄命，散谷帛以赠贫者。（孙盛《晋阳秋》．《御览》473）P.141
逖与司空刘琨俱以雄豪著名，年二十四，与琨同辟司州主簿。情好绸缪，共被而寝。中夜，闻鸡鸣俱起，曰“此非恶声也”。每语世事则中宵起坐，相谓曰：“若四海鼎沸，豪杰共起，吾与足下相避中原耳。”（孙盛《晋阳秋》．《世说．赏誉第八》注）P.142
永兴元年。
〔正月乐广卒。〕成都王之起兵，长沙王猜广。广曰：“宁以一女而易五男？”（原注：广女为成都王妃）○犹疑之，遂以忧卒。（孙盛《晋阳秋》．《世说．言语第二》注）P.142
〔既杀○，二月废太子覃。三月。〕河间王○表拜成都王颖为皇太弟。（孙盛《晋阳秋》．《御览》149）P.142
七月，司空王戎、高密王简、平昌公模等以大驾北征。（孙盛《晋阳秋》．《御览》149）P.143
十二月废皇太弟颖，立豫章王炽为皇太弟。（孙盛《晋阳秋》．《御览》149）P.143
惠帝诏曰：“天祸晋祚，冢嗣莫继，鸾轸弗御，禁军莫卫。”（孙盛《晋阳秋》．《书抄》）P.143
〔以刘弘领荆州以镇南土。〕刘弘字叔和，熙之弟也。宏与晋世祖同年，居同里，以旧恩屡登显位。自靖至弘，世不旷名，而有政事才。晋西朝之末，弘为车骑大将军开府，荆州刺史、假节都督荆、交、广州诸军事，封新城郡公。其在江、汉，值王室多难，得专命一方，尽其器能。推诚群下，厉以公义。简刑狱，务农桑，每有兴废，手书郡国，丁宁款密，故莫不感悦，颠倒奔赴。咸曰：“得刘公一纸书，贤于十部从事也。”（原注：以上八句亦见《类聚》、《御览》595）使帝在长安，命弘得选用宰守，征士武陵。伍朝高尚其事，牙门将皮初有勋江汉，弘上朝为零陵太守，初为襄阳太守。诏书以襄阳显郡，处资名轻浅，以弘婿夏侯陟为襄阳。弘曰：“夫统天下者当与天下同心，治一国者当与一国推实。吾统荆州十郡，安得十女婿，然后为治哉！”乃表：“陟姻亲，旧制不得相监临事，初勋宜见酬。”报听之。众并服其公当。广汉太守辛冉以天子蒙尘，四方云扰，进从横计于弘，弘怒斩之，使人莫不称善。（孙盛《晋阳秋》．《三国志注》十五）P.143
永兴二年春帝正月。
〔六月，王戎薨。〕戎多殖财贿，常若不足。或谓戎故以此自晦也。戴逵论之曰：“王戎晦默于危乱之际，获免忧祸，既明且哲，于是在矣。”或曰：“大臣用心，岂其然乎？”逵曰：“远有险易，时有昏明，如子之言，则蘧瑗、季札之徒，皆负责矣。自古而观，岂一王戎也哉？”（孙盛《晋阳秋》．《世说．俭啬第二十九》注）P.145
〔七月，越与范阳王虓发兵，将西迎大驾。留睿以东平，监徐州，守下邳。睿请王导为司马。〕王导接诱应会，少有牾者。虽疏交常宾，一见多输写款诚。自谓为导所遇，同之旧昵。（孙盛《晋阳秋》．《世说．政事第三》注）P.145
〔越承制，以刘乔为冀州，使虓领豫州，乔拒之。〕刘乔有赞世志力，惠帝末为豫州刺史。乔胄胤丕显，贵盛至今。（孙盛《晋阳秋》．《三国志注》二十一）P.146
〔四月，越奉帝东还，六月至洛，八月以越为太傅。〕庾敳为太傅从事中郎。（孙盛《晋阳秋》．《世说．赏誉第八》注）P.146
〔越以敳名重，辟之。〕敳颓然渊放，莫有动其听者。（孙盛《晋阳秋》．《世说．赏誉第八》注）P.146
〔十月，范阳王虓薨，长史刘舆诛颖。〕刘舆字庆孙，中山人，有豪侠才算，善交结。为范阳王虓所昵，虓薨，太傅召之，大相委仗，用为长史。（孙盛《晋阳秋》．《世说．雅量第六》注）P.146
太傅将召刘舆，或曰：“舆犹腻也，近将污人。”太傅疑而御之。舆乃密视天下兵簿诸屯戍及仓库处所，人谷多少牛马器械，水陆地形，皆默识之。是时军国多事，每会议事，自潘滔以下皆不知所对。刘舆便屈指筹画计，所发兵杖处所，粮廪运转，事无疑滞。于是太傅遂委杖之。（孙盛《晋阳秋》．《世说．雅量第六》注）P.146
〔十一月，帝中毒崩。〕惠帝崩，由食饼也。（孙盛《晋阳秋》．《御览》860）P.147

☆怀帝

永嘉元年春帝正月。
〔七月，琅邪王睿为安东将军，都督扬州。〕祖逖为汝南太守，值京师倾覆，率流民数百家南渡，行达泗口，安东拔为徐州刺史。（孙盛《晋阳秋》．《世说．赏誉第八》P.147）〔睿用王导计，始镇建业，以周○、刘超等为掾属。〕刘超字世瑜，琅邪人，汉城阳景王六世孙。封临沂慈乡侯，遂家焉。父征为琅邪国上将军。超为县小吏，稍迁记室掾、安东舍人。忠清慎密，为中组所拔。自以职在中书，绝不与人交关书疏，闭门不通宾客，家无儋石之储。（孙盛《晋阳秋》．《世说．政事第三》注）P.148
永嘉二年春帝正月。
〔王弥寇洛阳，王衍败之。〕夷甫善施舍，父时有假贷者，皆与焚券，未尝谋贷利之事。（孙盛《晋阳秋》．《世说．规箴第十》注）P.148
〔以王衍为太尉。〕太尉王夷甫言选者，以弟澄为荆州刺史，从弟敦为青州刺史。澄、敦俱诣太尉辞。太尉谓曰：“今王室将卑，生物使弟等居齐、楚之地，外可以建霸业，内足以匡帝室，所望于二弟也。（孙盛《晋阳秋》．《世说．简傲第二四》注）P.149
永嘉四年春帝正月。
澄至镇，日夜纵酒，不以寇戎为怀。郭舒为荆州别驾，谏刺史王澄宜抚养文武，简练士卒，以备不虞，不可轻佻。（孙盛《晋阳秋》．《书抄》）P.149
〔周○斩钱璯睿以○为吴兴太守。〕吴兴钱璯乱。（孙盛《晋阳秋》．《玉篇》“玉部”）P.149
〔六月刘渊死，聪代之。〕聪一名载，字玄明，屠各人，父渊因乱起兵，死聪嗣业。（孙盛《晋阳秋》．《世说．假谲第二七》注）P.149
〔五月，石寇汲郡。〕司、冀、青、雍蝗，茅草皆尽。石勒与蝗竞取民禾，百姓谓之“胡蝗”。（孙盛《晋阳秋》．《类聚》100）P.150
永嘉五年春帝正月。
太傅东海王越之东奔也，石勒追之。焚尸于宁平，数十万敛受受害。乐纵骑围射，尸积如山，王夷甫死焉。（原注：余谓：俊者所以智胜群情，辩者所以文身祛惑。夷甫虽体荷隽令，口擅雌黄，侮辱君亲，获罪羯乐。史官方之举正，谅为褒矣。《水经注》12）P.150
夷甫将为石勒所杀，谓人曰：“吾等若不祖尚浮虚，不至于此。”（孙盛《晋阳秋》．《世说．轻诋第二六》注）P.151
王夷甫论曰：“夫芝兰之不与茨棘俱植，鸾凤之不与枭鸮同栖，天理固然，易在晓晤。”（孙盛《晋阳秋》．《文选．辩命论》注）P.151
庾敳字字嵩，颍川人，侍中峻第三子。恢廓有度量，自谓是老庄左徒。曰：“昔未读此书，意尝谓至理如此。今见之，正与人意暗同。”仕至豫州长史。（原注：时越领豫州）为石勒所害。先是敳见王室多难，知终婴其祸，乃作《意赋》以寄怀。（孙盛《晋阳秋》．《世说．文学第四》）P.152
〔越之出也，使河南尹潘滔居守。〕滔字阳仲，荥阳人，太常尼之从子也。有文学才识，永嘉末为河南尹，遇害。（孙盛《晋阳秋》．《世说．识鉴第七》注）P.153
六月刘曜入于京都，六宫幽辱。（孙盛《晋阳秋》．《文选．晋纪总论》注。
怀帝陷于平阳。（孙盛《晋阳秋》．《御览》588）P.153
〔七月六曜入长安。〕征西将军南阳王模出降，斩之。以模妃刘氏赐胡张平为妻。（孙盛《晋阳秋》．《文选．晋纪总论》注）P.153
永嘉六年春帝正月。
刘渊加帝开府仪同三司、会稽郡公。引帝入宴。谓帝曰：“卿为豫章王时，朕与王武子俱造卿。武子称朕于卿，卿言闻名久矣。卿以所作乐府文示朕曰：‘刘君，闻君善词赋，试为看也。’朕与武子俱为盛德颂卿，称善者久之。又引朕射于皇堂，朕得十二筹，卿与武子得九筹。卿又赠朕柘弓、银砚，卿颇忆否？”帝曰：“臣安敢忘之，恨尔日不得早识龙颜。”聪曰：“卿家骨肉何相残之甚？”帝曰：“此殆非人事，皇天意也。大汉将兴，应干受历，故为陛下自相驱耳。且臣家若能奉武皇帝之业，九族敦睦，陛下何由得之？”聪甚有喜色。（孙盛《晋阳秋》．《御览》588）P.153
〔王敦杀其兄澄。〕澄为荆州，群贼并起，乃奔豫章。（原注：使敦方讨杜○，屯豫章。）而恃其宿名，犹陵侮敦，敦使勇士路戎等搤而杀之。（孙盛《晋阳秋》．《世说．方正第二》注）P.154
〔永嘉七年正月，帝遇弑，崩。〕荀崧常谓人曰：“怀帝天姿清劭，少有声名。若遭承平之世，足为守文之佳主。而继惠帝扰乱之后，东海专政，禄去王室，无幽、厉之衅，而有犬戎之祸，悲夫！”（孙盛《晋阳秋》．《御览》98）

☆愍帝

建兴元年（四月奉怀凶闻，即位改元）
〔睿以祖逖为豫州刺史。〕逖性统济，不拘小节。又宾从多是桀黠勇士，逖待之如子弟。永嘉中，流民以万数，扬土大饥，宾客攻剽。逖则用户全卫。谭者以此少之，故久不得调。（孙盛《晋阳秋》．《世说．任诞第二三》注）P.155
逖既有豪才，常慷慨以中原为己任，乃说中宗雪复神州之计，拜为奋威将军（四字依《书抄》补）、豫州此时。使自招募。逖岁率部曲百余家，北渡江，誓曰：“祖逖若不能清中原而复济此者，有如大江！”（孙盛《晋阳秋》．《世说．赏誉第八》注）P.155
建兴二年春，帝正月。
〔石勒复奉表于王浚。〕石勒伪事王浚，浚遗勒麈尾。勒为不执，置之于壁，朝拜之，云：“见王公所赐如见公也。”（孙盛《晋阳秋》．《御览》703，《书抄》）P.156
建兴三年春帝正月。
建兴四年春帝正月。

☆卷三

☆元帝

建武元年（建兴五年三月称晋王，改元）
〔正月庚子。〕虹长（原注：“长”当作“霓”）弥天，（孙盛《晋阳秋》．《御览》14，原作建武元年，《晋书》同下节皆作建兴五年）三日并出（此鞠亦见《御览》4）观台令史谏章曰：“天下其三分乎？巫咸曰‘三日并见于房心下，不出一年，天下治，有磔地为三州者。’”（孙盛《晋阳秋》．《开元占经》6，原作建武元年。）P.157
〔七月大旱。〕司、冀、青、雍蝗，茅草皆尽。石勒与蝗竞取民禾，百姓谓之“胡蝗”。（孙盛《晋阳秋》．《类聚》100。安：《类聚》引作怀帝永嘉四年，《晋书》作建兴五年，故又附此以俟考）P.157
太兴元年。（三月奉愍凶闻，即位改元）
太兴二年春帝正月。
〔修复山陵。〕衡阳欧纯者，臣有巧思。造朱木室，作一妇人居其中。人扣其户，妇人开户而出，当户再拜，还入户内，闭户。又作鼠市于中，四方丈余，开有四门，门中有一木人。纵四五鼠于中，欲出门，木人辄以椎椎之。（原注：一作辄推木掩之。）门门如此，鼠不得出。（此节亦出见《类聚》95及《白帖》）又作指南车及木奴，令舂谷作米。中宗闻其巧，诏补尚方左校。（孙盛《晋阳秋》．《御览》752）
〔周访斩杜曾。〕王敦许周访荆州，又授梁州。访怒，敦书曰之。遗以玉碗，访投碗于地。（孙盛《晋阳秋》．《御览》760）P.158
太兴三年春帝正月。
〔乙卯诏曰：“吾虽上继世组，然于愍、怀皇帝皆北面称臣。今祠太庙，不亲执觞酌，而令有司行事，于情礼不安，可依礼更处。”群议不同。〕孙盛曰：“《阳秋传》（指《公羊》）云：臣、子一例也。虽继君位，不以后尊降废前敬。昔鲁僖上嗣庄公，以友于长幼而升之为逆。准之古义，明诏是也。（孙盛《晋阳秋》．《宋书．礼志三）P.159
〔闰月以周顗为尚书仆射。〕顗字伯仁，有风流才气，少知名，兼美姿容，终日正体嶷然，虽一时侪辈皆无敢蝶(虫改女)近。辟为太尉参军。汝南贲泰，渊通清操之士，尝叹曰：“汝、颍故多贤士，自顷陵迟，雅道殆衰。今复见周伯仁。伯仁将祛旧风，清我邦族矣。”举寒素，累迁尚书仆射。（孙盛《晋阳秋》．《世说．言语第二．赏誉第八》注，《书抄》）P.159
初，顗以雅望获海内盛名，后屡以酒失。庾亮曰：“周侯末年，可谓凤德之衰也。”（孙盛《晋阳秋》．《世说．任诞第二三》注）P.160
〔七月，后赵兵退走，祖逖进屯雍邱。〕逖攻城略地，招怀义士，屡摧石虎，虎不敢复窥河南。石勒为逖母墓置守吏。刘琨与亲旧言曰：“吾枕戈腮腺旦，志枭逆虏，常恐祖生先吾着鞭耳。”（孙盛《晋阳秋》．《世说．赏誉第八》注）P.160
〔十二月，以谯王丞为湘州刺史。〕司马丞字元敬，谯王逊子也。为中宗相州刺史，路过武昌，王敦与燕会，酒酣谓丞曰：“大王笃实佳士，非将御之才。”对曰：“焉知铅刀不能一割乎？”（孙盛《晋阳秋》．《世说．仇隙第三六》注）P.160
太兴四年春帝正月。
祖逖闻王、刘构隙，知大功不遂，发病。九月，会其不必，卒。先有妖星见豫州分。逖曰：“此必为我也，天未欲灭寇故耳。”赠车骑将军。（孙盛《晋阳秋》．《世说．赏誉第八》注）P.161
永昌元年春帝正月。
〔王敦起兵。初，敦与朝廷乖离，录有时望者。〕谢鲲字幼舆，陈郡人。父衡晋硕儒。鲲性通简，好《老》、《易》，善音乐，以琴书为业。避乱江东，为豫章太守，王敦引为长史。（孙盛《晋阳秋》．《世说．文学第四》注）P.161
敦将谋逆，召（谯王）丞为军司马。丞叹曰：“吾其死矣，地荒民解，势孤援绝。赴君难，忠也；死王事，义也。死忠与义，又何求焉！”乃驰檄诸郡，丞赴义。（孙盛《晋阳秋》．《世说．仇隙第三六》注）P.162
〔沈充应敦，使周顗、周筵等讨之。〕王敦既下，六军败绩。顗长史郝嘏及左右文武劝顗避难，顗曰：“吾备位大臣，朝廷倾挠，岂可草间求活，投身胡虏邪？”乃使朝士诣敦。敦曰：“近日战有余力不？”对曰：“恨力不足，岂有余力邪？”（孙盛《晋阳秋》．《世说．方正第五》注）P.162
顗为王敦所害。（孙盛《晋阳秋》．《世说．方正第五》注）P.163
周顗既遇害，王彬哭之甚哀。敦怒曰：“周伯仁凡人，遇汝，何为如此？”彬曰：“伯仁长者，君之亲友，在朝虽无謇谔，亦无所阿党。且加之极刑，何痛如之。”左右见敦甚怒，窃劝跪谢，彬曰：“脚痛不能跪拜。”敦复曰：“脚痛孰与颈痛？”咸为失色。（孙盛《晋阳秋》．《御览》372
敦将还武昌，谢鲲劝敦朝天子，不从。鲲随王敦下，入朝见太子于东宫，语及夕。太子从容闻鲲曰：“论者以君方庾亮，自谓孰愈？”对曰：“宗庙之美、百官之富，臣不如亮；纵意丘壑，自谓过之。”《世说．品藻第九》注）P.163
〔沈充陷吴国，张茂遇害。〕孔敬康、丁世康、张伟康俱著名，时谓会稽三康。伟康名茂，常梦得大象。以问万雅，雅曰：“君当为大郡，而不善也。象，大兽也，取其音狩，故为大郡。然象以齿丧身。”后为吴郡，果为沈充所杀。（孙盛《晋阳秋》．《世说．品藻第九》注）P.164
〔敦陷湘州，谯王丞死之。〕敦遣从母弟魏○攻丞。王○使贼迎之，薨于车。敦既灭，追赠骠骑，谥曰愍王。（孙盛《晋阳秋》．《世说．仇隙第三六》注）P.165
中宗性简俭冲素，有司尝奏，旧太极殿广室施绛帐。元帝曰：“《汉文集》上书‘皂囊为帷’。”遂令：冬可青布，夏可青练帷帐。（孙盛《晋阳秋》．《书抄》）P.165
昔秦始皇时，望气者云：五百年后，东南金陵之地有天子气。于是始皇东游以厌之，改金陵曰秣陵，堑北山以绝其势。今建康即秣陵，西北界所堑，即建康南淮也。（原注：一作始皇于方山掘流西入江，亦曰淮，今在润州江宁县，土俗亦号曰秦淮。以上依《类聚》10、《御览》61、及《初学记》6补）吴人以为：孙权，帝之表也。盛案：始皇游岁至权僭号四百三十七年，考之年数既不合，校之基守又非伦，岂应帝王之符而见兆于上代乎？有晋金行，奄君四海，金陵之祥，其在斯斯乎！且秦政东游，至是五百二十六年，所谓五百年之后，当有王者也，真人之应在于此矣。（原注：二句依《本纪》补）咸宁初，风吹大社树折，社中有青气。占者以为东莞有帝者之祥。由是徙封东莞王于琅邪，即武王也。及吴之亡，王○实先至建邺。而皓之降款，远归玺于琅邪。天意人事，又符中兴之兆。（原注：上十二句依《本纪》补）又孙皓将亡，吴郡临芜湖，一应草木自除。于湖边得石函，中有小石，青白色，长四尺，广二寸余，上有“白帝”字。使人莫察其祥，意者岂中宗兴五湖之征（原注：《水经注》40引作“元皇中兴之符征，五湖之石瑞”）欤？太康三年，建业有寇，余姚人任振以《周易》筮之曰：“寇已灭矣，后三十八年扬州当有天子。”又太安中童谣曰：“五马浮渡江，一马化为龙。”永嘉大乱，王室沦覆，唯琅邪、西阳、汝南、南顿、彭城五王获济，至是中宗登祚。（原注：此节亦见《类聚》13）先是岁镇荧惑，太白四星聚牛女之间。（原注：此亦见《类聚》10）识者以为吴越之地当兴王者。（原注：二句依《本纪》补）五铎又见于晋陵，冥数玄感，若合符契焉。（原注：此亦见《类聚》十三）又初，元石图有‘牛继马后”，故宣帝深忌牛氏，遂为二榼共一口以贮酒，帝先饮佳者，以毒者鸩其将牛金。而恭王妃夏侯氏竟通小吏牛钦，而生元帝，亦有符云。（孙盛《晋阳秋》．《御览》98）P.166

☆明帝

明帝文武鉴断（原注：此句亦见《书抄》）初在东宫，经理贤士，昵近明德，、自王导、庾亮、温峤、桓彝、阮放皆见亲待，分好绸缪。雅好辞章谈论，辩明理义，与二三君子并着诗论，粲然可观。于时东宫号为多士。（孙盛《晋阳秋》．《御览》98）P.167
太宁元年。
〔转温峤为中书令。〕温峤上疏曰：“臣才短学浅，文义不通，中书之职，酬对无方。斟酌重轻，岂惟文疏而已，自非望士良才，何可妄居斯任！”累辞而止。（孙盛《晋阳秋》．《御览》220）P.168
〔六月，敦内向。〕王敦将至，温峤烧朱雀桥以阻其兵。（孙盛《晋阳秋》．《世说．捷悟第十一》注）P.168
〔遣段秀等波水掩其不备，大破之。敦愤惋而死。〕敦少称高率，通朗有鉴裁。（孙盛《晋阳秋》．《世说．豪爽第十三》注）P.169
〔刘遐又破沈充，应奔荆州，王舒沉之于江。〕王应字安期，含子也。敦无子，养为嗣。以为武卫将军，用为副贰，伏诛。（孙盛《晋阳秋》．《世说．识鉴第七》注）P.169
〔周光斩钱凤，自赎。〕凤字世仪，吴嘉兴尉子也。奸慝好利，为敦铠曹参军，知敦有不臣心，因进说，后敦败见诛。（孙盛《晋阳秋》．《世说．假谲第二七》注）P.169
〔吴儒杀沈充，党平。〕沈充字士居，吴兴人，少好兵，谄事王敦。敦克京邑，以充为车骑将军，领吴国内史。敦死充将吴儒斩首于京都。（孙盛《晋阳秋》．《世说．规箴第十》注）P.169
刘超以讨以敦有功，封令阳伯，为义兴太守而受拜。及还朝，莫有知者，其慎默如此。（孙盛《晋阳秋》．《世说》注二）P.170
太宁三年春帝正月。
王敦既平，思求民瘼，诏尚书令、仆射、尚书曰：“吾饥于餐直言，渴于求亮，正想诸君达吾此怀矣。予违汝弼，尧舜之相君臣。吾虽暗度（原注：《晋书．纪》作“吾虽虚暗，庶”）不距逆耳之谈。稷、奇之任，诸君居之矣，望共勖之。”（《御览》98）
〔五月，以陶侃都督荆、湘等州军事，复镇荆州。〕侃练核庶事，勤务稼穑，虽戎陈武士皆劝厉之。有奉馈者皆问其所由来，若力役所致，欢喜慰赐；若他所得则呵辱还之。是以军民勤于农稼，家给人足。性纤密好问，颇类赵广汉。尝课营种柳，都尉夏施盗拔武昌郡西门所种。侃后自出，驻车施门，问：“此是武昌西门柳，何以盗之？”施惶怖首伏，三军称其明察。侃勤而整，自强不息。又好督劝于人，常云：“民生在勤，大禹圣人，犹惜寸阴。至于凡俗，当惜分阴。岂可游逸，生无益于时，死无闻于后，是自弃也。又老庄浮华，非先王之法言，而不敢行。君子方正其衣冠，摄以威仪，何以乱头养望，自谓宏达邪？”（孙盛《晋阳秋》．《世说．政事第三》注）P.171
〔闰七月，以左仆射荀崧为光禄大夫，录尚书事。〕荀崧少有志操，雅好文学，孝义和爱。在朝恪勤，位至右光禄大夫，开府仪同三司。（孙盛《晋阳秋》．《三国志注》10）P.172
〔以尚书邓攸为左仆射。〕攸字保道，平阳襄陵人。七岁丧父母及祖父母。持重九年，性清慎平简。（孙盛《晋阳秋》．《世说．德行第一》注）P.172

☆成帝

咸和元年。
〔四月邓攸卒。〕邓攸既弃子，遂无继嗣，为有识者伤惜。（孙盛《晋阳秋》．《世说．赏誉第八》注）P.173
〔阮孚求为广州。〕阮孚字遥集，陈留人，咸第二子也。少有智调而无隽异，累迁侍中、吏部尚书、广州刺史。（孙盛《晋阳秋》．《世说．雅量第六》注）P.173
咸和二年春帝正月。
是时成帝在襁褓，太后临朝。中书令庾亮以元舅辅政，欲以风轨格政，绳御四海。而苏峻拥兵近甸，为逋逃薮。亮图召峻，王导、卞○皆不欲。亮曰：“苏峻豺狼，终为祸乱。晁错所谓‘削亦反，不削亦反’。“遂下优诏，以大司农征之。峻怒曰：“庾亮欲诱杀我也。”（孙盛《晋阳秋》．《世说．假谲第二七》注）P.173
十一月，苏峻作逆。（孙盛《晋阳秋》．《世说》注四）P.174
十二月，诏庾亮都征讨。（孙盛《晋阳秋》．《世说》注四）P.174
咸和三年春帝正月。
峻率众二万，济自横江，至于蒋山，王师败绩。（孙盛《晋阳秋》．《世说．方正第三》注）P.174
亮又与战于建阳门外，王师败绩。亮于陈携二弟奔温峤。（孙盛《晋阳秋》．《世说．雅量第六》注）P.174
遂克京邑。（孙盛《晋阳秋》．《世说．假谲第二七》注）P.174
平南温峤闻乱，号泣登舟。遣参军王愆期，推征西陶侃为盟主，俱赴京师。时亮败绩奔峤，人皆尤而少之。峤愈相崇重，分兵以醅给之。（孙盛《晋阳秋》．《世说．假谲第二七》注）P.175
五月，苏峻自姑孰至于石头，逼迁天子。峻以仓屋为宫，使人守卫。（孙盛《晋阳秋》．《世说．容止》注）P.175
〔九年，攻峻于石头，斩之。任让立峻弟逸，闭城自守。〕任让，安乐人。诸任之后，随苏峻作乱。（孙盛《晋阳秋》．《世说．政事第三》注）P.176
〔匡术以苑降，百官赴之，刘超等谋奉帝出，逸使任让杀之。〕时刘超迁右卫大将军。（孙盛《晋阳秋》．《世说．政事第三》注）P.176
〔二月讨逸，斩之。杀任仍而原匡术、贾宁。〕匡术为阜陵令，逃亡无行。庾亮征苏峻，术劝峻诛亮，遂与峻同反。（峻逼居民聚之后苑使守之）后以苑城降。（孙盛《晋阳秋》．《世说．方正第五》注）P.177
贾宁字建宁，长乐人贾氏孽子也。初自结于王应、诸葛瑶。应败，浮游吴会，出投苏峻。峻甚昵之，以为谋主。峻败，先降，仕至新安太守。（孙盛《晋阳秋》．《世说．赏誉第八》注）P.177
苏峻既诛，大事克平之后，都邑残荒。温峤议徙都豫章，以即丰全。朝士及三吴浩劫，谓可迁都会稽。王导独谓：“不宜迁。建业，往之秣陵，古者既有帝王所治之表，又孙仲谋、刘玄德俱谓是王者之宅。今虽凋残，宜修劳来旋定之道，镇静群情。且百堵皆作，何患不克复乎！”终至康宁，导之策也。P.177
咸和五年春帝正月。
咸和六年春帝正月。
丁巳，会州郡秀孝于乐宪堂，有麇见于前。孙盛以为吉祥，曰：“夫秀孝，天下之彦士。乐贤堂所以乐养贤也。自丧乱以后，风教陵夷，秀无策试之才，孝乏四行之实。麇兴于前，或斯故乎？”（孙盛《晋阳秋》．《晋书．五行志》、《宋志》二一）P.178
咸和七年春帝正月。
咸和八年春帝正月。
〔四月征寻阳翟汤。〕翟汤，字道渊，南阳人。汉方进之后也。笃行任素，义让廉洁，馈赠一无所受。值乱多寇，闻汤名德，皆不敢犯。（孙盛《晋阳秋》．《世说．栖逸第十八》注）P.179
咸和九年春帝正月。
〔以庾亮都督江、荆等州军事。亮辟殷浩为参军。〕浩善以通和接物也。（孙盛《晋阳秋》．《世说．赏誉第八》注）P.179
咸康元年春帝正月。
咸康二年春帝正月。
〔以虞潭为卫将军。〕虞潭（翻子）清贞有检操，外如退弱，内坚正有胆干。仕晋历位内外，终于卫将军。追赠侍中、左光禄大夫、开府仪同三司。（孙盛《晋阳秋》．《三国志注》五七）P.179
〔二月立皇后杜氏。〕杜○字弘治，京兆人，祖预、父锡，有誉前朝。○少有令名，仕丹阳丞。早卒。成帝纳○女为后。（孙盛《晋阳秋》．《世说．赏誉第八》注）P.180
咸康三年春帝正月。
地生毛，近白祥也。孙盛以为民劳之异也。是后石季龙灭，而中原向化，将相皆甘心焉。于是方镇屡革，边戍仍迁。皆拥带部曲，动有万数，其间政法、征赋役，无宁岁。天下劳扰，民以疲怨。（原注：《晋书．五行志》原作咸康初，而下又云咸康三年六月，“地生毛”无说。疑是一事，故附于此。《宋志》二一）P.180
咸康四年春帝正月。
亮欲起兵废导，孙盛谏曰：“王公常有世外之怀，岂为凡人事邪，此必佞邪之徒欲间内外耳。”亮乃止。（孙盛《晋阳秋》．《纲目》注。疑有误）P.181
〔以导为丞相。〕时庐陵太守羊聃，疑郡人简良等为贼，杀一百就是人，徒谪百有余人。有司奏聃罪死，以景献皇后有属，八议。帝曰：“此古所无，何八议之有乎！未忍肆之市朝，其赐命狱所。”琅邪王太妃山氏，聃之甥也，诣阙请命。丞相以太妃为言，于是减死罪，既出有疾，见简良为祟，旬日而卒。（孙盛《晋阳秋》．《御览》262）P.181
咸康五年春帝正月。
〔七月，王导卒。〕常与亮共荐何充于帝，以充为护军。何充，字次道，庐江人，导妻姊之子，明穆皇后之妹夫也。思韵掩济（一作通）。有文义才情。导深器之，由是少有美誉。（孙盛《晋阳秋》．《世说．政事第三．赏誉第八》注）P.181
咸康六年春帝正月。
〔庾亮卒。〕庾亮字元规，颍川鄢陵人，明穆皇后长兄也。渊雅有德量，时人方之夏侯太初、陈长文之伦。侍从父琛，避地会稽，断拱嶷然，郡人严惮之。觐接之者，数人而已。累迁征西大将军、荆州刺史。（孙盛《晋阳秋》．《世说．德行第一》注）P.183
〔十二月陆玩卒。〕陆玩（原注：逊从孙）器量淹雅，位至司空，追赠太尉。（孙盛《晋阳秋》．《三国志注》五七）P.183
咸康八年春帝正月。
谷城县民留○，夜见门外有光，取得玉鼎一，围四寸。庐江太守以献。（孙盛《晋阳秋》．《类聚》99、《御览》756、《路史后纪》13）P.183

☆康帝

〔咸康八年十二月，立皇后褚氏。征后父裒为侍中，裒不愿居中任事，乃除江州。〕裒简穆有器。（孙盛《晋阳秋》．《世说．赏誉第八》注）P.184
建元元年春帝正月。
〔庾翼移镇襄阳，以庾冰都督荆、江等州。征何充录尚书。〕初，显宗临崩，庾冰议立长君，何充谓宜奉皇子。争之不得，充不自安，求处外任。及冰出镇武昌，充自京驰还，言于帝曰：“冰不宜出，昔年陛下龙飞，使晋德再隆者，冰之勋也。臣无与焉。”（孙盛《晋阳秋》．《世说．方正第五》注）P.184
建元二年春帝正月。
九月帝崩。
〔十月，庾冰卒。〕庾冰字季坚，太尉亮之弟也。少有检操，兄弟常器之，曰：“吾家晏平仲。”累迁车骑将军、江州刺史。（孙盛《晋阳秋》．《世说．方正第五》注）P.185
〔翼还镇。〕翼率众入沔，将谋伐狄。既至襄阳，狄尚强，未可决战。会康帝崩，兄冰薨，留长子方之守襄阳，自驰还夏口。（孙盛《晋阳秋》．《世说．方正第五》注）P.185
时东海哀王薨，逾年嗣王乃来，不复追服，诏国妃终三年之礼。孙盛认为废三年之礼，开偷薄之源，汉魏失之大者也。今若以丈夫宜夺以王事，妇人可终本服，是为吉凶之仪，杂陈于宫寝；彩素之制，乖异于内外。无乃情理俱违，哀乐失所乎！《礼志》：“蕃国寡务，宜各守盛典。”可无疑矣。（孙盛《晋阳秋》．《宋书．礼志》）P.186

☆穆帝

永和元年春帝正月。
皇太后设纱帷于殿，拥帝朝群臣。（孙盛《晋阳秋》．《书抄》）P.186
〔四月，以会稽王昱录尚书，昱以刘惔等为谈客。〕惔尚庐陵公主，名南弟。（孙盛《晋阳秋》．《世说．排调第二五》注）P.187
〔七月庾翼卒。八月以桓温都督荆、梁等州，领荆州刺史。〕习着齿为桓温荆州主簿，亲遇深密。（孙盛《晋阳秋》．《书抄》）P.187
〔温以车胤为从事。〕车胤字武子。家贫，读书不常得油，夏月则练囊盛数十萤，以夜继日。（孙盛《晋阳秋》．《御览》21，《事类赋》注四）P.187
罗友字它仁，襄阳人。少好学，不持节俭。性嗜酒，当其所遇，不择士庶。又好伺人祠，往乞余食，虽复营署垆肆，不以为羞。桓温常责之云：“君太不逮！须食，何不就身求乃至于此！”友傲然不屑答曰：“就公乞食，今乃可得，明日已复无。”温大笑之。始仕荆州，后在温府，以家贫乞禄。温虽以才学遇之，而谓其诞肆，非治民才，许而不用。后同府人有得郡者，温为席起别，友至尤晚。问之，友答曰：“民性引道嗜味，昨奉教旨，乃是首旦出门，于中路逢一鬼，大见揶揄，云：‘我只见汝送人作郡，何以不见人送汝作郡？’民始怖终惭，回还以解，不觉成淹缓之罪。”温虽笑其滑稽，心颇愧焉。后以为襄阳太守，累迁广、益二州刺史。在藩举其弘纲，不存小察，甚为吏民所安悦。薨于益州。（孙盛《晋阳秋》．《世说．任诞第三三》注）P.187
〔己卯何充卒。〕何充与王濛好尚不同，由此见讥于当世。（孙盛《晋阳秋》．《世说．政事第三》注）P.188
用所昵庸杂，以是损名。（孙盛《晋阳秋》．《世说．政事第三》注）何充性好佛道，崇修佛司，供给沙门以百数。久在扬州征役吏民，功赏万机，。是以为遐迩所讥。用弟准，以精勤，唯读佛经，营治寺庙而已矣。（孙盛《晋阳秋》．《世说．排调第二五》注）P.189
充累迁会稽内史、侍中、骠骑将军、扬州刺史，赠司徒。（孙盛《晋阳秋》．《世说．政事第三》注）P.189
〔二月癸丑，以会稽王昱辅政。〕充之卒，议者谓太后父裒宜秉朝政。裒自丹徒入朝。吏部尚书刘遐劝裒曰：“会稽王令德，国之周公也，足下宜以大政付之。”裒长史王胡之亦劝归藩，于是固辞归京。（孙盛《晋阳秋》．《世说．言语第二》注）P.189
王胡之善于投壶，言手熟可闭目。（孙盛《晋阳秋》．《御览》753、《白帖》）P.190
〔十一月，〕温率所领七千余人伐蜀。拜表辄行。（孙盛《晋阳秋》．《世说．言语第二》治）P.190
永和三年春帝正月。
〔三月，桓温平蜀，反役荐谯秀。〕谯秀字元彦，巴西人，谯周孙。（熙子）性情景，不交于俗。（原注：一作世）知将大乱，豫绝入事，从兄弟及诸亲里不与相见。州郡辟命，及李雄盗蜀，安车征秀。又雄叔父骧、骧子寿辟命，皆不应。常冠鹿皮，躬耕山薮。永和三年，安西将军桓温平蜀，反役，上表荐秀（原注：以上亦见《文选》注三十八，依补。），曰：“臣闻大朴既亏，则高尚之标显；道丧时昏，则忠贞之义彰。故有洗耳投渊以振玄邈之风，亦有秉心矫迹以惇在三之节。是以上代之君，莫不崇重斯轨，所以笃俗训民，静一流竞。伏无所大晋应符御世，运无常通，时有屯蹇，神州丘墟，三方圮裂。《兔罝》绝响于中林，《白驹》无闻于空谷，斯有识之所悼心，大雅之所叹息者也。陛下圣德嗣兴，方怀天绪。臣昔承役，有事西土。鲸鲵既悬，思宣大化；讣诸故老，搜扬潜逸，庶追武罗于羿、促’墟，想王蠋于亡齐之境。窃闻巴西谯秀，植操贞固，抱德肥遁，扬清渭波。于时皇极遘道消之后，群黎蹈颠沛之艰，中华有顾瞻之哀，幽谷无迁乔之望。凶命屡招，奸威仍逼，身寄虎吻，危同朝露。而能抗节玉立，誓不降辱，杜门绝迹，不面伪庭，进免龚胜亡身之祸，退无薛方诡对之讥。虽园绮之栖商洛，管宁之！辽海，方之于秀，殆无以过。于今西土以为美谈。夫旌德礼贤，化道之所先，崇表殊节，圣哲之上务，方今六合未康，豺狼当路，遗黎偷薄，义声弗闻。益宜振起道义之徒，以敦流遁之弊。若秀蒙蒲帛之征，足以镇静颓风，轨训嚣俗，幽遐仰流，九服知化矣。”（孙盛《晋阳秋》．《三国志注》四二）P.190
〔十二月，萧敬王叛取巴西。〕萧敬文叛乱，谯秀避难宕渠川中，乡人宗族凭依者以百数。秀年八十，众人以其笃老，欲代之负担。秀拒曰：“各有老弱，当先营救。吾气力自足堪此，不以垂朽之年累诸君也。”后十余年，卒于家。（孙盛《晋阳秋》．《三国志注》192）
永和四年春帝正月。
〔温既灭蜀，为辅振朝廷，加温征西大将军。〕桓温入蜀，闻有善星者，后有大志，遂致之，夜独执其手，于星下问国祚之修短。星人曰：“世祚方永，太微、紫微、文昌三宫气候如此，决无忧虑，五十年外不论耳。”温不悦，明晚送绢一匹、钱五千文以与之。（原注：以上亦见《御览》817）星人乃驰诣主簿习凿齿曰：“家在益州，今受旨自裁，无由致其骸骨，缘君仁厚，乞命为摽揭棺木耳。”凿齿问其故，星人曰：“赐绢一匹，令仆自裁培；惠钱无千，以买棺。故知之耳。”凿齿曰：“君几误死，君尚闻乎？知星宿有衣不覆之义乎？此以绢戏君，以钱供道中资粮，是听君去耳。”星人大喜，明便诣温别。温问去意，以凿齿言答。温笑曰：“凿齿忧君误死，君定是误活。徒三十年看儒书，如一诣不聚习主簿也。”（孙盛《晋阳秋》．《类聚》85、《书抄》、《占经》66。按《占经》66作《续晋阳秋》。聚汪绍楹校本《类聚》85，末句应作“不如一诣习主簿也。”衍“聚”字）
永和五年春帝正月。
〔赵王浃来降，陈逵进据寿春。〕逵为西中郎将，领淮南太守，成（原注：疑作治）历阳。（孙盛《晋阳秋》．《世说．豪爽第十三》注）P.194
〔十二月，徐兖都督褚裒卒。〕褚裒字季野，河南阳翟人。祖砉，安东将军；父治，武昌太守。裒少有简贵之风，冲默之称，累迁江、兖二州刺史，赠侍中、太傅。（孙盛《晋阳秋》．《世说》注）P.195
〔以荀羡监徐兖军事。〕荀羡字令则，颍川人，光禄大夫崧之子也。清和有识裁，尚公主，以主婿为驸马都尉，少历显位。是时殷浩参谋百揆，引羡为援。频莅义兴、吴郡，年二十八超授北中郎将、徐兖二州刺史，假节都督徐、兖、青三州诸军事。以藩屏焉。（原注：以上亦见《世说》注三，依补）在任十年，遇疾解职卒于家，追赠骠骑将军。羡孙伯子，今御史中丞也。（孙盛《晋阳秋》．《三国志注》十）P.195
永和六年春帝正月。
永和七年春帝正月。
王洽除中书令，时年二十九。将辞之，从兄朗（原注：一作胡）之遗书曰：“弟今二十九便居清显要任，敢不敬以先旨，为弟启义让之路焉！若弟年至四五十之间，虽复朝令，超登公辅，亦非吾所豫，况降此以还者邪。”洽遂不拜。（孙盛《晋阳秋》．《御览》220）P.195
永和八年春帝正月。
〔冉闵子智以邺降。〕冉闵大将军蒋干以传国玺付河南太守戴施，施献之，百僚皆贺。玺光照洞彻，上蟠螭文隐起，书（原注：一作文）曰：“昊天（或作“受天”。）之命，皇帝寿昌。”盖秦旧玺也。石虎刻其旁曰：“天命石氏。”（孙盛《晋阳秋》．《后汉书．舆服志下》注，《书抄》）
永和九年春帝正月。
永和十年春帝正月。
〔免扬州刺史殷浩为庶人。〕初，浩以中军将军镇寿阳，羌姚襄上书归降。后有罪，浩阴图诛之。会关中有变，苻健死。浩伪率军而行，云：“修复山陵。”襄前驱恐，遂反。军至山桑，闻襄将至，弃辎重驰保谯。襄至，据山桑，烧其舟实。至寿阳，略流民而还。浩士卒多叛，征西温乃上表黜浩，抚军大将军奏免浩，除名为民。浩驰还谢罪，既而迁于东阳信安县。（孙盛《晋阳秋》．《世说．黜免二八》注）P.196
〔以王述为扬州刺史。〕述少时贫约，箪瓢陋巷，不求闻达，由是为有识所重。（孙盛《晋阳秋》．《世说．赏誉第八》注）P.198
永和十一年春帝正月。
〔以谢尚为镇西将军，镇寿阳。〕尚性通任（原注：一作任），善音乐。（孙盛《晋阳秋》．《世说．任诞第二三．容止第十四》注）P.198
尚率易挺达，超怊令上也。（孙盛《晋阳秋》．《世说．赏誉第八》注）P.198
永和十二年春帝正月。
升平元年春帝正月。
〔谢尚卒。〕谢尚字任祖，陈郡人，鲲之子也。龆齿桑兄，哀恸过人。及遇父桑，温峤唁之，尚号叫极哀，既而收涕告诉，有异常童。峤奇之，由是知名。仕至镇西将军，豫州刺史。（孙盛《晋阳秋》．《世说．言语第二》注）P.198
升平二年春帝正月。
升平三年春帝正月。
升平四年春帝正月。
〔燕慕容○立，署王欢为博士。〕王欢耽学贫窭，或人惠蒸饼一颗以充一日，妻子常有菜色。（孙盛《晋阳秋》．《御览》860）P.199
二月，凤皇将九子见郧乡，之丰城。冬，凤皇复见丰城，众鸟从之。（孙盛《晋阳秋》．《御览》915）
升平五年春帝正月。

☆哀帝

隆和元年春帝正月。
兴宁元年。
〔五月，加桓温大司马，都督中外。〕王珣为桓温主簿，郗超为记室参军，温并亲待之。故府中为之语曰：“髯参军、短主簿，能令公喜，能令公怒。”超髯、珣短故也。（孙盛《晋阳秋》．《书抄》）p. 200

☆海西公

海西公讳奕，字延龄，成帝子也。兴宁中即位。（孙盛《晋阳秋》．《世说．排调第二五》注）P.200
太和元年春帝正月。
太和二年春帝正月。
〔以郗○为都督徐、兖等州军事，平北将军、徐州刺史。〕后大司马将讨慕容○，表求申劝平北将军○及袁真等严办。○以羸疾求退，诏大司马领○所任。（孙盛《晋阳秋》．《世说．捷悟第十一》注）P.200
太和三年春帝正月。
〔八月王述卒。〕述体道清粹，简贵静正，怡然自足，不交非类。虽群英纷纷，俊○交驰，述独蔑然，曾不慕羡，由是名誉久蕴。（孙盛《晋阳秋》．《世说．赏誉第八》注）P.201
太和四年春帝正月。
〔四月，大司马桓温率众伐燕慕容○，袁宏作《北征赋》。〕宏尝与王珣、伏滔同侍温佐，温令滔读其赋，至“致伤于天下”，于此改韵，云：“此韵所咏，慨深千载，今于‘天下’之后便移韵，于写送之致，如为未尽：“滔乃云酩得益‘写’一句，或当小胜。”桓公语宏：“卿试思益之。”宏应声而益云：“感不绝于余心，溯流风而独写。”王、伏称善。（孙盛《晋阳秋》．《世说．文学第四》注。案：《续晋阳秋》云：宏从温征鲜卑，作《北征赋》）
太和五年春帝正月。
太和六年春帝正月。
闰十月荧惑守太微端门。十一月，大司马桓温废帝为海西公。（孙盛《晋阳秋》．《世说．言语第二》注）P.202
帝少同阉人之疾，使宫人与左右淫通生子。大司马温自广陵还姑孰，过京都。以皇太后令，废帝为东海王，后降封为海西公。（孙盛《晋阳秋》．《世说．排调第二十五》注）P.201

☆简文帝

咸安元年太和六年十一月，即位改元。
〔十二月，温奏降东海王为海西公。〕桓温始以雄盛入辅，系以废立。帝虽登祚，内不自安。初荧惑入太微，寻废海西公。至是荧惑犹在太微，帝恶之。谓郗超曰：“命之修短，大（原注：当作“本”）所不计，故无复往日事邪！”超云：“大司马温方内固社稷，外布经略。非常之事，臣以百口保之。”超假还东，帝谓之曰：“致意尊公，国家（一作“家国”）之事，遂至于此也（原注：以上五句亦见《文选．为齐明帝让宣城郡公表》注）由吾不能以道匡树，思患豫防，愧叹之深，言何能喻！”又诵庾阐诗云：“士痛朝危，臣哀主辱，泣下沾衣，涟如相续。”（《类聚》十三）P.202
咸安二年春帝正月。
韩康伯年四十九，拜领军。疾病，占候者云不宜此官，固请徙之。（孙盛《晋阳秋》．《御览》339）P.202

☆孝武帝

宁康元年春帝正月。
〔二月桓温薨。〕桓温字元子，谯国人。为琅邪王文选，后进大司马。薨。（《文选》注。不知录自候篇。）
七月，乙未，火犯轩辕大星。（孙盛《晋阳秋》．《占经》36云：应二年大赦。）P.204
九月癸巳，火入太微，掩西蕃上将。（孙盛《晋阳秋》．《占经》36云，应二年刁彝薨。）
宁二年春帝正月。
癸未赦天下。（孙盛《晋阳秋》．《占经》36云：元年火犯轩辕之应。）P.204
己酉（原注：《晋书》亦作己酉，当作乙酉。盖正月无己酉）北中郎将、徐兖二州刺史刁彝薨。（孙盛《晋阳秋》．《占经》36云：元年火入太微之应）P.204
二月丙申，太白犯岁星。（原注：《占经》21云：应太元元年遣军救凉州P.205
宁康三年春帝正月。
〔谢安领扬州。〕袁宏为东郡太守，讼安执宏手授扇。宏曰：“谨当奉扬仁风，慰彼黎庶。”（孙盛《晋阳秋》．《御览》9、《事类赋》注2）P.205
九月九日上讲《孝经》，谢安仕坐，陆纳、卞耽执读，谢石、袁宏执经，车胤、王混摘句。（孙盛《晋阳秋》．《事类赋》注5）P.205
太元元年春帝正月。
三月丁巳，流星大如斗，(木宛)赤色，尾长二丈。起心星南五丈，经积卒。（原注：《占经》75云，应九月屯军淮泗）P.206
九（原注：当作七）月，氐帅苻坚屠凉州，虏刺史、西平侯张天锡。冬十月车骑桓冲（原注：一作“伊”，误）遣军泛舟淮泗。又发二州县员吏，积积流民，悉置淮南。（孙盛《晋阳秋》．《占经》20，又75云，宁康二年太白犯岁星及本年流星之应）P.206
九月癸亥，荧惑犯哭泣。（孙盛《晋阳秋》．《占经》37云：应二年桓豁、王彪之薨）P.207
〔太台征谢敷，不就。〕会稽谢敷字庆绪，隐若耶山。初，月犯少微星。少微一名处士星，占者以隐士当之。时戴逵名著于敷，时人忧之。俄而敷死。故会稽人士嘲逵曰：“吴中高士，求死不得死。”（孙盛《晋阳秋》．《御览》7，《事类赋》注2，《史通》注3）P.207
太元二年春帝正月。
七月乙亥填星摇。（孙盛《晋阳秋》．《占经》三十八云：应三年六日大水）大角摇。（孙盛《晋阳秋》．《占经》六十五云：应三年作新宫，移会稽邸）P.207
八月，征西大将军桓豁薨。（孙盛《晋阳秋》．《占经》38云：元年荧惑犯哭泣之应）P.208
十月，尚书令王彪之薨。（孙盛《晋阳秋》．《占经》38云：元年荧惑犯哭泣之应）P.208
太和三年春帝正月。
二月乙巳作新宫，帝及二后移居会稽王邸。（孙盛《晋阳秋》．《占经》65云：二年大角摇之应）P.208
六月大水。（孙盛《晋阳秋》．《占经》38云：二年填星摇之应）P.208
五月（原注：原作“五年”，疑误）辛卯，岁星与太白相犯牙刷东井。二十月氐帅苻坚围襄阳。（孙盛《晋阳秋》．《占经》二十）
太元八年春帝正月。
十月及苻坚战，大败之。苻坚未败之先，长安市道侧夜闻鬼哭，弥月乃止。（《占经》113，《御览》883）P.209
慕容垂请至邺拜墓，苻坚许之。权翼谏曰：“垂犹鹰也，饥则附人，饱则高○。每遇风尘之会，尝有凌霄之志。唯宜急其羁绊，不可任其所欲。”坚不从。果不返。（明．孙丕显《文苑汇隽》24）P.209
太元九年春帝正月。
太元十年春帝正月。
王献之为中书令，少而标迈，不循尝贯，为一时风流之冠。献之卒，以王○为中枢令，世谓之“大王令、小王令”也。○父洽又尝为此官，○复继之，时人以为奕世令望。（孙盛《晋阳秋》．《初学记》11）P.209
太元十一年春帝正月。
六月甲午，岁星昼见在胃。占曰：“鲁有兵，臣强。”（孙盛《晋阳秋》．《占经》23云：应翟辽寇陈、颖，讨走之）P.210
太元十二年春帝正月。
慕容垂寇河东，翟辽使子钊寇臣颖。朱序讨之，钊走渡河。（孙盛《晋阳秋》．《占经》23云：十一年岁星昼见之应。原作十二月，误）P.210
〔四月，尊夫人李氏为皇太妃。〕初，太宗诸子继夭，诸姬绝孕。令扈谦卜繇云，后房当有女诞三男一女，终大盛。（原注：三男当作二男）于是尽出后宫及诸婢悉见之。织纺中有一人色黑，宫人谓之“昆仑”，相者曰：“此是也。”帝以大计幸之，生烈宗。（孙盛《晋阳秋》．《御览》360）P.211
五月丙午，荧惑出端门，犯左执法。（孙盛《晋阳秋》．《占经》36云：应十三年谢玄薨，桓石虎薨）P.211
〔六月聘戴逵等。〕逵不乐当世，以琴书自娱，隐会稽剡山，国子博士征，不就。（孙盛《晋阳秋》．《世说》注，此条应为《续晋阳秋》文，误入）P.211
十三年春帝正月。
丙坞，左将军谢玄薨，戊辰，冠军将军桓石虎薨。（孙盛《晋阳秋》．《占经》36云：十二年荧惑犯执法之应。案“虎”字有误，若为石虔，则又卒在十四年）P.211
十一（原注：疑作二）月戊子，辰星入月在胃（原注：本作“晋”，误）涛水入石头。占曰：春水，冬大雪，牛马疾役，牛马贵，不出百日。（孙盛《晋阳秋》．《占经》12）P.212
太元十六年春帝正月。
孝武好览文艺，敕著作郎徐野民广字，料理简四部书凡三万六千卷。（孙盛《晋阳秋》．《书抄》，“广字”为注而误入正文者）P.212
太元十七年春帝正月。
以殷仲堪为荆州刺史。仲堪以桓玄才地雄豪，厚待之。玄复豪横，士民畏之。顾恺之尤好丹青，尝以一厨画寄桓玄，悉糊题其前。玄乃发厨后而取之，封题如初，但失其画。直云妙画通灵，变化而去，犹人登仙也。（孙盛《晋阳秋》．《御览》713）P.213
太元十八年春帝正月。
〔王谧表殷允、张敞、郗俭之、桓石秀是多书之家，请秘书郎分局采借。〕清河崔祖思死，家无财，有书八千卷。上闻，嗟叹良久，乃以葛屯谷五百斛赐其家，曰“葛屯亦吾之垣，下令后知其见异。”（孙盛《晋阳秋》．《御览》》633）P.213
太元十九年春帝正月。
〔慕容垂围长子。〕八月，西燕慕容永遣子宏，求救于雍州刺史郗恢，献玉玺一纽，方六寸厚一寸七分，高四寸六分与传国玺同送建业。（孙盛《晋阳秋》．《唐六典》注）
太元二十一年春帝正月。

☆安帝

隆安元年春帝正月。
八月乙巳，荧惑守井钺。（孙盛《晋阳秋》．《占经》34云：应二年王恭等反）P.215
隆安二年春帝正月。
〔王恭、庾楷等反。〕八月，以谯王尚之弟缺之为振威将军，守芜湖以备庾楷等。由是内外骚动。王恭虑祸难，复密要殷仲堪、桓玄同会京师。玄等皆向石头，仲堪在芜湖。朝廷惊骇。（孙盛《晋阳秋》．《占经》34云：元年荧惑守井钺之应。）P.215
义熙元年春帝正月。
〔四月刘裕虚浮镇京口。〕初晋陵人韦○，桓修令于坐相刘公官当至州否。○云：“刘粗是有相人，当不失边州刺史。”既出，私于裕曰：“卿大有贵相，向不敢极言耳。”裕恶其言太略，答曰：“卿狂言，验当相世俗为司马。”义旗后数年，○见裕诉曰：“周成不负桐叶之信，公不应忘‘司马’之言。今不希镇军府，闻护军司马缺，愿赐卒恩。”裕美而用之。（孙盛《晋阳秋》．《御览》248）P.216
义熙九年春帝正月。
群盗发卞○墓，剖棺虏掠。○尸僵，须发苍白，面如生人，两手悉拳，爪甲乃长达背焉。（孙盛《晋阳秋》．《御览》307）P.217
义熙十四年春帝正月。

☆恭帝

义熙元年春帝正月。
〔王宏为江州。〕陶潜九月九日无酒，坐宅边菊丛中，采摘盈拔，望见白衣人至，乃王宏遣送酒，即便就酌。（孙盛《晋阳秋》．《类聚》217）P.217
义熙二年春帝正月。
知机其神乎！古人以为难，交疏而吐诚；今人以为难。（孙盛《晋阳秋》．《御览》406）P.217
傅隆议曰：其总章伎，即古之女乐。（孙盛《晋阳秋》．《文选．为顾彦先赠妇》注）P.218
梁国张恽子义元，为郡吏，入值太守围棋，投札于地。恽曰：知府君惠风取以支户（一作“支吾”），太守辍棋令坐。（孙盛《晋阳秋》．《御览》606、《书抄》。以上数节不审《阳秋》何年，故姑录于末）

补遗
（摘自黄○辑本）

☆陆机
《五等论》（孙盛《晋阳秋》．《群书治要》30引孙盛《阳秋》载五等论，又见《文选》、《晋书》。略）

☆皇甫陶
泰始八年，帝与右将军皇甫陶困事。陶固执所论，与帝争言。散骑侍郎郑徽表求治罪，诏曰面议谠言謇谔，直意尽辞，所望牙刷左右也。人主常以所媚为患，岂以争臣为损乎！陶所执不愆此义，而徽越职奏之，岂朕意乎？”乃免徽官也。（孙盛《晋阳秋》．《群事治要》卷29）P.227

☆世祖武帝
武帝改营太庙。南致荆州之木，西采华山之石，铸铜柱十二，涂以黄金，镂以百物，填以丹青，缀以珠玉。（孙盛《晋阳秋》．《书抄》87。汤球辑《御览》531《汉晋春秋》，与此全同。）P.228
惠帝元康元年（原注：原○作“咸宁十年”。今从《晋书．五行志》改），洛中谣曰：“南风烈烈吹黄沙，遥望路过郁嵯峨。”（孙盛《晋阳秋》．《书抄》159）P.228

☆武悼杨皇后
废为庶人，赐死金墉城。（孙盛《晋阳秋》．《书抄》26）P.228

☆惠贾皇后
绝太后膳，赐太子酒。（孙盛《晋阳秋》．《书抄》26）P.228

☆温峤
温峤字太真，太宁初，手诏曰：“卿姨以令往往中允之怀，着于周旋，且文清而旨远，宜居机密。今以卿为中枢令。”（孙盛《晋阳秋》．《书抄》57。《初学记》11引为《续晋阳秋》，略异；《类聚》48引作《晋中兴书》。）

☆王洽
王洽拜领军，寻加中枢令。固让，表疏十上。穆帝诏曰：“敬和清栽裁贵令，昔为中书郎，吾时尚小，数呼，见意甚亲之。今所以所有为令，既极任须才，且欲时时相见，共讲文章，待以友臣之义。岂便任国之大事耶！宜催洽令拜。”固让，遂不受。（孙盛《晋阳秋》．《书抄》57）P.229

☆袁宏
袁宏字彦伯，长于作赋。为大司马桓温府记室。（孙盛《晋阳秋》．《书抄》69）P.230

☆孙和
大长秋孙和上书求以妾为妻，免官禁锢。（孙盛《晋阳秋》．《书抄》59）P.230

☆王敦
王敦败京都之后，梦白犬自天而下噬之。（孙盛《晋阳秋》．《类聚》94）P.230

☆客星入轸
客星入轸，大风扬沙，中兵大起。（孙盛《晋阳秋》．《占经》81）P.230

☆周延
义兴周延为左率，转尚书，迁大将军咨议参军。（孙盛《晋阳秋》．《御览》238）P.231

☆刘裕
刘裕平慕容超，将镇下邳，闻卢循反，何无忌败，乃还次山阳，造扬子江。问行人曰：“朝廷如何？”对曰：“刘公尚未至，刘公若还，无所忧也。”裕将济而风急，众咸难之。裕曰：“吾有天命，风当自息，如天不助，覆溺何足可怯。”即令登舟。舟移而风止。（孙盛《晋阳秋》．《御览》872）P.231

☆苻坚
秦苻坚克襄阳，获习凿齿、释道安。时凿齿足疾，坚见之与语，大悦，叹曰：“昔晋平吴，利在二陆；今破南土，获士一人有半。”盖刺其蹇也。初凿齿尝造道安，谭论自赞曰：“四海习凿齿。"安应声曰：“弥天释道安。”咸以为清对。（《太平广记》246引《晋春秋》。案：习凿齿有《汉晋春秋》，及不得叙说己事，故定为孙氏书。又桷道鸾有《晋春秋》，见《唐艺文志》。据《寰宇记．东南东道》引孙盛《晋春秋》，知孙氏书亦有引作“晋春秋”者。）P.232

☆卫瓘
太保、淄阳侯卫瓘，河东安邑人也。瓘子恒，恒子玠。（孙盛《晋阳秋》．《寰宇记．河东道解州安邑县》）P.232

☆杨骏
惠帝永平元年，杀太傅杨骏并父及子孙五人。故吏潘岳等收葬之。（孙盛《晋阳秋》．《寰宇记．河南道陕州灵宝县》）P.233

☆贺循朱诞
陈敏乱，三吴知名士皆受爵禄，贺循、朱诞不辱其身。（孙盛《晋阳秋》．《寰宇记．江南东道苏州吴县》）P.233

☆刘曜
永嘉元年，洛阳步广里地陷。有二鹅，色黄苍者飞冲天，白者不能。黄苍，杂胡夷之象，刘曜以为己瑞，筑城以应之。（孙盛《晋阳秋》．《寰宇记．河东道并州清源县》）P.234

☆秦淮
秦淮是秦所凿，王导渡淮，令郭璞筮之。即此淮也。（原注：又称）未至方山，有直渎，行三十许里。（孙盛《晋阳秋》．《寰宇记．江南东道升州江宁县》引孙盛《晋春秋》。案：此是约引之辞）P.234

☆元帝
元帝登阼，是岁镇、太星等聚于牛女之间。（宋．高似孙《纬略》）P.235

☆愍帝
愍帝在西京，旱伤荐臻，无注记年月也。（孙盛《晋阳秋》．《宋书．五行志二》）P.235

☆孝武帝
孝武帝宁康二年，九月甲子，太白犯斗第五星。三月丁未，大赦天下也。（孙盛《晋阳秋》．《占经》48）P.235

《续晋阳秋》
刘宋．檀道鸾着
清．汤球辑
录入．阎步克（嘉惠学林，功不可没）

☆卷一

陈仲弓从诸子侄造荀季和父子。于时德星聚，太史奏：“五百里内有贤人聚。”（檀道鸾《续晋阳秋》．《世说》注一，《初学记》1）P.241
司马文王问刘禅曰：“颇思蜀否？”禅曰：“此间乐，不思蜀也。”郤正见禅曰：“若王后问，宜泣有以答。”会王复问，禅曰：“先人坟墓远在陇西，乃心西望，无日不思。”因闭眼。王曰：“何乃似郤正语邪？”禅惊视曰：“诚如尊命！”（檀道鸾《续晋阳秋》．《御览》488，按，此条应为《晋阳秋》文）P.241
初，文帝命荀勖、贾充、裴秀分定礼仪、律令，皆先咨郑冲，然后施行。（檀道鸾《续晋阳秋》．《世说》注二）P.241
肃祖欲以温峤为中枢令，手诏曰：“卿以令望忠允之怀，着于周旋，且又文清而旨远，宜居机密，欲即为中书令。”温峤上疏曰：“臣才短学浅，文疏不通，中书之职，酬对无方。斟酌轻重，岂唯文疏而已，自非自非望世良才，何可妄居斯任！”累辞而止。（檀道鸾《续晋阳秋》．《初学记》11、《类聚》引疏）
〔咸和时，郗鉴命范宣为主簿，不就。〕宣少尚隐遁，家于豫章，以清洁自立。（檀道鸾《续晋阳秋》．《世说．栖逸第十八》注）P.242

☆卷二

☆穆帝
永和元年春帝正月（孙盛魏晋二阳秋、每年受必书某年春帝正月，此既云“续阳秋”，自从其例）

〔庾翼卒。〕何充荐桓温代之。翼亦尝荐于成帝，曰：“温有雄才，勿以常婿畜之。”温尚明帝女男康长公主。（檀道鸾《续晋阳秋》．《世说．贤媛第十九》注）P.243
〔温以车胤为从事。〕胤字武子，南平人。父育为郡主簿。太守王胡之有知人识裁，见谓其父曰：“此儿当成卿门户，宜资令学问。”胤就业恭勤，博览不倦。家贫，不常得油，夏月则（原注：二字一作日用）练囊盛数十萤，以夜继日焉。及长，风姿美劭，机悟敏率。桓温在荆州，取为从事，一岁至治中。（檀道鸾《续晋阳秋》．《世说．识鉴第七》注）P.243
〔罗友始仕荆州，后在温府。〕襄阳罗右，家贫嗜酒，伺人祠祀，往乞余食。在桓温府屡以贫乞禄，温以其诞肆，许而不用。同府人有得郡者，温为坐别，右亦被命，至尤晚。温问之，答曰：“友饮道嗜味，昨奉贾，乃守旦。出门于中路遇一鬼，大见耶揄，曰：‘见汝所在人作郡，不见人送汝作郡’，民始怖终惭，不觉淹缓。”温笑用之为郡也。（檀道鸾《续晋阳秋》．《御览》498，883）P.244
〔己卯，扬州刺史何充卒。〕简文辅政，引殷浩为扬州，欲以抗桓。桓素轻浩，未之惮也。（檀道鸾《续晋阳秋》．《世说》注五）
〔桓温伐蜀，至彭模，留参军孙盛将羸兵守辎重。直指成都，克之。李势降。〕孙盛善理义，时中军殷浩擅名一时，能与剧谈相康者，唯盛而已。（檀道鸾《续晋阳秋》．《世说．品藻第九》注）P.245
〔温既灭蜀，威震朝廷，加温征西大将军。〕桓温入蜀，闻有善星者。后有大志，遂致之。夜独执其手于星下，问国祚之修短。星人曰：“太微、紫微、文星三宫气候如此，决无忧虞，五十年外不论耳。”温不悦，遗绢一匹，钱五千。星人诣习凿齿曰：“受旨自裁，乞命为标楬棺木。”凿齿问其故，星人曰：“赐绢令仆自绞，乞钱买棺木，故知之耳。”凿齿曰：“君几误死，君闻乎？知星宿有衣不复之义乎？绢以戏君钱供资粮，是听君去耳。”星人喜，以此言诣温。温叹曰：“君三年看儒书，不如一诣习主簿。”（檀道鸾《续晋阳秋》．《占经》66）P.245
〔加王洽为中书令。〕王洽字敬和，拜中书、领军，寻加中书令。固让，表疏数十上。穆帝诏曰：“敬和清裁贵令，昔为中书郎，吾时尚小，数见呼见意，甚亲之。今所以用为令，既机任须才，且欲时时相见，共讲文章，待以不臣之义，岂便任国之大事邪！宜推洽令拜。”固让，遂不受。（檀道鸾《续晋阳秋》．《类聚》。按，上海古籍《类聚》不见此文）P.246
文洽为中枢令，时年二十九。将辞免，兄王胡之遗之书曰：“昔大将军事故曰：‘吾年二十九，在乌衣宅诸文台门诣谢，还北窗床上，悲叹，：今山二（原注：山二，二字宜合作‘岁’，盖岁字小写作‘'也。）求为贫贱不可得。’弟今二十九便居清显要任，敢不敬以先旨为弟启义让之路也。”（檀道鸾《续晋阳秋》．《书抄》）
〔以会稽王昱为司徒。〕许询字玄度，高阳人，魏中领军允玄孙。总角秀惠，众称神童。长而风情简素，司徒掾辟不就。早卒。（檀道鸾《续晋阳秋》．《世说》注二）询善能言理，曾出都迎姊，简文皇帝、刘真长说其情旨及襟怀之咏，每造膝赏对，夜以继日。（《世说．赏誉第八》注）P.247
询有才藻，善属文。自司马相如、王褒、扬雄诸贤，世尚诗赋（原注：一作赋颂），皆体则风骚，诗（原注：一作傍）综百家之言。及至建安而诗章大盛。逮乎西朝之末，潘、陆之徒虽时有质文，而宗师（原注：一作归）不异也。正始中王弼、何晏好庄子（原注：一作老）玄胜之谈，而世遂贵焉。至国江，佛理尤盛，故郭璞五言，会合道家之言而韵之。询及太原孙绰转相祖尚，又加以三世之辞，而风骚之体尽矣。询、绰并为一时文宗，自此作者悉体（原注：一作化）之。至义熙中，谢混始改之。（檀道鸾《续晋阳秋》．《文选．谢灵运传论注》、《世说》注三）P.247
〔免殷浩为庶人，徙信安。〕浩虽废黜，夷神委命，雅咏不辍，虽家人不见其有流放之戚。外生韩伯始随至徙所，周年还都，浩素爱之，送至水侧，乃咏曹颜远诗曰：“富贵他人合，贫贱亲戚离。”因泣下。（檀道鸾《续晋阳秋》．《世说．黜免二十八》注）P.248
〔桓温伐秦，进军灞上。〕咸阳王猛被○袍而诣桓温，面谈当时之事。猛摸虱而言，傍若无人，温察而奇之。（檀道鸾《续晋阳秋》．《御览》950）P.249
〔进谢尚镇西将军，镇马头。〕袁宏字彦伯，小字虎，陈郡人，魏郎中令焕六世孙也。祖猷侍中，父勖，临汝令。（檀道鸾《续晋阳秋》．《世说．言语第二》注）P.249
虎少有逸才，文章绝丽。曾为《咏史诗》，是其风情所寄。少孤而贫，以运租为业。镇西谢尚时镇牛渚，乘秋佳风月，率尔帅左右微服泛江。会虎在运租船中，讽咏声既清会，辞又藻拔，非尚所曾闻，遂往听之，乃遣问讯。答曰：“是袁临汝郎诵诗”，即其《咏史》之作也。尚佳其率有胜致，即遣要迎，谈话申旦。自此名誉日茂。（檀道鸾《续晋阳秋》．《世说．文学第四》注）P.250
〔桓温以谢安为征西司马。〕初，安家于会稽上虞县，右游山林。六七年间征召不至。虽弹奏相属，继以禁锢，而晏然不屑也。（檀道鸾《续晋阳秋》．《世说．赏誉第八》注）初，安优游山水，以敷文析理自娱。桓温在西藩钦其盛名，讽朝廷请为司马。以世道未夷，志存匡济，年四十起家应务也。（檀道鸾《续晋阳秋》．《世说．赏誉第八》注）安不存小察，务尽弘长之风。（檀道鸾《续晋阳秋》．《文选．王文宪集序注》）P.250

☆哀帝
〔温出虚声威朝廷，请迁都洛阳，孙绰谏温曰：“何不寻君遂初而知人家国。”〕绰虽有文才，而诞纵多秽行，时人鄙之。（檀道鸾《续晋阳秋》．《世说．品藻第九》注）P.251
习凿齿以忤旨左迁户曹参军、衡阳太守。在郡着《汉晋春秋》，斥温觊觎之心也。（檀道鸾《续晋阳秋》．《世说．文学第四》注。因明年以王○为主簿，故附于此。《史通．探赜》云：檀道鸾称其当桓氏执政，故撰此书，欲以绝彼瞻乌，防自逐鹿。）P.251
〔加温大司马，以郗超为参军，王○为主簿。〕超有才能，○有器望，并为温所○。《世说．宠礼第二二》注）P.251
超少有才气，越世负俗，不循常检，时人为一代盛誉者。语曰：“大才盘盘谢家安，江东独步王文度，盛德日新郗嘉宾。”（檀道鸾《续晋阳秋》．《世说．赏誉第八》注）
○学涉通敏，文高当世，用事于桓宣武。《世说．文学第四》注）P.252
○初辟大司马掾，桓温至重之。常称王掾必为黑公，未易才也。（檀道鸾《续晋阳秋》．《世说．雅量第六》注）P.252

☆海西公

〔桓温伐慕容○。〕袁宏从温征鲜卑，故作《北征赋》。宏文之高者。（檀道鸾《续晋阳秋》．《世说．文学第四》注）P.253
宏长于作赋，为大司马记室参军。后为《东征赋》悉称过江诸名望。时桓温在南州，宏语众曰：“我决不及桓宣城。”时伏滔在温府，与宏善，苦谏之，宏笑而不答。滔密以启温，温甚忿。以宏一时文宗，又闻此赋有声，不欲令人显闻之。后游青山饮酌，既归，公命宏同载，众为危惧。行数里，问宏曰：“闻君作《东征赋》，多称先贤，何国外不及家君？”宏答曰：“尊公称谓，非下官所敢专，故未呈启，不敢显之耳。”温乃云：“君欲为何辞？”宏即答曰：“风鉴散量，或搜或引。身虽可亡，道不可陨。则宣城之节，信为允也。”温泫然而止。（檀道鸾《续晋阳秋》．《世说．文学第四》注）P.253
〔十一月，温入朝，废帝立会稽王昱。〕桓温既以雄武专朝，任兼将相，其不臣之心形于音迹。曾卧对亲僚，抚枕而起曰：“为尔寂寂，为文景所笑。”众莫敢对。（檀道鸾《续晋阳秋》．《世说．尤悔第二三》注）P.254
〔扬言〕帝少同阉人之疾，而出比左右。初在东海琅邪，因亲近嬖人相龙、计好、朱灵保等，并侍卧内美人田氏（孟氏），遂生三男。众致疑惑，然莫能审其虚实。至是将建储贰，大司马桓温因之以定废立之计。遂率百僚并还朝堂本省，温平旦以众入，分兵屯宫门，呈草于太后曰：“今废弈为东海王，还第，供卫之仪如汉朝昌邑故事。丞相录尚书事、会稽王昱，体自中宗，明德劭令，民望依系，为日已久。宜顺天人以统皇极。主者明依旧典以时施行，但未亡人不幸罹此百忧，感念存没，心焉若割。社稷大计，设不获已，临纸悲塞，如何可言！”时太后在佛屋烧香，内仕启云：“外有急奏！”太后乃出堂倚户，前视表数行，乃曰：“我本疑此。”至半便止，求笔题奏。后云：“未亡人罹此百忧，感念存没，心焉若割。”温奏未有此十五字。即奏，遂回换内之。（檀道鸾《续晋阳秋》．《御览》99）P.254

☆简文帝
简文帝讳昱，字道万，中宗少子也。仁闻有智度。穆帝幼冲，以抚军辅政，大司马桓温废海西公，立帝。（檀道鸾《续晋阳秋》．《世说．德行第一》注）P.255
咸安元年，以太和六年十一月即位改元。
〔温忌武陵王晞表免其官，有司承旨请诛之，帝不许。温奏废晞徙新安。〕武陵王晞未败，四五年中，喜为挽歌自摇大铃，使左右唱和。（檀道鸾《续晋阳秋》．《初学记》14、《御览》552）P.255
〔十二月，荧惑又逆行入太微。〕桓温始以雄盛入辅，系以废立。帝虽登祚，内着字安。初荧惑入太微，寻废海西公。至是犹在太微，帝恶之。谓郗超曰：“命之修短，本所不计，故当无复近日事邪？”超云：“大司马温方内固社稷，外布经略，非常之事，臣以百口保之。”超请假还东，帝谓之曰：“致意尊公，家国事一至于此，又吾不能以道自卫，思患预防，愧叹之深，言何能喻！”又诵庾阐诗云：“士痛朝危，臣哀主辱。”因泣下。（檀道鸾《续晋阳秋》．《御览》99）P.256
七月帝不预，诏温曰：“吾遂委顿，足下便下，冀得相见。”（檀道鸾《续晋阳秋》．《御览》99）诏日夜四发，温不至。立子昌明为皇太子。遗诏温依周公居摄故事。又曰：“少子可辅辅之，如不可，君自取之。”王坦之持诏于帝前毁之，帝使改诏。又诏曰：“不谓疾患遂至于此，今者惙然，势不复久。且虽有诏，岂复向及！慨恨兼深，如何可言。天下艰难而昌明幼冲，眇然非阿衡辅导之计，当何以宁济社稷？国事家计，一托之于公。”（檀道鸾《续晋阳秋》．《御览》99）P.256

帝崩。帝外压强臣，忧愤不得志，在位二年而崩。（檀道鸾《续晋阳秋》．《世说》注二）P.256
帝以太兴三年生，弱而慧异，中宗深器焉。及长，美风姿，好清言，举止端祥，器服陈素。与刘○、王○等为布衣之游。（原注：以上亦见《类聚》13）由登庸历位散骑常侍、右将军、抚军将军，以懿亲民望任登宰辅。值穆帝幼冲，母后临朝，桓温有平蜀、洛之勋，擅强西陵。帝于家国之寄，具瞻所归，而自断（原注：一作料）文弱，无以抗之。陈郡人殷浩，素有盛名，时论比之管、葛。又琅邪王洽，丞相导之子，既是名公子，少有声望。乃以（原注：一作征）浩为扬（原注：一作湘）州刺史，洽为长史。徐州刺史葛羡亦以清贵居藩，同心忧国。温见此树置，知意在抗己，甚忿焉。（原注：此节亦见《世说注》五）温既以雄武专朝，任兼将相，悉众北讨以成乐推之势。乃枋头奔败，知民望之去，乃屠豫州刺史袁真于寿阳城。既而闻郗超曰：“足下何以雪枋头之耻乎？”超因说温以废立之事。温既宿有此谋，深纳超言。既废昏立明，民人悦服。然恭己难免，政自温出。帝性音深沉雅有局镇，尝与太宰武陵王晞、桓温同乘至板桥。温密敕令，无因而鸣角鼓噪，部伍并皆惊驰。温佯（原注：一作阳）为骇异，晞大震惊，急求下车。帝举止自若，音颜无变。温每以此称其德量，故论者谓温服惮之深也。（圆柱：此节亦见《世说》注四）若假帝修年，则温篡逆之图绝矣。（檀道鸾《续晋阳秋》．《御览》99）

☆孝武帝

二月温来朝，大陈兵卫，延见朝士。郗超卧帐中听其言，风动帐开，安笑曰：“郗生可谓入幕之宾。”超谓温雄武，当乐推之运，遂深自委结。温亦深相器重，故潜谋密计，莫不预焉。（檀道鸾《续晋阳秋》．《世说．雅量第六》注，其中似有据《通鉴》补句）
〔七月，桓温卒。〕大司马府军中人朱兴妻周息男道扶，年三岁，先得痫病。因其病发，掘地生卖之。为道扶姑双文所告，正周弃市刑。徐羡之议曰：“自然之爱，虎狼犹仁，周之凶忍，宜加显戮。臣以法律之外，故当宏济物之理。愚谓可特原母命，投之遐裔。”从之。（檀道鸾《续晋阳秋》．《御览》739）P.258
二（原注：原作正）月丁巳，有星孛于女虚，芒长四尺，西南指。（檀道鸾《续晋阳秋》．《占经》89云：应后苻坚屠凉州及移流民于淮南）P.259
〔诏谢安总中书。〕谢安初携幼稚同好，养志海滨，襟情超畅，尤好声律。然抑之以礼，在哀能制，弟万之丧，不听丝竹者将十年。及辅政，而修室第园馆，丽车服，虽期功之惨，不废妓乐，王坦之苦谏焉。（檀道鸾《续晋阳秋》．《世说．赏鉴第八》注）P.259
三月丙戌，慧星出氐亢，移及角轸，翼张长十丈，东北指。（檀道鸾《续晋阳秋》．《占经》89云应后天门蛋（延虫？）攻郡，桓石虔破姚苌）P.259
十一月己酉，天门蛋（延虫？）攻郡县吏民。（檀道鸾《续晋阳秋》．《占经》89）P.259
癸酉，太白掩荧惑，在营室。时威（原注：《晋纪》作镇）远将军桓石虔破羌贼（原注：一作氐贼，盖时为苻坚将也）姚苌于垫江。（檀道鸾《续晋阳秋》．《占经》21、89）P.260
正月大赦。（檀道鸾《续晋阳秋》．《占经》89"大赦”三字原误作“丁未”）P.260
〔五月，王坦之卒。〕坦之雅贵有识量，风格峻整。（檀道鸾《续晋阳秋》．《世说．品藻第九》注）P.260
谢朗字长度，安次兄据之长子。安早知之，文义艳发，名亚于玄。仕至东阳太守。（檀道鸾《续晋阳秋》．《世说．言语第二》注）P.260
〔徙谢安领扬州刺史。安以袁宏为东阳郡。〕宏起家建威参军、安南司马记室。太傅谢安赏宏机捷（原注：一作机对）辩速，自吏部郎出为东阳郡，乃祖之于冶亭，使贤皆集。安欲卒迫试之，执手将别，顾就左右取一扇授云：“聊以赠行”。宏应声答曰：“辄当奉扬仁风，微彼黎庶。”合坐称其率而当。（原注：一作叹其要捷）性直亮，故位不显也，在郡卒。（檀道鸾《续晋阳秋》．《世说》注二，《御览》702）P.261
八月立皇后王氏，大赦天下。（檀道鸾《续晋阳秋》．《占经》89）P.261
九月九日，帝讲《孝经》，仆射谢安侍坐，吏部尚书陛（陆）纳、兼侍中卞耽执读，黄门侍郎谢石、吏部袁宏兼执经，中书郎车胤、丹阳尹王混摘句。（檀道鸾《续晋阳秋》．《世说》注二，《御览》32）P.261

五月，氐苻坚遣伪帅毛当、苟池（原注：二爱原作苻寇）逼西凉州，九（原注：《晋纪》作七）月，屠凉州，护理刺史西平公张天锡，送于坚所。冬十月，车骑桓冲遣谘议参军、淮南太守刘波，汛舟淮泗，乘虚致讨，以救凉州。又发三州官吏，移诸流民，悉置淮南也。（檀道鸾《续晋阳秋》．《占经》80、92引，宁康二年有星孛及彗星之应。）P.261
〔台征谢敷不就。〕谢敷字庆绪，会稽人，崇信释氏。初入太平山中十余年，以长斋供养为业，招引同事，化纳不倦。以母老还南山若耶中。内史郗○表荐之，征博士不就。初，月犯少微星，少微一名处士星。占云：“以处士当之。”时戴逵居剡山，既美才艺而交游贵盛，先敷著名，时人优之。俄而敷死，会计人士以嘲吴人云：“吴中高士，便是求死不得。”（檀道鸾《续晋阳秋》．《世说》注六，《初学记》1，《御览》504）P.262
四月戊戌，太白入舆鬼。（檀道鸾《续晋阳秋》．《占经》50，云应四年襄阳等城陷）P.262
〔郗超主。〕郗党戴桓氏，为其谋主。以父○忠于王室，不令知之。将亡，出一小书箱，付门生云：“本欲焚此，恐官年尊，必以伤愍为毙。我亡后若大损眠食，则呈此箱。”○后果恸悼成疾，门生乃如超旨。则与桓温往返密计。○见均达怒曰：“小子死恨晚！”后不复哭。（檀道鸾《续晋阳秋》．《世说．伤逝第十七》注）P.263
群议以吴隐之为黄门郎，而隐之貌似太宗。上不忍见，故改焉。（檀道鸾《续晋阳秋》．《御览》396）P.263
诏赐会稽王秘阁书八千卷。（檀道鸾《续晋阳秋》．《书抄》）
三月庚辰，夜流星大若三斗器，尾长三丈，从七公西行至招摇，须臾转还东行，至贯索而没。六月，苻坚遣其子丕等十余万人，五道寇襄阳。（檀道鸾《续晋阳秋》．《占经》73）P.264
〔进道子骠骑，以谢重为长史。〕谢重字景重，陈郡人。父朗，东阳太守，重明秀有才会，终骠骑长史。（檀道鸾《续晋阳秋》．《世说．言语第二》注）P.264
九月，太白昼见在角。（檀道鸾《续晋阳秋》．《占经》46云应五年皇后王氏崩）P.264
辛酉，大赦天下。（檀道鸾《续晋阳秋》．《占经》73）P.264
二月襄阳城陷。（檀道鸾《续晋阳秋》．《占经》50云二年太白入舆鬼之应）P.264
习凿齿以足病废于里巷，苻坚灭樊邓，素闻其名，与释道安俱而致焉。与语大悦，以凿齿蹇，堪半丁，与诸镇书曰：“晋氏灭吴，利在二陆；今破汉南，得士一人半耳。”（檀道鸾《续晋阳秋》．《御览》引《晋春秋》与此少异）P.264
习凿齿尝造道安谭论，自赞曰：“四海习凿齿。”道安应声曰：“弥天释道安。”咸以为妙对。（檀道鸾《续晋阳秋》．《世说》）P.265
四月魏兴城崩。五月彭超攻陷盱眙城。（檀道鸾《续晋阳秋》．《占经》50云二年太白入舆鬼之应）P.265
五月丁酉，太白犯东井。（檀道鸾《续晋阳秋》．《占经》50云应八月韩伯卒）P.265
六月，雷震（原注：二字一作霹雳）含章殿四柱，并杀内史二人。（檀道鸾《续晋阳秋》．《占经》102，《御览》876。一误作太兴元年）P.266
〔以道子为司徒。〕桓玄尝诣会稽王，道子已醉，对玄张眼属四座云：“桓温作贼。”玄见此辞，伏席流汗，不能起。谢重正色曰：“故大肆司马公废昏立明，功全社稷，风尘之论，宜绝圣听。”（檀道鸾《续晋阳秋》．《御览》387，447。《书抄》）P.266

檀道鸾论之曰：“道子可谓易于由言，谢重能解纷纭矣。”（檀道鸾《续晋阳秋》．《世说》注二）P.266七月丙子，辰星犯填星。（檀道鸾《续晋阳秋》．《占经》22云应十月水灾，六年大水）P.266
八月己巳，领军将军、新除太常韩伯卒。（檀道鸾《续晋阳秋》．《占经》50云，太白犯东井之应）韩保字康保，颍川人，好学，善言理。历豫章太守、领军将军。（檀道鸾《续晋阳秋》．《世说．德行第一》注）康保清和有思理，幼为舅殷浩所称。（同上五）P.266
九月癸未，皇后王氏崩。（檀道鸾《续晋阳秋》．《占经》46云：三年太白昼见之应）P.267
冬十月，丹阳、平陵、义兴水灾。（檀道鸾《续晋阳秋》．《占经》22云：辰星犯填星之应）P.267
〔以桓伊为豫州刺史。〕伊字叔夏，谯国铚人。父景，护军将军。伊少有才艺，又善声律，加以标悟省率，为王○、刘○所知。累迁豫州刺史，赠右将军。（檀道鸾《续晋阳秋》．《世说．方正第五》注）P.267
〔八月，苻坚大举入寇。遣谢石、谢玄、桓伊等距之。十一月，大破秦兵于肥水。〕初，苻坚南寇，京师大震。谢玄入问讨御之方，谢安夷然无惧色。方命驾出墅，与兄子玄围棋，夜还脑处分，少日皆班。玄等既破贼，有驿书至，安方对客围棋，看看书既毕，摄放床上，了无喜色（原注：一作容），还棋如故。客问之，安徐答云：“小儿辈遂已破贼。”客罢还。内过户限，安心喜甚，不觉屐屐齿之折。其矫情镇物，高量如此也。（檀道鸾《续晋阳秋》．《御览》467，《世说》注四）P.267
〔苻坚还长安，行至渑池。慕容垂请奉诏书镇慰北鄙。〕苻坚之遣慕容垂，侍中权翼谏，不听。于是翼乃夜私遣壮士要路而击之。垂是夜梦行路，路穷。又见孔子墓傍坟有八。觉而心恶性之，召占梦者占之，曰：“行路穷，道尽也，不可行。孔子名丘，八以配丘，此兵字，路必有伏兵，深宜慎之。”于是垂遂别路而进，翼伏兵出遂不擒之。（檀道鸾《续晋阳秋》．《御览》400）P.268
〔以王国宝为尚书郎。国宝与道子狎昵，乃谮谢安于道子，使离间之。求进之徒多毁短安，帝稍疏忌之。〕右将军桓伊善音乐，孝武饮燕，谢安侍坐。帝命伊吹笛。伊神色无怍（原注：一作忤），既吹为一弄，乃放笛云：“臣于筝乃不如笛，然自足以韵合歌管。臣有一奴，善吹笛；且相便中，请进之。”帝赏其放率，听召奴。奴既至，吹笛，伊抚筝而歌怨诗，因以谏也。（檀道鸾《续晋阳秋》．《世说．任诞第二三》注）P.268
〔二月，桓冲卒。〕桓冲本以将相异宜，才用不同，忖己德量，不及谢安。故解杭州以让安。自谓少经军镇，及为荆州，闻苻坚自出淮、肥，深以根本为虑，遣其随身精兵三千人赴京师。时安已遣诸军，且欲外示闲暇，因令冲军还。冲大肆惊曰：“谢安乃有庙堂之量，不闲将略。吾量贼必破襄阳，而并力淮、肥。今大敌果至。方游谈示暇，遣诸不经事年少，而京师实寡弱，天下谁知？吾其左衽矣！”俄闻大勋克举，惭慨而薨。（檀道鸾《续晋阳秋》．《世说．尤悔第三三》注）P.269
〔三月以谢安为太保。〕张华死后，中台遂拆。太元中还阴敛正，中国以为谢太傅祖德之所致也。（檀道鸾《续晋阳秋》．《占经》67）P.269
〔王蕴卒。〕蕴素嗜酒，末年尤甚，在会稽略少醒焉。（檀道鸾《续晋阳秋》．《世说．任诞第二十三》注）P.270
十月辛亥，日有食之。时有张五虎、路六根等谋反，诸葛侃由诱斩之，灭其凶党。（檀道鸾《续晋阳秋》．《占经》9）P.270
〔谢安薨。〕安弘雅有气，风神调畅也。（檀道鸾《续晋阳秋》．《世说．赏誉第八》注）P.270
自中原丧乱，民离本域，江左造创，豪族并兼，或客寓流离，名籍不立。太元中，外御强氐，○简民实，三吴颇加澄检，正其里伍。其中时有山湖遁逸，往来都邑者。后将军安方接客，时人有于坐言：宜纠舍藏之失者。安每以厚德化物，去其烦细，又以强寇入境，不宜加动人情。乃答之云：“卿所忧，在于客耳！然不尔，何以为京都？”言者有惭色。（檀道鸾《续晋阳秋》．《世说．政事第三》注）P.271
晋隆和中，河东裴启撰汉魏以来迄于今时言语应对之可称者，谓之《语林》。时人所好其事，文遂流行。后说太傅事不实，而有人于谢坐叙其黄公酒垆，司徒王○为之赋，谢公加以与王不协，乃云：“君遂复作裴郎学。”自是众咸鄙其事矣。安乡人有罢中宿县，还诣安者，安问其归资。答曰：“岭南凋敝，惟有五万蒲葵扇，又以非时为滞货。”安乃取其一中者捉之，于是京师士庶竞慕而取焉。价增数倍，旬日无卖。夫所好生羽毛，所恶成疮痏谢相一言，挫成美于千载，及其所与，崇虚价于百金。上之爱憎与夺，可不慎哉！（檀道鸾《续晋阳秋》．《世说．轻诋第二六》注）P.271
王献之少而标迈，不循常贯而最其胜会，故为中书令。（檀道鸾《续晋阳秋》．《初学记》11）P.272
献之虽不修常官，而容止不妄。（檀道鸾《续晋阳秋》．《世说．雅量第六》注）P.272
献之文义并非所长，而能撮其要会，故擅名一时，为风流之冠也。（檀道鸾《续晋阳秋》．《世说．品藻第九》注）P.272
王献之为中书令，卒。王○代之。时人曰：“大小王令。”（檀道鸾《续晋阳秋》．《世说．政事第三》注）P.272
〔以谢玄为会稽内史，张玄之为吴兴太守。〕张玄之，字祖希，吴郡太守澄之孙也。少以学显，历吏部尚书，出为冠军将军、吴兴太守。与会稽内史谢玄同时之郡。论者以为南北之望。玄之名亚谢玄，时亦称南北二玄，卒于郡。（檀道鸾《续晋阳秋》．《世说．言语第二》注）P.273
〔四月，尊母李夫人为皇太妃。〕初，太宗诸子继夭，乃令扈谦卜，云：“后房有一女，当诞二男，其一终大盛。”帝乃召相者示诸宠妾，皆曰非其人。又示诸妇，时织坊中有一人，形长色黑，宫人谓之昆仑奴。至，相者惊曰：“此其人也！”帝以大计幸之，生烈宗也。（檀道鸾《续晋阳秋》．《御览》388）P.273
李太后在会稽王宫，梦两龙枕膝，日月入怀。其后果以相者之言见幸太宗，凡生烈宗、会稽王道子及鄱阳公主焉。（檀道鸾《续晋阳秋》．《御览》398）P.273
六月癸酉，太白昼见，经天在柳。（檀道鸾《续晋阳秋》．《占经》46云，应谢玄薨及刘黎称号）P.273
〔癸卯，征处士戴逵。〕逵善图画，穷巧丹青也。（檀道鸾《续晋阳秋》．《世说》注四）P.274
逵不乐当世，以琴书自娱，隐会稽剡山。国子博士征，不就。（檀道鸾《续晋阳秋》．《世说》注四）P.274
十月庚午，太白昼见在斗。（檀道鸾《续晋阳秋》．《占经》46云：应谢玄薨及刘黎称号）P.274
左将军康乐公谢玄薨。（檀道鸾《续晋阳秋》．《占经》46云：十二年太白昼见之应）P.274
玄识局贞正，有经国之才略。（檀道鸾《续晋阳秋》．《世说．识鉴第七》注）P.274
〔王○卒。〕○风情秀发，才辞富赡。（檀道鸾《续晋阳秋》．《世说．赏誉第八》注）P.274
○有隽才，与兄○并有名，而声出○右。故时人为之语曰：“法护非不佳，阿弥难为兄。”（檀道鸾《续晋阳秋》．《世说》注五，《御览》516）P.275
彭城夭贼刘黎称号，谢玄出屯彭城，经略中州。（原注：置戍而还，又卒也。《占据经》46云：十二年太白昼见之应。原缺，以意旁补以俟考）P.275
〔道子骄恣，帝不能运。欲用王恭、殷仲堪为藩镇以制之。王雅谏，不从。以王恭都督青、兖等州军事。〕初，淮陵内史虞珧子妻裴，以尺牍辩利，兼服食绝谷，常衣黄衣，状若学道，司马道子常延致，甚悦其才。每与百官饮宴，尊尊衣豫焉。悉令与宾客谈，重任皆为降节。王恭辞曰：“恭闻男女之别，国之大节，未闻宰相之坐有失行妇人。”举坐竦然。道子为惭。（檀道鸾《续晋阳秋》．《御览》428）P.275
孝武好览文艺，诏著作郎徐广校秘阁四部，见书凡三万六千卷。（檀道鸾《续晋阳秋》．《玉海》52、163）P.276
以殷仲堪都督荆、益、宁州军事。仲堪，仲文之从兄也。少有美誉。（檀道鸾《续晋阳秋》．《世说》赏誉第八》注）P.276
王谧为秘书丞，乃表前尚书殷允、中书郎张敞、太子后率郗俭之。故太常桓石秀是多书之家，请秘书郎分局采借。（檀道鸾《续晋阳秋》．《御览》233）P.276
〔姚苌死，子兴嗣。兴字略。〕姚略好书，有青箱赤轴。（檀道鸾《续晋阳秋》．《书抄》104）P.277
十月癸酉，荧惑、填星、太白同在氐房。（檀道鸾《续晋阳秋》．《占经》19）
十一月甲申，荧惑犯钩钤（檀道鸾《续晋阳秋》．《占经》31云：应帝崩）P.277
三月庚辰，日有食之。（檀道鸾《续晋阳秋》．《占经》31：应帝崩）P.277
九月庚申，帝崩。（檀道鸾《续晋阳秋》．《占经》9、31云：上日食及荧惑犯钩钤之应）P.277
初，帝耽于色。末年殆为长夜之饮，醒时既少，多居内殿，留连于盘尊之间。时张贵人宠冠后宫，威行阃内，年几三十。帝妙列伎乐，陪侍嫔少，乃笑而戏之云：“汝已年当废矣，吾已属诸妹，少矣。”贵入潜怒，上不觉。上稍醉卧，贵人遂令其婢蒙之以被，既绝，云以压崩。至丑时，方迁登太极前殿。（檀道鸾《续晋阳秋》．《御览》99）P.278

☆安帝

三月丙辰，太白犯东井。（檀道鸾《续晋阳秋》．《占经》50）P.278
王恭等举兵，以讨国宝及绪为名。道子遣使谢恭，故后将军王国宝于狱赐死，左将军王绪斩于市也。（檀道鸾《续晋阳秋》．《占经》P.50：云上太白犯东井之应）P.278
〔道子忌王、殷之逼，树腹心于外以自卫。〕王恭副惧祸难，抗表起兵。遣左将军谢琰讨恭。恭败走曲阿，为湖蒲尉所擒。初，道子与恭善，欲载出都，面相折数。闻西军之逼，乃令于儿塘赞成之，枭首于东桁也。（檀道鸾《续晋阳秋》．《世说．仇隙第三六》注）P.279
〔道者使间桓玄置仲堪，内虽疑阻而势犹合，乃加玄都督。玄因袭江陵，仲堪遇害。〕仲堪父曾有失心病，仲堪腰不解带，弥年父卒。（檀道鸾《续晋阳秋》．《世说．纰漏第三四》注）P.279
〔王○卒。〕王○尝之吴郡，就汰公道人宿。汰公设豆藿糜，汰公自啖一大瓯，○强进半瓯。须臾○设精馔果炙毕备，汰公都无所啖。（檀道鸾《续晋阳秋》．《书抄》）P.279
〔谢阎王为孙恩所败，死之。〕会稽太守谢阎王拒孙恩，恩帐下都督张猛于后斫马，阎王堕地，遂杀之。高祖左里之捷，生擒猛，遂阎王小子混，混刳肝生食之。（檀道鸾《续晋阳秋》．《御览》376）P.279
〔八月王雅卒。〕王雅字茂德，东海剡人，为右仆射。（檀道鸾《续晋阳秋》．《文选．奏弹王源》注）P.280
〔十二月元显解录尚书，复加尚书令。吏部尚书车胤以其骄恣，白道子请抑之。元显谓其徒曰：“胤间我父子！”胤惧自杀。〕胤既博学多闻，又善于激赏。当时每有盛坐，胤必同之。皆云：“无车公不乐。”太傅公（原注：即道子）游集之日，开筵以待之。累迁丹阳尹、护军将军、吏部尚书。（檀道鸾《续晋阳秋》．《世说》识鉴第七》注）P.280
〔孙恩陷沪渎，袁山松死之。〕山松，陈郡人。祖乔，益州刺史。父方平，义兴太守。山松历秘书监、五国内史。孙恩作乱，见害。（檀道鸾《续晋阳秋》．《世说．排调第二五）注）P.281
袁山松善音乐。北人旧曲歌有《行路难曲》，辞颇疏质。山松好之，乃为文其章句，婉其节制。每因酒酣，从而歌之。听者莫不流涕。初，样昙善唱乐，桓伊能挽歌，及山松以《行路难》继之，时人谓之三绝。（檀道鸾《续晋阳秋》．《世说》注七，《御览》552）P.281
〔以元显为骠骑大将军，讨桓玄。〕殷仲文字仲文，陈郡人。祖融，太常；父康，吴兴太守。（檀道鸾《续晋阳秋》．《世说》注二）仲文雅有才藻，着文数十篇。（檀道鸾《续晋阳秋》．《世说》注三）为骠骑行参军，以桓玄之姊夫（原注：左迁新安太守。《文选．南州桓公九井作》注，末句脱，依事旁补以俟考）P.281
〔王师败绩，元显遇害，玄自总百揆。〕仲文闻玄平京邑，弃郡投焉。玄甚悦之，引为谘议参军。时王谧见礼而不亲，卞范之被亲而是礼，其宠遇隆重，兼于王、卞矣。（檀道鸾《续晋阳秋》．《世说．言语第二》注）P.282
〔玄以牢之为会稽内史，牢之自杀。〕刘牢之字道坚，彭城人。世以将显。父遁，征虏将军。牢之沉毅多计数，为谢玄参军。苻坚之役，以骁猛成功。及平王恭，转徐州刺史。桓玄下都，以牢之为前锋，行征西将军。玄至归降，用为会稽内史，于解其兵。奔而缢死。（檀道鸾《续晋阳秋》．《世说．文学第四》注）P.282
〔十一月，玄逼帝禅位，迁帝于永安宫。孔璞奉梁王奔寿阳。〕梁王珍之，字景度。（檀道鸾《续晋阳秋》．《世说》豪爽第十三》注）P.283
〔十二月。〕玄僭位，以仲文为长史。（檀道鸾《续晋阳秋》．《文选．南州桓公九井作》注）P.283
玄篡位，仲文以佐命亲贵，厚自封崇。舆马器服，穷极绮丽，后房妓妾数十，丝竹不绝音。性甚贪吝，多纳贿赂，家累千金，常若不足。（檀道鸾《续晋阳秋》．《世说．言语第二》注）P.283
〔举王谈为孝廉，不应。〕王谈年十许岁，父为邻人窦度所杀。谈阴有复仇之志，年十八密贵市利插刃，阳若为耕耘者。度常乘船出入，经一桥下，谈伺度行还，于桥上以插斩之，应手而死。既而归罪有司，太守孔岩义其孝男，列上宥之。（檀道鸾《续晋阳秋》．《御览》482）P.283
〔刘裕、何无忌、刘毅、魏咏之等举义兵。〕何无忌母，刘牢之姊也。无忌与宋高祖谋，夜于屏风里制檄文，母潜橙登于屏风上窥之。既知其事，大喜谓曰：“汝能如此，吾仇耻雪矣。”（檀道鸾《续晋阳秋》．《类聚》56，《御览》597、701、764）P.284
刘毅至黑，时人谓之铁色。（檀道鸾《续晋阳秋》．《御览》388）P.284
魏咏之生而兔缺，相者云后当贵，年十八，闻荆州殷仲堪帐下有术人能治之，因西上。仲堪与语，令师看焉。语曰：“可割补之，但应百日食粥不语。”笑咏之曰：“半年不语，亦当治之，况百日也。”师为治而差。（檀道鸾《续晋阳秋》．《御览》740）P.284
〔裕等入京口，斩桓修以徇。〕修少为玄所侮，于言端常嗤鄙之。（檀道鸾《续晋阳秋》．《世说．派调第二五》注）P.285
〔五月刘毅及玄战于峥嵘洲，大破之。〕玄既败，仲文奉何、王二后，先投义军，累迁侍中、尚书。（檀道鸾《续晋阳秋》．《世说．言语第二》注）P.285
〔玄欲奔汉中，益州都督冯迁斩玄于貊盘洲。〕桓玄庶母马氏，本袁真之妓也，与同列薛氏。国外氏夏夜同出，月下有铜盆，水在其侧。见流星堕盆中，惊喜共视，见星如二寸火珠，于水底○然明净，乃相谓曰：“此吉祥也，谁当应之？”于是薛、郭更以瓢杓接取，并不得。马最后取，星正入瓢中，便饮之。既而若有感焉，俄而怀玄，玄虽篡位不终，而数年之中，荣贵极矣。（檀道鸾《续晋阳秋》．《类聚》158，《御览》5、7，《编珠》1）P.285
桓玄在姑孰起斋，画为龙，名曰“盘龙斋”。及败，六毅居之。刘一字盘龙。（檀道鸾《续晋阳秋》．《占经》140）P.286
〔三月帝至建康。〕帝初反正，仲文抗表，自解尚书。（檀道鸾《续晋阳秋》．《文选．解尚书表》注）P.286
〔以卢循为广州。〕卢循为广州，州无面。每得，分饷未周遍文武，则不食也。其仁如此。（檀道鸾《续晋阳秋》．《御览》280）P.286
〔五月，玄余当桓亮、苻宏都寇湘州，刘毅等讨平之。〕桓亮字景真，大司马温之孙。父济，给事中。叔父玄篡逆见诛。亮屯兵于长沙，自号湘州刺史。杀太宰甄恭、衡阳前太守韩绘之等十余人。为刘毅军人郭珍斩之。（檀道鸾《续晋阳秋》．《世说．贤媛第十九》注）P.286
宏，苻坚太子也。坚为姚苌所杀，宏将母妻来投，诏赐田宅。（檀道鸾《续晋阳秋》．《世说．轻诋第二六》注）P.287
〔是年，〕云都高山有金鸡，青黄色，飞集岩谷间。（檀道鸾《续晋阳秋》．《白帖》）
〔以顾恺之为散骑常侍。〕恺之矜伐过实，讣年少因相称誉，以为戏弄。为散骑常侍，与谢瞻连省，夜于月下长咏，自云得先贤风致，瞻每遥称赞之。恺之得此弥自力忘倦。瞻将眠，语捶脚人令代焉，恺之不觉有异，遂几申旦而后止。（檀道鸾《续晋阳秋》．《世说》注三，《御览》499）
恺之图写特妙。（檀道鸾《续晋阳秋》．《世说．巧艺第二一》注）P.287
〔闰二月杀殷仲文。〕仲文出为东阳太守，愈益愤怒，后照镜不见其面，数日而祸及。（檀道鸾《续晋阳秋》．《文选．南州桓公九并作》注）以罪伏诛。（檀道鸾《续晋阳秋》．《世说》注二）P.286
〔四月孔安国卒。〕孔安国字安国，会稽山阴人，车骑愉第六子，少而孤贫，能善树节，以儒素见称。历侍中、太常、尚书，迁左仆射特进，卒。（檀道鸾《续晋阳秋》．《世说》德行第一》注）P.286
〔九月，裕矫诏谓刘毅枸逆南夏，藩、混助乱。害刘藩及谢混。〕谢混字叔源，求领戎行，拜征虏将军。（檀道鸾《续晋阳秋》．《书抄》）P.286
太尉伐羌于济口，入河。索虏遣将鹅（娥）青，将步骑十万于河北，声云救羌。太尉遣队主丁吘以车五百乘上北岸，为却月阵，相去一步，车置七人，授以长白眊槊。（原注：命朱超石驰赴之。魏兵奔溃，斩青将阿薄干，《御览》354）P.286
十二月帝崩。

☆恭帝

〔立皇后褚氏。〕褚爽字茂弘，河南人，太傅裒之孙，秘书监韶之子。太傅谢安见其少时，叹曰：“若期生不佳，我不复论士。”及长，果俊迈有风气。好老庄之言，当世荣誉，弗之屑也。唯与殷仲堪善。累迁中书郎、义兴太守，女为恭帝皇后。（檀道鸾《续晋阳秋》．《世说》识鉴第七》注）P.289
王弘为江州刺史，陶潜九月九日无酒，于宅边东篱下菊丛中，摘盈把，坐其侧。未几（原注：二字一作久之）望见一白衣人至，乃刺史王宏送酒也。即便就酌而后归。（檀道鸾《续晋阳秋》．《初学记》4，《御览》32、996）P.289
江州刺史王宏，造陶渊明。渊明无履，宏从人脱履以给之，语左右为彭泽作履。左右请履度，渊明于众坐申脚，令度。及履至，着而不疑。（檀道鸾《续晋阳秋》．《御览》697）P.290
六月禅宋。
驶，安皇不慧，起居动止不自己出。帝每仕左右，虽温良饥饱之中而恭谨备焉，时人称其顺惕。又雅信佛教捐财货十万，造丈六金像于瓦官寺。斋日迎像入宫，步从十许里。安皇帝归陵，有诏当出送，八座奏谏，以为当加珍摄，乃止。（檀道鸾《续晋阳秋》．《御览》100）P.190
隋郡二上甘露降。摄阳县垂禾露凝十余里。（檀道鸾《续晋阳秋》．《初学记》2，姑附于末，俟检录正）P.290

《续晋阳秋》补遗，摘自黄○辑本
☆王○
中书令王○好捉白团扇，其仕人谢芳歌，因以为曲。（说郛》59）
☆崔祖思
清河崔祖思死，家无余财，有书八千卷。上闻，嗟叹良久，乃以葛屯谷百五斛（原注：百五二字疑颠倒）赐其家，曰：“葛屯亦吾之垣，下令后世知其见异。（《说郛》59）P.291
☆苻坚
苻坚未败，长安市鬼夜哭一月止。（檀道鸾《续晋阳秋》．《说郛》59）

《续晋阳秋》完



☆《晋纪》晋．干宝清．汤球

☆高祖宣皇帝
☆世宗景皇帝司马师

☆高祖宣皇帝
魏武帝为丞相，命高祖为文学掾，每与谋策划，多善。（干宝《晋纪》*《文选．干宝晋纪总论》注）P.295
魏国既建，高祖迁太子中庶子，与陈群、吴质、朱铄号曰“四友”。（干宝《晋纪》*《文选．干宝晋纪总论》注）P.295
魏武帝以天下凶荒，资财乏匮，始拟古皮弁，裁缣帛为白帢，以易旧服。干宝以为：缟素，凶丧之象，名之为帢，毁辱之言也。盖革代之后，劫杀之妖也。（干宝《晋纪》*《晋书．五行志》）
魏文帝即位，为丞相长史。（干宝《晋纪》*《文选．干宝晋纪总论》注）P.295
魏文帝之在广陵，吴人大骇，乃临江为疑城，自石头至于江乘，车以木为桢（原注：一作枝），衣以苇席，加采饰为焉，一夕而成。（原注：以上亦见《太平御览》192）魏人自江西望，甚惮之，遂退军。权令赵达孙之曰：“曹丕走矣！虽然，吴衰庚子岁。”权曰：“几何？”达屈指而计之曰：“五十八年。”权曰：“今日之忧，不暇及远，此子孙事也。”（干宝《晋纪》*《三国志》注47）P.296
天子还洛阳，帝镇许昌。及天子疾笃，帝与曹真、陈骑等见于崇华殿之南堂，并受顾命辅政。诏太子曰：“有间此三公者，慎勿疑之。”明帝即位，改封舞阳侯。（干宝《晋纪》*《初学记》9）迁骠骑大将军。（干宝《晋纪》*《文选．干宝晋纪总论》注）P.296
新城太守孟达反，高祖亲征之，屠其城，斩达。（干宝《晋纪》*《文选．晋纪总论》注）P.296
达初入新城，登白云塞，叹曰：“刘封、申耽据金城千里而失之乎！”（干宝《晋纪》*《三国志》注3）P.297
吴武陵蛮叛。武陵，长沙郡夷盘瓠之后，杂处五服之内，凭土阻险，每常为猱杂鱼肉而归以祭盘瓠。俗称赤髓横裙子孙。（干宝《晋纪》*《御览》785）P.297
魏明帝青龙元年，正月甲申，青龙见郏之摩陂井中。干宝曰：“自明帝终魏世，青龙、黄龙见者，皆其主废兴之应也。魏土运，青木色，而不胜于金。黄得位，青失位之象也。青龙多见者，君德、国运相克伐也。故高贵乡公卒败于兵。案刘向说：‘龙贵象而困井中，诸侯将有幽执之祸也。’魏世龙莫不在井，此居上者逼制之应。高贵乡公着潜龙诗，即其旨也。”（干宝《晋纪》*《晋书．五行志》）P.297
宣帝除九品，置大中正。（干宝《晋纪》*《通典》32引干宝称）P.298
景初二年春正月，诏太尉司马宣王率众讨辽东公孙渊。帝问宣王：“度渊将何计以待君？”宣王对曰：“渊弃城预走，上计也；据辽水拒大军，次计也；坐守襄平，此为成禽耳。”帝曰：“然则三者何出？”对曰：“唯明智能审量彼我，乃预有所割弃，此既非渊所及。”又谓：“今往，悬远不能持久，必先拒辽水，后守襄平也。”帝曰：“往还几日？”对曰：“往百日、攻百日、还百日，以六十日为修习，如此一年足矣。”（干宝《晋纪》*《三国志》注3）P.298
廷尉府中，雌鸡化为雄，不鸣不将。干宝曰：“是岁宣帝平辽东，百姓始有与能之义，此其象也。然晋三后并以人臣终，不鸣不将，又天意也。”（干宝《晋纪》．晋书．五行志》）P.299
正始二年，吴将全琮寇芍陂，朱然、孙伦五万人围樊城，诸葛瑾、步骘寇柤中。琮已破走而樊围急。宣王曰：“柤中民夷十万隔在水南，流离无主，樊城被围，历月不解，此危事也。”请自讨之。议者咸言贼远围樊城，不可卒拔。挫于坚城之下，有自破之势，宜长策以御之。宣王曰：“《军志》有之：将能而御之，此为縻军；不能而御之，此为覆军。今（原补注：边城受敌而安坐庙堂）疆埸骚动，民心疑惑，是社稷之大忧也。”六月，乃督诸军南征，车驾送出津阳城门外。宣王以南方暑湿，不宜持久，使轻骑挑之，然不敢动，于是乃令诸军休息洗浣（原注：一作沐），简精锐、募先登、申号令，示必攻之势。然等闻之，乃夜遁。追至三州口，大杀获。（干宝《晋纪》*《三国志》注4）P.299
高祖与曹爽俱受遗辅政，爽横恣日甚，高祖乃奏事永宁宫，废爽以侯归第。（《文选．晋纪总论》注）P.299
时爽从天子谒陵，桓范出赴曹爽。宣王谓蒋济曰：“智囊往矣！”济曰：“范智则智矣，驽马恋栈豆，爽必不能用也。”（干宝《晋纪》*《类聚》93、《三国志》注9、《御览》895）P.300
曹爽留车驾宿伊水南，伐木为鹿角寨。发屯田兵数千人以为卫。（干宝《晋纪》．三国志》注9、《御览》337）P.300
有司奏黄门张当辞，并道爽反状，遂夷三族。（干宝《晋纪》*《文选．晋纪总论》注）P.300
蒋济以曹真之勋力，不宜绝祀，故以熙为后。济又病其言之失信于爽，发病卒。（干宝《晋纪》*《三国志》注9）P.300
高祖东袭太尉王凌于寿春。初，凌以魏主非明帝亲生，且不明也，谋更立楚王彪。凌闻军至面缚请降。高祖解缚，反服见之。宋之京都。（干宝《晋纪》*《文选．晋纪总论》注）P.301
王凌到项，见贾逵祠在水侧。凌呼曰：“贾梁道！王凌固忠于魏之社稷者，惟尔有神知之！”（干宝《晋纪》*《三国志》注28，）凌道饮药而死。（干宝《晋纪》．文选．晋纪总论》注）P.301
宣王讨王凌（至洛阳穷治其事），发（凌及）令狐愚冢（剖棺暴尸。兖州武吏、东平马隆托为令狐愚客，以私财更殡葬，行服三年，种植松柏。一州之士愧之。（《御览》420、《三国志》注28）P.301
八月太傅有疾，梦王凌、贾逵为历，甚恶之，遂薨。（干宝《晋纪》*《三国志》注28）P.302
帝配享魏太祖庙，有奏诸功臣从享子，更以官为次，在荀、郭之上。（干宝《晋纪》*《御览》526）P.302

☆世宗景皇帝司马师
世宗景皇，高祖崩，以抚军大将军辅政。（干宝《晋纪》*《文选．晋纪总论》注）P.302
魏齐王嘉平四年五月，有二鱼集于武库屋上。干宝以为高贵乡公兵祸之应。（《晋书．五行志》）P.302
中书令李丰，推太常夏侯玄谋废大将军。世宗闻之，乃遣王羡迎丰。至，世宗责之。丰知祸及，遂放恶言，勇士以刀环筑腰杀之。玄夷三族。（干宝《晋纪》．《文选．晋纪总论》注，《御览》371）P.303
〔逮捕玄等，皆夷三族。〕初，丰之谋也，使告玄。玄答曰：“宜详之耳，不以闻也。”故及于难。（干宝《晋纪》*《世说．方正第五》注）P.303
〔毋丘俭、文钦起兵。〕扬州刺史文钦自曹爽死后，阴怀异志。乃矫太后令，罪状世宗。世宗自率中军讨之，钦败，得奔入吴。（干宝《晋纪》*《文选．晋纪总论》注）P.303
俭走死，诏夷三族。初，管辂过毋邱氏墓下，倚树衷吟，精神不乐。林木虽茂，无形可觉，碑诔虽美，无后可守。（干宝《晋纪》*《御览》57）P.303
毋邱俭之起也，大将军以问刘陶。陶答：“依违大将军。”怒曰：“卿平生与吾论天下事，至于今日而更不尽乎！”乃出为平原太守，又追杀之。（干宝《晋纪》．三国志》注14）P.304
何曾字颖考，正元中为司隶校尉。时毋邱俭孙女适刘氏，以孕系廷尉，女母为武卫将军荀○所表活。既免，辞诣廷尉，乞为官婢以赎女命，曾使主簿程咸（原注：一误“陈咸”）为议，。议曰：“大魏承秦汉之弊，不及革制。所以追戮已出之女，诚欲殄丑类之族也。若已产育，则成他家之母，于法则不足惩奸乱之源，于情则伤孝子之思（原注：一作恩）。男不御（原注：罪于他族，而女独婴戮于二门，非所以哀矜女弱，均法制之大分也。臣以为在室之女，可从父母之刑，既醮之妇，使从夫家之戮。”朝廷从之。遂定为律令。（干宝《晋纪》*《三国志》注12）P.304
时吴孙亮五凤二年五月，阳羡县立里山大石自立。案《京房易传》曰：“庶士为天子之祥也。”其说曰：石立于山，同姓平地异姓。干宝以为孙皓承废故之家得位，其应也。或曰：孙休见立之祥也。（干宝《晋纪》*《晋书．五行志》）P.304

☆太祖文皇帝
太祖文皇帝，景帝母弟也。世宗崩，进位大将军，录尚书事，辅政。（干宝《晋纪》*《文选．晋纪总论》注）P.305
镇东大将军诸葛诞，贰于我太祖。亲帅六军东征。拔之，斩诞首，夷三族也。（干宝《晋纪》*《文选．晋纪总论》注）P.305
诞麾下百人拱手为列，每斩一人，辄降之，竟不变至尽。时人比之田横。吴将于铨曰："大丈夫受命其主，以兵救之，既不能克，又束手于敌，吾弗取也。”乃免胄冒阵而死。（干宝《晋纪》*《三国志》注28）P.305
初，寿春每岁雨潦，淮水溢，常淹城邑。故文王之筑围也。诞笑之曰：“是固不攻自破也。”及大军之改，亢旱逾月。城既陷，是日大雨，围垒皆毁。（干宝《晋纪》*《三国志》注28）P.306天子发甲攻向府，成济问贾充曰：“事急矣，若之何？”充曰：“公畜养汝等，为今日之事也，夫何疑？”济曰：“然。”乃抽戈犯跸。（干宝《晋纪》*《三国志》注4）P.306
高贵乡公之杀，司马文王召（原注：一作会）朝臣而谋其故。（原注：一作其日）太常陈泰不至，使其舅荀觊（原注：当作○）召之。觊至，告以可否。泰曰：“世之论者以泰方于舅，今舅不如泰也。”子弟内外咸共逼之，垂涕而入。文王待于曲室，诣（原注：一作谓）曰：“玄伯，卿何以处我？”曰：“可斩贾充，以谢天下。”文王曰：“不可，为吾更思其次。”泰曰：“泰厣惟有进于此，不知其次。”文王乃不更言。（干宝《晋纪》*《三国志》注22，《世说》注3，《御览》428）P.306
杀尚书王经，经正直不忠于我，故诛之。（干宝《晋纪》*《世说》六）P.306
时吴孙休永安三年，将守质子群聚嬉戏，有异小儿忽来，言曰：“三公锄，司马如。”又曰：“我非人，荧惑星也。”言毕上升。仰视，若曳一匹练，有顷没。干宝曰：“后四年而蜀亡，六年而魏废，二十一年而吴平。于是九服归晋，魏与吴蜀灭（原误“战”）国。“三公锄，司马如”之谓也。（干宝《晋纪》*《晋书．五行志》）P.307
又孙休后衣服之制，上长下短，又积领五六而裳居一二。干宝曰：“上饶奢，下俭逼，上有余，下不足之妖也。至孙皓果奢暴恣情于上，而百姓碉困于下，卒以亡国，是其应也。（干宝《晋纪》*《晋书．五行志》）P.307
〔魏元帝景元二年。〕吴孙休永安四年，安吴民陈焦死，七日复生，穿冢出。干宝曰：“此与汉宣帝同事，乌程侯皓承废故之家得位之祥也。（干宝《晋纪》．《晋书．五行志》）P.307
正元二年，司马文王反自乐嘉，杀嵇康、吕安。（干宝《晋纪》*《三国志》注21）P.308
吕安字仲悌，东平人。（干宝《晋纪》*《文选．赵景贞与嵇茂齐书》李周翰注）P.308
初，安之交康也，其相思则率尔命驾，千里从之。（干宝《晋纪》*《文选．奉答内兄希叔》注）P.308
安尝从康，或遇其行，康兄喜位至方伯，拭席而待，弗之顾也。独坐车中。康母就设酒食，求康儿共语戏，良久则去，其轻贵如此。（干宝《晋纪》*《世说．二四》，《御览》498）P.308
时太祖逐安于远郡，在路（上依《文选．赵景贞与嵇茂齐书》李周翰注引补）遗书与康：“昔李叟入秦，及关而叹聿，。”太祖恶之，追收安，下狱。康理之，俱死。（干宝《晋纪》*《文选．思旧赋》注）P.308
康临刑索琴弹之曰：“《广陵散》于今绝矣。”（干宝《晋纪》*《文选．思旧赋》注六臣本）P.308
阮籍宏逸旷达，居丧不帅常俭。（干宝《晋纪》*《文选．晋纪总论》注）P.309
何曾尝谓阮籍曰：“卿恣情任性，败俗之人也。今忠贤执政，综核名实，若卿之徒何可长也！”复言之于太祖。（干宝《晋纪》*《世说．任诞第二三》注）P.309
籍居丧，饮啖不辍，故魏晋之间，有被发夷傲之事，背死忘生之人，反谓行礼者。籍为之也。（干宝《晋纪》*《世说》注七）P.309
景元四年，大举伐蜀。太祖部分诸军，指授方略，使征西将军邓艾自狄道，攻姜维于沓中，使镇西将军钟会自骆谷袭汉中。（干宝《晋纪》*《文选．晋纪总论》注）P.309
天子命太祖为晋公，九锡之礼。（干宝《晋纪》*《文选．晋纪总论》注）P.310
蜀诸葛瞻与邓艾战，败，及其子尚死之。干宝曰："瞻虽智不足扶危，勇不足以据敌，而能外不负国，内不改父之志，忠孝存焉。”（干宝《晋纪》*《三国志》注35）
邓艾进军城北，蜀主刘禅面缚舆榇，诣垒门。（干宝《晋纪》*《文选．晋纪总论》注）
桨维诣钟会降，会谓维曰：“来何迟也？”维正色流涕曰：“今日见此为速矣！”会甚奇之。（干宝《晋纪》*《三国志》注44）P.310
咸熙元年，钟会谋反，伏诛。卫瓘袭邓艾，杀之。钟会、邓艾将伐蜀，与刘○别。克谓○曰：“二将当破蜀不？”○曰：“必破蜀，但皆不还。”客问其故，○曰：“治道在于克让。”（干宝《晋纪》*《御览》424）P.311
〔魏将士愤杀姜维。〕干宝曰：“姜维为蜀相，国亡主辱弗之死，而死于钟会之乱，惜哉！非死之难，处死之难也。是以古之烈士，见危受命，投节如归，非不爱死也。固知命之不长，而惧不得其所也。（干宝《晋纪》*《纲目》，《三国志》注44）P.311
又进晋公爵，为王。（干宝《晋纪》*《文选．晋纪总论》注）遣徐劭、孙或（○）使务，喻以平蜀。文帝贻吴主书曰：“韬神光福德，久劳于外。”（干宝《晋纪》．文选．齐敬皇后哀策》注）P.311
咸熙二年，孙皓使纪陟来聘，且献方物。纪陟、弘(王寥)奉使人魏，入境而问讳，入国而问俗。寿春将王布示之马射，既而问之曰：“吴之君子亦能斯乎？”陟曰：“此军人骑士肄业所及，士大夫君子未有为之者矣。”铸大惭。（原注：以上亦见《书抄》）既至，魏帝见之，使傧问曰：“来时吴王何如？”陟对曰：“来时皇帝临轩，百僚陪位御膳，无恙。”晋文王乡之，百僚毕会，使傧者告曰：“某者安乐公也，某者匈奴单于也。”陟曰：“西王失土，为君王所礼，位同三代，莫不感义。匈奴边塞难羁之国，君王怀之，亲在坐席，此诚威恩远着。”又问：“吴之戎备几何？”对曰：“自西陵以至江都，五千七百里。”又问曰：“道里甚远，难为坚固？”对曰：“疆界虽远，而其险要必争之地，不过数四，犹人有八尺之躯不受患，其护风寒亦数处耳。”王善之，厚为之礼。（干宝《晋纪》*《三国志》注48）P.311
孙皓遣使，诏书赐班绛○二十张、紫青○各十五张。（干宝《晋纪》．《御览》816）P.312
魏帝（知历数有在，使郑冲策之，初以礼让，何曾等固请，从之。）诏曰：“惟三后陟配于天，而咸用光敷圣德。”（干宝《晋纪》*《文选．齐敬皇后哀策文》注）P.313
泰始元年十二月即位。
以傅玄、皇甫陶为谏官。傅玄上书曰：“昔魏氏虚无放诞之论，盈于朝野，使天下无复清议，而亡秦之病，复发于今。”（干宝《晋纪》*《文选．晋纪总论》注）P.313
诏：“骑都尉焦（谯）周，闲居中道，不仕危国。蜀亡之际，劝刘禅归命，有忠君济民之谋。又耽习典艺，博物洽闻。朕甚嘉之。以为散骑常侍。”（干宝《晋纪》*《书抄》）
泰始初，衣服上俭下奢，着衣者皆厌腰。此君衰弱、臣放纵、下掩上之象也。至元康末，妇出两裆，加乎觉胫之上，此内出外也。为车乘者，苟贵轻细，又数变易其形，皆以白蔑为纯盖，古丧车之遗象也。夫乘者，君子之器，盖君子立心无恒，事不崇实也。干宝以为晋之祸征也。及惠帝践阼，天子失柄，权制在于宠臣，下掩上之应也。至永嘉末，六宫次人流徙，没于戎狄，内出外之应也。及天下挠乱，宰辅、方伯多负其任，又数改易，不崇实之应也。（干宝《晋纪》*《晋书．五行志》）P.314
泰始后，中国相尝用胡床貊盘，及为羌煮、貊炙。贵人富室，必置其器，吉享嘉会皆此为先。太康中，又以毡为糸白头，及络带衿。篑原注：一作口）百姓相戏曰：“中国必为胡所破也。”毡产于胡而天下以为糸白头，带身衿口，胡既三制之矣，能无败乎？干宝曰：元康中，氐、清代反，至于永嘉，刘渊、石勒遂有中都。自后四夷迭据华土，是其应也。（干宝《晋纪》*《宋志》20）P.314
泰始四年二月，上幸芳林园，与群臣宴，赋诗观志。（干宝《晋纪》*《文选．晋武帝华林园集诗注》）P.314
以羊祜为左仆射。武帝诏曰：“散骑常侍、中军将军羊祜，兼德清劲，经纬文武。虽处腹心之任，不总枢机之重，非垂拱无为委任责成之意也。以祜为伤势左仆射、卫将军。”（干宝《晋纪》*《御览》212）P.315
泰始五年
以羊祜都督荆州，王○为胡参军，祜除○百郡太守。王○在百郡，兵民苦役，生男多不举。○乃严其杀子之防而后恤之，所育者数千人，于此能称兵矣。父母戒之曰：“王府君生尔，必勉之，无爱生。”（干宝《晋纪》*《御览》479）P.315
泰始六年
胡烈击虏，力战死之。（无出处）P.315
〔泰始七年，皇太子冠。〕皇太子有醇古之风，美于信受。侍中和峤数言于上曰：“季世多伪而太子尚信，非四海之主，忧太子不了陛下家事，愿追思文武之阼。”上既重长适，又怀齐王，朋党之论，弗入也。后上谓峤曰：“太子近入朝，吾谓差近，卿可与荀侍中共往言。”峤及○奉诏，俱至东宫观察太子。○还对上曰：“太子明识宏新（原注：一作“太子德识进茂。”）有如诏。”问而峤对曰：“圣质如初。”上默然。（干宝《晋纪》*《世说》注，《三国志》注十）P.315
以王浚为益州，诏大作舟舰。王浚治船于蜀，吾彦取其流姊(女改木)以呈皓曰：“晋必有攻吴之计，宜增建平兵，建平不下，终不敢渡江。”皓弗从。（干宝《晋纪》．《三国志》注48）P.316
〔免庾纯官。〕贾充飨众官，庾纯后至。充曰：“君行常居人前，今何以在后？”纯曰：“有小市井事不了，是以后。”世俗以纯乃祖为伍伯，又曰充之先为市魁，故以戏答。（干宝《晋纪》*《文选．晋纪总论》注）P.316
荀勖始造《正德》、《大向》之舞，以魏杜夔所制律吕，校大乐，本（八）音不和。后汉至魏，尺长于古四分有余，而夔据之，是以失韵。乃依《周礼》，积粟以起度量，以度古器符于本铭。虽以为式，用之郊庙。（干宝《晋纪》*《世说．术解第二十》注）
泰始十年
杜预作河桥成，武帝幸桥宴，举觞劝预曰：“非卿，此功不能就。”预曰：“自非陛下之圣明，臣无所施其愚巧也。”（干宝《晋纪》*《类聚》）P.117
〔山涛为吏部。〕山涛举阮咸为吏部郎，三上，弗能用之。（干宝《晋纪》．《书抄》）P.317
文淑讨树机能等，破之。文淑字次骞，小名鸳，（原注：文钦子，魏正始元年，钦奔吴。甘露二年吴使钦救诸葛诞。三年，诞杀钦。鸯归魏。）有武力筹策。扬休、胡烈为虏所害，武帝西忧，遣淑出征。所向摧靡。秦凉遂平，名震天下，为东夷校尉，姿器膂力，万人之雄。（干宝《晋纪》*《御览》275）P.318
咸宁四年
六月，征南大将军羊祜来朝，上疏云：“以国家之盛强，临吴之危弊，军不逾时，克可必也。”上纳之而未宣。（干宝《晋纪》*《文选．晋纪总论》注）P.318
时吴天纪三年八月，建邺有鬼目菜，于工黄狗家生，依缘枣树，长丈余，茎光四寸、厚二分。又有买菜生工吴平家，高四尺，如枇杷形，上圆径一尺八寸，茎光五寸，两边生曰，绿色。《东观案图》名鬼目作芝草，买作平虑。遂以狗为侍芝郎，平为平虑郎，皆银印青绶。干宝曰：“明年运吴，王浚止船正得平渚，姓名显然，指事之征也。黄狗者，吴以土运承汉，故初有黄龙之瑞。及其季年，而有鬼目之妖，托黄狗之家。黄称不改，而贵贱大殊，天道精微之应也。（干宝《晋纪》*《晋书．五行志》）P.318
何曾卒，下礼官议谥。博士秦秀议曰：“增资性骄奢，不修轨则，奕世以来，宰臣辅相未有受诟辱之声、被有司之劾、父子尘累而蒙恩贷若曾者也。（生极其情，死又无贬，王公贵人，复何畏哉！）谨案谥法：多（原注：当作“名”。）与实爽曰缪，怙威肆行曰丑，曾益谥为缪丑。（干宝《晋纪》*《御览》562）P.318
司隶刘毅初数劾曾，不问。刘毅为司隶校尉，皇太子朝鼓吹入东掖门，毅以为大不敬，止之于门外，奏劾保、傅以下。诏赦之，然后入。（干宝《晋纪》*《书抄》）P.319
刘毅为司隶校尉，常斋而疾，其妻出看之，表解斋。（干宝《晋纪》*《御览》530）P.319
征处士朱冲。男安朱冲，其邻人失犊，与冲犊相类，来取之。冲不与争。后得之于坚冰之下，惭谢冲，冲不受。（干宝《晋纪》*《御览》898）P.319
咸宁五年
龙骧将军王○上疏曰：“吴王荒淫，且观时运，宜征伐。”上将许之，贾充、荀勖等毕（原注：一作陈）谏以为不可。张华固执（原注：一作劝）之。杜预衣上疏。上先纳羊祜之谋，重以○、预之决，乃发诏，诸方大举。（3《文选．晋纪总论》注）P.320
十一月，命安东将军王浑向扬州，龙骧将军王○帅百蜀之卒浮将而下。（干宝《晋纪》*《文选．晋纪总论》注、《辩亡论》注）P.320
傅咸上书，以公私不足，由设官太多。诏议省员吏。傅咸为司徒长史，多所执正。（干宝《晋纪》*《御览》209）P.320
太康元年春诸军并进。
吴丞相、军师张悌、护军孙震、丹阳太守沈莹，帅众三万济江，围成阳都尉张乔于阳荷。乔众才七千，闭栅自守，举白接告降。吴副军诸葛靓欲屠之，悌曰：“强敌在前，不宜先事其小，且杀降不祥。”靓曰：“此等以救兵未至而力少，故且伪降以缓我，非来服也。因其无战心而尽坑之，可以成三军之气。若舍之而前，必为后患。”悌不从，抚之而进。与讨吴护军张翰、扬州刺史周浚成阵相对。沈莹领丹阳锐卒刀○五千，号曰：“青巾兵”，前后屡陷坚阵。于是以驰淮南军，三冲不动，退引乱。薛胜、蒋班因其乱而乘之，吴军以次土崩，将帅不能止。张乔又出其后，大败吴军于版桥，获悌、震、莹等。（干宝《晋纪》*《三国志》注48）P.320
吴人大惧，皓殿中亲近数百人叩头谓皓曰面议北军日近而釉不举刃，陛下将若之何？”皓曰：“何故？”对曰：“坐岑昏。”皓独言：“若尔当以奴谢百姓。”众因曰：“唯！”遂并起收昏，皓骆驿追止，已屠之也。（干宝《晋纪》*《三国志》注48）P.321
四月，王○鼓噪入石头城，吴王孙皓将其子瑾等，泥首面缚舆榇，降于○。（《文选．晋纪总论》注、《辩亡论》注，《后汉列传》注3）P.321
陆抗之克步阐，皓意张大，乃使尚光筮并天下，遇《同人》之《颐》对曰：“吉，庚子岁青盖当入洛阳。”故皓不修其政，而恒有窥上国之志。是岁也，实在庚子。（干宝《晋纪》*《三国志》注28）P.321
孙秀（原注：吴孙匡孙，泰始六年降）在晋朝，初闻孙皓降，群臣毕贺，秀称疾不与。南向流涕曰：“昔讨逆弱冠以一校尉创业，今后主举江南而弃之，宗庙山陵于此为墟，悠悠苍天，此何人哉！”朝廷美之。（干宝《晋纪》*《三国志》注51）P.322
武帝从容问萱莹曰：“孙皓之所以亡者何也？”莹对曰：“归命侯臣皓之君吴也，昵小人，刑罚妄加。大臣大将无所亲信，人人忧恐，各不自保。危亡之衅，实由于此。”帝遂问吴士存亡者之贤愚，莹各以状对。（干宝《晋纪》*《三国志》注53）P.322
吴国既灭，江外忘亡。（干宝《晋纪》*《史通．模拟》）P.322
王浑愧久造江而王○先之，乃表○违诏，不受己节度。○上书自陈曰：“恶直丑正，实繁有徒，欲构南箕，成此贝锦。”《文选．晋纪总论》注）P.322
武帝自咸宁三年至太康元年，木连理八生。（干宝《晋纪》*《类聚》98）P.323
太康二年
鲜卑寇昌黎。御史大夫郭钦上书曰：“戎狄强犷，历古为患。今西北郡皆与冗居。若百年之后有风尘之警，胡骑自平阳、上党，不三月至盟津。（北地、上郡尽为狄庭）及平吴之盛，出北地、西河、安定，复上郡，置冯翊、平阳。”帝弗听。（干宝《晋纪》*《文选．晋纪总论》注）P.323
太康三年正月朔，秦祀南郊。礼毕，上顾谓刘毅曰：“朕方汉何主？”对曰：“桓、灵。”帝曰：“吾虽不及古贤，犹克己为治。方之桓、灵，不亦甚乎？”对曰：“桓、灵卖官，钱入于官，陛下卖官钱入私门。以此言，殆不若也。”（干宝《晋纪》*《文选．晋纪总论》注）P.324
四月，太尉鲁公贾冲薨。初，充用韩谧为贾氏嗣，上特许之。及议谥，博士秦秀曰：“冲位冠群后，惟民之望而悖礼溺情，以乱会伦。（昔曾□养外孙莒公子为后，《春秋》书莒人灭曾□，绝父祖之血食，开朝廷之乱原）案谥法：昏乱纪度曰‘荒’，冲宜谥‘荒’。”上弗从，赐谥曰“武”。（干宝《晋纪》*《御览》562）325
武帝太康中，有鲤鱼二，见武库屋上。干宝以为武库兵府，鱼有鳞甲，亦兵类也。（原注：以上亦见《玉海》183）鱼既极阴，屋上太阳。鱼见屋上，象至阴以兵革之祸于太阳也。至惠帝初诛杨骏、废太后，矢交馆阁。惠帝末，贾后谤杀太子，寻亦诛废。十年之间，母后之难再兴，是其应也。自是祸乱构矣。《京房易妖》曰：“鱼去水飞入道路，兵且作。”（干宝《晋纪》*《晋书．五行志》）P.325
〔张华免，为冯恢弟○所构。〕处士冯恢，志行过人，以为散骑侍郎。张华曰：“臣请观之，若不见臣，上也；见而有傲世之容，次也；敬而为宾主者，固俗士也。”及华至，恢待之恭，于是时人少之。（干宝《晋纪》*《御览》224）P.326
太康六年，南阳献两足猛兽（原注：二字当作虎，因唐讳）此毛虫之孽也。识者为其文曰：“武（当作“虎”）形有亏，金首失仪。圣王应天，斯异何为？”言兆乱也。《京房易传》曰：“足少者，下不胜任也。”干宝认为首（原注：当作虎）者，阴精居于阳，金首也。南阳，火名也。金精入火而失其形，王室乱之妖也。六水数既极，火慝得作，而金受其败也。至元康九年，始杀太子，距此十四年。二七十四，火始终相乘之数也。自帝受命至愍怀之废，凡三十五年焉。（干宝《晋纪》．《晋书．五行志》）P.326
太康七年
始制大臣听终丧三年。大鸿胪郑默有母丧，既葬，有司依常使还摄职。默固陈执，久乃许之。于是定令，听大臣得终丧焉。（干宝《晋纪》*《御览》545）P.326
太康八年诏：“刘渊领北部都尉。”（干宝《晋纪》*《文选．晋纪总论》注）P.327
太康后，天下为家者移妇人于东方，空莱北庭以为园囿。干宝曰：“夫王朝南向，正阳也，后北宫位太阴也。世子居东宫，位少阳也。今居内于东，是与外俱南面也，亢阳无阴，妇人失位，而干少阳之象也。贾后谗戮愍怀，俄而祸败亦及。（干宝《晋纪》*《宋志》20）P.327
尚书郭启出赴妹葬，疾病不辞。左丞傅咸纠之，上述弗过。（干宝《晋纪》．《文选．晋纪总论》注）P.327
立孙○为广陵王，高选僚佐，以刘○为傅。时礼让未兴，贤者壅滞，少府刘○因着《崇让论》曰：“季世不能让贤，虚谢见用之恩，莫肯让于胜己。”云云。（《文选．晋纪总论》注，《御览》424）P.327
时又封宗室数，刘颂上疏云云。刘颂在朝忠正，才经政事，武帝重之。访以治道，悉心陈奏，多所施行。（干宝《晋纪》*《文选．晋纪总论》注）P.327
武帝太熙元年，太庙梁折（原注：帝纪作太康十年十二月），四月世祖崩。（《占经》114）P.328
五月葬我武皇帝。（干宝《晋纪》*《史通．模拟》云：干宝《晋纪》至天子之葬必云“葬我某皇帝”）P.328
《论晋武帝革命》。史臣曰：帝王之兴，必俟天命，苟有代谢，非入事也。文质异时，兴建不同，故古之有天下者，柏皇、栗陆以前，为而不有，应而不求，执大象也。鸿黄世及，以一民也。尧舜内禅，体文德也。汉魏外禅，顺大名也。汤武革命，应天人也。高光争伐，定功业也。各因其运而（原注：下一有“得”字）天下随时，随时之义大矣哉！古者敬其事则命以始也（原注：一无“也”字），今帝王受命而用其终，岂人事乎？其天意乎！（干宝《晋纪》*《文选》49，《初学记》9）P.328

孝惠皇帝

永熙元年
杨骏为太傅，百官总己以听于骏。（干宝《晋纪》*《文选．西征赋》注）P.329
永熙初，卫瓘家人炊饭，堕地尽化为螺，出足起行。螺，龟类，近龟孽也。干宝曰：“礼被甲，兵象也，于《周易》为离，离为甲兵。明年○诛。（干宝《晋纪》．《宋志》20）P.329
永平元年诛太傅杨骏，迁太后杨氏于永宁宫。（干宝《晋纪》*《文选．晋纪总论》注）P.329
元康元年
策废杨氏为庶人，居于金墉城。（干宝《晋纪》*《文选．晋纪总论》注）P.329
庶人杨氏幽于金墉城，陈留董仲道游于太学，喟然而叹曰：“建斯室也何为者乎？每见国家赦书，谋反大逆皆除，其杀祖父母、父母者不除、以为道法所不容也。何今日公卿处议，文饰典礼以至此事乎！天理之既灭，大乱将作矣。”顾谓谢鲲、阮千里等曰：“《易》称知几其神，卿等各可深逃。”乃自荷担妻子，推车以入蜀山，莫知所在。（干宝《晋纪》*《御览》652）P.329
〔征汝南王亮等辅政，亮专权。御史中丞傅咸谏亮，不从。咸再为郡中正。〕咸为豫州中正，诠评之职。（干宝《晋纪》*《书抄》）P.330
〔六月贾后杀太宰亮、泰伯○及楚王玮。〕太子太傅孟观知中宫旨，因谮二公欲行废立之事。楚王玮杀太宰汝南王亮、太保卫瓘。张华以三公既亡，楚必专权，使董猛言于后，遣谒者李云选诏，免玮付廷尉。玮以矫诏伏诛。（干宝《晋纪》．《文选．晋纪总论》注）P.330
〔起傅咸为司隶校尉。〕司隶校尉傅咸上书曰：“臣以货赂流行，所宜深绝。”（干宝《晋纪》*《《文选．晋纪总论》注）P.330
元康四年
〔傅咸卒。〕傅咸兼私立校尉，使朝廷宽宏，豪右放恣，郡县纵容，寇贼充斥。交相请托，朝野溷浊。咸于是数日之间，三奏免送官。奏案蹇谔，终无曲挠，有司肃然。（干宝《晋纪》*《书抄》）P.331
元康妇人之饰有兵兵佩，又以金银、玳瑁之属，为斧钺戈戟以当笄。干宝因为男女之别，国之大节。国外服物异等，贽币不同。今妇人而以兵器为饰，此妇人妖之甚者，于是遂有贾后之事，终亡天下。是时妇人结发者既成，以缯急束其环，名曰“撷子糸介"。始始自中宫，天下化之，其后贾后废害太子之应也。（干宝《晋纪》*《晋书．五行志》、《宋志》20）
元康五年三月，吕县有流血，东西百食步，此赤祥也。至元康末，穷凶极乱，僵尸流血之应也。干宝因为：后八载而封云乱徐州，杀伤数万人，是其应也。（干宝《晋纪》*《晋书．五行志》）P.331
元康六年
夏，匈奴郝度（元）与马兰羌等俱反，征赵王伦还，以梁王彤为征西大将军，西讨氐羌。（干宝《晋纪》*《文选．关中诗》注）
八月，氐羌齐万年反，十一月遣周处等讨之，梁王彤为大都督，督关中诸军屯好○。（干宝《晋纪》*《文选．关中诗》注）P.331
元康八年
十一月，高原陵火。是时贾后凶恣，贾谧擅朝，恶积罪稔，宜见诛绝。天戒若曰：臣妾之不可者，虽亲贵莫比，犹宜如下而诛之，如吾燔高原陵也。帝既目毛弱，而张华又不纳裴○、刘卞之谋，故后遂纵杀太子也。干宝以为，高原陵火，太子废之应。汉五帝世高园便杜火，董仲舒对与此占同。（干宝《晋纪》*《晋书．五行志》注）P.332
元康九年
〔十二月，废太子○为庶人，阎缵舆贯上书理冤。〕阎缵为人鲠直，不畏强御。初仕为太傅杨骏舍人。（干宝《晋纪》*《御览》249）P.332
永康九年
〔三月杀太子○。〕贾庶人陌害愍怀太子时（二月丁酉，大风飞沙拔木），有谣曰：“南风烈烈吹白沙，千岁骷髅生齿牙。”南风，庶人名。愍怀小名沙门。（《御览》368）P.333
〔收赵粲、贾午考竟。〕韩寿妻贾午，实始助乱。（干宝《晋纪》*《御览》368）P.333
八月，伦杀潘岳、石崇。P.334
石崇有妓人曰绿珠，美如玉，善舞而工笛。孙秀乃使人求焉。崇别馆北邙下，方登良观临清水，妇人侍侧，使者以告崇。崇出其婢妾数十人以示之，皆苑兰麝而被罗○。曰：“任所择。”使者曰：“君侯服御丽则丽矣，然本所受命者，指索绿珠也，未识孰是。”崇勃然曰：“绿珠吾所爱重，不可得也。”使者曰：“君侯博古知今，察远照迩，愿加三思。”崇曰：“不然。”使者已出，又反，崇竟不许。（原注：以上亦见《世说》注八）使者还以告故，秀劝赵王伦杀之。（干宝《晋纪》．《类聚》18、《御览》380）P.334
赵王伦篡位，有鹑入太极殿，有雉集于东堂（干宝《晋纪》*《御览》924）P.334
四月，乘舆反正。
诛赵王伦、义阳王威。义阳王威附赵王伦，伦篡位，使威夺玉玺。上执威强争，毁上指。及乘舆反正，诏诛威曰：“夺吾玺者，正此人也。”《书抄》）P.334
元康至太安件，江淮之域有败○自聚于道，多者或至四五十量，干宝尝使人散而去，或投林草，或投坑谷，明日视之，悉入如故。民或云见狸衔而聚之，亦未察也。干宝因为夫○者人之贱服，最处于下，而当劳辱，下民之象也；败者疲敝之象也；道者地理四方，所以交通王命，所由往来也。今败○聚于道者，象下民疲病，将相聚为乱，以绝四方而壅王命之象也。在位者莫察。太安中发壬午兵，百姓怨叛，淡夏（义阳蛮）男子张昌遂首乱（原注：太安二年事）荆楚从之者如流，于是兵革岁起，天下因遂大破坏，此近服妖也。（干宝《晋纪》*《晋书．五行志》，《宋志》20）P.335
太安元年
四月癸酉，有人自云龙门入殿前，北面再拜曰：我当作中枢监，即收斩之。干宝以为：禁庭尊秘之处，今贱人径入而门衙不决者，宫室将虚而下人逾上之妖也。是后帝北迁邺，又迁长安，宫阙遂空焉。（干宝《晋纪》*《晋书．五行志》）P.334
丹阳湖熟县，夏加湖有大石浮二百步而登岸，民惊躁相告曰：“石来！”干宝曰：“寻有石冰入建邺。”（干宝《晋纪》*《晋书．五行志》）P.336

初，洛中名服有“白石绮”，识者尤之曰：“石非缯采之称。”（干宝《晋纪》．《御览》816）P.336
太按二年
蜀贼李流攻益州，发永武以西赴益州。兵不乐西征。李辰因之诳曜百姓，以山都民邱沉为主，石冰应之。石冰略扬州，扬州刺史苏峻降。（干宝《晋纪》*《文选．晋纪总论》注）
成都王颖遣陆机等来逼京师，十月破机于建春门，颖杀机。初，陆抗诛步阐，百口皆尽，有识尤之。及机、云见害，三族无遗。（干宝《晋纪》*《世说．尤悔第三三》注）P.337
永兴元年
〔三月○请立颖为太弟。〕河间王○表曰：“成都王颖明德茂亲，功高勋重。”（干宝《晋纪》*《文选．与陈伯之书》注）
〔以刘○为太尉。〕刘○为太尉，告老。诏以侯就第，居三司之上，国之大政将诏于宅室也。（干宝《晋纪》*《书抄》）P.337
〔刘渊自称大单于。〕刘渊迁离石，遂谋乱。渊在西河离石，攻破诸郡县。（《文选．晋纪总论》注）P.337
刘渊迁左国城，自称王。（干宝《晋纪》*《文选．晋纪总论》注）P.337
十二月废皇太弟颖诏豫章王炽为皇太弟。（干宝《晋纪》*《文选．晋纪总论》注）P.338
〔以刘弘领荆州。〕刘弘教曰“太康以来，天下共尚无为，贵谈庄老，少有说事。”（干宝《晋纪》*《文选．晋纪总论》注）P.338
永兴二年
〔七月，越严兵，徐方将迎大驾。〕东海王越治兵，召下陂县孙惠为记室，专掌文疏，预参谋谋。（干宝《晋纪》*《书抄》）P.338
光熙元年
十一月皇帝崩，皇太弟即位。（干宝《晋纪》*《文选．进出纪总论》注）P.338
十二月葬我孝惠皇帝。（干宝《晋纪》*《文选．进出纪总论》注）P.338
使鲁褒字元道，南阳人，作《钱神论》。（干宝《晋纪》*《文选．晋纪总论》注）P.338

☆孝怀皇帝
永嘉元年
太傅东海王越，总兵筑。（干宝《晋纪》*《文选．晋纪总论》注）P.339
二月王弥反，攻东安二郡，复攻青州。（干宝《晋纪》*《文选．晋纪总论》注）P.339
八月苟日希大破汲桑、石廷，加青、兖都督。日希日希用法严峻。苟日希为兖州刺史，从（原注：一作姨）母寡，有一子，坐小事，从（一作姨）母向日希流涕叩头，及中外皆乞活，终不得生。（原注：四字一作不听）死后往哭之甚悲，曰：“杀弟者，兖州刺史；哭卿者，苟道将也。”（干宝《晋纪》*《书抄》、《御览》258）P.339
永嘉初，有神见兖州甄城民家。免奴为主簿，自号为樊道基。有妪号成夫人，欲迎致，便载车行，当得此免奴主簿从行为译，以宣所宜。汝南梅颐字仲真，去邺来兖州。闻其然，因结羊世茂、阮士公诸宾往观之。成夫人便遣逐步出，当与贵克语。主簿死不肯，避。成夫人因大嗔，索士公马鞭，脱主簿鞭之。（干宝《晋纪》．《御览》359）P.340
永嘉五年
〔琅邪王睿逐周馥。〕华谭依周馥，及琅邪王遣甘卓攻馥，谭先于卓有恩，卓募人入城求谭。入者至舍问：“华侯在否？吾甘扬威使也。”谭曰：“不知华侯所在。”抽绢二匹授之，使人还以告。卓曰：“是华侯也。”（干宝《晋纪》*《御览》807）P.340
贼刘曜入京都，百官失守。杀大将军吴王晏、光禄大夫竟陵王懋，其余官僚僵尸涂地，百不遗一。天子蒙尘于平阳。（干宝《晋纪》*《文选．晋纪总论》注）P.341
永嘉六年
关中秦王业（邺）为皇太子，本吴孝王之子，出为秦献王后。（干宝《晋纪》．《文选．晋纪总论》注）P.341
永嘉七年（正月）皇帝崩，谥曰孝怀皇帝。（干宝《晋纪》*《文选．晋纪总论》注）P.342
太子即位于长安。（干宝《晋纪》*《文选．晋纪总论》注）P.342
怀帝驶诞，有嘉禾生于豫章，后竟以豫章为皇太弟。即位处，望气言豫章、广陵有天子气。（干宝《晋纪》*《文选．晋纪总论》注）342
洛京倾覆，秦王业避难，密南正在许、颖，宇宙刺史阎鼎以天下无主，有辅立之计。（干宝《晋纪》*《文选．晋纪总论》注）P.342
建兴元年
愍帝诏琅邪王睿曰：“今以王为侍中、左丞相，督陕东诸军事。右丞相、南阳王督陕右诸军事。（干宝《晋纪》*《文选．晋纪总论》注）P.342
愍帝诏曰：“群邪作逆，倾荡五都。”（干宝《晋纪》*《文选．辩命论》注）P.343
建兴二（原注原引作三）年，木包罕伎人产一龙子，色似锦文，常就母乳望之如见神光在床上。少有就视者，此亦皇之不建，于是帝竟沦没。（干宝《晋纪》．《御览》361，案：此引不全，故依《晋书．五行志》旁补，或是干宝之说）P.343
建兴四年
十一月刘曜寇长安，贼入掠京都。刘粲寇于城下，天子蒙城于平阳矣。（干宝《晋纪》*《文选．劝进表》注、《晋纪总论》注）P.343
丞相睿出师，露次移檄北征。十二月丙寅，丞相府斩都运令史淳于伯，血逆流上柱二丈三尺，此赤祥也。是时后将军褚裒镇广陵，丞相扬声北伐，保以督运稽留及役使赃罪，依军法戮之。其息诉称督运事讫，无所稽乏，受赇役使，罪不及死。兵家之势先声后实，实是屯戍，非为征军。自四年已来，运漕稽停，皆不以军兴法论，僚佐莫之理。及有变，司直弹劾众官，元帝不问。遂频旱三年。干宝以为：冤气之应也。郭景纯曰：血者，水类，同属于坎，坎为法象。水平润下，不宜逆流，此政有咎失之征也。（干宝《晋纪》*《晋书．五行志》）P.343
建兴五年
三月丞相睿称晋王，改建武元年。六月扬州旱，去年十二月淳于伯冤死。其年即旱，而太兴元年六月又旱。干宝曰：“杀淳于伯之后，旱三年是也。刑罚妄加，群阴不附，则阳气胜之罚也。”（干宝《晋纪》*《晋书．五行志》）P.344
〔十二月，愍帝殁于平阳。〕晋人见者多哭，贼惧，帝崩。（干宝《晋纪》．《史通．摸拟》）P.344
太兴元年三月，奉愍帝凶问，晋王即位，改元。谥曰愍皇帝。（干宝《晋纪》．《文选．晋纪总论》注）P.344
中牟县故魏任城王台下池，中有汉时铁锥，长六尺、入地三尺，头西南指，不可动，至月朔自正。因为晋失中兴之瑞。（干宝《晋纪》*《水经注》22）P.344
丞相王导为王协少有令誉，乃辟抚军司徒行参军。（干宝《晋纪》*《书抄》69）P.345
卞○天子太子詹事，世称○裁断切实，忠于事上也。（干宝《晋纪》*《书抄》）P.345
元帝太兴元年四月，西平地震，涌水出。十二月，庐陵、豫章、武或、西陵地震，涌水出，山崩。干宝以为王敦陵上之应也。（干宝《晋纪》*《晋书．五行志》）P.345
太兴中，王敦镇武昌，武昌灾火起，清众救之，救于此而发于彼。东南西北数十处俱应，数日不绝。旧说所谓滥灾妄起，虽兴师众不能救之之谓也。干宝以为此臣而君行，亢阳失节，是为王敦陵上有无君之心，故灾也。（干宝《晋纪》*《晋书．五行志》）P.345
太兴四年，王敦在武昌，铃下仪仗生华，如莲华，五六日而萎落。此禾失其性而为变也。干宝以为：铃阁，尊贵者之仪。铃下，主威仪之官，今狂华生于枯木，又在铃阁之间，言威仪之富、荣华之盛，皆如狂华之发，不可久也。其后王敦终以逆命没，又加戮其尸，是其应也。一说亦华孽也，于《周易》为枯杨生华。（干宝《晋纪》*《晋书．五行志》，《宋志》20）P.346
司马道子于府北园内为酒庐列肆，使姬人沽鬻酒肴如裨贩者，数游其中，身自贸易。因醉寓寝，动连日夜，汉灵帝尝若此。干宝以为贵者失位，降在皂隶之象也。俄而道子见废，以庶人终，此貌不恭之应也。（干宝《晋纪》*《晋书．五行志》，《宋志》20）P.346
刘蕃为江夏高新令，及卒，百姓如丧父母。将归，不受祭。吏民往相聚于路，侧望柩设奠，酹而哭之。（干宝《晋纪》*《书抄》，此非刘琨父）P.346
苗愿杀司隶校尉满奋。（干宝《晋纪》*《文选．奏弹王源》注）丁固父览以义让称。（干宝《晋纪》*《文选．齐故陆昭王碑王》注）P.346
《晋纪总论》（略）（《文选》、《晋书．纪》、《初学记》9、《御览》300）

干宝《晋纪》补遗．摘自黄○辑本：

武帝诏曰：盖德冠上民，必飨不泯之荣。（干宝《晋纪》*《文选．沈休文齐故安陆昭王碑文》注）P.357
裴秀制地图，有六体：一曰分率、二曰准望、三曰道里、四曰高下、王曰方斜、六曰迂直。（干宝《晋纪》*《书抄》157）P.357
王导为司徒，置西属一人，佐长史，参定九品也。（干宝《晋纪》*《书抄》68）
魏文帝临江叹曰：“嗟乎，固天所以限南北也。”（干宝《晋纪》*《寰宇纪．江南东道润州丹徒县》）P.357
孟宗，江夏人。迁吴会。时制不得将家行，每得时味，必以寄母。（干宝《晋纪》*《纬略》6）P.357
束晰为秘书监贾谧请为著作（佐）郎，难陆机《晋书》限断。（干宝《晋纪》．《书抄》57）P.358

陆机：《晋纪》清．汤球辑

☆《晋书限断议》
三祖实终为臣，故书为臣之事不可如传，此实录之谓也。而名为帝王，故自帝王之籍，不可以不称纪，则追王之义。（陆机《晋纪》*《初学记》21）P.367

☆文帝
文帝势崇于三分，而身终乎北面。虽曰未暇，王业已固矣。（陆机《晋纪》．《初学记》9）P.361
王○之在巴郡也，梦悬四刀于其壁上，臣恶之。激问主簿李毅，毅拜贺曰：“夫三刀为州，而今见四刀，为益一也。明府其临益州乎？”○后果为益州刺史。（陆机《晋纪》*《类聚》60、79，《书抄》223，《御览》254、345）P.361

陆机：《惠帝起居注》清．汤球辑
元康元年，以裴○为侍中。裴○字逸民，河南闻喜人，司空秀之子也。（陆机《惠帝起居注》*《世说》注2）
〔元康七年，以王戎为司徒，赏事虚名。裴○着《崇有》以释其蔽。〕○雅有远量，当朝名士也，又曰民之望也。○理甚渊博，赡于论难。（以上亦见《世说》注4）着《崇有》、《贵元》二论，以矫虚诞之弊。文辞精富，为世名论。（陆机《惠帝起居注》*《三国志》注23）P.362
式干殿集诸皇子，悉在三司上。（陆机《惠帝起居注》*《宋书．蔡廓传》）P.362
〔元康九年，废太子○为庶人。〕愍怀太子赐典兵中郎将，复○袜一两。（陆机《惠帝起居注》*《书抄》136）P.363
〔永康元年，赵王伦欲篡位，先诛朝望。乃执张华、裴○等，使张林诘而斩之。〕门下通事令使张林者，黑山贼张（原注：上五字依《通鉴》注引补）飞燕之曾孙。林与赵王伦为乱，未及周年，位至尚书令、卫将军，封郡公。寻为伦所杀。（陆机《惠帝起居注》*《三国志》注8）
有云母幌。（陆机《惠帝起居注》*《书抄》，此不知所附）P.363
王浚乘胜追石超军于斥邱，超持重不与战，以鹿角步安立（原注：上三）营。（陆机《惠帝起居注》*《御览》337，《书抄》，案：此非陆机书）

补遗．摘自黄○辑本．《晋惠帝起居注》

☆惠帝
帝还洛阳，至陵下谒。无履，取左右履着，下拜。（陆机《惠帝起居注》*《御览》697）P.365
帝至朝歌，无被。中黄门以两幅布被给帝。（陆机《惠帝起居注》*《御览》707）P.365
☆愍怀太子
愍怀以体上白绢单衣一领，因士寄与妃。（陆机《惠帝起居注》*《御览》652）P.363
☆愍怀太子妃
惠使使节并司空、任城王济，策命愍怀皇太子前妃为皇太孙太妃。是日也，以差告于宗庙。（陆机《惠帝起居注》*《御览》149）P.366
☆皇孙臧
拜孙臧为临淮王，尚为襄阳王。又诏臧为皇太孙。臧废。到铜驼街，宫人侍从皆哽咽，路人□文泪焉。桑复生于西厢，长丈余，太孙废，乃枯。（陆机《惠帝起居注》*《御览》149）P.366
惠帝诏以太常常粲为太孙太傅，前城阁校尉梁柳为太孙少傅。（陆机《惠帝起居注》*《御览》149）P.367


（晋）曹嘉之《晋纪》（清）汤球辑
☆文帝
〔甘露二年，诸葛诞作乱。〕诸葛但，以气迈称，常倚柱读书，霹雳震其柱，诞读书自若。（曹嘉之《晋纪》*《书抄》152，《御览》13、187，《事类赋注．雷》）P.371
〔景元三年，杀嵇康。〕康刑于东市，顾日影援琴而弹。（曹嘉之《晋纪》．《文选．思旧赋》注）P.371
☆武帝
〔泰始元年，以荀勖为中书监。〕中书监、令常同车入朝，至和峤为令时，而荀勖为监。峤意强抗，专车而坐，乃使监、令异车，自峤（原注：一作此）始也。（曹嘉之《晋纪》*《世说》注3，《书抄》）P.371
〔泰始十年，以山涛为吏部尚书。〕山涛举阮咸为吏部郎，三上武帝，不能用也。（曹嘉之《晋纪》*《文选．五君咏》注）P.371
汝南史曜字季茂，为山涛所知。父为征南府小吏，乡人周浚一见曜而友之，配之妹，官至中书郎。（曹嘉之《晋纪》*《类聚》48，《御览》220）P.372
〔太康二年，以羊暨弟篇奉祜嗣。〕羊祜子暨为青州刺史，暨牛于州产犊，及暨去职（原注：上三字一作迁字），以官舍所生，遗之而去。（曹嘉之《晋纪》．《类聚》50、94，《御览》256）P.372
太康四年，以荀勖守尚书令。诏曰：“周之冢宰，今尚书令，皆古百揆之任，以其亮采惠畴，熙帝之载，实允于此。勖肆力先朝，庸勋超格，受终之揆，协于大麓，故授以此任也。”（曹嘉之《晋纪》*《书抄》59）P.372
荀勖自中书监迁尚书令，人贺之。勖曰：“夺我凤皇池，何贺之有？”（曹嘉之《晋纪》*《初学记》11）P.373

☆惠帝
〔永熙元年，以杨骏辅政。〕张华惧后族之盛，作《女史箴》。（曹嘉之《晋纪》*《文选．女史箴》注）P.373
〔太安二年，复以王戎为司徒。〕王戎再至司徒（原注：前元康七年已为之），委事掾属，乘小马从便门出，见者不知是台司也。（曹嘉之《晋纪》*《御览》208）P.373

☆愍帝
〔洛阳倾覆，荀藩等奉之趣许昌。阎鼎与藩等谋奉帝入关。藩与周○等不欲。刘畴等中途叛，○等逃过江，鼎追畴杀之。〕刘畴字王乔，彭城人，父讷，司隶校尉。畴善谭名理，曾避乱坞壁，有贾胡数百，欲害之。畴无惧色，援笳而吹之，为《出塞》、《入塞》之声，以动其游客之思。于是群胡皆倚（原注：一作垂）泣而去之。遂得免。位至司徒左长史。（曹嘉之《晋纪》*《世说注》五，《类聚》44，《书抄》111，《御览》581）P.374
畴有重名，永嘉中为阎鼎所害。司徒蔡谋每叹曰：“若使刘王乔得南渡，司徒公之美选也。”（曹嘉之《晋纪》*《世说．赏誉第八》注）P.375

☆元帝
〔刘琨等遣使劝进。〕刘琨作《劝进表），无所点窜，封印既毕，对使者流涕而遣之。（曹嘉之《晋纪》*《文选．劝进表》注，按此条作者实不知名）P.375

（晋）邓粲《晋纪》（清）汤球辑

☆元帝
〔迁左将军，从讨成都王颖，败颖将陆机，杀机及云。初，机、云入洛，造张华，如旧相识。〕张华多须，常以绵缠之，陆云见之，笑不能止。（邓粲《晋纪》*《御览》374）P.379
〔荡阴之败也，叔父东安王繇为颖所害，帝奔归国。〕王导与元帝有布衣之好，知中国将乱，劝帝渡江。（邓粲《晋纪》*《世说．言语第二》注）P.379
〔东海王越留帝以东平，监徐州、镇下邳，与范阳王虓发兵。〕虓以刘琨为司马。琨与兄舆俱知名，游权贵之间，当世以为豪杰。（邓粲《晋纪》*《世说．仇隙第三十六）P.379
〔越西迎大驾，留帝居守。奉驾东还，以越为太傅、录尚书。〕越以重名辟士，以胡母辅之为从事中郎。胡母辅之过河南尹门下，将饮酒，河南卒王子博倨坐其傍。辅之叱之使取火，子博曰：“我卒也，惟不乏吾事则已，安能复为人使？”辅之因就与语，叹曰：“吾不及也。”因之言之于河南尹，以为功曹。（邓粲《晋纪》*《书抄》77，《御览》498，《事类赋》注“火”）P.380
〔以谢鲲为掾。〕鲲与王澄之徒，慕竹林诸人，散首披发，裸袒箕踞，谓之八达。故邻家有美女，鲲挑之，女织梭投之，折其两齿。世为之谣曰：“任达不已，幼舆折齿。”（邓粲《晋纪》*《世说．品藻第九》注，《御览》380）
竹林诸人阮籍母将死，与人围棋如故。对求止，籍不肯，留与决赌。既而饮酒三升，举声一号，呕血数升，废顿久之。（邓粲《晋纪》*《世说．任诞二三》注、《御览》740、753）P.381
阮籍能为青白眼，礼俗之士，辄以白眼对之。宗正嵇喜，康之兄也，闻籍丧趋吊焉。籍以不哭见白眼，喜不怿而退。（邓粲《晋纪》*《御览》366、561）P.381
嵇康曾锻于长林之下，钟会造焉。康坐坐（原注：有伪字）以鹿皮，嶷然正容，不与之酬对，会恨而去。（邓粲《晋纪》*《御览》833）
〔刘伶尝着袒服而乘鹿车，纵酒放荡，或脱衣裸形在屋中。〕客有诣令，值其裸袒，责伶。（原注：一作“讥之”）伶笑曰：“吾以天地为窄舍，以屋宇为巾军衣，诸君自不当入我巾军中，又何恶（原注：一作“怨”）乎！”其自任若是。（《世说．任诞第二三》注，《书抄》148，《御览》498）P.381
〔帝迁安东将军，都督扬州。用王导计，始镇建邺。〕求王导为安东司马，政皆决之，号“仲父”。晋中兴之功，导实居其首，（邓粲《晋纪》*《世说．言语第二》注）P.382
〔越以王澄为荆州。〕澄放荡不拘，时谓之达。（邓粲《晋纪》*《世说．简傲第二四》注）P.382
王澄为具有，纵酒嬉戏。（原注：四字依《白帖》补）荆州民宗廞（原注：一作欢，一作厥）以酒色礼澄（原注：一作“以酒犯澄”）王平子怒，厉色叱左右□卒廞。（原注：上亦略见《书抄》72）别驾郭舒厉色谓左右曰：“使君醉，汝辈何敢妄动！”平子大恚曰：“别驾狂邪？枉言我醉！”因遣炙舒眉头，舒跪受炙，平子意释而廞得免。（邓粲《晋纪》*《御览》263、365）P.382
〔越引裴遐为主簿，越子毗害之。〕遐以辩论为业，善叙名理，辞气清畅，冷然若琴瑟。闻其言者，知与不知，无不叹服。（邓粲《晋纪》*《世说．文学第四》注）P.383
裴遐性恬和，同类有试遐者，推堕床下，遐乃拂衣还坐，毫（原注：一作言）无愠（原注：一作异）色。（邓粲《晋纪》*《书抄》133，《御览》393）P.383
〔杜○据长沙反。〕前始兴太守尹虞起兵于巴陵，自号监军以讨杜○。连战生稍胜，遂进长沙，为○所没。初，○略虞二女，皆国色也，将妻之，女不肯，曰：“我父二千石，终不为贼作妇，有死而已。”及虞攻贼，贼杀之。（邓粲《晋纪》*《御览》380、439）P.383
〔虞初为始兴太守。〕滇阳令羊嗣贪而不治县。功曹、吏共逐嗣，嗣饶须，乃以嗣内羊栏中。始兴太守尹虞（原注：字玉卿，长沙人也）大怒，手剑功曹。（邓粲《晋纪》*《御览》374）P.384
〔帝加镇东大将军，以王湛为从事中郎。〕王湛字处冲，太原人。有隐德，人莫知之，虽兄弟宗族以为痴，唯父昶异焉。昶丧，居墓次，不交当世。兄子济往省湛，见床头有《周易》，谓湛曰：“叔父用此何为，颇曾看不？”湛笑曰：“体中佳时，脱复看耳，今日当与汝言。”因共谭《易》，剖析入微，妙言奇趣，济所未闻，叹不能测。济性好马，而所乘马骏驶，意甚爱之。湛曰：“此马虽小驶然力薄不堪苦。近见督邮马当胜此，但养不至耳。”济然之，取督邮马，谷食十数日，与湛试之，湛（原注：此一作书）未尝乘马，卒然便骑驰骋，步骤不异于济，而马不相胜。湛曰：“今直行平（原注：此一作车）路，何以别马胜不？唯当就蚁封耳！于是就蚁封盘马，济马果倒踣，济乃服其隽识，天才乃尔。（邓粲《晋纪》*《御览》895，《世说．赏誉第八》注）P.385
〔受越命讨周馥。〕馥字组宣，汝南人。代刘淮为镇东将军，镇寿阳；移檄四方，欲奉迎天子。元皇使卓攻之，馥出奔，道卒。（邓粲《晋纪》*《世说．雅量第六》注）P.385
〔王澄屡为杜○所败，召为军谘祭酒，以周○代之。时敦方讨○，屯豫章，澄过之，犹以旧侮敦，敦诬杀之。〕刘琨尝谓澄曰：“卿形虽散朗，而内竟侠，以此处世，难得其死。”承默然无以答。后果为王敦所害。刘琨闻之曰：“自取死耳！”（邓粲《晋纪》*《世说．谗险第三二》注）P.385
〔澄内史王机率门客千余入广州，州将温邵等叛刺史郭讷，迎王机。讷以州授之。〕太子洗马国外讷字敬言，尝入洛观伎人歌，言佳。石崇问其曲，讷不知，崇笑：“卿不识曲，那得言佳？”讷答。”譬如见西施，何必识其姓名，然后知美！”崇无以难。（邓粲《晋纪》*《御览》570，《事类赋》注“歌”）P.385
广平太守崔谅表，政谷长郑希（原注：没一作布）子休妻石氏，年十余岁，为邦邑所宗。既归郑氏，为九族所重。休前妻女少孤，又休父希归终庶子沉生。是时汉末大乱，希命弃之。曰：“奈何使舅爱子至不存活乎！宁割肌肤之恩，以存顾援之命。”养沉及前女。力不兼举，九年之中，三不举子。（邓粲《晋纪》*《御览》439，此段不知所附，姑录于此。）P.386
建兴元年，以陶侃为荆州。以周○为军咨祭酒。○（原注：代王澄）为荆州，始至，而建平民傅密等叛迎蜀贼，○狼狈失据，陶侃救之，得免。○至武昌投王敦，敦更选侃代○，○还建康，未得即用也。（邓粲《晋纪》*《世说．赏誉第八》注）P.386
〔建兴三年，专陶侃为广州刺史。〕初，有谮侃于王敦者（原注：钱风疾侃之功），乃以从弟○代侃为具有，左迁侃广州。侃文武距○而求侃，敦闻大怒。及侃将莅广州，过敦，敦陈兵欲害侃。敦咨议参军梅陶谏敦，乃止，厚礼而遣之。（邓粲《晋纪》*《世说．方正第五》注，案：与王隐《晋书》同）P.387
〔建兴四年，汉刘曜隐北地，进至泾阳，诸城悉溃，梁纬等死之。〕散骑常侍梁纬，妻辛氏，陇西人也。刘曜欲妻之，使人扶取。因据地哭，从者亦哭，曜并杀之。（邓粲《晋纪》*《御览》439）P.387
〔建武元年，宋哲奔健康，称受愍帝诏，令丞相睿统摄万机。官属上尊号，不许，固请，乃即晋王位。〕时江宁民虞迪垦地得白玉麟玺一钮以献，文曰：“长寿万年”。（邓粲《晋纪》*《御览》682）P.387
〔以周○为吏部尚书。〕伯仁仪容宏伟，善于俯仰应答，精神足以荫映数人。深自持，能致人，而未尝往焉。（邓粲《晋纪》*《世说．言语第二》注）P.388
〔太兴元年奉愍帝凶问，百官请上尊号，遂即皇帝位。立王太子绍为皇太子，拜周○为太子少傅。〕伯仁清正嶷然，以德望称之。（邓粲《晋纪》*《世说．品藻第九》注）P.388
〔刘琨为段匹石单〕所害。琨为并州牧，纠合齐盟，驱率戎旅，而内不抚其民，遂至丧军失士，无成功也。（邓粲《晋纪》*《世说．尤悔第三三》注）P.388
〔荀组渡江，邓攸亦至江东。〕永嘉中，攸为石勒所获。召见，立幕下与语悦之，坐而饭焉。攸车所止与胡人邻毂。胡人失火稍车营，勒吏案问胡，胡诬攸。攸度不可与争，乃曰：“向为老姥作粥，失火延逸，罪应万死。”勒知遣之。所诬胡厚德攸，遗其驴马，护送令得逸。（邓粲《晋纪》*《世说．德行第一》注）P.389
〔周访斩杜曾。〕敦尝谓。”访若擒曾，当表为荆州。”朝廷亦以访代王○。敦忌访威名，难之。郭舒说敦自领之，敦素重舒，从之。（原注：舒，澄别驾）后事王敦，谏敦。敦呵曰：“人以卿痴，炙卿眉（原注：王澄事），旧疾复发也？”舒曰：“汲黯、朱云痴乎？”（邓粲《晋纪》*《白帖》）P.389
华谭为秘书，自负宿名，意每怏怏。尝从容谓上曰：“臣老于秘阁矣，汲黯之言复存今日。"上不悦。（邓粲《晋纪》*《御览》233）P.389
太兴三年十二月，诏曰：“晋室开基，方镇之任，亲贤并用。其以谯王丞为湘州刺史。”长沙邓骞闻之叹曰：“湘州之祸其在斯乎！”（此依《通鉴》录。案疑依本此书也）P.390
〔太兴四年，戴渊出为征西，周○代为护军。纪瞻置酒。〕王导与周○及朝士诣尚书纪瞻观伎。瞻有爱妾，能为新声。○于众中欲通其妾，露其丑秽，颜无怍色。有司奏免○官，诏特原之。（邓粲《晋纪》*《世说．任诞第二三》注）P.190
〔永昌元年正月，王敦举兵反。〕初，王导协赞中兴，敦有方面之功。敦以刘隗为间己，举兵讨之。故含，敦兄，南奔武昌，朝廷始警备也。（邓粲《晋纪》*《世说．言语第二》注）P.391
谯王丞传檄，列敦罪恶。遣主簿邓骞说甘卓曰：“刘大连（原注：隗字）虽乘权宠，骄蹇氏众新，非有害于天下也。大将军（原注：谓王敦）以其私憾称兵象魏，虽拖讨乱之名，实氏天下之望。此忠臣、义士，竭节匡救之时也。昔鲁连匹夫，犹怀逃海之志，况受任方伯，位同体国者乎！今若奉辞伐罪，因天人之心，唱桓、文之举，杖大顺以扫逆节，拥义兵以勤王室，斯千载之运，不可失也。”卓笑曰：“桓、文之事，岂吾所能！至于尽力国难，马尼拉其心也，当共详思之。”参军李梁说卓曰：“昔隗嚣乱陇右，窦融保河西以归光武。今日之事，有似于此，将军有重名于天下，但当推亡固存，坐而待之。使大将军胜，方当崇将军以方面之重；如其不胜，朝廷必以将军代之，何忧不富贵？而释此墨西哥胜，决存亡于一战邪！”骞谓梁曰：“光武当创业之初，中国未平，故隗嚣断陇右，窦融兼河西，各据一方，鼎足之势，故得文服天子，从容顾望。及海内已定，君臣正位，终于陇右倾覆，河西入朝。何则？向之文服，义所不容也。今将军之于本朝，非窦融之喻也。襄阳之于大府，非河西之固也。且人臣之义，安忍国难而不陈力，何以北面于天子邪？使大将军运刘隗、还武昌，增石城之守，绝荆湘之粟，将军欲安归乎！势在人手而曰我处庙胜，未之闻也。”卓尚持疑未决，骞又谓卓曰：“今既不义举，又不承大将军檄，此必至之祸，愚智所见也。且为大臣，甘油难，坐视而不救，于义安乎？议者之所难，以彼强我弱，是不量虚实也。今大将军兵不过万余，其留者不能五千，而将军见众既倍之矣。将军威名，天下所闻也。北府，精锐战胜之兵也，拥强众、藉威名，杖节而行，岂王含所耨御哉！溯流之众，势不自救，将军之以顺讨逆，举武昌若摧枯拉朽，何所顾虑乎！武昌既定，据其军实，镇抚二州，施惠士卒，使还者如归，此吕蒙所以克关羽（原注：二字亦讳作敌字）也。如是，大将军可不战自溃。今释必胜之策，安坐以待危亡，不可言知计矣。愿将军熟虑之。”时敦以卓不至，虑在后为变，遣参军乐道融哭要卓俱下。道融本欲背敦，忿其背逆，反说卓曰：“王敦背恩肆逆，举兵向阙。君受国厚恩，而与之同，生为逆臣，死为愚鬼，不亦惜乎○为君之计，末若伪许应命，而驰袭武昌，必不战而自溃矣。”卓既素不欲从敦，德道融说，遂决曰：“吾本意也。”乃与巴东监军柳纯、南平太守夏侯承、宜都太守谭该等十余人，俱露檄远近，陈敦肆逆，率所统致讨。遣参军司马言赞、孙双奉表诣台，参军罗英至广州与陶侃克期，参军邓骞、虞冲至长沙，令谯王丞坚守。征西将军戴若思在江西，先得卓书，表上之，台内皆称万岁。侃遣参军高宝帅兵北下，武昌大惊，传卓军至，人皆奔散。（此依《晋书．甘卓传》及《纲目》录。案：《晋书．邓粲传》云：粲以父有忠信而世无知者，乃着《元明纪》。则有此事可知，因录之以俟考）P.392
敦分兵寇长沙，舂陵令长沙易雄距王敦，驰檄远近，列敦罪恶。城陷，为魏○所虏，送诣敦。敦以檄示雄，雄曰：“有之，但雄力弱不能扶翼本州，匡救国难，以此惭很尔。”（邓粲《晋纪》*《书抄》103。安，陈本《唐类函》引称《晋书》）P.393
舂陵令易雄起兵讨王敦。敦欲活之，使还邑舍洗沐。众人皆贺。雄曰：“吾梦乘车，挂肉其傍。肉必有筋，筋者斤，吾其死也。敦果刑雄。（邓粲《晋纪》*《御览》395）P.393
〔敦据石头。〕初，王敦将下，朝士共议。周○以为敦刚愎不仁，亲杀害平子，必能称兵以向朝廷。敦既克石头，○与戴渊共诣敦。谓○曰：“伯仁，卿负我。”○答曰：“共戎车内侮，下官亲帅六军，不能其事，使王旅败绩，以此负公。”又问渊。”吾此举动，天下以为何如？”答曰：“见形者为之逆，体识者以为忠。”敦笑曰：“若思卿能言。”（邓粲《晋纪》*《御览》428）P.394
时王敦参军，有于敦坐樗蒲，临当成者，马头被杀，因谓曰：“周家奕世令望，而位不至三公。伯仁垂作而不果，有似下官此马。”敦慨然流涕曰：“伯仁总角时，与予东宫相遇一面，披衿便许之三司，何图不幸，王法所裁。凄怆之深，言何能尽！”（邓粲《晋纪》*《世说．尤悔第三三》注）P.394
〔敦改易百官，将还。谢鲲请敦朝天子，不从。鲲见太子，问曰：“论者以君方庾亮。”〕鲲有胜情远概，为朝廷之望。故时以庾亮方焉。（邓粲《晋纪》*《世说．品藻第九》注）P.394
敦兵陷长沙，谯王丞死之。魏○以虞悝兄弟为丞党，尽诛之，而以邓骞为别驾。邓骞字长真，长沙人。少有志气，为乡邻所重。常推诚行己，能以正直全于多难之时。刺史谯王丞命为主簿，使说甘卓。卓留为参军，欲与同行，以母老辞卓而反。丞为魏○所败，以虞悝兄弟为丞党，○尽诛之。而求骞甚急。乡人皆为之惧，骞笑曰：“欲用我耳，彼新得州，多杀忠良，是其求贤之时，岂出行人位置罪。”乃往诣○，○喜曰：“君所谓古之解杨也。”以为别驾。骞有节操忠信，兼识量弘远，善与人交，久而益敬。太尉庾亮称之，以为长者。历武陵、始兴太守，迁大司农，卒于官。（此依《晋书》本传录。案：《邓粲传》云以父骞有忠信言而世无知者，乃着《元明纪》，及纪中录其友人刘○之以后事，则有此传可知，因录之以俟考）
〔五月，敦杀甘卓。〕王敦欲伐甘卓，遣使送大刀布。（邓粲《晋纪》*《御览》687）P.395
〔闰十一月，帝崩。〕上身服俭约，以先时务。性素好酒，将渡江，王导深以为谏。帝乃令左右进觞，饮而覆之，自是遂不复饮。克己复礼，官修其方，其中兴之业隆焉。（邓粲《晋纪》*《世说．规箴第十》注）P.386

☆明帝
〔太宁二年，王敦杀周嵩。〕嵩字仲智，谟兄也。性狡直果侠，每以才气陵人物。○被害，王敦使人吊焉。嵩曰：“亡兄，天下有义人，为天下无义所杀，复何所吊？”敦甚衔之。犹取为从事中郎，因事诛嵩。（邓粲《晋纪》*《世说．方正第五》注）P.396
〔温峤还都，言敦逆谋。敦怒，欲拔其舌，乃杀郭璞。〕郭璞为王敦参军，知敦作乱，受假还都。露布以讨温峤为名，乃至建康南坑，杀参军国外璞。初，桓彝尝令璞筮卦。卦成，彝问其故，璞曰。”卦与吾同。”（邓粲《晋纪》*《初学记》20）P.396
〔敦使王含、钱凤等帅众向京师。〕敦将至，温峤烧朱雀桥以阻其兵。（邓粲《晋纪》*《世说．捷悟第十一》注）P.397
〔敦闻含败，愤惋而死。〕敦性简脱，口不言财，其好尚如此。（邓粲《晋纪》*《世说．豪爽第十三》注）P.397
〔太宁三年赠甘卓、戴渊等官，而不及周○，弟谟复重表，乃赠官。〕周谟，字叔治，○次弟也，仕至中护军。（邓粲《晋纪》*《世说．方正第五》注）P.397
〔以王彪之为尚书郎。〕王彪之，字叔武，年二十，鬓须皓白，时人谓之“王白须”。（邓粲《晋纪》*《御览》374）P.397
〔庾翼荐桓温于明帝曰：“陛下勿以常婿畜之。”〕桓温少，与沛国刘惔善。惔常称之曰：“温眼如紫石棱，须似猬毛磔。孙仲谋、晋宣王之流。（邓粲《晋纪》*《御览》374）P.398
〔温弟冲，亦知名，常与刘驎之游。〕刘驎之字子骥，南阳安众人，少尚质素，虚退寡欲，好游山泽间，志存遁逸。桓冲尝至其家，○之方条桑，谓冲曰：“使君既枉驾光临，宜先诣家君。”冲遂诣其父。父命○之，然后乃还，拂短褐与冲言。父使○之自持浊酒、苴菜供宾，冲敕人代之。父辞曰：“若使官人，则非野人之意也。”冲为慨然，至昏乃退。因请为长史，固辞。居阳岐，去道斥近，人士往来，必投其家。○之身自供给，赠致无所受。去家百里，有孤妪疾，将死，谓人曰：“惟刘长史当埋我耳！”○之身往候之，值终，为治棺殡。其仁爱皆如此。以寿卒。（邓粲《晋纪》*《世说．栖逸第十八》注）P.399
〔闰七月帝崩，太子即位。进玺。王导以疾不至。卞○正色于朝曰：“王公非社稷之臣。”导舆疾而至。〕初，咸和中（原注：三字衍）贵游子弟能谭嘲者，慕王平子、谢幼舆等为达。○厉色于朝曰：“悖礼伤（原注：原作“间”）教，罪莫斯甚！中朝倾覆，实由于此！”欲奏治之。王导、庾亮不从，乃止。其后皆折节为名士。（邓粲《晋纪》*《世说．赏誉第八》注）P.399
〔时后赵始立试经之制。〕石勒手不能书、目不识字，每于军中令人诵读，听之皆解其意。（邓粲《晋纪》*《世说．识鉴第七》注）P.399
〔徙封琅邪王昱（原注：即简文帝）为会稽王，拜散骑常侍。〕谢万字万十，简文辟为从事中郎。着白纶巾、鹤氅裘，版而前，帝与谭移日。（邓粲《晋纪》*《御览》687）P.400
王恭诛，童谣曰：“昔年食麦屑，今年食○豆。○豆不可食，使我枯咙喉。”（邓粲《晋纪》*《御览》853。案：此节恐引误）P.400

（晋）徐广《晋纪》（清）黄○辑

☆肃宗明帝
肃祖遗诏，庾亮、王导辅幼主而进大臣官。陶侃、祖约不在其例。侃、约疑亮寝遗诏也。（徐广《晋纪》*《世说．容止》注）P.403

☆太宗简文帝
咸安元年十二月，荧惑逆行入太微。至二年七月犹在焉。帝惩海西之事，新甚忧之。（徐广《晋纪》*《世说．言语》注）P.403

☆孝武帝
孝武宁康二年，尚书令王彪之等启改作新宫。太元三年二月，内外军六千人始营筑，至七月而成。太极殿高八丈，长二十七丈，广十丈。尚书谢万监视，赐爵关内侯，大匠王安之关中侯。（徐广《晋纪》*《世说．方正》注）P.404
太元二十年九月，有蓬星如粉絮，东南行，历须女至央屋。（徐广《晋纪》*《世说．雅量》注）P.404
（王）导阿衡三世，经纶夷险，政务宽恕，事从简易，故垂遗爱之誉也。（徐广《晋纪》*《世说．政事》注）P.404
（庾）羲字叔和，太尉亮第三子，拔尚率到。位建威将军、吴国内史。（徐广《晋纪》*《世说．方正》注）404
（庾）字道季，太尉亮子也。风情率悟，以文谭致称于时。历仕至丹阳尹，兼中领军。（徐广《晋纪》*《世说．言语》注）P.405
（庾）倩字少彦，司空冰子，皇后兄也。有才具，仕至太宰长史。桓温以其宗强，使下邳王晃诬与谋反而诛之。（徐广《晋纪》*《世说．赏誉》注）P.405
（王）述贞审，真意不显。（徐广《晋纪》*《世说．赏誉》注）P.406
（顾）显字孟着，吴郡人，骠骑荣之子。少有重名。泰兴中为骑郎，早卒，时为悼惜之。（徐广《晋纪》*《世说．方正》注）P.406
（江）虨字恩玄，陈留人。博学知名，兼善奕，为中型之冠。累迁尚书左仆射，护军将军。（徐广《晋纪》*《世说．方正》注）P.406
（江）惇字思悛，陈留人，仆射虨弟也。性笃学，手不释书，博览坟典，儒道兼综。征聘无所就，年四十九而卒。（徐广《晋纪》*《世说．赏誉》注）P.407
（殷）浩清言妙辩玄致，当时名流皆为其美誉。（徐广《晋纪》*《世说．赏誉》注）P.407
王愉字茂和，太原晋阳人，安北将军坦之之子也。以辅国司马出为江州刺史。愉始至镇，而桓玄、杨□全期举兵以应王恭，乘流奄至。愉无防，慌惧奔临川，为玄所得。玄篡位，迁尚书左仆射。（徐广《晋纪》*《世说．德行》注）P.407
刘瑗之字遵祖，沛郡人少有才学，能言理。历中书郎、宣城太守。（徐广《晋纪》*《世说．排调》注）P.408
凡称风流者，皆举王（○）、刘（○）为宗焉。（徐广《晋纪》*《世说．品藻》注，《纬略》三引“皆举”作“以”）P.408
刘渊自离石南移蒲子。（徐广《晋纪》*《水经注．河水》注）P.408
石遵自李城北入，斩张豺于安阳。（徐广《晋纪》*《水经注．洹水注》）P.408

☆世祖武帝
太康五年八月，嘉禾生南昌。九月怀帝生。（徐广《晋纪》*《文选．干宝晋纪总论》注）P.409
卢谌字子谅，范阳人也，有才理。显综征为散骑常侍，段末波爱其才，托以道险，终不遣之。末波死，谌依石季龙。冉闵诛石失，谌随闵军，遇害。（徐广《晋纪》*《文选．卢子谅览古诗》注）P.409
鲜卑以碧石为宝（徐广《晋纪》*《文选．王元长三月三日曲水诗序》注）P.410
吏部陆亮，山涛知其非才，启可为左丞。帝遂使为吏部郎，其后果以私被黜。（徐广《晋纪》*《书抄》60）
王述不拜中枢监，患脚，就拜尚书令，于府摄事也。（徐广《晋纪》*《书抄》59）P.410
东海刘俭请修色养，居丧过礼，除郎中。（徐广《晋纪》*《书抄》63）P.410

☆孝愍帝
愍帝建兴四年京城粮尽，屑○为粥以供帝食。（徐广《晋纪》*《初学记》26。原伪作惠帝。案：建兴是愍帝年号。《御览》859）P.411
王戎殖财贿，家僮数百，计算金帛，有如不足，以此获讥于时。（徐广《晋纪》*《初学记》18）P.411
张华少自牧羊，而笃志好学。初为县吏，卢钦奇其才，数称荐之。（徐广《晋纪》*《类聚》53，《御览》612）P.411
魏谒者郭玄信出使，从宏农求御人。遣石苞及邓艾为御，行十里，元信谓二人曰：“子并当至将相。”既而苞为县吏，到邺买铁于市，市长赵元儒异之曰：“公辅才也。”遂与交。稍迁至宏农司马，欲求县，吏部郎许允谓苞曰：“君我辈人也，当相因引至朝廷，何欲小县乎？”苞还叹，不意允之知己。（徐广《晋纪》*《御览》442）P.412
郑袤纯和有识。初，荀攸见袤曰：“郑公业为不亡矣！”时相国掾魏讽有盛名，同郡任览谓袤曰：“枫奸雄，必以祸终，子宜绝之。”后讽果败。司空王朗掾（原注：掾上脱辟为二字），委以求才，举高阳许允、扶风鲁芝、东莱王基，并为名臣。（徐广《晋纪》*《御览》442，又401引：“相国掾魏讽有盛名，同郡任览与枫友善。郑袤谓览曰：‘讽奸雄，必以祸终，子宜绝之。’后讽果败。”案：前后所引不同，据《晋书．郑袤传》与401同）P.412
石季伦甚富侈衣服伎乐夸于许、史。有妓人曰“绿珠”，美。孙秀欲之，使人求焉。崇尽出其婢妾数十人，皆蕴兰麝而被罗○。（徐广《晋纪》*《御览》471）P.413
刘弘字和季，在襄阳。帝在西京，命弘选良才，乃称守宰征士。武陵五朝字世朗，高尚；荆王牙门将、鲁国皮初，有勋江汉。弘上言朝为零陵太守，初为襄阳内史。诏以襄阳显郡，初资名未允，以弘女婿前东平太守夏侯陟为襄阳。弘曰：“夫总天下者当与天下同心，治一国者当与一国推实，吾总荆州十郡，安得十女婿然后为治？”乃表：“陟婚亲，旧制不得相临。”（徐广《晋纪》*《御览》429）P.414
中宗令曰：“太常贺循，冰清玉洁，行为表俗。孤曾造其庐，屋室服物周身而已，赐床褥钱二十万。”（徐广《晋纪》*《御览》425）P.414
成帝有乳母，经营艰苦。诏假其名号。顾和谏曰：“保母奉佑生疏躬，不遗其勋，第舍供给，已为隆厚。若假以名号，非令典也。书而不法，后嗣何观？”帝乃止。（徐广《晋纪》*《御览》453）P.414
桓温才气雄○，怀爽陵迈。温峤见其幼时，知必非常，故父彝字曰温。（徐广《晋纪》*《御览》363
霍彪为贼费黑所隔，积百日，杀马烧皮铠食之。（徐广《晋纪》*《御览》320）P.415
韩晃、苏硕等攻苑，城中饥，米一斗万钱。（徐广《晋纪》*《御览》320）P.415
关中发汉杜、霸二陵，薄太后棺，面如生矣。（徐广《晋纪》*《御览》559）P.416

☆孝成帝
成帝适司徒府，游观冶城之园。（徐广《晋纪》*《寰宇记．江南东道升州上元县》）P.416
桓温伐蜀，战于窄桥。参军袭护战没，众欲退，而鼓更误鸣进鼓，于是乘之，遂人少城。（徐广《晋纪》*《寰宇记．剑南西道益州成都县》，误引作“徐康《晋纪》”）P.416

（刘宋）郭季产《晋录》（清）黄○辑

（原注：疑即郭季产着。案：虞预亦有《晋录》，见《文选．任彦升为范尚书让吏部封侯第一表》注。又，《刘越石答卢湛诗》注引何法盛《晋录》）

光禄大夫鲁芝清约俭啬，上赐绢三百匹。（郭季产《晋录》*《书抄》56）P.419
镇西将军鲁芝，恪勤在公，不营私门，素无华宅。使军兵作屋五十间。（郭季产《晋录》*《书抄》64）P.419
大中大夫、新蔡男袁奥行谊优异，可从九卿崇重之例。（郭季产《晋录》*《书抄》56）P.419
会稽相朱则上述，言杨泉清操自然，征聘终不移心。诏拜泉郎中。（郭季产《晋录》*《书抄》63。按，重刊孙氏祠堂本《书抄》引文为面议会稽相朱则上书，言杨泉为政清操，发于自然。吴国偃传诣阙下上书，朝廷征聘，终不移心。诏拜泉郎中。”中有一句文意难明，谨供参考。）
咸宁中嘉瓜同蒂，生于成都。（郭季产《晋录》*《类聚》87）P.420
咸宁二部，有白狐七尾，见汝南。（郭季产《晋录》*《白帖．狐》）P.420

（刘宋）刘谦之《晋纪》（清）汤球辑

☆元帝
太兴二年，江东大饥，诏百官言事。应瞻（刘谦之《晋纪》*《晋书》作詹）表曰：“元康以来，贱经尚道，以玄虚宏（原注：原引作“容”）放为夷达，以儒术清俭为鄙（原注：原引作“群”）俗。”（刘谦之《晋纪》*《文选．晋纪总论》注，依本传校）P.423

☆明帝
〔敦畏帝神明，欲诬以不孝废之。〕敦欲废明帝，言于众曰：“太子子道有亏，温司马昔在东宫悉其事。”峤既正言，敦忿而愧哑剧。（刘谦之《晋纪》*《世说．方正第五》注）P.423

☆简文帝
谢安议曰：“谨案《谥法》，一德不懈曰简，道德博闻曰文。《易》：简而天下之理得。观乎人文，化成天下，仪之景行，犹有仿佛。宜尊号曰太宗，谥曰简文。”（刘谦之《晋纪》*《世说．文学第四》注）P.424

☆孝武帝
太元十一年，中书令王献之卒，赠太常。以侍中王○代之，皆一时之美也。篑《书抄》57）P.424
王献之性臣整峻，不交非类。（刘谦之《晋纪》*《世说．忿狷第三一》注）P.424

☆安帝
隆安元年，王恭讨王国宝。王恭每读《左氏传》，至于“奉王命、讨不庭”，辍卷而叹。（刘谦之《晋纪》*《书抄》98）P.424
〔元兴二年，桓玄篡位，增置五校、三将。〕玄欲复虎贲中郎将，疑一直与不。访之僚佐，咸莫能定。参军刘简（原注：一作“兰”）之对曰：“昔潘岳《秋兴赋．叙》云：‘余兼虎贲中郎将，寓直于散骑之省。’以此言之，是应直也。”玄欢然从之。（刘谦之《晋纪》*《世说．言语第二》注，《御览》241）P.425

以下为黄○辑本补遗：

〔许〕柳妻，祖逖子涣女，苏峻招祖约为逆，约遣柳以众会峻。既克京师，拜丹杨尹，后以罪诛。（刘谦之《晋纪》*《世说．政事》注）P.426
〔萧〕轮有才学，善《三礼》。历常侍、国子博士。（刘谦之《晋纪》*《世说．赏誉》注）P.426
应詹表曰：“元康以来，望白署空，显以台衡之量；寻文谨案，目以兰熏之器。”《文选．晋纪总论》注）P.427
王莽诛，童谣曰：“昔年食麦屑，今年食○豆。○豆不可食，使我枯喉咙。”（刘谦之《晋纪》*《御览》853，疑“王莽”二字有误，应为王恭）P.427

（刘宋）裴松之《晋纪》（清）汤球辑


☆穆帝
〔永和元年，以江虨为尚书吏部郎。〕江虨三为选官，少有选举。（裴松之《晋纪》*《书抄》60）P.431

☆安帝
〔隆安元年，道子为太傅，以王雅为少府。〕王雅字茂达，为太子少府。拜日迅六月大雨洪注。时刘既至而雨愈甚。雅语仆射王○求停。不许，遂冒雨而拜。（裴松之《晋纪》*《书抄》65，《渊鉴类函》本作“晋书”）P.431

（刘宋）王韶之《晋安帝纪》（清）黄○辑

（王）羲之风骨清举也。（王韶之《晋纪》*《世说．赏誉》注）P.435
桓温于枋头奔败，知民望之去也，乃屠袁真于寿阳。既而问郗超曰：“足以雪枋头之耻乎？”超曰：“未厌有识之情也。公六十之年败于大举，不建高世之勋，未足以镇厌民望。”因说温以废立之事。时温夙有此谋，深纳超言，遂废海西公。（王韶之《晋纪》*《世说．言语第二》注）P.435
简文晏驾，遗诏桓温，依诸葛亮、王导故事。温大怒，以为黜其权。谢安、王坦之所建也。入赴山陵，百官拜于道侧，在位望者战栗失色，或云自此欲杀王、谢。（王韶之《晋纪》*《世说．雅量》注）P.435
（桓）温在姑孰，讽朝廷求九锡。谢安使吏部郎袁宏具其草以仆射王彪之。彪之作色曰：“丈夫岂可以此事语人邪！”安徐问其计，彪之曰：“闻其疾已笃，可缓其事。”安从之。（王韶之《晋纪》*《世说．言语》注）P.436
（王）国宝，平北将军坦之第三子也。太傅谢安，国宝妇父也，恶而抑之不用。安薨，相王辅政，迁中书令，有妾数百。从弟绪幼虫不于王，沈为其悦。国宝权动内外，王○、王恭、殷仲堪为孝武所待，不为相王所眄。恭抗表讨之，车胤又争之。会稽王既不能拒诸侯兵，遂委罪国宝，付廷尉赐死。（王韶之《晋纪》*《世说．规箴》注）P.436
（王）绪为会稽王从事中郎，以佞邪亲幸。王○、王恭恶国宝与绪乱政，与殷仲堪克期同举，内匡朝廷。及恭表至，乃斩绪以悦诸侯。（王韶之《晋纪》*《世说．规箴》注）P.437
（王）忱字元达，平北将军坦之第四子也。甚得名于当世，与族子恭少相善，齐声见称。仕至荆州刺史。（王韶之《晋纪》*《世说．德行》注）P.437
（王）忱初作荆州刺史，后为建武将军。（王韶之《晋纪》*《世说．方正》注）P.437
初，（王）忱与族者恭少相善，齐声见称。及并登朝，俱为主相所待。内外始有不咸之论，共独深忧之，乃告忱曰：“悠悠之论，颇有异同，当由骠骑简于朝觐故也。将毋从容切言之邪？若主相谐睦，吾徒得戮力明时，复何忧哉？”忱以为然，而虑弗见令，乃令袁悦具言之。悦每欲间恭，乃于王坐责让恭曰：“卿何以妄生同异，疑误朝野？”其言甚切厉。恭虽惋怅，谓忱为构己也。忱虽心不负恭，而无以自亮。于是情好大离，而怨隙成矣。（王韶之《晋纪》*《世说．赏誉》注）P.437
（王）忱少慕达，好酒。在荆州时专甚，一饮或至连日不醒，遂以此死。（王韶之《晋纪》*《世说．任诞》注）P.438
初，王恭赴山陵，欲斩国宝。王○固谏之，乃止。既而恭谓○曰：“此日视君，一似胡广。”○曰：“王陵廷争，陈平从默，但问克终何如也。”（王韶之《晋纪》*《世说．仇隙》注）P.438
（殷）觊字伯道，陈郡人。由中书郎出为南蛮校尉。觊亦以率易才悟著称，与从弟仲堪俱知名。（王韶之《晋纪》*《世说．德行》注）P.439
殷仲堪举兵，觊弗与同，且以己居小任，唯当守局而已，晋阳之事非所宜豫也。仲堪每邀之，觊辄曰：“吾进不敢同，退不敢异。”遂以忧卒。（王韶之《晋纪》*《世说．规箴》注）P.439
（殷）仲堪，陈郡人，太常融孙也。车骑将军谢玄请为长史，孝武悦之，俄为黄门侍郎。自杀袁悦之后，上深为晏驾后计，故先出王恭为北蕃。荆州刺史王忱死，乃中诏用仲堪代焉。（王韶之《晋纪》*《世说．德行》注）P.439
王忱死，会稽王欲以国宝代之。孝武中诏用仲堪，乃止。（王韶之《晋纪》*《世说．纰漏》注）P.440
孝武深为晏驾后计，擢仲堪代王慎为荆州。仲堪虽有美誉，议者未以方岳相许也。既受腹心之任，居上流之重，议者谓其殆矣。终为桓玄所败。（王韶之《晋纪》*《世说．识鉴》注）P.440
仲堪有思理，能清言。（王韶之《晋纪》*《世说．文学》注）P.440
（殷）仲文有气貌才思。（王韶之《晋纪》*《世说．品藻》注P.440
桓玄败，殷仲文归京师，高祖以其卫从二后，且以人言宜令（原注：下有脱误）引为镇军长史。自以名辈先达、位遇至重。而后来谢混之徒皆畴昔之所附也。今比肩同列，常怏然自失。后果徙信安。（王韶之《晋纪》*《世说．黜免》注）P.440
（殷）仲文后为东阳，愈愤怨，乃与桓胤谋反，遂伏诛。仲文尝照镜，不见其头，俄而难及。（王韶之《晋纪》*《世说．黜免》注）P.441
（桓）玄文翰之美，高于一世。（王韶之《晋纪》*《世说．文学》注）P.441
（桓）哀乐过人，每欢戚之发，未尝不至呜咽。（王韶之《晋纪》*《世说．任诞》注）P.441
（桓）修少为玄所侮，言论常鄙之，修深憾焉，密有图玄之意。修母曰：“灵宝视我如母，汝等何忍骨肉相图？”修乃止。（王韶之《晋纪》*《世说．仇隙》注）P.441
（吴）隐之既有至性，加以廉洁，奉禄颁九族，冬月无被。桓玄欲革岭南之弊，以为广州刺史。去州二十里有贪泉，世日饮之者其心无厌。隐之乃至水上，酌而饮之，因赋诗曰：“石门有贪泉，一歃重千金。试使夷齐饮，终当不易心。”为卢循所攻，还京师。历尚书、领军将军。（王韶之《晋纪》*《世说．德行》注）P.441
导弹逵字安道，谯过热。少有清操，恬和通任，为刘真长所知。性甚快畅，泰于娱生。好鼓琴，善属文，尤乐游燕，多与高门风流者游，谈者许其“通隐”。屡辞征命，遂着高尚之称。（王韶之《晋纪》*《世说．雅量》注）P.442
（江）岂文字仲凯，济阳人。祖正，但其常侍。父○，仆射。并以义正器素，知名当世。岂文历位内外，简退著称，历黄门侍郎、骠骑谘议。（王韶之《晋纪》*《世说．方正》注）P.442
（王）凝之事五斗米道。孙恩之攻会稽，凝之谓民吏曰：“不须备防，吾已请大道，许遣鬼兵相助，贼自破矣！”既不设备，遂为恩所害。（王韶之《晋纪》*《世说．言语》注P.443
孙恩一名灵秀，琅邪人。叔父泰事五斗米道，以谋反诛。恩逃逸于海上，聚众十万人，攻没郡县。后为临淮太守辛○斩首送之。（王韶之《晋纪》*《世说．德行》注）P.443
（孟）昶字彦达，平昌人。父馥，中护军。昶矜严有志局，少为王恭所照。豫义旗之勋，丹阳尹。卢循既下，昶虑事不济，仰药而死。（王韶之《晋纪》*《世说．企羡》注）P.444
（谢）混字叔源，陈郡人，司空琰少子也。文学砥砺立名。累迁中书令、尚书左仆射。坐党刘毅伏诛。（王韶之《晋纪》*《世说．言语》注）P.444
桓玄制龙头角，或曰所谓亢龙角者也。（王韶之《晋纪》*《书抄》121，《御览》338引（王韶之《晋纪》*《晋书．安帝纪》）P.444
桓玄败走，经日不得食，左右进以粗粥，咽不能下。（王韶之《晋纪》*《书抄》144，《御览》859引“桓玄败走，承石进以粗粥”，下同。“承石”当是“左右”之误）P.445
桓玄至京都，警跸不绝于音。（王韶之《晋纪》*《书抄》130）P.445
琅邪内史孙无终，贪横草地虐。妓妾有忤意者，辄弹其面。（王韶之《晋纪》*《书抄》124，《御览》350引“残”作“忍”）P.445
义熙二年七月，夜彩轰出西方，蔽月。（王韶之《晋纪》*《初学记》2引王韶之《晋安帝纪》，《御览》14）
司马休之兄尚之，为桓玄所败，休之奔淮、泗，颇得彼人之心。从者为之歌曰：“可怜司马公，作性甚温良。忆昔水边戏，使无永不忘。”（王韶之《晋纪》*《初学记》19引（续安帝纪》）P.445
桓玄尤爱珍宝，常玩弄珠玉，不离于手。（王韶之《晋纪》*《类聚》83，《御览》802）P.446
义熙二年六月，震太庙鸱尾，彻壁柱，若有文字。（王韶之《晋纪》*《御览》13；188引作“四年”）P.446
义熙二年，有苦买菜生扬州，营茎高四尺六寸，广二尺二寸。是后岁多征伐，人民积苦。苦买者，买苦也。（王韶之《晋纪》*《御览》980引《晋书．安帝纪》）P.446
桓玄幼时，会于西堂，设伎乐，上施绛绫帐，镂金以为饰。（王韶之《晋纪》*《御览》816）桓玄游于水南。飘风飞其车儿盖，后义兵起，遂败。（王韶之《晋纪》*《御览》702）P.447
桓玄问众曰：“朕其败乎？”曹靖之对曰：“神怒民怨，臣实忧惧。”玄曰：“民怨有之，神何为怒？”对曰：“移晋宗庙，所以怒也。”（王韶之《晋纪》*《御览》483引王韶之《晋纪》）P.447
广州刺史吴隐之，字处默。少有孝行，遭母忧哀毁过礼。太常韩康伯邻居，康伯之母，扬州刺史殷浩之妹，聪明妇人也。隐之每哭，康母辄辍事流涕，悲不自胜。既而语康伯曰：“汝和若居铨衡，当用如此辈人。”及康伯为礼部尚书，进隐之，遂历清显。（王韶之《晋纪》*《御览》487）P.447
吴隐之字处默，性廉洁。桓玄欲救岭南之弊，以隐之为刺史。州界有一水，父老云饮此水者，廉士皆贪。隐之始践境，先至水所，酌而饮之，因赋诗以言志，清操愈厉。（王韶之《晋纪》*《御览》70。《类聚》9引无“字处默”三字，“性廉”据下即云“为广州刺史。”“有一水”下有“谓之贪泉”四字。“言志”下有若使夷齐饮，终当不易心”十字）P.447
刘敬宣在鲜卑，梦碗土而服之。既而占焉，或答曰：“此服土吞碗也。”既决而喜曰：“砩者，桓也。既吞矣，无复本土也。”旬日中，闻桓玄败，得来归。（《御览》37、398。“鲜卑”作“齐”，“而服之”作“吞之”。下作“而于梦中，占者答曰”。“既吞矣”作“桓为吞矣”。“我”下有“当”字。“本土”下无“也”字。“来”作“遂得归”）P.448
豫州刺史司马尚之，为桓玄将冯该所攻，仓储稍竭。外白战士多饥，悉未付食。是时芦笋时也，尚之指笋曰：“且口敢此，足解三日。”将离心，遂败。（王韶之《晋纪》*《御览》963引《续安帝纪》）P.448
司马休之奔广固，慕容超有欲害心，而休之不知。常所乘骓马于床前养饲，忽连鸣不食，注目视鞍，休之试被之而不动也。复还床坐，马又惊逃。因试骑，视马即鞭出，裁至门外，奔而驰之。行数里，休之顾望所住，已有收者至。乘马南奔，殆而获免。后还荆州，加骓马“扬武”之号。（王韶之《晋纪》*《御览》895引《续安帝纪》）P.449
刘裕大破孙恩于蒜山，恩以彭排自载，仅得还。（王韶之《晋纪》*《御览》357引。案：《释名》彭排，旁也，在旁排敌御攻也）P.449
益州刺史李邈，微时居汉川。与别驾姜显饯送刺史。显忽邈，邈曰：“大丈夫何至守偏地，为姜显所陵！”即不复还家，乃附船下。自是十五年而镇梁、汉。显犹栖迟，即计谋为别驾。（王韶之《晋纪》*《御览》263引《续安帝纪》）P.449
吴兴王淡，父为邻人窦度所杀。淡年十岁，阴有复仇之志。至年十八，密索利锸刀，佯若耕耘。经一桥，下伺度船行还，伏于草中。淡于桥上以锸斫之，而归罪有司。太守孔岩义其孝勇，上请宥之。（王韶之《晋纪》*《御览》764引《晋书．安帝纪》。又一条引：“刘伶常乘鹿车，携一壶酒，使人荷锸而随之。谓曰：死便埋我。”案：刘伶是西晋时人，不得载于《安帝纪》，盖韶之另有暨纪》中语。又案：《御览》482引《汉晋春秋》王谈事与此同，疑此条“淡”字误）
朱龄石伐蜀，太尉与龄石书，署函曰：“至白帝乃发。”书曰：“众悉从外水取成都，臧寿于中水出广汉，使羸弱乘高舰十余，由内水向黄虎。”（王韶之《晋纪》*《御览》606）P.450
宋王围慕容超，张纲巧思绝人，为攻具。城上火石、弓矢无所用之。超等震慑，城内知亡矣。（王韶之《晋纪》*《御览》360引王韶之《晋纪》）P.450
王镇恶亡经日，魏兴太守郭宣之昼坐，忽见陈庄来，因叙旧事，相对悲泣，劝营功德。去后郡内悉闻香，状如芳烟流散。（王韶之《晋纪》*《御览》981引《续安帝纪》）P.451

（刘宋）刘道荟《晋起居注》（清）黄○辑

太始元年，诏曰：“朕遭悯凶，奉承湟业，追慕罔极。正日虽当受朝，其伎乐一切勿有所设。又，殿前反宇及文武帐织成帷巾莫之属，皆不须施。”（刘道荟《晋起居注》*《御览》29）
太始元年，置中军将军，总宿卫。羊祜为之也。（刘道荟《晋起居注》*《书抄》64）P.455
太始元年，诏曰：“尚书令总百揆，端右之职也，是以自汉代以来，每慎选此官。”（刘道荟《晋起居注》*《书抄》59。按：南海孔氏三十有三万卷堂重刊孙氏祠堂本《书抄》作：“太始元年诏曰：夫尚书令总百揆之得失，官王政之开塞者，端右之职也，是以自汉代以来，每选此官，必慎其人。”）P.455
太始元年，诏曰面议益州险远，素号难治，宜以重将亲臣镇抚之。以中郎将、下邳王晃为之。”（刘道荟《晋起居注》*《书抄》72）P.456
太始元年诏曰：“若县令有缺，掾属才堪治民者，当以参选。”（刘道荟《晋起居注》*《书抄》78）P.456
太始元年，诏曰：“百官长史，亲民之要也。”（刘道荟《晋起居注》*《书抄》78）P.456
太始元年，诏曰：“昔孝宗重治民之职。”（刘道荟《晋起居注》*《书抄》78）P.456
武帝（原注：原作“孝武”）太始元年，诏大臣疾病，假满三月解职。（刘道荟《晋起居注》*《初学记》20，《御览》634引作“孝武帝太元元年”。案：太始则为武帝，太元则为孝武。检《晋书》太始元年、太元元年俱无此事。（刘道荟《晋起居注》*《白帖．休假》引武帝诏：“大臣疾假满三月不差解职。”据此则当在武帝时。）P.457
太始元年诏曰：“给事黄门郎王恂，笃志好学，不殒先业。久历朝班，职用有效，宜拾遗左右。其以徇为散骑常侍。”（刘道荟《晋起居注》*《书抄》58）P.457
武帝咸宁三年诏曰：“河南，百郡之首。其风教宜为遐迩所模，以导齐之。侍中、奉车都尉王徇忠亮笃诚，才兼内外，明于治化。其出徇为河南尹。（刘道荟《晋起居注》*《御览》252，《书抄》76陈补引）P.457
武帝太始二年诏“邺城守事宜速有人，又当得亲亲有文武器任者。高阳王○，今来之国，虽当出为藩辅，以才干事，亦古之制也。其以○为督邺城守事、北中郎将。（刘道荟《晋起居注》*《御览》241）P.458
尚书、高阳王○，忠允善政，以○为右仆射。（刘道荟《晋起居注》*《初学记》11）P.458
咸宁元年，以大中大夫王览为宗正卿。太始二年，以侍中、中书监朱整为宗正卿。（刘道荟《晋起居注》*《御览》230）P.458
太始二年诏曰：“大国三军领兵五千人，次国二军领兵三千人，小国一军领兵二千人，上中下三等将军。（刘道荟《晋起居注》*《书抄》71）P.459
武帝太始二年诏曰：列土树蕃，以镇卫九服。（刘道荟《晋起居注》*《书抄》70）P.459
嘉柰一蒂十五实或七实，生于酒泉。（刘道荟《晋起居注》*《初学记》28，《白帖．柰》据李轨《泰始起居注》在二年六月）P.459
泰始三年，使使持节兼五官中郎将、宗正丞司马恢拜崇阳园妾李琰为修华，王宣为修容，徐琰为修仪，吴淑为婕妤，赵○为充华。九年，有司奏：《礼》，唯皇后聘以谷圭，无妾媵设玉之制。诏曰拜授可依魏氏故事。十年，上临轩，使持节兼太常、洛阳令司马启拜采女胡芳为贵嫔，又使使持节兼御史中丞、太子舍人司马诞拜采女刘媛为淑妃，臧曜为淑媛、芳为淑仪，逵粲为修华，陈○为修容。咸宁三年，拜美人左嫔为修仪，邢兰为婕妤，朱华为容华。（刘道荟《晋起居注》*《御览》145）P.460
武帝太始三年，始垂死太子二傅。是时贡事大小，皆由三傅立草，少傅写之。（刘道荟《晋起居注》*《御览》244，《书抄》65引“三年”作“中”，无“始太子”三字，无“是说”二字，“官事”作“宫事”，“皆”下无“由”字，“草”作“章”。）P.461
太始四年正月，上临轩，朝君臣于太极前殿，诏：安平王舆车升殿，上迎拜于阼阶。正坐，上亲奉觞上寿，皆如家人之礼。王拜，上皆跪而止之。（刘道荟《晋起居注》*《御览》29、774引：“太始四年正月，上临轩。太宰安平王孚载舆升殿。”《书抄》140引：“太始四年正月，临轩。太宰安平王孚载舆升殿。”）P.461
武帝太始四年诏曰：“尚书韩伯陈疾解职。领军闲无上直之劳，可得从容养疾。更出伯为领军将军。（刘道荟《晋起居注》*《书抄》64）P.461
武帝太始五年诏：“太子拜太傅，如事师之礼。”（刘道荟《晋起居注》*《书抄》64）P.462
武帝太始六年诏曰：“朕承洪业，昧于大道。司询五品，以康四海。侍中、司空荀○，明允笃诚，思心通达，翼亮先王，遂辅朕躬。其以○为司徒。”（刘道荟《晋起居注》*《书抄》52）P.462
武帝太始六年诏曰：“昔舜命九官、契司五教，所以崇弘王化、示民轨仪也。”（刘道荟《晋起居注》*《书抄》52）P.462
泰始七年诏曰：“中护军与领军史，皆掌禁兵典武选。”（刘道荟《晋起居注》*《书抄》64，“泰始原讹作“秦始皇”。）P.463
太始七年诏曰：尚书口括万机，以二纪纲，综详朝政也。（《书抄》59。案：语有脱误）P.463
武帝泰始七年诏曰：“议郎胡奋，开爽忠亮，有文武才干。历位内外，涉练戎事，威略之声着于方外，其以奋为冠军将军。”（刘道荟《晋起居注》*《御览》239，《书抄》64引：“武帝诏曰：议郎胡奋，有文武才干，涉练戎事”）
武帝太始七年诏曰：“中护军职典武选，宜得堪干其事者，左卫将军羊○，有明赡才见，乃心在公，其以○为中护军。”（刘道荟《晋起居注》*《御览》240）P.464
泰始八年，置后将军，掌宿卫。（刘道荟《晋起居注》*《御览》238）P.464
泰始八年诏曰：卫将军羊祜，历文武，有佐命之勋。其以为车骑将军、开府如三司之仪。（刘道荟《晋起居注》*《御览》243）P.464
"故南城侯羊祜，固辞历年，志不可夺。身没让存，遗操益厉。此亦夷齐所称贤也。今听复本封以彰厥美。”（刘道荟《晋起居注》*《类聚》51）P.464
太始十年，诏东平王懋为员外常侍、通杜中制约散骑常侍。“通直”之号盖字自此始也。（史58）P.465
武帝太安中诏曰：“往者乃魏氏旧庙处立庙，既壅翳不显，又材木弱小，至令中间有跌挠之患。今当修立，不宜在故处。太仆寺南巾甬道，地形显敞，更于此营之。”主者依典礼施行。（刘道荟《晋起居注》*《御览》531，《书抄》87陈补引。案：泰安是惠帝年号，“安"字误，据《晋书》当作“太始二年”。）P.465
武帝咸宁元年诏曰：男子皇甫谧，沉静履素，守学好古，与流俗异趣，其以谧为中庶子。（刘道荟《晋起居注》*《御览》245）P.465
咸宁二年诏曰：甄城公曹志为笃行道履先觉，宜在儒林，阐弘胄子。（刘道荟《晋起居注》*《书抄》67）466
武帝咸宁三年制，大国置左右常侍，赞相威仪，献纳臧否。（刘道荟《晋起居注》*《书抄》71，“武帝”原讹“成帝”）P.466
太尉贾充薨，皇太子妃之父，又太保也。有司奏依汉元、明二帝亲临师保故事。皇太子素服为发哀，又临其丧。（刘道荟《晋起居注》*《后汉书．礼仪志》下注）P.466
咸宁五年诏曰：一年不收，使公私俱匮。不唯天时，乃人事有不尽也。故总要者，正在度支尚书也。其以散骑常侍、中书令张华为度支尚书。（刘道荟《晋起居注》*《御览》217）P.467
太康元年诏曰：张华前与故太傅创谋大计，部分方算，有谋谟之勋。封广武侯、邑万户。（刘道荟《晋起居注》*《御览》200）P.467
中书监、光禄大夫张华，历世腹心，情所凭依，故酬其勋绩，使仪同三司。而虚冲孙抑，难为高尚。其以华为光禄大夫、仪同三司，本职如故，又给亲信满百人。（刘道荟《晋起居注》*《御览》243）P.467
太常长官华，止案旧事，拜公建始殿。因以小会。今拜公于太机殿亦宜。因以小会，所以崇宰辅也。（刘道荟《晋起居注》*《类聚》39，《御览》539引“止”作“上书”二字。无“今拜公”至“小会”十三字）P.468
咸宁中，白獐见魏郡，后诸州各送白獐。（刘道荟《晋起居注》*《类聚》95，《御览》907）P.468
武帝太康元年，诏曰：“江表初平，天下同其欢豫。王公卿士，各奉礼称庆。其于东堂小会，设乐使加于常。”五月庚寅，御临轩大会于太柿殿前，四方贺。使国子太学生、司徒吏、副将以上及吴降将吏，皆与会。诏引归命侯孙皓上殿，稽颡陈恩谢罪，称万岁。（刘道荟《晋起居注》*《类聚》39，《书抄》82引作“太康元年五月，吴平。御临轩，大会群臣于殿前。”）P.468
太康元年诏曰：山涛自典官人之任，志在澄清风俗，其以为左仆射。（刘道荟《晋起居注》*《书抄》59）P.469
武帝太康元年诏曰：方今天下无事，所重惟民。魏郡，大都会也，太守宜得其才。宜以荀良为魏郡太守。（刘道荟《晋起居注》*《书抄》74）P.469
太康元年诏曰：尚书旧置左右仆射，所以恢演政典，协宣庶绩。（刘道荟《晋起居注》*《书抄》59）P.470
太康二年，齐王攸统总军事。诏议藩王，令自送国内长史、典令。（刘道荟《晋起居注》*《书抄》72陈补）P.470
武帝太康四年诏曰：吏部掌叙人伦，治化之本也，宜得忠正旧德。尚书右仆射魏舒，宽泰弘毅，潜通有才识。其以舒为左右仆射，领选曹。（刘道荟《晋起居注》*《御览》211）P.470
武帝太康四年诏曰：何劭已历试朝位，博雅有拾遗顾问之才。其以劭为侍中。（刘道荟《晋起居注》*《书抄》58）P.470
太康四年八月诏：“选曹铨官人才，宜以忠恪寡欲，抑华崇本者。尚书朱整，周慎廉敬，以道素自居，是其人也。其以整为吏部尚书。（刘道荟《晋起居注》*《御览》214，又430引，无“八月”二字，"诏”作“制”，“管”作“简”，“宜以”作“宜得”，“忠恪”作“忠谨”，并以本”下无“者”字。“廉敬”作“廉让”，无“道素”二字。因至“是其人也”。《书抄》60引无“八听”二字，无“寡欲”二字。“华”作“宋”。无“周慎廉敬”四字，无“是其人也”四字。《文选．王仲宝褚渊碑文》注引“太康”至“人才”，“才”再“材”。《白帖．吏部》引无“八月”二字，“忠恪”下即接“朱整以道素自居”，引至此止）P.471
武帝太康七年诏曰：郎中张建，忠笃履素，为江表士大夫称。宜在中朝，其以建为给事中。（刘道荟《晋起居注》*《初学记》12，《御览》221）P.471
武帝太康年诏曰：“尚书冯翊，忠亮在公，历职内外，勤恪匪懈。而疾未差，屡求放退。其以翊为散骑常侍，赐钱二千万，床帐一具。”（刘道荟《晋起居注》*《初学记》12，《御览》224引“翊”作“○”）P.472
武帝太康八年诏曰：“太子率更仆，中宫之达官。其进品第五，与中庶子、卫率同职，拟光禄勋也。”（刘道荟《晋起居注》*《御览》247，《书抄》66引分作二条，“仆”作“令”，“品第五”下作“秩与卫率同”，无末五字）P.472
武帝太康八年诏曰：“太字家令，东宫之达官也。”（刘道荟《晋起居注》*《书抄》66）P.473
太康八年，吏部郎师袭、向凯上言，欲使舍人、洗马，未更长吏者不得为台郎，未更吏不得为主尉。（刘道荟《晋起居注》*《书抄》78，重刊孙氏祠堂本作“主尉三官也”）P.473
太康八年诏曰：昔先王御俗，以兴至治，未有不先成民事者也。汉宣识其如此，是以叹息良二千石。今欲皆先外郡治民著绩，然后入为常伯、纳言，及典兵宿卫、黄门、散骑、中书郎。（刘道荟《晋起居注》*《御览》259）P.473
太康十年，诏：尚书郎王琛，每所陈论，意其忠谠。其以为中庶子。（刘道荟《晋起居注》*《御览》245）P.474
太康十年，嘉麦出扶风郡，一茎两（原注：原作而）穗，倾皆有枝，实三倍。（刘道荟《晋起居注》*《初学记》27，《御览》838引“出”作“生”，“扶风郡”下作“一茎四穗，收实三倍。”）P.474
太康中诏曰：“议郎赵享，质禀纯粹，思议通济，学之有旧。方欲叙授，而得此荐，意常念之。”（刘道荟《晋起居注》*《书抄》56）P.474
咸宁三年，以齐东本县为长广郡，领县四，户三千九百六十六，口二万二十三。去州五百，去京都一千九百五十。（刘道荟《晋起居注》*《宋书．州郡志》二）P.474
太康元年，改江夏石阳曰曲阳。明帝太始二年并安陆。（刘道荟《晋起居注》*《宋书．州郡志》二）P.475
沙渠令，太康元年立。（刘道荟《晋起居注》*《宋书．州郡志三》）P.475
太康四年，复立南郡之监利县，寻复省之。（刘道荟《晋起居注》*《宋书．州郡志三》）P.475
太康元年，改江夏为武昌郡，领县三，户三千五百四十六，口一万一千四百一十一，去京都水一千一百。（刘道荟《晋起居注》*《宋书．州郡志》三）P.476
武帝太康元年，改梓木童之汉寿曰“晋寿”。（刘道荟《晋起居注》*《宋书．州郡志三》）P.476
太康二年，置兴古之都唐县。（刘道荟《晋起居注》*《宋书．州郡志四》）P.476
太熙元年正月，牟奴等国大小口十七万九千余人。各遣正负使，诣东夷校尉何龛，上献方物。（刘道荟《晋起居注》*《御览》787）P.476
武帝太熙元年，诏曰：卢浮修行明经，以为国子博士。（刘道荟《晋起居注》*《书抄》67，此条非《晋起居注》文，《御览》475引作《晋诸公赞》，而未见《书抄》）P.477
武帝诏：皇子裕生七岁矣，得疾封始平王。（刘道荟《晋起居注》*《御览》199）P.477
武帝诏曰：“关中内屏京畿，外藩河北，北捍戎狄，南镇巴汉。宜任懿亲以静西土。陇西王素秉心纯亮。”（刘道荟《晋起居注》*《书抄》64，孙氏祠堂本作“诚亮”，下有“思度弘○）P.477
武帝诏：“安平献王孙承，昔以父早亡，不逮大祚，以县封之。今以三县风为武邑王。”（刘道荟《晋起居注》*《御览》199）P.478
武帝诏曰：“故司空王基，夙为先帝授任。基子尚书郎仲，其以为治书御史。”（刘道荟《晋起居注》*《书抄》62）P.478
武帝诏曰：“尚书令百揆之首，总参机衡，出纳朝政，治绩之所由也。车骑将军贾充，忠允清正，通理经远，迪文武，谋勋弘着。（原注：疑脱一字）其以充守尚书令。”（刘道荟《晋起居注》*《书抄》59陈禹谟补）P.478
武帝诏曰：“驸马都为王济，中香水和学问，有文章器干。其以为中书侍郎”（刘道荟《晋起居注》*《书抄》57，孙氏祠堂本作“其以济为”）P.479
武帝太始七年诏曰：“郑袤体行纯正，履道冲粹，退有清和之风，进有素丝之节。宜齐三阶之曜，补衮职之阙。明弼朕躬，匡其不逮。其以袤为司空。（刘道荟《晋起居注》*《御览》208。《书抄》52引“体”作“履”，“履道”作“守道”，“齐”作“登”，无“明弼”八字。《初学记》11引“武帝诏郑袤曰体行纯正”，至末无“明弼”二句）P.479
《书抄》46引《晋起居注》：“武帝诏封城相”，近不知所属，故附于此。
诏曰：“尚书令荀勖，既久羸毁，可赐乳酪，大官随月给之。”（刘道荟《晋起居注》*《书抄》147。案，《书抄》荀勖卒于太康十年，则此诏亦出武帝。《白帖》引无“诏曰”二字）P.480
武帝置中庶子，一官要任。（刘道荟《晋起居注》*《书抄》66，据孙氏祠堂本，应作“中庶子四人”）P.480
武帝置洗马八人，掌图籍、释奠，称经则掌其事。（刘道荟《晋起居注》*《书抄》66，“称”当作“讲”）P.481
东宫洗马，一时之高选。（刘道荟《晋起居注》*《书抄》66）P.481
晋武置典书令，掌国教令。（刘道荟《晋起居注》*《书抄》71）P.481
晋武置学官令，主贡举秀异，典卫王宫。（刘道荟《晋起居注》*《书抄》71，孙氏祠堂本，“主典学考异”）P.481
太保卫瓘，明允笃诚，有匪躬之志。其给千兵、骑百人。（刘道荟《晋起居注》*《书抄》52，《初学记》12，《御览》206）P.481
太尉将军卫瓘忠允清识，有文武之才，宜令宣风万里，青州刺史以统戎政。（《书抄》72）P.481
惠帝追封卫瓘为郡公。（刘道荟《晋起居注》*《书抄》200）P.481
惠帝永平元年诏曰：“中常侍董猛，固仍封邑，其封为武安侯。猛前求余户封三兄，今皆封为亭侯。（刘道荟《晋起居注》*《御览》201，《书抄》48引至“武安侯”）P.482
惠帝永平元年诏曰：“秘书综理经籍，考校古今，课试署吏，有四百人，宜专其事。”（刘道荟《晋起居注》*《书抄》57）
元康元年诏曰：“司徒王浑，秉法清正，思量弘远，历位外内，文武勋庸，着在方策。宜参弼机衡，以亮天工。其可录尚书事。”（刘道荟《晋起居注》*《书抄》59）P.482
元康十年诏曰：“司徒王浑，秉德清正，思量弘远，历位内外，茂着勋庸，宜参机衡，以亮天工，其以为尚书令。”（刘道荟《晋起居注》*《书抄》59，按“十”误，惠帝元康仅九年）P.482
元康元年诏曰：“光禄大夫王戎、光禄大夫裴楷，开府辟召，仪同三司。”（《御览》243）P.483
惠帝元康五年，才人谢玖进我淑妃。有司走当与三夫人以下同拜。诏“宜在后”也。永宁元年诏曰：“峻阳园淑妃公孙，明识贞粹，今进位为规人。（刘道荟《晋起居注》*《御览》145，中华本作三年）P.483
元康六年以后，不常亲郊社，制度废弛。太常虞松考正旧仪，无不悉备。（刘道荟《晋起居注》*《书抄》53，“无不”原讹作“死不”）P.483
惠帝永康元年诏曰：“夫兴治成务，要在官人。铨管之为任，不可假人。授侍中、中书令、光禄大夫王戎，鉴识明远，其以戎领吏部。”（刘道荟《晋起居注》*《书抄》60）P.483
王戎领吏部，未尝进寒素、退虚名。田园遍于天下。（刘道荟《晋起居注》*《白帖．吏部》又《举贱》引至“虚名”，“进”下“退”下俱有“一”字）P.484
惠帝永宁元年诏曰：“散骑常侍、琅邪王睿，日新匪懈，宜在机近。其令睿通直也。”（刘道荟《晋起居注》*《书抄》58）P.484
惠帝诏：“王基爵祚再绝，以孙恢绍公。”（刘道荟《晋起居注》*《书抄》48）P.484
惠帝诏。”石苞国祚莫继，以孙行为公。”（刘道荟《晋起居注》*《书抄》48）P.484
永嘉六年，石龟出灞水。（刘道荟《晋起居注》*《类聚》99）P.485
惠帝诏：“侍中司马越讨杨骏之功，封东海王，食六县。”（刘道荟《晋起居注》*《御览》199）
元帝，琅邪王子，母曰夏侯氏。帝生有白毫，生于目左角，龙颜隆准，眼有光曜。（刘道荟《晋起居注》*《御览》363"元帝”旧误作“怀帝”）P.485
元帝太兴元年（原注：原作五年。案：元帝太兴止四年，今从《御览》），上临轩，使册命晋王太子妃庾氏，为皇太子妃。（刘道荟《晋起居注》*《初学记》10，《御览》149引无“太子”二字，“庾”下无“氏”字）P.486
太兴二年八月诏：“司徒荀组赞朝政，令录尚书，给班剑六十人。”（刘道荟《晋起居注》*《书抄》59）P.486
太兴四年诏曰：“今以前司空、从事中郎卢谌为散骑侍郎，在员外。”（刘道荟《晋起居注》*《御览》234）P.486
永昌元年正月诏曰：“左仆射所以广括贤俊，经始万化之机，护军周○可进为左仆射，领选。”（刘道荟《晋起居注》*《书抄》59，原误作“荀○”）P.487
武帝世嘉禾三生，元帝世嘉禾三生，其茎七穗。（刘道荟《晋起居注》*《类聚》85）P.487
明帝太宁三年，上亲祀。七月又诏曰：“自中兴以来，虽南郊，未尝北郊，五岳四渎，名山大川，应望秩者，废而未举。居其官者举其职、司其事，而令一代之典阙而不备，主者详依旧处。”（刘道荟《晋起居注》*《御览》567）P.487
咸和元年，宜成春谷县民获古鼎，可受三斛余，群臣毕贺。（刘道荟《晋起居注》*《类聚》99）P.488
咸和二年正月，祥万国，有鸥鸟五集殿。明年苏峻反。（刘道荟《晋起居注》*《御览》29）P.488
成帝咸和四年，作琅邪王大斧车六十枚，侍臣剑八枚，将军手戟四枚。（刘道荟《晋起居注》*《御览》399）P.488
成帝咸和八年十二月，有司奏：庭燎在止车门外，今更集议，旧在端门内，依旧门内施。诏曰：“尚书奏，九年庭燎当在端门内，元、明帝时在止车门内，可依旧安。司徒录公命，当率由旧章，宜在端门内。”（刘道荟《晋起居注》*《类聚》80。《御览》871引至“可依旧安”。“旧在端门内”下有“依旧门内”四字，“明帝”上无“无”字）P.489
成帝咸和中诏：“大乐令戴绶，教习佶乐勤劳，赐尼百斛，布三十匹。”（刘道荟《晋起居注》*《书抄》55，《御览》229引“习”作“官”，“百斛”作“百石”，“散失”作“二十”）P.489
咸康元年，以太宰、西阳王羕宗室长厚，特加礼敬，依安平王故事，设床帐于殿。（刘道荟《晋起居注》*《书抄》51）P.489
咸康三年，河北谣曰：“麦如土，杀石虎。”（刘道荟《晋起居注》*《御览》838）P.490
咸康四年，尚书仓部奏：“下扬州○胡米一升，至五年正旦进御。”诏停。（《御览》29）P.490
十二月丙子正旦，会百僚，赐绿酉需酒人二升。（刘道荟《晋起居注》*《御览》29）P.490
咸康七年十二月，尚书乐谟奏：“八年正会，《仪注》唯作鼓钟，其余伎乐尽不作。”诏曰：“若元日大饷，万国朝宗廷，废钟鼓之奏，朕闻起居之节，朝无磬折之音，宾无蹈履之度，其于事仪不亦阙乎！卿诸人当准量轻重，以制事中，则情典并隆，国无滞仪矣。”（刘道荟《晋起居注》*《御览》29）P.490
咸康八年，司徒王导表：“员外常侍孙朝，八年高考老，弃身茨茅，永绝荣禄，宜给本官秩俸，以终余年。”（刘道荟《晋起居注》*《御览》224。《书抄》58"孙朝”下无八年”二字，无“弃身”二句，无“俸”字）P.491
永和元年正月辛未朔，雨，不会。甲戌，皇太后登太极前殿，施纱帏鄣，与上临饷群臣。（刘道荟《晋起居注》*《御览》29）P.491
穆帝永和六年，皇太后尝于帝俱出拜陵。太后乘画轮车，以辇为副轺。尚书令曰故事，太后出当乘辇车，至建平陵门外易载。”（刘道荟《晋起居注》*《书抄》140。《御览》775引“拜陵”下作“克日，尚书令启曰：‘太后乘画轮车，以辇为负。’诏曰：故当乘辇车。至建平陵门外易载。”）P.491
永和中，廷尉王彪之与扬州刺史殷浩书曰：“太史上元日合朔，谈者或有疑，应却会与否。昔建元元年，亦元日合朔，庾车骑写刘孔才所论，为不得礼，荀令从之，是胜人之一失。何者？《礼》云：诸侯旅见天子，入门不得终礼，而废者四：太庙火，日蚀，后之桑，雨沾服失容。寻此四者之旨，自谓诸侯虽已入门，而卒暴有之，则不得终礼，非为先存其事，而侥幸使官告谴二无惧容，不修豫防之礼，而扉救之术，方大飨华夷，君臣相庆，岂复是将处天灾罪己之谓？且检之事实，合朔之仪，至尊静躬殿堂，不听政事，冕服御坐门闼之制，与元会礼异，自不得兼行，当权其事宜。合朔之礼，不轻于元会，元会有可却之礼，唯合朔无可废之义。谓应依建元故事，却元会。”浩从之，竟却会。（刘道荟《晋起居注》*《御览》29，又见《三国志》卷21裴注，更为完整）P.494
穆帝升平二年正月朔，朝会。是日赐众客○○酒（刘道荟《晋起居注》*《类聚》39）P.494
穆帝升平二年，尚书左丞相（原注：相字疑衍）刘兖，元会日，彭城计佐虞兴发白虎樽，而群观辐辏。中（原注：句有脱误）兰台令史张玄不禁，免玄令史。（刘道荟《晋起居注》*《御览》761）P.494
升平五年诏曰：“前西中郎将谢万，才义简亮，宜居献替。其以万为散骑常侍。”（刘道荟《晋起居注》*《书抄》58，《初学记》12，《御览》224）P.494
兴宁元年闰月，蒲林国王新开通前所奉表诣。先帝今遣到其国慰谕。（刘道荟《晋起居注》*《御览》787）P.495
海西泰和六年三月，庚午朔，诏曰：“三日临流杯池，休东堂小会。”（刘道荟《晋起居注》*《初学记》4，《书抄》155）P.495
孝武帝宁康三年，诏陇西王世子越、驸马都尉杨邈并可奉朝请，侍从左右，与太子游处。（刘道荟《晋起居注》*《御览》243，此条多谬）P.495
武宁三年诏曰：“前相国掾、主簿，虽奉朝请，并从容闲豫。若大县阙，宜以治民也。（刘道荟《晋起居注》*《书抄》58，案，晋无武宁年号）P.496
孝武太元十二年，有司奏：储宫初建，未有漏刻，参详永安宫铜漏刻，置漏刻史。（刘道荟《晋起居注》*《初学记》25）P.497
太元十六年，豫章太守范宁献白鹿一头。二十年，荆州送白鹿。晋朝白鹿数见诸郡。（刘道荟《晋起居注》*《类聚》99）P.497
孝武太元二十年，简文皇帝宣太后正号，神主移庙。戊宴日，诏移神主，可停前殿鼓吹。（刘道荟《晋起居注》*《御览》531，按《晋书》，追尊会稽王太妃郑氏为简文宣太后，在太元十九年。）P.497
（殿中将军）武帝（原注：当作孝武）太元中，募选名家以参顾问，始用琅邪王茂之奏也。（刘道荟《晋起居注》*《书抄》66，《晋书》不见琅邪王茂，疑有误）P.497
武帝（原注：桑作孝武）以王恭为丹阳尹，领大詹事。恭让表曰：“今皇储始见，四方是式，总司之任，崇替所由，宜妙柬贤才，尽一时之胜，岂臣最庸所可叨忝！”（刘道荟《晋起居注》*《御览》245，《书抄》65引“詹事”上有“太子”二字，“皇”字误作“日王”，脱“所由”二字，无末八字）P.498
安帝二年，太常临川王宝启：“府舍窄狭，不足移家，母钟年高，违离靡宁，乞还第摄事。”诏听之。（刘道荟《晋起居注》*《初学记》12，《御览》228）P.498
安帝隆安四年二十月辛丑，腊祠作乐。（刘道荟《晋起居注》*《御览》33）p. 498
义熙六年，筑垒起城于柤浦，石头城施鹿角，以御卢循。（刘道荟《晋起居注》*《御览》339）P.499
安帝元兴三年十二月，明年一郊。乘舆未反，博访内外。左丞王纳之议曰：“议者谓应郊，故承制中事。纳之谓大肆飨、大祀、大肆乐，皆是承制，不可得命三公行者。郊天极尊，唯一而已，故非天子不祀也。又案武皇受禅，用二月郊，元帝中兴，亦以二月，今郊时未过，日望鸾驾，无为欲速而据皇舆旋反，更不得亲奉。不如缓而尽美。”于是异同难明，遂从纳之议。（刘道荟《晋起居注》*《御览》527）P.499
安帝诏曰：“元功盛德，超前绝后。”（刘道荟《晋起居注》*《文选．沈休文安陆昭王碑文》注）P.500
安帝诏曰：“洒落成勋，固秉谦挹。”（刘道荟《晋起居注》*《文选．王仲宝褚渊碑文》注）P.500
帝诏曰：“若不少顺冲旨，降损盛制。”（刘道荟《晋起居注》*《文选．王仲宝褚渊碑文》注）P.500
安帝诏曰：“今权顺所请，以申超世之美。”（刘道荟《晋起居注》*《文选．王仲宝褚渊碑文》注）P.500
古者天子、诸侯二史，左史记言，右史记事。（刘道荟《晋起居注》*《白帖．起居》）P.500
今之士大夫多不乐出宰牧，而好内官。今皆先经外郡，治民著绩，然后入为常伯、中书郎。（刘道荟《晋起居注》*《类聚》48，《御览》220引“郡”作“官”）P.500
台郎、御史，邦之俊茂。（刘道荟《晋起居注》*《书抄》60，孙氏祠堂本作“台郎、御史，万邦之俊茂，数出掌牧，颂声兴矣。”）P.501
太医司马程据上雉头裘，非常服也，上以损费功用，于殿前烧之。（刘道荟《晋起居注》*《白帖．裘》）P.501
成都王讨长沙王，使陆机都督三十七万专，围洛阳四匝，夜鼓噪，京师屋瓦皆裂。（刘道荟《晋起居注》*《御览》767）
仆射诸葛恢各称州都大中正，为吏部尚书。及即，司徒左长史属掾皆为中正。臣今领吏部，请解大中正，以为都（郡？）中正。职局司理，不宜兼者也。（刘道荟《晋起居注》*《御览》265）P.501
冠军将军王浃表：“臣以发许昌，城内北人诸将孙凯等谋，欲逼臣留身，驱遣南人。臣初出城门，乃相缠绕，牵臣马革空，臣手刃斩截，仅乃得出。”（刘道荟《晋起居注》*《御览》358）P.502
廷尉监陆鸾上表求增筑讯堂，图画先贤像，诏许之。（刘道荟《晋起居注》*《御览》231，《书抄》55引无“上表”二字，“讯”作“平”。“先贤”士、农、工、商有“者”字。无末三字）P.502
秘书丞桓石绥启校定四部书。（刘道荟《晋起居注》*《书抄》57）P.502
何澄迁左仆射，领选，以脚疾辞。诏听不朝，在家视事。（刘道荟《晋起居注》*《书抄》59陈禹谟补）P.502
镇东司马颜延之，坐围棋免官。（刘道荟《晋起居注》*《御览》753）P.503
徐道霸（覆？）蚁聚坚城，因山固守。令董率诸军围堑四合，高撞云梯，三方并攻，即日登城。斩徐道霸以衅钲鼓。（刘道荟《晋起居注》*《御览》336）P.503
檀道济所向风靡。（刘道荟《晋起居注》*《文选．任彦升奏弹曹景宗》注）P.503
宋公表曰：“臣实庸固。”（刘道荟《晋起居注》*《文选．任彦升奏弹曹景宗》注）P.503
宋公表曰：“权由情夺。”（刘道荟《晋起居注》*《文选．任彦升齐竟陵文宣王行状》注）P.503
宋公表曰：“董司乖方，过实引罚。”（刘道荟《晋起居注》*《文选．任彦升齐竟陵文宣王行状》注）P.504
太阳佐伺丞有母，云感老君生丞。相中贵，画作九龙幡，遂群聚，弃市。（刘道荟《晋起居注》*《御览》341）P.504
咸熙十年，汉中民闻水涯有异声若雷，既而两岸崩，有钟十二枚出。制作精巧，击之有和声清韵。（刘道荟《晋起居注》*《书抄》108。按，晋无咸熙年号，此二字有误）P.504
咸亨三年，敦煌上送金钢，生金中百淘不消，可以切玉。出天竺。（刘道荟《晋起居注》*《御览》813，案，晋无咸亨年号）P.504
齐有大蛇，长三百步，负小蛇，长百余步，迳于市中，市人悉观，自北门所入处也。（刘道荟《晋起居注》*《水经注．淄水注》）
补遗：
元康元年五月，白鼠一见东宫。（刘道荟《晋起居注》*《初学记》29）P.505
大司马表曰：园林辱于非所。（刘道荟《晋起居注》*《文选．任彦升奏弹曹景宗》注引）P.505
武帝太始元年十二月，太常诸葛绪上言：知士祭酒刘喜等议：帝王各尊其祖所自出。大晋礼：天郊以宣皇帝配，地郊宣皇后配，明堂以景皇帝、文皇帝配。博士孔晁议：礼，王者郊天，以其祖配。周公以后稷配天于南郊，以文王配五精上帝于明堂，经典无配地文。魏以先妃配，不合礼制。周配祭不及武王，礼制有断。今晋郊天宜以宣皇帝配，明堂宜以文皇帝配。有司奏：大晋初建，庶事未定，且如魏。诏：郊祀大事，速议为定。（刘道荟《晋起居注》*《御览》卷527）P.505

晋．李轨《晋起居注》清．黄○辑

太始二年，嘉李一蒂十五实，或七实。生于酒泉郡。（李轨《晋泰始起居注》*《御览》970，《类聚》86引无“或七实”三字）P.509
诏曰：“诸葛亮在蜀，尽其心力。其子瞻临难而死义，天下之善一也。”其孙京，随才署吏，后为眉□令。（李轨《晋泰始起居注》*《三国志．蜀志．诸葛瞻传》注）P.509
大司马程据上雉头裘一领。诏曰：“据此裘非常衣服，消费功用。其于殿前烧之。”敕外内有造异服，依礼治罪。（李轨《晋咸宁起居注》*《类聚》67，《书抄》129引至“烧之”，“其于”作“宜于”。《初学记》26引同《书抄》。《御览》699引同《类聚》，“依礼治罪”作“诏罪之”。又917引“太医司马程据头雉头裘一领，诏于殿前烧之”。又90引同917，无“一领”二字。“咸宁”讹作“咸康”）P.509
秘书监桓石绥启校定四部之书。诏遣郎中四人各掌一部。（李轨《晋泰康起居注》*《初学记》12，《白帖．校书郎》，《御览》233，《书抄》57陈补引）P.510
齐王出藩，诏赐香衣辇一乘。（李轨《晋泰康起居注》*《御览》774，《书抄》140陈补引）P.510
齐王出镇，诏赠青油云母犊车。（李轨《晋泰康起居注》*《御览》775）P.510
齐王出藩诏赐盒、樽、檑、杯、盘各有差。（李轨《晋泰康起居注》*《御览》759）P.510
尚书令荀勖久疾羸毁，赐蜜五升。（李轨《晋泰康起居注》*《书抄》147）P.511
诏云：“尚书荀勖既久羸毁，可赐乳酪，太官随日给之。”（李轨《晋泰康起居注》*《类聚》72，《御览》858引无首二字，无“既久”二字，无“可”字）P.511
故司空王基夙为先帝授任，基子冲尚书郎中，虽在清途，犹未免楚挞。其以冲为治书侍御史。（李轨《晋泰康起居注》*《御览》215）P.511
诸王中尉及诸军皆典兵，以备不虞。乃有着中战衣、木履，持长矛者。此为儿戏，而无惮慑也。（李轨《晋泰康起居注》*《御览》353）P.511
尚书国外奕有疾，日赐酒米各五升，猪羊肉各一斤。石崇崔亮母有疾，日赐清酒、粳米各五升，猪羊肉各一斤半。（李轨《晋泰康起居注》*《御览》863）P.511
白鸠见莘林，令孙邵以闻。（李轨《晋泰康起居注》*《御览》921）P.512
司隶校尉刘毅走：“护军羊○私角弩四张，又乘羊车，请免官罪之。”诏曰：“羊车虽无制，然非素所乘者，可如所奏。”（李轨《晋泰康起居注》*《御览》775。太元当作太始或太康）P.512
东莞王世子瑾贞固和祥，有识见才干，以为冗从仆射。（李轨《晋武帝起居注》*《御览》242，《书抄》63引“贞固”上作“司马璞”，“璞”误。下云“○冗从仆射”，○当作瑾）P.512）
豫州刺史胡威，忠素质直，思谋深奥，其以威为监军，刺史若故。（李轨《晋武帝起居注》*《御览》240）P.513
今出清商掖庭及诸才人、妓女、保林已下七十余人还家。（李轨《晋武帝起居注》*《御览》145）P.513
太康四年，有司奏：鄯善国遣子元英入侍。以英为骑都尉，佩假归义侯印，青紫绶各一具。（李轨《晋永安帝起居注》*《初学记》26。按，惠帝永兴元年十一月改元永安）P.513
立敬后庙，荐戚不用绿缘。（李轨《晋建武帝起居注》*《御览》709）P.514
置通直散骑侍郎四人。（李轨《晋太兴帝起居注》*《御览》224）P.514
元帝依故事，召陈郡王隐悼诏著作，单衣介帻，朔望朝著作之省。（李轨《晋太兴起居注》*《御览》234）P.514
六年，宁州上言：甘露降城北园李、桃树等。（李轨《晋咸和起居注》*《类聚》86）P.514
有司奏：“魏氏故事，正旦贺，公卿上殿，虎贲六人随上，以斧挂衣裙上。今宜依旧为仪注。”诏曰：“此非前代善制，其除之。”（李轨《晋咸和起居注》*《御览》763）P.515
十二月庚子诏曰：“正叙百僚增禄，赐酉需酒人二升。（李轨《晋咸康起居注》*《书抄》4）P.515
诏：“临邑王使主范柳所贡物多，绛绫是其所珍，可筹量增赐。”（李轨《晋咸康起居注》*《类聚》85，《御览》816。按，“主”字疑误）P.515
侍御史秦武奏：“平陵前道东杉树一柱萎死，以备预柏栽补之，请收陵令推劾。”（李轨《晋咸康起居注》*《类聚》89，《御览》957引无“备预”二字）P.516
诏送辽东使段辽等鹦鹉杯。（李轨《晋咸康起居注》*《类聚》73，《御览》760）P.516
尚书，万事之本，朕所责成也。而廪秩俭薄，甚非治体。今虽军国多费，不为元凯惜禄，其依令、仆，给尚书各亲信五十人廪赐。（李轨《晋康帝起居注》*《书抄》59，《御览》212首有“诏曰”二字）P.516
诏：“太师解士非祠曲，可琵琶、箜篌也。”（李轨《晋永和起居注》*《白帖．箜篌》，案：语有脱误）P.517
上临轩，设悬而不乐。遣兼司空、望蔡公谢琰，纳太子妃王氏。诏曰：“太子讳婚礼即就，仰祖宗遗烈，凭道德之资，保傅将翼，贤士竭诚，慎行修德，积善庆隆。岂唯在予，天赉赐所以宣悦其情，其便依旧有赐。”左仆射王○奏，赐文武绢布，百官诣止车门上礼。（李轨《晋孝武帝起居注》*《御览》149，《类聚》16）P.517
纳采聘太子妇女，百官朱服会于新安公主第。秘书监王操之为主人。（李轨《晋孝武帝起居注》*《御览》149）P.518
法汰以十二（原注：脱“年”字）卒，烈宗诏曰：“法汰师丧逝，哀痛伤怀，可赠钱十万。”（李轨《晋太元起居注》*《世说．赏誉》注）P.518
武陵临沅县安石榴子大如碗，其味不酸，一蒂六实。（李轨《晋隆安起居注》*《御览》980）P.519
何无忌在秘阁，求赐秘书。诏与一千卷。（李轨《晋义熙起居注》*《书抄》101）P.519
义熙元年，百官更服，侍官不备采衣裤褶。（李轨《晋义熙起居注》*《书抄》129）P.519
安帝自荆州至新亭诏曰：“诸侍官戎行之时，不备采服，悉令○○而已。”（李轨《晋义熙起居注》*《御览》690）P.519
兼黄门郎徐应祯出为散骑。着屐出省阁，有司奏，乃免官。（李轨《晋义熙起居注》*《书抄》136）P.520
卢循新作八槽舰九枚，起四层，高十余丈。（李轨《晋义熙起居注》*《书抄》138，《类聚》72，《御览》770）P.520
二年正月，吴令顾修期上言：县西乡有柿树，残本合体，依（贺）旧集贺。诏停之。（李轨《晋义熙起居注》*《御览》971，《类聚》86无“二年正月”四字，“修”作“休”，“停”脱“之”）P.520
十四年，相国表曰：“间者于长安获张衡所作浑仪、土圭；历代宝器。谨遣奉送，归之天府。”（李轨《晋义熙起居注》*《御览》2。《书抄》103）P.520
诏林邑王范明达献金碗一副，盖自副。（李轨《晋义熙起居注》*《御览》760）P.521
十年，有司奏，太常谢澹，遣四人还家种葱菜，免官（李轨《晋义熙起居注》*《御览》977）P.521
倭国献貂皮、人参等，诏赐细笙、麝香。（李轨《晋义熙起居注》*《御览》981）P.521

《晋纪遗文》清．黄○辑

刘琨作《劝进表》，无所点窜。封印既毕，对使者流涕而遣之。（《文选．劝进表》注引《晋纪》）P.525
总天下当与天下同心。（《书抄》37引《晋纪》，刘弘事。应为徐广《晋纪》，见《御览》429）P.525
武帝诏曰：“侍中羊祜秉德清而处腹心之任，始总术机之重，加为尚书左仆射。（《书抄》59。《白帖．仆射》引《晋纪》“加”下无“为尚书”三字，“左仆射”下有“祜字叔子”四字。孙氏祠堂本较详，当为干宝《晋纪》）P.525
王敦欲伐甘卓，遣使送白纶锦与卓，卓不取。（《书抄》129引《晋纪》。孙氏祠堂本作“刘□《晋纪》”，刘应为邓，为邓粲《晋纪》）P.526
束○字广微，秘书监贾谧请为著作郎。难陆士衡《晋书》断限。（《初学记》12引《晋纪》。《书抄》57同样内容，作干宝《晋纪》）P.527
张载字孟阳，作《濛汜赋》。太仆傅玄见赋，叹息，以车迎载，言谈终日，深相贵重。载遂知名，起家征为著作佐郎。（《初学记》12引《晋纪》）P.527
王敦出温峤为丹阳尹，峤内欲立敦而外饰让。钱凤觉之未言，峤知将间己，因敦公坐强凤酒，不肯饮，峤以手板击凤。（《初学记》16引《晋纪》）P.527
刘王番为淡夏令，卒。百姓如丧（原注：下疑有脱字）。兄弟将归，不受祭。吏人往往聚路侧，望柩设奠，酹而哭之。（《白帖》77引《晋纪》。《书抄》78引干宝《晋纪》略异）P.528
左将军王○，中宗姨弟也，为母起屋违制，上流涕责○。（《御览》181引《晋纪》）P.528
祖逖盖有大志，年十五不知书。轻财好施。每至诸田舍，辄称兄意散帛，以是嘉焉。（《御览》476。473引《晋阳秋》相近）P.528
孙登字公和，不知何许人也。散发完地，行吟乐天。居白鹿、苏门二山，弹一弦琴，善啸，每感风雷。嵇康师事之，三年不言。（《御览》579引《晋纪》）P.529
客诣刘伶，值其裸袒，因责伶。伶笑曰：“吾以天为屋，以地为○，诸君不当入，何怨乎？”（《御览》696）P.529
王逵妻卫氏，太安中为鲜卑所捩，路由章武台，留书并钗访其家。（《御览》718引《晋纪》。中华本作“王达”）P.529
宋王围慕容超，张纲巧绝于人，乃使纲大肆治攻具。于是城上火石、弓弩无所用之。（《御览》752引《晋纪》）P.529

......全书完……_ 

