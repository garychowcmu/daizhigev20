壬午功臣爵赏录（壬午功赏别录）　　（明）都穆 撰
（壬午功臣爵赏录，一卷，后附壬午功赏别录。明都穆撰。穆字符敬，吴县人。弘治十二年进士，官至礼部主客司郎中，加太仆寺少卿。壬午即建文四年，革除后称洪武三十五年。是年燕王登极，封赏靖难功臣，藏其籍于有司。正德七年，穆官礼部，简视故牍，因编此二录。事载二录后都穆之书。）
●壬午功臣爵赏录
公爵加禄受赏者一人
都督佥事封公受赏者二人
驸马都尉封侯受赏者一人
右都督封侯受赏者一人
都督佥事封侯受赏者十一人
都指挥使封侯受赏者一人
都督同知封伯受赏者一人：
都督佥事封伯受赏者五人
太子少保兼兵部尚书封伯受赏者一人
都指挥封伯受赏者三人
指挥同知封伯受赏者二人
都指挥同知男封伯受赏者一人
指挥使封伯受赏者一人
指挥佥事升官受赏者一人
仪卫正升官受赏者一人
○公爵加禄受赏者一人：
李景隆 （「李景隆」，原作「朱景隆」，据明朱当■〈氵眄〉国朝典故本、明金声玉振集本改。按：金声玉振集收奉天刑赏录，其功赏部分为都穆所撰二录。）
奉天辅运推诚宣力武臣、特进光禄大夫、左柱国、太子太师、曹国公，加食禄一千石，子孙世袭。其赏白金四百两、文绮四十表里、钞四千贯。
○都督佥事封公受赏者二人：
朱能
奉天靖难推诚宣力武臣、特进荣禄大夫、右柱国、左军都督府左都督、成国公，食禄五千二百石，子孙世袭。其赏白金四百两、文绮四十表里、钞四千贯并貂蝉冠服。
丘福
奉天靖难推诚宣力武臣、特进荣禄大夫、右柱国、中军都督府左都督、淇国公，食禄二千五百石，子孙世袭。其赏白金四百两、文绮四十表里、钞四千贯并貂蝉冠服。
○驸马都尉封侯受赏者一人：
王宁
奉天辅运推诚效义武臣、 （「奉天辅运推诚效义武臣」，「效」原作「宣」，据明朱当■〈氵眄〉国朝典故本、明金声玉振集本改。） 特进光禄大夫、柱国、驸马都尉、永春侯，食禄一千石，子孙世袭。其赏白金三百五十两、文绮三十表里、钞三千贯并貂蝉冠服。
○右都督封侯受赏者一人：
顾成
奉天翊运推诚宣力武臣、特进荣禄大夫、柱国、后军都督府右都督、镇远侯，食禄一千五百石，子孙世袭。其赏白金三百五十两、文绮三十表里、钞三千贯。
○都督佥事封侯受赏者十一人：
徐忠
奉天靖难推诚宣力武臣、特进荣禄大夫、柱国、前军都督府左都督、永康侯，食禄一千五百石，子孙世袭。其赏白金三百五十两、文绮三十表里、钞三千贯并貂蝉冠服。
郑亨
奉天靖难推诚宣力武臣、特进荣禄大夫、柱国、中军都督府左都督、武安侯，食禄一千五百石，子孙世袭。其赏白金三百五十两、文绮三十表里、钞三千贯并貂蝉冠服。
张武
奉天靖难推诚宣力武臣、特进荣禄大夫、柱国、中军都督府都督同知、成阳侯，食禄一千五百石，子孙世袭。其赏白金三百五十两、文绮三十表里、钞三千贯并貂蝉冠服。
火真 （「火真」，原作「火具」，据明朱当■〈氵眄〉国朝典故本、明金声玉振集本改。）
奉天靖难推诚宣力武臣、特进荣禄大夫、柱国、中军都督府都督佥事、同安侯，食禄一千五百石，子孙世袭。其赏白金三百五十两、文绮三十表里、钞三千贯并貂蝉冠服。
陈珪
奉天靖难推诚宣力武臣、特进荣禄大夫、柱国、后军都督府都督同知、泰宁侯，食禄一千二百石，子孙世袭。其赏白金三百五十两、文绮三十表里、钞三千贯。
孟善
奉天靖难推诚宣力武臣、特进荣禄大夫、柱国、右军都督府都督同知、保定侯， （「保定侯」，原作「泰宁侯」，据明朱当■〈氵眄〉国朝典故本、明金声玉振集本改。） 食禄一千二百石，子孙世袭。其赏白金三百五十两、文绮三十表里、钞三千贯。
郭亮 （「郭亮」，原作「郑亮」，据明朱当■〈氵眄〉国朝典故本、明史卷一０六功臣世表二改。）
奉天靖难推诚宣力武臣、特进荣禄大夫、柱国、左军都督府都督同知、成安侯， （「成安侯」，「安」原作「定」，据明朱当■〈氵眄〉国朝典故本、明史卷一０六功臣世表二改。） 食禄一千二百石，子孙世袭成安伯。其赏白金三百五十两、文绮三十表里、钞三千贯。
张信
奉天靖难推诚宣力武臣、特进荣禄大夫、柱国、隆平侯，食禄一千石，子孙世袭隆平伯。其赏白金三百五十两、文绮三十表里、钞三十贯并貂蝉冠服。
王忠
奉天靖难推诚宣力武臣、特进荣禄大夫、柱国、右军都督府都督同知、靖安侯， （「靖安侯」，「靖」原作「静」，据明金声玉振集本、明史卷一０六功臣世表二改。） 食禄一千石，子孙世袭。其赏白金三百五十两、文绮三十表里、钞三千贯并貂蝉冠服。
李远
奉天靖难推诚宣力武臣、特进荣禄大夫、柱国、中军都督府都督同知、安平侯，食禄一千石，子孙世袭安平伯。其赏白金三百五十两、文绮三十表里并貂蝉冠服。
房宽
思恩侯，食禄八百石，子孙世袭指挥使。其赏白金三百两、文绮二十表里、钞二千二百贯并貂蝉冠服。
○都指挥使封侯受赏者一人：
王聪
奉天靖难推诚宣力武臣、特进荣禄大夫、柱国、中军都督府都督佥事、武城侯，食禄一千五百石，子孙世袭。其赏白金三百五十两、文绮三十表里、钞三千贯并貂蝉冠服。
○都督同知封伯受赏者一人：
王佐
奉天翊运宣力武臣、特进荣禄大夫、柱国、中军都督府都督同知、顺昌伯，食禄一千石，子孙世袭指挥使。其赏白金三百两、文绮二十表里、钞一二千五百贯并貂蝉冠服。
○都督佥事封伯受赏者五人：
陈旭
奉天翊运宣力武臣、特进荣禄大夫、柱国、云阳伯，食禄一千石，子孙世袭。其赏白金三百两、文绮二十表里、钞二千五百贯并貂蝉冠服。
徐理
奉天翊卫宣力武臣、特进荣禄大夫、柱国、武康伯，食禄一千石，子孙世袭。其赏白金三百两、文绮二十表里、钞二千五百贯并貂蝉冠服。
陈瑄
奉天翊运宣力武臣、特进荣禄大夫、柱国、右军都督府都督佥事、平江伯，食禄一千石，子孙世袭指挥使。其赏白金三百两、文绮二十表里、钞二千五百贯并貂蝉冠服。
唐云
奉天翊卫宣力武臣、特进荣禄大夫、柱国、新昌伯，食禄一千石，子孙世袭指挥使。其赏白金三百两、文绮二十表里、钞二千五百贯。
刘才
奉天翊卫宣力武臣、特进荣禄大夫、柱国、广恩伯，食禄九百石，子孙世袭指挥同知。其赏白金二百五十两、文绮十六表里、钞二千贯并貂蝉冠服。 （「文绮十六表里钞二千贯并貂蝉冠服」，原无，据明金声玉振集本补。）
○太子少保兼兵部尚书封伯受赏者一人：
茹瑺 （「茹瑺」，原作「茹常」，据明金声玉振集本、明史卷一五一茹瑺传改。）
奉天翊运守正文臣、特进荣禄大夫、柱国、太子少保兼兵部尚书、忠诚伯，食禄一千石。其赏白金三百两、文绮二十表里、钞二千五百贯并貂蝉冠服。
○都指挥封伯受赏者三人：
徐祥
奉天翊卫宣力武臣、特进荣禄大夫、柱国、兴安伯，食禄一千石，子孙世袭。其赏白金三百五十两、文绮二十表里、钞二千五百贯并貂蝉冠服。
孙岩
奉天翊卫宣力武臣、 （「奉天翊卫宣力武臣」，「卫」原作「运」，据明朱当■〈氵眄〉国朝典故本、明金声玉振集本改。） 特进荣禄大夫、柱国、应城伯，食禄一千石，子孙世袭。其赏白金三百五十两、文绮三十表里、钞三千贯。
赵彝
奉天翊卫宣力武臣、特进荣禄大夫、柱国、忻成伯，食禄一千石，子孙世袭。其赏白金三百两、文绮二十表里、钞二千五百贯。
○指挥同知封伯受赏者二人：
张辅
奉天翊卫宣力武臣、特进荣禄大夫、柱国、信安伯， （「信安伯」，原作「伯安伯」，据明朱当■〈氵眄〉国朝典故本、明金声玉振集本改。） 食禄一千石，子孙世袭。其赏白金三百五十两、文绮三十表里、钞三千贯并貂蝉冠服。
李浚
奉天翊卫宣力武臣、特进荣禄大夫、柱国、襄城伯，食禄一千石，子孙世袭。其赏白金三百两、文绮二十表里、钞二千五百贯。
○都指挥同知男封伯受赏者一人：
谭忠 （谭渊男）
特进荣禄大夫、柱国、新宁伯，食禄一千石，子孙世袭。其赏白金三百五十两、文绮三十表里、钞三千贯。
○指挥使封伯受赏者一人：
房胜
奉天翊卫宣力武臣、特进荣禄大夫、柱国、富昌伯，食禄一千石，子孙世袭指挥使。其赏白金三百五十两、文绮三十表里、钞三千贯。
○指挥佥事升官受赏者一人：
张兴
骠骑将军、都督佥事。其赏白金二百五十两、文绮十六表里、钞二千贯。
○仪卫正升官受赏者一人：
张成
骠骑将军、都指挥使。其赏白金二百两、文绮十二表里、钞一千五百贯。
赏赐，国之盛典，礼部主客一司实掌其事。正德壬申秋，穆为主客郎中，理故牍得洪武壬午九月爵赏功臣名数，惜其缮写失次，因略为修整，勒成一卷，名之曰壬午功臣爵赏录，盖将以备私家之阅。若夫诸臣事功，则有史氏之笔在焉。是岁九月十日，姑苏都穆谨书。
●壬午功赏别录
五军功赏
大旗下功赏
哨马营功赏
北京等处守城功赏
○五军功赏：
奇功
领队指挥，其升二级，其赏白金五十两、文绮八表里、钞六百贯。千户、卫镇抚、仪卫正副，其升俱二级，其赏俱白金三十两、文绮六表里、钞五百贯。 （「钞五百贯」，「五」原作「三」，据明朱当■〈氵眄〉国朝典故本、明金声玉振集本改。） 百户、所镇抚、典仗，其升俱二级，其赏俱白金二十五两、文绮四表里、钞四百贯。总旗，其升二级， （「其赏俱白金二十五两文绮四表里钞四百贯总旗其升二级」，原无，据明朱当■〈氵眄〉国朝典故本、明金声玉振集本补。） 其赏俱白金十八两、绢三疋、布四疋、绵花五斤、钞三百贯。小旗，其升二级。其赏白金十五两、绢三疋、布四疋、绵花五斤、钞三百贯。　　随伍指挥、千百户、旗军，其升俱二级，其赏俱白金十三两、 （「其赏俱白金十三两」，「十三」原倒误，据明金声玉振集本改。） 绢三疋、布四疋、绵花五斤、钞二百五十贯。
首功
领队指挥，其升一级，其赏白金二十两、文绮六表里、钞四百贯。千户、卫镇抚、仪卫正副，其升俱一级， （「其升俱一级」，「一」原作「二」，据明朱当■〈氵眄〉国朝典故本、明金声玉振集本改。） 其赏俱白金十五两、文绮四表里、钞三百贯。百户、所镇抚、典仗，其升俱一级，其赏俱白金十三两、文绮三表里、钞二百五十贯。总旗，其升一级，其赏白金十二两、绢三疋、布四疋、绵花五斤、钞二百五十贯。小旗，其升一级，其赏白金十两、绢三疋、布四疋、绵花五斤、钞二百贯。　　随伍指挥，千百户、旗军，其升俱一级，其赏俱白金八两、绢二疋、布四疋、绵花五斤、钞一百五十贯。
次功
领队指挥，其赏白金十五两、文绮四表里、钞三百贯。千户、卫镇抚、仪卫正副，其赏白金俱十三两、文绮三表里、钞二百五十贯。 （「钞二百五十贯」，原脱「五十」，据明朱当■〈氵眄〉国朝典故本、明金声玉振集本补。） 百户、所镇抚、 （「所镇抚」，「所」下原衍「卫」字，据明朱当■〈氵眄〉国朝典故本、明金声玉振集本删。） 典仗，其赏白金俱十二两、文绮二表里、钞二百五十贯。总旗，其赏白金七两、绢三疋、布四疋、绵花五斤、钞二百贯。小旗，其赏白金五两、 （「绢三疋布四疋绵花五斤钞二百贯小旗其赏白金五两」，原无，据明金声玉振集本补。） 绢二疋、布四疋、绵花五斤、钞一百五十贯。　　随伍指挥、千百户、旗军，其赏俱白金四两、绢二疋、布四疋、绵花五斤、钞一百贯。
○大旗下功赏：
把总、都指挥视都督，其赏白金二百五十两、 （「其赏白金二百五十两」，「二百五十」原作「二十五」，据明朱当■〈氵眄〉国朝典故本、明金声玉振集本改。） 文绮十六表里、钞二千贯。散都指挥视五军把总、都指挥，其赏白金二百两、文绮十二表里、钞一千五百贯。
奇功
领队指挥，其赏白金一百两、文绮十表里、钞一千贯。千户、卫镇抚、仪卫正副，其赏俱白金六十两、文绮八表里、钞九百贯。百户、所镇抚、典仗，其赏俱白金五十两、文绮六表里、钞八百贯。　　随伍官旗军，其赏俱白金四十五两、文绮四表里、绢四疋、布五疋、绵花五斤、钞七百贯。
首功
领队指挥，视奇功千户，其赏白金六十两、文绮八表里、钞九百贯。千户、卫镇抚、仪卫正副，视奇功百户，其赏俱白金五十两、文绮六表里、钞八百贯。百户、所镇抚、典仗，其赏俱白金四十两、文绮四表里、钞七百贯。　　随伍官旗军，其赏俱白金三十两、文绮二表里、绢三疋、布三疋、绵花五斤、钞五百贯。
次功
领队指挥，视首功千户，其赏俱白金五十两、文绮六表里、钞八百贯。千户、卫镇抚、仪卫正副，视首功百户，其赏俱白金四十两、 （「其赏俱白金四十两」，原脱「俱」，据明金声玉振集本补。） 文绮四表里、钞七百贯。百户、所镇抚、典仗，其赏俱白金三十五两、文绮三表里、钞六百贯。　　随伍官旗军， （「随伍官旗军」，原脱「旗」字，据明金声玉振集本补。） 其赏俱白金二十五两、文绮一表里、绢二疋、布二疋、绵花五斤、钞四百贯。
○哨马营功赏：
奇功
领队指挥，其赏白金四十五两、文绮七表里、钞五百四十贯。千户、卫镇抚、仪卫正副，其赏俱白金三十一两、文绮五表里、钞四百五十贯。百户、所镇抚、典仗，其赏俱白金二十二两、 （「其赏俱白金二十二两」，「俱」、「白金」原倒误，据明金声玉振集本改。） 文绮三表里、绢一疋、钞三百六十贯。总旗，其赏白金十六两、绢二疋、布四疋、绵花四斤八两、钞二百七十贯。小旗，其赏白金十三两、绢二疋、布四疋、绵花四斤八两、钞二百七十贯。　　随伍指挥、千户、旗军，其赏俱白金十一两、绢二疋、布四疋、绵花四斤八两、钞二百二十五贯。
首功
领队指挥，其赏白金十八两、文绮五表里、钞三百六十贯。千户、卫镇抚、仪卫正副，其赏俱白金十三两、文绮三表里、 （「其赏俱白金十三两文锜三表里」，「十三」原作「十八」，「三」原作「五」，据明朱当■〈氵眄〉国朝典故本、明金声玉振集本改。） 绢一疋、钞二百七十贯。百户、所镇抚、典仗，其赏俱白金十一两、文绮二表里、绢一疋、钞二百二十五贯。总旗，其赏白金十两、绢二疋、布四疋、绵花四斤八两、钞二百二十五贯。小旗，其赏白金九两、绢二疋、布四疋、绵花四斤八两、钞一百八十贯。　　随伍指挥、千百户、旗军，其赏俱白金七两、绢二疋、布三疋、绵花四斤八两、钞一百三十五贯。
○北京等处守城功赏：
洪武三十二年至三十五年都指挥，其赏白金五十两、文绮八表里、钞八百贯。　　领队指挥，其赏白金十五两、文绮四表里、钞三百贯，奇功加赏白金五两、文绮二表里、钞一百贯，首功加赏文绮一表里、钞一百贯。千户、卫镇抚、仪卫正副，其赏俱白金十三两、文绮三表里、钞二百五十贯，奇功加赏白金五两、文绮一表里、钞一百贯，首功加赏文绮一表里、钞一百贯。百户、所镇抚、典仗，其赏俱白金十二两、文绮二表里、钞二百五十贯，奇功加赏白金五两、文绮一表里、钞五十贯，首功加赏文绮一表里、钞一百贯。总旗，其赏白金七两、绢三疋、布四疋、绵花五斤、钞一百贯，奇功加赏白金五两，首功加赏钞一百贯。小旗，其赏白金五两、绢二疋、布四疋、绵花五斤、钞一百五十贯，奇功加赏白金五两，首功加赏钞一百贯。　　随伍官，其赏白金四两、绢二疋、布四疋、绵花五斤，钞一百贯、文绮一表里，奇功加赏白金五两，首功加赏钞五十贯。旗军，其赏白金四两、绢二疋、布四疋、绵花五斤、钞一百贯，奇功加赏白金五两，首功加赏钞五十贯。编伍舍、余人等，其赏钞俱二百五十贯，奇功加赏钞五十贯，首功加赏钞三十贯。　　洪武三十三年至三十五年都指挥，其赏白金四十两、文绮六表里、钞六百贯。　　领队指挥，其赏白金十三两、文绮三表里、钞二百五十贯，奇功加赏白金五两、文绮二表里、钞一百贯，首功加赏文绮一表里、钞一百贯。千户、卫镇抚、仪卫正副，其赏俱白金十二两、文绮二表里、钞二百五十贯，奇功加赏白金五两、文绮一表里、钞一百贯、首功加赏文绮一表里、钞一百贯。百户、所镇抚、典仗，其赏俱白金十四两、文绮一表里、钞二百贯，奇功加赏白金五两、文绮一表里，首功加赏文绮一表里、钞一百贯。总旗，其赏白金五两、绢二疋、布二疋、绵花五斤、钞一百五十贯，奇功加赏白金五两，首功加赏钞一百贯。小旗，其赏白金一两、绢一疋、布四疋、绵花三斤、钞一百贯，奇功加赏白金五两，首功加赏钞一百贯。　　随伍官，其赏绢一疋、布一疋、绵花二斤、钞一百贯、文绮一表里，奇功加赏白金五两，首功加赏钞五十贯。旗军，其赏绢一疋、布一疋、绵花三斤、钞一百贯，奇功加赏白金五两，首功加赏钞五十贯。编伍舍、余人等，其赏俱钞一百贯，奇功加赏钞五十贯，首功加赏钞三十贯。优给幼官，其赏白金一两五钱、钞五十贯、文绮一表里、绵花三斤。旗军，其赏白金一两五钱、钞五十贯、布二疋、绵花二斤。
运砖人役
保定运砖石妇女，每名其赏钞一百贯、绢一疋、绵花三斤。丽正门等运砖并运水妇女，每名其赏钞一百贯、绢二疋、布四疋、绵花五斤。白金四两准钞十五贯。通州运砖并运水妇女，每名其赏钞一百贯、绢一疋、布三疋、绵花四斤。
守城文职
府、州、县官守城者，其赏四品视指挥，五品视千户，六品至九品视百户， （「六品至九品视百户」，原无「至」字，据文意补。） 有奇功、首功者加赏。未入流品，其赏视领队、总旗，仍加赏文绮一表里，有奇功者加赏同。守门者，其赏视随伍官军，有奇功、首功者加赏。生员、吏、知印、承差，其赏视随伍旗军，有奇功、首功者加赏。
督办粮饷
洪武三十二年至三十五年官，赏钞一百贯、文绮一表里。吏员，赏钞八十贯、布二疋。　　洪武三十三年至三十五年官，赏钞九十贯、文绮一表里。吏员，赏钞七十贯、布二疋。　　洪武三十四年至三十五年官，赏钞八十贯、文绮一表里。吏员，赏钞六十贯、布二疋。　　洪武三十五年官，赏钞七十贯、文绮一表里。吏员，赏钞五十贯、布二疋。 （「布二疋」，「二」原作「三」，据明金声玉振集本改。）
差遣生员
一度、二度，赏钞五十贯、布二疋。三度，赏钞六十贯、布二疋。四度，赏钞七十贯、布二疋。五度，赏钞八十贯、布二疋。
宴赏将士
随伍官，每员朝服冠带准钞二百五十贯，计工钱准钞五十贯。 （「计工钱准钞五十贯」，「计」，明金声玉振集本作「针」。） 指挥，文绮三表里。千百户，文绮二表里。旗军，每名茶饭钱准钞十锭并衣服裤鞋。　　领队指挥、千百户，俱文绮一表里。朝服准钞一百五十贯。
穆为主客郎中之一月，于故牍得洪武壬午功臣受爵赏者三十有三人，既次第为录。后二月，复得指挥而下功赏之数，仍为次第，笔而藏之，名曰壬午功赏别录，用补前录之阙。后之欲知当时之事者，或于是乎有考。正德壬申仲冬二十六日，姑苏都穆谨书。 附录： 壬午功臣爵赏录一卷壬午功臣别录一卷（左都御史张若溎家藏本） 明都穆撰穆字符敬吴县人宏治巳未进士官至礼部主客司郞中加太仆寺少卿致仕燕王簒立以后封赏功臣藏其籍于有司正德壬申九月穆官礼部简视故牍得其名数而缮写失次因畧加修整编成爵赏录一卷凡三十三人后二月复得指挥而下功赏之数又次第为别录一卷以补前录之阙建文五年岁在壬午革除以后称洪武三十五年次年乃改元永乐云（四库全书总目史部杂史类存目）
