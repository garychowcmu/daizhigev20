台湾兵备手抄

台澎新章营制
台湾南路汛塘尖宿里站
台湾北路塘汛尖宿里站
艋舺营所辖地方洋面程途里数
澎湖水治程途里数
台湾四县四至陆路里数
各项规费银数
台巡事项
部颁鎗靶箭靶定式
操演全图
参加操演官兵人数
台湾府城操阵号令
台湾郡城水陆合操大小队弁兵名数
郡城炮位
台澎水陆十六营额设官兵马船数
镇标中左右三营城守左右两军营制
同治八年裁兵加饷台澎定额官兵汛塘
台湾镇标中营官兵马匹俸薪心蔬饷干养廉
札发简明告示
牌示南巡日期 

台湾兵备手抄

　　台澎各营在职员弁名单

　　镇标中营

　　游击洪金升〔苏桂森〕

　　守备李连枝

　　千总辛省三（己授札付）

　　把总左哨二司翁茂春（授督委）〔于炳新拔〕林雄魁（未督委）

　　右哨头司林品先（授督委）

　　外委左哨张廷辉左哨二司林昌年

　　右哨阮廷珍右哨二司许章隆（三员已督委）

　　额外林捷山（授督委）王肇辉

　　镇标左营

　　游击传廷玉〔□国先（下淡水都司）〕

　　守备林鸿钧〔〕

　　千总林鸿钧（授札付）

　　把总左哨头司王英〔〕

　　右哨二司邱连兴（俱授督委）

　　外委左哨陈鹏举（授督委）

　　右哨头司陈麒星右哨二司于炳

　　额外陈松年萧青龙（授督委）

　　新改道标

　　都司柯昌元

　　千总吴兴旺（授督委）

　　把总左哨二司王连恩

　　右哨头司吴金标右哨二司郑超英（俱授督委）

　　外委左哨许长隆

　　右哨陈燕麟右哨二司程济川

　　额外宋金标赵长桂

　　城守营

　　参将林鹏程

　　左军守备赵品〔姚建章（督委）〕

　　千总张得升（授督委）

　　把总头司李捷升（授札付）二司何飞龙（授督委）〔林昌年（新拔）〕

　　外委新添朱金仙（奉督委）头司孔聿昭（奉注册）二司林盛茂〔王得□〕

　　额外周安邦

　　右军守备刘魁〔梁朝安（镇委）〕

　　千总刘文华〔李□□〕

　　把总头司杨奇珍二司蒲振辉（俱授札付）

　　外委新添郑寿祥曾荣高（新换）头司苏锡标二司林提成（授督委）

　　〔〕

　　南路营

　　参将文麟

　　守备余朝升〔〕

　　千总姚良兴（授札付）

　　把总左哨头司宋超左哨二司刘元升（授督委革）

　　外委左哨二司彭士标左哨头司刘鹏飞右哨二司施得魁（俱授督委）

　　额外林朝升（授督委）郑清江李长安

　　下淡水营〔下淡水分县衙门在阿猴街，至凤山三十里。□里有大树溪，雨多水大不能走；水小有十余溪可走〕。

　　都司傅廷玉

　　千总高福标（授督委）

　　把总杨金标许玉泉（俱授督委）

　　外委左哨头司李金涛（授督委）林吉茂（授督委）林得卿（新换）

　　额外李宗汉（新换）

　　嘉义

　　参将洪金升

　　斗六门

　　都司李连枝

　　守备蒋福胜

　　千总欧阳升（新添，授督委）

　　把总左哨头司邱淑霖（授督委）左哨二司张栋梁右哨头司姜得龙

　　陈全科（奉督委）

　　外委右哨翁丹诏（授督委）左哨头司苏日懋郭占鳌（新添，奉督委）

　　左哨二司江应波（新换）右哨头司陈庆麟（四起班满）

　　额外曾瑞春张国显柯振清（授督委）

　　北路协

　　副将林珠〔〕

　　北路中营

　　都司周梦渭〔古春□〕

　　千总右哨杨得铨

　　把总左哨头司林拔元左哨二司何人烈右哨二司沈龙安（俱授督委）

　　外委左哨吴志元（新换）左哨头司董明标张朝宗（新添）左哨二司

　　吴拔高王朝国（新添，头起班满）

　　额外李国春（台募）陈登辉

　　北路右营

　　游击练锋

　　大甲汛守备叶连标〔谢荣彰（督委）〕

　　千总右哨林金安（授督委）

　　把总右哨二司郑飞熊大甲汛左哨□司许芳标（授札付）

　　外委左哨宋禹年左哨头司陈廷超左哨二司吴日升（授督委）右哨

　　陈维礼右哨头司蔡高魁右哨二司刘夺雄（授督委）

　　额外黄遇云（授督委）邱吉标（班满留台）

　　艋舺营

　　参将李荣升

　　陆路守备朱拔高

　　千总毛锦新（授督委）

　　把总头司陈崇忠二司徐得高

　　外委二司吴得全陈锋（新添）左哨头司曾连升

　　额外黄奇成（二起班满未换）陈臻龄

　　沪尾水师

　　守备林元勋（故）〔陈成勋（督委）〕

　　把总二司黄浴沂（授札付）

　　外委头司黄东成黄华国（班满留台）

　　额外黄清玉

　　噶玛兰营

　　都司陈光华〔〕

　　千总苏锡升（授督委）

　　把总陈龙标（授督委）伍云升黄胜宝（俱授札付）

　　外委张飞雄（新换）〔赵长桂（新拔）〕柴成安（新添）

　　额外张步瀛（新换）

　　台协水师

　　副将胡桂清

　　新改台协中营

　　都司杨嵩生〔〕

　　千总陈步云（授督委）〔林胜标〕

　　把总左哨头司林胜标（授督委）

　　外委吴振超（班满）吴成荣（授督委）〔□□□（镇委）〕

　　额外锺庚明

　　台协左营

　　游击熊兆飞

　　守备李鸿高（参革）〔〕

　　千总李捷升（授札付）

　　把总左哨二司潘晋德（授督委）

　　外委左哨徐元芳（二起班满）

　　额外许恒象

　　台协右营

　　都司徐毓恒

　　千总右哨黄庆中（授督委）

　　把总左哨头司吕德生（授督委）右哨二司王从义（授督委）

　　外委左哨头司刘振香左哨二司林天滋（新换）

　　额外李则忠

　　澎湖协

　　副将吴奇勋

　　新改澎左营

　　都司黄昌贵〔郑干就（督委）〕

　　千总右哨何邻芳（授札付）

　　把总左哨二司戴有荣（授督委）左哨头司陈世修（授札付）

　　右哨头司王建功右哨二司吴宗泮（授督委）

　　外委左哨头司魏沈光（新换）左哨二司徐鹏冲（新换）

　　额外蔡得胜

　　新改澎右营

　　都司苏桂森

　　千总左哨崔锺霖（奉督委）

　　把总左哨二司翁翼飞（授札付）右哨二司翁维能（奉督委）

　　外委右哨头司温启英（新换）右哨二司李树锦

　　额外颜仰西（新换）  
　 

台澎新章营制

　　镇中营：马兵二名，战兵一百九十名，守兵二百七十四名；共马战守兵四百六十六名，又稿字识号令手三十二名。

　　镇左营：马兵三名，战兵一百七十七名，守兵二百五十五名；共马战守兵四百三十五名，又稿字识号令手十二名。

　　道标中营：马兵三名，战兵一百八十六名，守兵二百七十二名；共马战守兵四百六十一名。又稿字识号令手五名。

　　城守左军：战兵一百三十名，守兵一百八十三名；共战守兵三百一十三名，又稿字识号令手十二名。

　　城守右军：战兵一百五十四名，守兵二百二十五名；共战守兵三百七十九名，又稿字识号令手四名。

　　南路营：战兵一百七十六名，守兵二百四十四名；共战守兵四百二十名；又稿字识号令手十二名。

　　下淡水营：战兵一百三十四名，兵一百九十六名；共战守兵三百三十名，又稿字识号令手五名。

　　嘉义营：战兵三百一十五名，守兵三百七十九名；共战守兵六百九十四名，又稿字识号令手十七名。

　　北路中营：战兵三百零八名，守兵四百四十六名；共战守兵七百五十四名，又稿字识号令手十七名。

　　北路右营：战兵二百一十九名，守兵三百一十六名；共战守兵五百三十五名，又稿字识号令手十二名。

　　艋舺营：马兵一名，战兵一百七十五名，守兵二百五十六名；共马战守兵四百三十二名，又稿字识号令手十二名。

　　噶玛兰营：战兵一百五十一名，守兵二百二十八名；共战守兵三百八十名，又稿字识号令手五名。

　　沪尾营：战兵九十六名，守兵一百四十四名；共战守兵二百四十名，又稿字识号令手四名。

　　安平中营：战兵一百四十四名，守兵二百一十六名；共战守兵三百六十名，又稿字识号令手十七名。

　　安平左营：战兵一百三十二名，守兵一百九十八名；共战守兵三百三十名，又稿字识号令手十二名。

　　安平右营：战兵一百三十二名，守兵一百九十八名；共战守兵三百三十名，又稿字识号令手五名。

　　澎湖左营：战兵一百六十名守，兵二百四十二名；共战守兵，四百零二名，又稿字识号令手十七名。

　　澎湖右营战兵一百四十四名，守兵二百一十六名；共战守兵三百六十名，又稿字识号令手五名。

　　台澎通计共兵七千六百二十一名。  
　 
台湾南路汛塘尖宿里站

　　自郡城小南门起，七里至城守左军埤仔头塘（兵十名），三里至盐水埔汛（外委一员，兵十九名），以上系台湾县境；十里至大湖塘（兵十三名），计程二十里打尖；五里至半路竹塘（兵六名），五里至南路营二滥塘（兵五名）；往下淡水由此分路，不走阿公店；十里至竿蓁林（即阿公店，外委一员，兵五名）计程二十里，住宿；十里至小店塘（即桥仔头，兵五名），十里至观音山汛（外委一员，兵十名），计程二十里，打尖；十里至旧城（千总一员，兵一百十六名），十里至南路营凤山县城（参将一员，守备一员，千总一员，外委四员，额外一员，兵五百名），计程二十里，住宿。

　　由凤山县城起程，十里至打鹿潭塘（兵五名）。十里至下淡水营新围汛（千总一员兵，九十五名），计程二十里，打尖；十里至东港汛（水师属安平右营把总一员，兵三十名，陆路属下淡水营外委一员，兵三十名），十里至放■〈纟索〉塘（兵五名），十里至大军麓塘（兵五名），十里至枋寮汛（兵二十名），宿；三里至水底寮汛（千总一员，兵一百三十名；例应巡察至此止），五里至加冬脚（即六狼庄），十里至潮州庄（外委一员，兵四十名），五里至嵌顶，二十里至万丹汛（把总一员，兵五十名），计程二十里，住宿；十里至阿猴汛（把总一员，兵六十九名），十里至下淡水营山猪毛汛（都司一员，外委一员，额外一员，兵百九十名），计程二十里，打尖；十里至九块厝（额外一员，兵二十名），十里至阿里港汛（把总一员，兵八十名），计程二十里，住宿：以上系凤山县境。

　　十里至半廍庄，十里至番薯寮泛（该汛系南路营管辖，外委一员，兵四十二名），十里至罗汉门汛（把总一员，外委一员，兵七十七名），计程三十里，打尖；十里至埤仔路头汛（兵十名），十里至城守右军湾崎；十里至猴洞口汛（外委一员，额外一员，兵八十一名），五里至岗山汛（有小寨，无居民，驻左军守备一员，千总一员现住府城，兵一百五十五名），计程三十五里，住宿；七里至中路头，十里至角带围（兵五名），五里至港岗塘（兵六名）：以上系台湾县境；十里至郡城大东门。

　　自郡城小南门起，至水底寮止，计程一百五十三里。  
　 

台湾北路塘汛尖宿里站

　　自郡城大北门起，四里至右军柴头港汛（兵五名），六里至鸟菘塘（兵七名），五里至溪边塘（兵五名），五里至木栅塘（兵五名），计程二十里，打尖；十里至水堀头塘（兵五名），十里至茅港尾汛（外委一员，兵二十五名），计程二十里，住宿；十里至尖线桥塘（兵五名），十里至急水溪塘（兵五名），五里至北势埔塘（兵十名）：以上系台湾县境。五里至下茄冬汛（驻右军守备一员，轮防千总一员，兵九十一名），计程三十里，打尖；十里至八奖溪塘（兵五名），五里至嘉义营八奖溪塘（兵十名），五里至水堀头塘（兵六名），十里至嘉义县城（驻参将一员，守备一员，把总二员，外委一员，额外四员，兵四百四十名），计程三十里，住宿。

　　城外汛山底塘（把总一员，管辖兵六名），五里至牛稠溪塘（兵五名），五里至打猫塘（兵五名），十里至大埔林汛（该汛分防外委一员，兵二十二名，系斗六门都司管辖），计程二十里，打尖；十里至他里雾汛（该汛分防外委一员，兵四十名，系斗六门都司管辖），十里至斗六斗汛（兵一百五十名），计程二十里，住宿：以上系嘉义县境。十里至北路中营触口汛（额外一员，兵三十名），十里至林圯埔汛（外委一员，兵三十名），计程二十里，打尖；十里至水沙连汛（系嘉义营管辖，千总一员，兵九十名），计程十里，住宿；二十七里至北路中营大哮南北投汛（把总一员，兵八十九名），计程二十七里，打尖；四十五里至北路中营彰化县城（驻副将一员，都司一员，千总一员，外委一员，额外一员，兵六百名，抵塘兵六名），计程四十五里，住宿。

　　又斗六至彰化路站二十三里至三块厝，十里至枋桥头塘（兵五名），十里至燕雾汛（把总一员兵三十名），计程四十三里，打尖；十里至赤涂崎塘（兵五名），十里至彰化县城东门外八卦山汛（把总一员，外委一员，兵一百名，内拨把总一员，兵六十名分防许厝埔），计程二十里，住宿。

　　外四汛（把总一员，额外一员。分驻牛骂头、大肚塘二汛）：彰化北门十里至大肚塘（额外一员，兵十五名），十三里至沙辘塘（兵五名），五里至牛骂头汛（把总一员，兵二十五名），计程二十八里，打尖；以上系彰化县城。十五里至北路右营大甲汛（守备一员，千总一员，把总一员，外委一员，兵二百名），计程十五里，住宿；十里至猫孟塘（兵五名），十里至吞霄汛（外委一员，兵三十名），计程二十里，打尖；十五里至白沙墩汛（外委一员，兵十名），十五里至后垄汛（千总一员，兵五十三名），计程三十里，住宿；十五里至中港汛（把总一员，外委一员，兵五十八名），计程十五里，打尖；十里至老衢崎，十里至香山塘（兵十名），十里至北路右营（系竹堑城，驻游击一员，千总一员，外委一员，额外一员，兵二百八十八名），计程三十里；住宿；十里至凤山崎；十里至大湖口，十里至崩碑，十里至杨梅坜汛（把总一员，兵六十七名），计程四十里，打尖；十里至长重溪，十里至中坜（竹堑至此实五十五里，先无公馆，至同治八年，署淡水厅陈司马捐罚款盖建公馆，立有碑记，至此宿站），十里至内坜，十里至崁脚，十里至桃仔园汛（把总一员，兵二十五名），计程四十六里，住宿；十里至艋舺营陆路龟仑岭塘（兵十名），十里至大■〈土兵〉田，十里至海山口汛（外委一员，兵九十名），五里至艋舺营（驻水师参将一员，陆路守备一员，外委一员，额外一员，兵三百一十五名），计程三十五里，尖宿；十五里至猫里锡口，十五里至水返脚汛（外委一员，兵三十名），计程三十里，打尖；十里至五堵，十里至六堵，五里至七堵；十里至暖暖岭汛（兵十名），计程三十五里，住宿；二十五里至三瓜仔汛（外委一员，兵十名），计程二十五里，打尖；二十五里至貂汛（把总一员，兵三十名），计程二十五里，打尖：以上系淡防厅境。十五里至大里简民壮寮窿窿汛（千总一员，兵五十名），计程十五里，打尖；十五里，至北关汛（外委一员，兵四十名），十五里至头围汛（守备一员，外委一员，兵一百名），计程三十里，住宿；二十里至三围塘（兵十名），十里至噶玛兰城汛（都司一员，千总一员，外委一员，额外二员，兵三百六十名），计程三十里，尖宿。

　　回郡由噶玛兰营原途至七堵渡头分路，十里过大鸡笼汛（轮防千把总一员，兵一百五十名），宿；由大鸡笼原路回艋舺，艋舺坐船往沪尾（须俟潮水退流赴水洋，系内港，多小船），三十里由陆路小路转折，簥马难行（路程三十五里）。

　　由艋舺原路回郡，至彰化大肚分路，二十里至鹿港（驻水师，台协左营游击一员，千总一员，把总二员，外委二员，额外二员，兵三百七十七名），计程二十里，住宿；二十里至小埔心，计程二十里打尖；二十里至西螺汛（把总一员，外委一员，兵五十九名），计程二十里，住宿：以上系彰化县境。二十五里至大仑脚汛（外委一员，兵三十九名），三十里至涂库，计程二十八里，打尖；二十五里至笨港汛（千总一员，外委一员，兵八十九名），计程二十五里，住宿；二十里至朱晓碑（即港仔墘），计程二十里，打尖；二十里，至盐水港汛（把总一员，兵九十名），计程二十里住宿；二十里，至茅港尾汛；外委一员，兵二十五名），计程二十里，打尖；二十里至木栅塘（兵五名），二十里，抵郡。

　　自郡城小北门起，至噶玛兰营止，计程六百九十九里。  
　 

艋舺营所辖地方洋面程途里数

　　艋舺营参将水师海洋，南自淡防厅属大安与台协左营交界，北至噶玛兰属苏澳止，计水程七百余里。沿边临海五里为内洋，黑水为外洋。归艋舺参将统辖，沪尾水师守备兼辖。按自大安港、中港、竹堑港为小口，八里坌港正口，大鸡笼港为小口，噶玛兰乌石港为正口，加礼远苏澳为小口。

　　艋舺营陆路所辖地方，西自龟仑岭与北路右营交界止，东至三貂，鱼桁仔与噶玛兰营交界止，南透山林，北至关渡，与沪尾水师交界止；文属淡防厅艋舺县丞，武属艋舺营参将、守备管辖。

　　沪尾水师所辖地方，东自关渡门与艋舺陆路交界起，至西临大海，南至南澳与北路右营交界，北至野柳，与艋舺陆路交界止；文属淡防厅艋舺县丞，武属艋舺参将、沪尾守备管辖。

　　噶玛兰营所辖地方，东临大海，西透山林，南至苏澳，北至三貂鱼桁仔，与艋舺陆路交界；文属噶玛兰厅头围县丞，武属噶玛兰都司头围守备管辖。

　　龟仑岭塘（兵十名），北至海山口汛十五里，南至北路右营霁里汛十五里，离竹堑城八十五里，离台湾府城五百零二里。

　　海山口汛（外委一员，兵六十名），北至艋舺营汛十里，南至北路右营霁里汛以石头溪交界三十里，离竹堑城一百里，离台湾府城五百一十八里。

　　八里坌汛（外委一员，兵三十名）南以海山口汛与狮长山交界，北至北路右营南投汛二十里，离艋舺营三十里，离竹堑城一百里，离台湾府城五百五十八里。水洋南至大安二百七十里，北至苏澳四百五十里。

　　沪尾水师西至小鸡笼汛（守备一员，把总二员，外委二员，额外三员，兵五百八十名），以林仔街交界五里，东至北港塘以灰窑尾交界一里，离艋舺营汛三十里，离竹堑城一百四十里，离台湾府城五百五十八里。水洋南至大安二百七十里，北至苏澳四百五十里。

　　北港塘（兵五名），西至炮台汛以灰窑尾交界一里，南至艋舺汛以关湾门交界三十里，离竹堑城一百四十里，离台湾府城五百五十八里。水洋南至大安洋面二百七十里，北至苏澳洋面四百五十里。

　　小鸡笼汛（兵五名），北至石门汛以猫尾溪交界二十里，南至炮台汛以林仔街交界二十里，离艋舺营五十二里，离竹堑城一百三十里，离台湾府城五百四十八里。水洋南至大安二百七十五里，北至苏澳四百四十五里。

　　石门汛（外委一员，兵三十名），北至金包里汛以阿里傍交界二十里，南至小鸡笼以猫尾溪交界二十里，离艋舺营七十二里，离竹堑城一百五十五里，离台湾府城五百六十八里。水洋南至大安洋面二百八十五里，北至苏澳洋面四百三十五里。

　　金包里汛（千把总一员，兵五十七名），北至大鸡笼汛以马炼港交界四十里，南至石门汛以阿里傍交界三十里，离艋舺营九十二里，离竹堑城一百七十里，离台湾府城五百八十八里。水洋南至大安三百里，北至苏澳四百二十里。

　　马炼汛（外委一员，兵三十名），北至大鸡笼汛以文武仑交界十五里，南至金包里汛以野柳港交界十里，离舺舺营汛九十二里，离竹堑城一百七十里，离台湾府城五百八十八里。

　　大鸡笼汛（千总一员，兵九十名），东北至水返脚汛三十里，西南至金包里港四十里，离艋舺汛六十里，离竹堑城一百七十里，离台湾府城五百九十六里。

　　三瓜汛（外委一员，兵十名），北至灿光寮塘十五里，南至暖暖塘二十里，离艋舺营汛七十里，离竹堑城一百八十里，离台湾府城五百九十八里。

　　灿光寮塘（兵十名），北至三貂港口汛十六里，南至三瓜仔汛十五里，离艋舺营汛八十五里，离竹堑城一百九十五里，离台湾府城六百一十三里。

　　三貂港口泛（千把总一员，兵三十名），北至三貂岭溪与兰营交界十里，南至灿光寮塘十六里，离艋舺营汛一百零一里，离竹堑城二百一十一里，离台湾府城六百二十九里。

　　水返脚汛（外委一员，兵三十五名），北至暖暖塘二十里，南至艋舺营汛三十里，离竹堑城一百四十里，离台湾府城五百五十八里。

　　暖暖塘（兵十名），南至水返脚汛二十里，北至三瓜汛二十五里，离艋舺营汛五十里，离竹堑城一百六十里，离台湾府城五百七十八里。

　　艋舺营汛（参将一员，守备一员，千把总一员，外委一员，额外二员，兵四百二十五名），北至水返脚汛二十五里。南至海山口汛十里，以艋舺溪交界二里，离竹堑城一百一十里，离台湾府城五百二十八里。由八里坌对渡五虎门，水洋七更。  
澎湖水治程途里数

　　阳屿至厅三十里。椗钓屿至厅四十五里。

　　香炉屿至厅三十里。鸡膳屿至厅三十五里。

　　长岸仔屿至厅十九里。乌屿至厅四十里。

　　篮笨屿至厅三十里。屈瓜屿至厅三十里。

　　员贝屿至厅二十里。雁晴屿至厅二十里。

　　中墩屿至厅二十里。凉伞礁至厅十八里。

　　险礁至厅四十里。金屿至厅三十五里。

　　吉贝屿至厅六十五里。大仓屿至厅十八里。

　　北山屿至厅三十里。北铁钻屿至厅四十里。

　　空亮屿至厅十八里。过目屿至厅八十里。

　　西屿至厅二十六里。小门屿至厅三十五里

　　大、小烈屿至厅三十五里。小猫屿至厅八十五里。

　　草屿至厅七十里。大猫屿至厅八十里。

　　花屿至厅六十里。长巾礁至厅九十里。

　　船篷屿至厅八十里。金鸡屿至厅七十里。

　　沙狗屿至厅六十五里。阴屿至厅三十里。

　　鼓架屿至厅四十里。东吉屿至厅一百二十五里。

　　斧头挣屿至厅一百二十里。西吉屿至厅一百二十里。

　　东平屿至厅七十里。西平屿至厅七十里。  
　 
台湾四县四至陆路里数

　　凤山县东至港西里五十五里，南至河马矶头三百七十里，西至打鼓港十里，北至二赞行溪台湾县界八十里。

　　台湾县东至罗汉门内门六十五里，西至海三里，南至二赞行溪凤山县界二十里，北至曾文溪嘉义县界三十里。

　　嘉义县东至大武垄山二十一里，西至海三十里，南至曾文溪台湾县界七十里，北至虎尾溪彰化县界五十里。

　　彰化县东至南北投山二十里，西至海二十里，南至虎尾溪嘉义县界五十里，北至大甲溪淡水厅界四十里。

　　淡水厅东至南势山十里，西至海七里，南至大甲溪彰化县界一百零五里，北至大鸡屿二百七十五里。

　　凤城北至二赞行溪界八十里，台湾城南至二赞行溪界二十里。

　　烧港以南属台协水师右营管，北属左营管辖。

　　台城至海三里。

　　台城北至曾文溪界三十里。嘉城南至曾文溪界七十里。嘉城至海三十里。

　　彰城北至大甲溪交界四十里。淡城南至大甲溪交界一百零五里。

　　彰城至海二十里。  
各项规费银数

　　计开：

　　六属盐贩户应缴新任典规银三千元。

　　安平协应缴新任礼五百元。

　　艋舺营应缴新任礼二百元。

　　又每年三节，二寿辰每次二百元。

　　又每季应缴口费四百元，共一千六百元

　　鹿耳门口费（春六百元，夏八百元，秋三百元，冬五百元），共二千二百元。

　　镇中营应缴征收拷潭九间厝租银一千八百二十元（按月匀算）。

　　又缴征收庄息盈余贴精兵费银一千元（按月匀算）。

　　又缴征收庄息盈余贴精兵费银一千元（按月匀算）。

　　又缴领司库赏号四百两（应扣减平，按月匀算）。

　　又缴赏号银三百元（南巡缴八十元，北巡一百二十元），银牌袍套共折一百元

　　城守营应缴庄息盈余二百元。

　　台湾府应缴精兵费一万元（作四季）。

　　又三节、二寿辰每次二百元。

　　五厅、四县三节二寿辰每次一百五十四元（内巡捕十元，上实得一百元，其余系门包）。

　　凤山县巡规银五百元。

　　嘉义县巡规银一千元或八百不等。

　　彰化县巡规银一千元或八百不等。

　　淡防厅巡规银一千元。

　　噶玛兰厅巡规银八百元，或六百元（上年四百元）。

　　南路营操费银三百元。

　　下淡水营操费银二百元。

　　嘉义营操费银五百元（前六百元，上年送五百元）。

　　此路中营操费银四百元。

　　北右操费银六百元（上年送五百元）。

　　艋舺营操费银六百元（上年送五百元）。

　　鹿港操费银四百元（上年三百元），另缴一千元。

　　噶玛兰营操费银四百元（上年送二百元）。  
　 
台巡事项

　　南北巡预先数日前，向左军府汛衙门取白牌一支，明油纸一张，大条红纱一只，小铁钉二十四支，竹板四枝。以上数件系发马牌用的。

　　又欲台巡数日前，查明帅字旗，队伍旗；顶马官红紬弓箭套一副，油布漆红一副；摆马官月紬弓箭套二副；油布套二副，背印背令，黄带三条，小印箱，黄紬披绵印箱套一个，红紬金字封条二条；令箭月紬套二个，油布套二个。以上数件交管太平库收的，前数日取台来看，若有破坏不堪用，即将旧物拏到营中吩咐换新回来，仍交管太平库收存。

　　台巡应用对象，前数日向台湾县办差取来油纸、叶篓（四行八人一担，队伍十人一担）、麻绳、竹梆、明瓦灯、桃红布、水桶、天地盖。以上数件，随时斟酌应用若干，开单向办差取来，分与各行。

　　又向值月中军府取大人台恭灯一支，系小雨伞，两边画如意，带竹灯架一支。

　　每日员弁书吏及四行口粮：总带六元，协带四元，或二元不等，巡捕二元，门政二元，稿房二元，房科每名一元，帮写一元，小写一元，顶马一元，背印一元，摆官、背令、管队、管军装等官，千把一元，跟丁各二名，外额半元，跟丁各一名。管军装加跟丁二名。管赏号半元。效用二百文。其余向外四行跟丁马差等每名每日一百二十文。稿房跟丁三名，巡捕三名，科房一名，门政跟丁一名。

　　总带稿房每日一元，帮写半元，协带稿房每日一元，帮写四百文，掌标四百文。

　　每日马草料：大人坐马每匹每日一元，总带协带、坐马每日一元，巡捕坐马每日一元，稿科坐马每日一元，其余各官坐骑现马每匹每日三百文。到南路营，每匹贴站银二元。到下淡水，每匹贴站银一元。

　　尖宿站席棹：师爷一席，巡捕一席，稿科等一席，巡书一席；印令，顶、摆马一席，管队、管军装一席，■〈口戈〉叶哈一席，门政一席，旗牌一席。以上系上席。

　　三堂、茶房、剃头匠一席，四行三席，大轿三席，马头一席，掺轿一席，巡捕跟丁一席，师爷跟丁一席（师爷有上席，跟丁即无中席；若师爷同大人一席，跟丁即有此中席）。以上俱中庸。总带官一席，稿房上一席，四行中二席，大轿中一席，协带官上一席，稿房及四行同总带。

　　应派马匹开单向中营取讨：巡捕每员一匹，稿房一匹，门政一匹，背印一匹，背令一匹，顶马一匹，摆马二匹，■〈口戈〉叶哈三匹，茶房、三堂一匹，剃头匠一匹，旗牌二匹，管赏号一匹，队伍官、军装官每员一匹，小写一匹，四行三匹，马头一匹，师爷跟丁一匹，巡捕跟丁一匹，稿房跟丁一匹，门政跟丁一匹。

　　应用杠担轿：

　　杠：大人行李四杠，师爷一杠，巡捕一杠，门政一杠，稿科二杠，赏号二杠，厨房一杠。

　　轿：师爷一把，门政一把，巡捕一把，稿科一把，科房每名各一把，帮书一把，小写每名一把，另旗牌一把，■〈口戈〉叶哈一把（此二把系他自己向县取讨，并不可开在单内。县中有台，亦有不台）。

　　担：师爷一担，巡捕每员各一担，稿科二担，科房每名一担，印令、顶摆马、军装、管队官每员各一担，赏号一担，门政一担，■〈口戈〉叶哈三担，旗牌二担，小写每名一担，马头看马匹多少，大轿三担，三堂、茶房、制头匠二担，四行四担，杀手一担，厨房一担。皮椅夫一名，茶担夫二名。

　　其余总带、协带及精兵俱系他自己另开。所有随带铅子、火药、军装，均系总带官开来，则将单回明。

　　总带官大轿一把，天地盖一杠，担二担；稿房轿一把，担一担；传号旗茶轿二把，帮写轿一把，跟丁轿一把，四行担一担。以上轿、杠、担应配夫，向系夫头由县中与差总酌定夫价，系县中台的。

　　总带官随带书吏四行人等：

　　稿书一名，每日口粮银一元；传号一名，每日口粮银半元；帮写一名，每日口粮银半元；旗牌一名，茶房一名，跟丁一名，号手二名（食三名口粮），四行四名，内丁旗茶十名。以上旗茶四行等共二十名，每名每日口粮钱一百二十文。  
部颁鎗靶箭靶定式

　　一、各省营中鎗靶式样，毋得过于宽大。演放坐鎗，其靶高二尺，宽九寸，厚一寸；座长一尺二寸，宽五寸，厚三寸。演放立鎗，其靶高五尺，宽二尺六分。

　　一、各省营中演箭布靶式样，高四尺七寸，宽一尺。如有擅用高宽布靶者，查明参奏，照违制例议处。  
　 
操演全图

　　标下中、左、右、城守、台协水师中、右两营，共水陆六营合操；计马兵二队，弓箭手四队，藤牌手四队，鸟鎗手十二队、大炮手四队，共二十六队。

　　按操演之日发令。五更一点放头炮，各兵整备器械。五更二点二炮。黎明三炮，到较场取齐。齐集之时发令。掌头号，各兵归队。二号，各领队官逐队点齐。三号，听候恭迎大人驾至营门。中军官带同各营将披甲跑接至后堂，略坐片时。候中军请至演武厅，升堂。中军官率领各营将备披执呈投宪纲履历参叩毕，中军官禀递操图呈上请令。将台上举五色旗，掌札队号各兵整齐队伍，点鼓四声，马兵上马，听令操演。

　　陈师鞠旅阵

　　宣令官禀发令操演。令旗三招。信炮三声。一炮升纛，二炮转身，三炮走队。将台上吹打。举黄旗，马兵走队。举蓝旗，弓箭手走队。举白旗，藤牌手走队。举红旗，鸟鎗手走队。举黑旗，大炮手走队。自上而下，分列四行至木城：第一层鎗炮队站立，第二层弓箭队站立，第三层藤牌队站立，第四层马队站立。分为四层站立听令。

　　三进四连环阵

　　将台上举五色旗。站台下两边吹海螺三声。五色旗三招，枪炮队撤开队后，信炮三声，队内海螺接鸣，站台下海螺即止。点鼓七声，大队进至第一进界队后，蓝旗一押，鸣金海螺即止。队前红旗台队一押，每队各放一枪、一炮为第一进。其余两进效此。枪炮放至第三进界止，四面即接放连环。候站台下令旗一押，队前、队后押旗鸣金即止。

　　进步连环阵

　　四进连环毕，炮位不动。其鸟鎗队进至五进界队后，点鼓、押旗、鸣金。队前押红旗，即接放进步连环至六进界止。候将台上令旗一押，队前、队后押旗鸣金即止。

　　弓天威远阵

　　将台上举蓝旗。掌上号，信炮一声，擂鼓，弓箭手吶喊冲台，各队助喊壮威。鸣金一声，站定，点鼓，开弓，三面作发联珠箭式。鸣金即止。

　　虎贲夺勇阵

　　将台上举白旗，掌上号，信炮一声，擂鼓，藤牌兵吶喊冲台，各队亦齐吶喊助威。鸣金，伏下，点鼓、演武七步。鸣金三声，变成梅花。

　　风云际会阵

　　将台上举黄旗，掌上号，信炮一声，吹海螺，擂鼓，两翼马兵吶喊交叉进东西门，抢四隅。举五色旗，藤牌手吶喊，弓箭手随藤牌手队后进东西门，抢四门；凉篷账房紧随队后安顿。

　　天地交泰阵

　　将台上举红旗，掌号，信炮一声，左旋右转，鎗炮手从东南角环打至西南角止。举黄旗，吹海螺，马兵由中门驰台，吶喊冲击，绕进东西门。举红、黑旗，掌号三声，信炮一声，右旋左转，枪炮手从西南角环打至东南角止。举黄旗，吹海螺，马兵仍由中门驰台，吶喊冲击，绕进东西门站立。

　　得胜安营阵

　　将台上举红旗，掌平号三声，信炮一声，四面枪炮齐发，凉篷账房一齐撑起。营盘内奏得胜令。宣令官禀请大人阅营，候免。点鼓，枪炮手收入营内。鸣金，马兵下马，步兵安纛。将台上举白旗，高台藤牌队操小队。

　　奏凯班师阵

　　将台上举五色旗，点鼓，马兵上马，步兵升纛，枪炮兵从中门挨次卷台至原处站定。举红旗，掌平号三声，信炮一声，四面枪炮齐放一迭，凉篷账房齐收。举五色旗，放炮三声，奏得胜令。马兵、弓箭手、藤牌手、枪炮手依次走队进木城，按层站定。鸣金，马兵下马，步兵安纛。

　　振武威扬阵（以下藤牌操小队）

　　将台上举白旗，调台藤牌小队。掌上号，点鼓，队伍转身向上。鸣金一声，住步，变成三才制胜阵。

　　三才制胜阵

　　掌天鹅号，擂鼓，藤牌杂枝吶喊冲台。鸣金一声，伏下。点鼓，演武四步。鸣金，伏下。敲鼓边，枪手冲台演武七步。鸣金一声，杂枝吶喊交叉，藤牌变成梅花迭战阵。

　　梅花迭战阵

　　敲鼓边，枪手冲台。掌号鸣金，枪手放齐枪一迭。擂鼓，吶喊交叉。鸣金三声，变成混元一气阵。

　　混元一气阵

　　鸣金一声，住步。点鼓，演武四步。鸣金，伏下。敲鼓边，枪手冲台掌号，鸣金，放齐枪一迭。擂鼓，喊起，藤牌杂枝交打。擂鼓吶喊，交叉变成壁垒扬威阵。

　　壁垒扬威阵

　　掌长号，擂鼓，连环对械。鸣金一声，放齐枪一迭。擂鼓吶喊，交叉。鸣金三声，变成光被四表阵。

　　光被四表阵

　　鸣金一声，伏下。敲鼓边，枪手冲台。掌号，鸣金，放齐枪一迭。敲鼓边，摇牌吶喊。擂鼓，收阵归队鸣金一声，站定，奏得胜令回营。

　　奏凯班师阵

　　将台上举五色旗，吹札队号，点鼓，马兵上马，步兵升纛，枪炮手从营门挨次卷台至原处站定。举五色旗，升炮三声，信炮一声，四面枪炮齐放，账房齐落。将台上掌平号，摇五色旗，收队。放炮三声，奏得胜令。马队、弓箭、藤牌、枪炮分两翼收入木城，队伍按层站定。将台上鸣金，马兵下马，各队安纛听令。  
参加操演官兵人数

　　镇标、城守、台协水师，计六营，马步共二十六队。

　　东边左仪十三队：

　　前七队中营：一马、二弓、三牌、四鎗、五鎗、六鎗、台协中营贴七炮；

　　后六队右营：一弓、二牌、三鎗、四鎗、五鎗、台协中营贴六炮。

　　西边右仪十三队：

　　前七队左营：一马、二弓、三牌、四鎗、五鎗、六鎗、水师右营贴七炮；

　　后队六队：一弓、镇中二牌、城守贴三鎗、城守贴四鎗、镇中贴城守两军。

　　计：

　　马队二队，每队二十七名，共五十四名；

　　弓队四队，每队二十八名，共一百十二名；

　　牌队四队，每队二十八名，共一百十二名；

　　鎗队十二队，每队五十七名，共六百八十四名；

　　炮队四队，每队四十二名，共一百六十八名；

　　站台前站围吹海螺并门旗配兵二十二名；

　　方城账房布门配兵二百五十一名；

　　大凉篷伞扇公座椅棹等配兵二十四名；

　　蓝布围配兵二十八名；

　　两边账房配兵四十六名；

　　梅花椿配兵四十名；

　　木城配兵一百零九名；

　　掌号令队内打鼓、散火药等项配兵五十名；

　　带队官二十六名；

　　站台执令官一名；

　　将台上执令官一名；

　　队伍前中央执大旗官一名；

　　队伍内点鼓官一名；

　　管账房并木城梅花椿官十名。

　　以上水陆六营下队合操官兵共一千七百四十一名。  
台湾府城操阵号令

　　中军请令，炮三声。

　　起五色旗振队，点鼓四声，马兵上马。

　　官厅前令旗招炮三声。

　　黄旗起，调马队。

　　蓝旗起，调弓箭队。

　　白旅起，调牌队。

　　红旗起，调鸟鎗队。

　　黑旗起，调炮队。

　　——寿字阵止。

　　起五色旗，各队分步定。

　　起四方旗，看站台下吹海螺三声止。

　　起五色旗七分，海底脚，招炮三声。

　　起四方旗，队内吹海螺止。

　　起红旗，点鼓五声，鸣金一声，鼓连二声。

　　红旗押连四迭，接下连环，看站台下令旗止，升炮一声。

　　又一迭接下进连环，看站台下令旗止，炮一声。

　　起蓝旗，调弓箭队，谢三声，炮一声。

　　起白旗，调牌队，谢三声，炮一声。

　　起黄旗，调马交叉，炮一声。

　　起五色旗，调各队抢方营。

　　起红、蓝旗，打左丈，炮一声。

　　起黄旗，马队抢方营，炮一声。

　　起红、白旗，打右丈，炮一声。

　　起黄旗，马队抢方营，炮一声。

　　起红旗、四方旗，起账房，炮一声。

　　令官禀阅营，候免。

　　起红旗，收入营，鸣金三声。

　　起白旗，调小队操龙狮完，收入营。

　　起五色旗，点鼓上马。

　　起红旗，调台营收账房。

　　起蓝旗，收监马脚。

　　起五色旗，炮三声。行队，各队走，鸣金下马。

　　海底鼓中央大旗，派点鼓官兼。

　　禀清阅营，由协宪派官分执。

　　操小队鼓，中营教习。

　　拖海底鼓，城守派兵三名。

　　操小队锣，道标右营教习兼海底锣。

　　将台上令旗，左营；锣子，号手，左营；号手兼小队。

　　吹手向系安平。

　　教扬应用对象，值年承办。  
　 
　　六营合操大队，共二十六队，分左右仪。

　　左仪十三队。

　　右仪十三队。

　　共马队二队，每队配兵十二名，共兵二十四名。

　　共弓箭队四队，每队配兵二十八名，共兵一百十二名。

　　共藤牌队四队，每队配兵二十八名，共兵一百十二名。

　　共大炮队四队，每队配兵三十二名，共兵一百二十名。

　　共鸟鎗队十二队，每队配兵五十名，共兵六百名。

　　执令、请令、管队并布房、点鼓大小员弁共三十五员。

　　布房、本城并杂项共配兵五百五十三名。

　　合共弁兵一千五百六十四员名。

　　四营小队四队，分左右仪。

　　左、右仪，二、二队，每队配兵三十八名，共兵一百五十二名。

　　单耍和对连环共兵一百二十五名。

　　虎屏掌令共兵八名。

　　合共兵二百八十五名。  
　 

郡城炮位

　　自康熙二十一年制府姚启圣谋取台湾，二十二年施将军攻克澎湖，二十三年议设府县三县。雍正元年，添设彰化县，仍将郡城周植莿竹，设东西南北大小共八城门。乾隆元年，易为石堞钉铁更城门。道光十二年张丙乱后，各城门增建月城。惟大西门系商旅辐辏之区，将月城置在海滨。又绅士捐建城上炮台。

　　郡城周围长二千五百二十丈（府志载二千一百四十七丈），外高一丈八尺，内高一丈七尺，底宽二丈，顶宽一丈五尺，系四县分管。垛墙三千九百一十二垛。道光十二年善后，添建月城五座，添垛墙三百九十九垛，合共垛墙四千三百一十一垛。每垛长五尺，高二尺七寸。大小台水洞共十九个。通城窝铺二十八个。

　　炮台四座：

　　小北往大北炮台一座（炮洞三个），

　　大北往小东炮台一座（炮洞二个），

　　小东往大东炮台一座（炮洞二个），

　　大南往小南炮台一座（炮洞三个）。

　　小北城外往小西涂城一连，内干门一座，坤门一座，兑门一座。

　　大东城外弓建外城一座，通连竹围，左畔永康门，右畔仁和门。

　　四县分地界：台湾县分管：小南门山川台起，至小东门止，共六百三十丈；凤山县分管：小西门下林仔起，至小南门山川台，共六百三十丈；嘉义县分管：小东门起，至小北门乌鬼井止，共六百三十丈；彰化县分管：小北门乌鬼井起，至小西林仔止，共六百三十丈。

　　八城上安防炮位共四十一位：

　　大北月城上安炮二位；

　　往小东边炮台一座，安炮二位；

　　小东月城上安炮三位；

　　往大东边炮台一座，安炮二位；

　　大东城楼上安炮二位；

　　小南月城上安炮二位；

　　往大南边一带炮洞安炮一位；

　　大南月城上安炮三位；

　　往小南边炮台一座，安炮三位；

　　又大炮台起，至小西门止，一带炮台安炮八位；

　　小西门楼上安炮二位；

　　往大西边一带炮洞安炮三位；

　　大西城楼上安炮二位；

　　小北月城上安炮三位；

　　往大北边炮台一座，安炮三位。

　　——以上八城门上共安炮四十一位。

　　八城下安防炮位共一十九位：

　　大东城下安炮二位；

　　小东城下安炮二位；

　　大西城下安炮三位；

　　小西城下安炮二位；

　　大南城下安炮三位；

　　小南城下安炮三位；

　　大北城下安炮二位；

　　小北城下安炮二位。

　　——以上城下共安炮一十九位。  
　 
台澎水陆十六营额设官兵马船数

　　总兵一员。

　　副将三员。

　　参将四员。

　　游击八员。

　　都司五员。

　　守备十六员。

　　千总三十三员。

　　把总五十八员。

　　外委一百零三员。

　　额外五十员。

　　马步战守兵一万四千五百零四名。

　　配兵官马二百四十匹，战船九十六只。

　　镇标中营额设：

　　游府一员，守备一员，千总二员，把总四员，外委五员，额外三员，马步战守兵八百二十六名，配兵官马三十匹。

　　镇标左营额设：

　　游府一员，守备一员，千总二员，把总二员，外委四员，额外三员，马步战守兵七百四十六名。配兵官马三十匹。

　　镇标右营额设（刘镇任内裁缺游府，改道标都司）：

　　游府一员，守备一员，把总三员，外委五员，额外二员，马步战守兵六百四十六名，配兵官马三十匹。

　　城守营左军额设：

　　参府一员，守备一员，千总一员，把总二员，外委四员，额外一员，马步战守兵四百九十五名，配兵官马十五匹。

　　城守营右军额设：

　　守备一员，千总二员，把总二员，外委六员，额外一员，马步战守兵六百零二名，配兵官马十五匹。

　　台湾南路营额设：

　　参将一员，守备一员，千总三员，把总四员，外委六员，额外四员，马步战守兵一千零三十九名，配兵官马三十匹。

　　台湾南路下淡水营额设：

　　都司一员，千总一员，把总二员（南路拨添一员），外委三员，额外一员，马步战守兵五百六十九名（南路拨添二十名），配兵官马十匹。

　　台湾北路协标中营额设：

　　副将一员，都司一员，千总二员，把总四员，外委九员，额外五员，马步战守兵一千二百二十四名，配兵官马三十匹。

　　台湾嘉义营额设：

　　参将一员，都司一员，守备一员，千总三员，把总四员，外委十员，额外四员，马步战守兵一千一百三十八名，配兵官马二十六匹。

　　台湾北路协标右营额设：

　　游击一员，守备一员，千总三员，把总六员，外委九员，额外三员，马步战守兵一千零一十六名；配兵官马十五匹。

　　台湾艋舺营陆路额设：

　　水师参将一员，陆路守备一员，千总一员，把总二员，外委五员，额外二员，马步战守兵七百名，配兵官马十匹。

　　艋舺沪尾营水师额设：

　　守备一员，千总一员，把总二员，外委四员，额外三员，战守兵七百名，战船十四只。

　　台湾艋舺营分驻噶玛兰营额设：

　　都司一员，守备一员，千总二员，把总二员，外委四员，额外三员，战守兵六百九十五名。

　　台协水师中营额设（即安平协）：

　　副将一员，游击一员，守备一员，千总二员，把总四员，外委五员，额外三员，战守兵七百十三名，战船十九只。

　　台协水师左营额设：

　　游击一员，守备一员，千总二员，把总四员，外委六员，额外六员，战守兵七百二十四名，战船一十四只。

　　台协水师右营额设：

　　都司一员，守备一员，千总二员，把总三员，外委五员，额外三员，战守兵七百七十三名，战船十六只。

　　澎湖协标左营额设：

　　副将一员，游击一员，守备一员，千总一员，把总四员，外委六员，额外三员，战守兵九百一十九名，战船一十七只。

　　澎湖右营额设：

　　游击一员，守备一员，千总二员，把总四员，外委六员，额外三员，战守兵九百一十九名，战船一十六。  
　 
镇标中左右三营城守左右两军营制

　　中营：游府一员，守备一员，千总一员，把总四员，外委六员（嘉庆十四年裁归艋舺陆路一员，现在五员），额外三员，马步战守兵八百三十四名。营马四十匹（道光十五、六两年裁减十匹，只咸丰二年裁减十六匹，现在十四匹）。

　　每月初一日起至初十日止，派把总一员，带兵三十名，往南路大湖等处巡游，需车三辆，脚银四两五钱。又十一日起至二十日止，派外委一员，带兵三十名，往北路铁线桥等处游巡，需车三辆，脚银四两五钱。

　　左营：游府一员，守备一员，千总二员，把总四员（嘉应十四年裁往艋舺陆路一员，道光十年裁往北右一员，现在二员），外委六员（嘉庆十四年裁往艋舺陆路一员，道光十年裁往北右一员，现在四员），额外三员，马步战守兵八百四十六名（道光十年裁往北右一百名，现兵七百四十六名）。营马四十匹（道光十五、六两年裁减十匹，咸丰二年裁减十六匹，现在十四匹）。

　　每月初一日起至初十日止，派把总一员，带兵三十名，往北路大武垄等处游巡，需车三辆，脚银四两五钱。又二十一日起至月底止，派外委员，带兵三十名，往南路岗山等处游巡，需车三辆，脚银四两五钱。

　　右营：游府一员（道光十年裁往北右，十六年间奏请复设）守备一员，千总二员（嘉庆十四年裁往艋舺陆路一员，道光十年裁往北右一员，现千总无），把总四员（嘉庆十四年裁往艋舺陆路一员，现在三员），外委六员（嘉庆十四年裁往艋舺陆路一员，现在五员），额外三员（嘉庆十四年裁往艋舺陆路一员，现在二员），马步战守兵八百四十六名（道光十五裁往北右二百名，现兵六百四十六名），营马四十匹（道光十五、六两年裁减十匹，咸丰二年裁减十六匹，现在十四匹）。

　　每月十一日起至二十日，派外委一员，带兵三十名，往南路河公店等处地方游巡，需车三辆，脚银四两五钱。又二十一日起至月底止，派额外一员，带兵三十名，往北路麻豆等处地方游巡，需车三辆，脚银四两五钱。

　　城守左军：参将一员，守备一员，千总一员，把总二员，外委四员，额外一员，马步战守兵四百九十五名。营马二十匹（道光十五、六两年裁减五匹，咸丰二年裁减□匹，现在□匹）。

　　右军：守备一员，千总二员，把总二员，外委六员，额外一员，马步战守兵六百零二名。营马二十匹（道光十五、六两年裁减五匹，咸丰二年裁减□匹，现在□匹）。

　　右军六汛：

　　存城千总一员或把总一员，兵八十五名。

　　岗山汛守备一员，千总一员或把总一员，兵一百五十名。

　　罗汉门汛千总一员或把总一员，协防外委一员或额外一员，兵七十七名。

　　盐水埔外委一员或额外一员，兵一十九名。

　　猴洞汛外委二员或额外二员，兵八十一名。

　　茂公汛外委一员或额外一员，兵二十八名。

　　七塘：

　　涂墼埕兵五名，南炮台兵五名，碑仔头兵十名，角带围兵五名，港□岗兵六名，半路竹兵六名，大湖兵十三名。

　　右军十汛：

　　存城千总一员或把总一员，协防外委一员或额外一员，兵一百五十三名。

　　加溜湾汛千总一员或把总一员，兵三十五名。

　　下加冬守备一员，千总一员或把总一员，兵九十一名。

　　大武垄千总一员或把总一员，兵五十三名。

　　旧社千总一员或把总一员，兵四十名。

　　大穆降外委一员或额外一员，兵四十六名。

　　大排竹外委一员或额外一员，兵四十五名。

　　麻豆外委一员或额外一员，兵三十名。

　　茅港尾外委一员或额外一员，兵二十五名。

　　萧垄外委一员或额外一员，兵二十名。

　　十一塘：

　　北炮台兵五名，柴头港兵五名，茑菘兵七名，木栅兵五名，溪边兵五名，水掘头兵五名，铁线桥兵五名，急水溪兵五名，北势埔兵十名，八奖溪兵五名，西港仔兵七名。  
　 
同治八年裁兵加饷台澎定额官兵汛塘

　　镇中左道标官兵俱驻郡城，向无分管汛地。

　　城守左军旧章六汛六塘，新章裁去六塘，实存六汛。

　　城守右军旧章七汛十二塘，新章裁去十一塘，实存七汛一塘。

　　南路营旧章七汛八塘，新章裁去一汛八塘，实存六汛。

　　下淡水营旧章七汛四塘，新章裁去四塘，实存七汛。

　　嘉义营旧章十三汛八塘，新章裁去三汛三塘，实存十汛五塘。

　　北路中营旧章十二汛十塘，新章裁去四汛四塘，实存八汛六塘。

　　北路右营旧章九汛七塘，新章裁去三塘，实存九汛四塘。

　　艋舺营陆路旧章七汛三塘，新章裁去一塘，实存七汛二塘。

　　沪尾水师旧章四汛二塘，新章汛塘无裁，实存原额。

　　噶玛兰营旧章七汛二塘，新章汛塘无裁，实存原额。

　　台协中营旧章三汛九塘，新章汛塘无裁，实存原额。

　　台协左营旧章七汛三塘，新章裁去二塘，实存七汛一塘。

　　台协右营旧章三汛十塘，新章汛塘无裁，实存原额。

　　澎湖左营旧章九汛二炮台一澳口，新章裁去一汛二炮台，实存八汛一澳口。

　　澎湖右营旧章七汛二炮台一澳口，新章裁去二炮台，实存七汛一澳口。

　　全台旧设塘汛一百七十六所。同治八年裁兵加饷，裁去塘汛五十一所二炮台。千把外委裁去七十九若。陆路现存兵额五千四百一十名。台协水师兵一千一百二十名，澎湖水师兵七百六十二名。全台水陆兵额实存七千二百九十二名。内郡城城守、中、右道标共有一千六百七十名，精兵八百在内。

　　镇署旧募勇五百，杨任裁去。现准勇夫哨官共三百七十三员名。左右哨分驻嘉义、彰化要隘，均可遣调。  
　 
台湾镇标中营官兵马匹俸薪心蔬饷干养廉

　　同治十年十二月大建照抄，令开福建台湾镇标中营新章额设十二月分大建，实在：

　　总镇府一员，日支俸薪银五钱八分七厘七毫，心蔬银八钱三分三厘三毫，马十六匹草干银五钱三分三厘三毫，养廉银四两七钱二分二厘二毫；日共支银六两六钱七分六厘五毫。月支俸薪银一十七两六钱三分一厘三毫，心蔬银二十五两，马十六匹草干银一十六两，养廉银一百四十一两六钱六分六厘六毫。月共支银二百两零二钱九分七厘九毫。

　　游府一员，日支俸薪银四钱四分二厘六毫，心蔬银二钱，马干银二钱，养廉银一两一钱一分一厘一毫；日共支银一两九钱五分三厘七毫。月支俸薪银一十三两二钱七分八厘二毫，马干、心蔬银一十二两，养廉银三十三两三钱三分三厘三毫。月共支银五十八两六钱一分一厘五毫。

　　守备一员，日支俸薪银一钱八分五厘四毫，心蔬银六分六厘六毫，马干银一钱三分三厘三毫，养廉银五钱五分五厘五毫；日共支银九钱四分零八亮。月支俸薪银五两五钱六分二厘五毫，心蔬银二两，马干银四两，养廉银一十六两六钱六分六厘六毫。月共支银二十八两二钱二分九厘一毫。

　　千总一员，日支俸薪银一钱三分三厘三毫，马干银六分六厘六毫，养廉银三钱三分三厘三毫，日共支银五钱三分三厘三毫。月支俸薪银四两，马干银二两，养廉银十两。月共支银一十六两。

　　把总三员，每员日支俸薪银一钱，马干银六分六厘六毫，养廉银二钱五分；日共支银四钱一分六厘六毫。月支俸薪银三两，马干银二两，养廉银七两五钱。月共支银一十二两五钱。计三员共支银三十七两五钱。

　　经制外委四员，每员日支养廉银五分，共银二钱，月各支养廉银一两五钱。

　　额外、马兵八名，每名日支饷银九分，日共支银七钱二分；月各支饷银二两七钱，共银二十一两六钱。

　　步战兵一百九十名，每名日支饷银八分五厘，日共支银一十六两一钱五分；月各支饷银二两五钱五分，月共支银四百八十四两五钱。

　　守兵二百七十四名，每名日支饷银八分，日共支银二十一两九钱二分；月各支饷银二两四钱，共支银六百五十七两六钱。新添字识号令手三十二名，每名日支饷银三分三厘三毫，日共支银一两零六分六厘六毫；月各支银一两，共银三十二两。

　　营操马八匹，每匹日支草干银五分，共银四两；月各支草干银两五钱，共银十二两。

　　以上官兵马匹十二月分大建，共应支俸薪心蔬饷干养廉等银一千五百五十四两三钱三分八厘五毫。

　　新收：领得台湾府库同治十年十二月分大建官兵马匹俸薪心蔬养廉饷干等银一千五百二十一两六钱五分四厘九毫。除减平银二十两零七钱九分八厘一毫存库不支外，实领银一千五百两零八钱五分六厘八毫。  
　 
札发简明告示

　　为札发事：照得本镇所部勇丁此次特委该哨官等带往嘉义、彰化一带择要驻扎，原为缉捕盗匪，保卫地方起见，诚恐不肖勇丁作奸犯科，有干禁令，特具简明告示，俾知有所儆惧。合亟札发，为此札仰该哨官等立将发来告示实贴晓谕，仍须随时严加约束，不准滋生事端。如敢故违，立即照例究办。该哨官等亦须自爱，申明纪律，毋得稍有瞻徇故纵，致负委任，是为至要，切切。特扎。

　　一札嘉义哨官范中林彰化哨官李文连中哨哨官郭官就等

　　计发嘉义告示十张彰化告示十张

　　嘉义县贴茅港尾、下加冬、水掘头、三坎店、十二街头、东南西北门、县口关帝庙。彰化县贴打猫、大埔林、他里务、涂库、斗六、北港、西门大街、衙门口。

　　附简明告示

　　台湾挂印总镇林示

　　一禁奸淫：宿娼者杖；诱奸民妇者重责三千；强奸未成斩；强奸已成者枭示。

　　一禁赌博：犯者杖；诱赌者重责三千，插耳革粮。

　　一禁洋烟：犯者重责三千，插耳革粮；贩卖者斩。

　　一禁骚扰：强买强卖者杖；掳夫者杖三千；拆屋者杖三千；强抢者斩。

　　一禁私斗先动手杖三千；伤人者抵罪。  
　 
牌示南巡日期

　　为晓谕事：照得本镇定于十月□日自郡起程，前往南路一带巡查地方营伍及考阅官兵技艺，查验仓库、钱粮、军装、器械、马匹、银两等项，合行遣牌知。为此，牌仰沿途经过营汛庄社人等知悉：凡官兵各守汛地，不许远离迎送。本镇所带随从员役中伙饭食薪蔬，一切俱系按照市价自行买备，从不扰累兵民。如有汛弁以及随从员役藉称备办

　　应，任意科派需索者，许尔等即赴行辕喊禀，立掌重究不贷。各宜凛遵毋违！须牌。

　　右牌仰沿途经过各营汛官兵、乡保、通事、民番人等知悉。准此。   
