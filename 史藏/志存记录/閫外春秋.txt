
　　〔《阃外春秋》卷第四〕
　　王□
　　　〈宣帝〉
　　师先令三校卒夜衔枚渡水，广为列营，益张旗帜，□□□□□渡□主，迟明，余悉渡之，遣候骑视诸险得无虏乎！骑曰：「无。」国曰：「吾入其境既无险隘之备．．．无能为也。」时羌骑数百来挑战，国曰：「吾士马新倦，不可驰逐。此骁骑难争锋，恐其诱我也。且击虏以殄灭为期，小利不足贪耳。」乃从军距险，远斥候，行必为战备，止必坚营壁，〔尤能〕持重，爱（志）〔士卒〕，以挫其锋。《军志》有言：「攻不足而守有余。」「宁可以我致人，不可以人致我。」□□□白羌见大军不战，众心解弛，遂〔渡〕湟水，出其不意，纵兵大破之。或曰：「何不虑乘胜趋利？」国曰：「此败寇，不可迫也。缓之，则奔走不顾；急之，则还致死。鸟穷则啄，兽穷则搏，况于黠羌乎！」遂降之。西方遂平。
　　元帝建昭二年，秋七月。西方郅支单于常杀汉使，侵横诸国，朝廷患之，谷吉上书，愿往谕焉。至辄遇害！时陈汤与甘延寿使出西域也。汤为人沉勇有大虑，多荣谋，喜奇功，所过城邑山川，每升高远望，以观形胜。常患位卑权轻，不决胸臆之谋，既专塞上之任，回谓延寿曰：「郅支单于结怨诸国，屈辱汉使，轻扞乐战，久畜之，必为西域患。虽然蛮夷无金城汤池之固、坚甲强弩之器，恩义不行，彼可取也。若发屯田吏士，并发乌孙兵，直指城下，亡则无所守，战则无所保，千载之功，可一朝而成也。」延寿然之，曰：「请奏乎？」汤曰：「不可。夫智者见未萌，愚者闇成形。肉食者鄢，朝廷公卿无与议焉！不如矫诏而发之。」延寿不从，会延寿疾卧，汤因矫制发城郭诸国兵，胡汉四万余骑，署置官吏，业而已行，延寿闻而惊起止之，汤按剑叱之曰：「大众已集！竖子胡敢沮众耶！乃上疏自劾矫诏之状，日分兵葱岭赤谷两道，鼓行而西，至单于城三十里而止营。单于□而遣使问曰：「汉兵何以来？」汤曰：「见单于亡弃大国，屈意康居，故来护单于耳。且我为单于远来，军卒至恐惊动单于左右，故此而营。单于不自出受事于将军，而使皂□驰于其间，是失主客之礼也。今我人马疲乏，又无牛酒之享，幸单于图之。」单于不知旨意，犹豫无备，因夜进兵围城，卤揗并入，迟明拔城，斩郅支首，获名王贵人五千余级，珍宝方物名马，馲驰牛羊百万计而还。
　　新室地黄三年，冬十月。王莽末，岁饥人弊，豪杰蜂起，刘伯汴称兵于新野也。合乎林新市之众，攻城侚地。王莽素闻其侠大，惮之，百姓归之若鱼赴泉也。议欲立刘氏，以从人望，豪杰多曰：「伯汴诸将素贪鄙，惮伯汴威，明爱刘圣公。」懦弱先共定策立之，然后召伯汴示其议，伯汴曰：「诸公幸尊立宗室，其德甚厚，然愚鄙之，见窃有未同。今赤眉起青、徐，拥兵数十万。闻邓州南阳立宗室，恐赤眉亦有所立。若此必将内争。今单于未灭而宗室相攻，是见疑于天下，自隳其权，非所破莽也。且首兵唱号，鲜有能遂，陈胜、项籍，则其事也。舂陵去宛三百里耳。未足为功，而遽帝之，为天下淮的，使后人得承吾弊，非计之善也。今且称王以号令，若赤眉所立者，贤明，则相率而从之；若无所立，破莽、降赤眉，然后举尊号，亦未晚也。幸君图之。」诸将咸曰：「善。」将军张昂拔剑抵地曰：「疑行无名，疑事无功。今日之议不得有贰。」辞色激励，右左莫敢技梧，遂立刘圣公为天子，号更始，犹是豪杰失望，更始忌伯汴而诛之，更始亦为赤眉贼所害。君子曰：「伯汴秀于林，而风摧之，始负且弃，致寇至木焉之间，良亦难处。」
　　　〈革命〉
　　高祖讳邦，姓刘氏，沛国人也，帝尧之后。秦失其鹿，天下逐之，高祖集散卒，起丰沛，乘五星而入秦，杖三杰以亡楚。龙战于野，草昧已寍。及乎文景，比德于成康也。书曰：「牝鸡无晨，唯家之索。」高后王诸吕，社稷几亡。哀平尊新室神器，斯易诗云人之云亡邦国殄瘁汉之中微也。阶外戚焉！王莽承四父之业，遭三绝之运，穷凶极诈，肆为篡逆，奋骄矜威，滔天虐人，毒流诸夏。行桀纣之事，咏黄虞之德，海内嚣然。兵饥荐起，地黄四年，冬十月。王莽败于渐台。几十二帝，起高祖，尽孺子婴，通王莽，合二百廿九年而更始兴。
　　更始元年，春三月。光武皇帝略地至昆阳，王莽闻刘氏兴汉，帝立大震，遣司徒王寻、司空王邑、将军严尤、陈茂将兵百万，征天下善韬钤者，悉补军吏，召募骁果贲育之士，被于行间，旌旗辎重千里不绝，驱诸猛兽，以励军威，自弦弧剡矢已来未尝若此之盛也。光武诸将见寻、邑兵盛，皆惶惧诀妻子，顾珍宝，议欲散归诸城，光武让之曰：「始与诸公徒步起宛，杖策下城，方拟建大功，立社稷，经营四方，以安万姓。今遭小寇而怀退懦，可谓勇而无□者也。夫兵不在众而贵在和，商周之不敌。今内无积粟，外多骄寇，不能并力御之，而欲散顾妻子。且昆阳一日而破，诸部继踵亦灭，身首异处，妻子珍宝孰为主耶？若功成事遂，燕赵佳丽嫔于后庭，吴蜀金碧实于帑藏。公其思之。」诸将怒曰：「刘将军何敢如是？」会□者有言寻、邑兵且至城北，长鼓雷野，高旗篲云，埃尘数百里，莫知其后，诸将惕然。是时，城中众无十□，粟不支月。因令王凤留守，光武跳出□兵诸部时，严尤说王邑曰：「昆阳城小而坚。今圣公僭号在宛，□大军趋之，彼必奔走。宛下而昆阳自服邑，吾日昔为武牙将军，围翟义，坐不生得，以见责让。今将百万之众，过城而不下何为将耶？」遂围之，数十二里列营百所，造云梯十余丈，瞰临城中，旌旗蔽野，埃尘连天，钲鼓击之，声闻数十里。□为地道，□冲輣橦城，弓弩乱发，矢下若雨，城中负户而汲，蒙楯而趋。王凤请袶，王邑不许，自谓功在漏刻，意气甚溢，夜有流星坠其营中，昼有云气如坏山，当营而陨，去地尺而散，吏士皆压伏。光武自外挑战，频克，诸将曰：「刘将军平生见小敌怯，今见大敌勇甚可□也。」乃与敢死者数千人，乘堤决水，冲寻、邑营，大溃，纵锐崩之，遂杀王寻。城中亦鼓噪而出，中外合势震呼，声动宇宙。莽军奔腾，践殪尸百余里，回会大雷风，屋瓦皆飞，雨下如注，川河竞溢，虎豹皆股慓，水为不流，王邑、严尤舆尸败律，尽获其军实、车甲，珍宝积如昆阳城齐，舆之连月不尽，或焚烧其余，君子曰：「天道助顺，人道助信。王莽之□，天乎哉！」
　　冬十月。王莽灭，更始兴。使使侚郡国，令曰：「先降者，复爵位。」使至上谷（是易州），耿况为太守，寇恂为功曹，况上印绶于使者，使者纳之，而无复意，恂勒兵入见使者，□请之，使者不与曰：「天王明命，功曹欲有之乎！」恂曰：「非敢协使者，窃伤使君之失计不祥也。今天下初定，恩信未孚，使君□节衔命以临四方，郡国莫不延颈企踵望风归命。今始至上谷而先隳大信，沮向化之心生，离叛之鄛将复，何以号令他郡乎！且耿府君在上谷久矣，为吏人所亲。今易之得贤，则造次未安；不贤，则生其乱。为君计，莫如复之，以安百姓。」使者不应，恂顾叱左右，以使君命召况之至，恂进取印绶带之，使者不得已，乃承制诏之，况拜受之还。后卜者王郎诈称成帝子，与僭号邯郸，羽撽郡县令发兵应之，撽至上谷，恂言于况，曰：「当今海内分崩，逆节如猬，鼠窃狗盗难易从之。昔王莽时独闻南阳刘文□耳。尊贤下士，士无贤不肖咸归之。且天造草昧，臣□檡君韩信背楚，陈平归汉，殷鉴不远，君其图之。」况曰：「王郎方盛，撽至不从，得无祸乎！」恂曰：「今上谷完富，控弦万骑，据大郡之资，足观成败。恂请东至渔阳，结谋于彭宠、王郎，□足□意焉！」况然之，恂至昌平，袭击王郎使者，而夺其军，与况子弇南归光武。
　　时渔阳以承撽，欲发兵应邯郸，唯吴汉素闻光武长者，独欲归心，乃说太守彭宠曰：「渔阳突骑，天下所闻；长戟劲弩，无出其右。乘时不用，见机不作，悔无日矣。盍举精甲，南附刘公，击王郎，此诸侯之业也。幸无后时。」宠以为然，患部将不从，汉思以谲众，计未定，出诸途，忽遇行者，广衣博带，□□然似儒生，汉因言曰：「夫伐国不问仁人，战阵不访儒士。而成功者，未之有也。」乃召儒生入，为具食，问以所闻，生曰：「汉失其鹿，能者逐之。今虽灭一莽，而十莽复生，皆非经济之才，无元元虑也。臣闻：以德和人，不闻以乱理乱。今赤眉阻兵而安忍，更始贪弱而寡谋，王郎诈多而信少，此皆成擒虏耳。不足以从事也。夫邪正由人，吉凶是命，当须审安危，择去就。《易》曰：『系于金□，所结惟固也。』窃谓天下之主，莫若刘文□耳。宽仁爱下，握发挥洗，交同布衣，攻城略地，秋毫不取，以此毒天下而人从之，可谓真主也。」汉大悦，遂诈为光武书撽渔阳，令儒生斋诣宠，令具以词说之，汉随后复入。宠然之，遂大发兵与汉，会光武击王郎而平之，君子曰：「高鸟择木，智人择主。《诗》云：『鸩彼晨风，郁彼北林。』」
　　二年，春正月。河北尽为王郎所有，光武自蓟而南驰，众无五□，师不宿爨，巨鹿（是邢州）人耿纯率宗族宾客二千余人，扶老携幼而归光武，纯恐宗族有变，阴令烧巨鹿庐舍，光武知而问其故，纯曰：「明公以单车临河北，非有府藏膏邑、好爵重赏，以甘饵聚人徒，以恩信怀之，故豪杰多附。今王郎自立河朔，疑贰，纯虽举宗归，命老弱胜兵于行间，犹恐有首丘之意，故焚其室庐，以绝返顾之望也。」光武曰：「子之所易，人之所难也。」因拜纯为前将军，光武行至信都，太守任光开城门而待之，议者欲因信都兵而西还长安，卒正郅肜曰：「议者皆非也。且吏人歌谣思汉久矣。故更始举尊号，而天下响应。三辅清宫除道以迎之。一夫荷戟大呼，则千里之将莫不捐城遁逃，虏伏请降。遂古已来，未之有也。且卜者王郎假名因势，驱乌合之众，遂震燕、赵之郊。况明公奋二郡之兵，扬响应之威，以攻则何城不拔，以战则何敌不北。今释此而归，岂徒失河朔而扰动三辅，隳损威重，非计之得也。」从之，遂成帝业也。
　　夏五月。更始拜光武为萧王，破铜马于满阳也，尽降其众，封其渠师为列侯，降者犹不自安。光武知其意，令各归本营勒兵，乃自弃轻骑、按行部阵。降者相谓曰：「夫不疑于物，物亦诚焉。不私于物，物亦公焉。今萧王推赤心安人腹中，公既诚焉！安得不投死乎！」遂分配部阵，得数十万众，于是复振，时人号为铜马帝。时贾复说汉中王刘嘉，令归光武曰：「臣闻图尧舜之事而不能至者，汤武是也。图武汤之事而不能至者，桓文是也。图桓文之事不能至者，六国是也。定六国之□而不能守者，亡国是也。今汉室中兴，大王以亲戚为藩辅，天下未定而安守所保，得无不可保乎！」嘉然之，遂归光武。君子曰：「柔能胜刚，信能怀疑。铜马怀光武之信，而得其用也。《诗》云：『惠而好我，携手同归。』」
　　后汉光武皇帝建安三年，春闰正月。司徒邓禹、将军邓弘、冯异之谋攻赤眉也。异曰：「仆与赤眉相拒有日矣。虽屡北之，其众犹盛。乘饥籍败，是谓穷寇，不可逼也。」禹、弘不从，遂战，移日，赤眉阳败，弃辎重而走，车皆载土覆之以豆，兵士饥，争取之不为行列，赤眉引还击之，弘军大溃。异引兵而救之，仅乃得免，异又约共赤眉为战，期使壮士更服色与赤眉等，伏放道侧。会明，赤眉攻异，异与之战，气色两里，伏兵卒起，衣服相乱，赤眉不复识别，众惊溃，大破之于□底，降男女八万余众。赤眉南走宜阳。
　　初帝征邓禹还，诏曰：「朕闻三辅大饥，人人相食，白骨蔽野，城郭为墟。籍田千里，阒无人烟，纵有屯聚，坚守不下。赤眉既无虏掠，必东血求食。吾折扙待之，非诸将忧也。」时赤眉有□之底败，果引师而东。光武分将守新安、宜阳，邀之令曰：「贼若东走，则引宜阳兵会新安；贼若南走，则引新安兵会宜阳。」赤眉果南走，帝自幸宜阳，盛兵而邀之，贼忽遇大军，惊震莫知所为，乃遣使乞降，曰：「刘盆子将百万之众降陛下，何以待之。」帝曰：「待汝以不死耳。」赤眉乃将盆子及丞相徐宣文武等面缚衔璧，肉祖与榇，牵羊诣辕门，上传国玺。更始七尺剑及璧玉，皆脱甲积兵于宜阳城下，如熊耳山。齐帝令受璧、解缚、焚榇，飨之以牛酒，二十万众皆得餍饫，因曜军临洛水，令赤眉君臣观之，谓盆子曰：「自知当死。」不对。曰：「应死，犹幸上怜而赦之耳。」上笑曰：「儿大黠，吾宗无痴者。」又谓赤眉曰：「得无悔降乎！朕今遣卿归营勒兵，鸣鼓相攻，决其胜负，不欲强相伏耳。」徐宣曰：「臣等出长安东门，君臣议以归命圣德，百姓可与乐成，难与谋始，故不可豫告众耳。今日得降，犹去虎口、归慈母，诚欢诚喜，无所悔恨也。」帝曰：「卿所谓铁中铮铮，庸中佼者也。」又数赤眉曰：「卿何无道之甚！所过皆薨灭，老弱社稷污井灶，发掘兵陵，然犹有三善：攻破城邑，周遍天下；本故妻子，无所改易，一善也。立君能用宗室，二善也。余贼立君迫急，皆持其首降，以自为功，卿独完全以付朕，三善也。乃各还妻子，赐田宅于洛阳。君子曰：「功能补过，善也。赤眉蔽恶，毒痛四海，而有三善。光武多之，德不孤也。」
　　四年，夏六月。偏将军王霸、捕虏将军马武之攻周建也。苏茂救之，，建以精骑击武先锋，自蹑其后殿，武恃霸而战，志气不坚，为茂、建所败，武军奔过霸营，大呼曰：「救我。」霸曰：「贼方盛，出必两亡。子其勉旃，吾不复救汝也。」遂闭营坚垒，军吏多谏之，霸曰：「贼锐乘胜，难与争锋。捕虏恃吾两军不一，此败之道也。今闭营固守，示不相援。贼必乘胜轻进，捕虏无救，其战自倍。如此茂、建之众疲，吾乘其弊，乃可以逞。茂、建果悉军攻武，合战移时。霸乃饬精骑，扫垒而出，袭其背。茂、建前后受敌，惊乱，大破之，俘级而还。
　　五年，冬十月。将军耿弇攻张步于剧也。步遣弟蓝去西安，分将将守临淄，其城相去四十里。弇军其间曰：「西安城小而坚，且蓝步弟也。其必精其守，亦坚不可攻也。临淄虽大，诸将共守，群居终日，众心不一，攻之必拔也。」乃阳言曰：「后五日攻西安。」蓝闻之，晨夜虞守，至期，弇敕吏士秣马蓐食，会明，璧临淄城下，或曰：「何不先攻西安？」弇曰：「不然。西安闻吾欲攻，以有备预。临淄不意而至，必惊扰。因而攻之，会食可拔矣。临淄若下，西安自溃，所谓一举而有两实，卞庄子之势也。若攻西安，卒不能拔，顿兵坚城之下，清野无所掠，深投敌境，后绝转输，未浃一旬，敌坐看吾弊。」遂拔临淄，蓝弃西安而遁，尽据二城。
　　　〔《阃外春秋》卷第四〕
　　　〔《阃外春秋》卷第五〕后汉．少室山布衣臣李荃上。
　　　后汉光武皇帝建武六年，冬十有二日。伐隗嚣于汧陇也，王师败绩，将王元巡行等乘胜进取栒邑（是县近扶风），将军冯异欲先据之，诸将曰：「虏乘胜锋锐，难可与争也。宜按兵便地，徐观后图。」异曰：「不然。虏兵临境，忸□小利，若得栒邑，三辅震摇，是吾忧也。夫『攻不足而守有余』。今先据之，以逸待劳，非所以争也。」乃潜往据城，偃旗卧鼓，巡行不知，驰而赴之，异乘其不意，击鼓建旗，噪跃而出。巡军大骇，奔走强仆蹂践者，不可胜计。追击数十里而还。初隗嚣归命，遣子入侍王元，以为天下汹汹，成败未可知。不欲事汉，说嚣曰：「昔更始西都，四方响应，天下喁喁，谓之太平。一朝败坏，将军几无所措。今南有子阳，北有文伯，江湖海岱，僭号十数，而欲牵儒生之说，弃千乘之业，羁族危国，以求万全。此循覆车之辙，非计之得者也。今天水完富，士马殷盛，北取西河、上郡，东收三辅之地，按秦旧迹，表里山河。元请以一丸渥为君东封函谷关，此万代一时也。若计不及此，宜畜养士马、缮甲兵具，卒乘据险隘自守，旷日持久，待四方之变，图王不成，其势犹足以霸，且『鱼不可以脱于泉』，『神龙失水，还与蚯蚓同』。」嚣然之，而不能用，遂背盟。帝遣来歙往谕之，嚣不从而执之，将害。嚣将王尊谏曰：「臣闻：为国者，慎器与名；为家者，畏死重祸。慎名器，则下服其命；轻用死祸，则家受其殃。今将军遣子质汉，内怀他志，名器逆矣，而更谋诛，而使恶祸结矣。古者，列国交兵，使在其闲，所以重兵贵和而不任战者也。何况承王命、藉重质而犯之哉！来歙虽单车远使，而汉帝之外兄也。害之无损于汉，而随之族灭。昔宋执楚使，遂有折骸易子之祸。小国犹不可辱，况于万乘之主乎！」遂不敢害，以礼遣之。君子曰：「天命不可以力争；圣化不可以圣取。高祖比成周，志移于娄敬而兴也；隗嚣侔西伯，不屈于王元而灭也。《诗》云：『谋臧不从，不臧复用。』」
　　十年，冬十月。将军高峻叛奔于隗嚣，屯兵而拒汧陇。帝亲征之，不克，诏寇恂曰：「卿为朕事之，如不降可济师而攻也。」恂奉诏进军，□峻壁峻，遣谋将皇甫文谒恂，辞礼不屈，恂怒将诛之，诸将谏曰：「高峻拥兵数万，率多强弩。西邀陇道，则连年不通；东寇秦关，则三辅版荡。今始欲降而反戳其使，无乃不可乎！」恂不之应，遂斩之，遣其副归告峻曰：「军师无礼，已裁之矣。欲降，急降；不欲，固守。」峻惶恐，即日开城降诸将皆惊曰：「敢问杀其使，而降其城何也？」恂曰：「皇甫文，峻之腹心，其所取计者也。今来辞意不屈，必无降心。全之则文得其计，杀之则峻亡其胆。是以降耶。」诸将曰：「非所及也。」
　　十月一年，夏六月。公孙述为王师所败，来歙言于帝曰：「公孙子阳因时草创，窃据巴蜀，自谓：江汉为池，岷峨为城，太山盘石未足固也。虽假息□命在险而不循其德，此天亡之时也。今以师徒败绩，上下猜贰，饥馑仍之，土无半□。臣闻：赵将贾人，高祖县之以利。今西州千里樵苏不爨，以谷招之，百万之众可指麾而会也。恩食怀之，使分道而入，子阳之首可悬于素旗，此庙算之荣，不可失也。光武大悦而从之。是时，山东略定，王欲师有事于西方，公孙述将荆邯说述曰：「夫兵者，帝王之大器，古今所不能症也。昔秦失其守，豪杰并起，汉祖无前人之迹、立锥之地，起于行阵之中，躬自奋击，兵破身困者数矣。然军败复合，疮愈复战，何则？先死而成功踰于灭亡也。隗嚣遭时运会，奄有雍州，兵强士附，威加山东，值更始政乱，复失天下众庶。引领四方，□剖嚣不及，此时推危乘胜，以争大命而退，欲为西伯之事，尊师章句宾友处士，偃武息戈，早辞事汉，谓然自以父王复出也。今汉帝释关陇之忧，专精东伐，四分天下而有其三，使西州豪杰咸居心于山东，发闲使招檇贰，则五分而有其四，若举兵天水，必至沮溃，既定，则九分而有其八。陛下以梁州之地，内奉万乘，外给三军，百姓窘戚，不堪上命，将有王氏自溃之变。臣之愚计以为，宜及天下之望，未绝豪杰尚可招檇，急以此时发国内精兵，令田戎据江南之会，倚巫山之固，筑垒坚守，传檄吴楚，长沙已南必随风而靡。令□岑出汉中，收三辅，天水、陇西拱手自定。如此海内震荡，□有大利，述以问群臣博士，曰：「昔武王胜殷，先观兵孟津，八百诸侯不期同辞，然犹班师以待天命。未闻无右左之助，而出师千里之外，以广封疆者也。」邯曰：「今东帝无尺土之柄□，乌合之众跨马陷阵，所向辄平，不亟乘时与之分功，而坐谈汤武，而效隗嚣，欲为西伯，窃不可也。」述竟不从，遂败。君子曰：「智小谋大，力小任重。祸鲜不及矣。公孙述不用荆邯之谋，比德于文武，不亦谬乎！《诗》云：『谋之其臧，则具是违；谋之不臧，则具是依。』」
　　十有九年，春正月。酇侯臧宫围妖贼于武原也，妖众坚守，移月而不拔，士卒疾疠，帝患之，议公卿，计无所出，东海王曰：「妖巫惑众，唯谲是与。非有疏爵，列地为长，分子孙之业也。皆遇夫一时之事耳！今官军临之，其中多悔□欲者，患外围急走无从耳。宜少彻围，纵之令得逃散，则一亭长是擒也。」帝然之，敕感宫解围，贼众果散，遂斩妖巫。
　　明帝永平十有八年，夏六月，戊已。校尉耿恭使于西域也，至疏勒城为匈奴所围，城中无水，吏士渴，乃穿井五丈，而不及泉，恭仰天叹曰：「昔闻贰师将军，拔佩刀刺山，飞泉涌出。今汉德神明，岂有穷乎！乃整服向井祷之，有顷，水泉奔腾，士卒皆称万岁。遂扬水，以示虏。君子曰：「至诚通神，忠□感人。耿恭可诏至忠也。《诗》云：『请恭尔位，好是正直。神之分尔景福。』」
　　灵帝光和六年，秋八月。朝纲失绪，政在宦官，尚书何进谋于袁绍曰：「昔赵鞅兴晋阳之甲，诛君侧之恶。今阍竖弄权，可为蔓草也，盍萌而薙之。」太后闻而不从，进度不能制，欲召方镇董卓之属兵临京师，胁而诛之。主簿陈琳谏曰：「易称即鹿无虞该有掩目捕雀。夫微物尚不可欺以得志，况国之大事，其可以证而立乎！今明公□皇威、握兵要，龙骧武步，高下在心，此犹鼓洪炉而燎毛发耳。。夫违经合道，天人所慎而反，委释利器，更征外助。夫兵聚会强者为雄，所谓倒持干戈、授人以柄，功必无成，为祸阶耳。」进不听，遂召前将军董卓，卒为祸乱，而进亦为宦官所杀。
　　中平元年，春三月。黄巾屯于许颖，皇甫嵩将官军而讨之，贼众锐而吏士有难色，嵩曰：「兵有奇变，不在众寡。贼依草结营，易为风火，烧之必惊溃，轻骑乘之，乃可以逞田单之功，吾得之矣！其夕天风，密令壮士束蕴怀火首，风而从之，炎光属天。壮士蹑烬而萌之，城中亦鼓噪而出。黄巾大溃，俘斩略尽，许类遂平。
　　二年，冬十月。王师有事于西方，司空张温会诸将，董卓后至而不恭，将军孙坚曰：「卓受任偏裨，不时应命，矜高自若，盍陈军令而法之，以镜于□。」温曰：「董卓名称秦陇，今若诛之，是西行无凭也。」坚曰：「明公亲率王师，威重天下，何仗一卓而行乎！古者，名将授钺，未有不断于己，以示其武也。故穰苴斩庄贾、魏绛戮扬千。今垂意于卓，不时加诛，后悔无日矣。」温竟不从，后为卓所害。初，坚年十七与诸父同载渡浙江，会海贼掠贾人财物，于岸而分之，行旅皆辍棹中流，莫敢进取。坚诏父曰：「彼贼可击而夺。」诸父叱之曰：「贼众而锐，非汝图也。」坚行操刀上岸，乘高以手东西指麾，若有所分布部兵，以为邀遮之状。贼望见将为官兵来捕，众皆惊骇，弃物散走，坚追而斩之数级而还，尽收其物，由是江表知名。
　　五年，冬十有一月。凉州贼寇我陈仓，将军皇甫嵩、董卓帅王师而救之。卓欲速进赴陈仓，嵩曰：「不可。」卓曰：「智者不后时，勇者不留决。速救则城全，不救则城灭，全灭之势在于此也。」嵩曰：「不然。百战百胜，不如不战而屈人之兵。以是先为不可胜在我，可胜在彼。彼守不足、我攻有余者，动于九天之上；不屈者，陷九地之下。今陈仓虽小，城守固备，非九地之陷也；贼虽强，而攻者〔非〕我之所救，非九天数之势也。夫势非九天，攻者受害；陷非九地，守者不拔。贼今陷受害之地，而陈仓保不拔之城，我可不烦兵动众而取全胜之攻，将何救焉！」遂听贼围陈仓，三月不拔，贼疲弊果自解退。嵩进击之，卓曰：「不可。《军志》有言：『穷寇勿迫，归众勿追。』今我追之，是迫归众、追穷寇也。螗之有斧，蜗也有角，况大贼乎！」嵩曰：「不然。前吾不击，避其锐也；今而击之，待其衰也。所击疲师，非归众也。贼众且走，莫有斗志，以整击乱，非穷寇也。」遂独进击之，使卓为后殿，连战大破，斩首数万级，而卓大惭曰：「吾不及子也。」
　　献帝初平元年，春正月。山东豪杰起义兵之诛董卓也，乌合之众向逾十万，坎血加书，推勃海太守袁绍为盟主，卓闻兵起大惧，乃从天子都长安，卓留屯洛阳，焚宫室而拒之，绍将各屯，所部莫敢先进，奋武将军曹操曰：「今举义兵，以诛暴乱。众集事就，诸君何疑？向使董卓闻山东兵起，倚王室之重，据二周之险，申命号令，明罚敕法，东向振旅，与天下争衡，虽以无道，足为患也。今焚烧宫室，劫迁天子，海内震荡，不知所归，此天亡之时也。夫时难遭而易失，君子见机而住，不俟终日。公其思之。」诸将不从，日置酒高会，操复让之曰：「诸公听吾计，则成败如运诸掌耳。收河内之众而拒孟津，举酸枣之师而守成皋，据敖仓、塞轘辕则全制其险矣。率南阳之卒，径入武关，以震三辅，皆高垒深壁，持重勿战，益为疑兵，示天下形势，以顺讨逆，董卓可传飧而定矣。今兵以义举，持疑不进，窃为诸公耻之。」竟不见用，而九郡英雄，寻则夷灭也。君子曰：「夫善始善终，其为圣人乎！袁绍诸将能造而不能遂，可为愚夫也。《诗》云：『靡不有初，鲜克有终。』」
　　冬十有二月。刘表为荆州刺史，时宗贼起江南，袁术据鲁阳，表不得之任。南郡人蒯越诏表曰：「夫理平者，先仁义；理乱者，先权谋。兵不在多，贵乎得人！表术骄而无谋，宗贼贪而不义。今啖之以利，宗贼必举众而降。君诛其无道，施其才用，威德既行，必襁负而至矣。兵集众附，南据江凌，北守襄阳，荆州八郡可一檄而定。表、术纵来，折杖倕之无能为也。表行其策，开土千里，带甲十万，遂有荆州。二年，春。荀彧去袁绍而归曹操，与之语，大悦曰：「吾之子房也。」时曹公初灭陶谦，乘胜欲取徐州，而后定吕布或谏曰：「昔高祖保关中，光武据河内，皆深根固本以制天下，进可以胜敌，退足以自守，虽师北身遁者数矣，而终复振成大业也。今将军本以兖州首事，故能平定山东，此实天之要地，而将军之关池若不先定，根本将何以寄乎！宜且急收熟麦，以实军资。吕布不足虑也。今舍之而东，未见其便。多留兵，则前不可胜敌；少留，则后不足固。布乘虚寇暴，震动人心，纵保数城，非已所有。」操从其谋，遂破布而平兖州。
　　三年，夏四月。黄巾贼攻我兖州之东平也，刺史刘岱欲击之，鲍信谏曰：「今贼众百万，兆人震恐，士无斗志，不可以锋（锋）刃敌也。且贼犬羊之众，群小相随，无君臣节钺之礼，疏爵裂地之封，军无辎重，以抄掠为资，饥则共食，饱则相噬。今不若畜士众之力，清野固守，彼欲战不得，（能）〔欲〕攻不能，下掠无所获，其势必离散。然后选精锐，据要害，出其不意，一举可以破也。」岱不从，出战，遂为黄巾所杀。
　　建安元年，秋七月。帝将避地自河东幸洛阳，荀彧劝镇东将军曹操而迎之，曰：「昔晋文公纳周襄王，而诸侯影从；汉高祖为义帝缟素，而天下归心。自天子蒙尘，将军首唱义兵，徒以山东扰乱，未遑远赴，虽御难于外，乃心无所在王室。今銮驾旋□，东京榛芜，义士有存本之思，□人怀感旧之哀。诚因此时奉主上，以从人望，大顺也。秉至公，服天下，大略也。扶□义，以致英杰，大德也。四方虽有逆节，其何能为！」操然之，乃迎帝都许。
　　三年，春三月。曹公之征张绣也，未及而退，绣将追之，贾诩曰：「不可。追必败。」绣不从，果为公所败而还，诩曰：「可更追之，必胜。」绣曰：「不用明公言，以至于是。今已败，奈何复追？」诩曰：「兵势有变，非一途也。尚能知败，岂不知胜乎！宜亟往。」绣乃悉收散卒，追曹公，战，大胜而还，因谢问诩曰：「仆以精兵追退军，明公言必败，乃败；乃收疲弊之卒追乘胜之军，言必胜，果如其识。何其返而验也？」诩曰：「此易知耳。足下虽善用兵，非曹公敌也；军新退，曹公必自断其后，追兵虽精，将既不敌，彼士亦锐，故知必败。曹公攻足下无失其策，力未尽而退，必国内有故也。既破足下，必轻军速进，留诸将断其后，诸将虽勇，非足下敌，故虽用败兵，而战必胜。」绣曰：「图南之鸟，非斥鷃所知也。」初，曹公欲伐绣而荀攸言于公曰：「绣与刘表，相恃以为强，然绣游军，仰食于表，表不能供，其势必离，不如缓军待之，可诱而致也。若急之，其势必外救至。」公不从，果为绣败，而表救亦至。是岁，曹公自宛而征吕布，战下邳，布连败，城守，攻之不拔，公士卒疲疫死者十三四，公欲舍布而还，郭嘉说公曰：「布勇而无谋，陈宫有智而迟。今三战皆北，其锐气衰也。夫军，以将为主，主衰而士无奋意。及布气未复，宫谋未定，进急攻之，布可拔也。」遂引沂泗水灌城，溃而生擒吕布。
　　初，袁术遣将纪灵攻刘备于小沛也，备乞师于吕布，诸将谓布曰：「将军常欲杀刘备，今可假手于袁公，何救之有？」布曰：「术若得备，必来取吾，所谓『虢灭虞亡，辅车相依』者也。胡为不救？」乃救之，纪灵闻布至，皆敛兵而止，布屯沛城下，遣人命备、并请纪灵等，与共厚饮，布谓灵曰：「备，布弟也。为诸军所困，何得不救？布性不喜合斗，但喜解斗耳。乃令军植一戟于牙门，布彀弓顾曰：「诸君观布射戟小支。中，当各解兵；不中，可留决斗耳。」布即发矢，正中戟支，灵大惊曰：「将军天威也！敬从命矣！」明日，欢会而解兵。
　　四年，春。庐江（庐州）太守刘勋恃兵强士勇，横于江淮之间，无出其右者，孙策恶之，使人卑辞厚弊而说之曰：「上缭宗人数欺下国，患之有年矣！击之，路游不便，幸因将军之神武而临之，且上缭国富廪实，吴娃越姬充于后庭，明珠大贝被于帑藏，取之可以资军，虽蜀郡成都金碧之府未能过也。策愿举弊邑，躬率士卒，以为外援。」勋然之，刘晔谏曰：「上缭虽小，而城坚池深。守之则易，攻之则难，不可旬日而拔也。且兵见疲于外，而国虚于内，孙策多谋而善用兵，乘虚袭我，将何御之？而将军进屈于敌，退无所归，于〈周易．大壮〉□□（按：卦象）〔干下震上〕之〈丰〉〔离下震上〕：小人用壮，君子用因，□羊触蕃，羸其角，不能退，不能遂，其在兹乎！」勋不从，遂大兴师伐缭，果为孙策所袭，勋蹙，遂奔于曹公。
　　〔《阃外春秋》卷第五〕卅七纸
