西域行程记
    行在吏部验封清吏司员外郎臣陈诚
    苑马寺清河监副臣李暹
    永乐十二年正月十三日巳时，出行。由陕西行都司肃州卫城北门外，过涧水八九处，约行五里，度一大溪，北岸祭西域应祀之神，以求道途人马平安。祭毕安营，住二日。
    十六日，晴。早起，向西行。约有七十里，至嘉峪山关近安营。
    十七日，晴。过嘉峪关，关上一平冈，云即古之玉门关，又云榆关，未详孰是。关外沙碛茫然。约行十余里，至大草滩沙河水水边安营。
   十八日，晴。早起，向西行，南北皆山。约行七十里，地名回回墓，有水草处，
    十九日，晴，大风。明起，向西行约五十里，地名骟马城，安营。
    二十日，晴。三更起，向西行约九十里，有古城一所。城南山下有夷人种田，城西有溪水北流，地名赤斤，安营。
    二十一日，晴。四更起，向西北行。渡溪水，入平。川。当道尽皆沙砾，四望空旷。约行百余里，有古墙垣，地名魁里，安营。
    二十二日，晴。大风。平明起，向西北行。道傍有达达账房。约行五十里，有古墙垣，地名王子庄，安营，住一日。
    二十四日，晴。早起，向北行。途中有树，枝干似桑榆，而叶如银杏，名梧桐树。约行七十里，地名芦沟儿，安营。
    二十五日，晴。早起，向北行。一路沙碛高低，四望空旷，惟南有山。约行一百余里，有夷人种田处，富水草，地名卜隆吉，安营。住二日，大风。
    二十八日，晴。明起，过卜隆吉河，向西北行，入一平川，四望空旷，并无水草，惟黑石磷磷。沿途多死马骸骨。北有远山。白日极冷。约行百余里，不得水，止路傍少憩一宿。
    二十九日，晴。早起，向北行，约五十余里，始尽平川。有小涧冻冰处安营。凿冰煮水，以饮人马。
    二月初一日，晴。早起，向西北行。一路沙碛高低，绝无水草。约行七十余里，至小沟冻冰处安营。凿冰得水，饮马。
    初二日，晴。早起，向北行。一路冈源（按：应为“原'之讹，高下，并无水草，亦无冻冰，人马不得饮食。约行五十里，至晚于沙滩上空宿。
    初三日，晴。早起，向北行，入山峡中，山粗恶，中道有小冰窟，不能周给。通行百五十里，有冰处，地名斡鲁海牙安营。
    初四日，晴。早起，向西行，四望空阔。约有五十余里，有泉水一处，地名可敦卜刺安营。
    初五日，睛。平明起，向北行，山道崎岖，绝无水草。约行一百余里，至晚于山谷间安歇。
    初六日，晴。早起，向北行。过一平川，渡一大溪，名畏兀儿河，溪南有古寺，名阿里忽思脱因。有夷人种田，好水草，系哈密大烟墩处。约行七十余瑞安营，住一日。
    初八日，晴。早起，向西行，过一平川，约行一百三十里，方有水草，安营。哈密使人来接。
    初九日，晴。明起，向西行，皆平川。约行九十里，至哈密城东南果园边安营，住五日。
    十五日，睛。明（早）起，（按：原本“明”字加于“早”字之旁，小字。抄校本作“明起”，应依抄校本。）由哈密城东门外渡溪水，向西行，皆平川。约行有七十余里，有人烟好水草处安营。
    十六日，睛。明起，向西行，有古城名腊竺，多人烟树木，败寺颓垣。此处气候与中原相似。过城通行九十余里，好水草，安营。
    十七日，睛。早起，向西北行，高低沙碛，绝无人烟，路径粗恶。约行九十余里，略有水草处安营。
    十八日，睛。早起，向西北行。上坡下坡，尽皆黑石。约（抄校本“约”字后有“行”字。）五十余里，地名探里，有
少水草处安营。
    十九日，晴。（明）早（按：原本“早”字加于“明”字之旁，小字。抄校本作“早起”，应依抄校本。）起，向西北行，入大川，绝无水草。午后至一沙滩，上有梧桐数株，云是一站，亦无水草。行至中宵，又到一处，有土屋敷间、小水窟三二处、苦水一池，云是一站，人马难住。仍行，至
    二十日巳时分，又至一所，有土房一二处，小水窟二处，晷饮人马。复行至一沙滩，有小泉孔三四处，少供人饮，于此少息。中夜复行，至
    二十一日巳时分，至一大草滩，旁有小山，山下有大泉，山上有土屋一所，地名赤亭。自十九日起入大川，行经二昼夜，约有五百里方出此川。于此安营，住一日。
    二十三日，晴。早起，向西行，中途有古城一处。约行九十里，有夷人账房处，地名必残，安营，住一日。
    二十五日，晴。早起，向西北行。道北山青红如火焰，名火焰山。道南有沙冈，云皆风卷浮沙积起。中有溪河一派，名流沙河，约有九十里，至鲁陈城，于城西安营，住四日。
    三月初一日，晴。明起，向西行，中道有小城，人烟甚富，好田园。约行五十余里，至火州城，于城东南安营，住三日。
    初五日，晴。向西北行平川地。约有七十里，至土尔番城，于城东南安营，住一日。
    初七日，晴。移营于城西三十里崖儿城边水草便处安营，住十七日。
    二十四日，睛。明起，由崖儿城南顺水出峡，向西南行。以马哈木王见居山南，遂分南北两路行。约有五十里，于有草处安营。
    二十五日，晴。明起，向西行。平川地，约行五十余里，有小城，地名托逊。于城东南水草便处安营。
    二十六日，晴。明起，向西行，约行五十余里，于人家近处安营。
    二十七日，睛。明起，向西（按：抄校本“西”字后补"南”字）行，约有三十余里，有水草处，地名奚者儿卜刺，
安营。
    二十八日，睛。中宵起，向西行，经一平川，约行一百五十余里，有一大烟墩，地名阿鲁卜古迹里。过此入山峡中，沿石涧西行，至晚于涧边路旁安歇，马食枯叶而已。
    二十九日，睛。明起，沿涧水向西行，四面皆石山，路径崎岖，约行六十余里，于石滩上安歇。
    三十日，晴。明起，沿涧水向西行，约有五十余里，一草滩上安歇。
    四月初一日，晴。五更，沿涧水西行，过石崖四五处，路稍宽。约行一百余里，于草滩上安营。
    初二日，晴。微明起，向西北行，过高山二处，第二山上有水一泓，地名窟丹纳兀儿。下山度一平川，约有九十余里，于南边山傍，地名哈喇卜刺安营。是夜大雪，
住三日。
    初六日，晴。明起，向西北行，过高山三处，路径崎岖。约行九十里，一高山博脱秃，于下山峡中安歇。
    初七日，晴。明起，向西南行，顺三峡而出，复西北行，尽平川地，约行七十里，地名点司秃安（按：安字原脱，臆补）营。夜大雪。

    初八日，雪，晴。早起，向西北行，路上雪深数尺。午至一石崖下，名塔把儿达刺。复大雪，约行九十余里，于原上雪中安营。
    初九日，雪，晴。明起，向西行，平坦路，多涧水。约行七十余里，地名尹秃司安营。
    初十日，晴。早起，向西南行，度平川，多涧水。约行百余里，近川口北山下安营。地名斡鹿海牙。
    十一日，晴。早起，向西南出峡口，山根乱泉涌出，地多陷。出峡，复向北行，又一大川，约行百里，于山坡安营。夜大雪。
    十二日，雪。明起，顺行。向西北行约七十余里，于山坡雪中安营。
    十三日，睛。明起，向北行，过阿逵打班，山高雪深，人马迷途。先令人踏雪寻路，至暮方得下山。约有五十余里，乱歇沙滩上。
    十四日，晴。明起，向北行，皆平地。约行五十余里，有青草处，地名纳刺秃安营。
    十五日，大雪，午后晴。起北行，遇一山，约行五十余里，下山。东西一大川，有河水西流，地名孔葛思安营，住一日。
    十七日，晴。明起，向西行。约有五十余里，地名忒勒哈喇，近夷人账房处安营。马哈木王遣人来接，住一日。
    十九日，睛。明起，顺河西下，行五十里，近马哈木王账房五七里设站舍处安营。住十三日。
    五月初三日，睛。起营，顺川向西行三十余瑞安营。住一日。
    初五日，睛。明起，向西行，顺平川约有五十余里，地名迭力哈喇安营。
    初六日，晴。明起，向西行，渡一大溪水，沿途有种小麦地。约行五十里，于溪边安营。
    初七日，晴。明起，向西顺川约行五十里，于沙滩上安营。
    初八日，晴。明起，向西南过长山，约行七十里，地名阿刺石，河边人烟处安营。夜雨，住二日。
    十一日，阴。睛（按：疑为“明”之误。）起，向西行，渡山河二处，水势冲急，俱于岸窄处石崖上架木马桥，约行七十里，地名忒哥桥安营。
    十二日，晴。明起，向西北行，度长板，下平川，约有九十里，近衣烈河边有人烟处安营。
    十三日，晴。明起，向西行，约有七十里，近河边安营。
    十四日，睛。明起，向西行，过矮山三四重。约行九十里，近过渡处安营。
    十五日，睛。明起，向西行。顺河而下，约行九十里，于河边安营，住一日。
    南北路皆至此河两岸安营。差百户哈三进马回京。
    十七日，睛。明起，顺河西下，约行五十里，于河岸安营。
    十八日，阴雨。早起，顺河岸向西行约九十里，近水边安营。
    十九日，晴。明起，顺河西下，约行五十里，于阿力马力口子出，至河边渡头安营。住一日。
    二十一日，晴。早起，向南山下行，约一百三十里，至山近有人烟种田处安营。
    二十二日，睛。早起，向西南入山峡中。过巷里打班，山径崎岖，雪深数尺。约行九十余里，下山，有青草处安营。
    二十三日，阴。明起，顺山涧水向西行，约有五十余里，有夷人账房处安营。
    二十四日，大雪。早起，约行有五十里，于松山下安营。
    二十五日，晴。明起，向西行，顺流水平川，约有九十瑞安营，住一日。
    二十七日，晴。明起，向西行，平川地，水东流。约行七十里，安营。
    二十八日，晴。明起，向西行。渡平川，转西北行，约有八十里，地名阔脱秃，人烟多处安营。
    二十九日，晴。明起，向西行，入山坡（按：“坡”字，抄校本作“峡”，以“峡”字为胜。）中，有水一太池。路北边有石一大堆，若矮山，地名爽塔石。过此通行一百余里，于山川中安营。
    六月初一日，阴，大风微雨。明起，向西行平川，道北山甚高。约行七十里，于草滩上安营。住一日。
    初三日，阴雨，午后止。起，向西行，约有四十瑞安营。
    初四日，明起，向西行。平川地，有一海子，南北约百里，东西一望不尽，名亦息渴儿。约行九十里，于海边安营。
    初五日，睛。明起，向西行，沿海岸约行五十里，于冈山安营。
    初六日，睛。明起，向西行，沿海岸约行七十里，于有草处安营。(按：抄本把初五日和初六日并为初五日一条，《善本丛书》则分两日记。)
    初七日，睛。明起，向西南入山峡中。约行九十里，于山坡上安营。
    初八日，晴。明起，向西行。过长山，约一百二十里，下山，于草滩上安营。
    初九日，睛。明起，向西南行。平川地，约九十里，于山下安营。
    初十日，晴。早起，向西南行。上高山，名塔儿塔石打班，石径崎岖，高百丈，雪深数尺。约行七十里，过山，于草处安营。
    十一日，晴。明起，顺川水向南行，约五十里，近夷人账房，地名哈刺乌只，山坡上安营。近头目忽歹达帐。住三日。
    十五日，下雪。明起，向北行。过山下平板，复向西行，约有五十余里，于草滩上安营。
    十六日，睛。明起，顺川流西行，渡水七八回，水势冲急。约行九十里，于草滩上安营。
    十七日，晴。明起，顺山峡西行。复北向上一高山，路径崄峻，人马不得并行。约五十余里，下山安营。
    十八日，晴。早起，入山峡中，向西北行。过山，下平川，约有百余里，于川中安营。午雨雹。
    十九日，睛。早起，向西行，顺川过水，入峡中。约行百余里，于水边安营。
    二十日，睛。早起，顺山峡逆流向西行，过打班，约行一百五十余里，于山下安营。
    二十一日，睛。早起，向西行，平川，路多溪水。上圾下川，通行一百五十余里，于冈上安营。
    二十二日，晴。早起，向西入山。大溪水东流，经平川，通行一百五十里，于山边安营。
    二十三日，睛。早起，向西北上山，过圾，下山顺川西行，约一百瑞安营。
    二十四日，晴。早起，向西行，出山口，一大平川。约行一百五十里，于川中有古墙垣处安营。
    二十五日，晴。早起，顺川西行，约有一百五十里，于河边安营。
    二十六日，睛。早起，向西行五十余里，至养夷城边息马。午后复行，至晚，通行一百五十里，于有草处安营。
    二十七日，晴。明起，向西行，皆平川地。约行一百里，有回回阿儿哥处安营。
    二十八日，晴。明起，向西南行，约一百五十里，于原上安营。
    二十九日，睛。明起，向西行，一路平坦。约行七十里地方哈卜速安营。塞蓝头目差人来接。北路亦先至此相会，住一日。
    七月初二日，晴。早起，向西行约五十余里，过塞蓝城西边，近水处安营，住二日。
    初五日，睛。早起，向西行。平坦路，约行一百里，有水草，地名月都孤儿巴，安营。
    初六日，晴。中夜起，向西南行，约有一百五十里，人家近处安营。撒马儿罕差人来接。
    初七日，晴。早起，向西行，约四十里，近达失干城东田中安营。住二日。
    初十日，晴。早起，向西南，皆平路。约有一百里，地名渴牙儿安营。
    十一日，晴。早起，向西南行，经平川，约行七十里，至一浑河，地名大站，有船五六只，可渡行李。马由水中渡，泥陷，死者甚多。住一日。
    十三日，晴。分人去沙鹿黑叶，赏赐头目也的哥儿哈班。午起，向西南行，入一大川，并无水草。约行三百里，至有人家处，地名底咱安营。住一日。
    十五日，晴。早起，向西南行，皆平地。约行九十里，地名米咱儿安营。住二日。
    十八日，晴。中宵起，向西行，经一石峡，约行七十里，地名多礴安营。
    十九日，晴。五更起，向西行，皆平地。约行七十里，地名石刺思安营。
    二十日，晴。早起，向西行平川地，约行七十里，地名哈刺卜兰安营。
    二十一日，晴。早起，向西行，过大溪水，滩浅而宽，约行四十余里，至撒马儿罕城东果园安营。住十日。
    八月初一日，晴。大风。明起，向西南行，约有三十里，地名米昔儿安营。
    初二日，晴。向午方起， 向西南行。度小冈，约行三十里，有高土屋一所，居石山上，旧时帖木驸马所筑，地名塔达哈刺赤安营。
    初三日，晴。午后起，向西南入山峡中，山径崎岖。约行七十里，天晚于山上乱宿。
    初四日，晴。明起，向西南下长扳，至一大村。约行六十里，地名沙李三安营。
    初五日，晴。明起，向西南行十余里，近渴石城边安营。住一日。
    初七日，晴。明起，向南行。度平川，约有五十里，地名脱里把刺镇安营。初八日，晴。早起，向西南行，皆矮上。（两本均作“上”，应为“山”字之讹。）约行六十里，地名火进满刺，小河边安营。
    初九日，晴。早起，向南行。度平冈，复向东行，约七十里，地名大亦迭里，河边安营。
    初十日，睛。早起，向南度山，约行一百里，地名白阿儿把，山上安营。
    十一日，晴。五更起，向南行，入山峡，或东行度一石峡，名铁门关。出关渡小河，约行七十里，于草滩上安营。
    十二日，睛。早起，向南行。渡一石桥，约行百里，地名屑必蓝安营。
    十三日，睛。早起，向南度山，经一大村。约行六十里，地名鹦哥儿安营。
    十四日，睛。早起，向南行，复东向，经大村，约有六十里，地名阿必阿母，人家近处安营。
    十五日，睛。早起，向南行，经大村，约行五十里，一河边，河名阿木，有小舟七八个。东岸有城池，名迭里迷，于河岸上安营。住二日，过渡。
    十八日，晴，渡人马至晚，连夜就行，向西南过沙川，无水。至
    十九日早，通有一百五十里，至大村中，地名斜吉儿安营。
    二十日，晴。早起，向西南行。经大村，约行六十里，近八刺黑城东北安营。住二日。
    二十三日，睛。早起，向西行，或西北行。四面空阔，维南有远山。约行百里，渴石安营。
    二十四日，晴。早起，向西北行，皆大村。约行五十里，有山，河水，驾石桥过，地名孛里哈苔，于桥头安营。
    二十五日，晴。早起，向西北行，一路平坦。约行一百里，地名奥秃安营。
    二十六日，晴。早起，向西行。一路平坦。约有六十里，地名都克安营。
    二十七日，睛。向晚起，西行。过沙川，无人烟。行至
    二十八日早，约有一百余里，近俺都淮城东安营，住三日。
    九月初二日，晴。早起，向西南行，一路软沙。约行一百里，地名奥赤下儿山，河边安营
    初三日，睛。早起，向西南行，平沙地。约行九十里，地名哈令卜板，有人烟处安营。
    初四日，晴。早起，向西南行，皆平冈。约行九十里，地名巴里暗安营。
    初五日，阴。早起，向西南行。度山峡，出大村，约行九十里，地名买母纳安营。住三日，以同行之人多病。
    初九日，晴。早起，向西南行。度山峡，出大村中，约六十里，地名丫里马力安营。
    初十日，晴。早起，向西南上山，度峡，约行六十里，地名纳邻安营。
    十一日，晴。早起，向西行，上山下坂，出一大村，约行四十里，地名海翣儿安营。
    十二日，晴。中宵起，向西行，度山峡，至一大村，约行一百里，地名车扯秃安营。住半月，候沙哈鲁出征回。
    二十八日，晴。早起，向西行。经平川，约行七十里，地名跛看安营。
    二十九日，晴。早起，向西行，度南边山坡，出大村中，地名马刺奥。约行七十里，于田中安营。住一日。
    闰九月初一日，晴。天明起，顺河西行，度山峡，出平川。约行五十里，地名骨里巴暗，田中安营。住五日。
    初七日，晴。明起，向西北行，约十余里，地名马刺绰，人家多处安营。
    初八日，晴。日中起，向西南入平山，顺峡西南行。至初九日巳时分，方出山。约行二百余里，至村中，地名色忒儿革，河边安营。
    初十日，晴。四更起，顺川向西南行，约有八十里，地名吐端，人家近处安营。住一日。
    十二日，晴。四更起，向西南行。度矮山，约一百三十里，地名扎刺等吉安营。
    十三日，晴。三更起，向南行，入山峡，路径崎岖。约有一百二十里，地名脱忽思腊巴儿，下山安营。
    十四日，晴。明起，向西南度矮山。行约三十余里，出山口，近哈烈城东边安营。计在途九匝月，尚在哈烈。陈公出使祭告始末，载《渊鉴类函》。      
