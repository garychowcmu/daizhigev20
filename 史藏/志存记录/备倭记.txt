备倭记　　                             明卜大同辑
序 
大瀛海环其东南有倭夷焉以岛为居以舟为马习刀铤以抄略其天性也入我民类多滑豪潜与夷构相为雄长至如炎风去如收电奄忽千里纵横茫洋往往入盗于海边不可胜数民甚患之兹予持节闽中职司海禁乃日夜思竭其不肖之才力务一心营职以求底于肃清也顾书生不知兵又其积弛已非一日则亦何能为焉所赖者上而督府洞察机宜式勤远略下而师帅同心靖冠戮力效忠以故闽海稍稍安宁卜萌衅之作矣夫舟帅之设亦轨事之大者也而今多失其故实焉岂所以跨海内制倭夷之术哉然惟治理废兴虽以古今时变所贵载在方策有明征焉是俾后之人得以按籍而修其政也乃不自揆紬绎见闻再证履讨而为之记云秀水卜大同 
　　卷上置制 
　　  晋置温麻船屯

备倭记                                         一
 
唐置左卫营右卫营复置经略宁海军唐末陈岩置九龙军伪闽置龙虎天霸等六军及控宸探鹤宸卫三都以自卫迄于五季有全胜百胜横冲海路捉生获闽诸营 
宋置崇节水军牢城外则自京或他路更番屯驻庆历中增置澄海嘉佑初并为威果熙宁中改为教阅广节不教阅保节元丰中置壮城及诸寨绍圣间罢遣戍兵置有马雄略大观元年升帅府置全捷绍兴初福州置荻芦延祥二寨泉州有水澳寨干道八年始置后改名永宁今为永宁卫淳熙十三年统制韩俊请复于城南中里置宝林寨城东十五里置法石寨嘉定十一年海寇冲突围头字真德秀以宝林带郭法石控海道请增法石兵而移宝林兵戍围头立宝盖寨其正将衙立于法石诸屯并听命焉若漳州之中栅寨则在龙溪中栅保沿海寨则在漳浦南诏坞今为诏安县共宁海寨在海口镇外豪门盖绍安二年漳守李勋请建也 
国朝洪武二十年江夏侯周德兴经略沿海地方设立福宁福州左福州右福州中镇东兴化平海泉州永宁漳州镇海一十一卫大金定海梅花万安蒲禧崇武福全金门中左高浦陆鳌铜山元锺一十三所大篔筜清湾高罗延白石东洋麻岭北茭五虎门闽安镇石梁焦山小祉松下泽郎牛头门璧头迎仙冲沁青山嵌头吉了峰尾黄崎小岞獭窟祥芝深沪乌浔围头官澳田浦峰上陈坑烈屿塔头高浦濠门海门岛尾井尾青山后葛古雷金石洪淡四十四巡司永乐年间复设烽火南日浯屿三水寨正统初年侍郎焦宏以其孤悬海中乃徙烽火于松山南日于吉了浯屿于嘉禾各仍其旧称又设小埵铜山二水寨铜山在井尾地方至景泰二年尚书薛希琏又将井尾官军移迁于铜山西门澳后又以铜山水寨南哨改为元锺澳仍属寨辖焉而安边馆则始自嘉靖七年都御史胡琏选委各府佐理其事今都御史王忬又于流江官井洋松下闽安镇边盘湄洲泥沪獭窟围头料罗元锺各设游兵船云 
　　  方画 

备倭记                                         二
 
自福宁州流江以南至罗源县濂澳门约五百里则以烽火水寨辖之自濂澳门以南至福清县午头门巡检司约四百里则以小埵水寨辖之自牛头门以南至晋江县祥芝巡检司约五百里则以南月山水寨辖之自祥芝以南至漳浦县井尾巡检司约四百里则以浯屿水寨辖之自井尾以南至诏安县洪淡巡检司约三百里则以铜山水寨辖之自洪淡以南至广东柘林寨约一百里则以元锺澳辖之盖所谓信地云尔 
　　  将领 
晋有典船校尉唐经略宁海二军以刺史领之 
宋有安抚司兵官福建路兵马副总管按宋史每路委文臣一员充抚使以治民武臣一员充都总管以治兵又按三山志云福建路只有副总管一员以路分钤辖为之后每路分辖钤福建路兵马钤辖一员说见上福建路兵马都监一员按宋史路分都监掌本路禁旅屯戍边防训练之政令以肃清所部又按三山志元丰后福州各立路分都监一员东南路第十将副各一员元丰间置福州驻扎绍兴间移副将建州驻扎队将二员福州建宁府驻扎各一员延祥寨水军正副统领各一员准备将提辖官训练官指教官钱粮官各二员荻芦寨水军统领兼福州兴化军都巡检使一员缉捕官一员准备将领二员中栅沿海海口巡检各一员 
国朝卫所有指挥千百户巡司有检巡凡水寨统以把总指挥而各卫所岁轮指挥千百户各以其军往听节制焉正统间巡抚侍郎焦宏奏改都指挥五员把总又奏选都指挥一员张翥提督浙福广东海道正统五年御史成规奏革三省海道除都指挥佥事王胜提督福建备倭景泰四年巡抚尚书孙原贞奏革各水寨把总都指挥只委指挥五员把总一年一更其把总指挥五年一代则弘治十三年依太监邓原请也若元锺澳之宁备亦以指挥充之而各要害游兵官则指挥千百户杂用嘉靖三十一年七月兵部又奏设参将一员领敕握符分守福兴泉漳地方云 

备倭记                                         三
 
　　  七卒 
宋澄海军五百人后改威果增为五百一十人全捷军额如之教阅保节军五百人后改除教阅二字改名广节军每指挥不得过五百人壮城军二百三人延祥军一千人荻芦军五百人中栅沿海俱一百六人宁海则七十人 
国朝卫统五所各军一千人共五千人其五寨一澳烽火则福州左中福宁共拨军四千六十八人今逃亡者三千人小埵则福州右镇东梅花万安定海共拨军四千四百二人今逃亡者二千三百八十三人南日则泉州兴化平海共拨军四千七百人今逃亡者二千五百五十七人浯屿则永宁福全金门崇武共拨军三千四百二十九人今逃亡者一千四百六十八人铜山则镇海陆鳌元锺共拨军一千八百二十二人今逃亡者一千一百九十二人元锺则漳州镇海铜山共拨军一千一百三十三人今逃亡者四百七十八人成化间都御史张欲军得以休息分作三班上班今年二月上明年二月下下班替之中班今年八月上明年八月下上班替之下班明年二月上后年二月下中班替之参差轮转大约一年有半年休息休息者月办料银一钱以修战舸后又于出海者选退老弱每人扣行粮四斗月粮三斗以待募兵之用 
　　  烽堠 
烽火界内二十有四曰黄崎曰水澳曰后崎曰大青曰浩东璧曰黎智曰白露曰南镇曰沙埵曰梅花曰金家降曰南金曰小篔筜曰大篔筜曰古县曰青山曰塔尾曰闾峡曰罗浮曰长门曰石湖曰车安曰关崎曰赤崎小埵寨界内五十有三曰雁塔曰垾寨曰裹头曰崎达曰黄崎曰格上曰安海曰官坞曰给沙曰小澳曰东岸曰石鼓曰六石曰浪头曰棋山曰魁洞曰湖井曰圣娘曰牛山曰不屿曰蕉山曰鱊鲊曰斗湖曰黄崎曰大亮曰可门曰大邱曰小址曰峰前曰白鹤曰江田曰流水曰泽朗曰西松曰崎山曰后仑曰石浓曰西坑曰大朗曰后营曰茶林曰汶溜曰桃屿曰仙岩曰前晏曰塔山曰马头曰倘头曰石马																		 备倭记                                         四
 
曰陈塘曰蒲头曰双屿曰峰头南日寨界内二十有一曰蛎前曰石狮曰小澳曰石井曰蔡山曰石城曰崎头曰澄港曰湖边曰埵口曰新浦曰三江曰山柄曰山西曰文甲曰大头田东湖曰大岞曰青山曰古雷曰赤山浯屿寨界内四十曰沙堤曰古云曰东店曰龙婆曰深炉曰东捕曰浯沙曰总台曰五通曰井上曰龙渊曰东澳曰径山曰东渡曰厦门曰流焦曰牛头曰洪山曰天宝曰欧山曰西山曰叶亨曰秽林曰东门曰坑山曰洋下曰陈坑曰安平曰石头曰石菌曰肖下曰益捕曰潘径曰瞭台曰西炉曰亨泥曰刘山曰马銮曰大员堂曰欧舍铜山寨界内十有七曰莆头曰湾角曰灯火山曰白塘曰江口曰流会曰小澳曰卓岐曰大径曰瞭望台曰陆鳞曰峰山曰安集曰洪邱曰古楼曰陈平曰泊浦元锺澳界内七曰瞭台曰南山曰洋林曰盐仓梅黄崎曰渐山曰东湾焉要皆使民得以知寇至而为之备也 
　　  险要 
蝓山流江水澳钓澳蓁屿三沙闾峡官井洋古镇门濂澳门是为烽火要害上竿塘下竿塘棕蓑山海壤山濂澳梅花港磁澳松下是为小埵要害湄洲旧南日即南匿乌邱石狮双屿青山南哨泥沪文甲张坑大窄是为南日要害大担旧浯屿默林圳上围头白沙料罗金门乌沙会厝安南风湾是为浯屿要害沙洲横屿油澳灵宫前是为铜山要害南澳山走马溪傅厝港是为元锺要害于此而严以守之斯贼不敢侵轶矣 
　　  战舸 
宋嘉佑三年知福州蔡襄奏福兴泉漳各有鱼船及巡检司船乞修整以备海道干道二年令诸司分甲乙丙番品搭以备调遣其后泉州沿海晋江同安南安惠安四县分甲乙丙三番计二十一只甲番一只乙番九只丙番二只递年行下属县拘集以听安抚司起发淳佑三年安抚司乞措置沿海诸州民船桃类丈尺重立番次有旨令安抚司措置团练淳佑九年漳州守章大任造巨雕巨鳌二船获芦寨有巨舟曰赤马贼遇之必																		   备倭记                                         五
 
遁 
国朝沿海卫所每所设备倭船十只每一卫五所共船五十只船有亏拆有司补造损者军自修理盖载在会典云今则不复修举矣 
　　  边储 
卫所寨澳官军粮饷先年布政司会计应支之数于福兴泉漳福宁各府州所属县秋粮并各卫所屯粮浔美等场盐米及延建汀邵等府秋粮派拨凑补后因官军减耗正德十五年会计见在官军俸粮定派仓额足彀支用遂将延建等府拨补钱粮止作粮剩解司贮库而福兴泉漳等府州派拨之余亦有粮剩解司岁或大侵及举贤检材之费皆取足于斯焉然已非其事实矣故以计军实则日见其少以核军饷则不见其多也爰记颠末俾事事者有考焉 
　　卷下奏牍 
　　  论福建海寇札子李纲 
臣契勘广白福建路近年多有海寇所过劫掠沿海县镇乡村及外国海船市舶司上供宝货所得动以巨万计官司不能讨捕多是招安重得官爵小民歆艳皆有仿效之意臣恐自此为患未艾盖缘两路帅司并无战舰水军遇有海寇坐视猖獗不能进讨止是于沿海摆布些小兵卒为保守之具贼船来去近远不常并海之民罹其荼毒掳掠船舶既多愚民嗜利喜乱从之者众将浸成大患如晋之孙恩不可不过为之备伏望圣慈特降睿旨常存兵于两路镇压仍下逐路帅司委以措置战舰招集水军水夫常切教阅令士卒习于风涛之险以水夫驾舟以官军施放虽贼榷飘忽可以追逐掩击殄灭一两头项则余人有所忌惮不敢觊觎妄作庶几海邦之民得被朝廷大赐不胜幸甚 
　　  中枢密院措置沿海事宜状真德秀 
照得泉之为州控临大海闽陬要会之地国家南渡之初盗贼屡作上勤忧顾置兵立戍所以为海道不虞之备者至详且密																		 备倭记                                         六
 
开禧军兴之卒戍卒生还者鲜舟楫荡不复存于是武备空虚军政废坏有识之士所共寒心近者温明群盗窥见单弱辄萌侵轶之志仰赖圣朝威德广被亟遂肃清倘幸目前之警粗平因循苟简不复少加经理安知其亡后日之患某不揆迂愚窃思所以为久安之计者近选委本州岛观察推官李方子知晋江县徐叔用同左翼军副将邱全等遍行海滨审视形势今据逐官申窃见沿海列戍要在控扼得所布置得宜士卒精练器械整齐舟楫便利而又习熟风涛然后缓急可用今来左翼水军三寨曰宝林曰法石曰永宁本州岛沿海四寨其紧要者二在晋江曰石湖在惠安曰小兜虽已得控扼之数然宝林取城甚近距海殊远其势稍缓而乃有新旧两寨至围头去州一百二十余里正阚大海南北洋舟船往来必泊之地旁有支港可达石井其势甚要而前此未尝措置此控扼之未尽得其所也宝林所屯水军三百其数为多法石虽有一百二十余人然正为防海要冲之地其数尚少永宁步军之数倍于水军诚为倒置此布置之未尽得其宜也诸寨军兵杂以老弱法石军器总于大军遇事关请示免稽迟大军战舰仅可足用自余诸寨船只俱无徒有舟师之名初无其实至于营房倒塌器械阙少亡具尤甚若不及今逐一整备临时必至误事今条具合行措置事件下项须至申闻者 
　　  中枢密院乞修沿海军政前人 
战船南遁未尽就擒风涛瞬息往来无时某昨守本州岛自捕贼首赵希邻之后具申朝廷蒙发度牒一十五道应副本州岛修整战船创立围头宝盖及修葺法石永宁二寨添屯水军增置石湖小兜水军名额以至储蓄军粮葺理器甲色色具备每岁举行水教及立诸寨巡海界分今再至见逐项事多废弛军船壤烂而不修军额死亡而不补营房颓坠器甲损失自统制齐敏到官方稍善治尚未能就绪及至贼船侵轶郡境仓卒和雇民船应副大军之用故料罗之战虽有勇将精卒竟以船小不能成全功及晋江同安民船稍集而贼徒急遁事已无及今贼徒																		 备倭记                                         七
 
深入广南正当舶回之时必有遭其剽劫者岂不亏失国课又福泉兴化三郡全仰广米以赡军民贼船在海米船不至军民便已乏食粜价翔贵公私病之其为利害固已不细况其在海每劫客船小则焚之大则取而为己之船其人或与斗敌则杀之懦弱不堪用则纵放之或沈之水中而掳其强壮能使船者为己之用稍忤其意辄加杀害故被掳之人只得为出死力其始出海不过三两船俄即添至二三十只始不过三五十人俄即添为数百以至千人今诸贼在海人船已多若不及早殄除则日增月益其害未有穷已某见与统制齐敏商议整促水军及添创大船葺理诸塞务为先备使贼不敢犯但本州岛目今府库赤立官俸军粮尚且不给而本军见管典库息钱亦自不多俟旦夕见得合支用钱数或有久阙未免控告朝廷乞赐量行应副所有福州延祥荻芦寨广州摧锋军及漳潮州兴化军应有水军去处欲望指挥行下各处急速措置修创船只阅习军艺向去南风贼船必回向北洋若自广至福所过五六州军处处有备会合剿捕庶几可以殄灭免为海道无穷之害乞赐指挥旋行 
　　  奏革巡海参政专粮储疏 
成化九年兵部为添设管粮官员事案查先该吏部等衙门会官议奏各司府州县额设添除官员事简官多者俱令裁革巳将福建巡海右参政李骗裁减别用续该镇守福建冯让等题称要照旧添设参政副使等官本部为照布政司参政难再添设除已经具题行移吏部添除副使一员请敕令去福建会同总督备倭官员专一巡视海道去后续该福建左布政使姚龙等奏称福建海洋广阔沿海永宁等仓积弊尤甚布政司虽有额设布政参政参议共七员除本司掌印管事其余公占数多委实缺官提督海道总理边储乞照旧添除参政或参议一员前来管理等因本部为照福建地方委的海洋广阔海寇不时出没今既本司官员公占数多若不与其区处恐后因循误事合无准其所奏行移吏部添除参政一员请敕前去巡视海道																		 备倭记                                         八
 
兼理仓粮等因具题奉圣旨是钦此钦遵外缘右参政陆昶系奉敕巡视海道兼理仓粮官员已有前项奉准事理虽以轻易更张合就移咨贵部烦为知会施行 
议五寨把总五年一换及巡海总督备倭更番 
　　  出巡疏 
弘治十三年少保兼太子太傅兵部尚书臣马等谨题为处置边务事查得先为哨探海洋船只等事该山东镇巡等官太监李全等题称登州卫正北大海洋内有双桅大船七只往南行使称系高丽国通事前来各处海岛采打鹿只但倭贼谲诈难以测度等因本部议得合无通行辽东山东浙江福建广东各该总督镇巡等官各行总督备倭巡察海道等官严捕备御把总等项官员各将备倭海船逐一捻整务在坚固合用什物军器俱要锋利见在官军用心操习务在得用不可视为泛常因循致误事机等因具题弘治十一年十月二十日奉圣旨是钦此续为陈言时政事该巡按福议监察御史胡华奏称福建海道法度废弛贼寇猖獗要将总督等官听从督责一月一巡军士一月一点其有把总等官从古军伴照例降级若有捕获贼船照例升赏等因本部议得行移都察院通行山东浙江福建广东直隶扬州府各该巡按监察御史今后沿海备倭把总等项官军悉听御史同巡海官员不时亲历点闸俱令锋利器械整备战船操习官军振扬威武遇有海贼生发严督官军早为扑灭果能捉获海寇船二只者给赏三四只者照依擒斩贼级一颗事例升一级其把总以下官员如有径自卖放军士等项应提问者径自提问应参奏者指实参奏孥问俱照降级事例发落等因具题弘治十三年三月初五日奉圣旨是钦此俱经通行钦遵去后今该前因若如所言各水寨把总官一年一更总督备倭并巡海官俱在镇城居住则备倭之说实同儿戏但福建偏居东南角似此积弊已非一年若非邓原练达老成忧深虑远岂能言及于此所言俱各准行合无本部行移福建镇守太监邓原巡按监察御史并转行巡海总督官员查照本部																		 备倭记                                         九 
 
节该奏行事理将沿海一带备倭把总官通行推举公廉有为颇晓戎务指挥专一把总若带家小者听从其便五年一换务要操习官军整备战船禁革奸弊防御倭寇缉捕盗贼其余兴利革弊之事逐一举居行其总督巡海官员每三月出巡一次若总督备倭出巡则巡海官在司巡海官出巡则总督官回司不许常在镇城久住亦不许未及期而回违者镇守巡抚巡按官纠劾其前项原委把总官员中间若有才守俱优克修职业者具奏旌奖以励人心贪财害军废弛武备者就便黜退以警不职本部仍行辽东山东浙江广东直隶扬州府各该镇守巡抚总镇总督官并各该巡按监察御史严督巡视海道总督官员俱照此例施行如此使人心警畏海道无虞缘系处置沿海备倭把总等官及奉钦依兵部知道事理未敢擅便于弘治七年题奉圣旨是 
　　  奏复沿海逃亡军士余剩粮疏 
嘉靖三十三年巡抚浙江兼管福兴泉漳都御史王题一倭寇频年为患海道熟知四时皆至乘风流突千里瞬息闽海三十余里皆当设险预防兵船无时敢撤则钱粮支费自大查得大明会典内开沿海地方每一卫五所共船五十只每船旗军一百名春夏出哨秋冬回守计福建沿海十一卫有船五百余只用旗军五万余人以此制倭何忧不克即今额船朽烂已尽额军逃亡十七额派钱粮支剩数多皆折银留布政司别用祖宗旧制略不修复仅扣老弱之银支持海上之费容养奸贼以至于今虐焰熏天虽欲惜费而不可得矣夫军虽少而粮尚存纵不能尽复原伍犹可取本项钱粮选募沿海民兵以充战备今乃靳数万额派之费贻百万生灵之毒犹谓之识轻重缓急乎经营添备之初别项钱粮皆得从宜支用而况海军之饷不归海防可乎除臣已一面行布政司查照海道会议造船募兵之费陆续动支无得银两责委各府官员分投干理及修城犒赏等用俱责用该司处给外但目前仰给有限海防经费无穷合无敕行福建布政司备查支剩粮银见在若干未曾征解若干																		 备倭记                                         十
 
堪解补海防若干速为处豁以后额派军粮行令原坐地方照数追征经解沿海福兴漳泉四府并福宁州贮库专备募兵杀贼支用不必混解该司岁终听抚按衙门会委查盘外海波偃息兵费渐减尚有嬴积银两贮于各郡犹其贮于该司也再照福建运司盐课正余银岁不过三万户部原议以七分解京三分存留本省公用起解之数臣已不敢奏讨存留之数亦乞赐作军饷不许别项支销如此则食足而应募有人备周而敌忾可赖矣伏候圣裁等因备咨到部送司卷查先于嘉靖三十年正月内为宏远虑责实效以济富强事奉本部送据福建布政司造到文册内开存留米六十万一千七百三十七石零内除裒益放支嘉靖二十九年分官吏师生旗军人等俸粮米五十四万九千九百五十石零外剩米五万一千七百八十六石零以备闰月支用鱼课实征银八千三百一十八两零备给折色军饷又备用银二万九千五百一十六两零解京收库俟补各年有闰不足并凶年六钱给军之数三年一次科举各部不时坐派等项支销又查得福建盐运司所管上里等七场内除起运上里海口牛田惠安四场盐课银两解京济边外其存留浔美汭州浯州三场额办折盐米共五千七百八十八石零解运泉州府属永宁等仓支给军饷续于嘉靖十九年海米一石改折银五钱以备军士闰月支用通查案呈到部看得巡抚都御史玉条奏福建沿海卫所船只朽烂额军逃亡钱粮支剩数多要取本项选募沿海民兵以充战备以后额派军粮行令原坐地主照数追征径解沿海福兴漳泉四府并福宁州贮库专备募兵杀贼及要将存留三分盐课银两亦作军饷之用一节为照天地间财货一方所产自足以供一方之用平时有备斯可以待不时之需今福建布政司存留粮米数多岁用之外尚剩余米五万一千七百八十六石有零鱼课之外又有备用银二万九千五百一十六两零而都御史王欲以海军旧时之额粮济防海今日之军需固不必额外取之于民而因以复地方先太旧制诚目前救急之策海防经久之图也但未谂所余支剩																		 备倭记                                      一一
 
粮银解布政司何项支用而存留盐米折银及备用银两岁支有余亦应备泉州军饷之数事在彼中相应查处恭候命下之日本部备行巡抚都御史王及咨都察院转行巡按福建监察御史会行布政司备查沿海卫所船只原额若干节年损坏若干见在若干旗军若干即今逃亡事故若干有无尽绝扣除派银现在何处作何支用剩存的有若干未曾征解若干应否防海募兵之用以后额派军粮应否尽解福兴等四府州贮库听抚按岁终会委查盘事宁兵减嬴积钱两应否积贮各郡不必解司其存留三分监米改折银两原备军士闰月支用应否改作防海军饷而鱼课备用等银为数颇多应否酌量缓急扣分接济俱一一从长计处务图终久无弊立为成规覆奏施行庶军饷有备而海防无患矣伏乞圣裁奉圣旨是 
　　卷下策议 
　　  备倭事略归有光 
备寇犯境百姓被杀死者几千人流离迁徙所在村落为之一空迄今逾月其势益横州县廑廑婴城自保浸淫延蔓东南列郡大有可虑即今贼在嘉定有司深关固闭任其杀掠已非仁者之用心矣其意止欲保全仓库城池以免罪责不知四郊既空便有剥肤之势贼气益盛资粮益饶并力而来孤悬一城势不独存此其于全躯保妻子之计亦未为得也见今贼徒出没罗店刘家行江湾月浦等地方其路道皆可逆知欲乞密切差兵设伏相机截杀彼狃于数胜谓我不能军往来如入无人之地出其不意可以得志古之用兵惟恐敌之不骄不贪法曰卑而骄之又曰利而诱之今贼正犯兵家之忌可袭而取也访得吴淞所一军素号精悍倭贼惮之呼为白头虫去岁宗百户冯百户见倭船近城仓卒与敌为其所杀有司不加矜恤反归罪于二人自后人以为戒又城壁崩圮半落海中且累年不给军粮士皆饥疲往往乞食道路遂致新城失陷翻为贼巢嘉定上海之势日以孤危今乞召新城失事指挥令收还散卒许以赎罪要以厚赏俾于贼所入嘉定及往南翔等要路阻狭之处长																		 备倭记                                       一二
 
枪劲弩设伏以待之又新城败散之余所存约二百余人人数寡少乞募沿海大姓沈濮蔡严黄陆等家素能御贼及被其素害者并合为一专为伏兵及往来游击贼自不敢近太仓嘉定松江矣且因新城之军俟便袭击城可复袭而有也法曰善守者守其所不改又曰使敌人不得至者害之也今所谓守城者徒守于城之内而不知守于城之外惴惴然如在围城之中贼未至而已先自困矣畏首畏尾身其余几故唇亡而齿寒鲁酒薄而邯郸围夫苏州之守不在于娄门而在于昆山太仓太仓之守不在于太仓而在于刘家港此易知也今贼掠罗店等处已尽必及南翔贼据南翔夺民船以入吴淞江一日可至葑门即苏州危矣南过唐行则松江危矣今闻又至太仓穿山等处即常熟危矣故欲害之使不得至所以为守也然所谓设伏为奇兵又时出正兵相为表里而后可也又嘉定近海为内地保障其县令恇怯不知兵乞委任百姓所信向如任同知董知县武指挥等协力主决兵事知县备办粮食不得从中沮挠倘有疏虞即苏松二郡不可保矣又考得白茆旧有白茆寨刘家港旧有刘家港寨青浦旧有青浦寨此皆前朝拨置军士备倭之所盖以春夏巡哨秋冬还卫又白茆吴塘西泾刘家港甘市等处各有烟墩烽火相接以此见往日备倭之迹今疏阔如此欲以一城自固不可得也又访得贼中海岛夷洲真正倭种不过百数其内地亡命之徒固多向亦往往有被劫掠不能自拔者近日贼抢娄塘罗店等外驱率居民挑包其守包之人与吾民私语言是某府州县人被贼胁从未尝不思乡里但已剃发从其衣号与贼无异欲自逃去反为州县所杀以此只得依违苟延性命愚望官府设法招徕明以丹青生活之信务在孤弱其党贼势不久自当解散此古人制遏盗之长策也又闻民间不见官府出军以为当俟请旨须大军之至窃见祖宗于山东淮浙闽广沿海设立卫所镇戍连络每年风候调发舟师出海后又设都指挥一员统领诸卫专以备倭为名今倭贼冯陵所在莫之谁何但见官司纷纷抽点壮丁及原役民快皆素不教																		 备倭记                                       一三
 
练之民驱之杀贼以致一人见杀千人自溃徒长贼气使海外蛮倭闻之皆有轻中国之心非祖宗设立沿海军卫之意也当事者拘碍文法动以擅调官军为解窃伏读大明律擅调官军一款其暴兵卒至欲来攻袭事有警急及程途遥远者并听从便火速调拨军马乘机剿捕若寇贼滋蔓应合会捕者邻近卫所虽非所属亦得调发策应若不即调遣会合或不即申报上司及邻近卫所不即发兵策应者与擅调官军罪同此各卫自得调拨策应之明文也今贼杀害人民摇动畿辅苏松内地城门经月不开百姓喁喁各卫拥兵深居贼在近郊不发一矢忽以百万生灵饵贼幸其自退岂可得哉夫以沿海之卫自足备御今独民兵支吾玩心曷养寇及其必不可已然后请旨动调大军夫以民兵则气力孱弱以大军则事体隆重是虚设沿海数百万之兵也况大军之至吾民餍饱豺狼之腹已久矣贼闻天兵既下倏忽遁去虽貔貅百万怅望空波徒使百姓骚然而已乞早为裁处遵照大明律军政调拨策应庶殄灭有期不烦朝廷勤调大军实地方生灵之幸 
　　  御倭议前人 
日本在百济新罗东南大海中依山岛以居当会稽东与儋耳相近而都于邪摩堆所谓邪马台也古未通中国汉建武时始遣使朝贡前世未尝犯边自前元于四明通互市遂因之抄掠居人而国初为寇始甚然自宣德以后金线岛之捷亦无复有至者矣今日启戎召衅实自中国奸民冒禁阑出失于防闲事今已往追悔无及但国家威灵所及薄海内外无不臣服而蕞尔小丑敢肆冯陵魏正始中宣武于东堂引见高丽使者以夫余涉罗之贡不至宣武曰高丽世荷上将专制海外九彝黠蛮实得征之方贡之愆责在连率故高丽世有都督辽海征东将军领东彝中郎将之号今世朝鲜国虽无专征之任而形势实能制之况其王素号恭顺倭奴侵犯宜可以此责之不然则兴兵直捣其国都系累其王始足以伸中国之威如前世慕容皝陈棱李绩苏定方未尝不得志于海外而元人五龙之败此由																		 备倭记                                       一四
 
将帅之失使中国世世以此创艾而甘受其侮非愚之所知也顾今日财赋兵力未足及此独可为自守之计所谓自守者愚以为祖宗之制沿海自山东淮浙闽广卫所绎络能复旧伍则兵不烦征调而足而都司备倭指挥俟其来于海中截杀之则官不必多置提督总兵而具奈何不思复祖宗之旧而直为此纷纷也所谓必于海中截杀之者贼在海中舟船火器皆不能敌我也又多饥乏惟是上岸则不可御矣不御之于外海而御之于内海不御之于海而御之于海口不御之于海口而御之于陆不御之于陆则婴城而已此其所出愈下也宜责成将领严立条格败贼于海者为上功能把截海口不使登岸亦以功论贼从某港得入者把港之官必杀无赦其有司闭城坐视四郊之民肝脑涂地者同失守城池论庶人知效死而倭不能犯矣 


