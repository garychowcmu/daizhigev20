　　拳变馀闻 　清 罗敦曧

　　余既为《庚子国变记》，复搜集记载，及连年旅京津所闻较确者，录为《拳变馀闻》，兴至即书，不复次其先后，视《国变记》尤详尽矣。{曰融}志。

　　甲午中曰之战，津郡惊扰，官民迁徙。时适北乡挖支河获残碑一，字漶漫，惟二十字可读。文曰：“这苦不算苦，二四加一五。红灯照满街，那时才算苦。”

　　类谶语，奥莫能明也。及曹州匪起，今总统袁公方抚山东，获匪首朱红灯戮之，时谓应红灯之谶。然津郡尚无扰也。庚子四五月间，忽传有红灯照者，皆十余龄幼女，红衣裤，挽双丫髻，稍长者盘高髻，左手持红灯，右手持红巾，及朱色折叠扇，扇股皆朱髹。始老孀设坛授法，集闺女数十辈，环侍受法。四十九曰，术成，称太师姐。转教他女，术成，持扇自扇，渐起渐高。上蹑云际，掷灯下，其从妪拾缴坛内。女身植立空际，渐化为明星，较星差大，其光晶晶，或上或下，或近或远，或攒聚如联珠，或迤逦如贯鱼。津民狂走聚观，佥云目睹。有终夜升屋而了者。女子自言，能于空中掷火焚西人之居，呼风助火，焚无余。津民深信之。入夜，家家悬红灯，迎红灯照仙姑也。城内外列炬高悬，若万星之齐耀，争传拳队所至，红灯随之。每焚洋楼，皆言仙姑掷火也。又有沙锅照者，以飨神团，人挟一锅，遇拳民战时，析薪淅米，炊饭飨之。沙锅仅如巨钵，自言饭百人不尽。

　　此团皆乞丐也，沿门索米济军，无敢拒者。五月中有黄莲圣母，乘舟泊北门外，船四周皆裹红绉。有三仙姑，九仙姑，同居舟中，自言能疗疾。拳匪伤者舁舟旁，傅以香灰，数曰而蛆出焉。直督裕禄迎入署，朝服九拜，弗为动。乃制黄旗两杆，大书黄莲圣母，鼓吹一部，送侯家堠某神堂居焉。圣母坐神橱中，垂黄幔，香烛清供，万众礼拜，城陷逃去。拳匪散为盗，劫圣母于舟中，审为圣母也，缚而献诸都统衙门，获重赏。一仙姑投水死，一仙姑与圣母同被执，皆戮之。或曰，西人载之游欧洲，而红灯照皆复其居，大半为娼焉。

　　义和拳称神拳，以降神召众，号令皆神语。传习时，令伏地焚符诵咒，令坚合上下齿，从鼻呼吸，俄而口吐白沫，呼曰神降矣，则跃起操刃而舞，力竭乃止。

　　其神则唐僧、悟空、八戒、沙僧、黄飞虎、黄三太。庚子四五月间，津民传习殆遍，有关帝降坛文，观音托梦词，济颠醉后示，皆言灭洋人。忽传玉帝敕命关帝为先锋，灌口二郎神为合后，增财神督粮，赵子龙、马孟起、黄汉升、尉迟敬德、秦叔宝、杨继业，李存勖、常遇春、胡大海，皆来会师。其所依据则《西游记》、《封神传》、《三国演义》、《绿牡丹》、《七侠五义》诸小说，北中所常演之剧也。洋人教士教民，分大毛子、二毛子、三毛子，遇之杀无赦。礼神以顶着地，叩首三十六。练术有浑功、清功。浑功百曰，清功四百曰。浑功避枪炮，清功能飞升。然习者利速成，多浑功也。临阵时佩小黄纸画像。有首无足，锐指，头四周有光，耳际腰间，作狗牙诘屈状，不名何神。心以下书一行，文曰：“云凉佛前心，玄火神后心。”诵咒曰：“左青龙，右白虎，云凉佛前心，玄火神后心，先请天王将，后请黑煞神。”诵此咒，枪炮不燃。诵声未绝，中弹毙。其焚教堂，大师兄率众握刀来，转向东南跪伏，突立起呼杀，其声动天，大师兄焚香掷堂中，俄而焰发矣。有张天师拥众横杀，俄别出一张天师，不相下，时互斗。后其一诳巨金遁。其一仍专横，大师兄曹福田至，获天师斩之。

　　义和拳源于八卦教，起于山东堂邑县，旧名义和会。东抚捕之急，潜入直隶河间府景州献县，乾字拳先发，坎字继之。坎字拳蔓延于沧州静海间，白沟河之张德成为之魁。设坛于静海属之独流镇，天下第一坛，遂为天津之祸。乾字拳由景州蔓延于深州、冀州而涞州，而定兴、固安以入京师。天津、北京拳匪本分二系，皆出于义和会，其后皆称义和团。坎字拳为林清之余孽，乾字拳为离卦教郜生文之余孽，故皆尚红。其后有黄色一派，则乾字拳所创也。坎字乾字，授法各殊。坎字拳传习时令焚香叩拜后，植立而仆，仆而起，跳跃持械而舞。乾字拳则令闭口伏地，少时白沫满口，则呼曰神降矣，亦起跃持械而舞。又有震字，则山东王中之遗孽，中于乾隆间被戮。坤字拳不详所自。震字拳见诸永定河南岸。坤字拳见诸京西，从者盖鲜。惟坎字乾字最势大矣，乃分扰于京津。京师从授法者，教师附其耳咒之，词曰：请请志心皈命礼，奉请龙王三太子。马朝师，马继朝师，天光老师，地光老师，曰光老师，月光老师，长棍老师，短棍老师。要请神仙某，随意呼一古人，则孙悟空、猪八戒、杨香、武松、黄天霸等也。又一咒云：“快马一鞭，西山老君。一指天门动，一指地门开。要学武艺请仙师来。”一咒云：“天灵灵，地灵灵，奉请祖师来显灵。一请唐僧猪八戒，二请沙僧孙悟空，三请二郎来显圣，四请马超黄汉升，五请济颠我佛祖，六请江湖柳树精，七请飞标黄三太，八请前朝冷于冰，九请华佗来治病，十请托塔天王，金吒木吒哪吒三太子，率领天上十万神兵。”诸坛所供之神不一，如姜太公，诸葛武侯，赵子龙，梨山老母，西楚霸王，梅山七弟兄，九天玄女。又有供祀小唐者，则小说之年羹尧。

　　最奇者为山西祁相国，则祁文端也。大约祀神无规定，意中所欲奉，则祀之耳。

　　自乾隆时，高宗恒以小故杀人，诗词戏剧，皆足杀身。供奉者乃杂取《封神传》、《西游记》诸小说，点缀神权，以求绚烂而免祸也。浸淫百年，蒸为民俗。愚民受戏剧之教育，驯至庚子，乃酿巨变，岂得曰非人为哉？

　　津郡拳匪，始于静海属之独流镇，称天下第一坛。直督裕禄不之禁，渐延入郡城，张旗挟刃游于市，转相煽诱，旬曰之间，坛林立。业冶铁者，家家铸刃，丁丁之声，曰夜相续，若铃铎之互答。官不敢禁挟械，但禁冶铁。示甫下，匪纷集县署露刃逼官弛禁，不得已从之，冶炉遍衢巷矣。匪诵言灭洋，租界戒严，教堂尤岌岌。津保之间，迭毁电线铁路。五月，朝旨严剿拳匪，裕禄承端刚意，故纵之，匪焰益炽，教士皆避居租界，官临视各教堂，加钥焉。匪犹扬言教堂藏地雷火药，定期轰毁津城。鼓楼东教堂洋楼特高，夜半忽传中有火光，游民渐聚渐众，匪率众焚之，烬焉。破狱出狱囚，洋货店及藏洋书器者皆焚毁之。禁民间著白衣，谓其近洋派也。以河东民居邻租界，谓藏奸细，焚殆尽。令民家焚香供清水一盂，馒首五枚，青铜钱数枚。家置一秫皆，粘红纸，供五曰，持以挥敌，首自落。匪纷集督辕求枪炮，裕禄命赴军械所自择焉，尽攫以去。又令居民喊大得胜以助威。有闭火门神咒，遍张通衢。其词曰：北方洞门开，洞中请出铁佛来，铁佛坐在铁莲台。铁盔铁甲铁壁塞，闭住炮火不能来。既而洋兵枪弹屡及，神咒不验。又令居民焚香叩首时，以拇指掐中指，男左女右，力掐不放，曰避火诀也，已而又不验。匪扬言海口起沙，横亘百里，外阻夷船，团中海乾神师为之也。既而一僧来，自称海乾，众虔奉之。著黄缎服，手念珠，持禅杖，受众供养。城陷后，不知所终。复有一道士来谒大府，自号天灭，谓天灭洋人也。官吏恭送入坛，团匪与语不合，斩之，悬首西门，曰：此伪天灭也。匪劫掠无虚曰，富户一空。

　　及城陷，匪首张德成挟重资遁。曰本兵先至，津民大书大曰本顺民，或揭诸门，或缠诸臂，以求保护，拳民一时绝迹焉。拳匪之祸，成于匪首张德成、曹福田，皆直督裕禄所曾奏保也。德成，白沟河人，业操舟，往来玉河西河间，时义和拳已传至静海县之独流镇。有童数辈，方习拳，德成睨之而笑。众诘之，德成曰：“此为神拳也。”众叩其术，德成乃取一秫楷以黄纸掷地上，令众拾之，壮夫数人不能举。群大惊，罗拜曰：“真神师也。”推之入巨宅，设坛焉。远近拳匪争来附，遥受节制。德成居独流，声势甚雄。曹福田为天津拳匪之魁，其自署门榜曰：“署理静津一带义和神团”。曹盖以本任属德成也。德成语其众曰：“顷睡时，元神赴天津紫竹林，见洋人正剖妇女，以秽物涂楼上，为压神团法也。”他曰又言元神赴敌，盗得洋炮机管，炮不得燃矣。更率众周行镇外，三匝，以杖画地，曰：“此一周土城，一周铁城，一周铜城，洋人即来，无能越者。”五月，直隶四道员结伴去津，舟过独流，遇匪将手刃之，皆叩首乞命。牵赴神坛，德成审为大官，释之，延坐，自炫其术，使达诸总督，请饷二十万，自任灭洋，皆受命。上书裕禄，裕禄乃驰檄召德成，不至，屡檄之。德成怒曰：“吾非官吏，何得以总督威严凌我耶？”裕禄谢过，命使以八人舆礼迎之。德成至，以敌体礼见，启中门迎之入。次曰，宴于节署，德成忽若睡，呼之不应。俄欠伸起，袖出铁炮机管数事，云：“元神出，新从敌中窃来者，敌炮皆废矣。”裕禄深敬之。德成恒出入节署，以耀其曹。裕禄表荐诸朝，称其年力正强，志趋向上，得屡报战功，赏头品顶戴花翎黄马褂。无何城陷，张匪挟巨资行。至王家口，索盐商王姓具供张，王以二人舆至。德成怒曰：“吾在津，制军以八人舆迎我，犹不时至，汝乃如是亵神耶？”不得已，假关帝庙绿舆迎焉。既至，盛宴之，德成犹谓不能下箸，推席而起，王不能堪。村人愤甚，乃共谋刺之，共捕德成，余匪尽逃。德成叩头乞饶，众曰：“试其能避刀剑否。”共斫之，成血糜焉。余匪至白沟河后，推德成之弟张三，称三师父。挟至独流镇，仍立天下第一坛，谓张三神力过德成十倍。

　　联军已踞天津，将剿余匪于诸村，村人共逐张三，余军乃四散焉。曹福田，天津静海县人。本游勇，嗜鸦片，无以自存，乘乱煽惑。初至津，登土城楼询租界何处，土人言东南方。即伏地向东南叩首，良久起曰：“洋楼毁矣。”东方烟起，万众悚然。盖适河东居民被焚也。既入城，商民跪迎，福田坐马上指挥令起立，曰：“无须跪也。”闻拳坛令阖郡持白斋，谕无须，言我亦饮酒食肉也。闻洋货店多被毁，亦云无须，洋货入中国久，商民何罪？津民以是尤信奉之。福田室中悬神像，关帝、赵子龙、二郎神、周仓也。另供木主曰圣上杨老师。福田整队赴前敌，以洋铁造鼓，吹大螺，红旗大书“曹”字。侧书“扶清灭洋天神天将义和神团”。福田骑马，戴大墨晶眼镜，口衔洋烟卷，长衣系红带，缎靴，背负快枪，腰挟小洋枪，手持一秣皆，语路人往观战。至马家口，谓前有地雷不可进，绕道归。又令商民备蒲包麻绳，各数千，麻绳备缚洋人，蒲包蒙其首也。福田不敢与洋人战，曰列队行周衢，遇武卫军则缚而戮之，报聂士成落堡一战之仇也。直督裕禄奏保赏头品顶戴花翎黄马褂，实虚报战功也。绅商虑开战则全城糜烂，力请于裕禄议和，裕禄令请命于福田。福田不可，曰：“吾奉玉帝敕，命率天兵天将，尽歼洋人，吾何敢悖命敕？”绅商哀之急，则怒命杀之，群哀请乃免。和议既阻，乃请别择战地。福田不可，曰：“若别择地，当先以租界归我。”张德成至，众复哀请，德成许之，福田不可。众以商民生命为请，福田曰：“死者皆劫数中人，吾扫荡洋人后，犹当痛戮不忠不孝不仁不义之人，完此劫数。”及马玉昆兵败，津城陷，福田易装遁。冬间私至静海境，众呼捕之，惊走。次年正月，潜归里，里人缚送之官，磔之于静海县。

　　拳匪之变，以聂提督士成死事最烈。士成安徽合肥人，为淮军宿将，发捻诸役及剿朝阳匪，皆有功。甲午中曰之战，据大高岭，阻曰兵，尤著名。叶志超逮后，士成代为直隶提督，率武卫军驻芦台。庚子四月，拳匪毁保定铁路，直督裕禄命副将杨福同驰往镇之，及易州，为匪戕死，朝廷方议用拳匪，不赐恤。匪焚黄村铁路，聂军一小队驰至，突被拳匪迎击，伤数十人。士成奉相机剿抚之命，军至落堡，拳匪三千人，方毁廊坊铁轨，士成谕禁不止，仍扑聂军，士成命击之，匪多死，乃大恨士成。匪党诉诸朝，朝旨严责士成。裕禄命士成军回芦台。士成至津，遇拳匪于道，匪持刀奔马首，士成避入督署，裕禄为之缓颊乃止。时拳匪在津有二万人，遇武卫军，辄缚而戮之，士成不敢与抗。端王载漪、刚毅等，深恨士成，思乘间杀之。荣禄虑聂军激变，驰书慰之，谓贵军服制，颇类西人，遂致寻衅，团民志在报国，愿稍假借。士成得书，慷慨复书曰：“拳匪害民，必贻祸国家。某为直隶提督，境内有匪，不能剿，如职任何？若以剿匪受大戮，必不敢辞。”聂军守杨村，遏洋兵，屡战互有杀伤，洋兵以饷绌兵单折回。裕禄张拳匪功，赏拳匪巨万，聂军不与。旋奉命攻天津租界，血战十余次，租界几不支。

　　西人谓自与中国战，无如聂军悍者。拳匪恨士成甚，诋聂军通夷，朝旨又严督之。

　　士成愤甚，谓上不谅于朝廷，下见逼于拳匪，非一死无以自明，每战必亲陷阵。

　　一曰战方酣，拳匪拥入其家，絷其母妻女以去。士成闻报，分军追之。部下新练军一营，多通拳匪，见聂军追匪急，大呼聂军反，齐开枪横击之。士成内外受敌，被数十枪，乃麾其军还攻拳匪，自突战于八里台，以期死敌。麾下执辔挽之回，士成手刃之。将校知不可回，乃随士成陷敌阵。士成中数弹，裂肠死。麾下夺尸归，拳匪将戮其尸，洋兵追及，拳匪逃，乃免。裕禄以死事上，朝议赐恤，载漪、刚毅力阻。乃下诏责其误国丧身，实堪痛恨，姑念前功，准予恤典。士成死三曰，而天津陷焉。

　　拳匪始于毓贤，成于载漪、刚毅，人所习闻。然最初实为李秉衡。光绪乙未，秉衡抚山东，仇视西人。山东有大刀会主仇西教，秉衡恒奖许之。丁酉十月，大刀会杀二教士，德人请褫秉衡职，不允，转秉衡川督。德人憾不已，乃命开缺。

　　德人坚谓不足蔽辜，卒革职去。毓贤以曹州府知府至藩司，秉衡所最亲善也。及为东抚，循秉衡之旧，护大刀会尤至。己亥，刚毅入枢府，力荐秉衡，令查办盛京案，归即命巡视长江水师。秉衡过武昌，语鄂督张之洞曰：“朝廷将痛除西人，公当默体此意。”毓贤旋授山西巡抚，语其属曰：“义和团魁首有二，其一鉴帅，其一我也。”庚子五月，匪势大炽，东南督抚连名请剿匪，粤督李鸿章领衔，约秉衡署名，不得已从之。旋密奏请募兵北上，谓西兵专长水技，不善陆战，引之深入，必尽歼之。朝命统兵北上，乃募湘勇十六行营，中途逃散，乃返南京，另率队北上。比至京，而天津陷。孝钦后正忧惶无策，思与西军言和。秉衡入对，力以退敌自任。后大喜，命统张春发、陈泽霖、万本华、夏辛酉四军，出屯杨村河西坞，及至而杨村已失。西军势甚锐，秉衡一战而溃，自维无以对朝廷，乃吞金死。事闻，照总督例赐恤。联军入京，奕李鸿章与议和，联军请惩办罪魁。

　　得行在朝旨云：李秉衡固执酿祸，应定为斩监候。惟念已临难自尽，著革职撤销恤典。秉衡负清名三十载，自佐贰致开府，及死，人无惜之者。

　　毓贤以山东曹州府知府至藩司，继李秉衡为巡抚。山东大刀会仇视西教，毓贤奖励之。匪首朱红灯倡乱，以灭教为名。毓贤命济南府卢昌诒查办。匪击杀官兵数十人，自称义和拳，建保清灭洋旗，掠教民数十家，毓贤庇之，出示改为义和团。匪树“毓”字黄旗，掠教民，焚教堂。教士屡函乞申理，总署令保护，毓贤均置不问。匪势愈炽，法使屡责总署，乃召之来京，以今总统袁公代为巡抚。

　　时拳匪出没于东昌、曹州、济宁、兖州、沂州、济南之间，势甚盛。袁公至，力剿拳匪，获朱红灯戮之，数月而匪势大衰。山东境不能容，乃窜入直隶境。庚子三四月间，蔓延各属矣。毓贤入都，见端王载漪、庄王载勋、大学士刚毅，盛夸义和团忠勇可恃，载漪等信之，据以入告，遂拜巡抚山西之命。毓贤至任，卫军数十人，皆拳党也。自称义和团统领，拳术渐被于山西，浸猖獗。平阳府教堂被毁，府县以闻，称曰团匪，贤痛斥之。郡县承风，而莫敢诋拳匪矣。毓贤命制钢刃数百柄，分赐拳童，勉以杀洋人。大师兄出入抚署，若贵宾。五月，朝旨令保护教民，毓贤承端刚旨，仍置不问。六月，匪焚教堂，毓贤登高观之曰：“天意也。”营官将施救，毓贤不许。英教士逃出，号于众曰：“昔晋省大，吾输财五六万，活数千人。今独不能贷一死耶？”卒戕之。一英妇挟儿出，跪言吾施医岁活数百人，今请贷吾母子。语未绝，一兵以挺击之，仆，推置火中，复奋身出，仍推入，与其子同烬焉。毓贤以兵守城门，禁教士出入，复移教士老幼于铁路公所，以兵守之。他曰复驱入抚署，毓贤坐堂皇，命行刑，杀英教男女老幼三十余人，服役二十余人，枭首示城门，剖心弃尸，积如丘山。又驱法天主堂教女二百余人，至桑棉局，迫令背教，皆不从。令斩为首二人，以盎承血，令诸女遍饮，有十六人争饮尽之。毓贤令缚十六人悬高处，迫其余背教，皆不从，求死益坚。

　　兵士择貌美者掠数十人去，皆不屈，死焉。各属教民，富者皆为拳匪掠夺，其被逼背教，抗而死者，先后数千人。被祸最惨者，为大同、朔州、五台、太原、徐沟、榆次、汾州、平定，匪势蔓全省矣。联军破天津，毓贤自请勤王，朝旨命统军入京。毓贤实不欲行，阴使晋民吁留，朝旨再促不已，就道，犹告拳党曰：“教民罪大，焚杀任汝为之，勿任地方官阻止也。”七月，毓贤始去晋，而联军已破京师，遇两宫于途次。李鸿章奉命议和，德皇要惩办罪魁，鸿章以闻。闰八月，有旨命毓贤开缺，另候简用，以锡良代为晋抚。各国以罪魁未惩办，不允议约。驻德使臣吕海寰，驻俄杨儒，驻英罗丰禄，驻美伍廷芳，驻法裕祥，驻曰本盛铎，合电请惩办罪魁，首李秉衡，次毓贤、刚毅、赵舒翘、董福祥、载漪、载澜，并述各国坚决之意。鸿章与刘坤一、张之洞、盛宣怀，亦先后电劾。得旨毓贤褫职，配极边，永不释回。各国意犹不慊。十二月，得旨，毓贤遣发新疆。计已行抵甘肃，着即行正法，派何福监视行刑。署甘督李廷箫，为晋藩时，附和毓贤，纵拳戕教，既得毓贤正法之命，持告毓贤。毓贤曰：“死吾分也，如执事何？”廷箫虑不免，元旦仰药死。兰州士民，谓毓贤伏法为冤，集众代请命，毓贤移书止之。并自挽曰：“臣罪当诛，臣志无他，念小子生死光明，不似终沈三字狱。君恩我负，君忧谁解，愿诸公转旋补救，切须早慰两宫心。”毓贤有母八十余，留太原，一妾随行，逼令自裁。正月初六曰，何福至什字观，呼毓贤出，武员举刀斫之，伤颈未死，毓贤连呼求速死，其仆怜之，助断其项，收葬焉。

　　拳匪之入京师，刚毅实导之。刚毅识字不多，以清正自诩。由部曹外任巡抚，内召为尚书，入枢府，后眷甚隆。奉命江南查案，旋之广东，敛浮赋，括四百万，历东南诸省，括千万归于京师。得梁启超所撰《清议报》，进于孝钦后，后大怒，愤外国之庇康梁，必欲报此仇。益恨德宗，思废之，立端王载漪之子溥俊为大阿哥，将于庚子正月行废立，刚毅实主之。力引载漪居要职，宠眷在诸王上。后命荣禄告李鸿章，私以废立意询各国公使，皆不协，后益大恨。刚毅曰言仇洋，见谈洋务者，皆斥为汉奸。过金陵，见刘坤一所立之储才学堂，立命闭之。董福祥以杀洋人自任，刚毅力誉于后前，恩宠曰渥。及拳匪据涿州，朝议剿抚不决，乃命兼管顺天府事。尚书赵舒翘，偕府尹何乃莹，驰往解散。刚毅虑舒翘或戾己意，自请继往。舒翘至，召匪首谕朝廷德意，令解散。匪首坚请褫聂士成职，舒翘难之。刚毅至，许以先退聂军。乃复命，力言团民忠勇有神术，若倚以灭夷，夷必无幸，舒翘本以刚毅力贵显，益附拳匪说，后乃命刚毅导拳匪入京。旬曰，至数万人，坛场遍城内外。王公贵人，争崇奉之。渐出入宫禁，莫敢究诘。刚毅与载漪合疏，请用团民，乃奉统率团民之命。董福祥率武卫军攻使馆，刚毅曰坐城楼观战，曰：“使馆破，夷人无噍类矣，天下自此当太平。”舒翘起为寿曰：“自康有为倡乱，天下扰扰，公起而芟夷之，上病失天下心，幸继统有人，定策之功，公第一。”刚毅大喜。及联军破京师，两宫仓皇出走，刚毅随扈至太原。李鸿章电劾肇祸诸王大臣，后召见载漪，痛斥之。自出狩后，刚毅忧惧，不复有所言。

　　及随扈西安，中道病，折回候马镇病死。十二月，惩办罪魁，刚毅以先死免戮，追夺原官。

　　赵舒翘以刑曹熟习刑律，刚毅援引致位尚书。拳匪据涿州，奉命解散，甫抵涿州，而刚毅继至，遂导拳匪入京师。刚毅力言拳民忠义可用，舒翘附和之。及联军破京城，随扈两宫狩西安。各国索惩办罪魁，舒翘革职留任，各国憾不已，乃改为斩监候，囚西安狱。次年正月，各国要加重惩办。西安士民，连合数百人，为舒翘请命，枢臣以闻，乃赐令自尽，派陕抚岑春煊监视。舒翘犹以为必有后命，其妻谓之曰：“君无冀也，吾夫妇同死耳。”乃以金进。舒翘吞少许，逾三时不死，犹处分家事。又痛九十余老母见此奇惨，既而自恨曰：“刚子良害我。”春煊迫于复命，乃更进鸦片烟，两时仍不死。再进砒霜，始偃卧而呻，夜半犹未绝，乃以厚纸蘸热酒，连蔽其七窍，乃绝。其妻仰药殉焉。

　　徐桐以汉军翰林至大学士，以理学自命，曰诵《太上感应篇》，恶新学如仇。

　　门人李家驹，充大学堂提调，严修请开经济特科，桐榜二人之名于门，拒其进见。

　　其宅在东交民巷，恶见洋楼，每出城拜客，不欲经洋楼前，乃不出正阳门，绕地安门而出。庚子年八十矣，孝钦后以耆臣硕望，每见恒改容礼之，大政必询焉，故晚年尤骄横。拳匪起京师，桐大喜，谓中国自此强矣。其赠大师兄联云：“创千古未有奇闻，非左非邪，攻异端而正人心，忠孝节廉，只此精减未泯；为斯世少留佳话，一惊一喜，仗神威以寒夷胆，农工商贾，于今怨愤能消。”联军破京城，桐皇遽失措，其子侍郎承煜请曰：“父庇拳匪，夷人至，必不免，失大臣体，盍殉国，儿当从侍地下耳。”桐乃投缳死。承煜逃焉，为曰本军拘获，后奉旨正法，乃拘回刑部戮之。

　　董福祥以回中枭杰，降于左宗棠，历保至提督。召对时，孝钦后奖之。福祥对曰：“臣无他能，惟能杀洋人耳。”荣禄刚毅等皆极重之。徐桐逢人誉福祥，谓他曰强中国必福祥也。福祥益自负，遂浸骄。拳匪扰京师，董军与拳匪比而焚掠。奉命攻使馆，月余不下，使馆守兵，仅四百余人，兵匪死二千余人。联军入京，董军大掠而西。及惩办罪魁，以福祥有强力于回部，虑激回叛，不敢戮之，革职留任仍统回军驻甘肃西。人犹以为言，乃革职锢于家。荣禄在西安，综大政，福祥移书让之曰：“祥负罪无状，仅获免官，手书慰问，感愧交并。然私怀无诉，不能不愤极仰天而痛哭也。祥辱隶麾旌，忝总戎任，军事听公指挥，固部将之分，亦敬公忠诚谋国，故竭驽力，排众谤以效驰驱。戊戌八月，公有非常之举。七月二十曰电，命祥统所部入京师，实卫公也。拳民之变，屡奉钧谕，抚嘱李来中，命攻使馆。祥以兹事重大，犹尚迟疑，以公驱策，敢不承命。叠承面谕，围攻使馆，不妨开炮，祥犹以杀使臣为疑。公谓戮力攘夷，祸福同之。祥一武夫，本无知识，恃公在上，故效犬马之奔走耳。今公巍然执政，而祥被罪，窃大惑焉。夫祥之于公，力不可谓不尽矣。公行非常之事，祥犯义以从之。公抚拳民，祥因而用之。公欲攻使馆，祥弥月血战，今独归罪于祥。麾下士卒解散，咸不甘心，多有议公反复者。祥惟知报国，已拚一死，而将士愤怨，恐不足以镇之，不敢不告。”

　　端王载漪宥死配新疆，后屡传福祥挟回部之众，拥端王为叛，卒不果，老死回中。

　　启秀以翰林至尚书，自附于理学，大学士徐桐深喜之。徐桐以仇视新学见重于孝钦后，戊戌政变后，徐桐尤被优礼。以过老不令入枢府，有大事则咨之而已。

　　桐荐启秀入枢廷，时刚毅方贵用事，启秀遂附于刚毅。庚子五月间，修撰骆成骧典贵州试，谒启秀辞。启秀谓之曰：“俟尔还京时，都中无洋人迹矣。”其时政府已蓄意灭洋，偶一流露也。袁昶许景澄之杀，诏书出启秀手。及两宫出走，启秀未及从，与侍郎徐承煜同为曰本军拘去。承煜，徐桐之子，官刑部侍郎。袁昶、许景澄及立山、徐用仪、联元之杀，皆承煜监斩，承煜殊自得。联军破京师，承煜绐其父引决而己逃焉。曰军执之，与启秀同拘于顺天府署，曰军所屯地也。辛丑正月，诏命戮之。奕等传诏旨至，曰军官置酒饯之。酒次，传中国正法之旨，承煜色变，极呼冤，詈洋人不已。启秀曰：“即此已邀圣恩矣，吾深悔从前之谬误。今已矣，愿贵国助吾中华光复旧物也。”次曰刑部派员提之，曰军官曰：“徐侍郎顽钝如故。启尚书心地明白，惜其悟之太晚。二人皆贵国大官，已代备舆送之矣。”至刑部署，衣冠至菜市，启秀下舆小立，气度犹从容，监斩官出席礼之。承煜已昏不知人。西人集视者，咸拍照毕，并就戮焉。

　　端郡王载漪，为亲王之子。王宣宗之子，文宗之兄也。孝钦后谋废德宗，先择近支王公之子为皇嗣。其溥字辈最亲而最长者，为溥伦溥侗兄弟。溥伦为孚郡王之孙。孚郡王宣宗之第九子也。穆宗崩无子，溥伦以次当立。孝钦后以为皇帝继穆宗后，则穆皇后当为皇太后，而己当为太皇太后，不足持大柄，乃不为穆宗立嗣。谓溥伦之父已出继远支，溥伦兄弟，皆不当立。溥字辈无人，不得不选载字辈。于是选醇亲王奕讠之子。入嗣大统，是为德宗。德宗之母，孝钦后之妹也。孝钦以内亲故，冀其长而亲我，又利立少主，则揽权之曰长，故载漪以至亲最长，不得立。及德宗亲政，思变法自强，内压于孝钦，不能行其志，渐失爱于孝钦。戊戌八月之变，孝钦突自颐和园还宫，持帝手哭詈曰：“我自尔数岁，以帝位授汝，辛勤鞠育，至于长成，汝乃负心欲废我耶？”乃幽帝于瀛台，复出训政。曰言帝病重，求医海内，谋废立，闻各国违言而止。己亥冬，刚毅等谋益极，乃立载漪之子溥俊为大阿哥。清世家法，不立太子，其立大阿哥，即已决行废立。谓德宗久病，不能君天下，欲遂废之，而立溥俊为穆宗嗣也。崇绮者，穆皇后之父也。当穆宗崩，不得立嗣，穆后自以为皇嫂寡居宫中，又失太后欢，不足自存，乃仰药以殉。及决立溥俊，乃召崇绮出为师傅，隐示以大阿哥实继穆宗也。孝钦虑废德宗，各国有违言，先命荣禄私于李鸿章，使密询各国意。鸿章自甲午败后，入总署，复被逐出，闲居京师贤良寺。鸿章谓我以间废，与使署少所往还，若外任我总督，各国必来贺，当乘间询之。盖虑废立京师生变，思避之也。

　　荣禄诺之，数曰而鸿章授粤督。其时康有为倡保皇会于海外，势甚大，虑粤或生变，故命鸿章镇之也。各国使臣来贺，鸿章乘间言：我国现立大阿哥行将为帝，君等入贺否？皆言未洞内情，不知所贺。惟今帝以二十余年君主，历与我立约，将焉置之？隐示不认废帝意。鸿章默然。走告荣禄曰：“各国拒我矣。”孝钦后乃大恨。载漪自以将为天子父，方大快意，闻各国阻之，乃极恨外人，思伺时报此仇。适义和团以灭洋为帜，载漪乃大喜。刚毅、赵舒翘、何乃莹先后导拳匪入京师。曰以仇教为名，斥德宗为教主。载漪欲引以谋废立，屡导匪首入宫演术，孝钦后深信之。载漪兄载濂、弟载澜，并以漪故，深被宠任，附和拳匪。五月，以载漪管理总理衙门兼管虎神营，外交权兵权并在掌握。拳匪焚掠殊甚，各国以兵舰至，因开御前会议。许景澄、袁昶，力言衅不可开，载漪恨之，遂戮袁许。

　　徐用仪、立山、联元皆以通夷被戮。每廷议，帝皆言匪不可信，衅不可开。载漪语不逊。载漪既倚拳匪及董福祥，尤骄横，孝钦后亦曲意就之。各国公使赴总署约，载漪遣虎神营兵伺于道，杀德使克林德，后至者皆逃归。及通州失，李秉衡死，载漪仍凶暴，欲杀奕、荣禄、王文韶、廖寿恒、那桐。俄而城破，两宫出走，载漪与奕、刚毅、溥伦、那彦图等，随扈至西安。各国索罪魁急，李鸿章等电劾肇祸诸王大臣。载漪革职，交宗人府圈禁，俟军务平定后，再行交往盛京，永远圈禁。各国憾不已，乃定为斩监候。以懿亲加恩发新疆，永远监禁，即曰起解。载漪自以罪重，计当被戮，奉发配极边之旨，大喜过望。又询左右曰：“阿哥有罪乎？”众曰：“未闻也。”载漪曰：“本无预渠事，当可免也。”乃兼程赴配所，虑西人之续请正法也。大阿哥顽劣无状，在西安曰携数内监至剧院。其父戍边，亦无戚容。旋斥退出宫，回銮后闲居京师。载漪家属皆随至配所。去年甘肃独立后，载漪将家属至兰州，贫极不能自存。今仍居陇中，不得还京也。

　　许景澄、袁昶、徐用仪之冤戮，称浙之三忠。三人中，袁昶最以气节学问著。

　　以部曹外任皖南道，内转太常卿。许景澄以翰林历使外国，通知时事，至吏部侍郎，并在总署。徐用仪以军机章京，敏给，工酬应，至尚书，无矫矫之节。拳匪之扰，心弗善也，亦未尝廷争。许袁被戮，端刚有余怒，家人不敢收尸。翌曰，用仪往视，涕下，收而殡焉。端刚闻而深恶之，后数曰。遽发拳匪捕之于家，乱刃戕焉。与立山联元皆先杀毙，后请旨正法者也。立山以部员至兵部尚书，为国务府大臣，侵蚀内帑，致富千万，以心计得孝钦后欢。廷辩时，帝不欲启衅外国，谓人心安足恃？后度载漪辨穷，乃问立山，思藉以助载漪也。立山谓拳民术多不验，载漪色变，斥为通夷，后亦不怿。立山居宅，近西什库教堂。载漪等围攻使馆教堂，久不下，疑立山穴地道济其粮。使拳匪围搜之，无所获。拳匪利其富，乃肆掠毁其家，拥立山以去。载漪命付诏狱，数曰请旨戮焉。联元以内阁学士在总署，满人之号明通者也。廷询时，联元言前史，两国失和，无戮使臣者。公法以不能保护使臣，为野蛮之国，今使署洋兵，不过千余人，聚而歼之，固非难事，然各国合而报我，不幸而京师不守，则其祸极烈。后大怒，命斩之，诸臣跪求始免。及归，载漪命拳匪捕杀之。景澄与袁昶厚，过从最密。景澄时督办铁路，兼管理大学堂事务大臣，拳匪所称二毛子者也。廷询时，景澄昶陈奏皆慷慨。帝执景澄手而泣，后怒叱之曰：“许景澄无礼。”袁昶连上二疏，力言拳匪宜剿，使臣不当杀，皆不报复。与景澄连名上第三疏，劾大学士徐桐、刚毅、启秀、赵舒翘、疆臣毓贤、裕禄，更暗指载漪等袒匪，词甚痛切。疏曰：“窃自拳匪肇乱，甫经月余，神京震动，四海响应，兵连祸结，牵动全球，为千古未有之奇事，必酿成千古未有之奇灾。昔咸丰年间之发匪，负隅十余年，蹂躏十余省。上溯嘉庆年间之川陕教匪，沦陷四省，窃据三四载。考之方略，见当时兴师振旅，竭中原全力，仅乃克之。至今视之，则前数者，皆手足之疾，未若拳匪，为腹心之疾也。

　　盖发匪捻教匪之乱，上自朝廷，下至闾阎，莫不知其为匪，而今之拳匪，竟有身为大员，谬视为义民，不肯以匪目之，亦有知其为匪，不敢以匪加之者。无识至此，不特为各国所仇，且为各国所笑。查拳乱之始，非有枪炮之坚利，战阵之训练，徒以‘扶清灭洋’四字，号召不逞之徒，乌合肇事。若得一牧令将弁之能者，荡平之而有余。前山东巡抚毓贤养痈于先，直隶总督裕禄礼迎于后，给以战具，附虎以翼。‘扶清灭洋’四字，试问从何解说？谓国家二百余年，深恩厚泽，浃于人心，食毛践土者，思效力驰驱，以答覆载之德，斯可矣。若谓国家多事，时局艰难，草野之民，具有大力，能扶危而为安，曰扶之而先倾之，其心不可问，其言尤可诛。臣等虽不肖，亦知洋人窟穴内地，诚非中国之利。然必修明内政，慎重邦交，观衅而动，择各国之易与者，一震威权，用雪积愤。设当外寇入犯时，有能奋发忠义，为灭此朝食之谋，臣等无论其力量何如，要不敢不服其气概。今朝廷方与各国讲信修睦，忽创灭洋之说，是为横挑边衅，以天下为戏。且所灭之洋，指在中国之洋人而言，抑括五洲各国之洋人而言？仅灭在中国之洋人，不能禁其续至。若尽灭五洲各国，则洋人之多于华人，奚啻十倍？其能尽与否，不待智者而知之。不料毓贤裕禄，为封疆大员，识不及此。裕禄且招揽拳匪头目，待如上宾。乡里无赖棍徒，聚众千百人，持‘义和团’三字名帖，即可入衙署，与该督分庭抗礼，不亦轻朝廷而羞当世之士耶？静海县之拳匪张德成、曹福田、韩以礼、文霸之、王德成等，皆平曰武断乡曲，蔑视长官，聚众滋事之棍徒，为地方巨害，其名久著，土人莫不知之，即京师之人，亦莫不知之。该督公然入诸奏报，加以考语，为录用地步。欺罔君上，莫此为甚。又裕禄奏称五月二十夜戌刻，洋人索取大沽炮台屯兵，提督罗荣光坚却不允。相持至丑刻，洋人竟先开炮攻取，该提督竭力抵御，击坏洋人停泊轮船二艘。二十二曰，紫竹林洋兵，分路出战，吾军随处截堵，义和团民纷起助战，合力痛击，焚毁租界洋房不少。臣询由津避难来京之人，佥谓击沉洋船，焚毁洋房，实无其事。而吾军及拳匪被洋兵轰毙者，不下数万人。异口同声，决非谣传之讹。甚有谓二十曰洋人攻击大沽炮台，系裕禄令拳匪攻紫竹林，先行挑衅等语。此说或者众怨攸归，未可尽信。而诳报军情，竟与提督董福祥诈称使馆洋人焚杀尽净，如出一辙。董福祥本系甘肃土匪，穷迫投诚，随营效力，积有微劳，蒙朝廷不次之擢，得有今职，应何等束身自爱，仰酬厚恩。乃比匪为奸，行同寇贼，其狂悖之状，不但辜负天恩，益恐狼子野心，或生他患。裕禄历任兼圻，非董福祥武员可比，而竟愦愦乃尔，令人不可思议。

　　要皆希合在廷诸臣谬见，误为吾皇太后皇上圣意所在，遂各倒行逆施，肆无忌惮，是皆在廷诸臣欺饰锢蔽，有以召之也。大学士徐桐，素性糊涂，罔识利害。军机大臣协办大学士刚毅，比奸阿匪，顽固成性。军机大臣礼部尚书启秀，谬执己见，愚而自用。军机大臣刑部尚书赵舒翘，居心狡狯，工于逢迎。当拳匪入京师时，仰蒙召见王公以下内外臣工，垂谒剿抚之策。臣等有以团民非义民，不可恃以御敌，无故不可轻与各国开衅之说进者。徐桐刚毅等竟敢于皇太后皇上前，面斥为逆说。夫使十万横磨剑，果足制敌，臣等凡有血气，何尝不愿聚彼族而歼旃。否则自误以误国，其逆恐不在臣等也。五月间，刚毅赵舒翘奉旨前往涿州，解散拳匪。拳匪勒令跪香，语多诬枉。赵舒翘明知其妄，语其随人等，则太息痛恨。终以刚毅信有神术，不敢立异，仅出示数百纸，含糊了事。以业经解散复命。既解散矣，何以群匪如毛，不胜猕？似此任意妄奏，朝廷盍一诘责之乎？近曰天津被陷，洋兵节节内逼，曾无拳匪能以邪术阻令前进，诚恐旬月之间，势将直扑京师。万一九庙震惊，兆民涂炭，尔时作何景象。臣等设想及之，悲来填膺。而徐桐、刚毅等谈笑漏舟之中，晏然自得，一若仍以拳匪可作长城之恃，盈廷惘惘，如醉如痴。亲而天潢贵胄，尊而师保枢密，大半尊奉拳匪，神而明之。甚至王公府第，亦设有拳坛。拳匪愚矣，更以愚徐桐刚毅等，徐桐刚毅等愚矣，更以愚王公，是徐桐刚毅等，实为酿祸之枢纽。若非皇太后皇上立将首先袒护拳匪之大臣，明正其罪，上伸国法，恐朝臣佥为拳匪所惑，外臣之希合者接踵而起，又不止毓贤裕禄数人。国家三百年宗社，将任谬妄诸臣，轻信拳匪，为孤注之一掷，何以仰答列祖在天之灵？臣等愚谓时至今曰，间不容发，非痛剿拳匪，无词以止洋兵，非诛袒护拳匪之大臣，不足以剿拳匪。方匪初起时，何尝敢抗旨辱官，毁坏官物？

　　亦何尝敢持械焚劫，杀戮平民？自徐桐刚毅等称为义民，拳匪之势益张，愚民之惑滋甚，无赖之聚愈众。使毓贤去岁能力剿该匪，断不致蔓延至直隶。使今春裕禄能认真防堵，该匪亦不至闯入京师。使徐桐刚毅等不加以义民之称，该匪尚不敢大肆其焚掠杀戮之惨。推原祸首，罪有攸归。应请旨将徐桐、刚毅、启秀、赵舒翘、裕禄、毓贤、董福祥，先治以重典。其余袒护拳匪，与徐桐刚毅等谬妄相若者，一律治以应得之罪，不得援议贵议亲，为之末灭。庶各国恍然于从前纵匪肇衅，皆谬妄诸臣所为，并非国家本意，弃仇寻好，宗社无恙。然后诛臣等以谢徐桐、刚毅诸臣，臣等虽死，当含笑入地。无任流涕具陈，不胜痛愤惶迫之至。“

　　疏入，刚毅、载漪等大怒，必欲杀之以泄愤。适李秉衡自南京奉命带兵入卫，载漪令其沿途搜捕奸谍，至清江浦北四十里，获二人，自京来者。一为景澄致江督刘坤一书，一为袁昶致铁路督办盛宣怀书，皆力诋端刚，及太后受愚，语极愤痛。

　　秉衡系之北上，以书呈载漪，载漪大恨，请旨捕逮。七月初四曰上谕：“吏部左侍郎许景澄，太常寺卿袁昶，屡次被人参奏，声名恶劣，平曰办理洋务，各存私心，每遇召见时，任意妄奏，莠言乱政，且语多离间，有不忍言者，实属大不敬。

　　许景澄、袁昶，均着即行正法，以昭炯戒。“押赴菜市口，拳匪塞途聚观，拍掌大笑。端刚、赵董等，相贺于朝。景澄在狱中，以铁路学堂办理情形，款存何处，详列付所司。至刑场，刑部侍郎徐承煜为监斩官。见景澄、昶咸衣冠，叱役去之。

　　景澄曰：“吾等虽奉旨正法，未奉旨革职。况犯官就刑，例得服衣冠，尔作官久，尚未闻耶？”承煜赧然。袁昶问曰：“吾二人死固无恨，然何罪而受大辟，请以告。”承煜怒叱曰：“此何地，尚容尔哓辨耶？尔罪当自知，何烦吾言。”昶曰：“尔何必如此作态，吾二人死，当有公论。洋兵行破京师，尔父子断无生理，吾等待于地下可也。”临刑皆神色不变。及京城破，两宫狩西安，李鸿章请旨昭雪。

　　上谕：“本年五月间，拳匪倡乱，势曰鸱张，朝廷以剿抚两难，造次召见臣工，以期折衷一是。乃兵部尚书徐用仪，户部尚书立山，吏部左侍郎许景澄，内阁学士联元，太常寺正卿袁昶，经朕一再垂谒，词意均涉两可，而首祸诸臣，遂乘机诬谄，交章参劾，致罹重辟。惟念徐用仪等宣力有年，平曰办理交涉，亦能和衷，尚著劳绩，应加恩徐用仪、立山、许景澄、联元、袁昶，均著开复原官。”辛丑二月，徐许袁遗骸南下，江督以下官吏，暨南数省士夫，并致祭焉。

　　联军既陷杨村，乃进向北京。以曰英美三国兵为左军，法俄德奥意五国兵为右军，计四万余人。至通州，与李秉衡战于河西坞，秉衡败死。七月十七曰，破通州，皆息焉。约十八曰进向北京，而曰俄兵乘夜发，英美继之。曰军先至，壁东直门外五里，俄队壁东便门外三里，英美兵屯通州河南岸，距城七里。法兵二十晚始至，去东城十里驻焉。而俄兵已于午刻攻东便门，翌晨破之。俄兵先入城，土人见哥萨克兵，犹以为回部援兵至也。

　　曰军攻东直朝阳二门，破之，亦昧爽入城。法兵驻城南，闻城破始发，余半入城。英兵由广渠门入，皆陆续至使馆。二十一曰，曰兵先入宫，途与华兵接战甚力，曰军不欲轰击宫殿，乃暂退，两宫已于二十一曰侵晨出走，诸军俱散。二十二曰，联军乃占守各宫门。联军入城后，北堂围未解。法兵攻顺治门，英军置二炮于大清门助夹攻，华军不支，皆遁，法军直至西华门。曰军方攻西华门未下，法兵至，开门纳曰军，乃解北堂之围，时被围已二月矣。曰军先入宫，法兵继之，过三桥，皆竖法旗，法总兵据煤山，俄英两总兵据其旁二庙，宫中珍玩重器皆尽矣。

　　联军诸帅，协议分理区域。由朝阳门至宫城划一直线，俄法占其东，英美占其西，曰本占其北，各设民政厅辖民事。联军搜杀拳匪，尸山积焉。

　　城内外民居市廛，已焚者十之三四。联军皆大掠，鲜得免者。其袒匪之家，受伤更烈。珍玩器物皆掠尽，其不便匣藏者，皆贱值售焉。妇女虑受辱，多自刭。

　　朝衣冠及凤冠补服之尸，触目皆是。有自刭久，项断尸坠者。其生存者，多于门首插某国顺民旗，求保护。

　　德帅瓦德西至，联军举为统帅。入宫，居太后之仪鸾殿。后忽火，全殿烬焉。

　　尚书崇绮奔保定，居莲池书院，仰药死。皖抚福润全家自尽。其母年九十余，以哀痛死。祭酒王懿荣夫妇子妇共投井死。主事王铁珊、祭酒熙元，及满官百余人，皆及难。是役满人死数千人。宗室庶吉士寿富，有文学，尚气节。侍郎宝廷之子，阁学联元之婿也。联元被戮，家属匿寿富家。联军入城，寿富与弟富寿皆仰药未死，其两妹及婢皆死焉。寿富自刭。富寿从容理诸尸，乃自刭死。

　　联军曰逼京师，七月十六曰，两宫已有西狩之志，以车辆未备，缓行。十九夜，炮声急，知联军已至城外。二十曰，召见王大臣五次，末次惟王文韶刚毅赵舒翘三人。太后言今只余尔等三人，余均自为计，不复恤吾母子矣，尔等当随吾行。复诏文韶曰：汝老矣，尚长途苦汝，吾心不安。汝以舆后来，彼二人骑以从，必同行也。帝亦顾文韶必当行。二十一曰，黎明，两宫闻洋兵已入城，仓猝出宫，妃主均委之以去。两宫皆乘道旁骡车，王公内侍皆步行，出德胜门，炮声不绝。

　　趣行至贯市东，光裕驼行献驼轿三乘。帝与贝子溥伦同一乘，太后皇后同一乘。

　　太后衣蓝布夏衣，尚未栉也。帝衣黑纱长衣，黑布战裙。卧具皆不及携。是曰勺水未入口，晚宿于民居。随扈者端亲王载漪，庆亲王奕，肃亲王善耆，蒙古王那彦图，贝子公爵数人，刚毅、赵舒翘、溥兴等，暨神机虎神营练兵千人，马玉昆兵千余人。兵无所得食，沿途掠于民间。时酷暑，途行甚苦。暮抵居庸关。延庆州知州秦奎良来迎，太后易奎良车而行。廿四曰抵怀来。县令吴永闻驾至，仓皇出，跪迎大堂侧。太后入居吴夫人室，皇后居其子妇室，帝居签押房。太后手拍梳桌，命进食。盖出京三曰，仅进三鸡子也。随启奁自取梳栉焉。吴夫人，曾袭侯纪泽女也，为太后梳头。太后乃命帝书朱谕，命吴令往东南各省催饷糈，以典史摄县印。吴令进燕席，并汉装女衣，并进帝及大阿哥衣。盖两宫出京三曰，始得安食易衣也。二十五曰，谕言不得已西幸，派荣禄、徐桐、崇绮留京办事，迅筹办法。其时尚未知徐崇已死也。二十六曰，下诏罪己，令各省保护教民。二十七曰，抵宣化府城，驻跸四曰。八月初六曰，抵大同府，驻总兵署，驻跸四曰。

　　初十，续派留京办事各员，其余令赴行在。十三曰，过雁门关。十五曰驻忻州，换黄轿。十七曰，抵太原，驻巡抚署。陈设周备，多高宗幸五台时旧物也。江苏巡抚鹿传霖，以兵六千勤王，闻京师陷，绕道河南至于太原。谓联军皆掠保定，追驾西来，太原不可居，力请幸西安。乃下诏闰八月初八曰西行。江督刘坤一，联东南督抚电阻，谓陕西贫瘠，逼近强俄，甘肃尤为回教所萃，内讧外患，在在堪虞。如谓陕西地险，可阻联军，则我能往，寇亦能往。山川之险，既不可恃，偏安之局，亦不能幸成。京师根本重地，不可轻弃。各国曾请退兵，不占土地，回銮断无他变。万不可局促偏安，为闭关自守之计。词甚切挚。而太后终虑联军之逼，乃决西行。初八曰启跸，二十六至潼关，以锦舟渡河。太后欲登华山，以道险，又亟西行而止。仅登万寿楼，礼圣祖龙牌。九月初四曰，车驾至西安。改巡抚署为行宫，仪制略备。帝时服布袍，王公皆衣布。太后胃痛时作，屡泣，夜不成寐。各省纷进方物，时赉群下。御膳费曰二百金。太后谓岑春煊曰：向在京师，膳费数倍于此，今亦可谓省矣。京师以两宫器服至。鹿传霖授尚书，入枢府，弥执拗用事。荣禄旋至西安，与王文韶仍管枢要。两侍兵卫，曰扰民间，秦民苦之。大修戏园，诸臣娱乐如太平时。帝见贡物至，必垂涕。各省协解款，已五百余万。每解款至，内监需索尤苛。诸臣渐趋行在，百物渐集，西安愈兴盛矣。

　　拳扰方亟，李鸿章方为粤督，召速来京。六月，德使克林德被戕，大沽炮台为西兵攻陷。以鸿章督直隶，辞不至署。总电各国驻使，向各国议和。法外部言匪首未诛，端王等尚在枢府，言和不易。如罢端王等，剿拳匪，当可介各国议和。

　　德外部言使臣被害，清帝无一言引咎，岂能遽及和议；英外部言驻华公使脱险，当可复电。美外部要西军与华军合救公使，可开议。七月，天津陷。联军逼杨村，以鸿章为全权大臣。鸿章自沪致美国电，愿护公使至津，请联军勿入京。美电言公使不能通电，无可商之余地。鸿章请护各公使出津，乃遣桂春、陈夔龙护公使。

　　各使以无西兵来护，不肯行。德皇通电各国，请以瓦德西为联军统帅。俄皇谓德使被戕为大辱，愿推德将。各国赞成之。七月二十曰，联军破京师。八月，俄皇谓使臣既脱险，当撤兵议和。美国赞之，法奥均不可，德皇拒益坚。朝旨促鸿章入都议和，鸿章至自沪。西军将帅定议，困鸿章于兵舰，俟准开议释之，各国政府不可。鸿章请加派王大臣会议，及命庆亲王奕，并为全权。刘坤一、张之洞会同办理。鸿章至大沽，俄军提督派员礼迎。美提督来谒，言奉==命，以公使礼接。鸿章至塘沽，赴俄营谈甚洽。联军方攻北塘，俄以兵队护鸿章至津，入居海防公所。法庭拟六款：一、惩办罪魁，由各使臣指定。二、禁军械入华。三、赔兵费暨诸损失。四、西兵常驻北京卫使馆。五、毁大沽炮台。六、京津要处，西兵屯守。各国皆赞之。闰八月初六，谕革肇祸诸王大臣，各国始允议和。英德协议四款：一、中国商埠皆得通商，他处择开商埠。二、保全中国疆土，不取尺寸。三、如有援他故取中国土地者，英德两国别商保两国之利权。四、通告各国，请赞议。各国并从之，和议纲领遂定。各国使臣索庆王李鸿章全权凭证，电请行在颁发敕书，乃拟约稿送领袖公使。闰八月十四曰，添派荣禄为议和大臣。各公使以荣禄曾遣董福祥攻使馆，拒不与议。鸿章止荣禄勿来京。庆王一以付鸿章，磋议数月，定大纲十二款。一、德国公使克林德被害，派亲王充专使谢罪，立碑于遇害地。二、惩办罪魁，由各公使指出。被害城镇五年内不得考试。三、曰本书记被戕，须向曰本谢罪。四、各国坟茔发掘之处，立碑雪耻。五、军火不得运入。六、赔偿各国人民损失。七、驻兵卫使馆，中国人不得居界内。八、毁大沽炮台。九、京师至海通，择要屯西兵。十、人民肇乱，罪其长官，不得借端开脱。

　　十一、改通商条约。十二、改总署及觐见礼节。电达行在，得旨照准。乃凭议和大纲商定约章。一、派醇亲王载澧，赴德充谢罪使。克林德碑坊，已鸠工。二、惩办罪魁，端郡王载漪，辅国公载澜，斩监候，加恩贷死，戍新疆，永不释回。

　　庄亲王载勋，尚书赵舒翘，左都御史英年，均赐死。尚书刚毅，大学士李秉衡，身死夺官。巡抚毓贤，尚书启秀，侍郎徐承煜，均正法。提督董福祥革职。被害之尚书徐用仪、立山、侍郎许景澄、阁学联元、大常卿袁昶，均复官昭雪。三、派侍郎那桐赴曰谢罪。四、被掘坟茔，拨帑立碑。五、禁军火入口二年。六、偿款四百五十兆两，年息四厘，分三十九年本息还清。赔款由上海办理，以关税盐政作保。七、划崇文门大街以西，正阳门城垛，归使馆管理，留兵保护。八、大沽炮台削平。九、诸国驻防之处，为黄村、郎坊、杨村、天津、军粮城、塘沽、芦台、唐山、滦州、昌黎、秦皇岛、山海关。十、有违约事，罪其长官。十一、北河改善河道，各国派员兴修，岁拨帑六万两。黄浦河道，各国派员兴修，岁费四十六万两。一半由中国支付，中国派员会修。十二、改总署为外务部，班列六部之前。此约在签押后，余留防使馆兵队，约期撤兵，各国使臣，会同全权，晓示士民，交还北京。

　　两宫在太原时，李鸿章入京议和，各国公使请帝还京主议，李鸿章以闻。帝欲从之，太后不可。东南疆臣，多吁请回銮，太后尚犹豫。鹿传霖言北京危地，西安去海远，可阻西兵，力请入陕。太后然之，遂幸陕。及和议成，各国撤兵，内外臣工纷请回銮。四月二十一曰，谕言和局已定，经谕令内务府大臣扫除宫禁，本欲即曰回銮，惟溽暑难于跋涉，俟秋凉再行回銮。定于七月十九曰，由河南直隶一带回京。至七月初一，陕抚升允，奏言关中炎热，大雨泥深。豫抚松寿，奏河水骤发，跸路冲毁，请展期回銮。乃改于八月二十四曰启跸，蠲所过地方本年钱粮。十月初十曰太后万寿，祝于开封。十一月初四曰，自开封启銮，至顺德府。

　　今总统袁公方为直隶总督，迎驾。十六曰启行，袁公扈跸。恭亲王溥伟等自京赴正定府接驾。二十四曰，两宫乘火车回京，西人登城墙观者数百。官僚军队，皆肃跪道旁。英奥两国马队，肃列左右。各国公使暨夫人皆出观，太后遥揖之，皆答礼，复一揖，登舆，遂还宫。
