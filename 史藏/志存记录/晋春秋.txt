晋春秋 唐 杜延业

　　●武帝 

　　泰始四年，策免石苞官（《通鉴考异晋纪》）。 

　　七年，刘禅卒，谥惠公（同上）。 

　　八年二月，以贾充为都秦、凉二州事（同上）。 

　　八年，敦煌太守尹据卒。凉州刺史杨欣表敦煌令梁澄领太守，功曹宋质辄废。澄表，议郎令狐丰为太守。 

　　八年十月己巳，贾充与朝士宴饮，庾纯醉与充争言，诏免纯官（同上）。 

　　太康元年四月甲子，王浑斩张悌。丙寅，吴杀岑昏与何桢书。庚午，送降书。壬申，王浚入石头。甲申，封归命侯。五月丁亥，至洛阳（同上）。 

　　武帝谓胡威曰：“卿清孰与父清？”威对曰：“臣不如父。”帝曰：“以何为不如？”对曰：“臣父清，恐人知，臣清，惟恐人不知。是以不如父也。”（《书钞》三十八） 

　　太康三年春正月丁丑朔，帝亲祀南郊。礼毕，问刘毅曰：“朕可方汉之何帝？”对曰：“桓、灵。”帝曰：“何至于此？”对曰：“桓灵卖官，钱入官库，陛下卖官，钱入私门。以此言之，殆不如也。”帝大笑曰：“桓、灵之世，不闻此言。今朕有直臣，固为胜之（《通鉴考异晋纪》）。 

　　七年十月，刘毅致仕，寻卒（同上）。 

　　●惠帝 

　　元康四年七月，傅咸为司隶。五年五月，始亲职。十月，卒（《通鉴考异晋纪》）。 

　　四年闰月，武库火（同上）。 

　　八年，李特就谷入蜀（同上）。 

　　永康元年，赵廞自称大都督、大将军、益州牧，建号太平元年（同上五）。 

　　二年春，赵廞以李庠大逆不道，斩之（同上六）。 

　　太安二年正月，李特僭位，改年建初（同上七）。 

　　七月，颙颖起兵，乃以乂为太尉都督以讨之（同上）。 

　　八月，乐广自裁（同上）。 

　　十月，颖杀陆机，又收机弟云及孙承，皆下狱（同上）。 

　　十二月，杀乂（同上）。 

　　永兴元年十月，李雄自称成都王，刘渊自称汉王（同上）。 

　　二年六月，李雄即帝位（同上八）。 

　　光熙元年十二月，东海王越杀颙（同上）。 

　　●怀帝 

　　永嘉元年，讨陈敏，顾荣等应之。初，敏弟处知荣等有贰心，劝敏杀之，敏不从。敏临死，谓处曰：“我负卿。”（同上） 

　　王衍言于太傅越，以王澄为荆州，敦为扬州，据吴、楚以为形援，越从之。于是澄、敦同发，越饯之（同上）。 

　　二年，张轨病。张越与其兄镇及曹祗谋遣使诣长安，告而代之（同上）。 

　　张澹驰诣长安，上诉轨之被诬（同上）。 

　　成尚书令杨裦卒（同上八）。 

　　三年春正月、辛丑朔，荧惑犯紫微。汉太史鲜于修之言于汉主云云。（同上九） 

　　四年，猗卢率万余家避难，自云中入雁门，从刘琨求地，琨徙五县居之（同上）。 

　　五年正月，上遣李初诏苟晞讨越（同上）。 

　　猗卢遣其子利孙助刘琨戍新兴（同上）。 

　　聪以帝为平河公。明年二月，乃封帝会稽公（同上）。 

　　怀帝陷于平阳，刘聪加帝开府仪同三司，会稽郡公，引帝入宴。谓帝曰：“卿为豫章王时，朕与王武子俱造卿。武子称朕于卿，卿言闻名久矣，卿以所作乐府文示朕，曰：‘刘君闻君善词赋，试为看也’。朕与武子俱为盛德颂卿，称善者久之。又引朕射于皇堂，朕得十二筹，卿与武子俱得九筹。卿又赠朕柘弓、银砚，卿颇忆否？”帝曰：“安敢忘之，恨尔日不得早识龙颜。”聪曰：“卿家骨肉，何相残之甚？”帝曰：“此殆非人事，皇天意也。大汉将兴，应乾受历，故为陛下自相驱耳。臣家若能奉武皇帝之业，九族敦睦，陛下何由得之。”聪甚有喜色（《御览》五百八十八引《晋春秋》）。 

　　●愍帝 

　　愍帝名子业，或作业（《通鉴考异晋纪》九）。 

　　建兴二年，刘曜、赵染复与段凯率众向长安（同上十一）。 

　　三年，陶侃攻杜弢，城溃，弢投水死（同上）。 

　　四年，汉免卜干为庶人，太宰河间王士通等谏。 

　　使宗敞送降笺于曜（同上）。 

　　●元帝 

　　大兴元年，蒲洪降刘曜（同上十三）。 

　　大兴三年，刘宏以妖术惑众，张寔左右皆事之。阎涉、赵卬皆宏乡人，宏谓之曰：“天与我神玺，应王凉州。”涉、卬信之，密谋杀寔奉宏。寔弟茂知其谋，请诛宏，寔令史初收之，未至，涉等人杀寔，宏见史初，谓曰：“使君已死，杀我何为？”初怒，截其舌，而囚之辕于姑臧市（《通鉴考异晋纪》十三）。 

　　●明帝 

　　太宁元年，王敦移镇姑苏，屯芜（同上十四）。 

　　二年，诏下敦府，列敦罪恶，曰：“敦辄立兄息以自承代，未有宰相继体，而不由王命者也。顽凶相奖，无所顾忌，志骋凶丑，以窥神器。今遣王导等进讨，有能斩送敦首，封万户侯，赏布万匹。”（同上十五） 

　　敦疾笃，王导为敦发丧（同上）。 

　　七月，王含等水陆三万，奄至江宁南岸（同上）。 

　　钱凤走，载渊弟良斩凤（同上）。 

　　●成帝 

　　咸和三年，庾亮、温峤互相推为盟主。峤从兄充曰：“陶征西，位重兵强，宜共推之。”（同上十六） 

　　石勒即帝位，改元太和（同上）。 

　　五年，赵以翟真为句町王（同上） 

　　七年，陶侃遣使聘后赵，赵王勒飨之（同上十七）。 

　　九年，陶侃卒。侃尝梦化鹤，背上生八翼，飞而上天，见天门九重，已登其八，唯一门不得入，阍者以杖击之。因坠地折其左翼。及寤，左胁犹痛。及都督八州，握强兵，潜有窥窬之志，每思折翼之祥，自抑而止（同上）。 

　　石虎即位，改元永熙（《通鉴考异晋纪》十七）。 

　　咸康三年，石虎杀其太子邃（同上）。 

　　●穆帝 

　　永和三年，赵击张重华，遂城上最（《通鉴考异晋纪》十九）。 

　　五年，石遵即位，废太后为昭仪（同上二十）。 

　　六年，闰正月（同上）。 

　　三月，赵新兴王祗即皇帝位（同上）。 

　　●哀帝 

　　兴宁元年闰月，张天锡杀玄靓而自立（同上二十三）。 

　　●帝奕 

　　太和四年，燕建熙十年八月，秦命匈奴曹毂发使如燕朝贡，以西戎主簿郭辩为之副（同上）。 

　　五年，燕太傅评将精兵三十万以拒秦（同上二十四）。 

　　●孝武帝 

　　太元四年，秦苻坚克襄阳，获习凿齿、释道安。时凿齿足疾，坚见之与语，大悦，叹曰：“昔晋平吴，利在二陆。今破南士，获士一人有半。”盖刺其蹇也。初，凿齿尝造道安，谭论自赞曰：“四海习凿齿。”安应声曰：“弥天释道安。”咸以为清对（《广记》二百四十六）。 

　　●安帝 

　　隆安五年，凉吕隆遣使请降于秦（《通鉴考异晋纪》三十四）。 

　　义熙十一年二月，姚兴卒（同上三十九）。
