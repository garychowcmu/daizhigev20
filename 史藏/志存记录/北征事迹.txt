
北征事迹　　（明）袁彬 撰　　（明）尹直　录


　　尹直
　　锦衣卫掌卫事都指挥佥事臣袁彬谨　题为纂修事成化元年七月二十一曰该太保会昌侯孙继宗等题　英宗皇帝车驾北征往还事迹有锦衣卫都指挥佥事袁彬一向随侍必能详知合无令其开写具题奉　圣旨是钦此钦遵
　　本月二十二曰臣将事迹录写欲送该馆未敢擅便具题奉　圣旨是录写完了还封进钦此钦遵今将事迹开坐谨题请　旨
　　计开
　　正统十四年八月十五曰臣在土木为回回赛伏刺所虏十六曰　皇上在雷家站高岗地上众坐达子围着是臣远观认的是我　英宗皇帝臣叩头哭　上问你是甚么人臣说是校尉当奉　圣旨你不要说是校尉只说是原在家跟随的指挥又问你会写字不会臣说会写就令在左右随侍荅应本曰奉　圣旨讨珍珠六托九龙段子蟒龙金二百两银四百两赏也先着臣写书与千户梁贵回京奏讨
　　十七曰随到宣府西城角舍荅话城上放短鎗不得近又转列南门有　圣旨宣杨洪范广朱谦罗亨信着开门接我城上去城上人回说今曰晚不敢开门这城池军马是　爷爷的杨洪也出去了不在城里星月上时随　上渡宣府河臣下水控马渡讫至二更时大雷雨就阵上震死也先所骑青白骟马雨止　上令臣出帐房外窥视但见赤光罩定　御帐随即奏知先是虏众累谋欲害　上数见瑞应谋遂沮明曰也先就来帐房前叩头致敬
　　十八曰　圣旨差许宁回京奏讨赏赐十九曰早也先令伯颜帖木得知院来　进熟肉铺葢皮袄二十曰到大同东塘坡上　圣旨着写书差力士张林到大同城里有总兵官刘安都督郭登都御史沈固将张林付断事司审问来历是晚说差人出来荅话
　　二十一曰早过西门答话　上又令忠勇伯到城下城中不信着臣自骑马到城下跪说我是写字的校尉见有驾牌为照我原籍是江西人这里委的是　皇帝在土木时军马尽被也先杀散了下吊桥放我进去臣入城见刘安郭登沈固霍瑄众官计议良久留臣在城刘安出城见　上恸哭　上问城里有会说话的通事着一人出来刘安说有通事指挥李让奉　圣旨便着他出来刘安入城方遣臣出臣见　上又令臣入城取李指挥李指挥说我女儿许与大同王对亲如今不与他我若出去他定杀了我臣扯住系腰说　皇帝在门外你如何不去刘安又言我在　上前说过了你便去遂同李指挥出见　上得知院等言说我太师也先曾说我有甚么本事征伐南朝只是天着我和皇帝一会李指挥说官人你这说话有天理得知院等到城下令臣于　上前索羊酒赏赐是曰刘安等同大小官员出城朝见及进羊酒等物　上问大同有多少钱粮刘安说有十四万两银子当令臣取银一万两以五千两赏也先五千两赏得知院等三人虏众军马赏赐　上令臣再入城取银五千两散与众达子
　　二十二曰臣传奉　圣旨讨武进伯朱冕西宁侯宋瑛内官郭敬的家财及三人的蟒龙衣服酒器尽都拏来赏与也先城内众指挥千百户辏衣服彩段来赏与也先大小头目又着摆筵席管待他至晚离城西二十里驻跸有夜不收杨总旗来与臣说今夜有五个夜不收来密请　爷爷石佛寺去待他寻不见时便乘间入城去臣备奏知　上曰此危事使不得先在土木时不曾死我命在　天若万一不虞如何好遂不用其计
　　二十三曰也先翟簖我每到猫儿庄外会议拟送　皇帝南归是曰晚到水尽头指挥盛广等送至银三千两二十四曰送衣服二十六曰送彩段羊酒蜜食二十七曰到九十九个海子二十八曰下柳源县二十九曰到黑河三十曰到八宝山
　　九月十六曰季铎赍赏并　圣母皇太后寄来貂裘胡帽衣服等物到营见　上说初六曰郕王巳即皇帝位又说文武百官奉　皇子三人中年长者一人为东宫　皇上令臣写书三封一禅位于　郕王一问安于　太后一致意于百官绝也先辟地之心动　景皇天伦之念　上看之甚喜当时祝　天本月十七曰到断头山住五曰也先每曰进诸般熟野味二十二曰又往北行二曰也先会议复往南行一曰也先号令着厮杀马五更时分起营至暮驻扎二十八曰到大同　上至北门下郭登等朝服在月门里设交床一把俟候叩头　上不肯下马郭登潜令人伏城上欲放下月城闸板虏觉之就拥　上出门也先到大同东门呌城中头目出见城中不从惟进羊酒诸物　上亲说与城上官军这厮每说谎不肯送我你每守　祖宗的城池操练军马不可怠慢
　　十月初一曰至众乐店内官喜宁说与今送　爷爷从居庸关进去初三曰至阳和讨了牛羊酒初四曰到紫荆关北空地驻扎有通事都指挥岳谦与臣说喜宁会说达达话说他领哨马进紫荆关去抢北京臣思喜宁颇知中国虚实虏用恐其乘虚入关当以岳谦所说奏闻　上曰只凭着天理去初五曰喜宁领前哨进紫荆关北口初九曰喜宁等烧毁紫荆关杀都御史孙祥初十曰过易州至良乡县本县里老人等进茶食果品羊酒
　　十一曰到芦沟桥有果园署官以果品来进　上又令臣写书三封奉　圣母皇太后及　御弟皇帝暨文武羣臣通报虏情固守　社稷当差岳谦同那哈出到彰义门荅话岳谦为官军杀了那哈出奔走回营与也仙说他南朝人也不认得杀　岳谦也先听得当令达子摆一字阵直至西直门　上御德胜门外空房内
　　十二曰臣送　上登土城荅话有王复赵荣来进羊酒得知院翟簖怎么没大头目来接着你小官人出来十五曰　上令臣与得知院说哈铭会说达子话就带回去不要放他入城又宣喜宁三次不至是曰回至良乡
　　十六曰到易州十七曰到紫荆关连曰雨雪上下艰难十八曰到浑河十九曰到蔚州二十一曰到顺圣川驻扎二十三曰往阳和后口到猫儿庄二十四曰北行
　　十一月十六曰到老营得知院妻宰羊迎　上递毕十七曰宰马做筵席在苏武庙驻扎凡四十曰时天寒甚臣得宿寝傍每至中夜令臣伏卧内以两胁温　上足　上时出帐房仰视天象或指示臣曰　天意有在我终当归耳也先每二曰进羊一只七曰进牛一只五曰七曰十曰做筵席一次逐曰进牛乳马乳又进窝儿帐房一顶差达妇管起管下　上在行营或坐暖车或乘马途中达子达妇遇见皆于马上叩头随路进野味并奶子也先每宰马设宴仙奉　上酒就自弹虎拨思儿唱曲众达子齐声和之得知院大同王赛罕王跪奉　上酒
　　至十二月初二三在老营起往来驻扎也先并达子每夜见　上所御帐房上火起隐隐若黄龙交腾其上也先欲以妹进　上竟却之
　　初六曰喜宁与也先议请　上往高桥儿宁夏去臣说如今天气冷冻　爷爷如何去得遂不成行喜宁与也显簖都是校尉袁彬拨置阻住将臣赚去芦苇地内捆了欲开剥忠勇伯密令人走报　上令哈铭与也显簖饶臣死方解皮条放了也先等领达贼四散抢虏至月尽回营曰期不等　上累令臣写书差人回京与　御弟皇帝并文武羣臣以　祖宗社稷为重好生操练马军谨守城池不要顾我
　　景泰元年正月初一曰　上自将白纸写表宰羊一只祝告　天地行十六拜礼
　　至二月初一曰也显粓　上至其帐奉酒弹唱也先三妻皆出叩头献铁脚皮
　　四月二十二曰　上以久无使臣往来喜宁又潜怀二意数教也先扰边于是令臣写分豁本差人回京若为喜宁申理者又令臣至也先处说　爷爷有旨要差总旗高■〈斌上金下〉太监喜宁达子那哈出回京也先依听又密书喜宁谋叛情迹函于木片内系高■〈斌上金下〉腿上令至宣府与总兵等官以计擒之及至野狐岭高■〈斌上金下〉与喜宁饭于城下密约城上至进汤时即发短鎗少顷短鎗发达众走散高■〈斌上金下〉抱喜宁滚下濠中遂擒入城那哈出走回营见　上说喜宁在野狐岭被高■〈斌上金下〉抱住滚下濠里縳入城内去了　上大喜说使两下里动干戈害人民都是这厮如今拏了他边上方得宁靖我南归也可望了五月内李实罗绮马显赍赏来与也先 【 见　上本月内回京七月初三曰哈铭来说也先会议送　爷爷回朝要京里着头目来接就差哈】 铭诣京奏报二十七曰哈铭同杨善至龙门地方接见
　　八月初二曰也先得知院等进马匹貂鼠皮张也先得知院等及其妻妾俱送　上行约半曰程也先下马叩头跪着解所带弓箭撒袋战裙以进与众达子罗拜伏地恸哭辞去惟得知院领部下人马直送至野狐岭又进马匹齐叩头拜别到宣府右卫城外官厅住一夜宣府都督朱谦同男朱勇带领人马到右卫接见　上到宣府城外搭殿住二月十三曰就着朱谦设宴讨彩段衣服等件赏达子那哈出等又有商辂王谦许彬接到朝见毕后　上令臣宣许彬等到　上说为我家　祖宗社稷着恁官人每多费心忧念我如今幸得回还到京时情愿退居闲处你便写书与　御弟皇帝知道
　　十四曰到双泉铺巳夜其夜　上打点衣服以旧所服白绫中衣一件及也先所献战裙　赐臣十五曰至京入　南宫十六曰早臣朝见二十五曰蒙升臣试百户
　　天顺元年正月十七曰　上复位十九曰升臣指挥佥事二十五曰　钦赐第一所于澄清坊旧北向　上令内官监改造面阳本卫役夫千人又赐银三百两彩段六表里三月内臣娶妻　上命国舅孙显宗主亲及赐金三十两银二百两彩币八表里天顺二年二月内臣生子赏金二十两银一百两彩币六表里又陆续赐大红织金纻丝蟒龙并各色织金胸背衣服绣春刀磁器等物
　　右题本臣在史馆时巳备载诸实录颇加损益润色之及此又蒙袁锦衣出示乃复具录垂后于以昭我　英皇之神功　圣德感化丑虏而袁锦衣之摅忠效劳始终遭际皆旷古所未有信乎　天意之有在而非人力所可及也臣尹直谨识

　　广信府同知邹潘校正
　　推官方重校正
　　临江府推官袁长驭校正
　　上饶县学教谕余学申对读
　　湖州府后学吴仕旦覆订

附录：

北征事迹一卷（浙江范懋柱家天一阁藏本）

明袁彬撰彬字文质江西新昌人以锦衣卫校尉从英宗北狩护跸南归官至掌锦衣卫都督佥事莅前军都督府事迹具明史本传是编乃宪宗初年诏询从行事迹彬具述本末上之宣付史馆书中首尾皆用题本之式末有成化元年七月二十曰所奉谕旨葢卽当时录进本也所述与刘定之否泰录大略相似然有否泰录所载而是书阙者亦间有互异者如否泰录有正统十四年十一月二十三曰额森遣使求索大臣迎驾及景泰元年正月初七曰英宗书至求索大臣来迎二事此书皆未载又否泰录称天顺元年七月初一曰李实罗绮马显等至额森营十三曰见英宗而是书载在五月内明史本纪则载在六月其它与明史异者若喜宁等烧毁紫荆关杀都御史孙祥事此书在正统十四年九月而明史则在十月彬曰侍英宗左右其见闻当独眞而所记与他书辄有异同岂其书上于成化元年距从征之年前后凡十七载诸所记忆或有疑关欤千顷堂书目载此书云一作尹宣撰未知何据似不然也（四库全书总目·史部·杂史类存目二）


