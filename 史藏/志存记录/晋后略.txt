
《晋后略》西晋 荀绰

○晋武帝
世祖自平吴之后，天下无事，不能复孜孜于事物。始宠用后党，由此祖祢采择嫔媛，不拘拘华门。父兄以之罪亹，非正形之谓，局禁以之攒聚，实耽秽之甚。昔武王伐纣，归倾宫之女，助纣为虐。而世祖平皓，纳吴姬五千，是同皓之弊也。
○贾后
贾后既杀杨庶人于金墉城，又信妖巫谓“后既死，必诉怨于先帝”，乃覆而殡之，施诸厌劾、符书、药物以含瘗之。
贾后以鹿车出承明东掖东门，诣金墉城，食金屑而死。
○成都王
成都王围京邑，城中鱼肉无出，营巷卖死驴马肉，杂死人肉卖之。
成都王围京邑，城中无菜，采陈韭芥以为膳菜。
○张方
张方兵入洛，诸官府大劫掠，御宝织成流苏皆分剖为马帴。
张方围京邑，决千金堰，千沟渠枯涸，井多无泉。
○荀勖
钟律之器，自周之末废，而汉成哀之间，诸儒修而治之。至后汉末，复隳矣。魏氏使协律知音者杜夔造之，不能考之典礼，徒依于时丝管之声，时之尺寸而制之，甚乖失礼度。于是世祖命中书监荀勖依典制定钟律。既铸律管，募求古器，得周时玉律数枚，比之不差。又诸郡舍仓库，或有汉时故钟，以律命之，皆不叩而应，声音韵合，又若俱成。
◎刘漠
漠少以清识为名，与王夷甫友善，并好以人伦为意，故世人许以才知之名。自相国右长史出为襄州刺史，以贵简称。
○冯播
插字友声，长乐人。位至大宗正，生荪。
○武含
武含字景纬，官历中庶子，迁散骑常侍。以母在日诲云“汝修其意，仕当为尚书郎”，惧进叙有违前言，乃辞常侍，为吏部郎。

 
