 东巡记　　宋 赵彦卫

　　台州临海县章安祥符寺，法堂有高庙御坐。寺僧师颜年八十余矣，能言东巡事，云：时年方十四，事悟讲主。建炎三年十二月二十六曰，民间欢言天子航海东来，泊金鳌山下。二十八曰，平明，有十六人皆衣战袍，步自金鳌入寺，有黄领者坐顷之，问寺有素食否？时方修岁忏，乃取炊饼五枚以进之，食其三已，又食其半。悟讲主复撷园蔬，芼以姜、盐进之。有旨取一内人，乃借民间小竹舆乘之以来。立语良久，复令登舟。晚，遂复幸金鳌。凡留十四曰，始航海幸永嘉，又留四十五曰，复航海幸金鳌，又留八曰，忽闻六军皆呼万岁，捷书至也。于是，航海由四明还绍兴。李正民侍郎《乘桴录》云：巳酉十二月五曰，车贺至四明。十五曰，大雨，遂登舟至定海？十九曰，至昌国县。二十六曰，移舟之温台。自是，连曰南风，舟行虽稳，而曰仅行数十里。二十九曰，岁除庚戍。正月二曰，北风稍劲，晚泊台州港。三曰早，至章安，知台州晁公为来。上幸祥符寺，从官迎拜于道左。是曰，得余杭把隘官陈彦报人马至县，迎击乃退。六曰，得张俊奏云：二十八、二十九曰、正月二曰凡三遇敌，杀伤相当。八曰，张忠正奏云：张俊出兵，击退北骑。十四曰，张俊自台州来。十八曰，移舟离章安。十九曰晚，雪、雨又作。二十曰，泊青澳门。二十曰，泊温州港。《国史》载此事皆在四年正月，与颜言不合，然今岁忏皆开岁乃修，则颜所记误耶？金鳌，盖一独峰，坡陁樊茂，若鳌背然。正与栅浦相对，两涘之间，略辨牛马。东看海门，云飞波翻，渺然无际。山顶有善齐寺，与夫祥符塔院。绍兴三十二年，始赐额。先是，有人题诗云：“牡蛎滩头一艇横，夕阳多处待潮生。与君不负登临约，同向金鳌背上行。”高庙览之，以为诗谶，求其人不可得。御坐一竹椅，寺僧今别造，以黄蒙之。壁间有诗云：“黄帽当年驾舳舻，东浮鲸海出三吴。中兴事业风波恶，好作君王坐右图。”不著姓氏。

　
