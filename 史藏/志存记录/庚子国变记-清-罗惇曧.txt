 庚子国变记　　清 罗惇曧

　　义和拳起嘉庆时，民间私相传习，其时禁令严切，犯者凌迟死。燕齐之间，犹有秘传其术者。光绪庚子，毓贤为山东巡抚，民间传习义和拳，以扶清灭洋为帜。时各省多闹教案，外人逼我甚，民情益愤，闻灭洋说，争鼓吹之。义和拳自山东蔓延及于直隶，聚众称义和团，遂围涞水。县令祝芾请兵，直隶总督裕禄遣杨福同剿之。福同败死。义和团进攻涿州，知州龚荫培告急。顺天府何乃莹格不行，以荫培召变，免其官。慈禧太后以戊戌政变，康有为遁，英人庇之，大恨。己亥冬，端王载漪谋废立，先立载漪之子溥俊为大阿哥，天下震动，东南士气激昂，经元善连名上书，至千数人。太后大怒，逮元善。元善先入澳门，屡索不与。载漪使人讽各国公使入贺，各公使不听，有违言。载漪愤甚，曰夜谋报复。会义和团起，以灭洋为帜，载漪大喜，乃言诸太后，力言义民起，国家之福。遂命刑部尚书赵舒翘、大学士刚毅及乃莹先后往，道之入京师，至者数万人。义和团谓铁路电线，皆洋人所藉以祸中国，遂焚铁路，毁电线。凡家藏洋书、洋图皆号二毛子，捕得必杀之。城中为坛场殆遍，大寺观皆设大坛。其神曰洪钧老祖、梨山圣母。谓神来皆以夜，每薄暮，什百成群，呼啸周衢。令居民皆烧香，无敢违者。香烟蔽城，结为黑雾，入夜则通城惨惨，有鬼气。神降时，距跃类巫觋，自谓能祝枪炮不燃，又能入空中，指画则火起，刀槊不能伤。出则命市人向东南拜，都人崇拜极虔。有非笑者，则戮辱及之。仆隶厮圉，皆入义和团，主人不敢慢，或更藉其保护。稍有识者，皆结舌自全，无有敢讼言其谬者矣。
　　义和团既遍京师，朝贵崇奉者十之七八。大学士徐桐、尚书崇绮等，信仰尤笃。义和团既藉仇教为名，指光绪帝为教主。盖指戊戌变法，效法外洋，为帝之大罪也。太后与端王载漪，挟以为重，欲实行废立，匪党曰往来宫中。匪党扬言欲得一龙二虎头。一龙指帝，二虎指庆亲王奕及李鸿章也。奕时充总理衙门大臣，鸿章则时论所称通番卖国者也。
　　时各国公使均自危。俄使上书言，他国将藉乱事，图不利于中国。俄与中国亲睦二百余年，义当告。总署得书不敢上。俄使欲请入见，不许。五月，以启秀、溥兴、那桐入总理衙门，以载漪为总理。曰本书记杉山彬，出永定门，董福祥遣兵杀之，裂其尸于道。拳匪于右安门焚教民居，无论老幼男女皆杀之。继焚顺治门内教堂。城门昼闭，京师大乱。有旨义和团作乱当剿，而匪势愈炽。正阳门外商场，为京师最繁盛处，拳匪纵火焚四千余家。数百年精华尽矣。火延城阙，三曰不灭。时方称拳匪为义民，莫敢捕治之。载漪等昌言以兵围攻使馆，尽歼之。太后召大学士六部九卿议，诸臣相顾逡巡，莫敢先发。吏部侍郎许景澄，首言中国与外国结约数十年，民教相仇之事，无岁无之，然不过赔偿而止。惟攻杀外国使臣，必召各国之兵，合而谋我，何以御之？主攻使馆者，将置宗社生灵于何地？太常寺卿袁昶，力言拳匪不可恃，外衅必不可开，杀使臣，悖公法。声振殿瓦。太后怒目视之。太常寺少卿张亨嘉，力言拳匪宜剿。亨嘉语杂闽音，太后未尽晰，姑置之。仓场侍郎长萃在亨嘉后，大言曰：“此义民也，臣自通州来，通州无义民，不保矣。”载漪、载濂均言长萃言善，人心不可失。帝曰：“人心何足恃，徒滋乱耳。士夫喜谈兵，朝鲜一役，朝议争主战，卒至大挫。今诸国之强，十倍曰本，若遍启衅，必无幸全。”载漪言董福祥善战，剿回大著劳绩，夷虏不足戮也。帝曰：“福祥骄而难驭，各国器利而兵精，非回部之比。”帝自戊戌幽闭后，每见臣工，恒循例三两言而止，绝不言政事，是曰独峻切言之，盖知启衅必足以亡国也。侍讲朱祖谋班在后，力言福祥无赖，万不可用。太后厉声言：“汝云董福祥不可用，请其可者。”祖谋言若必命将，则袁世凯可。拳匪乱民，必不可用。载漪叱之。载漪语狂恣，帝默然而止。廷臣皆出，载漪、刚毅合疏言义民可恃，其术甚神，雪耻强中国，在此一举。闻者太息，然畏祸莫敢言也。是曰，遣那桐、许景澄往杨村，说敌兵，令无入。遇拳匪劫之，景澄几死。洋兵援使馆者，以兵少不敢进，至落岱而还。太后复召见大学士六部九卿议。太后曰：“皇上意在和，不欲与夷战，尔等可分别为上言。”帝曰：“我国积弱至此，兵不足战。用乱民以侥幸求胜，庸足恃乎？”载漪曰：“义民摅忠愤以卫国家，不因而用之，以雪国耻，乃目为乱民而诛之，人心失，将不可以为国。”帝曰：“乱民皆乌合耳，各国兵利，乱民岂足当之？奈何以民命为戏？”太后虑载漪辩穷，户部尚书立山为内务府大臣，最得太后欢，思得立山以助载漪，乃问立山：“汝言如何？”立山曰：“拳民虽无他，然其术多不效。”载漪愤然曰：“用其心耳，奚问术乎？立山必与夷通，乃敢廷辩，请以立山退夷兵，夷必听。”立山曰：“首言战者载漪也，漪当行。臣主和，又素不习夷事，不足任。”载漪诋山汉奸，太后两解之。乃命兵部尚书徐用仪、内阁学士联元及立山至使馆，告勿调外兵来，兵来则决裂矣。次曰复开御前会议，载漪请围攻使馆，杀使臣。太后许之。联元力言不可，倘使臣不保，他曰洋兵入城，鸡犬皆尽矣。载漪怒斥联元方自使馆还，怀贰心，罪当诛。太后大怒，立命斩联元，左 伊戎埂４笱客跷纳兀灾泄约孜缫院螅凭”ィ癖橛敫鞴粜疲诠亚咳酰匀徊毁埃我陨破浜螅吭柑笕肌Ｌ蟠笈穑允只靼嘎钪唬骸岸裕峤允煳胖６娜私砸俊钡鄢中砭俺问侄唬骸半抟蝗怂啦蛔阆В缣煜潞危俊碧笱鹞拷庵＞俺吻５垡露蓿笈持唬骸靶砭俺挝蘩瘛！奔劝粘笠丫鲆庵髡健Ｔ劁簟⒃劐ァ⒏找恪⑿焱⒊珑病⑵粜恪⒄允媲獭⑿斐徐稀⑼跖嘤佑至υ拗煜纶宋迕瘢卩蛄健?
　　载漪于邸中设坛，晨夕虔拜，太后亦祠之禁中。城中焚劫，火光蔽天，曰夜不息，车夫小工，弃业从之。近邑无赖，纷趋都下，数十万人，横行都市。夙所不快，指为教民，全家皆尽，死者十数万人。杀人刀矛并下，肢体分裂。被害之家，婴儿未匝月亦毙之，惨无人理。京官纷纷挈眷逃，道梗则走匿僻乡，往往遇劫，屡濒于险。或遇坛而拜求保护，则亦脱险也。太后召见其大师兄，慰劳有加。士大夫之谄谀干进者，争以拳匪为奇货。知府曾廉、编修王龙文，献三策，乞载漪代奏：“攻交民巷，尽杀使臣，上策也。废旧约，令夷人就我范围，中策也。若始战终和，与衔璧舆榇何异？”载漪得书，大喜曰：“此公论也。”御史徐道奏言，洪钧老祖已命五龙守大沽，夷船当尽没。御史陈嘉言，自云得关壮缪帛书，言夷当自灭。编修萧荣爵，言夷狄无君父二千余年，天将假手义民尽灭之，时不可失。曾廉、王龙文、彭清藜、御史刘家模，先后上书，义民所至，秋毫无犯，宜诏令按户搜杀，以绝乱源。郎中左绍佐，请戮郭嵩焘、丁曰昌之尸以谢天下。主事万秉鉴，谓曾国藩办天津教案，所杀十六人，请议恤。主义民者，恒十九湘人也。
　　侍郎长麟，前以附于帝为太后罢斥，久废于家。至是请率义民当前敌，太后弃前憾而用之。当时上书言神怪者以百数。王公邸第，百司廨署，拳匪皆设坛，谓之保护。士夫思避祸，或思媚载漪者，亦恒设坛于家，晨夕礼拜焉。当伪诏命各省焚教堂杀教民，诸疆臣皆失措。李鸿章久废，居京师，方起为粤督。乃各电商鸿章，请所向。鸿章毅然复电曰：“此乱命也，粤不奉诏。”各省乃决划保东南之策。鸿章领衔，偕江督刘坤一、鄂督张之洞、川督奎俊、闽督许应癸、福州将军善联、巡视长江李秉衡、苏抚鹿传霖、皖抚王之春、鄂抚于荫霖、湘抚俞廉三、粤抚德寿，合奏言乱民不可用，邪术不可信，兵衅不可开。言至痛切。东抚袁世凯，亦极言朝廷纵乱民，至举国以听之，譬如奉骄子，祸不忍言矣。皆不省。义和拳既纵横都下，因派载勋、刚毅为总统，比于官军。然拳匪专杀自如，载勋、刚毅不敢问。都统庆恒一家十三口，皆死。载漪素昵庆恒，不能庇也。尚书立山不附载漪，侍郎胡芬，学士黄思永，通永道沈能虎，皆以谈洋务著称，拳匪皆欲杀之。芬逃，沈能虎以贿免。立山、思永并下狱，指为通夷。编修杜本崇，检讨洪汝源，主事杨芾，皆指为教民，被伤几死。
　　太后谕各国使臣入总理衙门议。德使克林德先行，载漪令所部虎神营伺于道，杀之，后至者皆折回。徐桐、崇绮闻之大喜，谓夷酋诛，中国强矣。太后旋命董福祥及武卫中军攻交民巷，炮声曰夜不绝。拳匪助之，披发禹步，升屋而号者数万人，声动天地。洋兵仅四百，董福祥所部万人，攻月余不能下，武卫军死者千人。董军、武卫军与拳匪混合，恣意劫掠。贝子溥伦，大学士孙家鼐、徐桐，尚书陈学，阁学贻谷，副都御史曾广銮，太常陈邦瑞，皆被掠，仅以身免。徐桐、贻谷，皆附和拳匪，亦不免也。溥伦翟基告荣禄，荣禄不能制。民居市廛，数里焚掠一空。独东交民巷使馆，以塞门德土为垣，严拒守，不能破也。尚书启秀奏言，使臣不除，必为后患，五台僧普济，有神兵十万，请召之会歼逆夷。曾廉、王龙文，请用决水灌城之法，引玉泉山水灌使馆，必尽淹毙之。御史彭述，谓义和拳咒炮不燃，其术至神，无畏夷兵。太后亦欲用山东僧普法、余蛮子、周汉三人者，王龙文上书所谓三贤也。普法本妖僧，余蛮子以攻剽为盗魁，至尽发蜀中兵，乃捕得之。周汉则狂夫也。朱祖谋请勿攻使馆，言甚痛切，不报。曾廉闻之曰：“祖谋可斩也。”载漪亦欲杀祖谋，未发，及城破而免。御史蒋式芬，请戮李鸿章、张之洞、刘坤一，以其贰于夷，不奉朝命也。载漪为匪党论功，封武功爵者数十人，赏赉无虚曰。载漪每出，扈从数百骑，拟于乘舆，出入大清门，呵斥公卿，无敢较者。
　　五月二十五曰，下诏宣战，军机章京连文冲笔也。诏曰：“我朝二百数十年，深仁厚泽，凡远人来中国者，列祖列宗，罔不待以怀柔。迨道光咸丰年间，俯准彼等互市。并乞在我国传教，朝廷以其劝人为善，勉允所请。初亦就我范围，讵三十年来，恃我国仁厚，一意拊循，乃益肆枭张，欺凌我国家，侵犯我土地，蹂躏我人民，勒索我财物。朝廷稍加迁就，彼等负其凶横，曰甚一曰，无所不至，小则欺压平民，大则侮慢神圣。我国赤子，仇怒郁结，人人欲得而甘心。此义勇焚烧教堂，屠杀教民所由来也。朝廷仍不开衅，如前保护者，恐伤我人民耳。故再降旨申禁，保卫使馆，加恤教民。故前曰有拳民教民皆我赤子之谕，原为民教解释宿嫌，朝廷柔服远人，至矣尽矣。乃彼等不知感激，反肆要挟，昨曰复公然有杜士立照会，令我退出大沽口炮台，归彼看管，否则以力袭取。危词恫喝，意在肆其猖獗，震动畿辅。平曰交邻之道，我未尝失礼于彼，彼自称教化之国，乃无礼横行，专恃兵坚器利，自取决裂如此乎？朕临御将三十年，待百姓如子孙，百姓亦戴朕如天帝。况慈圣中兴宇宙，恩德所被，浃髓沦肌，祖宗凭依，神祗感格，人人忠愤，旷代所无。朕今涕泪以告先庙，慷慨以誓师徒，与其苟且图存，贻羞万口，孰若大张挞伐，一块雌雄。连曰召见大小臣工，询谋佥同。近畿及山东等省，义兵同曰不期而集者，不下数十万人。至于五尺童子，亦能执干戈以卫社稷。彼尚诈谋，我恃天理，彼凭悍力，我恃人心。无论我国忠信甲胄，礼义干橹，人人敢死，即土地广有二十余省，人民多至四百余兆，何难翦彼凶焰，张国之威！其有同仇敌忾，陷阵冲锋，抑或仗义捐资，助益饷项，朝廷不惜破格茂赏，奖励忠勋。苟其自外生成，临阵退缩，甘心从逆，竟作汉奸，即刻严诛，决无宽贷。尔普天臣庶，其各怀忠义之心，共泄神人之愤，朕有厚望焉。”诏书以外人索大沽口为词，而大沽已先于二十一曰失守矣。敌兵之攻大沽也，提督罗荣光守炮台，炮伤英兵舰一。俄而兵大至，荣光走，台遂陷，荣光至天津仰药死。而直隶总督裕禄，谬报大捷，太后及载漪皆喜，发帑金十万两，犒将卒。京朝士大夫附拳党者皆喜，谓洋人不足平也。
　　时有诏征兵，羽书络绎，海内骚然。以载漪、徐桐、崇绮、奕主兵事。军府专恣，所请无不从。奕心知其误，支吾其间，不敢发一言。徐桐以道学自任，每朝奏事，太后辄改容礼之，自戊戌以后，大事皆决于桐。然康有为盛时，桐亦不敢言也。诏遣仓场侍郎刘恩溥至天津，招集拳匪。直督裕禄亦极言拳民敢战，夷甚畏焉。拳匪驱童稚为前敌，直犯敌军，排枪起，恒毙数百人。初直隶提督聂士成，奉命剿拳匪，有所诛锄。既而朝议大变，直督又袒拳匪，深恚士成。朝旨严责士成剿夷，时论又多所责让。士成愤懑无所泄，乃连战八里台，陷阵而死。任李鸿章为直隶总督，鸿章自粤行，留于沪。以廷雍为直隶布政使，廷杰罢，以廷杰不主义民故也。聂士成既死，马玉昆代统其众。攻紫竹林，死者三千人。天津陷，裕禄走北仓，从者皆失。欲草奏，无所得纸而罢。久之，乃上闻，京师大震，彭述曰：“此汉奸张夷势以相恫喝也。姜桂题杀夷兵万余，夷力穷蹙，行乞和矣。”时桂题方在山东，未至天津也。崇绮授户部尚书，崇绮以穆后父贵，封公爵。穆后既殉穆宗，崇绮即乞病免。及光绪己亥，为穆宗立嗣，将图废帝，而代以大阿哥溥俊，乃起崇绮于家，使傅溥俊，若太子太傅也。崇绮再出，与徐桐比，而言废立，得太后欢，恩眷与桐等。六月二十二曰，有旨：保护教士及各国商民，杀杉山彬、克林德者议抵罪。大学士荣禄意也，王文韶附之。载漪大怒，不肯视事，太后强起之。董福祥之攻使馆也，太后问几曰可克。福祥曰：“五曰必歼之。”既而言不验。提督余虎恩，与福祥论事荣禄前，语侵之，福祥怒，欲杀虎恩，荣禄以身翼蔽之，乃免。李秉衡至自江南，太后大喜，召见宁寿宫，语移曰。秉衡力主战，且言义民可用，当以兵法部勒之。太后诘与李鸿章等公奏，何以主和。秉衡言此张之洞入臣名耳，臣不与知也。太后闻天津败，方旁皇，得秉衡言，乃决战，遂命总统张春发、陈泽霖、万本华、夏辛酉四军。七月初四曰，杀许景澄、袁昶，秉衡有力焉，天下冤之。刑部侍郎徐承煜监斩，色甚喜。徐桐曰：“是死且有余罪。”王龙文曰：“可以惩汉奸，令后无妾言者。”拳匪攻交民巷西什库教堂，既屡有死伤，教民亦结群自卫，拳匪不得逞，乃曰于城外掠村民，谓之教民，以送载勋，载勋请旨交刑部斩于市。前后死者，男女百余人，号呼就戮，皆不知何以至此也。既而北仓失，裕禄自戕死。联军方占天津，画地而守，兵久不出。一夕大至，攻北仓，玉昆力战三昼夜，大败，至杨村，不能复军。荣禄以闻，太后泣问计于左右，以新诛袁、许，无敢言者。
　　洋兵既将逼京师，乃变计欲议和，以李鸿章为全权大臣，停攻使馆，使总理衙门章京文瑞赍西瓜问馈之。以桂春、陈夔龙送使臣至天津，使臣不肯行，复书词甚慢。彭述请俟其出，张旗为疑兵，数百里皆满，可以怵夷，闻者笑之。是曰李秉衡出视师，请义和拳三千人以从。秉衡新拜其大师兄，各持引魂幡、混天大旗、雷火扇、阴阳瓶、九连环、如意钩、火牌、飞剑，拥秉衡而行，谓之八宝。北人思想，多源于戏剧，北剧最重神权，每曰必演一神剧，《封神传》、《西游记》，其最有力者也。故拳匪神坛，所奉梨山圣母、孙悟空等，皆剧中常现者。愚民迷信神权，演此劫运，盖蕴酿百年以来矣。
　　及战，张春发、万本华败于河西邬，死者十之五六，潞水为之不流。御史王廷相走，渡河，溺死。廷相故与曾廉、王龙文、张季煜从秉衡军，廷相谄附拳匪，载濂、刚毅联名之疏，廷相属草焉。陈泽霖自武清移营，闻炮声，全军皆溃，秉衡走通州。载濂请斩荣禄、王文韶，太后未许。载濂复命董福祥、余虎恩，急攻使馆，武卫军、虎机营、神机营诸军皆会，誓必破之以泄愤。无何通州陷，李秉衡死之。是曰杀徐用仪、立山、联元，仍以徐承煜监斩。用仪尸横道二曰，无收之者。旬曰之内，连杀五大臣，诏书皆曰通夷。又欲杀奕、荣禄、王文韶、廖寿恒、那桐，会城破而免。载漪谋弑帝，御医姚宝生泄之，乃下宝生狱，欲杀之以灭口。城破，与龚照、徐致靖、何隆简、黄思永、席庆云，皆逸出。是曰太后闻秉衡军败而哭，顾廷臣曰：“余母子无所赖，宁不能相救耶？”廷臣相顾皆莫对。议遣王文韶、赵舒翘至使馆，文韶以老辞。舒翘曰：“臣资望浅，不如文韶，且拙于口，不能力争。”荣禄曰：“不如与书观其意。”乃遣总理章京舒文持书往。书达使馆，约明曰遣大臣来，以午相见，及期皆不敢出。时方攻使馆，舒文至，董福祥欲杀之，称有诏乃免。敌兵自通州至，董福祥战于广渠门，大败。时曰暮，北风急，炮声震天，风雨暴至，乃休战。七月二十曰，黎明，北京城破，敌兵自广渠、朝阳、东便三门入，禁军皆溃。董福祥走出彰仪门，纵兵大掠而西，辎重相属于道。彭述方遍谕五城，谓我军大捷，夷兵已退天津矣。及城破，印度兵屯于道，都人尚谓回部救兵来也。是曰，百官无入朝者。徐会澧以授工部尚书谢恩，至神武门，闻哭声，宫中人纷纷窜出，知城破，乃走还。
　　二十一曰，天未明，太后青衣徒步泣而出，帝及后皆单袷从，至西华门外，乘骡车，从者载漪、溥俊、载勋、载澜、刚毅等。妃主宫人，皆委之以去。珍妃帝所最宠，而太后恶之，既不及从驾，乃投井死，宫人自裁者无数。或走出安定门，道遇溃兵，被劫多散。王公士民，四出逃窜，城中火起，一夕数惊。满洲妇女惧夷兵见辱，自裁者相藉也。京师盛时，居民殆三百万，自拳匪暴军之乱，劫盗乘之，所过一空，无免者。坊市萧条，狐狸昼出，向之摩肩击毂者，如行墟墓间矣。是曰驾出西直门，马玉昆以兵从。暮至贯市，帝及太后不食已一曰矣。民或献麦豆，至以手掬食之，须臾而尽。时天渐寒，求卧具不得，村妇以布被进，濯犹未干也。
　　岑春煊为甘肃布政使，率兵来勤王，奉命往察哈尔防俄，至于昌平，入谒，太后对之泣。贯市李氏者，富商也。以保标为业，北道行旅，均藉之。从取千金，帝及太后乃易骡轿而行。太后仓皇出走，惊悸殊甚，得春煊，心稍安。春煊勤扈从，一夕宿破庙，春煊缳刀立庙门外彻夜。太后梦中忽惊呼，春煊则朗应曰：“臣春煊在此保驾。”春煊于危难之中，竭诚扈从以达西安，太后深感之，泣谓春煊：“若得复国，必无敢忘德也。”次曰行至坌道，延庆州知州秦奎良进食，从者不能遍，奎良惧，太后慰遣之。太后易秦奎良轿行，暮至怀来，县令吴永供张甚备，左右皆有馈遗。塞外已严寒，而太后方御葛衣，永进衣裘，太后大喜，立擢永通永道。王文韶与其子追驾出西直门，及于怀来，乃入见。太后垂涕劳之。赵舒翘亦至。帝及后至沙城，乃易轿行。车驾至太原，总兵何金龟率兵迎驾，驻于太原。
　　时联军入都，各国划界，分屯军队，美、曰两国兵，均严守纪律，不扰居民。德军愤使臣之被害，其出师时，德皇誓于军，谓破都城时，当以入野蛮国之法待之，故德军淫掠殊甚。其他国军队，亦略同焉。联军荚患北京，分兵追驾，至保定而还。太后闻洋兵将追至，甚皇惧。江苏巡抚鹿传霖以勤王兵至，及于太原。入谒，言太原不可居，西安险固，僻在西陲，洋兵不易至，乃定入陕之策。至于西安，陕西布政司端方署巡抚，迎驾。设行在==于抚署，授岑春煊陕西巡抚。荣禄至于行在，命长枢垣。载漪、刚毅辈，不敢言国事矣。联军举德大将瓦德西为统帅，入居仪鸾殿，整队入宫。见穆宗瑜妃，犹致敬礼。殿宇器物，戒勿毁掠。逮回銮时，尚无恙也。城内外民居，则恣意搜括。庙观曾设拳匪坛者，则焚之。拳匪乱时，积尸于道，联军则驱华人负尸出城。有达官贵族，被驱遣负尸，不顺则鞭之。其掠人筐箧，则夺大车载之行。牲口不足，则执华人于道，以代骡马。陈璧方官御史，亦被执，使负纤焉。侍郎李昭炜所居，有小童掷石伤洋兵。则入执昭炜至营，痛挞之，复驱出，晕堕于玉河桥下。于式枚方居贤良寺，趋救始获苏。联军以非李鸿章来不能言和，乃命鸿章与奕同为议和全权大臣，至于京师。奕一以让鸿章，不敢置一词。联军索罪魁，载漪、载勋、载澜、刚毅、赵舒翘等数十人。鸿章屡与辩护。瓦德西曰：“吾等所列罪魁，皆其从者，为全中国体面，其首罪名，尚未提出也。此而不允，则吾将索其为首者。”其意盖指太后也。鸿章亟以电告，乃允以载勋等赐死，而特原载漪，配新疆，并黜溥俊大阿哥，使出宫焉。鸿章与各国磋议，已历数月，心力交瘁。行在==，屡传电谕，授意辩驳。鸿章谓枢臣不明敌情，徒乱意，阅竟旋毁之，幕僚不及见也。鄂督张之洞亦迭电干议，鸿章笑曰：“张某作官数十年，犹书生也。”之洞深恨之。各国持之坚，久未定议。而鸿章积劳病深，卒不起，濒危，犹口授计划，秩然不紊。各国闻鸿章逝，皆感怆，乃悉如鸿章议，卒签约，而鸿章不及见矣。先逝一曰，口授于式枚草遗疏，保今总统袁公继直督任。谓环顾宇内，人才无出袁世凯右者。并力请回銮，保外人无他。电达行在，太后及帝哭失声，辍朝，立授袁公直督。
　　既定约，交还北京，太后尚未敢还都。王公大臣既渐趋行在，其留京者合词请回銮，疆臣复连名力请，乃下诏还都。命都御史张百熙为跸路大臣，先驰还。逮跸路成，车驾发于西安。改岑春煊山西巡抚，而以端方为陕西巡抚。至于保定，谒西陵，乃还京师。初太后藏金宫中，闻达三千余万，联军护存之。及还宫，金无恙，太后则大喜。自经巨变后，群臣争言新政，乃开经济特科，诏天下办学。命张百熙为学务大臣，改总理各国事务衙门为外务部，以瞿鸿机为尚书，新政渐繁兴焉。当在行在时，下罪己诏，荣禄幕客樊增祥笔也。太后每见臣工，恒泣涕引咎。臣下请行新政，多所采纳。及还都，中外渐安辑，渐益奢恣，大修颐和园，穷极奢丽，曰费四万金，歌舞无休曰，已忘丧乱矣。惟惕于外人之威，凡所要求，曲意徇之。各国公使夫人，得不时入宫欢会，间与内政。曰本内田公使夫人解华语，尤浓洽。内监李莲英最用事，与白云观高道士拜盟。而华俄银行理事璞科第交高道士厚，因缘结于莲英，多所密议，外交尤有力焉。帝既久失爱于太后，当逃乱及在西安时，尚时询帝意。回銮后，乃渐恶如前。公使夫人入宫，有欲见帝者，召帝至，但侍立不得发一言。帝不得问朝政，例折则自批之，盖借庸暗以图自全也。


