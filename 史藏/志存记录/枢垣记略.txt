　　《枢垣记略》清 梁章钜、朱智

　　●序自雍正庚戌设立军机处，迨兹九十余年，纲举目张，人才辈出，而载稽故实尚缺成书。章钜于嘉庆戊寅选充章京，亻暴直余闲，翻阅旧档，辄思辑为一书。随笔甄综，日有所积，至道光壬午春季奉命守郡，匆匆出直，此后遂无由再缀一词。因思五年以来，手不停披，在方略馆宿直时常彻夜为之，或屡代人夜直为之。以用力之勤，窃喜稍存梗概，因于簿书之隙，重加勘汇，阅月而成编，为门七，为卷十有六。卷首恭录训谕，次列除授，又次纪恩叙，又次详规制，又次考题名，而以诗文及杂记附末。适补章钜缺入直者为李侍读彦章，因以稿本寄之，拾遗正误。又经年而稿还，时章钜已为淮海监司，遂付梓人。书中艮限仍以壬午春季为断，俟好事者续增焉。军机处为我朝政府，考官制者谓即唐、宋之枢密，因题为《枢垣记略》云。道光癸未秋仲，梁章钜识于清江浦之以政学斋。

　　●卷一。训谕乾隆十一年四月十二日谕：军机处系机要重地，凡事俱应慎密，不容宣泄。今乃有在京、直隶、江南、浙江等处提塘，串通军机处写字之人，将不发抄之事件抄寄该省督抚者。朕看此情节，在提塘等微末之人，不过以此博督抚之欢心；在督抚亦乐其不时私递，得闻京师信息。此皆浅陋之见，且非始于今日。朕已将督抚等从宽免其查究，但那苏图、尹继善、陈大受、魏定国、常安等，俱为封疆大臣，似此行私报密等事，甚不光明。若有见闻，即当据实查办，何得身蹈其事，不能自检，尚得谓之正己率属乎？著密行传谕申饬之。

　　十二年二月初六日谕：军机处系机密之地，所交密议章奏，本无宣泄。其应交该部密议者，嗣后俱交军机处存记档案，交发部议。其奏事处所奉密议事件，著亦交军机处记档转发。

　　五月二十二日谕：朕令军机大臣等寄信传谕之旨，有因地方应办事务，经朕指示及传谕询问者，亦有令该督抚等商酌办理者，既未明发谕旨，理宜慎密。嗣后诸臣回奏折内，如不交部议者，仍听其引入原旨；若系应交部议之案，概不必将寄信之处叙入，另行具折声明，至具题本章，尤为不可。俟伊等奏折之便，传谕知之。

　　十三年十一月口日谕：经略大学士起身以后，军机处所办事件多不能惬意。即如今日议覆山东请运奉天米石一折，阿兰泰近日曾以“该处收成止有七分，未便大弛海禁，致妨本地民食”具奏，而军机大臣竟无一人记忆者，经朕指示，始查检入议。其余脱漏之处，一一须朕训谕，虽经改正，而朕心则已过劳，较之经略大学士在京时，诸事周详妥协，不致烦费朕心者，实已大相径庭矣。此等处讷亲向日尚能办理得宜。由是观之，向日朕加恩任用，自不为过。惟因贻误军国重务，大负朕恩，不得不重治其罪，亦出之大公至正。但从前当大学士鄂尔泰在之时，朕培养陶成一讷亲；讷亲在之时，朕培养陶成一经略大学士傅恒。皆几经教导，几经历练，而后及此，人材难得，固非一朝一夕所能造就。今经略大学士前往军营，朕实向大学士一人是问，并未豫留此心于大臣中培养陶成，以为接办之人。是以办理诸务，数日之间，已不能不时萦朕念。军旅固关紧要，第金川不过一隅，视机务孰为重大？且朕躬岂宜过劳？经略大学士到彼，荡平勒乌围、刮耳崖，即应遵照前旨，飞报大捷。其莎罗奔、狼卡擒获献俘固善，纵或兔脱潜逃，祗须留兵搜捕，一切应办事宜，或交傅尔丹，或交岳钟琪，若策楞到彼，或交策楞、班第等。经略大学士酌量分布妥协，于奏捷后四五日内，即当驰赴阙廷，赞襄左右，不必待奏到奉有谕旨，方行旋师矣。此旨必应遵。

　　十四年十一月十三日谕：朕许大学士张廷玉原官致仕，且允配享太庙之请。乃张廷玉具折谢恩，词称泥首阙廷，并不亲至，第令伊子张若澄代奏，因命军机大臣传写谕旨，令其明白回奏。而今日黎明，张廷玉即来内廷，此必军机处泄漏消息之故。不然，今日既可来，何以昨日不来？此不待问而可知者矣。昨朕命写谕旨时，大学士傅恒及汪由敦二人承旨，而汪由敦免冠叩首，奏称“张廷玉蒙圣恩曲加体恤，终始矜全，若明发谕旨，则张廷玉罪将无可逭”。此已见师生舍身相为之私情。及观今日张廷玉之早来，则其情显然。军机重地，顾师生而不顾公义，身为大臣，岂应出此？

　　十五年五月十四日谕：向来军机处交出公文，签发马上飞递者，定限日行三百里，遇有最紧要事件，始以日行六百里字样加签。公文缓急既有不同，则递送迟延处分亦当分别差等。乃吏部议处此等案件，不按三百里、六百里之分，但查核时刻逾违，俱照扣关公文例议以降一级调用，比例殊未允协，现干例议积案甚多。著量加区别，除沉匿军情机密事件仍照驿站旧例议处外，其军机交出寻常紧要事件限日行六百里者，傥有逾限，准照扣关例议处；若系军机处常行事件限马上飞递日行三百里者，逾限之处，照公文迟延例，著为令。再军机处发递公文，原系酌量事件以定程期，嗣后非遇紧急最要事件，亦不得以日行六百里签发。

　　二十三年十二月口日谕：裘曰修与盐商牛兆泰系属姻亲，寄书可也。而使盐道之婿持书寄盐商，虽无嘱托之言，明有嘱托之意。军机行走之人，尤当以慎密防闲为要，此何为者耶？裘曰修不必在军机处行走。

　　二十六年三月初七日旨：吏部议眭朝栋照溺职例革职一本，所以留中不发者，朕意以为若总裁大员中查无应行回避之人，则该御史所奏，不过博一时虚誉，其罪尚属可原。今据知贡举熊学鹏查奏，应行回避士子有总裁刘统勋之胞弟、胞侄二人，于敏中之堂侄一人。刘统勋等既系军机大臣，而眭朝栋现系军机处行走之员，此次刘统勋、于敏中二人不令随驾，外间已揣其预典试事，而军机处之人固不待言矣。况朕向刘统勋等曾面谕及之，眭朝栋岂有不知之理？则其所奏，显属迎合上官，此风断不可长。前明师生堂属党援门户之弊，往往假公济私，害及朝政，最为言路恶习。我皇考十三年以来，大加整顿，风纪肃清。朕临御二十有六年，于台垣章疏苟有一二可采者，未尝不见之施行，若其意有所属，瞻顾徇私者，亦断难逃洞鉴。眭朝栋何人，而敢以此等伎俩巧为尝试乎？此在诸科道尚属不可，况该御史之在军机行走者乎？今岁恩科会试，已属格外旷典，臣子得与文衡，已可云宠荣逾分，而更欲为宗戚幸中，是于不知足之中又加甚焉。号称读书者宜如是乎？于政体、官方、士习，均有关系，眭朝栋革职不足蔽其辜，著拿交刑部治罪。

　　二十八年九月初十日谕：御史戈涛奏称“所奏事件，未经领到原折，而刑部业已纷传，必系刑部司员之在军机者，预为透漏”一折，当交军机大臣查奏。今据军机大臣查明“戈涛条陈二折俱系发交刑部办理事件，即于本日传钞，随本报发回。朱批原折向应存贮军机处，年底汇缴，例不给还”等语。此事原属照例办理，尚无透漏之处，戈涛以未接到朱批原折，故为此奏。但军机司员，向于本部堂官及相好戚友中预通消息，亦不能保其必无，从前即曾有因此获罪者。该司员等益当痛加儆戒，不得因此次查无情弊，遂罔知顾忌。设将来果有徇私泄漏等事，一经查出，必严加惩治，决不稍为宽贷也。

　　三十年闰二月二十六日谕：向来军机大臣寄信谕旨，该督等覆奏时，止称接准廷寄，并不书写承旨衔名，于体制殊未允协。嗣后各省督抚等，接准军机大臣遵旨寄信传谕有应具折覆奏者，俱著将寄信内所开承旨人名一一开写，不得但称廷寄及军机处字样。可于奏事之便，传谕各督抚，一体通传应行奏事之各该衙门遵、照。

　　三十一年四月十一日谕：前据常钧条奏，外省奏折交兵部钤用印信，以昭慎重，经部议覆准行。但印信存贮部署，往返钤用，日费马力，殊属烦琐。且交发奏折，即系原赍差弁祗领，向来亦未闻有滋弊之事。嗣后该部预将印花存贮军机处备用，所有临时钤印之处，不必行。

　　四十一年九月十八日谕：户部堂官在内廷行走者多，该部事务殷繁，不可无人坐办。袁守侗虽在军机处行走，著每日到署专办户部事务，遇朕至圆明园之日，不必随往。其丰升额、福康安、梁国治、和坤并著每日输流一人到署办事。

　　四十九年口月口日谕：各省督抚年终汇奏事件，向由军机处将有无迟延遗漏查明具奏，原以专责成而重考核。但该督抚等奏报发抄后，各部院不过照常汇题，存案备查，而军机处名为汇总，实不过循例奏明，仍属具文，于核实办公之道，均属未协。即如各省拿获命盗各案已未结数目，及盗窃案已未缉获，记功记过名款，该督抚等均于年终汇奏一次。此等案件，如果事隔数十年，实在无从督缉，竟应查明酌与开除，以清尘案，其余未结、未获各款，自应分别定以处分，庶承缉之员，自顾考成，俱知上紧办理，依限完结，而督抚等亦不能以一奏了事。嗣后各督抚年终汇奏各项，均著各部院衙门详悉查核，汇送军机处覆加考核，于三月间汇齐办理具奏。如各该部有疏忽遗漏，军机处又不能详加核正，经朕看出，惟军机大臣是问。

　　五十六年十月二十四日谕：国初以来，设立议政工大臣，彼时因有议政处，是以特派王大臣承充办理。自雍正年间设立军机处之后，皆系军机大臣每日召对，承旨遵办。而满洲大学士、尚书向例俱兼虚衔，并无应办之事，殊属有名无实。朕向来办事祗崇实政，所有议政空衔，著不必兼充，嗣后该部亦毋庸奏请。

　　五十九年二月二十六日谕：昨据福康安等查审“吉林办理参务，亏缺库项，勒派民户”一案，分别定拟具奏。福康安与恒秀谊属姑表弟兄，有心徇庇，从宽定拟，希图含混了事。经朕看出，详细指斥，即令军机大臣缮写饬谕，而军机大臣亦复意存瞻顾，迁延观望，并未即日拟旨进呈。现距归政之期尚有二年，朕一日临御，即一日倍加兢业，岂容大臣颟顸从事？阿桂、和坤、王杰、福长安、董诰俱著交部议处。

　　嘉庆四年正月初八日谕：各部院衙门文武大臣，各直省督抚藩臬，凡有奏事之责者，乃军营带兵大臣等嗣后陈奏事件，俱应直达朕前，不许另有副封关会军机处，各部院文武大臣：亦不得将所奏之事，预先告知军机大臣。即如各部院衙门奏章呈递后，朕可即行召见，面为商酌，各交该衙门办理，不关军机大臣指示也，何得豫行宣露，致启通同扶饰之弊？即将此通谕知之。

　　十九日谕：从前和坤意图专擅，用印文传知各省抄送折稿，因此带有投递军机处另封事件，业经降旨饬禁，并随折批谕。今和坤业经伏法，所有随带文书，当永远停止。傥经此番饬禁之后，尚有仍蹈前辙者，必当重治其罪，决不姑贷。

　　七年二月二十四日谕：御史王宁阜奏“请重军机大臣责成，以肃纶言”一折，自雍正年间初设军机处，于大学士，各部院尚书、侍郎中遴派数人在内行走，本为筹办军务。而各直省寄信事件，以及在京各衙门遇有应降谕旨，势不能纷纷令群工承缮，是以俱由军机处拟写交发，令事有统汇，以昭画一。是军机大臣承旨书谕，并非将臣工翊赞之职，尽责之此数人也。内外满、汉大臣，俱经朕特加擢用，谁不宜尽心匡弼？必责之军机大臣，则其权过重，若承奉谕旨之事，军机大臣得以力阻不行，则外人又将以揽权指摘矣。况我朝列圣相承，乾纲独揽，皇考高宗纯皇帝临御六十年，于一切纶音宣布，无非断自宸衷，从不令臣下阻挠国是。即朕亲政以来，办理庶务，悉遵皇考遗训，虽虚怀延纳，博采群言，而至用人行政，令出惟行，大权从无旁落。朕初阅该御史所奏，以为必有指陈时务胪举切要者，及详阅折内，乃专指上年停止前往盛京一节。谒陵展敬，为登极后应行大典，朕彼时明降谕旨，于六年秋孟启行，事关体制，岂臣下所可阻止？嗣因御史沈琨、张鹏展等以军务未竣，恳请展期，交王大臣等会同妥议，以为应如所请，是以降旨暂行停止。即上午春间，曾有旨巡幸木兰，后因夏间雨水过多，亦停止秋。此皆朕临期酌度，岂军机大臣能于春问即逆料夏雨情形，预为阻止耶？至该御史称“銮辂所经，地方官早为备办，永平一带糜费已多，不能开销”等语。谒陵谕旨，系五年十一月初二日颁发，至六年正月二十日降旨停止，为时无几，且距七月启銮之期又远，地方官有何预办不能开销之处乎？至该御史所奏“前谕已发，复行改拟，不敬于先，遂致不信于后”等语。试思前史所称为诏令不信者，如恩旨已降，或应行蠲贷而实未均沾，或、业已豁除而仍行科敛，我国家曾有此等事乎？至于明发谕旨，有经朕再四思维尚有未尽周妥之处，或臣工陈奏未便因而复行停止者，此正欲事臻尽善，故不厌反覆精详。若必回护前旨，固执己见，势将文过饰非，蹈言莫予违之习，岂古帝王从善如转圜之道乎？又所称“军机大臣昧于大体，不当仅于语句笔画小误，始行自请议处”，所论亦属非是。誊写谕旨虽系章京之责，但军机大臣于进呈事件，理当致谨校核，既有错误，自应请议，况朕亦时加宽免，何尝仅于细务加之责备耶？王宁焯所奏谬妄，原折著掷还。

　　六月二十四日谕：内阁本丝纶重地，大学士均应常川到阁，阅看本章。其中有在军机处行走者，每年春夏在圆明园之日居多，散直后，势难再令赴阁视事。至在城之日，偶值枢务稍简，朕仍令其赴衙门办事，即应阁、部兼到。若不在内廷行走之大学士，则票拟纶音，是其专责，岂可稍涉闲旷？是以保宁到京后，虽兼领侍卫内大臣，朕不令其在园居住，以便赴阁办公，无旷职守。嗣后在军机处行走之大学士，值朕进城谕令到衙门办事时，著先赴内阁，再赴所管之部院衙门。其不在内廷行走之大学士，俱著常川到阁阅本，以重纶扉而符体制。

　　九年七月十八日谕：吴熊光自简用湖广总督以来，朕即闻其接待属员过于严峻，批禀事件，往往措词过当。因其在军机章京年久，拟写谕旨，于训饬之语习以为常，率意书写。文禀批答，自有一定体制，即使属员偶有过失，亦应明白开导，何至动遭呵斥，竟与拟写谕旨相似？亦非体制。若云该督曾在军机行走，则军机章京中如勒保、方维甸等，亦俱行走有年，简放外任，并未闻伊等于属员批禀有似吴熊光措词过当之处。嗣后该督务须平心办事，不可似前躁妄，用副委任。

　　又谕：昨日召见尚书德瑛，询以留京王大臣遇有陈奏事件何人缮办，据称俱烦在京军机章京办理，殊属非是。从前军机大臣中有派令留京者，是以该章京随同办事。近年来留京王大臣并无军机，然俱有该管衙门，其属员中岂无能办章奏之人，何必交军机章京代为办理，将应办公事转似烦情耶？且与留京王大臣浃洽日久，恐不免有探听漏泄情事，朕在藩邸时，即确有闻见。嗣后留京王大臣著于宗人府及所管之部，各派明白妥干司员二三人承办诸务，以符体制。

　　十年五月十九日谕：御史何元娘奏“请酌改军机处名目”一折，据称“军机处承办一切事务，与兵部之专司戎政者不同，现在军务久经告蒇，似应更改名目，以纪偃武之隆”等语。军机处名目，白雍正年间创设以来，沿用已久，一切承旨书谕及办理各件，皆关系机要，此与前代所称平章军国重事相仿，并非专指运筹决胜而言。目今三省邪匪久已肃清，大功告蒇，薄海内外，共庆升平，又何必改易“军机”二字，始为偃武？即如兵部专司戎政，自《周官》分职以来，相沿至今。兵可百年不用，不可一日不备。现在内外旗营均有定制，新疆西北两路皆号军营，若如该御史所请，势必讳兵不言，岂国家承平日久，并古大司马之职亦可不设乎？何元良率请改易旧章，而不顾其言之纰缪，所奏断不可行。原折著掷还。

　　六月二十九日谕：昨日英和于巳刻忽呈递奏片密封，朕亲手拆看，据称“本日刘权之、戴衢亨均奏派进城验看月官，恳请晚膳后与庆桂、董诰一同召见，有面奏事件”等语。旋经召令伊三人进见，据英和奏称“刘权之平日声名本属平常。此次因军机处行走章京内，有中书、笔帖式等官，届应行保奏之期，先经庆桂等会商，将内阁典籍齐嘉绍、中书蔡炯、刑部笔帖式武尔通阿三员奏升主事。刘权之以内阁中书袁煦亦应列入，并称袁煦系伊房师纪昀之婿，纪昀在日曾经托过。经庆桂等阻止，刘权之遂不肯列衔具奏”等语。军机章京等趋直当差，届应行保奏之时，军机大臣等自当查照成案，核明章京等行走年月，及平日当差之勤慎与否，和衷商扌，秉公保奏。今刘权之以中书袁煦为伊师纪昀之婿，声言欲一并列入，实属瞻徇，本不成话。昨询之庆桂、董诰，均称刘权之实有此语，今日面询刘权之，亦据自认属实，是明系瞻徇私情，罔顾公议矣，其错谬固不待言。彼时英和既以刘权之之言为非，即应向庆桂、董诰、戴衢亨三人会同商议据实参奏，如庆桂等或有瞻顾刘权之之处，即当一并参劾。乃乘刘权之、戴衢亨进城之际，辄行奏请见面，虽称请与庆桂、董诰一同召见，其实庆桂、董诰二人并未知有此密奏，则与独请自对何异？伊面奏：“此事现已停止，恳求不必询问刘权之，寻事退出军机。”此言实属狂妄胆大。从前和坤虽恶阿桂，尚不敢公然出此言，今英和后生新进，学习办事之人，竟敢出此悖理之言，若不及早惩治，恐将来又出大案矣。此事著派保宁、朱、禄康、恭阿拉、明亮、邹炳泰、英善、王懿修会同查办，将刘权之严加议处，英和议处，并将此次军机处现拟保奏齐嘉绍等，是否与例案相符，一并查明具奏。刘权之著先革去太子少保，英和亦著革去太子少保，拔去花翎，退出南书房，伊二人俱不必在军机处行走，听候议处。中书袁煦亦著退出军机处。

　　十一年口月口日谕：军机处司员，自雍正年间定制以来，均系以本衙门额缺承办军机处事务，其升迁保举，悉由本衙门堂官注考，相沿已久。若以计典独归之军机处，更定官制，事多格碍。惟军机司员内，其办事勤慎又能兼部务者，自当列之上考，其祗在军机处行走而于部务未能谙习者，本衙门堂官不得意存迁就，滥行保荐。军机大臣尤不得授意各部院堂官扶同荐举，以昭公慎。

　　十四年十二月初六日谕：户部议奏折内将军机处抬写，殊属不合。军机处体制与部院衙门无异，向来奏折内从无抬写之例，此时军机大臣奉公守法，和衷办事，何用汝辈谄谀尊奉。鄂云布何不晓事若此？著饬行。

　　十八年七月初十日谕：御史傅棠奏“考试军机章京，请钦派大臣在举场公所将试卷弥封，以昭慎重”一折。军机章京入直枢廷，先取人品端庄，参以文理清顺，字画工楷，方为无愧厥职。若如该御史所奏，糊名考试，则但能观其文字，其人之才品，何由识别？惟在军机大臣秉公甄别，期于得人，自足以昭慎重。如充补后，该章京有舞弊营私劣迹，军机大臣均难辞考选不慎之咎。至于各衙门保送人数，亦应定以限制，员缺至多者不得过八员，如逾额，即著军机大臣参奏。此次内阁保至三十二员，未免太滥，著驳回，令该衙门大加删减，不得过七八员。出具切实考语，另行保送，由军机处考试拣选，带领引见。嗣后军机章京如有因滥保获咎者，其本衙门原保之堂官亦著一并议处。

　　二十四年十月初四日谕：昨据吴敬等奏，将马营坝漫工勘定坝基及引沁入黄分绘二图呈览，当即发下，本日向军机处查取，交那彦宝阅看。据军机大臣覆奏，系章京程同文携回寓所，当降旨令将程同文革职。旋据自行查明，程同文并未携去，系值宿章京何增元、强逢泰因闻程同文有欲绘南北岸河图之言，误行回禀。原图奏到时，戴均元曾嘱章京张允垂令将大坝口门及引河头等处丈尺照录一纸，以备查考。张允垂误行会意，辄携回寓所，照样摹绘，此事与程同文无涉。著即将张允垂革职，以示惩儆。嗣后满、汉章京办理公事，总当在官言官，毋得携回私寓，致干严惩。戴均元虽曾告知章京照录口门丈尺，并未令其将图携回，著改为交部议。处。托津、卢荫溥、文孚失于查察，著改为交部察议。值宿章京何增元等，未经详查，率以程同文携回寓所之言回堂复奏，亦有不合。何增元、强逢泰俱著交部察议。

　　咸丰元年三月十六日谕：昨因赛尚阿出差，特旨将内阁侍读穆荫开缺，以五品京堂候补在军机大臣上学习行走。穆荫系军机章京，行走多年，尚称熟习，故令随同学习，藉资造就。兹据给事中苏廷魁奏称“超擢太骤，易启幸进之门”，已不成话，并称：“俟赛尚阿回京后，仍令该员回章京当差。”黜陟自下，巧为尝试，尤属乱道。该给事中人甚端方，此奏似不出其手，但所言尚无大谬，姑置不问。夫军机大臣本为要任，满、汉兼用，断不应稍有区别，朕用人行政，一秉大公，从五分于满、汉。穆荫人亦中材，朕本欲添派满洲军机大臣，惟内断于心，亲加选擢，黜陟大柄，朕自持之，非诸臣所可轻议也。用是明白宣示，使知朕意。

　　十一年十月十五日谕：御史徐启文奏“枢机重地，责无旁贷，请责成议政王、军机大臣实力匡勃，毋避小嫌。中外臣工均应拾遗补阙，随时陈奏”等语。朕奉母后皇太后、圣母皇太后懿旨，载垣等干预政柄，皆由匡费渚臣遇事唯诺，实阶之厉。恭亲王以朕叔膺议政工重任，桂良等亦皆以先朝旧臣简授要职，自无不力矫唯阿之习。惟以责任过重，如该御史所奏，恐以敬畏太甚，或近趋承，不为无见。值此四方多难，惟赖亲贵重臣弼予郅治。该王大臣等仰蒙两宫皇太后特旨简任，务各协力同心，勉图康济，毋避任事之小嫌，共矢公忠之大节。至中外臣工于时事阙失，均宜直言无隐，即议政王、军机大臣等赞理庶务，如未能尽协机宜，亦准其据实指陈，毋稍瞻顾，以期力挽颓风，共臻上理。

　　同治元年二月二十三日谕：御史佛尔国春奏“军机章京与外官交结，私通信息，请严定罪名，以除积习”一折。军机处地属枢机，理宜慎密。该章京等每日缮写谕旨，登记档册等件，均关紧要，宜如何小心谨秘，以重职守。查乾隆年间，因御史戈涛奏军机司员有豫为透漏情事，查明后恭奉谕旨，严加训诫。嗣有军机章京徐步云于查办扬州提引一事，豫先通信，复奉旨“徐步云与卢见曾认为师生，此等紧要事件，敢于私通信息，致卢见曾豫行寄顿，甚属可恶。著发往伊犁效力赎罪”等因。圣训昭垂，允宜法守。第恐日久玩生，该章京等仍蹈陋习，多与外官交结，遇事先期通信，俾得早为弥缝，甚至贿赂交通，毫尤忌惮，实堪痛恨。上年冬间即经议政王、军机大臣申明堂谕，以为儆戒，现当整饬官方之际，枢密重地，尤宜严肃。用是特行申谕，嗣后该章京等务各廉隅自饬，勤慎趋公，毋得复蹈从前积弊。傥有不知自爱，于逐日办理各事件有与外人交通透漏情事，一经发觉，或被人参奏得实，必从重惩办。近侍官员，漏泄机密等事，专条具在，例意綦严，该御史所请再行严定罪名之处，应毋庸议。仍著议政王、军机大臣随时严密稽查，以挽颓风而除积习，务俾各该章京等懔然于宽典之不可幸邀也。

　　●卷二。除授一◎军机大臣雍正十年二月口日，命大学士鄂尔泰、张廷玉办理军机事务。

　　十一年口月口日，命銮仪使讷亲在军机处行走。

　　又命理藩院侍郎班第在军机处行走。

　　十三年十月十六日旨：徐本著在军机处行走。

　　谨按：徐本时为刑部尚书、协办大学士。

　　乾隆二年十一月二十八日谕：昨庄亲王等奏辞总理事务，情词恳切，朕勉从所请。但目前西北两路军务尚未全竣，且朕日理万几，亦间有特旨交出之事，仍须就近承办。皇考当日原派有办理军机大臣，今仍著大学土鄂尔泰、张廷玉，公讷亲，尚书海望，侍郎纳延泰、班第办理。

　　六年正月十九日旨：班第著仍在军机处行走。

　　谨按：班第于乾隆三年以理藩院侍郎出为湖广总督，于五年丁母忧回京。

　　十年六月初九日旨：户部侍郎傅恒著在军机处行走。

　　十月二十日旨：刑部尚书汪由敦著在军机处行走。

　　十一月十八日旨：高斌、蒋溥俱著在军机处行走。海望精力亦不如前，且所办事务繁多，不必兼军机处。

　　又命参赞大臣马兰泰来京，在办理军机处行走。

　　十三年四月口日旨：户部事务繁多，尚书蒋溥著专办部务，不必兼军机处行走。

　　九月二十八日旨：舒赫德著暂在军机处行走。

　　谨按：舒赫德时为户部侍郎，镶红旗汉军都统，是年冬即出参赞四川军务。

　　三十日旨：大学士来保著在军机处行走。

　　十月口日，命吏部尚书、协办大学士陈大受在军机处行走。

　　十一月十九日旨：协办大学士、尚书尹继善著在军机处行走。

　　十五年正月十八日旨：工部侍郎刘纶著在军要处行走。

　　四月初八日旨：刑部侍郎兆惠著在军机处行走。

　　十一月十七日旨：侍郎兆惠现有出差办理事件，舒赫德著仍在军机处行走。

　　十七年九月二十四日旨：都统衔班第仍著在军机处行走。

　　十一月初七日旨：刑部尚书刘统勋著在军机处行走。

　　十九年五月口日旨：雅尔哈善著仍署户部侍郎，在军机处行走。

　　二十一年四月十七日旨：大学士傅恒派往军营，军机大臣较少，著尚书阿里衮暂在军机处行走。

　　谨按：阿里衮于二十年五月授户部尚书，逾年五月以领队大臣出赴西路军营。

　　二十六日旨：侍郎雅尔哈善、刘纶俱著回部办事，不必兼军机处行走。侍郎裘曰修著在军机处行走。

　　八月初七日旨：工部侍郎梦麟著在军机处学习行走。

　　二十三年正月二十五日旨：吏部侍郎三泰、户部侍郎刘纶俱著在军机处行走。

　　十二月口日旨：裘曰修不必在军机处行走。

　　二十五年二月二十七日旨：富德著在军机处行走。

　　谨按：富德时由金川军营凯旋，旋补理藩院尚书。

　　八月二十八日旨：户部侍郎于敏中著在军机处行走。

　　二十八年正月十四日旨：阿桂著在军机处行走。

　　三十三年二月口日，命兵部尚书福隆安在军机处行走。

　　三十五年闰五月初九日谕：现在军机处行走之满洲大臣人少，因思温福前在军机章京上行走有年，尚为熟练晓事，著传谕温福奉到谕旨，即驰驿速行来京。

　　谨按：温福时为福建巡抚。

　　十五日旨：温福著来京补授吏部侍郎，在军机处行走。

　　谨按：温福是年即授理藩院尚书署工部尚书，逾年以副将军统兵剿金川。

　　八月十三日旨：署兵部尚书丰盛额著在军机处学习行走。

　　三十六年四月初五日旨：户部侍郎桂林著在军机处学习行走。

　　九月十三日，命侍郎庆桂在军机处行走。

　　谨按：庆桂时为理藩院侍郎。

　　三十七年五月口日，命侍郎福康安在军机处学习行走。

　　三十八年四月二十三日旨：署礼部侍郎索琳著在军机处学习行走。

　　谨按：是月二十二日，先经奉旨，索琳著销去副都统衔，加恩授为内阁学士，革职留任，八年无过，准其开复。所有礼部侍郎员缺，仍著索琳暂行署理。续经本处片奏，查索琳奉旨令其在军机处行走，向来内阁学士俱系在司员上行走。索琳现奉旨仍署礼部侍郎，是以臣等于谕旨内止写署礼部侍郎，合并声明。

　　九月二十日旨：刑部侍郎袁守侗著在军机大臣上学习行走。

　　十一月十七日旨：梁国治著来京在军机处行走。

　　十八日谕：梁国治昨已有旨令其来京在军机处行走，其员缺已令巴延三调补，仍署理山西巡抚，并将敦福调补湖南布政使，就近护理抚篆矣。军机汉大臣现在祗有于敏中一人，而应办之事甚多。著传谕梁国治于奉到此旨后，速即起程，驰驿来京，务于岁内赶到。将此由五百里传谕知之。

　　三十九年七月二十四日旨：左都御史阿思哈著在军机处行走。

　　四十年三月口日，命户部侍郎和坤在军机大臣上行走。

　　四十一年四月初十日旨：协办大学土、尚书公阿桂著仍在军机处行走。

　　谨按：是年金川全境荡平，阿桂奏凯回京，封头等诚谋英勇公，授吏部尚书、协办大学士。

　　四十四年十二月初四日旨：户部侍郎董诰著在军机处行走。

　　四十五年正月二十七日旨：福长安著在军机处学习行走。

　　谨按：福长安时为总管内务府大臣，逾月授户部侍郎。四十八年五月十九日旨：署工部尚书福康安著在军机处行走。

　　四十九年五月初三日旨：工部尚书庆桂著在军机处行走。

　　谨按：庆桂时由福州将军内擢工部尚书。

　　五十一年十二月十三日旨：尚书王杰著在军机处行走。

　　五十四年六月十六日旨：兵部尚书孙士毅著在军机处行走。

　　谨按：孙士毅时由两广总督撤任来京，旋授兵部尚书。是年冬复出为四川总督。

　　五十八年四月口日，命侍郎松筠在军机处行走。

　　谨按：松筠时为户部侍郎。

　　六十年九月十四日旨：台布著在军机处学习行走。

　　谨按：台布时为内阁学土，即于是年擢工部侍郎。

　　嘉庆元年十月初七日谕：董诰在军机处行走有年，著加恩补授大学士。王杰因患腿疾久未入直，现在军机处汉大臣祗有董诰一人，著左都御史沈初在军机处学习行走。

　　二年闰六月二十四日谕：大学士王杰因腿疾不能入直，著不必在军机处行走，即回京供职。汉军机大臣祗有沈初一人，外廷汉大臣内年老者多，即有尚能办事之人，于机务究未谙悉。吴熊光、戴衢亨在军机章京上行走有年，自为熟习。念其职分较小，著加恩各赏三品卿衔，照松筠、台布之例，随同军机大臣学习行走。兵部右侍郎傅森亦著一体学习行走，庶可渐资造就。

　　三年二月二十一日旨：内阁学士那彦成系翰林出身，人尚明白，且系原任大学士阿桂之孙，著在军机处学习行走。傅森著仍回户部办事。

　　四年正月初八日旨：成亲王永星、原任大学士署刑部尚书董诰、兵部尚书庆桂俱著在军机处行走。户部侍郎那彦成、戴衢亨仍留军机处行走。沈初年老，不必在军机处行走。

　　十月二十二日谕：本朝自设立军机处以来，向无诸王在军机处行走者。正月初间，因军机处事务较繁，是以暂令成亲王永星入直办事，但究与国家定制未符。成亲王永星著不必在军机处行走。现在军机大臣人少，傅森著仍在军机处行走。

　　谨按：傅森时为兵部尚书。

　　六年二月二十七日旨：刑部尚书成德著在军机处学习行走。

　　七年六月十五日旨：军机大臣现在人少，吏部尚书刘权之、刑部尚书德瑛俱著在军机处学习行走。

　　九年六月十一日谕：军机处承旨书谕，间于大学士及尚书、侍郎等官慎选行走，诚以丝纶出纳，必有总汇之区，不能分隶各部，亦断无更番轮值之理。但六曹事务殷繁，军机大臣中偶值此一部无人，适有垂询交办等事，该大臣非其专管，未能熟悉，必俟该部值日召对，转觉迟缓。自应职备六官，方足以资经理，而在内行走之各衙门司员，亦得本堂官核其勤惰。军机大臣德瑛，自行走以来，人甚慎密，清文最为通晓，办事亦极认真，本日已降旨调补吏部尚书。该部职掌铨衡，事务繁重，军机大臣庆桂系兼管吏部，较之德瑛，倍觉老练。若仍留德瑛在军机处行走，部中即少一专办之人，而军机处转多一吏部堂官。德瑛著不必在军机处行走，即赴本衙门办事。现在军机大臣，户、礼二部无人，礼部尚书那彦成著仍在军机处行走，户部侍郎英和年力富强，人有出息，著在军机处学习行走。

　　十年六月二十九日旨：刘权之、英和俱不必在军机处行走。

　　闰六月初一日旨：托津著调补吏部左侍郎，并著在军机处学习行走。

　　十三年闰五月初一日旨：英和著暂在军机大臣上学习行走，俟戴衢亨、托津到京后，仍回南书房行走。

　　十六年四月初二日谕：方维甸自回籍以后，承欢侍奉伊母，自已日就康健。现在大学士戴衢亨因在台怀偶患时证，不意为医药所误，遽于昨日溘逝，朕心悼惜。此时军机汉大臣人少，枢务至重，朕于中外诸大臣遍加遴选，惟方维甸性情公直，在军机章京上年久，熟谙事务，人地相宜。今特简为军机大臣，将来补放尚书，用费倚畀。

　　二十六日谕：前因军机大臣乏人，朕念方维甸熟习机务，是以降旨召伊来京。兹据奏伊母近日精神恍惚，难以力疾远行，情词恳切，朕闻之甚为怜悯。现在天气渐热，方维甸母子不能暂离，若令其母长途跋涉，朕心殊为不忍。方维甸著不必来京。

　　七月初二日旨：卢荫溥著以光禄寺少卿加四品衔在军机大臣上学习行走。

　　十七年九月二十五日旨：松筠前于户部侍郎任内蒙皇考高宗纯皇帝简任，在军机大臣上行走，旋驻札西藏多年。嘉庆四年后经朕授为伊犁将军，复历任陕甘、两江、两广总督。居官清正，心地忠诚，内擢吏部尚书、协办大学士。松筠著仍在军机大臣上行走。

　　又旨：大学士庆桂前蒙皇考高宗纯皇帝简用，在军机大臣上行走。朕亲政以来，复令入直内廷，十有余年，夙夜在公，奉职勤慎。今年近八旬，步履迟钝，每日趋直枢廷，朝入暮归，高年精力殊非所宜。庆桂著不必在军机大臣上行走，轮班赴内阁阅本。

　　十八年十月二十一日旨：托津现在出差，勒保患病亦尚未全愈，军机处满洲大臣乏人，桂芳著暂在军机大臣上学习行走，承写清字谕旨。俟勒保病痊，托津差竣，伊二人内有一人入直，桂芳即无庸在军机处行走。

　　二十一年十月二十四日旨：协办大学士、礼部尚书章煦著在军机大臣上行走。

　　二十三年二月初四日旨：协办大学士、尚书戴均元，尚书和宁著在军机大臣上学习行走。

　　二十四年正月二十四日旨：兵部尚书和宁年近八旬，耳虽重听，而精神素健，办事亦有识见。著调补刑部尚书，即令常川到署，专心任事，无庸在军机大臣上行走。文孚著在军机大臣上学习行走。

　　二十五年九月初七日旨：大学士曹振镛，尚书英和、黄钺均著在军机大臣上行走。

　　道光元年十月初十日旨：松筠著在军机大臣上行走。

　　谨按：松筠时为左都御史。

　　●卷三。除授二◎军机大臣道光三年正月二十五日旨：长龄著在军机大臣上行走。

　　谨按：长龄于二年六月由陕甘总督授大学士，奉命回京。逾年冬复出为云贵总督。

　　四年十一月二十六日旨：玉麟著在军机大臣上行走。

　　谨按：玉麟时为兵部尚书，九年夏出为伊将军。

　　五年五月十一日谕：户部尚书黄钺年逾七旬，夙夜趋直，未免劳。著无庸在军机处行走，俾得专心办理部务。王鼎著在军机大臣上行走。

　　谨按：王鼎时以一品衔署户部左侍郎。

　　十一月十七日旨：蒋攸钴著在军机大臣上行走。

　　谨按：蒋攸钴时以大学士任直隶总督，是年十月奉命来京，七年夏复出为两江总督。

　　七年五月十二日旨：穆彰阿著在军机大臣上学习行走。

　　谨按：穆彰阿时为工部尚书。

　　十四年正月二十一日旨：大学士潘世恩著在军机大臣上行走。

　　十五年七月十七日谕：大学士文孚在军机大臣上行走有年，谨慎小心，前岁因年近七旬，奏请解职，朕察其精神尚健，未经允准。昨日召见时，面称近年两耳重听，间复健忘，据实陈恳，情词剀切，朕不忍再违所请。文孚著以大学士管理吏部事务，无庸在军机大臣上行走，以节劳而示体恤。

　　又旨：刑部侍郎赵盛奎、工部侍郎赛尚阿俱著在军机大臣上学习行走。

　　谨按：赛尚阿于咸丰元年春以大学士授钦差大臣，出赴湖南剿匪。

　　十七年六月十六日旨：都察院左都御史奎照、户部侍郎文庆俱著在军机大臣上学习行走。

　　十八年正月初一日旨：左都御史奎照、户部侍郎文庆著即在军机大臣上行走。

　　十九年正月二十五日谕：奎照自擢任军机大臣以来，朕看气体不充。军机大臣事务甚繁，奎照不甚相宜，著回本衙门办事，毋庸在军机大臣上行走。

　　十二月二十一日旨：隆文著在军机大臣上行走。

　　谨按：隆文时为刑部尚书。

　　二十年三月初六日旨：大理寺少卿何汝霖著在军机大臣上学习行走。

　　二十一年九月初八日旨：户部尚书祁寓藻著在军机大臣上行走。

　　二十七年五月初九日旨：文庆、陈孚恩俱著在军机大臣上行走。

　　谨按：陈孚恩时署兵部左侍郎。

　　二十八年二月初九日旨：文庆著补授总管内务府大臣，并带印钥，毋庸在军机大臣上行走。

　　二十九年九月十四日旨：季芝昌著在军机大臣上行走。

　　谨按：季芝昌时署吏部右侍郎，咸丰元年夏以左都御史出为闽浙总督。

　　二十四日旨：何汝霖著以一品衔署理礼部左侍郎吴钟骏出差之缺，仍在军机大臣上行走。

　　十月二十日谕：本日据大学士潘世恩沥情奏请开缺，朕思军机大臣夙夜在公，勤劳较甚，实非高年所宜。潘世恩年逾八旬，公勤素著，若仍令其入直，不足以示体恤。著俟来岁春融赴阁办事，毋庸开缺，以示朕逾格笃眷耆臣至意。

　　咸丰元年三月初九日旨：穆荫著以五品京堂候补在军机大臣上学习行走。

　　四月初三日旨：户部左侍郎舒兴阿著在军机大臣上行走。

　　谨按：舒兴阿于是年冬出为陕甘总督。

　　五月二十六日旨：工部右侍郎彭蕴章著在军机大臣上行走。

　　二年三月十七日谕：本日礼部尚书何汝霖销假，面陈腿疾尚未全愈，恳请开缺。朕察其精神未遽衰颓，惟起跪稍形竭蹶，因思军机大臣事务较繁，若仍命入直，转非所以示体恤。何汝霖著加恩毋庸在军机大臣上行走，仍在礼部衙门办事，不必开缺，以示朕笃眷耆臣至意。

　　五月十三日旨：吏部左侍郎邵灿、户部右侍郎麟魁俱著在军机大臣上行走。

　　谨按：邵灿于三年冬出为漕运总督。

　　三年十月初七日旨：恭亲王奕沂著在军机大臣上行走。

　　又旨：瑞麟、穆荫均著在军机大臣上行走。

　　谨按：瑞麟时为户部右侍郎。

　　又旨：麟魁著补授总管内务府大臣，毋庸在军机处行走。

　　十二月二十六日旨：工部左侍郎杜翰著在军机大臣上行走。

　　五年七月二十一日旨：文庆著在军机大臣上行走。

　　谨按：文庆时为户部尚书，旋协办大学士，是年冬补大学士。

　　六年十一月十八日旨：户部尚书柏棱著在军机大臣上行走。

　　八年五月二十四日旨：吏部左侍郎匡源、内阁学士署刑部左侍郎文祥均著在军机大臣上学习行走。

　　九年十月初五日旨：匡源、文祥均著在军机大臣上行走。

　　初七日旨：杜翰著署吏部右侍郎，仍在军机大臣上行走。

　　十年六月初十日谕：大学土彭蕴章精力渐不如前，著毋庸在军机大臣上行走，以示体恤。

　　十月二十八日旨：焦佑瀛著补授太常寺少卿，在军机大臣上学习行走。

　　十一年十月初一日旨：恭亲工奕诉著授为议政王，在军机处行走。

　　又旨：户部左侍郎文祥著仍在军机大臣上行走。

　　又旨：大学士桂良、户部尚书沈兆霖、户部右侍郎宝签均著在军机大臣上行走。鸿胪寺少卿曹毓瑛著在军机大臣上学习行走。

　　谨按：沈兆霖于是月奉命赴陕西查办事件，逾年署陕甘总督。

　　同治元年闰八月十三日旨：都察院左都御吏李棠阶著在军机大臣上行走。

　　十四日渝：李棠阶奏“沥陈下悃，恳请收回成命”一折，都察院左都御吏李棠阶，经特简在军机大臣上行走。当此时事多艰，李棠阶受特达之知不次超擢，自应竭尽悃忱，以资倚畀，其毋庸固辞。

　　十月初十日旨：曹毓瑛著在军机大臣上行走。

　　四年四月十四日旨：恭亲王著仍在军机大臣上行走。

　　十一月十一日旨：李鸿藻著在军机大臣上学习行走，仍兼弘德殿行走。

　　十二日渝：内阁学士李鸿藻，昨经降旨，著在军机大臣上学习行走，仍兼弘德殿行走。兹据李鸿藻奏称“军机处为政令所出。方今时势关系甚重，恐难胜任，请收回成命，俾得专心在弘德殿行走”等语，览奏具见悃忱。现值军事末蒇，庶政殷繁，是以特简李鸿藻进参枢务。李鸿藻惟当勉图报称，以副委任，毋许固辞。

　　五年三月二十九日旨：李鸿藻著在军机大臣上行走。

　　又旨：都察院左副都御史胡家玉著在军机大臣上学习行走。

　　七月初九日慈安皇太后、慈禧皇太后懿旨：户部右侍郎李鸿藻之母姚氏，秉性淑慎，教子成名，今以疾终，深可轸恻。朝廷优礼大臣，推恩贤母，著赐祭一坛，赏银二千两经理丧事，由广储司给发，以示眷怀。李鸿藻事母至孝，哀痛必切，朝廷以孝治天下，原应听其照例终制，以遂孝思。第该侍郎膺文宗显皇帝特简，授皇帝读，尽心启沃，迄今六年，夙夜罔懈。皇帝春秋鼎盛，缉熙典学，功修正笃，李鸿藻谆谆纳海，皇帝乐从，诚不可或离左右，且军务未乎，兼资翊赞。溯查雍正、乾隆年间，大臣如孙嘉淦、朱轼、嵇留筠、蒋炳、于敏中等，皆奉特旨在任守制，或开缺办事入直内廷；近今如曾国藩、胡林翼、阎敬铭，亦皆夺情起用。李鸿藻著开户部右侍郎缺，守孝百日后，即赴弘德殿授读，仍在军机处行走，凡遇朝会，不必与列。此系遵照列朝成宪，权宜办理，目前召见醇郡王、倭仁、徐桐、翁同，再三垂询，均已深喻此意。朝廷不得已之苦衷，中外臣工应能共谅。李鸿藻当思辅导皇帝，弼成圣德，移孝作忠，莫大于是。其勉抑私情，以副先皇帝简任之恩，朝廷倚畀之重，勿以守礼固辞。

　　十六日慈安皇太后、慈禧皇太后懿旨：前因户部右侍郎李鸿藻之母病终，推恩赐祭赏银，以示荣宠。并令李鸿藻于守孝百日后，仍赴弘德殿授读，在军机处行走，原系酌遵成宪，从权办理。兹据吏部奏称，转据李鸿藻呈称，该侍郎母氏“苦节多年，拊育教诲之恩纤毫未报，一旦惨遭大故，偷生视息，负疚已深。枢要之地，纲纪攸关，辅导圣学，尤宜志行完粹之人。若自蹈愆尤，则进讲献纳之际，何以置辞？恳请终制”各等语，情词恳切，具见悃忱。惟念李鸿藻膺文宗显皇帝特简，授皇帝读，于今六年。当此缉熙典学，正就将日进之时，该侍郎尽心辅导，弼成圣德，则所以慰天下臣民之望者，莫大于是。前因军务未平，各督抚等夺情起用者指不胜屈，况机务殷繁，尤资赞画，前降谕旨甚明。李鸿藻惟当恪遵前旨，仍于百日守孝后，照常趋直，用副先皇帝简擢之恩。第思该侍郎哀痛未忘，不得不稍示区别，前有旨令遇朝会不必与列，尚不足以示体恤。李鸿藻著遵照雍正年间世宗宪皇帝谕旨，二十七月内不穿朝服，不与朝会筵宴，遇有祭祀典礼咸集之处，均毋庸与列。该侍郎当深感朝廷曲体之情，勉抑哀思，移孝作忠，毋得再行陈请。

　　二十二日慈安皇太后，慈禧皇太后懿旨：昨据大学士倭仁等奏“恳恩准予大臣终制，以维礼教”，本日复据吏部奏“李鸿藻沥陈下忱，恳请仍准终制，据呈代陈”各一折。前因皇帝典学，功修正笃，李鸿藻不可或离左右，曾经召见醇郡王、倭仁、徐桐、翁同，询问再三。彼时醇郡王即请降旨慰留，倭仁等亦无异议。次日复令军机大臣与倭仁等商议，亦以圣学为重，不持异同。兹览倭仁等折内所称“李鸿藻事亲尽礼，现在奉旨夺情，欲固辞则迹近辜恩，欲抑情则内多负疚，请仍准其终制”等语。倭仁等既以夺情为非礼，何妨于前次召见时，据实陈奏，乃尔时并无异议，迨两次降旨慰留后，始有此奏，殊不可解。本日复召见倭仁、徐桐、翁同，面加询问，据称“圣学关系甚重，臣等亦愿李鸿藻照常入直。惟亲见该侍郎哀痛迫切，势处万难，是以代为陈请，并无他意。圣功紧要，请仍令李鸿藻遵奉前旨”等语。是倭仁：等亦知此次夺情之举，系属不得已从权办理，想中外大小臣工亦必能共谅此意。李鸿藻当思圣学日新，四方多故，尽忠即所以尽孝。前降谕旨，业已详尽，其恪遵前旨，毋得拘泥常情，再行吁恳。

　　十月初二日慈安皇太后、慈禧皇太后懿旨：前因侍郎李鸿藻丁忧，后两次恳请终制，当经降旨慰留，并准其二十七个月内不穿朝服，不与朝会筵宴，以示体恤。嗣复派恭亲王等赴该侍郎寓次传旨，令于百日后照常入直，毋得再行固辞。旋据李鸿藻奏称“百日将满，愁急万分，心疾恐致增剧，请曲予矜全”等涪。情词恳切，深用侧然。昨据御史张观钧奏称“贤臣不宜久离，请旨敦促”，并历陈该侍郎宜出任事各条，颇为详尽。李鸿藻受恩至重，与国家有休戚相关之谊，当此圣学日新，军务方亟，该侍郎岂能恝然于怀？著即于百日后，仍遵前旨，照常入直弘德殿、军机处，以副委任。俟将来扶柩回籍时，仍当宽予假期，俾得从容料理，则忠孝两全，可无遗憾。该侍郎务当仰体朝廷曲成之意，毋得再行吁请。

　　十六日慈安皇太后、慈禧皇太后懿旨：本日据李鸿藻奏“现居百日已满，自揣病躯实难入直，恳恩矜全”一折。侍郎李鸿藻白丁母忧，屡经降旨慰留，令其照常入直弘德殿、军机处，以副委任。兹复据奏称“数月以来，哀迫忧煎，精神恍惚，时发心跳气壅之证，非安心调养，恐成怔忡，药饵难以奏效”等语。览其所奏，只以病躯难以入直，尚非拘执终制陈说，李鸿藻著加恩赏假调理。方今皇帝春秋正富，典学方殷，军务未竣，四方多事，该侍郎受国厚恩，具有天良，白当于病痊时，照常入直，竭力图报，谅不始终固执也。

　　又旨：都察院左都御史汪元方著在军机大臣上行走。

　　六年十月十五日旨：署礼部石侍郎沈桂芬著在军机大臣上学习行走。

　　七年三月二十三口旨：沈桂芬著在军机大臣上行走。

　　十月十五日旨：李鸿藻著在弘德殿、军机大臣上行走，并署理礼部左侍郎。

　　●卷四。除授三◎军机章京雍正十一年五月初三日旨：编修张若霭，庶吉士鄂容安、鄂伦著在办理军机处行走。

　　乾隆九年二月二十九日本处奏：军机处档案，关系紧要，且有查例议覆等事，俱须谙练之员指授料理。原任江南庐凤道毕谊，前于给事中任内在总理事务处行走二年。该员为人谨饬，文理简明，后因外转庐风道失察家人犯赃，部议降四级调用，现在候补通判。可否仰恳圣恩，赏以主事衔食俸，令在军机处行走，专办档案，俾臣等得收臂指之益。谨奏。奉旨：依议。

　　十四年三月十二日谕：据大学士公傅恒奏称“胡宝琼办事甚属谙练，顺天府尹衙门事务尚简，请仍留军机处办事”等语。胡宝琼著仍兼军机处行走。

　　又谕：胡宝琼现在军机处行走，顺天府尹事务难以兼理，著兵部侍郎蒋炳兼管。

　　二十三年三月二十五日谕：蒋炳著宽宥来京，在军机司员上效力行走，遇有员外郎缺出补用。

　　谨按：蒋炳于河南巡抚任内缘事遣戍释回。

　　二十八年四月十六日本处奏：军机处行走户部郎中冯光熊，于本年正月内丁忧，现在已满百日。该员在军机处行走数年，办事尚属留心，今守制闲居。臣等公同商酌，与其另选新人，不如仍留熟手。可否令该员在军机处及本部额外郎中上行走，俟服阕时，照例再行补缺。至该员系例应丁忧人员，今在额外行走，除公费饭银照例给与外，毋庸支给半俸。谨奏。奉旨：知道了。

　　五月十九日本处奏：顺天府丞申甫升授光禄寺卿，查光禄寺衙门事务稍简，据申甫感激天恩，情愿仍在军机处行走。臣等看得申甫办事日久，尚为熟练，谨请旨准其仍在军机处行走。奉旨：知道了。

　　二十九年五月十三日旨：博昆仍著在军机处行走。

　　十二月初二日本处奏：原任吏部文选司郎中章宝传，前因议奏方略馆誊录补缺一案，部议降二级调任，现候补正六品主事。查该员在军机处行走十余年，尚为熟谙，现在年力方壮，正可及时驱策。恳将章宝传以候补主事仍在军机处行走，以观后效。谨奏。奉旨：知道了。

　　三十三年口月口日旨：程焘以京堂用，仍在军机处司员上行走。

　　谨按：程焘时以江西布政使奉旨来京。

　　三十四年六月十九日旨：原任广西按察使袁守侗著留京以三品京堂用，仍在军机处司员上行走。

　　八月初二日旨：程焘著补授太仆寺少卿，仍在军机处司员上行走。

　　三十五年三月初四日本处奏：查汪承霈原在军机司员上行走，后因钦派坐粮厅前往通州办事。今差竣签掣知府，呈请亲老改补近地，尚未得缺。今据该员呈称，未得缺之前，情愿仍在军机处行走。该员系已离军机处候补知府之员，可否准其仍前行走，理合请旨。奉旨：准其行走。

　　谨按：汪承霈已签升邵武府知府，由军机大臣转奏，奉旨加恩以户部郎中用。

　　五月初六日本处奏：查从前胡宝琼、傅显升授副都御史后，仍在军机处司员上行走。今刘秉恬升授副都御史，应仍令其在军机司员止行走，理合奏明。奉旨：著仍在军机处行走。

　　三十六年三月初二日旨：索琳著署理内阁学士，在军机章京上行走。

　　十七日旨：博清额著降补内阁学土，在军机司员上行走。

　　谨按：博清额系由刑部侍郎降补。

　　四月初九日旨：福德著留京，仍以内阁学士在军机司员上行走。

　　谨按：福德系由盛京侍郎降补。

　　三十七年八月二十九日旨：汪承霈从宽免罪，给还郎中，革职留任，仍在军机章京上行走。

　　三十八年闰三月初三日旨：候补员外郎冯应榴著以工部用，仍在军机司员上行走。

　　九月十一日谕：永保已加恩准袭伊父温福轻车都尉世职，其本任内阁侍读不必开缺，仍著在军机司员上行走。

　　十月口日旨：博清额办事不及阿桂，其攻剿亦不及海兰察，不必在军营领队。即著回京，仍在军机章京上行走。

　　三十九年五月初八日谕：阿思哈著在军机章京上行走。

　　谨按：阿思哈由云贵总督出戍伊犁，是年回京，奉旨复充章京。逾月授总宪，复在大臣上行走。

　　七月二十四日旨：刘秉忄著降补主事，逐出军机处。

　　同日旨：王庆长著革去中书，逐出军机处。

　　四十年二月十六日旨：惠龄著加恩以主事用，仍在军机章京上行走。

　　二十日谕：郎中孙士毅著留京，以四五品京堂用，遇缺即补，仍在军机处司员上行走。

　　四十一年五月初五日谕：鸿胪寺卿王昶仍在军机司员上行走。

　　二十六日谕：福德著授为额外内阁学士，仍在军机司员上行走。

　　四十五年四月十三日谕：孙永清已授为都察院副都御史，仍著兼军机章京上行走。

　　七月日旨：冯应榴补授通政司参议，仍兼军机处、吏部行走。

　　四十六年十月二十四日旨：翰林院修撰戴衢亨著在军机章京上行走。

　　四十九年五月初八日谕：恒宁著来京，以吏部郎中用，仍在军机章京上行走。

　　五十四年十月十五日本处奏：前在军机处行走中书签升广东广州府同知沈琨，未经领凭赴任，旋即丁忧回籍。今服阕来京，因不谙外任，情愿注销同知，仍候补中书。查该员前在军机处行走六年，尚为勤慎，今情愿注销同知仍补中书，系属以大改小。可否准将该员接算前俸，仍以中书补用，伏候钦定。谨奏。奉旨：知道了。

　　嘉庆四年二月十一日旨：长龄、鄂灵、多容安、德克津布、明舒、德克精阿、齐嘉绍、姚文田、傅淦、赵佩湘、胡枚、吴光悦、颜允璨、蔡炯、茅豫，俱著充补军机章京，富绵、伊兴阿、瑞麟、伊诚额、金齐香阿、吉祥、武尔通阿、锡龄、兴科、昌宜泰、觉罗景禄、任ピ、何元娘、糜奇瑜、熊方受、卢荫溥、张志绪、黄跃之、汪玉林、杨懋恬，俱著记名，俟有缺出挨次补用。

　　谨按：此次汪玉林一名未经行走。

　　五年二月二十四日旨：何金、姚祖同、盛悼大、叶继雯、袁煦、贵征、万云、吴应咸、龚丽正、蒋继辉、康绍镛、汪彦博、张之屏，俱著记名以军机章京补用，遇有缺出挨次充补。

　　谨按：是年正月三十日本处奏：上年正月退出军机之内阁中书何金、姚祖同，经臣等奏请，俟下次保送军机章京，将该二员一并带领引见。奉旨：原在军机处行走之内阁中书何金、姚祖同，俟下次保送军机章京时，带领引见。又按：此次贵征、蒋继辉二名俱未经行走。

　　七月二十六日谕：裘行简已补授太仆寺少卿，著仍在军机章京上行走。

　　六年十一月二十一日旨：明安泰、祥临、穆馨阿、联奎、；保英、吉朗阿、重伦、花连布、荣昌、德荫、瑞麟、伊博格图，俱著记名。

　　谨按：此次保英、荣昌、德荫、瑞麟四名俱未经行走。

　　七年正月二十七日谕：郎中钱楷向在军机处行走，今学政任满回京，仍著在军机章京上行走。

　　九年四月十六日谕：本日御门，已将玉凝补授大理寺少卿，职分较大，无庸在军机章京上行走。

　　十年十月二十九日旨：童槐、梁承福、王厚庆、王风翰、李芳梅、戴聪、余霈元、陈钟麟、牛坤、程同文、聂镜敏、赵盛奎、杨振麟、朱渌、秦绳曾、陆蕖、吴书城、张光勋、涨允垂、吴颐，俱著记名以军机章京用，俟有缺出挨次充补。

　　谨按：此次李芳梅、戴聪、牛坤、朱渌、张光勋五名俱未经行走。

　　十二年七月十一日旨：礼部主事觉罗克星额、内阁中书松长、兵部笔帖式珠满、内阁中书诚端、户部笔帖式觉罗成贵、内阁学习中书玉彰、内阁学习中书续龄、礼部笔帖式苏诚额，俱著记名以军机章京挨次补用。

　　谨按：此次松长、续龄、苏诚额三名未经行走。

　　十四年四月二十日旨：札清阿、企善、昌炽、诚安、成麟、那丹珠、祥惠、札勒杭阿、容海、敏慧，著记名以军机章京用。

　　谨按：此次祥惠、敏慧二名俱未经行走。

　　十六年正月二十五日奏：查原在军机章京上行走之宗人府主事叶继雯，前充会典馆总纂兼提调事，现在起服到京。该员学问素优，当差勤慎，实为向来得力之员。现在赶办《会典》，并画一诸务，亟须熟手。臣等公同商酌，拟先令在馆帮办总纂兼提调事务，仍令在军机处额外行走。惟向例部员到京，均须由本衙门奏留方能题缺，宗人府主事从无奏留之例。该员既无原衙门可归，而宗人府主事二缺非京察调部不能出缺。上届京察时，适该员丁忧回籍，未预保题，今需次无期。可否仰恳圣恩，将该员掣归臣等所管缺分较多之户、刑二部，作为额外主事，遇有缺出，奏请补用。则该员有衙门可归，补缺不至无期，当差办书自必倍加奋勉，臣等亦得收指臂之益。谨奏。奉旨：依议。

　　十七年四月二十一日旨：岳龄安、廷勋、安诚、桂明、瑞庆、桂芬、阿成、福兆、达兴、布延柏勒格、福升阿、呢克通阿，俱著记名以军机章京用。

　　谨按：此次呢克通阿一名未经行走。

　　十八年七月十五日旨：韩文显、孙兰枝、徐镛、吴孝铭、苏兆登、何增元、闻人熙、赵光禄、沈学廉、李昌平、程采、徐受荃、路德、吴荣光，俱著记名以军机章京补用，俟有缺出挨次充补。

　　谨按：本处奏，中书韩文显、孙兰枝二员—上届保送军机引见，未经记名，十七年十二月内因覆校实录详慎出力，经大学士庆桂等保奏，请列于考取新班各员之前，一体带领引见。理合附奏。

　　二十一年九月二十八日旨：梁章钜、钱廷熊、陈彬、许乃普、李彦章、乔用迁、邹锡淳、佘文铨、胡方朔、王启文、陈孝宽、蒋泰阶，俱著记名以军机章京补用。

　　谨按：此次邹锡淳一名未经行走。

　　十月口日命强逢泰在军机章京上行走。

　　二十三年六月初五日奉旨：阿达顺、车旺多尔济、乌尔恭额、德舒、福宁阿、苏勒芳阿、伊宁阿、三龙泰、鄂顺安、福克萨音、博勒格，俱著记名以军机章京用。

　　二十五年二月十二日奏：查军机章京理藩院员外郎昌炽，昨蒙简放西宁道，出有章京一缺，一时接办之员，实乏熟手。查有原任湖北荆宜施道丁忧回旗现在理藩院员外郎上行走之多容安，前充军机章京，缮写清字谕旨，颇为熟悉，人亦谨慎。合无仰恳圣恩，仍令多容安充补军机章京，俾资熟手。谨奏。奉旨：知道了。

　　道光元年八月二十五日旨：马光澜、俞诵芬、傅绳勋、蔡勋、周涛、赵荣、汪元爵、徐基、朱逵吉、张祥河、龙汝言、徐思荃、叶敏昌，俱著记名以军机章京补用。

　　●卷五。除授四◎军机章京道光三年十一月初八日旨：平庆、文明、岳龄、英桂、玉琨、那逊阿古拉、松林、札克丹、奎英，俱著记名以军机章京用。

　　谨按：此次札克丹、奎英二名俱未经行走。

　　同日旨：军机章京刑部候补主事三龙泰、内阁中书德舒、理藩院笔帖式福兆，俱著回原衙门行走。

　　五年四月十六日旨：达兴阿、英麟、春和、文俊、哈哈布、惠麟、文丕、熙成、苏英阿、桂德、玺麟，俱著记名以军机章京用。

　　谨按：此次哈哈布、苏英阿、玺麟三名俱未经行走。

　　九月二十六日旨：方铭彝、郑乔林、许球、何汝霖、王藻、李涵、汤鹏、江绍僖、董基诚、刘遵和、郑瑞麒，俱著记名以军机章京补用。

　　谨按：此次李涵、董基诚、刘遵和三名俱未经行走。

　　六年三月二十二日本处奏：军机章京吏部郎中赵盛奎，前于道光二年正月，因郎中俸满，截取保送繁缺知府，奉旨记名。又户部郎中赵光禄，前于道光二年京察一等，奉旨记名以道府用。均经臣等奏明，暂留军机章京上行走，奉旨允准在案。嗣该二员先后丁忧回籍，赵盛奎于上年正月服阕赴部，赵光禄于本年正月服阕赴部，俱奏准仍在军机章京上行走。查该二员于本月二十日、二十一日先后补授郎中实缺，现在军机处接手办事有人，所有该二员记名外用之处，相应奏明，交吏部照例办理。并遇有外任缺出，由臣等开列名单进呈，恭候简用。谨奏。奉旨：依议。

　　八年三月十六日旨：阿龄阿、苏龄阿、音德贺、法丰阿、英斡、玉春、文斌、德云、庆安，俱著记名以军机章京用。

　　谨按：此次苏龄阿、法丰阿二名俱未经行走。

　　九年八月初一日谕：赵盛奎现已简放光禄寺卿，著暂留军机章京上行走，俟纂辑《平定回疆方略》书成，再回本衙门办事。

　　十一年三月十八日旨：瑞春、麟翔、崇纶、福连、爱升图、崇光，俱著记名以军机章京用。

　　五月二十四日旨：万贡珍、王佐业、程庭桂、彭蕴章、陈孚恩、刘昌、朱应元、王寅、江鸿升、马丽文、王积顺，俱著记名以军机章京补用。

　　十二年五月初一日旨：清泰、豫庆、恩符、松海、云锦、乌尔通阿、诚廉，俱著记名以军机章京用。

　　谨按：此次松海、乌尔通阿二名俱未经行走。

　　十三年六月二十日旨：文裕、崇纶、海庆、龄椿、崇祥、崇泰、联第，俱著记名以军机章京用。

　　谨按：此次崇纶、联第二名俱未经行走。

　　十四年五月初四日旨：林扬祖、胡增瑞、陈本钦、吴清皋、何桂馨、胡长庚、潘铎、吴光业、方大淳、沈第、王桂、颜以燠、汪本铨，俱著记名以军机章京补用。

　　谨按：此次胡长庚、方大淳、沈第三名俱未经行走。

　　十五年十一月二十七日旨：春长、麟书、穆荫、绍德、四庆、济安、苏勒芳阿、福善，俱著记名以军机章京用。

　　十九年五月初四日旨：乔晋芳、宗稷辰、聂坛、梁瀚、程恭寿、庄心省、王允灌、朱宪曾、黄宗汉、孔庆糊、王本梧、朱丽宣、袁甲三、吴士桢，俱著记名以军机章京补用。

　　谨按：此次王允灌、黄宗汉二名俱未经行走。

　　十一月二十一日旨：丰盛额、清盛、托克托布、富和、多隆武、海庆、赛音博勒格图、西朗阿、志亨，俱著记名以军机章晾用。

　　谨按：此次富和、多隆武、海庆、志亨四名俱未经行走。二十二年三月十二日谕：陈孚恩现已简放通政使司副使，著暂留军机章京上行走，俟军务告竣后，再回本衙门办事。

　　四月十六日谕：陈孚恩著仍暂留军机章京上行走。

　　二十三年五月初八日旨：钟启峋、吴福年、林映棠、王发桂、贡璜、邵懿辰、蒋锡绶、刘子城、文岳英、吴嘉氵全、曹毓瑛、汪榘、段晴川、毕至、张之万、王家琼、胡嘉楷、陈鸿翊、丁守存，俱著记名以军机章京补用。

　　谨按：此次贡璜、张之万、王家琼三名俱未经行走。

　　二十四年二月初五日旨：德椿、英秀、瑞亨、衡光、赛沙布、嵩寿、桂昌、瑞诱、文彬、宝福，俱著记名以军机章京用。

　　谨按：此次瑞诱未经行走。

　　二十九年闰四月二十九日旨：文吉、达春布、庆安、色普哲讷、文、常升、长年、庆霖、春煦，俱著记名以军机章京用。

　　五月十九日旨：胡家玉、焦瀛、陈敬简、恽世临、钱宝青、吴台朗、李瑞章、蒋超伯、浚玉垣、钱以同、李汝楫、徐，俱著记名以军机章京补用。

　　三十年十一月初十日谕：所有各衙门前经记名尚未传补之满、汉军机章京，著带领引见。

　　十一月十四日本处奏：前经记名尚未传补之满、汉军机章京，现经各衙门将各该员开具出身履历，由臣等按照名次前后开列清单，并缮写绿头牌，于本日带领引见，伏候钦定。再查记名之工部笔帖式色普哲讷，现有慕陵住班差使，刑部候补主事李汝楫，现在告假出京，均不克引见。应俟各该员差竣及假满回京时，补行带领。合并陈明。谨奏。奉旨：长年、庆霖、春煦、焦瀛、陈敬简、钱宝青、吴台朗、蒋超伯、钱以同，仍著记名以军机章京补用，文诱、常升、王式言、恽世临、李瑞章、徐，俱著毋庸记名。

　　谨按：此次春煦、陈敬简二名俱未经行走。又按：浚玉垣未经覆带引见。

　　十二月初十日旨：此次补行引见之工部笔帖式色普哲讷，仍著记名以军机章京补用。

　　谨按：色普哲讷未经行走。

　　咸丰元年五月二十八日旨：此次补行引见之刑部候补主事李汝楫，仍著记名以军机章京补用。

　　十月初八日旨：林寿图、程祖诰、吴兆麟、贺寿慈、李鸿藻、邓廷楠、张金鉴、李德莪、康锡龄，俱著记名以军机章京补用。

　　谨按：此次李鸿藻未经行走。

　　二年七月二十二日旨：苏布、玉衡、文衡、英祥、钟秀、祥保、崇缮、松龄、英华、塔克什布，俱著记名以军机章京用。

　　三年四月十九日旨：段承实、梁经先、郭祥瑞、裴季芳、白恩佑、章倬标、曾协均、王锡振、郑锡瀛、洗斌、夏献云、谢谦亨、汤椿、朱梦元、张樾，俱著记名以军章京补用。

　　谨按：此次汤椿、张樾二名俱未经行走。

　　九月二十四日谕：梁瀚著补授宗人府府丞，暂留军机章京上行走。

　　四年二月初九日谕：宗人府府丞梁瀚奏“祖母年老患病，恳请赏假开缺，回籍省视”一折。梁瀚著加恩毋庸开缺，赏假三个月，回籍省视。

　　七月十三日旨：兴昌、裕彰、增寿、额勒和布、庭殷、瑞廉、庆多、常升、松昌，俱著记名以军机章京用。

　　谨按：此次额勒和布、庭殷、常升、松昌四名俱未经行走。

　　五年三月十四日谕：钱宝青现已补授大理寺少卿，著仍在军机章京上行走。

　　六年十二月十六日谕：钱宝青现已补授宗人府府丞，著仍在军机章京上行走。

　　八年二月二十三日旨：英敏、庆裕、奎忻、孚谦、桂芬、岷玉、额图珲、英贵、文海、奎麟、讷仁、续昌、额哲克，均著记名以军机章京用。

　　谨按：此次英敏、孚谦、桂芬、奎麟、讷仁五名俱未经行走。

　　四月二十八日旨：方鼎锐、朱学勤、朱智、张德容、靳邦庆、李鹤龄、许庚身、蒋继洙、蔡兆槐、杜来锡、张丙炎、王恩炳、钱应溥，俱著记名以军机章京补用。

　　谨按：此次李鹤龄、张丙炎二名俱未经行走。

　　十年十月二十三日旨：范运鹏、龚聘英、沈淮、江人镜、李廷箫、周瑞清、何羲之，龚嘉俊、区公辅、陈元楷、王汝讷、冯柏年，均著记名以军机章京用。

　　十一年二月二十四日本处奏：查军机章京户部员外郎吴兆麟，系记名仓差，将次传补委用。该章京在方略馆校对档案折片，又应行赴热河接班，可否将该章京暂停仓差传补委用之处，伏候训示。谨奏。奉旨：依议。

　　同治元年七月十六日旨：吴国杰、徐用仪、史崧秀、邵文煦、徐景轼、方熊祥、叶衍兰、萧庭滋、金曰修、梁思问、温忠善、黄云鹄、胡延夔、何铭寿、陆棠、张善倬，俱著记名以军机章京补用。

　　谨按：此次温忠善、黄云鹄、何铭寿三名俱未经行走。

　　闰八月初二日旨：裕长、容斌、本贵、三德、法克精阿、春山、文训、尚德、玉春、志文、长禄、兴升，均著记名以军机章京用。

　　谨按：此次法克精阿、文训、长禄、兴升四名俱未经行走。

　　二年二月二十二日谕：王拯现已补授大理寺少卿，著仍在军机章京上行走。

　　三年三月十一日谕：王拯现已补授通政使司通政使，著仍在军机章京上行走。

　　十七日谕：胡家玉现已补授通政使司副使，著仍在军机章京上行走。

　　四年四月初一日谕：大理寺卿胡家玉差竣回京，著仍在军机章京上行走。

　　五年四月二十二日谕：郑锡瀛现已补授大理寺少卿，著仍在军机章京上行走。

　　七年四月二十六日旨：丰绅泰、增林、桂斌、文绶、文龄、额勒精额、如松、文英、荣、曾钅禾、穆特亨额、德克吉讷、那丹珠、钰坤、承恩、鄂昌、岫、玉恒、佛尔恭额、丰伸泰、富华，均著记名以军机章京用。

　　十月二十四目：李耀奎、李方豫、沈成烈、李士彬、丁鹤年、沈源深、魏邦翰、陈毓秀、冯光勋、李固恒、李芳柳、余联沅、萧韶、方恭铭、庄子桢、黄兆柽、祝维城、曾长治、柳长庚、孙纪云，俱著记名以军机章京补用。

　　九年二月十五日谕：朱学勤现已补授宗人府府丞，著仍在军机章京上行走。

　　五月十八日谕：朱智现已补授通政使司副使，著仍在军机章京上行走。

　　●卷六。恩叙一乾隆二年十二月二十九日，庄亲王允禄等奏：臣等因总理事务，荷蒙天恩，交部议叙。查总理事务差委办事之侍郎纳延泰、班第，学士索柱，并办事官员等，多系从前在办理军机处行走之员，复在总理处效力行走，俱各小心谨慎，黾勉办公，并无过失，应请一并交部议叙。谨将各员行走年分缮写清单，伏候钦定。奉旨：著交部一并议叙。

　　内阁侍读学士觉罗雅尔哈善（行走七年）、监察御史舒赫德（行走八年）、郎中兆惠（行走七年）、郎中阿思哈（行走七年）、主事明善（行走七年）、主事积兰泰（行走七年）、主事傅亮（行走六年）、中书苏崇阿（行走三年）、效力中书灵保（行走一年）、笔帖式达素（行走五年）、笔帖式硕善（行走一年），以上满官十一员。太常寺少卿提督四译馆蒋炳（行走七年）、内阁侍读柴潮生（行走六年）、起居注主事马景（行走二年）、中书何（行走三年）、中书潘中立（行走二年）、中书涂逢震（行走一年）、中书孙绍基（行走一年），以上汉宫七员。

　　十三年十二月初十日本处奏：奉旨，军机处行走官员，颇为黾勉，令臣等酌量拟赏荷包，其出差在外者一体赏给，即令臣舒赫德带往。钦此。臣等谨将各该员分别等次，酌量拟赏，开单进呈御览。

　　顺天府府丞胡宝琼、吏部郎中德舒，以上二员现随经略大学士出差，拟各赏大荷包一对，小荷包六个。内阁侍读三宝（现随舒赫德出差）、理藩院员外郎富德（现随汪札尔出差），以上二员拟各赏大荷包一对，小荷包五个。兵部主事常亮，内阁中书傅显、沈作朋、程焘，以上四员现随经略大学士出差，但官职较胡宝琼等稍卑，拟各赏大荷包一对，小荷包四个。户科给事中马燎、内阁侍读鄂宝、兵部主事安福、户部司库图桑阿，以上一等四员，拟各赏大荷包一对，小荷包四个。内阁侍读袁芳松，主事毕谊，内阁中书灵毓、胡廷枢、杨承会、眭朝栋、毛永燮，以上二等七员，拟各赏大荷包一对，小荷包二个。内阁侍读富察善，吏部主事雅河图，工部主事九格，内阁中书官登、巴延三、景宣、陈朝础、庄培因、曹锡宝，兵部笔帖式萨璧，以上三等十员，拟各赏大荷包一对。

　　十五日旨：经略大学士途次筹办各事，懋著勤劳。其随行办事之顺天府府丞胡宝琼、吏部郎中德舒，俱能黾勉效力，著交部一并议叙。

　　十四年二月十六日谕：办理金川军务以来，军机处行走官员，甚为黾勉供职，著分别等次，交部议叙。其随经略大学士忠勇公傅恒办事未经议叙之沈作朋、常亮、富显、程焘，并随尚书舒赫德之三宝，一并交部议叙。

　　顺天府府丞马景，兵部员外郎安福，内阁侍读鄂宝，户部银库图桑阿，内阁中书灵毓、杨承曾、眭朝栋、毛永燮，以上一等。内阁侍读富察善、袁芳松，工部主事九格，主事毕谊，内阁中书官登、景宣、胡廷枢、巴延三、庄培因、曹锡宝，兵部笔帖式萨璧，以上二等。

　　三月初八日旨：十二日筵宴，随班之军机处官员，及在京办理军机处行走官员，俱著入宴。

　　七月二十一日谕：尚书汪由敦在内廷军机处行走，屡次扈跸，尚能勤慎黾勉，所有从前革职各案，著加恩开复。

　　十七年十二月初七日本处奏：看得军机处行走中书程焘，前随臣傅恒往金川，又随臣舒赫德赴滇、黔阅视营伍，该员办事勤敏，颇能黾勉出力。中书孔继汾行走勤慎，材堪造就。恳将程焘赏给臣来保等兵部，孔继汾赏给臣傅恒等户部，令其在额外主事上学习行走，遇有缺出，酌量题补。奉旨：知道了。

　　二十六日本处奏：看得现在军机处行走内阁侍读灵毓、辅德，办事勤慎，人俱明白，于繁剧之区，必能胜任。恳将二员暂令食侍读俸，在臣户部学习行走，遇有郎中、员外郎缺出，酌量题补。奉旨：知道丁。

　　二十三年十月二十二日本处奏：看得军机处行走之宗人府主事章宝传，办事妥慎，中书冯光熊、顾云、王日杏，行走勤慎。该员行走各已五六年，随围出差，俱极黾勉。恳将章宝传、顾云赏给吏部，冯光熊、王日杏赏给户部。其主事章宝传令在额外员外郎上行走，中书冯光熊等令在额外主事上行走，遇有缺出，酌量请旨补授。奉旨：依议。

　　二十四年十月二十四日谕：军营在事诸臣，昨已加恩优叙。至同朕办理军务者，惟大学士公傅恒与朕一心，日夜不懈。前因伊犁平定，赐加双公，曾涕泣固辞。今伊子福灵安尚非披坚执锐之岁：而即能奋勇行阵，屡著勤劳，实惬朕望。著赏给福灵安一等侍卫，以著酬庸之典。大学士来保，年近八十，行走不懈，及诸军机大臣官员，日夜随侍，候报钞录，一切均著勤劳。大学士傅恒、来保及军机大臣并军机处行走官员，著交部一并议叙。

　　二十七年十二月初六日本处奏：看得现在军机处之中书萨灵阿、陆耀、刘秉恬、张霁、王昶，缎匹库大使塞尔布，各已行走四五年不等，俱属勤慎黾勉，尚堪造就。可否恳将萨灵阿等六员赏给臣等吏、兵二部各一员，户、刑二部各二员，令其在额外主事上行走，兼办部务，遇有缺出，奏请补授。奉旨：依议。

　　三十五年三月初六日本处奏：查军机处行走之内阁侍读孙士毅、户部额外主事惠龄，前经臣傅恒带往军营，办事甚属出力。孙士毅现在俸深，即应升郎中，恳恩准在户部郎中上行走，遇有缺出，即行补用。惠龄系应补蒙古主事之员，但户部蒙占主事止有一块，补用甚难。该员先后在部行走已阅十年，尚未得缺，现在出有蒙古员外郎一缺，可否即将惠龄升补。谨奏。奉旨：孙士毅著在户部郎中上行走，遇缺即补。惠龄著补授户部蒙古员外郎。

　　十二日，泰堡庄途次军机大臣面奉谕旨：军机处行走章京准其带用大红帽罩。

　　三十七年十二月二十六日谕：批本奏事军机处章京及凡内廷行走之员，一体穿用貂褂。

　　三十八年五月初一日旨：《四库全书》处总纂官军机处郎中陆锡熊，著照懋勤殿翰林节赏、年赏之例，赏给一分。

　　六月口日谕：博清额以派往审事之人，即同富勒浑带兵驰守蒙古桥，旋往美诺，与海兰察督兵声援。连日海兰察奏到诸折俱有条理，必系博清额为军机章京，办事年久，熟习机宜，故能周到若此。著赏戴孔雀翎。

　　谨按：博清额时赴四川军营鞫案，旋授领队大臣。

　　七月初一日谕：御史金云槐因巡漕事竣，前来热河复命。见其人尚明白，曾在军机处行走，御史无需办之事，著驰驿前往四川交与富勒浑、文绶酌量以道府用，令其办理军需事务。

　　三十九年五月初二日本处奏：查军机处行走之候补员外郎冯应榴，因前在四川学政任内，率据州详咨请开复革生一案，部议降调，捐复原官。上年三月奉旨著仍在军机司员上行走，以工部员外郎补用。该员明白勤慎，迄今尚未补缺。兹出有吏部员外郎尹壮图升任一缺，仰恳圣恩，即以冯应榴调补，令在考功司办理综核功过事务。再查有候补员外郎苏楞泰，前在伊犁先后十有余年，办理同知事务，实心奋勉。前因同知年满引见，以六部员外郎用，经臣等令其在军机司员上行走。并恳恩将苏楞泰赏给刑部，在员外郎上学习行走，遇有缺出，即行题补。奉旨：知道了。

　　十月十五日本处奏：军机处行走之中书史梦琦，经臣等奏请升用兵部额外主事。所遗中书员缺，查有候补中书汪日章行走勤慎，现在尚未得缺，可否即将该员补授之处，出自天恩。奉旨：知道了。

　　十二月二十七日本处奏：银库员外郎保成将届年满，查有军机处行走吏部文选司郎中永保，人去得，办事勤慎，实系司员中得力之人。合无仰恳天恩，准其接管银库员外郎，于公务实为有益。奉旨：知道了。

　　四十年五月十八日本处奏：内阁现在共出三缺。查有候补中书龚礻是身，在军机处行走三年，奋勉勤慎，尚未得缺。可否于此三缺内赏补一缺，以示鼓励。谨奏。奉旨：著带领引见。

　　四十一年口月口日谕：阿桂等奏，官兵已将金川全境埽平，深为欣慰。大学士于敏中自办理军务以来，承旨书谕，夙夜殚心，且能钜细无遗，较众尤为劳。著赏给一等轻车都尉，以示格外恩眷。

　　五月初五日谕：吏部郎中王昶，在军营出力年久，颇著勤劳。著加恩升授鸿胪寺卿，并赏戴花翎，仍在军机处司员上行走。

　　六月初十日本处奏：查乾隆三十九年九月臣舒赫德赴山东剿捕贼匪，有军机处行走之中书沈启震，因丁忧回籍，舟滞德州，情愿随臣效力。臣因是时随带司员无多，公事繁冗，不敷办理，沈启震向在军机处行走，素为熟谙，因留其同至临清，帮办一切，颇为出力。当经将随带缘由具奏，奉朱批“俟其服满时提奏”。今该员服阕来京候补，谨遵旨提奏。奉旨：应升处升用。

　　十月二十六日本处奏：军机处中书沈启震，应于本月签升河南南阳府同知，据该员禀称“情愿在京供职”等语。该员办事勤慎，行走有年，甚为出力。查同知与主事同系中书应升之缺，臣舒赫德现管刑部，可否将该员以刑部主事用，遇缺即补之处，出白天恩。奉旨：知道了。

　　二十八日本处奏：中书沈启震所遗员缺，查有候补中书吴熊光行走勤慎，可否即将该员补授，出白天恩。谨奏。奉旨：知道了。

　　四十二年六月初三日本处奏：查从前军机处行走之中书等官，曾于乾隆十七年、二十三年、二十七年节次奏请升用主事，以示鼓励在案，迄今已阅十余载。臣等看得现在行走之中书伊江阿、刘谨之、陆瑗，笔帖式齐克慎，各已行走五六年，俱属勤慎奋勉。可否照前三次之例，将伊江阿等赏给臣等所管各部，令其先在额外主事上行走，遇有缺出，奏请补授。至所遗汉中书缺，现有候补中书程维岳、冯培二员俱在军机处行走三年，亦属勤慎，可否即将该员等顶补中书实缺之处，出自天恩。奉旨：知道了。

　　四十三年三月二十日本处奏：军机处行走中书施光辂，选得江西袁州府同知。所遗中书员缺，查有候补中书杜兆基在军机处行走已及四年，办事勤慎，可否即将该员补授之处，出自天恩。奉旨：知道了。

　　五月二十日本处奏：现在出有中书四缺。查候补中书关槐在军机处行走，勤慎奋勉，可歪于此四缺内赏补一缺，以示鼓励之处，出自天恩。奉旨：知道了。

　　四十四年十月二十四日本处奏：军机处行走内阁侍读孙永清，论俸推升，应于本月签掣刑部陕西司郎中缺。查该员行走已及十年，屡次出差及派审案件，均属明敏谙练，为军机得力之员。今推升刑部郎中，该衙门案件繁多，不能专办本处事务。请将该员以郎中升衔，暂留内阁侍读之任，俾得专心仍办军机处之事。臣等多一熟练之员，于公务亦有裨益。奉旨：知道了。

　　●卷七。恩叙二乾隆四十五年二月十五日本处奏：内阁中书汪日章，在军机处行走五年，颇为勤慎，现在派出随营办事，亦能奋勉。恳将该员赏给臣福隆安所管之兵部，在额外主事上行走，俟有缺出，奏请补用。奉旨：知道了。

　　二十四日本处奏：军机处满洲学习中书德伦，行走勤慎，诸事奋勉，凡遇颁发班禅额尔德尼敕书等件，俱系该员缮写，实为得力。恳恩遇有中书缺出，不论旗分，即令该员实授。奉旨：知道了。

　　四月初八日旨：候补户部郎中汪承霈，现在军机处行走。著加恩令其先行食俸，遇有户部郎中缺出，即行补授。

　　五月十四日旨：侍郎董诰、福长安俱在军机处行走，著加恩于紫禁城内骑马。

　　十一月二十日本处奏：军机处行走之宗人府主事李，京察一等，例应签掣调补六部主事。该员行走勤慎，可否将该员赏给臣等户部，在额外主事上行走，俟有缺出，奏请补用。奉旨：知道了。

　　四十六年五月初七日本处奏：现在出有中书方维甸等五缺。查候补中书章煦、毛上炱在军机处行走，尚属勤慎。可否于此五缺内赏补二缺，以示鼓励之处，出自天恩。奉旨：知道了。

　　七月初九日本处奏：现在出有中书二缺。查有候补中书张敦培在军机处行走，颇属勤慎。可否于此二缺内赏补一缺，以示鼓励之处，出自天恩。奉旨：知道了。

　　十二月初二日本处奏：查军机处行走出力人员，遇有升迁等事，向经臣等奏恳赏给升衔，仍留本处办事在案。兹有内阁中书裘行简，俸满引见，记名同知。该员在军机处行走五年，办理一切承发事件，颇为勤奋，以之升补外任，殊觉可惜。可否仰恳赏给升衔，仍留中书之任，俟有应升相当缺出，或由内阁照例升用，或臣等酌量题补，再行请旨。谨奏。奉旨：知道了。

　　四十七年三月二十三日本处奏：查现在军机处之中书德伦、杜兆基、毛上炱，笔帖式托锦，各已行走有年，俱属勤慎奋勉，于各部事务尚能谙悉。可否仰恳赏给臣等所管各部，令其在额外主事上行走，遇有题选缺出，奏请补授，出自天恩。至所遗汉中书员缺，现有候补中书毛凤仪、秦瀛，行走亦属勤慎，可否即将该员等顶补实缺之处，谨奏。奉旨：知道了。

　　七月初九日本处奏：升衔留任中书裘行简升补侍读，所遗中书一缺。查有候补中书沈琨在军机处行走有年，人亦勤慎细心，可否即以该员补授之处，出自天恩。奉旨：知道了。

　　四十九年口月口日谕：此次剿办回匪，三月以来，朕披览奏章，指示机宜，和坤首承谕旨，缮写奇发，钜细无遗，一体宣劳。和坤本身现袭轻车都尉，再著给与轻车都尉世职，归并前职，照例议袭。其余在事庆成之军机大臣梁国治、董诰、福长安，并军机章京之勤劳出力者，著一并交部议叙，所有此次赏给各世职著世袭罔替。

　　八月初八日本处奏：现在军机处之中书赵秉渊、王学海，候补笔帖式福成额，俱勤慎奋勉，人亦明白。可否恳将赵秉渊、王学海二员赏给臣等所管各部，先令其在额外主事上行走，遇有题选缺出，奏请补授。福成额遇有理藩院笔帖式缺出，即行补授之处，出自天恩。奉旨：依议。

　　五十二年十一月十七日谕：给事中刘谨之在军机章京上行走二十余年，奉职勤慎，兹患病身故，伊妻汤氏因夫亡殉节，殊属可悯。刘谨之著加恩赏鸿胪寺卿衔，并赏银一百两治理丧事，汤氏著该部照例旌表，以示轸恤。

　　五十三年口月口日谕：逆首林爽文经福康安等设法生擒，办理周妥，实属可嘉。大学士和坤始终承旨书谕，于一切清、汉事件，钜细无遗，懋著勤劳，自应特加优赏。和坤本系一等男爵，著照从前大学士张廷玉之例，晋封为三等伯。大学士阿桂、王杰，尚书福长安、董诰，夙兴夜寐，一体宣劳，俱著交部议叙。

　　二月十二日本处奏：军机处司员修撰戴衢亨，前在山西学政任内，失察武生戕毙人命一案，部议降调，奉旨改为革职留任。该员在军机处行走有年，素为勤慎，此次剿捕台湾逆匪，一切查检档案，交发文报事件，俱为奋勉出力，并无贻误。可否请将该员革职留任之案，准其开复，以示鼓励。如蒙俞允，现在军功告竣，即毋庸给予议叙。谨奏。奉旨：知道了。

　　十九日本处奏：军机处行走中书张姚成，现经升补侍读，所遗中书员缺，查有候补中书程振甲行走勤慎，可否即将该员补授之处，出自天恩。奉旨：知道了。

　　四月十七日本处奏：军机处行走中书柴模出有一缺。查有候补中书张师诚，行走勤慎，可否即将该员补授之处，出自天恩。奉旨：知道了。

　　五十四年十月二十九日旨：理藩院蒙古郎中向无调补银库郎中之例。军机章京台布行走有年，办事甚为出力，著加恩调补户部银库郎中。

　　十一月初六日本处奏：现在军机处之中书张师诚，行走有年，甚属勤慎奋勉，人亦明白。现在军机处并无吏部司员，恳将该员赏给吏部，在额外主事上行走，遇有题选缺出，奏请补授。所遗中书员缺，军机处现有呈请情愿注销同知候补沈琨，人亦勤慎，可否即以该员补授，伏候训示。奉旨：知道了。

　　五十五年十月二十一日本处奏：中书沈琨、程振甲，行走有年，俱属勤慎奋勉。恳将二员赏给臣等所管各部，在额外主事上行走，遇有题选缺出，奏请补授。所遗中书之缺，查有军机处候补中书金应琦，人亦勤慎，可否扣留一缺，将该员补授之处，出自天恩。奉旨：知道了。

　　嘉庆三年口月口日谕：勒保奏，扫荡安乐坪贼巢，肤公克奏。军机大臣大学士伯和坤襄赞机宜，承旨书谕，一手经理，夙夜宣劳，著加恩晋封公爵。福长安日直枢禁，劳绩倍著，自办理军务以来，一体始终其事，著加恩赏给侯爵。王杰、董诰、沈初、戴衢亨、那彦成均著交部从优议叙。

　　四年三月初三日旨：向来军机大臣多有赏给紫辅城骑马者。那彦成、戴衢亨现在军机处行走，不必论其年岁，著加恩在紫禁城骑马。

　　五年正月三十日本处奏：军机章京章煦，现届俸满截取知府，给事中汪日章于五月内，亦届俸满截取。该二员在军机处行走二十余年，于一切事务尚为熟习，恳恩内用，仍留军机处办事等因。奉旨：给事中汪日章御史章煦著仍留军机处，加恩以四五品京堂升用，遇缺提奏。

　　七月十三日谕：朕承天考默佑，各路军营连获胜仗。今又于河南叶县擒获邪教首逆多年漏网之刘之协，所纠合之逆党，一日一夜全行剿捕净尽，实属事机顺利，年内庶可完功。而大学士庆桂等日侍筹几，尽心运画，锡爵酬庸之典，应俟全行底定再沛恩纶。军机大臣四人，每人先加军功一级，纪录三次。军机章京等，著军机大臣选择数名，交部议叙。傅森著赏戴花翎，用示殊恩，不许固让。

　　十四日本处奏：昨奉恩旨，令臣等将军机章京选择数名，交部议叙。臣等谨择其尤为奋勉者十员，开单敬呈御览，恭候命下，即交部议叙。奉旨：知道了。

　　银库员外郎玉凝、刑部员外郎景敏、户部员外郎瑞麟、内阁中书多容安，以上满章京四员。通政司参议汪日章，山西道御史章煦，兵部郎中茅豫，内阁中书何金、吴光悦、傅淦，以上汉章京六员。

　　六年口月口日谕：额勒登保奏，将贼匪扫荡无遗：军机大臣庆桂、董诰、戴衢亨承旨书谕，尚能周到勤勉，著加恩交部从优议叙。

　　九月二十六日旨：军机大臣奏“太仆寺少卿章煦已升任大理寺少卿，照例不应兼办章京”等语。但念该员在军机处行走有年，于剿办教匪一切事宜，本系熟手。此时大功指日告竣，若令其即离枢直，转不能仰邀恩叙。著加恩暂在军机章京上行走，俟大功告竣，再回本衙门供职。

　　十月十一日谕：内阁中书姚祖同著加恩以各部主事用，遇缺即补，仍在军机章京上行走。

　　十一月二十四日旨：庆桂、董诰、戴衢亨俱著军功加三级，成德著军功加一级，纪录三次。至章煦只系军机章京，虽缮办一切尚能明晰，但与庆桂等一体优叙，同加军功三级，未免无所区别。章煦著改为军功加二级，余依议。

　　七年口月口日谕：德楞泰节次歼擒首逆，叠次加恩，此次又复将元凶极恶之樊人杰及首逆曾芝秀等奋勇逼剿，投河淹毙，德楞泰著加恩晋封三等侯。军机大臣庆桂、董诰、戴衢亨承旨书谕，甚属周到勤勉，著加恩从优议叙。军机章京承办军务最久，亦著交部议叙。

　　四月初五日本处奏：查向来军机处行走之候补内阁中书，有办事勤慎未经得缺者，节经奏请补授实缺在案。今内阁中书姚祖同补授兵部主事，其所遗中书一缺，查有候补中书袁煦在军机处行走，尚属勤慎，即以该员补授之处，出自天恩。谨奏。奉旨：依议。

　　六月初十日谕：军机处出力满、汉章京，著庆桂等择其尤为勤奋者奏明，交部议叙。

　　十二日覆奏：臣等查满、汉章京玉凝、文孚、富绵、兴科，钱楷、黄跃之、卢荫溥等，办事较为奋勉，应请旨将该员等交部议叙。其刑部主事汪彦博、工部主事杨懋恬、吏部候补主事万云在军机处行走，均属勤勉，应请量加鼓励。将汪彦博、杨懋恬遇有应升本部题选缺出，即行升用，万云一员遇有本部主事缺出，先行实授，俱毋庸另给议叙。谨奏。

　　又片奏：再臣等查从前军机处行走满、汉章京内有办事奋勉者，每隔三五年均经保奏一次，分别升用，以示鼓励。乾隆四十七年、四十九年、五十四年叠经保题各在案，自五十五年以后至今未经保奏。兹臣等看得内阁中书松宁，吏部笔帖式德克津布，刑部笔帖式吉祥，以主事用之俸满内阁中书赵佩湘、胡枚，内阁中书曹德华、吴光悦等，行走有年，俱属勤慎奋勉，亦能留心部务。可否仰恳天恩，俯准将该员等赏给臣等所管吏、户、刑三部，及理藩院衙门，先令其在额外主事上行走，遇有题选缺出，即行奏补。如蒙俞允，除吏部笔帖式德克津布、刑部笔帖式吉祥仍在本部行走外，所有松宁等五员，臣等公同令其签分行走。再松宁一员，现在丁忧，俟服阕后再行遇缺请补，谨奏。奉旨：向来军机处行走满、汉章京内，有办事奋勉者，每隔三五年经军机大臣保奏一次，加恩分别升用，自乾隆五十五年以后，久未办及。且数年来，办理军务该章京等缮写谕旨、抄录档案，甚为出力。现在军营连次擒渠奏捷，大功指日告成，据军机大臣将出力章京遵旨查明保奏。所有办事奋勉之章京玉凝、文孚、富绵、兴科、钱楷、黄跃之、卢荫溥著交部议叙。刑部主事汪彦博、工部主事杨懋恬遇有本部应升题选缺出，著即行升用。吏部候补主事万云著遇缺即补。内阁中书松宁、赵佩湘、胡枚、曹德华、吴光悦著以主事升用，先令在吏部、户部、刑部、理藩院各衙门签分行走，遇有题选缺出，即行奏补。吏部笔帖式德克津布、刑部笔帖式吉祥著各以本部主事升用，遇有题选缺出，即行奏补，该部知道。

　　十二月十六日谕：本日据额勒登保、德楞泰、勒保、惠龄、吴熊光等联衔递到六百里加紧奏报，川、陕、楚剿捕逆匪大功戡定。此事系剿补内地乱民，虽非剿平外域拓土开疆可比，然办理已及七载，领兵大臣及各督抚并在廷王大臣等均能各殚心力，用蒇钜功，允宜普沛恩纶，酬庸懋赏。成亲王于四年在军机处行走，几及一载，赞襄机务，一切剿捕机宜，深资擘画，今大功告竣，自应嘉奖公勤。王已列亲藩，著施恩加赏一贝勒，令其子绵勤受封。至军机处行走之大学士庆桂、董诰，尚书戴衢亨，均经皇考简任多年，克尽忠悃，知无不言，言无不尽，自用兵以来，承旨书谕，勤慎小心。朕敬推皇考之恩，庆桂、董诰著赏给骑都尉世职，戴衢亨著加太子少保衔，仍赏给云骑尉世职。尚书刘权之、德瑛虽在军机处行走未久，其素日陈奏亦时有所见，均著加恩交部议叙。大理寺少卿章煦在军机章京上行走年久，办理军务，始终其事，著加恩交部从优议叙。

　　十七日谕：昨据额勒登保等驰递三省大功告蒇喜报，军机处章京除大理寺少卿章煦一员业经加恩优叙外，其列入一等满章京郎中德纶，员外郎玉宁、文孚；汉章京郎中钱楷，内阁侍读何金，主事吴光悦、赵佩湘、卢荫溥、姚祖同均著交部从优议叙。列入二等满章京员外郎瑞麟，主事德克津布、吉祥、兴科、昌宜泰、松宁、祥临，内阁中书多容安、福绵、伊星阿、明安泰，笔帖式武尔通阿、德宁额；汉章京员外郎任ピ、张志绪、汪彦博，主事万云、糜奇瑜、胡枚、黄跃之、曹德华、杨懋恬，内阁中书袁煦均著交部议叙。

　　八年口月口日谕：本日由六百里递到额勒登保、德楞泰、勒保会奏官兵剿捕余匪全竣，三省地方肃清，喜折览奏，实深欣慰。军机大臣等承旨书谕，获与观成，大学士庆桂宣力有年，且在军机处行走，班次居首，著加恩赏戴双眼花翎。大学士董诰之子董淇本由荫生任户部员外郎，著加恩以六部郎中用。尚书刘权之、德瑛在军机处行走已越一年，刘权之著加恩交部议叙；德瑛昨因会同礼部具折，字句疏忽，部议时已经加恩留任，此次毋庸交部议叙。尚书戴衢亨之子年尚幼稚，伊侄候选县丞戴嘉谷，著加恩赏加知县升衔，仍令在实录馆效力行走。军机章京等，著军机大臣查开出力之员，据实保奏，候朕加恩。

　　三月二十九日谕：昨吏部将俸满截取知府之刑部郎中钱楷带领引见，已降旨记名以繁缺知府用。本日询之军机大臣，据称“该员在军机章京上行走年久，诸事熟悉，若照例外用，转少一得力熟手”等语。钱楷著加恩赏给升衔，仍留郎中本任，在军机章京上行走。

　　十年闰六月初二日渝：此次军机处拟办保奏章京等一事，内阁典籍齐嘉绍，中书蔡炯、袁煦先后挑入军机章京上行走，日期则袁煦尚属较少。惟袁煦系于挑入后奏补实缺，业经邀恩，与齐嘉绍、蔡炯循例补缺者不同，自不应一并列入。所有拟定保奏章京各员除袁煦业已退出外，其余亦且无庸保奏。

　　十一年正月二十一日本处奏：窃查军机处行走满、汉章京内中书、笔帖式等官，向来每阅三四年由臣等遴择当差勤奋者，分别保题，恳恩升用在案。上年夏间，因距前次保题已逾三年，臣等曾公同商酌拟请将内阁典籍齐嘉绍、中书蔡炯、刑部笔帖式武尔通阿三员循例保题，未经具奏，仰蒙训示，饬令暂缓办理。查齐嘉绍等三员均系嘉庆四年挑补军机章京，行走有年，均属勤慎，自去夏以来，臣等随时留心察看，亦各奋勉如常。可否准将齐嘉绍、蔡炯、武尔通阿三员以六部主事升补之处，出自圣主洪恩。如蒙俞允，应清循照旧案，将该三员由臣等分掣所管吏、户、刑三部，先令在额外主事上行走，俟有各本衙门题选缺出，即行奏补。则该员感被恩施，白当益加奋勉。谨奏。奉旨：齐嘉绍、蔡炯、武尔通阿，均著以主事升用，先令分掣吏、户、刑三部行走，遇有各本衙门题选缺出，即行奏补。

　　十一年五月二十二日谕：刑部郎中钱楷、员外郎文孚，均在军机处行走多年，办事勤勉，俱著加恩以四五品京堂用，遇有缺出，交吏部夹单请旨。

　　十二年口月口日谕：此项京察引见三品以下京堂各官，太常寺少卿钱楷、内阁侍读学土文孚在军机处行走有年，供职勤慎，著加恩交部议叙。

　　十四年三月初一日本处奏：军机章京上行走各员，自嘉庆十一年正月保奏之后，已逾三年。臣等留心察看现在行走各员内，勤慎出力者居多，但一时碍难遽予升擢，惟其中有尚未得缺者数员，应行量为调剂。臣等详查旧案，公同商酌，除内阁满洲中书重伦，应俟将来不论旗分出缺时，准其奏补实缺，中书梁承福，亦俟将来有缺之时奏补，又理藩院候补主事德宁额、工部候补主事张之屏二员，均应请遇有该衙门满、汉、蒙古题选主事缺出，先予补用外，惟查有礼部候补主事伊星阿、工部候补主事童槐二员，或本衙门原只一缺，且出缺尚早，需次无期，此次即准其在本衙门尽先补用，仍属淹滞。合无仰恳圣恩，将该二员改掣臣等所管缺分较多之户、刑二部，伊星阿遇有满洲、蒙古缺出，先予补用，童槐遇有题选缺出，先予补用。如蒙俞允，臣等公同签掣移咨吏部，查照办理。再查有兵部候补主事康绍镛，嘉庆四年分部学习，按照本衙门资格，久已顶补。而该员在军机处行走五年，实属奋勉，兹届保奏之期，若不量加鼓励，未免向隅。惟此时亦未敢遽请升擢，相应请旨，交本衙门存记，俟补缺后，遇有本衙门应升之缺，先行拟补。又理藩院主事多容安，前由实录馆议叙，本系应升员外郎之员，但吏部议叙分缺间补。该员资深出力，可否准其在先升用之处，出自天恩。谨奏。奉旨：军机满、汉章京未经得缺各员内，内阁满洲中书重伦俟将来不论旗分缺出，准其补授实缺。汉中书梁承福俟将来有缺时，准其奏补。理藩院候补主事德宁额、工部候补主事张之屏，遇有该衙门满、汉、蒙古题选缺出，先行补用。其礼部候补主事伊星阿、工部候补主事童槐著于缺分较多之户、刑等部签掣行走，伊星阿遇有满洲、蒙古缺出，先行补用，童槐遇有题选缺出，先行补用。至兵部候补主事康绍镛，原系本衙门顶补之员，著交兵部存记，俟补缺后，遇有应升缺出，先行保奏。其本系应升员外郎之理藩院主事多容安一员，遇有本衙门缺出，准其先行升用。

　　七月十七日本处奏：军机章京候补中书王凤翰行走尚属勤勉，又本年中式后，奉旨遇缺即补。现有中书缺出，请将王凤翰补授。谨奏。奉旨：知道了。

　　二十六日旨：兵部郎中姚祖同在军机处行走有年，尚为熟请。前已截取知府，现距选期不远，著交部暂行扣选。

　　●卷八。恩叙三嘉庆十五年二月十七日谕：此次京察届期，光禄寺汉少卿卢荫溥在军机章京上行走，缮写谕旨，尚属妥协，节经派往外省查办案件，均无贻误。卢荫溥著加恩交部议叙。伊现在出差，回京后，吏部不必补行带领引见。

　　六月十九日本处奏：原任颜料库司库军机章京穆馨阿，因上年王书常冒领广储司银两，案初发觉，臣等会同刑部研审，即派穆馨阿随同问供。其冒领三库银两物料一事，系穆馨阿讯出端倪，告知臣等，始行彻底根究，水落石出。彼时因穆馨阿职系司库，又系伊任内之事，例应回避，是以撤回，后经被议革职。今据呈称年力强壮，不甘闲居等因，前来相应据情代奏。可否赏给差使之处，出自天恩。谨奏。奉旨：穆馨阿著加因赏给三库库使。

　　二十九日谕：军机大臣承旨书谕，自剿办洋匪以来，颇属勤慎。现在巨盗殄除，洋面肃清，亦宜加之恩奖。庆桂、董诰、戴衢亨、托津，所有降革罚俸处分，著加恩择其较重者，各予开复一次，仍各赏给军功加一级。其军机章京等，并著军机大臣分别等次奏明，交部议叙。

　　七月初四日覆奏：臣等公同酌拟，将平素差使较为奋勉者列为一等，其余行走勤慎者均列为二等，谨开具名单请旨。谨奏。

　　拟列一等章京三员：卢荫溥、姚祖同、何金。拟列二等章京十四员：户部郎中糜奇瑜，礼部郎中熊方受、龚丽正，刑部郎中齐嘉绍、余霈元，宗人府主事王厚庆，户部主事胡枚、童槐，兵部主事康绍镛，工部主事张之屏，礼部候补主事聂镜敏，兵部候补主事程同文，内阁中书梁承福、王风翰。

　　是日奉旨：军机章京卢荫溥、姚祖同、何金，均著施恩加二级，糜奇瑜、熊方受、龚丽正、齐嘉绍、余霈、王厚庆、胡枚、童槐、康绍镛、张之屏、聂镜敏、程同文、梁承福、王风翰，均著施恩加一级。

　　十月初九日本处奏：满洲章京户部主事伊星阿，在军机处行走十有余年，熟诸清文，差使勤慎。该员系蒙古旗分人员，应升之蒙古员外郎缺分较少，向来各部蒙古司官内有出色人员借升满洲缺，俟蒙古缺出仍行补还成案。臣户部现出有广东司满洲员外郎一缺，系属题缺。但伊星阿系本部主事，合无仰恳天恩，将伊星阿升补广东司满洲员外郎，俟本部蒙古员外郎缺出，仍照例补还，恭候钦定。奉旨：曹振镛等奏“户部蒙古主事伊星阿，升补满洲员外郎，与例未符，请交吏部核议”一折。伊星阿升补满缺之处，原属与例不符，若交吏部核议，必行议驳。但该员在军机处行走有年，办事出力，缘蒙古缺分本少，升迁无路。是以前经军机大臣庆桂等保奏，并声明各衙门蒙古司员均有借补满缺之案。所有现在户部广东司题缺满洲员外郎，著施恩准以伊星阿借补，仍著该部带领引见。

　　十月二十一日本处奏：窃查《剿平三省邪匪方略》一部，臣等自嘉庆七年奏奉谕旨，敬谨纂辑，现在全书四百卷告成。除奉表恭进外，伏思邪匪不靖始于嘉庆元年正月，迨七年大局戡定，又经八年九年两次奏报，然后肃清，其一切善后事宜，直至十年五六月间方竣，是书包括十年。其间军营奏报，隔数日一至，或一日数至。简牍繁多，删节所存，今尚不可纪数。我皇上宵衣旰食，指示机宜，明烛于数千里之外，而裁决于不移晷之间。前后诏旨凡数千道，无一日不勤筹笔，无一日不关睿谟。盖上以缵高宗纯皇帝未竟之志，奠我大清万年丕丕基，俾天下臣民同享太平者，胥于是乎！在臣等敬谨纂辑，不敢率忽，数年陆续进呈，仰蒙几余观览，随时指示更正，幸免舛讹，兹获告成。查从前乾隆年间，两金川方略告成，系照准噶尔方略告成之例，蒙恩将在馆人员给予优叙在案。惟是前两部方略皆只百数十卷，此次方略多至倍余，所有在馆人员，实皆奋勉出力，可否量加从优，示之鼓励。如蒙俞允，除臣等不敢仰邀议叙，又章煦、钱楷于正编告成时业经仰邀恩叙外，其现在总纂及提调、收掌、纂修、校对、译汉宫、誊录、供事人等，臣等谨择其始终承办并格外出力者数员，另缮清单，恭呈御览。其余人员，臣等核其在馆年月及平日差使，分别等第，造册咨部。其誊录、供事应如何过班铨选，及照国史馆誊录、供事给予分发之处，均注明册内，统归吏部核办。仍照例酌留熟手，赶办画一，另缮副本请交武英殿开雕，克期妥办。其从前开馆时奏请添派之纂修、誊录各员，届时分别酌撤。谨奏。

　　总纂兵部郎中姚祖同，该员先充纂修提调，又接办总纂。数年前后，纂书二百余卷，始终其事。前因军机处行走勤慎，是以俸满截取，及两次京察一等记名时，俱经臣等具奏在案。查郎中应升之缺，如内阁侍读学士、鸿胪寺少卿，即系四五品京堂，至此外各京堂不皆开列。从前章煦、钱楷均系奉特旨，遇有四五品京堂缺出提奏，臣等未敢奏请，理合声明，请旨。帮办总纂内阁侍读何金，该员充当提调纂修，近来复帮办总纂，始终其事。该员在军机处行走多年，实为奋勉，两次京察一等记名，经臣具奏在案。向来内阁侍读与各部员外郎较俸，不过二三年即选郎中，近来班次拥挤，该员俸已八年，现在甫将选补。查从前文孚系由员外郎蒙恩以四五品京堂提奏，臣等末敢躐等奏请，可否俟其选补郎中后，量加升擢之处，理合声明。泽汉宫兼纂修理藩院司务克精额，该员在馆三十余年，从前金川方略告成，即曾得过议叙，现在当差奋勉。查该员系记名抚民通判，名次略后，可否请旨先行选用。

　　是日奉旨：庆桂等奏“纂辑《剿平三省邪匪方略》四百卷告成，奉表恭进”一折。剿捕邪匪一事，始于嘉庆元年，迨七年大局戡定之后，搜捕零匪，经理善后，至十年始克办竣。联缵承先绪，筹笔孜孜，宵旰敬诚，克臻完善，一切机宜，运画允宜，垂示一编。庆桂等奉命纂办，数年来，率同在馆人员，陆续缮辑呈进，朕随时披览，亲加裁定。前后卷帙繁多，尚为详悉赅备，所有大小出力各员，自当普加优奖。庆桂等折内虽自称不敢仰邀议叙，仍应特沛恩施。庆桂任内并无应行开复处分，著加恩赏给加一级，纪录二次。董诰任内有未经究出刘贵儿等伙窃谋命一案，降一级留任处分，著加恩开复，仍赏给加一级。戴衢亨任内有失察书吏冒领三库银物一案，降一级留任处分，著加恩开复，仍赏给加一级。托津任内有失察书吏冒领三库银物及未能究出刘贵儿等伙窃谋命，降一级留任二案处分，均著加恩开复。总纂兵部郎中姚祖同、帮办总纂内阁侍读何金，在军机章京上行走，均已有年，小心奋勉，兹承办方略，尚属详慎。姚祖同著加恩以四五品京堂升用，交军机处存记，遇有缺出，于本内夹单提奏。何金著加恩俟补授郎中后，以四五品京堂升用，交军机处存记，遇有缺出，于本内夹单提奏。伊二人均仍著交部议叙。译汉官克精额在馆年久，该员系记名抚民通判，著加恩先予选用，其余在馆各员，均著加恩赏给优叙。其折内所请将誊录、供事过班铨选，及给予分发送部核办之处，均著照所请行。

　　十六年口月口日谕：此次呈进诗册，籍隶山西现在随围之军机章京康绍镛、张之屏、王凤翰，著加恩各赏给五丝缎二件。

　　十七年四月初十日本处奏：查军机处行走满、汉章京各员，自嘉庆十四年三月保奏之后，已逾三年。臣等留心察看，择其行走勤慎者数员，公同酌拟。查兵部候补主事珠满，系应得蒙古主事之缺，惟该部仅止一缺，需次无期。请酌调臣庆桂所管缺分较多之理藩院行走，遇有题选缺出，即行坐补。刑部笔帖式诚安、理藩院笔帖式昌炽，均请以本衙门主事升用，遇有满洲、蒙古题选缺出，即行坐补，昌炽俟服阕后再行实授。内阁满洲学习中书企善，请俟出有中书实缺，不论旗分，准其奏补。又宗人府主事王厚庆，该员例与各部主事一体推升员外郎，请即以应升之员外郎升用，并循照旧案，将该员掣分臣等所管户、刑二部行走，遇有题选缺出奏补。又吏部候补主事赵盛奎、刑部候补主事秦绳曾，均请列于该部应补各项人员之前，遇有题选缺出，即行奏补。谨奏。奉旨：依议。

　　十八年十二月十三日旨：军机章京著军机大臣查明尤为出力者，保举数员交部从优议叙，其余各员并著交部议叙。

　　十七日本处奏：臣等公同查得军机处行走满、汉章京鸿胪寺少卿康绍镛、兵部郎中程同文、内阁侍读重伦、礼部主事王风翰、起居注主事吴书城、吏部候补主事赵盛奎、户部候补主事张允垂、工部库使穆馨阿八员尤为勤奋出力，谨据实保奏。请将康绍镛、程同文、重伦、王凤翰、吴书城、穆馨阿六员从优议叙。赵盛奎一员前经臣等于循例甄别案内保奏，尽先补用。该员因吏部另案降调，今已捐复，可否仍照臣等原奏给还，尽先补用，免其试俸。又张允垂一员，尚未得缺，并请遇有本部缺出，尽先补用。此二员无庸另给议叙，其余满、汉各员，均遵旨交部议叙。谨奏。奉旨：依议。

　　又旨：卢荫溥、桂芳俱著在紫禁城内骑马。

　　十九年二月三十日谕：自上年九月内，逆匪林清勾结豫东教匪聚众谋逆，剿办甫竣。其时南山匪徒，因陕省兵将征调远出，乘虚幼掠，复派凯撤官兵分路剿除，现已一律肃清，军务全行报蒇。军机大臣赞勃枢务，夙夜勤劳，宜沛恩施，以昭优奖。董诰之子候补员外郎董淳，著加恩以郎中用。托津之子乾清门二等侍卫恒龄，著赏给头等侍卫，仍在乾清门行走。卢荫溥之子监生卢本，著赏给举人，准其一体会试。桂芳之子监生炳奎，著赏给七品小京官。所有军机章京，著军机大臣择其尤为出力者，保奏数员，再予甄叙。

　　闰二月初七日覆奏：臣等查得内阁侍读学士姚祖同、刑部郎中王厚庆、刑部主事秦绳曾、理藩院候补主事昌炽、起居注主事吴书城、工部库使穆馨阿，均尤为出力，相应据实保奏。姚祖同、王厚庆、秦绳曾、昌炽四员请旨交部议叙。其吴书城、穆馨阿二员兼自上年承审逆案，数月以来，奋勉不懈。吴书城系起居注主事，可否准其掣调臣等所管户、刑二部行走，遇有题选缺出补用。穆馨阿从前本系内阁中书，因调管颜料库司库失察书吏冒领库物革职，系本案由该员自行审出，奏蒙赏给库使，仍在军机处行走。可否将该员开复内阁中书，遇缺即补，出自天恩。谨奏。奉旨：依议。

　　二十年四月二十二日本处奏：军机处行走满、汉章京各员，自嘉庆十七年四月初十日保奏之后，已逾三年。臣等留心察看，于各章京内择其行走勤奋者数员，公同酌拟。查满章京内候补中书穆馨阿，系由实缺中书缘事革职赏给库使，上年二月经臣等以该员审办逆案出力，奏请开复中书，奉旨允准在案。但该员应按本旗本堂缺出顶补，尚需时日，请将该员不论旗分，满、汉本堂中书缺出，即行补用，将来遇本旗本堂缺出，再行照例调还。刑部笔帖式桂凝，清以本衙门主事升用，遇有题选主事缺出，即行奏补。又查汉章京内工部候补主事徐镛、吴孝铭二员，均请列于该部应补人员之前，遇有题选主事缺出，即行奏补。刑部额外主事杨振麟，系由小京官六年俸满经该部照例奏准作为额外主事。该员在额外行走已逾两年，应请俟照例扣足三年，期满后，遇有本衙门题选主事缺出，尽先补用。谨奏。奉旨：依议。

　　二十一年正月初八日旨：军机章京兵部郎中程同文，著吏部暂停铨选。

　　七月十九日旨：托津、卢荫溥，著赏穿绿牙缝靴。嗣后军机大臣俱准穿绿牙缝靴，著军机处存记。

　　二十三年六月十二日本处奏：军机处满、汉章京，自嘉庆二十年四月保奏之后，已逾三年。臣等留心察看，择其行走勤奋者，公同酌拟。查满章京内阁中书穆馨阿，系应升内阁侍读之员，请以内阁侍读升用，遇缺即行奏补。兵部笔帖式那丹珠、工部笔帖式瑞庆，系应升主事之员，请各以本部主事升用，遇有题选缺出，即行奏补。工部候补笔帖式桂芬，系蒙古人员，本衙门蒙古额缺较少，请调理藩院笔帖式，遇有满、蒙缺出，即行奏补。又查礼部候补主事程采、兵部候补主事徐受荃，均请列于该部候补人员之前，遇有题选缺出，即行奏补。主事何增元，系由主事缘事降调，捐复原官仍在原衙门候补，请以本部主事无论咨留缺出，先行奏补，免其试俸。谨奏。奉旨：依议。

　　九月初三日谕：朕此次恭谒祖陵，大礼庆成。军机大臣随扈以来，承旨书谕，悉臻妥协，著加恩各加二级。如旧有降留处分在降三级以下者，准以所加之级抵降二级。

　　二十四年正月初一日谕：朕本年六旬万寿，业经颁发恩诏，普惠臣民。比年岁稔时和，河流顺轨，中外同庆安，左右近臣允宜再加恩泽。托津襄赞枢廷多年，办事老成，承旨书谕，综理部旗事务，从无贻误，即偶有小愆，亦系寻常事件，著加恩赏戴双眼花翎，并赏用紫缰。戴均元任内旧有处分四案不予宽免外，其余革职留任一案、降级留任一案、罚俸十二案，俱著加恩开复。卢荫溥任内旧有处分一案不子宽免外，其余降级留任三案，俱著加恩开复。和宁任内旧有处分五案不予宽免外。其余革职留任二案、降级留任三案、罚俸二十一案，俱著加恩开复。用示朕履端行庆、优奖勤劳至意。

　　二十四日谕：大学士托津在军机处夙夜宣勤；协办大学士吏部尚书戴均元办事妥协，人亦敢言；户部尚书卢荫溥承旨书谕，夙夜慎勤：俱著加恩交部议叙。

　　二月二十日谕：各衙门紧要之地，因办公起见，原准其将熟练人员暂行奏留。但此事务须核实，期于公事有裨，仍应酌予限制。虽不必定以年月，俟接办有人时，该堂官仍随时查明，将该员归入原班升转，不致人才久滞，转遏其登进之阶。军机章京程同文，前经军机大臣奏留，暂停铨选。其京察记名道府及截取记名知府两单内，均著停其开列，仍察看随时具奏。

　　道光元年六月十五日本处奏：军机处行走满、汉章京，自嘉庆二十三年六月保奏之后，已逾三年。臣等留心察看，择其行走勤慎者数员公同酌拟。查内阁帖写中书布延柏勒格，前经中式翻译进士，以主事即用。该员系蒙占人员，应选蒙古主事之缺，铨补需时。应请酌调缺分较多之理藩院行走，遇有题选缺出，即行坐补。户部候补主事阿达顺，亦系应补蒙古主事之员，该部仅止一缺，需次较难。应请遇有本部满洲、蒙古题选缺出，即行坐补。理藩院笔帖式桂芬，应请以本衙门主事升用，遇有满洲、蒙古题选缺出，即行坐补。又宗人府主事李昌平、礼部主事梁章钜，均系应升员外郎之员，均请作为候补员外郎。李昌平循照旧案掣分臣等所管户、刑二部行走，遇有题选缺出，即行奏补，梁章钜遇有礼部题选缺出，即行奏补。刑部额外主事钱廷熊，系由小京官六年俸满经该部奏准作为额外主事，该员在额外行走，尚未报满。应请俟照例扣足三年，期满后，遇有本衙门题选缺出，先尽补用。谨奏。奉旨：依议。

　　十月初七日谕：程同文著以四五品京堂候补，仍在军机章京上行走。

　　二年正月二十五日谕：大学士曹振镛、户部尚书黄钺，办理部务本属妥协，又自简行军机大臣以来，敬共所事，实力。礼部尚书文孚在军机处行走有年，小心勤慎，克尽厥职。吏部尚书卢荫溥在军机处行走多年；恪恭匪懈，前因管理吏部、顺天府需人，特旨调用，亦能尽心。俱著加恩交部议叙。

　　●卷九。恩叙四道光二年二月十六日本处奏：此次办理汉字档册，派出军机章京吏部员外郎陈彬、内阁中书乔用迁总司校对，颇为详慎，应请量子鼓励。恳恩准令陈彬销去试俸，乔用迁遇有题选缺出，即行奏补。谨奏。奉旨：陈彬著准销试俸，乔用迁著遇有该衙门题选缺出，即行奏补。

　　六月初一日旨：圆明园娘娘庙住房一所，著赏给松筠居住。

　　三年九月初四日旨：成郡王载锐恭缴热河下处一所，著赏给军机大臣作为公所。

　　十二月十七日本处奏：臣等于本年七月间恭进（辽）、《金》二《史》正本，并将赶办《元史》缘由奏明在案。今据该馆提调等禀称，《元史》业经缮校完竣，恭缮正本进呈，计二百十卷，装成二十套，其中地名、人名、官名，悉遵《钦定元史语解》，悉心校对，俟发下时，臣等即督同该馆提调等详校副本，交武英殿刊刻。臣等恭读《钦定辽史语解》、《金史语解》、《元史语解》，间有前后两歧，小注不全，及重复等处，督率提调、纂修等官，敬谨恭缮一分，装成八套进呈，俟发下时，一并恭送武英殿修饰完善。将来即冠于三史之首，颁列学宫，传之久远。臣等不敢仰邀议叙，其校书各员，均属详慎，户部候补主事俞诵芬尤为出力，应请遇有该部题选主事缺出，即行充补。所有总校、分校、誊录、译汉各员及供事等，臣等核其在馆功课分别等第造册，咨送吏部照例优叙。谨奏。奉旨：依议。

　　四年四月十六日本处奏：军机处行走满、汉章京，自道光元年六月保奏之后，已逾三年。臣等留心察看，择其行走勤慎者数员，公同酌拟。内阁帖写中书福英阿，应请遇有满、汉本堂中书缺出，不计旗分，即行坐补。户部主事阿达顺、乌尔恭额，均请作为候补员外郎。阿达顺系蒙古人员，户部蒙古员外郎仅止一缺，需次无期，应请遇有本部满洲、蒙古员外郎题选缺出，即行坐补。乌尔恭额应请遇有本部员外郎缺出，不论题选，即行坐补。刑部员外郎何增元，应请遇有本衙门郎中缺出，毋论咨留，即行升补，仍不积咨留之缺。刑部候补主事马光澜，应请遇有主事缺出，毋论咨留，即行奏补。刑部额外主事蔡勋，系由小京官六年俸满作为额外主事，该员在额外行走尚未报满，应请俟照例扣足三年，期满后，遇有本衙门主事缺出，毋论咨留，即行奏补。谨奏。奉旨：依议。

　　五年正月二十三日谕：大学士曹振镛、吏部尚书文孚、户部尚书黄钺，管理部务均臻妥善，而承书谕旨，献替，尤为出力；协办大学士户部尚书英和管理部旗诸务，具能尽职。俱著交部议叙。

　　六年七月十九日谕：吏部郎中截取知府赵盛奎，著以四品京堂用，停其铨选。

　　七年三月十四日本处奏：此次办理汉字档册，派出军机章京内阁候补中书朱逵吉、兵部候补主事周涛总司校对，颇为详慎，应请量子鼓励。恳恩准令朱逵吉遇有该衙门题选缺出，即行奏补，免其试俸；周涛遇有该部题选缺出，尽先补用。谨奏。奉旨：朱逵吉著遇有该衙门题选缺出，即行奏补，免其试俸；周涛著遇有该部题选缺出，尽先补用。

　　七月十七日本处奏：军机处行走满、汉章京，自道光四年七月保奏之后，已逾三年。臣等留心察看，择其行走勤慎者数员，公同酌拟。内阁中书岳龄系蒙古人员，升途较难。应请作为候补主事，酌凋缺分较多之理藩院行走，遇有满洲、蒙古题选主事缺出，即行坐补。户部候补主事文明，请遇有本部题选主事缺出，即行坐补。理藩院笔帖式赛尚阿，请作为候补主事，遇有本衙门满洲、蒙古题选主事缺出，即行坐补。内阁中书张祥河、龙汝言，请以六部主事升用，由臣等分掣所管吏、户、兵、工四部行走，遇有各本衙门题选主事缺出，即行坐补。户部主事俞诵芬，请作为候补员外郎，遇有题选缺出，即行奏补。谨奏。奉旨：依议。

　　八年正月二十五日谕：自道光六年喀什噶尔用兵以来，军机大臣曹振镛等佐联运筹军务，夙夜勤劳，承书谕旨，钜细无遗。去岁因四城虽复，首逆未获，曾经稍示恩荣，朕意未惬。兹元凶生获，红旗报捷，军机大臣等尤当再沛恩施，用昭奖劝。大学士曹振镛，著晋加太傅衔，赏用紫缰；吏部尚书文孚，著晋加太子太傅衔，赏用紫缰；户部尚书王鼎，著赏戴花翎；兵部尚书玉麟，著晋加太子太保衔；工部尚书穆彰阿，著晋加太子少保衔，即在军机大臣上行走：仍俱著照军功，交部议叙。其满、汉军机章京等，著军机大臣编列一、二、三等，候旨施恩。

　　二十七日谕：昨降旨令军机大臣将满、汉军机章京等编列等次候旨施恩，兹据分别开单具奏。其拟列一等六员内，除赵盛奎已有花翎外，四品衔光禄寺少卿吴孝铭、户部郎中阿达顺，俱著加恩赏戴花翎；候补四品京堂赵盛奎、刑部郎中何增元、吏部员外郎平庆、理藩院主事赛尚阿，俱著加恩交部照军功例从优议叙。其拟列二等之满洲章京户部郎中成贵、内阁侍读福英阿、户部候补主事文明、理藩院主事岳龄、内阁中书英桂、刑部笔帖式玉昆、理藩院笔帖式松林、兵部员外郎达兴阿、户部主事春和、内阁候补中书文俊、工部候补主事惠麟、兵部候补主事文丕；汉章京刑部员外郎孙兰枝、刑部郎中钱廷熊、刑部员外郎马光澜、户部员外郎俞诵芬、工部员外郎傅绳勋、内阁中书朱逵吉、户部主事张祥河、兵部候补主事龙汝言、兵部主事周涛、内阁中书汪元爵、刑部候补主事徐思荃，俱著加恩交部照军功例议叙。其行走资浅拟列三等之满洲章京理藩院候补笔帖式熙成、工部笔帖式桂德；汉章京内阁候补中书方铭彝、工部候补主事郑乔林、吏部候补主事许球，俱著加恩各赏大缎一匹，由广储司给发。

　　九年九月二十六日谕：朕恭谒祖陵，大礼庆成，军机大臣俱著加恩赏加二级。如旧有降级留任处分在降三级以下者，准以所加之级抵降二级。

　　十月二十五日谕：大学士曹振镛年逾七旬，著于该管衙门应行带领引见之日，俱免其带领，以示体恤耆臣至意。

　　十年七月初九日本处奏：窃查《平定回疆剿擒逆裔方略》一书，臣等自道光八年二月奉旨详加纂辑，共成全书八十卷。除奉表恭进外，伏思逆裔不靖，于嘉庆二十五年八月在卡外窥伺，迨道光六年六月竟敢勾结回众入卡滋扰，窃据四城，虽大兵进剿，未逾月而迅即克复。比及逆酋授首，经理善后，又越年余始行蒇事。此数年中，军报络绎，简牍繁多，删节所存，尚复然成帙。我皇上宵旰筹笔，指授机宜，前后诏旨凡数百道，悉皆仰劳圣虑，裁决精详。臣等奉命纂辑，不敢率忽，数月以来，陆续恭缮进呈，荷蒙几余披览，随时指示更正。兹已全书告成，装潢正本、陈设本各一分呈览，仍祈发下正本一分，交方略馆敬谨存储。此次在馆人员编纂详校，实皆奋勉出力，除臣等不敢仰邀议叙，总纂兼提调官光禄寺卿赵盛奎，现系京堂，亦不敢仰邀议叙外，其始终尤为出力之理藩院笔帖式松林等，仰恳天恩，分别从优奖励。其余总纂、提调、收掌、纂修、协修、校对、译汉等官及誊录、供事人等，臣等核其在馆年分功课及平日差使，分别等第，造册咨部。其誊录、供事应如何过班铨选，均查照成案，于册内注明，统归吏部核办。谨奏。

　　是日谕：曹振镛等奏“纂办《平定回疆剿擒逆裔方略》告成，奉表恭进”一折。前此回疆军兴，自逆裔滋事以及元凶授首，经理善后一切机宜，运画允宜，垂示一编。曹振镛等奉命纂辑，率同在馆人员，陆续缮呈，朕随时披览，尚为详悉赅备。现已全书告成，请将在馆人员分别甄叙。除曹振镛等自称不敢仰邀议叙外，总纂兼提调官光禄寺卿赵盛奎，虽据曹振镛等奏称，伊现系京堂，不敢仰邀议叙，惟该员总司编辑，亦有微劳，仍著加恩交部议叙。理藩院笔帖式松林，内阁贴写中书文俊，刑部主事蔡勋，刑部侯补主事徐思荃，吏部候补主事许球，工部候补主事何汝霖，户部主事张祥河，内阁中书朱逵吉、汪元爵，此次在馆或总司校雠，或分司编纂，尤为奋勉出力，应各加以奖励。松林著作为候补主事，遇有理藩院满洲、蒙古题选主事缺出，不论咨留，即行奏补。文俊著遇有满、汉本堂中书缺出，不计旗分，即行坐补。蔡勋、张祥河俱著作为候补员外郎，遇有各该部题选咨留缺出，即行奏补。徐思荃、许球、何汝霖俱著遇有各该部题选咨留主事缺出，即行奏补。朱逵吉、汪元爵准销去试俸，俱著以主事升用，分掣户、刑两部行走，遇有各该部题选咨留主事缺出，即行奏补。其余在馆各员及誊录、供事等，著加恩赏给优叙。

　　八月十六日本处奏：军机处行走满、汉章京，自道光七年七月保奏之后，已逾三年。臣等留心察看，择其行走勤慎者数员，公同酌拟。应请将理藩院员外郎赛尚阿，遇有该衙门满洲、蒙古题选咨留郎中缺出，即行升补。内阁中书英桂，清以侍读升用，遇有缺出，即行奏补。工部候补主题惠麟，系蒙古人员，该部客缺较少，需次无期。请调理藩院行走，遇有该衙门满洲、蒙古题选咨留缺出，即行奏补。理藩院贴写笔帖式熙成，请遇有该衙门满洲、蒙古笔帖式缺出，不计旗分，即行奏补。内阁中书方铭彝，请销去试俸，以主事升用，由臣等分掣缺分较多之户、刑两部行走，遇有该部题选咨留主事缺出，即行奏补。工部候补主事郑乔林、礼部侯补主事王藻，遇有各该部题选咨留主事缺出，即行奏补。谨奏。奉旨：依议。

　　十一年正月二十二日谕：大学士曹振镛、吏新尚书文孚、户部尚书王鼎、工部尚书穆彰阿，久任军机大臣，赞襄勤慎，承旨详明，俱著加恩，交部议叙。

　　五月初四日谕：曹振镛长子户部郎中曹恩汴，原得一晶荫生，著加恩给予曹振镛次子曹恩淡承荫，以示体恤。

　　十二年正月初九日本处奏：《平定回疆剿擒逆裔方略》一书于道光十年七月间成书八十卷，交武英殿刊刻，仍由方略馆校勘，声明如果详慎无讹，臣等查照成案，再行奏请鼓励在案。现据武英殿知照，将校勘全书刷印进呈，所有总司校勘之中书现任起居注主事顾英等，自道光八年到馆以来，悉心校雠，尚属始终奋勉。兹届全书完竣，臣等查照例案，酌请甄叙。应请将内阁中书现任起居注主事顾英，以六部主事调补，听候史部签掣部分，遇缺即补。候补中书吴葆晋、彭蕴章、徐育、梁逢辰，应请各按吏部原掣名次，遇有选缺中书缺出，俟正班到班时，先用此项议叙一人，次用正班一人。再总校候补中书颜以燠一员，前次总校副本完竣，即经扬威将军大学士公长龄带往喀什噶尔办理善后事宜。上年长龄保奏出力，已奉旨尽先补用，此次应请交部，照例议叙。谨奏。奉旨：依议。

　　二月二十一日本处奏：此次办理汉字档册，派出军机章京工部候补员外郎徐堪、礼部候补主事汤鹏总司校对，颇为详慎，应请量予鼓励。恳恩准令徐堪遇有本部题选员外郎缺出，尽先补用，并免试俸。汤鹏遇有本部主事缺出，无论题选咨留，尽先补用。谨奏。奉旨：徐堪著遇有本部题选员外郎缺出，尽先补用，并免其试俸。汤鹏著遇有本部主事缺出，无论题选咨留，尽先补用。

　　九月初九日本处奏：军机处行走满、汉章京，自道光十年八月保奏之后，已逾三年。臣等留心察看，择其行走勤慎者数员，公同酌拟。内阁中书文俊，请作为侯补侍读，该员现在丁忧，俟服阕后遇有侍读缺出，即行奏补。内阁学习中书音德贺，请遇有满、汉本堂实缺中书缺出，不计旗分，即行奏补。工部笔帖式桂德，请作为候补主事，遇有该衙门题选咨留主事缺出，即行奏补。理藩院候补主事熙成，请遇有该衙门满洲、蒙古题选咨留主事缺出，即行奏补，补缺后并免试俸。户部主事万贡珍，请作为候补员外郎，遇有户部题选咨留员外郎缺出，即行奏补。礼部候补主事汤鹏，上年经方略馆议叙，尽先补用。惟礼部缺少，该员候补二年，尚未得缺。请循照旧案，掣分臣等所管缺分较多之户、刑二部，遇有该部题选咨留主事缺出，即行奏补。兵部候补郎中王广业，请遇有本部题选咨留郎中缺出，即行奏补，并免试俸。刑部候补主事程庭桂，请遇有本部咨留主事缺出，即行奏补。谨奏。奉旨：依议。

　　十四年正月初一日谕：大学士曹振镛由乾隆年间供职词垣，嘉庆年间氵存擢至大学士，朕御极之初，简授军机大臣，承旨详明，倍加勤慎，历事三朝，为朕股肱心膂之臣。念其夙夜趋公，宣勤佐治，允宜特沛殊恩，以节劳。曹振镛著加恩在紫禁城内乘坐车轿，用示朕忧礼耆臣至意。

　　二十二日谕：大学士曹振镛久任军机，克勤克敬，年登八秩，精力如常；协办大学士文孚，户部尚书穆彰阿、王鼎、承旨精详，是赖。俱著加恩，交部议叙。

　　十月十三日谕：大学士曹振镛由乾隆年间供职词垣，嘉庆年间游擢至大学士，朕亲政之初简授军机大臣，久赞纶扉，倍加勤慎。现在年登八秩，精神强固，朕心实深嘉悦，允宜特沛殊恩，以昭懋眷。伊孙曹绍肃著加恩赏给举人，准其一体会试，用示朕笃祜耆臣有加无已之至意。

　　十二月十九日本处奏：此次承办清档，臣等派军机章京内阁中书英干、理藩院笔帖式瑞春校对，颇为详慎，应请量予鼓励。英干请遇有满、汉本堂实缺中书缺出，不计旗分，即行奏补。惟该员现在丁忧，应俟服阕后遇缺即补。瑞春前因实录全书告成，经部议补缺，后作为额外主事。该员补缺无期，请遇有该衙门满洲、蒙古笔帖式缺出，不计旗分，即行奏补，并免额外主事试停。谨奏。奉旨：依议。

　　十六年正月十七日谕：军机章京工部郎中何汝霖，著加恩遇有郎中应升之京堂缺出，吏部一体开列请旨，其郎中任内京察一等著即注销。

　　谨按：十五年九月二十二日本处奏：军机章京工部郎中何汝霖，前经俸满截取繁缺知府，现复记名御史。该员在军机处行走岁年，于一切事务尚为熟悉，恳请内用，仍留军机处办事，以资熟手。奉旨：依议。

　　九月十一日本处奏：军机处行走满、汉章京，自道光十三年九月保奏之后，已逾三年。臣等留心察看，择其行走勤慎者数员，公同酌拟。内阁中书音德贺，请作为候补侍读，遇有侍读缺出，即行奏补。户部笔帖式福连，请作为候补主事，该员现未满服，俟服阕后遇有本部题选咨留主事缺出，即行奏补。理藩院主事熙成，请作为候补员外郎，遇有理藩院满洲、蒙古题选咨留员外郎缺出，即行奏补。理藩院学习笔帖式瑞春，请遇有该衙门满洲、蒙古笔帖式缺出，不计旗分，即行奏补。刑部主事方铭彝，请作为候补员外郎，遇有本部题选咨留员外郎缺出，即行奏补。吏部候补主事陈孚恩，请遇有本部题选咨留主事缺出，即行奏补。刑部候补主事江绍僖，请遇有本部题选咨留主事缺出，即行奏补。工部额外主事彭蕴章在额外行走，尚未报满，应请俟照例扣足三年，期满后，遇有本部题选咨留主事缺出，即行奏补。谨奏。奉旨：依议。

　　十七年正月初一日谕：大学士潘世恩，著赏加太子太保衔。

　　二十二日谕：大学士潘世恩、穆彰阿，协办大学士王鼎，克勤克敬，不愧赞襄，俱著加恩，交部议叙。

　　二月二十一日本处奏：此次办理汉字档册，派出军机章京工部候补主事朱应元、兵部候补主事刘昌总司校对，颇为详慎，应请量子鼓励。朱应元、刘昌恳恩准令遇有本部主事缺出，无论题选咨留，尽先补用。谨奏。奉旨：朱应元、刘昌均著遇有本部主事缺出，无论题选咨留，尽先补用。

　　十一月初九日谕：都察院左都御史奎照，著加恩在紫禁城内骑马。

　　十八年八月二十三日谕：大学士穆彰阿，在内廷宣力有年，现丁母忧，著加恩赏给广储司银五百两经理丧事。

　　十二月十八日本处奏：此次办理清字档案，臣等派军机章京户部笔帖式恩符、理藩院笔帖式龄椿总司校对，颇为详慎，应请量予鼓励。恳恩准令恩符、龄椿均作为候补主事，遇有该衙门满洲、蒙古题选主事缺出，即行奏补。谨奏。奉旨：恩符、龄椿均著作为候补主事，遇有该衙门满洲、蒙古题选主事缺出，即行奏补。

　　二十一日谕：大学士潘世恩，在内廷宣力有年，端力勤慎，遇事细心，现届七旬，精神强固。著加恩赏戴花翎，以示优眷。

　　●卷十。恩叙五道光十九年九月十九日本处奏：军机处行走满、汉章京，自道光十六年九月保奏之后，已逾三年。臣等留心察看，择其行走勤慎者数员，公同酌拟。刑部笔帖式崇祥，请作为候补主事，遇有本部题选咨留主事缺出，即行奏补。理藩院笔帖式崇泰，请作为候补主事，俟服阕后，遇有该衙门满洲、蒙古题选咨留主事缺出，即行奏补。内阁学习中书春长、穆荫，均请遇有满、汉本堂实缺中书缺出，不计旗分，即行奏补。刑部主事程庭桂，请作为候补员外郎，遇有本部题选咨留员外郎缺出，即行奏补。内阁中书王积顺，请销去试俸，以主事升用，由臣等分掣缺分较多之户、刑两部行走，遇有该部题选咨留主事缺出，即行奏补。刑部候补主事林扬祖、工部候补主事陈本钦，均请遇有本部题选咨留主事缺出，即行奏补。谨奏。奉旨：依议。

　　二十年正月初一日谕：大学士王鼎，著赏加太子太保衔。

　　二十六日谕：大学士穆彰阿、潘世恩、王鼎，矢慎欠公，赞襄攸赖，俱著加恩，交部议叙。

　　三月初七日谕：何汝霖著赏加三品顶戴。

　　五月十三日谕：军机章京陈孚恩，著加恩以四五品京堂候补，遇缺提奏。该员本任吏部郎中，著即开缺。

　　谨按：十九年六月初七日本处奏，军机章京吏部员外郎陈孚恩蒙恩记名御史。该员在军机处行走多年，办理一切事务尚为熟悉，恳请仍留军机处行走，以资熟手。如蒙俞允，应即将御史注销。奉旨：依议。

　　二十二年二月十三日本处奏：此次办理汉字档册，派出军机章京工部候补主事江鸿升、刑部候补主事乔晋芳总司校对，颇为详慎，应请量予鼓励。江鸿升、乔晋芳恳恩准令遇有本部主事缺出，无论题选咨留，尽先补用。谨奏。奉旨：江鸿升、乔晋芳均著遇有本部主事缺出，无论题选咨留，尽先补用。

　　十月初一日本处奏：军机处行走满、汉章京，自道光十九年九月保奏之后，已逾三年。臣等留心察看，择其行走勤慎者数员，公同酌拟。理藩院主事瑞春，请作为候补员外郎，遇有理藩院满洲、蒙古题选咨留员外郎缺出，即行奏补。户部笔帖式济安，请作为候补主事，遇有该部题选咨留主事缺出，即行奏补。理藩院笔帖式苏勒芳阿，请作为候补主事，遇有该衙门满洲、蒙古题选咨留主事缺出，即行奏补。户部笔帖式绍德，请遇有该部笔帖式缺出，无论咨留，并不计班次，即行奏补。宗人府主事何桂馨，请作为候补员外郎，由臣等分掣缺分较多之户、刑两部行走，遇有该部题选咨留员外郎缺出，即行奏补。礼部员外郎汪本铨，清作为候补郎中，遇有本部题选咨留郎中缺出，即行奏补。刑部候补主事吴光业、程恭寿，均请遇有本部题选咨留主事缺出，即行奏补。谨奏。奉旨：依议。

　　二十三年正月二十二日谕：大学土穆彰阿、潘世恩，户部尚书祁{宀隽}藻，工部尚书赛尚阿，户部侍郎何汝霖，夙夜在公，勤劳备至，朕难以言喻，俱著交部议叙。

　　二月十五日谕：大学士潘世恩，年逾七旬，嗣后朕御门办事，著加恩免其入班。其该管衙门应行带领引见之日，亦著免其带领，以示体恤耆臣至意。

　　十八日本处奏：此次办理清字档案，臣等派军机章京内阁中书丰盛额、贴写中书福善总司校对，颇为详慎，应请量予鼓励。恳恩准令丰盛额作为候补侍读，遇有蒙古诗读缺出，即行奏补。福善遇有满、汉本堂实缺中书缺出，不计旗分，即行奏补。谨奏。奉旨：丰盛额著作为候补侍读，遇有蒙古诗读缺出，即行奏补。福善著遇有满、汉本堂实缺中书缺出，不计旗分，即行奏补。

　　八月二十六日谕：大学士潘世恩，年逾七旬，襄赞纶扉，精神强固，十年以来，夙夜趋公，宣勤佐治，朕心嘉悦之至，允宜特沛殊恩，以节劳勋。著加恩在紫禁城内乘轿，用示朕优礼耆臣至意。

　　二十五年六月二十四日谕：军机章京汪本铨，著加恩以四五品京堂候补，遇缺提奏。该员本任礼部郎中，著即开缺。

　　谨按：二十二年五月初十日本处奏，军机章京礼部员外郎汪本铨，蒙恩记名御史。该员办事精细，于一切公务，颇能留心。拟请遇有御史缺出，将该员暂缓带领引见，俾臣等得收指臂之效。如蒙俞允，当即知照吏部，钦遵办理。奉旨：依议。

　　十月初五日本处奏：军机处行走满、汉章京，自道光二十二年保奏之后，已逾三年。臣等留心察看，择其行走勤慎者数员，公同酌拟。理藩院主事崇泰，请作为候补员外郎，遇有理藩院满洲、蒙古题选咨留员外郎缺出，即行奏补。内阁中书穆荫，请作为候补侍读，遇有侍读缺出，即行奏补。户部笔帖式绍德，请作为候补主事，遇有本部题选咨留主事缺出，即行奏补。内阁中书福善，清作为候补侍读，俟该员服阕后，遇有侍读缺出，即行奏补。刑部员外郎乔晋芳，请作为候补郎中，遇有本部题选咨留郎中缺出，即行奏补。起居注主事宗稷辰，请作为候补员外郎，由臣等分掣缺分较多之户、刑两部行走，遇有该部题选咨留员外郎缺出，即行奏补。兵部候补主事梁瀚，请俟补缺后，遇有本部题选员外郎缺出，即行升补。礼部主事聂，请作为候补员外郎，遇有本部题选咨留员外郎缺出，即行奏补。谨奏。奉旨：依议。

　　二十六年正月二十三日谕：大学士穆彰阿、潘世恩，户部尚书赛尚阿、祁{宀隽}藻，兵部尚书何汝霖，精勤襄赞，一德一心，均著加恩，交部议叙。

　　二十七年正月初五日谕：兵部尚书何汝霖之母丁氏，年届九旬，五世同堂，亲见七代，承恩禄养，洵为盛世嘉祥。览奏之余，朕心实深欣悦，加恩特赐伊母御书扁额一面，“福”、“寿”字各一方，如意一柄，大卷江绸四匹，大卷八，丝缎四匹，以示恩渥。其例应赏赉之处，仍著原籍该督抚循例具题。

　　二月初九日本处奏：此次办理汉字档册，派出军机章京礼部主事王发桂、吏部额外主事刘子城总司校刘，颇为详慎，应请量子鼓励。恳恩准令王发桂遇有本部主事缺出，无论题选咨留，尽先补用。刘子城俟额外行走期满后，遇有本部主事缺出，无论题选咨留，尽先补用。谨奏。奉旨：王发桂著遇有本部主事缺出，无论题选咨留，尽先补用。刘子城著俟额外行走期满后，遇有本部主事缺出，无论题选咨留，尽先补用。

　　二十八年正月初二日谕：大学士潘世恩，著加恩晋加太傅衔，并赏用紫缰。

　　三月初二日本处奏：此次办理清字档案，臣等派军机章京内阁中书清盛、兵部笔帖式海庆总司校对，颇为详慎，应请量予鼓励。恳恩准令清盛作为候补侍读，遇有侍读缺出，即行奏补。海庆作为候补主事，遇有本部主事缺出，无论题选咨留，即行奏补。谨奏。奉旨：清盛著作为候补侍读，遇有侍读缺出，即行奏补。海庆著作为候补主事，遇有本部主事缺出，无论题选咨留，即行奏补。

　　十月初六日本处奏：军机处行走满、汉章京，自道光二十五年保奏之后，已逾三年。臣等留心察看，择其行走勤慎者数员，公同酌拟。理藩院笔帖式赛音博勒格图，请作为候补主事，遇有理藩院满洲、蒙古题选咨留主事缺出，即行奏补。内阁候补中书德椿，请俟补缺后，遇有侍读缺出，即行奏补。内阁学习中书英秀，请遇有满、汉本堂实缺中书缺出，不计旗分，即行奏补。理藩院题署主事赛沙布，请作为候补主事，遇有理藩院满洲、蒙古题选咨留主事缺出，即行奏补。礼部员外郎袁甲三，请作为候补郎中，遇有本部题选咨留郎中缺出，即行奏补。起居注主事邵懿辰，请作为候补员外郎，由臣等公掣缺分较多之户、刑两部行走，遇有该部题选咨留员外郎缺出，即行奏补。户部候补主事文岳英，请遇有本部主事缺出，无论题选咨留，即行奏补。宗人府主事吴嘉氵全，系应升员外郎之员，请作为候补员外郎，由臣等公掣缺分较多之户、刑两部行走，遇有该部题选咨留员外郎缺出，即行奏补。谨奏。奉旨：依议。

　　十二月二十日谕：大学士潘世恩由乾隆年间供职词垣，嘉庆年间氵存擢尚书，经朕简任大学士、军机大臣，充上书房总师傅，襄赞纶扉，宣勤日懋。现在年登八秩，精神强固，朕心嘉悦实深，允宜特沛恩施，以昭优眷。伊孙潘祖荫著加恩赏给举人，准其一体会试，用示朕笃祜耆臣有加无已之至意。

　　二十九年正月二十二日谕：大学士穆彰阿、潘世恩，户部尚书赛尚阿、祁寓藻，刑部侍郎陈孚恩，赞襄庶政，矢慎矢勤。而潘世恩年逾八旬，精神强固，尤属罕遇，朕甚嘉焉。均著加恩，交部议叙。

　　咸丰元年三月十二日谕：候补五品京堂穆荫，未补缺以前，加恩赏给五品俸，其本任内阁侍读，著即开缺。

　　十三日旨：赏钦差大臣赛尚阿大卷江绸袍褂料二套、大卷缎袍褂料一套、马褂料一件，户部主事军机章京丁守存银三十两。

　　十月十二日本处奏：军机处行走满、汉章京，自道光二十八年保奏之后，已逾三年。臣等留心察看，择其资格较深、办事勤奋者数员，公同酌拟。户部笔帖式瑞亨，请作为候补主事，遇有本部题选咨留主事缺出，即行奏补。礼部笔帖式衡光，系蒙古人员，应升蒙古主事之缺，该部额缺较少。查照旧案，请调理藩院行走，作为候补主事，遇有该衙门满洲、蒙古题选咨留主事缺出，即行奏补。内阁学习中书嵩寿，请遇有满、汉本堂实缺中书缺出，不计旗分，即行奏补。吏部主事桂昌，请作为候补员外郎，遇有本部题选咨留员外郎缺出，即行奏补。吏部员外郎林映棠，请作为候补郎中，遇有本部题选咨留郎中缺出，即行奏补。兵部候补主事曹毓瑛、工部候补主事汪榘、兵部候补主事段晴川，均请遇有本部主事缺出，无论题选咨留，即行奏补。谨奏。奉旨：依议。

　　十二月初十日本处奏：臣等面奉谕旨，以臣何汝霖年逾七旬，嗣后每日进内，令奏事处太监扶掖。臣等谨查致仕大学士臣潘世恩于道光年间面奉恩旨：“每日召见出入，著太监扶掖。”当即传知该太监，未经恭缮谕旨。今臣何汝霖渥承宠命，已属格外天恩，若明降谕旨，臣何汝霖益切不安。可否照潘世恩之例，即日传知奏事处太监，毋庸缮写谕旨，伏祈皇上恩鉴。谨奏。奉旨：著传知奏事太监，毋庸写旨。

　　二年正月初一日谕：工部右侍郎彭蕴章，著加恩在紫禁城内骑马。

　　二十三日谕：大学士赛尚阿、祁{宀隽}藻，礼部尚书何汝霖，在军机处行走有年，实力，殚心竭虑，自军兴以来，夙夜在公，勤劳倍著。赛尚阿总统军务，调度有方，工部侍郎彭蕴章自参枢务以来，克尽厥职。均著加恩，交部议叙。

　　二月初三日本处奏：此次办理汉字档册，派出章京胡嘉楷、胡家玉总司校对，颇为详慎，应请量子鼓励。恳恩准令工部候补主事现在丁忧胡嘉楷俟服阕后，遇有工部主事缺出，无论题选咨留，尽先补用。刑部候补主事胡家玉，遇有刑部主事缺出，无论题选咨留，尽先补用。谨奏。奉旨：胡嘉楷著俟服阕后，遇有本部主事缺出，无论题选咨留，尽先补用。胡家玉著遇有本部主事缺出，无论题选咨留，尽先补用。

　　十月十五日谕：工部尚书麟魁，著加恩在紫禁城内骑马。

　　十二月二十日谕：吏部左侍郎邵灿，著加恩在紫禁城内骑马。

　　三年三月初八日本处奏：此次办理清字档案，臣等派军机章京兵部主事海庆、内阁候补中书文吉总司校对，颇为详慎，应请量予鼓励。恳恩准令海庆作为候补员外郎，遇有本部员外郎缺出，无论题选咨留，即行奏补。文吉遇有满、汉本堂实缺中书缺出，不计旗分，即行奏补。谨奏。奉旨：海庆著作为候补员外郎，遇有本部员外郎缺出，无论题选咨留，即行奏补。文吉著遇有满、汉本堂实缺中书缺出，不计旗分，即行奏补。

　　八月初四日谕：逆贼渡河北扰，攻围怀庆，大肆披猖。经朕特命大学士直隶总督讷尔经额为钦差大臣，尚书恩华、将军托明阿、内阁学士胜保帮办军务，督率各路精兵会合进剿，逆匪四路狂奔，我兵焚烧贼巢，怀庆城围立解。军机大臣祁寓藻、麟魁、邵灿、彭蕴章、穆荫夙夜在公，赞襄枢务，允宜先沛恩施，均著赏军功加一级。

　　初六日谕：自军兴以来，事务纷繁，军机满、汉章京等，当差尚属勤奋，汉章京承书谕旨，册档较多，自应量予恩施，以示奖励。满洲章京内阁贴写中书德椿、兵部员外郎海庆，均著赏军功加一级。内阁候补中书玉衡、理藩院笔帖式文衡，均著赏给军功纪录二次。户部主事瑞亨，理藩院主事衡光，吏部员外郎桂昌，内阁中书长年、英祥，理藩院笔帖式祥保，内阁中书英秀，理藩院主事赛音博勒格图，内阁中书嵩寿，内阁即补中书文吉，户部笔帖式达春布，理藩院笔帖式庆霖，内阁中书苏布、钟秀，均著赏给军功纪录一次。汉章京内阁侍读学士梁瀚、礼部郎中王发桂，均著赏军功加一级。刑部郎中程恭寿，著赏戴花翎，并赏军功加一级。工部候补主事林寿图、户部候补主事郭祥瑞，均著赏给军功纪录三次。工部员外郎汪榘、吏部主事陈鸿翊、起居注主事焦瀛、刑部候补主事李汝楫、刑部主事程祖诰、刑部候补主事蒋锡绶、户部员外郎钱宝青、礼部主事吴台朗，均著赏给军功纪录二次。吏部主事贺寿慈，工部候补主事李德莪、梁经先、白恩佑，内阁中书吴兆麟，工部主事邓廷楠，内阁中书段承实，均著赏给军功纪录一次。

　　十月二十二日谕：户部右侍郎瑞麟、礼部左侍郎穆荫，均著加恩在紫禁城内骑马。

　　四年二月初四日谕：户部郎中军机章京钱宝青，著加恩以五品京堂候补，仍暂留郎中本任，其记名御史，即著该部注销。

　　九月十一日本处奏：此次办理汉字档册，派出军机章京工部候补主事林寿图、户部候补主事郭祥瑞总司校对，颇为详慎，应请量予鼓励。恳恩准令林寿图、郭祥瑞均遇有本部主事缺出，无论题选咨留，尽先补用。谨奏。奉旨：林寿图、郭祥瑞均著遇有本部主事缺出，无论题选咨留，尽先补用。

　　十月十二日本处奏：军机处行走满、汉章京，自咸丰元年保奏之后，已届三年。臣等留心察看，择其资格较深、办事勤奋者数员，公同酌议。内阁中书德椿，系遇有侍读缺出即行奏补之员，请赏给五品顶戴，作为候补侍读，遇有缺出，即行奏补。内阁中书英秀，系应升侍读人员，请作为候补侍读。该员现未服满，遇有侍读缺出，即行升署，俟服阕后再行实授。内阁中书嵩寿，请以主事升用，由臣等公掣缺分较多之户、刑两部行走，遇有该部题选咨留主事缺出，即行奏补。内阁学习中书玉衡，请遇有满、汉本堂实缺中书缺出，不计旗分，即行奏补。刑部候补主事蒋锡绶，请遇有本部主事缺出，无论题选咨留，即行奏补。起居注主事焦枯瀛，系应升员外郎之员，请作为候补员外郎，由臣等公掣缺分较多之户、刑两部行走，遇有该部题选咨留员外郎缺出，即行奏补。刑部员外郎李汝楫，系应升郎中之员，请作为候补郎中，遇有本部题选咨留郎中缺出，即行奏补。内阁中书吴兆麟，请似主萝升用，由臣等公掣缺分较多之户、刑两部行走，遇有该部题选咨留主事缺出，即行奏补。谨奏。

　　是日奉谕：所有军机处行走之内阁中书，即补侍读德椿，著先行赏给五品顶戴。内阁中书英秀，著作为候补侍读，遇有缺出，即行升署，俟服阕后再请实授。内阁中书嵩寿，著以主事掣分户、刑两部行走，遇有该部主事缺出，无论题选咨留，即行奏补。内阁学习中书玉衡，著遇有满、汉本堂实缺中书缺出，不计旗分，即行奏补。刑部候补主事蒋锡绶，著遇有该部主事缺出，无论题选咨留，即行奏补。起居注主事焦枯瀛，著以员外郎掣分户、刑两部行走，遇有该部员外郎缺出，无论题选咨留，即行奏补。刑部员外郎李汝楫，著遇有该部郎中缺出，无论题选咨留，即行奏补。内阁中书吴兆麟，著以主事掣分户、刑两部行走，遇有该部主事缺出，无论题选咨留，即行奏补。

　　二十日谕：工部左侍郎杜翰，著加恩在紫禁城内骑马。

　　●卷十一。恩叙六咸丰五年正月二十四日谕：工部尚书彭蕴章、吏部右侍郎穆荫、工部左侍郎杜翰，夙夜在公，辛勤倍著，均著交部议叙。

　　四月十八日谕：现在冯官屯逆匪全股荡平，北路一律肃清，军机大臣赞襄军务，夙夜勤劳，允宜分别加思，以昭优眷。恭亲王奕沂著交宗人府从优议叙；尚书彭蕴章，侍郎穆荫、杜翰均著交部从优议叙；侍郎瑞麟著交部议叙。致仕大学士祁{宀隽}藻前在军机大臣上行走，懋著劳，著一并交部从优议叙。其满、汉章京各员，均著交部议叙。

　　六年十一月十八日谕：户部尚书柏，著加恩在紫禁城内骑马。

　　十二月初五日谕：军机章京焦瀛，著加恩以四五品京堂候补，遇缺提奏。该员本任户部郎中，著即开缺。

　　七年十月十九日本处奏：军机处行走满、汉章京，自咸丰四年保奏之后，已逾三年。臣等留心察看，择其资格较深、办事勤奋者数员，公同酌拟。户部员外郎瑞享，请作为候补郎中。该员现在丁忧，拟俟服阕后，遇有本部题选咨留郎中缺出，即行奏补。户部笔帖式达春布，请作为候补主事，遇有本部题选咨留缺出，即行奏补。内阁中书文吉、英祥，请作为候补侍读。该二员现在均未服满，拟俟服阕后，遇有侍读缺出，即行奏补。起居注主事段承实，请作为候补员外郎，由臣等公掣缺分较多之户、刑两部行走，遇有该部题选咨留员外郎缺出，即行奏补。工部员外郎梁经先、礼部员外郎白恩佑，请作为候补郎中，遇有各本部题选咨留郎中缺出，即行奏补。内阁典籍曾协均，请作为候补侍读，遇有缺出，即行奏补。谨奏。奉旨：依议。

　　十二月二十六日本处奏：缮办汉档告竣，所有派出总校之起居注主事裴季芳、刑部额外主事夏献云，总司校对，颇为详慎，自应量子鼓励。恳恩准令裴季芳以六部员外郎尽先选用，并先分部行走。夏献云系额外主事，业经期满，因丁忧尚未引见。可否俟服阕引见后，遇有本部主事缺出，无沦题选咨留，尽先补用。谨奏。奉旨：裴季芳著以六部员外郎尽先选用，并先分部行走。夏献云业经学习期满，著俟服阕引见后，遇有本部主事缺出，无论题选咨留，尽先补用。

　　八年正月二十五日谕：大学士彭蕴章、协办大学士户部尚书柏、吏部右侍郎穆荫、工部左侍郎杜翰，赞襄枢务，矢慎矢勤，均著交部议叙。

　　二月二十四日本处奏：军机章京内阁典籍曾协均，前经臣等保奏，请作为候补侍读，遇有缺出，即行奏补，奉旨依议。兹查有内阁侍读叶名沣告假一缺，据内阁行查吏部转据咨覆，应由臣等援案奏补。相应请旨，将曾协均补授内阁侍读。谨奏。奉旨：知道了。

　　五月十六日本处奏：此次承办清档，臣等派军机章京理藩院笔帖式庆霖、理藩院题署主事文衡总司校对，颇为详慎，应请量为鼓励。庆霖、文衡均请作为候补主事，遇有理藩院满洲、蒙古题选咨留主事缺出，即行补用。谨奏。奉旨：庆霖、文衡均著作为候补主事，遇有理藩院满洲、蒙古题选咨留主事缺出，即行补用。

　　九月初九日谕：杜翰现丁母忧，著加恩赏银四百两办理丧事，由广储司给发。

　　十月二十九日谕：吏部左侍郎匡源、礼部右侍郎文祥，均著加恩在紫禁城内骑马。

　　十一年四月初二日本处奏：缮办汉档告竣，所有派出总校之工部候补主事朱智、户部候补主事蔡兆槐，总司校对，颇为详慎，自应量子鼓励。恳恩准令朱智遇有本部主事缺出，无论题选咨留，尽先补用。蔡兆槐俟补缺后，遇有本部题选咨留员外郎缺出，即行补用。谨奏。奉旨：朱智著遇有本部主事缺出，无论题选咨留，尽先补用。蔡兆槐著俟补缺后，遇有本部题选咨留员外郎缺出，即行补用。

　　十一月初二日本处奏：军机处行走满、汉章京，自咸丰七年保奏之后，已逾三年。臣等留心察看，择其资格较深、办事勤奋者数员，公同酌拟。内阁中书英廉，请作为候补侍读，遇有侍读缺出，即行奏补。内阁候补中书松龄、庆裕，请俟补缺后，遇有侍读缺出，即行奏补。工部笔帖式增寿，请作为候补主事，遇有本部主事缺出，无论题选咨留，即行奏补。候选主事内阁中书方鼎锐，请以主事签掣缺分较多之户、刑两部行走，遇有该部主事缺出，无论题选咨留，即行奏补。户部主事朱学勤，请作为候补员外郎，遇有本部员外郎缺出，无论题选咨留，即行奏补。内阁典籍许庚身，请作为候补侍读，遇有缺出，即行奏补。工部候补主事蒋继洙，请俟补缺后，遇有本部员外郎缺出，无论题选咨留，即行奏补。谨奏。奉旨：依议。

　　十二月初七日议政王、军机大臣面奉谕旨：军机章京当差劳苦，著赏给银二干两，由广储司给发。

　　同治元年正月初一日谕：朕奉母后皇太后、圣母皇太后懿旨：恭亲王以议政王在军机处办理一切政务，勤劳懋著，加恩著在紫禁城内坐四人轿，以示优异。

　　二十三日谕：朕奉母后皇太后、圣母皇太后懿旨：恭亲王自简授议政王以来，首赞枢廷，贤亲辅翼，公忠体国，于一切用人行政、事无巨细，综核靡遗，著交宗人府从优议叙。大学士桂良、户部尚书沈兆霖、都察院左都御史文祥、户部左侍郎宝在军机处行走，实力，和衷共济；顺天府府丞曹毓瑛自参机务，克称厥职：均著交部议叙。

　　闰八月十九日谕：军机大臣都察院左都御史李棠阶，著加恩在紫禁城内骑马。

　　九月二十日本处奏：军机章京内阁典籍许庚身，前经臣等保奏，请作为候补侍读，遇有缺出，即行奏补，奉旨依议。嗣于本年壬戌科中式进土，奉旨著仍作为候补侍读，遇有缺出，即行奏补。兹查有内阁侍读陈{宀隽}升任山东道监察御史，所遗一缺，据内阁行查吏部转据咨覆，应由臣等援案奏补。相应请旨，将许庚身补授内阁侍读。谨奏。奉旨：依议。

　　十二月二十六日本处奏：窃臣等于本月十八日将编辑新档十函进呈御览，并声明该章京供事著有微劳，恳请量子奖叙。奉旨：依议。钦此。查此次册档，事阅十年，头绪纷繁，该章京等分年编纂，详加校勘，不无微劳足录，该供事等常川在方略馆缮写办理，尤为出力，相应吁恳天恩奖叙，以昭激劝。谨缮清单恭呈御览。谨奏。

　　太常寺少卿王拯，内阁侍读瑞廉、许庚身，以上三员拟请赏随带加二级。广东高廉道前内阁侍读英秀、户科给事中前内阁侍读文吉、河南道监察御史前内阁侍读曾协均、候选道前户部员外郎吴兆麟、山西试用直隶州知州前工部主事裕彰，以上五员拟请交部从优议叙。刑部郎中胡家玉，拟请赏加四品衔。户部员外郎朱学勤，拟请遇有该部郎中缺出，无论题选咨留，遇缺即补。理藩院员外郎衡光，拟请以该衙门郎中即补。刑部主事嵩寿，工部主事增寿、朱智，以上三员均拟请遇有本部员外郎缺出，无论题选咨留，遇缺即补。理藩院题署主事崇缮，拟请俟服阕后，以本衙门主事无论题选咨留，遇缺即补。是日奉旨：依议。

　　二年六月二十七日本处奏：此次办理清字档案，臣等派军机章京刑部员外郎嵩寿、理藩院候补主事崇缮总司校对，尚属详慎，自应量加奖励。恳恩准令嵩寿作为候补郎中，遇有本部郎中缺出，无论题选咨留，即行奏补。崇缮作为候补员外郎，俟补主事后，遇有本衙门满洲、蒙古题选咨留员外郎缺出，即行奏补。谨奏。奉旨：嵩寿著作为候补郎中，遇有本部郎中缺出，无论题选咨留，即行奏补。崇缮著作为候补员外郎，俟补主事后，遇有本衙门满洲、蒙古题选咨留员外郎缺出，即行奏补。

　　九月初一日谕：本日引见之俸满截取刑部郎中胡家玉，著开缺以四五品京堂候补。

　　十月初五日谕：军机大臣兵部左侍郎曹毓瑛，著加恩在紫禁城内骑马。

　　十二月二十一日本处奏：军机处行走满、汉章京，自咸丰十年保奏一次，系展限一年，于十一年办理，现计咸丰十年至今已逾三年。臣等留心察看，择其资格较深、办事勤奋者数员，公同酌拟。内阁中书奎绶，请分理藩院行走，作为候补主事，遇有理藩院满洲、蒙古无论题选咨留主事缺出，即行奏补。内阁候补中书额图珲，请遇有满、汉本堂实缺中书缺出，不计旗分，即行奏补。理藩院笔帖式英贵，请作为候补主事，遇有本衙门满洲、蒙古无论题选咨留主事缺出，即行奏补。内阁贴写中书文海，请俟补缺后，遇有侍读缺出，即行奏补。工部候补主事杜来锡，请遇有本部主事缺出，无论题选咨留，即行奏补。户部主事范运鹏，请作为候补员外郎，遇有本部员外郎缺出，无论题选咨留，即行奏补。内阁中书沈淮，请以主事签掣缺分较多之户、刑两部行走，遇有该部主事缺出，无论题选咨留，即行奏补。刑部候补主事周瑞清，请遇有本部主事缺出，无论题选咨留，即行奏补。谨奏。奉旨：依议。

　　三年正月二十三日谕：朕奉慈安皇太后、慈禧皇太后懿旨：议政恭亲王贤亲最著，辅翼公忠，自首赞枢廷，于今三载，于用人行政，一切克尽匡襄，勤劳罔懈，著交宗人府从优议叙。工部尚书文祥、户部尚书宝、工部尚书李棠阶、兵部左侍郎曹毓瑛，同心协赞，克慎克勤，均著交部议叙。

　　二月十五日本处奏：缮修汉档告竣，所有派出总校之工部主事王汝讷、内阁侍读冯柏年，总司校对，颇为详慎，白应量子鼓励。恳恩准令王汝讷作为候补员外郎，遇有本部员外郎缺出，无论题选咨留，即行奏补。冯柏年系应升郎中之员，以郎中由臣等签掣缺分较多之户、刑两部行走，遇有该部郎中缺出，无论题选咨留，即行奏补。谨奏。奉旨：王汝讷著作为候补员外郎，遇有本部员外郎缺出，无论题选咨留，即行奏补。冯柏年著以郎中签掣缺分较多之户、刑两部行走，遇有该部郎中缺出，无沦题选咨留，即行奏补。

　　七月初二日谕：恭亲王自简授议政王以来，于今三载。适值东南等省兵事方殷，用人行政，征兵筹饷，一切深资赞画，弼亮宣猷，忠勤丕著。军机大臣文祥等，翼赞枢廷，同心辅治，前于苏、杭省城克复各案内，屡欲降旨加恩，均经该王大臣等再三恳辞，不忍重违其意。兹当江宁省城克复，红旗驰报，歼擒首逆，本欲援照从前优奖成案，降旨施恩。乃该王大臣等仍复恳切力辞，鉴其诚悃，不得已酌中给于思施，以奖劳。议政恭亲王著加恩赏加军功三级，仍加赏一贝勒，令伊子奉恩辅国公载澄受封，并封伊子载浚入八分辅国公、载滢不入八分镇国公；军机大臣工部尚书文祥，著赏加太子太保衔，伊侄凯肇并赏给员外郎，分部学习行走；户部尚书宝，著赏加太子少保衔，并赏戴花翎；工部尚书李棠阶，著赏加太子少保衔，伊子李氵存并赏给举人，准其一体会试；兵部左侍郎曹毓瑛，著赏力口头品顶戴，赏戴花翎：以示朕庆赏酬庸之意。此次办理军务十有余年，军报络绎，事务殷繁，军机章京等昕夕从公，承书谕旨，均无贻误，尚属著有微劳。著议政王、军机大臣分别等第，酌量从优保奖，候旨施恩。

　　初四日谕：昨因江宁红旗报捷，降旨令议政王、军机大臣将满、汉军机章京等分别等第，量予从优保奖，兹据开单具奏。该军机章京等自军兴以来，办理军报，承书谕旨，听夕从公，尚无贻误，均属著有微劳，自应量予恩施，以示鼓励。理藩院员外郎衡光，著以知府不论双单月遇缺前即选，仍在任候选并赏戴花翎。记名道府刑部郎中嵩寿、记名道府户部员外郎英祥，均著专以道员用，并赏戴花翎。理藩院员外郎崇缮、工部员外郎增寿，均著赏戴花翎。内阁中书松龄，著俟补侍读后，以知府不论双单月在任遇缺前即选，并先换侍读顶戴。内阁侍读英廉，著以道员在任即选，并先换顶戴。侯补侍读瑞廉，著以知府不论双单月遇缺前即选，仍中任侯选，并赏戴蓝翎，即补侍读。内阁贴写中书庆裕，著俟服阕后，遇有中书缺出，不计旗分，遇缺即补，并赏加侍读衔，赏戴蓝翎。理藩院主事奎绶，著作为本衙门侯补员外郎，遇有员外郎缺出，无论题选咨留，遇缺即补。工部郎中昆玉，著俟服阕后，以知府不论双单月在任遇缺前即选。内阁中书额图珲，著作为候补侍读，遇有侍读缺出，即行奏补。理藩院主事英贵，著以本衙门员外郎，无论题选咨留，遇缺即补。内阁贴写中书文海，遇有中书缺出，不计旗分，即行奏补，并赏加侍读衔，赏戴蓝翎。礼部笔帖式续昌，著作为理藩院候补主事，俟服阕后，遇有缺出，无论题选咨留，遇缺即补，并赏加员外郎衔。刑部主事萨隆阿，著遇有本部员外郎缺出，无论题选咨留，即行奏补，先换顶戴。工部主事额哲克，著以本部员外郎，无论题选咨留，遇缺即补，并赏加知府衔。礼部候补主事裕长，著遇有本部主事缺出，无论题选咨留，即行奏补，并赏加五品顶戴。内阁贴写中书容斌，著赏加侍读衔，光禄寺卿胡家玉、光禄寺少卿郑锡瀛，均著赏戴花翎，并赏给军功加二级。刑部主事方鼎锐，著免补员外郎，以本部郎中无论题选咨留，遇缺即补，并赏戴花翎。内阁侍读许庚身，著以六部郎中，不论班次，遇缺即选，仍在任候选，并赏戴花翎。工部员外郎朱智，著以本部郎中，不论题选，遇缺即补，并赏戴花翎。工部候补主事蒋继洙，著免补主事，作为侯补员外郎，仍归原保案内，遇有本部员外郎缺出，无论题选咨留，即行奏补，并赏戴蓝翎。候选六部员外郎工部行走裴季芳，著以六部员外郎，不论班次，遇缺即选。刑部主事夏献云，著遇有本部员外郎缺出，无论题选咨留，即行奏补，先换顶戴。户部郎中蔡兆槐，著作为历俸期满并赏加四品衔工部主事。杜来锡，著以本部员外郎，无论题选咨留，遇缺即补。户部员外郎范运鹏，著以本部郎中，无论题选咨留，遇缺即补，并赏加道衔。刑部主事沈淮、周瑞清，均著遇有本部员外郎缺出，无论题选咨留，即行奏补，先换顶戴。礼部郎中龚嘉俊，著作为历俸期满并赏加道衔记名御史。吏部郎中陈元楷，著俟升补御史后，以应升之缺升用。工部主事王汝讷，著俟补员外郎后，以本部郎中，无论题选咨留，遇缺即补。户部郎中冯柏年，著作为历俸期满并赏加道衔。刑部候补主事徐用仪，著无论题选咨留，遇缺即补，并赏给军功加一级。吏部候补主事史崧秀，著俟补缺后，以本部员外郎，无论题选咨留，遇缺即补，先换顶戴。礼部主事徐景轼，著遇有本部员外郎缺出，无论题选咨留，即行奏补，先换顶戴。户部主事方熊祥，著俟补员外郎后，遇有本部郎中缺出，无论题选咨留，即行奏补。户部主事叶衍兰，著赏加四品衔。前户部郎中朱学勤，著赏戴花翎。

　　初六日谕：咸丰十一年冬间，朕奉慈安皇太后、慈禧皇太后自热河旋跸，授恭亲王为议政王，并以王自留京办事以来，诸臻妥协，因仰体皇考文宗显皇帝酬庸未竟之志，宣示遗命，以亲王世袭罔替。王涕泣固辞，不得已降旨从缓，俟朕亲政之年，再行办理，先行赏食亲王双俸，以示优礼。昨因江宁逆首就歼，红旗告捷，我两宫皇太后以王首赞枢廷，贤亲最著，亟思丕承先绪，仍加恩以亲王世袭罔替。王乃推功诸将，再三恳辞，念其情词谆切，俯如所请，仅加恩王之三子载澄等，于朝廷论功行赏之心，初未尽惬。兹复据奏“金陵虽克，而湖北、江西贼氛尚炽，陕、甘、云、贵余孽未平，军饷浩繁，库款支绌。且在京王公诸臣之俸糈、八旗兵丁之月饷，减成支放，未复旧章，而王公贝勒萃于一门，既忝高爵，复膺厚禄，若不痛自抑损，不独满则必亏，徒增咎戾，且何以副知遇之隆而塞天下之望？请将支食亲王双俸之处，即行停止”等语。览王所奏，具见忠爱，侧怛出于至诚。惟爵以驭贵，禄以驭富，国家诏糈之典，古今所同。王自简任枢廷，于今三载，运筹决策，成效卓然。嗣后慎始敬终，忠勤匪懈，行当廓清区宇，丕著全功。拭目升平，更加懋赏。至此次嘉赏成功，因王伪抑为怀，仅酌中给予恩拖，未尝加厚。若将从前所降恩命遽尔收回，亦恐无以昭劝赏之平而示人臣之则。恭亲王仍著食亲王双俸，其毋固辞。

　　四年十月初十日谕：礼部右侍郎汪元方，著加恩在紫禁城内骑马。

　　二十八日谕：文祥奏“请假回旗迎养”一折，文祥著赏假三个月，前赴盛京迎养伊母来京。并赏人参六两，即著文祥赍去，以资颐养。

　　●卷十二。恩叙七同治五年十月二十一日本处奏：军机处行走满、汉章京，查同治二年保奏之后，已逾三年。臣等留心察看，择其资格较深、办事勤奋者数员，公同酌拟。理藩院员外郎崇缮、奎绶，均请作为候补郎中，遇有本衙门满洲、蒙古题选咨留郎中缺出，尽先奏补。理藩院即补主事续昌，请俟补主事后，作为员外郎，遇有本衙门满洲、蒙古题选咨留员外郎缺出，尽先奏补。礼部主事裕长，请作为候补员外郎，遇有本衙门题选咨留员外郎缺出，尽先奏补。吏部候补主事靳邦庆，请遇有本部主事缺出，无论题选咨留，即行奏补。户部主事李廷箫，请俟补员外郎后，遇有本部郎中缺出，无论题选咨留，即行奏补。吏部候补主事史崧秀，前于江宁红旗报捷案内保奏，俟补缺后，以员外郎无论题选咨留，遇缺即补。此次拟请遇有本部主事缺出，无论题选咨留，即行奏补，俟补缺后，仍归原保以员外郎无论题选咨留，遇缺即补。礼部员外郎徐景轼，请遇有本部郎中缺出，无论题选咨留，即行奏补。谨奏。奉旨：依议。

　　又片奏：缮办汉档告竣，所有派出总校之内阁典籍江人镜、刑部主事徐用仪，总司校对，颇为详慎，自应量予鼓励。恳恩准令江人镜作为候补侍读，遇有缺出，即行奏补。徐用仪俟题补员外郎后，遇有本部郎中缺出，不论题选咨留，即行奏补。谨奉。奉行：江人镜著作为候补侍读，遇有缺出，即行奏补。徐用仪著俟题补员外郎后，遇有本部郎中缺出，不论题选咨留，即行奏补。

　　六年正月二十三日谕：朕奉慈安皇太后、慈禧皇太后懿旨，恭亲王首赞枢廷，于今六年，小心谨慎，夙夜勤劳，克尽匡襄，深资辅翼，著交宗人府从优议叙。吏部尚书文祥、户部尚书宝、都察院左都御史汪元方，同心赞画，勤慎和衷，均著交部议叙。

　　十二月初六日谕：本日引见御史之工部郎中朱智，著即注销御史开缺，以五品京堂候补。

　　七年七月十一日谕：昨据李鸿章奏，歼除捻逆，直、东一律肃清。军机大臣恭亲王等，赞理机务，听夕慎勤，今幸大功告成，自应量子奖叙。恭亲王、文祥、宝、沈桂芬，均著赏加二级。军机章京等夙夜趋公，承书谕旨，亦属著有微劳，著恭亲王等分别奏清奖励，候旨施恩。

　　十七日本处奏：此次办理清字档案，臣等派军机章京候补侍读内阁中书额图珲、候选道内阁侍读文海总司校对，尚属详慎，自应量子奖励。额图珲请赏加四品衔，文海曾由国史馆保奏以道员不论双唯月遇缺前先选用，请仍以道员不论双月归捐班一缺后，在任即选。谨奏。奉旨：额图珲著赏加四品衔，文海著仍以道员不论双单月归捐班一缺后，在任即选。

　　十八日谕：昨因捻逆荡平，红旗报捷，降旨令恭亲王等将满、汉军机章京等分别保奖，兹据开单具奏、该军机章京等行走有年，缮写渝旨，听夕从公，均届著有微劳，自应量予恩施，以示鼓励。专用道员户部缎匹库郎中增寿，著俟简放道员后，遇有盐运使缺出，提奏蓝翎。户部银库员外郎瑞廉，著赏换花翎。户部颜料库员外郎英廉，著赏戴花翎。内阁侍读庆裕，著以道员不论双单月归升班后，在任即选。工部郎中昆玉，著赏加盐运使衔。内阁候补侍读额图珲，著俟补缺后，以知府不论双单月归选班先在任即选。蓝翎内阁侍读文海，著赏换花翎。理藩院员外郎续昌，著赏戴蓝翎。工部员外郎额哲克，著赏戴蓝翎。内阁贴写中书本贵，著以实缺中书不计旗分，遇缺即行奏补。礼部郎中三德，著赏戴蓝翎。吏部笔帖式春岫，著俟题升主事后，遇有本部员外郎缺出，无论题选咨留，尽先即补。内阁候补中书尚德，著以实缺中书，不计旗分，遇缺即行奏补。理藩院主事玉春，著遇有本院员外郎缺出，无论题选咨留，即行补用。员外郎志文，著赏加知府衔。内阁蒙古中书丰绅泰，著赏加五品衔。刑部额外主事增林，著赏加员外郎衔。理藩院郎中崇缮，著赏加四品衔。盐运使衔理藩院郎中奎绶，著赏换按察使衔。员外郎英贵，著赏加四品衔。礼部员外郎裕长，著赏加道衔。太常寺卿郑锡瀛，著赏加二品顶戴。内阁侍读学士朱学勤，著以三品京堂开列在前。鸿胪寺少卿朱智，著以四品京堂开列在前。蓝翎工部郎中蒋继洙，著赏换花翎。内阁典籍候补侍读江人镜、刑部员外郎周瑞清，均著赏戴花翎。刑部员外郎夏献云，著俟补郎中后，以道员分发省分，归候补班前补用。吏部主事靳邦庆，著遇有本部员外郎缺出，无论题选咨留，即行奏补。工部员外郎杜来锡，著俟补郎中后，作为历俸期满。户部员外郎李廷箫，著赏加道衔截取知府。户部郎中冯柏年，著俟补知府后，以道员在任尽先即补。刑部员外郎徐用仪，著赏戴花翎。吏部主事史崧秀，著俟补员外郎后，以本部郎中，无论题选咨留，遇缺即补。礼部郎中徐景轼，著俟截取知府得缺后，以道员在任候补截取知府。户部郎中方熊祥，著俟补知府后，以道员在任候补。户部主事叶衍兰，著赏加三品衔。兵部候补员外郎萧庭滋，著作为本部候补郎中，尽先即补。候补主事吴国杰，著遇有本部主事缺出，无论题选咨留，即行奏补。候补员外郎金曰修，著以本部员外郎，无论题选咨留，即行奏补。记名御史礼部员外郎梁僧宝，著俟补御史后，仍遇有应升缺出，保送带领开列在前。前刑部员外郎裴季芳，著俟服阕后，免选员外郎，以知府分发省分，归候补班补用。前刑部员外郎沈淮，著赏加四品衔。

　　二十二日本处奏：军机章京内阁典籍江人镜，经臣等保奏，奉旨作为候补侍读，遇有缺出，即行奏补。兹查有内阁侍读方浚师升任广东雷琼遗缺道，所遗一缺，据内阁行查吏部转据咨覆，应由臣等援案奏补。相应请旨，将江人镜补授内阁侍读。谨奏。奉旨：依议。

　　十月初八日谕：军机大臣吏部左侍郎沈桂芬，著加恩在紫禁城内骑马。

　　十九日谕：军机大臣署礼部左侍郎李鸿藻，著加恩在紫禁城内骑马。

　　八年十月十九日谕：军机大臣吏部尚书文祥，病逾匝月，尚未就痊，实深廑系。著派御医王继武前往诊视，并赏给人参八两，以资调理。

　　十一月二十四日本处奏：军机处行走满、汉章京，查同治五年保奏之后，已逾三年。臣等留心察看，择其资格较深、办事勤奋者数员，公同酌拟。内阁中书本贵、尚德，均请作为候补侍读，遇有侍读缺出，尽先奏补。礼部郎中三德，请加道衔。理藩院员外郎玉春，请遇有本衙门郎中缺出，无论满洲、蒙古题选咨留，尽先即补。户部主事叶衍兰，请遇有本部员外郎缺出，无论题选咨留，即行奏补。兵部候补郎中萧庭滋，请以郎中无论题选咨留，即行奏补。兵部候补主事吴国杰，请俟补主事后，以本部员外郎，无论题选咨留，即行奏补。兵部候补员外郎金曰修，请俟补郎中后，作为历俸期满。谨奏。奉旨：依议。

　　又片奏：缮办汉档告竣，所有派出总校之礼部郎中梁僧宝、礼部候补主事胡延夔，总司校对，颇为详慎，自应量子鼓励。恳恩准令梁僧宝加四品衔，胡延夔俟补缺后，以本部员外郎，不论题选咨留，即行奏补。谨奏。奉旨：梁僧宝著赏加四品衔，胡延夔著俟补缺后，以本部员外郎，不论题选咨留，即行奏补。

　　十二月初五日谕：吏部尚书文祥之母，秉性淑慎，克享遐龄，教子有方，俾成良弼，今以疾终，深堪轸恻。朝廷优礼大臣，推恩贤母，著赐祭一坛，赏银二千两经理丧事，由广储司给发，灵柩回旗时，沿途地方官妥为照料，以示优眷。

　　九年正月二十三日谕：朕奉慈安皇太后、慈禧皇太后懿旨：恭亲王首赞枢廷，于今九年，夙夜靖共，于一切行政用人，虚心匡弼，巨细靡遗，深资夹辅，著交宗人府从优议叙。吏部尚书文祥、户部尚书宝、都察院左都御史沈桂芬、户部右侍郎李鸿藻，同心翊赞，克慎克勤，均著交部议叙。

　　七月初五日谕：本日引见御史之刑部员外郎周瑞清，著即注销御史开缺，以五品京堂候补。

　　十年三月十七日谕：本日引见之截取刑部郎中徐用仪，著开缺以五品京堂候补。

　　十月二十二日谕：吏部左侍郎胡家玉，著加恩在紫禁城内骑马。

　　十一年八月二十七日本处奏：前因粤匪、捻匪先后荡平，同治七年十一月恭奉谕旨，命臣等纂辑方略，当经酌拟章程具奏，并声明该总纂等如勤奋编辑，拟照成案，分次请奖，供事、誊录等一并给奖在案。窃查粤匪自道光三十年起事至同治四年剿平，捻匪自咸丰元年起事至同治七年剿平，办理军务前后十有九年，凡名路军营及内外臣工章奏，头绪纷繁，我文宗显皇帝神谟广运，指示机宜，圣训煌煌，昭如日月。迨我皇上御极后，仰承两宫皇太后懿训，烛照无遗，纶绰昭垂，同符前烈。臣等敬谨编纂，综计《剿平粤匪方略》四百二十卷、《剿平捻匪方略》三百二十卷，陆续进呈，蒙发交南书房翰林校阅，均无错误。全书两编，兹已一律告成。计自同治八年二月开馆起，迄今仅止三年有余即已告成，除进呈本外，又缮陈设本一分，校对亦已过半。所有在馆人员，实皆奋勉出力，除臣等不敢仰邀议叙外，其总纂及提调、收掌、纂修、校对、译汉宫、供事人等，臣等公同酌拟奖叙，分缮清单恭呈御览，伏候钦定。至誊录人等及其余供事，拟俟陈设本全行完竣后，由臣等核其在馆功课及平日差使，分别等第，造册注明，咨部奖叙，其应如何过班铨选之处，统归吏部核办。此次卷帙较多，办理迅速，该誊录、供事等格外出力，内有量加从优给予分发之员，恳请饬部毋庸核减，以昭激劝。再此次所保，不论题选咨留补用各员，系查照军机处缮修册档成案办理，合并声明。谨奏。

　　是日奉谕：恭亲王等奏“纂辑《剿平粤匪方略》四百二十卷、《剿平捻匪方略》三百二十卷告成，奉表恭进”一折。剿捕粤匪始于道光三十年，至同治三年克复江宁省城，嗣后搜捕余孽又历年余。剿捕捻匪始于咸丰元年，至同治七年在直隶地方并力歼除，计办理军务前后十有九年。各路军营及内外臣工章奏纷繁，我文宗显皇帝神谟广运，指示机宜，圣训昭垂，军民感服。迨朕御极后，禀承慈安皇太后、慈禧皇太后懿训，烛照无遗，伺符先烈，戡定大难，用底敉平，一切机宜，运画允宜，垂示将来。恭亲王等奉命纂办数年来，率同在馆人员，陆续缮辑呈进，随时披览，卷帙繁多，尚为详悉赅备，所有大小出力各员，自应普加优奖。恭亲王等折内虽自称不敢仰邀议叙，仍应特沛恩施。恭亲王著赏加三级，并奉慈禧皇太后颁发御书“订谟辰告”扁额一方，赏给恭亲王，以示优异。文祥、宝、沈桂芬、李鸿藻，均著赏加二级。该提调等在军机处行走有年，平日办事俱属勤慎，此次在馆或总司纂辑，或分司检校，均能奋勉出力，迅速告成，著照所请给予奖励。候补宗人府府丞朱学勤，著赏给二品顶戴。太仆寺卿朱智，著赏给二品顶戴，并加随带二级。内阁侍读学士许庚身，著以三品京堂候补，并加随带二级。郎中崇缮，著以道员用，并俟补道员后赏加布政使衔，随带加三级。候选道郎中奎绶，著赏随带加三级，并俟选道员后赏加布政使衔。员外郎续昌，著以道员不论双单月在任即选，先换顶戴。郎中春岫，著以道员不论双单月在任遇缺即选，先换顶戴。中书尚德，著俟补侍读后，以知府不论双单月在任遇缺即选，先换顶戴。员外郎志文，著以知府不论双单月在任遇缺即选，并赏加道衔。鸿胪寺少卿周瑞清，著以四品京堂候补，并俟补缺后赏加三品衔。候补五品京堂徐用仪，著俟补缺后以四品京堂候补，并加随带二级。即选道文海，著以四五品京堂用。郎中昆玉，著俟补道员后，赏加布政使衔并随带加二级。内阁侍读额图珲，著俟选知府后，以本省道员尽先升用，并赏加盐运使衔。员外郎英谦，著以知府不论双单月在任遇缺即选，并赏换道衔。靳邦庆，著遇有本部郎中缺出，无论题选咨留，即行奏补，并俟补郎中后，赏加道衔。李廷箫，著俟截取知府得缺后，赏加盐运使衔，以道员在任，归候补班前补用。郎中史崧秀，著俟截取知府得缺后，以道员在任，归候补班前补用，先换顶戴。员外郎叶衍兰，著赏给随带加三级。主事胡延夔，著免补主事，作为候补员外郎，仍照原保班次奏补。陆棠，著免其试俸，以本部员外郎无论题选咨留，遇缺即补。张岳年，著以主事无论题选咨留，遇缺即补，并赏加五品衔。内阁典籍李耀奎，著作为候补侍读，遇有缺出，即行奏补，先换顶戴。员外郎李方豫，著遇有本部员外郎缺出，无论题选咨留，即行奏孙。主事丁鹤年，著遇有本部主事缺出，无论题选咨留，即行奏补。沈源深，著以员外郎无论题选咨留，即行奏补。魏邦翰、陈毓秀，均著遇有本部主事缺出，无论题选咨留，即行奏补。中书邵文煦，著以主事签掣缺分较多之户、刑两部，无论题选咨留，遇缺即补。主事冯光勋，著遇有本部主事缺出，无论题选咨留，即行奏补。郎中李固恒，著俟截取知府得缺后，在任以道员候补。其离馆之道员增寿，著赏随带加二级。知府庆裕，著以道员在任归侯补班前补用。道员英廉，著赏加布政使衔。御史三德，著以道员不论双单月在任候选。知府江人镜，著以道员在任候补。道员夏献云，著赏随带加二级。知府杜来锡，著俟服阕得缺后，以道员在任候补。方熊祥，著赏加盐运使衔。郎中萧庭滋，著免补本班，以知府分发省分归候补班前先补用。金曰修，著赏加道衔。御史梁僧宝，著以应升之缺在任候补，并俟得缺后遇缺题奏。主事李士彬，著俟服阕后，无论题选咨留，遇缺即补。御史沈淮，著俟截取知府得缺后，在任以道员归候补班前补用。余依议。

　　九月十九日慈安皇太后、慈禧皇太后懿旨：皇帝寅绍丕基，于今十有一载。亲贤夹辅，共济时艰，兹当大婚礼成，自应特沛恩施，用彰劳。恭亲王辅政多年，勋劳懋著，前于咸丰十一年十月间命以亲王世袭罔替，因该亲王再三恳辞，允俟亲政之年再行办理。现在皇帝大婚礼成，亲政伊迩，著即加恩以亲王世袭罔替。军机大臣大学士文祥，著在紫禁城内乘坐二人肩舆。太子少保衔尚书宝，著赏加太子太保衔。尚书沈桂芬、李鸿藻，均著赏加太子少保衔。

　　十一月初四日本处奏：军机处行走满、汉章京，查同治八年保奏之后，已逾三年。臣等留心察看，择其资格较深、办事勤奋者数员，公同酌拟。理藩院郎中玉春，请加道衔。理藩院员外郎志文，请作为候补郎中，遇有本衙门郎中缺出，无论满洲、蒙古题选咨留，尽先即补。理藩院主事丰绅泰，请遇有本衙门员外郎缺出，无论满洲、蒙古题选咨留，尽先即补。刑部笔帖式桂斌，请以本部主事无论题选咨留，遇缺即补。刑部候补主事邵文煦，请俟补主事后，以本部员外郎无论题选咨留，遇缺即补。内阁典籍候补侍读李耀奎，请俟补侍读后，以郎中遇缺即选。工部候补员外郎李方豫，请俟补员外郎后，免其试俸，以本部郎中无论题选咨留，遇缺即补。工部候补主事丁鹤年，请俟补主事后，以本部员外郎无论题选咨留，遇缺即补。谨奏。奉旨：依议。

　　又片奏：缮办汉档告竣，所有派出总校之刑部主事陆棠、刑部候补主事张岳年，总司校对，颇为详慎，自应量予鼓励。恳恩准令陆棠俟补员外郎后，以本部郎中无论题选咨留，遇缺即补。张岳年俟补缺后，免其试俸，以本部员外郎无论题选咨留，遇缺即补。谨奏。奉旨：陆棠著俟补员外郎后，以本部郎中无论题选咨留，遇缺即补。张岳年著俟补缺后，免其试俸，以本部员外郎无论题选咨留，遇缺即补。

　　十二年正月二十三日谕：朕奉慈安端裕皇太后、慈禧端佑皇太后懿旨：恭亲王首赞枢廷，历久不懈，尽心辅政，钜细靡遗，懋著勋劳，深资倚任，著交宗人府从优议叙。大学士文祥、吏部尚书宝、兵部尚书沈桂芬、工部尚书李鸿藻，和衷赞画，矢慎矢勤，均著交部议叙。

　　十二月十一日本处奏：此次办理清字档案，臣等派军机章京道府用候选道理藩院员外郎续昌、道府用道衔刑部员外郎增林总司校对，尚属详慎，自应量予奖励。续昌拟请专以道员用；增林拟请俟简放道府后，赏加盐运使衔。谨奏。奉旨：续昌著专以道员用，增林著俟简放道府后赏加盐运使衔。

　　二十八日谕：明年恭逢慈禧端佑康颐皇太后四旬大庆，并朕亲政后初届元日令辰，亦宜特沛恩施。恭亲王、文祥、宝均著交该衙门从优议叙，沈桂芬著赏给御书扁额一方。

　　又谕：军机大臣工部尚书李鸿藻之母姚氏，年逾八旬，精神强固，加恩赏给御书扁额一方。

　　十三年—十一月二十八日本处奏：军机章京内阁典籍李耀奎，前经臣等保奏，作为候补侍读，遇有缺出，即行奏补。兹查有内阁侍读丁士彬升任安徽风阳府知府所遗一缺，据内阁行查吏部转据咨覆，应由臣等援案奏补。相应请旨，将李耀奎补授内阁侍读。谨奏。奉旨：依议。

　　光绪元年十一月二十三日本处奏：军机处行走满、汉章京，查同治十一年保奏之后，已逾三年。臣等留心察看，择其资格较深、办事勤奋者数员，公同酌拟。内阁候补侍读中书本贵、尚德，均请仍以侍读遇缺即补。户部员外郎额勒精额，请以本部郎中无论题选咨留，遇缺即补。内阁贴写中书如松，请作为候补主事，掣分户、刑两部，以该部主事无论题选咨留，遇缺即补。吏部主事魏邦翰，请以员外郎无论题选咨留，遇缺即补。户部主事陈毓秀，清以员外郎无论题选咨留，遇缺即补。刑部主事冯光勋，请以员外郎无论题选咨留，遇缺即补。兵部郎中李固恒，清免试俸历俸。谨奏。奉旨：依议。

　　又片奏：缮办汉档告竣，所有派出总校之刑部主事李士彬、吏部员外郎沈源深，总司校对，颇为详慎，自应量予鼓励。恳恩准令李士彬以员外郎无论题选咨留，遇缺即补；沈源深以郎中无论题选咨留，遇缺即补。谨奏。奉旨：李士彬著以员外郎无沦题选咨留，遇缺即补。沈源深著以郎中无论题选咨留，遇缺即补。

　　●卷十三。规制一办理军机处设自雍正年间，银印藏大内，印钥以领班之军机大臣佩之。有应用之官文书，直日章京亲到内奏事房向内监请印，向军机大臣请印钥启用，用毕即行送进。凡请印钥必以金牌为质。金牌以金为之，广约五分，厚约一分，修约西寸，上镌“军机处”三字，直日章京佩之，封印后领班章京佩之。若随扈出京，则于出京之前一日将印请出，交领班之军机大臣管带，回銮之日即行送进。

　　谨按：雍正十年三月初三日大学士等遵旨议奏，办理军机处密行事件，所需钤封印信，谨拟“办理军机印信”字样，移咨礼部铸造，贮办理军机处，派员管理，并行知各省及西北两路军营。今办理军机处银印，乾隆初年所换铸，清、汉篆其文，曰“办理军机事务印记”。两旁镌刻年月字号，一曰“乾隆十四年正月日造”九字，一曰“礼部造”三字，一日“乾字一百二十九号”八字。又按：现遇随扈出京之前，将印请出，交兵部领赍。兵部司员每日送至行宫门外朝房。请军机大臣启视，并备钤用。军机大臣兼用满、汉大员，无定额，以大学士领班。

　　谨按：嘉庆四年正月，命成亲王入直办事，是年十月间，以与定制未符，即命出直。又：咸丰三年十月初七日谕，恭亲王奕著在军机大臣上行走。又：十一年十月初一日谕，恭亲王奕授为议政王在军机处行走。又：同治四年四月十四日谕，恭亲王著仍在军机大臣上行走。又：嘉庆四年，章京吴熊光、戴衢亨奉特加三品衔在军机大臣上学习行走。又：十六年，章京卢荫溥奉特加四品衔在军机大臣上学习行走。又谨按：满洲军机大臣奉旨在军机处行走者，是否准看汉折之处，历由本处缮片请旨遵行，均得旨准其阅看。又：乾隆二十五年三月初十日本处奏，尚书兆惠，前在侍郎任内在军机处行走，未经奉旨阅看朱批奏折。今同都统侯富德俱在军机处行走，其阅看朱批奏折之处，伏候钦定。奉旨：阅清字不阅汉字。又按：自道光年间以后，满洲大臣一体阅看汉折，均未缮递奏片。又：咸丰八年五月二十四日谕，匡源、文祥在军机行走次序，著在杜翰之次。嗣后凡学习者俱在班末，俟实授时请旨。

　　满、汉军机章京各分为两班，每班各八人，其八人内各以一人领班，国语谓之达拉密，由军机大臣拣派资深望重者为之。凡挑补满、汉章京，本处预期行片各衙门，令各出具考语保送数员，至多不得过八员，由军机大臣亲加考校，将入选者带领引见，记名者遇缺以次奏署、奏补。

　　谨按：嘉庆四年正月十六日谕，军机处为机密要地，向来行走章京未定额数，俱由军机大臣挑补，并不带领引见。因思各衙门、各旗官员即长笔帖式、骁骑校、护军校等微员，无不由引见补授，军机章京职事较重，岂有转不带领引见之理？嗣后满、汉章京各定为十六员，由内阁、六部、理藩院堂官于司员中书、笔帖式等官择其人品端方，年力富强，字画端楷者交军机大臣带领引见，候朕简用。其记名人员遇有缺出，按次陆续充补。此次应挑之汉章京，即照新例办理。又：十一年正月二十日本处奏，查满军机章京理藩院题署主事德宁额，于嘉庆九年出三座塔税差，经臣等奏明，以记名挨次应补之内阁中书重伦接署。该员行走以来，差使尚属勤勉。现在德宁额回京供职，可否将重伦留于额外行走，俟有缺出，即行充补之处，理合奏明，请旨。奉旨：依议。谨按：自嘉庆四年以后，每班章京不得过八人，至是始有先因署缺即留于额外行走候补之员。又：二十一年冬，军机大臣奏明行走之强逢泰不占额缺，于是每班八人之外，复有额外章京一员。又：咸丰三年二月初六日本处奏，现在军务较繁，请添传记名汉章京四人在额外行走。奉旨：知道了。又：七年十一月十二日本处奏，前添传汉章京四员均已充补实缺，请添传二员在额外行走。奉旨：知道了。又：十一年十月初八日本处奏：汉章京自咸丰三年奏添额外行走四员，嗣因直务繁简不常，有即行传补者，有未即行传补者。现在两班行走共十八人，事务较繁，请添传二员在额外行走。奉旨：知道了。又：同治十一年十月二十二日本处奏：现在军务渐平，诸事较简，汉章京拟停传二员。奉旨：依议。

　　满洲章京以内阁中书，六部、理藩院郎中、员外郎、主事、笔帖式兼充；汉章京以内阁中书，六部郎中、员外郎、主事、七品小京官由进士举人出身者兼充。

　　谨按：乾隆年间，满洲大员如侍郎保成、松筠，内阁学士博清额、索琳、福德等；汉大员如顺天府尹蒋炳，副都御史胡宝泉、傅显、刘秉恬、孙永清，大理寺卿王昶，光禄寺卿申甫，太仆寺卿程焘，候补三品京堂袁守侗等，皆令在军机章京上行走，至嘉庆年间始定此例。又：嘉庆四年二月十一日本处奏：原在军机章京上行走之科道各员，应仍遵旨留军机处外，此后军机处行走人员，遇有补放御史者，即回本衙门任事，不必在军机处行走。又：五年七月二十六日谕：嗣后军机章京有升任至通政司副使、大理寺少卿者，即著军机大臣奏明，不必在军机章京上行走。又：十年十月二十四日本处议奏：御史吴邦庆折内所称“汉章京应分别出身”一节，查军机章京向例由内阁中书挑取者居多，其由六部司员挑取者不及十之一二。自嘉庆四年奉旨于内阁中书及六部司员内保送以来，多系进士、举人出身者，间有一二员由拔贡生出身，亦系朝考录用之六部小京官。若榜副贡生即无由考试录用部员之阶，是以历来挑取章京，并无由此项出身者。至捐纳人员，惟进士、举人捐纳，内阁中书向来均经挑入军机行走，其由捐纳、贡监出身者，本不挑补，应毋庸议。又：据称“内自三品京堂以上，外自藩臬以上各大员与军机处俱有交涉事件，若令其子弟挑补章京行走，恐不无私通信息、泄漏机密等弊。请照现任三品京堂或督抚子弟不准考选御史之例，嗣后军机章京一体回避”等语。查军机处设立满、汉章京，恭缮谕旨，登载册档，均关紧要，自应慎选人才，严防弊窦。前经钦奉谕旨，交军机大臣带领引见，并奉特旨，派科道官逐日进内稽查，立法已为周密。该章京等如能谨饬自矢，奉公守法，自不致有泄漏通信情弊。倘行走或有不谨，臣等必当随时查察，据实严参。况该章京等不过职司缮写，臣等面承谕旨，遇有实关紧要之事，本不轻向章京等宣露。至与该章京等父兄果有关涉事件，尤当留心慎密，尽可不令闻知，伊等亦何从泄漏？若因此设法防维，则各大员不独子弟应行回避，凡其族谊亲娅年家故旧，苟不知谨慎，安保无传递信息之事。且军机处承办京外直省事件繁多，大小各员，均不免有所交涉，又岂独三品以上大员子弟，始虑其泄漏？是该御史所奏杜渐防微之道，全不在此。惟机廷清切之地，父兄既身跻通显，其子弟原不必厕身枢要，似应酌量定以限制。但如该御史所奏外官自藩臬以上，犹未详尽。即如盐运使一官，亦系三品，外官司道并行，体制相埒，此外盐政关差，亦有外旗人员，其子弟似亦应一体回避。应请嗣后满、汉现任京官文职三品以上，武职二品以上，及外宫文职督、抚、司、道、盐政、关差，武职提、镇以上各大员子弟，均不得保送挑补军机章京，其大员之亲侄从弟及外姻亲戚等不在此例。至该员等有初补军机时，父兄尚未通显，迨行走谙习，正资得力，而其父兄氵存擢至三品以上等官者，应否令其回本衙门之处，臣等随时奏明，请旨定夺。又查现在军机处行走满洲章京内，有工部侍郎明兴之子内阁中书重伦，直隶布政使庆格之弟刑部主事吉祥，南布政使阿礼布之弟吏部员外郎德克津布，该三员挑补均在条奏之前，当差亦尚勤慎。臣等此次议奏，如蒙允准，应否即令该三员循照新例，回本衙门当差之处，恭候训示遵行。奉旨：依议。重伦、吉祥、德克津布三员充补军机在新例之前，均著毋庸回避。又：十六年二月初七日谕：军机为枢密重地，满、汉章京趋公执事，先以谨慎为本。从前御史吴邦庆条奏，大员子弟不准充补军机章京，经军机大臣议覆，自道员以上子弟皆令回避，其有行走在先者，并随时清旨定夺。兹据庆桂等奏，新授南赣道查清阿之子诚端，应否回避。朕思谨慎与否，总视乎其人，而防闲之道，亦必当定以限制。嗣后文职京官三品以上，外任臬司以上；武职京官副都统以上，外官总兵以上，其亲子弟均不准在军机章京上行走，其行走在先者亦毋庸随时具奏，即令照例回本衙门当差。诚端系道员之子，无庸回避。又：二十五年十月二十七日谕：从前军机处满、汉章京皆军机大臣于内阁等衙门传取，嘉庆四年改由内阁、六部、理藩院保送引见。嗣后将保送人员先令军机大臣考试，分别弃取，带领引见，其记名者挨次传补，立法至为允当。惟大员子弟设有回避之例，殊可不必，防弊之道，初不在此。如大臣子弟有挑入军机处者，藉以学习政事，未尝不可造就人材。嗣后保送军机章京，著无庸回避大员子弟，其军机章京有升至通政司副使、大理寺少卿、及补授科道者，即回本衙门行走，著仍照旧例行。又：查自咸丰八年后历次交片，各衙门保送军机章京，均声明大员子弟仍照例不得保送。又：章京有升至通政使司、通政使副使、大理寺卿、少卿者，历经奉旨，仍在军机章京上行走。又：咸丰十一年正月初六日谕：满、汉军机章京，每班挑取各四员在总理各国事务衙门额外行走，仍照常在军机处值班，毋庸常川到署。又：同治七年十月十七日本处奏：现在记名汉军机章京将次用竣，臣等照章行取内阁等衙门人员，考试带领引见。据工部保送之七品小京官丁鹤年，系镶黄旗汉军人。查汉军机章京自嘉庆四年奉旨定有额数，令各衙门保送后，并无汉军人员行走，详稽册档，亦无汉军不准充补明文，臣等未便驳令不准与考。阅看该员试卷，文理尚优，字画亦属端楷。惟向无办过似此成案，可否一并带领引见之处，伏候圣裁。奉旨：准其带领引见。

　　军机处在隆宗门内之北，军机大臣入直于此。军机章京直房在隆宗门内之南，满、汉两班分左右居之。每日寅时，军机大臣及章京等以次入直，辰刻军机大臣始入见，或不待辰刻而先召见，每日或一次或数次。军机章京皆随入，祗候于南书房。军机大臣至上前，豫敷席于地赐坐，承旨毕乃出，授军机章京书之。述旨毕，内奏事太监传旨令散，遂以次退直。若在圆明园，每日入直于左如意门内，御河之南为军机堂，堂之右为满章京直房，其前为汉章京直房，直务均与在宫之日同。

　　谨按：军机大臣出入均由内右门，至南书房祗候召见。乾隆年间军机章京随军机大臣后亦出入内右门，嘉庆年间章京等始专出入乾清门，仍均在南书房祗候。

　　军机处缮写谕旨之式，凡特降者，曰内阁奉上谕；因所奏请而降者，曰奉旨。其或因所奏请而即以宣示中外者，亦曰内阁奉上谕。各载其所奉之年月日于前。述旨发下后，即交内阁传钞，谓之明发。其谕令军机大臣行不由内阁传钞者，谓之寄信，外间谓之廷寄。其式：行经略、大将军、钦差大臣、将军、参赞大臣、都统、副都统、办事领队大臣、总督、巡抚、学政曰“军机大臣字寄”，其行盐政、关差、藩臬曰“军机大臣传谕”，亦皆载所奉之年月日，径由军机处封交兵部捷报处递往。视事之缓急，或马上飞递，或四百里，或五百里，或六百里，或六百里加紧，皆于封函上注明。其封函之式，字寄者，右书办理军机处封寄，左书某处某官开拆；传谕者，居中大书办理军机处封，左边下半书传谕某处某官开拆：皆于封口及年月日处钤用办理军机处印。

　　谨按：乾隆年间寄信，皆领班之军机大臣出名。乾隆三十六年二月驾巡山东，大学士尹继善、刘统勋，协办大学士尚书刘纶俱未随扈，经本处奏请面奉谕旨，清字寄信著尚书福隆安出名，汉字寄信著尚书于敏中出名。又：嘉庆九年议准军机处交兵部加封寄往各省书字，其封面书写何人姓氏者，应交本人拆阅，如本任官升调他处并来京陛见，其护理及接任之员不得拆阅，即转递交本员祗领。若寻常印封无本员姓氏交该衙门开拆者，方准署任之员拆阅查办。又按：寄信行督办军务大员亦书军机大臣字寄，行各省提镇亦书军机大臣传谕，提镇有督办军务者，亦书军机大臣字寄。至寄信中尤为紧要之件奉旨密谕者，则书军机大臣密寄。

　　谨按：咸丰十一年十月初一日本处奏，每日折报奉旨批发谨拟写“议政王军机大臣奉旨”字样，寄信谕旨拟写“议政王军机大臣字寄”字样，其交片行文一律办理。又谨按：两次垂帘训政，每日折报，奉旨缮批呈览，自咸丰十一年十月至同治四年三月则写“议政王军机大臣奉旨”，寄信则写“议政王军机大臣字寄”字样，以后均写“军机大臣奉旨”、“军机大臣字寄”字样。

　　凡中外奏折，奉朱批“该部议奏”、“该部知道”者，皆录副发钞，其朱批“览”或朱批“知道了”，或朱批“准驳其事”，及训饬嘉勉之词，皆视其事系部院应办者，即发钞，不涉部院者，不发钞。凡未奉朱批之折，即以原折发钞。凡朱批原折，如在京衙门之折，即存军机处汇缴；如各省，俱于本日录副后，系专差赍奏者，交内奏事封发，由驿驰奏者，即由本处封交兵部递往。其内阁领钞之折于次日缴回，同不发钞之折按日归入月折包备案。

　　凡议大政、谳大狱有旨特交军机大臣者，即由本处承办；其交军机大臣会同各部院衙门者，或由本处主稿，或由所会衙门主稿，临时酌定。凡应行刑讯之案，或就内务府公所，或就步军统领衙门公所提讯，其皂役刑具皆于刑部传用。如会同刑部者或刑部堂官前来会讯，或就刑部会讯，亦临时酌定。若有军旅之事，则考山川之险夷，道里之远近，以备顾问。其边裔绝域古书茫昧者，则追寻新旧册档，加以谘访，使皆可征验，并就户部、兵部、理藩院等衙门咨取兵马钱粮，简明确数备查，有旨垂询，则或绘图或缮单即时呈递。

　　谨按：乾隆四十六年口月口日旨：秋审勾到事件，军机大臣办理熟谙，著同大学士一体承旨。

　　又：乾隆九年口月口日本处奏：据韩光基奏称“军机处密议之件，无论议准议驳，于议定后奉旨钦遵行知该处或外省之后，应仍知照该管衙门存案”等语。查军机处办理事件不一，奏定之后，有应交都院者，有应行知外省者，有祗应本处存案备查者。

　　至于密办密议之事，或颁发谕旨，或存案备查，断不便概行发部。韩光基所请知照该管衙门之处，诚如圣谕事属难行，应无庸议。又：乾隆十一年三月二十四日奏：向来军机处事件，俱系交内凉转发，除密议密奏外，系何衙门承办者，即传该衙门承钞。今张允随所奏卡瓦一折，奉朱批“议政王大臣速议具奏”，因系兵部主稿，是以内阁传钞。伏思议政处与各衙门不同，嗣后凡遇交议政处事件，俱交内阁，专交该衙门办理，不得发钞。谨奏。奉旨：是。又：乾隆二十三年十月十九日奏：各部传钞事件，往往多有遗漏，即续经查出或该督抚哲部询问，始行检举办理，虽将经手各官加以处分，而公事究已稽迟。臣等酌议，嗣后应令军机处承办交发之满、汉官员，将逐日所发谕旨及折奏事件，每届十日汇开一单，交与内阁票签处转交各衙门逐一查对，如有遗漏，若系寻常事件，即可作速补钞，若事属紧要，除一面补钞赶办外，仍将遗鄙之员参奏议处。如此，十日内并无遗漏，即于单内注明缴回。在各部院既可得免遗漏，即军机处或有未经交出事件，亦可随时查出，于公事似有裨益。

　　凡遇大典礼，豫期有旨，令军机大臣查考旧案者，即行查所司详稽册档，汇齐后，摘叙简明节略，开单呈览。或有御制书事之文、纪事之诗，有旨特交军机大臣等查明事之起讫者，亦即缮具节略，清单恭呈御览。

　　凡恭遇除授内外大臣官员应进单者，文职大学士以下至京堂，武职御前大臣以下至步军前锋、护军统领；外任将军、总督、巡抚、布政使、按察使缺出，有旨令开列应补应升人员，皆缮递名单。盐运使缺出，有旨进单，即交吏部查开俸深道员十人、知府十人，与军机处记名京察一等人员一体缮单呈递。至文武大臣职任多者，遇出缺应补、出差应署者，有旨令查开管辖处所，即缮递缺单。

　　凡文职盐运使及道员记名以按察使用。武职一等侍卫、翼长、参领、协领、长史、总管、城守尉记名以副都统用；总兵记名以提督用；副将记名以总兵用。遇缺出皆将记名人员进单。凡道若府缺出不由铨选保题者，由本处请旨，其或选缺道府在部无应选之人，由吏部请旨，又或题缺道府该省无可题之人，由督抚请旨，皆由本处进单。京察一等记名之给事中，御史，郎中，员外郎，内阁侍读，翰林院侍读、侍讲、修撰、编修、检讨，詹事府洗马、中允、赞善，以满洲、蒙古人员为一单，汉员为一单，皆道府兼用；内务府郎中、员外郎为一单，以道府关差兼用；其或遇引见或因保举特旨记名者，皆各为一单。知府以道用，同知、直隶州知州以知府用，京员视奉旨指明或以道用，或以知府用，或道府兼用。其道府兼用者，遇请旨道府缺进单，以道用者，遇请旨道缺进单，以知府用者，遇请旨知府缺进单。其汉给事中、御史、郎中俸满截取记名以繁缺用者，除由部铨选外，遇请旨道缺，给事中一体进单，遇请旨知府缺，御史、郎中一体进单。又曾任请旨缺道府及虽非任请旨缺而曾列名请旨单者，遇有丁忧起复、降革开复各员，由吏部知照军机处亦一体进单。其因告病或终养开缺，经病痊及养亲事毕，例应坐补原缺由吏部知照军机处者，遇该员坐补缺出亦一体进单。至文职有知州、知县奉旨记名者，应用同知、直隶州知州；武职有参将奉旨记名者，应用副将。遇有同知、直隶州知州简放知府遗缺及副将简放总兵遗缺，亦将各该员进单。

　　谨查，道光九年冬以后，盐运使缺出，京察一等记名以道府用人员不行进单。凡大比之年，会试总裁，顺天乡试主考，会试后覆试、殿试，朝考散馆及翰詹大考，并各项考试阅卷官，有旨令查开应点人员，即缮递名单。凡各省学政届子、午、卯、酉年八月应行更换之期有旨进单，即将各学政到任年月及曾否岁考注明开单，并将由进士出身之侍郎、京堂开单，其曾否得过试差、学差皆注明，得差者并注明次数。又奉天府府丞系兼奉天学政，并将进士出身对品应调之太常寺少卿、鸿胪寺卿、太仆寺少卿、顺大府府丞衔名另缮一单一并呈递。谨查，奉天府府丞兼奉天学政历届成案，均将进士出身之通政使司、副使，大理寺少卿一体开列进单。凡乡试、会试及覆试考差恭遇钦命试题，豫期以上三届之题缮单进御，并以本处所藏《四书》一部一同呈递。其自乾隆元年以后出过会试及顺天乡试题者，皆于《四书》内黏贴黄签。其朝考散馆、大考翰詹，亦由军机处查开上三次题目清单，豫期呈递。此外各项考试惟考御史、荫生及各翻译题由南书房承办，余皆由本处于前一日提奏。谨查，现在考试汉御史、荫生及翻译考试各题目，均由本处提奏，考试孝廉方正系由内阁拟题。

　　●卷十四。规制二凡满、汉章京缮写谕旨、记载档案、查核奏议，系清字者，皆由满洲章京办理，系汉字者，皆归汉章京办理。在京旗营及各省驻防、西北两路补放应进单者，内、外蒙古藩部及喇嘛并哈萨克、霍罕、廓尔喀朝贡应拟赏者，皆隶满洲章京。在京部院及各省文员、绿营武员补放应进单者，王公内外大臣应拟赏者，及朝鲜、琉球、越南、暹罗、缅甸、南掌等各外国朝贡应拟赏者，皆隶汉章京。惟承审案件，无论满、汉章京，一体由军机大臣酌派。谨按：朝鲜等国国王及使臣正赏，均由礼部承办，惟加赏使臣由本处拟进赏单。又该国各使臣等能诗者恭进诗章，复加赏该国王及献诗使臣，皆临时派汉章京二人承办。凡西北两路驻边大臣，皆由军机处缮具月折，每月于初五、二十日两次开单呈递。应换防者则稽其班，于每年十月将各处期满大臣开单呈递。除伊犁将军、定边左副将军、乌鲁木齐都统外，参赞大臣有塔尔巴哈台一人、喀什噶尔一人、乌里雅苏台一人、科布多一人，办事大臣有喀喇沙尔一人、阿克苏一人、乌什一人、叶尔羌一人、和阗一人、哈密一人、西宁一人、西藏一人、库伦一人，帮办大臣有哈什噶尔一人、叶尔羌一人、和阗一人、哈密一人，领队大臣有伊犁五人、库尔喀喇乌苏一人、塔尔巴哈台二人、乌鲁木齐一人、古城一人、吐鲁番一人、巴里坤一人。谨查，现在西北两路驻边将军大臣：伊犁将军一人、参赞大臣一人、领队大臣五人（巴彦岱、锡伯、索伦、察哈尔、厄鲁特各一人），塔尔巴哈台参赞大臣一人、领队大臣二人，乌鲁木齐都统一人、领队大臣一人，巴里坤领队大臣一人，吐鲁番领队大臣一人，古城领队大臣一人，库尔喀喇乌苏领队大臣一人，叶尔羌参赞大臣一人、帮办大臣一人，喀什噶尔办事大臣一人，英吉沙尔领队大臣一人，和阗办事大臣一人，乌什办事大臣一人、帮办大臣一人，阿克苏办事大臣一人，库车办事大臣一人，喀喇沙尔办事大臣一人，哈密办事大臣一人、帮办大臣一人，乌里雅苏台将军一人（即定边左副将军），参赞大臣二人，科布多参赞大臣一人、帮办大臣一人，库伦办事大臣二人，西宁办事大臣一人，驻藏办事大臣一人、帮办大臣一人。凡伊犁、乌鲁木齐暨南路各回城章京内，例由废员补放者，伊犁粮饷章京缺二、驼马章京缺一、管仓章京缺四，乌鲁木齐管仓章京缺三，喀喇沙尔粮饷章京缺一，库车粮饷章京缺一，阿克苏粮饷章京缺一，叶尔羌粮饷章京缺一，喀什噶尔粮饷章京缺一，乌什粮饷章京缺一，皆由军机处豫行八旗查明各废员获咎案由开送清册。军机大臣传齐该废员，拣选将获咎较轻、年力富强者，每次酌取数员引见，记名者，遇缺按名补放。凡恭遇颁赏御书处所进新刊御制诗文集，武英殿所进新刊御纂、钦定各书并其他珍币，有旨令军机大臣拟赏者，各按数多寡，开列皇子、皇孙、王大臣等名单呈递。请旨发下后，在京者交内阁知照各处祗领，外省者传各省驻京提塘祗领。至西北两路大臣端午、中秋、岁除例赐药物及果饵等物，皆交兵部由驿递发往。凡恭遇祗谒陵寝及驻跸南苑、汤山、盘山，岁幸热河木兰行围，并东巡、西巡、南巡各地方，其有行宫者，军机大臣入直子宫门外之左偏直庐；如在行营，则于白布城东门夹道内设蒙古包入直；其在看城等城，则皆于黄布城左右设帐房入直。满、汉章京等设帐房，随带短几坐褥，按资格列坐其中。谨按：乾隆初年恭遇圣驾时巡，军机大臣是否随往，皆候旨遵行。乾隆四年十月二十六日本处奏，皇上南苑大阅，臣等办理军机处除臣讷亲、臣海望总理行营随往外，臣鄂尔泰、张廷玉、徐本、纳延泰随驾之处，合行请旨。奉旨，大学士徐本、尚书纳延泰去。至二十八日又谕，朕驻跸南苑，天气寒冷，吏、兵二部轮班之日，大学士鄂尔泰、张廷玉不必前往。近日军机大臣除特派留京办事或先已出差外省及乡、会典试外，凡恭遇时巡无不随往者，不待奏请矣。又：同治十二年二月二十八日谕，嗣后恭渴慕陵、定陵之日，军机大臣俱著随入陵寝门。又按：军机章京随围系轮班前往，不随往者每日满、汉各二人诣内阁听报，满洲章京在诰敕房，汉章京在蒙古堂祗候。遇有行在，军机处文件分别照行。又：乾隆三十三年七月初七日本处奏，臣等向在热河遇有军机处会同刑部、内务府、步军统领衙门查办事件，均借副都统衙门旁屋暂住审办，并无公所。伏查园明圆遇有审办事件，向在步军统领衙门官厅办理，殊属便易。今增福查出高恒房屋一所，约有三十余间，可否照园明圆官厅之例，仰恳圣恩，即将此项房屋赏给臣等作为办事之地。如蒙俞允，臣等仍交与热河总管照看，毋致稍有损坏。奉旨：知道了。凡各直省有应前往查办之事，奉旨专派军机大臣或会同部院大臣者，军机大臣于满、汉章京中选择一二员奏明，一体驰驿前往。谨按：嘉庆五年八月二十五日谕，向来军机大臣出差随带军机章京，原以堂司统属，故令带往办事。乃年来出差及简放外任大员，如阿迪斯、长麟、长龄等，并非军机大臣，亦在朕前率意请带军机章京，殊属非是。大臣等奉派出差，各有属员可以随往，何以将素非所属之员带往办事？至简放外任，向无随带京员之例。况军机章京现有定额，若出差大臣俱请带往，军机处安得有如许人员？且难保无军机章京向出差大臣营谋前往，沿途倚仗军机处虚张声势。此时军机大臣实皆小心谨慎，不敢作福作威，章京等亦皆奉公守法，若屡派出差，恐小军机之故态复萌：沿途又受苦累，是朕并非钦派各大臣出差，竟系派军机章京出差矣。嗣后出差人员除军机大臣仍准其随带章京外，其余如有率行奏请者，即将该大臣治罪，另行简放。又：乾隆十七年十月十四日旨，著派军机处行走郎中福德、刑部郎中官保押带该犯等驰驿前往，协同该署抚杨应琚查办。又：四十年正月二十日旨，侍郎高朴著同军机章京永保驰驿前往山西，有查办事件。此皆以章京专膺使节，为枢曹异数。而嘉庆十四年间，章京卢荫溥以鸿胪寺少卿遂与军机大臣托津同奉命往江南查办案件，则更前此未闻之荣遇也。

　　凡恭遇临幸西苑、景山或诣雍和宫，在园明圆日或幸清漪园、静明园、黑龙潭，如在临幸处所召见者，军机大臣皆随往，如在宫召见者，即不随往。凡临幸处所皆有军机直庐，达拉密及直日之满、汉章京各二人先往接折，并祗候军机大臣入见。若恭遇幸静宜园驻跸之日，军机大臣率章京等均随往入直，略如随扈之仪。

　　凡京外王大臣有奉特旨到军机处恭听谕旨、恭读朱笔及阅看各处折奏者，方得在军机堂帘内拱立，事毕即出。其余部院内外大小官员不得擅入，其帘前窗外阶下均不许闲人窥视，满、汉章京之直房亦如之。

　　谨按：嘉庆五年十一月十八日谕，军机处为办理枢务承写密旨之地，首以严密为要，军机大臣传述朕旨，令章京缮写，均不应稍有泄漏。自去年正月以后，军机处颇觉整饬严肃，闲杂人等亦觉稀少。近日又觉废弛，军机处台阶上下窗外廊边，拥挤多人，藉回事画稿为名，探听消息。折稿未达于宫庭，新闻早传于街市，广为谈说，信口批评，实非政体，必应严定章程，以昭法守。此后军机大臣止准在军机处承写本日所奉上谕，其部院稿案不准在军机处办理，本管司员不准至军机处回事，军机章京办事之处不准闲人窥视，自王、贝勒、贝子、公，文武满、汉大臣，俱不准至军机处同军机大臣谈说事体，违者重处不赦。自今日始，每日著都察院科道一人输流进内，在隆宗门内北首内务府直房监视，军机大臣散后方准退直。如有前次情弊，即令直班科道参奏，候旨严惩；若科道旷班或推故早散，亦准军机大臣指名参奏。再此后有通谕王大臣之事，俱在乾清门外阶下传述，不准在军机处传旨。此旨通谕中外，各衙门敬谨凛遵，违者不恕。特谕。又：六年四月初二日旨，圆明园距城较远，其军机办事处所若仍令科道前往值日，设遇阴雨迟散，该科道等不及进城，无处住宿。嗣后不必派员前往，以示体恤，遇进城之时，仍著照旧值日稽查。又：二十五年十月初三日旨，稽查军机处御史著裁撤。凡军机大臣及章京每日晨直饭食，皆由膳房承应，其满、汉章京散直后在城中则退食于方略馆，在圆明园则退食于外直庐。均由内务府、户部银库支领饭银，其会计出入以两班达拉密及方略馆提凋分掌之。

　　谨按：圆明园满、汉章京外直庐一在挂甲屯，一在冰窖，均系乾隆年间赏给居住。恭查乾隆三十三年八月十八日本处奏，军机司员前蒙皇上天恩，赏给庆复入官花园一所。该员等在圆明园该班直宿迄今已逾多年，除历次将木植拆卸官用外，所存之屋口久无人修理，渐致损坏。查该处地面甚大，司员等不能修整，若听其颓废，将一切墙垣屋壁坍塌，不惟该处系圣驾经行之所，有碍观瞻：且园池树木繁盛，无人专管照料，亦甚可惜。查庄亲王现在圆明园所置五福书房窄狭，不敷居住，情愿将现住房屋换给该司员等。因房间无多，尚不敷用，并愿将圆明园高恒入官房屋一所，照内务府估价按数买交军机处司员分住。若准其调换，即以军机处司员所住之园赏给庄亲王，听其自行修理。一转移问，庄亲王得有宽敞园亭，随时酌修，官园既可不致日就坍废，而军机处司员亦得有整齐房屋居住，可否如此，出自天恩。奉旨：知道了。又：乾隆十三年奏准户部堂司官员并户部银库饭银内，每年各拨银二千两作为军机司员饭银之用。又：乾隆五十六年九月二十八日旨，银库司员每年所得养廉内，每人各拨出银五百两赏给军机章京，以为公费之用。又：嘉庆六年七月二十七日旨，管理三库大臣庆桂等奏“每年应赏御前、乾清门侍卫，军机章京并三库官员养廉共需银八万余两，因各省所解饭银不敷支给，请将户部寄存捐纳饭银归入银库借支备用”等语。此等赏项，从前原因三库饭银为数较多，是以每年格外分赏各处，用昭恩赉，并非正俸及养廉町比。年来外省应解钱粮，俱因拨给军需，随解饭银短绌，除三库官员养廉照例动支外，其余应赏各处之项，自当酌量撙节。应如何裁减分给之处，著军机大臣详议具奏，俟军需告蒇，各省饭银解部充裕，仍著照前例给赏。八月十三日本处覆奏，查向来外省随正项钱粮解到饭银，贮存银库有盈无绌，每年作为御前、乾清门侍卫，军机章京等赏项。此皆仰赖鸿慈，恩施格外，俾当差充裕，诚如圣谕，并非正俸养廉可比。现在军务善后事宜需用尚多，各省应解钱粮俱已就近协拨，银库所收饭银既不敷支用，自应随时酌减。所有每年应赏御前、乾清门侍卫银一万两，军机章京银三千两，理藩院银一千二百两，臣等公同酌减十分之三等因。奉旨：依议。又：八年六月二十二日旨，总管内务府大臣奏“该衙门官员等得项不敷，请于浸银项下原拨军机处赏项五千两内，归还银一千两，原拨步军统领衙门赏项三千两内，归还银二千两添补办公”等语。此项拨给军机处、步军统领衙门银两，向来如何分给该司员等当差办公之处，著军机大臣、步军统领衙门查明详晰具奏，再降谕旨。二十六日本处覆奏，查军机司员每年除应领内务府浸价五千两外，尚有户部饭银及银库饭银，谨将各项银两数目及每年如何支用之处，一并开单恭呈御览。计开军机处原领户部饭银一千两，银库饭银三千两，于嘉庆六年间遵旨酌议减银九百两，现领银三千一百两；又于乾隆三十六年间，因军机章京差使繁重，费用甚多，经原任尚书公福隆安奏清，将内务府浸价银拨给军机处司员五千两；又乾隆五十六年间，奉特旨于户部银库司员养廉内，每年拨给军机处司员二千两：三共领银一万一百两。查军机处满、汉司员直班十六员，及方略馆清、汉档房收掌等官，并苏拉供事人等，每日早晚饭共十二棹，约计银十五两，每年共用银五千四百两；又春秋两次满、汉司员随围十六员，春围每员帮贴银二十两，秋围每员五十两，管理档房苏拉八名，每名春围帮贴银十两，秋围每人四十两，计每年用银一千五百余两；又该班房茶烛冰炭等项每日约用银一两，计每年用银三百余两：三共开除银七千二百余两。余银于每年冬季满、汉司员三十二员分别等第，每员约分银七八九十两不等额，设苏拉十二名，每名赏银二十余两不等。是日奏上，奉谕，前因内务府大臣奏请于浸银项下，原拨军机处赏项内，归还银一千两，原拨步军统领衙门赏项内，归还银二千两，添补办公，当即谕令军机大臣、步军统领衙门详查奏明。兹据查明，将历年分赏银两数目据实复奏。军机章京等差使繁重，费用甚多，前已于应领项下暂减银九百两。步军统领衙门司员每年当差办公之用，亦惟资此项分给，由来已久，朕一视同仁，未便遽照内务府大臣等所请如数拨还。但念该衙门司员人数较多，公项不敷分给，著于原拨军机处赏项下扣出银五百两，步军统领衙门下扣出银一千两交内务府收领。嗣后该大臣亦不得听属员不知足之言，再行渎请。又：嘉庆二十五年六月二十四日本处奏，查军机处满、汉章京向由户部银库饭银内，蒙拨给银三千两添补每年办公之用。嗣于嘉庆六年遵旨议奏，将应给内阁及御前、乾清门侍卫，军机章京等饭食银两俱减去十分之三，嘉庆十四年内阁因办公缺乏，奏蒙恩准，仍照旧例免其扣减。本年侍卫处亦因公拮据，恳仍照旧例全数支领，奏蒙允准各在案。臣等伏查满、汉军机章京常川在内该班，一切用项较多，每年例支银两不敷办公。现在内阁侍卫处饭银俱经奏复旧例，全数支领，所有军机章京应领户部银库饭银三千两，可否免其扣减三成，仍照旧例支领。奉旨：准其全数支领。谨查，现在本处每年五月内领银库养廉银六百六十六两六钱零，又领内务府浸价银四千五百两；八月内领银库养廉银六百六十六两六钱零；十月内领银库饭银三千两，又领户部饭银一千两；十二月内领银库饭银六百六十六两六钱零：计全年领银一万五百两。凡满、汉军机章京，每逾三年，准军机大臣择其尤为勤慎者，酌保数人交部议叙。谨按：每届奏案及谕旨均详恩叙卷中。凡本处清字、汉字清档，每届五年由军机大臣奏请另缮一分，以备阙失。清字档令方略馆译汉宫缮写，汉字档令内阁中书缮写，皆派本处章京二人校对，事竣，请旨议叙。

　　谨按：乾隆二十二年奏准各衙门凡奉清、汉上谕，译汉翻清，俱送军机处翻译，该大臣于行走官内拣择翻译精通者六人，定为六缺，专司办理。五年之后，如果办理无误，奏明交部议叙纪录二次。又：六十年四月十七日本处奏，纂辑《廓尔喀纪略》五十四卷现已完竣，并恭录御制纪事诗文列为天章四册，冠于卷首，一并进呈。臣等查向来纂办纪略等书告竣，将纂修、誊录、供事人等奏请给与议叙在案。前次纂辑《巴勒布纪略》二十六卷，未经奏请议叙，此次续办之《廓尔喀纪略》计共五十八册，卷帙较多，所有纂修各员及译汉官、誊录、供事人等，尚属奋勉。再军机档案向派中书等另行钞录一分，以备查阅，每届五年告竣一次，前于乾隆五十四年奏蒙赏给议叙。嗣又将近年以来所奉谕旨及议覆等件档案缮成九十二册，所有缮写各员及承办之供事人等，均无错误。可否将《廓尔喀纪略》纂修等官并校缮档案中书及誊录、供事人等俱各照例分别议叙，以示鼓励。谨奏。奉旨：著照例议叙。又：嘉庆六年八月十四日本处奏，查军机处录存档案，自乾隆五十三年起至六十年止，所奉谕旨及议覆等件，经臣等于上年循照历次之例，选派中书另录一分，以备查阅，奏准在案。今中书等业将各档缮成，共计一百二十三册，臣等检查，俱无舛错。向来缮办军机档案每次告竣，俱给予议叙。此次缮办档案内有平定廓尔喀并苗匪、台湾各档案，卷帙浩繁，较之上届六十年缮写九十二册之数多至三十余册，即比较五十四年缮写清档一百零五册之数亦多十余册。所有缮写中书及承办之供事，赶紧缮办，均属奋勉，可否饬部查照前例，按档册多寡，给与议叙，以示鼓励。谨奏。奉旨，著照例议叙。又：十年十二月十八日本处奏，窃照军机处自嘉庆元年以来，所奉汉字谕旨、寄信及议覆等项册档繁多，历年随带翻阅，间有擦损，又缘六年大雨，潮气侵湿，前经臣等奏明查照向例，派员另缮一分，恭贮备查在案。自本年二月起，臣等督饬该员等上紧誊缮，次第完竣，计自嘉庆元年春季起至十年夏季止，现经一律办出。臣等因卷帙浩繁，恐有舛漏，复经派员详校，尚无草率。查此次所办，除寻常各档案外，并将剿平邪匪及工赈、衡工各档案均经另办一分，查对齐全，共计有二百余册，比较上三次乾隆五十四年、六十年、嘉庆六年所办清、汉各档俱多五六十册及七八十册不等，所有缮写、校对之中书及承办之供事，均尚奋勉，仰恳照例给与议叙，以示鼓励。再查档案关系紧要，此次所缮各档，从元年至今年所积太多，未免有擦损侵湿之处，除经查补完善外，此后汉字各档案，请每积有五年奏办一次，以昭慎重，谨奏。奉旨，著照例赏给议叙，余依议。又：十六年十二月二十一日本处奏，窃照军机处自嘉庆十年以后，所奉汉字谕旨、寄信及议覆等项册档繁多，前经臣等奏定章程，奏明派员缮写一分，并因从前节年旧档经各馆查阅，多有参差讹脱之处，一并饬令修理在案。自本年三月起，臣等督饬该员上紧缮校，次第完竣，计自嘉庆十年秋季起，至十五年冬季止，共六十八册，均一律办出。其节年旧档二百四十余册，亦均详细覆核，补缀整齐。查此次缮写五年档案，复将乾隆三十年以后各旧档整理完善，所有承办之中书等，尚属奋勉，可否仰恳照例给与议叙，其在馆供事人等，当差亦均勤奋，应请照例一律议叙。惟供事内有于办理《剿平三省邪匪方略》全部告成时，曾经奏请分发，经部议只将其铨选班次酌予从优，未经分发。今查该供事等，经屡次议叙之后，现在办理档案又属奋勉，可否将等第在前尤为出力者，量予分发，以免壅滞。谨奏。又奏，查此次臣等派出总司校对之中书梁承福、王凤翰二员在军机处行走，素属奋勉得力，现经臣等责令覆校各档案，尤为详慎，应奏明量予鼓励。可否将该二员即以应升之主事分掣在臣等所管户、刑二部行走，遇有题选缺出，各予补用，无庸另给议叙。谨奏。奉旨：依议。又：二十三年十二月初十日本处奏，窃照军机处自嘉庆十五年以后，所奉汉字谕旨、寄信及议覆等项册档繁多，经臣等查照历届办理之例，传内阁中书十六员缮写，派军机章京二员校勘，督饬上紧缮校。计自嘉庆十六年春季起，二十年冬季止，共七十册，均一律缮出，即旧档三百一十余册，亦均覆校补缀整齐。所有承办各员及在馆供事等，可否照例给予议叙。谨奏。奉旨，准其议叙。又：道光二年二月十六日本处奏，窃照军机处自嘉庆二十年以后，所奉汉字谕旨、寄信及议覆等项册档繁多，经臣等遵照历届办理之例，传内阁中书十六员缮写，派军机章京二员校勘，督饬上紧缮校。计自嘉庆二十一年春季起，至二十五年冬季止，共六十三册，并五年内逐日登记号簿十册，均一律缮出，其节年旧档三百八十余册，亦均补缀整齐。查此次缮写五年档案，复将乾隆三十年以后各旧档修补完善，所有承办各员及在馆供事等，可否照例一体给与议叙。再查军机处逐日登记号簿为收发事件总目，检查便于翻阅，向来缮修清档时，并不另行缮录。此次办理汉字档册，臣等派出军机章京吏部员外郎陈彬、内阁中书乔用迁详加校对，并令在馆供事，将登记号簿另缮一分，责成该章京等校对无讹。查嘉庆十六年缮修档册，曾将总校之章京中书梁承福、王风翰二员奏请以主事升用，分部行走。今该章京陈彬等总司校对，颇为详慎，应请量子鼓励。查员外郎陈彬补缺后，例应试俸中书，乔用迁尚未补缺。可否准令陈彬销去试俸，乔用迁遇有题选缺出，即行奏补。谨奏。奉旨，员外郎陈彬著准销试俸，中书乔用迁著遇有本衙门题选缺出，即行奏补，余依议。又：咸丰四年正月二十五日本处奏，军机处录存档案，历届五年奏请办理一次，将档册另录一分收存备查。自上届缮修后，现虽仅及三年，惟当军报纷集之时，较之五年档册已觉繁多，且不时翻阅，磨损过甚。若仍拘泥成案，俟至咸丰六年办理，恐为期过久，字迹或多漫漶，将来难于查核。臣等拟将此三年内所奉谕旨及寄信、会议各汉字档册，即行缮录一分，另备检查。该章京等如果办理妥协，查照向例，奏请鼓励。奉旨，知道了。

　　方略馆在隆宗门外咸安宫之左，凡本处档案皆藏库中。总裁无定员，以军机大臣领之。每次军功告蒇及遇有政事之大者，皆奏奉谕旨纪其始末，纂辑成书，或日方略，或曰纪略，随时奏请钦定。亦有他书奉旨交辑者，均率在馆人员承办。其提调、收掌、纂修皆以满、汉军机章京兼充。提调，满洲二人、汉二人。收掌，满洲二人、汉二人。纂修，满洲三人、汉六人（内一缺由翰林院咨送编、检以上官一人充补）。

　　方略馆设译汉宫，乾隆初定为六缺，后因应翻译之件渐繁，随时由吏部传取，无定额。凡遇清字文案应译汉者，皆令译写成册，以备纂辑。

　　方略馆校对由军机大臣咨取内阁中书兼充，无定员，凡馆中所纂书籍及所录清档，皆令分司校勘。其供事亦无定额，由内阁、翰林院、詹事府等衙门传取，书成时皆分别奏请议叙。

　　内翻书房管理亦无定员，以满洲军机大臣领之。凡谕旨，清字则译汉，汉字则翻清，各衙门咨送于内阁者，皆录送翻书房，其每年起居注馆承办起居注有应翻应译者，亦如之。凡恭遇临御经筵，则敬翻御论及讲官所拟讲章。凡恭遇册立、册封，敕谕外藩、外国及各坛庙、山川祝文，暨谕祭、谕葬之祭文、碑文，皆由内阁翰林院交翻。凡有旨令将经史翻清者，皆随时纂办，以候钦定。凡御制诗文之敕翻者，皆即恭翻录进。

　　凡翻书房，提调二人，协办提调二人，收掌四人，掌档四人，皆由满洲军机大臣于翻书房行走官酌委其兼行走官。翰林院、詹事府、内阁中书、各部院司员笔帖式无定额，纟番译官四十人，各以通于纟番译者为之。

　　《枢垣记略》 下　清。梁章钜、朱智

　　●卷十五。题名一◎亲王奉旨在军机大臣上行走成亲王 永字辈，讳理，正红旗，谥曰哲。

　　恭亲王 奕字辈，名，镶蓝旗。

　　◎满洲军机大臣鄂尔泰 字毅庵，满洲镶蓝旗人。康熙己卯举人。官至大学士，封伯爵。谥文端。

　　莽鹄立 字树本，满洲镶黄旗人。官至都统，署工部尚书。谥勤敏。

　　索柱 字海峰，满洲正黄旗人。康熙乙未进士，官至工部侍郎。

　　海望 字（缺），满洲正黄旗人。官至户部尚书。谥勤恪。

　　纳延泰 字（缺），蒙古正蓝旗人。官至理藩院尚书。

　　讷亲 字（缺），满洲镶黄旗人。官至大学士，袭公爵。

　　性桂 字（缺），满洲正蓝旗人。官至吏部尚书。谥恭简。

　　双喜 字（缺），满洲镶黄旗人。官至盛京工部侍郎。

　　班第 字（缺），蒙古镶黄旗人。官至兵部尚书，定北将军，封公爵。谥义烈。

　　马尔赛 字（缺），满洲正白旗人。官至户部尚书。

　　傅恒 字春和，满洲镶黄旗人。官至大学士，封公爵。谥文忠，赠郡王。

　　高斌 字东轩，满洲镶黄旗人。官至大学士。谥文定。

　　马兰泰 字（缺），满洲正黄旗人。官至参赞大臣，袭侯爵。

　　舒赫德 字伯容，满洲正白旗人。官至大学士。谥文襄。

　　来保 字学圃，满洲正白旗人。官至大学士。谥文端。

　　尹继善 字元长，满洲镶黄旗人。雍正癸卯进士，官至大学士。谥文端。

　　兆惠 字和甫，满洲正黄旗人。官至户部尚书、协办大学士，封公爵。谥文襄。

　　雅尔哈善 字（缺），满洲正红旗人。官至兵部尚书。

　　阿里衮 字松崖，满洲镶黄旗人。官至户部尚书、协办大学士，袭公爵。谥襄壮。

　　梦麟 字文子，蒙古正白旗人。乾隆乙丑进士，官至户部侍郎。

　　三泰 字（缺），满洲正白旗人。官至户部侍郎，封子爵。谥果勇。

　　富德 字（缺），满洲正黄旗人。官至理藩院尚书。

　　阿桂 字广庭，满洲正蓝旗人。乾隆戊午举人，官至大学士，封公爵。谥文成。

　　福隆安 字珊林，满洲镶黄旗人。傅恒子，固伦额驸。官至兵部尚书，袭公爵。谥勤恪。

　　温福 字（缺），满洲镶红旗人。官至大学士。

　　丰升额 字（缺），满洲镶黄旗人。阿里衮子。官至户部尚书，袭公爵。溢诚武。

　　桂林 字（缺），满洲镶蓝旗人。官至两广总督。谥庄敏。

　　庆桂 字丹年，满洲镶黄旗人。尹继善子。官至大学士。谥文恪。

　　福康安 字敬斋，满洲镶黄旗人。傅恒子。官至大学士，封贝子。谥文襄，赠郡王。

　　索琳 字（缺），满洲正蓝旗人。荫生，官至理藩院尚书。

　　阿思哈 字（缺），满洲正白旗人。官至漕运总督。谥庄恪。

　　和坤 字致斋，满洲正红旗人。官至大学士，封公爵。

　　奎林 字（缺），满洲镶黄旗人。官至成都将军，袭公爵。谥武毅。

　　福长安 字诚斋，满洲镶黄旗人。傅恒子。官至工部尚书，封侯爵。

　　松筠 字湘浦，蒙占正蓝旗人。官至大学十。谥文清。

　　台布 字（缺），蒙古正蓝旗人。官至西宁办事大臣。谨按：以上皆乾隆年间入直。

　　傅森 字（缺），满洲镶黄旗人。官至户部尚书。

　　那彦成 字绎堂，满洲正蓝旗人。阿桂孙。乾隆己酉进士，官至直隶总督。谥文毅。

　　成德 字（缺），满洲正蓝旗人。官至户部尚书。谥恪慎。

　　德瑛 字（缺），满洲镶黄旗人。官至工部侍郎。

　　英和 字煦斋，满洲正白旗人。乾隆癸丑进士，官至户部尚书、协办大学士。

　　托津 字知亭，满洲镶黄旗人。官至大学士。谥文定。

　　勒保 字宜轩，满洲镶黄旗人。温福子。官至大学士，封侯爵。谥文襄。

　　桂芳 字香东，满洲镶蓝旗人。嘉庆己未进士，官至户部侍郎。谥文敏。

　　和瑛 字泰庵，蒙古镶黄旗人。乾隆辛卯进士，官至刑部尚书。谥简勤。

　　文孚 字秋潭，满洲镶黄旗人。官至大学士。谥文敬。

　　谨按：以上皆嘉庆年间入直。

　　长龄 字懋亭，蒙古正白旗人。纳延泰子。官至大学士，封公爵。谥文襄。

　　玉瞵 字研农，满洲正黄旗人。乾隆乙卯进士，官至伊犁将军。谥文恭。

　　蒋攸钴 字砺堂，汉军镶蓝旗人。乾隆甲辰进士，官至大学士，赠尚书衔。

　　穆彰阿 字鹤肪，满洲镶蓝旗人。嘉庆乙丑进士，官至大学士。

　　赛尚阿 字鹤汀，蒙古正蓝旗人。官至大学士。

　　奎照 字玉亭，满洲正白旗人。英和子，官至礼部尚书。

　　文庆 字孔修，满洲镶红旗人。温福曾孙。道光壬午进士，官至大学士。谥文端。

　　隆文 字云章，满洲正红旗人。嘉庆戊辰进士，官至户部尚书。谥端敏。

　　谨按：以上皆道光年间入直。

　　穆荫 字清轩，满洲正白旗人。官至兵部尚书。

　　舒兴阿 字云溪，满洲正蓝旗人。道光壬辰进士，官至陕甘总督、内阁学士。

　　麟魁 字梅谷，满洲镶白旗人。道光癸未进士，官至兵部尚书、协办大学士、署陕甘总督。谥文端。

　　瑞麟 字澄泉，满洲正蓝旗人。官至大学士、两广总督。谥文庄。

　　柏 字静涛，蒙古正蓝旗人。道光丙戌进士，官至大学士。

　　文祥 字博川，满洲正红旗人。道光乙巳进士，现官大学士。

　　桂良 字燕山，满洲正红旗人。官至大学士。谥文端。

　　宝 字佩蘅，满洲镶白旗人。道光戊戌进士，排大学士。

　　谨按：以上皆咸丰年间入直。又按：是书纪襄止于光绪乙亥十二月，卷中题名及分注现官云云，皆以是月为断。

　　◎汉军机大臣张廷玉 字研斋，安徽桐城人。康熙庚辰进士，官至大学士，封伯爵。谥文和。

　　蒋廷锡 字扬孙，江苏常熟人。康熙四十二年钦赐进士，官至大学士。谥文肃。

　　哈元生 字（缺），直隶河间人。官至贵州提督。

　　朱轼 字可亭，江西高安人。康熙甲戌进士，官至大学士。谥文端。

　　徐本 字立人，浙江钱塘人。康熙戊戌进士，官至大学士。谥文穆。

　　蒋溥 字质甫，江苏常熟人。廷锡子。雍正庚戌进士，官至大学士。谥文恪。

　　汪由敦 字谨堂，浙江钱塘人。雍正甲辰进士，官至吏部尚书、协办大学士。谥文端。

　　陈大受 字占咸，湖南祁阳人。雍正癸丑进士，官至吏部尚书、协办大学士。谥文肃。

　　刘纶 字绳庵，江苏武进人。乾隆丙辰举博学鸿词科第一，官至大学士。谥文定。

　　刘统勋 字延清，山东诸城人。雍正甲辰进士，官至大学士。谥文正。

　　裘日修 字叔度，江西新建人。乾隆己未进士，官至工部尚书。谥文达。

　　于敏中 宇耐圃，江苏金坛人。乾隆丁巳状元，官至大学士。谥文襄。

　　袁守侗 字愚谷，山东长山人。乾隆甲子举人，官至直隶总督。谥清悫。

　　梁国治 字阶平，浙江会稽人。乾隆戊辰状元，官至大学士。谥文定。

　　董诰 宇蔗林，浙江富阳人。乾隆癸未进士，官至大学士。谥文恭。

　　王杰 字伟人，陕西韩城人。乾隆辛巳状元，官至大学士。谥文端。

　　孙士毅 字补山，浙江仁和人。乾隆辛已进上，官至大学士，封公爵。谥文靖。

　　谨按：以上皆乾隆年间入直。

　　沈初 字云椒，浙江平湖人。乾隆癸未榜眼，官至户部尚书。谥文恪。

　　吴熊光 字槐江，江苏昭文人。乾隆戊子举人，官至两广总督。

　　戴衢亨 字莲士，江西大庾人。乾隆戊戌状元，官至大学士。谥文端。

　　刘权之 字云房，湖南湘潭人。乾隆庚辰进士，官至大学士。谥文恪。

　　卢荫溥 字南石，山东德州人。乾隆辛丑进士，官至大学士。谥文肃。

　　章煦 字桐门，浙江钱塘人。乾隆壬辰进士，官至大学士。谥文简。

　　戴均元 字可亭，江西大庾人。乾隆乙未进士，官至大学士。

　　谨按：以上皆嘉庆年问入直。

　　曹振镛 字俪笙，安徽歙县人。乾隆辛丑进士，官至大学士。谥文正。

　　黄钺 字左田，安徽当涂人。乾隆庚戌进士，官至户部尚书。谥勤敏。

　　王鼎 字省崖，陕西蒲城人。嘉庆丙辰进士，官至大学士。谥文恪。

　　潘世恩 字芝轩，江苏吴县人。乾隆癸丑状元，官至大学士。谥文恭。

　　赵盛奎 字菊言，直隶深州人。嘉庆辛酉拔贡，官至刑部侍郎。

　　何汝霖 字雨人，江苏江宁人。道光乙酉举人，官至礼部尚书。谥恪慎。

　　祁{宀隽}藻 字春浦，山西寿阳人。嘉庆甲戌进士，官至大学士。谥文端。

　　陈孚恩 字子鹤，江西新城人。道光乙酉拔贡，官至吏部尚书。

　　季芝昌 字仙九，江苏江阴人。道光壬辰探花，官至闽浙总督。

　　谨按：以上皆道光年间入直。

　　彭蕴章 字咏莪，江苏长洲人。道光乙未进士，官至大学士。谥文敬。

　　邵灿 字又村，浙江余姚人。道光壬辰进士，官至漕运总督。谥文靖。

　　杜翰 字继园，山东滨州人。道光甲辰进士，官至礼部侍郎。

　　匡源 字鹤泉，山东胶州人。道光庚子进士，官吏部侍郎。

　　焦瀛 字桂樵，直隶天津人。道光己亥举人，官太仆寺卿。

　　沈兆霖 字朗亭，浙江钱塘人。道光丙申进士，官至户部尚书、署陕甘总督。谥文忠。

　　曹毓瑛 字琢如：江苏江阴人。道光癸卯举人，官至兵部尚书。谥恭悫。

　　谨按：以上皆咸丰年间入直。

　　李棠阶 字文园，河南河内人。道光壬午进士，官至礼部尚书。谥文清。

　　李鸿藻 字兰孙，直隶高阳人。咸丰壬子进士，现官工部尚书。

　　胡家玉 字小蘧，江西新建人。道光辛丑探花，官都察院左都御史，现官候补五品京堂。

　　汪元方 字啸，浙江余杭人。道光癸巳进士，官至都察院左都御史。谥文端。

　　沈桂芬 字经笙，顺天宛平人。道光丁未进士，现官兵部尚书、协办大学士。

　　谨按：以上皆同治年间入直。

　　●卷十六。题名二◎满州军机章京舒赫德 已见大臣。雍正八年十二月由内阁侍读入直。

　　常钧 字石堂，满洲镶红旗人。雍正八年（缺）月由兵部主事入直，官至湖南巡抚。

　　兆惠 已见大臣。雍正九年正月由笔帖式入直。

　　雅尔哈善 已见大臣。雍正九年二月由内阁中书入直。

　　明善 字元复，满洲正白旗人。雍正九年二月由内阁中书入直，官至西安副都统。

　　积兰泰 字薰庭，满洲正黄旗人。雍正九年六月由内阁中书入直。

　　阿思哈 已见大臣。雍正九年七月由内阁中书入直。

　　傅亮 字（缺）旗人。雍正十年十月由兵部笔帖式入直。

　　榷霍托 字（缺）旗人。雍正十年（缺）月由兵部主事入直。

　　逊札齐 字（缺）旗人。雍正十年（缺）月由刑部员外郎入直。

　　索诺木 字（缺）旗人。雍正十年（缺）月由理藩院笔帖式入直。

　　扬珠 字（缺）旗人。雍正十年（缺）月由兵部笔帖式入直。

　　瓜兰泰 字（缺），满洲镶白旗人。雍正十年（缺）月由太仆寺典簿入直。

　　官保 字云轩，满洲正黄旗人。雍正十年（缺）月由刑部主事入直，官至吏部尚书。谥文勤。

　　瞻柱 字（缺）旗人。

　　德兴 字（缺）旗人。

　　唐乌里 字（缺）旗人。

　　苏楞额 字（缺）旗人。

　　佛存 字（缺）旗人。

　　达素 字（缺），满洲镶黄旗人。雍正十一年正月由内务府笔帖式入直。

　　鄂容安 字休和，满洲镶蓝旗人。鄂尔泰子。雍正癸丑进士，十一年五月由庶吉士入直，官至两广总督，袭伯爵。谥刚烈。

　　鄂伦 字（缺），满洲镶蓝旗人。鄂容安从弟。雍正癸丑进士，十一年五月由庶吉士入直。

　　班第 已见大臣。雍正十一年八月由理藩院侍郎入直。

　　讷亲 已见大臣。雍正十一年（缺）月由銮仪使入直。

　　苏崇阿 字（缺），满洲正白旗人。雍正十三年正月由内阁中书入直。

　　索柱 字（缺）旗人。雍正十三年八月由（缺）入直。

　　赫色布 字（缺），满洲镶红旗人。雍正十三年十一月由兵部笔帖式入直。

　　那尔赛 字（缺），满洲（缺）旗人。雍正十三年十一月由宗人府员外郎入直。

　　保宁 字（缺）旗人。

　　董汉 字（缺）旗人。

　　阿尔布 字（缺），满洲正白旗人。乾隆元年（缺）月由兵部笔帖式入直。

　　灵保 字（缺），满洲正黄旗人。乾隆二年（缺）月由内阁中书入直。

　　硕善 字春农，满洲镶蓝旗人。乾隆二年八月由兵部笔帖式入直。

　　定福 字（缺），满洲正红旗人。乾隆六年（缺）月由兵部笔帖式入直。

　　书秀 字（缺），满洲（缺）旗人。阿 桂 已见大臣。乾隆八年三月由兵部郎中入直，十六年十月以吏部员外郎再入直。

　　温福 已见大臣。乾隆八年四月由兵部员外郎入直。

　　三宝 字（缺），满洲正红旗人。乾隆九年（缺）月由内阁侍读入直，官至大学士。谥文敬。

　　官登 字循夫，满洲镶黄旗人。乾隆九年（缺）月由内阁中书入直。

　　德克进 字（缺）旗人。崇 禄 字（缺）旗人。三赞保 字（缺）旗人。

　　敏德 字（缺）旗人。

　　常亮 字（缺），满洲镶黄旗人。乾隆十一年（缺）月由兵部主事入直。

　　安福 字（缺），满洲正白旗人。乾隆十一年（缺）月由兵部主事入直。

　　德舒 字（缺），满洲镶红旗人。乾隆十二年（缺）月由内阁中书入直。

　　德勒炳阿 字（缺）旗人。雅拉布 字（缺）旗人。德 寿 字（缺）旗人。乾隆十三年（缺）月由内阁中书入直。

　　巴彦他哈 字（缺）旗人。乾隆十三年（缺）月由内阁中书入直。

　　乌勒穆集 字（缺）旗人。乾隆十三年（缺）月由理藩院主事入直。

　　图桑阿 字（缺）旗人。乾隆十三年（缺）月由户部司库入直。

　　萨壁 字（缺）旗人。乾隆十三年（缺）月由兵部笔帖式入直。

　　灵毓 字（缺），满洲镶黄旗人。乾隆十三年（缺）月由内阁中书入直。

　　富察善 字瑶峰，满洲镶黄旗人。乾隆十三年（缺）月由内阁侍读入直，官至盛京工部侍郎。

　　雅河图 字（缺）旗人。乾隆十三年（缺）月由吏部主事入直。

　　福德 字（缺），蒙古镶白旗人。乾隆十三年（缺）月由理藩院员外郎入直。

　　傅显 字令宜，满洲镶红旗人。乾隆十三年（缺）月由内阁中书入直，官至漕运总督。谥襄勤。

　　鄂宝 字霁堂，满洲镶黄旗人。鄂尔泰子。乾隆十三年（缺）月由内阁侍读入直，官至漕运总督。

　　巴延三 字（缺），满洲正红旗人。乾隆十三年（缺）月由内阁中书入直，官至户部尚书。

　　富德 字（缺），满洲镶红旗人。乾隆十三年（缺）月由内阁侍读入直。

　　阿固哩 字（缺），满洲正蓝旗人。乾隆十三年（缺）月由（缺）主事入直。

　　景宣 字（缺），满洲镶白旗人。乾隆十三年（缺）月由内阁中书入直。

　　唐乌里 字（缺）旗人。乾隆十三年（缺）月由内阁中书入直。

　　九格 字（缺），满洲正蓝旗人。乾隆十三年（缺）月由工部主事入直。

　　富明安 字（缺），满洲镶红旗人。乾隆十（缺）年（缺）月由户部主事入直，官至湖广总督。谥恭恪。

　　巴扬阿 字（缺）旗人。

　　额勒登额 字（缺），满洲镶黄旗人。乾隆十六年（缺）月由吏部笔帖式入直。

　　辅德 字弼甫，满洲镶黄旗人。乾隆十六年（缺）月由内阁中书入直，官至江西巡抚。

　　武保 字（缺），满洲镶黄旗人。乾隆十六年（缺）月由银库员外郎入直。

　　索琳 已见大臣。乾隆十七年（缺）月由兵部员外郎入直。

　　文禄 字（缺）旗人。乾隆十七年（缺）月由兵部笔帖式入直，官至直隶按察使。

　　立柱 字（缺）旗人。乾隆十七年（缺）月由（缺）入直。

　　博清额 字（缺），满洲镶黄旗人。乾隆十七年（缺）月由户部员外郎入直，三十六年以内阁学士再入直，三十八年以理藩院侍郎三入直，官至理藩院尚书。谥恭勤。

　　博昆 字穆庵，蒙古正黄旗人。乾隆十七年（缺）月由理藩院笔帖式入直，官至布政使。

　　赫泰 字（缺），满洲正红旗人。乾隆十八年（缺）月由银库员外郎入直。

　　本珠克 字（缺），满洲镶黄旗人。乾隆十八年（缺）月由银库笔帖式入直。

　　额尔景额 字（缺）旗人。乾隆十九年（缺）月由内阁侍读入直。

　　本忠 字（缺），满洲镶黄旗人。乾隆十九年（缺）月由刑部笔帖式入直。

　　明山 字鲁瞻，满洲正蓝旗人。乾隆十九年（缺）月由主事衔入直，官至陕甘总督，谥勤恪。

　　富森布 字（缺）旗人。乾隆十九年（缺）月由吏部笔帖式入直。

　　庆桂 已见大臣。乾隆二十年（缺）月由户部员外郎入直。

　　东文 字（缺）旗人。乾隆二十年（缺）月由内阁中书入直。

　　沙勤 字（缺）旗人。乾隆二十年（缺）月由内阁中书入直。

　　明德 字实斋，满洲正红旗人。乾隆二十年（缺）月由缎疋库司库入直，官至总督。

　　富传 字（缺），满洲（缺）旗人。乾隆二十一年（缺）月由户部笔帖式入直，官至四川布政使。

　　珠鲁讷 字（缺），满洲镶白旗人。乾隆二十一年（缺）月由吏部笔帖式入直，官至礼部侍郎。

　　巴尼珲 字韫辉，蒙古正黄旗人。乾隆二十一年五月由内阁中书入直，官至按察使。

　　额腾额 字（缺）旗人。乾隆二十一年六月由（缺）入直。

　　郝硕 字（缺），满洲（缺）旗人。乾隆二十二年五月由户部员外郎入直，官至山东巡抚。

　　巴清额 字（缺）旗人。乾隆二十二年六月由（缺）入直。

　　明福 字（缺）旗人。乾隆二十二年六月由（缺）入直。

　　什蒙额 字（缺）旗人。乾隆二十二年十月由（缺）入直。

　　德敏 字（缺）旗人。乾隆二十三年七月由银库笔帖式入直。

　　苏灵额 字（缺）旗人。乾隆二十三年十月由（缺）入直。

　　塞尔布 字（缺）旗人。乾隆二十三年（缺）月由缎疋库大使入直。

　　萨灵阿 字（缺）旗人。乾隆二十三年（缺）月由内阁中书入直。

　　赛明阿 字（缺）旗人。乾隆二十四年二月由户部员外郎入直。

　　西凌阿 字（缺）旗人；乾隆二十五年（缺）月由理藩院员外郎入直。

　　留保住 字（缺），蒙古正白旗人。乾隆二十五年三月由理藩院郎中入直，官至理藩院尚书。

　　昌峻 字（缺）旗人。乾隆二十五年四月由（缺）入直。

　　福宁 字康斋，满洲镶蓝旗人，乾隆二十五年六月由兵部笔帖式入直，官至湖广总督。

　　明瑞 字筠亭，满洲镶黄旗人。乾隆二十五年（缺）月由（缺）入直，官至兵部尚书，袭公爵。谥忠烈。

　　诺穆清 字（缺），满洲正蓝旗人。乾隆二十六年三月由户部郎中入直，四十二年由南巡抚降调回京，以主事衔再入直，官至户部侍郎。

　　德成 字（缺），满洲正黄旗人。乾隆二十六年五月由内务府笔帖式入直。

　　舒彬 字（缺）旗人。乾隆二十六年十二月由内阁中书入直。

　　法福哩 字（缺）旗人。乾隆二十六年十二月由吏部员外郎入直。

　　勒保 已见大臣。乾隆二十七年十一月由中书科笔帖式入直。

　　玉山 字（缺）旗人。乾隆二十七年十二月由颜料库库使入直。

　　伊克坦布 字（缺）旗人。乾隆二十八年三月由（缺）入直。

　　英善 字（缺），满洲镶黄旗人。乾隆二十八年五月由侍卫处笔帖式入直，官至都察院左都御史。

　　毓奇 字钟山，满洲镶黄旗人。乾隆二十八年十月由内阁中书入直，官至漕运总督。

　　成策 字警之，满洲（缺）旗人。乾隆癸酉举人，二十八年十月由（缺）入直，官至工部侍郎。

　　特升额 字（缺），满洲镶黄旗人。乾隆二十九年七月由兵部笔帖式入直。

　　宜绵 原名尚安，字（缺），满洲正白旗人。乾隆三十二年（缺）月由兵部笔帖式入直，官至陕甘总督。

　　惠龄 字瑶圃，蒙古正白旗人。纳延泰子。乾隆三十二年五月由户部笔帖式入直，官至湖广总督。谥勤襄。

　　兴隆 字（缺）旗人。乾隆三十二年五月由户部笔帖式入直。

　　盛住 字（缺），满洲正白旗人。乾隆三十二年五月由内阁中书入直，官至户部侍郎。

　　穆精额 字（缺）旗人。乾隆三十二年六月由户部笔帖式入直。

　　明书 字（缺）旗人。乾隆三十（缺）年（缺）月由（缺）入直。

　　海宁 字（缺），满洲正蓝旗人。乾隆三十三年三月由工部主事入直，四十四年九月以甘肃按察使丁忧回京再入直，官至浙江巡抚。谥勤毅。

　　永保 字（缺），满洲镶红旗人。温福子。乾隆三十三年六月由内阁中书入直，三十八年以内阁侍读再入直，官至两广总督，袭伯爵。谥恪敏。

　　那丹珠 字（缺）旗人。乾隆三十四年正月由（缺）入直。

　　福禄 字（缺）旗人。乾隆三十四年二月由缎疋库大使入直。

　　苏成额 字（缺）旗人。乾隆三十四年二月由缎疋库大使入直。

　　穆克登 字（缺），满洲正白旗人。乾隆三十四年二月由内阁中书入直，官至江苏按察使。

　　特克慎 字（缺），满洲正黄旗人。乾隆三十四年六月由户部主事入直。

　　保成 字（缺），满洲镶红旗人。乾隆三十四年（缺）月由刑部郎中入直，官至吏部侍郎，迁宁夏将军。

　　福崧 字（缺），满洲正黄旗人。乾隆三十五年十二月由内阁中书入直，官至浙江巡抚。

　　奎舒 字（缺），蒙古正红旗人。乾隆三十五年十二月由理藩院笔帖式入直，官至理藩院侍郎。

　　璧兴 字（缺）旗人。乾隆三十（缺）年（缺）月由（缺）入直。

　　庆彰 字（缺）旗人。乾隆三十（缺）年（缺）月由（缺）入直。

　　齐布森 原名齐克慎，字立亭，满洲镶红旗人。乾隆三十六年（缺）月由（缺）笔帖式入直，官至盛京刑部侍郎。

　　明伦 字（缺）旗人。乾隆三十六年五月由（缺）入直。

　　舒林 字（缺）旗人。乾隆三十六年五月由（缺）入直。

　　阿扬阿 字（缺）旗人。乾隆三十六年五月由（缺）入直。

　　佛喜保 字（缺），满洲镶红旗人。乾隆三十六年七月由理藩院郎中入直。

　　庆玉 字伯昆，（缺）旗人。乾隆三十六年十一月由（缺）入直，官至布政使。

　　伊江阿 字诚庵，满洲正白旗人。乾隆三十六年十一月由理藩院笔帖式入直，官至山东巡抚。

　　靖海 字（缺）旗人。乾隆三十七年三月由（缺）入直。

　　吉尔喀拉图 字（缺），蒙古正蓝旗人。乾隆三十七年六月由内阁中书入直。

　　索住 字（缺）旗人。乾隆三十七年十月由（缺）入直。

　　高杞 字（缺），满洲镶黄旗人。乾隆三十七年十—月由内阁中书入直，官至河南巡抚、乌鲁木齐都统。

　　齐慎 字（缺）旗人。乾隆三十七年十一月由（缺）入直。

　　奇格 字（缺）旗人。乾隆三十七年十二月由（缺）入直。

　　库奇克泰 字（缺）旗人。乾隆三十八年二月由（缺）入直。

　　福尼善 字（缺），满洲镶红旗人。傅显子。乾隆三十八年三月由户部主事入直，官至贵州巡抚。

　　敷伦泰 字丹崖，满洲镶蓝旗人。乾隆三十八年九月由户部员外郎入直，四十五年五月以户部主事再入直，官至宁夏将军。

　　海广 字（缺），满洲正蓝旗人。海宁弟。乾隆三十八年十一月由（缺）入直。

　　阿林 字（缺）旗人。乾隆：三十八年十一月由（缺）入直。

　　苏楞泰 字（缺）旗人。乾隆三十九年（缺）月由候补员外郎入直。

　　那琅阿 字福庭，满洲镶白旗人。乾隆四十年正月由兵部员外郎入直，官至广东盐运使。

　　玉华 字西岩，（缺）旗人。乾隆四十年正月由（缺）入直。

　　五岱 字东岩，（缺）旗人。玉华弟。乾隆四十年正月由（缺）入直，官至兵部郎中。

　　舒弼 字亮廷，满洲正白旗人。阿思哈子。乾隆四十年正月由（缺）入直，官至陕西督粮道。

　　克昌 字（缺），满洲镶红旗人。乾隆四十年五月由理藩院主事入直，官至刑部郎中。

　　塔琦 字（缺），满洲正红旗人。乾隆四十年十二月由刑部员外郎入直，官至刑部侍郎。

　　博兴 字济堂，蒙古正白旗人。乾隆四十一年正月由理藩院郎中入直，官至理藩院尚书。

　　达桑阿 字（缺）旗人。乾隆四十一年二月由（接）入直。

　　长龄 已见大臣。惠龄弟。乾隆四十一年二月由理藩院笔帖式入直。

　　松筠 已见大臣。乾隆四十一年十一月由理藩院笔帖式入直。

　　萨哈善 字（缺）旗人。乾隆四十一年十二月由（缺）入直。

　　舒廉 字竹泉，满洲正白旗人。乾隆四十二年正月由户部员外郎入直，官至户部侍郎。

　　达春 字（缺）旗人。乾隆四十二年正月由（缺）入直。

　　策拔克 字凌度，蒙古镶黄旗人。乾隆四十二年（缺）月由理藩院笔帖式入直，官至副都统。

　　贡楚克札布 字乃庭，蒙古镶白旗人。乾隆四十二年七月由理藩院主事入直，官至乌鲁木齐都统。

　　国廉 字（缺）旗人。

　　佛兴保 字（缺）旗人。

　　索宁安 字（缺）旗人。乾隆四十三年闰六月由（缺）入直。

　　德纶 字如庵。满洲镶黄旗人。乾隆四十三年闰六月由内阁中书入直，官至归绥道。

　　托津 已见大臣。博清额子。乾隆四十三年九月由翰林院笔帖式入直。

　　索明阿 字云轩，（缺）旗人。乾隆四十四年正月由吏部员外郎入直，官至通永道。

　　嵩贵 字良卿，蒙古正白旗人。乾隆四十四年正月由翰林院笔帖式入直，官至内阁学士。

　　富俊 字松崖，蒙古正黄旗人。乾隆四十四年由理藩院笔帖式入直，官至理藩院尚书。

　　台斐音 字（缺），蒙古正黄旗人。乾隆四十四年（缺）月由国子监助教入直，官至广西巡抚。

　　巴忠 字丹亭，蒙古镶红旗人。乾隆四十四年（缺）月由二等侍卫入直，官至理藩院侍郎。

　　成林 字（缺），满洲镶蓝旗人。乾隆四十五年七月由内阁中书入直，官至广西巡抚。

　　海升 字（缺）旗人。乾隆四十五年九月由礼部主事入直，官至礼部侍郎。

　　衡龄 原名恒宁，字（缺），满洲镶红旗人。乾隆四十五年九月由吏部主事入直，官至山西巡抚。

　　恩长 字（缺），满洲镶蓝旗人。乾隆四十五年（缺）月由兵部员外郎入直，官至河南巡抚。

　　札克桑阿 原名札拉丰阿，字（缺）旗人。乾隆四十六年四月由（缺）入直。

　　札拉桑阿 字（缺）旗人。札克桑阿弟。

　　珠尔赓额 原名朱有贵，字（缺），汉军正红旗人。乾隆四十六年四月由（缺）入直。

　　台布 已见大臣。乾隆四十七年十月由理藩院主事入直。

　　穗克精阿 字晓峰，满洲镶红旗人。乾隆四十八年正月由兵部主事入直，官至（缺）府知府。

　　法克津 字（缺）旗人。乾隆四十八年二月由（缺）入直。

　　图璧赫 字（缺）旗人。乾隆四十八年二月由（缺）入直。

　　福成额 字（缺），蒙古正蓝旗人。乾隆四十九年四月由理藩院笔帖式入直。

　　海成 字（缺），满洲正黄旗人。乾隆四十九年五月由工部员外郎入直，官至江西巡抚。

　　雅满泰 字（缺）旗人。

　　诚麟 字（缺），满洲镶蓝旗人。乾隆五十年（缺）月由颜料库员外郎入直。

　　湛露 字吉云，满洲镶白旗人。乾隆五十一年九月由理藩院员外郎入直，官至霸昌道。

　　萨荣安 字（缺），满洲正黄旗人。乾隆五十一年十月由銮仪卫主事入直，官至南按察使。

　　巴克坦 原名巴永，字（缺），蒙古镶红旗人。巴忠弟。乾隆五十一年十月由理藩院笔帖式入直，官至科布多参赞大臣。

　　素讷 字孟蟾，蒙古镶黄旗人。乾隆五十一年十月由内阁中书入直，官至直隶布政使。

　　全保 字（缺），蒙古镶黄旗人。乾隆五十一年十月由理藩院主事入直，官至陕甘总督。

　　常明 字（缺），满洲镶红旗人。乾隆五十一年（缺）月由（缺）笔帖式入直，官至四川总督，谥襄恪。

　　常龄 字（缺）旗人。

　　富楞泰 字（缺），满洲（缺）旗人。

　　福尔喀泰 字（缺）旗人。

　　鄂勒锡叶埒图 原名塔永安，又名鄂勒哲依图，字（缺），蒙古正红旗人。乾隆五十三年（缺）月由（缺）入直，官至武备院卿。

　　苏明阿 字（缺）旗人。乾隆五十三年十一月由（缺）入直。

　　索凌阿 字（缺）旗人。乾隆五十三年十二月由（缺）入直。

　　长亮 字（缺）旗人。乾隆五十三年十二月由（缺）入直。

　　巴奉阿 原名巴克坦布，字质斋，蒙古正蓝旗人。乾隆五十四年（缺）月由理藩院笔帖式入直，官至江宁将军。

　　索恩 字（缺）旗人。

　　文孚 已见大臣。乾隆五十五年五月由内阁中书入直。

　　巴哈布 字海山，（缺）旗人。乾隆五十五年五月由户部员外郎入直，官至兴泉永道。

　　玉凝 原名玉宁，字（缺），满洲正红旗人。乾隆五十五年（缺）月由内阁中书入直，官至参赞大臣。

　　景敏 字逊斋，满洲正白旗人。乾隆五十五年（缺）月由刑部主事入直，官至贵州巡抚。

　　文宁 字（缺）旗人。乾隆五十六年四月由（缺）入直。

　　和太 字（缺）旗人。乾隆五十六年八月由（缺）入直。

　　富察善 字（缺），蒙古镶蓝旗人。乾隆五十六年九月由理藩院笔帖式入直，官至理藩院郎中。

　　员承宁 字（缺），汉军（缺）旗人。乾隆五十七年正月由（缺）入直，官至鸿胪寺少卿。

　　图勒炳阿 字毅堂，蒙古镶蓝旗人。乾隆五十七年七月由内阁中书入直，官至凤翔府知府。

　　吉隆阿 字（缺），蒙古（缺）旗人。乾隆六十年由内阁侍读入直，官至冀宁道。

　　珠尔松额 字七峰，汉军正红旗人。珠尔赓额弟。乾隆六十年十一月由内阁中书入直，官至候补知府。

　　松{林} 字心庵，蒙古正蓝旗人。松筠从弟。乾隆六十年十一月由内阁中书入直，官至吉林将军。

　　德丰 原名德宁额，字懋斋，蒙古正蓝旗人。乾隆六十年十一月由理藩院笔帖式入直，官至南韶连道。

　　珠拉 字慧堂，蒙古镶黄旗人。策巴克子。乾隆六十年十一月由理藩院笔帖式入直，官至理藩院员外郎。

　　明安泰 字平甫，满洲正蓝旗人。乾隆六十年十一月由内阁中书入直，官至江苏按察使。

　　遇昌 字（缺），满洲镶白旗人。（缺）月由（缺）入直，官至江苏按察使。

　　和精额 字（缺），满洲（缺）旗人。（缺）月由吏部主事入直，官至（缺）科给事中。

　　多容安 字见峰，蒙古正黄旗人。嘉庆四年二月由内阁中书入直，官至宁池太广道。

　　鄂灵 字（缺），满洲镶黄旗人。嘉庆四年二月由内阁中书入直。

　　明舒 字（缺），满洲正黄旗人。嘉庆四年二月由户部员外郎入直，官至新疆办事大臣。

　　德克津布 字古愚，满洲正白旗人。嘉庆四年二月由吏部笔帖式入直，官至朔平府知府。

　　福绵 原名富绵，字久亭，满洲镶红旗人。嘉庆四年五月由内阁中书直，官至山西巡抚、仓场侍郎。

　　伊星阿 字麟圃，蒙古正红旗人。嘉庆四年五月由内阁中书入直，官至贵西道。

　　瑞麟 字应亭，满洲正黄旗人。嘉庆四年五月由户部员外郎入直，官至盛京刑部侍郎。

　　伊诚额 字（缺）旗人。嘉庆四年七月由礼部笔帖式入直。

　　吉祥 字止生，满洲正白旗人。嘉庆四年八月由刑部笔帖式入直，宫至刑部员外郎。

　　武尔通阿 字鲁斋，满洲镶红旗人。嘉庆四年八月由刑部笔帖式入直，官至（缺）道御史。

　　金齐贤阿 原名金齐香阿，字（缺），蒙古正白旗人。嘉庆四年（缺）月由礼部笔帖式入直，官至顺庆府知府。

　　锡龄 字遐斋，满洲镶红旗人。嘉庆四年九月由工部笔帖式入直，官至长宝道。

　　兴科 字振堂，满洲镶黄旗人。嘉庆五年二月由工部笔帖式入直，官至奉天府府尹。

　　昌宜泰 字静夫，满洲镶蓝旗人。嘉庆六年（缺）月由理藩院主事入直，官至开封府知府。

　　景禄 字（缺），满洲（缺）旗人。

　　穆馨阿 字桂山，满洲镶蓝旗人。嘉庆八年正月由内阁中书入直，官至银库员外郎。

　　廉敬 原名联奎，字聚堂，满洲镶黄旗人。嘉庆八年十一月由内阁中书入直，官至成都将军。

　　祥麟 字（缺），满洲镶黄旗人。嘉庆九年正月由户部主事入直。

　　吉郎阿 字霭堂，满洲镶蓝旗人。嘉庆九年四月由内阁中书入直，官至户部员外郎，赠公爵。谥端勤。

　　重伦 字望峰，满洲镶黄旗人。嘉庆九年七月由内阁中书入直，官至刑部郎中。

　　花连布 字（缺），满洲镶黄旗人。嘉庆十年十月由理藩院笔帖式入直。

　　伊博格图 字（缺），蒙古正黄旗人。嘉庆十二年五月由理藩院笔帖式入直，官至理藩院员外郎。

　　克兴额 字伯诗，满洲镶白旗人。嘉庆十二年七月由礼部主事入直，官至候补知府。

　　珠满 字瑶圃，蒙古镶黄旗人。珠拉从弟。嘉庆十年十月由兵部笔帖式入直，官至巩昌府知府。

　　诚端 字述堂，满洲镶黄旗人。嘉庆十三年十月由内阁中书入直，官至盛京工部侍郎。

　　成贵 字和斋，满洲镶黄旗人。嘉庆十四年正月由户部笔帖式入直。

　　玉彰 字达士，满洲正黄旗人。嘉庆十四年正月由内阁中书入直，官至热河道。

　　景昌 原名札清阿，字（缺），满洲正红旗人。嘉十四年九月由内阁中书入直，官至金华府知府。

　　企善 字勉之，满洲正黄旗人。嘉庆十四年九月由内阁中书入直，官至临安府知府。

　　昌炽 字曙亭，蒙古正红旗人。鄂勒锡叶埒图子。嘉庆十四年九月由理藩院笔帖式入直，官至镇迪道。

　　诚安 字荔园，蒙古正黄旗人。嘉庆十五年正月由户部笔帖式入直，官至福宁府知府。

　　成善 原名成麟，字筠溪，蒙古正黄旗人。台斐音子。嘉庆十五年正月由兵部员外郎入直，官至黄州府知府。

　　那丹珠 字理堂，满洲镶黄旗人。嘉庆十六年二月由户部笔帖式入直，官至兵部郎中。

　　札勒杭阿 字焕堂，满洲正白旗人。宜绵子。嘉庆十六年七月由户部员外郎入直。

　　容海 字纳川，满洲镶蓝旗人。嘉庆十六年九月由工部郎中入直，官至广东按察使。

　　岳龄安 字（缺），满洲镶白旗人。嘉庆十七年五月由理藩院员外郎入直，官至陕西布政使。

　　廷勋 字（缺），满洲正蓝旗人。嘉庆十七年十月由理藩院司库入直，官至凉州府知府。

　　安诚 字静甫，满洲镶蓝旗人。嘉庆十七年十一月由户部笔帖式入直，官至户部郎中。

　　桂明 字秋农，满洲正黄旗人。嘉庆十七年十一月由刑部笔帖式入直，官至兰州府知府。

　　瑞庆 字远村，满洲镶蓝旗人。嘉庆十七年十二月由工部笔帖式入直，官至工部郎中。

　　桂芬 字丹秋，蒙古正白旗人。惠龄子。嘉庆二十一年正月由理藩院笔帖式入直，官至理藩院员外郎。

　　福兆 字蔼亭，蒙古正黄旗人。嘉庆二十一年十一月由理藩院笔帖式入直。达兴 字起亭，满洲正蓝旗人。嘉庆二十二年二月由礼部笔帖式入直，官至礼部主事。

　　阿成 字（缺），满洲正蓝旗人。嘉庆二十二年五月由兵部郎中入直。布延柏勒格 字锡五，蒙古正蓝旗人。嘉庆二十二年十一月由内阁中书入直，官至理藩院主事。

　　福升阿 字丽江，满洲正蓝旗人。嘉庆二十三年正月由内阁中书入直。

　　阿达顺 字质庵，蒙古正白旗人。嘉庆二十四年八月由户部主事入直。

　　乌尔恭额 字敬斋，满洲镶黄旗人。嘉庆二十五年十一月由户部笔帖式入直，官至浙江巡抚。

　　德舒 字（缺），满洲正红旗人。道光元年三月由内阁中书入直。

　　福英阿 字（缺），满洲镶黄旗人。道光元年七月由内阁中书直。

　　苏勒芳阿 字静亭，满洲镶白旗人。道光元年八月由内阁中书直。

　　●卷十七。题名三◎满洲军机章京三龙泰 更名隆泰，字（缺），蒙古镶黄旗人。道光三年月由刑部主事入直。

　　赛尚阿 已见大臣。道光三年九月由理藩院笔帖式入直。

　　平庆 字（缺），满洲镶蓝旗人。瑞庆兄。道光三年十一月由吏部主事入直。

　　文明 字（缺），满洲镶红旗人。道光三年十一月由户部笔帖式入直。

　　岳龄 字松桥，蒙古镶白旗人。道光三年十一月由内阁中书入直。

　　英桂字香崖，满洲正蓝旗人。道光四年三月由内阁中书入直，现官吏部尚书、协办大学士。

　　玉昆字（缺），满洲正黄旗人。玉彰弟。道光四年七月由刑部笔帖式入直。

　　那逊阿古拉 字久峰，蒙古正白旗人。道光四年七月由刑部笔帖式入直。

　　松林 字（缺），蒙古正黄旗人。道光四年八月由理藩院笔帖式入直。

　　达兴阿 字（缺），满洲镶红旗人。佛喜保侄。道光五年四月由兵部主事入直。

　　英麟 字（缺），蒙古镶红旗人。道光五年七月由内阁中书入直。

　　春和 字（缺），满洲正红旗人。道光五年十一月由户部主事入直。

　　文俊 字秋山，满洲镶红旗人。道光六年正月由内阁中书入直，官马兰镇总兵。

　　惠麟 字（缺），蒙古正黄旗人。多容安子。道光六年四月由工部主事入直。

　　文丕 字（缺），满洲正白旗人。道光六年十一月由兵部主事入直。

　　熙成 字备斧，蒙古正蓝旗人。台布子。道光七年二月由理藩院笔帖式入直，官至内阁学士。

　　桂德 字月樵，满洲镶蓝旗人。道光七年十一月由工部笔帖式入直，官至盛京刑部侍郎。

　　阿龄阿 字（缺），满洲（缺）旗人。道光八年四月由刑部郎中入直。

　　音德贺 字春桥，满洲正红旗人。道光九年三月由内阁中书入直，官至雷州府知府。

　　英干 字（缺），满洲镶红旗人。道光九年五月由内阁中书入直。

　　玉春 字（缺），满洲正白旗人。道光九年八月由内阁中书入直。

　　文斌 字（缺），蒙古镶红旗人。道光十年三月由理藩院笔帖式入直。

　　德云 字（缺），满洲镶红旗人。道光十年十月由工部笔帖式入直。

　　庆安 字（缺），蒙古镶蓝旗人。道光十一年正月由理藩院笔帖式入直。

　　瑞春 字慰农，蒙古正蓝旗人。道光十一年五月由理藩院笔帖式入直，官至湖州府知府。

　　麟翔 字厚堂，蒙古正白旗人。惠龄孙，桂芬子。道光十一年七月由兵部员外郎入直，官至泰宁镇总兵。

　　崇纶 字荷卿，满洲正白旗人。盛住孙。道光十一年十月由内阁中书入直，官至湖北巡抚。

　　福连 字（缺），满洲正蓝旗人。道光十二年正月由户部笔帖式入直。

　　爱升图 字（缺），蒙古正蓝旗人。道光十二年正月由理藩院笔帖式入直。

　　崇光 字（缺），蒙古镶白旗人。道光十二年正月由吏部笔帖式入直。

　　豫庆 字（缺），满洲正白旗人。道光十二年五月由兵部笔帖式入直。

　　清泰 字（缺），满洲正红旗人。道光十二年六月由工部员外郎入直。

　　云锦 字（缺），满洲正白旗人。道光十二年十一月由户部笔帖式入直。

　　诚廉 字（缺），满洲镶白旗人。道光十二年十二月由工部笔帖式入直。

　　恩符 字（缺），满洲正红旗人。道光十三年二月由户部笔帖式入直。

　　文裕 字（缺），满洲镶蓝旗人。道光十三年六月由内阁中书入直。

　　海庆 字静澜，满洲正白旗人。道光十四年二月由工部司库入直。

　　麟椿 字（缺），满洲镶白旗人。道光十四年三月由理藩院笔帖式入直。

　　崇祥 字楚帆，满洲镶红旗人。道光十四年八月由吏部笔帖式入直。

　　崇泰 字云谷，蒙古镶黄旗人。道光十五年八月由理藩院笔帖式入直，官至雁平道。

　　春长 字（缺），满洲正白旗人。道光十五年十二月由内阁中书入直。

　　麟书 字（缺），蒙古正白旗人。道光十五年十二月由兵部笔帖式入直。

　　穆荫 已见大臣：，道光十六年三月由内阁中书入直。

　　绍德 字桂崖，满洲镶黄旗人。道光十八年四月由户部笔帖式入直。

　　四庆 字笃园，满洲正蓝旗人。道光十八年五月由吏部主事入直。

　　济安 字（缺），满洲镶白旗人。道光十九年二月由户部笔帖式入直。

　　苏勒芳阿 字怡斋，蒙古镶白旗人。道光十九年三月由理藩院笔帖式入直。

　　福善 字应之，满洲正黄旗人。道光十九年八月由内阁中书入直。

　　丰盛额 字余斋，蒙古镶蓝旗人。道光二十一年十月由内阁中书入直，官至内阁侍读。

　　清盛 字辅廷，满洲正蓝旗人。道光二十一年十月由内阁中书入直，官至山东布政使。

　　托克托布 字（缺），满洲镶蓝旗人。道光二十二年二月由户部缎疋库司库入直。

　　赛音博勒格图 字雨亭，蒙古正蓝旗人。道光二十三年六月由理藩院笔帖式入直，官至口北道。

　　西朗阿 字（缺），满洲正红旗人。道光二十三年十二月由内阁中书入直。

　　德椿 字景融，满洲正蓝旗人。道光二十四年二月由内阁中书入直，现官理藩院侍郎。

　　英秀 字芝山，满洲镶蓝旗人。道光二十四年三月由内阁中书入直，官至广东按察使。

　　瑞亨 字蕴谦，满洲正黄旗人。道光二十五年十一月由户部笔帖式入直，现官重庆府知府。

　　衡光 字时圃，蒙古正白旗人。道光二十五年十一月由礼部笔帖式入直，官至登州府知府。

　　赛沙布 字贻堂，蒙古正蓝旗人。道光二十五年十二月由理藩院笔帖式入直。

　　嵩寿 字眉臣，满洲正蓝旗人。道光二十六年七月由内阁中书入直。

　　桂昌 字世五，满洲正白旗人。道光二十六年十月由工部笔帖式入直。

　　文彬 字质轩，满洲镶黄旗人。道光二十七年五月由内阁中书入直。

　　宝福 字介田，满洲镶白旗人。道光二十九年四月由理藩院笔帖式入直。

　　文吉 字士林，满洲正红旗人。道光二十九年六月由内阁中书入直，现官延建邵道。

　　达春布 字敏斋，满洲镶黄旗人。道光三十年五月由户部笔帖式入直，现官九江府知府。

　　庆安 字恬斋，满洲正白旗人。道光三十年十一月由刑部主事入直。

　　长年 字阆仙，满洲镶蓝旗人。桂德子。咸丰元年三月由内阁中书入直。

　　庆霖 字云亭，满洲镶黄旗人。咸丰元年五月由理藩院笔帖式入直。

　　苏布 字展卿，满洲镶红旗人。咸丰二年七月由内阁中书入直。

　　玉衡 字心斋，满洲正蓝旗人。咸丰二年七月由内阁中书入直。

　　文衡 字子权，蒙占镶红旗人。咸丰三年正月由理藩院笔帖式入直。

　　英祥 字豪卿，满洲正蓝旗人。四庆子。咸丰三年二月由内阁中书入直，现官广西按察使。

　　钟秀 字峻甫，满洲镶黄旗人。咸丰三年三月由内阁中书入直。

　　祥保 字佑之，蒙古镶黄旗人。咸丰三年四月由理藩院笔帖式入直。

　　崇缮 字小圃，蒙古正蓝旗人。咸丰三年十二月由理藩院笔帖式入直，现官归绥道。

　　松龄 字梦九，满洲正黄旗人。咸丰四年五月由内阁中书入直，官至内阁侍读。

　　英廉 原名英华，字岳峰，满洲镶红旗人。咸丰四年九月由内阁中书入直，现官金衢严道。

　　兴昌 字云崖，满洲正白旗人。咸丰四年十一月由礼部主事入直，官至四川候补直隶州。

　　裕彰 字昭甫，满洲镶白旗人。咸丰五年五月由户部笔帖式入直，现官温州府知府。

　　塔克什布 字诚斋，蒙古镶白旗人。咸丰六年正月由理藩院笔帖式入直，现官理藩院主事。

　　增寿 字灵舫，满洲正白旗人。咸丰六年二月由工部笔帖式入直，现官岳常澧道。

　　瑞廉 字洁圃，满洲正红旗人。咸丰六年二月由内阁中书入直，官至吏部员外郎。

　　庆多 字祝三，满洲正黄旗人。咸丰六年二月由工部司库入直。

　　庆裕 字兰圃，满洲正白旗人。咸丰八年四月由内阁中书入直，现官奉天府府尹。

　　奎绶 原名奎忻，字若卿，蒙古正黄旗人，台斐音孙，成善子。咸丰八年十一月由内阁中书入直，现官理藩院郎中。

　　昆玉 字宝田，满洲正蓝旗人。咸丰九年十月由工部员外郎入直，现官工部郎中。

　　额图珲 字健珲，满洲镶红旗人。咸丰十年五月由内阁中书入直，官至贵阳府遗缺知府。

　　英谦 原名英贵，字裕农，满洲镶红旗人。咸丰十一年七月由理藩院笔帖式入直，现官热河道。

　　文海 字仲瀛，满洲镶红旗人。咸丰十一年—七月由内阁中书入直，复中同治壬戌举人，现官户部员外郎。

　　续昌 字燕甫，蒙古正白旗人。同治元年三月由礼部笔帖式入直，现官理藩院员外郎。

　　额哲克 字性初，满洲正红旗人。同治元年十二月由工部主事入直，现官韶州府知府。

　　裕长 字寿泉，满洲正白旗人。崇纶子。同治元年十二月由礼部铸印局主事职衔入直，现官大名府知府。

　　容斌 字有庄，满洲正蓝旗人。同治二年四月由内阁中书入直。

　　本贵 字铁珊，满洲镶红旗人。同治四年十一月由内阁中书入直。

　　三德 字匡九，觉罗，正蓝旗人。同治四年十一月由礼部主事入直，现官福建道御史。

　　春岫 原名春山，字笑如，满洲正红旗人。同治六年十月由吏部笔帖式入直，现官吏部郎中。

　　尚德 字成之，满洲正红旗人。同治六年十二月由内阁中书入直。

　　五春 字梅臣，蒙古正白旗人。同治六年十二月由理藩院主事入直，现官理藩院员外郎。

　　志文 字辅臣，蒙古镶白旗人。同治六年十二月由理藩院员外郎入直，现官理藩院郎中。

　　丰绅泰 字云鹏，蒙古正蓝旗人。同治七年四月由内阁中书入直，现官理藩院员外郎。

　　增林 字芝圃，满洲正红旗人。同治七年四月由刑部主事入直，现官锦州府知府。桂斌字文圃，满洲正黄旗人。同治七年九月由刑部笔帖式入直，现官刑部员外郎。

　　文绶 字翰章，满洲正黄旗人。同治九年二月由刑部员外郎入直。

　　文龄 字锡九，满洲正蓝旗人。同治九年十月由吏部主事入直。

　　额勒精额 字裕如，满洲镶红旗人。同治十二年七月由户部主事入直。

　　如松 字鹤侪，满洲正白旗人。同治十二年九月由内阁中书入直。

　　文英 字子俊，满洲正白旗人。同治十二年十二月由内阁中书入直。

　　荣 字至田，满洲镶蓝旗人。同治十三年七月由兵部笔帖式入直。

　　曾入 字怀清，满洲正白旗人。光绪元年四月由工部员外郎入直。

　　穆特亨额 字清舫，满洲镶白旗人。光绪元年四月由刑部笔帖式入直。

　　德克吉讷 字峻臣，满洲镶白旗人。光绪元年五月由内阁中书入直。

　　那丹珠 字松岩，蒙古正黄旗人。光绪元年五月由理藩院主事入直。

　　●卷十八。题名四◎汉军机章京蒋炳 字晓沧，江苏阳湖人。雍正丙午举人。九年六月由内阁侍读入直，官至河南巡抚。

　　柴潮生 字禹门，浙江仁和人。雍正甲辰举人。十年正月由内阁中书入直，官至户科给事中。

　　彭元基 字（缺），江西南昌人。康熙（缺）举人。雍正十年（缺）月由内阁中书入直。

　　周景柱 字（缺），浙江遂安人。雍正（缺）举人。十年（缺）月由内阁中书入直。

　　喻敦仁 字（缺）人。雍正（缺）举人。十年（缺）月由内阁中书入直。

　　吴元安 字（缺），江苏上元人。雍正丙午举人。（缺）年（缺）月由内阁中书入直，官至兵科给事中。

　　姚培益 字苞延，江苏娄县人。康熙甲午举人。雍正（缺）年（缺）月由（缺）入直，官至刑部员外郎。

　　翁藻 字（缺），浙江仁和人。雍正癸卯进士。（缺）年（缺）月由入直，官至江苏按察使。

　　凌寿 字（缺），安徽定远人。康熙（缺）举人。雍正（缺）年（缺）月由内阁中书入直，官至江西按察使。

　　张若霭 字晴岚，安徽桐城人。廷玉子。雍正癸丑进士，即授编修入直，官至内阁学士兼礼部侍郎。袭伯爵。

　　何 字（缺），顺天宛平人。雍正甲寅考取中书入直。

　　毕谊 字元复，江苏娄县籍安徽休宁人。康熙戊戌进士。十三年（缺）月由礼科给事中入直，后由卢凤道左迁主事再入直。

　　林枝春 字青圃，福建闽县人。雍正十三年（缺）月由内阁中书入直。复中乾隆丁巳榜眼。官至通政使司副使。

　　陈兆仑 字星斋，浙江钱塘人。雍正庚戌进士。十三年十二月由内阁中书入直，复举乾隆丙辰博学鸿词科，官至太仆寺卿。

　　马景 字（缺），江苏常熟人。雍正己酉举人。乾隆元年三月由起居注主事入直，后由顺天府府丞左迁内阁侍读再入直，官至顺天府府尹。

　　潘中立 字松溪，江西新城人。雍正癸丑进士。乾隆元年三月由内阁中书入直。

　　涂逢震 字石溪，江西南昌人。乾隆二年四月由内阁中书入直，复中己未榜眼，官至工部侍郎。

　　孙绍基 字（缺），湖北汉阳人。雍正壬子举人。乾隆二年四月由内阁中书入直，官至山东道御史。

　　胡宝琼 榜名沈金兰，江苏青浦籍娄县人。雍正癸卯举人。

　　乾隆二年（缺）月由内阁中书入直，官至河南巡抚，赠兵部尚书。谥恪靖。

　　方观承 字问亭，安徽桐城人。由监生授内阁中书。乾隆二年十二月入直，官至直隶总督。谥恪敏。

　　蒋元益 字时庵，江苏长洲人。乾隆二年十二月由内阁中书入直，复中乙丑进士，官至兵部侍郎。

　　王恺伯 字（缺），江苏吴县人。乾隆六年（缺）月由内阁中书入直，官至长芦盐运使。

　　张泰开 字有堂，江苏金匮人。乾隆七年（缺）月由内阁中书入直，复中壬戌进士，官至礼部尚书。谥文恪。

　　梁国治 已见大臣。乾隆七年（缺）月由内阁中书入直，复中戊辰状元。

　　欧阳正焕 字淑之，湖南衡山人。乾隆（缺）年（缺）月由内阁中书入直，复中乙丑进士，官至江南道御史。

　　何曰熙 字（缺），江西新城人。举人。乾隆十年（缺）月由内阁中书入直。

　　王贻桂 字（缺）人。举人。乾隆十年（缺）月由内阁中书入直。

　　袁芳松 字（缺），江西宜春人。雍正己酉举人。乾隆十年（缺）月由内阁中书入直，官至大理寺卿。

　　钱鋈 字（缺），浙江嘉善人。举人。

　　胡廷枢 字御寰，江苏娄县人。雍正丙午举人。乾隆十一年二月由内阁中书入直，官至内阁侍读。

　　沈作朋 字（缺），浙江德清人。举人。乾隆十一年（缺）月由内阁中书入直，官至湖南布政使。

　　杨承曾 字（缺），江苏阳湖人。乾隆戊午举人。十三年（缺）月由内阁中书入直，官至（缺）道御史。

　　庄培因 字本淳，江苏阳湖人。乾隆十三年九月由内阁中书入直，复中甲戌状元，官至翰林院侍讲学士。

　　曹锡宝 字剑亭，江苏上海人。乾隆十三年九月由内阁中书入直，复中丁丑进士，官至山东督粮道，改授御史，赠都察院副都御史。

　　毛永燮 字立之，顺天大兴人。乾隆壬戌进士。十三年（缺）月由内阁中书入直，官至江西道御史。

　　陈朝础 字云根，福建闽县人。雍正己酉举人。乾隆十三年（缺）月由内阁中书入直，官至陕西道御史。

　　眭朝栋 字树人，江苏丹阳人。乾隆壬戌进士。十三年（缺）月由内阁中书入直，官至陕西道御史。

　　程焘 字九峰，浙江仁和人。乾隆戊午举人。十三年（缺）月由内阁中书入直，三十三年由湖北巡抚左迁太仆寺卿再入直。

　　孔继汾 字止堂，山东曲阜人。乾隆丁卯举人。十五年（缺）月由内阁中书入直，官至户部主事。

　　程岩 字巨山，江西铅山人。乾隆己未进士。十五年（缺）月由（缺）入直，官至吏部侍郎。

　　申甫 字笏山，江苏江都人。乾隆辛酉举人。十五年（缺）月由内阁中书入直，官至都察院副都御史。

　　王以夔 字和庭，直隶清苑人。乾隆（缺）举人。十七年（缺）月由内阁中书入直。

　　孙梦逵 字申伯，江苏常熟人。乾隆壬戌进士。十八年（缺）月由内阁中书入直，官至宗人府主事。

　　袁守侗 已见大臣。乾隆十八年（缺）月由内阁中书入直，三十四年以候补三品京堂再入直。

　　冯光熊 字泰古，浙江嘉兴人。乾隆丁卯举人。十八年（缺）月由内阁中书入直，官至贵州巡抚。

　　章宝传 字习之，浙江归安人。乾隆壬戌进士。十八年（缺）月由宗人府主事入直，官至鸿胪寺少卿。

　　顾云 字北墅，江苏如皋人。乾隆（缺）举人。十八年（缺）月由内阁中书入直，官至吏部员外郎。

　　王日杏 字丹宸，江苏无锡人。乾隆癸酉举人。是年（缺）月由内阁中书入直，官至铜仁府知府，赠光禄寺少卿。

　　张三宾 字介轩，浙江仁和人。乾隆（缺）举人。（缺）年（缺）月由内阁中书入直，官至吏科给事中。

　　梅立本 字秋埃，安徽宣城人。乾隆十九年（缺）月由内阁中书入直，复中丁丑榜眼。

　　毛应藻 字文轩，江苏武进人。乾隆十九年（缺）月由内阁中书入直，复中丁丑进士，改官太平府教授。

　　蒋宗海 字春农，江苏丹徒人。乾隆壬申进士。二十年正月由内阁中书入直。蒋雍植字秦树，安徽怀宁人。乾隆二十年正月由内阁中书入直，复中辛巳进士，官至翰林院编修。

　　陈辉祖 字玉亭，湖南祁阳人。大受子。荫生。乾隆二十年（缺）月由户部员外郎入直，官至闽浙总督。

　　刘湘 字兰阶，直隶涿州人。乾隆戊辰进士。二十年十二月由江南道御史入直，官至礼科给事中。

　　赵翼 字云崧，江苏阳湖人。乾隆二十一年（缺）月由内阁中书入直，复中辛巳探花，官至迤砌北道。

　　毕沅 字湘蘅，江苏镇洋人。乾隆二十二年（缺）月由内阁中书入直，复中庚辰状元，官至湖广总督。

　　陆耀 字朗夫，江苏吴江人。乾隆壬申举人。二十三年（缺）月由内阁中书入直，官至湖南巡抚。

　　张霁 字研庐，浙江钱塘人。乾隆壬申进士，二十三年（缺）月由内阁中书入直，官至兵科给事中。

　　金云槐 字莳庭，安徽歙县人。乾隆（缺）举人。二十三年九月由内阁中书入直，复中辛巳进士，官至常州府知府。

　　张若淳 字寿雪，安徽桐城人。若霭弟。荫生。乾隆二十三年（缺）月由刑部主事入直，官至刑部尚书。谥勤恪。

　　童凤三 字梧冈，浙江山阴人。乾隆二十四年（缺）月由内阁中书入直，复中庚辰进士，官至吏部侍郎。

　　贺五瑞 字辑庵，江苏丹阳人。乾隆（缺）进士。二十四年七月由内阁中书入直。

　　诸重光 字申之，浙江余姚人。乾隆二十四年七月由内阁中书入直，复中庚辰榜眼，官至辰州府知府。

　　丁焘 字（缺），山东诸城人。乾隆（缺）举人。二十四年七月由内阁中书入直，官至起居注主事。

　　刘秉恬 字竹轩，山西洪洞人。乾隆二十四年七月由内阁中书入直，官至四川总督。

　　王昶 字德甫，江苏青浦人。乾隆甲戌进士。二十四年十一月由内阁中书入直，四十一年以鸿胪寺卿再入直，官至刑部侍郎。

　　汪承霈 字时斋，安徽休宁人。由敦子。荫生。乾隆二十五年十一月由兵部主事入直，三十五年以户部郎中再入直，官至兵部尚书。

　　熊学骥 字德称，江西南昌人。乾隆二十五年（缺）月由（缺）入直，官至湖南督粮道。

　　袁匡肃 字（缺），浙江钱塘人。乾隆（缺）举人。二十七年（缺）月由内阁中书入直。孙士毅 已见大臣。乾隆二十七年（缺）月由内阁中书入直，四十年以户部郎中再入直。

　　钱受谷 字冲斋，浙江秀水人。乾隆庚辰进士。二十九年（缺）月由户部员外郎入直，官至迤东道。

　　赵文哲 字升之，江苏上海人。乾隆二十七年召试内阁中书。二十九年（缺）月入直，赠光禄寺少卿。

　　阮葵生 字吾山，江苏山阳人。乾隆辛巳中正榜。二十九年（缺）月由内阁中书入直，官至刑部侍郎。

　　陆锡熊 字耳山，江苏上海人。乾隆辛巳进士。二十九年十月由内阁中书入直，官至都察院副都御史。

　　郑步云 字荪揆，浙江归安人。乾隆壬申进士。二十九年（缺）月由吏部主事入直，官至礼部郎中。

　　陈绳祖 宇绍桥，湖南祁阳人。辉祖弟。乾隆二十九年十月由户部主事入直，官至广东督粮道。章棠字二梧，江苏上海人。乾隆辛巳中正榜。三十年正月由内阁中书入直，官至山东盐运使。

　　王友亮 字景南，安徽婺源人。乾隆三十年正月由内阁中书入直，复中辛丑进士，官至通政使司副使。

　　陈希哲 字（缺），江苏长洲人。乾隆三十年（缺）召试内阁中书入直。

　　冯应榴 字星实，浙江桐乡人。乾隆辛巳进士。三十年（缺）月由内阁中书入直，官至江西布政使，改鸿胪寺卿。

　　徐步云 字蒸远，江苏兴化人。乾隆壬子召试中书，（缺）年（缺）月入直。

　　刘谨之 字朴夫，江苏武进人。乾隆己卯举人。三十一年五月由内阁中书入直，官至礼科给事中，赠鸿胪寺卿。

　　严长明 字道甫，江苏上元人。乾隆三十年召试内阁中书，三十一年五月入直，官至内阁侍读。

　　王嵩柱 字（缺），顺天宝坻人。乾隆辛巳中正榜。三十一年十月由内阁中书入直，官至怀庆府知府。

　　洪朴 字素人，安徽歙县人。乾隆辛巳中正榜。三十一年十月由内阁中书入直，复中辛卯进士，官至广平府知府。

　　吴寿昌 字泰交，浙江山阴人。乾隆三十年召试内阁中书，三十一年（缺）月入直，复中己丑进士，官至翰林院侍读。

　　刘秉忄 字退谷，山西洪洞人。秉恬弟。乾隆壬午举人。三十四年二月由内阁中书入直，官至户部郎中。

　　周发春 字青原，江苏上元人。乾隆三十年召试内阁中书，三十四年六月入直。

　　费淳 字筠圃，浙江钱塘人。乾隆癸未进士。三十四年六月由刑部员外郎入直，官至大学士。谥文恪。

　　金榜 字辅之，安徽歙县人。云槐弟。乾隆三十四年六月由内阁中书入直，复中壬辰状元，官至翰林院修撰。

　　金光悌 字兰畦，江南英山人。乾隆己丑中正榜。三十五年（缺）月由内阁中书入直，复中庚子进士，官至刑部尚书。

　　潘庭筠 字兰公，浙江钱塘人。乾隆己丑中正榜。三十六年五月由内阁中书入直，复中戊戌进士，官至陕西道御史。

　　孙永清 字春台，江苏无锡人。乾隆己丑中正榜。三十六年五月由内阁中书入直，官至广西巡抚。

　　陆瑗 字耕芳，江苏阳湖人。乾隆己丑中正榜。三十六年五月由内阁中书入直，官至温处道。

　　王彝宪 字荔林，江苏上元人。乾隆己丑中正榜。三十七年正月由内阁中书入直，官至庆阳府知府。

　　邵洪 字海度，浙江鄞县人。乾隆辛卯进士。三十七年正月由吏部主事入直，官至礼部侍郎。

　　蒋熊昌 字澄川，江苏阳湖人。炳子。乾隆癸未进士。三十七年正月由（缺）入直，官至颍州府知府。

　　姚梁 字甸之，浙江庆元人。乾隆己丑进士。三十七年正月由（缺）入直，官至四川按察使。

　　沈启震 字位东，浙江桐乡人。乾隆己丑中正榜。三十七年正月由内阁中书入直，官至运河道。

　　王庆长 字佑之，山东福山人。乾隆工辰中正榜。是年（缺）月由内阁中书入直，官至福建按察使。

　　史梦琦 字卓峰，江苏阳湖人。乾隆己丑进士。三十八年四月由内阁中书入直，官至汀漳龙道。

　　汪日章 字首禾，浙江钱塘人。乾隆壬辰中正榜。三十八年四月由内阁中书入直，官至江苏巡抚。

　　龚提身 字深甫，浙江仁和人。乾隆己丑中正榜。三十八年十月由内阁中书入直。

　　吴锡龄 字莼渊，安徽休宁人。乾隆壬辰中正榜。四十年正月由内阁中书入直，复中乙未状元，官至翰林院修撰。

　　程维岳 字申伯，浙江嘉善人。乾隆壬辰中正榜。四十年（缺）月由内阁中书入直，复中庚子进士，官至山东道御史。

　　冯培 字德宇，江苏元和人。乾隆壬辰中正榜。四十年（缺）月由内阁中书入直，复中戊戌进士，由庶吉土改吏部主事再入直，官至吏科给事中。

　　杜兆基 字稷山，浙江会稽人。乾隆三十八年召试内阁中书，四十年（缺）月入直，官至山西道御史。

　　沈清藻 字鲁田，浙江仁和人。乾隆四十年（缺）月由内阁中书入直，复中乙未探花，官至翰林院编修。

　　吴熊光 已见大臣。乾隆四十年（缺）月由内阁中书入直。

　　方维甸 字葆岩，安徽桐城人。观承子。乾隆四十年钦赐举人、内阁中书。是年（缺）月入直，复中庚子进士，官至直隶总督。谥勤襄。

　　范鏊 字叔度，顺天大兴人。乾隆己丑中正榜。四十二年正月由内阁中书入直，复中庚子进士，官至光禄寺卿。

　　戴衢亨 已见大臣。乾隆四十一年召试内阁中书，四十二年正月入直。

　　吴俊 字昙绣，江苏吴县人。乾隆壬辰进士。四十二年正月由内阁中书入直，官至山东布政使。

　　施光辂 字维殷，浙江钱塘人。乾隆己丑中正榜。四十二年正月由内阁中书入直，官至叙州府知府。

　　裘行简 字可亭，江西新建人。曰修子。乾隆四十年钦赐举人、内阁中书。四十二年（缺）月入直，五十五年以户部员外郎再入直，官至直隶总督。谥恭勤。

　　李 字文，江苏长洲人。乾隆壬辰进士。四十二年（缺）月由内阁中书入直，官至顺天府府丞。

　　关槐 字晋轩，浙江仁和人。乾隆四十一年召试内阁中书。四十二年二月入直，复中庚子进士，官至礼部侍郎。

　　蒋谢庭 字云隈，江苏长洲人。乾隆己丑中正榜。四十二年六月由工部主事入直，官至山东道御史。

　　赵辉 字（缺）人。乾隆四十三年五月由（缺）入直。

　　正学海 字问渠，直隶天津人。乾隆己丑中正榜。四十三年七月由内阁中书入直，官至陕西道御史。

　　胡时显 字晴溪，江苏武进人。由监生钦赐中书科中书。四十四年三月入直，官至鸿胪寺卿，赠光禄寺卿。

　　章煦 已见大臣。乾隆四十五年四月由内阁中书入直。

　　毛上炱 字罗照，江苏镇洋人。乾隆壬辰进士。四十五年十月由内阁中书入直，官至户部主事。

　　盛悼崇 字孟岩，江苏阳湖人。乾隆甲午举人。四十五年十月由内阁中书入直，官至甘肃布政使。

　　张姚成 字讠刃轩，浙江鄞县人。乾隆乙未进士。四十六年四月由内阁中书入直，官至江西督粮道。

　　张敦培 字息园，江苏昭文人。乾隆乙未进士。四十六年四月由内阁中书入直，官至山西道御史。

　　张曾效 字鲁堂，安徽桐城人。乾隆己丑中正榜。四十六年四月由内阁中书入直，官至户部员外郎。

　　毛凤仪 字雨香，江苏吴县人。乾隆乙未进士。四十六年四月由内阁中书入直，官至山东道御史。

　　秦瀛 字凌沧，江苏无锡人。乾隆四十一年召试内阁中书。四十六年四月入直，官至刑部侍郎。

　　沈琨 字舫西，浙江归安人。乾隆辛卯举人。四十六年四月由内阁中书入直，选佛山同知，于五十四年呈请注销再入直，官至泰安府知府。

　　赵秉渊 字少钝，江苏上海人。文哲子。荫生。乾隆四十八年正月由内阁中书入直，官至成都府知府。

　　洪梧 字桐生，安徽歙县人。朴弟。乾隆庚戌进士。四十八年十二月由内阁中书入直，官至沂州府知府。

　　汪彦博 字文轩，江苏镇洋人。乾隆四十九年召试内阁中书。五十一年九月入直，复中丁未进士，官至青州府知府。

　　金应琦 字筠庄，安徽歙县人。云槐子。乾隆四十九年召试内阁中书。五十一年十月入直，官至江西巡抚。

　　张师诚 字兰渚，浙江归安人。乾隆四十九年召试内阁中书。五十一年十月入直，复中庚戌进士，官至安徽巡抚，仓场侍郎。

　　管世铭 字缄若，江苏武进人。乾隆戊戌进士。五十一年十月由户部主事入直，官至浙江道御史。

　　程振甲 字也园，安徽歙县人。乾隆四十九年召试内阁中书。五十一年十月入直，官至吏部员外郎。

　　柴模 字珠山，浙江山阴人。乾隆庚子进士。五十一年十一月由内阁中书入直。

　　孙衡 字平山，浙江仁和人。士毅子。荫生。乾隆五十五年正月由内阁中书入直，官至户部主事。

　　费锡章 字西墉，浙江归安人。乾隆四十九年召试内阁中书。五十五年八月入直，官至顺天府府尹，赠兵部侍郎。

　　鲍勋茂 字树堂，安徽歙县人。乾隆四十九年召试内阁中书。五十五年八月入直，官至通政使司通政使。

　　钱楷 字裴山，浙江嘉兴人。乾隆己酉进士。五十五年八月由户部主事入直，官至安徽巡抚。

　　曾燠 字宾谷，江西南城人。乾隆辛丑进士。五十五年八月由户部主事入直，官至贵州巡抚。

　　杨揆 字荔裳，江苏金匮人。乾隆四十五年召试内阁中书。五十五年八月入直，官至四川布政使。

　　杨世纶 字凤池，江苏如皋人。乾隆己丑中正榜。五十八年八月由内阁中书入直，官至廉州府知府。

　　钱沣 字东注，南昆明人。乾隆辛卯进士。五十九年十一月由通政司副使左迁湖广道御史入直。

　　姚祖同 字亮甫，浙江钱塘人。乾隆四十九年召试内阁中书。六十年九月入直，官至河南巡抚、都察院左都御史。

　　曹德华 字山甫，江西新建人。乾隆乙卯进士。六十年九月由内阁中书入直，官至刑部主事。

　　徐斤 字晴圃，直隶天津人。乾隆壬子举人。六十年会试录取内阁中书入直，官至山西巡抚。

　　陈庆槐 字荫山，浙江定海人。乾隆庚戌进士。六十年九月由内阁中书入直。

　　何金 字竹居，浙江会稽人。乾隆四十九年召试内阁中书。六十年九月入直，官至贵州按察使。

　　黄文辉 字阆峰，江苏仪征人。乾隆四十九年召试内阁中书。六十年九月入直。

　　齐嘉绍 字衣闻，直隶天津人。乾隆庚戌进士。嘉庆四年二月由内阁中书入直，官至江西盐法道。

　　姚文田 字秋农，浙江归安人。乾隆四十九年召试内阁中书。嘉庆四年二月入直，复中己未状元，官至礼部尚书。谥文僖。

　　傅淦 字篁山，浙江萧山人。乾隆己酉举人。六十年会试录取内阁中书。嘉庆四年二月入直，官至礼科给事中。

　　赵佩湘 字筠浦，江苏丹徒人。乾隆癸丑进士。嘉庆四年二月由内阁中书入直，官至礼科给事中。

　　胡枚 字梁园，浙江石门人。乾隆乙卯进士。嘉庆四年二月由内阁中书入直，官至户部郎中。

　　吴光悦 字见楼，江苏阳湖人。嘉庆丙辰进士。四年二月由内阁中书入直，官至江西巡抚。

　　颜允璨 宇辉山，江苏丹徒人。嘉庆丙辰进士。四年二月由内阁中书入直。

　　蔡炯 字云桥，江西德化人。嘉庆丙辰进士。四年二月由内阁中书入直，官至甘肃按察使、内阁侍读学士。

　　茅豫 字少山，浙江山阴人。乾隆丁未进士。嘉庆四年二月由兵部员外郎入直，官至河东道，改户部郎中。

　　任垣 字芑园，江苏宜兴人。乾隆乙卯进士。嘉庆四年四月由吏部主事入直，官至通永道。

　　何元娘 字研农，山西灵石人。乾隆丁未进士。嘉庆四年七月由户部郎中入直，官至太平府知府。

　　糜奇瑜 字阆峰，四川秀山人。乾隆己酉拔贡。嘉庆四年八月由户部主事入直，官至贵州布政使、太仆寺卿。

　　熊方受 字介兹，广西永康人。乾隆庚戌进士。嘉庆四年十月由礼部主事入直，官至东昌府知府。

　　张志绪 字石兰，浙江余姚人。乾隆乙卯进士。嘉庆五年正月由刑部主事入直，官至江宁布政使。

　　黄跃之 字于渊，安徽含山人。嘉庆丙辰进士。五年正月由户部主事入直，官至户部员外郎。

　　杨懋恬 字雪风，江西清江人。乾隆己酉拔贡。嘉庆五年五月由工部主事入直，官至漕运总督。

　　盛悼大 字甫山，江苏阳湖人。悼崇弟。乾隆庚子召试举人。嘉庆五年五月由内阁中书入直，官至庆阳府知府。

　　袁煦 字（缺），山东长山人。守侗子。乾隆甲寅举人。嘉庆六年七月由内阁中书入直。

　　万云 字子雨，浙江仁和人。嘉庆己未进士。六年八月由吏部主事入直，官至潮州府知府。

　　卢荫溥 已见大臣。嘉庆六年十一月由礼部主事入直。

　　叶继雯 字云素，湖北汉阳人。乾隆庚戌进士。嘉庆八年十月由内阁中书入直，官至刑科给事中。

　　吴应咸 字晦堂，江西南丰人。嘉庆丙辰进士。八年十一月由户部主事入直。

　　龚丽正 字暗斋，浙江仁和人。提身子。嘉庆丙辰进士。八年十一月由礼部主事入直，官至苏松太道。

　　康绍镛 字兰皋，山西兴县人。嘉庆己未进士。十年闰六月由兵部主事入直，官至湖南巡抚。

　　张之屏 字午庄，山西介休人。嘉庆己未进士。十年九月由工部主事入直，官至延安府知府。

　　童槐 字萼君，浙江鄞县人。嘉庆乙丑进士。是年十月由工部主事入直，官至通政司副使。

　　梁承福 字鹤庄，浙江山阴人。国治子。乾隆甲寅举人。嘉庆十三年闰五月由内阁中书入直，官至建昌府知府。

　　王厚庆 字幼海，山东福山人。嘉庆辛酉进士。十三年十二月由内阁中书入直，官至浙江候补道。

　　王风翰 字小蓬，山西安邑人。嘉庆十三年十二月由内阁中书入直，复中己巳进士，官至迤西道。

　　余霈元 字鹭门，江西德化人；嘉庆已未进士。十三年（缺）月由刑部主事入直，官至淮扬道。

　　程同文 字春庐，浙江桐乡人。嘉庆己未进士。十四年四月由兵部主事入直，官至通政司副使。

　　聂镜敏 字心如，湖南衡山人。嘉庆辛酉拔贡。十四年七月由礼部主事入直。

　　赵盛奎 已见大臣。嘉庆十五年十月由吏部主事入直。

　　秦绳曾 字宜圃，江苏江宁人。嘉庆乙丑进士。十五年十一月由刑部主事入直，官至（缺）道御史。

　　陈钟鳞 字厚甫，江苏元和人。嘉庆己未进士。十六年二月由户部主事入直，官至杭嘉湖道。

　　杨振麟 字桂山，顺天宛平人。嘉庆辛酉拔贡。十六年十月由刑部主事入直，官至陕西布政使。

　　陆蕖 字南村，浙江山阴人。乾隆乙卯举人。嘉庆十七年二月由内阁中书入直，官至青州府知府。

　　吴书城 字卧楼，浙江嘉善人。嘉庆戊午举人。十七年三月由起居注主事入直，官至贵东道。

　　吴颐 字燮堂，江苏元和人。嘉庆辛酉进士。十七年四月由户部主事入直。

　　张允垂 字柳泉，江苏娄县人。嘉庆辛酉拔贡。十七年十月由户部主事入直，官至陈州府知府。

　　韩文显 字对山，浙江仁和人。乾隆甲寅举人。嘉庆十八年七月由内阁中书入直，官至河东道。

　　孙兰枝 字春甫，浙江仁和人，安徽休宁籍。嘉庆辛酉举人。十八年九月由内阁中书入直，官至陕安道。

　　徐镛 字咏之，安徽桐城人。嘉庆己巳进士。十八年十一月由工部主事入直，官至山西布政使。

　　吴孝铭 字伯新，江苏武进人。嘉庆己巳进士。十八年十一月由工部主事入直，官至宗人府府丞。

　　苏兆登 字朴园，山东沾化人。嘉庆已未榜眼，由南安府知府左迁户部员外郎。十九年九月入直，官至福建按察使。

　　何增元 字申畲，四川璧山人。嘉庆乙丑进士。二十年六月由刑部主事入直，官至刑部郎中。

　　闻人熙 字春台，浙江山阴人。嘉庆己巳进士。二十一年二月由内阁中书入直，官至南宁府知府。

　　沈学廉 字瘦山，浙江仁和人。嘉庆戊辰进士。二十一年五月由兵部主事入直，官至江西道御史。

　　赵光禄 字雨楼，浙江归安人。嘉庆戊辰进士。二十一年六月由户部主事入直，官至镇江府知府。

　　程雷采 字晴峰，江西新建人。嘉庆辛末进士。二十一年六月由礼部主事入直，官至湖广总督。

　　徐受荃 字楚芗，浙江鄞县人。嘉庆辛酉拔贡。二十一年七月由兵部主事入直。

　　吴荣光 字伯荣，广东南海人。嘉庆己未进士，由御史左迁。二十一年八月以刑部郎中入直，官至湖南巡抚。

　　强逢泰 字绮园，陕西韩城人。荫生。嘉庆二十一年十月由工部主事入直，官至工部郎中。

　　李昌平 字东山，湖北竹溪人。嘉庆辛酉进士。二十三年三月由内阁中书入直，官至户部主事。

　　梁章钜 字芷林，福建长乐人。嘉庆壬戌进士。二十三年四月由礼部主事入直，官至江苏巡抚。

　　路德 字鹭洲，陕西人。嘉庆己巳进士。二十四年四月由户部主事入直。

　　钱廷熊 字古槎，浙江仁和人。嘉庆癸酉拔贡。二十四年十月由刑部七品小京官入直，官至甘凉道。

　　陈彬 字谦斋，河南商邱人。嘉庆辛未进士。二十四年十月由吏部员外郎入直，官至天津府知府。

　　许乃普 字滇生，浙江钱塘人。嘉庆癸酉拔贡。二十四年十一月由刑部七品小京官入直，复中庚辰榜眼，官至吏部尚书。谥文恪。

　　乔用迁 字见斋，湖北孝感人。嘉庆甲戌进士。二十五年九月由内阁中书入直，官至贵州巡抚。

　　佘文铨 字次卿，湖北松滋人。嘉庆己巳进士。二十五年十一月由户部主事入直，官至江南道御史。

　　胡方朔 字小东，安徽桐城人。嘉庆辛未进士。道光元年六月由户部主事入直。

　　王启文 字晓堂，直隶南宫人。嘉庆辛酉拔贡。道光元年六月由户部主事入直。

　　陈孝宽 字湘帆，河南祥符人，浙江海宁籍。嘉庆癸酉拔贡。道光元年七月由工部主事入直。

　　蒋泰阶 字云簪，江苏吴县人。嘉庆己巳进士。道光元年七月由起居注主事入直，官至山东道御史。

　　马光澜 字厚庵，浙江会稽人。嘉庆丁丑进士。道光元年九月由刑部主事入直，官至山东盐运使。

　　李彦章 字兰卿，福建侯官人。嘉庆辛未进士。道光二年闰三月由内阁中书入直，官至山东盐运使。

　　●卷十九。题名五◎汉军机章京俞诵芬 字茗溪，安徽婺源人。嘉庆己卯进士。道光二年闰三月由户部主事入直，官至汀漳龙道。

　　傅绳勋 字秋坪，山东聊城人。嘉庆甲戌进士。道光二年八月由工部主事入直，官至江苏巡抚。

　　蔡勋 字槐卿，广东东莞人。嘉庆己卯举人。道光二年八月由刑部主事入直，官至吉安府知府。

　　赵荣 字斗垣，江苏上海人。文哲孙、秉渊侄。嘉庆丁丑进士。道光二年九月由内阁中书入直。

　　朱逵吉 字颖双，浙江嘉兴人。嘉庆甲戌进士。道光四年十月由内阁中书入直，官至广东督粮道。

　　张祥河 字诗ぎ，江苏娄县人。嘉庆庚辰进士。道光四年十一月由内阁中书入直，官至工部尚书。谥温和。

　　龙汝言 字子嘉，安徽桐城人。嘉庆甲戌状元。道光四年十一月由内阁中书入直，官至兵部员外郎。

　　周涛 字听松，贵州贵筑人。嘉庆庚辰进士。道光五年八月由兵部主事入直，官至河间府知府。

　　汪元爵 字竹君，江苏镇洋人。彦博侄。嘉庆戊寅举人。道光七年正月由内阁中书入直，官至刑部郎中。

　　徐思荃 字颖墀，江西龙南人。（缺）道光七年闰五月由刑部主事入直。

　　方铭彝 字悔轩，安徽定远人。嘉庆己卯举人。道光七年闰五月由内阁中书入直，官至刑部郎中。

　　郑乔林 字春溪，河南罗山人。嘉庆癸酉拔贡。道光七年七月由工部主事入直，官至顺德府知府。

　　许球 字玉叔，安徽歙县人。道光癸未进士。八年正月由吏部主事入直，官至兖沂曹济道。

　　何汝霖 已见大臣。道光八年五月由工部主事入直。

　　王藻 字菽原，江苏通州人。道光壬午进士。八年五月由礼部主事入直，官至湖南布政使。

　　徐基 字韫斋，安徽歙县人。嘉庆丁丑进士。道光十年十月由工部员外郎入直，官至湖北按察汤鹏 字海秋，湖南益阳人。道光癸未进士。十一年五月由礼部主事入直，官至御史，改户部郎中。

　　郑瑞麒 字莹圃，福建闽县人。嘉庆己卯进士。道光十一年七月由内阁中书入直，官至庆远府知府。

　　万贡珍 字蠡门，江苏宜兴人。道光癸未进士。十一年八月由户部主事入直，官至湖南布政使、大理寺卿。

　　王广业 字子勤，江苏泰州人。道光丙戌进士。十一年十月由兵部郎中入直，官至漳州府知府。

　　程庭桂 字楞香，江苏吴县人。道光丙戌进士。十一年十二月由刑部主事入直，官至都察院左副都御史。

　　陈孚恩 已见大臣。道光十二年六月由吏部主事入直。

　　江绍僖 字饮吉，江苏仪征人。道光癸未进士。十二年九月由刑部主事入直，官至刑部郎中。

　　彭蕴章 已见大臣。道光十三年七月由内阁中书入直，复中乙未进士。

　　朱应元 字慎庵，浙江秀水人。道光丙戌进士。十三年十月由工部主事入直，官至庆阳府知府。

　　刘昌 字仲寅，贵州大定人。（缺）道光十三年十二月由兵部主事入直，官至南韶连道。

　　王寅 字琴槎，湖南武陵人。道光己丑进士。十四年三月由户部主事入直。

　　马丽文 字郁斋，湖北蒲圻人。道光癸未进士。十四年三月由礼部主事入直，官至南候补道。

　　王积顺 字若溪，浙江仁和人。道光癸巳进士。十四年五月由内阁中书入直，官至刑部员外郎。

　　林扬祖 字岵瞻，福建莆田人。道光己丑进士。十四年七月由刑部主事入直，官甘肃布政使。

　　胡增瑞 字典斋，江西萍乡人。道光壬辰进士。十五年（缺）月由户部主事入直。

　　陈本钦 字尧农，湖南长沙人。道光壬辰进士。十六年二月由工部主事入直，官至工部员外郎。

　　吴清皋 字小谷，浙江钱塘人。嘉庆癸酉举人。道光十六年由内阁中书入直，官至抚州府知府。

　　何桂馨 字一山，江苏吴县人。道光己丑进士。十六年四月由内阁中书入直，官至陕西道御史。

　　江鸿升 字翊云，福建闽县人。道光己丑进士。十七年八月由工部主事入直，官至雷琼道。

　　潘铎 字木君，江苏江宁人。道光壬辰进士。十七年九月由兵部郎中入直，官至署云贵总督。谥忠毅。

　　王桂 字秋卿，江苏甘泉人。道光己丑进士。十七年十月由吏部主事入直，官至广平府知府。

　　颜以燠 字叙五，广东连平州人。嘉庆丙子举人。道光十九年正月由内阁侍读入直，官至东河总督。

　　汪本铨 字衡甫，江苏阳湖人。道光己丑进士。十九年四月由礼部主事入直，官至浙江布政使。

　　乔晋芳 字心农，山西闻喜人。道光乙未探花。十九年五月由刑部主事入直，官至常德府知府。

　　吴光业 字补之，江西南丰人。道光壬辰进士。十九年七月由刑部主事入直，官至内阁侍读学士。

　　宗稷辰 字涤楼，浙江会稽人。道光辛巳举人。二十年五月由内阁中书入直，官至运河道。

　　梁瀚 字海楼，陕西鄂县人。道光丙申进士。二十年五月由兵部主事入直，官至户部侍郎。

　　程恭寿 字容伯，浙江钱塘人。道光己亥举人。二十年六月由刑部主事入直，官光禄寺少卿。

　　庄心省 字西樵，广东番禺人。道光壬辰进士。二十年七月由户部主事入直，官至户部郎中。

　　聂 字雨风，陕西泾阳人。道光甲午举人。二十二年四月由礼部主事入直，官候补五品京堂。

　　朱宪曾 字铁琴，顺天涿州人。道光癸巳进士。二十二年五月由吏部主事入直。

　　孔庆钅胡 字诚甫，山东曲阜人。道光丙申进士。二十二年十月由工部主事入直，官至贵州按察使。

　　朱丽宣 字霁堂，江苏荆溪人。道光癸巳进士。二十二年十月由工部主事入直，官至工部员外郎。

　　袁甲三 字午桥，河南项城人。道光乙未进士。二十三年四月由礼部主事入直，官至漕运总督。谥端敏。

　　吴士桢 字诵芬，顺天大兴人。道光（缺）举人。二十三年九月由内阁中书入直。

　　钟启峋 字伯平，江西兴国人。道光二十四年二月由兵部七品小京堂入直，复中乙巳进士，官至翰林院侍读，赠四品京堂。

　　吴福年 字竹崖，浙江钱塘人。道光二十四年四月由内阁中书入直，复中乙巳探花，官至翰林院侍读学士。

　　林映棠 字树南，四川奉节人。道光乙未进士。二十四年九月由礼部主事入直，官至兴安府知府，赠光禄寺卿衔。

　　王发桂 字笑山，直隶清苑人。道光丙申进士。二十四年九月由礼部主事入直，官至工部侍郎。

　　邵懿辰 字位西，浙江十二和人。道光辛卯举人。二十五年五月由内阁中书入直，官至刑部员外郎，赠道衔。

　　刘子城 字雉峰，直隶沧州人。道光丁酉拔贡。二十五年五月由吏部主事入直，官至湖北盐法道。

　　王本梧 字琴仙，浙江鄞县人。道光乙酉拔贡。二十五年十一月由兵部员外郎入直，官至吉安府知府，赠道衔。

　　文岳英 字小南，湖南衡山人。道光庚子举人。二十六年正月由户部主事入直。

　　吴嘉淦 字清如，江苏吴县人。道光戊戌进士。二十六年二月由内阁中书入直，官至户部员外郎。

　　曹毓瑛 已见大臣。道光二十六年闰五月由兵部主事入直。

　　汪榘 字心兰，直隶滦州人。道光甲辰举人。二十六年闰五月由工部主事入直，官至广信府知府。

　　段晴川 字春湖，河南温县人。道光丁酉拔贡。二十六年八月由兵部主事入直，官内阁侍读学士。

　　蒋锡绶 字幼竹，江苏长洲人。道光丁酉拔贡。二十八年二月由刑部主事入直，官至安庆府知府。

　　胡嘉楷 字熙伯，江苏江宁人。道光丁酉拔贡。二十九年正月由工部主事入直，官至怀庆府知府。

　　毕至 字春亭，湖北蕲水人。道光乙未进士。二十九年四月由工部郎中入直，官至汉中府知府。

　　陈鸿翊 字仲鸾，顺天宁河人。道光戊戌进士。二十九年闰四月由吏部主事入直，现官汀漳龙道。

　　丁守存 字竹溪，山东日照人。道光乙未进士。二十九年五月由户部主事入直，官湖北督粮道。

　　胡家玉 已见大臣。道光二十九年五月由刑部主事入直。

　　焦瀛 已见大臣。咸丰元年三月由内阁中书入直。

　　钱宝青 字萍工，浙江嘉善人。道光辛丑进士。咸丰元年七月由户部主事入直，官至都察院副都御史。

　　吴台朗 字次垣，江苏丹徒人。道光庚子进士。咸丰元年八月由礼部主事入直，官至山东候补道。

　　钱以同 字小兰，江苏华亭人。道光戊戌进士。咸丰元年闰八月由兵部主事入直，官至（缺）道御史。

　　李汝楫 字济川，南会泽人。道光丁酉拔贡。咸丰元年十月由刑部主事入直，官至四川候补知府。

　　林寿图 字颖叔，福建闽县人。道光乙巳进士。咸丰二年正月由工部主事入直，官陕西布政使。

　　程祖诰 字覃叔，安徽休宁人。道光庚戌进士。咸丰二年三月由户部主事入直，现官宗人府府丞。

　　吴兆麟 字筠轩，浙江钱塘人。道光壬辰举人。咸丰三年二月由内阁中书入直，官江西盐法道。

　　贺寿慈 字云甫，湖北蒲圻人。道光辛丑进士。咸丰三年二月由吏部主事入直，现官都察院左都御史。

　　邓廷丹 字双坡，广西新宁人。道光甲辰进士。咸丰三年二月由工部主事入直，官广东布政使。

　　张金鉴 字子明，广东东莞人，道光甲辰进士。咸丰三年二月由礼部主事入直，官至候选郎中。

　　李德莪 字蓼生，江苏新阳人。道光甲辰进士。咸丰三年二月由工部主事入直，现官贵东道。

　　段承实 字芳山，江西南昌人。道光己亥举人。咸丰三年四月由内阁中书入直，官至刑部员外郎。

　　梁经先 更名景先，字羲初，陕西三原人。道光乙巳进士。咸丰三年五月由工部主事入直，现官河南道御史郭祥瑞 字玉麓，河南新乡人。道光丁未进士。咸丰三年六月由户部主事入直，官至广东按察使。

　　裴季芳 字石麓，河南祥符人。道光丁未进士，咸丰三年六月由内阁中书入直，官至候选知府。

　　白恩佑 字兰岩，山西介休人。道光丁未进士。咸丰三年六月由工部主事入直，官湖南盐法道。

　　章倬标 字果堂，浙江金华人。道光丁未进士。咸丰三年九月由礼部主事入直，现官福建候补道。

　　曾协均 字笙巢，江西南城人。燠子。道光癸卯举人。咸丰三年十二月由内阁中书入直，官庆远府知府。

　　王锡振 更名拯，字少，广西马平人。道光辛丑进士。咸丰四年正月由户部主事入直，官至通政使司通政使。

　　郑锡瀛 字惕庵，顺天大兴人。道光乙巳进士。咸丰四年二月由吏部主事入直，官至都察院副都御史。

　　洗斌 字云樵，广东南海人。道光辛丑进士。咸丰四年二月由工部主事入直，官庐州府知府。

　　夏献云 字芝岑，江西新建人。道光己酉拔贡。咸丰四年三月由刑部七品小京官入直，现官湖南督粮道。

　　谢谦亨 字吉六，福建长泰人。道光乙巳进士。咸丰四年九月由刑部主事入直。

　　蒋超伯 字叔起，江苏江都人。道光乙巳进士。咸丰七年十月由刑部主事入直，官广东候补道。

　　康锡龄 字子锡，山西兴县人。绍镛孙。道光丁酉拔贡。咸丰七年十月由户部员外郎入直，官至延榆绥道。

　　朱梦元 字景唐，江西贵溪人。道光甲辰进士。咸丰八年三月由刑部员外郎入直，官至通政使司通政使。

　　方鼎锐 字子颖，江苏仪征人。咸丰壬子举人。八年五月由内阁中书入直，现官温处道。

　　朱学勤 字修伯，浙江仁和人。咸丰癸丑进士。八年五月由户部主事入直，官至大理寺卿。

　　朱智 字茗笙，浙江钱塘人。咸丰辛亥举人。八年七月由工部主事入直，现官太仆寺卿。

　　张德容 字松坪，浙江西安人。咸丰癸丑进士。九年八月由刑部主事入直，现官岳州府知府。

　　靳邦庆 字迪丞，广西临桂人。咸丰癸丑进士。九年十月由吏部主事入直，现官衢州府知府。

　　许庚身 字星叔，浙江钱塘人。乃普侄。咸丰九年十一月由内阁典籍入直，复中同治壬戌进士，现官光禄寺卿。

　　蒋继洙 字椒林，山东曲阜人。道光庚戌进士。咸丰九年十二月由工部主事入直，现官广信府知府。

　　蔡兆槐 字植三，江苏崇明人。咸丰癸丑进士。十年三月由户部主事入直，现官榆林府知府。

　　杜来锡 字荣三，河南新乡人。咸丰癸丑进士。十年五月由工部主事入直，官至朔平府知府。

　　王恩炳 字周生，江苏高邮人。咸丰六年钦赐举人。十年五月由内阁中书入直。

　　钱应溥 字子密，浙江嘉兴人。道光己酉拔贡。咸丰十年七月由吏部主事入直。

　　范运鹏 字抟九，四川龙昌人。咸丰丙辰进士。十年十月由户部主事入直，官风阳府知府。

　　龚聘英 字莘甫，江苏崇明人。咸丰十年十月由刑部主事入直，复中同治壬戌进士，官至翰林院编修。

　　沈淮字桐甫，浙江鄞县人。道光己酉举人。咸丰十年十月由内阁中书入直，官至陕西道御史。

　　江人镜 字蓉舫，安徽婺源人。道光己酉举人。咸丰十年十月由内阁中书入直，现官太原府知府。

　　李庭萧 字小轩，湖北黄安人。咸丰癸丑进士。十年十月由户部主事入直，现官陕西道御史。

　　周瑞清 字鉴湖，广西临桂人。咸丰己未进士。十一年十月由刑部主事入直，现官太常寺少卿。

　　何入之 字柳门，广东番禺人。咸丰乙卯举人。十一年十月由工部郎中入直。

　　区公辅 字盍簪，广东番禺人。咸丰辛亥举人。十一年十一月由户部主事入直。

　　龚嘉俊 字幼安，南昆明人。咸丰丙辰进士。同治元年二月由礼部员外郎入直，现官绍兴府知府。

　　陈元楷 字玉珊，广东顺德人。道光庚戌进士。同治元年四月由吏部郎中入直。

　　王汝讷 字子默，直隶滦州人。咸丰庚申进士。同治元年四月由工部主事入直，官至青州府知府。

　　冯柏年 字鹤崖，直隶天津人。道光己亥举人。同治元年六月由内阁中书入直，官至江宁府知府。

　　徐用仪 字小云，浙江海盐人。咸丰己未举人。同治元年八月由刑部主事入直，官鸿胪寺少卿、候补四品京堂。

　　史崧秀 字琴孙，江苏溧阳人。咸丰丙辰进上。同治元年八月由吏部主事入直，现官叙州府知府。

　　邵文煦 字茗仙，浙江余姚人。咸丰辛亥举人。同治元年八月由内阁中书入直，官刑部候补主事。

　　徐景轼 字肖坡，安徽歙县人。咸丰丙辰进士。同治二年五月由礼部主事入直，现官雅州府知府。

　　方熊祥 字子望，浙江仁和人。咸丰癸丑进士。同治二年六月由户部主事入直，官兴化府知府。

　　叶衍兰 字兰台，广东番禺人。咸丰丙辰进士。同治三年五月由户部主事入直，现官户部员外郎。

　　萧庭滋 字润宇，贵州开州人。咸丰戊午举人。同治四年正月由兵部员外郎入直。

　　吴国杰 字超伯，安徽休宁人。道光己酉举人。同治六年五月由兵部主事入直。

　　金曰修 字少伯，浙江钱塘人。同治乙丑进士。六年六月由宗人府主事入直。

　　梁僧宝 原名思问，字颖倩，广东顺德人。咸丰己未进士。同治七年闰四月由礼部员外郎入直，官鸿胪寺少卿。

　　胡延夔 字子韶，山西繁峙人，咸丰丙辰进士。同治七年九月由礼部主事入直，现官礼部员外郎。

　　陆棠 字憩云，江苏太仓人。咸丰辛亥举人。同治八年二月由刑部主事入直，现官刑部郎中。

　　张岳年 原名善倬，字竹晨，浙江鄞县人。咸丰壬子举人。同治八年二月由刑部主事入直，现官刑部员外郎。

　　李耀奎 字{艹凌}舟，直隶天津人。咸丰辛亥举人。同治八年七月由内阁中书入直，现官内阁侍读。

　　李方豫 字荆南，江苏江都人。同治丁卯举人。九年四月由工部员外郎入直。

　　李士彬 字伯质，湖北蕲州人。同治乙丑进士。九年五月由刑部主事入直。

　　丁鹤年 字仙谱，汉军镶黄旗人。同治甲子举人。九年八月由工部主事入直，现官工部员外郎。

　　沈源深 字叔眉，河南祥符人。咸丰庚申进士。同治九年九月由吏部主事入直，现官吏部员外郎。

　　魏邦翰 字季莼，江苏邳州人。同治庚午举人。十年二月由吏部主事入直。

　　陈毓秀 字慧卿，江苏江阴人。同治乙丑进士。十年五月由户部主事入直。

　　冯光勋 字伯绅，江苏阳湖人。同治乙丑进士。十年十二月由刑部主事入直。

　　李固恒 字少石，河南郑州人。咸丰壬子举人。同治十一年二月由兵部郎中入直。

　　余联沅 字珊，湖北孝感人。同治壬戌举人。光绪元年正月由内阁中书入直。

　　萧韶 字杞山，湖南清泉人。同治丁卯举人。光绪元年二月由刑部员外郎入直。

　　方恭铭 字寿甫，浙江仁和人。同治癸亥进士。光绪元年六月由户部主事入直。

　　庄予桢 字干林，山东莒州人。同治壬戌进士。光绪元年八月由礼部主事入直。

　　●卷二十。诗文一◎汪由敦诗三首△春晓入直鱼钥初传曙色横，风催残漏有余声。游仙难醒人间梦，换骨须从天上行。拥帚玉除春露重，卷帘温室晓灯清。应知无上光明界，顾陆丹青画不成。

　　△静宜园侍直听钟趋直趁晨鸦，帘卷前山片片霞。铃索无声封事少，一鞭归路日初斜。

　　△直庐即事昼长人散敞帘栊，宫漏三声过未中。晚奏封章还侍报，坐看飞絮扑晴空。

　　◎于敏中诗一首申拂珊光禄行帐中，获生狍一，献之大庖。异日即以颁赐。木兰扈跸佳话也，不可无诗纪其事。辄赋六韵赠之特拜全狍赐，颁从数获余。喧传徼矾得，列献射生如（是狍与从猎诸人所射生，同列簿以献）。食力偿其愿，旌劳溯厥初。幻殊迷鹿梦，笑拟弄獐书（同人有举此为戏者）。行炙夸宾客，分鲜逮仆舆。东方工割肉（拂珊昨在宴次每以善割自负），归遗一轩渠。

　　◎赵文哲诗一首△长歌行赠陆耳山陆敬舆有荒庄，赵元叔有空囊，一贫至此非所恨，但恨一出一入相避成参商。与君结交久，乐事挂人口。销夏云林壁上泉，饯春绣谷花前酒。闻君昨从吴越赋《皇华》，旧句已笼碧纱否？万人海中藏我六载余，君亦冗寄宣南坊畔庐。深深青琐闼，滑滑白玉除。十行之诏万卷书，与君朝朝暮暮蛩驱如。今春歌上陵，去秋歌出塞。属车豹尾间，簪笔两人在。偶然拍马飞前，草檄飞书立而待。壬午同年生，与君同命鸟。长安泥爪何足夸，别有千秋共怀抱。我昨一跌君不知，国门一出十步三威迟。计程谓当此倾盖，嗟哉杨朱泪洒歧路歧。行者万里涂，居者万里心，楚山崭崭水淫淫。知君朝回一灯对风雪，梦中千岩万壑与我同登临。陆敬舆，赵元叔，曷不云龙共追逐。诗题日南至，书到日东陆。咏梅傥寄《草堂篇》，吹笛还酬《武溪曲》。

　　◎陆耀诗三首△扈从木兰赋赠同人属和地迥天高露气清，行围岁事有期程。关门不设防秋戍，壮士能歌出塞声。霹雳手翻弓引满，风飚蹄蹴马骑生。短衣橐笔长杨里，早愧相如作赋情。

　　△寓园杂咏和阮&lt；广吾&gt；山同年中庭促膝共蘧庐，谐笑云云习未除。苟节删于相熟后，淡怀长似订交初。才华须让连城璧，蹇劣谁持下坂车。夜久不知河转角，柳梢缺月挂方疏。

　　敢笑趋公职事微，每因戒旦切朝饥。自牵骡马呼奚仆，已见群集省闱。宫漏传声催制草，掖梧寒露湿朝衣。在家早起平生意，莫怪劳薪偃息希。

　　◎严长明诗一首△寄王兰泉前辈诏策筹边第一功，恩光稠叠动昭融。翔鸾音湛三槐露，雀翎翻九棘风。邦典坐愁心郑重，王纶手捧地尊崇（公入都后，晋秩大理寺卿，仍直枢庭）。临风莫道台光迥，仰首卿云即见公。

　　◎赵翼诗六首△璞函落第后入直军机诗以调之吾家元叔今诗翁，才名廿载雄江东。弱不胜衣一把骨，笔力乃挽千钧弓。一朝献赋入薇省，长安诗社几为空。我昨读君诗满册，雅材百五妙驱策。机杼织成七襄锦，云霞补自五色石。老树著化霏远香，疏桐滴雨湛寒碧。有时哀丝弹寡女，忽焉快剑击侠客。即今此道论作家，得不推袁虚一席。胡为才高遇偏左，两试春官再被斥。途穷阮籍思回车，去直枢曹应推择。自言日暮甘倒行，冷官聊逐热客迹。噫嘻此地吾旧游，直庐珥笔参国谋。夜草军机磨盾鼻，晓宣相麻促词头。从猎每随虎贲队，待漏惯听鸡人筹。文章报国儒者事，固藉黼黻宣五猷。独惜君才不易得，自今未免分日力。眼看名山业垂就，忍把精神耗吏职。丈夫穷达会有命，不如读书饱胸臆。竿进百尺步益艰，丹将九还火莫息。期君速到蓬山巅，宽间岁月恣讨研。却将锁院挥毫手，来作花砖应制篇。

　　△军机夜直鳞鳞鸳瓦露华生，夜直深严听漏声。地接星河双阙迥，职供文字一官清。蛮笺书剪三更烛，神索风传万里兵（时方用兵西陲）。所愧才非船下水，班联虚忝侍承明。

　　清切方知圣主劳，手批军报夜濡毫。锦囊有策兵机密，金匮无书庙算高。乐府伫听朱鹭鼓，尚方早赐紫貂袍。书生耽笔惭何补，不抵沙场斫贼刀。

　　△下直同漱田秋帆诸人郊行即事雨过青圻净曲尘，出郊人也共欣欣。班轮只日余双日，春已三分过二分。蝶趁衣香芳草路，鸦衔祭肉夕阳坟。郊行景色真堪画，只少担瓶一老军。

　　△七十自述东华初步软尘红，移直枢曹地位崇。五夜趋朝鸡唱月，九秋出塞马趋风。沈沈锁院听铃索，漠漠周去挽角弓。六载微劳差自慰，西师及见告成功（补中书，入直军机，前后凡六年，时方用兵西陲）。

　　历历巢痕记忆真，一时风景一时人。曾因亻暴直深严地，及事当朝老大臣。门馆无私心似水，衣冠有庆物皆春。只今回首平津阁，惭愧曾充上座宾（谓傅文忠、汪丈端二公）。

　　◎王昶诗十四首△直庐晓坐东华扃已开，北阙钟初响。鸣镳人建章，瑶所蹑宏敞。残月远无痕，明河高有象。直庐散微香，封事犹未上。偶与鹭行，披襟励诚谠。松火转茗炉，兰膏映书幌。静欣翰墨间，晴觉云霞朗。禁地肃清严，簿书谢鞅掌。惭非经世才，谬作钧天想。

　　岁暮蒙赐鱼雉鹿兔果品恭纪腊祭行将举，天厨已早颁。江鱼冰鬣壮，山雉锦翎斑。珍合殊方产，恩深内殿班（惟乾清门侍卫、军机房章京有之，部院郎官皆不及也）。彻来供晚膳，欢喜溢慈颜。

　　△常山峪晚直驰道缘崖筑，行宫傍岭升，前驱先射虎，别骑晚调鹰。夕照千峰雨，疏烟万帐灯。秋风残暑退，凉气满衣棱。

　　△自热河至张家营作令典秋三月，康庄第一程。沧溟连雁塞，古戍亘龙城。禾黍征丰稔，烽烟息太平。何期韦带士，得与飞行。

　　紫塞卢龙北，檀河又白河。日暄乾稻廪，风劲转蓬科。鸟雀因寒聚，鸡豚就食多。羲皇风俗古，竹马更婆娑。

　　六十七围场，方舆及大荒。秋高峰更翠，霜重草全黄。地界卡伦接，泉源淖尔长（每一围场必有哈达山，下有泉，众流积水谓之淖尔）。弯环红栅在，来往便戎行（围场八旗分四正四隅，相距二三十里不等，近者或距六七里，盖中有山者始为围场。以山大则禽兽多，山小则禽兽少，故远近不能一概也）。

　　△木兰围中和申光禄笏山韵霓旌风急动龙蛇，跋马秋原野径斜。指点溪山真似画，可无茅屋两三家。

　　历尽孱颜鸟道平，万峰顶上晓霜清。不妨预作登高会，只少蓝舆载酒行。

　　沙河才过碧山开，古木秋深翠作堆。空谷何人能见赏，年年风雪老琴材。

　　短衣茸帽晓迎风，塞雁行行度碧空。知是山程行过半，初阳一抹树梢红（围中路程远者不过三四十里，近者乃十余里。每黎明启行，至晓日三竿则已抵下营矣）。

　　△再次前韵溪流曲曲绾秋蛇，列帐层层傍岭斜。人语鸡声成小住，居然来往似邻家。

　　绝磴初开木栈平，苍岩雨过十分清。书生忽欲夸身手，笑与期门纵辔行。

　　旃门两翼画旗开，飒沓风生万马堆。今岁献禽知倍富，龙沙天骥正呈材（侍卫傅君灵安新从大宛市马归，高伉壮健，异于常品）。

　　千林黄叶秋风，残日初沈暮霭空。散直归来频觅路，停鞭遥指帐灯红。

　　△合围后有鹿逸至金坛相国帐中絷以呈献特赐双眼花翎以志嘉瑞四山万骑殷雷霆，黄阁开帷对翠屏。岂有射声来虎帐，竟同折角出龙庭。八珍络绎增仙膳，双眼匀圆耀彩翎。总与明良添盛事，好传佳话玉堂听（相国时掌翰林院事）。

　　◎戴衢亨诗一首△送范摄生方葆岩随尚书福侯赴台湾平贼男儿事业请长缨，磨盾濡毫意气横。阃外谈谐资将略，幕中书记擅诗名。旌旗下濑鱼龙伏，鼓角从天猿鹤惊。观海从戎心胆阔，此行差不负平生。

　　◎冯培诗二十首骸吴蠡涛新年初至西苑韵首春惯遵涂，我马意亦洽。湖冰老渐消，岚翠秀堪掐。绪风苏草树，初日乱凫鸭。桥喧簇鱼竿，泥活起花锸。入直欣事简，遭逢此时恰。曳佩銮鸣空，抽毫剑出匣。趋走五色云，挥洒十行札。境邃引蓬壶，谈雄倒江峡。钧乐飘管弦，火戏幻鳞甲。诗翁诗格健，牛耳齐盟狎。自哂莛叩钟，元白故难压。

　　△为戴莲士修撰纪事阿济格鸠开广原，秋场蹴踏万马屯。雄雷急雪日数番，鞭梢涌出扶桑暾。幔城山川朝至尊，飞负羽环为门。一狍进逸如星奔，注矢竞发追惊魂，有人突前气欲吞。赤手生扌益林莽翻，不用网去及火燔。中黄愕视相顾言，是何勇者育与贲？胆粗势可移昆仑，就看雅度儒臣敦，但有笔橐无刀鞋，献禽天子旋拜恩，大庖波及逾春温。帝曰前后两状元，丙申旧事堪同论，戴以继于衣钵存（赐诗有云：“状元端是让前辈，大小获则同。”盖以于敏中丙申岁围帐获鹿事为此）。五十六字荣光骞，捧来宝敌千。旁观敢不敢喧，我惭刺促驹局辕。侧闻盛事须眉掀，持螯执鹿谁轾轩。一笑沃我松醪浑，兴酣作诗棱可扪。

　　△和沈舫西用东坡清虚堂韵寄怀之作瘦马日踏河堤沙，厢东聚散如蜂衙（军机直房在山庄门东）。自夏徂秋气候变，卜归尚杳灯无花。吾生到处作萍梗，何者为客何者家。不能挽弓夸中鹄（时同人有随班校射者），但令削札供涂鸦。吴兴山水剧清远，有才京国流芬葩。诗筒缄递付驿使，骊珠错落穷搜爬。遥知右掖雨余静，坡翁一卷浇新茶。燃残官烛记寸刻，数来禁鼓传三挝。怀人未得尊酒共，赫蹄展读空长嗟。相逢瓜代粲一笑，掀髯对月杯斟霞。

　　△晚直寂寥人散尽，独作后栖鸦。只有青山对，偏迟落日斜。虬钟林外静，鱼钥禁中赊。暝色看徒御，迎来白鼻（守晚者候宫门上锁始归，仆夫控马以待也）。

　　△七峰别墅月夜春色在空冥，烟高入夜清。鸟巢落山牖，鱼背负潭星。老树净堪倚，幽斋凉不扃。尘劳顿披豁，身世此浮萍。

　　持醪酹残雪，中有梅花魂。远梦过江水，新愁挂月村。云岚和幔卷，石井抵床温，已觉圆辉溢，然灯近上元。

　　△早直带雾披阊阖，晨光到恰开。递函封事少，布埒射侯催。树色浓于染，峰阴湿似苔。宵衣天语出，早问雨来。

　　△西苑退直骀荡韶光昼漏迟，从容散直早春时。日临燕九仙云近，风过秋千温树知。听遍啼莺浓似酒，飘来法曲袅如丝。太平多暇供吟赏，依旧陈编信手披。

　　△和阮唐山前辈假宿七峰别墅之作废墅临湖老屋椽，白波浮动夕阳前。归林倦翼争投暝，卧地残峰不记年。重剔秋灯追往事，乍回春梦破尘缘。何如木叶淮南夜，商略西窗听雨眠。

　　△直次无事戏作直庐阒静似茅庵，坐卧何殊弥勒龛。帘影欲摇云满屋，鸟声疑对客清谈。添{难火}官烛更初永，强饭公厨味久谙。日夕拈毫无一字，年来懒过再眠蚕。

　　△陆蘧庵、方荷岩还京，喜赠时同赴关陇者刘退谷、汪首禾、裘可亭。复值睢州河口漫溢，往豫襄事，并以寄怀。

　　翩翩才调赋从军，陇右论功得五君。人醉蒲桃初罢宴，秋深瓠子又离群。朝家事重《河渠志》，官秩荣登战伐勋（诸君皆以军功晋级）。愧我不才空握椠，编书想见栅摩云（时承纂《石峰堡纪略》）。

　　△七峰园旧有海棠一株，甚繁茂，今已枯萎，和蠡涛韵ゎ被冲寒直禁扃，纸窗寂历短檠青。一年驹隙匆匆过，五夜鸡声细细听。官事稍稀翻汗简，春光欲到动花铃。玉棠未必真天上，随处因缘是福庭（予与裴山俱由翰林改官）。

　　△陈荫山舍人寄示《滦河道中诸咏》，有“山如太古谁能学，石不多言便可交”之句，盖自况并以见赠也，因赋此酬其意策马无端又寒垣，邮亭旅舍墨留痕。诗堪记里前尘在，人贵知心古意敦。一篑成时山可学，八音谐处石能言。与君共结盟鸥侣，海色江声恣讨论。

　　△闻刘朴夫给事奄边，其妻汤恭人殉节。诗以哀之廿年起草禁垣久，万里兼程驿使催。盛壮早惊双鬓雪，耗磨甘忍寸心灰。生前有像真能肖（去年滦河直庐，缪舍人为画像，极似），身后无儿亦可哀。犹忆追趋如昨日，讣音偏向病中来。

　　圣主临轩惜此臣，赐金加秩重恩纶。荣叨泉壤魂应感，死谢戎行气尚振（福相国赴台剿匪，欲与给事偕行，以疾甚弗果）。结发痛深连理树，捐躯羞作未亡人。晋陵山色辉坊表，天语旌嘉勒字新（有旨进赠鸿胪寺卿，赐银一百两，汤氏建坊旌节）。

　　△夏日留京亻暴直漫兴纶扉晨启集冠裳，元老威仪政事堂。偶话先朝听历历，神游直是到羲皇（谓云岩相国）。

　　日斜云净一帘垂，绿树沈沈引梦迟。公膳餐余无个事，断蝉声在乍晴时。

　　长安门外簇停车，三日周环守直庐（时同直人少，隔三日夜班一周）。毕竟从容还偃蹇，塞垣跋马复何如。

　　斗室何由解郁蒸，葛衫蕉扇小窗凭。臣心已自凉如水，不藉颁来内府冰（每年有移牒领冰之例，实则直次未设一冰也）。

　　◎秦瀛诗一首△七峰别墅月夜和冯玉圃吏部韵暮色落空冥，众峰相与青。钟声度明月，林影散寒星。高阁向山迥，邻扉隔涧扃。闲来感身世，天地一浮萍。

　　◎管世铭诗五十五首△送秦小岘同年观察浙东枢庭才彦集，落落几诗人。之子清吟擅，能无同调亲。鸡栖时并辔，豹直每均茵。忽建高牙去，相思越水滨。

　　△浮沈误玷承明直，浮沈十载强。拙竽空滥队，秃颖枉居囊。目自分臧否，心还任激扬。小臣于数子，或尚有微长。

　　△暮春傣直西苑旭日动宫鸦，连朝扑面沙。气清初润麦，风定欲苏花。ゎ被书携友，周庐墅作家。田田荷叶小，又从五云车。

　　△机庭纪事金仓碌碌治符书，忽遣簪毫近玉除。分带六曹专视草，未登五品特垂鱼。月常半直青绫被，岁或三随黄屋车。清切此时称右职，只惭郎鬓已萧疏。

　　△直庐有寄直庐特许北门开，视草新班擢上才。初地传衣将百岁，昔贤倚笔已三回。兴元赦制加颜读，泽潞军书运掌裁。润色王言良不易，岂惟前路近中台。

　　△扈跸秋称纪事愧乏凌云赋《子虚》，又无强记诵亡书。精销自拟劳薪似，也扈金根备属车。

　　驿书滦水接都京，四日循环有定程。连夕雨多迟数刻，岭头已遣近臣迎（每日报到迟，即派侍卫章京过广仁岭迎递）。

　　面承密敕语从容，分写新纶撰进恭。御笔亲增三五字，别传天语带朱封（诏草经朱笔更改，例应另纸恭录，惟廷寄谕旨即以朱发）。

　　鱼龙散乐列琼筵，视政如常倍觉虔。一曲仙韶听未阕，重臣三对御床前（万寿节演剧后视政如常，军机大臣有一日召对数次者）。

　　不择秋蛇与墨猪，但期疾速勿迟逾。缮完呈本催分寄，（有一旨而传谕数人者，照书数纸各寄，谓之分奇。）珍重临时与过朱（凡恭遇御笔增改遵录他本者，谓之过朱）。

　　方寸琼函叠纸成，绿牌交出记分明（凡引见记名各员，吏、兵两部以绿牌交机庭照录，入存记匣，随时进御）。新来方面开何缺，封事先题进空名（书缺而空其名，以待御笔）。

　　天书脱稿进尧阶，加紧邮程计日排（自每日行四百里以至六百里加紧不等）。欲印紫泥先请钥，亟绳夹袋出金牌（机庭印钥例由大臣中行走最前者佩带，取用以金牌为合符）。

　　旧事分明记阿谁，独难颠末诵无遗。试纟番随手当年簿（机庭总簿谓之随手），充栋封题若列眉（检查旧事，必按各年随手簿索之）。

　　破例恩先契圣情，且教集议付廷评。何时部疏才呈阁，预写词头拟准行（凡直省奏请迁除当上意者，虽交部议，仍命存记；本上时议，亦拟旨准行）。

　　赐果分鲜事叠稠，绮纨三品列卿俦（凡颁赐表里，军机章京例视三品京堂）。辛勤视草迟公退，克食羹辍夕羞（国语恩赏谓之克食）。

　　缄滕黄匣付昆仑，中有军书要件存（当直者例满、汉各一人，带要件先候于尖营，以备承旨）。今日莫音谁扈直，最先跋马候乌墩。（国语以随豹尾为跟莫音，尖营为乌墩）

　　内庭章服例优崇，貂锦平时借紫同。马上羊羔齐著，只披风帽是猩红。

　　下围传驾左门还，在直郎官总立班。不向长杨陪羽猎，何由亲切观大颜（军机帐房例在幔城之左，凡驾由左门入，在直章京皆立班）。

　　封章络绎费天题，夕对方终塞日西（行在召见军机大臣，恒在晚膳以后）。诏草先成先进御，不须留待十行齐（凡撰拟诏在六七道以上者，辄命随成随进）。

　　请驾悬知日未暾，昨宵披答取重论。幔城一片传呼急，恰有人先直早门（上直有一人最早者，谓之早门）。

　　交抄（内阁）发递纸如飞，针晷时时视带围。坐待行庐传合钥（散直有一人最晚者，以宫门下钥为度），珠车灯火照光归（周庐夜直兵弁统谓之珠车）。

　　行帐安床篷艇齐，欠伸常虑打头低。梦回误听潇湘雁，却是寒驼带雨啼。

　　晚看白道夕看星，十二围场句曲形。忽见塞门山色好，插天依旧马头青（围场以西去，以东还）。

　　旋跸欣承休沐恩，例容七日浣尘昏（扈跸初归，例得休浣七日）。朝衫重系牟尼串，雅步趋翔内右门（内直各官皆进乾清门，惟军机直郎许兼由内右门出入）。

　　惟凭谨畏直承明，缄口仍防出舌轻。有问辄将他语乱，肯言温室树何名？

　　△追纪旧事语关新故禁销宜，平地吹毛赖护持。辨雪仍登天禄阁，三家诗草一家词（丁未春，大宗伯某掎摭王渔洋、朱竹坨、查他山三家诗及吴园次长短句内语疵，奏请毁禁，事下机庭。时余甫内直，惟请将《曝书亭集。寿李清》七言古诗一首，事在禁前，照例抽毁，其渔洋《秋柳》七律及他山《宫中草》绝句、园次词语意均无违碍。当路颇韪其议，奏上，报可）。

　　△夏日直留守班即事杂诗九夏銮舆捺钵停（见《曝书亭集》），暂教纶阁合机庭。濡毫兼问廊餐地，凭借西头学士厅（每年借蒙古学士堂为早直之地）。

　　相逢争说息肩期，留务清闲亦恐迟。听彻六更兴辨指，登车略后早朝时。（冯玉圃同年尝见语曰：“每日晨兴，总以帏中辨指为度。”）

　　依然三日上更番，过午何人共掖垣。睡起斜阳满宫树，晴蝉乾鹊一时喧。

　　膏泽应知帝念殷，朝朝籍记等书云。今年畅雨多时若，少有飞书附驿闻。

　　直房朵殿最西偏，岸帻深衣听自便。今日相公亲宿卫，近哺冠带候文渊。

　　随单公件束纵横，事迹难详部寺门。各听所由将领去，只令官簿自书名。

　　机宜文字稿连蜷，纸断行斜半不全。随报卷还窥约略，仍同省树不轻传。

　　每及清凉趁早衙，日高意已厌轻纱。西园不到刚三月，虚负薰风红白花。

　　七峰别墅口占西园ゎ被久如家，无复城南载酒车。犹喜诗情有供养，上楼山色下楼花。

　　●卷二十一。诗文二◎裘行简诗二十五首上元后一日退直七峰别墅次冯玉圃前辈韵春光满蓬瀛，生意尽融洽。群花蒙泽先，含苞已防掐。暖通跃沼鱼，欣动藏池鸭。町畦聚黄冠，吉语兴畚锸。土膏旧润滋，又荷新恩恰。千顷铺银雯，辉映珠腾匣。即景擘蛮笺，火急迫逋扎（玉圃诗系直次促成者）。聱牙韵诘屈，如滩声转峡。律阵谁搴旗，研焚余弃甲。退直得余闲，涉笔聊谑狎。计日城南游，花应盈担压。

　　△同程爱庐日直亻暴直承明载笔俱，五更钟每听纡徐。羡君百斛才扛鼎，愧我三年仕滥竽。过眼隙驹惊老大，关心归雁梦江湖。寻芳拟共城南去，指点春光在画图（爱庐有《春深花覆读书庐图》）。

　　△随从木兰次冯玉圃前辈韵匆匆谁唱赠行歌，又度羊肠九曲河。满箧征衣余野马，一身生计倚封驼。山连远塞高低接，人到中年聚散多。去住都为官事系（玉圃以纂书留京），莼鲈乡味近如何。

　　豹尾曾同扈从俦，仙庄橐笔日追游（昨岁同玉圃随从热河）。关心夜烛兼晨漏，赌唱长歌更短讴。岁月只随鸿爪幻，云山又见雉媒秋。黄花重九年年负，选鹏轮君醉墨留。

　　△滦阳中秋集戴莲士太史寓斋次汪首禾前辈韵丹嶂千重水一崖，山川犹是岁时加。旧游似燕春寻垒，小集如鸥晚聚沙。袖里诗篇堪作伴，眼前风不月须赊。明朝骑马兴州道，又听边秋起暮笳（十六日进哨）。

　　△题画次程也园考功韵蛮笺十样竞抽毫，律阵词坛继水曹。旧雨重陪敲玉佩，几人得路赐绯袍（再直枢庭，当日同事诸君多跻清要矣）。谁怜老圃秋同淡，漫出商音语变骚。珍重花期莫辜负，城南沽酒费钱刀。

　　△五月十八日夜直夜直分班各一遭，年年橐笔占郎曹。风传更鼓天街迥，星傍觚棱月殿高。荫隔疏帘成薄醉，凉生团扇效微劳。流萤点点缘皆砌，伴我吟情映紫毫。

　　△九月趋直香山瑶池蓬岛景全收，览胜还登最上头。镜里楼台分缥缈，仙家云树自清幽。谁言官事无佳兴，毕竟劳人得壮游。多少城南探菊客，笑他只为蟹螯留。

　　△次韵答沈舫西直庐骚坛淮继隐侯风，家世原推《八咏》雄。雨歇螭头金错落，凉生殿角玉丁东。人缘当制搞词典，诗有真情和韵工。想耸鸢肩闲洒翰，炉烟细袅墨池中。

　　△赠戴莲士宫庶谁道文章可富身，剧怜囊橐愈清贫。诸生遍入东风座，遥海争雄大雅轮。知制诰阶唐翰苑，副枢密秩宋词臣：科名不愧通才选，落落前头代几人。

　　△次管韫山侍御中秋夜直韵摇鞭才别古兴桓，锵佩旋瞻豸角冠。赋就秋声入蕴藉，灯移莲影地高寒。九门夜肃黄金锁，三殿光生白玉盘。想见鸟丝挥彩笔，几回写罢自寻看。

　　△元日直庐祥开淑景紫云铺，鹭序鸳行次第趋。日丽元辰春已透，人传吉语笑相呼。呜珂直散炉烟静，誊诏恩浓墨沼酥（直隶、河南、山东三省俱奉恩旨展赈，于次日颁发，是日先期恭录）。自诩小臣依禁近，太平无事笔先濡（枢庭事件皆标于册，曰随手登记，元旦则装钉新册，敬书“太平无事”四字于册端）。

　　△叠前韵答沈舫西工部花砖退直日斜晡，步さ年年秘殿趋。春入蛮笺增跌宕，酒浓铜叶拟招呼。放怀似我狂犹昔，搦管因君润欲酥。为语东阳人太瘦，淋漓大笔莫频濡。

　　△五月二十八日直庐夜雨偶作顿喜凉飚埽热尘，扶疏绕屋挂天绅。摊书岑寂灯花暗，问夜殷勤漏滴真。但见蝇头钻故纸，几曾车脚悔劳薪。由来郎署容潇洒，何事冯公感叹频。

　　△雨夜怀程也园吏部钱裴山农部鲍树堂中翰青琐芸香紫塞烟，关情两地一缄传。怀人动感三秋赋，示疾难参五味禅（近以腹疾节饮食）。以外穷通原自在，此中劳逸各随缘（留京者每日寅入内阁，闻滦河诸君颇暇）。无端枨触萧萧雨，密树苍凉入暮天。

　　△次钱裴山见寄韵丽正门趋剑佩身，仙才合奉属车尘。隶传程邈三千字，瑟鼓湘灵第一人（君工篆隶，以“鼓瑟希”三句题试礼闱第一）。今古抗怀高论剧，云山到手卧游真（兼工绘事）。高城渐听秋砧起，我亦行装检点频。

　　磨盾抽毫紫塞行，由来能事属书生。人如社燕年年至，居似秋枰局局更（滦阳寓居，向来前后班皆预为指定，互相更换）。画谱诗牌闲里趣，阑风伏雨客中情。我怀君日君思我，两地开缄四韵成。

　　△七月二十四日滦河起程作一年一度代更番，旅壁常看旧句存。路绕重山迷向背，秋争余暑迭寒喧。陇秦恍惚严军令，将帅频仍沐主恩。惭愧小臣无报称，濡毫挥汗写纶言。

　　△题旧存便面此乾隆癸丑年西苑直庐同人书画也。后以篷敝裱为软幅，藏之笥中，亦几忘之矣。今检点书箧，忽得此幅，因思冯实庵给谏已归老，锡山杜山侍御已作古人，程也园考功以忧归里，盛孟岩侍御出守同州，钱裴山祠部督学粤西，昨任满回京，复入枢庭。而此内未经与题者，山所谓与之对弈之汪首禾，今任苏州方伯；与之同观之素兰畦，今观察关中。孟岩所谓先归偃卧不及同观之沈舫西，今为泰安太守。癸丑距今甫十年，俯仰间已不胜聚散之感，率题二诗以志慨叹云尔。

　　谁道烟云易变迁，烟云满幅尚依然。只今笔墨联同调，故纸重看已十年。

　　承明亻暴直聚郎官，偶尔闲情感笔端。离合浮踪风雅事，一时惆怅墨千丸。

　　◎曾燠诗二首△木兰从猎酬曹俪笙同年寄怀韵河如陇坂羊肠曲（木兰有河名羊肠），天似穹庐雁塞宽。晓拂霜华千帐湿，夜明猎火四山寒。才非献赋空操管，恩许分鲜每压鞍。不负此行缘底事，丹崖碧树饱经看。

　　△除夜禁中宿直斗柄初回凤阙间，松盆彻夜照清班。九重真觉春先到，万户谁如我最闲。南亩占年翻雪壤，西师送喜过天山。书生何补升平业，岁月催人鬓自斑。

　　◎关槐诗二首△入直军机处呈同直诸公缥缈炉烟禁春，更番密勿掌丝纶。起家词赋皆先泽，报国文章在此身。游侣祥麟威凤集，图书朱户绿窗陈。一从奉召归枢掖，尺五天低雨露新。

　　△同邵海度、吴槐江夜行莲花套。

　　山行百折蹑层梯，磴道盘旋入望迷。驿岭冲云同走马，荒村落月又鸣鸡。五更清景三人共，一望寒烟万木齐。差喜行营封事少，悬崖翠壁待分题。

　　◎钱楷诗三首△七峰别墅晚望独立苍茫兴不孤，暂时尘眼对菰芦。满天秋气雨霏夜，隔岸人家灯照湖。杨柳六桥碧活脱，芙蓉两角青模糊。个中许著乌篷舫，便溯烟波作钓徒。

　　△九日静宜园晓直玉泉西去路逶迤，马上乘船趁早晖。人海不知秋已老，重阳如此古来稀。风驱落叶满山响，石迸流泉行径微。腰脚非关萸菊健，鞭丝还逐暮鸦归。

　　△和冯玉圃小除夕同夜直韵榻列东西户不扃，一冬几共此灯青。学疏《苍》《雅》绳书榷，言尽韦弦破睡听。无事福同清月，旧游尘忆玉堂铃。长安爆竹千门响，凭送春声到禁庭。

　　◎吴俊诗十三首△七峰别墅杂咏△楸槭槭似私语，瑟瑟嘲孤吟。赤日不到地，暗虫相追寻。我梦尔来扰，我愁尔来侵。势欲闹一亩，群蘖为之喑。啁啾初生鸟，十百巢其阴。一雨淹半月，湿灶不得Ь。而尔工簸弄，蔽亏斗与参。欲锄且未可，留以障炎。

　　△枣两见初花时，今来复掇实。倚梯升其颠，百劳餍一逸。舍人腰腹瘦，奉职载栗栗。退直无一事，食枣愈食蜜。能令肝脾调，亦使头发漆。栏边捕螳螂，石罅寻蟋蟀。饱食自栩栩，都忘沐与栉。叮咛告园丁，壅溉罔缺失。须防根穴蚁，还恐皮处虱。明年四五月，花复照我室。

　　△松窗前松两株，鳞脱爪则存。亦欲自吟啸，失势噤难言。毒蘖纷怒出，苘菅亦已蕃。如何夭矮姿，困此笼与樊。怒雨走霹雳，黑云惊奔翻。众木尽喑哑，而能舞轩轩。酹尔一杯酒，写我心郁烦。

　　△柳丝疏不受栉，条空不禁舞。风月凑众芳，独尔忝侪侣。平生烟雾姿，能事在媚妩。一旦髡其颠，焉能伪疏古。人皆施斧斤，吾意颇未许。引泉培其根，伐莽壅以土。夫岂真汝怜，聊用相存汝。弃取了无与，荣悴自其所。稍稍腰肢成，袅然弄春雨。便有无穷人，辛苦学张绪。

　　△新年初至西苑次玉圃韵西山入新年，渐与人意洽。草木虽未华，生气已可掐。东风吹冰池，得意是花鸭。走车斗辚辚，坐鸟竞恰恰。霞林装，月馆琉璃匣。橐笔侍法从，能事在草扎。两肩堆春岚，千言写急峡。尝醴温挟纩，擘柚香透甲。致身到蓬莱，笑语仙灵狎。作诗歌太平，五字畴我压。

　　△七峰别野月夜次玉圃韵春月转冥冥，春灯独自青。假山半潭雾，空水一房星。树迥难为影，钟疏不受扃。同心鸥与鹭，相伴语枯萍。

　　形影神相赠，松风瀹我魂。倦眠衾似衲，公退屋如村。燥吻倾醪润，寒吟篝火温，偶然参吐纳，两手握关元。

　　△赠盛孟岩驾部驾部作字不脱区，波磔细碎毫毛收。指节力可挽万牛，清丝入手亮以遒。横笛吹破天悠悠，仰面饮露调其喉。丝竹不到喉所周，文士简默处女羞。难进易退怀好修，忽然羽风飕飚。三矢叠出应鼓袍，瞥若怒隼追清秋。洞然有声盖在侯，天子动色三谘诹。虎贲观者骇且愁，引弓欲发还躇踌。而君退出神夷犹，握管依旧书不休，大抵其人非世侔。

　　△七峰寓楼即事红荷万柄泻珠圆，翠柳千丝作舞便。东沼夕阳西沼暝，前山决溜后山泉。连翩踏雨巾频垫，顷刻裁麻袖屡揎。天与吾曹小休沐，芦帘隔暑砚生烟。

　　秋来赛食陂鱼，万顷昆明浸碧虚。水荇风蒲飞鸟外，翠筒清醑嫩凉初。好风便旋常依马，斜汉翻澜欲洗车。身是玉皇司案吏，晚归人羡屋渠渠（七峰别墅系赐汉章京散直憩息之所，异数，诸曹所无也）。

　　△雨后赴西苑惺忪晓梦背秋城，乍有凉便旋迎，天放好晴娱薄宦，蝉吟残暑诮劳生。驯如白鹭因机息，淡到青山是骨清。一沼圆荷两堤柳，者番稍觉苎衣轻。

　　△七峰别墅海棠一株余及见其繁今不花且萎矣春风凄断月纵横，犹见当时照眼明。大抵不花还有魄，由来无命为多情。曾迷坐树莺儿梦，依旧穿帘燕子声。弱柳顽桃都得意，相将枯影傍南荣。

　　△园中晚直殿门侧左缭坦纡，晓日松阴冉冉敷。乍可游仙难觅枕，偶因忆事辄亡珠。人将白鹤精神健，辞与青山体骨殊。身坐清严无暑地，一更钟漏动蓬壶。

　　◎程同文诗十三首△射圃落成纪事（在七峰别墅之西）

　　劣容百丈规为圃，挂甲屯西此一隅。草引颓垣曾过马，树遮眢井旧窥乌。百年兴废谁能料，两月经营顿觉殊。散直萧然有佳处，手成他日傥思吾。

　　ゎ被西园旧寓庐，近通一巷得幽居。井华足洒平莎遍，庭荫还因老树余。墙外云山随隐露，室中几榻自清虚。时平窃幸枢垣暇，万里飞驰少奏书。

　　△西苑观同直诸友习射困絷盐车不自由，竭来盘礴共吾俦。狂呼角胜马从马，生力挽强牛戴牛。酒实漏卮那易醉，诗扛健笔未能休。老夫忽觉豪情减，猿臂回思束发秋。

　　△闻校射御阅有期用前韵勖习谢诸友五射周人贡举由，有如对策胜其俦。当今校此及鹭，于古事非相马牛。官列扈从常得与，习当亻暴直趁方休。上方孔翠谁承赐，策骑榆关耀素秋。

　　△叠前韵贺赵菊言吏部盛奎得翎圣处能窥楚养由，翩然儒雅渺无俦。会心桑女俄穿蚁，妙手庖丁砉解牛。内定因应操百胜，卓登久已历三休。得骁真博天公笑，看取宫门拜赐秋。

　　△同日强绮园水部逢泰得翎索诗叠前韵奉贺褒忠奕叶主恩由，二十为郎世寡俦。禁院却来依五凤，勋阶本合佩千牛。簪毫日直书先学，匣剑宵鸣志未休。校射宫门好身手，时平绝塞罢防秋。

　　△七峰退直同梁ぇ林仪部作罢直日移午，解衣烦暑清。窗闲少蝇集，院静未蝉鸣。独树剩天阔，微云当昼明。忘言似君少，共此一编横。

　　△夜出古北口道中避雨失路月黑路西东，林端虎啸风。鬼灯深夜碧，野烧乱山红。雨脚纷随马，雷声殷在空。短衣怀李广，意气为谁雄△常山峪行帐夜半雷雨索ぇ林和疾雷破山出，骤雨横空来。残暑势犹盛，得此大敌摧。吾衰尤苦热，披襟一快哉。似闻仆夫叹，登陟我马颓。睡美不复问，醒时云已开。须且并辔，马前月徘徊△送ぇ林出守荆州梧桐生高冈，托根贵得地。骏足骋长坂，远到始吐气。因材须彼苍，官人仰大智。自非才命齐，焉得时会值。ぇ林我至交，相期久此意。浮沈郎署间，此岂造物意。晨兴拍手笑，果见除目至。凤池虽让人，黄堂官不细。惟君特立操，能抹末俗敝。惟君易简德，能溥斯民利。旗常已有凭，节钺待所致。政成定傲我，冷官一无济。飞腾期故人，树立作大器。不妨我老衰，侧闻喜不寐。

　　桓桓古南郡，形胜天下雄。往者戛戈刃，战气妨春农。承平颇无事，镇守烦上公。禁旅扼右臂，度支甲南中。重关控鄢郢，榷税三巴通。筅领非其人，难免物议丛。此邦况泽国，适当江汉冲。堤防岁劳费，沙洲日穹崇。秋涛压城来，往事堪腾讧。保障非其人，其鱼叹焉穷。变幻竞鼠雀，哀嗷多雁鸿。非威曷允济，非惠难为功。书生能了事，上彻耳目聪。肯让韩荆州，虚声独隆隆。

　　忆君始入直，本无赫赫名。貌简言复讷，资浅望尚轻。要津多俊异，而君泊无营。时贤喜通率，而君静自矜。同侪动相讶，笑非用世英。我独心为仪，谓此非无能。仕途日&lt；骨凡&gt；骸，贤者方铮铮。正当资表率，讵可加讥评。况我喜谈艺，得君肝胆倾。鸿文各无范。怀抱时峥嵘。天山闻见奇，史局丹黄精（君在方略馆纂修《西域图志》及校勘《辽》、《金》、《元》三《史》，论多与鄙见相合）。公余更，楮墨尤纵横（君退直后仍手不释卷）。定知敷政优，仕学能兼并。嗟予离索居，何由慰怦怦。报政君必速，壮游我或成。青眼重高歌，良会欢平生。

　　溯我识君初，在嘉庆四年。射策忝前尘，兰谱因牵连（余与君从兄曼云编修为已未会试同年）。是时君甫冠，玉树临风前。抟沙一再聚，君亦瀛洲仙。比趋东华路，尤欣形影联。君怀愈谦抑，我乃甘执鞭。东搴辽海云，西踏关塞烟。每行必并辔，每食不敢先。惟君有恒德，侪辈无间言（君入枢庭最称勤慎，进止不失尺寸，历五年如一日。余以有恒称之，枢长及诸同人咸以为允也）。周旋半廉让，盘错弥静专。谡谡风在松，郎郎月印川。但以才艺称，犹嫌所见偏。一麾万事来，素蕴当毕宣。我言非阿好，行矣须勉旃。

　　●卷二十二。诗文三◎王昶文二首△军机处题名记军机处，盖古者知制诰之职。其制无公署，大小无专官。直庐始设于乾清门外西偏，继迁于门内，与南书房邻，复于隆宗门西供夜直者食宿。其大臣惟尚书、侍郎被宠眷尤异者，始得入，然必重以宰辅。其属例用内阁中书舍人。舍人改庶吉士则不复入，改六曹、御史、给事中，递迁卿寺，至都察院副都御史、内阁学士，入直如故，惟擢侍郎亦不复入。间有以赀以荫为郎得预者，率大臣子弟为然。而张公若霭、鄂公容安又以庶子、侍讲入直，蒋公炳、程公焘又以巡抚罢还京入直，皆奉特旨行，非故事也。先是，雍正七年，青海军事兴，始设军机房，领以亲王、大臣，予银印，印藏内奏事太监处，有事请而用之。后六年，上即位，改名总理处。乾隆三年，王大臣请罢之，诏复名军机处。时大学士为鄂公尔泰、张公廷玉、徐公本、蒋公廷锡，尚书为海公望。每被旨，各归舍缮拟，明日授所属进之。后大臣避专擅名，乃令所属具草，视定进呈。自是择所属益精慎，至大位者益众。而上赏赐亦异于庶僚，纱缎、饼饵、果时赐，岁暮赐鹿肉诸物率以为常，以至上所游幸无不从。其职掌在恭拟上谕及内外臣工所奏有旨敕议者，各审其可否以闻。又外臣章奏，各书为副以藏之。盖本朝谕旨、诰命其别有四：凡批内外臣工题本常事谓之旨，颁将军、总督、巡抚、学政、提督、总兵官、榷税使谓之敕，皆由内阁撰拟以进；凡南、北郊时享、祝版及祭告山川与大臣死事者祭葬之文，与夫后妃、宗室、王公封册，皆由翰林院撰拟以进。然惟军机处恭拟上谕为至要。上谕亦有二：巡幸、上陵、经筵、蠲赈，及内臣自侍郎以上，外臣自总兵、知府以上黜陟、调补暨晓谕中外，谓之明发；诰诫臣工，指授方略，查核政事，责问刑罚之不当者，谓之寄信。明发交内阁，以次交于部科；寄信密封交兵部用马递，或三百里，或四五六百，或至八百里以行。其内外臣工所奏事经军机大臣定议，取旨密封，递送亦如之。内而六部、卿寺暨九门提督、内务府太监之敬事房，外而十五省；东北至奉天、吉林、黑龙江将军所属，西南至伊犁、叶尔羌将军办事大臣所属，迄于四裔诸属国，有事无不综汇。且内阁、翰林院撰拟有弗当，又下军机处审定。故所任最为严密繁钜。昶以乾隆庚辰由中书舍人入直，盖八年于此矣。中间平定准噶尔、回部，西北数十年之患，一朝铲削殆尽，仰见圣天子武功旁魄，超越万古。而时又开方略、国史、《三通》诸馆，昶皆为斟酌条例，用副右文稽古之至意。下至梵策释典，隶于经咒馆，有所纟番译，辄往讨论。故虽职事至繁，窃以躬逢美盛为大幸。军机处设立垂四十年，尚无记，前人姓氏多忘轶不可考，乃询于大宗伯张公泰开、给事中明公善，并以所闻于先辈者次第书之，称职与否，可指数也。词详而不杀者，俾后世得以考见故实，且著遭际太平之荣遇云尔。

　　谨按：此王兰泉司寇《军机处题名记》，作于乾隆三十二年。现编《春融堂集》中，而题名迄未得见，遍访诸先辈亦无有能述之者，或为之而未成，或已成而佚之，俱不可知。记中叙枢垣梗概略具，而现行事例未能尽详。章钜既为广搜博访，补辑《题名》三卷，兼取数年来所闻所见所行之实，就其大者辑为《规制》二卷。窃谓各部院案牍类皆书吏经手，司员寓目而已。惟枢廷义取慎密，有官而无吏，除每日发抄之折交方略馆供事缮写外，凡收发文移，登记档案及奉寄旨并饬封存之件，皆章京亲自料简。其章程名目传自先辈，虽以各部院能事之员新入，其中有不能骤解者，今并为分晰附著于此，以备故实焉。每日奏折必于寅、卯二时发下，军机章京分送各军机大臣，互相纟番阅，谓之接折。凡奉朱批“另有旨”、“即有旨”，及未奉朱批者，皆另贮黄匣交军机大臣捧入请旨，谓之见面。直日章京将本日所接奏折、所递片单、所奉谕旨，详悉分载，朱批敬谨全载，谕旨及折片则摘叙事由。有应发内阁者，皆注明“交”字，应发兵部者，皆注明马递及里数。钉成钜册，以春夏二季为一本，秋冬二季为一本，谓之随手。凡缮写明发谕旨及各片单，用六行格子，缮写寄信传谕用五行格子，每行皆二十字，谓之现递。其有字数过长，急须缮递，则令一人于草稿中截定行款，分纸速写，谓之点扣。分写毕仍糊而联之，谓之接扣。交达拉密覆校后贮于黄匣送军机大臣恭阅，无讹，始付内监递进，谓之述旨。经朱笔改定者，谓之过朱。若用先期豫拟谕旨，缮写后封存于匣，以备届期呈递者，谓之伏地扣。其恭遇巡幸于首站呈递者，谓之下马递。凡随折谕旨交内阁汉票签，其不因奏请而特降者，交内阁满票签，寄信传谕由马递者，交兵部，有交各部院速议速办者，即专交各该部院，皆使领者注明画押于簿中，谓之交发。凡抄折皆以方略馆供事，若系密行陈奏及用寄信传谕之原折，或有朱批应慎密者，皆章京自抄。各折抄毕，各章京执正副二本互相读校，即于副折面注明某人所奏某事，及月、日、交、不交字样，谓之开面。直日章京将本日所接各直省原折各归原函，缴入内奏事处，谓之交折。凡本日所奉谕旨及所递片单钞钉成册，按日递添，按月一换，谓之清档。凡发交之折片，由内阁等处交还及汇存本处者，每日为一束，每半月为一包，谓之月折。以上皆按日常行之事，谓之班务。均责成直日章京检核无讹，始将现年随手、现季清档、月折及各种存贮要件收入柜中。直日者亲手题封，谓之封柜，过是则以次散直。若散直后有驿递奏折续到随时召见军机大臣者，各章京亦即咸集祗候，其未奉召见军机大臣毋庸进内者，则直日章京将所到折件开明省分及拜发月日封禀各军机大臣。凡在城时，各章京两班，间日轮直，每班直日各二人，分班轮算，周而复始。直日即兼直夜，于直务毕后，退食于方略馆，至次日寅时首先入内，俟次班到齐，会同接折后，始行交班，谓之该夜班。若在圆明园，则每四日为一班，谓之该园班，每班直日亦二人，分班轮算，与在城同。直务毕则聚居于外直庐，所谓七峰别墅者也。凡直日者为本班，不直日者为帮班。凡园班于第四日散直后，不直日者听其陆续入城，惟达拉密与本班必留宿以俟次日交班，谓之不截尾。凡园班恭值上进宫在每班之第五日，则带直一日，为五日班；若在每班之第六日，则仍于第五日换班。凡扈从行在，两班章京轮流出派，以本年秋围合次年春围为一班。凡扈从之前、扈回之后，例得辍直，或数日，或数十日，皆视道里之远近为辍直之久暂。令不扈从之班连日趋直，谓之图塔密。凡扈次遇驻跸日期谓之音德密，皆于随手簿中注明，凡恭遇南郊大祀，上于先一日莅坛者，军机大臣入直于西天门外，直庐章京各带短几坐褥，列坐帐房中，略如扈从之仪，谓之坛班。凡坛班皆两班相间轮直，不在常直之数。若适直应到之班，则谓之坛班遇本班，各章京皆蟒袍补服，策马而来。

　　△送冯郎中从军赴滇序南总督杨应琚，嗜功肇衅，弗能驭将帅，于是缅甸跳踉蠢动，入盏达，掠陇川，攻围猛卯诸土司境。圣天子轸念荒服，赫然以怒，诏明瑞以将军摄总督事，帅师进讨。将启行，谋择僚佐，大学士傅公既令河南开归道穆诺亲、陕西兴汉道钱受谷先乘遽赴永昌，且择于军机房之属，奏以户部郎中冯光熊及傅显偕行。余惟古来幕府之职多矣，惟裴晋公征淮西以马总为行军司马，以韩愈、李正封为从事，所辟皆一时贤才，号为极盛。然吴元济以嚣童阻命，近在淮西，去京师千里，而近四境皆唐土地。督各节度使合攻之，此犹孤豚腐鼠，虽微李诉，元济不日可缚，故晋公之奏功也易，而马总、韩愈辈相得而益彰。今缅酋所居在徼外三四千里，负西南大海，阻以林峦，划以炎瘴，昔元兵至强悍也，所过无不划灭，三伐缅，仅责其贡赋以还。盖用力于无可用之区，是以其难如此。惟明公以勇兼仁智，又得冯君辈倜傥有计略人助之，以杀敌为果，以止戈为武，知其难以图其易，则决策也必有节，而奏肤功也必速。予辱与三君子游，喜其志同道合，知燕喜而饮至也亦必不远矣。于其行，因书以赠之。

　　◎钱沣文一首△奏请敕军机大臣进止仍循旧章折子臣伏睹我朝设立军机处，向来大臣与其职者，皆萃止其中，用以集思广益，仰赞高深，地一则势无所分，居同则情可共见，即如司员咨事画稿，亦得有定所，而无殊歧，诚尽善不易之法也。乃观近日，惟大学士阿桂一人每日止军机处，大学士和砷或入止于内右门内旧许大臣暂止之庐，或即止于隆宗门外近造辨处之庐；大学士王杰则入止于南书房，尚书董诰同之；尚书福长安则止于造办处。每日惟召见时联行而入，退则各还所处，虽亦有时暂至军机处，而事过辄起，一切咨事画稿，司员未免趋步两歧。以我皇上乾行之健，离照之明，大小臣工戴德怀刑，决不至因此启角立朋党之渐。然行之万世无弊，实莫过于率由旧章。况内右门之内，相近禁寝。向来因有养心殿带领引见之事，须先一刻预备，恩加大臣，不令与各官露立，是以设庐许得暂止。不应于未辨色之先，一大臣入止，而随从军机司员亦更入更出。为日既久，不能不与内监等狎熟，万一有无知如高云从者，虽立正刑辟，而所蛙已多，杜渐自宜及早。至南书房以备几暇顾问，俟军机事件既毕，入未为迟。若隆宗门外直庐及造办处，则各色应差皆得觇听于外，大臣于内办事亦属未便。请敕诸大臣，仍照旧规，同止军机处，庶匪懈之忱，各申五夜，协恭之谊，共励一堂。其圆明园办事亦同一体。近日和坤、福长安止于如意门外南顺墙东向之庐，王杰、董诰止于南书房之处，并请敕禁止。谨奏。

　　◎管世铭文二首△鹤半巢诗集序国家初制，章疏票拟主之内阁，军国机要主之议政处，其特颁诏旨，由南书房、翰林院视草。自雍正初年设军机处，领以亲重大臣，复选庶官之敏慎者为满、汉章京襄其事，机要章奏皆下焉。诏旨有明发，有密寄，由大臣面奉指挥具稿以进。自是内阁票拟特寻常吏事，而政本悉出机庭，兼议政、视草而一之。其初节目宽简，甲日撰稿许乙、丙而进御，一二大臣实自主之。在直章京特分司缮写、登记、检查、交发之事，前此隶斯职者如赵璞函文哲、王兰泉昶、赵云崧翼、申笏山甫，并得于政事之暇，从容赋咏，藻耀一时。近者圣天子文德武功，光昭式廓，理大物博，恐易即于恬嬉，用益励精图治，未辨色辄问兵部驿报及四方赍奏，有即取以入，或不待进膳，批阅已竟，随召大臣。谕意出，则分令诸章京撰草，人各一通，或数人共成一通，送大臣详酌。未竟，中使已络绎辈催。篇幅较长者必三四人分行缮正，仅而竣事。又缮毕未进，并进后复有谕改，日或至于再三。其他奉命稽牒检案、加签贴说及与各衙门联事，如详议条奏、谳讯疑狱，沓至纷投，刻期待报，率以日晡为常，或继烛留门而后出。其派出专办非信宿所能得当者，虽例许番休之日，亦模被在公，不敢归私寓问家事焉。其中豪杰非常之士，久于其地，未尝不资以开广见闻，练习吏事，因而入与钧衡，出膺节钺。独于风雅之道寂焉无闻，盖缘意不并锐，即素擅慧业，灵光亦委靡疲ぃ，消归乌有。就使结习已深，未忍便废，而当众举其职，独应对蹇滞，擂写窘率，少年英果，群以钝汉目之，其人亦旋自悔忸，不复措意。猝遇牵率酬应，亦如尘弦涩指，弹不成声。岂人才不如昔哉？由积渐使之然也。同年冯玉圃给谏直机庭者二十余年，每分撰诏草，退然未尝与人争先，及遇词头填委，亦即引纸不让，洒洒数百言，曲中事情，而通达政体。同列推服，当轴者或不能加点。属稿既毕，仍偕众人治杂事。又充方略馆提调兼总纂，凡经进之书，独自刊削校正，并若无其事者然，余固已心服其有过人之量矣。其为诸生时，已耳其诗名，迨同年同直请之，辄辞以辍业，盖以所处既非言诗之地，所值又未必皆可与言诗之人，慎重而不轻出也。久之始示以《鹤半巢诗》一编，为近年并直机庭所著。受而读之，则摅情感事，俯仰古今，皆穆如清风之音，温柔敦厚之旨，举山林台阁之习而一空之，又乌自知为身处承明，与闻机要哉！余既归其集，不能自已，附缀数言以赠之，并略志机庭之缘起与前后职役机会繁简宽迫之不同，俾后之读是集而论其世者有所考。其似余之不竟所学，固藉是以解嘲。而玉圃之雅量汪汪，不可清浊，亦即见其所得于诗者独深，匪仅余之钝汉汗流僵走不可追攀，即曩时王、赵诸君子从容讽咏以适其事者，亦或未能易地而为主也。

　　△答友人书来书言乡人中多有讥仆简傲者，仆与人交，亲疏在心不在迹。盖吾乡之官于京师者率十数人尔，往时仆为中书舍人，多暇，数日辄过其舍，非有所亲也；今或一二月一见，三四月一见，亦非心有所疏也。内直之班，上在宫则日入直，在圆明园则八日中往直四日有奇，比归之三日，入刑部署者二日，入方略馆者一日，过是则又须应圆明园之直。其有造吾门而见，十不得一二，且阅数日乃得往报，以是腾众人之议。然公事使然，谓仆居要地，恃势简傲者，盖不足与辩。《曲礼》言“不妄说人”，孔子谓“君子易事而难说”，如以征逐为说人之具，仆年四十余矣，方欲仿古人所行，招之不来，麾之不去，何肯酒食征逐以希众人之意乎！

　　◎方维甸文一首△陈谢恩召入直军机折子窃臣维甸谨将奉到谕旨，详细述告臣母。恭聆恩命，惊喜感泣，令臣扶掖叩头，并谕以“天恩高厚，汝当勉力报效，不可因我衰老，以私废公”等语。窃臣受恩至重，未效涓埃，前岁赴任闽中，因老母不能迎养，去秋在热河，仰蒙垂问，沥奏微忱。凡臣不能遽达之私衷，先荷圣明俯鉴，特颁回籍养亲之旨，俾遂门闾倚望之情，感戴生成，恩同覆载。今春自浙回籍，母子朝夕相依，臣母日诵佛号，顶戴圣慈。衰亲服食得安，皆出主恩所赐。兹因军机汉大臣需人，特召微臣俾参枢务，渥荷温纶之褒奖，备叨溢分之殊荣。并蒙睿虑周详，训词谆切，念臣母衰年远涉，敕沿途照料其起居，恐臣母恋子难离，并巡幸以免其扈从。凡此优容之异数，实臣子罕遘之遭逢，自顾何人，得邀体恤入微至于此极。纵使捐糜顶踵，亦不足稍报鸿施。惟察看臣母身体，去岁腹疾虽已痊愈，而精神恍惚之症，每日卯后午前总有数次，阳衰气怯，迥非数月前可比。闻臣片刻出门，亦必百端疑虑。前因臣入山祭埽，禀明往返两日，臣母亦以为应往。迨至次早，已忘前语，转疑臣患病不起，失声悲恸，终日未尝进食。迨臣赶回见面，始得释然。自此以后，跬步不敢他出，清晨初觉时，即须见臣侍侧，否则疑虑生悲，劝慰不解。臣私揣臣母似难力疾远行，然身受非常恩渥，又不敢陈情固请，战栗兢惶，五中迷瞀，不知所为。伏读恩谕，准令将臣母身体情形，据实具奏，是以不揣冒昧，声叙琐屑实情，渎陈天听，臣不胜悚惧待命之至。

　　●卷二十三。诗文四◎恭亲王诗二十九首△恭和御制御门听政示在廷诸臣元韵亲临黼康训诸卿，济济鸳行圣世盈。法守旧章严宥密，率由大典矢钦明。琳琅玉藻颁臣下，宵旰宸怀念庶氓。职事愿偕寮案勉，承恩弼直抒愚诚。

　　△恭和御制阐福瞻礼至浴兰轩理政作元韵瞻礼皇仪肃，青莲见佛身。祥云辉大地，淑气满前津。觉世修长世，安民每牖民。百僚承训谕，弼直勉钦邻。

　　△恭和御制皇考宣宗成皇帝圣训实录告成，御保和殿行礼，恭纪元韵体元顺纪帝承天，祗谟猷懔绍先。宝训辉煌延世世，皇清福祚庆绵绵。心传缵绪参三极，圣治昭亿万年。敬仰日新丕大烈，重光炳焕德威宣。

　　宣宗成皇帝圣训实录告成，皇帝御保和殿受书，奉命前引护视，尊藏乾清宫。礼成，敬纪五言百韵景运丕基巩，洪谟迈帝唐。绍先钦圣主，佑后仰宣皇。赫赫宏猷著，巍巍宝藏。八朝衷协揆，卅载政提纲。建极符天健，持躬懋日强。无私恢覆帱，有耀普辉煌（谨按《御制圣训》序，曰圣德，昭心法也）。侍膳依璇殿，迎晖启采堂。欢承温复清，慕永露还霜（曰圣孝，立人极也）。龀齿勤惟诵，仔肩勖就将。慎修耽至道，养正肇元良（曰圣学，崇正宗也）。布Ο沾雨，含生渥酌浆。登三臻显铄，抚五懔几康（曰圣治，宣教化也）。斋室凝精白，深宫格昊苍。雩坛亲步祷，诚祝揭宸章（曰敬天，凝宝命也）。监宪陪都莅，吟诗祖诰彰。贞厘皆矩蠖，继述见羹墙（曰法祖，绍鸿模也）。率土同文阐，寰瀛雅化昌。国书殷改试，恩榜睹频张（曰文教，阐钦明也）。箭殪初围鹿，星流迅翦狼。神枪歼教匪，秘策靖回疆（曰武功，除邪慝也）。广业怀维惕，思艰刻不遑。缉熙歌《大武》，待旦媲成汤（曰勤政，建皇极也）。饥溺求其瘼，绥来视若伤。鸿慈真保赤，凤诏遍誊黄（曰爱民，敷仁政也）。锡类欣悼睦，酬庸更笃庆。本源绵玉牒，支派衍银潢（曰睦族，固本支也）。六计昭澄叙，群僚悚激扬。贪风惩簋，循吏达圭璋（曰察吏，饬官常也）。选士搜桢干，抡贤任杜房。鉴衡悬九升，鸳鹭肃千行（曰用人，昭浚哲也）。朴俭崇逾切，瑰奇御未尝。贡鲜停越峤，采璞罢氐羌（曰崇俭，敦朴质也）。壤赋舟车挽，圜钱出入量。薄征输税课，查欠剔官贩（曰理财，慎明德也）。珥笔争敷奏，从绳赖赞襄。石看投水受，善喜树旌（曰求言，广益思也）。廑问同民隐，轻徭轸岁荒。宽和涵部屋，恺恻喻村庄（曰恤下，达民情也）。轩狱仁覃溥，鸡竿眚赦常。鞫研周雀鼠，明允恤桁杨（曰慎刑，弼政教也）。牙爪娴云阵，熊罴厚月粮。甲披叨例赏，戍役念边防（曰恤兵，罢征戍也）。冬赈蒙膏饫，春祺沛德洋。逋曾蠲火旱，供只敛金穰（曰蠲赈，廑恫疗也）。封号隆关庙，梗仪拜素王。壁琮柔岳渎，苹藻荐馨香（曰崇祀典，严祈报也）。告诫廉兼法，栽培栋与梁。寅恭期左右，申劝效勖勃（曰训臣工，叙官方也）。指授攻骑射，肤公纪斧┥。励兵咸虎奋，简武亦龙骧（曰励将士，修戎政也）。惑世除邪慝，垂箴遏獗猖。ㄛ陬归并育，轨物范胥匡（曰严法纪，定民闲也）。定志尊卑辨，缘情品制详。科条参损益，贵贱限冠裳（曰正制度，朝秩序也）。仗节功宜氵改，褒忠诏立坊。纶音余悼惜，袭次表芬芳（曰褒忠节，振纲常也）。旧辅嘉旁作，前勋眷对扬。青珉铭带砺，紫阁绘珩璜（日笃勋旧，懋延赏也）。南亩遥扶耒，西园各具筐。扩图资粟帛，敦俗务农桑（曰重农桑，育群生也）。浑噩偕遵辙，骄奢戒滥觞。黜华颁敕谕，尚质首胶庠（曰厚风俗，端治化也）。内使阍应守，中涓灶惧炀。紊干严宦竖，僭侈斥貂（曰饬宦寺，肃宫廷也）。伏莽讥奸宄，耕田去莠稂。廓清开泰富，挞伐秉乾刚（曰靖奸宄，安良善也）。蛮服瞻颜幸，雄藩引领望。语言通译寄，琛羹辏梯航（曰绥藩服，广怀徕也）。绝塞消瑕衅，重台戢寇攘。牧游安部落，市易静帆樯（曰辑边疆，固封土也）。太仆闲分厩，凌河草满塘。驰驱多弭，肥厢共牛羊（日饬牧政，达报章也）。械威掀震，艨艟浪破狂。线沙巡远岛，铜海稳飞サ（曰海防，绥边徼也）。桩志谘询屡，堤工砌筑忙。波恬桃泛汛，岸阔苇堪杭（曰河道，述平成也）。谷麦觇双穗，粳籼集万箱。班糈恒发廪，聚米久盈仓（曰仓储，裕积聚也）。转漕筹江浙，牵船积稻粱。衔连经堰济，潴泄借睢漳（曰漕运，严正供也）。淮楚新兴贩，滇黔昔免商。睿裁虞淡食，军饷裕盐场（日盐法，普美利也）。貔旅能棱种，鳞塍解插秧。耘耔携子妇，童々熟甘凉（曰屯垦，寓兵农也）。日纷璀璨，单心独勉[B194].配郊辞享献，拊庙谢粢芗。遗器陈都却，丰碑让弗当。缄朱留巽命，挥翰溢谦光。鼓舞孚林总，垓埏畅洽翔。渐摩包庶汇，沦浃彻遐方。珍笈祗编贝，瑶函敬饰缃。一人膺缵绪，列卷炳琳琅。郅理时于燮，聪听治孔阳。式型行是训，迓祉寿而臧。典杓森杓斗，材辁愧桷宋。管窥惊浩荡，蠡测戒沧茫。锦帙赍宗族，&lt；皇书&gt；门辟阖阊。曙曦呈纠缦，执事恪趋跄。嗣统延庥，贻谋降福祥。咏赓忱莫罄，鼎祚亿年长。

　　△文宗显皇帝圣训实录告成，皇帝御殿受书，奉命前引护视，尊藏乾清官。礼成，恩赐御用貂冠一顶，御用金龙褂一件，恭纪二律卿云纠缦碧空浮，瑞应光天德化周（谨按：实录共成三百六十卷）。赫赫典谟垂帝范，巍巍诰誓著王猷。允文允武勤祗，丕显丕承懔率由。宝辉煌昭法守，贻谋盛业焕千秋。

　　精一垂裳治体元，庆成端重推恩。感深鳌戴簪缨贲，彩焕龙章黼黻尊。惠洽弹冠敷泽，欢同挟纩布春温（钦奉谕旨：在馆诸臣优叙锡赏，执事之王公、宗室官员及其余大小文武各员，均分别纪录有差，八旗兵丁各赏给一月钱粮）。进贤补衮惭臣职，寅畏书绅矢弗谖。

　　枢庐雨中退，直佩蘅大司农赠紫薇花四株，率成一律。赋谢碰截朝归夏日长，清风引入黑甜乡（来函有“凉开陶令之窗，清入周公之梦”句）。楚云掩映当窗艳，蜀锦缤纷拂槛凉。喜得玉堂人共赏，还疑画省夜飘香。消炎恰有催诗雨，洗出铅华斗晚妆。

　　枢垣直庐喜雨好雨应候降，膏泽沐苍穹。几日晴不雨。炎气如烘。忽看浓云布，油然四野同。漫空爽籁发，先来解愠风。屏翳神功播，细丝散潆檬。淅沥宵达旦，地脉已潜通。水添四五尺，润遍亩南东。禾役香オオ，黍苗自。人心咸志喜，笠蓑笑语中。喜者何所喜，沾足庆岁丰。岂必雨珠玉，尺泽利无穷。欣占秋大获，栉比亦墉崇。衢巷童、田野翁，一歌一击壤，甘澍谢天工。时畅时雨若，胥归造物功。造物不自有，化育慰宸衷。

　　●卷二十四。地诗文五◎恭亲王诗△荷露烹茶七律二章应制烹露为茶味独多，乘凉晨起诣溪荷。满倾沆瀣盘珠泄，小熟瓶笙爨玉罗。梦醒每怀评茗客，诗清欣拟《采莲歌》。幸依太液恩波近，得赐金茎遍饮和。

　　携来仙露甚清华，消渴闲烹顾渚茶。七碗莲香幽客座，一窗松影老诗家。瓶珠泄碧金茎撷，炉火初红石鼎哗。闻说月团天上味，得尝屡沐圣恩加。

　　△癸酉三月初五日，扈跸祗谒东陵，出朝阳门，通州道中即事天街警跸肃邮程，轻暖轻寒趁早行。三月风光过上巳，几分春色近清明（初九日清明，上亲诣定陵行敷土礼并大飨礼）。花须柳眼河边路，云影泉声物外情。指点帆樯林立处，永通桥畔绿波平（永通桥即通州八里桥）。

　　△过箭杆河口占雨后新青长麦苗，沙村环绕水迢迢。窝头河畔垂杨绿（箭杆河即窝头河，以经窝头村而得。一名窝陀河），夹岸清阴覆舣桥（东西浮桥俱以舟联）。

　　△三河晓行东作勤劬悯穑夫，数行恩诏特蠲租（跸路经由之大兴、通州、三河、蓟州、尊化州等州县地方，应征本年钱粮均奉旨蠲免十分之三）。丁男处处欢声聚，子妇村村笑语呼。几叠云峰青远列，一湾春水绿平铺。分明我已身如画，却羡人家似画图。

　　△游蓟州独乐寺姓字标题笔有神，巍然杰阁耸嶙峋（寺内阁上扁曰“观音之阁”，唐李白书）。慈去缥缈萦香界，宝月光明指妙津。不识不知昭法相，无人无我了缘因。琳宫古迹莲花地，清净真成独乐身（寺内后殿有卧佛）。

　　△朱华山冈峦势崔嵬，苍茫如画里。叠嶂耸嵯峨，远岫青逦迤。石罅韵净琮，山泉清且Г。古柏色苍翠，朝霞散成绮。野花不知名，遍山艳红紫。山乌似能言，间关乱盈耳。驻马暂盘桓，长松堪徙倚。东望郁葱茏，昌瑞云峰起。（一统志昌瑞山在遵化州西北七十里，本名丰台岭。初赐名凤台山，康熙二年又封为昌瑞山，从祀地坛。山脉自太行来，重冈叠阜，凤翥龙蟠，洵国家亿万年钟祥福地。）

　　△桃花寺即景几曲斜盘径，停骖日渐西。山高疑树小，野旷觉天低。云壑峰千叠，桃花水一溪。渔阳多胜迹，八景仰宸题。（蓟州志：“桃花寺在州东十八里桃花山上，山有桃花，开时独先，故名。”乾隆十八年建行宫于山半。《日下旧闻考》：“桃花寺，乾隆九年重修，御题八景，曰涌睛雪，曰小九叠，曰吟清籁，曰坐霄汉，曰云外赏，曰涤襟泉，曰点笔石，曰绣云壁。”）

　　△同治癸酉四月初六日，遣使册封亲王，世袭罔替。敬纪殊恩，兼以自警。爰成五言长律四十韵咸丰壬子夏，庆衍帝恩宏。行苇推仁泽，分茅翊圣明。光依桐叶茂，荫庇棣华荣（咸丰二年六月二十日，文宗显皇帝遣使册封亲王）。愧乏术，惭膺带砺盟。靖共持素志，兢惕表丹情（三年十月初七日，蒙恩在军机大臣上行走）。屏翰纶音沛，辉煌墨宝擎。风愆时警栗，日赞励忠诚（四年二月二十六日，蒙赐御书额曰“屏翰宣勤”）。显庙贻鸿烈，吾皇骏声。两宫臻郅理，同治肇休祯（十一年十月初一日，复蒙恩入直枢廷。时值军书络绎，庶务纷繁，夙夜在公，不遑寝处）。懿训垂千祀，璇玑运九闳。边陲销剑戟，海湿翦鲵鲸。饥溺&lt；疒同&gt；痕抱，绥安轸虑萦。东南沾乐利，西朔埽枪。细柳无传箭，长杨静掩旌。桥山增忾慕，太室洁粢盛。昭告趋坛，馨香荐镐京（同治三年六月，克复江宁省城，剿平粤匪，又历年余，搜捕余孽，歼除净尽。红旗报捷之日，上亲诣奉先殿、寿皇殿行礼，并遣亲、郡王等分诣坛庙及盛京三陵、东西两陵虔申只告。七年七月，剿平捻匪，上亲诣寿皇殿行礼，并诣景山关帝庙拈香）。酬庸崇上爵，锡类媲葱衡（金陵粤匪荡平，在事将帅及内外臣工均蒙锡爵加恩。长子载澄，由咸丰十年正月初一日，蒙文宗显皇帝特恩，封为奉恩辅国公，同治元年正月初一日，两宫皇太后、皇上加恩赏戴三眼花翎，粤匪军务告蒇，三年七月初二日，复蒙恩晋封多罗贝勒。渥荷两朝殊恩，凡三锡命）。阐化敷文教，宣威颂武成。︳谟承指授，宵旰仰经营。方略留青史，璇题焕彩甍（七年十一月初二日，奉命充方略馆总裁，纂辑《剿平粤匪方略》四百二十卷，《剿平捻匪方略》三百二十卷，于十一年八月二十七日全书告成。赏加二级，并蒙慈禧端佑康颐皇太后来书赐额曰“︳谟辰告”）。亲贤资夹辅，弼亮矢扬清。赐额频叨赉，仔肩敢弋名（咸丰十一年三十初度，蒙恩赐额曰“亲贤翊辅”。同治十年四十初度，蒙恩赐额曰“宗藩弼亮”）。瑞征开泰宇，厚载象坤贞。端本符周雅，隆仪肃渭迎（八年二月初五日，钦奉两宫皇太后懿旨，襄办大婚礼仪）。赏延于世世，德洽遂生生。宠遇云何报，衷怀受若惊（十一年九月十五日，大婚礼成。十九日，钦奉两宫皇太后懿旨：“恭亲王辅政多年，勋劳懋著。前于咸丰十一年十月间命以亲王世袭罔替，因该亲王再三恳辞，允俟亲政之年再行办理。现在大婚礼成，亲政伊迩，著即加恩以亲王世袭罔替等因。钦此。”）。寅恭钦继述，申劝勖公卿。建极思康济，投艰赖干桢。克勤仍克俭，惟一允惟精。瞻就来重译，钧陶遍八（十二年正月二十六日，皇上亲政。豫日，两宫皇太后、皇上同御养心殿，召见内廷行走王、贝勒、公等，亲、郡王，御前大臣，军机大臣，大学士，总管内务府大臣，六部尚书，弘德殿行走大臣等，谕以“尽心匡弼，力戒因循，毋避嫌怨”）。悃忱输荩献，启沃效葵倾。每切修齐念，常闲逸欲萌。汲深虞绠短，任巨懔才轻。自满须知损，居高务忌盈。坦夷占《履》吉，抑协《谦》亨。觥酒吟《渔藻》，笙诗谱鹿苹。宅心当鉴水，防意戒如城。玉牒嘉祥集，银潢景福并（大婚礼成，亲郡王、贝勒、贝子、公等皆蒙恩晋爵加衔，赏赉有差）。乾纲恢覆帱，鼎祚巩升平。拜命滋惶惧，歌飓喜起起赓。

　　恭和御制诣斋宫作元韵（十一月初二日）

　　郅治覃敷秉两宫，帝心诚敬格苍穹。功成破竹寰区定（肃州报捷，关内一律肃清），世荷分茅锡赉丰（四月，蒙恩遣使册封亲王，世袭罔替）。常捧丝纶宣圣德，幸依带砺翊皇躬。阳回预兆金穰岁，物阜民康万福问。

　　△甲戌二月二十四日扈跸祗谒西陵出阜成门即事晓烟漠漠柳丝丝，云淡风轻日影迟。物态迎人都欲活，山容难画始为奇。芊绵细草铺平野，隐约深林映古祠。身在桑乾河畔路，梦魂早已向西驰。

　　△渡卢沟桥初日影摇红，巍巍古镇雄。城头环百雉，百齿架双虹。拱极重闰霭，（《破梦闲谈》：“议者谓卢沟畿辅咽喉，宜设兵防守，须筑城以卫兵。于是为斗城，名拱北，南门曰永昌，北曰顺治，创于崇祯丁丑。”《日下旧闻考》：“拱北城，本朝更名拱极城，改水昌门曰威严。”）卢沟两岸风。波平长顺轨，永定慰宸衷（《畿辅安澜志》，卢沟桥一名广利桥，在宛平县南三十里，跨卢沟河上。金明昌年间建，元、明屡加修筑。本朝康熙元年修，七年水溢，圮东北十二丈，重修，御制碑文，雍正、乾隆年间叠加修葺。永定河旧名卢沟河，即桑乾下流也，亦曰浑河。水流无定，冲决为患，康熙三十七年赐名曰永定河）。

　　△过巨马河宋时险要记分明，巨拒同音互立名。（《宋史。何继筠传》：“咸平二年，诏听边民越拒马塞北市，何承矩上言日：”缘边战棹自淘河至尼姑口，屈曲乃百余里，此天险也。今听公私贸易，则人马交度，深非所宜。‘“又《河渠志》：”自边吴泊至尼姑海口，绵亘七州军，屈曲九百里，深不可以舟行，浅不可以徒涉，虽有劲兵，不能渡也。“盖拒马河于宋时最为险要。《水经》：”巨马河出代郡广昌县涞山。“郦注：”即涞水也。“《方舆纪要》：”涞水糠在广昌县南半里，东流合拒马河，水源出七山。晋刘琨守此，以拒石勒，囚名拒马河。“又：”袁绍遣将崔巨业攻固安，不下，退还，公孙瓒击之于巨马水。“盖明巨马之名始见于此，亦未详言其得名之故。至以拒敌得名，以巨为拒，《纪要》以为刘琨拒石勒，而《广昌县志》、《霸州志》又以为杨六郎拒辽人，愈远愈谬，皆不足信。）寥廓天形垂野大，高低山势接云平。烟光添岚气，风力萧骚助水声。本是昔年征战地，即今阡陌尽耘耕。

　　△涞水道中即景屈曲古山洼，山居四五家。绿杨三月雨，红杏满村花。浅黛皴峦影，新青茁麦芽。招提遥望处，一径入斜。

　　△易州道中感怀万叠烟峦望若迷，四围匿匝晚云低。垂杨拂拂迎人面，新草茸茸没马蹄。冀野城孤临广陌（易州，《禹贡》冀州之域），安河桥畔护长堤。（《方舆纪要》：“白杨岭在易州西北四十里，岭多白杨树。俗讹为白羊。”《一统志》：“源泉水在易州西北，旧志在州西北十里，源出白羊岭，由西转东而南入易水。白杨水于乾隆二十六年浚治，赐名安河。”）哀鸣怕听天边雁，肠断春风易水西。

　　△扈跸敬诣慕陵慕东陵，随入陵寝门，行礼述哀，恭纪太行发脉钟灵秀，佳气茏葱护宝山。（《一统志》：“永宁山即泰宁山，在易州西五十里。乾隆元年八月，敕封为永宁山，从祀地坛。山势自大行来，巍峨耸拔，脉秀力丰，峻岭崇山，远拱于外，灵岩翠岫，环卫其间。”《畿辅通志》：“秀若拱璧，簇若屯云，考其潆洄，延袤千里，计所汇纳，襟带百川。”《易州志》：“乾坤聚秀之区，阴阳和会之所，洵为上吉之壤。”）玉笋金城如拱卫，龙蟠凤翥势回环。空吟岵屺悲无极，追忆音容杳莫攀。今日澄儿随叩拜，椎心更恸舞衣斑（本年长子载澄十七岁，奉派扈跸，并随入慕陵、慕东陵陵寝门，敬谨随从行礼）。

　　△大风吟甲戌二月廿八日，扈跸秋澜村行宫。甫歇征鞍衣未解，四野忽忽来飘风。尘霾蔽天天黯淡，地轴震动雷{丰}窿。是时日影正当午，须臾昏暗迷西东。行幄撼摇惧倾圮，飞沙扬砾排帘栊。人声马声声嘈杂，旌旆迷离半空。信道春风狂似虎，飞廉肆虐专其雄。怒号叫吼势益盛，肃然屏息心忡忡。去冬无雪春无雨，苍生翘首望昊穹。昊穹应悯民疾苦，沛然膏泽仰天工。东作方兴待耕耨，西成更冀卜年丰。绿野沾足慰农望，雨时若惬圣衷。

　　△夏孟四日常雩大祀圜丘前一日，随扈坛内斋宫，喜雨恭纪。敬依癸酉冬至前一日御制诗元韵寅畏常存仰法官，乘时銮辂礼皇穹。薰风披拂群生遂，甘雨优沾万宝丰。光觐谦尊征协吉，日昭干惕羡持躬。一心一德微诚矢，况附星源福禄同。

　　△甲戌秋日扈跸南苑，敬依道光癸未宣宗圣制行围至团河行宫即事元韵春搜秋弥总相宜，羽卫森严广陌驰。风劲金商添飒爽，云横玉字自逶迟。晾鹰台畔萦青霭，饮鹿池边漾碧漪。家法钦承时肄武，旌旗掩映凤河湄。（《宸垣识略》载：“团河一支酾为凤河，其形如凤，源在南苑中。”）

　　△乙亥九月十八日辰刻，穆宗毅皇帝梓宫由观德殿、孝哲毅皇后梓宫由永思殿同时奉移东陵隆福寺行宫暂安殿。恭理一切礼仪，敬谨送往，仍随扈军机处入直转瞬光阴节序移，又逢露冷欲霜时。（本月十一日寒露，二十六日霜降。）天高夜月苍凉映，野旷秋风惨淡吹。海噬山陬同爱戴，龙凤た拥幢麾。濡毫和泪悲难述，观德西偏近永思。

　　△二十一日奉移礼成，二十二日几筵前大飨礼毕，扈跸恭谒定陵，行礼泣述宛转枫林淡著霜，萧森气酿十分凉。凄凄苦雨催黄叶，瑟瑟秋风下白杨。宝辂前年曾莅止，灵舆今日妥馨香（癸酉季春，曾扈从穆宗皇量务恭谒东陵）。断肠更有椎心泪，翘首陵山哭显皇。

　　●卷二十五。诗文六◎潘世恩诗十三首△甲午正月廿一日奉命入直枢廷，翼日即蒙恩赐第，恭纪夙夜趋公敢计私，燕居早又荷鸿慈。庭留花木安排好，坐有琴书位置宜。入直近依天咫尺，退归真觉日舒迟。巢林已慰鹪鹩愿，况许朝阳借一枝。

　　△八月二十六日蒙恩赐紫禁城内乘轿恭纪紫禁森严漏未阑，趋朝特荷圣恩宽。荣叨策骑心犹壮（己丑十一月，蒙恩赐紫禁城内骑马），诏许乘轩体即安。上界星辰真觉近，五更风雪不知寒。却惭半载承三锡（本年二月，奉恩旨：“御门免其入班，并免带领引见。”），异数频仍报称难。

　　△恩旨给扶恭纪待漏晨趋拾级时，觐光咫尺敢倭迟。人诗腰脚年来健，自觉精神老渐衰。特遣朝臣频问讯，亲承天语许扶持。从今跬步期加慎，勉效驰驱报圣慈。

　　△新正蒙恩晋加太傅衔赏用紫缰恭纪迎年六出早占丰，献岁祥云耀碧空。天以庥征昭圣德，帝敷泽逮臣工。拜恩春殿三元会，数典香山九老同（同日被恩者九人：世恩年八十，肃亲王敬敏，贝勒绵，大学士宝兴，尚书保昌、阿勒清阿、李振祜，都察院左都御史戍刚，都统中山，年皆七十以上）。何幸辁材膺懋赏，矢将精白励丹衷。

　　自愧衰庸蒲柳姿，每邀曲体荷恩私。得臻耄耋皆君赐，岂有涓埃答圣慈。宠晋上公惭燮理，辉分下乘勉驱驰。愿赓《天保》升恒颂，仰和虞廷喜起诗。

　　△八十生辰纪恩述怀诗八首帝许延祺纪七旬（世恩七十生辰，蒙赏“熙载延祺”额、“弼亮宣猷襄密勿，靖共介福锡康强”楹联），十年今又拜温纶。衰迟已迫桑榆景，长养还滋雨露春。献岁迎祥恩载渥（本年元旦，蒙晋加太傅，赏用紫缰），自天锡嘏命重申。门闾忽讶星云灿，丹诏辉煌下紫宸。

　　休沐亲承天语温（奉面谕：“二十日、二十二日毋庸进内。”），先期星使早临门。璇题拜捧龙章焕，宝墨钦瞻凤藻骞。几敷陈增璀璨，尚方瑰异锡便蕃。即看被体衣裘称，安燠胥叨大造恩。

　　异数荣膺懋赏延，孙枝特荷宠恩偏（孙祖荫蒙赏给举人）。鹿呜遽预兴贤列，蛾术方惭射策年。尽有功名磨铁砚，莫忘世业守青毡。从兹鲁钝宜加勖，诗咏周行益勉旃。

　　铜龙晓辟问安回（用唐人句），诗句新成荷圣裁。正喜恩光天上至，又看丽藻日边来。搞词具仰伪谦吉，应教惭非大雅才。侍学频年蒙奖励，颓龄何幸得追陪记从通籍到蓬瀛，五十年来岁序更。八光阴真迅速，三朝知遇总生成。和羹敢拟王曾咏（乾隆癸丑，蒙恩授修撰），絮膳欣陈李密情（嘉庆丙子，蒙恩准在籍侍养）。纶阁超迁思日赞（道光癸巳，由吏部尚书蒙恩超迁大学士，下午入直枢廷），扪心何以答升平。

　　年来稠叠主恩优，樗质频邀体恤周。宠畀安舆荣策马（道光癸卯，赏紫禁城乘轿，荣逾锡马，益深感幸），掖从中禁胜扶鸠（乙已冬日，分南书房太监于进宫时扶掖）。康庄敢说驰驱瘁（近年春巡，恩免随扈），大典时虞陨越羞（御门免入班，各衙门引见免带领，坤宁宫吃肉免入班，经筵谢讲后毋庸至文渊阁）。如此矜全真破格，此生万一岂能酬。

　　芸窗世业本青箱，科第蝉联被宠光。东阁簪毫辉棣萼（子曾沂、曾绶先后直内阁，曾绶以纂修玉牒赏加侍读升衔），西清接武晋芝坊（世恩嘉庆戊午大考一等，由修撰涛升庶子。曾莹道光丁未大考一等，由修撰氵存升庶子）。碧鸡旧壤荣持节（世恩嘉庆己未视学南，曾莹道光丙午简放南正考官），仙蝶新篇纪奉常（曾玮丙午补太常寺博士）。小草幸承膏泽渥，全家同祝寿无疆。

　　◎彭昌诗三十三首香山静宜园亻暴直恭纪九老当年佳宴开（乾隆时，举香山九老宴，绘图中禁，先曾祖尚书公与焉），五云深处翠华来。苍颜图像留中禁，紫阁文章落上台（有御制诗，诸臣赓和）。豹仗今随还信宿，凤池仍许共徘徊。词臣荣遇怀先哲（先尚书直南斋四十年），承乏螭坳愧不才。

　　△癸丑元旦上诣寿皇殿命随同行礼恭纪律转青阳万象新，焚香祗谒宫春。六飞翠罕来中禁，九拜瑶墀感从臣。孺慕未忘符舜孝，先型远绍布尧仁。至П昭格天垂鉴，貔虎南驱百兽驯。

　　正月二十三日蒙赐御笔其难其慎四字匾额敬赋一律以志荣幸赋一律以志荣幸几暇挥毫赐近臣，彩笺捧出墨痕新。艰难宏济期安国，敬慎常存勉致身。喻到涉冰心戒惧，凛如执玉步遵循。深思《一德》篇中语，四字璇题诲尔谆。

　　△晴后复雪春寒更甚退直偶成四首雪深迷不辨西东，已脱貂裘更北风。尽道冰坚泥路滑，退朝莫漫控花骢。

　　扫尽春泥舁雪沟（唐句），长桥不见水东流。冰天一色浑无际，深锁琼宫十二楼。

　　呼酒围炉夜未阑，纸窗风急烛花残。遥怜今夕河间路，筚篥声中万灶寒。

　　羽书千里马蹄僵，谍骑联镳驿路长。闻道卢沟三尺雪，橐驼肿背送糇粮。

　　△三月初九日瀛台入直，御枪击中野鹜，赐军机大臣，恭纪烟波深处水禽翔，聊试神机一发强。介弟行厨先拜赐（恭亲王领班），近臣陪鼎许分尝。大庖不满春田后，珍膳犹颁太液旁。何日更随南苑猎，三驱同看角弓张。

　　△方略馆谒留侯祠泗上真人歌《大风》，运筹帷幄埽群雄。报韩未遂椎车志，辅汉终成蹑足功。黄石授书谋逐鹿，赤松辟谷羡飞鸿。建储聊借商山皓，脱屣荣名一笑中。▲谷雨日入直瀛台退朝泛舟至西苑门即事书怀烂漫春光中，亭台间花木。西苑罢朝参，行过虹桥曲。墙角了香丛，荼火照人目。夹路菜花黄，沿堤杨柳绿。扬龄趁暖风，清波纹绉。参差碧藻流，出没群凫浴。自从羽檄驰，忧愤额频蹙。不知天地间，春意还繁缛。群生有亨屯，造化终亭育。皇心保太和，剥极机将复△上巳日随扈西陵，初六日随驾恭谒慕陵，礼成回至秋澜，恭纪山陵修展谒，肃驾殷皇情。两载事征戍，劳民役暂停。大礼讵久旷，感兹霜露零。蠲言勤銮辂，畿西三日程。四陵次第谒，枢臣陪慕陵。成皇犹及事，攀髯岁月更。圣主躬孺慕，下马动悲声。群僚皆怆恻，九叩泪纵横。昨夜风扬沙，是时天朗晴。孝思验昭格，来神灵。念自桥山痛，五年劳甲兵。宵旰修主德，疮痍恤民生。亨屯关世运，天道岂冥冥。泣吁在天佑，江汉歼长鲸。万户安耕凿，重瞻海内平。

　　△园居偶述三首荆扉一闭忽三秋，野蔓枯藤满地愁。扫径恰逢梧叶落，披图还羡竹林游（沈凤墀为余画《竹林六逸图》）。惯随晓月趋深苑，闲送斜阳倚小楼。多感主人分广厦，一枝仍许借淹留（园分孔修师旧居之半，师今入直枢廷，仍许借居）。

　　东篱佳会莫蹉跎，黄菊开时兴若何。送酒无人酬令节，啊门有客贺登科。烽烟满地名心淡，雨露一天恩泽多。白发萧萧何所慕，百年身世付沤歌。

　　宗伯幽栖号似园（麟梅谷大宗伯园名），当年欢会比懈樽（壬子夏，梅谷招余偕祁春圃相国、邵又村少宰、穆清轩光禄同饮于此）。裴卿挽粟猷弥壮（又村旋以漕帅出都），疏傅归田道更尊（春圃相国因病致仕）。三载屡惊人物换，一堂依旧笑言温（余与继园少空同为孔修师门下士，清轩少宰亦师旧属）。愧无筹国安民略，日与参知细讨论（孔修师新拜参知之命）。

　　△十一月初五日漪澜堂召对作灯火虹桥曙色催，承光门外共徘徊。湖天一望冰如镜，无复扁舟唤渡来。

　　侍从身依十二楼，初寒天气赐珍裘（是日因赐裘道旁谢恩）。可怜将士呼庚癸，挟纩何能遍九州。

　　△二月十七日春雪初晴诣玉泉山静明园亻暴直作兼怀寿阳相国城南湖山一别几春秋，扈跸重来忆旧游。春雪融泥花径滑，水天开镜湿云收。岩前塔影迎眸耸，桥下泉声入耳幽。遥忆城南风日美，知多清梦落沧洲。

　　△恭和御制清漪园即事（上巳前一日）元韵御园风景自清华，叠石幽深树更嘉。槛外湖光新涨合，檐前山色淡云遮。天回畿甸春千里，地接瀛洲水一涯。麦陇青青占岁稔，持盈还虑物情奢。

　　△园居雨后雷车轻碾阿香行。摩荡空中霹雳声。骤雨已过云脚断，斜阳还照树头明。檐前干鹊啼初歇，叶底新蝉噪不成。黄犬寄书归未得，软红依旧蔽岩城。

　　△借园八景壬子春，假孔修师园寓居半载，今又居此一年矣。庭中有古柏、修篁、药栏、藤架、墙缠薜荔、篱植黄花，叠石如山，小楼延月。春秋佳日，流览怡情，因题曰借园，而系之以诗。

　　△古柏森森古柏后凋姿，历尽冰霜劲节支。留得清阴消暑气，薰风庭院午晴时。

　　△丛竹西窗丛竹景偏幽，谡谡清风满径秋，一枕蘧然庄梦醒，羲皇高卧不知愁。

　　△药栏阶前红药我新栽，不及陈根烂漫开。始悟十年期树木，几经雨露受滋培。

　　△藤架帘外枯藤花下垂，花开香色总相宜。盘拿老干龙蛇伏，络石穿林态崛奇。

　　△荔墙薜荔墙边细雨收，空潆冷翠一庭秋。黄梅时节蝓画，不似人间顾虎头。

　　△短篱竹篱门对夕阳开，野草闲花满地栽。苔径不堪延俗客，太常仙蝶偶飞来。

　　△叠石瘦石玲珑辟径新，倪迂狮子出风尘。嶙峋纵比淮南小，五岳天涯结比邻。

　　△小楼小楼高傍画堂东，落日开帘面面风。最好清秋明月夜，千家灯火笛声中。

　　△八月二十九日奉敕恭题御笔《求骏图》，敬成七言古诗一章燕山秋高苜蓿长，骅骝伏枥思超骧。九重蒿目念吴楚，风尘千里弧矢张。睹兹神骏怀远略，安得名将埽八荒。绘图意在安天下，凛如朽索驭六马。见蝗有诏恤群黎，忧旱命官巡四野。宵旰勤劳圣主心，霜蹄入厩岂从禽。早嗤赤水湟中产，何事瑶池域外寻。挥毫尺幅英姿壮，屹立阊阖依天仗。功成应向华山归，群空先自金台访。由来致治重求贤，驺虞官备风诗传。果有王良能执辔，何劳祖逖著先鞭。朝廷经纬兼文武，元戎十乘骖如舞。莲叶千旗画鸟蛇，桃花万骑驱貔虎。何时薄伐归南仲，早奏肤公燕吉甫。年年西塞贡蒲萄，天闲十二扬玉镳。凯旋还欲康侯锡，恩赉荣酬汗马劳。

　　△别借园园林欲别增惆怅，不忘年来师弟情。绿野伺能春久住，朱门每见主频更。藤因缘树高无际，药为移根掬不盈。剩有一双仙蝶在，阑珊花事梦难成。

　　△扇子湖观荷二首湖西未栽花，湖东香出水。一雨花气销，零落已如此。

　　我家荷花荡，近在葑门外。何时泛苓管，重访钓游地。

　　△散直口占三首趋朝待漏夜披衣，退直青山衔落晖。驿路军书催不断，挥毫人共暮鸦归。

　　铜街爆竹送新声，玉ぐ桥边霁色澄。九十韶光还未半，南湖流水北湖冰。

　　吹到东风节物妍，湖堤柳色牛含烟。眼中谁是无双士，日暮青天响纸鸢。

　　●卷二十六。诗文七◎宝诗三十四首△甲戌二月二十四日扈跸晚宿黄新庄作六飞临莅势威雄，环卫森严禁同。碧野万灯星宿海，绿莎一路马牛风。梨花梦雪喷香腻（行宫梨花盛开，大观也），辑麦连云祝岁丰。更有临淮贤伯相，山川弹压气如虹（直督李少荃伯相率地方官均随扈）。

　　△房山早行大防山翠郁嵯峨，夙夜趋公响佩珂。四野人家春睡足，五更天气晓寒多。飞仙自爱红螺（在上方山界），行旅争夸白玉河（白玉塘水灌田，出玉塘米）。指点上方浑不远，片云凉月满烟萝。

　　△望石经山作金经藏蕴奥，石洞阅遥深。古经[1234]（音梭，同莎）题草（山多是草，故名），灵风香树林（石经刻竟，山吼树生）。王程多迫急，圣迹待追寻。迢递云山隔，时闻笙鹤音。

　　△半壁山夜景薄雨微云酿早春，宵分景色极清新。依稀白水闻声觉，隐约青山入梦频。杨柳烟沈飞絮影，棠梨风卷落花尘。轻舆迅急征途暇，戏唤流莺作比邻。

　　△秋澜道中无党无偏遵道路，也如待漏百花中。衢尊久羡陶唐氏，昼锦仍思韩魏公。玉笋班清谁建白，金莲炬美并摇红（夹道笼灯并有竹火前导者）。戴星出入怀寅亮，喜仰辰居励匪躬。

　　△咏召伯芳草连天接蓟门，召公余烈至今存。千七百国幽并劲，三十六年师保尊。玉几受遗侪尚父，金台养士有诸孙。弥纶政化孚南北，花发甘棠羡野村。

　　△晓赴秋澜野云四卷青茫茫，一钩斜月昏鸦黄。五更虬箭虾蟆长，声声似促人行装。催归有鸟啼垂杨，马首胡弗瞻东方。九龙山色宵苍凉，珠杓横溢金精芒。安河之水即沧浪，濯足濯缨谁低昂？亦如叔度波汪洋，古今景慕中心藏。须臾旭日升扶桑，蒙翳尽扫开明光。山南山北纷村庄，民物熙娱时康。迤丽卧虎通红羊，此间世界真义皇。茅檐仰视飞云翔，车驰马骤行不遑。尘容应笑官程忙，秋澜咫尺帷幄张，一瓯佳茗思旗枪。夹路忽喜清芬扬，梨花杏花参差香。

　　△辟谷洞辟谷之洞真奇哉，此间奚事留侯来？岂因秦皇大索避居此，否则游从赤松子。后世诡托难具论，汉土久非隆准诸子孙。所幸涿鹿近接壤，真迹尚有楼桑村。

　　△塔冈怀古突兀势卓立，巨塔干青霄。藉问建者谁，云自隋皇朝。隋氏周懿戚，幼主天元骄。诈力窃神器，禅让沿讥嘲。独孤鸡鸣晨，阿么鼠承祧。惨哉太子勇，宫禁烟云销。江南兵灭陈，海东威胁辽。但期志意满，遑恤闾阎凋。云何开汴渠，殿脚螺双描。头颅漫自好，花月频兴妖。构此堵波，妄思天福邀。下纠蟠石螭，上俯凌风雕。法象讵呵护，令狐旋纷嚣。复仇僭化及，易代来神尧。尉迟士桓桓，重此规荛。迄今千百年，仍仰工镌雕。高冈郁起伏，范水清迢遥。我来凝望之，赤城飞霞标。檐铃金玲珑，东风时动摇。惜无佛图澄，吉语传啁刁。

　　△钓鱼台钓台饶逸趣，怀古思悠哉。严陵高隐名，溪壬佐才。淮阴亦钓徒，功狗功人猜。西岐有圣王，灵沼兼灵台。兹境国门西，经过频徘徊。徘徊意未已，清风天上来。

　　△八月二十六日扈跸南苑恭纪记曾兰省随云罕，弹指光阴廿九年（供职礼曹，于道光二十六年随扈驻此）。今日属车陪豹尾，古人羽猎炳鸾笺。秋风疏柳黄筛地，野潦蓣花白满川。刘阮重来谁比似，笑从宦海悟神仙。

　　△瞻神机营壁垒有作名王简阅振英声，不数周家细柳营。地势恢奇雄紫塞，日光耀闪红旌。金符令肃嚣尘寂，玉宇秋高劲气横。我亦滥叨都统列，本兵未敢侈谈兵（新调兵部尚书）。

　　△赴团河途中作我欲闲从麋鹿游，应官忽得趣清幽。野花绣地平如掌，远树参天爽入眸。职业戎兵宜校猎，襟期疏朗况逢秋。圣朝汤网殊宽大，寄语虞人莫剔搜（本年有免勾恩旨）。

　　△团河五律宫掖涌神渊，虚灵象法天。一湾珠内蕴，万古月常圆。独抱中和气，真成太极泉。凤形河衍派，恩泽遍农田。

　　△撒围恭纪星驷肃天威，苍茫大合围。雷霆千骑奋，毛血半空飞。地挟风云壮，人夸雉兔肥。长杨谁献赋，西汉溯芳微。

　　△拜赐猎麈一肩纪恩恭赋八骏云飞七宝装，星弧开处殪天狼。赐腥典盛尊邹邑，推食恩酞比汉皇。愧乏远谋呈紫闼，虚叨佳味炙黄羊。周京《鱼藻》风规古，拟进璇宫万寿觞。

　　△季秋口占露砌蛩吟细，风枝鹤梦凉。天时催九月，人意喜重阳。锦缬林枫赤，金铃野菊黄。凭高无限意，云水写清苍。

　　△南苑联吟题句作者为潘伯寅侍郎、黄孝侯司寇、徐颂阁宫庶、孙子受侍读、欧阳用甫宫赞。

　　宿列文昌翊紫微，编开锦绣字珠玑。蓬莱共羡群鳌戴，藻采争看五凤飞。红叶白云新画境，高山流水古琴徽。盛时合拟《长杨赋》，讲武端应谏猎稀。

　　△宫门御试鹄射恭纪圣主临轩猛士豪，黄翎翠绣弓。明蟾重晕月轮满，老鹤一声天宇高。金仆姑神窥宛转，锦盘陀赐慰贤劳。中皆己鹄蒙恩渥，无复冯唐叹二毛。

　　△由团河赴都途中作风阙望，言旋觉路遥。村氓生似鹿，溪柳卧成桥。即景须臾暇，披襟垒块销。菊花新酿熟，小饮羡渔樵。

　　△中书省纪事四绝句中宵雨霁嫩凉新，尽涤东华十丈尘。莫讶金门车马静，圣皇秋弥正时巡。

　　万户千门曙色开，薇垣师济列群材。一肩黄袱随飞骑，笑指朱封密本来。

　　监射名兼较射名，分司侍御铁铮铮。黄封仍云绫匣，飞将星驰缴御营。

　　熙天耀日说黄麻，军国平章自古夸。故事奉行今我是，闲庭笑煞紫薇花。

　　△新衙门七律銮舆计日凤城归，雨足郊原风力微。斜照一林秋树瘦，清霜十亩晚菘肥。山窥短堞银云护，河绕新宫玉带围。最喜南斋诸雅什，珠光剑气溢辉辉。

　　△谨次恭邸步宣宗圣制行围至团河行营即事元韵灵囿宽平猎事宜，轩皇曾此阵云驰。赓歌雄杰汉高帝，环卫骁腾唐尉迟。藏鹿何人恬梦寐，悬貊有客咏涟漪。神孙秋弥亲藩扈，一派璇源证水湄。

　　△乙亥九月十八日扈跸潞河途中哀感秋风秋树淡斜阳，噩梦无端揽混茫。碧汉龙升珠溅泪，丹山风逝玉韬光。娲皇炼石天容惨，蜀帝啼烟野气凉。叹息蓬莱水清浅，十三年事感沧桑。

　　△夜赴白涧灯火走间关，途长心自闲。霜清秋写月，树远夜疑山。幸得川原旷，浑忘涉历艰。暖红欣日出，道路尽欢颜。

　　△葛山口占综错碧瑶{参}，羊台瑞气含。云何山有木，翻取葛之覃。虿化魔氛静，龙兴佛果参。清书闻梵呗，拜手学和南。

　　△西峰口作凉飙催晚节，落叶满平原。忽入西峰口，犹看众绿繁。松鼷惊客窜，苹鹿饮流喧。最爱岩头菊，萧疏澹不言。

　　△音得密七律用老杜蓝田崔氏庄韵碧丹枫栋宇宽，迎銮父老杂悲欢。黄花似近王官谷，白ふ时逢隐士冠。风叶四山秋入梦，云花万顷晓生寒。低徊不忍轻言别，岂是贪将景物看。

　　俯仰乾坤意境宽，秋成万宝兆民欢。古闻狗监司鱼钥，今或蝉藉范冠。币地峰峦欣雨润，入云鸿雁戒霜寒。道旁无限青青麦，更为苍生著眼看。

　　△过蓟州作秋深芳草尚萋萋，一路清风信马蹄。洵水碧萦燕树外，渔山翠点蓟门西。道如轩帝犹延访，政有张君共品题。底事寺偏名独乐，菩提无语但眉低。

　　△即事诗在奚囊酒在盆，夕阳鸦点碧天痕。萧疏一幅倪迂画，黄叶西风白涧村。

　　◎林寿图诗七首△巡防夜直幕府秋高夜气清，牙旗鼓角静风声。薄寒借酒销残蜡，细火烹茶送短更。但使将军宽揖客，未妨老卒伴书生。看星拟挟威弧矢，料识天狼不敢明。

　　△病中梦登拱宸楼北斗阑干接上层，病魂蓬岛忽飞腾。登楼秋老半山月，近水星明初夜灯。人影破窗呼欲出，虫声落叶静相[C202].游仙一枕吾堪慰，苦被鸡唤日升。

　　△福州郡馆上元灯事甚盛余以园直未赴良夕此孤饮，青天低玉绳。月圆最初夜，风翦乍晴灯。盛事怀乡社，微官愧友朋。何人解相念，檐铁听敲冰。

　　△二月十五日退直赴绎萱大令夜饮蒙脱裘换绿醪，禁钟正值散官曹。望中楼阁月轮满，春半莺花酒价高。彭泽得钱贫且饮，孟公投辖气仍豪。不须静夜惊吹角，听拨尊前凤尾槽。

　　△七峰别墅夜雪用定甫韵明灭春光水阁灯，雪窗中酒记吾曾。烟摇苑树又今夕，星黯湖桥何处罾。三岛龙吟沈画角，五更鸦梦警丹棱（丹棱氵片，地名）。闭门敢学袁安卧，拟踏琼瑶向晓塍。

　　栉栉银云作雨筛，梦回冷火澹虚帷。那无竹舞东方白，应有梅生南向枝。望泽早知天与岁，伤痍谁为国求医。登楼王粲纷多感，共捻寒髭唤借鸱。

　　△淀园寓庐独定甫湖楼有柳一株春来忽枯喜可望西山也复用韵邀定甫同作朝回蝼蚁穴自封，蜜房各退成懒蜂。斜阳坐数宫鸦红，喜君楼有湖山供。忆昨秋风吹乱蓬，却思看蓬莱峰，凭阑缩手无斧工。不知春到虹桥东，谁家青扫长眉浓。独删繁叶出老干，洗伐功与诗人同。几年韶稚变颓翁，薄植或怨非天锺。岂知豁眼去尘障，一笑乍与岩灵逢。看君拄笏当晴空，诗得山骨讥肉丰。我欲折枝作马棰，出门还谢羸骖慵。

　　◎梁景先诗二首△赴淀园直途中微雪用东坡宿柏仙庵韵一路缁尘换素，乾坤逼晓气逾清。袖携竹叶云为液（苦寒，挈瓶酒车中），车碾梅花玉有声。诗境高寒容白战，天心仁爱为春耕（时方祁雪）。登楼明日寻王粲（同直王少鹤农部寓拱宸楼），放眼西山万里晴。

　　△题彭咏莪相国枢垣趋直图我作水曹郎，抠衣画诺趋公堂。公为枢密使，橐笔从公深严地。嵩华崔巍黄河深，光耀久依韩太尉。披图载詹旧须眉，七叶金貂剧华贵。尔时司膳光禄卿，盐梅便凋傅说羹（图作于任光禄卿时）。钓龙台畔药笼满，蹲凤池头珂佩清（使闽差旋，入直军机）。霜晨月夕历寒暑，敕赐宫袍赉燕许（乙卯元日特赐蟒袍）。捷书中夜驰未央，御烛分辉照莲炬。东南烽火今八秋，圣主宵旰公廑忧。恩诏口宣苍黎舞，边机指画帷幄筹。即看海宇清尘氛，明堂饮至策元勋。进贤冠在凌烟阁，天子为召曹将军（画师为沈凤墀供奉）。

　　◎王拯诗二十五首△绣山属题张诗ぎ抚军载鹅图抚军直枢廷日，扈从木兰，有馈鹅者而载以驼，常被至尊顾笑，嗣是扬历所至，鹅必随焉。绣山为之绘图作记，代征题咏。

　　乌墩疾骑如风过，[A13A]娄后载飞龙驮。々者倡相应&lt；囗昌&gt；，属车偶瞩天颜和。山阴故事新淮汴，图画流风尚如见。我亦銮坡许载毫，军声梦冷西池宴。

　　△晓直曙钟初动万鸦呜，禁树茏蒽带月明。金爵烟轻疑梦绕，玉阶霜重有人行。菰蒲夜色迷江海，杨柳春风想旆钲。拟蹑松乔身渐老，夜炉寒拥一灯清。

　　△夜直承明簪橐问何如，曲院幽房好客居。殿角槐风春树暗，觚棱松月夜窗虚。淋漓诏草还飞羽，局促风帘屡废书。ゎ被宵来眠未得，五更霜气似穹庐。

　　欧阳文忠公生日，林子颖叔移奉苑庐旧县公像于家，同人即席分韵得颜字枢轴曾参二府间，从容文采照人寰。一时闻誉兼诸老，千载风流想盛颜。常愧官寮栖懒漫，只余香火伴高闲。插花起舞公应在，休问琅琊何处山。

　　△六月七日雨后晓直承光殿作东西池水跨长虹，水殿凌霄翠堞中。万柄荷香迎御仗，千年松盖驻灵踪。殿前龙武新归节，海畔莲华尽洗空。何日酒泉分玉瓮。簪毫一赋罢南戎。

　　△拱宸楼绝句在圆明园军机直庐七峰别墅中小楼一角护垂杨，携得秋风ゎ被凉。不信人间是天上，楼前银汉接红墙。

　　湖海销沈鬓欲丝，此间来较十年迟。午钟了却官家事，惟有西山对展眉。

　　屈指荷衣上塾年，楼中题字故依然。风流只贴鸡群鹤，绛阙肜牙一世仙。

　　妙笔兴宗好属文，几人惆怅惜离群。九重依旧巢痕在，灯火青荧独夜分。

　　△颖叔晓直清漪园归赋赠积雪神皋路，仙郎走马归。回风欹絮帽，飞霰上朝衣，白鹤寻双表（国有耶律丞相墓祠），青霓看一围（内人称三山之幸为外围）。云屏毋乃恨，错梦到金微。

　　△雨后扈直清漪园谒元耶律文正公墓祠郁郁瓮山麓，萧然孰祠墓。修治傍宫苑，磊落想皇度。宿雨积高原，朝烟霭庭树。虚堂神鬼赫，遗象冠裳塑。缅怀耶律公，草昧适天数。仓皇昔元代，法制仅粗具。当时兹管葛，余事犹词赋。髯乎故绝伦，姚（枢）赵（复）实友助。我昔百泉游，馨香拜洲步。颇闻梅溪胜，咫尺苏门路。如何虚卜筑，死瘗邱山处。迪知贤者心，七尺徇所遇。乡间重子孙，时节守霜露。纵能金碗秘，那得铜固。豹尾幸簪随，螭头起瞻慕。余生畏沟渎，何处青山渡。

　　△淀庐六咏△七小石天上北斗星，何年化为石。叩之不能言，煮亦不可食。惟应天河畔，坐对天孙织。

　　△有嘉树轩将军何时去，大树已飘零。我来青天月，万里怅青冥。饱饭黄昏后，樵歌起远汀。

　　△井屋井洌汲常众，井浑淘始难。年时居井眉，谁识井苦甘。复恐雨时塌，秋蛩号夜阑。

　　△拱宸楼朝直君门趋，暮直君门宿。君门严九重，只在湖山曲。楼桄明月夜，清景耐幽独。

　　△欧斋我怀溺文字，所学又空疏。不期醉翁醉，亦在承明庐。欲乞先生笔，焚香几敛裾。

　　△湖阴西舫湖阳车马嚣，湖阴好独处。虽无画舫游，恰有牵船住。高树落清阴，鼓舷时对语。

　　△拱宸楼下一柳忽萎颖叔有诗三叠前韵楼阴一角春烟封，依楼芳树不留蜂。晨朝聊隔飞尘红，吹絮吹花如弗供。昨秋零落先蒿蓬，爽气顿豁青瑶峰，眼前得失知谁工。春风放绿湖西东，楼桄不复纤荑浓。一般临水足生意，咫尺荣枯胡异同。楼居黯触香山翁，散朝骆马骑龙钟。焚香闭阁独惆怅，曾记丝纶阙下逢。神君色相原虚空，阿谁含娇凄永丰。黄昏独坐自洒埽，我老西山眉黛慵。

　　△奉题咏莪枢相出示《枢垣趋直图》，往为光禄少卿时作也。图有记，乃典学闽中作金莲学士旧声名，青紫班头早列卿。今日玑衡调玉烛，一星龙尾特分明。

　　绯衣先插侍中貂，五夜金门最早朝。犹有升平传故事，尚方珍赉问勤劳。

　　待捷甘泉夜向晨，灯帘重展画图新。春风第一螭头影，曾梦觚棱向海滨。

　　谬栗清霜曳玉珂，槐衙风景近如何。楼桄笑倚诗情在，日日西山爽气多（淀园直庐，所居为拱宸楼，蒙公惠赠楹帖，有“山翠满窗人倚楼”之句）。

　　△欧斋夜读欧诗有作一诵《明妃曲》，古音世所稀。纷纷颠倒耳目事，何用万里夷狄为。再读《平戎操》。我心更凄恻。当时有事独无用，有策胡为匿不出？滁山高高，滁水汤汤，琅琊尺幅悬中堂。翁时年廑四十强，一麾乃在山水乡，巍峨节概雄文章。我今年亦逾强仕，位业萧然愧当世。多生文字只情溺，二顷桑麻问谁置？忆昔单车谕蜀行，相如作檄悔论兵。秋风灞岸重回马，壮士有怀空请缨。门前花叶宫湖满，日夕香风清露浣。五年金马日栖迟，抱叶寒蝉意萧散。秋声夜起湖阴曲，一炷炉香还夜读。何当归买訾洲田，鹎鹈声中闲叱犊。

　　△直庐待雪未成奉怀颖叔侍御新自枢垣擢台谏也晨朝喜见同云合，日暮空愁集霰飞。翠袖许教千唤出，红巾还解十重围。岂年袱被亲同舍，今夕篝灯独掩扉。马街头行步好，空林孤鹤乱鸦归。

　　△直庐独夜掖庐如水傍层霄，猎猎霜风送晚潮。孤吏守窗人寂莫，乱鸦翻树语啁嘲。坐看凉月移阶影，问似空山卧担樵。饱食官厨行负手，料应双鬓日凋萧。

　　●卷二十七。杂记一国朝武功赫濯，军令严明，四征不庭，无不恪承谟略。初置议政大臣，以参承军事筹画。自雍正初年以来，复设办理军机事务处，凡当命将出师征剿情形，皆令以邮函直达。圣神烛照，洞悉机宜，军机大臣承旨书宣，帅臣等仰凭授算，所至悉奏肤公。兵部之职，不过稽核额籍，考察员弁而已。（《钦定历代职官表》）

　　《钦定历代职官表》分目悉准今制，凡长贰僚属具列焉，明纲纪也。其兼官无正员而所掌綦重，如军机处之类，亦别有专表，崇职守也。（《四库全书提要》）

　　谨按：今武英殿本《历代职官表》无军机处一门，谨附识于此，以俟再考。

　　军机处本内阁之分局。国初承前明旧制，机务出纳悉关内阁，其军事付议政王大臣议奏。康熙中，谕旨或命南书房翰林撰拟，是时南书房最为亲切地，如唐翰林学士掌内制。雍正年间，用兵西北，以内阁在太和门外，亻暴直者多，虑漏泄事机，始设军需房于隆宗门内，选内阁中书之谨密者入直缮写，后名军机处。地近宫庭，便于宣召。为军机大臣者，皆亲臣重臣，于是承旨出政，皆在于此矣。直庐初仅板屋数间，乾隆初年始改建瓦屋。然拟旨犹军机大臣之事。先是，雍正年间，皆张文和公为之，后文和公以汪文端公长于文学，特荐入，以代其劳。金川用兵时，皆文端笔也。国书则有舒文襄公、大司马班公，蒙古文则有理藩院纳公，皆任属草之役。迨傅文忠公领揆席，满司员欲藉为见才营进地，文忠始稍假之，其始不过短幅片纸，后则无一非司员所撰矣。文端见满司员如此，而汉文犹必自己出，嫌于揽持，乃亦听司员代拟。相沿日久，遂为军机司员之专职，虽上亦知司员所为。其司员亦不必皆由内阁，凡部院之能事者皆得入，而员数且数倍于昔。此军机前后不同之故事也。（《檐曝杂记》）

　　军机处有廷寄。凡机事虑漏泄不便发抄者，则军机大臣面承后，撰拟进呈。发出即封入纸函，用办理军机处银印钤之，交兵部加封发驿驰递。其迟速皆由军机司员判明于函外，曰马上飞递者，不过日行三百里，有紧急则另判日行里数，或四五百里，或六百里，并有六百里加紧者。即此一事，已为前代所未有。机事必颁发而后由部行文，则已传播人口，且驿递迟缓，探事者可雇捷足先驿递而到，自有廷寄之例，始密且速矣。此例自雍正年间始，其格式乃张文和所奏定也。军机印存大内，需用则请出，用毕即缴进。自用兵以来，军报旁午，日或数起，难于屡请屡缴，故每请印出则钤就封函数百，以便随时取用。而封函无专员收掌，不免狼籍遗失，宜专派一员登记月日数目，庶更为慎重也。（同上）

　　军机撰拟谕旨，向例撰定后于次日进呈。自西陲用兵，军报至辄递入，所述者亦随撰随进。或遇巡幸在途，马上降旨，傅文忠面奉后，使军机司员歇马撰缮，驰至顿宿之行营进奏，原不为迟也。然此营至彼营七八十里，必半日方到，而两营之间尚有一尖营，以备圣驾中途稍憩者，国语谓之乌墩。司员欲夸捷，遂仓猝缮就急飞驰至乌墩进奏，名曰赶乌墩。斯固敏速集事，然限于晷刻，究不能曲尽事理，每烦御笔改定云。（同上）

　　上每晨起必以卯刻，长夏时天已向明，至冬月才五更也。时同直军机者十余人，每夕留一人宿直舍。又恐诘朝猝事，非一人所能了，则每日轮一人早入相助，谓之早班，率以五更入。平时不知圣躬起居，自十二月二十四日以后，上自寝宫出，每过一门，必鸣爆竹一声。余辈在直舍遥闻爆竹声，自远渐近，则知圣驾已至乾清官，计是时尚须然烛寸许始天明也。余辈十余人，阅五六日轮一早班，已觉劳苦，孰知上日日如此。然此犹寻常无事时耳。当西陲用兵，有军报至，虽夜半亦必亲览，趣召军机大臣，指示机宜，动千百言。余时拟撰，自起草至作楷进呈，或需一二时，上犹披衣待也。（同上）

　　上每日膳后，阅中外奏折毕，以次召见诸大臣，最后见军机大臣讫，吏、兵等部各以其员引见。见毕，日加巳，皆燕闲时矣。或作诗，或作画，而诗为常课，日必数首，皆用朱笔作草，令内监持出付军机大臣之有文学者，用折纸楷书之，谓之诗片。遇有引用故事而御笔令注之者，则诸大臣归，遍绪书籍，或数日始得，有终不得者，上亦弗怪也。余扈从木兰时，读《御制雨猎》诗，有“著制”二字，一时不知所出，后始悟出于《左传》齐陈咸子帅师救郑篇“依制，杖戈”注：“制，雨衣也。”又用兵时寄信有奉谕旨朱笔增出“埋根首进”四字，亦不解所谓后阅《后汉书。马融传》始得之，谓决计进兵也。圣学渊博如此，岂文学诸臣所能仰副万一哉？余直军机时，见诗片乃汪文端、刘文正所书，其后刘文定继之。由诗片抄入诗本，则内监之职。迨于文襄供奉，则并诗本亦手自抄写矣。（同上）

　　军机大臣同进见，自傅文忠公始。上初年惟讷亲一人承旨，讷公能强记而不甚通文义，每传一旨，今汪文端代拟。讷公惟恐不得当，辄令再撰，有屡易而仍用初稿者，一稿甫定，又传一旨，改易亦如之。文端颇苦之，然不敢较也。时傅文忠在旁窃不平。迨平定金川归，首揆席，则自陈不能多识，恐有遗忘，乞令军机大臣同进见，于是遂为例。诸臣既感和衷之雅，而文忠实有稍释独记之劳。然上眷倚有加，每日晚膳后阅内阁本章毕，有所商榷，又独召文忠进见，时谓之“晚面”云。（同上）

　　谨按：道光二年夏，松湘浦太宰缘事出直，文秋潭大司空出差，黄左田大司农病假，曹俪笙相国遂独对者币月，亦异数也。

　　乾隆六年冬，刘统勋以左都御史奏言：“尚书公讷亲一人之身，兼理数处，出入禁闼，向用方隆。属官既奔走恐后，同僚亦避其锋锘，部中议覆事件，或展转驳诘，或过目不留。出一言而势在必行，定一稿而限逾积月。任事过锐，处事过严，殆非怀谦集益、推贤让能之道。宜加训示，俾知省改。其所管事务，量行酌减，免旷废之虞，收赞襄之益。”又言：“大学士张廷玉子姓宗族及其姻党姚氏，占仕籍者至数十人。此盈满之候，而倾覆之机所伏。宜量加裁抑，三年内停其迁转，以保全而成就之。”旨下部查议，并训饬讷亲，如所请。（《测海集》）

　　往时，军机大臣罕有与督抚外吏相接者。前辈尝言张文和公在雍正年间最承宠眷，然门无竿牍，馈礼有过百金者辄却之。讷亲当今上初年，亦最蒙眷遇，然其人虽苛刻而门庭峻绝，无有能干以私者。余入军机已不及见二公，时傅文忠为首揆，颇和易近情矣。然外吏莫能登其门，督抚皆平交，不恃为奥援也。余在汪文端第，凡书牍多为作答，见湖抚陈文恭伴函不过僮锦二端，闽抚潘敏惠为公同年，馈节亦不过葛纱而已，至军机司员，更无有过而问者。闽督杨某被劾人京，人各送币毳数事，值三十余金，顾北墅云入直，诧为异事，谓生平未尝见此重馈也。王漱田日杏所识外吏稍多，扈从南巡，途次间有赠遗，归装剩百余金，过端午节，充然有余，辄沾沾夸于同列。是时风气如此。（《檐曝杂记》）

　　军机章京非特不当与外吏接，即在京部院官亦少往还。余初入，见前辈马少京兆景正襟危坐，有部院官立阶前，辄拒之曰：“此机密地，非公等所宜至也。”同直中有与部院官交语者，更面斥不少假，被斥者不敢置一词云。（同上）

　　鄂文端公自西路经略归，仍直军机处，上命户部尚书海望为治第，凡什器必具。已报齐矣，命舁堂上几，视之，以为窳败。召海望切责，海望叩首请易乃止。闻府中无园圃，又命以藩邸小红桥园赐公为别业，而中分其半为军机房。（《小仓山房文集》）

　　癸丑殿试后三日，宪皇帝御懋勤殿阅卷，将原拟第三卷改第一卷，第五卷改第三卷。及启弥封，则第一卷系会元陈亻炎，第三卷则张若霭也。上大喜。时廷玉在直庐办事，遣内侍谕曰：“尔子张若霭取中探花矣，特告大学士知之。”廷玉惊惧失措，免冠叩首，恳辞数四，内侍转奏，未蒙俞允。复奏请面见启事，仍免冠叩首，继以泣下。上怜其愚忱，乃命改为二甲第一名。嗣引见新进士，若霭得照榜眼探花例，一体授翰林院编修。次日又奉旨：“在军机房行走，随伊父教导。”若霭辨明而入，及暮而归，抄录谕旨，收贮档案，颇称勤慎。其非交办之事，廷玉固不言，若霭亦不敢问也。甲寅秋，军机大臣入见，各赐洋漆匣端砚一方，又特赐若霭一研。又顾诸大臣曰：“张若霭品量好，朕甚嘉之。”是冬御书“福”字，以次面赐廷臣，最后至若霭，上大笑曰：“今日乃写‘福’字第一日也，汝父得第一幅，汝得最后一幅，无意中有此恰好事，岂非吉祥之征乎？”圣心之属望如此。（《澄怀园集》）

　　毕谊字元复，娄县人，寄籍天津。康熙五十七年进士，由咸安宫教习授内阁中书。乾隆元年设总理事务处，满、汉四人入直，谊与焉。数议国家大典礼及大政事，淹雅精确，政府毗倚之。在台垣前后章奏二十余上，皆洞中机要，鄂文端尔泰尝论当世人才，“毕某奏议，今之陆敬舆也”。在军机多年，谨慎练达，号称职。金川之役，傅忠勇恒欲奏授参赞，以年老辞。出为凤阳道，颇著声绩。以事镌级。事白，以主事衔充平定金川方略馆纂修。（《松江府志》）

　　福州林青圃先生名枝春，以中书选直军机处。素工书法，敏捷无讹，文词尤风发泉涌。时值世庙升遐，军机房诸事填委，先生目手胝，肆应曲当。遇一切大典礼有不可须臾缓者，阁臣必以相属曰非某某未易猝办，一时有能手、神手之誉。逾年遂登鼎甲，为名翰林。（《钓游丛话》）

　　胡宝泉初名金兰，字泰舒，始自歙县迁于娄县。生有神兆，资禀异人。雍正元年举于乡。乾隆二年，试授内阁中书，大学士鄂尔泰选直军机处。六年秋，大学士查郎阿、兵部侍郎阿里衮奉命相度奉天三省地形，请以同行。时适随驾校猎，即由木兰遍历诸部，至盛京，过吉林，渡松花江，转至黑龙江，再转至宁古塔，又遍阅诸边，及春而还。共二万二千余里，横穿侧出，于冰霜风雪中览其形胜，辨共土宜，自以为极域外之大观也。会举御史，查郎阿疏名以上，时已迁内阁侍读。旋授福建道御史，历迁顺天府丞。十三年，王师剿金川，大学士傅恒为经略，以宝琼从行。日驰三百余里，克期告捷，宝泉赞画功居多。（《春融堂集》）

　　方恪敏公祖若父，皆以文字之累谪黑龙江。公时尚少，岁往来塞外，以营菽水之奉奔走南北，徒步或数百里。数年，祖、考皆没，公益困，然于其间厉志勤学问，遍知天下利病、人情风俗、所当设施，遂成为巨才矣。雍正十年，平郡王福彭征准噶尔，即奏为书记，赐中书衔以往。乾隆初还京，入军机处，累迁吏部郎中。出为直隶清河道。十四年，遂授直隶总督。（《惜抱轩记》）

　　谨按：方恪敏公父子皆名臣，其初皆由枢曹起家，后进仰之如山斗。今圆明园满章京直房壁间有恪敏墨迹一纸，阅八九十年，尚珍护如新也。又按：“我朝以枢曹为华选，汉章京之以通才硕学为近臣所荐引，尤属省署殊荣。其有世家贵胃绂冕相联，与夫初步郎曹旋跻显座者，在满章京中指不胜屈，汉人则什伯之一二矣。综核九十年中可数者，如父子同入军机则有：蒋炳，子熊昌；方观承，子维甸；袁守侗，子煦；梁国治，子承福；孙士毅，子衡；赵文哲，子秉渊；龚礻是身，子丽正。兄弟同入军机则有：刘秉恬，弟秉忄；陈辉祖，弟绳祖；金云槐，弟榜；洪朴，弟梧；盛崇，弟悼大。先为章京后为大臣者则袁守侗、孙士毅、梁国治、章煦，皆氵存升卿贰，出直复由部院大臣除授。吴熊光、戴衢亨、卢荫溥则以章京历兼卿列以至大臣，未尝一日离直者也。

　　程焘字九峰，号云轩。乾隆戊午举于乡试。补中书舍人，派军机处行走。蜀有军旅事，公随经略傅公往，以功擢兵部武选司主事。转员外，荐御史，充方略馆纂修官。回部用兵，以素娴军务，授洮岷道。历升湖北巡抚，左迁太仆寺卿，再入军机。扈从木兰，得疾告归。（《两浙轩录》）

　　程公以戊午举人补中书，军机处行走。迁武选司主事，以御史用，出为甘肃洮岷道，奏母老，改江南驿盐道。历官至陕西巡抚。湖北翦辫狱起，降江西布政使。入京补太仆寺卿，以病免。公性朴自，粤曳任气，有所怀，虽权贵前必达其意。任兵部，事繁，误军机处亻暴直之期，傅忠勇公谓人曰：“九峰久不来，想恋兵部耶？如彼处乐，町不必再来军机。”公闻之，怫然曰：“兵部、军机，皆国家事，相公不当分畛域之见。程焘才拙，仅能料简一处，无分身法。”即遣人往军机处取直宿行李。忠勇公笑曰：“人言九峰戆，九峰又戆耶！然其言甚正，曷为我婉留之。”同事者再三云，公始往。公所任事，专务先难。从傅忠勇公平金川，从大司马舒公赫德观兵滇、黔，再从陕甘总督黄公廷桂平定伊犁。经由叶尔羌、阿克苏地方，绳行沙度二万余里，心计手画，不知渴饥，诸大臣倚赖甚重，而上亡亦因是深知公。（《小仓山房文集》）

　　曹锡宝字鸿书。乾隆六年顺天举人。试中书，在军机里行，与同直武进庄培因齐名。（《松江府志》）

　　上海曹剑亭侍御由军机章京观察山右，镌级归。复在四库书馆效力考证，黄签成，议叙。与王介子方伯皆以国子司业候补，未得缺，遂官御史。以劾和┞家人刘全见风节焉。（《梧门诗话》）

　　诸重光以举人考授中书，直军机，受知于傅文忠。时王师进讨伊犁，继平回部，军书旁午，重光昼夜入直，传宣调发，大臣倚若左右手。（《两浙轩录》）

　　申君笏山，以乾隆七年考授中书，九年在军机处走。历官至副都御史，仍直军机处。凡三十余年中，更戢金川，讨准夷，平定回部，军书旁午，日不暇给，君带星而入，比夜而归，为圣主所深知，宰臣所倚任，与胡巡抚宝泉、蒋侍郎炳同。至于奉命起草，每奏进必当上意，政事填委，手批门授，皆能明晰晓畅，洞中机要，则二君或不逮焉。（《春融堂集》）

　　汪文端公于乾隆十一以刑部尚书兼署都察院左都御史，旋入直军机处。丁卯、戊辰之间，金川方用兵，羽书旁午，恭承睿谟广运，烛照万里之外。指授方略，日数千百言，文端视草，援笔立就，无不当上意。（《松泉文集》）

　　陆朗夫风仪秀整，静气迎人。在枢垣亻暴直，至于日晡犹不退，猝有急务，立办。以故大学士傅文忠公屡荐公，上亦知公深，凡巡幸处俱令扈从。（《小仓山房文集》）

　　王兰泉先生以丁丑召试中书，协办侍读。戊寅入直军机房，充《通鉴辑览》纂修、《同文志》纂修，兼校经咒馆。戊子充《续三通》馆纂修。因两淮盐运使提引事发，与赵君升之坐言语不密罢职。时缅甸未靖，阿公桂为定边左副将军，知先生学问，请以从，诏许之。辛卯，阿公罢，温公福代之，移师四川。温公复请以行，遂与赵君升之、乏君丹宸偕发永昌。是年赏给主事，随四川军营办事，氵存升至吏部郎中。丙辰，金川荡平凯旋，五月初五日得旨：“吏部郎中王昶，久在军营，著有劳绩。著升授鸿胪寺卿，赏戴花翎，在军机处行走。”是时科甲出身赐花翎者，惟大学士金坛于公及先生而已。己亥，以都察院左副都御史外用河南布政使，户部尚书梁公国治言在军机房久，多闻旧事，请留。庚子，随扈南巡差次，授江西按察使。丙午秋，以南布政使入觐，蒙询问历来军机密事及前于文襄公当国状。戊申，调江西布政使。已酉春，升刑部右侍郎。（《春融堂集》）

　　乾隆癸未，余以内阁中书直军机处时，法驾春则上陵，秋则校猎，无不橐笔以从。而方恪敏公时为直隶总督，首先迎驾，每行在召见毕，辄与相见。盖公为内阁前辈，又直军机最久，为余平时所景慕。其后十五六年又与公之子葆岩方伯先后直军机处，乃得读公《薇香》、《燕香》两集，凡若干卷。（同上）

　　乾隆庚辰会试，未揭晓前一日，镇洋宫保毕公与同年诸君重光、童君凤三皆以中书直军机。诸当西苑夜直，日未昃，诸君忽语公曰：“今夕须湘衡代直。”公问故，则曰：“余辈尚善书，傥获隽，可望前列，须回寓偃息，并候榜发耳。湘衡书法中下，即中式，讵有一甲望耶？”湘衡者，公字也。语竟，二人者径去不顾，公不得已为代直。日晡，忽陕甘总督黄廷桂奏折发下，则言新疆屯田事，公无事，熟读之。时新疆甫开，上方欲兴屯田，及殿试，发策新贡士及之。公经学、屯田二策，条对独详核，遂由拟进第四人改第一，诸君次之，童君名第十一。（《更生斋丈集》）

　　赵君升之两放会试，未得列馆职，而书局总裁历举公分修《平定准噶尔》、《回部方略》、《通鉴辑览》、《一统志》及未成之《音韵述微》、《鉴古辑览》、《热河志》诸书，且俾总校，均集日程课。公又以其间寅入酉出，僳直草诏令，赋诗谈宴俱不废。或卖文以佐禄入所不逮。去年四库全书馆局开，一时绩学之士多入翰林，赐进土其与公同获罪者皆起，而公积军功稍迁，遇变又不为同行者之苟免。设公举礼部，必不直军机，不直军机，人知公学之博、说之长，而不知才之足倚以决事，即一言不密，又非出有意。退而授徒著书、亦足以开益于人而传于后。乃援荐援留，辗转再四，至以身殉，为可哀矣。（《白华文集》）

　　赵君升之以壬午召试中书，癸未充方略馆纂修官。甲申，直军机房，大学士刘文正公、刘文定公、今大学士于公皆嗟异其才。戊子秋，侍讲学士纪公及中书徐步云泄两淮卢运使事，君与昶牵连得罪。会兵部尚书阿公桂以定边右副将军总督南、贵州，请以余两人掌书记，诏许之。（《春融堂集》）

　　孙文靖公虽风裁山峻，而贞不绝俗，受人讠垂诿，必委曲为谋。刻意怜才，虽一介之士，辄与抗礼。故事，京师士大夫在军机者，例不见客，不答拜。独公反其所为，与故旧周旋，宴饮如平生欢。（《小仓山房文集》）

　　王日杏字丹宸，癸酉举人。授内阁中书，入直军机处，历迁户部郎中。出守贵州大定府，缘事镌职。复起为刑部主事，入直如故。三十六年从西军入川，与赵文哲同在幕府，军溃，格贼死之，赠光禄寺少卿。（《金川琐记》）

　　●卷二十八。杂记二秦树蒋君在军机处行走，尝总办方略一书。方略者，载西事始末，自车楞、乌巴什、阿睦尔撒纳款关以来，至擒瓦齐，耆定伊犁为正编；其先后诛大小和卓木，回部悉平，经理西南屯田诸务为续编。中间历时五年，辟地二万余里。端绪千百，事实、人名，累译而后具。馆中用车载箱致君家，册档充屋，莫能竟其首尾。君早起坐书室，夕烧膏以继，肌分孔决，终始一贯。午食列盘飧或不暇啜，寒则以火酒数杯自温，比竟茫如也。书成久之，而君之精殆销亡于此矣。书既上，同修者皆得优叙，而君名以卒不与，馆中诸公议欲如故侍读杨公述曾赠衔例为之请，已而未果，此亦君之命也夫。（《朱笥河文集》）

　　赵生云崧宫中书舍人，入直枢要，诏命奏札，援笔立就，无不中会，余深倚其助。然生不自以为能，退直之暇，益沈思旁讯，以古作者白期。（《松泉丈集》）

　　辛巳殿试阅卷大臣刘文正公、刘文定公，皆军机大臣也。是科会试前，有军机处行走之御史眭朝栋上一封事，请复试回避卷。上意其子弟中有会试者，虑己入分校，即应回避，故预为此奏。乃特点朝栋为同考官，而令于入闱时各自书应回避之亲族列单进呈，则眭别无子弟，而总裁刘文正、于文襄应回避者甚多。时上方南巡，启跸时，曾密谕刘、于二公留京主会试，疑语泄而眭为二公地也，遂下刑部治罪。部引结交近侍例，坐以大辟，于是军机大臣及司员为一时所指摘。且隔岁庚辰状元毕秋帆、榜眼诸桐屿皆军机中书，故蜚语上闻，有“历科鼎甲皆为军机所占”之说。及会试榜发，而余又以军机中书得隽，傅文忠为余危之，语余不必更望大魁。而余以生平所志在此，私心终不能已。适两刘公又作阅卷大臣，虑其以避嫌摈也，乃变易书法，作欧阳率更体。两刘公初不知，已列之高等，及将定进呈十卷，文定公虑余卷入一甲，又或启形迹之疑，及遍检诸卷，意必得余卷置十名外，彼此俱可无累。及检一卷，独九圈，当以第一进呈，文定公细检，疑是余。文正公覆阅，笑曰：“赵云崧字迹虽烧灰，亦可认，此必非也。”文定又渭：“遍阅二百七卷，无赵云崧书，则必变体矣。”文正又覆阅，谓云崧文素斥弛不羁，亦不能如此谨严。而文定终以为疑，恐又成军机结交之局。兆将军惠时方奏凯归，亦派入阅卷，自陈不习汉文，上谕以诸臣各有圈点为记，但圈多者即佳。兆公果用数圈法，而惟余卷九圈，余或八或五，遂以第一进呈。上是日阅十卷，几二十刻，见拙卷系江南人，第二胡高望浙江人，且皆内阁中书，而第三卷王杰则陕西籍，因问本朝陕西曾有状元否。皆对云未有，遂以上卷与翼互易焉。传胪之日，一甲三人例出班跪，余独挂数珠，上升坐，遥见之。后以问傅文忠，文忠以军机中书例带数珠对，且言昔汪由敦应奉文字，皆其所拟，上心识之。明日谕渚大臣曰：“赵翼文自佳，然江、浙多状元，无足异。陕西则本朝尚未有，今当西师大凯之后，王杰卷已至第三，即与一状元，亦不为过也。”（《檐曝杂记》）

　　余直军机时，直舍即在军机大臣直庐之西，仅屋一间半，又逼近隆宗门之墙，故窄且暗。后迁于对面北向之屋，凡五间，与满洲司员同直，则余已改官，不复入直矣。扈从木兰时，戎帐中无几案，率伏地起草，或以奏事黄匣作书案，而悬腕书之。夜无灯檠，惟以铁丝灯笼作座，置灯其上，映以作字，偶萦拂辄蜡泪汀满身。非特戎帐中为然，木兰外有行宫处，直房亦如此，惟多一木榻耳。余归田后，值岁庚子上南巡，余恭迎于宿迁，见行宫之军机房明窗净几，华ブ绣毯，当笔者倚隐囊欹而坐，颇顾盼自雄，余不觉爽然失也。（同上）

　　傅文忠公不谈时文而极爱才。余直军机时最贫，一貂帽已三载，毛皆拳缩如猬。一日黎明，公在隆宗门外小直房，独呼余至，探怀中五十金授余，嘱易新帽过年。时已残腊，卒岁资正缺，五十金遂以应用。明日入直，依然旧帽也，公一笑不复言。呜乎！此意尤可感已。（同上）

　　陈云根侍御名朝础，为德泉京兆哲嗣。扌需染家学，熟谙掌故，以内阁侍读兼军机行走。临事敏决，为宰臣所倚重。吾闽八十余年来，京宦之直枢廷者，自青圃通政而后，云根一人而已。（《钓游丛话》）

　　乾隆二十七年，天子巡幸江南，严道甫侍读以献赋，授内阁中书。初任后即奏充方略馆纂修官，以书局在内廷，许悬数珠。中书在书局得悬数珠，自此始也。（《潜研堂文集》）

　　严道甫在军机时，尝扈从木兰，大雪中失橐驼并所装物，求之不获。越一日，一人牵橐驼而至，且谢罪，乃故军机苏拉缘事遣配者。问：“何以知为吾物？”曰：“军机官披羊裘者，独公一人。今箧无他裘，非公而谁？”问既窃何以复还，曰：“恐公寒耳！”劳以钱而遣之。（同上）

　　上尝问傅文忠公军机章京可用者，傅公对曰：“人才可用者多，若有守有为可继胡宝泉者，严长明一人耳。”长明内直日久，谙悉典故，尤务持平允。南粮储道罗长浩亏铜厂银万一千两，又分赔属员汪大镛银一千两，有旨加罚十倍，逾限即正法。罗已纳十有一万矣，仍有分赔银六万未完，而限垂满，呈乞展限，诏下军机大臣与刑部查办。时刘文正公掌刑部，方主会试入闱，诸公相视莫能决。适有行在宣谕军机大臣事，长明即诣贡院挝鼓求见，因从容曰：“罗观察之限已迫，俟公出闱已无及矣。其所欠者分赔属员之项，昨见吏部档，汪大镛赴补直隶，属员既邀宽释，且得官，而上司乃坐极刑，可乎？”即于袖中出请宽限稿，求画押，刘公义而许之。长明出以示诸公列衔会奏，果奉俞旨令汪大镛分缴欠项，而罗得出狱。（同上）

　　严道甫在军机凡七年，通古今，多智，又工于奏牍，诸城刘文正公最奇其才。大金川之为逆也，大学士温敏往督师，欲君从行，君固辞退。有咎君奈何违宰相意者，君曰：“是将败没，吾若何从之？”人颇甚君言。既而温公卒致军溃以死，随往者皆尽。（《惜抱轩集》）

　　严东有直军机，鸣鞭珥笔，时扈属车。然荷衣蕙带，辄志江湖，晋侍读后，即以病归。（《湖海诗话》）

　　冯君星实之直军机也，机禁重臣倚君为重，有大狱必委君。方临清王伦之乱，其党有梵和尚者，既就讯，刑部将悉逮寺僧，梵又妄称伦党数千，具有书册，将并治之。君以连染众持不可，事遂寝，其诬枉者皆得释。盖君于事务持大体如此。（《小岘山人文集》）

　　三十年南巡，周君青原召试一等，赐举人，授中书，旋入军机处办事。一夕内直，上偶问，得君名，叹曰：“此吾南巡时所得江南才子也。”时大臣无不钦重君者。君两会试未第，倏诖吏议，年才逾三十耳。当君之得过，以人有来探事者，君对不知，后其人得罪，引君及同直军机者，实皆未泄密也。吏有与军机官相恶者，即以不严斥探者傅重比镌级。其后与君同罪者复进用至卿贰，而君独远迹都门，身一见枉，终放废以至于老，天下惜之。（《惜抱轩集》）

　　章公二梧于乾隆三十四年，经傅文忠公选入军机处行走。公固书生，而军机司员常橐笔扈从，每遇六飞巡幸，公据鞍驰骤，如所素习，委任丛杂，未尝遗忘。尝充方略馆纂修兼提调，各馆纂修专任一书，独方略馆以枢臣总领，于事无所不当问，馆书无不汇集。而提调专司出入，稽考勤惰，公尤平允，冠其先后。（《切问斋集》）

　　阮吾山侍郎博闻强识，尝直机廷，故于朝章国典尤所熟洽。著《茶余客话》十六卷，戴菔塘太常刻其半，人多以未见全帙为憾也。（《梧门诗话》）

　　孙君永清以乾隆己丑会试取授内阁中书舍人。旋入直军机房，撰拟悉当，大学士刘文正公、于文襄公倚若左右手。三十八年，迁内阁侍读。銮辂时巡，恒在扈从，常以要事骑而驰，上遥识之，曰：“此军机处孙某也。驰骤若是，孰谓南人止能坐船耶？”四十四年，擢御史，明年遂晋右副都御史，八月，授贵州布政使。不次之擢，盖异数也。方予自四川归，以鸿胪寺卿与君同直军机。又四年，予由副都御史按察江西，君实补其缺，故予二人相得为最深云。（《春融堂集》）

　　陆君耳山以壬午召试中书，充方略馆纂修官。时方奉敕修《通鉴纲目辑览》，君编撰以进，当上意，遂直军机处。（同上）

　　上海陆君锡熊为文不假思索。在军机时，适用兵金川，夜半尝传旨七道，援笔立成拟进，无一字易。孝圣宪皇后宾天，凡大祭殷奠上尊谧，典礼严重，应奉文字无敢属笔者，于文襄特举以属之。（《松江府志》）

　　公以丁亥三月选入军机处，ゎ被直宿，经旬不归。每遇国家行庆大典礼，制诏所宣，皆出公手。尝蒙恩赐《朱批上谕》全部，以微臣而沾重赉，盖异数也。以升宗人府主事引见，上命前跪，刘文正公曰：“此入学问甚优。”会四库馆开，以荐司总纂校录而兼内直，日无暇晷。癸巳八月，得旨改翰林院侍读，即援例辞军机。诸同事皆欲攀留，刘文正公曰：“翰林职在文章，陆君虽去此，其倚藉正不少也。”（《陆锡熊副宪行述》）

　　毛罗照官舍人时，喜为人作画，画尾缀以小诗，颇具风格。后直军机处，簪笔趋公，不受促迫矣。（《梧门诗话》）

　　谨按：今圆明园军机堂之西轩壁，粘山水画幅巨纸，即罗照舍人笔也。

　　张君讠刃轩之成进士也，其文稍异于时，磨勘几被黜。金坛于文襄公独才君，荐为《明纪纲目》纂修官。书成，授中书，在军机处行走。（《小岘山人文集》）

　　杨荔裳于乾隆四十五年召试金陵行在，赐举人，授内阁中书，阅数年入直军机处。会廓尔喀酋长侵犯西藏，福嘉勇公为大将军，奏以荔裳从行。廓尔喀距碉门万八千里，荔裳以书生从事。自星宿海而外，所历悬崖绝壑，险阻非人境，层冰山积，人马惊坠，而荔裳枕戈淅剑，著纸若飞，即成事，撰文纪功，勒石而还。赐花翎，除侍读，再擢而至甘肃布政使。（同上）

　　相传洪素人在军机时，某相国问曰：“汝向人说我刚愎自用，有之乎？”曰：“然。”相国怒曰：“汝是我门生，乃谤我乎？”谢曰：“老师只有一‘愎字’，何曾有‘刚’字？门生因师生之谊，故妄加一‘刚’字耳。”（梧门诗话》）

　　陆伯少以词赋称。及入军机，留意朝章典故，金坛于文襄倚重之。（《松江府志》）

　　婺源王景南通副居官，恪敬吏事。在中书，尝直车机处，在刑部，尝总办秋审处，皆躬任劳苦，不急求人知，所建议皆当理（《惜抱轩集》）。

　　程维岳，字爱庐，由中书历御史。行走军机十佘年，为阿文成公所倚重。充万寿盛典馆提调，兼方略馆总纂。《盛京通志》、《辽》、《金》、《元史》、《南巡盛典》，萨拉尔、台湾、巴勒布等纪略，皆与编纂事。（《松江府志》）

　　爱庐少承香树先生指授，以诗文负异侪偶，珥笔机廷，奏进文字，多其撰拟。（《梧门诗话》）

　　胡君时显以军功得官，虽历九卿侍从，未尝一日得立于朝。方其以主事入直军机也，纯皇帝悉君才，行大用矣，忽以言语忤要人，即日斥出。要人所以扼君者不遗余力，而君之所以抗要人者亦几不留余地焉。卒至不安于位，东西走军营，而其以公事抗贝子、抗经略者，复如故，亦可谓百折不变者矣。（《更生斋文集》）

　　昆明钱南园先生为御史时，参奏山左抚臣国泰骄纵无度，病国殃民。高庙命偕大臣往讯，得实，遂以敢言擢通政司参议，游升至通政使司副使，督学湖南。会湖南童生有匿丧应考者，又有首告违碍书籍者，为巡抚浦霖所劾，部议甚严，上宥之，以主事用。旋补员外郎，数日复授湖广道御史。时大学士和坤方用事，在军机不与诸大臣同处办事，当时无敢言者。先生独具奏折数百言，请敕军机大臣进止仍循旧章。上览奏，切责诸大臣，谓所奏甚是，即命在军机处行走。和坤甚怒，故以艰巨试之，皆迎刃而解，益为和坤所忌。是年九月以疾卒，论者惜之。余在史馆撰《和坤传》，欲将此疏序入，遍纟番红本不得，移牒于内阁、军机处索之，仍不得，盖和坤用事时早灭其迹矣。兹于陈孝廉履和处得之，因亟采入焉。（《滇南采风录》）

　　钱君南园始以御史奏山东巡抚国泰秽乱，高庙命和坤偕君往治之。君在道衣敝，和坤持衣请君易，君卒辞。和坤知君不可私干，故治狱无敢倾陂，得伸国法。其后君擢至通政使司副使，督学湖南，时和坤已大贵，媒蘖其短不得，乃以湖北盐政有失，镌君级。君旋遭艰归，服终补部曹。高庙知君直，更擢为御史，使直军机处。君复奏和坤及军机大臣常不在直之咎，有诏饬责，谓君言当。和坤益兼君，而高庙知君贤不可谮，则凡军机劳苦事多以委君。君家贫，衣裘薄，常夜入暮出，积劳成疾以殒。方天子仁明，纲纪犹在，大臣虽有所怨恶，不能逐去，第劳辱之而已。而君遭其困，顾不获迁延数寒暑，留其身以待公论大明之日，俾国得尽其才用，士得尽瞻君子之有为也，悲夫！（《惜抱轩集》）

　　余同年友阳湖蒋君熊昌，字澄川。以才俊仕为户部郎，直军机处。出守颍州府凡八年，有政绩。以事被议归里，即不复出。（同上）

　　青城山人于四十二年正月入军机处行走，七月充《平定两金川方略》馆纂修官，除日赐御书“福”字及麂鹿、风羊、野雉、冰鱼诸物。四十三年五月，阁臣以公勤慎奏闻，奉旨：“关槐赏令即补实缺，不必挨次，以示鼓励。”因补内阁撰文中书。七月扈从兴京，涂次撰拟《祭北海神文》，画《云壑松崖》画卷进呈，蒙加奖赐内务府五色文锦一匹。内廷染翰供职自此始。次黄旗堡，又命画北镇医无闾山等图，嗣后懋勤殿交办书画之件无间。抵盛京，与吴公熊光同奉旨恭查历朝法物及征明时弓矢甲胄之属。旋充《大清一统志》纂修、《盛京通志》纂修。四十四年秋随扈木兰，入崖口遇雨，山水陡发。供帐不至，经危岭峻谷，下临寨河，公单骑夜行，有兽窜林麓出，马惊逸，遂溺于河，赖一蒙古卒吏入水援之。四十五年南巡，驻跸江南灵岩山，命写《竹炉山房图》。时山人以就礼部试留京，旨下，左右以未经扈从对，因寄写焉。太常卿刘公谨之有纪事一绝，云：“窈窕灵岩展画图，青旗翠辇丽仙都。侍臣合有丹青笔，好向山房写竹炉。”及榜发中式，额驸福公隆安又为奏闻。（《青城山人集》）

　　《霜林秋色图》，纵七尺，横二尺二寸。设色画层峦叠翠，万树丹黄。《御制诗》注云：“关槐任中书时，在军机处司员行走。曾扈跸木兰，目所亲见，故能绘其景。”凡题款九十七字，诗载《御制诗五集》。（同上）

　　乾隆丙午，公以户部山东司主事随章佳文成公谳浙、闽狱，文成公留意人才，虚中好士，遂阴识公。及还京，适机廷乏人，特举入直，公力辞不获。而后应机廷会同刑部谳狱，辄以相委，岁无虚月。癸丑擢浙江道监察御史。向例，军机司员入兰台不供御史本职，公请都察院事仍听轮派焉。雅好制艺文字，通籍后犹时时为之。爆直圆明园四日始得休沐，就正之文积案头，虽应酬杂逻，笔札纷烦，必先改定毕然后他及。或以为何太自苦，则曰：“此吾数日来片刻乐境，何云苦耶！”（《管世铭侍御行述》）

　　乾隆末年，阿文成公与和坤不相能，凡朝夕同直军机，必离立十数步外。和坤亦知公意，故就公语，公亦泛答之，然未尝移立一步。公尝卧直庐，军机章京管世铭入省之，公素所厚也，忽呼语曰：“我年八十，可死；位将相，恩遇无比，可死；子孙皆已佐部务，无所不足，可死。所忍死以待者，实欲俟犬马之意得一上达，死乃不恨。”然竟不果。（《更生斋文集》）

　　韫山以经师为诗人，晚直机廷。公卿谢表多倩为之，典赡明达，一时无两。（《梧门诗话》）

　　汪容甫云：宾谷转运早列词馆，氵存更华省，入直枢地。出掌外台，精力绝人，五官并用。昼理简牍，夕诵文史，部分如流，觞咏多暇，绰乎神仙中人也。（《明旧诗录》）

　　裘可亭公弱冠受仕，入直内廷。旧闻前典，博览强识。词头宣底，手笔允副，躬膺知遇。钜艰重仔，扬历中外，终始如一。（裘行简静宜室诗集序）

　　嘉庆十有六年，方葆岩尚书自总督浙闽告归，奉母吴太夫人养疴于江南之里第。夏四月，有诏召入为军机大臣，于是奏以“臣之母不能顷刻离臣，臣又不能奉老年病躯之母疲曳就道”，恳辞新命。上闻，悯而俞可，乃辍召，而加赐珍物，以助其孝养之忱焉。（《惜抱轩集》）

　　方勤襄公始生时，恪敏公正总制畿辅。弥月之辰，恪敏适扈从行在，面陈后复携抱入觐，赏赉骈蕃。及勤襄既长，赐宫中书。所聘云南裴抚军女，尚未娶，会引见，蒙垂询，命金坛于相国传示裴中丞，甫毕姻焉。旋以归宁滇南，又有旨下直隶制军沿途促返，殊恩宠眷，亘古所稀。勤襄于庚子会闱中式，榜发适病。明年辛丑殿试成进士，改吏部，充军机章京，迁转台谏，氵存陟副宪，特差巡按长芦盐政，迥非常例。后历抚陕西，晋督闽浙，以太夫人年逾八旬，陈情养亲回籍。未几召为军机大臣，温纶婉挚，至渥极隆。勤襄复以母病恳辞，母终，遂以哀毁卒于家。（《桐城科名录》）

　　谨按：《方勤襄行状》云：“年十八入京，赐举人、内阁中书、军机处行走，又五年成进士。”是勤襄先以内阁中书入直，而此叙于成进士之后充章京，殊未核也。

　　自雍正间以军机处领政事，常置重臣，其下以内阁中书舍人入中给事，由舍人入者，后虽累迁，或至二三品不出。于今六七十年，颇参择他曹矣。要惟舍人为本，初于京朝官最名华要，非通敏乘时才略之士，无由以入。其人而白军机来者，处士大大间，往往衣冠笑语望而可识，惟余与秦君小岘交八九年，弥久而未始觉其身之在枢要也。（《渊雅堂文集》）

　　小岘工古文辞，曾直枢庭，喜考核中朝掌故，有所得，辄笔之于书。政暇，丹铅著录，手不停披，盖学者也。（《梧门诗话》）

　　沈舫西名琨，字兼山。由京畿道御史出守泰安，阅三年引疾归。其为中书舍人，与余同直军机。以京察上考，例选佛山同知，心弗愿也，会奉讳归。服阕，仍供职内廷，氵存擢御史，复与余同官。余南还而君任外郡，不得见者数年，君归后往来吴越间，则吾两人皆已老矣。（《冯培》撰传）

　　公初直军机处，以京察授广东同知，旋以忧归。服阕入都，阿文成公、王文端公交章保留，仍直军机。先后簪笔枢垣几二十年，每岁滦河、淀津、盘山、盛京、五台时巡诸大典咸得扈从，凡有视草，数千言倚马立就。公馀不废吟咏，唱酬之外，每恭逢恩赉及身历名胜诸区，必以诗纪其盛焉。（《沈太守行述》）

　　余直南斋时，秦小岘、钱裴山二君每五鼓在禁中，即橐笔相见，其时小岘、裴山皆直军机处也。及余视学来浙，适小岘观察杭嘉湖，裴山亦在杭州，尝以雨后招游西湖，余有句云：“共舒中禁灯前日，求看西湖雨后山。”（《定香亭笔谈》）

　　童萼君文笔华赡，肄业成均时，余即以之器目之。特行文矜重，廷试交卷过迟，违例，未与鼎甲，世论惜之。旋选入机廷，亦足展其所学矣。（《梧门诗语》）
