缅国纪略
缅甸古越裳地接于南交为禹贡梁州外境在哀牢之外漠所谓西南夷者也漠曰掸国唐曰骠国至宋而缅之名始见元封以王明初颇衰不过在三宣六慰土司之属中叶渐强蚕食诸土司遂与明为敌迨其季也为木邦孟密所弱万历十年刘挺邓子龙率兵大破之直抵阿瓦自是稍敛戢二十三年巡抚陈用宾用暹罗闲缅缅顿衰至我朝顺治十八年缅王莽猛弒兄自立不通中国者六七十年雍正七年缅与整买构兵求进贡而不果至乾隆十九年缅王哒喇为得楞子所杀瓮藉牙败得楞自立于木梳城寻徒阿瓦遂篡缅甸而莽氏绝二十五年瓮藉牙死其子孟络嗣与各部构兵如故孟养木邦以次归缅三十年孟络死弟孟骏嗣时犯车里九龙江出入无忌然不过蠢动已耳而噩吏举动张皇辄轻进以罹祸机三十一年三月三日总督刘藻至于自杀洎总督杨应琚至事已靖矣而听副将赵宏榜之说生事邀功至于新街败衂边事几无虚日三十二年三月杨应琚逮入都而以承恩公明瑞代九月进兵分两路明瑞由木邦进额尔登额由老官屯进明年正月明瑞殁以忠勇公傅恒经略兵至老官屯缅人乞降遂班师四十一年孟驳死子坠脚牙嗣四十七年为其下孟尝所杀国人杀孟尝立孟陨盖瓮藉牙之第四子也初为僧至是国人迎立之时有七日易三王之说孟陨袭位后生孙孟既襁褓能言寻问前存白象金辙各玩器盖坠脚牙之遗物也孟陨以孙为坠脚牙转世后身遂诏谕诸儿定议传位于孙凡坐朝视事皆率孟既与俱诸子亦遵父谕莫敢争袭五十三年孟陨遣使业渺瑞洞细哈觉控委庐撒鸦三名带小头目十二人跟役百余人恭斋金叶表文金塔壹座驯象八只并宝石象牙各物由顺宁府耿马敂关又具咨文壹件称孟陨因兄孟驳去世侄坠脚牙袭位无道被弒国人诛除篡逆迎我？管国事因知孟驳父子行事错谬蒙大皇帝宽宥不加征剿感激自深屡欲进贡因暹维国时相侵扰移建城池未得备办今幸地方安静特遣使进贡摅诚恳祈转奏进京经总督当？委员察验无异其忱悃实为真切遂会同巡抚谭？据情入告奉旨允行六月总督富？令原任迤南道贺长庚顺云营参将花连布通事都司翁得胜等伴送缅使进京一切赏贲俱从优厚五十四年缅使回滇仍由总督委员护送由腾越出关回缅五十五年孟陨复遣使便居未驼等五人带领目役恭斋金叶表文驯象六只奇异花象一只长寿圣佛一尊万万寿佛经一部及土产各物由腾越敂关并具缅文内称孟陨前岁遣目进贡仰蒙大皇帝恩准得遂观光已属万幸乃蒙御赐各种珍物又蒙赏还缅人孟五等四名恩德如天莫由图报今年八月恭逢大皇帝八旬万寿万国来朝小国已经归附天朝理应进京庆祝叩谢天恩仍求转吁大皇帝逾格恩施勅赐阿瓦封号并准十年进贡一次俾子孙世世称藩永沐恩泽再自禁止通商以后边地生计艰难还求照旧开关使甸缅所产棉花等物侍以销售举国均蒙天恩等语诏允封王开关并御赐诗一章勅谕一道珍珠手串荷包等物令云南粮储道永慧广南营参将百福赴缅宣封奏派腾越州知州屠述濂偕往六月十五日出铁壁关十七日赏还迁徒马龙州木邦士司之姑母线氏等八名知州屠述濂带送出关遣还孟陨遣目阿渺大万并其三子应也赴官屯一带迎候沿途伺应极为恭顺十九日抵新街缅目孟干备有船只扬帆直下孟陨亲出离阿瓦四站之九纽迎恭迎诏使七月初十日永慧等抵阿瓦宣封孟陨祗遵指示仪注跪拜受封并叩领敕书及御赐各物使臣于十三日回舟孟陨出城亲送并遣使恭斋表文贡物随同赴京谢恩次年缅使还腾护送出关回国自后每届十年照例遣使入贡嘉庆二十五年因缅甸水灾吁求展限奏奉恩准道光三年遣使补贡十三年孟陨殁孟既袭位循例纳贡恭顺如常孟既性懦弱多病因夜间私行至细民孟窝门外闻其妹马奴歌声呼出见其色美遂召进宫立为妃并封孟窝显秩宠任有加国柄悉归私室封爵征伐皆得擅专孟既有弟萨鸦布低强悍好武凡有技能武略者皆罗致焉因谏孟既疎孟窝忤王妃妃与孟窝计乘孟既病矫命召萨雅布低入侍欲害之事泄萨鸦布低遂星夜带兵举家过江占据渺缪令其二子召集亡命得数千人妃与孟窝发兵追之兵至辄为萨鸦布低招留并将带兵官褫袵背缚书手于其背声说孟窝姊妹揽权谋篡陷害亲王大臣萨鸦布低誓清君侧布告中外相助派人押回阿瓦由是渺缪声势日壮孟窝手下俱各解体阅二月萨鸦布低率众北还距阿瓦十数里扎立连营城中为之振动孟既迭次遣官并命大和尚往见萨鸦布低劝谕退兵不报孟既势迫愿逊位令息兵萨鸦布低指名索孟窝王不允孟窝自愿过江遂被执后复请王子宰家们过江亦被留孟既计无所出下诏令萨鸦布低进城袭位萨鸦布低奉王子入城而自辅之时王
子甫髫龀国事悉归萨鸦布低拷索孟窝家财罄其所有驱出乞食寻死王妃闭置别室复追杀孟窝党与国事稍定此道光十六年事也缅甸旧有黑书内载谶语一千一百九十九年有三年无主之说即指是时当萨鸦布低举兵入国其女曾力谏女盖许配王子宰家们者两兄诮其欲作王妃恐父夺位不利于己故谏女遂自经一说孟窝妹生女欲配王子王子已订萨鸦布低女萨鸦布低不令王子允妃女婚故与妃有隙按夷俗异母姊妹可为婚是亦有因萨鸦布低辅王子治国事并不袭位仍奉其兄为名后二年有告王子招集匪徒潜蓄异志者随被收论死或云乃萨鸦布低长子二人陷害所致遂逼父袭位更名孟坑初名萨鸦布低盖其食采地也孟坑袭位后孟既随病故妃亦相继殁孟坑鉴兄前事锐意振作尤勤于训练风声树于邻国先是孟既与红毛构兵大为红毛所挫漾？燕窝山俱为红毛估据驻兵戍守至是孟坑以智夺还驱散戍兵红毛亦不敢与争孟坑多子而嫡出者最幼其最长二子皆庶出强武善鬬性尤桀骛以渺缪集兵有功欲谋夺嫡遂各树党并结王宠妃为内援事闻于王乃诛二子并杀？妃夷入骨肉相残率如此二十三年孟坑遣使修贡倍极诚敬内地之商于外者优礼如宾客边境静谧中外一家彼盖仰戴岍蒙渐开风气虽未骤易其獉坯之俗而国中禁令亦能行于下云或有问于余者曰缅小国也于中朝为附庸于腾越为外境吾子身膺郡寄职视方州民事边防<言巨>无可述奚昧夫详内略外之旨而独于缅是称应之曰子言是也然余何敢自忘其职哉第以我国家畴覆无外莫不尊亲薄海穷荒咸列藩服如张立庵（学礼）之使琉球李子静（仙根）之使安南四牡皇华各有巨制而缅甸输诚纳赆仰沐纶封奉使诸臣亲入其国独不闻有所纪载得非采风者之疎乎腾越界在边陲为行李之所出入见闻不缪辄略书之非敢有出位之思聊以补当时輶轩之阙耳若夫增修捍御勤恤闾阎属在职司曷敢废坠举凡山川？里之志户役田赋之书尤将援古证今旁征博采期无挂漏以着于编而敢率尔操觚以来吾子之责乎或曰善子信无详其所略而略其所详也纪外事正所以尊内也腾越志之成或且有取于是编矣
大清道光戊中秋七月既望江夏彭崧毓识于腾越厅署之静远书屋中人述缅事者求之载记绝少专书乾隆三十四年王兰泉随传文忠南征着征缅纪略征缅纪闻各如干卷自述其从军始末于彼邦政俗无与也江夏彭公于蕃官腾越时诹询夷使随笔记述得五十余事凡国禁风土民情物产皆具又采辑累年案牍作缅国纪略附之读其书因以讲求驾驭抚绥之术亦典属所当知也今阿瓦木梳夷为英县问藩方旧俗闽粤人贾南洋者皆不能言？象之使不至于今盖五十年矣书竟为之泫然光绪戊申夏胡思敬跋 
