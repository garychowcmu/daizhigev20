辛巳泣蕲录 宋 赵与{容衣}
 嘉定十有四年，岁在辛巳。二月九日，蕲州得随州太守许都统国初三日牒云：有探报人，申金贼已聚人马在息州，意欲拥众一道渡河打掳。时闻大金见欠三月粮草，诸军只给十日口食，前来我界，宜多措置，以为提防之计。初十日，得张都统常、王都统辛报，与许随州所报一同。本州得报之后，人皆曰：“虏未必深入。”是日，太守李国录诚之、通判秦钜会属官集议于安民堂，出示诸处报牒，太守语寮属曰：“五关可恃否？”教授阮希甫曰：“或者之议为不可恃，似闻尚有私小路，槎塞不尽。”与{容衣}曰：“虏人多不由关隘，亦不特有私小路而已，但有山脚可登之处，彼尽能拥骑而上。”知县林曰：“是如此。”又云：“关内有取德安府，从黄陂一路，自可长驱，使虏知之，亦不由关隘而进也。”ヘ车曰：“何宪云五关决然可恃，内郡可以卧治。”太守笑曰：“且看。”秦ヘ又曰：“宜速差人前去硬探，仍多支钱与其去，庶几着心。”太守曰：“然。”
 十一日，差兵士朱椿等七名硬探，每名支铜钱会十千。十二日，使府帖防城库，排齿殳弓弩箭应于军器。是时，与{容衣}提督防城库，躬下库点检，共差兵士五十人入库。内点检得弓箭有七十万，弩箭有三十五万有奇。是日，差弓匠打︴弓力。又点检有划车弩八十五座，箭约五万只，当申州添差。其日，亦准制司催造纸兜鍪一千副，本州实自去年十一月造，至二月十五日迭此数。十三日，使帖行下防城库，点铁甲大小，共有五百副，兜鍪五百二十副，长枪五百条，麻一百五十柄。是日，分上城战楼内安顿，以备不测。是日，委四门官兵缉捉奸细。十四日，州牒差濠寨吉亨刘成就五通庙内添造五梢炮五座，旋风炮十座。又牒催造木弩五百张。同日，教授阮希甫状申集在学士射二百二十人，乞支给弓箭。是日，出五万二千只以给射士，上城准备策。十五日，探报申虏贼初九日已渡河，大约人马数多。时守ヘ、知县俱出广教寺劝农，未几间，衙探报知府吃酒不了，就呼专行司手分牒安庆府，及申制置司催会合逆遏，仍备宪司牒下诸县，催发民兵上关捍御。太守归州治，遣虞兵传语府判诸寮属，各请议事。首言：“虏贼已渡淮河，在我不可不为备。应同官有能谙晓守城事务者，各竭智献谋以预为之备，无待临时。”阮教授拉与{容衣}与林知县、宁主簿进禀曰：“希甫辈无过一书生耳，若有大军在此屯驻，相与运筹。如鞍马一事，却非素习。”太守笑曰：“吾辈何事鞍马？亦要相与画策。”太守又曰：“严监辖刚中曾守于眙，必知守城之策。”又云：“蕲水董尉，每每见其以弓马自矜。”府教授阮希甫答曰：“董乃名将之后，必熟阵伍之事。且本州素无重兵，万一虏贼冲突而至，谁充主将？调遣若申制司，何事便到眼前，此犹利害之急。”于是太守檄二公入州，同共措置边防事。太守又曰：“诚之知郢之日，寇犯随州，亦尝措置边防，粗知其略。彼时家人先有守死之义，今守蕲春三载，两遇寇至，头颅七十，书生辈已两任边守，有何不得？正当入土之年，所欠惟一死耳。他无所恋。况诚之屡有丐祠之请，亦只是求一死所，万一寇至，只得与同官死守。”
 十六日，本州牒黄梅、广济县各起民兵一半，上州捍御。同日，王太尉辛报：十三日虏人蚁聚关下，除已将带人马前去迎敌外，牒州严作提备。十七日，有十一日所差硬探朱椿回，申十四日黄土等关已为贼虏所破。闻诸关失守，万弩手与张棠等军已溃散至麻城。同日，准提刑司十三日牒，催蕲水、蕲春民兵上关守御。是日，诸县亦节次发到民兵，即便起发上关。同日，申枢密院与诸司，催援兵策应黄州。日牛，同官过厅，ヘ车偶与同官云：“今日遣承局马飞通相君书，力乞援兵及言蕲城利便事，已约三月十一二间到。”后来又云：“得相君书报，云示及利便，深见拳拳体国之诚。”贰车到郡之初，亦尝语太守与同官曰：“无泣，蕲春为内地，常宜多方措置备御之具。”又云：“有备无患，如修城聚粮，团结民兵，招填厢禁军，亦不可不留意。每旬教阅市兵，宜放房地等钱。盖市兵教阅，则一日营生俱废，官司既无所给，若免其房地钱，庶几补其一日之劳。”太守亦曰：“ヘ车之请，自此立以为例。”同日，递铺递到兼黄州佥厅广济张簿震发十六日午时书报云：前日札探所报，虏贼此来皆不持粮，其意必在速战。今光州申到，一面关集义甲入城，想是自见其头重，故为闭门不出之计。虏既无粮，必不顿突坚城之下，其势只是推拥众直犯关隘。关上人数不为不多，但未保其皆能死守。提刑见此办行，亲自上关督战，在使州亦须为守城之备，欲乞差谨信得托人来此札探。同日，出弩火药箭七千只，弓火药箭一万只，蒺藜火炮三千只，皮大炮二万只，分五十三座战楼，准备不测。又给木杆铁枪一千条，纸兜牟一千副，纸软缠五百副，散上城守御军民。并发铁菱角三十箩，下城镇撒以防虏贼冲突。
 十八日，准提刑司十七日牒报，虏贼已抵麻城。同日未时，李国录先生回广济张簿震发书云：“诚之昨日递中辱书，乃十六日午时，备悉不持粮之说，随州报来甚详，想必是如此。但光州既为虏人牵制，闭门不敢出，今堂堂而来。据报探人节节报来，皆言虏已打破关，在关里扎寨。今奔避百姓源源不绝，闻关上民兵皆溃散，大军亦溃者，果然否？张军帅今在何许？更不见消息。宪使督战之说甚好，但不知遏得住否？此间无一可靠，民兵已发一半，罗田又不可抽起，今只有蕲春民兵一千人与厢禁军，又无人可使，殊为可忧。今只得多鸠集招收，急为区处，有所闻望，时时见报。昨日已遣人往黄州抄扎动息，不知曾申制司求援否？彼中若无兵，自可急遣来此协力。仓卒不暇作字，幸台照。”至晚，得广济陈知县允迪所录张簿之书，大抵与十七日书一同。是日，秦ヘ会同官，偶云：“去年二月之官，道由四祖，以长学生未得归侍，尝许水陆一会。约今岁劝耕日亲诣山还赛，既闻虏已过淮，不及亲往，若遣小学生去，今恐或者谓钜托，名遣子先遁。未免且止令人吏叶茂往代拜，钜且留此，与诸同官熟议守城之策。”是日，太守与同官皆着绿布袍，乘骑出入，独秦ヘ着白布袍。至牛，守、ヘ而下各上城，及下防城库点检防城器具。又委司法赵善腆团结市兵。是日，蕲水董尉至言：“尉司差人硬探，闻金人已到麻城。”蕲水县官拟欲移治，太守答曰：“蕲水既无城壁，不应使县官徒手向前，且看事势如何，却又区处。”又言：“近准宪司差委戡前去点检诸关，今录守关人数，便见无人可守。如黄土关只有百五十人，白沙关有三百人，大城关有百七十人，修缮关有二百五十人，木陡关有九十人，关之相去有百五十里、或七十里、或百里者。”历说五关之不可守，又况首尾之不相应耶？又曰：“戡之奔驰，劳瘁异常，点关之时，虏已渡河，昨晚方奔走到家，尚未与官长言五关之事。被檄此来，就挈妻孥已抵郡矣。”李亦不暇问，曰：“仕宦于蕲，安知有此等事。”同日，监辖严刚中继被檄至，使帖委同充守御局官，亦有利害数事，失记其实。与{容衣}曰：“蕲州城池四门皆无虞，独有师姑潭一坝，虏人一至，必来窥伺。何故？外河乃是沙溪，大雨之来，水涨，贼不可渡。雨退，无过一二尺水，是人可涉。”李守曰：“此处诚之亦正虑此。”续后选得谙晓人陈兴、汪士等，专一措置捍御。
 十九日，探报人申十七日虏分兵到团风，十八日晚番人已围黄州。同日，本州守、ヘ差洪春十人为硬探，各支官会十道，通判犒添赏钱二十贯省。至晚，两名先回，报贼已至蕲水。是日，阮教授上守城利害十事，并失记其实。
 二十日，洪春申自蕲水来云：虏贼十七日已烧上巴河，十八日贼见在下巴河。又申十九日至蕲水，望见虏贼先烧神光观。二十日，烧蕲水县。是日，上、下巴河百姓拥并奔窜，携孥挟子入本州城，哭声震天。同日早，李国录先生再与张簿书云：“闻虏贼打破关隘，官军既皆溃散，张军帅亦不知所在，或言重伤，不知果何如？闻已被游骑烧了团风、黄州，已烧城外屋宇，事势急迫如此，奈何！最是上巴河路摆铺不通，消息隔绝，奈何！不知宪使有何处置，更不暇作书，又不知麻城今如何，所传皆不一，千万速报。前所遣人，乃不即往，今再遣人往抄录所报事宜。草草布此，幸台照。”同日，造大麻搭五百四十副，竹唧筒一千一百副，分五十四座战楼准备。又埋金汁锅百二十只于四隅，及五隅官排门率百姓水缸二百只，上城，贮水以防不测。至晚，有蕲春管下董应能、徐彬、徐杞、黄思明等团结义甲二千人，于北门外防托。彼时惜无人充主将与之调发应敌，后来四城被贼围闭，钱米不给，终为虏贼拥众冲散。同日，太守李国录诚之、通判秦朝请钜置军将于西门袁学录家，此处督战近城，充本州都统辖民兵事兼淮西制置司佥厅行司公事，督战军马。赵与{容衣}置军帐于袁学录后园亭子，此处近受敌，西门提督民市兵。赵司法善腆、教授阮希甫、江州统领陈兴充南隅守御官，蕲春知县林忠翊柴新、鄂州武昌酒税安忠训元恭、蕲州蕲水县尉董忠翊戡充北隅守御官，蕲口监辖严承直刚中、主簿宁迪功时凤、监庙赵保义汝寄充东隅守御官，安丰军统领官孙中、训练官曹全、本州监庙李俊充西隅守御官，都监赵修武师守东门，驻泊张武翼广守北门，监押温保义守西门，监务梅成忠守南门，判官赵迪功汝标充钱粮官，监嘉兴府新城酒税姜成忠应春充防城库受给官。监庙秦武德安上进武副尉，林安仁进武校尉，王明进武校尉，吴宗政、指使郑保义俊充东隅战楼守御官，进武校尉。王大明、监庙刘保义忱、指使钱成忠广充北隅战楼守御官。三湖巡检雍承信显新、宿松主簿梅迪功必胜、监庙陈成忠师问充西隅战楼守御官。巡检李钧充帐前佩印官。同日，委守御官已下监篦篱牌。本州九里三十六步之城，共一千三百女头，率厢禁军、民兵、市兵共有七百人，每人管女头两座。同日牒广济、黄梅县民兵四百人入城守御，余各留县，防护乡井。晚报新虏已至分流铺田家山，诸铺已卷，递角不通。约虏贼有马骑三十余匹，步军三百余人。守ヘ语诸寮曰：“虏贼不多，宜遣兵以遏其来路。”于是抽守御官统领官李浩立白旗于州门，如愿前去迎敌虏贼者立于旗下，当与厚赏。如生擒头目，赏钱一千贯，给承信郎公据一道，事定奏功。斫到首级及夺到军器，钱一百贯，赏官三资。人给以软缠一副，随其武艺给以弓箭、枪刀、长斧。一日之间，有禁军一百人，民市兵二百人，茶商、弓手会等五十人愿效死战，每人给官会五千，干粮一口袋。与{容衣}亲自监散，各先喝官三资以激其勇，人心奋发愿行。
 二十二日，太守委监辖严刚中、借补迪功郎戴栩充督战官，进勇副尉。李浩充统领，进义校尉。王文明进义校尉，邓宗充正将。是日早，出军迎敌。至横槎桥十里，迎见虏之游骑，约三百余人。正将邓宗、教头张富等为先锋，直入虏阵，自辰时鏖战至午。虏见我军勇众难支，奔走退遁，我军追袭，杀死番军数十人，生夺到驴一头，皮甲数副，弓箭枪刀等。张富等一十三名伤重，死于阵前。监辖严刚中抽回人马入城，急报太守曰：“虏贼回退，已报大队前来，宜急守城壁。”于是太守亟告僚属，分管地分，遂拽吊桥，关闭城门。同日，有张常守关兵将溃散前来，独有承信郎统领江士旺、将官陈兴沈祚将带一百三十人入城，情愿乞守城壁。太守云：“既是溃兵，此岂足托？”ヘ车与与{容衣}同禀太守曰：“关隘独有一门军，兵力单弱，寡不敌众，无怪其溃。今我众虽寡，幸有城壁，虏在危城，我处甚安，正要此辈共与坚守。彼之弃主将之罪已不可恕，今能为我守城，他日功过可以相补。”太守然其请，于是分布诸隅，各给以生券，戒以守隅，尽俯首听命，愿以死报。同日，厢禁军、民市兵各日支钱二百文，米二升半。太守亲诣城抚谕，不拘上下，应守城人每名各犒铜会一贯，酒一升。至晚发严，守城人唱连珠喏整齐，气象甚壮。停车曰：“守城人声势整齐如此，金贼知吾守城有人，疑惑未必敢进。”府教授阮希甫曰：“贼如何敢便轻易，若到城下，且遣人相视我城前后敢进。”二十二日，安四门炮座。司法赵善腆抽市之单丁者六百人，分拽炮索，司法申乞照市兵例人给米二升、钱二百。太守提某申。同日，添委江州统领江士旺专一守西北团楼，添将官陈兴同教授阮希甫守南门，添将官沈祚同知县林守北门，添训练官陈信守西门团楼。知府李国录帖委安丰军民定，统领官孙中克都弹压守城人兵。是日，亦准制置司札子行下，取出孙中一行十五人守城，孙中时因安丰汪ヘ捃拾借兑生券钱事，送本州根勘。江士旺领兵百余人斫鹿角、木槎，塞西北团楼下师姑潭坝上，及于西北楼下钉绊马椿，人工未就。是日，望楼子陈军报，虏贼已拥众至西门外广教寺山望城岗，山腰扎寨数百处，耀旗俯视我城壁，牧马二千余匹于山下，但州城尚隔河，虏未敢近。是夜，金贼约有千余寨，每寨烧火一堆，映照城中，列炬不可胜计。摆狗铺，其声如狗吠连接，巡逻彻晓。是夜，诸隅守御官各宿城上。
 二十三日，本州西门方始清野。时北门守御林知县申有青山乡学生董应能、总首徐彬等捕获奸细卢四，名立供，元系寿州下蔡县人氏，自嘉定二年招安过淮，分居蕲州新寨，有头目人张奇八郎，常令我与其家张二、张三、韩四、王小乙等归北界报信。每一次归去，做造草鞋一担，归大金界货卖，每月仍旧在蕲州冒请钱米，尽是张奇收管，卢四仍旧往番界归德府居住，种田为活。今年正月，蒙王万户差人前来，唤卢四等为向道官。初九日，卢四等同大队人马渡淮前来打虏，要打麻城，迤逦至蕲、黄等州。已先令张二、韩四于二十一日从东门浮桥入城，与张奇八郎相约，二十四日于新寨放火为号，与左监军等内外相应，从西北团楼打入城中。阮教授出示州教谕洪枢子，所说又详，与{容衣}与阮教授曰：“急禀知守、ヘ。”太守闻知，急帖四兵官与缉捕，多方搜捉，今奸细已入在城内，万一寻不着，何以为策。是夜，数处火发，随即扑灭。又引示总首洪枢，勒卢四再供韩四、张三面貌、长短、衣服色号及年甲，方得端的。阮教授曰：“既得其实，万一解来为虏所夺，其为害不浅。不如就委洪枢枭其首级前来令众，无过一斩矣。”本州虽知奸细分明，终日不获。与{容衣}又与教授设谋，请司法赵善腆密唤头目人张奇具归正姓名，诱以守城之事。其奸细三名者，皆在张奇所具之数。与{容衣}又语阮教授曰：“奸细三名，已在吾掌握中矣。”阮教曰：“甚好，既得之，此正骑虎之势，宜急下脚手。不然，来日事变，我辈先为鱼肉矣。”于是，点留三名充帐前使唤，余尽令归寨，听候呼叫，分拨守城。既去，生擒三名，申解使州，送狱一勘而成，所言与卢立无异。太守以张奇久在吾郡，初亦未信其果有叛逆之心，再送州院，人无异词。又据弓会等人喋，喋告说，其日与李浩人马前去与虏迎敌，时张奇亦预弓会名数同往，彼时张奇虚放一箭，窜入虏队，亦疑其有私。约州府闻之，即指挥速即根勘此一项情节。张奇供出，其日果曾入虏队中，约二十四日用草鞋戳于枪头上为号，令番贼打入城中。又供四十八名同谋，来历分明，即付与{容衣}先将三名斩于市曹，人心称快。一面委司法赵善腆领七十余卒擒同党四十八名，所供无异。是夜，就请司法抄估四十九家之囊箧，有如焰硝、流黄、弓箭、枪刀，家家有备。是日，守城人尚未披带，而张奇等身已著软缠，干粮在腰。独张奇之家有黑旗十余面，及有蕲黄、安庆、鄂州、兴国、武昌等城图，又有自关外蕲黄、江州诸处里数，又有大金王万户等去年十一月往来书信。则知归正遗类，皆不宜置之边面，州军所可虑者，不止一州。是夜，则剿尽其余党。ヘ车又曰：“城外诸寺尚多，此辈不亟除，为害不浅。”乃即告示各乡总首，尽行剿除。据总首申来，施行间而太平半已先入虏队，独所存者，妇女而已。当日雨作，溪水泛涨。时有数骑往来沙河两岸，若相视措置过溪之意。是夜，贼仍旧札寨于广教一带，每寨亦各烧火一堆，直到天明，列炬不灭。前夜，金贼声连，相接为狗吠之声。闻之，诸卒曰：“此正所谓摆狗铺也。”太守自此夜宿于袁学录大厅，日逐视事于此，并不曾回衙。与{容衣}宿于西楼，阮教宿于南楼，林知县宿于北楼，宁主簿、严监辖宿于东楼。
 二十四日，虏贼拥众下山，直至下河渡，呼叫：“张奇八郎，如何不出来，莫误了我。”太守登城抚谕，又亲闻虏贼呼叫张奇八郎，始知所斩无愧。是日，有马骑数百匹下河，试水之深浅。至午，又有人同乡总首康讠尧状，申迎见虏贼，杀死番军及夺得衣甲等，有北塔寺归正人引前，被徐彬已杀死，委是大获胜捷。是日，广济县民兵二百人打入城，分在北隅守御。至午时，雨大作，有一番人手执雨伞，身披蓑衣，自上河来沿濠巡视，将迫我城，呼亦不见应，孙中以箭射之，亦不顾，低头而走，从巴茅山路而去，此是间探无疑。同日，又斩张奇等家属。是日，州府告示，家家各点夜灯，以防奸细。司法申，连日以虏寇入境，百姓皇皇，无暇营生，日来油价颇贵，小家点灯一盏至天明，非一二百钱而不可，申乞出榜，市曹放房地钱，庶贫者以地钱为买油之助，太守从之。
 二十五日，虏贼用隔河人家门扇为挨牌，列于沙河畔，扛枋及小桁条，不记其数，前来搭桥。与{容衣}准本府下令，速遣陈与将带弓弩手百三十人与商聂友中等枪叉手，自南门对岸以迎之，阮教授同与{容衣}督战。顷刻之间，虏贼下河钉桩，绞缚桥道，被我军射杀，不计其数。于是又以门扇护身，入水打桩，其箭如雨而不顾性命。我军又以火箭射之，方焰之顷，又被贼以水扑灭。箭凿无所施巧，终不敌其众多。河之北岸，有所谓银牌郎、金牌郎，执刀斧以胁造筏之虏，不向前者斫之。至晚，虏大掳拥众，绞筏已成。太守与僚属曰：“不宜听其造成，亟遣兵以烧之。”于是又遣陈兴等一百三十人，佐以茶商弓手百余入，是夜再贾勇而前。被我军弓箭射杀，及中伤落水者，不计其数，仍施火箭烧断道头，抵暮而归，太守喝转各人两官。
 二十六日，溪水渐退，贼拥众仍前，不畏弓弩，再搭桥道。过于西门角水陆寺前，搭立硬寨，巡视城壕。又开掘水陆港口，放泄壕水。有番人以索来试水，或用水竿而探水者，皆被我军射退。虏贼惧羽箭之不可近，于所掘港上横以枋木，如排子之状，遮护矢石。所掘之人藏身于下，射中者挟之归寨，既退复来。须臾，围烧我战楼，又被我军以竹唧筒作水箭喷灭其火，贼发喊而退。诸军曰：“此虏贼瞰城也。”同日，太守批牌，传令应在城守御官，如遇虏贼前来各隅所管地分攻打城壁，须管尽忠竭力随机应变，务在剿绝，毋致堕落虏贼奸计。续又批银牌，传令应在城守御者，各赏五官。至夜，守城之人奔趋上城，不计其数，各乞预名，人皆以保妻子为念，人心贾勇，至晚肃然。孙中发严一罢，气象愈壮于前。是夜，遣狱子李信催援兵，及催安庆民兵。同日，虏分二百余寨于严家山左右，每寨亦烧火一堆，如列炬焉。是日，番贼马步军尽过西一带村落打掳。至晚，虏人掳得牛只约五百馀头，每一牛各有一妇人牵之。
 二十七日，番贼拥三千余人，并力东南团楼对过侯家潭，开掘水港。所执锄锹之人，皆被虏贼用索串其髻者十余人。阮教授飞告急，太守当遣其子二机宜士元随与{容衣}同府判领带弓弩手五十余人，直趋东南团楼下策应阮教授。又调统领江士旺、陈兴等并力攻打，当有银牌郎番军头目一人，用毡帘遮护，直至港上督战用工，被将官陈兴射中耳门倒毙。随见番军五六人扶策回去，其余射杀中伤，不计其数，须臾退走。申州奏捷，知府、通判继而亲上城抚谕，又各喝犒射人三资，而陈兴特喝五资，支赏钱三十贯。是日，金人不往掘泄水陆港口。至夜，虏各归寨。知府令与{容衣}召募茶商、民兵有胆勇者，烧其所排枋木，填其所掘水港。须臾，陈兴等有五十人各愿请行，人各先支犒赏。至二鼓下城，渡濠，夺得遮牌无数，烧其枋木，填其所掘之港，虏贼各溃，我兵杀死番军数人。其余寨虽知而不敢动，但暗发鞭箭而已，我军亦无所伤。是日，与{容衣}调发北门外义甲董应龙等三百夫，生擒番贼七人，斫到首级十枚。太守各喝赏三官，钱五百贯。同日，太守又遣人赍公文求援。是日，又与阮教授、宁主簿撰檄大檄义甲、民兵，内外剿除虏贼，檄曰：蠢兹金虏，窃入五关，眷我蕲城，独当一面。虽城堑有高深之险，而将士宣捍御之劳，然念五县英豪，四方忠义，久被朝家涵濡之泽，岂忘州郡攻围之忧，爰写忠诚。用咨英杰，矧知不道之寇，大是无名之师，以吾民恩交义结之心，相为响应。如彼众偷合苟从之势，立见剿除。宜各殚所蕴之长，当共赴有为之会。或斩将搴旗而乘其始至，或斫营破栅而掩其不虞，况今雨泽滂沱，河流涨溢。用天时而遏其游骑，因地利而断彼归师，功名皆在于斯须，机会宜乘于顷刻。静胡尘而安边境，倘各效于虏，攻申制府而奏朝廷，必厚加于旌赏。故兹檄谕，各请知悉。同日，西门士庶各出钱为犒军之用，一日之顷，约五千贯，解赴帐前。
 二十八日，虏贼复来开掘水陆港，我军愈射而愈不退。又别运枋木前来，我军又以炮石击打掘港之贼。虏望炮起则鸣锣以报，余党贼闻锣响，皆避于枋木之下。多方设计，无所施巧。是日，又见贼众各斫竹筱，束缚稻杆，四散堆积。与{容衣}等逆料其必是堆填河濠，飞申本州，知府批令多备火箭以待之。至午时，但见四面号烟三条直冲而上，又见东门守御官宁主簿、严监辖报虏贼拽人马过东岳庙左右交锋。至申时，望楼子陈富报番人牵马三四匹从下河所绞桥上过，马点蹄而行，虏贼有扶策而归者，有带血者，四门已闭，但不知与何处援兵交锋。须臾，有百姓两人，衣不盖体，赴水渡河，至城脚下，称安庆民兵前来策应，至岳庙迎见番贼，被番贼杀死不计其数。有下岂统领与催援兵人李信，俱被虏贼生擒。方知安庆民兵已至而不进之因。一更尽，东门报有焦太尉遣兵硬探到。时有将官单不记名等二十人，自来家亭、伍百寺、刘公河、洗马滩、桃树山路来吊上守城，每名犒设铜会一十贯，酒二升，日支生券。是日，番贼拥众前来，烧毁四门吊桥。司法赵善腆领市兵与孙中、陈兴等往来射贼，各退遁。同日，知府又抚谕百姓，各自安业营生。同日，东南北门各敛钱，共三十贯，解发至太守帐前犒军。当日，大守传牌报四门，如各隅有获捷之人，请径自喝赏，钱却申来支拨。是日，虏贼骑围城数重。
 二十九日，知府告示，诸隅堆积火把，多置金汁锅。仍告示百姓，般传砖石及压街石与梁柱列在一千三百女头之上，以为备城檑木之用。人心奋发，顷刻而办。与{容衣}与诸隅守御官兵上城提督，昼夜巡警，未尝解甲。又备火监松明以照城脚。至晚，又有蕲水被掳妇人走回，历言虏贼在广教寺，已造云梯数百张，又造牛皮洞子二三个，造炮三十座，称说初四日定来打城。是日，虏贼百余人烧师姑潭坝上鹿角，城上以硬弩五十人射之。又调发江士旺、孙中、陈兴、陈信、李斌等将带百五十人直下城以抢之，杀死番领一人，番贼三十余人。陈信生擒一人，吊上城而贼已伤重气绝身死，斫其首级令子城上。夺得铜印一颗，印文都统所洪字印，其印背云兴定五年正月，行官礼部造。收兵归城，太守给官券各名十千，又喝官三资，委是胜捷。是日，本州遣帐前佩官独木巡检李钧带领铜会一万贯，往黄梅、广济县，准备给犒援兵。同日，虏贼方安立炮座于沙河，内望见番贼往来经营之状。
 三十日，虏贼又造上河桥，运竹把，拥并而来，堆垛初城壕一所余地。皆我百姓、妇人搬运，闻是掳到黄州、蕲水、麻城、上下巴河之民，搬运不绝。其日，有北门外文顿坊税户黄思名等，又捕获番人秦顺据供：系潞州人，油面行为活。丰工起我为军，日支麦二升，有妻一人，子一人在家，各请宫中麦二升。随逐左监军人马前来打掳，自黄州分正军三万人来打蕲州，本意只来打巴州便回，即巴河也。实有蕲州归附人卢立与张奇、张三、韩四说来打蕲州不妨，彼处无大军守城，只有民兵四五百人，所以遣我前来。又供称左监军未到，未敢打城。等监军到来，方打城壁。监军完颜鼎约黄千户、耶律千户共有三万人来。又有毛克攻下五人，千户人马三千人，丰王指挥，许半月打掳，即便收兵。次日，将秦顺斩于市曹，押出之际，口说大金丰王无道，连年用兵，使我兄弟五人皆死于军，歌唱自如，曰：生为潞州人，死作蕲春鬼。晚有蕲水乡民黄小三妻阿李，被掳拘留广教寺凡十有余日，脱身遁归，至北门城脚下，当用索吊其上城。具道虏人有左监军完颜鼎，有五万人马，见在寺造炮石、云梯、牛皮洞子，约初四日打城，与二十九日蕲水被掳妇人所言一同。
 三月一日辰时，望楼子兵士陈富报：虏贼拥众前宋，围西门。当调发孙中、江士旺、陈兴等准备弩手以待之。至午时，贼拥过吊桥，被我军射死者不计其数。及西之皂角树下，一衣长甲军坐于交椅之上，方开弓弩欲射我战楼上人，被孙中一箭射倒在地，金人拥前拖去，又被我军乱箭射中数人，奔走前去。至午节次，探得金人拽马骑千余匹过南门扎寨，摆过北直至广教山望城岗后横槎桥，南至南禅寺，东至岳庙，西至金家渡严家山，度其奸计，一则把截以防东来策应之师。是日，太守同ヘ车诣诸庙拈香，祈保城壁。
 同日，虏人于西门外张鉴屋地上造望城楼一座，窥视我城内虚实。与{容衣}见贼之上楼窥视我城中之兵势，遂于四隅抽差叉手五百人，又以杂妇女小儿，多张旗帜，拽作数队，为伏兵绕城，耀金贼，委两将官骑马以统之。其贼望楼之兵，果下楼以亟报虏人。初二日，有蕲水百姓王七二自北门赴水渡河，称被掳去，金人放归，口称令我赍书请本州受降，知县林吊其上城，解至制干行司。与{容衣}即请禀太守曰：“度其书，无过辱国之语，不必开看。其王七二，乃吾民，苟活偷生，为虏将持书以辱吾国。”太守令即斩之于市曹。
 是日，羽箭射辱国之书数十纸。太守以银牌批谕守御官，凡有此书，并不许开看，仰仍旧射还金贼。违者，依军令行遣。射还之时，诸军大骂贼党云：“吾乃大国，不受此书”。云：汝金国既为鞑靼残破，所守河南数郡而已。若非汝以金帛子女以博安靖，安至今日。我本朝好生恶杀，不欲遣兵杀死。丰王今不自保残喘，辄敢兴兵前来，是自取其祸也。今闻汝欠三月之粮，遣兵前来打掳，两郡城外既为汝等蹂践，掳掠荡尽，若能收兵回汝金国，我亦不遣兵追袭。况蕲州乃牛角之地，有来路无出路，汝等万一更猖獗无状，我定遣兵百万，分路挥截，使汝匹马只轮不反，毋贻后悔。贼皆俯首不答。是日，与{容衣}又撰檄以招降金贼，其檄曰：洪惟我朝，每以兼爱南北为意，凡待邻境，惟有不杀生灵之心。祖宗畀付，第第相承，社稷灵长，往往赖此。在今日之对垒，实彼国之造端。汝主不自省愆，肆为不道，外则困于鞑靼，而怀迁怒于我之恨。内则失其臣民，而起归罪于我之私。虽窃据于汴京，尚有稽于天讨。盖逆顺曲直，在我有定论。而存亡成败，听彼之自为。何期反肆于侵陵。是用载严于备守，城壁素坚而糗粮素具，士卒素练而器械素积，援兵蚁聚而来，义士蜂屯而集，各扬威武，尽奋精忠。我师既运于戈矛，彼众必为之齑粉，是用仰承厚德，抚示招安，投降归顺，则旌赏之必加。潜遁窃逃，即追击之勿袭。苟执迷而莫悟，定剿戮以无余。幸思去就之宜，毋蹈翦除之悔。故兹檄谕，想宜昭悉。
 初三日，番贼拥众般抬云梯、炮座、攻城器具，前来攻打城壁。是日事多，吏辈分头督战，应有申状，一切略去，只用片纸亲写，飞申使府。与{容衣}急以片纸飞报本州，太守亲批报云：如贼用云梯登城，宜造三须勾用麻索抛搭，近前施矢石者，自施矢石。又急用长斧数十柄，准备斫其云梯。但要脚等急速为上，则贼不可得而近也。诚之上覆司理兄。与{容衣}即调发将官江士旺、陈兴、孙中，告谕官兵，一如知府批谕之策，射杀番军无数。是夜，又有茶商军三十人请出劫寨，当夜杀死番军八人，夺得番枪二十条，番刀七把，大小毡十五副，皮牌五六面，弓四把。是夜，正望援兵不来。至二更，有百姓蔡汝霖二人，赍权司张亨白旗前来，称有急脚，于东门磨旗为号，甚慰满城悬望之切。本州逐日遣人磨权司张亨旗号等候，并无消息。是日，秦ヘ率百姓诣五通庙祭阴兵，ヘ车曰：“钜自虏人围城，一家食素已半月矣。小儿子事斗尤虔，每夜朝礼诵经，亦只为一城生灵与骨肉之故。”
 初四日，金人拥众，皆以白布包头，前来西北团楼，号哭我城。与{容衣}即遵用兵法，杀狗一只，去其心肝，以所夺番笠、番毡与狗披带，用长枪戳起以厌攘之。彼哭我乐，又呼妓弟着红衣，动细乐于战棚上。金贼自午至夜，哭声不住。其日，西南角番贼亦拥众于城外，开掘承陆寺后河水。当夜二更，又调发陈兴等贾率训练官陈信合千人，陈俊部领水手等人，过河前去劫中贼寨。夺到番毡九床，军器等。同日午，虏贼拥众驱迫我界妇女将白□□□竹筱、竹杷，前来填西门一带濠港，五处当发。孙中、陈兴尽数用火箭射之，其竹筱五七处，各已烧尽，虏贼更无所施。申州报捷，众曰：“多有我界妇人，又恐射了我界之民。”太守曰：“此等妇女，被掳苟活偷生，尚为虏用，纵射杀我界人，乃以保全城内许多生灵，亦无奈何。”至申时，贼见火箭甚众，又遣妇女尽刈田内新麦、草、桑叶，拥并前来填壕。又驱妇女般所烧地上场砖瓦，压于其上，我军火箭不能施巧，遂被金贼以门扇为挨牌，拥过羊马墙下。与{容衣}与判府教授等委陈兴选枪叉下羊马墙内，贼入即杀之。于是，分头掩杀，下濠败北奔走，夺得番贼军器，斩到首级十余颗，收到弓箭三万余只，箭上多有毛克攻下千户印字，亦有黑捍箭，闻是头目人射底。是日，太守令速上布袋五千只，告示营妇百余入并手做造，遂得以遮炮之用。是日晚，有虏扛广济县牌额，目南而北回度，是烧焚县治无疑。
 初五日，金人驱我界妇女，扛鹅车、洞子百十座于河岸。与{容衣}急飞申本州，太守亲批与与{容衣}云：闻贼扛抬鹅车、洞子，意来攻城。古法，候其近城，宜多热煎金汁浇灌其皮，又使麻油、脂油浇其上，用火牛烧之，皮自然缩作一块，则贼无所施其巧。至祝，诚之上覆司理兄。与{容衣}即调发诸军，一如前法以应。无一不胜，贼见其洞熏焰不可近，但远望叉腰{容衣}看而已。至午，金贼又于西北团楼烧我军所埋坝上鹿角，却于坝上羊马墙外用松木八十余条立起，对我团楼，其高过战楼数尺。又用土布袋为慢道，意搭云梯以登我城。是夜无策以攻其退。事势危急，又急呼诸僚聚议，欲用火烧对楼，而相去有三丈余地，火抛不到。太守与与褒曰：“如诸军能烧其对楼，将官支赏铜会一百贯，余人三十千，仍喝官两资。”是夜，又委司法赵善腆督统领江士旺、陈兴领军三十余人下城，直趋对楼下烧之，城上令民兵更迭送下火把，至三更，对楼焚尽，即飞申报捷。知府亲批付与{容衣}，令亟以所许之钱分赏诸军，人心大悦。同日，守城之人太守劳以牛酒，犒以官会。是日，贼于羊马墙外窬穿地道五处，急飞申本州。太守以小批报与{容衣}曰：如贼窬穿地道入来，宜多方措置小口缸子，对其所掘处理之，兵法谓之{容衣}听。如近，则对取一穴，又准备流黄砒烟以薰之。洞口宜多准备叉枪手，以截其入。
 是日，凡遇贼所掘处，皆埋一缸，窬穿不住。当日，北门两处亦被虏贼填过濠，窬穿三穴。南门亦有五处。是夜，差民兵枪叉手二百人，茶商军二十人，土军弓手三十人，厢禁军一百人，下城守羊马墙，夹击所掘地道之贼。又用火牛烧之，其贼不能施工而退。至二更，贼射虚箭于西门上，守墙之兵众喊赶杀一声，其中有禁军张迪，怯，攀上禁城，民兵二人，又以枪杆取其上。守城官李保义所申，当依军法行遣，申州照会。太守曰：“身为禁军，未见交锋已先遁走，岂脊杖可以尽其罪。”遂斩于城上，以令其余。守城之兵肃然，不敢轻动。是日，率在城人家秤锤，充手炮以击羊马墙外窬城之贼。同日，孙中与贼打话，贼云：“黄州已打破了，汝国不还岁币，又何不受降？”孙中曰：“黄州已是空城矣，不得以我蕲州比黄州。汝是只要讨岁币，如何却来打掳？汝更不去，我人马会合来剿除，必无路归。兼汝各有妻孥在家。”番人云：“是不由我也。”
 初六日，据北隅守御官林知县申，金人攻北门一带城壁甚急。当日，太守令与{容衣}同通判及二机宜士元领茶商士射百人前去策应，又调发陈兴、孙中贾率训练官曹全、丘卞、王恭、何佃、陈信等百三十人，缒城与虏贼交锋，抢夺到攻城器具，及烧毁鹅车洞子无数。又烧其填壕竹杷子数堆，夺到云梯十余张，杀死番军无数，我军间被箭中伤。是日，四门金人皆有云梯临城，所欠麻索甚多。宗子赵希守宅地客三十名前来借事帐前，连夜打索百余条，散四隅。是日，东门亦得麻索之力，穿三须钩，钩夺云梯五六张。至夜，知府遣梅必信三名催援兵，人给钱一百贯，借补承信郎三纸。二鼓渡河，行未及数步，被狗吠逐，而贼寨知觉，栏截赶逐，急走回州。天意不顺。是夜，遂不成遣。同日，金贼窬穿倒羊马墙数十堵，西北一带尤甚。大江牛皮洞子至城下，尽数被我军焚烧。是日，市上无面卖，州府各借面店麦五石。
 初七日，望楼子报，番军已拽大阵，分上下河桥前来，窃恐攻围城壁。是日，自蔡汝霖赍权司张亨白旗前来已五日，援兵并无消息。金人复添黄州生兵数万，有五方新旗插于广教山头。郡人告急，甚于倒垂，禀太守曰：“今与{容衣}以此身期与城为生死，急保城壁，乃所以保妻子。”出，遂纠率佥判赵汝标、司法赵善腆，衣朝服与在城寄居有官无官宗室，诣圣祖殿，展御容祭告祖宗。诸族人读祝，至“二帝之耻未雪，今复遭其蹂践”处，泪下如雨。郡人罗列殿门之外，闻之，亦相顾泪下。出诣三清殿，又许醮一百二十分，愿保全城壁。是日，虏贼又号哭我西南团楼，亦如初四日杀狗以厌之。至更尽时，闻东门擂鼓声。须臾，东门守御官宁主簿、严监辖申有援兵至，太守亲批，令与{容衣}躬往辨认。至东门，见援兵数百人已渡河至羊马墙内，诘其子细，皆云：焦太尉遣徐统制等人马前来策应，诸军破寨至此。亦多有中射者，其中有一卒渡河失手，死于东门。亦言广济县被虏贼焚烧荡尽。太守喜，一人行入城，一例各喝三官，统制犒设铜会五十贯，将官铜会三十贯，押队管队拨发各十五千，长行各五千。是夜，共散官会八百五十五贯文铜会，百姓排门焚香以迎之。又有富室，争持壶浆以劳之。纷然而来，惟西北一带，番贼不住，以牛皮洞子遮护，于羊马墙外窬掘地道。被各隅以火牛焚烧，矢石交下，贼不能安迹。
 是日，铁连枷木太重，施打虏贼不及。与{容衣}又造手炮二百余副，分四隅，差人于羊马墙内抛打虏贼。虏皆不得近。至晚，各隅巡逻彻夜，略无少怠。同日，太守又犒守城兵民钱、酒。是日，虏贼攻西北团楼，已拥众登至半城，有百姓方通因麻石顿于槛上，此人以头顶起乘空版，独力推下，麻石压死番军数人，守城等尽喊推打，贼众惊退。时监战楼官飞申太守，犒支赏钱一百贯文。
 初八日，金人增添炮五座，攻打西北团楼。我军亦添炮两座打虏贼。切缘本州城独有团楼而无马面，两边无对敌之地，所以虏贼一意攻击不住。是日辰时，太守批报与襄曰：虏贼攻围甚急，外无救援之兵，臣子之心，义当效死。矧凡在城守御官，世受国恩，当此忧危，宜各尽忠戮力，互谋抵敌。事定均为奏功，并望示诸同官。
 是日，虏人又于露字楼下窬穿地道。与{容衣}与通判督将官江士旺、沈祚贾率官兵于城上分布，以劲弩强弓射之，矢下如雨，番贼败走前去。与{容衣}急发兵百人，下城追击之，斩首三十余人。奏捷之时，太守各赏追敌之军，人各十券，喝官三贤。应城上弓弩手，各赏五券，亦喝三资。自是，应有策应之兵，人人奋励，迭遣击贼。或守战者，日有克捷。当日，分武定军徐挥万聚等守西北团楼，常州提振守北门一带。是日，东门宁主簿、严监辖与总首梅必礼等，夺得云梯二十，量时太守支给赏钱二百贯。同日，金贼窬穿暑字楼，又西门胁楼、岁字楼、为字楼，五处不住。是日，知府批谕诸处守御官，多遣人于城下，各取其穴对掘小孔道，烧烟以注之。与{容衣}曰：“虏不穿入城内，□□窬穿者，乃沿砖后取上，意卸我砖，非窬入城也。”评议半日，太守力以为不然，独有阮教授乞差井匠数人，就虏人所窬处女头边如掘井之状，以接其穴。
 是日，对着所掘之穴，又以药熏之，其贼扇所熏之烟自下而上。贼云：“我无奈何，实迫于相公之命而已，我在此逐些取掘，若有意掘时，多时陷了。汝有酒时，讨些与我吃，则不掘。”士人李该闻贼需酒，亟谋教官阮希甫曰：“可从其所需。”李该又云：“家间开药铺，有些毒药，宜置酒中与贼吃饮。”教授然其说，送酒与虏贼饮。是夜，闻番吐之声，而贼果不掘，死在穴者有之。诸处皆效阮教之策，金贼或有求糕食者，亦加之以药。又虑贼于暑字楼施放炮石，日夜不住，独西门知府帐前与与{容衣}帐前左右铁火炮最多，甚至打至卧床屋上，几于殒命。或者云：“此有奸细，不然何以径打两处帐前耶？”是日，太守移军帐于赵希家，就本人屋廊下置局造箭以应诸隅之需。是日，四隅用过弓箭三万只，弩箭五千只。与{容衣}移帐于新寨。同日，徐挥因入城自有乘马被贼射死，与{容衣}自出己钱二百贯会，买马一匹以送之。ヘ车亦以销金鞍一副，与之乘骑。又以所乘之驴以与之，此固结其心，为保守城壁计。
 初九日，望楼子陈富报：番贼拽队临西南团楼河畔。当与与{容衣}同阮教亲督将官陈兴等弩手三十余人，又发太子弩手王公十五人，茶商及士射等二十余人，又发训练官李斌领敢死军十五人迎敌。已被拥众过楼，下窬穿地道，射死番军无数，最太平弩王公等，百发百中，但其箭虽小，又以毒药涂其上。虏见此箭曰：“蛮子以箸射我。”时数人番贼，眼睛各中一箭，随即退走，被聂友中、李斌等五十五人下城夹击，虏兵大败。是日，太守收捷报，又批令与{容衣}今夜宜更召壮士，劫其寨栅以挠之，无得坐授其攻也。当夜，训练官李斌等部领敢死军十五人，茶商三十人，直趋对河虏寨以杀之，连破十五六寨，夺得番搭袋资粮二袋，番绵裘五条，皮靴、弓箭等物，又斫到首级十馀颗。二更，巡城罢，通判与四隅守御官阮教授、林知县、宁主簿、严监辖、统领孙中趋到帐前，禀太守曰：“昨日虽得八百余人入来，皆非用命之人，已分定地分，更不上城守御，恐被误事。”太守于是批银牌告示，百姓家应有军人在家歇泊不上城守御者，先将安下人家，依军法施行。是夜，人方勉力强上城，终不以社稷为念，为我坚守。与{容衣}等又白太守曰：“城外应援之兵，今早得报，已在青蒿，相去无四十里，尚尔稽迟不进，使我蕲州生灵坐以待尽。今金贼日夜逼迫，窬穿不住，攻之不退，上祷皇天，未加震怒；下促诸将，未有奋前。祖宗累积几百年城壁，与{容衣}等痛切深恩，实无罪戾，夫何使与{容衣}等与蕲民至此耶？今夜更乞蜡弹十人催援兵，破寨前去。十人之中岂无一二人可以突过虏寨？”是夜，太守遣百姓张四等十人，已过四五贼寨，其六人被贼冲回，所有蜡弹皆与{容衣}亲书与焦思忠钤辖、张亨权司，及赵制干官，位承节郎特改差淮南转运司催发纲运物斛官，兼淮西制置司准备差遣督战军兵马赵夫。其蜡弹云：“如顷刻不至，则蕲城必陷，他日罪有所归。”催援人过安庆府，陈监丞与陆察推炳所亲见，赵运属之开折一语之诬，天实监之。
 初十日，番贼掘西北团楼一穴，已如瓦瑶，中间砖已卸数口，人心惊骇，恐其掘透，先用排沙木造重城于内以待之。是日，北门守御官董尉戡申今日选得有胆勇五十人，愿下团楼抢所掘之贼，戡亦愿躬自督战。与{容衣}于是从其说，人各与酒一升，给钱三贯，以激其勇。是夜，果大捷。同日，百姓迎岳庙神于四门。其日虏贼攻城不住，以至妇人、女子各贾勇般石，与诸民兵相接击贼，渴不暇饮。是日，徐辉乞将两狱大囚充敢死军，太守从之。两狱共二十有五人，守西北团楼，入各奋激，愿效死战。是日，北门守御官林知县亦告急，被贼烧北门吊桥。当知县委沈祚等八十余人下城迎敌，与{容衣}又调发孙中、江士旺与李斌等敢死军一百人，自西而北与知县所调之兵夹攻虏贼，得弓五张，枪二十余条，斫到首级三颗。
 十一日，番贼攻击西北楼，横流炮十有三座，每一炮继以一铁火炮，其声大如霹雳。其日对炮，市兵贾用因拽炮被金贼以铁火炮所伤头目，面霹碎不见一半。又有同拽炮人，伤者六七。其阵亡者，太守每名支钱三十贯省，被伤者十贯。西门楼亦被打碎，垂空版十余片。与{容衣}急遣统领孙中以皮帘易之，屋上安排以松枋，如铺楼之状，炮石打落其上，人无所伤。皮帘之后尽用砖石砌，仍告示四门，各用枋排护，无使彼炮打伤我军。屋上各安土布袋三百只，以乘炮石。至午，贼又拥众烧西门吊桥，又被我军射退。同日，贼攻北门，与{容衣}又同知县林调发沈祚射退。至夜，又遣陈兴、训练官王恭、厢禁军民兵百五十人，下城前去南隅填塞生字楼窟子，杀死番军下濠及斫到首级二颗，并夺到锹十余柄，军器等，委是大捷。是日，郡人闻黄州已破，恐城难保，怯者纷然欲弃城而走。守、ヘ力主与城俱亡之议，众又谓蕲不可守，则贼必窥我安庆、无为。ヘ车曰：“不特安庆江面可忧，事已至此，守则亦死，出则亦死，不如与城俱亡。”太守曰：“守边死，吾辈职也。”
 十二日，番贼所掘诸处地道益大，既入穴洞中，矢石所施不到。至辰时，虏用毡幔云梯并力攻打西南团楼，自早至暮，番贼欲抢土城。阮教授希甫同陈兴又用万牛火烧之，贼方退。又以麻搭用水搭死火牛，我以石头抛掷之，彼则用毡连头面裹其体而任我之抛掷，或闪于羊马墙之屋下者。矢石一住，复入洞中窬穿。其日，武定、忠勇等军以势不可支，阳曰：“焦太尉人马到。”诳东门守御官，欲出门以迎之。宁主簿曰：“不得州府指挥，安敢放人。纵得州府之命，不得制干批帖，亦不敢擅放。”于是奸汁不行，复回地分，亦未尝加力迎敌。惟民兵、市民、厢禁军守城而已。其日，四门攻击可畏，援兵又无音耗，番寨围闭数百重。凡遣催援者，无路而出，百姓稍有恐怯者。士子执教授手相顾流涕，阮教曰：“希甫亦有十余口，非特百姓也。”复来告急于与{容衣}曰：“我亦有妻子十六口，若保城壁，则妻子亦得团乐。岂意援兵今已多日杳然无耗，万一参差，各为国而死，奈何！奈何！”于是挥泪而别，各守地分。其日，家家焚香拜告天，小儿亦有拜者。是日，火牛已尽，篱壁亦无得可拆，甚至逐家刷藁荐二领，以为之备。
 十三日，虏贼拥众攻四门甚亟，诸军皆说虏贼今日大打城，与{容衣}亲冒矢石，督诸军力战，与将士曰：“今四围皆是贼垒，进退等死，当从死以求生。”军民亦知其必死，人人争奋，莫不以一当百。虏贼已见外援不至，觇我守御之人单弱，日添炮架数座攻打，羽箭如猬。惟攻西北团楼最急，石炮之后，继以铁火炮，其形如匏状而口小，用生铁铸成，厚有二寸，震动城壁。其日，对炮，兵士詹进被炮打死。至午时，被金贼窬穿墙壁，坐损女头三座。与{容衣}即时调发诸军，先以布幕垂遮所陷之处，两面用强弩射之，不与登城。又并力用排沙木杆御瓜缚战棚，与之临。自辰至酉，虏更三替生兵，攻击不住。是日，对敌，百姓、官民、军兵食不下咽，以至擂鼓无人。与{容衣}自步至寨中，呼唤小儿二十余人，每名劳以百金、蒸饼一枚，贾勇擂鼓以激士卒。交战，自辰至酉不退。是日酉时，虏贼拥众排沙木缝边直登我城，有旗头虏贼方上城间，被茶商军蔡全一枪戮杀下城，于是虏贼大败而退，莫敢进者。是日，又添造布幕十副。
 十四日，望焦、张两司人马，更不见到，满城疑之。未几，只见贼射弩箭无限，箭上朱字云池州都统司造，人心益忧，度必与贼交锋矣，但未知其胜负。是日，四门攻打甚亟，各隅军兵皆有伤重之人。最是暑字楼下与西南隅楼，铁火炮相继及，伤人最多。其日，与{容衣}督战于露字楼，挽弓同诸军射贼。回身取箭间，左脾亦中一箭。方付药之顷，而董尉右手面亦中一箭。董曰：“吾将家之后，中百十箭，此亦常事。”阮教曰：“苦哉，苦哉！”ヘ车教授曰：“此为国家矣，幸不在要紧处，可与二公书于功赏簿，事定则申。”ヘ车每闻一处有敌，则亲自监督，无敢畏避。是日，有番阳客人詹太、汪太、黎太等十余人为商蕲州，因贼围绕城壁不得出，时时拽炮阙人，行下四隅，率单丁户尽充拽炮，詹太等皆在其中。时闻援兵不来，事势危殆，詹太等与宁主簿系是同乡人，遂密语主簿曰：“官人早作出城计。”宁主簿自云平时蒙太守知遇甚深，贼至日太守尝握手相语，勉以忠义，誓死城郭之语。到此但以好语逊谢，戒詹太等，云万一汝自得脱，急还番阳，且勿惊我老亲为祝。又自出其所得乃父书与同官看，亦莫不以忠义相戒。是日，贼放炮不住，西北团楼已成粉碎，人不可近。所幸团楼之内已用砖砌，虏贼欲登城而上，亦无自而入所。有大囚敢死军二十五人，自辰时与贼于女头交锋，贼上者戮死，竟不得上。盖人心奋发，心力齐故也。是夜，徐辉为见贼势益炽，与常用畏怯不守。至三更，领兵八百余人潜地逃遁，尽出南门头，诳郡人曰：“官司调发我出城劫寨。”百姓惊骇，急来走报。时都吏王达继至，告诉甚急。与{容衣}不候卒马，徒步走至南门，已被打开锁，常用登门，方拽起吊闸之时，与{容衣}多方礼问二将曰：“若是劫寨时，何用骑马及带妇女出城？汝若弃城而去，百姓自守无虞，汝等有何面目更食官禄。”与{容衣}情迫意切，未免望阙遥拜，苦告之臼：：汝不以百姓为念，当以宗社为忧。汝曰我是策应之师，如不入城则责不及汝，今既入城，则当与城为存亡，岂可打关锁逃遁？汝等得何罪名，全无州县制节。在外则为应策，在内则当守城壁，汝等宜以宗社为念。不然，则杀我而去，不妨。”各人无说可答，常用曰：“欲要人马守城，宜多出钱以抚谕之。”贰车继至，曰：“诸统制不可如此，赵制干所谕甚当，亟回兵守地分，若能保全得城壁，事定钜与太守一力保奏，其功不小。钜当亲为汝等禀白君相，力言汝等劳瘁之功。”与{容衣}以宗社为念，与{容衣}车曰：“每名听徐挥等喝赐钱多少，抚谕其回。”ヘ车曰：“纵太守不认，钜出经总制库钱，兑支不妨。制干但稳心，事定钜自与朝廷出豁。”阮教与诸将曰：“甚好，既通判、制干主盟，宜早回兵守地分，恐彼处虚怯，为虏所知。”于是徐挥自喝长行铜会三十千，将官百千，统制二百千。是夜，七名将校，八百四十九名长行，共支三万六千二百七十贯文，方始回兵归新寨，已四鼓矣；太守即令支出上项所犒钱会，付与{容衣}躬亲散。
 十五日，虏贼四门各打火炮入来，独西北团楼自早至次日达旦火炮不住，人心方皇皇，虏贼攻城愈不可遏。飞申本州，太守批报云：攻城方急，可厚赏军兵，下城审观形势，料度彼己，见得委可以前进，劫其寨栅以桡之，诚之覆司理兄。是夜，南门守御官阮教遣陈兴等百五十人，自支钱一百五十贯犒设，是夜劫中贼寨，夺弓数把，杀死番军甚众。与{容衣}又遣孙中、曹全茶商军等人共百三十余人，自西而南与教授兵夹击攻打，贼尽过濠走。
 十六日，贼拥众增添兵马分布四门，夹击攻打城壁。奸计百出，添立炮座，矢石交下如雨，委是危急。与{容衣}贾率士卒，多方抵敌。虽城之窬穿二十余处，独十三处最大，终不能便陷我城。至日午时，喜得一雨，满谓可以使虏贼退遁以保全生灵，不意火牛被雨，烧燎不着，又虏贼以湿毡搭扑火头。至二更，风色不顺，贼又以火炮、石炮相继攻打，民兵无容足之地，遂被虏贼以云梯登城。不委徐挥一隅之兵，畏怯不战，只令本州新刺敢死军二十五人独留当抵地分，遂至寡不敌众，被虏贼拥上城壁，杀死二十五人。而徐挥、常用等八百四十六人，弃城先遁，人心皇骇，遂致虏贼上城，分两头将守城人杀戮。与{容衣}急迫徐挥至八字桥，而水深不可过，追赶不及，但背后大骂徐挥、常用：“配军，汝弃我城遁走。”与{容衣}计无所施，惟捶胸叫苦而已，复思蕲城数百万生灵之故，急遣二卒分头飞报守、{容衣}与夫四隅官前来策应。ヘ车先到新寨，而虏兵尚未敢下城。太守继至新寨，调发西门统制孙中与夫统制江士旺、陈兴、曹全、丘卞、厢军、禁军、茶商军、敢死军李斌等戮力巷战于新寨。须臾，寨内火焰四起，被贼追杀至南门，守、ヘ与与{容衣}及同官自此各不知存亡去向。但闻孙中厉声喝令诸军斗杀报答国家数声而已，其江士旺、孙中即为虏杀，贼遂拥众，分头栏截。赶与{容衣}至城之东南角上，其贼先叫：“知府、通判、赵制干在何处？可出来受降，不服，活捉来剐了。”当是时，虏骑满城，幸身衣军人绿布衫，杂在乱兵中。越更有余，痛楚闷仆。既苏，视左右积尸，皆身首异处，独背后又有一衣绿布衫者，屡仆屡起，即视，乃同官赵司法善腆也。与襄先时在围中捍御，已身被数箭，及跳过羊马墙外，随逐百姓赴水渡河，其时月明，又被虏贼两面夹射，于项上、右肋、左臂连中三箭，几致仆地。遂使妻徐氏与儿女一十五口，无余处死卒毙贼手，痛不忍言。加以出身文字留在客舍，片纸不曾将带，尽被焚荡。与{容衣}言之至此，吁天莫闻，惟有痛彻心膂而已。与{容衣}切照番贼攻围蕲州，前后二十有五日，守ヘ众官，昼夜亲自擐甲登城，督励官民兵对敌死战。及遇夜，出城劫寨，枭到番军统领首级，夺得铜印，生擒番军马、攻城器具、云梯、锹，焚烧鹅车、洞子，及用万牛火烧拒虏贼，不容上城，屡使败退，竭尽心力，无所不至，只缘寡不敌众，无所屈。至十六夜二更，徐挥、常用领兵逃遁，其所守城地分无人把守，遂被虏贼蚁附登城。四隅守御之人，一时惊骇溃散，当下蕲州失守。与{容衣}与司法赵善腆身衣军服，遂得于积尸中死而复活。
 半夜，奔从南门，迤逦自用源步直趋费龙岭路。天色渐晓，沿路偕问援兵不进之因，或言权司张亨、路钤焦思忠、陈辅、朱虎、祝文蔚、王振等兵在高山，既至高山，则云在松杨桥；至松杨桥，则云青蒿；至青蒿，则云在车坊；至车坊，则云在石龙坡；至石龙坡，则云在四祖山；至四祖山前，则云在太湖县；至太县，则云在小池；至小池，则云二项人马，一则张亨之兵，畏怯不进，为虏所觇。至十二日，被贼径抢其寨，以致大败。一则焦思忠、陈辅之兵，被赵夫之所牵制，略无进意。十二日夜二更，与权司张亨兵走归安庆府。其路上人又云：十三日，有许都统俊之兵已到濯港，是时黄梅县率百姓、宗室共百余人，焚香栏拜，乞其人援蕲。彼则曰：朝廷差我策应黄州，即不曾策应蕲州。云我已得朝廷文，只令我回守江面。微笑不顾，径自渡江而去。其它，如朱虎之兵，则止于三角斗方等山，去城七十里。王振之兵，则止于罗田县，往来蕲春界内。祝文蔚之兵，驻于桃树山之间，去城五十里，递皆相持不进。
 又有如袁海之兵方前，而王辛之兵随却，皆未尝有入城之境。大抵骄兵贪利，所过以掳掠为心，寇至则安坐于高山，畏怯不前。寇退则声鼓惊赶其后，以收复为名，城内仓库虏取未尽者，首卷之而去。及沿路В掠，以至妇女耳环不待取而连肉掣下，有甚于寇者，不止一端而已。故前乎援兵之未至，越二十有五日而城不陷者，实本州官寮民兵同守之力。后乎援兵之既至，止得数日而城遂陷者，实徐挥、常用不用之故，与夫诸将相持不进之罪。以此可见，使援兵并力解围于二十五日之前，则蕲城委无可破之理。使蕲亦如黄，不能为二十五日之守，则自舒以及江面诸州，深为可虑。又不至此，与{容衣}等一介书生，平时不习军旅，仓卒寇至，蒙守、ヘ委使，纠率官民戮力守御，几及一月，与{容衣}阖门一十五口，均与守、ヘ而下骨肉尽沦殁于贼手，仰报国家，其于忠义可谓尽矣。诸将反以佚罚冒赏，自谓得计，可乎！与{容衣}昨者起诉制台验伤之后，即乞放令伏阙，亟为蕲民诉此冤痛。制帅恻然，谓虏既退遁，蕲州不可一日无官，姑俾摄ヘ贰之职，力任经理之责，安集留归之民。未免忍死一行，亦欲访问知通同官眷属之存亡，与夫妻儿之遗骸。于是辞不获己，拜命星奔，还望蕲城，乃知童统制治垒屏弃，一例焚毁，无从辨认。至城之日，不忍举目，官民屋宇、仓场库务尽成煨烬，骸骨山积，枕藉河井，终不能稽考，惟抚手掩面痛哭而已。
 及后来多方体问，则知贼势横溃之时，太守李国录与秦通判等遇贼于子城之十字街，各自随之兵殊死斗敌，是时死伤略尽，太守奔归郡治，呼骨肉令速赴水自尽，其二机宜士允自三更上城后，已不得反顾其亲，太守寻乃就设厅，引剑自刎。ヘ车亦归ヘ厅，厉声呼吏人刘迪，急令人放火烧诸仓库，不得留与虏贼，遂设一室自焚，其时白袍犹未脱体，其子三将仕复同时就尽。时有老兵，牵ヘ车之衣以出大场，尚喝老卒曰：“我为国死，汝等可自求生。”阮教临危之时，闻有寄居武臣挽其受降，“我岂为此哉？”即时归衙，先遣其子女赴井，然后自投身于厅前井中，此见于教授厅节级郑丘之所说。判官赵汝标与知县林、严监辖刚中、宁主簿时凤于事亟之际相语曰：“我辈守城，调发几及一月，满谓援兵之至，可以保全城壁。岂意使我辈遂至死地耶？我辈自为之计可也，若见番贼，必无全躯。”于是相率投身于子城河内而死，至今人皆能言之。夫见危致命者，忠臣之心。视死如归者，烈士之勇。蕲之守ヘ而下，宁有愧于此者！有如惠民一仓，实李守之所创，籴米三万石，当时议者孰不曰此仓不可创，恐为后人尘腐之累。而李国录确意为之，今岁增一万石，以为后人补亏之助。
 及蕲一破，应干库宇不留片瓦，惟此仓独存。今日饥民流归者，赖此存米，故得不死。以此见忧国念民，身殁之后，人被其泽如此。呜呼！有善不敢蔽，不善不敢匿，平时享国厚禄，一日能以死报国家者，几何人哉！事变已定，或者反议蕲之生灵遭茶毒，皆太守不纵其早出之过。旦虏寇突至，围绕数百匝，使如诸公之议，百姓先死于二十五日之前，而不在二十五日之后。盖虏既临城，出亦死，然使坚守于内而待援兵于外，则守固未必死也。今之死，正在于外援之不至，岂应归咎于共守而不出？况使当时城未破而先放老小，必又有张皇之责矣。天下之事履而后知，未尝亲历其事，其可轻议哉！此张巡、许远之受谤，韩昌黎为之不平也。今则与{容衣}等二十五日调发坚守之劳不足道，阉门十五口骨肉之沦亡与夫守ヘ同官全家之屠没亦不遑恤，以至宗室、宗妇、宗女、百姓子女为之生擒而去者又不言矣，惟是社稷安危之所系，大为诸将之所误，莫如蕲州。言之使人痛哭不足而继之以血，何则？使当时徐挥、常用之兵不入，则百姓各以妻孥为念，尽力死守，岂肯一哄而散，城固未必陷也。往者不可追，来者犹未已，虏贼固可恨而诸将岂能使百姓无憾耶！
 且徐挥、常用之入城终始七日，每以领兵欲出为辞，恐吓州家，邀取厚犒，暨至十六夜，领众弃城奔遁，至于大声疾呼，明告虏贼，令放出一条生路与我去，你自入城图取金帛。故破城之后，有被虏人开谕，贼酋曰：“我不解便打破你城，是你大军自弃与我。且我明日十八日，也自要去了。”果有此言，则使当时徐挥、常用十六日夜不弃城自遁，与夫焦思忠、张亨不畏怯走归龙舒，则虏贼安得自有此语。今则千里之民，皇皇然若有虏寇再至之忧。且谓贼去之日，又言秋凉必为取安庆计。今百姓蹙额相告，咸谓两淮之地自此终无宁日。由是扶老携幼，卖犊买舟，为渡江计。
 又况今春虏人之破关，一日夜顷行三百馀里，深入内地如履无人之境。今长淮平坦，略无阻碍，旁蹊曲径，彼所尽知，城壁、关隘既未尽修，兵甲器械又未尽备，归正余党所在尚存，方一秋凉复起觊觎，不由关隘而由他途，则衔枚疾趋，举足之顷，入吾堂奥矣。虽有远水，其能救近火耶？况蕲之金帛、女子，不啻数万计，贼既席卷而去，至于二郡造舟之人与夫造弩之匠，百工技巧悉为生擒而行，此其为谋必不浅矣。又闻淮之耆老，皆言虏人寇边，未有得志如今日之甚。如其狃胜而复来，遗民又无死所矣。近者流归之民，皆感泣而来言曰：“某等与司理同死生患难，今蕲之守、ヘ等官士子百姓同时为国就尽，独所存者，司理一人而已。若司理缄默，而不为我已死之民直言其事，窃恐上下蒙蔽，朝廷莫知，再为它日之祸，而国家用将，终为此曹所误，司理亦为泉下之罪人矣。”请与{容衣}直书始末以诉冤愤，欲使观者知蕲城之陷非郡官士民无备之罪，实皆援兵之所误尔。与{容衣}灾患余生，死不敢爱，呼天一鸣，以祈省览，且为它日之考证。
 李茂钦死守蕲城，并毁其家，立志最坚，受祸最惨。或罪其志有余而才不足，则亦苛矣。武定军入城，反为郡害，金陵军及境而不恤郡急，池军怯而不进，虽有张巡许远之才，不得霁云、万春之助，决不能以千人之力守九里之郭，却数万骑之虏矣。韩昌黎论巡远事，以为当是时，弃城而图存者，不可一二数。擅强兵坐而观者，相环也。不追议此，而责二公以死守，亦见其自比于逆乱，设淫辞而助之攻也。私意妄议，从古则然，要之久而自定。昌谷、曹彦约读《泣蕲录》，为之涕。
 嘉定辛巳八月二日壬年，褒赠立庙锡爵指挥。
 敕送到枢密院关枢密院奏，淮西制置司申照对近准枢密院札子节文，据前权蕲州宣教郎安庆府太湖知县刘{容衣}状申，开具到蕲州州县官及因贼死难之人，札付本司更切契勘，有无全家死难人数，保明供申。本司遵禀行下蕲州知州，从实契勘供申。去后回据武经郎、特差淮西兵马钤辖、权知蕲州赵汝擢状申，遵禀专委承节郎、安庆府蕲州巡辖、权兵马都监张伟逐一契勘去后。今据本官状申，照得一项契勘，应宗室之家有无被害，见存嫡亲人数。缘即无被虏人回，难以寻问。外有州县官全家死难人数，开具申州。除已行下宗室尊长司唤上，见存在上宗室契勘，别状供申。今具下项州司亦已具一般文状，供中枢密院照会，所据武经郎，特差淮西兵马钤辖、权知蕲州赵汝擢状申，备录在前。伏乞亟赐敷奏，将逐官褒赠，仍录其家，以为忠臣死节者之劝，伏候指挥。
 一知郡李诚之与令人许氏，男二，机宜、士允。侄九。机宜、士宏二房媳妇、孙女二人，婢仆五人。全家死难。有长男偶留婺州东阳守家，见在。
 一通判秦钜与男二人，将仕、婢仆五人，私仆三人，全家死难。有男秦滋，见任盐城知县。
 一忠翊郎、蕲春知县林ヘ与男妇宅眷共七口，全家死难。有长男先扶护孺人灵柩先归乡，见存。
 一儒林郎、州学教授阮希甫与男三人，女三人，婢仆共一十口，全家死难。见有两男，在乡广德军居住。
 一迪功郎判官赵汝标单骑在任，死难。有母亲、令人宅眷，并男女各一人，见在衢州，不曾在任。
 一迪功郎、知录杜谔，先已身故，未离廨舍，有男三人，侄一人，孙一人，婢仆共七口死难。有女杜氏，被虏走回，见存。
 一保义郎、新蕲春知县童蒙正，未交割身故，有男二人，宅眷共五口死难。有侄二人，被虏走回，系童统制将带归濠州前去。
 一从政郎、司理赵与袭得脱性命，独存。有孺人徐氏，县主太保四人，弥子四人，婆婆、婢仆、安童共一十五口，全家死难。
 一迪功郎、蕲春主薄宁时凤，并孺人，男、女各一人，婢仆共七口，全家死难。有长男一人，与父宁宣义，见在寄居饶州。
 一武翼郎、驻泊都监张广，并女一人死难，有孺人一人，被虏走回，见存。
 一保义郎、兵马监押温五，并女婿、外甥、婢仆各一人死难。有孺人一人，被虏走回，见在。
 一修武郎、兵马都监赵师，全家十口死难。
 一成忠郎、在城盐务梅察，全家四口死难。
 一忠翊郎、本州监岳广李俊，全家死难。
 一承直郎、蕲口监镇严刚中，系本州牒委，上城死难。有宅眷与男一人，孙一人，见存。
 一忠翊郎、蕲水县尉董戡，本州牒委上城守御，并宅眷同入共七口，全家死难。有男一人，见在建康府父董□□侍下。
 一秉义郎、鄂州武昌酒税安允恭，全家死难。有男安邦才，见在。并孺人张氏，被虏走回。
 一承节郎、添差酒税朱思恭，全家死难。有男朱世明，见在。
 一成忠郎、嘉兴府新城酒税姜应春，全家四口死难。
 一武翼郎、主管台州崇道观景坦然，家六口死难。有孺入郑氏，男景世隆，媳妇郭氏，共三人，被虏走回，见存。
 一武经郎、主管台州崇道观秦安上，全家七口死难。有两女、两男，长秦邦俊，次秦邦汉，被虏走回。
 一保义郎、本州监庙刘忱，全家死难。
 一训武郎、本州指使钱，全家死难。
 一进勇副尉、本州指使王明，全家死难。
 一帐前佩印官、前独木巡检、保义郎李钧，因差出部押犒军官会，至张都统寨门，被虏死。有孺人并男，见寄居黄梅县。
 一进勇副尉、本州使臣郑俊，全家死难。
 一迪功郎、新安庆府宿松主簿梅必胜，全家死难。
 一借补迪功郎戴栩，全家一十口死难。有妻李氏，被虏走回。
 一高州文学祝棣、上州文学祝遂良，各全家死难。
 一新三湖巡检、承信郎雍显，单骑死难。
 一迪功郎、本州监庙程思周，全家死难。
 一守御主兵官统领、进勇副尉孙中，统领、承信郎江士旺，统领、进勇副尉李浩，训练官曹全、李橐，统领、进武副尉林安仁，统领、进武校尉邓宗，统领、进义校尉王文明，统领、进武校尉吴宗政，各系巷战死难。有老小男女，各在本乡。
 一前池州医药饭食、修武郎戴翩，被虏走回，有妻、男、孙女、婢仆共一十三口死难。外有长男女使安童，各一人走回。
 照得寄居官李俊等一十一员，并借补戴栩、添差朱思恭被虏走回，戴并难以推恩施行，及司理赵与{容衣}因单身出城，已行追罢外，正月五日，三省、枢密院同奉圣旨，李诚之、秦钜各特赠五官，更特赠秘阁修撰，仍各追赐紫章服，特与三名迪功郎恩泽，并特追封侯爵，同赐额立庙于本州，令户部各特赐银绢二百匹两，给付各家。李诚之妻许氏，特赠令人。男士允，特赠通直郎。侄士宏，特赠承务郎。媳妇孙女，各特赠安人。秦钜男秦浚氵，特赠通直郎。林柴、张广、赵师，各特赠三官，各特与一子承信郎恩泽。阮希甫特赠通直郎，仍特与一子登仕恩泽。赵汝标、宁时凤，各特赠承务郎，各特与一子上州文学恩泽。杜鄂，特赠承务郎。童蒙正，特赠秉义郎。内杜谔、童蒙正，仍令本州津送，各归寄居州军。温玉、梅察、董戡，各特赐三官，各特与一子进武校尉恩泽。严刚中，特赠三官，特与一子下州文学。钱、李钧，各特赠两官，各特与一子承信郎恩泽。王明，特赠承信郎，与一子下班祗应恩泽。郑俊，特赠承信郎，特与一子进义副尉恩泽。孙中、李浩、林安仁、王文明、吴宗政，各特赠承节郎。江士旺，特赠三官，各特与一子下班祗应恩泽。邓宗，特赠保义郎，特与一子进义校尉恩泽。曹全、李橐，各特赠承信郎，各特与一子进义副尉恩泽。李俊、安允恭、姜应春、景坦然、秦安上、刘忱、姜必胜、祝棣、祝遂良、雍显、程师周，并令本州各委官以礼致祭，仍量与周给其家。添差官思恭，亦仰本州契勘，如本人系外州军居，即与津送其归，仍令吏部日下出给合受告文、公据，限十日缴申枢密院。敕送到礼部状承司封关节文，准嘉定十五年正月九日枢密院子，奏淮西制置司申乞将李诚之、秦钜褒赠，以为忠臣死节者之劝。正月五日，三省枢密院同奉圣旨，李诚之、秦钜各特赠五官，更特赠秘阁修撰，仍各追赐紫章服，特与二名迪功郎恩泽，并特迫封侯爵，同赐额立庙事。本部寻连送太常寺详关，内备坐圣旨指挥施行，具状申部去后。今据本寺申，准连送下承司封关节文。正月五日，三省、枢密院同奉圣旨，李诚之、秦钜并特追封侯爵，同赐额立庙，本寺今遵依前项圣旨指挥，今拟封下项一蕲州知郡李诚之、通判秦钜合同赐额立庙，今欲拟褒忠庙为额，合行降敕。一蕲州知郡李诚之合拟封二字侯爵，今欲拟正节侯，合命词给告。蕲州通判秦钜合拟封二字侯爵，今欲拟义烈侯，合命词给告。所据太常寺拟封在前，伏乞朝廷取旨赐额，加封施行，伏候指挥。二月四日，奉圣旨，依礼部施行。
 ○李诚之告词
 敕故承议郎、权发遣蕲州李诚之，蕲春虽介在疆场，然所恃以为险者，六关也。朕命宪臣往专备御之责，而措置疏略，负我使令，尔儒绅之望，属分符守以孤城，而婴虏锋，盖亦难矣。慷慨激烈，尽其命义，阖门死难，朕甚痛之，乃加论撰，仍躐崇阶，爵之通侯，庙食兹土，赏延于后，并命一时。夫忠臣之心，非慕名禄。国家之泽，当峻彝章。今密印累累，未足为尔宠。将灭此仇虏，始足以慰九泉也。可特赠朝散大夫，秘阁修撰。
 ○秦钜告词
 敕故朝请郎、通判蕲州秦钜，蕲春虽介在疆场，然所恃以为险者，六关也。朕命宪臣往专备御之责，而措置疏略，负我使令，尔相阀之华，属承郡事，孤城岌岌，莫抗虏锋，能佐其长，服节守义，父子同陨，朕甚哀之。乃加论证，仍躐崇阶，爵之通侯，庙食兹土，赏延于后，并命一时。夫忠臣之心，非慕名禄。国家之泽，当峻彝章。今密印累累，固痛在阖门，而荣在九泉也。英概如存，尚克钦止。可特赠朝议大夫，秘阁修撰。
 ○阮希甫等告词
 故儒林郎、蕲州教授阮希甫，可特赠通直郎。
 故迪功郎、蕲州防御判官赵汝标，可特赠承务郎。
 故迪功郎、蕲州蕲水县主簿宁时凤，可特赠承务郎。
 故承直郎、监蕲州都太监辖蕲口镇仓库兼烟火公事严刚中，可特赠承事郎。
 敕故阮希甫等，呜呼！蕲水之祸，朕固闻之，而未尽详其人也。边臣以名来上，则汝等皆死其职以及其家。冤乎痛哉！一至于此耶？殆于王事，礼有加等，超升京秩，官其后裔。忠魂如在，尚服宠光，可依前件。
 ○李士允等告词
 故承议郎、权发遣蕲州李诚之男士允，可特赠通直郎。
 故承议郎、权发遣蕲州李诚之侄士宏，可特赠承务郎。
 敕故李诚之男士允等，为子侄而从宦，莫乐乎五马之荣。汝等独罹兵锋，共死边垒，京秩之贲，岂能汝华，亦姑以塞予之悲耳，可依前件。
 ○秦浚等告词
 故朝请郎、通判蕲州秦钜男秦泽，可特赠通直郎。
 故朝请郎、通判蕲州秦钜男秦泽，可特赠通直郎。
 敕故秦钜男浚等，蕲春佳郡，士大夫乐于宦游，况为贰车之子弟哉？今或反是，汝等与罹其祸，此朕所以尽伤也。畀之京秩，尚庶几泉下之荣，可依前件。
