『南诏图传』文字卷

　　铁柱记云：初三赕白大首领将军张乐尽求并兴宗王等九人，共祭天于铁柱侧。主鸟从铁柱上飞憩兴宗王之臂上焉。张乐尽求自此已后，益加惊讶。兴宗王乃忆，此吾家之主鸟也，始自忻悦。此鸟憩兴宗王家，经于一十一月后乃化矣。又有一犬，白首黑身，号为陇犬。生于奇王之家也。瑞花两树，生于舍隅，四时常发，俗云橙花。其二鸟每栖息此树焉。又圣人梵僧未至前三日，有一黄鸟来至奇王之家，卽鹰子也。又于兴宗王之时，先出一士，号曰各郡矣，着锦服，披虎皮，手把白旗，敎以用兵；次出一士，号曰罗傍，着锦衣。此二士共佐兴宗王统治国政。其罗傍遇梵僧以乞书敎，卽封氏之书也。其二士表文武也。后有天兵十二骑来助兴宗王，隐显有期，初期住于十二日，再期住于六日，后期住于三日。从此兵强国盛，辟土开疆，此亦阿嵯耶之化也。 
第二化
　　浔弥脚、梦讳等二人欲送耕饭。其时梵僧在奇王家内留住不去。浔弥脚等送饭至路中，梵僧已在前回乞食矣。乃戴梦讳所施黑淡彩二端迭以为首饰，盖贵重人所施之物也。后人效为首饰也。其时浔弥脚等所将耕饭，再亦回施，无有恡惜之意。 
第三化
　　浔弥脚等再取耕饭家中，送至巍山顶上。再逢梵僧坐于石上，左有朱鬃白马，上出化云，中有侍童，手把铁杖；右有白象，上出化云，中有侍童，手把金镜。并有靑沙牛。浔弥脚等敬心无异，惊喜交并，所将耕饭，再亦施之。梵僧见其敬心坚固，乃云恣汝所愿。浔弥脚等虽申恳愿，未能遣于圣怀。乃授记云：「鸟飞三月之限，树叶如针之峯，奕叶相承，为汝臣属。」授记讫，梦讳急呼耕人奇王蒙细奴逻等云：「此有梵僧，奇形异服，乞食数遍，未恻圣贤。今现灵异，并与授记；如今在此。」奇［王］蒙细奴逻等相随往看，诸余化尽，唯见五色云中，有一圣化，手捧钵盂，升空而住。又光明中髣髴见二童子，并见地上有一靑牛，余无所在。往看石上，乃有圣迹及衣服迹，并象马牛踪，于今现在。后立靑牛祷此其因也。 
第四化
　　兴宗王蒙逻盛时，有一梵僧，来自南开郡西澜沧江外，兽赕穷石村中，牵一白犬，手持锡杖钵盂，经于三夜。其犬忽被村主加明王乐等偷食。明朝，梵僧寻问，翻更凌辱。僧仍高声呼犬，犬遂嘷于数十男子腹内。偷食人等，莫不惊惧相视，形神散去。谓圣僧为妖怪，以陋质为骁雄。三度害伤，度度如故。初解支体，次为三段，后烧火中，骨肉灰烬，盛竹筒中，抛于水里。破筒而出，形体如故，无能损坏。钵盂锡杖，王乐差部下外券赴奏于山上，留着内道场供养顶礼。其靴变为石，今现在穷石村中。 
第五化
　　梵僧手持瓶柳，足穿屧履，察其人辈根机下劣，未合化缘，因以隐避登山。村主王乐等，或骑牛马乘，或急行而赶之。数里之间，梵僧缓步而已，以追之莫及。后将欲及，梵僧乃回首看之，王乐等莫能进步。始乃归心稽颡伏罪。梵僧乃出开南浮山顶。后遇普苴大首领张宁健。卽建成之父也。建成卽张化成也。后出和泥大首领宋林别之界焉。林则多生种福，幸蒙顶礼。 
第六化
　　圣僧行化至忙道大首领李忙灵之界焉。其时人机闇昧，未识圣人。虽有宿缘，未可敎化。遂卽腾空乘云，化为阿嵯耶像。忙灵惊骇，打鼓，集村人。村人旣集之，髣髴犹见圣像，放大光明。乃于打鼓之处，化一老人云：「乃吾解镕铸，作此圣容所见之形，毫厘不异。」忙灵云：「欲铸此像，恐铜未足。」老人云：「但随铜所在，不限多少。」忙灵等惊喜从之，铸作圣像，及集村人鼓，置于山上焉。 
　　铁柱记云：初三赕白大首领大将军张乐尽求并兴宗王等九人，共祭天于铁柱侧。主鸟从铁柱上飞憩兴宗王之臂上焉。张乐尽求自此已后，益加惊讶。兴宗王乃忆，此吾家中之主鸟也，始自忻悦。 
第七化
　　全义四年己亥岁，复礼朝贺。使大军将王丘佺、酋望张傍等部至益州，逢金和尚云：「云南自有圣人入国授记，汝先于奇王，因以云南，遂兴王业，称为国焉。我唐家或称是玄奘授记，此乃非也。玄奘是我大唐太宗皇帝贞观三年己丑岁，始往西域取大乘经，至贞观十九年乙巳岁，届于京都。汝奇王是贞观三年己丑岁始生，岂得父子遇玄奘而同授记耶？又玄奘路非历于云南矣。保和二年乙巳岁，有西域和尚菩立陁诃来至我京都云：「吾西域莲花部尊阿嵯耶观音从蕃国中行化至汝大封民国，如今何在？」语讫，经于七日，终于上元莲宇。我大封民国始知阿嵯耶来至此也。
帝乃欲遍求圣化，询谋太史撝托君占奏云：「圣化合在西南，但能得其风声，南面逢于眞化。」乃下勑大清平官澜沧郡王张罗疋：「富卿统治西南，疆界遐远，宜急分星使，诘问圣原，同遵救济之心，副我钦仰之志。」张罗疋急遣男大军将张疋傍，并就银生节度张罗诺、开南都督赵铎咩访问原由，但得梵僧靴为石。欲擎舁以赴阙，恐乖圣情。遂绘图以上呈。儒释惊讶。并知圣化行至首领张宁健及宋林则之处，余未详悉。至嵯耶九年丁巳岁，圣驾淋盆，乃有石门邑主罗和李忙求奏云：「自祖父已来，吾界中山上，有白子影像一躯，甚有灵异，若有人取次无敬仰心，到于此者，速致亡　，若欲除灾禳祸，乞福求农，致敬，祭之无不遂意。今于山上，人莫敢到。」奏讫，
勑遣慈双宇李行将兵五十骑往看寻觅，乃得阿嵯耶观音圣像矣。此圣像卽前老人所铸也。并得忙灵所打鼓呈示摩诃，摩诃倾心敬仰，镕眞金而再铸之。 
　
勑　大封民国圣敎兴行，其来有上，或从胡梵而至，或于蕃汉而来，奕代相传，敬仰无异，因以兵马强盛，王业克昌，万姓无妖扎之灾，五谷有丰盈之瑞。然而朕以童幼，未博古今，虽典敎而入邦，未知何圣为始，誓欲加心供养，图像流行，今世后身，除灾致福。因问儒释耆老之辈，通古辨今之流，莫隐知闻，速宜进奉。
勑付慈爽，布告天下，咸使知闻。 
　中兴二年二月十八日 
　
　　大矣哉！阿嵯耶观音之妙用也！威力罕测，变现难思，运悲而导诱迷涂，施权化而拯济含识。顺之则福至，逆之则害生。心期愿谑，犹声逐响者也。由是乃效灵于巍山之上，而乞食于奇王之家。观其精专，逐授记□，龙飞九五之位，鸟翔三月之程。同赞期，共称臣妾，化俗设敎，会时立规，感其笃信之情，遂现神通之力。则知降梵释之形状，示象马之珍奇。铁杖则执于拳中，金镜而开于掌上。聿兴文德，爰立典章。叙宗祧之昭穆，启龙女之轨仪。广施武略，权现天兵，外建十二之威神，内列五七之星曜。降临有异，器杖乃殊，启摧凶折角之方，广开疆辟土之义。遵行五常之道，再弘三　之基。开秘密之妙门，息灾殃之患难，故于每年二月十八日，当
大圣乞食之日，是奇王覩像之时，施麦饭而表丹诚，奉玄彩而彰至敬。当此吉日，常乃祭之。更至二十八日，愿立霸王之丕基，乃用牲牢而享祀西耳河。记云：西耳河者，西河如耳，卽大海之耳也。主风声、扶桑影照其中，以种瑞木，遵行五常，乃压耳声也。二者，河神有金螺金鱼也。金鱼白头，额上有轮。蒙毒蛇遶之，居之左右，分为二耳也。而祭奠之，谓息灾难也。乃于保和昭德皇帝绍兴三宝，广济四生，乃舍双南之鱼金，仍铸三部之声众。雕金卷付掌御书巍丰郡长，封开南各张傍，监副大军将宗子蒙玄宗等，遵崇敬仰，号曰建国圣源阿嵯耶观音。至武宣皇帝摩诃罗嵯，崇像敎眞宗，自获观音之眞形，又蒙集众之鼓。洎中兴
皇帝问儒释耆老之辈，通古辨今之流，崇入国起回之图，至安邦俗之化。赞御臣王奉宗信博士内常侍酋望忍爽张顺等谨按巍山起回、铁柱西耳河等记，而略叙巍山已来胜事。 
　时中兴二年戊午岁三月十四日谨记。 


南诏图传·文字卷

『南诏图传』文字卷

　　铁柱记云：初三赕白大首领将军张乐尽求并兴宗王等九人，共祭天于铁柱侧。主鸟从铁柱上飞憩兴宗王之臂上焉。张乐尽求自此已后，益加惊讶。兴宗王乃忆，此吾家之主鸟也，始自忻悦。此鸟憩兴宗王家，经于一十一月后乃化矣。又有一犬，白首黑身，号为陇犬。生于奇王之家也。瑞花两树，生于舍隅，四时常发，俗云橙花。其二鸟每栖息此树焉。又圣人梵僧未至前三日，有一黄鸟来至奇王之家，卽鹰子也。又于兴宗王之时，先出一士，号曰各郡矣，着锦服，披虎皮，手把白旗，敎以用兵；次出一士，号曰罗傍，着锦衣。此二士共佐兴宗王统治国政。其罗傍遇梵僧以乞书敎，卽封氏之书也。其二士表文武也。后有天兵十二骑来助兴宗王，隐显有期，初期住于十二日，再期住于六日，后期住于三日。从此兵强国盛，辟土开疆，此亦阿嵯耶之化也。 
第二化
　　浔弥脚、梦讳等二人欲送耕饭。其时梵僧在奇王家内留住不去。浔弥脚等送饭至路中，梵僧已在前回乞食矣。乃戴梦讳所施黑淡彩二端迭以为首饰，盖贵重人所施之物也。后人效为首饰也。其时浔弥脚等所将耕饭，再亦回施，无有恡惜之意。 
第三化
　　浔弥脚等再取耕饭家中，送至巍山顶上。再逢梵僧坐于石上，左有朱鬃白马，上出化云，中有侍童，手把铁杖；右有白象，上出化云，中有侍童，手把金镜。并有靑沙牛。浔弥脚等敬心无异，惊喜交并，所将耕饭，再亦施之。梵僧见其敬心坚固，乃云恣汝所愿。浔弥脚等虽申恳愿，未能遣于圣怀。乃授记云：「鸟飞三月之限，树叶如针之峯，奕叶相承，为汝臣属。」授记讫，梦讳急呼耕人奇王蒙细奴逻等云：「此有梵僧，奇形异服，乞食数遍，未恻圣贤。今现灵异，并与授记；如今在此。」奇［王］蒙细奴逻等相随往看，诸余化尽，唯见五色云中，有一圣化，手捧钵盂，升空而住。又光明中髣髴见二童子，并见地上有一靑牛，余无所在。往看石上，乃有圣迹及衣服迹，并象马牛踪，于今现在。后立靑牛祷此其因也。 
第四化
　　兴宗王蒙逻盛时，有一梵僧，来自南开郡西澜沧江外，兽赕穷石村中，牵一白犬，手持锡杖钵盂，经于三夜。其犬忽被村主加明王乐等偷食。明朝，梵僧寻问，翻更凌辱。僧仍高声呼犬，犬遂嘷于数十男子腹内。偷食人等，莫不惊惧相视，形神散去。谓圣僧为妖怪，以陋质为骁雄。三度害伤，度度如故。初解支体，次为三段，后烧火中，骨肉灰烬，盛竹筒中，抛于水里。破筒而出，形体如故，无能损坏。钵盂锡杖，王乐差部下外券赴奏于山上，留着内道场供养顶礼。其靴变为石，今现在穷石村中。 
第五化
　　梵僧手持瓶柳，足穿屧履，察其人辈根机下劣，未合化缘，因以隐避登山。村主王乐等，或骑牛马乘，或急行而赶之。数里之间，梵僧缓步而已，以追之莫及。后将欲及，梵僧乃回首看之，王乐等莫能进步。始乃归心稽颡伏罪。梵僧乃出开南浮山顶。后遇普苴大首领张宁健。卽建成之父也。建成卽张化成也。后出和泥大首领宋林别之界焉。林则多生种福，幸蒙顶礼。 
第六化
　　圣僧行化至忙道大首领李忙灵之界焉。其时人机闇昧，未识圣人。虽有宿缘，未可敎化。遂卽腾空乘云，化为阿嵯耶像。忙灵惊骇，打鼓，集村人。村人旣集之，髣髴犹见圣像，放大光明。乃于打鼓之处，化一老人云：「乃吾解镕铸，作此圣容所见之形，毫厘不异。」忙灵云：「欲铸此像，恐铜未足。」老人云：「但随铜所在，不限多少。」忙灵等惊喜从之，铸作圣像，及集村人鼓，置于山上焉。 
　　铁柱记云：初三赕白大首领大将军张乐尽求并兴宗王等九人，共祭天于铁柱侧。主鸟从铁柱上飞憩兴宗王之臂上焉。张乐尽求自此已后，益加惊讶。兴宗王乃忆，此吾家中之主鸟也，始自忻悦。 
第七化
　　全义四年己亥岁，复礼朝贺。使大军将王丘佺、酋望张傍等部至益州，逢金和尚云：「云南自有圣人入国授记，汝先于奇王，因以云南，遂兴王业，称为国焉。我唐家或称是玄奘授记，此乃非也。玄奘是我大唐太宗皇帝贞观三年己丑岁，始往西域取大乘经，至贞观十九年乙巳岁，届于京都。汝奇王是贞观三年己丑岁始生，岂得父子遇玄奘而同授记耶？又玄奘路非历于云南矣。保和二年乙巳岁，有西域和尚菩立陁诃来至我京都云：「吾西域莲花部尊阿嵯耶观音从蕃国中行化至汝大封民国，如今何在？」语讫，经于七日，终于上元莲宇。我大封民国始知阿嵯耶来至此也。
帝乃欲遍求圣化，询谋太史撝托君占奏云：「圣化合在西南，但能得其风声，南面逢于眞化。」乃下勑大清平官澜沧郡王张罗疋：「富卿统治西南，疆界遐远，宜急分星使，诘问圣原，同遵救济之心，副我钦仰之志。」张罗疋急遣男大军将张疋傍，并就银生节度张罗诺、开南都督赵铎咩访问原由，但得梵僧靴为石。欲擎舁以赴阙，恐乖圣情。遂绘图以上呈。儒释惊讶。并知圣化行至首领张宁健及宋林则之处，余未详悉。至嵯耶九年丁巳岁，圣驾淋盆，乃有石门邑主罗和李忙求奏云：「自祖父已来，吾界中山上，有白子影像一躯，甚有灵异，若有人取次无敬仰心，到于此者，速致亡　，若欲除灾禳祸，乞福求农，致敬，祭之无不遂意。今于山上，人莫敢到。」奏讫，
勑遣慈双宇李行将兵五十骑往看寻觅，乃得阿嵯耶观音圣像矣。此圣像卽前老人所铸也。并得忙灵所打鼓呈示摩诃，摩诃倾心敬仰，镕眞金而再铸之。 
　
勑　大封民国圣敎兴行，其来有上，或从胡梵而至，或于蕃汉而来，奕代相传，敬仰无异，因以兵马强盛，王业克昌，万姓无妖扎之灾，五谷有丰盈之瑞。然而朕以童幼，未博古今，虽典敎而入邦，未知何圣为始，誓欲加心供养，图像流行，今世后身，除灾致福。因问儒释耆老之辈，通古辨今之流，莫隐知闻，速宜进奉。
勑付慈爽，布告天下，咸使知闻。 
　中兴二年二月十八日 
　
　　大矣哉！阿嵯耶观音之妙用也！威力罕测，变现难思，运悲而导诱迷涂，施权化而拯济含识。顺之则福至，逆之则害生。心期愿谑，犹声逐响者也。由是乃效灵于巍山之上，而乞食于奇王之家。观其精专，逐授记□，龙飞九五之位，鸟翔三月之程。同赞期，共称臣妾，化俗设敎，会时立规，感其笃信之情，遂现神通之力。则知降梵释之形状，示象马之珍奇。铁杖则执于拳中，金镜而开于掌上。聿兴文德，爰立典章。叙宗祧之昭穆，启龙女之轨仪。广施武略，权现天兵，外建十二之威神，内列五七之星曜。降临有异，器杖乃殊，启摧凶折角之方，广开疆辟土之义。遵行五常之道，再弘三　之基。开秘密之妙门，息灾殃之患难，故于每年二月十八日，当
大圣乞食之日，是奇王覩像之时，施麦饭而表丹诚，奉玄彩而彰至敬。当此吉日，常乃祭之。更至二十八日，愿立霸王之丕基，乃用牲牢而享祀西耳河。记云：西耳河者，西河如耳，卽大海之耳也。主风声、扶桑影照其中，以种瑞木，遵行五常，乃压耳声也。二者，河神有金螺金鱼也。金鱼白头，额上有轮。蒙毒蛇遶之，居之左右，分为二耳也。而祭奠之，谓息灾难也。乃于保和昭德皇帝绍兴三宝，广济四生，乃舍双南之鱼金，仍铸三部之声众。雕金卷付掌御书巍丰郡长，封开南各张傍，监副大军将宗子蒙玄宗等，遵崇敬仰，号曰建国圣源阿嵯耶观音。至武宣皇帝摩诃罗嵯，崇像敎眞宗，自获观音之眞形，又蒙集众之鼓。洎中兴
皇帝问儒释耆老之辈，通古辨今之流，崇入国起回之图，至安邦俗之化。赞御臣王奉宗信博士内常侍酋望忍爽张顺等谨按巍山起回、铁柱西耳河等记，而略叙巍山已来胜事。 
　时中兴二年戊午岁三月十四日谨记。 


