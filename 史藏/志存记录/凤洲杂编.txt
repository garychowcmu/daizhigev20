凤洲杂编　　（明）王世贞 撰 

　　凤洲杂编一 
　　凤洲杂编二 
　　凤洲杂编三 
　　凤洲杂编四 
　　凤洲杂编五 
　　凤洲杂编六 

　　●凤洲杂编一 

　　王世贞 

　　凤阳 
　　南京 
　　北京 
　　偶于户部覆疏见近来边费之详录于此 
　　会典载番货价值偶附记于此 
　　南京守备恊同参赞坐次 
　　考察之法 
　　御史言刘瑾奸党 
　　御史复交奏 
　　有兼掌文武二印者 
　　太常翰林告改教授 
　　外任改翰林京秩 
　　翰林书散阶于职下 
　　上幸妖妓 
　　栉工皂隶至二三品 
　　一部二尚书管事 
　　元遗诸臣 
　　壬午诸臣 
　　用印之异 
　　赐夷狄姓名 
　　安南伪官见张辅所上表 
　　朝鲜使臣 

　　○凤阳 

　　国初欲都之不就今为中都留守司城周三十里门九正南曰洪武南之左曰南左甲第右曰前右甲第北之东曰北左甲第西曰后右甲第正东曰独山东之左曰长春右曰朝阳正西曰涂山 

　　○南京 

　　京城周四十六里门十三南曰正阳南之西曰通济又西曰聚宝西南曰三山曰石城北曰太平北之西曰神策曰金川曰锺阜东曰朝阳西曰清凉西之北曰定淮曰仪凤后锺仪二门塞外城周百八十里门十六曰麒麟曰仙鹤曰姚坊曰高桥曰沧波曰双桥曰夹冈曰上方曰凤台曰大驯象曰大安德曰小安德曰江东曰佛宁曰上元曰观音 

　　○北京 

　　京城四十里凡九门正南曰正阳南之左曰崇文右曰宣武北之东曰安定西曰德胜东之南曰朝阳北曰东直西之南曰阜成北曰西直 

　　○偶于户部覆疏见近来边费之详录于此 

　　查边钱粮原额二项民粮出自各省起运屯粮出自卫军国初三分守城七分屯种岁入之后利尤无穷至如马蒭亦止给采青收放所以其时随在各足边粮常勾防秋数支用直至正德末年通计各边年例犹止银四十三万内宣府十万两大同五万两辽东十五万两延绥三万两宁夏四万两甘肃六万两今本部岁???山西等布政司直隶河间等府起运宣府粮料五十四万七千五百二十五石布一十八万九千六百一十八疋绵花绒三万七千五百斤马草七十万束大同粮料三十八万七千四百七十五石布一十八万三千五百疋绵花绒八万斤马草二百四十四万八千五百五十束二分八厘山西宁武关粮料九万七千石马草一百一十万束辽东麦米折布三十二万石绵花绒钞一百九十三万二千三百四十五斤锭马草二十二万三千五百六十三束银一万七千三百九十七两四钱二分一厘固原粮料二十二万五千四百四十九石九斗马草二十八万三千二百三十六束延绥粮料三十二万一千二百八十五石九斗九升马草五十五万二千八十六束布四万疋宁夏粮料一十四万三千八百五石四斗马草一十六万一千二百四十束甘肃粮料二十一万七千八百八十一石四斗蓟州粮料三万五千一百八十八石麦折布一万二千二百七十一疋马草一百万束昌平粮料布花准米麦一十三万一千五百七十五石二斗马草八十五万六千一百束密云粮料一十三万八千六百二十石易州粮料三十一万六千三百八十八石绵花布五万一千六百八十八疋绵花绒二万四千九百七十斤八两马草一十一万七百束屯田原额宣府屯军八千六百七名屯地四千三百三顷五十亩各色子粒二十五万四千三百四十四石三斗一升大同屯军一万六千七百名屯地一万五千八百三十顷各色子粒五十一万三千九百四石五斗五升山西屯军九千四百九十名屯地六千一百一十二顷一十亩各色子粒二十五万七千七百四十六石五斗五升辽东屯军四万五千四百五名屯地二万五千三百七十八顷二十八亩额粮七十一万六千一百七十石以后岁征四十五万四千石固原延绥二镇屯军舍人二万六千七百三十八石屯地二万六千一百一十八顷二十一亩各色子粒三十六万伍千一百四十石五斗四升六合宁夏屯军一万一千一名屯地五千五百二十七顷九十二亩五分各色子粒三十二万二千七百二十二石二斗七升九合四勺甘肃屯军二万三千三百八十三名屯地一万一千六百九十一顷五十亩各色子粒陆十万三千一百八十八石四斗二升五合蓟州屯军五千八百七十五名屯地二千八百二十八顷五十一亩细粮六万八千五百六十七石五斗九升拾数年并无一处通关奏缴而宣大延绥屯癈尤甚 
　　嘉靖二十八年一年延绥一镇发银至二十九万一千四百七十七两加以宣府银八万两大同二十二万四千二百五十三两山西广武等站一十六万八千九百九十四两辽东十五万两蓟州三万两固原五万八千八百二十两宁夏四万两甘肃六万两谓之年例宣府一十一万五千六百四十四两大同五万四千五百两山西五万八千七百四十三两辽东四万一千一百五十四两固原三万两宁夏八万七千九百九十九两甘肃一十万二千一百五十两谓之补不敷大同陆万三千二百六十九两辽东三万二千二百两甘肃二万两谓之募兵粮宣府四万大同七万两谓之预备宣大三十四万四千五百八十四两大同二十六万两山西七万两密云易州昌平十八万四千两宁夏二万两谓之防秋宣大四十万八千四十六两谓之修边京营宣大等处七万二千五百二十一两谓之赏赐 

　　○会典载番货价值偶附记于此 

　　胡椒每斤钞三贯丁香每斤一贯荜茇每斤二贯速香每斤二贯木香每斤三贯乳香每斤伍贯苏木每斤五百文黄蜡每斤五百文油红布每?一贯五百文青布每?一贯五百文玳瑁盒每个一贯玳瑁盂每个一贯藤竭表里每斤一贯没药每斤五贯金银香每斤五百文大枫子每斤一百文锡每斤五百文苾布每疋一十五贯肉荳蔻每斤五百文古剌水内大合一贯小合五百文荳蔻花每斤五百文腰刀每把三贯铁每斤三百文花布每?一贯大花手巾每条二贯小花手巾每条一贯一应各样粗布每?一贯沉香每斤三贯黄熟香每斤一贯荜澄茄每斤一贯翠毛每斤三百文乌爹泥每斤五百文红纹节知被每条五贯盐每斤一百文栀子花每斤一贯丁皮每斤五百文闷虫药每斤二百文象牙每斤五百文花毡单每条一十贯撤哈喇每疋一百贯珊瑚枝每斤三十贯血竭每斤一十五贯龙涎香每两三贯苏合油每斤三贯大玻璃缻每个三贯小玻璃缻每个二贯大小玻瓈碗各同玻瓈灯瓯一个二贯鹤顶每个二贯赤金每两伍十贯足色银每两十五贯降?香每斤五百文妥剔牙每斤一贯胆矾每斤二贯回回石青每斤一贯珊瑚珠每两二贯乌木每斤五百文安息香每斤五百文紫檀每斤五百文木鳖子每斤三百文雄黄每斤五百文阿魏每斤二贯兠罗被每?十五贯丝手巾每条二贯粟米珠每两伍贯油血石每两二贯番砂每斤二百文夕牙吸答纳每斤五百文八的阿纳每斤四百文三额阿剌必每斤五百文别模剌每斤五百文厥枯露每斤三百文加定每斤五百文哈都味思每斤五百文阿思达模涂儿气每斤五百文暗花打布每?一贯沙连布每?一贯查青礼布每?一贯加笼宜布每?一贯乌连布每?一贯勿那朱布每?一贯苏?达每斤二百文番弓每张二贯番箭每枝一百文 

　　○南京守备恊同参赞坐次 

　　正统中襄城伯李隆正中坐户部黄少保福左侧坐公退左右对坐少保卒兵部徐侍郎左侧坐襄城去丰城侯李贤代徐侍郎升尚书仍左侧坐都督赵伦恊同地平下左侧坐后革靖远伯王骥代徐尚书为总督与丰城分左右正坐靖远左宁远伯任礼代丰城仍在右靖远伯还朝徐尚书复来杜侍郎宁始推尚书与宁远分左右正坐张右都纯监督操军不预守备事下教场与徐尚书分左右正坐张都御史在左赵都督仍旧坐户部张尚书凤来右边稍偏正坐户部没张都御史升兵部尚书参赞右边正坐宁远告老平江伯陈豫代与张尚书仍分左右坐平江去张尚书致仕魏国公徐显宗代平江独正中坐镇远侯顾恊同右边稍偏正坐兵部萧尚书维祯参赞镇远坐左魏国镇远俱没萧尚书独右偏正坐成国公朱仪代魏国如魏国坐兵部李尚书宾来如萧坐马都督良恊同地平上右侧坐李尚书马都督皆还朝兵部程尚书信来如李坐后添设泰宁侯陈经恊同与程尚书分左右正坐泰宁左泰宁漕运定西侯蒋琬代如泰宁坐程尚书去吏部崔尚书如程坐崔尚书去左都御史王恕来寻升兵部尚书如崔坐定西侯还朝新宁伯谭佑代如定西侯王尚书廵抚兵部薛尚书远来如王坐新宁还朝太子太保丰城侯李勇代如新宁坐薛尚书归陈尚书俊坐如薛巳后守备参赞坐大约相同惟增内守备大监据首席而恊同者为侯伯则上坐都督则侧坐耳 

　　○考察之法 

　　成化中用吏部尚书李裕言外官考察自贪酷老疾罢软之外复设才力不及对品改调别省嘉靖间用吏部言才力不及外官调用俱降一级 

　　○御史言刘瑾奸党 

　　正德庚午刘瑾伏诛给事御史言奸党二十八人大学士曹元吏部尚书张彩户部尚书刘玑兵部右侍郎陈震南京礼部尚书朱恩都御史魏讷杨武刘聪徐以贞翰林院修撰康海侍读焦黄中编修刘仁大理寺少卿董恬太常寺少卿刘介去任司务孙聪都给事中李宪捕盗御史薛凤鸣员外改御史朱衮河南佥事白思诚参议王钦掌真定府参政杨仪顺庆知府庄襗徽州知府杨孟瑛吏部郎中王九思王纳诲得旨彩巳逮问曹元刘聪恬海襗讷武凤鸣孙聪仪思诚思英钦介孟瑛黄中仁等俱为民徐以贞王九思王纳诲降二级俱调外任玑巳致仕巳 

　　○御史复交奏 

　　致仕大学士焦芳刘宇去任侍郎韩福见任兵部尚书王敞通政吴釴南京工部尚书李善都御史屈直刑部右侍郎张子麟南京太仆寺卿王彦奇工部右侍郎胡谅丁忧都御史马炳然南京户部尚书张澯南京礼部右侍郎常麟都御史秦昂赵扣左布政潘楷按察使张祯仲本顺天府丞石禄检讨?炅主事侯自明员外郎徐聪寺丞纪世梁御史宇文锺副使闾??絜郎中高选得　旨王敞釴炳然子麟澯麟等仍留用李善屈直彦奇谅俱致仕秦昂扣聪世梁俱闲住潘楷祯锺皆?民石禄仲本降三级闾洁高选降二级侯自明?炅对品调外任 

　　○有兼掌文武二印者 

　　正统中尚书杨善以兴济伯掌左军都督府兼礼部事成化中湖广左布政使陶鲁兼广东按察副使正德中江西右布政使吴廷举兼按察副使嘉靖中山西右参政王轮兼按察佥事 

　　○太常翰林告改教授 

　　钱唐王羽以太常少卿告改本府教授永乐乙未进士第二人李贞第三人陈景着俱以翰林修撰告改贞得高州景着得福州俱教授 

　　○外任改翰林京秩 

　　永乐庚寅许州知州潘文奎以事当降?有文学改左春坊司直郎乙未按察佥事言蕲州同知桂宗儒柔懦当黜以任浅问刑都察院三载擢翰林院修撰宣德丙午吏部言四川按察使陈琏不谙宪法改通政使掌南京国子监 

　　○翰林书散阶于职下 

　　文臣署官俱书散阶于职行?缶之上惟翰林书于下或云始自　文皇时不然也观辽金史知元时亦然矣 

　　○上幸妖妓 

　　景帝时召妖妓李惜儿入宫　武宗时狎晋阳妓刘氏号刘娘娘 

　　○栉工皂隶至二三品 

　　以栉工至太常卿者洪尚观也以皂隶至布政使者蔡春王兴宗也 

　　○一部二尚书管事 

　　宣德初吏部蹇义郭琎户部夏原吉郭资又郭敦正统吏部王直何文渊又王翱礼部胡濙杨宁兵部于谦仪铭工部江渊石璞嘉靖兵部张瓒樊继祖工部林庭木?昂甘?霖 

　　○元遗诸臣 

　　传曰楚虽有才晋实用之夫兴国之取亡国之遗也胜棋之着败碁之弃也元不能识拔刘诚意辈困之下僚以遗我　太祖虽欲不亡乌可得耶诸君子弃夷就夏涤垢向新或至参谋猷议政事绾史笔盛哉首阳之风远矣彼受胜国显爵禄如危素辈又其下者武弁则奚诛焉吾不录录文臣 
　　元翰林学士承旨危素改弘文馆学士治书侍御史秦从龙未任翰林侍讲学士张以宁王时刑部侍郎程儒汉学士承旨詹同俱仍原职罗复仁?弘文馆学士总管府判刘基见前李善?燕府纪善户部尚书张日?永改中书参政山东行省左丞安然枢密同知朱守仁改工部尚书枢密同佥李质改刑部尚书礼部员外郎曾坚改本部侍郎主事萧肃改工部侍郎翰林编修宋濂改承旨答禄与权改侍讲国子助教王僎改待制儒学提举刘三吾改学士 

　　○壬午诸臣 

　　壬午之变方孝孺铁铉诸君子烈哉然论者多以死事许齐黄而以不死罪杨觧非也建文　文皇帝从子也非强敌世雠者比丧君有君伊何殉之齐泰黄子澄其所密勿献替之臣?侵削计者也降亦死不降亦死死等耳杨觧二君子秩甚微仅一审理待诏易处也委曲以全其宗引避以全其志不亦快然几中道哉乃大用得亡过矣今录其著者 
　　兵部尚书茹瑺户部尚书王钝吏部右侍郎蹇义户部右侍郎夏原吉工部右侍郎黄福工部尚书严震直户部尚书古朴工部尚书郑赐户部尚书郁新兵部左侍郎刘儁工部左侍郎张思恭礼部左侍郎王达翰林学士董伦翰林学士王景侍读学士陈洽吏部郎中胡广翰林修撰杨荣中书舍人黄淮待诏觧缙审录杨士奇巳谪而后用者工部右侍郎张显宗大理寺卿薛嵓 

　　○用印之异 

　　皇后东宫各王府俱用金宝东南诸国俱用镀金银印其朝鲜日本浡泥国王哈密忠顺王瓦剌西番王俱金印宗人府五府六部都察院各都司布政司衍圣公张?人用银印应顺天府三品亦银印文渊阁五品亦银印印特小用玉筯篆挂印总兵用银印柳叶篆永乐间灌顶国师乌思藏阐化王用玉印螭纽金匣龙袱 

　　○赐夷狄姓名 

　　太宗时夷狄来归者为赐姓名然不为以国姓如忠勇王也先土于曰金忠安顺侯脱火赤曰薛贵清平侯买驴曰吴成都督把都帖木儿曰吴允诚伦都儿?曰柴秉诚都指挥佥事把住曰杨效诚朵儿只曰马惟良铁住曰柴克恭行都指挥同知满束儿?曰柴志诚都指挥佥事阿儿剌台曰杨汝诚指挥使伯帖木儿曰柴志敬指挥同知猛歌曰安汝敬佥事脱脱曰杨必敬只兰曰吴克诚朵列子曰吴存敬火失答曰韩以谦祖住不花曰柴永谦 

　　○安南伪官见张辅所上表 

　　伪大虞国上皇黎季犂季犂子伪大虞国主黎苍推诚守正翊赞弘化功臣云屯镇兼归化等镇诸军节度大使洮江管内观察处置等使持节云屯归化嘉兴等镇诸军军领东路天长等路大都督府特进开府仪同三司入内检校左相国平章军国事上柱国赐紫金鱼袋卫国大王黎澄伪太原镇兼天开镇节度大使骠骑上将梁国王黎　新安镇节度大使骠骑上将军新兴郡王黎孙太子黎芮伪郡嗣王黎卤郡亚王黎??泥幼孙五郎弟临安镇兼大安海镇骠骑将军特进开府仪同三司入内右相国平章事赐紫金鱼袋上柱国唐林郡王黎季貔从子望江镇辅国大将军入内判中都督河阳郡亚公黎原昝领龙兴路都统府平陆县上侯黎子绰从孙御辇局正常卿侯黎叔火?萧清亭侯黎伯骏石塘卿侯黎廷燀永禄卿侯黎廷爌将伪入内佥闻朝政兼内侍省都知知左班事谅山镇佥行军行谅江路同知总管府事赐紫金鱼袋柱国东山卿侯胡杜入内行遣同知尚书左司事枢密院副使阮光正奉大夫入内行遣门下左谏议大夫同中书公事兼三江路太守新安镇讨置使国子学祭酒赐紫金鱼袋护军黎景琦宁卫大将军知威卫营左登翊军赐金团符县伯?鼙神劲营高伯陈汤钩铃卫中郎将领龙捷军兼领壮勇营范六材嘉靖中莫登庸篡弒上将征之其国人郑惟僚供穪伪丞相临国公武护督山西地方守明光兴化等处北军都督申国公督京北地方守谅山等处南军都督镇国公阮伯骊东军都督麟国公杜世卿分督山南地方守本国世孙攻出等处总太监广国公院立撰督北河府守太原等处中军大都督端国公杨金镳总太监太国公阮世恩兵师海国公视朝不拜范嘉谟礼部尚书良国公阮时雍 

　　○朝鲜使臣 

　　嘉靖辛亥秋习仪朝天宫见朝鲜使臣任虒臣问其年四十五为刑曹佥判犹中国刑部侍郎也秩从二品中辛卯进士授翰林应奉擢世子说书累迁观察使京兆尹以至今官因言其国三岁一开科取子午卯酉初场试经义论二场表诰三场赋策壬午状元姜崇德 【 故】 乙酉沈光彦为吏曹佥判戊子郑希颜 【 故】 辛卯金忠烈为知府甲午金希圣 【 故】 丁酉尹铉庚子金允鼎癸卯卢守慎丙午沈守庆为吏礼各部郎中巳酉闵时中为吏部主事其左右议政一品六曹判书正二品左右佥判从二品观察使凡八道 

　　湖州府后学吴仕旦覆订 
　　建昌府督刊知事毛祯 
　　督写检校季士俊 
　　对读教授徐文渊 
　　训导陆胜宗 

　　●凤洲杂编二 

　　王世贞 
　　臣切念　祖宗积德之厚　父皇创业之艰立法垂训以传万世锡子孙保全之福为　宗室久安之计宣德元年八月江西布政司移文谓　太祖高皇帝子孙以禄米定品级臣不胜惶惧伏惟　祖训所载禄米葢亲亲次序无有品级诚以子孙皆　祖宗一气之分不与异姓同至今四代乃定品级臣恐万世之下谓自今日始也昔　父皇在位时靖江府将军比正支减一等亦无比品凡朝贺祭庙皆与诸王同班惟驸马仪宾有比品驸马比从一品而冠服与侯同班列侯下郡君仪宾比从四品常服亦用麒麟玉带班列都督之前葢亦以至亲不以品级论也又　父皇尝谓靖汪世子兄弟做将军但异姓相见还行君臣礼其衣服且着穿素二十年后诸孙有冠者袍用四爪龙冠用唐帽葢不欲与外人同也今定品级则列于外官之下　圣子神孙皆　祖宗遗体臣不避斧钺之诛干为　天听伏望赦免诚宗庙之福骨肉之幸也 

　　宣宗复宁王书 
　　燕王与曹国公李景隆战书 
　　书复　太上皇帝 
　　书与太师也先 
　　书与岷王等 

　　○宣宗复宁王书 

　　承喻以禄米定品级非旧制忿切之情溢于言表再三披阅骇愕良深葢事有非然理应明白所言　太祖高皇帝子孙旧无品级之说今考　祖训录内凡郡王之子授镇国将军三品孙辅国将军四品曾孙奉国将军五品玄孙镇国中尉六品五世孙辅国中尉七品六世孙以下世授奉国中尉八品是郡王子孙未尝无品级也又云靖江王府将军比正支递减一等亦无比品凡朝贺祭庙皆与诸王同班必若此言则诸王兄弟子侄同?行列是无尊卑之分曷?而可又云　太祖高皇帝于郡君仪宾比从四品常服用麒麟玉带班列都督前葢以亲亲不论品级今考　祖训录　皇明祖训及礼制皆无明文可稽今之所云未审载于何典礼也又云　高皇帝尝谓靖江世子兄弟做将军衣服且着穿素而郡君仪宾既比从四品则令用麒麟玉带如此即是抑族属而重外亲疏戚倒置于礼可乎 
　　又云　高皇帝谓靖江世子兄弟做将军但是异姓相见还行君臣礼今考　祖训录　皇明祖训及礼制并无明文可征但有洪武二十九年十二月钦定靖江王庶子镇国将军与郡王相见礼仪云镇国将军凡与驸马仪宾公侯相见将军居左驸马等居右皆再拜与文武一品官至三品官相见将军居中各官拜将军答拜与四品以下官相见各官拜将军坐受凡遇将军于道驸马仪宾公侯让左并行文武一品至三品引马侧立四品以下者下马凡传其言曰镇国将军裔旨称呼之曰官人此有明着而别无行君臣礼之说若必如所云行君臣之礼是教子孙越礼犯分不知有君矣且羣臣于靖江府将军前皆行君臣之礼是天下纷纷多君也春秋之法天无二日土无二王家无二主圣人之道尊尊亲亲各有攸当故知此语决非　太祖高皇帝所言今郡王庶子以下品级则载于　祖训录靖江府将军与羣下相见之礼则载于洪武二十九年钦定礼仪此皆　太祖高皇帝所制以垂范子孙臣民所虑者甚远所定者甚精皆非一朝一夕之所成也 
　　至洪武三十五年八月　太宗皇帝临御之初即令礼部申明旧制行此数事　太宗皇帝当时见　祖训录内镇国将军等品级与岁禄不相应遂加镇国将军从一品辅国将军从二品奉国将军从三品镇国中尉从四品辅国中尉从五品奉国中尉从六品今行之二十有八年矣子自嗣位以来恭体　祖宗之心恭循　祖宗之法非敢毫末有所增损况于诸叔祖诸叔及诸兄弟上念　祖宗之重亲亲之意未尝敢薄亦未尝辄有咈逆之事往者逆贼高煦在　太宗文皇帝时屡造大罪及予嗣位加厚待之而包藏祸心终谋不轨然求朝廷之过未得辄妄称　太祖高皇帝时未尝颁给羣臣诰?以?擅改旧制具本指斥遂举兵反及被执至京出洪武中诸司职掌示之逆煦俛首无言愧悔不及今叔祖辄有不避斧钺乞为赦免之说　宗庙神灵鉴临在上何冤何抑而忿恨不平予览毕以示公侯伯五府六部文武大臣咸谓叔祖意非在此葢托此为名耳不然何以宣德元年八月之事而至今始发也予巳悉拒羣臣之言不听尚望谨之或复不谨非独羣臣有言不巳天下之言皆将不巳是时予虽欲全亲亲之义有未易能今故毕陈本末惟叔祖虚心听察庶几君臣之分定尊卑之序明而所议品级又何系于轻重何乖于礼法哉若以谓族属之长必诬执为朝廷之过天理人心不可罔也惟叔祖亮之 

　　○燕王与曹国公李景隆战书 

　　览书知无恙甚喜但书词何其虚诞矫饰而矜高夸大也夫言贵以诚事贵论理诚斯无往不孚理斯无往不服予　太祖高皇帝之子汝　太祖高皇帝之甥至亲也吾所为是非曲直上有　天地有　宗庙神明昭鉴之下有羣臣有一国军民共见之而至亲乃不见不知可乎大抵今日之事为权奸之势所胁虽天子尚在其掌握凡是非邪正了然明白者皆移易变置以眩惑之自天子以下惟其言之听生杀予夺惟其所欲恶予素不能谄事权奸故今日必欲见害虽天子不能不从之尔亦不免为所驱迫而来也然尔为所驱迫者屈于其势而巳之力不足也若汝之心彼固不能迫而昏之也今反复来书是汝心亦为所昏乎何其虚诞矫饰而无诚矜高夸大而无理欤权奸所指予罪凡八其六事皆予遵承　祖训而行于　皇考之世者何图今日反以为罪乎其一谓第二子高煦擅笞驿吏固是过矣而遂指为其父之不轨其亦可以服人乎其一谓予招纳异人术士此尤是茫无声影凌虚驾诞之说天地鬼神其可欺乎以此而辄加之极恶大罪势压威迫将戕其一家权奸所为毒切如此故自救之计不容巳也 
　　尔今言欲息兵固上合天心下合人心矣然当明兵祸实始于谁明其所始而一言以弭之孰不忻愿而凡事有本有末为之必自其本庶几可成今权奸肇兵祸之本也诚欲弭兵必自去权奸始权奸去则朝廷清明朝廷清明则上下之情通上下之情通则兵不待言而自弭矣汝不思此而但盛称谋臣之精勇士之众甲马之富疆傲自矜大以为泰山压鸡子之势此固权奸所恃以肇祸者而汝亦同之汝亦愚矣哉夫区区北平一隅之众不足以当天下之力三尺童子知其然也然师行有以忠为勇以义为壮以仁而胜者亦有恃众而覆好骄而败者初不系人之众寡力之强弱也况今天下谋臣勇将素受　皇考之恩而于今嫉权奸之跋扈悯宗室之无辜者所在有之故临战之际倒戈来归巳数万人虽却之不纳而遣之不去助谋効力翕然同心吾何足以得此哉 
　　葢忠义之心人人所同则汝所哆然以自矜大者又可终恃乎此葢因汝夸诈聊?言之然不足深辩但当推诚以明今日之事理夫吾所欲去者惟奸臣齐泰黄子澄数辈耳去之而使纪纲政令一出于天子朝廷清肃　宗社奠安悉复　皇考之旧即归守藩屏永祗臣职非敢萌分毫踰分之望此吾之诚心也如固匿权奸不去祸本而惟欲散吾之众岂独吾心所不能从将士忠义之愤其肯从乎恳恳之心惟在于此前尝两奏书于朝敷诉中悃悉不赐答此必奸臣虑非巳利邀截蔽匿不以上闻今备录往尔观之如汝不惑于权奸之所迫而能笃念我　皇考之大德　宗社之大计以及予至亲之谊则以密闻于朝达予之诚于上听上处之若尔惟知有奸臣不复他念即无益之书继今宜绝遂以兵刃见加予亦不得而辞避矣其亮之 

　　○书复　太上皇帝 

　　弟御名再拜复书　大兄皇帝陛下迩因　大兄以保　宗庙　社稷之故率师廵边不幸被留边庭自　圣母皇太后以及弟与羣臣不胜痛恨我　皇太后复念　宗社臣民无主巳立　大兄皇庶长子为皇太子布告天下以系人心以待　大兄驾回柰何日久　宗庙缺祀　国家无主我　皇太后及宗亲诸王皆统率人马赴京卫护　宗社同念太子年幼不能亲理　国事臣　民无望命弟即皇帝位以慰舆情在京公侯驸马伯及文武羣臣万姓亦令辞请早定大计又使臣回亦传大兄之命令弟主典　宗庙之祭弟不得巳受命主宰天下尊　大兄为太上皇帝弟身虽巳如此心实痛恨不巳仰望　大兄早旋诚弟千万幸也近得赐书捧读再三且喜且痛若太师也先果欲送　兄回是能上顺　天道下顺人心为大丈夫所为岂不名杨千古　大兄到京之日君位之事诚如所言另再筹划兄弟之间无有不可何分彼此但恐降尊就?有违　天道望　大兄与也先太师言之送　兄回国不必多遣人马恐各王军马在京众大势有相犯不能自巳非弟所能保无恙也只宜用五七骑送来即可以全和好伏望　大兄深念　祖宗　社稷生灵为重善为之辞　天地鬼神必加保佑临楮惓惓不胜痛恨伏惟　大兄亮之正统十四年九月二十日 

　　○书与太师也先 

　　皇帝书复　太师也先　使臣来得　太师致书欲遣使送　大兄太上皇帝回京足见　太师上顺　天道之心比先朝廷与　太师处皆因下人之言彼此都动军马我朝廷为奸邪所误以致一时生灵受害太师又念两家自　祖宗来和好之情救护人民足见下顺人心之意大抵古今之人能顺　天道合人心者无不长远享福此是一定不易之理先因朕兄不知存否国家无主宗室诸王统率天下军马皆来保护　宗社我　圣母皇太后及王公侯伯并臣民皆言自古生灵不可一日无主朕当嗣位主宰天下又得指挥岳谦梁贵回京口传　大兄皇帝圣旨命朕嗣位以典　宗庙之祀朕不得巳勉遵大命敬顺　天道人心奏告　天地　宗庙　社稷诏告天下即皇帝位尊　大兄为太上皇帝尊居朕上太师果能送　兄回京朕有大事必当禀命而行若　大兄仍居皇帝位则?降尊就卑是罔　天矣罔　天之事朕岂敢为太师必同此心朕谓太师送　兄回京以全和好为大丈夫所为古今少有岂不使好声名播扬千古但今各处军马皆来聚集京师保护　宗社布列远近太师宜少遣数十人送朕　兄回京庶几众军之心不疑不至相犯尤见太师保全和好之盛心也往事彼此俱勿留意颁去礼物至可收领惟太师亮之 

　　○书与岷王等 

　　皇帝书奉　曾叔祖岷王兹者虏寇乘机入关肆为刼掠侵犯京城危急之秋尚赖　曾叔祖宗室至亲念以　宗社为重命将统率精兵不拘多寡星驰赴京勤王以除虏寇以安国家期在旬月毕集会合悬望悬望仍自镇静固守藩疆专此奉达惟　曾叔祖亮之正统十四年十月十五日 
　　叔祖周王 
　　叔祖鲁王 
　　叔祖蜀王 
　　叔祖肃王 
　　叔祖辽王 
　　叔祖庆王 
　　叔祖渖王 
　　叔祖唐王 
　　叔祖伊王 
　　叔赵王 
　　叔郑王 
　　叔襄王 
　　叔荆王 
　　叔秦王 
　　叔楚王 
　　叔代王 
　　叔韩王 
　　叔宁王 
　　叔晋王 
　　叔 
　　淮王 

　　湖州府后学吴仕旦覆订 
　　建昌府督刊知事毛祯 
　　督写检校季士俊 
　　对读教授徐文渊 
　　训导陆胜宗 

　　●凤洲杂编三 

　　王世贞 

　　文臣谥 
　　武臣谥犹不详今志十之一二 
　　谥及三代 
　　父子得谥 
　　赐夷王谥 

　　○文臣谥 

　　太祖时文臣无谥如刘基王袆皆后代加者　太宗时亦少　仁庙追录旧功臣遂有金襄荣等数十人弘正以还益滥矣爰摭碑志故牒所记得十之五六俟后续焉 
　　文贞 
　　太师杨士奇 
　　文正 
　　太师李东阳太傅谢迁 
　　文忠 
　　太傅曹鼐太师张孚敬 
　　文成 
　　太师刘基 
　　文靖 
　　太子宾客王璲少保金幼孜尚书魏骥太师徐溥太师刘徤太保贾咏 
　　文庄 
　　吏部侍郎叶盛太傅丘浚太子少保王鸿儒太子少保谢一夔太子少保邵宝太子太保罗钦顺太子少保欧阳德 
　　文敏 
　　太师杨荣太子少保邹济少保姚夔太子太保李廷相太子太保张璧吏部侍郎徐缙礼部尚书崔铣太子太保霍韬 
　　文定 
　　太师杨溥太子太保吴宽太子太保张邦奇礼部尚书王瓒 
　　文宪 
　　学士承旨宋濂太师彭时太师费宏 
　　文清 
　　礼部尚书薛瑄 
　　文毅 
　　侍郎李时勉 【 初谥】 太傅商辂少保倪岳尚书黄孔昭 
　　文恪 
　　祭酒宋讷太保耿裕太傅王鏊祭酒鲁铎南京礼部尚书杨廉 
　　文肃 
　　礼部侍郎陈敬宗太常卿岳正礼部尚书谢铎太子少傅何乔新太保刘忠太子太保王??与礼部尚书罗玘 
　　文端 
　　太保王直太子太保周经太子太保吴一鹏 
　　文介 
　　礼部侍郎刘俨 
　　文懿 
　　礼部侍郎吕原礼部尚书杨守陈太子少保章懋礼部尚书储瓘 
　　文安 
　　礼部尚书王英太子少师郑赐太子太保周谟礼部尚书刘定之太子太保李杰太子太保林瀚 
　　文恭 
　　左侍郎刘铉 
　　文襄 
　　工部尚书周忱太傅曹鼐 【 初谥】 太傅席书太傅桂蕚太保方献夫太保杨一清少保唐龙 
　　文义 
　　太保高谷 
　　文裕 
　　太子太保白钺温仁和礼部侍郎陆深 
　　文简 
　　少傅马京太子太保仪智太保黄淮少保毛澄太子太保刘春太保毛纪礼部侍郎穆孔晖 
　　文达 
　　李贤 
　　文通 
　　太子少保钱溥太子太保王一宁少保费寀 
　　文穆 
　　少师胡广太师刘吉太子太保傅瀚太子太保傅珪 
　　文和 
　　太保刘珝少保尹直 
　　文节 
　　学士王祎 【 初谥】 
　　文渊 
　　少詹事徐善述 
　　文昭 
　　太子少保江澜 
　　文康 
　　尚书苗衷太师万安太师梁储太保顾鼎臣太傅李时 
　　文僖 
　　学士张益太子少保倪谦太子少保董越太傅靳贵太子太傅张升 
　　文隐 
　　太保石珤太子太保张治 
　　忠文 
　　学士王祎侍郎李时勉 
　　忠定 
　　太师蹇义尚书朱复太傅韩文 
　　忠靖 
　　太师夏原吉 
　　忠肃 
　　太保王翱 
　　忠宣 
　　太保王福太保刘大夏 
　　忠敬 
　　兴济侯杨善 
　　忠毅 
　　靖远侯王骥光禄少卿邓颙 
　　忠襄 
　　汤阴伯郭资太师仪铭 
　　忠节 
　　刑部尚书吴云礼部尚书许逵知州何忠 
　　忠烈 
　　礼部尚书孙燧 
　　忠愍 
　　太子少保邝埜翰林学士刘球 
　　忠安 
　　太子太保胡濙 
　　忠简 
　　太子少保王佐 
　　恭定 
　　户部尚书年富 
　　恭靖 
　　少师姚广孝太医院使蒋用文少保李敏 
　　恭敏 
　　刑部左侍郎廖庄少傅白圭太保李燧 
　　恭毅 
　　礼部尚书章纶太子少保王槩 
　　恭襄 
　　少保马昂少保王琼礼部左侍郎孙贤太　保张瓒 
　　恭肃 
　　太子太保周用 
　　恭简 
　　太保尹旻太子少保戴珊太子太保李钺工部尚书欧阳铎礼部右侍郎魏校 
　　恭惠 
　　副都御史范镛 
　　恭愍 
　　大理寺丞锺同光禄寺卿陈选 
　　恭顺 
　　兵部尚书卢渊 
　　恭僖 
　　大学士张景明尚书韩邦问 
　　贞襄 
　　太子少保徐琦 
　　端肃 
　　太师马文升 
　　端毅 
　　太师王恕 
　　端敏 
　　少保胡世宁太保秦金 
　　襄毅 
　　右都御史韩雍太子太保项忠太子少保程信少保秦纮太子太保许进 
　　襄敏 
　　兵部尚书丁铉少保李秉太傅王钺少保王璟太子太保潘鉴户部左侍郎唐泽 
　　襄惠 
　　太保屠滽太子太保秦民悦 
　　襄简 
　　太子少保高友玑少保王轼 
　　庄靖 
　　少保陈文太子少保宋景尚书赵璜 
　　庄毅 
　　兵部尚书王竑 
　　庄敏 
　　少保林聪少保杨鼎少保崔恭少保许诰 
　　庄襄 
　　太子太保俞谏太子少保刘天和 
　　庄简 
　　太子少保邹文盛尚书熊绣太子太保李浩 
　　庄懿 
　　太子少保周瑄太子太保张蓥 
　　毅愍 
　　右都御史马炳然 
　　肃敏 
　　太保俞子俊 
　　肃愍 
　　太傅于谦 
　　敏肃 
　　工部尚书陈寿 
　　简肃 
　　太子少保张敷华刑部尚书熊绣尚书胡诏 
　　清惠 
　　太子少保耿九畴 
　　靖简 
　　太子太保孙需 
　　节愍 
　　少保陈洽少傅刘儁按察使周宪 
　　惠安 
　　太子少保彭韶 
　　康懿 
　　少保陈俊少保林庭木?昂 
　　康靖 
　　太子太保邹干 
　　康惠 
　　工部尚书周季凤太保杨志学少保李承绩 
　　康敏 
　　太保白昂太子太保赵鉴 
　　康僖 
　　太保屠勋太子少保陆瑜太子少保王承裕刑部尚书周伦南京吏部尚书黄珣太仆卿邵锐 
　　康简 
　　太子少保杨守随工部尚书方良永 
　　安简 
　　南京礼部尚书王宗彛 
　　懿简 
　　太子大保张门?鸟 
　　荣襄 
　　庄平伯吴中少师金忠沐阳伯金濂少保袁宗皐 
　　荣毅 
　　少保墨麟 
　　荣简 
　　太子太保盛端明 
　　荣愿 
　　刑部尚书朱浚 
　　荣和 
　　太保汪鋐 
　　荣靖文康 
　　少师邵元节 

　　○武臣谥犹不详今志十之一二 

　　武宁 
　　中山王徐达 
　　武靖 
　　岐阳王李文忠 
　　武顺 
　　宁河王邓愈 
　　武烈 
　　东平王朱能 
　　武毅 
　　夏国公顾成漳国公王聪宣平王朱永 
　　武庄 
　　越国公胡大海泗国公耿再成巢国公华高太保梁震 
　　武襄 
　　安远侯蔡迁颖国公杨洪抚宁侯朱谦宁平王朱永 【 初谥】 
　　武信 
　　芮国公杨璟 
　　武桓 
　　梁国公赵德胜 
　　武义 
　　蕲国公康茂才 
　　武肃 
　　荥阳伯潘毅汤阴侯高显 
　　武勇 
　　裕国公蒋贵 
　　武闵 
　　郧国公廖永安 
　　武愍 
　　平阴王朱勇 
　　武僖 
　　黔国公沐英 
　　忠武 
　　开平王常遇春河间王张玉国公薛禄广宁侯刘江定襄侯郭登 
　　忠烈 
　　虢国公俞通海定兴王张辅国公徐忠 
　　忠节 
　　崇安侯谭渊 
　　忠靖 
　　武进侯朱荣 
　　忠壮 
　　安国公曹良臣金乡侯王?凉国公吴瑾莒国公李远清源伯冀杰 
　　忠敬 
　　定远王沐晟 
　　忠襄 
　　乐浪公濮?靖国公陈珪 
　　忠毅 
　　漳国公郑亨霍山侯王?威远伯方政潞国公张武安阳伯曹隆莱阳伯周长 
　　忠勇 
　　富春侯孙世成武伯陈伍滕国公孟善 
　　忠愍 
　　燕山侯孙兴祖蕲国公康铎 
　　忠僖 
　　文安侯张輗 
　　忠敏 
　　榆次伯张廉 
　　壮勇 
　　宣城侯卫颖国公吴管者渠国公吴澄伏羗侯毛忠邵阳伯马聚 
　　壮毅 
　　庐江侯赵馘 
　　勇襄 
　　裕国公张軏 
　　襄武 
　　东瓯王汤和沐昂英山侯于显 
　　襄毅 
　　海国公吴祯怀远伯山云 
　　襄烈 
　　江国公吴良 
　　襄靖 
　　滕国公顾时 
　　襄简 
　　许国公王志 
　　襄敏 
　　淇国公陈亨 
　　襄恪 
　　镇远侯顾溥 
　　景成 
　　昌乐侯丘广 
　　刚毅 
　　国公李彬 
　　刚勇 
　　新泰伯张彬 
　　敏毅 
　　凉国公蒋琬 
　　孝勇 
　　东海侯陈文 
　　崇武 
　　合浦侯陈清 
　　怀僖 
　　都督郄永 
　　庄肃 
　　昌国公张峦 
　　庄敏 
　　黔国公陈豫 
　　庄简 
　　恩国公张赫成国公朱仪 
　　庄襄 
　　白?宛国公仇成 
　　恭和 
　　国公周寿 
　　恭襄 
　　平江侯陈瑄 
　　惠襄 
　　平西侯沐春 
　　桓襄 
　　永国公薛显 
　　桓毅 
　　临沂侯王简 
　　威襄 
　　营国公郭英咸宁侯仇钺 
　　威毅 
　　黔国公吴复彰武侯杨信 
　　荣襄 
　　郯国公孙继宗 
　　宣武 
　　陜国公郭子兴 
　　宣襄 
　　杞国公陈德 
　　僖顺 
　　忠勇侯蒋信溧阳伯纪广 

　　○谥及三代 

　　开平王遇春曾祖四三谥庄简祖重五谥安穆父六二谥靖懿国朝谥及三代者惟有此耳 

　　○父子得谥 

　　仪智仪铭邹济邹干王文王宗彛周瑄周经耿九畴耿裕白圭白钺王恕王承裕许进许诰林翰林庭木?昂 

　　○赐夷王谥 

　　永乐六年七月赐朝鲜国王李旦谥康献抚民安乐曰康行善可纪曰献八月浡泥国王?惹谥恭顺日本国王源道义谥悼僖中年夭逝曰悼小心畏忌曰僖十五年九月赐苏禄国东王谥恭定敬事共上曰恭纯行不爽曰定十九年四月赐古?剌国王谥康靖抚民安乐曰康柔德教众曰靖 

　　湖州府后学吴仕旦覆订 
　　建昌府督刊知事毛祯 
　　督写检校季士俊 
　　对读教授徐文渊 
　　训导陆胜宗 

　　●凤洲杂编四 

　　王世贞 

　　科目 
　　洪武四年京畿试士 
　　甲子复位三场程试及三年大比之制 
　　襄阳任 
　　连科状元出太学 
　　张信杜诗 
　　中原西壮士子无登第 
　　是岁得人最多 
　　二十八宿 
　　取副榜举人 
　　翰林主考之始 
　　诏天下举人会试 
　　唱名莫应 
　　孙暴邢宽 
　　举人称贡士 
　　上书愿得一剧职 
　　周旋仪貌何如 
　　小录 
　　天字称??曳字 
　　教谕同考 
　　王越卷飞上天 
　　阅三科为正科 
　　金状元银榜眼铁探花 
　　诗戏题目之误 
　　不称囊三木 
　　会试大火 
　　刻五经程文 
　　得策击节赏 
　　取士分南北卷 
　　问策秘人罕知 
　　焚香求才 
　　刘瑾片纸书姓名 
　　焦芳为题名记 
　　李文正先以策　示慎 
　　弥封官不得送卷 
　　御批品题卷首 
　　大钦破文格而文气甚奇 
　　上于进呈卷俱悉批答 
　　上复御批首三卷 
　　言官劾科举私狥 
　　钦赐举人 
　　钦降秀才 
　　登科录书伯叔祖父官秩 
　　读卷凡三伯 
　　十知贡举 
　　十?读卷 
　　三主考会试者 
　　二主考会试者 
　　阁臣出主会试者 
　　同考官秩太于主考者 
　　致仕主考者 
　　不由科目者 
　　师弟同为考试者 
　　恩宥录 
　　设四辅官 
　　国朝实录 

　　○科目 

　　国朝尊尚儒教科目日重百余年来非从此出者辄以为异路不得登庸显矣按洪武三年庚戌始开科乡举士就试者百二十三人中式者七十二主考则御史中丞刘基治书侍御史秦裕伯同考则翰林侍读学士詹同弘文馆学士睢稼起居注韶凤尚宝丞吴潜国史宋濂而序凡出于濂中未及会试者悉授官 

　　○洪武四年京畿试士 

　　乡试兵部尚书吴琳国子司业宋濂仍为序寻合诸省之士会试 
　　会试凡二百人中式者百二十人知贡举官特进中书省右丞相忠勤伯汪广洋左丞相胡惟庸主文则礼部尚书陶凯前翰林侍讲学士潘庭坚主考则翰林侍读学士詹同国子司业宋濂吏部员外郎原本前贡士鲍恂掌卷吏部侍郎顾贞监试御史孔希鲁宋圭提调兼印卷礼部尚书杨训文同印则中书左司郎中孙煜祖同提调礼部侍郎秦文绎礼部主事姜渐受卷吏部主事林光弼弥封兵部主事许方誊录苏州教授贡颖之对读翰林应奉文字唐肃礼部主事孟兼此外有监门搜检廵绰镇抚供给主事及掌行科举文字省椽令史供给奏差等官廷试总提调则前汪广洋胡惟庸读卷祭酒魏观慱士孙吾与给事中李顾修撰王僎监试御史马贯徐汝舟掌卷工部员外郎牛谅受卷工部主事周寅弥封秘书监丞陶谊对读尚宝丞魏潜编修蔡玄提调前陶凯杨训文及以散官考之则尚书祭酒正三品侍郎侍读学士正四品给事中从四品左司郎中司业正五品员外正六品主事修撰应奉正七品编修秘书丞正八品官秩不同故详记之 
　　是岁状元授员外郎及第出身俱授主事同出身授县丞会元亦授县丞而高丽一生亦与焉曰金涛三甲第五名后归国为相儒籍六十三人 

　　○甲子复位三场程试及三年大比之制 

　　是秋京闱中试者多国子生　上悦命有司出榜原籍旌之次年乙丑会试黄子澄第一练子宁次之花纶又次之纶浙江觧元也及廷试花纶第一子宁次之子澄又次之既启封　上自以梦故用丁显为状元子宁如故纶第三抑子澄三甲为庶吉士然三人俱授修撰亡何亦擢子澄修撰云 

　　○襄阳任 

　　戊辰会试以苏伯衡李叔荆为会试考官擢任泰亨第一命有司于襄阳建状元坊旌之泰亨甚被　上宠任每召议手书襄阳任而不名后自礼书谪御史 

　　○连科状元出太学 

　　辛未天下会试六百六十人中式三十一人廷试赐许观及第时年二十八张显宗次之吴言信又次之　上以连科状元出太学召祭酒宋讷面褒谕焉 

　　○张信杜诗 

　　甲戌状元张信信定海人也为侍读后坐以教韩王写杜诗含讥剌及敕稿削御制二语得罪复以考试事诛 

　　○中原西壮士子无登第 

　　丁丑会试考官学士刘三吾吉府纪善白信蹈取宋琮等五十一人中原西北士子无登第者入对闽县陈安???首吉安尹昌隆次之会稽刘谔又次之下第者以三吾等南人?言　上怒命儒臣再考落卷中文理长者第之于是侍读张信侍讲戴彛右赞善王俊华司直郎张谦司经校书严叔载正字董贯长史黄章纪善周衡萧楫及安??昌隆谔人各阅十卷或言刘白嘱信等以陋卷进呈　上益怒亲赐策问韩克忠等六十一人及第有差主考信等俱歹?桀杀之三吾以老戍安??谔安置威虏唯赦戴彛尹昌隆安??谔取回复杀之 

　　○是岁得人最多 

　　唐辰廷试王艮当第一貌不及胡广且广策斥亲藩　上遂擢第一改名靖是岁得人最多如广及二杨胡濙俱登显要为名臣而艮能殉节尤可重也 

　　○二十八宿 

　　癸未以　太宗渡江明年甲申会试是岁开科取杨相等四百七十二人廷试　上命采天文律历礼乐制度?问欲以求慱洽之士惟曾棨卷独详　上喜御批贯通经史识达天人有讲习之学有忠爱之诚擢魁天下昭我文明尚资启沃惟良显哉第二第三周述周孟简从昆季也亦皆有御批褒许之辞既第选杨相等二十五人及棨等三人进学翰林曰二十八宿周忱自陈年少有志进学特许之时人谓之挨宿 

　　○取副榜举人 

　　丙戌赐林环等及第取副榜举人廷试之擢周翰等三人进学翰林余除学官 

　　○翰林主考之始 

　　十五年两京始专命翰林主考 

　　○诏天下举人会试 

　　乙未始诏天下举人会试北京考官梁潜折卷得第一名曰陈循其乡人也避嫌故改置第二而擢林文秸既又以秸字难识定洪英第一第五王翱者盐山人也　上喜得畿辅士以布衣召见赐酒食既廷试复擢陈循第一赐宴行后军都督府第三名陈景着年十八后乞恩改本府教授终 

　　○唱名莫应 

　　戊戌赐进士李骐等及第骐初名马　上为改之唱名莫有应者　上为道其故乃出 

　　○孙暴邢宽 

　　甲辰赐邢宽等及第　上初取第一孙曰恭也嫌其名近暴曰孙暴不如邢宽遂擢宽第一梁禋第二曰恭第三俱用朱书填黄榜远近称异事云 

　　○举人称贡士 

　　宣德庚戌会试录礼部尚书称总提调兼知贡举革掌行科举文字执事官由举人称贡士稍不同 

　　○上书愿得一剧职 

　　癸丑赐进士曹鼐等及第先鼐举贡士为学官上书愿得一剧职自效改泰和典史力学不废以解粮至京与试果中第二人　廷试复第一人十年之内至相位矣是岁用致仕大学士黄淮主考淮以谢恩至 

　　○周旋仪貌何如 

　　丙辰赐进士周旋及第或云首揆既取三卷未定问同事者曰有识周旋否状何如或曰白而伟葢疑谓淳安周瑄也遂首旋既传胪貌甚侵为之怅然 

　　○小录 

　　会试录亦称小录见于壬戌礼侍王英序是年同考则有永新知县陈员韬京卫武学教授纪振俱进士岐阳县教谕彭举中试十二名都察院吏三十三名南昱刑部吏一百二十一名郑温松陵驿丞 

　　○天字称??曳字 

　　乙丑叶侍郎盛云是科会试登科录天子皆称??曳字今考部本不然以为叶传闻之误然不知叶乙丑进士岂有误理或部本翻刻未可知也 

　　○教谕同考 

　　戊辰年同考二教谕一训导办事官舒庭谟中一百二十五名 

　　○王越卷飞上天 

　　景泰辛未知贡举官胡濙杨宁俱礼部尚书主考修撰林文同考广东参政罗崇本教授学正训导各一是岁廷试王越卷飞上天复给卷足成之或云堕于朝鲜次岁进还　上悦擢越御史 

　　○阅三科为正科 

　　甲戌考试官商辂辂正统乙丑进士阅三科为正科巳任兵部左侍郎兼翰林院学士左春坊大学士同考则侍讲兼中允杨鼎赞善兼检讨钱溥皆己未也先一年奏准会试考官翰林春坊专之其京官由科第有学行者兼取以充而郡县教职为同考官绝矣受卷弥封对读则用州邑正官为之 

　　○金状元银榜眼铁探花 

　　一甲三人孙贤徐溥徐辖各以貌色称有金状元银榜眼铁探花之目 

　　○诗戏题目之误 

　　天顺丁丑薛文清以内阁吕文懿以通参侍讲为主考同考则尚宝少卿钱溥司丞李泰翰林典籍徐佖葢官制也是科最号严整然外人有以诗戏之者如所谓薛瑄性理难包括钱溥春秋没主张问仁既巳无颜子告祭如何有太王皆指摘题目之误至谓总兵令侄独轩昂葢谓取石亨从子后也 

　　○不称囊三木 

　　庚辰阎禹锡以国子学正为同考是科有下第举人诉学士吕原中允柯潜私狥颠倒者　上试之不称囊三木礼部以狥 

　　○会试大火 

　　癸未二月当会试日大火焚死者九十余人余及主试官俱踰越墙壁以出　上怜之赠死者进士出身八月再试取吴釴等二百四十七人明年　廷试初命学士陈文柯潜再命学士彭时钱溥 

　　○刻五经程文 

　　成化丙戌五经各刻文三篇二场刻诏　廷试赐罗伦及第未一月即上扶植纲常疏贬官乙未赐谢迁及第或云王鏊以乡会元有盛名复当第一矣阁老为公抑之置第三 

　　○得策击节赏 

　　戊戌赐曾彦及第或云先一日其阁老万公得彦策击节赏使人觇之羙而长大也擢第一陛传见彦老而多髭且短甚不称万惘然退取彦策读之平平耳 

　　○取士分南北卷 

　　丁未尹阁老直主考序称宣德丁未大学士杨士奇议会试取士分南北卷北四南六既而以百乘除各退五为中数是年以言者又各退二以益中数云 

　　○问策秘人罕知 

　　弘治巳未会试大学士李东阳侍郎程敏政为主考敏政问策秘人罕知者其故所昵门生徐经平日窥得之为其同年解元唐寅说至是各举答无遗因自矜且得上第给事中华日?永林廷玉论之与敏政俱下狱按问经自诬服购敏政家人得之狱成敏政夺职经寅俱为民 

　　○焚香求才 

　　乙丑廷试　上焚香吁天后宫期得真才以资实用 

　　○刘瑾片纸书姓名 

　　正德戊辰大学士王鏊尚书梁储主会试相传刘瑾以片纸书五十人姓名欲登第因开科额三百五十人 

　　○焦芳为题名记 

　　廷试赐吕柟等及第时焦芳子黄中二甲第一刘宇子刘仁第四皆瑾党也因刻黄中及三甲第一人胡缵宗策俱授翰林检讨改仁庶吉士踰月超擢黄中仁为编修再进侍讲而焦芳为题名记盛称所改之制为当后瑾诛黄中仁为民缵宗亦坐贬 

　　○李文正先以策　示慎 

　　辛未赐杨慎等及第慎传相廷和子也相传时制问俱首相拟上李文正先以策　示慎策遂冠一榜云 

　　○弥封官不得送卷 

　　嘉靖丙戌赐龚用卿及第先是举人廷试纳卷之日弥封官以会试首列数卷潜送内阁以备一甲之选或内阁密觇状头仪貌及生平有声者阅卷官出自东阁归宿私第是岁礼部尚书席书疏其獘乞弥封官不得与送卷读卷官退朝直宿礼部诏曰可着为令 

　　○御批品题卷首 

　　巳丑廷试大学士杨一清等以罗洪先程文德杨名唐顺之陈束任瀚六卷进览上一一品题卷首各御批于洪先曰学正有见言谠而意必忠宜擢之首者于文德曰探本之论于名曰能守圣学以为本此知要之说于顺之曰条论精详殆尽于束曰仁智之用本诸吾心此不易之说于瀚曰勉吾敬一之为主忠哉 

　　○大钦破文格而文气甚奇 

　　壬辰赐林大钦等及第先是礼部尚书夏言上疏请正文体诸刻意骋词浮诞歹?桀裂坏文体者摈不得取诏可既　廷试言复令仪制郎中约束诸士咸拱听而大钦实后至不闻也起不用对?而文气甚奇吏部尚书汪鋐得之诧曰恠哉以示大学士张孚敬先巳定二卷览之曰虽破格甚明徤可诵也取为第三既呈览上御批改第一 

　　○上于进呈卷俱悉批答 

　　乙未廷试大学士李时等以十二卷进览上俱批答曰卿等以堪作一甲卷十二束呈朕各览一周其上一卷说的正合策题夫周道善而备朕所取法其上三说仁礼为用夫仁基之礼成之亦甚得其意其上四论仁敬夫敬而能仁他不足说可以保治矣其上二畧泛而滞于行其下而却似谠虽与题不合言以时事故朕取之可二甲首余以次挨去不知是否卿可先与言鼎臣看一过再同读卷官看行 

　　○上复御批首三卷 

　　上复御批首三卷韩应龙曰是题本意可第一甲第一名于孙陛曰说仁礼之意好可第二名于吴山曰敬?心学之极此论好可第三名是岁并李玑赵贞吉敖铣郭朴任瀛沈宏骆文盛尹台康大和九人策皆刻之 

　　○言官劾科举私狥 

　　甲辰主考礼部尚书张潮左春坊左庶子江汝璧时潮卒于贡院舆尸出考试唯江一人而后序则属之同考修撰茅瓒是岁少傅翟銮二子汝孝汝俭俱登第廷试以进呈卷上疑有翟氏子在首甲因抑第一卷置第三第三卷置二甲第四而拔秦鸣雷?状元言官劾科举私狥置 【 缺文】 诏狱问江及编修欧阳日?奂闲住少傅及二子编修彭凤进士崔奇勋焦清?民员外郎高节谪戍进士彭谦死杖下御史沈珩王越外任 

　　○钦赐举人 

　　景泰中北京乡试陈循王文以考官刘俨吕原抑其子诉于上谓俨私解元徐经及所取士颠倒实不私也诏复试如初定然难陈王二相特各许其子会试时谓之钦赐举人 

　　○钦降秀才 

　　癸卯年北京冒籍者翟锺玊丁子载等俱发原籍肄业时谓之钦降秀才二事正相对云 

　　○登科录书伯叔祖父官秩 

　　天顺以前登科录凡伯叔祖父有官秩者俱得书今不复矣戊辰李泰书父永昌司礼监太监甲戌牛纶书叔玊司礼监左监丞泰永昌飬子也后俱拔入翰林泰至詹事纶至太常少卿 

　　○读卷凡三伯 

　　天顺元年读卷凡三伯武功伯掌内阁靖远伯掌兵部与济伯掌鸿胪 

　　○十知贡举 

　　大学士严嵩礼部尚书胡濙 

　　○十?读卷 

　　吏部尚书蹇义王直 

　　○三主考会试者 

　　徐溥曾棨 

　　○二主考会试者 

　　黄淮杨士奇王直王英钱习礼吕原万安刘吉彭华吴宽李东阳王鏊梁储靳贵石珤张潮张治 

　　○阁臣出主会试者 

　　胡广黄淮杨士奇黄淮高谷商辂薛瑄吕原彭时刘定之万安刘吉尹直徐溥谢迁李东阳王鏊刘忠梁储靳贵贾咏张璁张治徐阶李本李春芳凡二十六人 

　　○同考官秩太于主考者 

　　庚戌侍讲学士陈循同考大常少卿魏骥戊辰修撰林文同考侍讲刘俨 

　　○致仕主考者 

　　黄淮 

　　○不由科目者 

　　杨士奇 

　　○师弟同为考试者 

　　陈魏及尚书温仁和学士张兖 

　　○恩宥录 

　　浦江义门郑氏有恩宥录予节其畧笔之以见　祖宗风厉天下之意洪武十四年?内藏金银事发连郑氏以义门故释之家长郑濂郑湜面见擢湜福建左参政吏部奏无见缺添设左参议授之二十六年诏郑氏子弟三十以上者来见擢郑济左春坊左庶子伴太孙三十年起取天下税户郑沂入见授礼部尚书以其从子干为御史永乐十二年御史七十二岁进平胡诗称旨乞归　上曰教翰林院写策书礼部宴他用正官陪教坊伎乐陛辞赐金绣衣褚帛干举从子煁可用　上曰御史举也除御史后累迁大理寺丞永乐十七年北京初受贺致仕御史干及弟致仕长史楷来朝赐宴及褚币与?善阴隲二部　上曰他家人多与二十部十九年翰林检讨郑叔羙以告病例为民　仁宗立与子弟来朝　上顾长者非郑检讨乎何为冠平巾吕震以故对　上特诏予冠带致仕各赐钞二千贯给驿舟还家 

　　○设四辅官 

　　高皇帝设四辅官均职四季以上中下三旬人各司之验雨晹时若春三月李佑司皆中旬十日龚斆司皆下旬十日夏三月杜斆司皆上旬十日吴源司皆中旬十日赵民望司皆下旬十日秋冬如之各兼太子宾客班列公侯都督之次尚书之上又有与四辅游东苑倡和诗不载 

　　○国朝实录 

　　太祖实录永乐初命曹国公李景隆监修户部尚书夏原吉学士觧缙礼部尚书李至刚总裁再命原吉及太子少师姚广孝监修学士胡广杨荣总裁　太宗　仁宗实录英国公张辅少师蹇义少保夏原吉监修少傅杨士奇太子少傅杨荣太子少保金幼孜总裁太常卿杨溥为副总裁大学士陈山张瑛续总裁　宣宗实录英国公张辅监修少傅杨士奇杨荣尚书杨溥总裁少詹事王直王英为副总裁　英宗实录会昌侯孙继宗监修少保李贤尚书陈文彭时总裁少卿刘定之吴节为副总裁　宪宗实录英国公张懋监修少傅刘吉尚书徐溥侍郎刘徤总裁尚书丘浚少詹事汪谐为副总裁　孝宗实录初命少师刘徤李东阳少傅谢迁总裁吏部侍郎张元祯詹事杨廷和学士刘忠为副再命东阳少傅焦芳王鏊少保杨廷和总裁尚书梁储为副而监修则仍公懋　武宗实录则定国公徐光祚监修少师杨廷和少傅蒋冕毛纪少保费宏总裁后廷和冕纪皆去申命宏及少师杨一清少保石珤贾咏尚书石珤毛澄侍郎罗钦顺为副后增侍郎吴一鹏 

　　湖州府后学吴仕旦覆订 
　　建昌府督刊知事毛祯 
　　督写检校季士俊 
　　对读教授徐文渊 
　　训导陆胜宗 

　　●凤洲杂编五 

　　王世贞 

　　将军之制有三 
　　太祖官制后革者 
　　升降品级 
　　建文中官制 
　　添设提学官 
　　兵制 
　　洪武九年定诸王公主岁供之数 
　　二祖公主所适 
　　宫中女官之制 
　　洪武二十八年复位宫官六尚品职及内官监司库局与诸门官并东宫六局王府承奉等官职秩 

　　○将军之制有三 

　　宗室郡王下镇国将军秩正一品辅国将军正二品奉国将军正三品散阶龙虎上将军金吾将军骠骑将军正二品奉国定国镇国从二品昭武昭勇昭毅正三品安远定远怀远从三品广威宣威明威正四品信武显武宣武从四品武节武德正五品武毅武畧从五品其官不过左右都督同知佥事正副留守都指挥使同知佥事指挥使同知佥事千户仪卫正副而巳总兵官则有征虏大将军左右副将军左右副副将军征虏将军征虏前将军征虏副将军靖虏将军平胡将军平虏大将军征西将军征西前将军平北将军镇朔大将军镇朔将军平西将军平羗将军征南将军征南副将军征夷将军征夷副将军平贼将军征戍将军平蛮将军征蛮将军　太宗征安南益设神机将军横海将军鹰扬将军骁骑将军轻车将军及各边设游击将军嘉靖幸楚设都护将军都护副将军定兵制增神枢营佐击将军按征蛮巳前无员额无品秩或公侯伯或都督领之有事则设事巳则罢及今辽东宣府大同宁夏甘肃延绥湖广云南两广榷甚重可生杀人此外又有管大汉将军管红盔将军葢宿卫之帅云 
　　武庙自称威武大将军江彬许泰为左右副将军 

　　○太祖官制后革者 

　　中书省左右丞相平章政事左右丞参知政事参议左右司郎中四辅官员外郎太史令弘文馆学士翰林承旨起居注太子赞善大夫阁门大使秘书监少监考功监令监丞左右拾遗左右谏院正言司谏符玺郎六科庶吉士回回监正副营田使东宫率府左右率左右副使王府相传武传六科庶吉士大元帅大总管五军断事后俱易名 

　　○升降品级 

　　枢密院改都督府升一级为正一品使即左右都督同知院事即都督同知佥院即都督佥事院判无御史台改都察院降一级御史大夫即左右都御史中丞即副都御史侍御史即佥都御史詹事院改府知院为詹事同知及副詹俱为少詹事仪礼司改鸿胪寺太常司改太常寺司天监改钦天监行中书省改布政司降三级行枢密院改都司降一级肃政廉访司改按察司原品六部旧三品升二品翰林院旧三品降五品六科旧四品为九品巳后升七品尚宝寺改司旧三品降五品 

　　○建文中官制 

　　六部尚书升正一品增侍中正二品所属革去清吏二字户刑二部改为四司工部增照磨所兵部革典牧所户部革赃罚库都察院改为御史府裁减十三道为左右两院正二十八员改通政司为寺使及通政参议?卿少卿丞翰林复学士承旨在学士上改讲读学士为文学慱士设文翰文史二馆文翰馆居侍讲侍读侍书五经慱士典籍待诏侍书正七品即中书舍人也文史馆居修撰编修检讨改孔目为典簿又增设文渊阁待诏拾遗补阙增五军断事五军制禄仓革大理寺左右寺正寺副增本寺首领官增太常寺典礼郎二员太祝一员光禄寺少卿旧五品升四品寺丞旧六品升五品增司圃所改司牲司为孳生所太仆寺丞旧六品升五品增录事及典厩典牧二署骕骦等十八羣滁阳等八牧监龙山等九十二羣管鸿胪少卿从五升正五寺丞从六升正六革司宾司仪二署而升鸣赞序班品革行人司止以行人隶鸿胪升国子监丞为堂上官钦天监增五官监候增选士院及应天府知候所改五城指挥为兵马升各卫经□品级增四十四卫武学及锦衣卫带管武学教授增各王府宾辅伴书布政司升正二品自使至参议俱升一级提刑按察司为肃政廉访司□□□偶有问廵抚所始者记会典始永乐十九年然□□□不得其实也圣政记志之 
　　永乐十九年敕吏部尚书蹇义给事中马俊往直隶应天等府州尚书金纯给事中葛绍祖往四川都御史王彰给事中王励往河南都御史虞谦给事中许能往浙江侍郎郭进给事中章云往江西侍郎杨勉给事中徐初往福建侍郎郭敦给事中陶衍往顺天等府州侍郎李日?永给事中刘涣往山东少卿周纳给事中刘荩往湖广大理寺丞郭瑄给事中艾　往广东大理寺丞孙时给事中萧奇往山西通政参议朱侃给事中杨春往广西共二十六人廵行天下抚安军民 

　　○添设提学官 

　　宣德间用少保黄福言添设提学官擢两浙盐运同知胡轸为副使欝林知州刘虬监察御史薛瑄高超工部郎中高志吏部主事欧阳哲修撰王钰编修彭琉检讨陈祚康振国子学正庄观俱佥事湖广检校程富建宁教授彭勖俱御史轸浙江虬湖广瑄山东超福建志山西哲河南钰江西琉广东璲广西振四川观陜西富北直隶勖南直隶 

　　○兵制 

　　永乐中兵制五军营中军左掖右掖左哨右哨管操练京卫及中都山东河南大宁三都司轮班骑步兵千二营管随驾骑兵围子手管上直?刀手及京卫步兵幼官舍人营管京卫幼官应袭舍人殚忠效义营管京卫报效舍人余丁俱以公侯伯都督都指挥领之三千营一司管执大驾龙旗宝纛负御宝及兵仗局什物上直军一司管左右二十队勇字旗大驾旗纛金皷上直军一司管传令营旗牌御用监盔甲尚冠尚衣尚履什物上直军一司管执大驾勇字旗五军红盔贴直上直官军一司管杀虎手马轿及前哨马营上直明甲官军随侍东宫官舍辽东备御军神机营中军左掖右掖左哨右哨管操演神铳神炮火器五千下管操演火器及护卫骑兵初止以英国公安远宁阳阳武等侯?总兵官后添设提督坐营监鎗大监景泰中土木变后兵渐耗散选软用兵部尚书于谦议择三大营精锐骑兵十万分为十营团操以备警急是?团营而以谦总督武清侯石亨昌平侯杨洪安远侯柳溥为总兵太监吉祥等监之余步骑仍归三营曰老营 
　　天顺初罢八年复置成化初罢三年复置分为十二营凡十二万人曰奋武耀武练武显武敢勇果勇效勇鼓勇立威伸威扬威振威十二营内各分五军三千统骑兵神机统火器而以抚宁侯朱永定襄伯郭登怀宁侯孙镗总之营务惟抚宁侯最久凡三十余年而英国公懋自五军营来代英国颇老成不朘削士而监军大珰谷大用陆誾等横甚不制也嘉靖初用武定侯为帅故太监张永尚书李承勋监之张李宿将颇亦欲更定振作与武定不相能继以疾卒而兵政益大废弛矣时虏报岁急团营见兵少乃仅迁三万骑听征号曰东西二官厅各都督一人总之而团营所余者非老弱则入中贵元帅私家矣提督凡有三曰太监曰公侯曰尚书尚书或专设或部事兼理庚戌虏变后侍郎王邦瑞极言利獘诏勒太监高忠等归内总兵官朱希忠陈鏸听辞任改京营总兵曰总督戎政官以咸宁侯仇鸾领之专设侍郎一人恊理罢十二营并为三大营曰五军营副将一员参将四员游击将军四员三千营曰神枢营副将一员佐击将军六员神机营副将一员佐击将军六员练勇参将六员 

　　○洪武九年定诸王公主岁供之数 

　　亲王岁支米五万石钞二万五千贯锦四十疋纻丝三百疋纱罗各一百疋绢五百疋冬夏布各一千疋绵二千两盐二百引茶一千斤马匹草料月支五十匹其段疋岁给匠料付王府自造静江王岁米二万石钞一万贯余物比亲王减半马匹草料月支二十疋公主未受封每岁支纻丝纱罗各一十疋绢及冬夏布各三十疋绵二百两巳受封赐庄田一所计岁收米一千五百石钞二千贯亲王子男未受封岁支纻丝纱罗绢冬夏布绵同公主未封例女未封者减半男巳封郡王者岁支米六千石钞二千八百贯锦一十疋纻丝五十疋罗二十五疋绢及冬夏布各一百疋绵五百两盐五十引茶三百斤马匹草料每月支十疋女巳受封及巳嫁者岁支米一千石钞一千四百贯其段疋于所在亲王国带造皇太子次子既封郡王后候出阁岁支与郡王同女及嫁者与郡王巳封女同及查会典所载周王二万石袭封万二千石秦晋楚蜀庆鲁宁渖赵郑襄荆淮德秀崇吉徽兴岐益衡雍寿汝泾荣王一万石代王六千石唐王五千石辽韩伊王二千石岷王千五百石肃王一千石与前迥异岂非虑宗支蕃衍?试贡之地耶然中间差等不一如肃王之一千石反不如初封之郡王尚有二千而岷府之郡王五百石更不如本府之镇国尚有一千此最不可晓者又惟周王本色二万石或以太宗母弟之故至其子孙尚存万二千则秦晋二王独非太宗之母兄乎 

　　○二祖公主所适 

　　太祖长女临安公主驸马都尉李祺第二女宁国太长公主梅殷第三女未适夭第四女安庆公主欧阳伦第五女汝宁公主陆贤第六女怀庆大长公主永春侯王宁第七女大名大长公主李坚第八女福清公主张麟第九女寿春公主傅忠第十女未详第十一女南康大长公主胡观第十二女永嘉大长公主郭镇第十三十四女未详第十五女汝阳大长公主谢达第十六女宝庆大长公主赵辉　太宗长女永安公主广平侯袁容第二女永平公主富阳侯李让第三女安成公主西平侯宋琥第四女咸宁公主西平侯宋瑛第五女常宁公主沐昕 

　　○宫中女官之制 

　　太祖初年定者凡六局一司官七十五人女使十八人局曰尚宫尚仪尚服尚食尚寝尚功司曰功正俱正六品尚宝局总行六尚之事凡出纳文籍皆印署之如六局征取于在外诸司尚宫领旨署牒用印付内使监受牒行移在外诸司尚宅二人掌导引中宫总司纪司言司簿司闱之事司纪二人掌印宫内诸司出入簿书文字司言二人掌宾传奏启之事司簿二人掌宫人名籍廪赐之事司闱四人掌宫闱管钥之事女使六人通掌文案尚仪局尚仪一人掌礼仪起居总司籍司乐司宾司赞四司之事司籍四人掌经籍图书教授之事司乐二人掌音乐之事司朝四人掌朝见宴会之事司赞四人掌宾会赞襄之事 
　　女使三人通掌文案尚服局尚服一人掌宫内服用总司宝司衣司仗司餙四司之事司宝二人掌宝玺符契司衣二人掌衣服首餙司仗四人掌羽仪仗卫司餙二人掌巾栉梳洗女使二人通掌文案尚食局尚食一人掌宫内膳总司馔司酝司乐司供四司之事司馔四人掌烹炮调和饮膳之事凡进饮食先尝之司酝二人掌酝酒醴司药二人掌医药司供二人掌给宫人廪饩薪炭之事女使二人通掌文案尚寝局尚寝一人掌燕寝总司设司舆司苑司灯四司之事司设四人掌帷帐裀褥洒扫铺设司舆二人掌舆辇司苑二人掌种植蔬果之事司灯四人司灯烛女使二人通掌文案尚功局尚功一人掌督女工总司制司珍司彩司计四司之事司制四人掌裁衣服司珍二人掌珍玉宝货司彩二人掌段疋司计二人掌尚功局度支衣服饮食薪炭之事女使二人通掌文案宫正司宫正二人掌戒令责罚之事女使二人通掌文案 

　　○洪武二十八年复位宫官六尚品职及内官监司库局与诸门官并东宫六局王府承奉等官职秩 

　　尚宫局尚宫二人正五品掌导引中宫总司记司言司簿司闱四司之官属凡六尚事物出纳文籍皆印署之司记二人正六品典记二人正七品掌记二人正八品司纪掌印宫内诸司簿书出入录目审而付行典记掌记佐之女史六人掌执文书司言二人正六品典言二人正七品掌言二人正八品司言掌宣传奉启之事典言掌言佐之女史四人掌执文书司簿二人正六品典簿二人正七品掌簿二人正八品司簿掌名籍廪赐之事典簿掌簿佐之女史六人掌报文书司闱六人正六品典闱六人正七品掌闱六人正八品司闱掌宫闱管钥之事典闱掌闱佐之女史四人掌执文书尚仪局尚仪二人正五品掌礼乐起居 
　　总司籍司乐司宾司赞四司之官属司籍二人正六品典籍二人正七品掌籍二人正八品司籍掌经籍教授笔札几案之事典籍掌籍佐之女史十人掌执文书司乐二人正六品典乐四人正七品掌乐四人正八品司乐掌率乐人习乐陈县拊击进退之事典乐掌乐佐之女史二人掌执文书司宾二人正六品典宾二人正七品掌宾二人正八品司宾掌朝见宴会赏赐之事典宾掌宾佐之女史二人掌执文书司赞二人正六品典赞二人正七品掌赞二人正八品司赞掌朝见宴会赞相之事典赞掌赞佐之女史二人掌执文书彤史二人正六品掌后妃羣妾御于君所书其月日尚服局尚服二人正五品掌供内服用釆章之数总司宝司衣司餙司仗四司之官属司宝二人正六品典宝二人正七品掌宝二人正八品 
　　司宝掌宝符契图籍典宝掌宝佐之女史四人掌执文书司衣二人正六品典衣二人正七品掌衣二人正八品司衣掌衣服首餙典衣掌衣佐之女史二人掌执文书司饰二人正六品典饰四人正七品掌饰二人正八品司餙掌膏沐巾栉器玩之事典餙佐之女史二人掌执文书司仗二人正六品典仗二人正七品掌仗二人正八品司仗掌羽舆仗卫之事典仗掌仗佐之女史二人掌执文书尚食局尚食二人正五品掌供膳羞品齐之数总司膳司酝司乐司饎之官属凡进食先尝之司膳四人正六品典膳四人正七品掌膳四人正八品司膳掌割烹煎和之事典膳掌膳佐之女史四人掌执文书司酝二人正六品典酝二人正七品掌酝二人正八品司酝掌酒醴貤饮之事典酝掌酝佐之女史二人掌执文书司药二人正六品典药二人正七品掌药二人正八品 
　　司药掌医方药物之事典药掌药佐之女史四人掌执文书司饎二人正六品典饎二人正七品掌饎二人正八品司饎掌给官人廪饩薪炭之事典饎掌饎佐之女史四人掌执文书尚寝局尚寝二人正五品掌燕寝进御之次序总司设司舆司苑司灯四司之官属司设二人正六品典设二人正七品掌设二人正八品典司设掌帷帐裀席洒扫张设之事典设张设佐之女史四人掌执文书司舆二人正六品典舆二人正七品掌舆二人正八品司舆掌舆辇伞扇羽仪之事典舆掌舆佐之女史二人掌执文书司苑二人正六品典苑二人正七品掌苑二人正八品司苑掌园苑种植蔬菜之事典苑掌苑佐之女史二人掌执文书司灯二人正六品典灯二人正七品掌灯二人正八品司灯掌灯烛膏火之事典灯掌灯佐之女史二人掌执文书尚功局尚功二人正五品掌女功之程课 
　　总司制司珍司彩司计四司之官属司制二人正六品典制二人正七品掌制二人正八品司制掌衣服裁制缝线之事典制掌制佐之女史四人掌执文书司珍二人正六品典珍二人正七品掌珍二人正八品司珍掌金玊宝货之事典珍掌珍佐之女史六人掌执文书司彩二人正六品典彩二人正七品掌彩二人正八品司彩掌彩物缯锦枲之事典彩掌彩佐之女史六人掌执文书司计二人正六品典计二人正七品掌计二人正八品司计掌度之衣服饮食薪炭之事典计掌计佐之女史四人掌执文书官正司宫正一人正五品掌紏察宫闱责罚戒令之事司正二人正六品典正四人正七品女史四人掌执文书 
　　内官监十一曰神宫曰尚宝曰孝陵神宫曰尚膳曰尚衣曰司设曰内官曰司礼曰御马曰印绶曰直殿监皆设太监一人秩正四品左右少监各一人秩从四品左右监丞各一人秩正五品典簿一人秩正六品神宫监掌洒扫太庙殿庭廊庑尚宝监掌御宝玺教符将军印信孝陵神宫监掌洒扫殿庭及栽种菓木蔬菜之事尚膳监掌供养奉先殿并御膳与宫内食用之物及督光禄寺供奉宫内诸筵宴饮食之事尚衣监掌御用冠冕袍服履舄靴袜之事司设监掌御用车舆床榻衾褥帐幔诸事内官监掌成造婚礼奁冠舄伞扇衾褥帐幔仪仗及内官内使贴黄诸造作并宫内器用首餙与架阁文书诸事司礼监掌冠婚丧祭礼仪制帛与御前勘合赏赐笔墨书画并长随当差内使人等出门马牌等事及督光禄寺供应诸筵宴之事御马监掌御马及诸进贡并典牧所关收马骡之事印绶监掌诰券贴黄印信选簿图画勘合符验信符诸事直殿监掌洒扫殿庭楼廊庑之事 
　　又设长随奉御秩正六品各门官七掌晨昏启闭关防出入曰午门曰东华门曰西华门曰玄武门曰奉天门曰左顺门曰右顺门每门皆设二人门正一人秩正四品门副一人秩正从四品设司二曰钟皷曰惜薪司皆设司正一人秩正五品左右司副各一人秩从五品钟皷司掌祭乐及御乐并内宫宴乐与更漏早朝钟皷诸事惜薪司掌宫内诸处柴炭之事局库九局有六兵仗曰内织染曰计工曰巾帽曰司苑曰酒醋麫库有三曰内承运曰司钥曰内府供用每局库皆设大使一人秩正五品左右副使各一人秩正五品兵仗局掌御用兵器并提督役造作刀甲之类及宫内所用梳篦之刷牙计剪诸物内织染局掌染造御用及宫内应用?疋绢帛之类计工局掌成造诸婚礼服裳付内官监收用及造内官诸人衣服铺盖诸事巾帽局掌造内官诸人纱帽靴袜及预备赏赐巾帽诸事司苑局掌宫内诸处蔬果及种田之事酒醋麫掌内官诸人食用酒醋麫糖诸物内承运库掌收支段疋金银珠玊象牙诸宝货之物及同司钥库掌钞锭之数司钥库掌各门锁钥及收支钱钞之事内府供用库掌御用香米及内用香烛油米并内官诸人饮食菓实之类其东宫典玺典药典膳典服典丘典乘六局各设局郎一人秩正五品局丞二人秩从五品惟典玺局增设记事奉御秩正六品典玺局掌玺宝翰墨诸事典药局掌同御医修合药饵供进汤液之事典膳局掌供进膳羞 
　　典服局掌冕弁冠帽袍服佩刀靴袜诸物典丘局掌甲冑戈矛弓矢刀剑诸物典乘局掌车马之事其亲王府承奉司掌王府诸事凡事则呈长史司并护卫指挥使司行之与内官衙门不相统摄设承奉正秩正六品承奉副秩从六品所三曰典宝曰典膳曰典服典宝掌王之宝设典宝正一人秩正六品副一人秩从六品典服掌冠冕袍服诸事设服正一人秩正六品副一人秩从六品门官二人掌王城宫殿门启闭关防出入设门正秩正六品门副秩从六品设内使十人司冠一人司衣三人司佩一人司履一人司药二人司矢二人又各公主位下设中使司掌府中诸事司正司副各一人皆杂职 

　　湖州府后学吴仕旦覆订 
　　建昌府督刊知事毛祯 
　　督写检校季士俊 
　　对读教授徐文渊 
　　训导陆胜宗 

　　●凤洲杂编六 

　　王世贞 
　　古赏格最重复军破城者至黄金千斤彩帛万段我朝规制最为不浮今得而畧志之 
　　太祖破陈友谅降武昌赏常遇春廖永忠田土余有差 

　　吴元年平张士诚赏格 
　　洪武三年赏平中原将士功 
　　征南功 
　　守御功 
　　洪武四年赏平蜀功 
　　洪武三年大封功臣 
　　洪武十七年平云南功赏格 
　　洪武二十年破北虏功赏格 
　　永乐元年靖难功赏格 
　　永乐五年先赏平安南功 
　　永乐六年大赏平安南功 
　　永乐十三年赏重破安南功 
　　永乐八年赏征北将士 
　　永乐十年赐忠勇王金忠 
　　宣德中赏阳武侯薛禄等击败北虏功 
　　扈从北征平胡功 
　　赏宁夏获虏寇功 
　　讨宁王赏格 
　　宣皇帝即位赐藩封公主及在京官吏军民等物 

　　○吴元年平张士诚赏格 

　　召见右相国徐达等戟门封达信国公彩段十二表里遇春鄂国公十表里都督冯宗异平章胡廷瑞九表里平章汤和参政曹良臣八表里右丞廖永忠华高都督康茂才七表里参政薛显赵庸副都督梅思祖汪兴祖六表里指挥人五千户人四百户人三军士米一石盐十斤 

　　○洪武三年赏平中原将士功 

　　大将军达白金五百两文币五十表里副将军遇春同副将军冯宗异白金三百两文币三十表里右丞薛显参政傅友德同平章曹良臣白金二百五十两文币二十表里平章韩政币同良臣金杀其十三平章俞通源右丞梅思祖参政陆聚都督副使顾时白金一百五十两文币杀政二参政陆仲亨文币十二表里左丞王傅及各卫指挥七千户卫镇抚六百户所镇抚四旗军总旗米三石白金三两三钱小旗米三石白金三两二钱小旗米同总旗白金减一钱军米同小旗白金又减二钱 

　　○征南功 

　　御史大夫汤和白金二百五十两文币十五表里平章廖永忠都督吴祯金同文币杀五等 

　　○守御功 

　　平章杨璟胡廷羙白金二百五十两文币二十表里左丞周德兴金同文币杀其三都督同知张兴祖白金二百两文獘同德兴参政朱亮祖张彬戴德佥都督郭子兴陈德白金三百两文币十五表里佥都督华云龙金杀其半无文币各卫指挥至所镇抚兴从征同 

　　○　洪武四年赏平蜀功 

　　颖川侯傅友德德庆侯廖永忠白金二百五十两彩段二十表里济宁侯顾时白金一百五十两彩段十五表里临江侯陈德白金一百两彩段十二表里都督同知汪兴祖战殁同中山侯汤和彩段十五表里都督佥事王简何文辉蓝玊张温金朝兴白金五十两彩段十表里巩昌侯郭子兴江夏候周德兴彩段十二表里南安侯俞通源宣宁侯曹良臣佥都督陈桓杀其二佥都督王成仇成叶升又杀其三汝南侯梅思祖又杀其二凡从颖川侯指挥人彩段八表里千百户卫所镇抚六总旗白金十二两小旗十一两军十两从德庆指挥人彩段六表里千户卫镇抚四百户所镇抚三总旗白金十两小旗九两军八两从中山指挥至百户??虎减一表里军校??虎减一两从永嘉政保宁者同至重庆??虎减一等军校减半不从入关及守船患病者千百户一表里旗军白金二两军病自河南还者与钱千八百自临潼还者二千四百自西安还者三千六百自秦州还者四千八百自阶州还者六千阵亡者倍前给白金溺坠病死者与见军同 

　　○洪武三年大封功臣 

　　李善长徐达文绮帛各百疋常遇春冯胜八十疋李文忠邓愈四十疋中山侯汤和等二十八侯各四十疋临濠地若干顷佃户及守坟仪仗户各有差 

　　○洪武十七年平云南功赏格 

　　颖川侯傅友德进封公永昌侯蓝玊安庆侯仇成定远侯王弼许世袭加禄五百都督陈桓胡海郭英张翼俱封侯余将士??虎迁有差总兵而下人赏锦绣杂彩二十表里钞一百锭 

　　○洪武二十年破北虏功赏格 

　　大将军蓝玊白金二千两钞一千锭文绮五十疋副将军唐胜宗郭英白金一千两钞四百锭文绮三十疋左参将王弼白金一千两钞八百锭文绮四十疋右参将孙恪白金五百两钞三百锭文绮十五疋都督徐司马等六人各白金四百两钞一百锭文绮八疋指挥使萧绮等八人各金三百两钞百五十锭文绮四疋指挥同知陈镛等十人白金二百五十两钞百四十锭文绮五疋指挥佥事张敬等三十五人白金二百两钞百三十锭文绮四疋千百户镇抚各有差按赏格唯此最重云 

　　○永乐元年靖难功赏格 

　　都督丘福朱能进封公白金四百两彩币四十表里钞四千贯佥都督张武陈圭郑亨孟善火真顾成王忠徐忠张信李远郭亮陈旭房宽都指挥张辅房胜孙岩驸马王宁进封侯白金三百五十两彩段三十表里钞三千贯佥都督徐理唐云都指挥徐祥李浚白金三百两彩段二十五表里钞三千五百贯佥都督刘才白金二百五十两彩段十六表里钞三千贯指挥张兴金彩同钞二千贯曹国公李景隆白金彩段钞同丘福兵部尚书茹瑺都督同知王佐佥事陈　白金三百两彩段二十表里钞二千五百贯仪制正张成白金二百两彩段十表里钞一千五百贯余有差 

　　○永乐五年先赏平安南功 

　　都督柳升白金二百两钞一千锭彩币十表里织金纻衣一袭都指挥鲁鳞白金一百五十两彩币八表里衣同获黎季犁为首军人王柴胡升指挥使白金二百两钞六百锭彩币五表里织金纻丝衣一袭级金花带一为从者李福等四人皆升佥指挥白金一百两钞四百锭彩币四表里织金纻丝衣四袭素带一获黎澄为首者李保保升赏如李福为从者张荣祖等三人升正千户白金五十两钞三百锭彩币二表里织金纻丝衣一袭级花银带一条献俘官指挥使张胜等白金一百两钞四百锭彩币六表里织金纻丝衣一袭护送官及军人医者三百六十五人钞币有差 

　　○永乐六年大赏平安南功 

　　英国公张辅赐冠服白金四百两钞一千锭彩币四十表里黔国公沐晟冠服白金钞同币杀其二豊城侯李彬云阳伯陈旭白金二百两钞六百锭彩币十五表里清远侯王友赐冠服白金一百五十两钞四百锭彩币十表里安远伯柳升白金减王友十五之一钞币同右都督朱荣白金一百两钞二百锭彩币八表里赠建平伯高士文同柳升 

　　○永乐十三年赏重破安南功 

　　英国公辅黔国公晟白金五百两钞二千锭彩币五十表里都督朱廉方政江浩白金五十两钞三百锭彩币五表里都指挥师佑减一等都指挥师佑金币又减一等钞一百六十锭都指挥陈浚等五员白金二十五两钞一百四十锭彩币二表里胡通海等白金二十两钞一百二十锭彩币一表里擒邓景寅指挥陶弘等白金三十两钞二百锭彩币三表里织金纻丝一袭为从者金币减三之一衣钞同百户路坦等金币减三之二衣钞同 

　　○永乐八年赏征北将士 

　　总兵官郑亨白金三百五十两彩币十二表里钞六百锭安远伯柳升白金三百两彩币十表里钞五百锭余皆如赏格 

　　○永乐十年赐忠勇王金忠 

　　诰命铁券金印公服朝服玊带绣蟒衣黄金百两白金四百两钞二千锭纻丝五表里里纱绫罗各二十疋鞍马二匹牛百头羊五百头居第床褥薪蒭器用咸备岁禄千石别赐其妻黄金五十两白金百两纻丝二十表里纱罗绫各十疋钞千锭冠服全都督马台罕都指挥察罕下八员各白金五十两钞七百锭锦衣一袭纻丝六表里绵布三十疋指挥卜荅帖木儿等三十员各白金三十两钞五百锭锦衣一袭纻丝五表里绵布三十疋百户所镇抚格干帖木儿等二十五员各白金十五两钞三百锭锦衣一袭纻丝三表里绵布十五疋冠带鞍马牛羊薪蒭居第以次等 

　　○宣德中赏阳武侯薛禄等击败北虏功 

　　薛禄加太保及副总兵吴克忠钞四百锭彩币六表里武进伯朱冕奉化伯滕定钞三百锭彩币二表里都督柴永正等六人各钞三百锭彩币一表里都指挥马升等并军士一万一千二百六十二人共钞四十一万八千二百三十锭绢五百八十五疋绵布一万二千七百四十八疋 

　　○扈从北征平胡功 

　　英国公张辅成国公朱勇忠勇王金忠各钞六百锭白金三十两彩币三表里阳武侯薛禄安顺侯薛贵恭顺侯吴克忠各钞四百锭白金二十四两彩币二表里清平伯吴成应城伯孙杰遂安伯陈瑛武进伯朱冕各钞三百锭白金十两彩币一表里中府都督同知任礼高文佥事李玊李英左府左都督柴永正右都督马亮都督同知程忠娄里佥事吴也儿克胡守义把敦右府左都督苏火耳?右都督蒋信郭志滕定严宣前府都督同知冯斌佥事韩僖梁成后府都督佥事沈清郭义冯与李通各钞二百锭银五两彩币一表里坐营定国公徐景昌钞四百锭彩币四表里西宁侯宋瑛等各钞二百锭彩币二表里安乡伯张安钞同彩币杀一右都督冀杰钞又杀半彩币同指挥以下及官军十一万五千七百八十九人赏有差 

　　○赏宁夏获虏寇功 

　　进右都督赏白金五十两彩币四表里参将丁信佥都御史郭智白金三十两二表里偏头关破虏功总兵李谦为左都督赏钞三千贯纻段四表里马贵为都指挥使钞二千贯纻段三表里李庸为指挥使钞一千贯二表里获首级百户各钞一千贯一表里总小旗各钞七百贯绢布各二疋追获马匹指挥钞一千贯一表里千百户钞七百贯绢三疋总小旗军钞五百贯绢一布二奋力向前指挥各钞五百贯绢二疋千百户旗军各钞三百贯绢二疋 

　　○讨宁王赏格 

　　领军内官将官并提督廵抚等官督兵擒斩宸濠者俱封侯下手擒斩者升五级本管千总官三级把总官二级管队官一级督兵擒斩首恶主谋用事者一名升一级武官至正一品文官至从一品止原系伯者五名以上进封侯左都督五名以上进封伯不及数者每一名本色俸一百二十石下手擒斩者每名为首升三级为从升二级本管千总每名升一级把总每名升一级管队每名赏银二十两二名以上加赏四名以上??虎升二级督兵擒斩从贼二百名以上升一级四百名以上升二级随伍军人擒斩三名升一级六名升二级而止二名赏银十两阵亡者升实授一级原无軄役不愿升者赏银十五两阵阳回营身故者升署一级原无职役不愿升者赏银十两前项俱世袭 
　　后王守仁等擒获宁王有旨江西反贼剿平地方安靖各该官员功迹显著你部里既会官集议分别等第明白王守仁封伯爵给与诰券子孙世世承袭照旧参赞机务伍文定升右副都御史荫子孙世袭正千户戴德孺升三级邢珣徐琏各二级伍希儒一级陈槐赏银二十两纻丝四表里谢源吏部升用王守仁本当行取来京宴劳但　先帝山陵甫毕礼仪从省写敕差行人前去慰谕赏银一百两纻丝四表里南京光禄寺辨宴内外守备并府部掌印官侍宴按此与前格微不同矣 

　　○宣皇帝即位赐藩封公主及在京官吏军民等物 

　　周宁庆代渖五王各白金五百两文绮二十表里锦五疋纱罗各二十疋兠罗锦五疋西洋布十疋钞三万贯汉赵二王加黄金百两余同晋楚辽肃鲁韩唐伊蜀秦十王各白金三百两文绮十表里锦三疋纱罗各十疋兠罗锦三疋西洋布五疋钞二万贯宁国大名南康永嘉含山汝阳宝庆七大长公主及永平永安咸宁三公主白金二百两钞万贯其余俱同十王在京官吏军民白金公百两侯伯八十两一品二品六十两三品三十两四品二十两五品十五两六品七品十两八品九品杂职各五两将军旗军校尉听选办事优给官监生生员人才吏典僧道耆老医工厨乐人等四夷朝贡使各有差凡三十二万九百五十人白金五十六万三千八百二十九两 

　　湖州府后学吴仕旦覆订 
　　建昌府督刊知事毛祯 
　　督写检校季士俊 
　　对读教授徐文渊 
　　训导陆胜宗
