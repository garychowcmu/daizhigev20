　　太平天国战记 清 罗惇曧著

　　跋

　　扪虱谈虎客曰，据曾文正批跋云：“以上皆李秀成在囚笼中亲笔所写。自六月廿七曰至七月初六曰，每曰约写七千字，其别字、改字，其谀颂楚军者删之，闲言重复者删之。其宛转求生乞贷一命，请招降江西、湖北各贼以赎罪，言招降事宜有十要，言洪逆败亡有十误者，亦均删之。其余虽文理不通，事实不符，概不删改。以存其真”云云。据此则秀成原供，当有七八万言，此所存者，不过三之一耳。以洪氏割据十余年，其称尊之久，与唐末五代诸朝不相上下，而略地之广尚过之。而彼中记载，无一纸可征，后此史家所凭藉者，仅官军一面之词耳。然则，此供状虽不完不备，亦岂非研究史料者非常瑰宝耶！

　　以原文之悃朴若彼，度其经点窜涂改者尚少。吾侪读此，一可以见秀成之义侠若何，智勇若何。其用兵之才与治民之才皆足以兼破坏、建设两者之长，比诸曾胡毫无愧色，使更加以学问，真卓然为十九世纪中代表中国之一人物。二可以见秀成之器度。其不杀降将，礼葬敌帅，事事暗合于国际法，皓乎有古名将、古大臣之风，其视李文忠之诱杀苏州八酋，其人格之相去，殆不可以道里计。三可以见洪氏之败亡，实由于自败自亡。

　　使以秀成处秀全之地位者，则曾胡未出以前，大局平定，抑虽有曾胡，正恐犹非其敌，而曾洪之成败，匪曰：“天命”全由人事也。四可以见秀成之患，在不学无术，且为中国陈腐之学说所误。苟其知“将在外君命有所不受”之大义，则其末路不至如是，苟其有“如其不才君可自取”之心，则其末路更不至如是，而惜乎秀成之不悟也。忠王之所以为忠者在此，忠王之所以为愚忠者亦在此。五可以见草泽揭竿，徒有野心，而无高尚之目的也，万不足以成事。如彼洪氏之专恣，杨氏、韦氏之相屠，苗沛霖之卖陈玉成，苏州八酋之卖谭绍光，皆盗贼革命所必不能免之现象，而后有起者，于此事不可不慎。六可以见当时洪氏之不肯借外兵，虽为彼致败之一原因，但其于中国全局之前途，尚稍有所裨益。使彼而亦如曾李之术，各借一国以为外援，则无论孰败孰成而波兰瓜分之惨剧或将演于四十年以前，今曰必更有痛心疾首、于作俑之无后者。洪氏于正略虽失计，其于中国国体保全尚多也。凡此皆鄙人读忠王供状所起之感情也。呜呼！成败论人，古今同概，若忠王者为名誉之战败，卒以身殉其国，虽罹极刑，犹凉凉然为此时代中国历史之光焉。

　　后有良史，吾知其公论之不泯也。乃若洪杨则直国之妖孽而已，共事非人，赍恨千古。惜哉！

　　洪氏以匹夫起兵，播荡天下之大半，垂二十年，其间可纪者多矣，而事迹阙然。征之纪载，类皆耀清室之武功，盖采诸官书。且大难削平，亦颂德之常例也。忠王李秀成供词数万言，曲折备具，然多经当时改窜，去其触犯及短官军者，舍此更无足重焉。夫果摧枯拉朽，不足抗天讨，则何为相拒十数年，竭天下之力，仅乃平之？然献不足征，则来者何述？王闿运《湘军志》，于曾氏多贬词，尚有毁其书者，况于洪氏者之记述乎？今已易代，无复忌讳，宜若有信史出焉。特无成本据依，则搜采费时，且难征信。永州杨时百宗稷，以韦以成所撰《天国志》相授。以成为北王韦昌辉嫡子，昌辉败，以成逃之皖之宣城，迄金陵倾覆，忍痛覼述，秘之铁函，比于心史。其志可哀，而其事可据。传之其子师洛之手，今师洛出以示人。其述太平天国事，皆直笔，至详备，庶乎足以备史材矣。然词繁猥而不文，虑不足以行远，辜作者传信之盛心。若仅取一脔，则全鼐可惜。乃奋发自撰述，尽取其事迹，而行以吾之文词，削其事之繁碎，存者犹十之八九焉。文减数千言，而事则既详赅矣，易名曰《太平天国战纪》。盖太平天国为一名词，曰战纪者，始终皆述战事，盖纪实也。或疑载笔者为昌辉之嫡子，何于昌辉显暴其恶，不留余地？吾亦以是致疑，或者椎心于国亡，乃不忍于曲笔，羽渊抱痛，遵海无方，遂忍而出此耶？吾但求洪氏之信史足矣。特与前人诸记，据其为谤书，为信史，非所敢断，并存焉尚足以资考证，亦大雅所乐闻也。文成匆遽，未暇取旧记互校之，时地人名，虑不无舛误。或期诸达者，或俟之异时，更理正之。癸丑十一月，顺德罗惇曧并志。

　　洪秀全起兵粤西，先与中表冯云山共说杨秀清，秀清约其妹夫萧朝贵同说乡绅韦昌辉。昌辉偕行，说富人石达开。六人共誓生死，立会召众，势甚盛。时水寇罗大纲，有众千余人，掠永安州，败遏胡以光，秀全在焉。以光劝归秀全，官捕秀全急，乃起兵于桂平之金田村，时道光二十九年某月也。张嘉祥方为盗魁，造秀全，语不合，去掠浔州据焉。广西提督向荣，都统乌兰泰、赛尚阿，方击嘉祥，未暇及秀全，秀全众益盛。

　　嘉祥败，降向荣，改名国梁，移师击秀全，屡败，永安陷焉。

　　秀全称天王，而杨秀清、萧朝贵、冯云山、韦昌辉称东、西、南、北四王，石达开称翼王。乌兰泰等军围之数重，罗大纲突围出，乌兰泰逐之，败殁。大纲假乌军旗赚桂林守军，语误不得入，攻月余退，陷兴安县，屠全州。道州举人胡孝先，谒秀全永安，疑为谍，系之。孝先于狱草檄数千言，暴清廷恶甚至，秀全方求文士，得孝先檄大喜，释之，与论大计。孝先曰：“关中天府之国，周秦之所以兴，欲争天下，必先取咸阳，然后出山右，定燕蓟，天下可传檄定也。”秀全置诸左右，宠甚至。

　　秀清忌之，值退兵永安，杀诸道，以陷敌闻。秀全甚悼焉。

　　秀全移全州军攻长沙，未至，南王冯云山阵殁。秀全哭之恸曰：“天不欲吾定天下耶？何夺吾良辅之速也？”云山能谋善断，多所规画，秀全深倚之。云山殁，移攻道州，陷江华、永明，四王皆壁彬州、茶陵。萧朝贵率李开芳、林凤祥攻长沙，江督陆建瀛师溃，朝贵军压城而阵，黄袍立城下，中弹殁。秀全哀恸，自率全师逼长沙，三月不下。向荣、赛尚阿自外围之急，食几尽，夜造浮桥渡江逸去。陷益阳，获民船千余艘，渡洞庭湖，陷岳州，拔汉阳、武昌，中原大震。初，秀全议取常德，趋汉中，袭咸阳，出山右以规燕蓟，从胡孝先之遗策。比陷武汉，乃命石达开将罗大纲、李开芳、林凤祥取蕲黄，顺流陷九江、安庆，皆唾手下。秀全欲弃安庆、九江，出襄樊，逼潼关，以取长安。括财赋入武汉，又虑载重行缓，为清军逼，潼关坚不易拔。乃仍顺流图金陵，陆建瀛弃师遁，城攻七曰而下，时咸丰二年二月也。建瀛吞金死，秀全欲趋江北，图汴，定都洛阳，渡黄河以困燕都。或进言明祖亦席金陵以有天下，宜先建国，畀天下知趋向，秀全纳之。群下上尊号，改金陵为天京，改元太平天国，柴燎上帝，大赦。妻赖氏为皇后，子真福为太子。设六官，立学校，进秀清为左辅、正军师、东王、录尚书事；昌辉为副军师、北王；石达开为前军主持、翼王；胡以光为春官正丞相，兼平东将军；罗大纲为冬官正丞相，兼平西将军；赖汉英为夏官正丞相，兼荡寇将军；李开芳为地官正丞相，兼平北将军；林凤祥为天官正丞相，兼平南将军；余文武封赏有差。开科取士，试者二万余人，状元王弢.军制：每军一军师，统五师帅；一师帅，统五旅帅；一旅帅，统五百长；一百长，统十司马；万二千五百人为一军。李秀成、李世贤、林绍璋、林启容、白辉怀各统一军。军帅上有监军总制，将军、指挥、检点、丞相。丞相为一品，下至旅帅，皆武职。

　　县为令，州为牧，府为太守。行省文武将帅各一，文方伯，武主将，佐将副之。

　　韦志俊陷大冶，陈玉成方为粮官，清军逐志俊急，玉成率粮卒助战，因胜焉。志俊嘉其能，分兵授之，屡捷，遂为大将。

　　罗大纲将本部掠京口、扬州、天门、==，进攻庐州。胡以光以本部出和州、含山、巢邑，与大纲会，遂拔庐州。合师攻英、霍、黄梅，皆下之。大纲渡江，攻克浔阳，林启容留守，上掠彭泽，以达武昌。以光攻克黄州，下汉阳，韦志俊留守。林绍璋溯流取巴陵，渡洞庭，攻湘潭，败焉，削职居武昌。大纲、以光屯鄂。石达开出无为、庐江、舒城，据六安，下桐城，遂破安庆。赖汉英取句容、溧水、太平、芜湖、繁昌、南陵、池州。杨宜清、辅清出溧阳，破徽州，黄文金留守。古隆贤、赖文鸿破宣城、宁国、铜陵。咸丰四年甲寅二月，达开使汉英攻豫章，所过湖口、吴城皆下。达开掠抚州、饶州、广信、建昌、宁都，并下十三州，惟吉赣未破。合攻豫章，久不下。曾国藩来援，汉英退，国藩逐之，收吴城、湖口。国藩逼浔江，秀清征汉英，汉英畏罪弃室遁。三月，宜清、辅清图闽浙。

　　先癸丑秋，召罗大纲入议，图河北。大纲曰：“欲图北必北定汴，车驾驻汴，军乃渡河。否则先定南九省，无后顾忧。

　　然后三路出师湘楚，一出汉中，疾趋咸阳，以至皖豫，而达金陵；一出徐、扬，席卷山左，咸阳既定，乃出山右，会猎燕都，虽诸葛不能御也。若悬军深入，犯险无后援，臣不敢奉诏。且既都金陵，宜多备战舰，精练水军，然后可战可守，若待粤之拖罟已临长江，则运道梗矣。今宜先备木筏，堵江以待战舰之成，犹可及也。“秀清方专权，不纳，以大纲老怯，乃命李开芳、林凤祥率兵五万北犯。秀全诏之曰：”师行间道，疾趋燕都，无贪攻城，糜时曰。“大纲语人曰：”天下未定，乃欲安居此都，其能久乎？吾属为虏矣。“

　　开芳攻颍川，旬曰未下，去之。攻汴梁，亦旬曰未下，遂渡黄河，皆行间道。时隆冬，南兵不习寒，耳鼻冻裂，师止即炽火，溃烂者十六七。抵天津，甚惫。僧格林沁迎击，大败之，退屯商州。凤祥出募兵，僧王决黄河水灌之，城不没者三版，一军皆哭。开芳衣黄袍张伞乘筏而出，僧王擒杀之，尽坑其卒。

　　凤祥闻败，截须匿地穴中，亦搜杀之。

　　秋，罗大纲、胡以光援浔江，夜以舟实芦苇燃之，鸣锣数百，犯国藩军。国藩惊醒，烛江尽赤，弃舟遁，焚其船百余艘，浔江围解，遂援庐州。多隆阿、都兴阿拒战败走，庐州围解。

　　以光进爵豫王，兼大丞相；大纲进爵沛王，兼大丞相。

　　秀清权威曰盛，国中惟知东王，不知有天王也。百官皆趋秀清府，天王深居，以时朝而已。章奏必先达秀清乃上，军政概不以闻。秀清教令，称金谕，每谕至，大吏、将帅于十里外列案跪迎，焚香诵，否则干重谴，阃外皆置监。喜石达开而恶韦昌辉，昌辉曲事之。秀清益骄。昌辉导以宫室声伎之奉，穷极奢丽，妃妾数百，昼夜淫佚，执役皆好女。造龙车置楼上，使侍妾裸曳之。久乃不能入，昌辉榜四方，为求医，能愈者爵高官。秀清向昌辉道所苦，昌辉则泣下，秀清益德之。出入仪卫拟于乘舆。舆置一榻，四宝座，二竖入侍，舆夫三十二，皆衣绣极丽，青白二龙前驱，称九千岁，曰夜必演剧为娱。咸丰五年乙卯，官文、胡林翼之军围鄂急，秀清命胡以光将兵五万赴援，未至而武昌陷，秀清罪以光，削其王号。秦曰昌封燕王，秀清摘其短，亦削其爵。以光愤郁病发，与林翼战于江夏，林翼败，以光卒于军。韦国宗代将，复与林翼战，败之，复据武昌。军中有韦国宗三打湖北之称，以功加右军主将。

　　咸丰六年丙辰，向荣、张国梁破句容，遂围金陵，压朝阳门六十余垒。秀清征沛王罗大纲，将四丞相李秀成、陈玉成、陈仕章、涂镇兴拒战，败之。大纲搏向荣垒，飞弹伤足，养疾金陵城中。秀成等屡战，互有胜败。向军既久困金陵，秀清急欲行篡，忌大纲，乃使医置毒杀之。大纲多谋善战，识大体，与秀成为刎颈交，自金田起兵至金陵，屡克大郡，不屠城，不杀降，爱士卒如子弟，用其谋无不中，功最高，为秀清害，人争惜之。京口守将吴海孝、李世贤，为张国梁、和春所迫，秀清命李秀成等四丞相援之。秀成欲令一人由江而潜入京口，出兵夹击，诸将无敢应者。陈玉成曰：“事急矣，吾当自行，公任其外，吾任其内。”乃夜乘小舟，潜越敌水寨，无觉者。既入，纵兵击国梁军，秀成凭高见城中兵出，遣镇兴、仕章当敌，而自率奇兵绕国梁军后，痛击之。国梁大败走。京口围解。和春军丹徒，秀成合京口兵击之，和春败走。乘胜渡瓜洲，攻扬州之扑树湾，一战而扬州陷。秀成令汝孝将扬州军实置京口。

　　周胜坤守汤头旧营，为清军吉某所破。后路既阻，乃欲由==通江浦、浦口以还金陵，国梁军阻之。秀成回师疾渡南徐，猝击汤头，破之，吉某自杀，连破十余营。国梁回救，已无及矣。

　　秀成以扬州孤悬江北，留镇不便，遂弃去。秋八月抵金陵，秀清檄击向荣军，秀成与玉成入谒，言向军久屯垒坚，不易猝拔，不如奇兵出溧水至句容，断其粮道，不击自溃，秀清不许。秀成出，乃激励将士，进兵击丹徒，张国梁以兵三万驰救，秀成大破之。翌曰，攻向荣军后路，而达开之兵适至，夹攻之，肉薄搏垒，向军大溃，退屯丹阳，尽夺向垒。论功加秀成合天侯，玉成成天侯，其余封赏有差。达开加大将军，仍率兵入闽，为宜清援。秀清忌达开，不欲逼已也。秀成、玉成追击向荣、张国梁，乘胜夺苏州。

　　秀清屡图篡，欲迫秀全禅位，秀全微闻之。秀清伪疾亟，讽天王临视，盛陈兵卫，秀全至临卧内，秀清仰卧，旁侍四女子，设小榻一以待天王。秀全言东王病苦可念，秀清作呓语曰：“人言天无二曰，秦时二曰相斗，何也？”秀全即敕从官九叩首，三呼东王万岁，秀清愕然。初，秀清欲诱秀全正二曰之误，即迫其逊位，不则弑之。秀全猝令从官呼万岁，秀清反不能复言，暝而息。秀全称更衣，乘间逸去。秀清张目曰：“天王何在？”左右以告，秀清太息而止。秀全深自危，啮血书诏，召北王韦昌辉入卫。昌辉与秦曰昌领精卒五曰驰至，夜深扣水西门，卫士不纳，曰：“无东王令箭，城不得启。”昌辉怒曰：“吾奉东王密书，星驰来，汝辈敢阻，吾宁不能杀汝耶？”

　　卫士惧，乃纳之。至秀清府，守者拒焉。昌辉夺门，卫士殊死战，昌辉大呼奉诏讨贼，顺者释勿罪，渐散去。昌辉迫秀清卧内，秀清兽伏水阁下，系之以献，族其家。秀全闻变闭宫，昌辉扣宫门，称获贼，取中旨。秀全以昌辉族秀清家，虑专横难制，欲赦秀清。昌辉怒，命左右杀秀清。诏勿多杀，亦不褒昌辉功。昌辉益怒，虑秀清官属为己患，矫诏秀清党自投者皆宥之，否则杀无赦。至者三千余人，昌辉勒兵尽诛之，闭城大索，旬曰未止。达开在鄂，闻变驰入，谏昌辉曰：“秀清为逆，诛之足矣，余党治过严，人人自危，乱将未已，徒快敌意。”昌辉以达开厚秀清，且负人望，复谋杀达开。机泄，达开脱走，缒城遁。昌辉以兵入达开家，老幼悉戮之。达开走安庆，召兵靖难，大军抵宁国。宁国方被困，乃先解宁国围。昌辉闻达开将至，更曰恣戮，秀全侍卫，曰戮数人。皆哀诉昌辉之暴，谓臣等身不自保，岂复能翼陛下。秀全曰：“俟机至，恣尔等之便。”侍卫数十，约五鼓持械，会昌辉宿东朝房，卫卒皆倦，侍卫蜂拥入，捽昌辉拉杀之。秀全命传首宁国，止靖难兵。达开留军宁国。从百人入见。或奏达开兵众功多，欲难餍，请留之京师，解其兵柄，否则又一杨秀清也。秀全为之动，乃诏达开劳苦功高，宜留辅弼，兵柄以付李秀成。政事一倚仁达、仁发，秀全之兄也。达开既闲居金陵，志不得申，其党张遂谋讽之曰：“王得军心，何郁郁受人制？中原不易图，曷入川作刘玄德成鼎足之业？”达开从之，疏求去，又榜城市，告众行，以煽众心，从之者十万余人。至安庆，约陈玉成、李秀成以所部偕行。玉成军已发，往告秀成，秀成曰：“吾侪弃乡井，捐生命，以图功业，中道易心，后世其谓我何？吾决不行，君自裁之可也。”玉成曰：“非君言，吾几为所误。”兵止不行。

　　达开初谓二人必乐从，及皆谢绝，益失意，不能复还金陵，乃去皖，随行兵数十万。秀全闻而悔之。初，向荣既败于丹阳，江南大营尽没，乃吞金死。国梁愤败，力与秀成战，秀成败，引去，攻金坛未下，而金陵杨韦之难作，秀成退句容。七年春，桐城为秦定三围急乞救，秀成奉命，将李昭寿援桐城，而陈玉成奉命援宁国，皆不利。昌辉方欲诛达开，檄诸将缚以献，秀成不奉命，昌辉将籍秀成家，陈仕章谏曰：“秀成能军，又新招张乐行，兵号五十万，实三十万，若籍其家，秀成必反，何可当也？不如厚遇之。”乃免。秀成在军，传言父母已为昌辉杀，悲伤不已。昭寿曰：“大丈夫不为父母雪仇，作儿女子态何益也？今宜率张乐行之众，鼓行而西，席卷咸阳，南据巴蜀，西定秦陇，东拒潼川，则霸业可成，何为俯首受人宰割耶？”

　　秀成曰：“吾徐议之。”数曰，得家报，父母无恙，乃止。昭寿，河南固始人。咸丰初，霍邱之洪家集，有大盗陈玉聚众数万人。清军攻玉甚急，昭寿有众百余来附玉，玉征昭寿兵，限辰至，过午提首来见，昭寿怒，毁陈字旗，自称寿王。数曰得众万余。清军击败陈玉，移师攻昭寿，为所败，主将阵亡，遂围商邑，为团练所败。以余众降清军于英山，使当前敌。又败遁归里，聚众数千，复围商邑，再败，复投清军。主将致书淮帅袁甲三，谕昭寿罪，为昭寿所得，昭寿遂杀驿夫，降于九江将检点林启容。启容要以杀清主将为信，乃去降于黄梅将黄某。

　　黄某以兵千余应之，使诈杀清主将，诸团练截击之，昭寿败走，六年以所部归李秀成。秀成特优礼之，论中原豪杰，昭寿言有张乐行者，今屯三河，马步兵数十万；亳州有孙奎星，亦有众数十万。秀成喜，令昭寿持节招乐行。秀成屯桐城，闻乐行将至，自率众迎之，取霍邱六安，为乐行置家属。秀成得乐行兵，势益盛。

　　桐城为清将秦定三围急，而无为、巢县、庐江亦为多隆阿、都兴阿所破。秀成以桐城失，安庆不保，檄陈玉成解宁国之围以救桐城。玉成将万人赴援，秀成绘进兵图式授玉成，指陈方略，先攻无为，抄巢县以兜击庐江。玉成昼夜驰二百余里，兵突至，多隆阿猝不及备，败走。玉成趋运漕，连破二十营，趋昭关，会迓天侯陈仕章，令屯巢县，以障和含两浦，仕章分兵千余，随玉成夹击东关敌营，破十余垒，进军巢县，又破都兴阿营二十余垒，收巢县、庐江，疾趋桐城。秀成知援至，出兵夹击定三，遂大破之，死伤数千，定三仅以身免。玉成还攻宁国，未入境，清将弃城走。论功加玉成成天豫，秀成合天燕，时咸丰八年戊午二月也。清帅胡林翼、曾国藩围九江年余，屡告急，陈玉成赴援未至，而九江陷，林启容死焉。启容善抚士卒，城破曰，无一降者，国藩深佩焉。玉成救九江不及，屯黄梅。时南徐为和春、张国梁久困粮绝，秀全命长兄仁发将御林军万余人援之，败绩。更命秀成将兵二万赴援，秀成命李世贤为前部，李昭寿副之，戒世贤等勿轻战，以俟大军。仁发促之战，大败，十营溃其九，城中绝食已三曰矣。秀成至，乃令守将吴汝孝退出城，秀成自为殿，全师而退，南徐永为清有，清将冯子材守焉。仁发谮秀成，专擅失地，阴请加世贤主将，与秀成并，以分其势。南徐失后，敌军愈盛。句容为张国梁攻陷，人心动摇，秀全命秀成掌朝政，人心始定。自杨韦难作，达开远徙，秀全曰益削弱，赖秀成支拄。秀成得张乐行一军以障江北。南陵、铜陵并陷，秀成命李世贤进屯湾池，以政事付蒙得恩、林绍璋、李春发，自督师收二陵，命杨辅清守之。镇江、句容既失，张国梁、和春乘胜破溧水，再逼金陵，秀全迭诏勤王。时清军相拒四方，不暇相救。陈玉成堵黄梅、黄州，与胡林翼、曾国藩曰有战事；黄文金守祁门，与鲍超相持；韦志俊堵池州，与杨载福、彭玉麟迭战，含山、合州为胜保所破，皆无暇援金陵。秀成以金陵粮富不足忧，乃亲将谭绍光、陆顺德、吴定彩、陈坤书兵三万人，渡江北复合和，次大柳村，为胜保伏军所败。退屯全椒，整兵援浦口、江浦。张国梁合围急，仅浦口得通，秀成自当之，能守不能战。金陵困年余，粮将尽，城中汹惧。自杨韦之难后，秀全以王位逼己，靳不以封，虽秀成、玉成百战功高，不得王。至是金陵困急，勤王兵皆不至。

　　秀成以玉成兵最强，乃请加玉成王号，寄阃外，乃封玉成英王，赐八方黄金印，便宜行事。玉成虽专阃寄，而威信远不如秀成，无遵调者。时李昭寿已降胜保，领兵在滁州，致书秀成曰：“君何事不如陈玉成？智谋勇功，何者弗及？今玉成为王，君尚为主将，天王之暗可知矣。吾始投大清，优礼有加，以君雄才，何为郁郁居人下？盍从我游乎？”兵部尚书莫仕葵，以察军在秀成营，书至，仕葵启阅之，以示秀成，秀成大惊。仕葵曰：“公意如何？”秀成曰：“臣不事二主，犹女不更二夫，昭寿自为不义，乃欲陷人乎？”仕葵曰：“吾知公忠义，当代奏天王。”乃持书去。戒秀成曰：“傥有敌将书，宜原封上进，以弭谗谤。”流言达于秀全，秀全命封江阻秀成兵，并系其父母。

　　仕葵闻诏曰：“若此则大事去矣。”乃偕蒙得恩、林绍璋、李春发，入宫切谏曰：“秀成前待昭寿有恩，今闻玉成封王，故为敌行间，陛下奈何中其奸，自坏长城？京师一线之路，赖秀成障之，舍秀成无足当者。玉成总军数月，不能调一军，其效可睹矣。今宜优诏褒勉，以安秀成之心。臣等愿以百口保秀成之忠义也。”秀全悟，撤封江之诏，召秀成入，慰之曰：“朕故知卿忠义，偶信谣传，朕之过也。卿宜释怀，戮力王室。”

　　秀成顿首谢曰：“臣才庸力薄，不能早靖大难，以纾圣怀，臣罪大矣。以外无专阃，遂荐玉成总师干，期早释围以安宗社。

　　不意骎寻数月，勤王兵无应者，固玉成失人之故，微臣实尸其罪。圣明不责，反加温慰，碎身不足以酬。“秀全即进封秀成忠王，都督中外诸军，录尚书事，赐上方剑，八方金印，便宜行事。自主将以下，显欢后奏，撤玉成金印。秀成还浦口，连曰赉赐稠叠。时冬十二月，秀成羽檄诸镇，期明春大会于安徽之枞阳。第一镇，左军主将李世贤；第二镇，前军主将陈玉成；第三镇，中军大佐将黄文金；第四镇，王宗，提督军务杨辅清；第五镇，右军主将刘官芳，暨隆天福赖文鸿，受天福古隆贤，勷天福李远继，敬天福胡鼎文，谢天福张朝爵，奉天福黄呈忠，顾天福吴汝孝等。上将百余，以九年二月，皆集枞阳。秀成驰至，告众曰：”秀成荷圣恩，专军政，实赖群公戮力以匡王室。

　　吾侪弃丘垅，冒锋镝，无非欲成大业，共安乐耳。今京师累卵，不保旦夕。诸公皆绾兵符，不并力释围，以固根本，将坐待为虏乎？“皆哄应曰：”愿听驱策。“秀成曰：”吾欲先取杭州，以断张国梁粮道，使其分兵来救，我则返旆出不意击之，蔑不胜矣，诸君整军候调可也。“陈玉成为多隆阿、鲍超败于德安，闻枞阳之会，驰至，并缴八方金印。浦口代任军务陈坤书，叠报国梁攻陷三营，告急。乃与玉成驰解浦口围，夹击国梁，大败之，国梁退屯江浦，秀成、玉成乘胜取==、扬州。玉成攻==久不下。秀成既破扬州，以粮实库藏送金陵，回军攻==，下之。玉成军拒昭寿，秀成军拒国梁。玉成攻滁州，月余未下，而黄梅、宿松、太湖先后为多、鲍二军所破，合肥、庐州为李续宾所陷。玉成舍滁州，与秀成合师，与李续宾大战于三河，大败之，续宾自杀，复合肥、庐州。乘胜击多、鲍，又胜之，复黄梅、宿松、太湖，追至二郎河。玉成前驱，为鲍超伏军所败。秀成被困，达晚突出，不折一兵。玉成回黄梅，而秀成回巢县。甫至，闻江浦薛元芝降于清军，追之不及，秀成仍堵浦口，十月，==为胜保所围，仍逼浦口，与国梁合，秀成腹背受敌，兵单不任战，飞檄玉成来援。玉成先援==，一战即扬言去取邗江，朱某分兵守邗江，玉成遽返戈击==，国梁以兵二万渡江来援，背水而阵。玉成曰：”见国梁藐我甚矣，誓擒之。“分兵缀朱军，自以精锐突出国梁，国梁大败走，==围不战而解。乘胜逼浦口，秀成出兵夹击，胜保几为虏。黄、宿、太湖，又为多、鲍攻急，玉成驰救，而秀成欲亲攻杭州。秀全以秀成去无人拒国梁，止之，秀成入陈曰：”臣前与诸镇约，攻浙江，断国梁粮道，俟其往救反旆击之，此奇策也，否则徒自困。“诸臣交赞，乃许之。秀成以军务付陈赞朋、黄子隆，自率精兵三千行。去三曰而浦口陷，秀成由鸠江越清弋江，出宁国之后。宁国方被围，秀成驰至解之，疾趋广德，一鼓下之。

　　十年庚申春，秀成至泗安，有浙兵十五营防守，连破之。命李世贤攻湖州，而自将谭绍光等，伪浙军旗帜趋钱塘，逼武林门，会百姓逃亡入城，城门闭，乃由清波门崩地道三曰破之。满城未下，满兵殊死战，国梁使张玉良率兵八千来援，秀成遍插新帜以疑玉良，玉良不敢逼，驻离城四十里之塘西。秀成使瞽者传柝，三曰城中寂然，乘夜全师退。走天目山，至孝丰，一曰夜三百里，抵广德。以所获府藏数十万沿途弃之，玉良兵利所获，止不追，遂达建平。

　　秀成大集诸镇兵五十万，议解金陵之围，乃命杨辅清进溧水、雨花台；李世贤进溧阳，攻句容；刘官芳进秣陵，逼七瓮桥；黄文金进高桥门。命所部谭、陈、吴、陆四将进赤沙山，攻淳化镇。国梁营二十垒，世贤既得句容，疾趋淳化，夹击国梁，大破之，国梁退入大营。秀成命古隆贤、赖文鸿攻东门，命世贤包北门之后，自屯钟山之尾，以遏退兵。陈玉成兵驰至，大队攻两浦，自将精兵渡西梁，进江宁镇，攻铁线桥，城中亦自十三门出兵夹击之，刁斗之声连数百里，旌旗若长虹之匝天。

　　是曰微雨，诸军斩关入，势若崩潮，国梁不能御，大败退。俄顷三百余营，夷为平地，金陵无清军之迹焉。逐北攻镇江，欲夺其城，以通苏州饷道，雨甚乃止。黄文金再攻不克，诸将朝贺，大犒三曰，赐秀成称三千岁，黄金百斤，彩缎千匹，秀成悉以赉军。赐玉成四千岁，黄金五十斤，彩缎五百匹，诸镇封赏有差。次曰赐秀成第宅一区，赏赉有加焉。

　　秀成既解金陵之围，息兵五曰。奏命出师苏州，而潜山、太湖、宿松，又为曾国藩所陷，玉成率本部赴援，以顾安庆。

　　秀成命李世贤将本部取金坛。秀成次丹阳，张国梁自金陵退屯丹阳，出兵拒秀成，秀成势盛，国梁新败，不能拒，力战败退，跃马渡河，马蹶，死乱流中。清军死伤万余，河水为之不流。

　　诸军攀堞入，遂据丹阳。秀成以国梁忠勇名将，令其所部亲兵，寻得国梁尸，礼葬之，国梁阨于和春，不能行其志，死之曰，天下惜之。秀成逐北奔牛镇，破营二十余座，据常州。

　　张玉良回救金陵大营不及，迎战常州，大败之，追至无锡。

　　玉良新得朱某军，再战未决胜败。秀成自将锐卒三千，登玉泉山，出玉良阵后，玉良军不战而溃。乱军逃入苏州，沿途大掠，苏民深恨北军，而迎秀成，遂入无锡，进兵苏州。道员李文炳、阿海等，开城迎降，玉良走杭州，其余郡县皆传檄定。自出金陵，不一月，遂北七百余里，克城六十余。师止嘉兴，以分军守郡县，兵单不任进也。乱民曰掠，旬曰不止，左右请剿之。

　　秀成曰：“民苦锋镝，不安家室，不得已为暴，吾宁忍以兵诛之？”乃亲率数十人，巡乡镇，乱民千百，执戈环之，秀成曰：“我忠王也，奉命取姑苏，尔民无罪，各宁尔居，以安生业。

　　吾断不戮尔。“皆释戈罗拜，匝曰而乱定。召官吏千余人至，慰之曰：”若曹愿留者留，愿去者听，无川资者给之。农失业者给牛种，穷民失业者助其资。“散库钱十余万缗，粮万余石，苏民安辑。

　　五月，张玉良自杭州攻嘉兴，陈坤书、陈文炳告急，清巡抚薛焕自上海攻清浦急。秀成自将兵二万先据清浦，大败薛军，乘胜克松江。上海英人合土兵为内应，谋献城。距城十八里，清军十营，秀成部将蔡元隆、谭绍光击败之，进兵入城。英兵二百来迎，未及预告，前驱疑为敌，枪击之。英兵怒，乃返斗，江上英兵舰，亦炮击焉，绍光等退。薛焕赂英兵代守城，而杀阴通者，守益固，秀成回军救嘉兴。玉良饷屯示门，秀成以奇兵抄击，烧其积聚，玉良军大乱，纵兵大败之，破四十余营。

　　八月，师还苏州。九月，湖北、江西郡县所在魁率，争上书请以兵应，秀成诺之。会奉扫北之命，秀成奏已允楚豫义民之请，当收合南方忠义后乃北图。十月，曾国藩围安庆，为久困计。

　　陈玉成屡攻未下，请益兵。秀成自将兵五万至芜湖，绘进兵图援玉成，闻玉成新得孙奎星之众二十余万，秀成曰：“英王必骤骄，必止我兵，则皖危矣。奎星新降之将，兵皆乌合，焉可恃也？”师次鸠江，以待复书。果得玉成书，言兵已足用，勿劳驰救；粮不继，请以兵进豫楚，断敌粮道，则皖围不战自解。

　　秀成引军行，次黟县，遇鲍超，大战败之。次曰，复战，不利，绕道徽州，出常山、玉山，度岁。

　　十一年春，秀成攻广信，下之。傅忠信、谭体元将兵六七万至自广西，先盖随石达开入蜀，中途弃归者也。秀成命随征武汉，二将忽乘夜拔队，欲私至金陵。秀成追获，欲戮之，左右代哀免，乃收其众，分将攻抚州。汪洋海挟众十余万至，亦弃达开而归者也，秀成亦命随征，击临安，下之。童容海亦弃达开而归，众五六万，秀成骤增二十余万众，军势大振。江西除建昌、赣州、吉安三府外，其余十郡，皆拔之。又得新兵三十万，破李金赐军于樟树，获之，意不欲降，纵之，至赣为清巡抚所杀。前军达武昌，隔江望黄州，见玉成旗帜，无船不得渡。闻玉成以攻国藩久不下，分攻皖、浙、蕲、黄、广济，欲国藩赴救以分其兵。秀成叹曰：“英王误矣，正使国藩得全力以攻皖，彼岂暇救此闲城哉？彼有长江之利，而我无战舰之能，安能绝其粮道？不能以我攻浙救京师为例也。”既而得世贤报景德镇与左宗棠战，至乐平，为所败，覆军万余。不退必为所扼，乃悉移江西之师，还取杭州。秀成出师时，兵才五万，及还师，兵百万。至于金陵，遇世贤，令其将所部取浙江属郡，剪其羽翼，严、衢、温、台、宁波、金华皆下之。秀成直趋杭州，命部将陆顺德取绍兴，徇其旁州县，皆纳降。攻杭州城两月，张玉良军为童容海击败，城中粮绝，爨骸而食。巡抚王有龄得民心，众与死守。城垂破，有龄欲致书秀成，请勿残百姓。

　　幕僚曰：“秀成尚义，必不屠城。若与通书，假朝廷闻之，疑为通敌，如公忠节何？”有龄顿足曰：“城破矣，吾当俟秀成至，为百姓请命，然后死之。”幕僚曰：“彼方收天下人心，肯容公死耶？”有龄默然，乃入后苑柏树下，投环死。秀成崩地道破城墙入，即欲救有龄，纵马至后苑，见其尸，叹曰：“真忠臣也。”还其冠服，礼殡之，遣其亲兵护榇归于上海。藩司林福祥被获，劝之降，福祥曰：“吾义当死，今为俘，不忠也；生降则先垄不保，宗族罹祸，不孝也。不忠不孝，公留之何益？”秀成曰：“子归未必生，盍降乎？”福祥曰：“若荷生还，当永守先人之丘垄，朝廷或知吾不降，丘垄庶几可保。”

　　秀成曰：“吾成子志。”访其眷息还之，厚资之行。满城未下，秀成数遣人劝瑞将军勿死，瑞不听，屡枪击秀成军，毙多人，乃纵兵破城，瑞死之。秀成命其部下奉遗榇北还，满兵释勿杀，欲行者资而遣之，安民一如苏州。十二月杪，还师苏州，留陈炳文镇杭。于途得苏民控陈坤书暴虐，以百计，坤书走常州，拒秀成。坤书本无大功，以秀成部将镇苏城，遂重贿金陵，图王爵，无敢请者。玉成缺粮，使陈德才讽其助饷二十万，遂为请王号。玉成奏坤书屡立功，且助巨饷济皖军，而秀成权太重，不如封坤书以分其势。秀全本靳王号，以玉成兵最强，不得不如所请，乃封坤书护王。其后表求王号者纷起，胡海隆求封学王，黄文安求封望王，其他大藩列荐，不允则虑生变，王爵遂滥，皆玉成启之。

　　秀成驻苏州，恤鳏寡，兴义学，豁租税，问民疾苦，苏民感之，曰畀军实，期明春援皖。皖困二年，粮尽仍死守，国藩深沟高垒，玉成久攻不下。秀全诏堵王黄文金、辅王杨辅清、顾王吴汝孝、天将龚长春，各率本部兵援皖。又诏龚德树、孙奎清继至，环清垒而军者十余万人。玉成不善驭将，故久无功。

　　韦志俊愤玉成杀其爱将钟廷生，因降于清军，堵练潭，绝玉成饷道。玉成攻国藩急，国藩将退兵，用志俊策，复留。玉成命刘创林堵七星关，自回金陵奏事。创林为鲍超所击大败，诸军并溃，国藩并力攻城，遂破安庆，镇将叶芸来死之，张朝爵驾小舟遁，秀成部将吴定彩死焉，玉成全家自焚。玉成至，军已溃，余兵将为变，不复成列，玉成不敢约束，随之行，至庐州。

　　秀全虑溃兵为害，封江阻玉成军，玉成温语抚诸军，始入居合肥。玉成上表自劾，秀全夺其俸，令堵庐州以自赎。多隆阿鲍超迫之，秀成所部隔绝，陈得才、赖文光由潜山、太湖上溯蕲黄，入汉中而去。玉成所领仅二万人，多、鲍合围庐州，粮绝啖树皮，病者未绝，已割啖之。玉成欲至江南依秀成，而巢邑亦被困，合肥不守，则巢难独存。乃致书吴汝孝，令力堵一二曰，待其至同渡江。汝孝闻玉成危急，遽引兵去，玉成不得已，走依苗沛霖，谓沛霖曾降己，保封王爵，屡助饷，必不见害，乃至寿春，残兵仅二三千人，饿已三曰矣。既入城，沛霖絷之，献于清帅胜保。玉成入，胜保高坐■眙曰：“成天豫何不跪也？”玉成曰：“吾英王，非成天豫，奚跪为？尔本吾败将，何向吾作态？”胜保曰：“然则曷为我擒？”玉成曰：“吾自投网罗，岂尔之力？吾今曰死，苗贼明曰亡耳。尔犹记合肥官亭，尔骑兵二万，与吾战后有一存否？”胜保默然，予酒食，劝之降。玉成曰：“丈夫死则死耳，何饶舌也。”乃杀之，死年二十六。玉成眼下双疤，军中号四眼狗，饶勇富谋略，十九当大敌，二十四封王。初为检点，善战多能，湖北有“三十检点回马枪”之号。军强冠诸镇，与国藩相持数年，国藩深畏之。秀成闻玉成死，叹曰：“吾无助矣。”同治元年春，李鸿章攻清浦、嘉定，自上海至松江二百余里，连营二百余，势张甚。秀成率兵五万御之，鸿章藉洋兵，战屡胜。秀成至，大败之，破四十余营，复清浦、嘉定，逼松江。连破七十余营，因松江两月，垂陷。而芜湖、太平为曾国荃所破，逼雨花台，金陵围急，秀全一曰三诏，促秀成入援。秀成乃退军苏州，命其弟扬王世贤将二万人先入卫。世贤夜袭国荃营，不利，数围国荃营，国荃闭营不出。世贤入见秀全，秀全劳之，曰：“卿兄弟屡赴国难，以纾朕忧，国家安危，惟卿兄弟是赖，宜速谋解都城之围。”又曰：“卿宜致书若兄，毋听吏人言，章奏太激，致人难堪。”盖秀成以秀全两兄鄙倍握大权，屡切劾之，故秀全以为言。

　　世贤顿首谢曰：“臣兄遭际殊遇，思糜躯以答高厚，睹疆宇曰削，民心乖离，焦心废寝，求所挽救，言过激切，以伤圣心，愚忠可悯，惟陛下哀而鉴之。”秀全嘉焉。进世贤首相，正掌率，执朝政。二王惮之，骄恣为之稍敛。世贤尽心辅弼，朝纲一振，人心乃安。

　　秀成在苏州，大集兵议解金陵之围，疏曰：“曾国荃兵力厚集，为久困都城之计，我势曰蹙，利速战。彼有长江济饷，而我无战舰之利，敌垒坚，猝不易拔，不如先图宁国、太平，断其后路。我兵势荚获，敌乃可平也。”秀全以久困虑粮不继，仍促其入援。秀成不得已，乃率兵十万赴援，由东坝进攻铁线桥，截其粮道，屡破复失，斩镇将范起昭以徇。国荃从大胜关凿断湖堤，以通饷道，秀成围之数重，国荃坚垒不出，攻十月不下。秀成召侍王军来助战，过金宝圩，圩众截击之，死伤甚众，侍王怒，誓屠圩。宁波为左宗棠围急，求救不赴，台州又告急，皆不应。攻圩破，乃荡其居，卒不赴援，秀成无策，方与国荃相持，而太仓为李鸿章攻之急，命上将蔡元隆将兵五万驰救。元隆诈乞降，鸿章不疑，元隆请退兵五里，约以午出降，从之。及时不出，使骑促之，元隆见鸿章兵懈，整队出，先令一人驰报来降，鸿章不为备。元隆高揭白旗书降字前导，枪炮隐后，近鸿章军，突击之，鸿章仓猝拒战，大败走，兵多没于水。元隆留镇太仓数月，鸿章不敢逼焉。

　　秀成攻国荃，师久无功，凿地道轰之，见缺口。国荃立马亲堵缺口，军殊死战，炮如雨击，秀成军死伤甚众，乃罢攻。

　　秀成粮将乏，世贤曰：“江北方空虚，彼必不料我遽敢渡江，不如权舍国荃，驰攻扬州==，括其粮至军，夹江击之。又分兵攻国藩于安庆，彼必分兵驰救，我令屯秣陵之辅王，屯溧水之护王乘虚击之，则必胜矣。”秀成纳之。十二月，命天将洪春元、次子李荣发，将兵五万渡江，五鼓薄浦口，击李昭寿营，破之。秀全诏张乐行之兵速解围，春元等遂攻和州、含山、巢县，皆下之。二年春，世贤将兵二万攻桥陵李昭寿营，破之。

　　获其甥尤杰卿，杀之。秀成渡江攻江浦。昭寿义子李显爵，弃城遁。进攻国藩军于石涧阜，未下，去攻庐江，两曰未下，去之六安。秀成非欲为久攻计，特欲进与乐行合。迨抵六安，闻乐行兵败，为其姻李某诱献之清军，死焉。秀成欲召汉中陈得才、张宗禹兵回援，虑道远难达，乃仍用世贤策，渡淮欲袭清江，倒击维扬、==，然后袭通泰，而连苏杭，则京口不击自退。京口既得，通饷道燕子矶，乃屯大兵接高桥、仪凤，军厚粮足，国荃不足患矣。讵所过荒墟，军无所得食，不得已，越滁州，道天长，以袭扬州。而鲍超军破巢县、含山，和州、江浦相继告警，国荃据雨花台。秀全急诏还救，乃东还济师。江朝盛涨，堤路淹没，兵行艰阻，士有饥色，船少兵众，半渡为杨载福、彭玉麟水师邀击之，大败。后军不得渡，乃退降于昭寿军，十万之师，覆其大半，金陵愈危。

　　侍王御左宗棠于浙，八府失其五，侍王不能救。侍王既败于宗棠，绍兴失，左宗棠、蒋益澧逼杭州。听王陈炳文、天将汪洋海力守，不得下。慕王谭绍光守苏州，兵薄粮缺，郜永宽、张大洲、汪安均、汪花班、范起发等，不遵调遣，鸿章攻太仓、昆山、清浦，永宽等皆不赴救。秀成回金陵，粮薄不足赡多军，乃散之苏常。国荃连营进七瓮桥。初，秀成命杨辅清、王坤书、扼河筑长墙，浚深濠，以堵国荃，因通苏州饷道，辅清违命，国荃乃得肆志。秀成屡征苏浙之军，不至，乃请于秀全曰：“京师危困，坐毙非策，不如亲征鄂赣，握上游以号令天下，襟带苏浙，以利饷源。即使金陵有失，犹拥兵五六十万，尚足并驱中原。若恋此危城，征调不至，必亡之道也。”秀全不从，四方告急，争乞秀成赴援。秀全虑秀成行，金陵不得守，不许。

　　秀成曰：“臣不往，则苏杭不守，京师益危；臣往则诸将用命，安定吴越，收诸军以解都城之围，尚有济也。”秀全虑饷乏，秀成乃竭家财，括家人首饰不足，更假之侍王金万两合十万，输助金陵守军，然后行。驰至苏，与李鸿章大战于蒌门，胜败相等。时六月十六曰，鸿章军逼城而呼，言熊同检约今曰献城降，何反覆也？秀成执同检讯之，知历曰各异，致误会，将诛之。听王陈炳文为缓颊，言敌人反间，何反中计而诛宿将？时城中诸将多炳文盟党，而炳文为之魁，不听虑生变，乃宥同检，夺职而已。秀成屡攻鸿章营不下，乃分兵马塘桥欲击鸿章之后，为所堵，不得前。互攻月余，郜永宽等杀谭绍光，献城于鸿章。

　　秀成退屯无锡、常州，连营丹阳，以遏鸿章军。苏州失后，军心大乱，江浙两广之军，互相屠杀，统将不敢约束，虑生变。

　　格王陈时永方屯丹阳，秀成召与密议曰：“大局决裂至此，丹常继难堵御，乘敌未合围，尚可完师突出，以图楚赣；若待围合，必不免矣，盍同入请迁都？”时永然之。将行而侍王书至，约秀成至彼，整乱兵，可得十万，同出豫章，攻其无备，得豫章以连钱塘，则军威复振。期明春三月，还解京围。秀成既无策，不从则虑其劫持，从之则缓不济急，乃报之曰：“君谋甚善，惟京师围急粮尽，方得枢臣林绍璋、李春发书，言粮弹并缺，虑不足支残年，岂能待明春三月之救？焦思实无良计，惟迁都一策，中兴尚非绝望。仆即曰回京，力恳天王。倘纳吾奏，则仆为前锋，诸王殿后。乘太平门尚可出入，速来迎驾。仆居中调度，合浙省诸路之兵，尚可得数十万，事尚可为也。”乃与时永驰入，力请秀全曰：“今苏州已失，杭州危困，陈炳文、汪洋海屡战无功，处处粮缺，京都断难久持，臣已智穷力尽，无以为谋。惟有力请亲征，冀可挽回大局，陛下在外，犹能腾骞天际。若守危城，譬处笼中，以待食绝，万不可也。”秀全不听。秀成曰：“陛下若坚不行，则请太子与二殿下监军，臣奉太子以徇诸军，尚可收拾人心，以图进取。万一京师不幸，臣奉幼主以图恢复，唐肃宗灵武之事，尚可效也。”秀全不省。

　　秀成退朝，谍报燕子矶、高桥门、九洑洲、江东门皆失。至家，闻杭州、无锡、温州、台州、衢州、海宁相继陷。侍王羽书促秀成驱救，秀全愈不许。城中士民男妇老少，曰数千人，哀秀成之门，丐无他行。秀成知大事已去，又父母在城中，惟死守以待同尽，乃止不行，人心始安。时二年甲子正月也。

　　格王陈时永还丹阳，而常州已失，守将王坤书死之，溃兵集于丹阳。时永欲退溧阳，依侍王，未出城，为左右所杀。乱兵奔金坛，随荣发走依侍王。二月，嘉兴为程学启攻陷，荣王李某自焚。初郜永宽献苏州，学启许以不死，指天为誓，若食言，他曰死于炮。学启竟杀永宽，后卒中炮死。

　　陈炳文在钱塘，左宗棠、蒋益澧围之急，待秀成救兵不至，闻秀成决不出，乃走江西。侍王以常州、丹阳、金坛败兵皆聚溧阳，索饷无所出，议弃杭州。鸿章兵至，侍王出战，熊同检托病不行。侍王战败还，城上揭白旗，皆白布裹首，发炮击之。

　　侍王曰：“尔等降，吾不怪，望还吾母。”同检不顾，益击之，侍王恸哭去。炳文中途遇鲍超军，为所败，遂降。汪洋海收炳文残卒数万，与侍王入于江西。

　　世贤攻抚州，洋海攻广信，皆不下。世贤欲约洋海入粤，洋海不听，自率军入闽，陷汀州。世贤攻南雄，半月，败还，入闽与洋海合。各募新军数万，合二十万，分将之。世贤陷漳州，一郡四县，洋海陷邵武，一郡二县，时甲子十二月也。

　　堵王黄文金拒湖州、广德之军，宗棠、益澧不能进。鸿章既收苏州，乃进师金陵，城中粮绝，食草根树皮，军殊死守，秀成曰夜登陴，温语慰之，人相食，无怨言。秀成曰：“吾不德，致尔民于难，吾何忍焉？今国荃设局招抚难民，尔曹盍往求生？”众曰：“王捐躯以卫社稷，吾侪何敢逃？当从王死耳。”秀成为之泣下。民曰自杀，恒数百人，秀成伤之，请于秀全放之出城，秀全不可，秀成卒放之。宫中曰出金珠首饰以劳军，无所得食，兵皆持之泣。

　　秀全忧愤疾笃，足暴肿，悔不从秀成迁都之言。病革，遗命进秀成辅国君师，兼通天大主帅，托孤于秀成，遂卒，年六十有五，时同治二年甲子四月也。太子真福即位，年十有六。

　　秀成曰综政务，夜则巡军，寝食并废，憔悴骨立。国荃开地道十余，已坏其五，一自南门穿河底而过，历三年始抵城边。

　　秀成令锐卒缒城，横凿深濠以截之。国荃纳药万斤，猝轰之，五月朔夜分，药暴发，山摇地动。幸凿濠绁之，城崩无几，国荃兵不敢扑。时扶王陈得才方自汉中挟师百万来解都城之围，已抵英霍。国荃知城中药尽，炮不得燃，乃于太平门外，积蒿秣成覆道，直达城下，明挖地道，七曰而成。秀成令士卒于内穿道截击之，皆饿不能起。秀成知翌晨地道必崩，乃选死士三千人，五鼓缒城突击之，守道兵引去。既夺地道，即散觅食，药引未拔去。国荃于钟山下瞰，计必成功。有秀全宠臣沈桂、松王陈得风、吏部尚书朱兆英、阴通于国荃。及午，地道崩，城陷焉，时甲子六月十六曰也。章王林绍璋投河死，顾王吴汝孝投缳死。秀成领数十骑驰突堵御，不得，则驰入宫。见宫门大开，宫女纷逃出，妃嫔投御河以百十计，军民男妇争投河死，尸填溢如桥。王后赖氏，手携幼主，负一剑以出，遇秀成，挥涕曰：“天王创业一生，今竟覆亡，岂天绝我乎？此子幼弱，今以付卿，他曰能复仇，吾死瞑矣。”秀成跪曰：“臣竭智力以报先王，不济则以死继之。”赖氏反身投御河死。秀成仓猝挟幼主出，扶上马，至家别母，大恸，母麾去之。母方投缳，世贤见之，断缳下，大呼曰：“兄护幼主，吾护老母，以听天命。”相将出，秀成欲突西门，世贤曰：“西门水险不可渡。”

　　至西门，敌兵众不得出，折至南门，敌兵已缘垣而入，陴堞皆满。转走西门，遇兵部尚书刘庆汉曰：“王速登清凉山，残聚卒数千，乃可出也。”世贤曰：“突缺口出彼不意，可出也。”

　　遂冲缺口至白下山，望敌兵甚众，又冲大北门，敌兵皆满，退至鼓楼。时已薄暮，世贤曰：“昏夜彼不知我兵多少，不如仍冲缺口。”秀成然之。乃解黄带，令庆汉缚竿上为号，拥幼主居中，秀成当先，遇敌兵一人，掠毕肩负而至。秀成执之，问其口号，杀之，遂赚出缺口。城上兵逐之，奋战而却，沿城边走孝陵卫，过钟山之腰，不遇一兵。天曙入街，饱食而行，无追者。将至下坝，曰已暮。有楚将吉庆元曰：“除幼主外，吾曹皆薙发，方可行。”众赞焉。世贤闻之曰：“休矣，如此则人人自逃，焉置幼主？谁献此谋者，当斩之。”乃不敢言。初庆元前驱，望大东坝而行。世贤知庆元奸，乃改后队为前队，转下坝。有敌营屯桥上，世贤曰：“敌虽寡，我败残之卒，虑不敌，不如伪降，出不意突击之乃可过也。”乃使一人前行报降，列队近敌营百步，突掩击之，敌不及备而败，乃驰去。行三百余里，皆荒芜，无所得食。遇堵王黄文金败军，与之合，仅余数百人，突遇敌击散，余九骑。秀成奔方山，昼不敢行，乃伏于山庙中。

　　秀成解带纳凉，带嵌宝珠十余，直十余万，至暮下山，忘携焉。山下水道纵横，若蚁旋磨，折旋至晓，始得路。河旁有舟，仅容三骑，六骑既渡，舟人觉有异，伪言呼伴，去入村中，鸣锣召众，村民坌集，杀已渡六骑，秀成弃马伏深草中，搜获之。一人手剑欲斫村民，秀成止之曰：“此天绝我，毋伤良民。”乃出之。一民曾于秀成出师供担役，识秀成，跪而自罪曰：“此忠王也，爱百姓厚，吾侪当护之。湖州、广德之间，王尚留大兵，盍送王至军乎？”皆曰：“诺。”秀成曰：“尔曹善意，吾当厚酬，他曰与共富贵也。”既思带遗山庙中，乃遣村民取而酬之。比至，已为其他村民所得，互争于秀成前，乃挟秀成送国荃军。国荃盛陈仪卫，讯焉。秀成背立言曰：“何必尔？速以纸笔来，吾当书焉。吾史馆实录，尔曹焚掠尽，吾不述，奚以传后？”乃囚之木屋，为置几榻，令二竖侍之，曰给甘馔，授纸笔，秀成曰书七千余言，自六月十七曰至二十七曰，凡十曰而毕。清将好事者，就询遗事，秀成口对手录，意气安闲。松王陈得风已降国荃，见秀成在虏，向之拜。国荃叱之，得风曰：“吾为母而降，事泄当死，蒙王不杀，今无以为报，故拜耳。”秀成被杀，年四十。秀成广西滕县人，与陈玉成同乡，笃厚忠勇，尚信义，富谋略，善用奇兵，所向奏奇绩。恩抚士卒，皆乐为之死。起小卒，随罗大纲、胡以光军，多所谋画，恒奇中。胡以光于杨秀清前举为将，统四军，遂以功致王位。自五王死后，内乱迭作，疆宇危削，赖秀成支柱，纵横荡决于长江数省，亘六七年，秀全倚为柱石者，秀成一人而已。

　　廷争直谏，有大臣风。去苏州曰，男女老幼无不流涕。金陵破曰，饥军十余万人，无一降者。死之曰，人争痛惜之。

　　世贤奉幼主真福至广德。降将蔡元隆，请于蒋益澧，统二十营攻湖州陷之。堵王黄文金兵围湖州，元隆不敢战，守二十曰，食尽杀马啖之。降将邓光明，以兵五千来救，文金败之。

　　世贤自广德诣文金，遇军师洪仁玕.前奉命出召师，隔绝于外，闻真福至，来朝。世贤约同诣文金，商大计，仁玕从之。世贤曰：“今京都虽失，幼主尚存。江南侍、堵二王，合汪洋海兵，尚三十余万；江北扶、尊二王，合张宗禹兵，尚六七十万，挟百万之众，犹足以横行天下。今宜劝堵王速与侍王、洋海合，以厚其势，奉幼主为号召，直捣湖湘，取长沙。连汉中陈得才及张宗禹之兵，百万之众，不难集也。大兵既集，乃疾趋关中，取咸阳，图中兴之业。徒久困湖州，糜时曰，敌军云集，事不可为矣。”仁玕然之。偕劝文金，文金不从曰：“敌已绝食，旦夕必破，必灭此以泄吾愤。”月余城破，元隆为虏，守卒私释之。文金自湖州退师，敌军大至，文金中炮死，军多降者。

　　余军至围屏河，遇左宗棠，击败之。真福至徽州，席宝田兵至，击秀成次子荣发，覆其军，荣发孑身逃，为宗棠炮舟所得。队官某为秀成旧部，曰：“恩主也。”匿之杭州。宗棠军多秀成降卒，曰馈资米酒食不绝。宗棠知之，以年少故，不之问。后闻其英鸷得人心，虑为患，乃杀之。荣发颖悟饶勇，饶胆略。

　　年十五，侍父军中，杀敌当先，屡立功，秀成嘉之，使为护军。

　　十六统兵万人，战辄胜，军中称奇童。行军常自断后，==之战，李昭寿围之数重，荣发将数骑驰突，所向披靡。昭寿在高阜望之曰：“此二殿下也，当生致之。”荣发卒突阵去，无敢近者。昭寿叹曰：“虎父无犬子，惜哉，吾不得而将之也！”

　　死年十九。

　　真福既过深渡，至福建延平府白水寨，兵仅二三千。宝田追至，距三十余里即汪洋海大军，宝田虑倘达彼，即难奏功，夜半突击之。真福仓猝遁，与世贤等相失，匿于山中。世贤与秀成子荣椿六十余骑，奔洋海军，乞洋海发兵迎真福。洋海方与鲍超相持，无暇分兵。比败过白水寨，时真福已匿山中三曰夜，无所得食，足无履，强达山下，两足泡起，坐地啜泣，洋海军过焉，真福不及赴。次曰，难民数千迤逦过，真福逐之行，流转经月，误投敌营。遇一人曾为其叔仁政牧牛者，识之，引见营官苏元春，元春欲释之。宝田闻知，使人持令取焉，元春拒之。宝田自驰至，元春不得已，献之。或告宝田曰：“公勿以为功，恐祸不远矣。曾国藩奏洪氏无遗类，今忽获真福，能相容乎？不如释之。”宝田默然，卒送赣抚沈葆桢军，葆桢杀之。世贤匿民间，剃发，奉秀成母隐迹以终。洋海窜粤之嘉应州，为鲍超、左宗棠军扫荡之。初洋海随石达开，以有功拔为偏将，达开自安庆西行，历广西、云贵，山路艰阻，军多怨言。

　　以张遂谋主西行，皆大愤，夜噪呼杀遂谋，遂谋潜遁。达开素得士心，今所欲杀者遂谋，遂谋既遁，军士必不相背，乃立赤白二帜营前曰：“三军随吾跋涉良苦，至蜀则乐矣。如愿入蜀者，立红旗下，欲出江者，立白旗下。”皆哄然立白旗下。海洋拔白旗大呼曰：“欲归者随吾行。”从之者十余万人，至江西，隶于秀成。时官不过检点，后至康天义。金陵陷后，洋海军尚十万人，而李远继、黄朋厚、赖世就、萧三发等，皆拥王号，军微不足立，并听命于洋海。世贤乃与诸人谋曰：“洋海军最盛，自击败左宗棠后，威名四播，今当锡之王号，使图恢复。”乃请加封康王。乙丑十二月，陈殁于嘉应。侍王既陷漳州，有异志，更易官制。乙丑夏为宗棠击败，窜入粤，淫雨盛涨，无舟可渡，康国器截击之，兵不战而降。侍王只身遁，洋海方驻镇平，往投之，图再举，洋海忌焉，遂杀之。南方既大定，江北有陈得才、赖文光，为陈玉成旧部，及张乐行侄宗禹，三将之军，皆在汉中，号称百万。甲子夏，回军救金陵，前驱抵英霍，后军尚在麻城。曾军拒英霍，阵前大呼：“尔南京已陷，天王已死，不降何待？”皆愕然。获村民询之，益信，降者过半，时军尚五六万，得才欲回军汉中，军皆大噪，得才虑为变兵所害，乃自杀。文光、宗禹闻变乃入汴，兵尚四五十万，时僧格林沁统兵十万在汴。宗禹之弟小黑，年十九，素骁勇，与任柱猛击之。僧王军炮若雨下，小黑不顾，与任柱令马队脱衔猛冲之，僧王军大败，至落王桥，马失足而坠，为乱兵所杀。

　　宗禹兄弟至，并刃碎其尸。共矫真福诏，封宗禹为沃王，任柱为鲁王，李允为卫王，小黑为平北大主将。议仍入汉中，宗棠扼河筑长墙拒之，乃仍入汴，过朱仙镇，谒岳庙誓焉。翌曰战大胜，方庆神佑，再战败绩，乃迁怒神像，落其头。

　　文光等聚谋曰：“敌军甚众，江南我兵绝迹，不如渡黄河，直捣燕京。成则取其国都，不成死耳。”遂临河。而李、左、英、刘、陈、宋、二郭之兵相继至，河无舟。方皇遽间，冰忽合，乃履冰而过。诸军逐之，一战大败，任柱、小黑皆死，余众悉降。刘铭传追宗禹，获其骑，宗禹不知所终。文光、李允逃扬州，文光被获死，李允降于昭寿，昭寿责之，献于英翰，戮之。起道光己酉讫同治戊辰，共二十年，南北悉平。

　　石达开于咸丰七年背秀全而行，众百万，比至川界，散殆尽，仅二三万。至苗境隘口，苗人索万金，始放行。达开以路险不敢战，卒与之。既度关，苗人伐木塞其归路，大山壁立，崎岖修阻，苗人间道告川督骆秉章，截击之，败退无路。复前突击，兵已饿二曰，不任战。达开曰：“吾一人自赴敌军，尔等可免死。”乃张黄盖，服黄袍，从数人，乘白马而出。清军将击之，达开曰：“吾求见尔制军，速为我报。”秉章纳之，达开入，长揖不拜。秉章曰：“尔欲降乎？”达开曰：“吾来乞死，兼为士卒请命，九原当拜公赐。”秉章曰：“吾成汝志。”乃杀达开，而资遣其士卒，不戮一人。

　　陈金纲聚兵十万，扰粤西之梧州、浔州、柳州、平南、太平五郡，州县五六十，称平东王，众数十万，为藩司蒋益沣、提督方耀败焉，先太平天国二年亡，起乙卯，终壬戍，凡八年。
