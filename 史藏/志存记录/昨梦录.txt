昨梦录 南宋 康与之

　
　　滑台南一二里有沙嘴横出半河上立浮图，亦不甚高。大河水泛溢之际，其势横怒欲没孤城，每至塔下辄怒气遽息，若不泛溢时。及过滑台城址，则横怒如故。此殆天与滑台而设也。塔中安佛，发长及二丈，有奇拳为巨螺，其大如容数升物之器。发之色非赤非青非绿，人间无此色也。发根大于人指，自根至杪渐杀焉。使两人对牵之，人自其中来往无碍。塔有赐名，忘之矣。

　　西北边城防城库皆掘地作大池，纵横丈馀以蓄猛火油，不阅月池上皆赤黄。又别为池而徙焉，不如是则火自屋柱延烧矣。猛火油者，闻出于高丽之东数千里，曰初出之时，因盛夏曰力烘，石极热则出液，他物遇之即为火，惟真璃璃器可贮之。中山府治西有大陂池，郡人呼为海子，余犹记郡师就之以按水战试猛火油。池之别岸为虏人营垒，用油者以油涓滴自火焰中，过则烈焰遽发，顷刻虏营净尽，油之余力入水，藻荇俱尽，鱼鳖遇之皆死。

　　开封尹李伦，号李铁面，命官有犯法当追究者，巧结形势，竟不肯出。李愤之，以术罗致之至，又不逊，李大怒，真决之。数曰后，李方决府事，有展榜以见者，厅吏遽下取以呈。其榜曰：“台院承差人某。”方阅视，二人遽升厅，怀中出一椟云，台院奉圣旨推勘公事，数内一项要开封尹李伦一名前来照鉴云云。李即呼厅司以职事付少尹，遂索马顾二人曰：“有少私事得至家与室人言乎？”对曰：“无害。”李未入中门觉有蹑其后者，回顾则二人也。李不复人，但呼细君告之曰：“平生违条碍法事，唯决某命官之失，汝等勿忧也。”开封府南向，御史台北向，相去密迩。伦上马，二人前导，乃宛转缭绕由别路自辰已至申酉方至台前。二人曰：“请索笏。”李秉笏，又大喝云从人散，呵殿皆去。二人乃呼阍者，云我句人至矣，以椟付阍吏，吏曰：“请大尹入。”时台门已半掩，地设重限，李于是搢笏攀缘以入，足跌颠于限下。阍吏导李至第二重，阍吏相付授如前。既入，则曰：“请大尹赴台院，自此东行小门楼是也。”时已昏黑矣。李入门无人问焉。见灯数炬不置之楣梁间，而置之柱础。廊之第一间则紫公裳被五木捩其面，向庭中自是数门或绿公裳者，皆如之。李既见，叹曰：“设使吾有谋反大逆事，见此境界皆不待捶楚而自伏矣。”李方怪无公吏辈，有声喏于庭下者，李遽还揖之，问之即承行吏人也。白李请行吏前导盘绕屈曲不知几许，至土库侧有小洞门，自地高无五尺，吏去袱头匍匐以入，李亦如之。李又自叹入门可得出否。既入，则供帐床榻裀褥甚都，有袱头紫衫腰金者，出揖李曰：“台官恐大尹岑寂，此官特以伴大尹也。”后问之，乃监守李狱卒耳。吏告去，于是捶楚冤痛之声四起，所不忍闻。既久，忽一卒持片纸书云：“台院问李某因何到院。”李答以故。去又甚久，又一卒持片纸如前问李出身，以来有何公私过犯，李答并无过犯，惟前真决命官为罪犯。去又甚久，再问李真决命官依得祖宗是何条法，李答祖宗即无真决命官条制。时已五鼓矣，承勘吏至云：“大尹亦无若事莫饥否？”李谓：“自辰已至是夜五鼓不食，平生未尝如是忍饥。”于是腰金者相对饮酒五杯，食亦如之。食毕天欲明，捶楚之声乃止。腰金者与吏请李归，送至洞门曰：“不敢远送，请大尹徐步勿遽。”二人阖洞门，寂不见一人。李乃记昨夕经由之所。至院门又至中门，及出大门则从人皆在。上马呵殿以归。后数曰，李放罢。

　　西夏有竹牛重数百斤，角甚长而黄黑相间，用以制弓极佳，尤且健劲。其近弝黑者，谓之后醮，近稍近弝俱黑而弓面者，谓之玉腰，夏人常杂犀角以市焉，人莫有知。往时镇江裨将王诏遇有鬻犀带者，无他文但峰峦高低绕人腰围耳。索价甚高，人皆不能辨，惟辛太尉道宗知此竹牛也。为弓则贵，为他则不足道耳。

　　建炎初，中州有仕宦者踉跄至新市暂为寺居，亲旧绝无，牢落凄凉，断其踪迹，茫茫殊未有所向。寺僧忽相过存问勤属，时时馈淆酒，仕宦者极感之。语次问其姓。则曰姓汤。而仕宦之妻亦姓汤，于是通谱系为亲戚，而致其周旋馈遗者愈厚。一曰告仕宦者曰：“闻金人且至，台眷盍早图避地耶？”仕宦者曰：“某中州人，忽到异乡，且未有措足之所，又安有避地可图哉？”僧曰：“某山闲有庵，血属在焉，共处可乎？于是欣然从之即曰命舟以往。”虏已去，僧曰：“事已小定，驻跸之地不远，公当速往注授。”仕宦者告以阙乏，僧于是办舟，赠镪二百缗，使行。仕官者曰：“吾师之德于我至厚，何以为报？”僧曰：“既为亲戚，义当尔也。”乃留其孥于庵中，僧为酌别，饮大醉，遂行。翊曰睡觉时，曰已高，起视乃泊舟太湖中，四旁十数里皆无居人。舟人语啐啐，过午督之使行。良久始慢应曰：“今行矣。”既而取巨石磨斧，仕宦者罔知所措，叩其所以。则曰：“我等与官人无涉，故相假借不忍下手，官当作书别家付我讫，自为之所尔。”仕宦者惶惑顾望，未忍即自引决，则曰：“今幸尚早，若至昏夜恐官不得其死也。”仕宦者于是悲恸作家书毕，自沈焉。时内翰汪彦章守霅川，有赴郡自首者，鞫其情实，曰：“僧纳仕宦之妻，酬舟人者甚厚，舟人每以是持僧，须索百出，僧不能堪。一夕中夜，往将杀之，舟人适出，其妻自内窥月明中见僧持斧也，乃告其夫。舟人以是自首。”汪以谓僧固当死，而舟人受赂杀命官，情罪俱重，难以首从论。其刑惟均可也。又其妻请以亡夫告敕易度牒为尼二事奏皆可。汪命狱吏故缓其死，使皆备惨酷数月，然后刑之。

　　绍兴辛巳，余听读于建昌，教官省元刘溥德广语及余所生之地曰：“滑台刘曰闻人之言黄河涨溢，官为卷埽，其说如何？”曰：“予不及见也。尚闻先父言斯事，民甚苦之。盖于无事时，取长藤为络，若今之竹夫人状，其长大则数百倍也，实以刍藁土石，大小不等。每量水之高下，而用之大者，至于二千人方能推之于水，正决时亦能遏水势之暴。遇水高且猛时，若抛土块于深渊耳，此甚为无益焉。舍是则亦无他策也，或不幸方推之际怒涛遽至，则溺死者甚多，大抵止以塞州城之门及监官场务之衙宇耳。濒河之民颇能视沙涨之形势，以占水之大小，远近往往先事而拒逆来，所以甚利便也。又有绞藤为绳■〈纟秋〉结竹篾筏木栅等，谓之寸金藤。有时不能胜水力，即寸断如剪。郡县又科乡民为之，所费甚广，大抵卷埽及寸金藤，白马一郡每岁不下数万缗。白马之西，即底柱也。水常高柱数尺，且河怒为柱所扼，力与石斗，昼夜常有声如雷霆。或有建议者谓柱能少低，则河必不怒。于是募工凿之，石坚竟不能就，颇有溺者，了无所益。”

　　毕少董言，国初修老子庙，庙有道子画壁，老杜所谓“冕旒俱秀发，旌旆尽飞扬”者也。官以其壁募人买，有隐士亦妙手也，以三百千得之。于是闭门不出者三年，乃以车载壁沈之洛河。庙亦落成矣，壁当再画。郡以请隐士，隐土弗辞。有老画工夤缘以至者，众议谁当画东壁，隐士以让画工，画工弗敢当，让者再三，隐士遂就东壁画天地。隐士初落笔作前驱二人，工就视之，不语而去。工亦画前驱二人，隐士往观亦不语而去。于是各解衣盘礴惨淡经营，不复相顾。及成，工来观，其初有不相许之色，渐观其次，迤逦咨嗟击节。及见辇中一人，工愧骇下拜曰：“先生之才不可当也，某自是焚作具不敢言画矣。”或问之，工曰：“前驱贱也，骨相当嗔目怒髯，可比驺驭。近侍清贵也，骨相当清奇庞秀，可比台阁。至于辇中人，则帝王也，骨相当龙姿曰表也，可比至尊。今先生前驱乃作清奇庞秀，某窃谓贱隶若此，则何足以作近侍？近侍继可强力少加，则何以作辇中人也？若贵贱之状一等，则不足以为画矣。今观之先生所画，前驱乃吾近侍也。所画近侍乃吾辇中人也。”泊观辇中之人，其神宇骨相盖吾平生未尝见者，占图画中亦未之见。此所以使吾惭愧骇服。隐士曰：“此画世间人也。尔所作怒目叫髯，则人间人耳。人间人则面目气象皆尘俗，虽尔艺与其他工不同，要之但能作人间尔。”工往自毁其壁，以家资偿之，请隐士毕其事。少董曰：“余评隐士之画，如韩退之作《海神祠记》，盖劈头便言海之为物，于人间为至大。使他人如此，则后必无可继者。而退之之文累千言所言浩瀚无溢，盖力竭而不穷，文竭而不困，至于夺天巧而破鬼胆笔势犹未得已。世之作文者，孰能若是？故于论隐士之画也亦然。”

　　北俗，男女年当嫁娶未婚而死者，两家命媒互求之谓之“鬼媒”。人通家状细帖各以父母命祷而卜之，得卜，即制冥衣。男冠带、女裙帔等毕备。媒者就男墓备酒果祭以合婚。设二座相并，各立小幡长尺余者于座后，其未奠也，二幡凝然直垂不动。奠毕，祝请男女相就若合卺焉。其相喜者，则二幡微动，以致相合若一。不喜者，幡不为动且合也。又有虑男女年幼，或未间教训，男即取先生已死者书其姓名生时以荐之使受教。女即作冥器充保母使婢之属。既已，成婚。则或梦新妇谒翁姑，婿谒外舅也。不如是，则男女或作祟，见秽恶之迹谓之男祥女祥鬼。两家亦薄以币帛酬“鬼媒”。“鬼媒”每岁察乡里男女之死者，而议资以养生焉。

　　宣政间，杨可试、可弼、可辅兄弟读书，精通易数，明风角鸟占云祲孤虚之术，于兵书尤邃。三人皆名将也，自燕山回语先人曰：“吾数载前，在西京山中遇出世人，语甚款，老人颇相喜，劝子勿仕，隐去可也。予问何地可隐，老人曰，欲知之否？乃引余入山，有大穴焉。老人入，杨从之，穴渐小，扶服以入，约三四十步即渐宽，又三四十步出穴，即田土，鸡犬、陶冶、居民大聚落也。至一家，其人来迎，笑谓老人曰：久不来矣。老人谓曰：此公欲来，能相容否？对曰：此中地阔而居民鲜少，常欲人来居而不可得，敢不容邪？乃以酒相饮，酒味薄而醇，其香郁烈，人间所无。且杀鸡为黍，意极欢至，语杨曰：速来居此。不幸天下乱，以一丸泥封穴，则人何得而至？又曰：此间居民虽异姓，然皆信厚和睦，同气不若也，故能同居。苟志趣不同，疑间争夺，则皆不愿其来。吾今观子神气骨相非贵官即名士也，老人肯相引至，此则子必贤者矣。吾此间凡衣服饮食牛畜丝纩麻枲之属皆不私藏，与众均之，故可同处。子果来，勿携金珠锦绣珍异等物，在此俱无用，且起争端，徒手而来可也。指一家曰：彼来亦未久，有绮縠珠玑之属，众共焚之。所享者惟米薪鱼肉蔬果，此殊不阙也。惟计口授地以耕以蚕，不可取衣食于他人耳。杨谢而从之。又戒曰：子来或迟，则封穴矣。迫暮与老人同出，今吾兄弟皆休官以往矣。公能相从否？于是三杨自中山归洛，乃尽损囊箱所有，易丝与棉布绢先寄穴中人，后闻可试幅巾布袍卖卜二弟筑室山中不出，俟天下果扰攘则共入穴，自是声不相闻，先人常遣人至筑室之地访之，则屋已易三主，三杨所向不可得而知也。及绍兴和好之成，金人归我三京，余至京师访旧居，忽有人间此有康通判居否？出一书相示，则杨手札也。书中致问吾家意极殷勤，且云予居于此，饮食安寝终曰无一毫事，何必更求仙乎？公能来甚善。余报以先人没于辛亥岁，家今居宜兴，俟三京帖然，则奉老母以还。先生再能寄声以付诸孤，则可访先生于清净境中矣。未几金人渝盟，予颠顿还江南，自此不复通问。”
