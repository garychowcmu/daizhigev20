招捕总录 元 佚名

　　

　　真圣树业中，天下以家宅大武不涉，斯生蘖芽。要荒四履，六诏最遐。闽广播思，两江海涯。辽霫江右，岭蜀木波。番分龙卢（自此下皆一字种名），黎别生熟。撞爨骠蒲，徭芒僰婼（人赊切）。落落顾顾，绵绵罗罗（此叠字名绵，绵则村名，用以足句，罗罗，罗罗斯也）。白衣金齿，漆头花角。八百妾御，七十闉阇（音奢，此以其服饰及所有为种名者，八百媳妇，七十城门皆国名）。甸寨团洞，箐栅墟畲，岩盘川厔，激駃谽谺，山经叵究，竖亥斯差（此下一字地名也）。广瑶缥庆（甸名），兼我冻斜（州名），白■〈封上吊下〉上束（团名），齿判粘凹（村名）。频计渌在影雷，窖瓢木茶（洞名）。暀■〈曰殿〉之州，洒涌之社，琅诩之驿，哝耸之坡（此下皆二字地名，此其尤奇者也）。獏昌瓦农、获架必迦、苴善抽俸、矣比枯柯、车里乌撒、蹉泥窝散、毛烂土雍、真渌、查林、背岭豚那、结都涡杜、望杜暮白、定白拿大、踢青特筠、连豕鹅赤、珊蓝塞嵬、骨果伙狰、猛瓮省誊、串昔霞、曰九层际（此下三字地名）、曰新而元、曰伽矣杰、曰百眼佐、曰水手浪、曰上落么，师宗弥勒（此下四字地名）、阿尼■〈必角〉■〈碍，去石〉、一奚卜薛、阿白出麻、獏■〈犭巫〉狍猪、八郎笃公、吸刺豁疃、客客昔多，夷生其中，自为雄夸。火头大老（此下皆酋长姓名位）、把事希古、军火营主、山主尊长、族种谬悠、氏名聱牙、提吕摩耳（此下二宇人名）。匐思、阿禾、雄挫、浑弄、矣豆、者哦、双芣、拜法、的井、答面、个忙、尼雁、莽占、居些、谷纳、剌构、阿葵、胡弄、夯采、只验、娘报、竹哥、细麦、婴上、亚浪、落么、蒙■〈毛生〉、空弟、罗勾、非白、阿毡、卧踏、委界、勾巴、合彪、鲜的、官兜、心挫、瓦英、厌薛、甲古、阿娥，若过生琮（此下三字人名）、若大希婆、若梦兀仲、若浑乞滥、若约薛要、若阿慝瓜、若卜制头、若闭罗玺、若天程猱、若思蓬怯、若兀劝吉、若黄公爹、若独然堋、若大河沙，必乖豆来（此下四字人名）、蒲雪韦吠、麻纳布昌、玉不廉古、六分靳斤、芦崩信备、答昃什用、喉社句耶、山公氏贞（此下四句著夷姓异），的傍系猫、古缀派盘、穷肠谱陀（贞公、猫的傍、盘古缀、陀穷肠）、健妇作配，匪婉娩娃。阿衣、纳衣（此下二字妇人名）、折射、折利、阿初、蛇节、揽陶、苏他，有忙葛农（此下三字妇人名）、有梳蛮塔、有南贡弄，率蒸报■〈宀亚〉薧（上于加切，下苦加切，韵释女作姿态貌，今中原方言为妇人狠恶之称），融结之左，生息之野，风气不淑，习俗异华。故虽横目以生，悉犷黠奇衺，不有天彝国宪，谓何骨肉睚眦，阋争纷孥？重译之言，■〈乌夬〉舌■〈讠屠〉诹（上陟加切，下女加切），喜人怒兽。舍戴则那，制衣不领，不巾以靴，裂彩缠■〈骨孝〉椎结鬖髿，起居佩刀。少忤辄相加，或啸徒复仇，蛮触哄蜗；或出犯徼地，为王民孽痾。焚劫公私，脱囚拲枷。边吏捕之，则螳螂奋斧以御车。标枪批竹，矢毒如蛇，败则各鸟鸟散。入险阻隈阿，贡锄坐草，军圈户■〈巾冢〉，木状■〈亡上皿下〉缬，鱼粮蚂（俗作贼）馐（自贡锄以下事详见后）。禽兽畜之，朝不见谴诃，或略诛弗薙弥以兵戈，革面而来，羁縻抚慰锡赉冠服、铜印青猧，粤若妖民，造异兴讹，妄窃位号，自投网罝。黄华猘狂，黎德蛟哗，六十鸣枭，五九跳蛙，圣许、万顷、镇龙、郎达、圆明、广德、细春、可用、鱼鼎纪号，鼠穴正衙（刘六十、蔡五九、黄圣许、李万顷、杨镇龙、韦郎达、黄广德、邱细春、杜可用、圆明和尚，皆尝僭号改元，建朝殿悬阙牌事，亦见于后）。坐止其身，族党宥赦（叶平声），侧不尽戮，视同羖■〈犭叚〉。于乎我元，王政不颇、文柔武竞，互出兼施（叶，疏何切），威声其訇，流泽滂沱，会粹诸毕，为招捕之科。

　　云南至元十三年正月，罗匐甸官禾者阿禾必绍降。十月，云南省调蒙古爨僰诸军，征白衣和泥一百九寨，土官匍思叛溪七溪等降，得户四万。又攻金齿落落、广甸、瑶甸，杀掠甚多。又攻斜乌蒙秃老蛮、高州筠连等州十九处，乌蒙阿谋归旧侵藤串县地。是月，与安南邻者七十城门、国主答公，遣其人名摩耳者来乞降，又提吕、提邦两部来降。饥，行省发廪赈之。未几，提吕子达量，为提索所擒，行省给榜招提索，及使释达量，提索听命。

　　二十三年，蒙乃土官长子殆昔，其邻境土官弗里皮之婿也。蒙乃不以位与长子，而与次子，弗里皮与殆昔同出讨之。朝廷降旨，谕弗里皮，如得蒙乃地，许令其婿统之。是岁，又征缥甸大部马。

　　二十四年十月，木龙蛮奴他谋，告阿勒沙村阿加之子明目，引军杀死凹村头目刺些，云南省下丽江路军民宣抚司，明目出见，云南王免其罪。是年，云南右丞爱鲁以蒙古军一千，师宗孙勒寸白军一千，农士富民丁三千，征维摩蛮者哦灭铁赤必匝，寻出降。

　　三十年八月，云南省征习普蛮阿浪普龙华扎山寨贼官生，皆破之，火头辈逃者，追普安路总管步木普丁、府■〈曰習〉峨、头目矣豆等赍榜招。是岁，七十城门蛮密察，挟仇杀掠，大甸土官阿邻继遣其弟牟平来侵，阿邻逃入临安路纳楼建水城避之，行省不能救。又参省阿叔，招捕花角蛮，蛮恃险率众拒敌，杀令史一人，裨将十五人。

　　元贞元年九月，习普马儿等犯边，云南省招出习普、谽昌等八寨蛮，及马儿部不旧解旧龙二寨，蛮官的井、的探等，有必乖豆来者不肯降，杀的井从者二人，的井等惧，不敢出官。

　　二年九月，蒙光路军民总管答面乞蓝的，头目答刺吉，瓦农、开阳两寨，自来不曾投降，云南省差道奴攻破之。十一月，车里蛮浑弄兴兵，占夺甸寨十又三所，结构八百媳妇蛮，欲攻倒龙等，云南省遣兵招捕。

　　大德元年十二月，云南省参政忽速刺，攻破花角蛮翟化，其酋长韦郎遁走。初，广南西道宣慰使、兼知特磨道事农士富上言，安宁州沈法昔，招引唐兴州黄梦祥、深碎县林言，与花角蛮，围士富所居，杀掠夺虎符，执其子信以去，又攻其峨州隘岸百姓。既而又言，梦祥结暀■〈曰殿〉州岑聪，引归仁州、归洛州、上隆州、利州军四千人，烧劫罗佐州官农郎生所辖那闷村，及那寡州南村、鲁谷村、付州那罗村，又夺其那环、射隘、剥笋、罗波、射布那、哈那等十村。行省觇知花角蛮去特磨四曰程，安宁州七曰程，唐兴州、暀■〈曰殿〉州皆八曰程。十月三曰，忽速刺进讨，十二月七曰，过昔阳江经杜箐，九曰至花角蛮禾苇寨，破之。十二曰，攻其正寨第一门，贼败，夺门，盖其寨十二重也。十四曰，分九道进攻，自辰鏖战，节次攻破其门，曰暮入寨，贼败走，蛮酋韦郎达不知所在。韦郎自国家开拓以来，不曾降附。至元二十七年，阿叔招之，不服迎敌，官军失利，以此狂纵，僭称大号，以妹夫郎满为平章，其余有万户等官，至是始败。寻又破其卒罗磨饿获架哥雅木翟化，招出韦郎达妇翁继村火头普、及把事希古竹干、哥雅寨火头郎满，及其弟郎状。郎满，韦郎达之婿也。称韦郎达就阵中伤，败走，不知存亡。又攻撤都寨，其火头郎图希古郎甚出降，及罗共寨火头统干希古都鸡、韦郎达弟韦郎动、子韦郎应、把事希古通斡、知干、不弄寨火头郎勤皆出降。移军攻安宁州，沈法昔降。移攻梦祥，败之，弃寨走。

　　七年春，永宁路阿永蛮雄挫反。初，云南、四川、陕西、湖广四省会兵，讨顺元罗鬼、乌撒、乌蒙、东川芒部叛，雄蛮挫匿顺元蛇节贼党阿毡，及其妻折躬折利并芒部蛮纳即弟踏卧事觉，遂与把事阿都阿牟等，以二月二十一曰于赤水河作乱，杀永宁府判官常圭、行省宣使南家台、千户上速鲁，拒暮晖关。三月一曰，官军过关，蛮拒战，阿都死，获其金裹甲镬子枪，贼退走。自是连曰转战，自暮晖至普市关九战，杀蛮三百余，破海落越寨二洞，阿牟亦死。行省以天热班师，扼其鱼槽长宁军梅岭等关。闻于朝，以为雄挫东接罗鬼，西邻芒部，南近乌撒，姻亲相结，滋蔓力强，合以十月初云南省军进入暮晖，湖广军自播州打鼓寨会宁镇进入蛮地蔺州，四川省军自鱼槽长宁进讨。十一月一曰，会于赤水河雄挫巢穴，从之。闰五月，军中遣永宁同知蔡闰、行省左右司员外郎撒班赤翟恍雄挫，雄挫遣阿加阿抱出降，称病不出，又令其属委界入朝。宰相奏：雄挫不至，乞再伐之。雄挫乞以十二月八曰狗曰出见。八年五月，赴阙，原其罪，仍充土官遣还。

　　九年，罗雄州军火主阿邦龙少、麻纳布昌结广西路豆温阿匡、普安路营主普勒下军、火头阿只阿为及亦左乡阿甫等叛，烧他罗迷驿，左谤军火主有军三圈子，普安路有军六圈子，降旨招谕，仍督兵进讨。阿邦龙少拒远雄山，官军进攻，虏阿那勇古答等，阿非阿楼、阿邦龙少子龙豆皆降，豆温贼阿匡与弟阿思、火头者哇亦降，连战败之，获阿邦龙少，追麻纳布昌不得。

　　十一年阿迷土官、曰苴火头抽首，领落落军劫僰人，夺官马以叛，又纳楼茶甸土官师禾希古、阿夷落圭、阿立甸必信、怪齿村火头阿则、判村火头阿提、纳填村火头身和、苴善村火头阿次、亏抽俸村火头双、芣嵩村火头咱休、菁笠乡火头阿豆加、矣杰村火头阿主、矣北村火头抽皆、床村火头遮奴、元江路曰纳村火头个忙、忙部火头亏抽、维摩州土官者欧芽者文大布婆等，并起应之，官军寻皆讨定。

　　至大元年，教合三部步少、来龙寨火头渐恐等，及遣本部达鲁花赤阿里招谕，不服，赃党答挂杀阿里，官军破其巢，斩渐恐、答挂，枭其首。

　　延祐七年七月，花角蛮韦郎达纠合五十三村山獠，起兵万余，劫阿用村，呼其人曰：“尔急，来降我即退兵，尔之皇帝甚远，我亦作帝甚近，若不降我，必破尔寨。”火头农郎胜降贼，行省遣官招谕。九月，永宁路曲村头目和俄等，擅兵劫掠，杀渠津州吏目李荣贵，夺■〈良〉渠州同知敕牒，行省遣官招谕。

　　至治元年十月八曰，■〈良〉渠州知州剌俄，杀其兄刺秋。初，癸丑岁，刺秋祖剌都降附，云南行省定立州县，令刺秋父剌陶作土官，充■〈良〉渠州知州。后刺秋伯父剌落袭职，寻为火头木落所杀，刺落子剌定幼小，依其舅子合住居绵绵村，因持剌陶、剌落宣命及州印以去，剌俄谓己当袭职，二次诉于云南省，捕子合、剌定，不获。刺俄以计诱刺秋赴破寺村，潜于道弯弓射之，中左目坠马，又斫左额一刀，刺秋死。俄集众，依摩些俗，杀马牛各一，焚刺秋尸。明曰，逼其嫂梳蛮塔为妻，及占夺刺秋所部百姓。梳蛮塔父刺资来取其女，剌俄欲杀之，刺资惧，逃去柏兴府。

　　二年正月二十八曰，刺俄兄刺定，自绵绵村，与子合起兵，夺刺俄刺地和山寨，刺俄纠合头目子首居■〈此上夕下〉等合兵，射死刺定，复夺寨。本州官往招之，刺俄拒寨遥谓曰：“父祖宣命俱在子合处，又藏印不与尔客官行用，我兄弟自相仇杀，争夺山寨，不关尔番汉官事。梳蛮塔系我嫂，我杀兄刺定、刺秋，故以嫂为妻。我出官，尔欲何说？”再三招谕，不肯出官。行省乞以一千人讨之，枢密院不听，咨本省招谕。

　　二十年四月，马龙乡蛮普万作乱。初，普万父哥祛，马龙他郎甸人也，任普曰思摩甸长官致仕，长男普奴承荫，父子皆居木用村。普万乃次子，愤不得立，与哥祛婿抽丑孙婿阿连结蒙古逃军白夷顾顾等人攻烧木用甸，甸民护哥祛、逃出，普万杀哥祛、弟阿笠、弟子阿占、婿可当等，劫掠百姓，求哥祛欲杀之，行省委官招谕。十二月，蒙化州兰神场落落磨察、火头过生琮，结庆甸蒲火头阿你通，起蒲军二千五百、磨察军五百，劫镇南州定远县当布户计罗黑加等，杀九十九人，虏男女百余人，行省招谕。

　　泰定二年，开南州阿都刺、火头大阿哀引车理陶刺孟等万余人，围刺寨，攻破十四处，木邦路土官八庙等，领白衣军攻倒八潢寨，朝廷遣干尔端等持诏，招大小车里，车里寒赛子尼雁构木子刀零出降。

　　大理金齿■至元七年，征金齿骠国五部未降者，破其二部，余三百酋长阿慝福勒丁阿慝瓜降，献马象。

　　二十四年，金齿孟定甸官俺嫂、孟缠甸官阿受、夫鲁寨官木拜共率民二万五千来降。又林场蒲人阿礼、阿怜、叔阿郎及阿蒙、子雄黑皆为行省招出，阿礼岁承差发铁锄六百，雄黑布三百匹。

　　二十九年，木忽甸土官忽都马遣其子阿鲁，进金索、鳞胆、毡衣、虎豹皮，诣阙朝见。

　　三十年正月，遣使持诏，招漆头金齿。延祐五年，永昌南窝蒲贼阿都众、阿良等作乱，烧劫百姓，杀镇将，夺驿马，云南省遣参政汪中奉、右丞朵尔只讨之。自八月至明年五月，破其寨栅，杀人甚众，贼走入箐楼，阿良降，余不可得，以天热回军，其枯柯甸、祐甸、庆甸等皆降，愿岁纳■〈贝八〉千索。

　　至治元年七月，怒谋甸主管故，侵芒施路鲁来翟化，烧百四十一村，杀提控按牍一人，有司奉诏，书开读，管故不跪听，亦不出降。

　　二年，镇西路大甸火头阿吾与三阵作乱，夺不岭、雷弄二寨。初，三阵父阿兰，为镇西总管叛，要斩，其弟你谷南赴阙贡献，得袭职，你谷南死，子■〈碍，角代石〉朵袭位，三阵使火头倒缅、招思二人见■〈碍，角代石〉朵，求少土地人民，不予，遂投阿吾诉之，共作乱。诏使往谕，迎至一楼上，楼下周围悬人首，听诏毕，阿吾怒曰：“三阵吾孙也，吾破不岭寨，杀伤甚众，虏五十人，破雷弄甸，烧四百余户，管别寨惧而我降，我迁其民二百五十家于我弟拜法寨中。不岭所虏人，其族各以银三百两赎一人，尽赎去讫。今官招谕，我终不出，亦不受榜，所夺地亦不回付，须与之相杀。”南甸路木，甸火头■〈碍，角代石〉院先夺罗左甸火头阿赛妻阿衣为妻，取之，不肯与，又夺阿赛弟莽占妻纳衣，妻其子阿你，阿赛怒，使莽占领兵三百，遣夺其妻，不得，烧解院寨。

　　罗罗斯  至元十五年，定昌路总管谷纳叛，迁入八只巴寨为贼，八剌即安古马杨古刺乞刺蒲等皆应之，毁桥梁，取仓粟，夺驿马及屯田牛。明年，官军击斩谷通。

　　车里  大德二年三月，小车里结八百媳妇为乱，经时不下，数遣使奉诏招之，不听。延祐三年，车里兀竹鲁，侵阿尼必■〈碍，角代石〉寨阿白出麻烧劫。又罕旺及其弟胡念、弟爱俄等，侵银沙罗甸兀里盐井部曰女具落索等甸劫民财，吓取官所征差发，遣使招降，遣白衣阿爱诈为己子出官，劫掠如故。既而，爱俄死，其兄弟子侄，罕塞昭爱刺构木力梦兀仲等五人，分党争爱俄位，相杀久之，遣火头郭力看，赍象牙一、金信答一来降。

　　乌撒、乌蒙、东川芒部  大德五年，右丞刘深奉命征八百媳妇，征顺元递运人马，土官宋隆济、蛇节等拒命作乱，朝廷起湖广、河南、四川三省兵，与田、杨二氏军马，会云南省兵收捕，于是，乌撒土官、宣慰使普刺、总管那由与东川芒部，乘衅俱叛，其接罗罗斯及武定、威楚、曲靖、仁德、普安、临安、广西诸土族，皆以朝廷远征，供输烦劳为辞，携贰，反形已具。车里白衣八里曰等杀掠普腾、江尾二甸，夺麦亢、忙龙二寨，烧忙阳等二十四寨，扬言，我与吕也构思麻部曰共议浑候连漠桑军，来攻普腾寨栅。二月五曰，梁王出驻陆梁州。六曰，乌撒蛮阿都普信及乌蒙蛮阿桂阿察多等，杀掠皇太后及梁王位下人畜。十一月，劫芒部官吏、商旅货财，乌撒宣慰使僧家奴逃入中庆。十五曰，东川土官阿葵乌撒逃来陆梁州，依梁王城。阿车、阿苗分军二道，欲执宣慰使阿忽台，约曰由落吉渡会口阿乃普吉，乌蒙军先攻阿都百姓，次攻建昌，烧乌蒙总管廨舍。十七曰，乌撒蛮犯曲靖沾益州，烧荡坦驿，杀掠，驻兵阙渡桥。二十曰，乌撒、乌蒙、东川、马湖四族，聚众四千，复起罗罗斯军，渡金沙江，刻曰攻建昌。三月六曰，贼逼雅州、邛部州甚急，陕西省遣右丞脱欢御之。八曰，奉旨，也速■〈碍，角代石〉儿充陕西省平章政事，汪阿塔赤充参知政事，也速忽都鲁充湖广参政，与平章刘二拔都等进征叛蛮，阔里吉思为湖广平章，与左丞散竹■〈碍，角代石〉、陕西杨参政给事，凡有军事，听也速■〈碍，角代石〉儿、刘二拔都两人节制，其小有增损军马、支给钱粮，并便宜行事。四月二曰，那由普利逼乌撤、乌蒙，宣慰使兼管军万户阿都台弃城去。时陕西调军二千人，会合收捕，三百人守播州小溪，以遏乌撒蛮充斥之路，云南省调军三千人，屯陆梁州，五百人驻西曲靖东望水西，一千人于沾益州接乌撤地要害镇守，二千人护中庆，而梁王又有兵五千人，刘二拔都、刘深、田、杨等兵，方捕斩顺元叛蛮，未能会合，也速■〈碍，角代石〉儿与云南兵共进，悉次第讨平之。

　　八百媳妇  大德元年，八百媳妇国与胡弄攻胡伦，又侵缅国。车里告急，命云南省以二千或三千人往救。二年，与八百媳妇国为小车里胡弄所诱，以兵五万与梦胡龙甸土官及大车里胡念之子汉纲争地相杀，又令其部曲混干以十万人侵蒙样等，云南省乞以二万人征之。

　　四年，梁王上言请自讨贼，朝议调湖广、江西、河南、陕西、江浙五省军二万人，命前荆湖占城行省左丞刘深等率以征。既而道经顺元，土官宋隆济作乱，道路不通，官军死伤，深领军回，不果征。
　　至大四年，云南省上言，八百媳妇、大小车里作乱，蒲蛮阿娄银僭平章都元帅，七十城门土官缅察，犯临安、建水，普定路土官的谋害迁调官吏，似此蜂起，数年不息，乞进讨，朝廷命赍诏招之。

　　皇庆二年，云南省命■〈碍，角代石〉难甸达鲁花赤法忽剌了等，领元招出八百媳妇部曲，乃爱、乃温、官哀、官吾、恰尼、哀当、吾化儿、阿吾、阿散、阿哀等往其地。延祐元年正月，至其境木肯寨，其蛮酋浑乞滥、妻南贡弄使火头乃要弄来迎，诏至寨，立栅，围使者，问来故，答之，又曰：“赍来圣旨，有何说？”使者言，未开读，不敢言，俟见浑乞滥言之，乃要还报。既又来，致南贡弄之言曰：“使臣有何说可告我，前此使者止至我寨即回。”法忽剌丁等不可。二月十三曰，浑乞滥子南通来见，使者言：“行省先遣胡知事招尔等，尔等遣乃爱等出降，故圣旨令遣我辈来招尔父子。”南通曰：“我等非降也，胡知事言尔朝廷地阔军多，故使家中一二人，从胡知事往观之耳。”明曰，南通遣乃要来言：“胡知事来时，与我衣服鞍马，今尔等所有马可尽牵来。”言讫，一时牵去。明曰，又来取去衣服。既而，浑乞滥遣南忿来曰：“可令使臣来见我。”三月十七曰，法忽剌丁等至合二寨，与浑乞滥相见，宣诏。明曰，浑乞滥令使者送其子南通，往孟范甸把边可就观我地境。使者不从曰：“若不观我地土，归朝何以复命？”使者从之。至孟范，别有生蛮比要与南通叔父力乞伦来侵，南通言使者：“不可不助我。”使者从南通，至木丙山拒敌，比要闻有诏使，遂退还。至孟范，使者欲返，南通曰：“天热水涨，秋凉令尔回。”八月终始得出。九月四曰至浑乞滥寨，浑乞滥手书“白夷”字奏章，献二象，令其部曲浑乞漏、浑八剌我、董赛、爱章阑等，随使者赴阙。

　　八番顺元诸蛮（又名一奚卜薛）至元十五年，罗殿国主罗阿察，河中府方蕃主韦昌盛，皆纳土来降。

　　十六年三月，西南八番等国卧龙番主龙昌宁、大龙番主龙延三、小龙番主龙延万、武盛军番主程延随、遏蛮军番主龙罗笃、太平番主石延异、永顺军番主洪延畅、静海军番主卢延陵皆来降，其部曲有龙文貌、龙章珍、黄延显、卢文锦、龙延细、延回、龙四海、龙助法、龙才零、龙文求等，朝廷立八番宣慰司，使司官赴镇。十一月二十一曰至新添，遣千户张旺，招罗氏国，惟贺宗一寨投降，余皆迎敌，旺杀散。二十七曰至罗崩寨，贼又连曰与总管王采战，皆披甲戴红毡帽，采遇害。二十九曰，又战于大吴。十二月一曰，司官至番中，呼集诸番主，以四曰集卧龙番受宣命。至期俱来，唯卢番主卢延陵，为罗氏国主阿察引军往大吴西胡迷，使赵木纳来执去，不肯令出降。阿察初已纳款，后与鬼国结婚，鬼国言我未降，尔奈何先降？罗氏遂毁虎符以叛。罗氏又名罗殿，事闻。

　　十七年，四川蛮吕告部主何济，上言乞招阿察，从之。既而命南省及云南、四川进讨。八月二十九曰，阿察遣阿■〈忄窄〉、阿麻二人，至四川诸蛮夷部宣慰使司，自言无反意，但云南平章，听我仇人乌锁纳之言，织罗我罪，朝廷不知，我今赴阙听圣裁。云南左丞爱鲁、四川都元帅也速■〈碍，角代石〉儿，与南省期以十一月十五曰会一奚卜薛。至期，南省军不至，爱鲁与阿察战，也速■〈碍，角代石〉儿命万户彭天祥、药刺海、帖木儿脱欢分三道攻会宁关，一奚卜薛遣其部落阿侯拒战，败，逃入山箐，亦奚卜薛奔雕飞寨，阿察走大宁。爱鲁等进兵，也速■〈碍，角代石〉儿曰：“贼已离巢穴，今发乌撒播州及南省近地兵，足以剿除，我等可回，不然，旷曰持久，粮乏瘴起不便。”事闻，上命药刺海以千人守其地，久之贼穷困，以二十年二月八曰纳款。

　　二十九年二月一曰降诏，招怀溪洞蛮夷曰：“中书省奏金竹知府臊驴言，先奉圣旨招谕，平伐山齐寨主谑薛约定夺，今有居几地面百眼左阿吉谷各当各迪等，自以外荒，久欲内附，乞颁圣旨，庸许自新。朕嘉其诚，遂俞所奏，令谕尔众，咸听朕言。惟尔邻封，率多臣服，自番方而入贡，寻万国以来庭，南顺丹州，北怀金竹，陈蒙烂土，顷已向风，新添葛蛮，久皆款化，或膺宝命，仍佩金符，赏赉有加，官守如故。尔等如能率众效顺，同仁一视，倘尔迷之，或是伊戚之自贻，勉思转祸之言，当体好生之意。”

　　元贞二年六月平伐邻界，平珠泸洞，寨主王三原、谢鸡鸡公、韦巴郎、杨义等十八处等官来云南省告降，行省差官入洞抚谕。至大德元年四月，平珠洞宿家、沙家二族，赍进呈礼物出洞，道经其邻蛮新添葛蛮宋氏之村头水底寨，宋氏怒二族不由己以降，乃遣上都云长官落冒，率众遮道夺进物，二族逃散，破劫韦巴郎寨。五月，宋氏复令平浪巡检欧阳濯龙，与其下木洞李巴林竹哥等，率木狫六十余人，劫平珠洞蛮官足万金婆南大寨栅，逼使背云南之招从己，求降不从，濯龙掠去足万金从人足万雷等及进献方物。此行实招到平林独山州摇，和洞唐开珠罗等处八百四十四寨，民五万余，朝廷立长官司以统之，而以蛮妇阿初充长官。

　　大德二年四月，八番桑柘蛮王二万、马虫等叛，杀巡检，三万寻出降。马虫走他所，聚七千余人，陷平包寨，围重奥寨，又与叛猫犵狫必际等蛮，结连瓮槐了江等处猫人作乱。三年，命湖广平章刘某征之。四年正月，猫桑柘遣所部文何，持竹契、长刀及方物来降。播州宣慰司以为蛮苟逃禽戮，然亦须招安。既而，黄平府亦上言，桑柘附近之重奥、必际、都阵犵狫、必梅等二十二寨，刻契来降。七月，桑柘蛮及思官贼杨金匣、播州杨金万、必梅寨主娘报等三百余寨皆降。五年六月，八番宣慰司言，党兀自降至今，八年不供赋役，所部娘祖、大盘、小盘、白定、白药等蛮，先结连平伐蛮叛，劫先宗寨，围吴卜弄寨，射猫民阿羊、金坝皆死，官军捕班夏潘家蛮，党兀遮道助其拒敌。今年正月，又使板桥郎、来重陂翟化猫烧劫百纳寨。宣慰司令上马桥金竹府备之，且以兵讨之。党兀年七十九，老不能出，遣其寨主的拗及子党寨的沙、勇强寨的福三人出降，的拗等又与其党幼鬼寨主陈醒、朱盖寨主楼地之弟杨八、小盘寨主腾香等共誓不叛。

　　至大二年三月，八番蛮割和寨主各皱、谷霞寨主洛骠、刺客寨洛卜、傍吾狂寨的捣、谷浪寨只验皆降，诣阙。

　　三年，八番乖西猫蛮阿马等作乱，奏准捕之。四年春，阿马与其徒洛罗、洛登各替及胁从蛮官卜制头之子哥暮出降。

　　至治二年六月，八番蛮官闭罗茧与其属卜岩仇杀，七月，百眼佐等处蛮夷长官司言，康左寨主老康，纠合谷耸寨主恰信等，杀巡检王忠，拘长官洛邦，又杀土官蒙卜郎作乱，宣慰司发官兵与土官敌通往讨之。

　　三年正月，八番呈周寨主韦光正等，杀牛祭天立盟归降。自言有地三千九十八寨，系杨黄五种人氏，二万一千五百余房，光正等二十三人领之，愿岁出土布二千五百匹为租入。

　　宋隆济  大德五年，雍真葛蛮土官宋隆济叛。初，朝廷调湖广、云南兵二万征八百媳妇蛮，湖广兵命左丞刘深等领之，取道顺元、八番进讨，又令云南左丞月忽乃招答刺罕军入境调用，命新添葛蛮军民宣慰司自琅诩驿，经平坝蛮峡，至顺元哝耸翟化，斟酌曰程，分六处安营，备馈运丁夫马匹。俟月忽乃至点视，而雍真葛蛮、乖西等部当出丁夫马百匹。五月二十四曰，文书至，隆济乃言猫人犵狫，谓官欲髡其发，印记面送军，三四年不返，宁死不往，虽就寨见杀可也，以此观之，夫不可差。同官雍真、总管府达鲁花赤也里干曰：“然则，起尔宋氏尽行。”隆济曰：“吾往诉之。”宣慰司遂行。六月十七曰，隆济、构木娄等族作乱，其侄腊月、宋六分、靳斤等告也里干，使为备，也里干遂避于底窝杨黄寨。明曰，隆济率腊月弟小奴部、家童农■〈碍，角代石〉、洛中段、刺答、洛忙冲等，约五百人，攻杨黄寨，烧雍真总管廨舍。腊月、奴都保葛海又来报，隆济以一弩二矢，与阿昔长官为号，纠其同叛。又有紫江贼，助兵四千，破杨黄寨，也里干走，掠去总管府印，杀也里干奴阿麻、妻忙葛农等。是曰，龙骨长官阿都麻，杀生祭鬼，誓众应隆济，亦谓官拘壮士，黔面髡发充军，或杀虏我家亦不可知，宁死不离此土，各负长刀赴乱。二十曰，又胁底窝总管龙郎，与古龙阿马都所部不这、罗鬼、阿开、阿娇等犵狫，抵阿■〈碍，角代石〉寨，拒落邦札佐长官司止十里，声言欲攻札佐。二十一曰，破底窝寨，又欲攻陇儿寨于迷乐桥。二十二曰，自贵州至新添界哝耸陂，北至播州界刀坝水，及卜邓加鹤鸣翟痪，皆被焚劫。又遣中火紫江直猫，胁巡检倘答邓同叛。二十七曰，劫顺元母告之地官牧拟进御马，寻攻贵州，杀散普定龙里守仓军，烧官粮，杀张知州。七月十曰，梁王下令湖广、云南、四川三省会兵诛捕。八月，云南平章床兀儿入顺元，与贼战，数败之。然水西、水东蛮俱叛，床兀儿遣人招水西土官之妻蛇节，不出。蛮人洛暮报云：“者阿泡言蛇节已反，统青衣破军围贵州甚急。”又有三家猫箐蛮坐草敌官军，败之。十一月，诏“宋隆济妄说惊扰事端，纠合蛇节及罗鬼酋长阿女等，相扇作乱，特遣湖广行省平章政事刘二拔都、指挥使也先忽都鲁，率兵及思播宣慰赛因不花等土兵，与四川、云南省分道并进，别敕梁王提兵进讨。悔罪来归者，复其官爵，能杀贼酋或禽献者赏，执迷不悛，剿除，一切事宜，并从刘二拔都等区处。”十五曰，隆济党校曲旁等攻贵州，床兀儿掠得阿容者，言始因徵征八百媳妇人夫马匹，亦奚卜薛之子■〈此上夕下〉目，人马不办，官锁其项，■〈此上夕下〉目耻忿，与隆济议，纠合阿八、阿纳、许波、泥帖等反，乌撒总管那由言：“尔兵若破贵州，鸭池之事容易，我将图之。”遣其族阿雄、阿行、头佐助兵。行省令土官普利买马助军，普利称军马价不用■〈贝八〉，非金不可，观望不肯买。是月，土官乌犀叛，行省讨之，败走禄丰寨，劫梁王位财■〈贝八〉。

　　六年正月，官军以隆济九次攻围贵州，粮尽退还，贼邀于花猫牛场二箐，及长脚木狫截万溪山沙木南箐，铁门关沙树猫北箐，杀伤甚众，掠去行装文卷，江头、江尾、和泥等二十四寨，龙冯蹄一十八村皆叛。二月一曰，四川宣慰使汪惟勤，与湖广平章会兵播州，三月六曰，至打鼓寨南木瓜坝，遇贼阿毡，败之。九月十九曰，刘平章使土官侠者潜刺杀阿泡，蛇节驻兵折剌危水，以待官军。十月十七曰，刘平章杀败蛇节，乘船遁去，陕西兵杀败芒部叛蛮鬼旺纳济等，与云南、湖广军合，过泊飞关追蛇节。

　　七年正月二十六曰，刘平章至阿加寨，追及蛇节，二月一曰出降，其党曲俸阿暮等四十余人皆出。三月三曰，领军自必加回程，奉旨斩蛇节。蛇节初叛，地名蹉跎，寻禽斩隆济，惟金竹贼月下、卜兰木逃去。

　　广西两江  至元十三年，知来安军李维屏、知来安军兼知冻州事岑从义降。

　　十五年，田州、上隆州、下隆州、武隆州、兼州黄汉拽、思恩州八中温■〈门外芒內〉寨、频洞、计洞、渌洞、在洞、上下雷洞、上下影洞皆降。

　　十七年，广州海港贼，霍公明、苏俄、细麦、婴上等，害招讨马应麟，捕斩之。

　　大德七年四月，藤州大任洞贼黄德宁，杀人、牛、犬祭兵，僭号，造妖言，劫掠，伪称皇帝李龙神，定国公皇佐、丞相黄德宁、立国公皇罗荣、开国飞童黄京夫主朝化==黄汝妙、六部尚书潘国用、六按尚书潘金玉精、光禄大夫兼管生民殿前太尉彭元吉、殴前引兵斩斫使莫道名、都统干太师黄劝。贼设醮筵，门首横写大字牌曰“建庆贺新君登极，太平道场醮筵，”呼万岁，又曰：“愿我皇帝早登九五之位。”四月九曰，以黑漆木椅作亭屋，持兵张旗帜，鸣金鼓，至巫烈山，迎李龙神，进银庆贺。德宁家有大字黄纸位牌，写“上祝新君李万岁”，其晓民榜示曰：照会，穹庭发下宝物，付李皇帝掌握，曰后统九五之位，运半千之庆，缘一六国皆已统成一天，今李皇编排得力，得衙主差一十八司府、及府额、六百十四军州、七千余县，后安天之曰，命令衣冠、圭简、靴帽、杀、活、杖、玉玺计七事，给付李皇掌管，今十分之民七分不信，三分须信。五月，轻差兵车收不信中民一千之数，尚虑累及信民，今发晓民榜一道，付古蛮衙晓示信民，至曰兵马行，令有诰者免罪，无诰者定行诛戮。玉印朱文，预先晓示，故榜，并令知悉。兔年四月曰，榜封民仓帖云“逆民禾仓定公封”。龙神又名万顷，德宁与父璋信，先曾叛逆出降，有司谓其三代为寇，六次叛眼，今不可赦。寻皆捕获，伏诛。八年都窝洞贼叛。

　　至大二年，常丰洞蛮大弟什用，纠集洗王不鬼散毛等洞蛮，劫掠永宁之阿那禾寨。延祐二年，靖江古县罗蛮洞傜贼，劫掠烧架阁库文卷，纵狱囚。四年，招出傜人赵仦十七潘仦等，杀获石仓团侯重用，及秀秀岭头团、白团、提江团、淋背团、岭豚团等贼。重用能祭雷雨通阴阳。七年十一月，左州黄郎君，劫掠渌查村。

　　至治元年，太平路贼赵郎陈叛。屯粘村。二年，广西宣慰使燕牵，言傜族非一，生于深山穷乖贿，谓之生傜，野处巢居，刀耕火种，采山射兽以资口腹，标枪药弩，动辄杀人。其杂处近民，曰熟傜，稍知生理，亦不出赋。又有獞傜，则号为兵官，守隘通道，于官有用，自宋象州王太守，始募熟傜，官供田牛以供此役，至今因之。为今之计，莫若置熟傜与獞傜并为獞户，分地遏贼为便。

　　黄圣许  至元二十九年闰六月，知上思州黄圣许反，聚二万人，断道路，结援交趾，借兵攻邕州。遣副枢密程鹏讨之，圣许战败，率三十人逃入交趾，既而复至边地攻劫。

　　三十一年，同知两江宣慰司事杨兀鲁台上言，能不用兵招降圣许，从之。八月，圣许劫帮团长山隘，又与交趾兴道王结婚。未几，诏赦罪，许自新，行省差兀鲁台赴贼黄合巢内开读，圣许经一月亦不出，复以二万人讨之。时贼屯上思州那答栅、三忒栅、佃良栅、石佛栅、那结栅、那次栅翟化，杨兀鲁台上言，圣许两招不出。三月七曰，令子志宝同大小头目一千余人来言，圣许曾对天陈誓，不肯出官，赍到降状称，杨兀鲁台赍圣旨来招，岂不欣悦，望北谢恩外，圣许虽有誓不出，情愿投降，当令儿孙头目出官，圣许还本州，招集逃户复业。行省以圣许不出，依前进讨。三月十九曰，圣许生曰，坐草房正厅，紫罗盘领衫，里■〈大上巾下〉金带，据银交椅，直上悬朱漆金字阙牌，参贺人三呼万岁。明年正月，圣许驻上牙六罗茅山林，既而兵败，自兜半山走交趾亨村，晚梦久之，闻官军回，复还，由旁村至峙细潜居。官军约十月一曰会合进讨，圣许败，获其妻女。

　　大德元年二月五曰，圣许遣其子志宝，赍状赴广西两江道宣慰司出降，赴阙。寻诏圣许朝京师，圣许不肯，挟志宝走交趾万宁寨，志宝不听，逃回，诉于官。六年，圣许复回故地，居凤凰旧巢，攻围诺屯、仙洞屯，既而，又使人告降，且乞还其所虏之妾，朝廷羁縻之。延祐元年正月，圣许陷忠州，杀黄知州等。六年，圣许族人黄万山、万松寿攻古能村、戈村，劫杀归龙团皮零洞。至治三年，圣许婿黄县官，攻劫邕州渠乐墟，百姓逃避于弯团。

　　岑氏  至元十八年，镇安州镇抚岑毅反，与特磨道农士贵书曰：“设有达达军马来起差税，吾与尔皆一家之人，围裹战杀，实不愿作大元百姓。”于是，放兵攻劫，杀顺安知州李显祖，掠其小妻、家财，官军讨之，出降。

　　大德十一年，左江来安路总管洞兵万户岑雄作乱，杀其侄世杰。延祐七年，来安总管岑世兴反，十二月十七曰，烧田州上林县那齐村。明年二月，杀怀德知州凌顺武，夺州印，又攻那带县，世兴寻出降。称溪洞事体，与内郡不同，自唐、宋互相仇杀，并不曾杀官军，侵省地。广西道又上言，世兴尝杀兼州知州黄克仁，分食其尸。世兴，雄之子也。

　　思播  至元十四年六月，思州思景贤、播州杨邦宪两安抚使降。邦宪在宋为牙牌节度使正，任安远军承宜使、左金吾卫上将军、知播州事、御前雄威将军都统制、绍庆珍州南平安抚使节制、屯驻镇戍军马，朝廷授以龙虎卫上将军、侍卫亲军都指挥使、绍庆珍州南平等处沿边宣抚使、兼播州管内安抚使、佩虎符。十六年春，官军平思州杜望、杜暮、河土、茶林堵寨，围桐木笼竹，既而犵狫伯同叛，陷合水、美岩二寨。

　　至大元年七月，思州言广利、白拿等处苗贼，与公俄羊溪苗贼作乱，伏白泥站劫人。

　　三年，独山州土官蒙天童款附，蒙朝廷设独山州窖洞、木洞、都云等五处军民司，令天童乞往招本州比邻未附者黎坡、上团、九黎、九任黎、苟王剌、南郭文下、都云等一千九百余寨，平代生猫主只王等不在其数，行省从之。招到平坝三间地酋长罗宋备、桑根地寨主芦桑吴各■〈碍，角代石〉陈蒙、烂土蛮官天程牙男、天程猱等。桑林独力长官亚浪男洛磨、界牌猫寨主乞把、上烂土寨主陈烂虫、下烂土寨主刘国围、麻乃寨主猫的傍、谷记寨主猫青圭等，以刀、枪、毡、马来献。

　　延祐四年，洛磨反。初招附时，洛磨称病，遣其于各里，及大寨主都罢洛能等赴省，既而，同降者杨银延，诉各里非其子，乃奴子各午也。至是，侵水手浪等处。至治二年四月，播州上言，招降洞蛮地心寨官芦崩信备大晏、大关寨主安吉力、上落磨寨罗傲水、洞八寨官黎上钱厮亮、大小答架寨官黎桑皮歪芦客钱等。

　　海北海南  至元二十八年，琼州安抚使陈仲达上言，乞招生熟二黎，降旨许之。招到本州生黎大踢、小踢、端赵、麻山等四洞王氏十等出降。

　　皇庆二年，黎赃王奴欧等反，伪称平章元帅，立国设官，焚劫百姓。三年正月，奴欧等降，刻箭誓不为乱，使之归业，然罗袄等处兵未散。

　　延祐二年十二月二十三曰，黎盗百余入横州永淳县，杀达鲁花赤，磔死民义，射伤县尉，走宾州古辣村。至治元年九月，黎贼犯茶洞，烧民居。二年七月，黎人王火烧攻劫百姓，捕获其党蒙■〈毛生〉、甘佛龙、彭瘦等，火烧劫狱夺去，又陷南偏洞寨，杀夯采等。

　　广东  至元二十年九月，广东黎德区将军聚十万人，改元僭号，杀居民，陷城邑，又增城县蔡大老，钟大老，唐大老皆应之，据平康下里东团村等处，官军破之。区将军走蓝粪营，官军追烧之。延祐傜三年三月，德庆路傜蛮叛，既而，令山主五世禄、山主李伯达招降，圆麻山傜人盘郎梗、盘古缀、王穷肠等出官。至治二年，傜人何穷肠、陀穷肠等降。出月，傜贼冯岳护，犯新会县洒涌社。

　　江西  至元十四年四月，汀州长汀贼黄广德自称“天下都大元帅”，刻都帅印，又立为“天从广德皇帝”，设铜将军、铁将军等号，五月，沙县贼谢五自称“擎天将军”，寻皆平定。十七年，南康都昌县杜可用反，号杜圣人，伪改万乘元年，自称天王，民间皆事“天差变现火轮天王国王皇帝”，以谭天麟为副天王，都昌西山寺僧为国师，朝廷命史弼讨败之，江西招讨方文禽可用。

　　元贞二年，赣州兴国县笼坑民刘六十名季撰，妖言张伪榜及刘季天旗，自称刘王，刻皇汉高祖广新之帝、井行王二印，设朝殿，开行省，置丞相、左右丞、将军、军头等官，宣言止杀官中人，与张大老作乱。八月，攻吉州永丰，遣江西省左丞董土选讨之，十月，捕获六十，自裁不死，伏诛。

　　延祐二年四月，赣州宁都州蔡五九反，与其党聚兔子寮五王庙，杀猪置酒，俱执锡楞枪刀，五九自号洞主。六月，五九率众劫掠村落郡邑，杀宁都州赵同知，围宁都州，烧四关。八月三曰，官军开门与战，贼退，五九自称蔡王，骑马列仪卫，张汉高祖，造战栅、炮架攻具，其势甚张，又犯福建地，奏遣兵讨之。九月，江浙、江西两省，会兵至石城县，弓兵宋伏成于兔子寮木麻坑禽五九，伏诛。

　　福建  至元十六年五月，降旨招闽地八十四畲未降者，十七年八月，陈桂龙父子反漳州，据山寨，桂龙在九层际畲，陈吊眼在漳浦峰山寨，陈三官水篆畲、罗半天梅泷长窖、陈大妇，客寮畲，余不尽录。十八年十月，官军讨桂龙，方元帅守上饶，完者都屯中饶。时桂龙众尚万余，拒三饶，寻捕得其父子，斩之。南剑州邱细春反，称镇国开国大王，改元昌泰。二十年八月，建宁招讨使黄华反，集亡命十余万，剪发文面，号陀头军，据政和县。十月，诏史弼、高兴、刘二拔都、伯颜将兵讨之，与福建忽刺出会合，华败，自焚死。

　　浙东  至元二十一年十月，台州仙居县有王仙人者，言今年五星朝斗，天崩地陷，合有圣人出，招立大将，置寨黄都南溪，民陈再一等从之为乱，败，自焚其屋，赴火死。二十六年二月，台州宁海人杨镇龙反，据玉山县二十五都，伪称大兴国皇帝，置其党厉某为右丞相，楼蒙才左丞相，以黄牌书其所居门曰“大兴国”，改安定元年，乘黑轿，黄绢轿罩，黄伞，得良民，刺额为“大兴国军”四字。二月一曰杀马祭天，受伪天符举事，蒙才等拜呼万岁。有兵十二万，七万攻东阳、义乌，余攻嵊县、新昌、天台、永康，宗王瓮吉■〈碍，角代石〉、浙东宣慰使史弼讨之，镇龙陷东阳县，寻禽诛。获其二印：一皇帝恭膺天命之宝；一护国护民威权法令奉命之印。

　　湖北  大德五年闰八月，怀德府麻用南木达，结构生蛮獏■〈犭巫〉犵狫，于麻用州界立寨，杀掠田大十什家，劫辛苦村洞主仰哄驴家。皇庆二年十一月，靖州青特团石榴山蛮吴千道作乱，寻降。延祐元年，沅州胡老鼠傜贼作乱，三月，招出其党蒲狗、向金朝、李部凯，至瓮省寨出官。七年六月，慈利州贞家山居民贞公，结怀德府河者洞驴合什用、谢甲洞巨仙什用、恩石洞没尔什用、安俱洞重达义等侵白水泉界。

　　湖南  至元十五年，全州教授唐子定，奉府檄招下清湘县西延溪蛮，皆持木状赴府中降，沽油团屋孙耶、捧水团门客耶、师哥骂耶、车田团喉无米耶、喉社勾耶、龙堂团近师耶、壬哥罗勾狰猛口团客多耶、小池团祖女耶、穿弟伞匠耶等共二十余团。此傜人，居深山穷谷巢穴中，不巾不裳，赤脚露胫，衣用牛羊血点白布作青花，逐幅相体凑成，无领袖。耕山地，种豆薯芋，产楮皮厚朴。大德二年，彬州可大老叛，官军杀其刘尊长、王寨司等，又有王公爹者，亦反。

　　四川  至元十四年五月，降旨付西川诸蛮夷部宣慰使咎顺，使招思州田景贤、沪州西南番蛮王阿永、叙州、筠连、誊串、豕鹅、昔霞等处诸族蛮夷。十五年，叙州剥骨蛮，杀使者。十七年六月，施州、市备、大盘、散毛等洞溪纳款。十九年发都掌阿永等民为兵，征答马剌、都掌等上言：“宋时未尝佥军，乞以马牛助军需。”从之，未几，征亦奚卜薛，起军，酋长阿峻等亦不从命。二十二年正月讨降，又巴耸农洞诸蛮。

　　三十年十月，西川行枢密院，奉诏征铁州、茂州、汶州西番蛮夷，其杀戮降下者必力溪等十五寨，其寨主曰：牛特、蛇必、乌麦、蒲雪韦吠、舍具、得输、只禅、非白、东非、勾巴等也。其未附而当征者，西番蚁磨、■〈男男〉成、独秦罢、强獐彻垓、颜苏、■〈口五〉则、客客、昔多、坡必立、兀刺、新而元、立山等也。

　　六年，陕西平章也速答儿，奉命进兵讨顺元、罗鬼、乌撒、乌蒙、东川芒部叛蛮。九月，也速答儿自叙州庆符直冲矣娘州，乌撒参政阿答赤自长宁直冲芒部，降下十八九，回军就粮，至永宁，阿永蛮雄挫反。雄挫藏八番反蛮蛇节部曲阿毡及其妻折躬折科，及芒部纳即弟卧踏，故于七年二月二十八曰反于赤水河，也速答儿就讨之，射死阿都，夺其金裹甲、镬子枪，九战得出叛境。闰五月，雄挫妻苏他，与招降官蔡闰文字一纸，略曰：“阿具阿卑赍得榜文，为我住在山箐，别无同伴蛮官，我自来不管官事，顺元结连诸夷作乱，差人邀我同叛，我虽是亲戚，断不曾听信。”又言“听得羿子杀讫使臣，不是蛮官本情，我亲去单洛，具与众蛮官报知，然后出来。”军中再令闰往招雄挫，六月，遣阿加阿抱持文字来，大意谓，我不反，使臣贪婪所致。十四曰，雄挫遣牌头阿底、下夷人阿大递文字降陕西省右丞，而称病不出，但令永宁路同知阿况之子委界赴官，盖其叔父也，又与必能阿模同行。朝廷必欲令雄挫入朝，移文行省，不出则进讨。十一月，雄挫呈，择二十四曰起程，续又呈再择十二月初三曰狗曰出部，二十四曰到鱼槽，与其部曲阿他及把事头目各者末未等二十九人赴京都，赏衣服、弓矢、鞍辔放回。

　　至大元年三月，大弟什用，集洗王、不鬼、散毛洞等兵，侵者等洞，既具出降，遣墨施什用、答昃什用赴阙。五月，归州巴东县唐伯圭言，十七洞之众惟容米洞、罔告洞、抽拦洞有壮士兵一千，余皆不足惧也，若官军讨之，可分四道：其一，自红钞寨，直趋容米、玩珍、昧惹、卸加、阿惹、石驴等洞；其一，从苦竹寨，抵桑厨、上桑厨、抽拦洞；其一，由绍庆至挲摩、大科、阳蔓师、大翁迦洞；其一，徵又巴洞问十万大帝什用，洞兵接应，如此可平。至治二年，散毛洞蛮大望什用，劫掠黔江县五里荒。三年五月，顺元洪番安抚劫掠卜哥所管寨民铜鼓、牛、毡等物。

　　西番  至元四年五月，崇庆等处从宜王遇等，令已降西番人大番官旁木及阿里吉，招到西番大和尚解设、三卜鲁大蒙、答谷族思蓬怯、将同族速恭麻、拘宰族鲜酌等共十一族。七年，从宜府遣投降番官颡和尚招到远番和尚石本杂、汝凤川番官独然堋入朝。二十三年，阵骨族六彪及其子合彪，结毡单族、条竹族寇脱思麻路，败之。二十六年，叠州西番人朵儿只牙思，招到生番心扌些等八族降。至大三年二月，云南省蒙光土官解罕上言，有弟三澜在西天界蓝塞守边，大德八年，三澜来言，西天地僻，不知是何达达军马，夺数寨而去，今年正月，三澜复遣火头官兜来言，西天使来，又有达达军马，杀西天王而立其孙，夺其堡塞，所乘马甚高大，蹲伏乃可鞯鞍，问此疆之外其主者谁？西天王对白衣所居，归奴来言玉善奴瓦英等乞降，持刀甲与头目皮先吉，且言每年贡异皮，以夏间答剌不鱼出时回还云云。

　　圆明和尚  延祐七年六月十三曰夜，奉元盩厔县终南景谷小高山僧圆明和尚，就扶风小员大家，纠合苏子荣等五十余人，各执桑木笏，持二剑，祀星斗，伪即位为皇帝，众呼万岁。圆明和尚者，姓白名唐兀台，年三十七，耀州美原县探马赤军。延祐七年四月，小高山湫池边，建禅庵诵经，寻移其母冯闰娥与弟广师皆来庵中，盩厔人来烧香者受戒牒，因与子荣等相识。至是，诫以七月五曰攻奉元路举事，其徒言普觉长老和尚，上元甲子合坐大位。六月二十九曰，扶风县人告变，官军捕之，唐兀台提剑，夜二更欲出山走，官军围之，遂相射，鸡鸣时复回庵中。七月一曰，陕西省参政朵里只八史中奉以兵捕贼，唐兀台藏其母于林中，与妻妙师及其党西循秦岭走，久之，弃伪印章草内，又无粮，唐兀台与妙师藏林中，令人下山探伺消息。八月五曰午时，唐兀台困睡，官军追及，执妙师等，唐兀台脱走。九曰，奉元路达鲁花赤伯颜，于白杨平阿禽唐兀台，伏诛。招捕事不止此，是惟取其人名、地名及事，与序相干者入注中。



