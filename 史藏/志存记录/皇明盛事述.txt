皇明盛事述     明 王世贞
    
　　●序
　　不佞生晚，当累洽之季，而又家世从缨绂后，窃有志慕说古公卿将相之盛。屈指西京以还，若功臣之族，鲜通籍者。计独有外戚王、马、梁、窦之属，虽鼎贵，不足道。而丞相彻侯父子相继，仅绛、条、韦、平两三氏而已。东京尚行谊，薄华腴，玄羔雁，施自黄，辟书征轮，遍于白屋。而关西之杨、汝南之袁，乃亦有四世为三公者。西晋之习，流为江左，蔓而北魏，门荫相籍，爵封迟及，一夫秉轴，则乘朱且垂百轮；九命弁冕，则戴貂讵止十辈。而李唐之史，犹有志宰相世系者。宋之郊恩；三事而下，推荫必数十百指，援荐亦不可胜数。至于元，而真王、彻候、三师、三公以至三省之长，非铁木之懿亲，则亦怯薛之华胃。阀阅朱紫，虽苦蝉绵，而（毛）毳膻腥，亡足称述。我明之世，文武判隔，浊泾清渭。贵极冕弁者，不参政纪；齿自缙绅者，靡开茅土。经术弛于纨绮，崇显局于贤科。以故视前代小逊焉。爰若和气磅礴，渊源流衍，虽义取侧微，材由自奋，而门积膏华，踪若凭倚。至乃德祉互凝，君臣交契，或蚤附风云，或恒依日月，禄位名寿，显融令终，代不乏人，人不泛遘，要亦有可纪者。夫侈庶汇之繁生，则思坤舆之厚，伟修鳞之孳育，则羡海王之广。以高帝之功德，超驾尧、舜；文皇之疆宇，远逾汉、唐。皇仁既宏，圣寿复高，维城裸将，绳绳振振。其为盛事，岂前代可拟？故略叙一二，冠之篇首，庶使谈者知所本云。 
    　　●卷一
    　　○太祖功德
　　高皇帝辟乾转坤，功只万古。又有古创业之主所不敢望者四：享天下三十一年，一也；圣寿七十有一，二也；自江左并中原，三也；太子诸王二十四人，公主一十六人，皆受册封，四也。于乎盛哉！
    　　○成祖功德
　　成祖文皇帝自起事至下京师，凡大小百余战，未尝不身冒矢石。即位之后，四征北虏，三下南交，舟车之地，无间大小远迩，悉奉琛币，若榜葛刺、满剌加、忽鲁谟斯等处，新受朝命为王者殆三十国。东逾辽水，鞑靼、女直、野人、兀良哈之地，立行都司、卫所，设官统治几三百处。直西部落数百种，皆重译来附，其请置官府，盖三之二。西南羌夷建宣慰、宣抚、安抚司及军卫，郡县增益数百。
　　自古讨西南夷，未有生得其王者。独是时下安南，得伪大虞上皇嫠（即胡一元）、伪虞国主黎苍（即胡大互）、伪越上皇简定、伪越王陈季犷、锡兰山国王亚烈苦纳儿、苏门答刺前王弟苏斡刺。
　　古西南夷国王未有来朝者，独其时氵孛泥国王麻邪惹加那乃来朝阙下，卒于京，子遐旺受封阙下。满剌加国王拜里迷苏剌，又苏禄国东王巴都葛哈叭答剌、西王麻哈剌吒葛剌麻、丁峒王叭都葛巴剌卜、古麻剌朗国王斡剌义亦敦奔俱来朝，受封爵。
　　自古封止中国山川，而独其时封日本山曰寿安镇国山，氵孛泥山曰长宁镇国山，余折枝国、满剌加国山俱曰镇国山，各立御碑。凡北讨及回銮所至，如灵显、翠秀等山，神应等十二泉，立马等五峰，诸壑谷坡甸冈献川圃硕戍之类，皆锡以嘉名，勒石垂永。
　　各国贡物，自金、银、犀、象、香药、珊瑚、玳瑁、鹤顶、龟筒诸器皿外，鸟则有孔雀、火鸡、红白鹦鹉、倒挂鸵鸟；兽则有麒麟、白鹿、白象、红猴、黑熊、黑猿、白鹿、福禄马、哈剌六足鱼、白獭，而中国亦自两进驺虞，人则有金衣银衣人、黑小厮；香则各色龙脑、奇南苏合油；布则兜罗、绵红、撒哈剌八者蓝觊木黑芜蔓番沙红绞节智杜花头乍莲花织人象之类。珍珠宝石奇怪之物，充刃天府。
    　　○二子即天位
　　宣宗章皇帝二子：长为英宗睿皇帝，次为恭仁康定景皇帝。
    　　○英宗再正位
　　英宗皇帝，一为太上皇帝，朔漠一年，居深宫七年，再改元为正统、天顺，践天子位总二十三年。故刘文安定之挽诗曰：“享国卅年高帝并，临朝八闰太宗同。”
    　　○再正东宫
　　宪宗以正统十四年为皇太子，以景泰三年封沂王，以天顺元年更御名复为皇太子，凡两赦。
    　　○藩王登极
　　太祖高皇帝以吴王登极，成祖文皇帝以燕王靖难登极，景皇帝以成阝王监国登极，世宗肃皇帝以兴世子登极，穆宗庄皇帝以裕王登极。
    　　○慈闱重庆
　　正统太皇太后张氏、皇太后孙氏，弘治太皇太后周氏、皇太后王氏，正德太皇太后王氏、皇太后张氏。至嘉靖初，寿安皇太后邵氏、昭圣皇太后张氏、章圣皇太后蒋氏、庄肃皇后夏氏，盖四宫并尊矣。
    　　○藩国之盛
　　熙祖凡四子：仁祖最幼，长寿春王，次安成王，次蒙城王。
　　仁祖四子：上最幼，长南昌王，次盱眙王，次临淮王。
　　太祖二十四子：懿文太子及文皇帝外，为秦愍王爽，国西安；晋恭王冈，国太原；周定王肃，国太原；楚昭王桢，国武昌；齐王，国青州；潭王梓，国长沙；鲁荒王檀，国兖州；蜀献王椿，国成都；湘献王柏，国荆州；代简王桂，国大同；肃庄王国甘州，移兰州，英辽简王植，国辽东，移荆州；庆靖王旃，国韦州，移宁夏；宁献王权，国大宁，移南昌；岷庄王便，国云南，移武冈；谷王惠，国宣府，移长沙；韩献王松，国平凉；渖简王模，国潞安；安惠王楹，国平凉；唐定王，国南阳；郢靖王栋，国安陆；伊厉王寻，国河南。
　　成祖四子：自仁宗外，为汉王高煦，初国云南，继青州，不行，移乐安；赵简王高燧，国彰德；皇少子高义，逝未受封。
　　仁宗十子：自宣宗外，郑靖王瞻，国凤翔，移怀庆；越靖王瞻墉，国衢州；蕲献王瞻垠；襄献王瞻善，国长沙，移襄阳；荆宪王瞻冈，国建昌，移蕲州；淮靖王瞻奥，国韶州，移饶州；滕怀王瞻垲，国云南；梁庄王瞻，国安陆；卫恭王瞻埏，国怀庆。
　　宣宗二子：英、景。
　　英宗七子：自宪宗外，德庄王见，国济南；许悼王见淳；秀怀王见澍，国汝宁；吉简王见浚，国长沙；忻穆王见治；徽庄王见沛，国钧州。
　　宪宗十四子：孝宗及未名长子外，悼恭太子极；兴王讳，国安陆；岐惠王榆，国德安；益端王槟，国建昌；衡恭王军，国青州；雍靖王云，国衡州；寿王楮，国保宁，移德安；汝王亨，国卫辉；泾简王舜，国沂州；荣庄王枢，国常德；申懿王楷，国叙州。
　　孝宗二子：自武宗外，蔚悼王厚炜。
　　睿宗即兴王讳：长□岳怀王，未名薨，追赠。
　　世宗八子：自穆宗外，哀冲太子载戛、庄敬太子载壑，景恭王载圳，国德安；颍殇王载卣、戚怀王载Ａ５、蓟哀王载贵、均思王载夙。
　　穆宗四子：自今上外，宪怀太子翊□、靖悼王翊□；潞王翊□，国卫辉。
　　今天下存者，大国凡二十四，盛哉！无论唐以后不世胙土，即汉中叶所余无几，宁能媲美于我明也。
    　　○宗室之盛
　　隆庆、万历之际，宗室蕃衍，可谓极矣。宗伯苛为革削，司寇严其条禁，以故时损时益，而其见在者余得而志之。
　　高皇帝子：秦，陕西西安府，亲王一位，在省，永寿王一位，镇、辅、奉国将军一百七位，镇、辅、奉国中尉五百七位，郡县主君二百四十二位，庶人一百四十九名。晋，山西太原府，亲王一位，在省，宁化、高平、庆成、平阳、西河等王共一十二位，镇、辅、奉国将军一千八十五位，中尉二千二百位，郡县主君一千五百十一位，庶人一百七十名。周，河南开封府，亲王一位，在省，永宁等王四十六位，镇、辅、奉国将军一千三百四十九位，中尉二千五百五十九位，郡县主君一千二百六十五位，庶人一十五名。楚，湖广武昌府，亲王一位，在省，永安等王六位，镇、辅、奉国将军一百九十八位，中尉六百四位，郡县主君四百四十七位，庶人四名。鲁，兖州府，亲王一位，在府，邹平等王八位，镇、辅、奉国将军一百六十位，中尉一百七十位，郡县主君二百四十九位，庶人六名。蜀，成都府，亲王一位，在省，内江等王六位，沣州华阳王一位，镇、辅、奉国将军四十六位，中尉七十二位，郡县主君五十六位，庶人无。代，大同府，亲王一位，在府，广灵等十王，蒲州山阴等二王，泽州宣宁四王，绛州灵丘王一位，忻州定安王一位，共一十八位，镇、辅、奉国将军一千二百七十九位，中尉一千三百四十位，郡县主君一千三百三十位，庶人一百五十名。肃，陕西甘州卫，亲王一位，在卫，淳化等王五位，镇、辅、奉国将军六位，中尉□位，郡县主君八位，庶人一名。辽，荆州府，亲王夺，在府，长阳等王九位，镇、辅、奉国将军一百八位，中尉一百五十位，郡县主君一百二十位，庶人十名。庆，宁夏卫，亲王一位，在卫，真宁等王六位，镇、辅、奉国将军六十一位，中尉五十六位，郡县主君五十七位，庶人六名。宁，江西南昌府，亲王夺，在省，乐安等王三位，镇、辅、奉国将军二百七十六位，中尉二百六十五位，郡县主君三百二十四位，庶人四十四名。岷，湖广武冈州，亲王一位，在州，安昌等王一十位，宝庆江川王一位，南渭王一位，共一十二位，镇、辅、奉国将军九十位，中尉十五位，郡县主君七十三位，庶人无。韩，陕西巩昌府，亲王一位，在府，襄陵等王一十七位，镇、辅、奉国将军四百三位，中尉五百八十六位，郡县主君六百四十三位，庶人二十九名。渖，山西潞安府，亲王一位，在府，陵川等王一十六位，镇、辅、奉国将军二百四十二位，中尉二百二十位，郡县主君二百七十六位，庶人十三名。唐，河南南阳府，亲王一位，在府，新野等王三位，镇、辅、奉国将军二十二位，中尉十五位，郡县主君三十五位，庶人无。伊，河南河南府，亲王夺，在府，方城等王二位，镇、辅、奉国将军二十八位，中尉二位，郡县主君二十二位，庶人二名。
　　文皇帝子：赵，河南彰德府，亲王一位，在府，临漳等王八位，镇、辅、奉国将军一百八十六位，中尉一百十七位，郡县主君二百八十三位，庶人三名。
　　昭皇帝子：郑，河南怀庆府，亲王一位，在府，东垣等王四位，镇、辅、奉国将军六位，中尉五位，郡县主君三位，庶人三名。襄，湖广襄阳，亲王一位，在府，枣阳等王四位，镇、辅、奉国将军十二位，中尉十位，郡县主君十位，庶人无。荆，湖文蕲州，亲王一位，在州，樊山等王五位，镇、辅、奉国将军三十八位，中尉四位，郡县主君二十八位，庶人一名。淮，江西饶州府，亲王一位，在府，永丰等王一十三位，镇、辅、奉国将军三十四位，中尉二位，郡县主君三十一位，庶人无。
　　睿皇帝子：德，山东济南府，亲王一位，在省，临朐等王五位，镇、辅、奉国将军七位，中尉无，郡县主君五位，庶人无。崇，河南汝宁府，亲王一位，在府，怀安等王三位，镇、辅、奉国将军七位，中尉无，郡县主君七位，庶人无。吉，湖广长沙府，亲王一位，在府，长沙等王二位，镇、辅、奉国将军四位，中尉无，郡县主君四位，庶人无。徽，河南钧州，亲王夺，在州，太和等王一十五位，镇、辅、奉国将军三十七位，中尉无，郡县主君二十七位，庶人无。
　　纯皇帝子：益，江西建昌府，亲王一位，在府，金<同戈>等王十二位，镇、奉国将军九位，中尉无，郡县主君十一位，庶人无。衡，山东青州府，亲王一位，在府，玉田等王共十位，镇、辅国将军十二位，奉国及中尉无，郡县主君一十四位，庶人无。荣，湖广常德府，亲王一位，在府，惠安等王四位，镇、辅国将军九位，奉国及中尉无，郡县主君一十五位，庶人无。靖江郡王一位，广西桂林府，在府，辅、奉国将军十五位，镇、辅、奉国中尉七百十二位，郡县主君七十四位，庶人一十四名。
　　共郡王二百五十一位，镇、辅、奉国将军七千一百位，镇、辅、奉国中尉八千九百五十一位，郡主县主郡君县君共七千七十三位，庶人六百二十名。而未封未名者，与齐府之庶高墙之庶皆不与焉。更二十年，而其丽当不亿矣，固千古所未有也。于乎盛哉！
    　　○庆成王百子
　　庆成王生一百子，俱成长，自封长子外，余九十九人并封镇国将军。每会，紫玉盈坐，至不能相识，而人皆隆准，极异事也。
    　　○皇太后父
　　英宗初，尊皇后孙为皇太后，父会昌伯忠存。今上初尊皇后陈为仁圣皇太后，父固安伯景行存，皇贵妃李为慈圣皇太后，父武清伯伟宇。近古所未有。
    　　○公侯子尚主
　　高帝时，驸马尚公主多以公侯子弟充之，而不甚拘年貌。易代以后，渐选之民间，而甚至驸马之父若职官则进级而俾令致仕，此大不可晓也。今案：洪武皇长女临安公主驸马李祺，太师韩国公李善长长子；第二女宁国大长公主驸马梅殷，汝南侯思祖子；第五女汝宁公主驸马陆贤，吉安侯仲亨子；第八女福清公主驸马张麟，凤翔侯龙子；第九女寿春公主驸马傅忠，颍国公友德子；第十一女南康公主驸马郭镇，武定侯英子。懿文太子女江都公主驸马耿，长兴侯炳文子。太宗长女永安大长公主驸马袁容，右都督袁洪子；第三女安成大长公主驸马宋琥，第四女咸宁公主驸马宋瑛，俱西宁侯晟子；第五女常宁公主驸马沐昕，西平侯英子。英宗第二女嘉善长公主驸马王增，靖远伯骥孙；第四女崇德长公主驸马杨伟，兴济伯善孙。
    　　○勋臣国戚
　　今诸王国亲，例不得为在京文武职官，而不知高皇帝假干城之寄，重维城之固，其意殊不尔也。案：魏国公徐达三女，一为文皇后，一为代王妃，一为安王妃。鄂国公常遇春女为懿文皇太子妃。卫国公邓愈二女，一为秦愍王次妃，一为齐王继妃。永平侯谢成女为晋恭王妃。宋国公冯胜女为周定王妃。定远侯王弼女为楚昭王妃。安陆侯吴复二孙女，一为齐王妃，一为唐定王妃。信国公汤和女为鲁荒王妃。凉国公蓝玉女为蜀献王妃。靖海侯吴高女为湘献王妃。武定侯郭英二女，一为辽简王妃，一为郢靖王妃。右都督袁洪女为岷庄王妃。右都督冯诚女为韩献王妃。内郭英二女，一为王妃，子为驸马，而妹又为高庙惠妃。袁洪一女为王妃，而子亦为驸马。
　　右二则，皆勋臣兼戚里，为一时之盛，而制亦与后稍异。
    　　○南直隶盛事
　　吾南直隶文献之盛，惟江、浙二省差足雁行，至于帝胃国封，则固不可同年而语矣。今案：太祖、太宗、仁、宣、英、景、宪、孝、武、世、穆及今上，凡十叶十二帝，兴、睿二赠帝，建文一出帝，秦、晋、周、楚、齐、潭、鲁、蜀、湘、代、肃、辽、庆、宁、岷、谷、韩、渖、安、唐、郢、伊、虞、吴、衡、徐、汉、赵、郑、越、蕲、襄、荆、淮、滕、梁、卫、德、许、秀、崇、吉、忻、徽、岐、益、衡、雍、寿、汝、泾、荣、申、景、潞亲王五十五国。后先秦十二王，晋八王、周九王、楚九王、齐一王、潭一王、鲁六王、蜀十一王、湘一王、代八王、肃七王、辽八王、庆八王、宁四王、岷七王、谷一王、韩十一王、渖六王、安一王、唐八王、郢一王、伊七王、虞一王、吴一王、衡一王、徐一王、汉一王、赵七王、郑五王、越一王、蕲一王、襄七王、荆八王、淮六王、滕一王、梁一王、卫一王、德四王、许一王、秀一王、崇五王、吉五王、忻一王、徽四王、岐一王、益四王、衡四王、雍一王、寿一王、汝一王、泾一王、荣二王、申一王、景一王、今潞王，凡三百二十一王。郡王，秦则永兴、保安、兴平、永寿、安定、阳、渭南、临潼。晋则高平、庆成、宁化、平阳、闻喜、和顺、永和、广昌、交城、阳曲、西河、方山、临泉、云丘、宁河、徐沟、太谷、河中、襄阴、安溪、靖安、旌德、荥泽、新化。周则汝南、顺阳、新安、祥符、永宁、汝阳、镇平、宜阳、封丘、罗山、内乡、胙城、固始、原武、鄢陵、河阴、项城、颍川、泌阳、义阳、临汝、沈丘、鲁阳、临湍、堵阳、河清、新会、义宁、平乐、崇善、海阳、安定、曲江、博平、汾西、鲁山、信陵、邵陵、莱阳、东会、富阳、会稽、浦江、丽水、应城、益阳、奉新、南陵、京山、华亭、宝坻、汤、瑞金、商城、临安、柘城、修武、安吉、汝宁、彰德、顺庆、保宁、仪封、安昌、遂宁。楚则巴陵、永安、寿昌、崇阳、武陵、黔阳、通山、通城、景陵、岳阳、江夏、东安、大冶、缙云、保康、武冈。齐则乐安、长山、平原。鲁则安丘、钜野、邹平、乐陵、东阿、东瓯、郯城、馆陶、翼城、滋阳、阳信、高密、归善、新蔡、东原。蜀则华阳、崇宁、保宁、崇庆、永川、罗江、黔江、内江、通江、德阳、石泉、汶川、庆符、江安、南川。代则广陵、潞城、山阴、襄垣、灵丘、宣宁、怀仁、隰川、昌化、定安、博野、和川、宁津、枣强、饶阳、乐昌、吉阳、溧阳、进贤、河内、富川、宝丰、砀山、新宁、永庆。肃则淳化、铅山、汾川、金坛、会宁、延长、开化、会昌、延安。辽则长阳、远安、巴东、潜山、宜都、松滋、益阳、湘阴、衡阳、应山、宜城、枝江、沅陵、麻阳、衡山、蕲水、肃宁、长垣、光泽、广元、靖宁、真宁、安化、岐山、安塞、弘农、丰林、巩昌、寿阳、延川、华阴。宁则临川、宜春、新昌、信丰、瑞昌、乐安、石城、弋阳、钟陵、建安。岷则江川、广通、南渭、安昌、充城、黎山、沙阳、唐年、南安、南丰、建德、遂安、长寿、绥宁、南漳、祁阳、广济、青林。谷则醴陵、韩则襄陵、乐平、临汾、裒城、通渭、平利、汉阴、高平、西德、陇西、宁远、长泰、永福、建宁、长洲、昆山、长乐、高淳、休宁、庆阳、崇明、长吉。渖则陵川、平遥、黎城、清源、稷山、福山、灵川、沁水、沁源、德平、辽山、内丘、广宗、唐山、永年、宜山、宿迁、吴江、定陶、云和、镇康、安庆、保定、德化。唐则新野、三城、新城、舞阳、文城、承休、荡阴、淅阳、郾城、卫辉。伊则光阳、方城、西鄂、万安。汉则济阳、临淄、昌乐、淄川、齐东、任城、海丰、新泰。赵则临漳、汤阴、襄邑、洛川、南洛、平乡、汝源、广宁、昆阳、广安、江宁、光山、秀水、成皋。郑则新平、泾阳、朝邑、盟津、河阳、信阳、宜章、繁昌、庐江、丹阳、真丘、东垣、德庆、崇德。襄则宁乡、枣阳、镇宁、郧城、永城。荆则都昌、樊山、富顺、永新、德安、都梁。淮则鄱阳、永丰、南康、德兴、顺昌、崇安、高安、上饶、吉安、广信、嘉兴、绍兴、建昌、金华、华容、德则泰安、济宁、临朐、高唐、临清、宁海、棠邑、利津。崇则瑞安、庆元、怀安、归德；吉则长沙、谷城。徽则太和、遂昌、景宁、建德、阳城、嘉定、新昌、庆云、隆平、伍城、太康、阳夏、德平、荥阳、怀庆、咸平、延津、孟津、上蔡、安阳、万善。益则崇仁、金溪、玉山、安东、舒城、阜平、铜陵、黎丘、浦阳、浮河、华山、筠溪、罗川、安仁。衡则玉田、新乐、高唐、齐东、邵陵、汉阳、武定、平度、宁阳、昌乐、寿张、商河。荣则福宁、惠安、永春、富城、贵溪。又广西靖江王同藩国。案：自此以至将军、中尉将三万人，皆中都之圣胤也。
　　追封王十七：高王某公、杨王陈公、徐王马公、滁阳王郭子兴、中山王徐达、开平王常遇春、岐阳王李文忠、宁河王邓愈、东瓯王汤和、黔宁王沐英、东平王朱能、河间王张玉、定兴王张辅、定远王沐晟、平阴王朱勇、宁阳王张懋、定襄王朱希忠。其以三代封者不载。
　　公国十九：韩国李善长、魏国徐达、鄂国常遇春、郑国常茂、开国常升、楚国廖永安、曹国李文忠、宋国冯胜、卫国邓愈、申国邓镇、信国汤和、颍国傅友德、凉国蓝玉、梁国胡显、淇国丘福、成国朱能、黔国沐晟、定国徐景昌、翊国郭勋。
　　侯国六十五：恩亲李贞、延安唐胜宗、吉安陆仲亨、江夏周德兴、淮安华云龙、济宁顾时、长兴耿炳文、临江陈德、巩昌郭子兴、六安王志、荥阳郑遇春、平凉费聚、江阴吴良、靖海吴祯、南雄赵庸、德庆廖永忠、南安俞通源、越隽俞通渊、广德华高、营阳杨、永嘉朱亮祖、宜春黄彬、宣宁曹良臣、永城薛显、东胜汪兴祖、西平沐英、安陆吴复、宣德金朝兴、安庆仇成、凤翔张龙、定远王弼、靖宁叶、永平谢成、西凉濮典、武定郭英、普定陈桓、东川胡海、鹤庆张翼、航海张赫、泰宁陈、武安郑亨、镇远顾成、永康徐忠、隆平张信、安平李远、成安郭亮、丰城李彬、西宁宋晟、永春王宁、广平袁容、富阳李让、宁阳陈懋、安远柳升、定西蒋贵、广宁刘安、昌平杨洪、武平陈友、南和方瑛、平江陈豫、武靖赵辅、襄城李瑾、瑞安王源、咸宁仇钺、安平方锐。
　　伯国二十六：忠勤汪广洋、襄城李、新宁谭忠、应城孙岩、忻城赵彝、云阳陈旭、广恩刘才、平江陈、安乡张兴、广宁刘荣、崇信费献、修武沈清、永宁谭广、平乡陈怀、定襄郭登、怀柔施聚、丰润曹义、武功徐有贞、宣城卫颖、彰武杨信、武强杨能、武靖赵辅、安平吴安、崇善王清、安仁王、庆阳夏儒。
　　大约侯国十之九，伯国十之八，公国则惟一英公非同乡耳。其它赠公赠侯如越之胡大海、郢之冯国用、虢之俞通海、泗之耿再成、梁之赵德胜、泾之陈亨、荣之姚广孝、蔡之张德胜、东丘之花云、崇山之李新、霍山之王简文、临沂之王真、崇安之谭渊。伯如景成之马荣、建平之高福、莱阳之周长、荥阳之潘毅、威远之方政、沐阳之金濂，不可数计也。
　　三公十九人：太师李善长、徐光祚、郭勋、朱希忠，太傅徐达、徐光祚、沐晟、柳溥、谭、陈锐、仇鸾、徐文璧，太保陈懋、朱勇、蒋琬、李瑾、卫钅享、陈、徐文璧。
　　三孤十七人：少师，文臣徐溥、杨一清、徐阶、李春芳、申时行，武臣张信。少傅，除二徐、杨、李、申已见外，胡氵荧、王鏊、许国，武臣杨炳。少保，除杨一清、徐阶、李春芳、申时行已见外，许国、高、顾鼎臣、胡宗宪，武臣陈钅惠、方承裕、顾寰、徐文璧、汤佑贤。
　　东宫三师四十九人：太子太师，文臣自三孤已见外，武臣自三公已见外，冯胜、傅友德、李景隆、丘福。太子太傅，文臣自三孤已见外，白昂、毛澄；武臣蓝玉、徐辉祖、朱能、柳升、沐琮、徐亻甫、沐昆、顾仕隆、李、沐绍勋、杨炳、徐文璧。太子太保，文臣自三孤已见外，金濂、俞士悦、陈镒、陆完、汪钅宏、秦金、顾可学、严讷、王锡爵；武臣自三公已见外，常升、孙恪、张儿、李勇、顾溥、朱麒、谭纶、柳、王瑾、陈王谟、徐鹏举、沐朝辅、沐昌祚、汤佑贤、李言恭。
　　内阁十五人：高、张益、苗衷、徐有贞、徐溥、王鏊、杨一清、靳贵、顾鼎臣、徐阶、李春芳、严讷、申时行、许国、王锡爵。
　　万历甲申、乙酉间，申、许、王同时在阁，而申为状元，王为会元，许为解元，申、王同会试，许与申又同乡试，尤盛而奇。
　　太宰十一人：余气、吕本、詹同、詹徽、倪岳、杨一清、陆完、汪钅宏、周用、胡松、严讷。
　　状元十六人：许观、邢宽、施、吴宽、钱福、毛澄、朱希周、顾鼎臣、唐皋、沈坤、李春芳、丁士美、申时行、孙继皋、沈懋学、唐文献、焦。
　　左丞相二人：李善长、胡惟庸。
　　右丞相二人：徐达、汪广洋。
　　平章军国重事一人：常遇春。它平章及行省平章多不可纪。
　　御史大夫三人：汤和、邓愈、安然。 

●卷二

　　○父子封王
　　陇西恭献王李贞，子岐阳武靖王文忠；黔宁昭靖王沐英，子定远忠敬王晟；东平武烈王朱能，子平阴武愍王勇。凡三家。

　　○三代封王
　　河间忠武王张玉，子定兴忠烈王辅，孙宁阳恭靖王懋。凡三代王。东平朱武烈王能，子平阴武愍王勇，又再世而定襄恭靖王希忠继之，亦可称三代也。

　　○封三代王
　　洪武中中山、开平、岐阳、黔宁，永乐中河间、东平，薨后俱封王，其曾祖、祖、父三代俱追封王爵，他功臣不得同。

　　○一门两公
　　中山王首佐太祖定天下，功业、爵位、朝班、庙享皆第一，封魏国公，岁禄独五千石，世世承袭。嗣公辉祖既殉节以终，次子增寿复以龙潜翊戴赠爵上公，启国于定。一门两公，往往对握二都兵政，诸勋贵无敢埒者。
　　又三女：一为文皇后，一为代简王妃，一为安惠王妃。

　　○父子三公
　　太师英公张辅，子懋复为太师，俱加阶特进，俱勋左柱国，俱再知经筵事，俱再监修国史，足称东第之冠。其次则朱保公永为太师，子晖为太保。孙会昌侯继宗为太傅，孙铭为太保。仅三家。

　　○父子赠爵
　　令典：开茅土者，公赠王，侯赠公，伯赠侯；其嗣爵者，非有奇功异能，不得加赠。今聊记之。除前封王外，元帅、赠河间公俞廷玉，长子平章政事、赠虢国公通海。魏国公、赠中山王徐达，次子左都督、赠定国公增寿。都督同知、赠蕲国公康茂才，子蕲春侯、赠蕲国公铎。都指挥、初赠荣国公、加赠河间王张玉，子英国公、赠定兴王辅，次子文安伯、赠文安忠僖侯儿，太平侯、赠裕国武襄公兀。平江伯、赠平江侯陈，子平江侯、赠黟国公豫。右都督、赠泾国公陈亨，子宁阳侯、赠国公懋。武进伯、赠武进侯朱荣，子嗣伯、赠武进侯冕。丰城侯、赠茂国公李彬，子嗣侯、赠丰国公贤。广宁伯、赠广宁侯刘荣，子广宁侯、赠峄国公安。恭顺侯、赠国公吴克忠，子嗣侯、赠凉国公瑾。会昌伯、累赠安国公孙忠，子嗣侯、赠郯国公继宗。抚宁伯、，曾抚宁侯朱谦，子保国公、赠宜平王永。庆云伯、累赠宁国公周能，子庆云侯、赠宣国公寿。

　　○三世知经筵再监修国史
　　英公辅知宣、英二朝经筵，监修仁、宣二朝《实录》，子公懋知孝、武二朝经筵，监修宪、孝二朝《实录》，至曾孙公溶，知今上朝经筵，监修世、穆二朝《实录》。亦本朝所无。

　　○父子兄弟封三国
　　鄂国常公遇春，子茂封郑国公，以罪废，复封弟为开国公，然皆遇春功也。父子兄弟封三国，足称盛事。又卫国邓愈，子申国公镇，其国名亦有二。

　　○三代尚书
　　尚书宰执大臣，汉则杨震四公，唐则张嘉贞三相耳。国朝尤不易得，唯南京兵部尚书林公瀚，瀚子南京礼部尚书庭机，庭机子南京礼部尚书廉，仅一家。

　　○父子尚书
　　父子俱仕至尚书者：吏部尚书兼翰林学士承旨詹公同，太子少保、吏部尚书兼都察院左都御史徽。案：詹同见任时，尚书尚止三品，今以其名职皆尚书，故记之。太子太保、吏部尚书何公文渊，刑部尚书乔新。少保、吏部尚书、谨身殿大学士兼东阁大学士王公文，南京礼部尚书宗彝。刑部尚书耿公九畴，太子太保、吏部尚书裕。南京刑部尚书周公，太子太保、礼部尚书经。南京礼部尚书倪公谦，太子少保、吏部尚书岳。刑部尚书施公礼，太子少保、礼部尚书、掌鸿胪寺事纯。太子少保、兵部尚书白公圭，太子少保、礼部尚书、翰林院学士钺。太子太保、吏部尚书王公恕，南京户部尚书承裕。南京工部尚书侯公瓒，户部尚书观。太子少保、吏部尚书许公进，南京户部尚书诰，少傅、太子太傅、吏部尚书、文渊阁大学士讠赞，太子太保、兵部尚书论。南京兵部尚书林公瀚，太子太保、工部尚书庭昂，南京礼部尚书庭机。南京吏部尚书王公华，新建伯、南京兵部尚书、都察院左都御史守仁。南京刑部尚书吴公洪，刑部尚书山。户部尚书李公瓒，太子宾客、户部尚书、翰林院学士廷相。太子少保、刑部尚书刘公，刑部尚书讠刃。南京工部尚书何公诏，刑部尚书鳌。少师、太子太师、吏部尚书杨公博，户部尚书俊民。南京礼部尚书孙公升，南京吏部尚书钅龙。先父都察院右都御史王讳，南京刑部尚书世贞。凡二十二家，四十七人。内詹、许俱太宰，倪氏俱学士，林氏俱司成。又朱复为燕府左相，位尚书上，而子为刑部尚书。杨公博为少师，而次子俊卿至都督同知，虽文武异途，然俱腰玉，皆可纪也。

　　○父子至三品九卿
　　若三品九卿，则翰林院学士朱公升，子礼部右侍郎大同。兵部右侍郎钟公勖，户部右侍郎永。吏部尚书赵公好德，工部左侍郎毅。户部尚书王公钝，户部右侍郎瀹。工部左侍郎陈公寿，户部右侍郎常。礼部左侍郎仪公智，太子太保、兵部尚书铭。工部尚书黎公澄，右侍郎叔林。礼部左侍郎蒋公骥，都察院左副都御史琳。工部尚书毕公亨，都察院右副都御史昭。少师、太子太师、吏部尚书、华盖殿大学士万公安，南京礼部左侍郎翼。兵部尚书兼大理寺卿程公信，礼部右侍郎、翰林院学士、赠尚书敏政。户部右侍郎李公暹，南京户部左侍郎益。吏部右侍郎杨公守陈，刑部右侍郎茂元。南京吏部尚书王公亻与，都察院右副都御史沂。太子太傅、刑部尚书白公昂，都察院右副都御史圻。都察院右副都御史李公介，兵部左侍郎昆。少傅、太子太傅、户部尚书、谨身殿大学士谢公迁，吏部左侍郎、翰林院学士丕。南京礼部尚书江公澜，工部右侍郎晓。兵部右侍边公镛，都察院左都御史宪，右副都御史德。礼部尚书刘公春，右副都御史彭年。南京工部尚书董公越，大理寺卿天锡。都察院右副都御史王公，右副都御史崇文。都察院右副都御史孙公钅遂，礼部尚书升。都察院右都御史刘公洪，右副都御史臬。刑部尚书杨公志学，兵部左侍郎守谦。太子太保、兵部尚书王公宪，都察院右副都御史汝孝。兵部左侍郎陶公谐，右副都御史大顺，吏部右侍郎大临。少师、太子太师、吏部尚书、华盖殿大学士严嵩，工部右侍郎世蕃。刑部左侍郎刘公玉，南京工部右侍郎悫。都察院右副都御史吴公瀚，通政司通政使三乐。兵部尚书王公邦瑞，南京刑部右侍郎正国。大理寺卿汪公文盛，南京吏部尚书宗伊。署兵部尚书李公燧、佥都御史材亦可附见。

　　○三代三品九卿
　　都察院右副都御史孙忠烈公燧，南京礼部尚书文恪公升，南京礼部右侍郎铤，吏部左侍郎钅龙。先大父用检公为南京兵部右侍郎，先父民应公为都察院右都御史兼兵部左侍郎，而贞不肖，亦忝南京刑部尚书。次则少师、大学士徐文贞阶，子太常卿球，孙太常卿元春。

　　○三代司马中丞
　　先大父以正德甲戌擢右副都御史；先父以嘉靖庚戌擢右佥都，甲寅转右副都，至右都、兵左侍；贞不肖，亦以万历甲戌忝转右副都，与先大父前后相去六十年，俱转侍郎，皆兵部。

　　○三代大司成
　　林文安瀚，子庭机，孙廉，俱为国子祭酒。三代国师惟王俭有之，近世罕见。

　　○三代翰林
　　林文安瀚为编修，庭机为检讨，廉亦为检讨至学士。三代翰林，亦国朝所无。

　　○四代尊官
　　刑部尚书刘公广衡，子湖广左布政使乔，乔子刑部左侍郎玉，玉子南京工部右侍郎懿。二品三品合四代，亦近世所无。

　　○父子文选郎中
　　黄公孔昭，子亻甫，成化、弘治中俱为文选郎中，皆久任。

　　○父子翰林
　　父子同在翰林者：唐应奉肃，侍讲之淳。胡阁学广，检讨童。金阁学幼孜，检讨达。王学士直，检讨资。曹学士鼐，修撰恩。倪学士谦，学士岳。杨中允鼎，学士时畅。商殿学辂，侍讲良臣。邹少詹济，礼部右侍郎兼左庶子。焦殿学芳，侍读黄中。刘阁学宇，编修仁。谢殿学迁，学士丕。江学士澜，修撰晖。杨殿学廷和，修撰慎。伦谕德文叙，谕德以训。孙中允升，谕德铤。晁洗马忄栗，庶吉士东吴，陈殿学以勤，学士于陛。张殿学居正，编修嗣修，修撰懋修。内胡氏、金氏、曹氏，皆以荫叙得之，而倪公父子光学，尤为盛事。

　　○父子提学
　　父子提学凡八家：北直隶御史顾潜，河南副使梦圭。湖广佥事蔡朝，云南副使云程。贵州佥事刘彭年，湖广副使起宗。山东副使杨博，河南副使俊民。广西佥事袁衮，山东副使尊尼。广东佥事潘恩，陕西副使允哲。湖广副使乔世宁，浙江佥事因阜。江西副使金贲亨，福建副使立敬。

　　○父子同科
　　会稽陶大顺，前名大壮，举癸卯顺天第九人，回籍复举戊午浙江第四人，又与子允淳嘉靖乙丑同榜。御史萧廪榜其门曰：“畿省两举经魁，父子同科进士。”先君同年陆主事杲，与子尚书光祖同顺天丁酉。

　　○子先父登进士
　　子先父登进士者：成化戊戌，杨少师廷和，又三年辛丑，父佥宪春。嘉靖丙辰，包宪副柽芳、曾尚书省吾，又三年己未，包之父郎中汴，又三年壬戌，曾之父参议。万历庚辰，董礼部嗣成，又三年癸未，父给事道醇。

　　○五世甲科
　　仁和江比，子澜，孙晓，曾孙圻，亦孙铎。巴县刘规，子春，孙彭年，曾孙起宗，玄孙世赏。凡五世甲科。

　　○父子赠官一品
　　父子生前无俱一品者，赠则有之。太子太保仪智，太师铭。太子太保邹济，少保。太子太保许进，太子太保诰，少保讠赞。太子太保林瀚，少保廷昂。太子太保节瓒，太子太保廷相。实以尚书赠者三家耳。若仪、邹二公以三四品得之，则东宫恩也。

　　○勋臣累世不绝谥
　　东平朱武烈王能，子平阴武愍王勇，勇子太师庄简公仪，仪子太傅恭僖公辅，辅子太傅荣康公凤，凤从子定襄恭靖王希忠，太傅忠僖公希孝。

　　○文臣父子赐谥
　　父子俱得谥者凡十五家：朱忠定复，荣愿。仪文简智，忠襄铭。邹文敏济，康靖。王毅愍文，安简宗彝。周庄懿，文端经。耿清惠九畴，文恪裕。白恭敏圭，文裕铖。倪文僖谦，文毅岳。王端毅恕，康僖承裕。许襄毅进，庄敏诰，文简讠赞，恭襄论。林文安瀚，康懿庭昂。孙忠烈燧，文恪升。陶庄敏谐，文僖大临。杨康惠志学，恪愍守谦。又宋忠肃崇禄仕元，而子文恪讷。案：倪父子同谥“文”，尤为卓绝。

　　○武臣父子同谥忠
　　河间忠武王张玉，子定兴忠烈王辅。文安忠僖侯儿，威远忠毅伯方政，子南和忠襄侯瑛。

　　○祖孙尚书
　　祖孙至尚书者：工部尚书薛公祥，南京兵部尚书远。工部尚书王公永寿，少师、吏部尚书琼。兵部尚书孙公原贞，南京吏部尚书需。太子宾客、户部尚书刘公中数，太子少保、吏部尚书机。若太子太保、兵部尚书刘庄襄公天和，荫孙守有至太子太傅、左都督掌锦衣卫事。虽文武异途，而皆至文衔一品，亦可附见。

　　○祖孙三品九卿
　　刑部尚书刘公广衡，刑部左侍郎玉。兵部右侍郎乔公毅，少保、太子太保、吏部尚书宇。工部右侍郎、赠礼部尚书黄公孔昭，礼部尚书绾。礼部左侍郎李公嘉，兵部右侍郎震。都察院右副都御史曹公凤，南京工部尚书亨。兵部左侍郎、赠尚书陶庄敏公谐，吏部右侍郎、赠尚书文僖公大临。

　　○兄弟封爵
　　赠郢国公冯国用，宋国公胜。楚国公廖永安，德庆侯永忠。赠虢国公俞通海，南安侯通源，越隽侯通渊。江阴侯赠江国公吴良，靖海侯赠海国公祯。巩昌侯赠陕国公郭子兴，武定侯赠营国公英。归仁伯陈友富，怀恩伯友直。沐春西平侯，弟晟袭，进封黔国公，弟昂左都督赠定边伯，弟昕驸马都尉。英国公赠定兴王张辅，文安伯赠文安侯儿，太平侯赠裕国公兀。嗣魏国公徐钦，衍定国公景昌。恭顺侯吴克忠，广义伯管者，赠遵化伯克勤。昌平侯赠颍国公杨洪，武强伯赠武强侯能。已上各自积战功开茅土，而辅、儿兀三人为尤盛，沐氏亦几焉。彭城伯张昶，惠安伯。庆云侯周寿，长宁伯。瑞安侯王源，崇善伯清，安仁伯。昌国公张鹤龄，建昌侯延龄，系戚畹。若泰安伯张富，安定伯容。高平伯谷大宽，永清伯大亮。皆阉人推恩者也，附记于后。

　　○兄弟尚主
　　永乐中，西宁侯宋晟子琥、瑛，一时尚公主拜驸马都尉，相继嗣父爵镇守甘肃。

　　○兄弟尚书
　　南京工部尚书蒋公，少傅、太子太傅、户部尚书、谨身殿大学士冕。太子太保、户部尚书石公，少保、太子太保、吏部尚书、武英殿大学士缶。南京户部尚书许公诰，少傅、太子太傅、吏部尚书、文渊阁大学士讠赞，太子太保、兵部尚书论。太子太保、工部尚书林公庭昂，南京礼部尚书庭机。案：许氏既三人，而少傅宫保复腰玉，尤人间所希。
　　少保、吏部尚书、文渊阁大学士彭公时，太子少保、礼部尚书、翰林院学士华。少师、太子太师、吏部尚书、华盖殿大学士费公宏，少保、太子太保、礼部尚书、翰林院学士き。工部尚书掌大理寺杨公守随，南京吏部尚书守。南京礼部尚书李公机，南京兵部尚书遂。

　　○兄弟三品九卿
　　少保彭公时，尚书华，工部右侍郎礼。大理寺卿章公格，都察院右副都御史律。吏部右侍郎杨公守陈，南京吏部尚书守，工部尚书守随。都察院右副都御史周公季麟，右都御史季凤。少师、太子太师、吏部尚书、华盖殿大学士杨公廷和，兵部左侍郎廷仪。礼部尚书汪公俊，吏部左侍郎伟。少保、太子太保、礼部尚书席公书，吏部左侍郎春。吏部尚书罗公钦顺，都察院右副都御史钦忠。工部右侍郎陈公缶，都察院右副都御史瑛。吏部右侍郎欧阳公铎，礼部尚书德，南京工部侍郎塾。都察院右副都御史刘公渠及臬。南京户部尚书张公珩，户部右侍郎比。工部左侍郎郭公，南京工部右侍郎{般金}。少师、大学士徐公阶，南京刑部右侍郎陟。都察院副都御史万公潮，礼部侍郎浩。通政使汪公宗元，南京吏部尚书宗伊。兵部尚书陈公瑞，右侍郎省。都察院右副都御史陶公大壮，吏部右侍郎大临。若南京兵部尚书刘龙，弟左佥都御史夔。都察院右佥都御史高捷，弟少师、中极殿大学士拱。礼部尚书陆树声，弟右佥都树德。右副都御史张衤会，弟右佥都御史。南京工部尚书翟公，弟太常卿瑛。近时南京吏部尚书孙公钅龙，南京礼部右侍郎铤。通政使徐公元气，兵部侍郎元泰。亦可附见。

　　○兄弟翰林
　　兄弟三人入翰林者凡二家：王编修琏、赞善遂、侍讲，在洪武、永乐间。汪尚书俊以学士，侍郎伟以侍读，太常卿佃以侍讲，在弘治、正德、嘉靖间。
　　若二人入翰林，沈学士度，庶子粲。周庶子述，编修孟简。彭学士时，学士华。杨学士守陈，学士守。费学士宏，学士き。许编修讠赞，检讨诰。孙中允绍先，检讨绍祖。刘学士龙，检讨夔。秦中允鸣夏，学士鸣雷。何学士洛文，检讨洛书。张编修嗣修，修撰懋修。内沈氏以善书荐，然在翰林供奉俱三十年，实为史职。周虽从昆季，然同年及第，上御批云：“兄弟齐名，古今罕比。”而费氏宏，侄懋及第为宫赞，子懋中为庶吉士；张氏居正居首揆，而嗣修兄弟复以及第，凡三人，亦一时盛事。

　　○兄弟赐谥
　　文臣：彭文宪公时，文思公华。杨文懿公守陈，康简公守随。周僖敏公季麟，康惠公季凤。费文宪公宏，文通公き。凡五家，而周为同产。武臣则江国吴襄烈公良，海国襄毅公祯。陕国郭宣武公子兴，营国威襄公英。国吴壮勇公克忠，遵化僖愍伯克勤。太傅庆云周恭和侯寿，太保长宁荣僖伯。定襄朱恭靖王希忠，太傅忠僖公希孝。若兄弟三人赐谥者，文臣：许庄敏公诰，文简公讠赞，恭襄公论。武臣：西平沐惠襄侯春，黔国公、定远忠敬王晟，定边武襄伯昂。定兴张忠烈王辅，裕国勇襄公兀，文安忠僖侯儿。而皆同产，尤为奇绝。

　　○庚辰首甲兄弟
　　万历庚辰，第一甲第一人江陵张懋修，兄敬修。第二人汉阳萧良有，弟良誉。第三人华州王庭撰，弟庭谕。皆同科进士，又同胞也，古今所稀。

　　○叔侄尚书
　　从父犹子相继至尚书者：屠宫傅氵庸，宫保侨。章宗伯懋，司空拯。张大司马时彻，大司马邦奇。闵少保，宗伯如霖。闵礼书楷，刑书煦。

　　○叔侄封爵
　　洪武初，归仁伯陈友富，怀恩伯陈友直，侄归德侯理以降附封。又景泰、天顺间，石亨以忠国公总禁兵，而侄彪以定远侯为征西前将军镇大同。杨洪总禁兵，封昌平侯，及弟武强伯能、从子信封彰武伯，为西北大将。

　　○父子同时大位
　　国朝分宜在相位，而子为侍郎，然是荫官耳。若万文康安以少师居首揆，而子翼为兵部右侍郎。李文敏廷相为南吏侍，父瓒为右副都。林公庭机为南大宗伯，子廉为北少宗伯。武臣则李贞为恩亲侯，而子文忠封曹国公；昌平侯杨洪与子左都督俊，同总京营兵马，差可记也。

　　○父任内阁长吏部子孙登第
　　父见任内阁，而子及第者：弘治乙丑谢文正子丕，正德辛未杨文忠子慎，万历丁丑张文忠子嗣修、庚辰懋修。成进士者，正德戊辰焦少师子黄中，嘉靖癸未杨文忠子慎，丙戍费文宪子懋贤，甲辰翟文懿子汝俭、汝孝，隆庆戊辰陈少傅子于陛，万历丁丑吕文简子兴周，庚辰张少师子嗣修，张少傅子嘉徵，癸未少傅次子甲徵，申少保子用懋。孙成进士者，成化丁未万文康孙弘璧。见任吏部尚书而子成进士者，嘉靖己未吴太保子绍。武进士第一者，隆庆戊辰杨襄毅子俊卿。可谓一时之盛，然成化以前皆无之。

　　○妇翁与婿同在大位
　　国朝妇翁与婿同时大位者，洪武初宋国公冯胜以大将军北讨，而婿郑国公常茂参其军事。正德中周文端经为太子太保、礼部尚书，婿曹元以太子少保、兵部尚书入阁。孙需为南京吏部尚书，婿费宏为太子太保、武英殿大学士。陈金为少保、左都御史，婿蒋冕为少傅、谨身殿大学士。太子太傅、成国公朱仪守备南京三十年，而婿太子太傅、魏国公徐亻甫代之。又洪武中刘学士三吾预机密，而婿赵勉为户部尚书，以勉累得罪。嘉靖中吴太保鹏为吏部尚书，而婿董公份为学士，无何亦迁部尚书。

　　○父子兄弟有文名
　　弋阳汪凤以进士至参政，而子郎中亻巽、大宗伯俊、少宰伟、太常佃高科有文行。吾郡皇甫重庆录博雅，而子乡进士冲，按察氵孝氵方，工部濂，俱以古文辞名于世。又青州冯按察裕，子乡进士惟健、行人惟重、郡ヘ惟敏、光禄卿惟讷，亦庶几焉。其词翰彪映，自谓逾于貂珥之连绵也。惟重子至仪为按察副使，孙琦为侍讲。

　　○公侯父在受封
　　洪武中，李文忠以浙江行省平章封曹国公，而父贞以恩亲侯进封如之。胡显以都督佥事封梁国公，而父泉以致仕都督封亦如之。永乐初，郑亨以都督佥事封武安侯，父用以致仕千户封亦如之。
　　嘉靖初，南京兵部尚书王守仁封新建伯，封其父南京吏部尚书华如之。又宣德初，会宁伯李英，封其父右都督南哥亦如之，南哥，降虏也。

　　○孤卿封父
　　内阁则黄公淮、李公贤、杨公廷和，父封少保。刘公、严公讷，父封太子太保。李公春芳，父封少傅。张公四维，父封少师。独张公居正，父自少保、少师以至加特进、左柱国，凡四膺诰命。封尚书则彭公时、刘公吉。内淮、及严公、李公，皆得归政终养，彭公父毓义后公七年始卒，而二李、彭、杨、二张，俱首揆，尤为卓绝。
　　尚书则吏部屠公氵庸、郭公朴、梁公梦龙，户部黄公福、贾公应春、高公，兵部白公圭、翁公万达、杨公博、张公学颜，刑部开公济、张公子麟，工部胡公松、曾公省吾。南京兵部则王公守仁，礼部则林公廉。王公封伯，见前。内氵庸父封太子太傅，子麟、梦龙父封太子太保，廉父庭机自为尚书。其他尚有未及封，或封止三品者。
　　嘉、隆、万之际，吏部则郭公，内阁则严公、李公、二张公，咸父母具庆，尤为一时之盛。而李公状元及第时，见其祖父子孙，罢相时又见其父子孙曾。江陵张公封，其父母仅六十余，士林以为美谈。
　　若恩礼之盛，新都公以封少保，公老疾乞归，不许，特诏遣医驰驿问疾，赐少牢，上尊白粲宝钞，令守臣存问。兴化公父没，治葬外加二祭。江陵公父没，加三祭，命子编修及司礼太监代治丧，遣官祭葬。

　　○一门高第
　　谢文正迁以解元会魁中状元，而子丕复以解元会魁及第。伦谕德文叙以会元中状元，而长子通参以谅复领省解，次子祭酒以训会元及第，此其最盛者也。黄行人乾亨、子御史如金，伍参政□、子都御史符，史佥事俊、子尚书道，毛文简纪、子太仆渠，张侍郎志淳、子副使合，俱父子解元。曾状元鹤龄、孙追，费状元宏、从子懋中，罗文庄钦顺、从子呈，俱进士及第。孙文恪升及第，而子铤乡荐第一，钅广会试第一，升弟堪武会举第一，至都督。刘尚书龙，祖副使洁，父刑部凤仪，俱乡试第四人，龙及子郎中承恩俱第二人。葛少保守礼与其孙庶吉士曦，俱山东解元。若兄弟高科，如永乐甲申周庶子述，长史孟简，同科及第。正统、景泰中，彭文宪时中状元，文思华中会元，然是从弟兄耳。杨文懿守陈、尚书守，刘文简春、参政台，王文庄鸿儒、布政鸿渐，俱解元，而守、春复及第，其三兄俱谥“文”。杨光禄惟聪己卯解元，辛卯状元，而兄庶子惟杰丙戌及第，尤为盛事。吾州王宫保锡爵经魁会元及第，而弟鼎爵复会试第五人，宫保子衡北京乡试第一人。江陵张嗣修第一甲第二人，弟懋修第一甲第一人。王刑侍宗沐以《春秋》中第三人，而子郎中士琦、知州士崧、知县士昌，俱连以《春秋》中第五人，俱成进士。参政曹楼与祖父俱应天解元。

　　○三代甲科同时俱在
　　少师、大学士万安戊辰，子南京礼部右侍郎翼丙戌，孙翰林庶吉士弘璧丁未。致仕提学佥事杨春辛丑，子少师、大学士廷和戊戌，孙翰林修撰慎辛未。南京兵部尚书林瀚丙戌，子右参政庭昂己未，孙礼部主事炫甲戌。抚州知府林春泽甲戌，子户部右侍郎应亮壬辰，孙提学副使如楚壬戌。礼部尚书董份辛丑，子南工科给事中道醇癸未，孙礼部郎中嗣成庚辰。三代俱无恙。 

　●卷三

　　○父子兄弟贵盛一时
　　嘉靖初，《武宗实录》完，少保、大学士费公宏进少师，从弟编修き进左赞善，从子懋中进修撰，而子懋贤复为庶吉士。隆庆初，徐公阶以少师当首揆，而弟陟为南少司寇，长子以太常卿掌尚宝司，次子瑛、少子琨俱为少卿归，后孙元春举进士，亦为太常寺卿。杨公博以师傅位太宰，而子俊民以会魁历提学、太仆少卿，后至侍郎；俊卿乡武会第一，至锦衣卫都指挥，后至都督同知；俊士举进士，一子乡举，余荫叙又二人。没后俊卿子元祥十九举进士，为翰林检讨。万历初，张公居正太师当揆，而子懋修为仪部郎，嗣修榜眼、敬修状元为翰林编修、修撰，简修为锦衣卫指挥同知。景泰中，杨颍公洪以昌平侯挂镇朔大将军印镇宣府，从子信以都督同知充宣府左参将，从弟能以都督佥事充宣府右参将，子俊以左都督总三千营兵马，领敕，候有声息为后继。宁远伯李成梁以太保镇辽东，子如松以都督佥事镇宣府，如柏以督都佥事充副总兵，如桢以都指挥使掌南镇抚。可谓文武一时一家之盛。张后阖门削夺，杨氏俊嗣侯，信、能皆封伯。

　　○郭氏子孙蕃显
　　武定侯营国威襄公郭英兄弟四人，长早卒，次子兴以军功封巩昌侯，赠陕国公，谥宣武；次德成，福建都指挥。姊为高皇帝妃。子十二人：镇、铭、镛、鉴、钥、铨、钰、钫、镔、钢、钥。镇，驸马都尉，尚永嘉公主；铭，辽王府典宝，追封武定侯；镛，中军都督府右都督；鉴，中都留守司副留守；钥，散骑舍人；钰，赠承德郎，尚宝司丞；钫，旗手卫指挥使。女九人：长适府军卫指挥佥事蔺瑜，次适济宁卫指挥使戈某，次辽王妃，次适府军卫指挥佥事赵斌，次郢王妃，次适金吾右卫指挥同知范聚。孙男二十有八：琮、玄、璧、塘、瑾、武、、登、、、玮、瑷、、璨、贵、琬、琰，余尚幼。琮，府军卫指挥佥事；玄为都督同知袭武定侯；武，尚宝司丞；，梁王府典宝。曾孙登为名将，封定襄伯，赠侯，女为仁宗昭皇帝贵妃。公之勋名禄位虽未敢上跻汾阳，而子孙之盛，殆有光于昔矣。

　　○门宗仕宦
　　一门科第禄位之重，弘治、正德间无过于鄞县杨氏者：吏部右侍郎、詹事府丞守陈，南吏部尚书守，工部尚书掌大理寺事守随，广西右布政使守隅，皆昆季也；刑部右侍郎茂元，按察使茂仁，皆守陈子也。
　　灵宝之许，则太子少保、吏部尚书进，进子少保、吏部尚书、文渊阁大学士赞，南京户部尚书诰，太子太保、兵部尚书论及诸子孙为郡守、曹郎、登科甲者又十余人。
　　福州之林，自郡守元美，子南京吏部尚书瀚，瀚子太子太保、工部尚书庭昂，南京礼部尚书庭机，庭昂子通政司参议炫，庭机子南京礼部尚书廉，建昌知府烃及他荫叙者亦不下数人。
　　吴江之吴，尚书洪，子尚书山，参政岩，知府昆，诸孙行太仆卿邦桢，曾孙布政承焘，余乡贡士凡五人。
　　余姚之孙，副都御史赠尚书燧，子都督佥事堪，尚宝卿墀，南京礼部尚书升，堪子都督同知钰，升子礼部侍郎铤，刑部侍郎钅龙，布政使钅宗，太常少卿钅广，钅龙子进士如法，墀子亦举乡试。
　　铅山之费，少师大学士宏，少保、尚书き，伯父参议，宏子武选懋贤，从子修撰懋中，工部郎中懋良。
　　四川之刘，御史规，子尚书春，参政台，春子副都御史彭年，彭年子行太仆卿起宗，子布政使世赏，台子参政鹤年，后有右都御史世曾，荫叙者亦数人。
　　若宗党贵盛一时者，嘉靖间少宰欧阳铎，大宗伯德，少司空塾，少保必进，太仆卿衢，都御史重，御史席，余丞郎守令数人。
　　少司马潘珍、潘旦，少司空希曾，大司空鉴，大司马潢。
　　及会稽之陶参议怿，司马都宪谐，少宰学士大临，南大宗伯承学，布政使幼学，参政大年，都御史大壮，布政使大顺，宪副大有，尚宝丞允淳，主事允宜，编修陶望龄，九进士，而荐乡科者又十余人。

　　○阙里恩泽
　　洪武初年，衍圣公孔希学来朝，诏袭封，予诰，还其祭田，备礼器乐器乐舞。置属官，管句、典籍、司乐各一员。会班亚丞相。十七年，子讷嗣，来朝，特赐一品织文诰命，白玉轴。每岁入觐，得给符乘传，班序文臣首。洪熙元年，彦缙来朝，赐第东安门北。景泰三年，赐三台、银印、玉带、麒麟服。六年，子弘绪嗣，入朝，赐玉带，以躯小，去二胯授之，俾藏焉。又范金为图书，其文曰“谨礼崇德”以赐。天顺元年入朝，上见便殿，握手置膝上与语，改赐大第，给三氏教授印，开生员岁贡格，蠲孔氏田租。弘治中，加庙祭礼乐。景泰、弘治、嘉靖、隆庆四幸学，衍圣公率三氏子孙观礼，公赐大红织金仙鹤罗纱帽、金镶犀束带，三氏各冠带有差。
　　又衍圣公次子一人为子思后，得世袭五经博士，而嫡系在衢州者亦得世袭五经博士，还其西安祭田五顷。在河南省世袭国子学正。又族之贤者一人，世为曲阜知县。后先给复其家人五百名。
　　永乐中，其宗人孔谔以会试副榜第一人见皇太子，特授左春坊左中允，后改御史。天顺中，其宗人公恂自礼科给事中超拜为詹事府少詹事。

　　○义门恩泽
　　浦江郑氏有《恩育录》，予节其略，笔之以见祖宗风励天下之意。洪武十四年，为内藏金银事发，连郑氏，以义门故释之。家长郑濂、郑面见，擢福建左参政，吏部奏无见缺，添设左参议，授之。二十六年，诏郑氏子弟三十以上者来见，擢郑济左春坊左庶子，伴太孙。三十年起取天下税户，郑沂入见，授礼部尚书，以其从子为御史。永乐十二年，御名七十二岁，进《平胡诗》，称旨，乞归，上曰：“教翰林院写敕书，礼部宴他用正官，陪教坊伎乐。”陛辞，赐金绣衣楮帛。荐从子甚可用，上曰：“御史举，也除御史。”后累迁大理寺丞。永乐十七年，北京初受贺，致仕御史及弟致仕长史楷来朝，赐宴及楮币与《为善阴骘》二部，上曰：“他家人多，与二十部。”十九年，翰林检讨郑叔美以告病例为民。仁宗立，与子弟来朝，上顾：“长者非郑检讨乎？何为冠平巾？”吕震以故对。上特诏子冠带致仕，各赐钞二千贯，给驿舟还家。

　　○王氏奇迹
　　万历中，吾州王锡爵以会元及第，四十余而至少宗伯，抗时相，直节重天下。会其弟提学副使鼎爵归省父封，詹事梦祥母吴淑人俱无恙，女昙阳子以贞节得仙，白日升举。后五载，服初礻覃，召入，为文渊阁大学士，天下艳之。

　　○番将子孙兄弟勋烈
　　永乐中，番将吴允诚来归，居凉州，累功封恭顺伯。长子克忠进封侯，孙瑾嗣侯。克忠、瑾俱以殉节开公号，赐美谥。次子管者以都督累功封伯，少子克勤复以都督同克忠殉节，封伯赐谥，虽日之盛，不得专于前矣。故拈出之。

　　○三番将种
　　永乐虏酋阿鲁台尝受国家印诰，为太师、和宁王，后败于他部，见杀。其子阿卜俺只来归，仕至左都督。子勇以和为姓，累功封靖安伯，子孙世锦衣卫指挥。阿鲁台时忌其别部王也先土干来归，封忠勇王，累加至太保，卒无子，甥把台从封忠勇伯，赐姓名蒋信，卒，子善嗣。罗秉忠，沙州左都督困即来子，累功封顺义伯。皆酋长贵种也，故志之。

　　○师弟同居内阁
　　李文达贤以吏书、学士入内阁，而薛文清以礼侍、学士继之，李公，薛公之讲学门人也。杨少师廷和为靳宫保贵座主，靳公又尝受业杨少师一清，二杨先后入，皆同官。近袁少傅炜为少师徐公阶督学所取士，少保江陵张公居正为徐公教习庶吉士。弘治乙丑，少傅谢公迁廷试读卷，己丑与是科进士翟公銮同居内阁。正德庚辰，少保石公缶以礼侍主考，丁亥罢相，是科进士张公孚敬实代之，张公加至少师，而主考李公廷相犹为侍郎。嘉靖戊戌，分宜以礼书知贡举，辛酉与是科及第进士袁公炜同居内阁。若经房取士年位相迩者，所不论也。

　　○文臣一时十玉
　　陆文裕《玉堂杂笔》谓：正德二年，内阁李公东阳为少师，焦公芳、王公鏊俱加少傅，冢宰许公进、大司马刘公宇、宗伯李公杰、司寇屠公勋、司徒顾公佐、司空李公钅遂，皆赐玉带。寻，屠公氵庸以太子太傅掌都察院。孤卿十玉带，以为奇事。然武庙以左班皆老臣，而服色不称，故赐玉耳，不为奇也。景泰三年，吏部王公直、礼部胡公氵荧俱以少傅，内阁陈公循、高公、兵部于公谦俱以少保兼宫秩，户部、都察院王公文俱先为太子太保，吏部何公文渊、兵部仪公铭、刑部俞公士悦、工部石公璞、都察院陈公镒、王公翱俱以易储加太子太保。盖一品而玉者十三人。正德末，内阁杨公廷和、梁公储、兵部王公琼俱少师，内阁蒋公冕、少傅毛公纪、吏部陆公完、都察院陈公金俱少保，刑部张公子麟、工部李公钅遂、都察院王公俱太子太保，一品十人。赐玉者，户部郑公宗仁、礼部毛公澄，又二人，尤为一时之盛。

　　○内阁六相
　　永乐初，内阁七人，如解公辈初以六品后稍进为五品而已。宣德元年，杨公士奇以少傅，黄公淮以少保，杨公荣以太子少傅，金公幼孜以太子少保，杨公溥以太常卿，寻黄公移疾去，而进尚书陈公山、张公瑛，凡六人。景泰末，陈公循、高公、王公文俱以少保，萧公、江公渊以太子少师，商公辂以兵部左侍郎。隆庆初，徐公阶以少师，李公春芳、郭公朴以少傅，高公拱以少保，俱内阁。而陈公以勤、张公居正以尚书侍郎人，未几加保傅等官，盖前后满六人者三而已。

　　○二相同时极品
　　正德四年，李公东阳首揆，焦芳次之。七年，李公仍首揆，杨廷和次之。十四年，杨公首揆，梁储次之。皆少师、太子太师、吏部尚书、华盖殿大学士，而杨与梁又皆特进、左柱国。四公皆同年，为一时之盛，而焦以阿附中官见时诋。正统三年，杨公士奇、杨公荣皆少师，又同姓，然一为兵书、华盖殿学，一为工书、谨身殿学。嘉靖三十六年，夏公言、严公嵩俱为特进、少师、太子太师、吏部尚书，俱华盖殿，唯夏至上柱国，小异耳。二公同乡而好不终。

　　○翰林十五学士
　　天顺初，上拟学士多，以陈汝言“十八学士”语解。案：此时内阁，李文达贤、吕文懿原、彭文宪时，并李绍、黄谏、林文、刘定之皆学士，倪谦、钱溥为讲读学士，仅九人。弘治中，吴文定宽以礼书，梁文康储、王太宰华以少詹，俱兼学士，杨少师廷和以坊学兼读学，武少卿卫、张太常芮、江文昭澜、刘文肃忠、刘太宰机俱光学，杨太常时为读学，时有翰林十学士之称，并内阁刘、李、谢，南京张东白元祯为十四人，固已盛矣。嘉靖戊午，内阁自三大学士严、徐、李外，礼部则吴尚书山、茅侍郎瓒、袁侍郎炜，吏部则郭侍郎朴，詹府则李石侍郎机，太常则严少卿讷、李少卿春芳、董少卿份，俱光学，翰林则秦读学鸣雷、高讲学拱，并南京吏部王学士用宾，掌院全讲学元立，凡一十五人，盖前所未有。万历十四年，内阁申、许、二王公为中极、武英、文渊、东阁大学士，礼部尚书沈鲤兼翰林院学士，吏部左侍郎掌詹事府周子义，吏部左侍郎沈一贯，吏部左、右侍郎朱金庭、王弘海，詹事徐显卿，少詹事张位，俱兼侍读学士，于慎行为侍读学士，陈于陛为侍讲学士，合之得十三人，亦庶几焉。

　　○林下九相
　　宜德初，内阁大臣俱在位。正统元年，少保黄公淮、太子宾客胡公俨居林下，二人。景泰元年无。天顺元年，苗公衷及少保高公乞归。成化元年，少保陈公循、武功伯徐公有贞自赦所归，侍郎许公彬，三人。弘治元年，少师万公安罢，与太子太保刘公、太子少保彭公华、尹公直，凡四人。正德元年，尹公直一人。嘉靖元年，少师刘公健、梁公储、少傅谢公迁、刘公忠、王公鏊、杨公一清，五人，唯梁公初罢归，其余皆以名德存问。隆庆元年，少傅李公本、太子太保严公讷，二人。万历元年，李公改姓为吕，及严公，少师徐公阶、李公春芳，前少师高公拱，少傅郭公朴、陈公以勤，少保殷公士儋，太子太保赵公贞吉，凡九人，皆一品腰玉，逍遥林下，尤前代所无。

　　○壬子浙江三仁
　　浙江壬子举人为余姚孙公钅遂、钱唐胡公世宁、余姚王公守仁。宸濠之变，胡公以按察副使指其渐，孙公以巡抚右副都御史殉其节，王公以提督右副都御史戡其乱。胡至太子太保、兵部尚书，赠少保，谥端敏；孙赠礼部尚书，谥忠烈；王封新建伯，赠侯，谥文成。御史周汝员合而祀之，曰三仁祠。

　　○浙江三大功文臣
　　洪武三年庚戌，御史中丞刘基以谋策功封诚意伯天顺十四年己巳，兵部尚书于谦以靖乱功加少保；正德十六年辛巳，南京兵部尚书王守仁以擒叛功封新建伯。文臣中最为灼然者，皆浙人。刘赠太师，于赠太傅，王赠侯，皆在易世论定之后，于事尤奇。

　　○壬戌首甲三相
　　首甲三人无俱至尚书者，惟嘉靖壬戌二十二年中第一人申时行今为少师、中极殿学，第三人余有丁至少傅、建极殿学，第二人王锡爵今为太子太保、武英殿学。光绝前古。

　　○内阁三元
　　万历乙酉，内阁首揆申公时行壬戌状元，次揆许公国辛酉解元，三揆王公锡爵壬戌会元，而皆南直隶，近代所无。

　　○三省长官同乡
　　洪武初，中书省长官左丞相李善长，右丞相徐达，平章军国重事常遇春，大都督府长官右都督冯胜，御史台长官左御史大夫汤和，右御史大夫邓愈。十年以后，中书左丞相胡惟庸，右丞相汪广洋，大都督府左都督李文忠，右都督冯胜，御史台左大夫陈宁，右大夫丁玉、安然。省府台一品，总摄天下机务，而皆南直隶江北人。盖高帝起濠上，一时贤杰云蒸龙从，故不必借才于异地也，盛矣。

　　○内阁同乡
　　永乐初元，选翰林臣入内阁，而江西居其五，曰吉水解学士缙、胡文穆广，庐陵杨文贞士奇，南昌胡宾客俨，新淦金文靖幼孜。缙、广、幼孜皆吉安府，而官皆仅五品。景泰中，陈芳洲循以少保首揆，而萧孟勤以太子少师位第四，二公皆泰和人也。成化初，陈庄靖文、彭文宪时俱以太子少保，刘文安定之以工侍，俱兼学士在阁，时无它相参之，三公皆吉安人也。最后彭文思华以太子少傅，尹文和直以太子少保，俱兼学士在阁，又皆吉安人也，江西吉安之盛至此。后至嘉靖，夏贵溪言、严分宜嵩俱以江西人官少师，不参它相，宠眷事寄绝埒，而用郄终。正德初，焦泌阳芳以少师任华盖殿，刘钧州宇以少傅任文渊阁，然刘仅六日而予告，又俱以附中人削其后。杨文襄一清、靳文僖贵同为丹徒人，杨以少傅，靳以太子太保，同为武英殿学。嘉靖末，郭安阳朴、高新郑拱同日大拜，至隆庆初，同为少傅、吏部、殿学，同岁罢。又嘉靖末，吾直隶华亭徐公阶以少师，常熟严公讷、兴化李公春芳俱以太子太保，同在阁，凡三人。万历年，南直隶吴县申公时行以少师，歙县许公国公以少保在内阁，而吾州王公锡爵又以宫保继之，三公皆在大江以南，则尤盛也。申、王同郡，又盛也。案：永乐之五人，仅五品，成化之三人，不登一品，则吾直隶为盛。

　　○内阁首辅太宰同乡
　　我朝大政寄之内阁，次则吏部，正统中杨文贞士奇以少师首揆，而王文端直拜太宰，景泰中文端进加少傅，而何盱江文渊以宫保同为尚书，陈庐陵循以少保居首揆，四公皆江西人，杨、王、陈又皆吉安也。弘治刘文靖健以少师首揆，而马端肃文升以少师为太宰，马致仕，焦泌阳芳继之，皆河南人。嘉靖严少师嵩首揆，而熊宫保浃、万宫保镗、欧阳少保必进后先为太宰，皆江西人，欧阳又严之儿女姻也。其后徐公阶首揆，而滁州胡简肃松及严公讷为太宰，皆吾直隶人。张公四维首揆，而王太保国光为太宰，皆山西人。如不必首揆，则枣强王公文以少保居内阁，而盐山王公翱以宫保居吏部。淳安商公辂以户书居内阁，而桐庐姚公夔居吏部。寿光刘公以太子太保居内阁，而历城尹公以太子太傅居吏部。泰和尹公直居内阁，而丰城李公裕居吏部。洛阳刘公健、卢氏耿公裕以宫保居内阁、吏部。丹徒靳公贵以宫保居内阁，而同里杨公一清以少傅居吏部，杨公入阁，而长洲陆公完以宫保代之。焦泌阳芳、许灵宝进、刘钧州宇相继居内阁、吏部。藁城石公缶、东光廖公纪俱以少保居内阁、吏部。鄞县闻公渊以宫保居吏部，而余姚李公本自少詹入阁，李公加少保，而秀水吴公鹏入吏部。盖不可屈指数矣。

　　○蒲州盛事
　　蒲州杨襄毅公博以少师为吏部书，其子舅王公崇古以太子太保领宣大节，杨公卒，王公以少保拜兵部尚书，其舅张公四维入内阁加太子太保，王公致仕，张公遂进少保至少傅、少师，三孤初各得其一，后得二。而居同里又至亲，为甚盛而奇。

　　○吴中盛事
　　会元凡七人：常熟施显，太仓吴钅弋，长州吴宽，吴县王鏊，吴江赵宽，常熟瞿景淳，太仓王锡爵。
　　状元凡六人：吴县施，长洲吴宽，昆山毛澄、朱希周、顾鼎臣，吴县申时行。又山阳沈坤，原籍昆山，亦当为七人。
　　及第凡六人：除会元二王、陆、瞿外，又有陈祭酒鉴、刘编修。
　　内阁七人：吴县张学士益，徐华盖有贞，王武英鏊，昆山顾武英鼎臣，常熟严武英讷，今吴县中极申公时行，武英王公锡爵。
　　东阁掌诰敕二人：吴公宽，吴公一鹏。
　　伯爵一人：徐武功有贞。
　　太宰四人：余公气，太子太保陆公完，太子少保周公用，太子太保严公讷。
　　一品十人：太子太保陈公镒，太子太保俞公士悦，武功伯徐公有贞，少傅王公鏊，少保陆公完，太子太傅毛公澄，少保顾公鼎臣，太子太保严公讷，少师今申公时行，太子太保王公锡爵。又常熟宗伯李公杰，郡城司寇刘公缨，正德中赐玉带。
　　太子少保五人：吴公一鹏，周公用，凌公云翼，徐公学谟，袁公洪愈。
　　学士十五人：张公益，刘公铉，陈公鉴，李公杰，吴公宽，王公鏊，毛公澄，朱公希周，顾公鼎臣，陈公霁，严公讷，瞿公景淳，申公时行，王锡爵，徐公显卿。实为光学者，毛、顾、严三人。
　　赠三公二人：太傅王公鏊，太保顾公鼎臣。得谥者十八人：刘文恭铉，韩襄毅雍，陈僖敏镒，李文安杰，王文恪鏊，吴文定宽，毛文简澄，吴文端一鹏，朱恭靖希周，叶文庄盛，周康僖伦，顾文康鼎臣，魏恭简校，周恭肃用，瞿文懿景淳，徐文敏缙，严文靖讷，陈简肃瓒。
　　赠三孤三人：少保陈公镒，毛公澄，严公讷。
　　赠东宫一品五人：太子太保李公杰，吴公一鹏，朱公希周，周公用，吴公宽。
　　尚书二十七人：除已登内阁者不载外，吏部余气、陆完、周用，南吏部朱希周、袁洪愈、杨成，户部滕思勉，礼部杨翥、吴宽、李杰、毛澄、吴一鹏、徐学谟，南兵部凌云翼，刑部顾礼、俞士悦、周伦、吴山，南刑部吴洪、顾、刘缨、钱邦彦，工部龚弘，南工部程宗、┉、王世贞。
　　左都御史一人：陈镒。右都御史三人：韩雍、盛应期及先君讳。
　　赠尚书四人：礼部徐缙、瞿景淳，兵部先君子，工部王永和。
　　赠太子少保二人：刘缨、周伦。
　　吾郡之盛未有如庚辰以至今日者，庚、辛间，申公时行居内阁，而徐公学谟长礼部，杨公成长南工部，凌公云翼以兵书督漕，张公任以副都御史抚广西。林下则大学士严公讷，尚书钱公邦彦、徐公┉，侍郎王公锡爵，而余忝南刑侍，凡十人。丙戌，申、王二公为大学士，徐显卿为少宰，韩世能为礼部，赵用贤为右庶子、祭酒，刘为左中允掌司经局，顾绍芳、徐应聘为翰林检讨。馆阁凡八人。

　　○一郡八座三元
　　甲、丙之际，吾郡申公时行以状元，王公锡爵以会元居内阁，袁公洪愈以解元为大宗伯，真一时之选。

　　○吾州盛事
　　万历己卯、壬午，南畿解元连为吾州人陆大成、吾子士骐。又一科为戊子，王衡复为解元，而武举解元为吾州人徐中山，亦出州卫及属所，亦一时之盛。

　　○昆山盛事
　　嘉靖戊子、己丑间，昆山一城中，为刑部尚书周公伦、子大理寺丞凤鸣，詹事顾公鼎臣，太常寺卿魏公校，南京太常卿方公鹏，光禄寺丞陆公鳌，京堂凡六人。而顾公以学士掌翰林院印，魏公以祭酒掌国子监印，方公以右庶子掌春坊印，皆极一时清华之选。

　　○严州盛事
　　严州，小郡也，而成化初商文毅辂以户部尚书、翰院学士居内阁，寻进太子少保、吏部尚书、谨身殿大学士，姚庄敏公夔以太子少保为吏部尚书。又商公以乙卯解元为乙丑省殿元，姚公以辛酉解元为壬戌省元，二甲传胪。商公自修撰超入内阁，姚自给事中超拜侍郎。可谓一时之盛矣。

　　○一郡同榜两元
　　永乐甲申状元曾，永丰人，会元杨相，泰和人，俱吉安府。嘉靖壬戌状元申时行，吴县人，会元王锡爵，太仓人，俱苏州府。至丁丑，二公俱为詹事府詹事兼翰林院侍读学士，王公掌府，申公掌院。

　　○一郡三及第
　　建文庚辰状元胡靖，第二名王艮，吉水人，第三名李贯，庐陵人，俱吉安府。而二甲第一名吴溥、第三名朱答，皆江西，溥又会元也。永乐甲申状元曾，永丰人，第二名周述、第三名周孟简俱吉水人。二甲第一名杨相、第四名王直俱泰和人，第二名宋子环，吉水人，第三名王训，庐陵人，相又会元也，七人皆吉安府。而内阁学士读卷五人：解缙、胡广、杨士奇、胡俨、金幼孜皆江西，中三人皆吉安府，可谓极盛。

　　○一郡三传胪
　　正统丙辰第一甲第一名施，吴县人，第二甲第一名张和，昆山人，第三甲一名莫震，吴江人，皆苏州府。

　　○国初三遗老
　　元杨维祯为浙江儒学提举，国初召修史，年七十六而卒。沈梦麟为武康尹，入国朝，五司闽浙文衡，一考会试，九十三而卒。滕克恭为翰林学士，入国朝，一主河南乡试，至百余岁而卒。皆不肯屈节仕宦，其耆德为昭代之盛。

　　○金处二郡文武分盛
　　国初浦江宋承旨濂，义乌王待制，金华胡教授翰、苏编修自衡，皆以文章名天下，而皆为金华人。青田刘中丞基，龙泉章中丞溢、胡郡伯深，丽水叶太守琛，亦文章士也，而皆以武功显，内王、胡、叶三公能以死见节。而浦江之郑为义门。至方博士孝孺，遂尔卓绝，可谓盛而奇矣。

　　○一榜四相
　　大约一榜中有一相者，二相三相者，以四相为盛。洪武庚辰，文渊阁大学士胡广，谨身殿大学士杨荣，武英殿大学士金幼孜、杨溥、王统。戊辰，文渊阁大学士彭时，华盖殿大学士万安、刘吉，谨身殿大学士刘，而益以吏部二尚书尹、王恕。景泰甲戌，华盖殿大学士徐溥，武英殿大学士丘浚，宫保学士彭华、尹直，而益以吏部二尚书耿裕、李裕。成化丁未，华盖殿大学士费宏，谨身殿大学士蒋冕、毛纪，武英殿大学士石缶，而益以吏部一尚书陆完，又石公亦拜焉。弘治乙丑，华盖殿大学士严嵩，谨身殿大学士翟銮，武英殿大学士方献夫、顾鼎臣，又益以吏部一尚书闻渊，而方公亦拜焉。若至五相者，则嘉靖辛丑，中极殿大学士高拱，武英殿大学士严讷、陈以勤、潘晟，而严公复正吏部，高公兼领之久，尤为盛事，潘至中途返，正得半耳。

　　○一科六玉带
　　一科中六人至一品腰玉者为盛，永乐乙未，少保陈循、高，太子太保陈镒、俞士悦、何文渊、王翱。正统戊辰，少师万安、刘吉，少保彭时，太子太傅尹，太子太保刘、王恕。嘉靖辛丑，少师高拱，少傅陈以勤，少保王崇古、方逢时，太子太保严讷、潘晟，皆六玉。若弘治乙丑，少师严嵩，少傅翟鸾，少保顾鼎臣、方献夫、张瓒，太子太保闻渊、顾可学，凡七玉，为尤盛。若五玉，则天顺甲申，少师李东阳、焦芳，少保闵，太子太保刘大夏、王轼。成化壬辰，少师杨一清，少傅刘宇，少保陈金，太子太保李燧、王；丁未，少师费宏，少傅蒋冕，少保毛纪、石缶，少保陆完。弘治庚戌，少保彭泽、席书、廖纪，太子太保靳贵、王宪，亦庶几焉。
　　永乐丙戌一伯则王骥，宣德癸丑一伯则除有贞，景泰辛未一伯则王越，弘治己未一伯则王守仁，嘉靖丁未一太师则张居正。亦甲科之盛事也。 

●卷四

　　○勋臣历三公
　　勋臣以太师为极，凡八人：若李韩公善长、张英公辅，不为太傅、太保；朱保公永、张英公懋、张昌公鹤龄、徐定公光祚，不为太保，以躐加故也。独翊国公郭勋初加太保，再加兼太子太傅，三加太傅，四加兼太子太师，五加太师。成国公朱希忠初加太子太傅，再加太保，三加太傅，四加兼太子太师，五加太师。二公遍历三公，近代所绝少。而成公知经筵，监国史，赠王复谥，尤为绝盛。

　　○文臣遍历三孤
　　文臣以少师为极，凡二十四人：若吴荣襄中、费文宪宏，不为少傅，杨文敏荣、万文康安、徐文靖溥，不为少保，亦以躐加故也。其遍历三孤者，蹇忠定义、杨文贞士奇、刘文穆吉、刘文靖健、马端肃文升、李文正东阳、杨文忠廷和、梁文康储、王恭襄琼、杨文襄一清、张文忠孚敬、夏文愍言、严分宜嵩、高新郑拱、徐华亭阶、李兴化春芳、张江陵居正、张蒲州四维，与今申吴县时行，凡十九人。内忠定、文贞皆不带宫职，忠定以半岁中加少保、少傅、少师，尤为奇也。分宜、华亭，一加太子太保，再加少保，三加兼太子太傅，四加少傅，五加太子太师，六加少师。江陵一加少保、太子太保，再加兼太子太傅，三加少傅，四加太子太师，五加少师，六加太傅，七加太师，遂真为三公，比诸公尤详。

　　○文臣遍历一品阶勋
　　张居正初加阶荣禄大夫，再以恩诏加光禄大夫，三加柱国，四加特进，五加左柱国，六加上柱国，尤为盛事。

　　○历封公侯伯
　　诸功臣有径封公侯者，无论己。有自侯而公者，则汤中山和之进封信，傅颍川友德之进封颍，蓝永昌玉之进封凉，沐西平晟之进封黔，郭武定勋之进封翊，张寿宁鹤龄之进封昌是也。有自伯而侯者，则徐兴安亨、李襄城瑾、陈平江豫、陈宁阳懋、王清远友、柳安远升、刘广宁安、吴恭顺克忠、薛安顺贵、梁保定缶、吴清平成、蒋定西贵、杨昌平洪、方南和瑛、石定远彪、孙怀宁镗、陈武平友、赵武靖辅、仇咸宁钺、孙会昌继宗、周庆云寿、张寿宁峦、张建昌延龄、王瑞安源、方安平锐、李武清伟，皆仍故封者也；王武义通之成山，则徙邑者也。惟张英国辅自新城伯进侯以至公，石忠国亨自武清伯进侯以至公，朱保国永自抚宁伯进侯以至公。前后领三券者仅三人。其后忠国公削，保国一传，至孙复为侯，而英公开国至今。

　　○出将入相
　　国初，徐太傅达初入为右相国，出为大将军征吴，再出为征虏大将军北伐，入为中书右丞相，复出为征虏大将军，镇抚东北。正德中，杨文襄一清以三边总督入为吏部尚书、内阁大学士，致仕后落，致仕复出，为三边总督，入为少师、太子太傅、吏部尚书、武英殿大学士。杨公将相勋烈，虽不敢望太傅，而事颇相埒。

　　○吏兵二部正
　　六卿惟吏、兵二部知文武选，最重。本朝大臣两为其部尚书者：吴公琳、陈公铭、李公焕文、茹忠诚常、马端肃文升、许襄毅进、刘少傅宇、陆太保完、王恭襄琼、杨襄毅博、梁太保梦龙，十一人而已。马公、杨公俱以少傅掌兵部。少师长吏部尤为隆重，而杨公凡三为兵部，三为总督，再为吏部。汪荣和钅宏以吏部尚书兼兵部尚书，亦自卓绝。李康惠承勋以吏部召未上，改吏部为兵部。文臣雄职，惟吏兵二部、都察院、南参赞及边方总督而已，马端肃文升历任之。刘均州宇、陆长洲完为吏部、兵部、都察院、总督，凡四任。

　　○吏部尚书入内阁
　　内阁居首者称元辅，太宰握铨柄，为六卿之长，国朝居此任者，惟杨文襄一清而已。若以太宰入阁，则正德始，焦芳、刘宇、石缶、桂萼、方献夫、许瓒、严讷、郭朴，凡八人。焦虽至少师、华盖，以长沙压之，不登首揆。迩时高拱以故相起掌吏部，寻进元相，掌部如故，尤为盛事。
　　案：河南凡八相，焦、刘、许、郭既尝为太宰，高以内阁兼之，李文达贤、刘文靖健又带吏部尚书衔，其不与者，惟贾文靖咏而已。

　　○文武二选
　　安丘黄桢以武选郎中调文选，以郎署同考会试及武举，凡知文武选举者再，亦庶僚之盛际也。

　　○遍历殿阁
　　天顺以前诸殿阁，除文华不以授人，凡五衔，一兼其官者，用师傅为次序，遂终其身不复转。成化而后，始以序迁矣，然无有遍历者。惟近时申吴县时行始以吏侍兼东阁，继以礼书兼文渊，三以户书兼武英，四以少傅吏书兼建极，五以少师兼中极，扬历悉遍。若历三殿者，则刘文穆吉、徐文靖溥、刘文靖健、焦泌阳芳、杨文忠廷和、梁文康储、费文宪宏、杨文襄一清、严分宜嵩、李文定春芳、高新郑拱、张文忠居正，凡十二人。内二刘、徐、杨、费不为东阁，而张不为文渊阁，余皆未历阁任者。

　　○台臣扬历督抚
　　部院大臣更历督抚之多者，无如王忠肃翱、李襄敏秉、马端肃文升、秦襄毅及先君子。忠肃初以右佥都御史自佐院出镇守浙江还院，再镇守江西还院，三镇守四川，参赞松潘军务，四镇守陕西还院，五以左副都御史提督辽东军务还院，六以太子太保、左都、总督两广军务。襄敏初以右佥都御史抚宣府，再抚南直隶，三抚大同，四以左副都抚宣府，五以左都出饬宣大蓟辽边备，六提督辽东军务，征建州夷。端肃初以右副都巡抚陕西，再以左副都提督三边军务，三以兵右侍饬辽东边备，四以兵左侍督抚辽东，五起家左副都巡抚辽东，六以右都总督漕运。襄毅初以佥都御史抚陕西，谪知州，再以佥都抚宣府，三抚河南，四以左副都总漕运、抚凤阳，五以右都总督两广，六以户部尚书总制三边。先君子初以右佥都御史经略通州军务，再提督畿辅粮饷，三巡抚山东，四督抚浙江、福建，五以右副都巡抚大同，六以右都、兵侍总督蓟辽三镇。其次则韩襄毅雍，初以佥都御史巡抚江西，再以佥都抚大同，三以兵侍抚宣府、大同，四以左佥都御史参赞南征军务，五以右都总督两广。王端毅恕初以右副都抚襄南，再以右副都抚河南，三以刑左侍郎督河道，四以右都巡抚云南，五以兵部尚书巡抚南直隶。洪襄惠钟初以右副都御史巡抚顺天，再调云南，三调抚贵州，四以右都总督漕运，五以太子太保、刑书、左都总督四川、湖广、陕西、河南军务。谭襄敏纶初以右佥都御名督抚福建，再以右副都抚陕西，三抚四川，四以兵部左侍郎总督两广军务，五以右都总督蓟辽军务。

　　○扬历部院之多
　　部院长官扬历之多者，如秦端敏金，两为南兵，一为户部，一为工部，一为南户，一为南礼，凡五部六任。马端肃文升，两为兵部，一为吏部、左都、南兵部，凡三部一院五任。耿文恪裕，两为吏部，一为礼部、南礼部、南兵部，凡四部五任。颜公颐寿，历南吏、户、礼，北刑部，左都御史，凡四部一院五任。周恭肃公用，历吏部、南刑、工部、北左都、南右都，凡五任。熊恭肃公浃，历吏部、南礼部、兵部、都察院、前后左右都御史，凡三部一院五任。欧阳公必进，两任工部，历吏、刑部，南北左右都御史，凡三部二院六任。今赵公锦，两历南吏，一历礼、刑部、南北左右都御史，凡三部二院六任。

　　○郎署至尚书不离局
　　户部徐辉、郁新、夏原吉，俱自主事、郎中、侍郎至尚书，夏首尾三十五年。兵部刘俊、徐，亦自主事、郎中、侍郎至尚书，垂三十年。俱不得他官。辉又户部吏、兵部吏也。吏部赵新自主事、员外郎、郎中以至侍郎、尚书，四十年亦不带他衔，其在侍郎则巡抚任也。周自刑部主事至尚书，三十余年不出刑部，仅一为右都御史，亦法司也。屠氵庸授御史，迁佥都、副都、左右都御史掌院，以至再起吏部，掌院垂三十年，中间为吏书者三年。张き授吏部主事、员外郎、郎中，以至尚书、侍郎，中间为左佥都御史者仅三月。杨善，十八以守城诸生为鸿胪序班，署丞、寺丞、卿以至礼部左侍郎、左右都、太子太保、兴济伯，俱掌本寺，凡五十四年，中间掌礼部、左军都督府仅五月余。

　　○再长中书
　　洪武四年，太师、中书左丞相李善长以韩国公致仕，奉朝请，十一年夏与曹国公李文中同理中书省及府台事。二年，汪广洋自右丞进右丞相，七年出为广东行省参政，十年复自御史台左大夫进右丞相，汪两拜，不为左。

　　○四入内阁
　　嘉靖六年，张文忠孚敬入为礼书、文渊阁学，八年以少傅、谨身殿学为次揆，归，至天津召人，十年以少傅、谨身殿学为首揆，归，十一年复入，其年以华盖殿学归，十二年复入，加少师。十六年，夏文愍言以少傅、武英殿学入，十八年以少师首揆罢，至张家湾，以少傅召入，二十年复以少师致仕，候圣诞行，月余，自居第以少傅召入，二十一年归，二十五年召，以少师入。二公凡四拜相。张公后再召皆中道返，盖六被命矣。

　　○三入内阁
　　正德六年，费文宪宏以宫保、武英殿学入，九年归，十六年以少保召入，嘉靖六年归，十四年以少师、华盖殿学复召入。凡三拜相。

　　○再入内阁
　　黄文简淮，洪武三十五年以侍讲入内阁，永乐中以右坊学下狱，二十二年以通政使、武英殿学复入。杨文定公溥，洪熙元年以太常卿、学士入内阁，宣德四年丁忧，服满守本官，正统元年以礼书、学士复入。正统元年商文毅辂以侍读、彭文宪时以修撰入，本年彭丁忧，服除守本官，天顺元年商去，彭以太常少卿、学士复入，成化三年商以兵左侍、学士复入。天顺元年李文达贤以吏侍入，本年谪福建参政，还为吏部左侍郎，俄以尚书、学士复入。弘治谢文正迁以詹事、学士入，正德元年去，嘉靖六年以少傅、谨身殿学复入。正德九年杨文忠廷和以礼书、文渊阁学入，九年丁忧，十二年以少师、华盖殿学复入。正德十年杨文襄一清以少傅、武英殿学入，十一年去，嘉靖四年以少师复入。六年翟文懿銮以礼侍、学士入，十三年丁忧，十九年以太子少保、武英殿学复入。八年桂文襄萼以少保、武英殿学入，本年致仕，九年复召入。嘉靖四十五年高新郑拱以宗伯、文渊阁学入，隆庆元年致仕，三年以少傅、武英殿学复任。万历十四年王家屏以吏部侍、东阁学丁忧，后以礼书、文渊阁学入。

　　○再正铨部
　　洪武五年李信任，改山西参政，十五年复任。成化二十一年卢氏耿公裕由少宰迁改南礼部，弘治六年以南大司马复入。正德十六年太原王公琼以少师、大司马戍，嘉靖十年以太子太保、三边总制复入。十四年灵宝许公讠赞以大司徒守制入，二十年以少保致仕，本年冬复入。二十年建宁李公默以少宰迁，三十年罢，三十二年复入。四十年彰德郭公朴以太子少保、大宗伯入，四十二年丁忧，四十四年复入。四十五年蒲州杨公博以少保、大司马入，隆庆三年致仕，六年以少傅原官掌兵部事复入。太原初以三孤之首下狱论死，末减戍边，起徒中，复得宫保以入，尤为难事。

　　○三长户部
　　梁端肃公材初为户部尚书，丁忧归，再起再致仕，降本部右侍郎，三复原官，加太子少保。

　　○三长兵部
　　王忠毅公骥初以本部侍郎升，出总西兵，还复任，三以靖远伯起掌部。杨襄毅公博初以蓟辽总督入为兵部尚书，再以蓟辽总督加少保入兵部，三以致仕少傅吏部尚书起掌兵部。若再掌兵部者，则唐铎初以太常寺卿任，逾七年复以刑部改任。沈氵晋初以本官改工部，寻复任。茹常初以本官出掌布政司，再以忠诚伯任。余子俊初以右都御史升任，改户部，再以太子太保起任。马文升初以右都御史升任，改南京，再自都察院左都任。王康毅宪初以本部侍郎升任，再以太子太保、左都御史起家。王刑部时中初以侍郎升任，再由致仕起。翁襄敏万达初以总督尚书回部，再以尚书召，至则降右侍郎归，以右侍郎再迁尚书起家，未上卒。

　　○九佩大将印
　　吴元年徐中山达以中书左相国挂大将军印平吴，还上之，洪武元年以中书右丞相、信国公挂征虏大将军印北讨，二年还，三年正月复挂印西讨还，四年复挂印往北平、山西练兵还，五年复挂印西征还，六年复挂印往二地练兵，八年还，九年复挂印镇守北平等处，十三年还，十六年复挂印镇北平还，十七年复挂印镇北平，冬还。凡佩大将军印一，佩征虏大将军印八。自吴元年以前不佩印而总兵者，又不指数也。
　　易案洪武中命大将仪，上武冠御午门，百僚盛服陪位。大将军拜前，诸将拜后，先授节，次授钺，讫，出勒所部，建牙鸣鼓角，正行列，擎节钺，鼓吹前道，百官以次送出，其盛如此。恐丘淇公而后无举此典者也。今将军有制、有敕、有银印，而无节钺，非将军而总兵者，有敕、有关防，而无银印。

　　○八佩将印
　　宣平王朱永以抚宁伯总十二营，以靖虏将军讨荆襄贼，进封侯，以平胡将军拒虏，以平虏将军拒西虏，世侯。寻以将军印讨东虏，进封公，复以将军印破大同虏，世袭。复以镇朔大将军总宣大兵，加太子太师，还总京营。凡八佩将印。
　　咸宁侯仇鸾以口辩数当重寄，初挂靖虏将军印镇宁夏，再以征蛮将军镇两广，三以都护前将军扈驾承天。四以征夷将军讨安南，五以平羌将军镇甘肃，六以征西前将军、太子太保镇大同，七以平虏大将军御虏，八以太傅总京营戎政挂印。

　　○七佩将印
　　谷阝怀僖永，正德甲戌以都督佥事佩征西前将军印镇大同，乙亥以镇朔将军镇宣府，丁丑以平虏将军、左都督征吐鲁番，己卯镇三关，以征虏前将军镇辽东，丙戌再以镇朔将军镇宣府，癸巳以都督同知充平虏将军总宣大，癸卯仍以镇朔将军镇宣府。凡八为大将七挂印。

　　○三为大将军
　　洪武中，冯宋公胜初以征西将军伐西番，以征虏将军练汴、晋兵，再以征虏大将军北破虏。傅颍公友德初以征虏前将军平蜀，又以征南将军平云南，又以征虏将军北御虏。虽受辰非烦，而专征斯重，比之开平、岐阳为多。

　　○三下南交
　　永乐间，淇、成二公虽元勋，然未尝专节钺，淇公征北败殁，成公征南病卒。惟张定兴辅三下安南，初以新城侯行征夷将军，执伪虞上皇黎季嫠子大虞国王苍，再以英国公行征虏副将军，执伪越上皇简定，三复以征夷将军执伪越王陈季犷，皆献俘阙下。英公望最重，功甚多，独不得挂大将印。

　　○三下滇南
　　王忠毅骥初以兵部尚书兼大理寺卿总督军务，偕定西伯蒋贵以大军十五万平麓川，走其叛宣慰思任发。再以靖远伯、兵部尚书总督军务，偕定西侯蒋贵以大军十余万讨思任发之子思机发，获妻孥象马辎重而还。三复为总督，偕都督同知宫聚以大军十余万穷追思机发，于孟养破之，不能得而还。凡三下滇南。

　　○文臣累为督帅
　　王忠毅骥初以尚书提督甘凉军务还部，再以尚书、总督讨朵儿只伯，三以尚书、总督军务讨麓川思任发，四以靖远伯、总督讨思机发，五仍讨思机发，六挂征蛮将军印平贵州苗，七总督南京守备。王襄敏越初以副都御史总督延绥等处军务，破红盐池虏，再以太子太保、尚书、总督大同诸边军务，破威宁海虏，三以威宁伯、总督破山东墩虏，四以太子太傅总督五军十二营兵马，五以平胡将军总兵北征，六以征西前将军镇守大同，七以靖虏副将军镇守延绥，八起家太子太保、左都御史总督陕西、甘凉、宁夏、延绥军务。

　　○三总三边
　　杨文襄公一清初以左副都总制三边，再以右都起总制，平安化王难，三以致仕少傅、大学士起提督。王襄敏公越初以左副都、右都御史连岁出兵关中破西北虏，再以威宁伯、提督同保国公朱永破西北虏，三以太子太保总制陕西三边，破西虏，中间一以总兵镇延绥。

　　○三总漕运
　　陶少保琰，正德中以左副都御史总督漕运，兼巡抚凤阳等处地方，再以原职往，嘉靖初三以右都御史往。

　　○四总河道
　　潘公季驯初以佥都理河道，丁忧归，再以副都任归，三以右都御史往任，以官保、尚书归，四复以右都御史任。

　　○身封二国
　　徐太傅达初封信国公，进封魏国公。李太师善长初封宣国公，进封韩国公。

　　○勋德文武
　　王新建守仁以书生建汗马勋，封伯赠侯，又以勋臣得谥文成，又以侯伯从祀孔子庙庭。文武勋德，为我朝冠。

　　○文臣再知经筵
　　弘治初，开经筵，刘文靖健以内阁学士同知，正德初，则以少师知经筵。隆庆初，江陵公居正以内阁侍郎、大学士同知，万历初，以少师知经筵事。

　　○文臣再监修国史
　　永乐修《太祖实录》，夏忠靖原吉以户部尚书监修。宣德修太宗、仁宗《实录》，夏公再以少保、太子少傅、尚书监修。

　　○两总裁国史
　　宣德修太宗、仁宗《实录》，杨文贞公士奇、杨文敏公荣、杨文定公溥为总裁；正统修《宣宗实录》，复为总裁，史成始进官，文贞、文敏加少师，文定加少保。弘治修《宪宗实录》，刘文靖健以侍郎、学士总裁；正德修《孝宗实录》，文靖复以少师总裁。隆庆修《世宗实录》，今江陵公以侍郎、学士总裁；万历修《穆宗实录》，复以少师总裁。刘公首尾十九年，尤为盛事。

　　○六主乡会文衡
　　王文安公英，永乐丁酉以翰林侍讲主应天试，庚子、癸卯复以侍讲俱主顺天试，永乐戊戌以侍讲、宣德庚戌以左春坊大学士、正统壬戌以礼部左侍郎兼学士，俱主会试。钱侍郎习礼，永乐丙午以翰林侍读主应天试，宣德壬子以侍读学士、正统戊午以学士，俱主应天试，宣德庚戌以侍读，己未、乙丑俱以学士，俱主会试。二公皆六典文衡，门生遍海内，而文安乡试连三科，会试隔三戌，尤为卓绝。

　　○三主会试
　　曾少詹，永乐戊戌以侍读学士，甲辰以原官，丁未以左春坊大学士。王文端公直，宣德癸丑以少詹事，正统丙辰以原官，己未以礼侍、学士。徐文靖公溥，成化乙未以少詹事，辛丑以太常卿，弘治庚戌以大学士，俱主会试，凡三典文衡。文端连三科，文靖三为前序，而曾公复再主顺天，俱称奇绝。

　　○两主乡会试
　　成化戊戌彭华以学士，甲辰以詹事，俱主会试，仍以编修主乙酉应天、侍读主戊子顺天乡试。弘治癸丑李东阳以少卿、学士，己未以大学士，俱主会试，仍以侍讲主庚子应天、侍讲学士主丙午顺天乡试。嘉靖丁未张治以吏侍，庚戌以大学士，俱主会试，仍以左中允主甲午、学士主庚子，俱应天乡试。天顺庚辰柯潜以尚宝少卿主会试，癸未以原官主会试，火发而出，仍以洗马主景泰丙子、学士主巳酉，俱顺天乡试。

　　○两主会试
　　两主会试，自彭、李、张三公外，黄淮，永乐甲申以侍读，宣德癸丑以致仕少保。杨士奇永乐壬辰以左谕德，辛丑以左坊学。杨溥永乐丙戌以司经局洗马，宣德丁未以太常卿、学士。吕原天顺丁丑以通政司左参议，庚辰以学士。万安成化丙戌以学士，壬辰以礼侍、学士，刘吉成化己丑以侍读学士，戊戌以礼书、学士。吴宽成化丁未以右谕德，弘治壬戌以吏侍、学士。王鏊弘治丙辰以侍读学士，正德戊辰以少傅、大学士。梁储正德戊辰以吏书、学士，甲戌以少傅、大学士。靳贵正德辛未以吏侍、学士，丁丑以宫保、大学士。石缶正德庚辰以礼侍、学士，嘉靖癸未以吏书、学士；吕公调阳隆庆辛未以吏侍、学士，甲戌以宫保、大学士。申公时行万历丁丑以吏侍、学士，庚辰以尚书、大学士。许公国万历癸未以吏侍、学士，己丑以少傅、大学士。

　　○三主乡试
　　永乐甲午，周述以编修主应天试，宣德壬子以左庶子主顺天试，乙卯仍以庶子主顺天试，又以侍讲主会试。甲午邹缉以侍讲、左中允主顺天开科试，丁酉再主顺天试，庚子主顺天试，三主皆顺天；又以己丑主会试。主会试在前，而四试皆侍讲。

　　○十知贡举
　　胡忠安公氵荧为礼部尚书，自宣德丁未至景泰甲戌，凡十为会试、廷试知贡举官，古今罕有。

　　○连主乡会试
　　乡试主考官，会试入为同考者有之，未有主试者，若祖宗朝则不论也。案：洪武辛亥，司业宋濂主京畿乡试，其年复以司业主会试。建文乙卯，高巽志以太常少卿主乡试，明年主会试。永乐乙酉，侍读学士王达主乡试，明年主会试。丁酉，侍讲王英主顺天试，明年主会试。宣德己酉，侍读钱习礼主应天试，明年主会试。戊午，翰林学士钱习礼主顺天试，明年主会试。以后则无之。若先主会试而后乡试者，则己丑邹缉又主甲午顺天，丙戌洗马杨溥又主甲午应天，辛丑侍讲周述壬子主顺天。其事尤奇。

　　○享国长久
　　亲王享国之久者，吉简王见浚七十一年，代简王桂六十九年，鲁靖王肇六十四年，德庄王见、晋庄王钟铉俱六十一年，岷庄王便六十年，渖庄王幼学五十八年，宁献王权五十八年，周定王肃五十七年，襄宪王瞻善、寿定王耆、淮康王祁铨俱五十五年，益端王槟五十三年，衡恭王军五十二年。

　　○勋臣久任
　　武臣徐中山达为将相近三十年，洪武元年至其殁时，挂征虏大将军印者复十七年。汤东瓯和、冯宋公胜为大将俱三十余年。沐定远晟以国公挂将印守云南三十年。张定兴辅，永乐元年封伯及国公，至殁四十七年，为太师二十六年。子宁阳懋，九岁袭封公，至殁六十七年，统五军及十二营共四十余年，为太师二十年。徐兴安亨自伯至侯卒五十五年。朱宣平永总十二团营兵马为首帅三十五年。谭新宁，天顺元年袭爵，加保傅，掌禁兵，至嘉靖四年始卒，凡六十九年。毛伏羌锐，成公五年袭爵，加宫保，至嘉靖二年卒，凡五十五年。郭翊公勋，自加太保至太师，凡三十余年，总十二团营兵亦二十余年。朱成公辅守备南京三十四年；其孙恭靖王希忠，自太保至太师已三十年，入直亦三十年，十主琼林宴，代郊天大礼亦三十余次，古今罕有。陈瑞安韶，正统十四年袭，至弘治十七年加宫傅卒，凡五十八年；子钅惠以十七年袭，正德十年为蓟帅，隆庆六年加以少保掌府事，为帅五十八年，享伯爵六十九年。徐魏公亻甫，自袭爵至卒，再提督守备五十四年。孙鹏举自袭至卒，三提督守备五十六年。今顾镇远寰总两广，再督漕，一守备南京，一为戎政大帅，三掌府，亦逾四十年，享侯爵五十余年。张英公溶封公四十六年，其加宫保至少傅，掌府亦三十年。郑武安亨、谭永宁广、任宁远礼、周太保尚文为边将垂四十年，永宁八十始解任，宁远之解任与郑、周之卒也，亦垂八十矣。
　　蔡太保震以成化二年丙戌选，以嘉靖十四年乙未卒，凡七十年。赵辉在永乐十一年癸巳以千户守金川门，太宗奇其貌，以长公主配之，凡事六朝，掌都督府，主孝陵祀，至成化十二年丙申卒，凡六十四年，尚主已二十余。二公年俱近九十。时宁阳侯陈懋亦历事五朝。二公皆享高爵，穷奢极欲，姬妾百余，而皆以寿终，史俱异之，谓得于内养云。

　　○一品考十八年
　　嘉靖少师严公宜嵩，一品六考十八年，又三年，凡五膺敕奖谕，荫中书舍人。隆庆少师徐公阶，一品六考满十八年，加伯爵俸，赐敕奖谕，荫子锦衣卫千户，及宴，备极恩礼。公盖四膺敕奖矣。案：李韩公自左相国太师，近三十年，是时不考满。杨文贞自少傅至少师凡十九年，九年后通不考。此外无考十八年者。

　　○一品考十二年
　　正德初少师刘公健，嘉靖初少师杨公廷和，各以元辅十二年。杨加太傅，辞，赐敕奖谕及宴。隆庆末，少缚、太宰杨公溥亦考十二年，进少师，殁后加特进。万历中，少师张公居正考十二年，诏以夺情之日仍准通考，为十五年，加上柱国、太傅，支伯爵俸，给太傅四代诰命，荫子尚宝司丞。其考九年者，少师蹇公义、杨公士奇、杨公荣、万公安、刘公吉、马公文升、李公东阳、梁公储。凡内阁九人，吏部三人。

　　○文臣久任
　　文臣莅任之久者，李韩公善长实掌中书省十年，为太师二十三年。蹇忠定公义在吏部，胡忠安公氵荧在礼部，杨文敏公荣在内阁，俱三十余年。黄忠宣公福为尚书四十年。杨文贞公士奇在内阁四十三年，中间辅东宫十八年，为首揆二十年。夏忠靖公原吉、郭忠襄公资在户部，金文靖公幼孜在内阁，俱二十五年。彭文宪公时、万文康公安、刘文靖公健及分宜，在内阁俱二十年。商文毅公辂两任，及刘文穆公吉、李文正公东阳，俱十八年。今少师、华亭徐公阶十七年。太师张公居正十六年。杨文定公溥、陈芳洲循、高文义公、李文达公贤、徐文靖公溥、杨文忠公廷和、梁文康公储、李少傅本，在内阁俱十余年。王文端公直、王忠肃公翱、尹恭简公，在吏部俱十余年。王靖远公骥、马端肃公文升、许文简公赞，为尚书俱二十有余年。
　　巡抚之久，无过于于肃愍、周文襄，于十八年，周二十一年。凤翔知府扈暹，任二十五年，再以九年满，加从二品服色俸级。陕西宁州知州刘纲，任三十三年，三以九年满，亦加至从二品服色俸级。兵科给事中傅安，以洪武二十八年使西域，留滞者十二年，永乐五年始归，十四年封别失别里纳里失罕为王，见羁北虏，留滞者复九年，宣德元年始归，给敕命赐老而已。前后为给事中三十二年，留虏二十一年，白首生还，去苏卿不远也。

　　○文臣腰玉年久
　　一品横玉，文臣得之，往往迟暮，以故无甚久者。余所知者，刘文靖健三十一年，严少师嵩二十七年，谢文正迁二十九年，王端毅恕二十一年，杨文贞士奇二十年，徐少师阶三十三年，吕少傅本三十四年。

　　○直庐应制年久
　　世宗于西苑躬醮事，一时文武大臣后先赐直庐于无逸殿庑，俾供应青词门联表疏之类庶务，从便取裁，后先凡二十人，然多有迁革及物故者。独少师严嵩以辛丑入，至壬戌始出，凡二十年。少师徐阶以己酉入，至丁卯出，凡十九年。太师成国公朱希忠，入同严，出同徐，凡二十五年，首尾恩赐最为优渥。而严、徐后别赐居舍、银器什物，皆出尚方。

　　○中官寿考久任
　　中之久贵，无过于萧敬者，年二十余，则已侍英宗为太监。成化中入司礼，自是数废数起，凡四秉笔，四掌印，几五十年而退休，礼数视大臣。凡为太监近七十年，九十一而后死。从孙举进士为少卿、郎中二人，锦衣复数人。其次则刘永诚，从成祖兵间，自后历西陲大镇、总京营兵，十年始辞任，入见，复勉留之。诸子封伯者一人，为指挥千户者数人，内臣至今艳称之。其次则张佐、黄锦，掌司礼兼督东厂二十余年。鲍忠前后在司礼亦三十年，年近九十而终。

　　○中贵人历中外任
　　中贵人权震天下者，柄司礼则王振、刘瑾，数将大兵则曹吉祥、汪直，然皆不克终。惟张永初自春宫得幸上，累加提督三千，神机二营兼掌十二团营、乾清宫掌事兼掌御用监。提督尚衣、司设、内官三监，整容、礼仪、甜食诸房，并豹房、浣衣局、混堂司、南海子。出总督宁夏等处军务，特给金关防、金瓜、钢剑。还改司礼太监，长监事，再起掌御用，总制提督宣大延固等处军务。还总理乾清大工，再督团营兵马。从上御虏应州，为监督机务。从上征宁庶人，为提督赞画重务。罢闲，复起掌御用，提督团营。凡一绾司礼、二绾御用绶，三督团营，再总大兵，再扈上领枢密，出许便宜行事及抚镇听制。父友科都督同知，兄泰安伯富，弟安定伯容、右都督寰，余官复十余人。贵势倾一时，而名位不衰，亦一时中人之翘楚也。
　　其次则内官监太监郑和，以永乐四年率师二万七千人，驾海舶赍敕谕金帛行赉西洋，琐里，暹逻等三十余国皆随使入朝，所奉献及互市采取未名之宝以巨万计。凡一破国都，再虏逆命王，一擒大盗酋，凡二十年。而首命提督南京守备，至宣德八年，复赍诏由陆路谕西番诸国。今西南夷及世所称“三宝太监”者，郑和也。西北所称“刘马太监”者，刘永诚也。 

　●卷五

　　○亲王高寿
　　亲王寿过八十者，肃恭王贡钅宗八十，渖庄王幼学八十六，益恭王厚炫八十二。
　　若过七十者，则晋庄王钟铉七十五，鲁靖王肇七十九，庄王阳铸七十六，代简王桂七十三，宁献王权七十一，靖王奠培七十四，岷庄王便七十三，唐敬王宇温七十六，襄宪王瞻善七十三，康王质七十六，德庄王七十，衡庄王厚乔七十一。
　　郡王过八十者，庆成恭裕王表栾八十七，鄢陵□□王睦枸九十。余者堵阳安僖王同钅去八十二，东阿端懿王泰八十一，内江庄懿王友番八十二，襄坦安惠王仕坯九十一，子□王成钅癸九十二，吉阳恭顺王钅民注八十，安化惠懿王秩冬八十八，襄陵恭惠王范址八十二，子安穆王征钤八十三，乐平定肃王冲八十二，唐山恭懿王勋八十三，郾城恭端王弥钅民钅民八十，富顺王厚、怀安王厚廉俱八十余。

　　○见任高年文臣
　　旧例，文臣京职七十、方面以下六十五致仕。其过期而留任者，永乐中，仪少宗伯智满八十致仕。正统中，杨文贞士奇八十以首揆终。天顺初，胡忠安氵荧八十二始以大宗伯得请。王靖远骥八十二复为大司马。成化初，王忠肃翱八十四犹为太宰。正德初，马端肃文升八十一始以太宰得请。嘉靖初，谢文正迁以八十复相，明年致仕。嘉靖末，严分宜八十三始以首揆斥免。其他若秦襄毅总三边年七十九。黄忠定福参赞机务、黄太宰宗载，俱以七十八在任。李韩公善长以太师得罪，王端毅以太宰致仕，俱七十七。万文康以少师罢，杨文定溥以少保卒，时俱七十五；屠简肃侨以太保卒，杨文襄一清以少师罢，时年七十六；杨兴济善封伯，蹇忠定义、吴荣襄中为少师，陈少保循在首揆，王威宁越为太师，俱七十三。他不可悉数也。隆、万中起左佥都御史海瑞，年七十三，按察使丁湛七十九，南京工部尚书孙植七十八。今见任者，姜宗伯宝七十六，杨太宰巍七十四，傅司马希挚七十一。太仆卿崔文奎初为寺丞，满九载，年七十三，例当退，自陈守城功，特升少卿，至八十三复自陈，升本寺卿，八十六始致仕。而蒯祥年八十余犹为工部左侍郎，黎澄八十为尚书。至钦天监，例不引年，又所不论也。

　　○大臣眉寿
　　大臣眉寿至九十者，魏文靖骥九十八，刘文靖健九十四，王端毅恕九十三，尚书胡公拱辰、陈公雍，大理寺卿葛公浩，俱九十三。嘉靖以来广东按臣言，致仕尚书湛若水年九十，请赐存问，已之，又五年而卒。末年，喻尚书茂坚、万历初王尚书学夔，俱九十余，王以九十四。应尚书大猷以九十五卒，应公凡四遇优诏存问。南兵书郭宗皋九十，刑书钱邦彦九十一，存问加夫米。
　　其尚书以上至八十余者，胡忠安氵荧、韩司寇邦问、蒋恭靖瑶、方尚书钝，俱八十九。邹宗伯、殷司寇从俭、李太宰裕、张太保子麟、冯司寇岳，俱八十八。王恭靖、潘恭定恩，俱八十七。马端肃文升、林司马瀚、韩忠定文、章文懿懋、高襄简友玑、刘清惠麟、严分宜嵩，俱八十六。单司马安仁、杨宗伯翥、王靖远骥、孙司马原贞、王崇简宗彝、陶恭介琰、赵康敏鉴、李庄简浩、朱宗伯恩、焦泌阳芳，俱八十五。王文端直、王忠肃翱、崔司空文奎、贾文靖咏、朱恭襄希周、孙司徒应奎、何右都栋、吕少傅本，俱八十四。黄文简淮、胡宾客俨、刘宫保障、薛司马远、尹文和直、陈太保金、谢文正迁、毛文简纪、罗文庄钦顺、顾宫保应祥、张恭肃润、胡司空松、俱八十三。陆康僖瑜、尹恭简、李襄敏秉、闵庄靖、李恭襄钅遂、刘司寇缨、李司空善、王右都火广、王太宰崇庆，俱八十二。徐宗伯琼、侯司空瓒、洪太保钟、林司徒泮、李司徒瀚、周司寇伦、郑尚书绅、徐少师阶，俱八十一。俞司寇士悦、苗文康衷、何司马鉴、雍司徒泰、王司寇鉴之、邓司徒璋、孙司徒交、杨司徒潭、文庄靖渊、孙宗伯承恩、吴太宰鹏、黄司寇中、张太宰瀚、陆大宗伯树声，俱八十二。董宗伯份八十一。王左都廷八十五。
　　若三品京堂，则礼部右侍郎钱习礼八十九。户部侍郎王俨、万虞恺，副都御史朱鉴，大理卿夏时正八十八。礼部右侍郎王士嘉，右副都御史孙曰良八十七。左副都御史吴讷，刑部左侍郎曾，南京工部右侍郎范嵩八十六。礼部左侍郎陈琏，太常卿兼学士吴节，工部左侍郎龚辉八十五。兵部左侍郎吴宁，工部左侍郎蒯祥，右副都御史王嵩八十四。工部右侍郎潘礼，太常寺卿夏昶，顺天府尹王贤八十三。兵部左侍郎陈皋谟，礼部右侍郎赵永，右副都御史毛呈八十二。户部左侍郎韩福八十一。工部左侍郎郝璜，兵部左侍郎范钦，府尹王弼八十。今户部侍郎林应亮八十五。
　　正统丙辰进士古镛，天顺丁丑以大理左少卿谪戍，赦还，至正德己巳犹在，能跃马豪饮，时人谓之古进士。考登科，镛以二十四登第，至己巳又七十三年，盖得文王之岁矣。

　　○勋臣享封爵高寿
　　会昌伯孙忠、宣城伯卫颖八十八。镇远侯顾成、泰宁侯陈、宁阳侯陈懋、会昌侯孙继宗、宣城伯卫钅享八十五。成安侯郭亮亦近之。平江侯陈豫、东宁伯焦礼、永宁伯谭广、新宁伯谭八十二。隆平侯张信八十一。伏羌伯毛锐、遂安伯陈韶、子惠皆八十余。怀守侯孙镗八十。今英公张溶、镇远侯顾寰亦如之。
　　都督同知吴良，番将也，以洪武中来降有功，至成化时始卒，年九十九。苏火耳灰，乃靖难时举枪拟太宗者，为童信射马蹶被擒，释之，累战功至左军左都督，八十四犹请效用。赵清守彰德，不下，太宗释之。俾仍以都督佥事守边，年八十八卒。有子九人，长同时为都督，而琮、、瑛、玄俱世袭指挥使。李达八十八岁犹以都督守边。

　　○高年人瑞
　　高皇帝诏诸耆老谒见，而昆山周寿谊居首，年一百十六岁，赐宴及钞币。天顺中召京人百四岁茹大中入见，便殿赐宴，顺天府赐冠带袭衣，命礼部尚书姚夔造其第贺之。成化中济宁人王士能，以百十六岁征，又七年终。又韩王奏群牧所千户朱政曾祖信年一百六岁而终，祖全一百二岁，父镛八十二岁见存，三代皆以千户致仕。诏信、全俱进阶宣武将军，各赐羊酒白米二石。弘治中，吾州毛弼年百岁，而孙澄状元及第，有司为盖人瑞状元坊。福建林知府春泽百岁时，有司为盖百岁坊，而子侍郎应亮年七十三，孙学宪如楚乞归侍，又四年而春泽始卒。今亮八十五。

　　○旧德
　　黄文简淮以永乐甲申右庶子主考会试，后以宣德癸丑致仕少保谢恩主会试，相去三十年。谢文正迁以弘治乙卯入相，至嘉靖戊子复召，相去三十年。费文宪宏以正德辛未入相，辛巳再召，至嘉靖乙未三召，相去二十五年。可谓旧德。

　　○丙辰两状元
　　吾吴朱恭靖希周，弘治丙辰状元，盛德为天下师表，虽寿止八十四，然及见嘉靖丙辰状元诸大绶而没，亦吾吴盛事也。今少师徐公以癸未第三人及第，至癸未没之，旬日而传胪，唱名不及见。

　　○骤贵
　　高帝不爱官爵以收天下贤才，故有布衣或下僚径超八座者，别有纪纪之。兹录其迁转之骤者三人于后：
　　大理寺右评事王隽以有过当罚，上念其年少才美，赦之，超为工部左侍郎，寻进尚书，予诰命。御史凌汉上言阃外不宜专制，召为右佥都御史，数日遂进右都御史。吏科庶吉士杨靖使还，擢户部右侍郎，数月转左，遂进尚书，历刑、礼二部、都察院左都御史，加太子宾客，最隆委寄。
　　洪熙，杨文贞士奇以左春坊大学士进礼部左侍郎、华盖殿大学士，再进少保、少缚、尚书。黄文简淮以右春坊大学士系狱，出为通政司通政使兼武英殿大学士，再进少保、尚书、武英殿大学士。杨荣加太常卿兼谨身殿大学士，再进太子少保，寻加工部尚书。金幼孜加户部右侍郎兼武英殿大学士，再进太子少保，寻加户部尚书。
　　宣德，左庶子陈山进户部右侍郎，再进户部尚书、谨身殿大学士。司经局洗马张瑛进礼部左侍郎，再进礼部尚书、华盖殿大学士，首尾数月内事耳。
　　正统，曹状元鼐以侍讲入内阁，进翰林院学士，遂进吏部左侍郎兼学士，居首揆。
　　景泰，商状元辂以侍读入内阁，进翰林院学士，遂进兵部左侍郎兼大坊学。
　　嘉靖初，主事桂文襄萼、张文忠璁，以议追崇献皇帝称旨，俱超授翰林学士。方文襄献夫以员外、霍文敏韬以主事，俱为侍讲学士。萼、璁俱进詹事府，萼为吏、礼左右侍郎、尚书，加太子太保，再加少保、太子太傅，寻兼武英殿大学士；璁为兵部左右侍郎、礼部尚书、文渊阁大学士，加少保，再加少傅、太子太傅、吏部尚书、谨身殿大学士，累进少师、太子太师、华盖殿大学士；献夫进少詹事、礼部左侍郎、尚书，加太子太保，改吏部，进武英殿大学士；韬进詹事，复迁礼部尚书不拜，久之始为吏部左侍郎、南礼吏尚书，召掌詹事府，加太子少保。预议者席文襄书以南兵部右侍郎进礼部尚书，加少保、太子太保。黄绾都察院经历，由南京刑部员外郎进光禄少卿、大理少卿、少詹事、南北礼部左右侍郎，遂进尚书兼学士。黄宗明以运使进光禄卿、兵礼左右侍郎。熊浃以给事中出为参议，进右佥都御史，遂为副都以至右都，后至太子太保、吏部尚书。张、桂等不五年而登大位。八年，夏文愍言以吏科都给事中议郊庙礼称旨，进侍讲学士、少詹事、礼部左侍郎、尚书，累加少傅入阁，官至少师、太子太师、吏部尚书、华盖殿大学士，其自都给事中至尚书只二年中事耳。嘉靖末，以撰玄称旨，侍讲袁炜进侍讲学士，吏、礼左右侍郎、尚书，至少傅、太子太傅、户部尚书、建极殿大学士。严讷以侍读、李春芳以修撰、董份以左中允，俱为翰林院学士，俱进太常少卿。后讷至太子太保、武英殿大学士；春芳至少师、吏部尚书、中极殿大学士；份至礼部尚书兼学士。胡宗宪以御史御倭，进佥都御史，遂进兵部侍郎、总督，累加至少保、太子太保、兵部尚书兼都察院左都御史。
　　万历十年，右赞善沈鲤超为翰林侍读学士，俄迁礼部右侍郎，改吏部转左，进礼部尚书，首尾仅二年。
　　成化中，汪直所厚御史戴缙迁尚宝少卿，不数月，进右佥都御史，遂为左副及右都御史，出为南京工部尚书。
　　正德中，刘瑾所厚文选郎中张き超为都察院右佥都御名、吏部尚书，加太子少保。西安府知府胡汝砺迁顺天府丞、府尹、兵部左右侍郎，督理宣府兵马粮饷，以至兵部尚书。衡州府知府刘机迁太仆少卿、太常卿、户部右侍郎，至户部尚书。朱恩由河南按察副使迁按察使、布政、副都、南京吏部侍郎，以至礼部尚书，首尾只三年。

　　○早达
　　宋人《春明退朝录》有记早达者年岁，今仿之，录于后：
　　四岁，洪舍人钟，以善大书举，入翰林肄业。
　　五岁，李文正东阳，以奇童举，善大书属对，入翰林肄业。
　　八岁至十岁，程学士敏政、杨文襄一清俱以有司荐，举奇童。弘治中，董侍郎举奇童不中格，罢归。
　　九岁，张宁阳王懋袭爵英国公。
　　十二岁，杨少师廷和举乡试，大理寺卿朱奎、太常卿任道逊举奇童，侍东宫书。
　　十四岁，赵中丞时春中经魁，杨少师一清中乡举。
　　十五岁，蒋文定冕中解元。
　　十六岁，王庶子臣登进士，李少师东阳、费少师宏、何提学景明、张太师居正、刘侍读虞夔中乡试，邓宁河愈为中军先锋。
　　十七岁，李少师东阳举会试，太常王学士献、张宫傅、王郡守廷举进士，马工部拯、佘工部毅中举解元，沐都督昂以战功佥都督。
　　十八岁，王侍讲洪、陈修撰景著、王兵侍伟、杨少师一清、赵中丞时春、王参政慎中、蔡侍郎汝楠俱第进士。奇童洪舍人钟举进士，解学士缙中解元，傅吉士新德中乡魁。内陈为探花，赵中会元。王礼书弘诲中解元。
　　十九岁，解学士缙、范少宰理、李詹事泰、白中丞圻、杨少师廷和、何少宰孟春、陈中丞、蔡尚书克廉俱举进士。今王布政象坤中解元，舒编修弘志中探花，杨元祥改庶吉士，殷少保士儋经魁，吴吉士鸿功解元。
　　二十岁，费少师宏举状元，邹司成守益、伦司成以训俱会元，又与戴编修大宾俱及第。向右都宝、张学士益、王中丞云凤、胡司马汝砺、李司马昆、盛右都应期、李司徒如圭、何提学景明、王太宰用宾、王大司马一鹗、方少保逢时、王方伯庭诗、方伯象坤、刘詹事虞夔、吴吉士鸿功俱登第。
　　二十一岁，乔少保宇、项吏侍文曜、边尚书贡、顾尚书、方少保献夫、边左都宪成进士，徐少师阶及第，拜翰林编修，金侍郎绅、俞侍郎钦为翰林庶吉士，杨少师博、胡司徒执礼、冯方伯叔吉、张中丞九一、严太宰清、蹇观察达俱中进士，李梦阳中解元。
　　二十二岁，徐武宁王达为统帅，林修撰大钦状元及第。
　　二十三岁，施修撰磐状元及第。
　　二十四岁，郭太宰为布政司参议。
　　二十五岁，邓宁河王愈为行省参政。
　　二十七岁，徐中山王达为同知枢密院。
　　二十八岁，项文曜为兵部侍郎，李岐阳王文忠为行省平章，沭昭靖英为都督同知，沐定远晟封黔国公。
　　二十九岁，邓宁河愈为行省平章，冯宋公胜为右都督兼詹事，韩襄毅雍为佥都御史。
　　三十岁，徐太傅达为中书右丞，朱定襄王希忠加太保掌京营兵，项公文曜为吏部左侍郎。
　　三十一岁，邓宁河王愈为右御史大夫，朱东平王能封成国公。
　　三十二岁，李岐阳文忠封曹国公，徐太傅达为左相国，向右都宝为通政使，胡文穆广以侍读、杨文敏荣以侍讲入内阁。
　　三十三岁，常开平遇春为中书平章政事，解学士缙以侍读入内阁，于肃愍谦为兵部侍郎，朱成公希忠加太傅。
　　三十四岁，邓宁河愈封卫国公，冯宋公胜封宋国公，沐昭靖英封黔宁侯，陈节愍洽为吏部右侍郎，彭少保时以修撰入内阁，张定兴辅以征夷将军平安南。
　　三十五岁，解公缙为翰林院学士。
　　三十六岁，徐中山达为中书右丞相，封信国公，张定兴辅封英国公，铁公铉为兵部尚书，李公友直为刑部左侍郎，许公观为礼部侍中，许公廓为工部侍郎，李公实为礼部侍郎，孙公祥为副都御史，商少保辂以侍读入阁，胡司徒执礼为太仆寺卿。
　　三十七岁，常开平遇春为平章军国重事，封鄂国公，夏忠定原吉、吴公中为尚书，郭太宰为工部右侍郎，胡文穆广为学士，黄文简淮为侍读学士，在内阁。今刘公虞夔以太常少卿掌翰林院。
　　三十八岁，胡公子昭为刑左侍，许公思温为吏左侍，王襄敏越、胡公执礼为右副都，前刘公为詹事。
　　三十九岁，徐中山达为太傅，封魏国公，汤中山和为中书左丞，许公观为礼部侍中。
　　四十岁，蹇忠定义为吏部尚书，黄忠宣福为工部尚书，商少保辂为兵部左侍郎，在内阁，费文宪宏为礼部侍郎，申少保时行以少詹兼学士。
　　四十一岁，徐少师阶为礼部侍郎。
　　四十二岁，郭忠襄资为户部，吕公震为刑部，俱尚书。吕文懿原以学士入阁，彭文宪时以太常少卿再入阁，马端肃文升为大理寺卿，李泰、董文庄为詹事，费少师宏为礼部尚书，尹太傅、徐少师阶俱为吏特。
　　四十三岁，张太师居正为武英殿大学士，胡少傅氵荧为礼侍，郭少傅朴为吏侍，孙廷为礼侍，申少保时行为礼侍，加太子宾客。
　　四十四岁，吕公震为礼部尚书，赵公Р为刑部尚书，白公圭为工部尚书，张居正加少保、太子太保，林尚书廉为吏部侍郎，申公时行以太子宾客、吏部左侍郎为文渊阁大学士，王太保锡爵为詹事府詹事，今李公长春为南礼部右侍郎。
　　四十五岁，白恭敏圭为工部尚书，王襄敏越为右都御史，费文宪宏、方文襄献夫加太子太保，余肃敏子俊为兵部尚书，张公き为吏部尚书，董公、殷公士儋为吏部侍郎，王公锡爵为礼部侍郎。
　　四十六岁，陈节愍洽、胡公汝砺为兵部尚书，熊公概、屠太傅氵庸、胡少保宗宪、杨少师博为右都御史，吕少傅本为少詹事，入阁，殷公士儋为礼部尚书。
　　四十七岁，谢文正迁以詹事入阁，赵公荣、张公氵粲俱为尚书，徐公阶为礼部尚书，杨公博为兵部尚书，加太子少保，高公为户部尚书，张公居正加少师、中极殿大学士，居首辅，陈公经邦、于公慎行为礼部尚书。
　　四十八岁，陆康僖瑜为刑部尚书，王襄敏越为左都御史，项襄毅忠、余肃敏子俊为右都御史，刘文穆吉以礼侍入阁，徐公阶、申公时行加太子太保，吕公本以内阁加礼部尚书，殷公士儋加太子太保，万少保镗为南院右都御史，谷公中虚、王公遴、汪公道昆为兵左侍，曾公省吾为工书，王公弘诲为南礼部尚书。
　　四十九岁，刘太保以吏侍、李少师东阳以礼侍俱入内阁，王少保越、白宫傅圭俱加太子少保，蔡公克廉为户部尚书，殷公士儋加少保、武英殿大学士，申公时行以少傅居首揆，王公家屏以吏部左侍郎兼东阁大学士，赵公贤为南吏部尚书，刘公一儒为南工部尚书。
　　五十岁，李韩公善长为左丞相，李文达贤以吏书入内阁，余肃敏子俊为兵部尚书，王文成守仁以尚书封伯，杨文忠廷和加少保，彭文宪时、姚文敏夔、倪文毅岳、夏文愍言及林公廉为尚书，桂文襄萼为吏部尚书，王襄敏越、翁襄敏万达为左都御史，杨公博与胡公宗宪俱加太子太保，郭公朴加太子少保、礼部尚书，申公时行以少师、华盖殿学居首揆。
　　五十一岁，徐天全有贞封武功伯，为华盖殿大学士，居首揆。

　　○晚达
　　刘文介俨四十九，曾学士彦五十四，唐学士皋五十八，焦五十，俱登状元。鲁祭酒铎四十五登会元，王祭酒激以四十九登进士，近金司业达以五十八会元及第。惟张文忠四十七举进士，六年大拜，任师臣者十二年。钱文肃习礼以练子宁姻累，三十九始中解元，登第入翰林，历清华之务，而近八十犹为学士五品，转礼部侍郎归。湛文庄若水亦以父累故，四十会试，入翰林，至七十余始拜尚书。二公皆登上寿。丘文庄、张文简璧七十余始入阁。焦泌阳芳七十余始以侍郎拜太宰。王太保、陈简肃瓒七十余以侍郎进左都御史。杨尚书翥八十余以长史进礼部左侍郎，袁景襄宗皋近七十以长史为吏侍。周侍郎诏近八十以纪善拜少詹事。

　　○文贞奇遇
　　杨文贞公士奇不由科目，以布衣荐，辅导东宫，居内阁首揆，典制草诏，定大礼。授册二；，总裁国史、主会试及京试各再，备极儒林之荣，可谓遇矣。

　　○三元
　　国朝商少保辂，正统乙卯领解浙江，乙丑为会试廷试第一人，士林艳羡。商公年二十二发解，十年而成进士，四年而以修撰入阁，七年而以兵侍归，归十年而复入，入十年而以少保归，又十年乃卒，尤为奇也。

　　○会元状元
　　许侍中观、吴宗伯宽、钱修撰福、伦宫谕文叙，内文叙乡试复第三人。

　　○解元会元
　　黄太常子澄、施御史显、陈佥事遂、林宫谕志、洪石都英、杨司徒鼎、姚太宰夔、王少傅鏊、储吏侍、汪宗伯俊、李太史廷机，内林志、杨鼎、李廷机俱廷试第二，王鏊廷试第三。

　　○解元状元
　　吴学士伯宗、林侍讲环、萧修撰时中、陈少保循、柯少詹潜、彭侍讲教、谢少傅迁、李少宰、杨光禄惟聪，内陈循、彭教会试第二人，谢迁会试第三人。

　　○三试魁元
　　乡、会试俱五名之内、廷试三名之内，除前所纪吴、王、陈、彭、谢、李六人外，花解元纶会试殿试俱第三，杨状元慎乡试第三、会试第二，陈会元澜、袁会元炜俱乡试第二、廷试第三，王会元锡爵乡试第四、廷试第二，金会元达乡廷试俱第三，靳解元贵会试廷试俱第二，谢解元丕会试第四、廷试第三，陶太史望龄乡试第二、殿试第三。

　　○状元入内阁
　　永乐状元胡文穆广、陈芳洲循，宣德马侍郎愉、曹文忠鼐，正统商文毅辂、彭文宪时，成化谢文正迁、费文宪宏，弘治顾文康鼎臣，嘉靖李文定春芳及今申公时行，凡十一人。入阁而不得大学士者，马公及曹公也。官大学士而非入阁者，吴公伯宗也。入阁又为大学士而止五品者，胡公也。

　　○状元一品
　　少师前费公，少傅前谢公、李公，少保前陈公、商公、彭公、顾公，成化状元、太子太傅张公，弘治状元、太子太傅毛公澄，嘉靖状元、少师申公时行。凡十人。

　　○状元二品
　　洪武状元礼部任尚书亨泰、许侍中观，天顺南京礼部黎尚书淳、工部谢尚书一夔，成化礼部吴尚书宽、南吏部王尚书华，弘治南吏部朱尚书希周，嘉靖南礼部秦尚书鸣雷。凡八人。

　　○状元三品
　　前侍郎马公、曹公及景泰状元孙太常卿贤，成化李吏侍，正德吕礼侍冉、杨光禄惟聪，嘉靖茅吏侍瓒，隆庆，诸吏侍大绶、丁吏侍士美、罗礼侍万化。凡十人。

　　○榜眼入内阁
　　永乐苗文康衷，正弘陈庄靖文、吕文懿原，景泰徐文靖溥，万历吕少傅调阳、王太保锡爵，又潘太保晟。以上凡七人。

　　○榜眼一品
　　自内阁徐公溥、吕公调阳外，天顺太子太保、礼部尚书徐琼，万历太子太保、礼部尚书潘晟，太子太保、大学士王公锡爵。凡五人。

　　○榜眼二品
　　自苗衷、陈文二公外，永乐交左布政使张显宗，正统太子少保、户部尚书杨鼎，太子少保、礼部尚书周洪谟，成化南京吏部尚书杨守、南京吏部尚书黄，正德太子少保、礼部尚书白钺，礼部尚书刘春，嘉靖南兵部尚书刘龙、南礼部尚书孙升。十一人。

　　○榜眼三品
　　洪武工部侍郎张显宗，永乐礼部侍郎杜宁，成化礼部右侍郎程敏政、礼部右侍郎费阎，弘治礼部左侍郎瓒、吏部左侍郎董，正德礼部左侍郎蔡昂，嘉靖南兵部右侍郎王教、吏部右侍郎程文德、礼部左侍郎瞿景淳，万历吏部侍郎陶大临、南京吏部右侍郎赵志皋。凡十二人。

　　○探花入内阁
　　正统刘文安定之、岳文肃正，成化王文恪鏊，弘治靳文僖贵，嘉靖徐文贞阶、袁文荣炜，万历余少傅，有丁。凡七人。

　　○探花一品
　　自王鏊、靳贵、徐阶、袁炜、余有丁五公外，嘉靖少保、太子太保、礼部尚书吴山。凡六人。

　　○探花二品
　　正统南京礼部尚书倪谦，景泰南京吏部尚书王亻与，天顺南京礼部尚书郑环，成化南京礼部尚书董越，弘治户部尚书李廷相，万历南京礼部尚书林士章。凡六人。

　　○探花三品
　　内黄凤翔系榜眼
　　洪武右副都御史练子宁，成化詹事府詹事陆简，弘治吏部左侍郎谢丕，正德礼部右侍郎崔桐，嘉靖南太仆卿欧阳衢太常卿胡正蒙、礼侍黄凤翔。凡七人。

　　○会元入内阁
　　前商公辂、岳公正、刘公定之、王公鏊，景泰彭文思华，成化梁文康储，正德张文隐治，今王太保锡爵及袁公炜。凡九人。

　　○会元一品
　　前少保商公、少傅王公、少师梁公、太子太保张公、少傅袁公、太子太保王公。凡六人。

　　○会元二品
　　前吴文定公、彭文思公及永乐洪右都英，正统杨户书鼎、姚吏书夔，成化章礼书懋，弘治汪礼书俊，正德霍礼书韬，嘉靖陆礼书树声。凡九人。案：会元至太宰者一人，而状元遂阙。

　　○会元三品
　　洪武太常卿黄子澄，前侍郎刘文安公及成化费礼侍り、储吏部，弘治董礼侍，正德邵太仆锐，嘉请李太仆舜臣、瞿礼侍景淳、胡太常卿正蒙、田礼侍一亻隽。凡十人。

　　○状元得谥
　　状元得谥者，胡文穆广、曹文忠鼐、刘文介俨、商文毅辂、彭文宪时、黎文僖淳、谢文庄一夔、罗文毅伦、张文僖、吴文定宽、费文宪宏、毛文简澄、朱恭靖希周、顾文康鼎臣、吕文简冉、罗文恭洪先、李文定春芳、诸文懿大绶、丁文恪士美。凡十九人。

　　○会元得谥
　　会元得谥者，刘文安定之、杨庄敏鼎、姚文敏夔、岳文肃王、彭文思华、章文懿懋、王文恪鏊、梁文康储、鲁文恪铎、储文懿、汪文庄俊、董文简、邵康僖锐、邹文庄守益、霍文敏韬、张文毅治、袁文荣炜、瞿文懿景淳，并前商公、吴公。凡十八人。

　　○榜眼得谥
　　榜眼得谥者，苗文康衷、陈庄靖文、吕文懿原、周文安洪谟、徐文靖溥、黄文僖、白文裕钺、刘文简春、刘文安龙、王文定瓒、孙文恪升、程文恭文德、吕文简调阳、陶文僖大临，并前刘、杨、邹、瞿。凡十九人。

　　○探花得谥
　　探花得谥者，倪文僖谦、王文肃亻与、董文僖越、靳文僖贵、李文定廷相、徐文贞阶、吴文端山，并前王、袁。凡九人。

　　○武举首至通显
　　武举始自弘治十四年，其居首选者曰会元，如近世尹凤、王世科之类，亦俱至都督佥事。若名位之显者曰许泰，至左都督，封安边伯。安国至都督同知，赠左都督，赐谥武敏。王佐以锦衣都指挥使赠右都督。三人皆有才望，而泰不克终。

