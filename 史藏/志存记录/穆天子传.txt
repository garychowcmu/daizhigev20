穆天子传 晋 郭璞注
　　
　　　　晋郭璞注　　明范钦订  

穆天子传卷之一
　　
饮天子山之上。戊寅，天子北征，乃绝漳水。庚辰，至于□觞，天子于盘石之上，天子乃奏广乐，载立不舍，至于并山之下。癸未，雨雪，天子猎于并山之西阿，于是得绝并山之队，北循□沱之阳。乙酉，天子北升于□。天子北征于犬戎。大戎□胡觞天子于当水之阳，天子乃乐，□赐七萃之士战。庚寅，北风雨雪。天子以寒之故，命王属休。甲午，天子西征，乃绝□之关■。巳亥，至于焉居禺知之平。辛丑，天子西征，至于廫人。河宗之子孙廫柏絮且逆天子于智之□，先豹皮十、良马二六。天子使井利受之。癸酉，天子舍于添泽，乃西钓于河，以观□智之□。甲辰，天子猎于渗泽，于是得白狐玄貉焉，以祭于河宗。丙午，天子饮于河水之阿。天子属六师之人于廫邦之南、渗泽之上。戊寅，天子西征，鹜行至于阳纡之山，河伯无夷之所都居，是惟河宗氏。河宗伯夭逆天子燕然之山，劳用束帛加璧，先白□，天子使●父受之。癸丑，天子大朝于燕□之山、河水之阿，乃命井利、梁固聿将六师。天子命吉日戊午，天子大服冕□，□带、□□、夹佩、奉璧，南面立于寒下。曾祝佐之，官人陈牲全五□具，天子授河宗璧，河宗伯夭受璧，西向沉璧于河，再拜稽首。祝沉牛马豕羊。河宗□命于皇天子。河伯号之帝曰：“穆满，女当永致用●事！”南向再拜。河宗又号之帝曰：“穆满！示女舂山之徢锳诏女昆仑□舍四，平泉七十，乃至于昆仑之丘，以观舂山之徢锳赐语晦。”天子受命，南向再拜。巳未，天子大朝于黄之山。乃披图视典，用观天子之彙器，曰：“天子之徢锽玉果、璇珠、烛银、黄金之膏。”天子之従騏金，□忋酢魽士之徬у蔘金，鹿人之徬金。天子之弓射人，步剑牛马，犀□器千金。天子之马走千里，胜人猛兽。天子之狗走百里，执虎豹。柏夭曰：“征鸟使翼。”曰：□乌鸢、鹳鸡飞八百里。名兽使足：□走千里，狻猊□野马走五百里，邛邛、距虚走百里，麋□二十里。曰：“柏夭皆致河典。”乃乘渠黄之乘，为天子先，以极西土。乙丑，天子西济于河。□爰有温谷乐都，河宗氏之所游居。丙寅，子属官效器。乃命正公郊父受敕宪，用伸□八骏之乘，以饮于枝■之中、积石之南河。天子之骏：赤骥、盗骊、白义、逾轮、山子、渠黄、华骝、绿耳。狗：重工、彻止、□□、□黄、南□、来白。天子之御：造父、三百、耿□、芍及。曰：“天子是与出□入薮，田猎钓弋。”天子曰：“于乎！予一人不盈于德，而辨于乐，后世亦追数吾过乎！”七萃之士□天子曰：“后世所望无失天常，农工既得，男女衣食，百姓徧絀，官人执事。故天有时，民□氏响□。何谋于乐？何意之忘？与民共利，以为常也。”天子嘉之，赐以左佩玉华也。乃再拜顿首。

穆天子传卷之二
　　
□柏夭曰：“□封膜昼于河水之阳，以为殷人主。”丁巳，天子西南升□之所主居。爰有大水硕□。爰有野兽，可以畋猎。戊午，●□之人居虑献酒百□于天子。天子巳饮而行，遂宿于昆仑之阿、赤水之阳。爰有●鸟之山，天子三日舍于●鸟之山□。吉日辛酉，天子升于昆仑之丘，以观黄帝之宫而丰□隆之葬，以诏后世。癸亥，天子具蠲齐牲全，以□□昆仑之丘。甲子，天子北征，舍于珠泽，以钓于流水。曰：“珠泽之薮方三十里。”爰有□苇、莞蒲、茅□、蒹□。乃献白玉，□只□角之一，□三，可以□沐，乃进食，□酒十，□姑劓九，□■味中麋胄而滑。因献食马三百，牛羊三千。天子□昆仑以守黄帝之宫，南司赤水而北守舂山之宝。天子乃□之人□吾，黄金之环三五，朱带、贝饰三十，工布之四。□吾乃膜拜而受。天子又与之黄牛二六，以三十□人于昆仑丘。季夏丁卯，天子北升于舂山之上，以望四野。曰：“舂山是唯天下之高山也。”孳木□华畏雪，天子于是取孳木华之实，曰：“舂山之泽，清水出泉，温和无风，飞鸟百兽之所饮食，先王所谓县圃。”天子于是得玉策枝斯之英。曰：“舂山，百兽之所聚也，飞鸟之所栖也。”爰有□兽食虎豹，如麋而载骨，盘□始如■，小头大鼻。爰有赤豹、白虎、熊罴、豺狼、野马、野牛、山羊、野豕，爰有白鸟、青雕，执太羊，食豕鹿。曰天子五日观于舂山之上。乃为铭迹于县圃之上，以诏后世。壬申，天子西征。甲戌，至于赤乌。赤乌之人□其献酒千斛于天子，食马九百，羊牛三千，□麦百载，天子使祭父受之。曰：“赤乌氏先出自周宗，大王□父之始作西土，封其元子吴太伯于东吴，诏以金刃之刑，贿用周室之璧。封丌璧臣长季绰于舂山之虱，妻以元女，诏以玉石之刑，以为周室主。”天子乃赐赤乌之人□其墨乘四，黄金四十镒，贝带五十，珠三百裹。丌乃膜拜而受曰：“□山是唯天下之良山也，宝玉之所在，嘉□生之，草木硕美。”天子于是取嘉禾，以归树于中国。曰：“天子五日休于□山之下。”乃奏广乐。赤乌之人丌献好女于天子，女听、女列为嬖人。曰：“赤乌氏，美人之地也，宝玉之所在也。”巳卯，天子北征，赵行□舍。庚辰，济于洋水。辛巳，入于曹奴。之人戏觞天子于洋水之上，乃献食马九百，牛羊七千，□米百车，天子使逄固受之。天子乃赐曹奴之人戏□黄金之鹿，银□，贝带四十，珠四百裹，戏乃膜拜而受。壬午，天子北征东还。甲申，至于黑水，西膜之所谓鸿鹭。于是降雨七日，天子留骨六师之属。天子乃封长肱于黑水之西河，是惟鸿鹭之上，以为周室主，是曰留国之邦。辛卯，天子北征东还，乃循黑水。癸巳，至于群玉之山，容□氏之所守。曰：“群玉田山，□知阿平无险，四彻中绳，先王之所谓策府，寡草木而无鸟兽。”爰有□木，西膜之所谓□。天子于是取玉三乘，玉器服物，于是载玉万只。天子四日休群玉之山，乃命邢侯待攻玉者。孟秋丁酉，天子北征，□之人潜时觞天子于羽陵之上，乃献良马牛羊。天子以其邦之攻玉石也，不受其牢。伯夭曰：“□氏，槛□之后也。”天子乃赐之黄金之罂三六，朱三百裹，潜时乃膜拜而受。戊戌，天子西征。辛丑，至于剞闾氏。天子乃命剞闾氏供食六师之人于■山之下。壬寅，天子登于■山，乃彻祭器于剞闾之人，温归乃膜拜而受。天子已祭而行，乃遂西征。丙午，至于●韩氏。爰有乐野温和，□麦之所草，犬马牛羊之所昌，宝玉之所□。丁未，天子大朝于平衍之中，乃命六师之属休。巳酉，天子大飨正公诸侯王吏七萃之士于平衍之中。●韩之人无凫乃献良马百匹，用牛三百，良犬七千，●牛二百，野马三百，牛羊二千，□麦三百车。天子乃赐之黄金银罂四七，贝带五十，珠三百裹，变□雕官，无凫上下乃膜拜而受。庚戌，天子西征，至于玄池。天子三日休于玄池之上，乃奏广乐，三日而终，是曰乐池。天子乃树之竹，是曰竹林。癸丑，天子乃遂西征。丙辰，至于苦山，西膜之所谓茂苑。天子于是休猎，于是食苦。丁巳，天子西征。巳未，宿于黄鼠之山，西□。乃遂西征。癸亥，至于西王毋之邦。
穆天子传卷之三
　　
　　吉日甲子，天子宾于西王毋。乃执白圭玄璧以见西王毋，好献锦组百纯，●组三百纯，西王毋再拜受之●。乙丑，天子觞西王毋于瑶池之上，西王毋为天子谣曰：“白云在天，山●自出。道里悠远，山川间之。将子无死，尚能复来。”天子答之曰：“予归东土，和治诸夏。万民平均，吾顾见汝。比及三年，将复而野。”天子遂驱升于□山，乃纪丌迹于□山之石，而树之槐，眉曰“西王毋之山”。西王毋之山还归丌●世民作忧以吟曰：“比徂西土，爰居其野，虎豹为群，于鹊与处，嘉命不●，我惟帝天子大命而不可称顾世民之恩，流涕□陨，吹笙鼓簧，中心翔翔，世民之子，唯天之望。”丁未，天子饮于温山。□考鸟。巳酉，天子饮于溽水之上。乃发宪令，诏六师之人□其羽。爰有□薮水泽，爰有陵衍平陆。硕鸟物羽，六师之人毕至于旷原。曰天子三月舍于旷原□。天子大飨正公诸侯王，勒七萃之士于羽□之上，乃奏广乐。□六师之人翔畈于旷原，得获无强，鸟兽绝群。六师之人大畋九日，乃驻于羽之□。收皮效物，债车受载。天子于是载羽百车。巳亥，天子东归，六师□起。庚子，至于□之山而休，以待六师之人。庚辰，天子东征。癸未，至于戊□之山，智氏之所处，□智□往天子于戊□之山，劳用白骖二疋，野马野牛四十，守犬七十，乃献食马四百，牛羊三千，曰智氏□。天子北游于●子之泽，智氏之夫献酒百□于天子。天子赐之狗●采，黄金之罂二九，贝带四十，珠丹三百裹，桂姜百□，乃膜拜而受。乙酉，天子南征东还。巳丑，至于献水。乃遂东征，饮而行。乃遂东南。巳亥，至于瓜□之山，三周若城，阏氏胡氏之所保。天子乃遂东征，南绝沙衍。辛丑，天子渴于沙衍，求饮未至。七萃之士高奔戎，剌其左骖之颈，取其青血以饮天子。天子美之，乃赐奔戎佩玉一只，奔戎再拜稽首。天子乃遂南征。甲辰，至于积山之●，爰有●柏，曰●余之人命怀献酒于天子。天子赐之黄金之罂，贝带、朱丹七十裹，命怀乃膜拜而受。乙巳，□诸■献酒于天子，天子赐之黄金之罂，贝带、朱丹七十裹，诸■乃膜拜而受之。
穆天子传卷之四
　　
庚辰，至于滔水，浊繇氏之所食。辛巳，天子东征。癸未，至于苏谷，骨■氏之所衣被，乃遂南征，东还。丙戌，至于长●，重●氏之西疆。丁亥，天子升于长●，乃遂东征。庚寅，至于重●氏黑水之阿。爰有野麦，爰有答堇，西膜之所谓木禾，重●氏之所食。爰有采石之山，重●氏之所守。曰枝斯、璇瑰、●瑶、琅□、弢●、●●、□琪、●尾，凡好石之器于是出。孟秋癸巳，天子命重●氏共食天子之属。五日丁酉，天子升于采石之山，于是取采石焉。天子使重●之民，铸以成器于黑水之上。器服物佩好无疆，曰天子一月休。秋癸亥，天子觞重●之人●●，乃赐之黄金之罂二九，银鸟一只，贝带五十，珠七百裹，●箭桂姜百●，丝●雕官，●●乃膜拜而受。乙丑，天子东征。●●送天子至于长沙之山。□只，天子使柏夭受之。柏大曰：“重●氏之先，三苗氏之□处，以黄水●银采，□乃膜拜而受。丙寅，天子东征南还。巳巳，至于文山，西膜之所谓□，觞天子于文山。西膜之人乃献食马三百，牛羊二千，□米千车。天子使毕矩受之，曰□天子三日游于文山，于是取采石。壬寅，天子饮于文山之下，文山之人归遗乃献良马十驷，用牛三百，守狗九十，●牛二百，以行流沙天子之豪马、豪牛、龙狗、豪羊以三十祭文山。又赐之黄金之罂二九，贝带三十，朱三百裹，桂姜百●，归遗乃膜拜而受。癸酉，天子命驾八骏之乘，又服●骝而左绿耳，右骖赤●而左白●。天子主车，造父为御，●●为右。次车之乘，右服渠黄而左逾轮，右盗骊而左山子。柏夭主车，■百为御，奔戎为右。天子乃遂东南翔行，驰驱千里，至于臣搜之人●奴乃献白鹄之血以饮天子，因具牛羊之踵以洗天子之足及二乘之人。甲戌，巨搜之●奴觞天子于焚留之小，乃献马三百，牛羊五千，秋麦千车，膜稷三十车，天子使柏夭受之。好献枝斯之石四十，●●●●□佩百只，琅□四十，●●十箧，天子使造父受之□，乃赐之银木●采，黄金之罂二九，贝带四十，朱三百裹，桂姜百●，●奴乃膜拜而受。乙亥，天子南征阳纡之东尾，乃遂绝●●之谷。巳至于●●，河之水北阿，爰有●溲之□。河伯之孙事皇天子之山，有模□，其叶是食明后，天子嘉之，赐以佩玉一只，柏夭再拜稽首。癸丑，天子东征，柏夭送天子至于廫人。廫伯絮觞天子于澡泽之上，●多之□，河水之所南还。曰天子五日休于澡泽之上，以待六师之人。戊午，天子东征，顾命柏夭归于丌邦。天子曰：“河宗正也。”柏夭再拜稽首。天子南还，升于长松之■。孟冬壬戌，至于雷首。犬戎胡觞天子于雷首之阿，乃献食马四六，天子使孔牙受之。曰：“雷水之平寒，寡人具犬马牛羊。”爰有黑牛白角，爰有黑羊白血。癸亥，天子南征，升于髭之■。丙寅，天子至于并山之队，东升于三道之■，乃宿于二边。命毛班、逄固先至于周，以待天之命。癸酉，天子命驾八骏之乘，赤骥之驷，造父为御，□南征翔行，径绝翟道。升于太行，南济于河。驰驱千里，遂入于宗周。官人进白鹄之血以饮天子，以洗天子之足。造父乃具羊之血，以饮四马之乘一。庚辰，天子大朝于宗周之庙，乃里西土之数。曰：自宗周□水以西，至于河宗之邦，阳纡之山，三千有四百里。自阳纡西至于西夏氏，二千又五百里。自西夏至于珠余氏及河首，千又五百里。自河首襄山以西，南至于舂山珠泽，昆仑之丘，七百里。自舂山以西，至于赤乌氏舂山，三百里。东北还至于群玉之山，截舂山以北，自群玉之山以西，至于西王毋之邦，三千里。□。自西王毋之邦，北至于旷原之野，飞鸟之所解其羽，千有九百里。□宗周至于西北大旷原，一万四千里。乃还东南，复至于阳纡，七千里。还归于周，三千里。各行兼数，三万有五千里。吉日甲申，天子祭于宗周之庙。乙酉，天子□六师之人于洛水之上。丁亥，天子北济于河，□羝之队以西北，升于盟门九河之■，乃遂西南。仲冬壬辰，至●山之上，乃奏广乐，三日而终。吉日丁酉，天子入于南郑。

穆天子传卷之五
　　
宝处曰：天子四日休于获泽，于是射鸟猎兽。丁丑，天子□雨乃至。祭父自圃郑来谒。留昆归玉百枚。帯魿致赂，良马百驷。归毕之宝，以诘其成。幇阬●胡□东牡。见许男于洧上，祭父以天子命辞曰：“去兹羔，用玉帛见。”许男不敢辞，还取束帛加璧。□毛公举币玉。是日也，天子饮许男于洧上。天子曰：“朕非许邦而恤百姓□也，咎氏宴饮毋有礼。”许男不敢辞，升坐于出尊，乃用宴乐。天子赐许男骏马十六，许男降再拜空首，乃升平坐。及暮，天子遣许男归。癸亥，天子乘鸟舟龙卒浮于大沼。夏庚午，天子饮于洧上，乃遣祭父如圃郑，用□诸侯。辛未，天子北还，钓于渐泽，食鱼于桑野。丁丑，天子里圃田之路。东至于房，西至于□丘，南至于桑野，北尽经林煮□之薮，南北五十□。十虞：东虞曰兔台，西虞曰栎丘，南虞曰□富丘，北虞曰相其，御虞曰□来，虞所。□辰，天子次于军丘，以畋于薮□。甲寅，天子作居范宫，以观桑者，乃饮于桑中。天子命桑虞，出□桑者，用禁暴人。仲夏甲申，天子□所。庚寅，天子西游，乃宿于祭。壬辰，祭公饮天子酒，乃歌●天之诗。天子命歌“南山有●”乃绍宴乐。丁酉，天子作台以为西居。壬寅，天子东至于雀梁。甲辰，浮于荥水，乃奏广乐。季夏庚□，休于范宫。仲秋丁巳，天子射鹿于林中，乃饮于孟氏，爰舞白鹤二八。还宿于雀梁。季秋辛巳，天子司戎于□来，虞人次御。孟冬，鸟至，王臣□弋。仲冬丁酉，天子射兽，休于深□，得麋■豕鹿四百有二十，得二虎九狼，乃祭于先王，命庖人熟之。戊戌，天子西游，射于中□，方落草木鲜。命虞人掠林除薮，以为百姓材。是日也，天子北入于●，与井公博，三日而决。辛丑，塞，至于台，乃大暑除。天子居于台，以听天下之。远方□之数而众从之，是以选□。乃载之，神人□之能数也，乃左右望之，天子乐之，命为□而时□焉。□其名曰。□公去，乘人□犹□，有虎在乎葭中。天子将至，七萃之士高奔戎，请生捕虎，必全之。乃生捕虎而献之天子，命之为柙，而畜之东虞，是为虎牢。天子赐奔戎畋马十驷，归之太牢，奔戎再拜稽首。丙辰，天子北游于林中，乃大受命而归。仲秋甲戌，天子东游，次于雀梁，□蠹书于羽林。季秋□，乃宿于■。毕人告戎，曰：“帯魿来侵。”天子使孟□如毕讨戎。霍侯旧告薨，天子临于军丘，狩于薮。季冬甲戌，天子东游，饮于留祈，射于丽虎，读书于□丘。□献酒于天子，乃奏广乐，天子遗其灵鼓，乃化为黄蛇。是日天子鼓，道其下而鸣。乃树之桐，以为鼓，则神且鸣，则利于戎。以为琴，则利□于黄泽。东游于黄泽，宿于曲洛。废□使宫乐谣，曰：“黄之池，其马●沙，皇人威仪。黄之泽，其马●玉，皇人受□。”丙辰，天子南游于黄□室之丘，以观夏后启之所居，乃□于启室。天子筮猎苹泽，其卦遇讼■■。逄公占之曰：“讼之繇，薮泽苍苍其中，□宜其正公，戎事则从，祭祀则■，畋猎则获。”□饮逄公酒，赐之骏马十六，□□三十箧，逄公再拜稽首。赐筮史孤□。有阴雨，梦神有事，是谓重阴，天子乃休。日中大寒，北风雨雪，有冻人，天子作诗三章以哀民曰：“我徂黄竹，□员□寒，帝收九行。嗟我公侯，百辟冢卿，皇我万民，旦夕勿忘。我徂黄竹，□员□寒，帝收九行。嗟我公侯，百辟冢卿，皇我万民，旦夕勿穷。有皎者●，翩翩其飞，嗟我公侯，□勿则●。居乐甚寡，不如●土，礼乐其民。”天子曰：“余一人则淫，不皇万民。”□登。乃宿于黄竹。天子梦羿射于涂山，祭公占之，朄□之□，乃宿于曲山。壬申，天子西升于曲山□。天子西征，升九阿，南宿于丹黄。戊寅，天子西升于阳，□过于灵□。井公博，乃驾鹿以游于山上，为之石主，而□□□，乃次于□水之阳。吉日丁亥，天子入于南郑。

穆天子传卷之六
　　
　　之虚皇帝之闾乃□先王九观，以诏后世。巳巳，天子□征，舍于菹台。辛未，纽菹之兽。于是白鹿一牾●逸出走，天子乘渠黄之乘□焉。天子丘之，是曰五鹿官人之□是丘。□其皮，是曰□皮。□其脯，是曰□脯。天子饮于漯水之上，官人膳鹿献之天子，天子美之，是曰甘。癸酉，天子南祭白鹿于漯□，乃西饮于草中，大奏广乐，是曰乐人。甲戌，天子西北□。姬，姓也，盛柏之子也。天子赐之上姬之长，是曰盛门。天子乃为之台，是曰重璧之台。戊寅，天子东狃于泽中。逄寒疾，天子舍于泽中。盛姬告病，天子怜之，□泽曰寒氏。盛姬求饮，天子命人取浆而给，是曰壶□。天子西至于重璧之台，盛姬告病□。天子哀之，是曰哀次。天子乃殡盛姬于毂丘之庙。壬寅，天子命哭，启为主，祭文宾丧。天子王女叔●为主，天子□宾之命终哀礼。于是殇祀而哭。内史执策所官人□丌职曾祝敷筵席设几，盛馈具，肺盐羹，□脯枣●醢，鱼腊糗韭百物，乃陈腥俎十二，干豆九十，鼎敦壶尊四十器。曾祝祭食，进肺盐祭酒，乃献丧主伊扈，伊扈拜受。□祭女。又献女主叔●，叔●拜受。祭□祝报祭觞，大师乃哭即位。毕哭，内史□策而哭，曾祝捧馈而哭，御者□祈而哭，抗者觞夕而哭，佐者承斗而哭，佐者衣裳佩□而哭，乐□人陈琴瑟□竽钥荻□而哭，百□众官人各□其职事以哭。曰士女错踊，九□乃终。丧主伊扈哭，出造舍，父兄宗姓及在位者从之。佐者哭，且彻馈，及壶鼎俎豆。众宫人各□其职，皆哭而出。井利□事后出而收。癸卯，大哭，殇祀而载。甲辰，天子南葬盛姬于乐池之南。天子乃命盛姬□之丧视皇后之葬法，亦不邦后于诸侯。河济之间共事，韦谷黄城三邦之事辇丧，七萃之士抗者即车。曾祝先丧，大匠御棺。日月之旗，七星之文，鼓钟以葬，龙旗以□，鸟以建鼓，兽以建钟，龙以建旗。曰丧之先后及哭踊者之间毕有钟旗□百物丧器，井利典之，列于丧行，靡有不备。击鼓以行丧，举旗以劝之；击钟以止哭，弥旗以节之。曰□祀大哭，九而终，丧出于门。丧主即位，周室父兄子孙倍之，诸侯属子王吏倍之，外官王属七萃之士倍之，姬姓子弟倍之，执职之人倍之，百官众人倍之，哭者七倍之。踊者三十行，行萃百人。女主即位，嬖人群女倍之，王臣姬姓之女倍之，宫官人倍之，宫贤庶妾倍之，哭者五倍，踊者次从。曰天子命丧，一里而击钟止哭，曰匠人哭于车上，曾祝哭于丧前，七萃之士哭于丧所。曰小哭错踊，三踊而行，五里而次。曰丧三舍至于哀次，五舍至于重璧之台，乃休。天子乃周姑繇之水，以圜丧车，是曰■车，曰殇祀之。孟冬辛亥，邢侯、曹侯来吊。内史将之以见天子，天子告不豫而辞焉。邢侯、曹侯乃吊太子，太子哭出庙门以迎邢侯，再拜劳之，侯不答拜。邢侯谒哭于庙，太子先哭而入，西向即位，内史宾侯北向而立，大哭九，邢侯厝踊三而止。太子送邢侯至庙门之外，邢侯遂出，太子再拜送之。曹侯庙吊，入哭，太子送之，亦如邢侯之礼。壬子，天子具官见邢侯、曹侯。天子还返，邢侯、曹侯执见拜天子之武一，天子见之，乃遣邢侯、曹侯归于其邦，王官执礼，共于二侯如故。曰天子出宪，以或□□。癸丑，大哭而□。甲寅，殇祀大哭而行，丧五舍于大次，曰丧三日于大次，殇祀如初。辛酉，大成，百物皆备。壬戌，葬。史录繇鼓钟，以赤下棺，七萃之士□士女错踊九，□丧下。昧爽，天子使嬖人赠用文锦明衣九领，丧宗伊扈赠用变裳，女主叔●赠用茵组，百嬖人官师毕赠。井利乃藏，报哭于大次，祥祠□祝丧罢哭，辞于远人。为盛姬谥曰哀淑人，天子丘人，是曰淑人之丘。乙丑，天子东征，舍于五鹿。叔●思哭，是曰女●之丘。丁卯，天子东征，钓于漯水，以祭淑人，是曰祭丘。巳巳，天子东征，食马于漯水之上，乃鼓之棘，是曰马主。癸酉，天子南征，至于菹台。仲冬甲戌，天子西征，至于因氏。天子乃钓于河，以观姑繇之木。丁丑，天子北征。戊寅，舍于河上，乃致父兄子弟王臣姬□，祥祠毕哭，终丧于嚣氏。巳卯，天子西济于河，嚣氏之遂。庚辰，舍于茅尺，于是□祀，除丧，始乐，素服而归，是曰素氏。天子遂西南。癸未，至于野王。甲申，天子北升于大北之■，而降休于两柏之下。天子永念伤心，乃思淑人盛姬，于是流涕。七萃之士□豫上谏于天子，曰：“自古有死有生，岂独淑人？天子不乐，出于永思；永思有益，莫忘其新。”天子哀之，乃又流涕，是日辍，巳未乙酉，天子西绝□■，乃遂西南。戊子，至于盐。巳丑，天子南登于薄山□□之■，乃宿于虞。庚申，天子南征，吉日辛卯，天子入于南郑。
　　
　　　　　　　　　　　　　　　　　　穆天子传终
