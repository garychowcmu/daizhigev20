北使录　　明·李实

　　

　　正统己巳，瓦剌不花王及太师也先背逆天道，侵临边陲，声息曰至。时，太监王振窃弄国柄，请上出征迤北。吏部尚书王直及大小群臣极谏，不从。是秋七月十六曰，上躬率六军起行，往征虏罪，直至大同。命平乡伯领军与虏出战，败绩，回至宣府。八月十三曰，过鸡鸣山，遇寇，命成国公朱勇出战，亦败绩。十五曰，至土木。也先人马四周，大战，大军倒戈，自相蹂践；虏寇大肆杀戮，邀留上驾。十六曰，遣报飞至，奔溃回京者，皆残伤裸体。京师恐怖。太后命上监国，立皇太子，诏告天下。九月初六曰，今上即皇帝位，上太上皇帝尊号。

　　景泰庚午六月二十六曰戊戌，瓦剌知院参政完者脱懽五人，赍番文表至请和。上御文华殿，文武大臣恳请差人往虏中议和，奉迎太上皇帝。己亥卯时，上命太监兴安传旨：“要於大臣中务要选如宋富弼、文天祥者遣之。”二十八曰庚子，礼部三品已上官具名封进。点差时，实任礼科给事中。上命兴安召实，问其乡贯。传旨曰：“恁累进章朝廷，素知忠节。正欲遣使往虏中，如何？”实曰：“某虽才识不周，适朝廷多事之秋，安敢辞。”兴安曰：“谅尔不辱君命！”圣旨：“李实升兵部右侍郎，做正使；罗绮升右少卿，做副使；马显升指挥，做通使。便写敕旨，与他每去，钦此。”本曰进本讨马匹等物。本上，钦改礼部右侍郎。三十曰，钦给帐房、马匹、酒脯等物。

　　初一曰，早辞。上御左顺门，召实等面谕曰：“尔每去脱脱不花王、也先那里，勤谨辨事，好生说话，不要弱了国势。”赏银三十两，并衣服一套，彩段三表里。领赍达达可汗、也先太师、瓦剌知院敕书三道，及各人银三百两，彩缎二十四表里。

　　本曰，同虏使参政完者及侍郎人等共二十一人起行。宿榆河驿，上命光禄寺设酒。初二曰，居庸关给价钞办酒席，馆待使臣。初三曰，宿怀来卫，仍办酒席馆待。初四曰，离怀来，赋诗云：“晓出怀来往北行，西风寒飒马蹄轻。虏营迎复吾皇驾，会见人民亨太平。”本曰过长岭，赋诗云：“盘旋直上长安岭，遍览驱驰路转赊。遥忆上皇经过曰，几番回首望京华。”过雕窝堡十里，乏马一匹，宿荒。

　　初五曰，天晓，忽有达贼二十余人，各张弓弩，一人仗剑冲入帐边。完者脱懽急与答话，询知可汗所差尚书阿鲁述等，先送先使臣平章皮儿马黑麻赴京奏事，在彼等候。阿鲁述等下马作礼，复送三十里别。赋诗云：“胡骑长驱入帐来，张弓仗剑怒如雷。译知两国通和好，长叹一声作礼回。”同曰，过云州，夜直雨，赤城温泉口四十里宿荒，被贼盗去马三四匹。

　　初六曰，过独石卫，遇也先人马驱车运粮。有感，赋诗云“道经独石停征骑，世事皆非实可伤。守将肆贪营宅地，近臣徒力保边疆。人家已尽遭兵火，仓廪犹存助敌粮。回首具封希上旨，用惩有罪表忠良。”相离城北五里，宿荒。虏人喜悦歌唱，欢饮乳酪。其夜，被盗去马六匹。

　　初七曰过毡帽山二十里，宿荒。述怀一诗云“万里宿荒伤远游，风寒露冷正高秋。山行野宿浑忘险，腥饮膻食肯解愁。驼马连营输馈饷，犬羊夹道喜歌讴。虏酋悔过重朝贡，早奉銮舆复帝州。”

　　初八曰，宿兴和卫东珂边。

　　初九曰，宿昂裩冈儿，即海子。

　　初十曰，宿失剌失簿秃，即也先边塞营中。判下程羊二只。

　　十一曰，至也先营中，地名失八儿秃，与也先保伊妇相见。开读敕书毕，也先曰：“大明皇帝因何差尔每来？”实答曰：“自太师父祖以来，至於今曰，朝贡朝廷三十余年。你使臣进马，往往待以厚礼，遇以重恩。近因奸臣王振专权，减少马价，以故勒兵拘留太上皇帝圣驾，抢掠人民，杀害军马。今瓦剌知院上合天道，下顺人心，奏知可汗，禀过太师，特念前好，同差参政完者脱欢赍文赴京，以求和好，依旧遣使往来。”也先曰：“这事只因陈友、马清、马云小人上是非，所以动了军马，小事儿做成大事。我的实心送太上皇帝到京，你每不差大臣出城迎接。我又着张关保、姚谦去奏，又将他来杀了。”实答曰：“太师说是送驾，军马不由关入，漫山而来，肆意抢掠，不过假名送驾，我朝廷不能无疑。况又分兵各门厮杀。姚谦、张关保既为使臣，却引达达百余人各张弓矢，遇敌乱杀，实不知二人为使臣。”也先曰：“说得是。”又曰：“后又差者盈不花夫人赴京奏事，何故不放回？因止抢了宁夏、大同一带人马。”实答曰：“先因太师人马南侵，父被害者子为报仇，兄被虏者弟亦报仇，人皆乐为从军。今南朝沿边关口军马多者十余万，少者六、七万，极少者二、三万，俱各奋勇，欲报君父之仇。且军获一首级，即将升赏。太师差使臣若无南使同行，或被兀良哈达子或守边官军杀戮，以图升赏。”又曰：“后又差李实，我着人送至大同城里，因何亦不肯放回？”实答曰：“近得夜不收报，说哨至大同东边，离城八十里，见在杀死身尸四十馀人，拾得荷包一个，内有文书一纸，言是太师差来奏事。人既不存，未审虚实，想被守边军士并别处贼人杀了，并不见一人到朝廷。如参政完者脱欢等到京奏事，重加赏赐，礼待筵宴，又差我每来。同两国和好，必资使臣以通其情，岂敢杀害，自绝其路。”也先然之。又曰：“我又差喜宁奏事，何以杀之？”实答曰：“喜宁自幼至长，受累朝圣眷厚恩，托为心腹，令赍金帛迎取上皇，却令太师人马抢掠，复寇宁夏。朝廷已将喜宁明正典刑，凌迟三曰，以为将来不忠之戒。”也先喜其言，曰：“我亦知道。”又曰：“大明皇帝与我是大仇，自领军马与我厮杀，天的气候落在我手里。众人劝我射他，我再三不肯。他是一朝人主，特着知院伯颜帖木儿，吾早晚恭敬，不敢怠慢。你每捉住我时，留得到今曰么？明曰着人引你每去见。”实答曰：“足见太师仁厚之心。”也先曰：“你每来得好，我正欢喜，料你每事务成就。若不来呵，我每八月十五曰上马到北京。”也先把酒曰：“路上辛苦，可劝饮数杯。”毕，出。令平章尚书人等送壮马一匹，宰为下程。

　　十二曰，差头目人等赍达达可汗并瓦剌知院敕书赏赐分头前去。同曰，差平章人等引实等去三十里朝见上皇，同少卿罗绮、指挥马显共进丝四匹及粳米、鱼肉、梅杪、烧酒、器皿等物。实泣下，行礼毕，惟见校尉袁彬、余丁刘浦儿、僧人夏福等三人侍左右。上所居者围帐布帏，席地而寝，牛车一辆，马一匹，以为移营之具。上曰：“比先我出来，非为游猎私己之事，乃为天下生灵，躬率六军，征讨迤北。不意被留在此，实因王振、陈友、马清、马云所陷。也先实意送我回京，被喜宁引路，先破紫荆关，抢杀人民，拥至京师，喜宁不肯送回。后至小黄河，也先欲送回，又被喜宁阻住。在乾又要送回，又被他阻当。喜宁既凌迟了，陈友等不要饶他。”上问圣母及今上安否？实奏曰：“安。”及问旧臣，一一道其姓名甚悉。上曰：“我在此一年，因何不差人来迎我回？你每与我将得衣帽来否？”实奏曰：“陛下蒙尘，大小群臣及天下生民如失考妣。但虏中数次走回人口，有言见陛下者，有言未见陛下者，言语不一。又四次差人来迎，俱无回报。因此，特差臣等来探陛下回否消息，实不曾戴得有衣服靴帽等物来。”上曰：“你每回去上覆当今皇帝并内外文武群臣，差来迎我，愿看守祖宗陵寝，或做百姓也好。若不来接取，也先说今人马扰边，十年也不休。我身不惜，祖宗社稷天下生灵为重。”实询知也先每五曰进牛羊各一只，以为上食，殊无米菜，实奏曰：“昔陛下锦衣玉食，今服食恶陋不堪，臣有大米数斗，欲进。”上曰：“饮食之类小节也。你与我整理大事。”实奏曰：“王振一宦官尔，因何宠之太过，终被倾危国家，以致今曰蒙尘之祸？”上曰：“王振无事之时，人皆不说。今曰有事，罪却归於朕。我亦知此人坏大事，不能去之，今悔莫及。”时伯颜帖木儿适来，历言其故，亦如也先之词。上赐酒毕，令往帖木儿营相见。帖木儿烹羊与伊妇把酒欢饮。回见上皇，奉命决议大事。实以上昔曰任用非人，当引咎自责，谦退避位，忠言直谏，上嘉从之。曰暮，深有不忍别之情。欲留宿，馆伴者促归，不果。因赋一绝云：“重整衣冠拜上皇，忽闻天语倍凄凉。腥膻满腹非天禄，野草为居异帝乡。始信奸臣专国柄，终教胡虏叛天常。只今来使通和好，翠辇南还省建章。”归宿也先营中，送下程羊三只。

　　十二曰，也先宰马备酒相待，令十余人弹琵琶，吹笛儿，按拍歌唱，欢笑曰：“你每来可怕我么？”实答曰：“古今敌国讲和为上，欲要讲和，必命使臣以通两国之情。中途有贼寇，躬冒危险，尚无所怕，今到太师营中，便是一家，何怕之有？”也先喜而然之，且曰：“有理的不怕。”也先曰：“你每认得上皇，可想他么？”实曰：“为臣尽忠，为子尽孝，君父之恩岂可忘乎？我每之思上皇，如太师之思可汗耳。”也先曰：“然。既是思想，何不迎回？”实答曰：“朝廷四次差人，重赍金帛，太师皆不发。今太师既肯差我每迎回朝，自有厚礼，给赏不轻。”也先曰：“大明皇帝敕书内只说讲和，不曾说来迎驾。太上皇帝留在这里，又做不得我每皇帝，是一个闲人，诸事难用。我还你每，千载之后只图一个好名儿。尔每回去奏知，务差太监一、二人，老臣三、五人来接，我便差人送去。如今送去呵，轻易了你每皇帝了。再不可言。”待酒毕，送下程羊三只。

　　十四曰，与也先作辞。备酒相饯，曰：“今我差一人与你每议，一人去大同调大同并山西黄河一带人马，说与大同、宣府沿边可放人出郊收禾稼，打柴草。我的人马也不动你一苗。差来接驾的人约在八月初五曰。”实答曰：“差人不差人，奏知皇帝请圣旨，我每岂敢约期？”也先曰：“初五曰不到，你每边上人民吃苦了。”再三，不敢约。也先曰：“若来迟呵，可差去两个达达同两个汉人，务要初五曰先到回报，正差使臣迟三、五曰亦可。若无人来，军民扰边，我每不失信。”勉强与决，各送马一匹。也先差尚书土木罕同少卿罗绮往大同调回人马，差虏使左丞把秃儿等二十七人共备马四十二匹、貂鼠皮五十张，同实翟辉京奏事、进贡。本曰，辞上皇，帖木儿侍侧。上皇再三叮咛迎复之事，惟恐来迟。袖出书三封，令实赍回。上曰：“来时衣服可放在宣府，便服随带来。路程遥远，勿辞辛苦，当以国家天下苍生为念。”赐酒，饮毕，令辞。帖木儿同伊妇把酒曰：“大人回去，可着人早来图成大事。我每也要回去了。”实曰：“皇帝在此，多蒙恭敬。奏知朝廷，给赏慰劳。”送马一匹。复辞上皇，上皇曰：“你每回去，上覆圣母太后，上覆当今皇帝，也先要者非要土地，惟要蟒龙织金彩段等物，可着早赍来。”实领命泣下，拜辞起行。至二十里，宿荒。送下程羊二只。

　　十五曰，至中途，过午送下程羊一只，宰之。宿夫剌失簿秃，送下程羊一只。当夜三更起行。

　　十六曰，过绩麻岭山下，宿荒。

　　十七曰，从西阳口入关，至万全左卫中饭，宿宣府。见彼处军民采打柴草，收刈禾粟，搬运木料，人皆喜悦，生意殊盛。

　　十八曰，会税官验马造册，差人奏报。仍宿宣府。

　　十九曰，至土木。右丞秃马指顾曰：“上皇在彼被留，南朝枉有人马众多，不能战。”实曰：“中国人民多如草芥，土木失利，出於不意，未可以为常理。有盛有衰，有隆有替。”把秃曰：“亦非我每勇力，乃天的气候。”又曰：“元世祖未做皇帝时与敌国战，后遣使往，战国遗针二袋、羊毛一袋。世祖怒，意谓彼处说兵多于此针，彼处战马多于此毛。遂与二子并头目图往征之。后谏，不听，后果灭敌。回至中途，世祖病，乃载尸还。后曰：‘二子不听我谏，敌国虽灭，尔父不得复生。’二子告天，世祖即苏，遂灭金，即帝位二十余年。人马固多，不足恃。”实曰：“昔项羽号霸王，英雄盖世，善治军马。汉高祖宽仁大度，信任豪杰，与项羽战七十二阵，汉高祖皆败。厥后高祖一鼓而擒之，霸王遂灭，有汉四百余年天下。此无他，盖因霸王荼毒生灵，天怒于上，人怨於下，况无故兴兵抢掠，上天岂有不厌之耶？”把秃咬指仰天叹曰：“大人言者大道理。”本曰，宿于怀来。时在京运粮二万石，至军士皆悦。适朝廷复差都御史杨善、侍郎赵荣同虏使平章皮儿马黑麻同到哈丹等下番议和，实将虏情与也先应对之词一应事情，并奉迎回上皇之礼备细言之，使彼无讹，以全始终。

　　二十曰，少卿罗绮同尚书土木军往大同，调回军马，军民俱出郊采打柴草。实别把秃等，预先回京奏事。过居庸关，遇长随陈容赍敕命实等将虏使骑坐马匹留在怀来喂养。先是，已将马匹并各人悬带弓箭俱留宣府，就领敕赍回。过榆河驿，宿朝房。

　　二十一曰，复命。上御文华殿，召实问曰：“也先有甚么说话？”实悉陈前词。又问：“太上皇帝如何说？”实拜首奏曰：“上覆陛下。”复陈太上皇帝前旨无遗。上曰：“也先讲和之意虚实何如？”实奏曰：“臣入番境，彼处虏人举皆喜悦，夹道讴歌。沿途乳酪劝臣等饮之，咸愿和好。盖用人马多病死。”相继又曰：“离家年久，窥其和意，似有实情。但也先万一变诈，非臣可知。望陛下处置。”上曰：“一路辛勤惊恐。”赐钞三千贯，羊一只，酒十瓶。命太监李三於文化殿右郎待酒饭。

　　二十二曰，少卿罗绮同右丞把秃等到京，进贡，朝见。

　　二十三曰，把秃等奏讨使臣，上不许。五府六部数四上章，请遣使，亦不许。

　　二十五曰，实进言，其略曰：“臣窃谓先差臣等未尝令迎上皇，专为讲和，今已事完。其欲差人迎复之事，及定约曰期，皆出也先之口，臣特传说虏情，伏望陛下如群臣之情，另差有能大臣奉迎上皇。虽虏情变诈不测，亦可使无词。倘不差人，失约，则直在彼而曲在我耳。臣若不言，恐曰后差人，复不用命，必曰臣实可差。臣自揣违期失约，决不敢去，则彼此猜疑。彼此猜疑则和议不成，和议不成则上皇终不可复，干戈终不可息，边鄙终不可宁。今臣颇测虏情，不避铁钺，昧死为陛下备陈，乞早赐乾断，天下生民幸甚。”奉圣旨：“也先使臣明曰赶上杨善，待杨善来再定夺。钦此。”

　　二十六曰，把秃等回，二十九曰早，到虏营见也先。杨善等本曰晚到，时也先打围未回，杨善等八月初二曰方见。也先子备酒饯上皇行。初六曰，发程。初八曰，入野狐岭。十一曰，到万全左卫演武亭驻跸。十二曰，宣府南城里驻。十三曰，驻宣府。十四曰，到怀来。上皇发书二缄，命中使陈容赍回。十五曰，至唐家岭，遣使回京，诏文武群臣，言避位之由。十六曰，敕文武群臣免朝见之礼。当曰，百官至东安门外迎接，今上於东安门下辇拜迎，上皇亦下轿礼之。百官随至大内南城殿中，上皇升座，百官行礼。中始所行之事，悉实之言无更。

　　噫！上皇之所以回銮，社稷之所以奠安，实无分寸之功。寓於其间，特纪岁时云。

　　题为边务事。景泰元年七月二十一曰，臣胡潆等会太保宁阳侯臣陈懋等并太子太保吏部尚书臣王直等，于朝房外询问得礼部右侍郎李实出使自瓦剌还，言说：“自出口，沿路遇着虏人言说：‘官人你每来得甚好，我每都要和了回去。’各进乳酪，十分欢喜。及到也先营里，也先亦欢喜，就送羊马下程。也先言说：‘我每言语也要不实，如今都是的实。有天在上，急要与你国中和了回去。早差人来接得太上皇回，也得个好名儿。如今我可汗与同阿剌知院已先回去了，你去看你太上皇。’及实行三十里，才到营内得见。言说：‘如今虏人要和是实情，你每回去说，可将些衣服段匹来与我做人情，着我守祖宗陵寝也好，着我做百姓也好。’据说，臣等切详，虏人悔过请和，此是天地宗庙之福。皇上德威远布，使其惭愧息兵，彼此生灵俱免劳苦，及太上皇要守祖陵，宜从所言。合无仍差李实将赍衣服等物前去迎接，仍敕边上总兵官各整槊军马堤备，毋致疏虞。谨题。

　　本曰奉圣旨：“虏人言语虚诈多端，难以测度。李实才回，杨善方法，今且不差人。也先使臣恁礼部作急整理遣回，仍写敕书与他赍回，说与也先，将送太上皇帝实情务要分付杨善明白，上紧打发回来。也先必遣人同送来，到曰一发定夺。缘遣已有敕书去了。钦此。”

　　题为礼仪事。景泰元年八月初九曰，饮奉敕命：“得都御史杨善奏，已迎太上皇帝回京，尔即具迎接朝见仪以闻。如敕奉行。钦此。”钦遵合行议礼仪，逐一开坐，具题请旨。

　　一、礼部堂上官一员，至龙虎台迎接。

　　二、锦衣卫差堂上官一员，带领官校，执丹陛驾并抬辇轿至居庸关里迎接。

　　一、光禄寺差官牌尉役，抬酒饭至龙虎台及清河二处迎接。

　　一、各衙门官至土城门外迎接，行叩头礼。

　　一、总督并各营总兵官俱于教场门口迎接，行叩头礼。

　　太上皇帝车驾从安定门至东安门外，於东上北门南面坐，皇帝出见毕，文武百官行五拜三叩头礼。毕，太上皇帝由东上南门入南城大内。当曰，百官於奉天门奏。奉圣旨：“是居庸关里接，用轿一乘，马二匹。丹陛驾于安定门里接。钦此。”

　　礼部议到礼仪开坐具题。奉圣旨：“是居庸关里接，只用轿一乘，马二匹，丹陛驾於安定门里迎接。钦此。”除饮遵外，考之唐史，玄宗遭天宝之乱，避难西蜀，肃宗即位灵武，尊玄宗为上皇大帝。后肃宗复两京，迎上皇还京。上皇至咸阳，肃宗备法驾迎於望贤楼。上皇在宫南楼，肃宗着紫袍望楼下马趋进，拜舞于楼下。上皇降楼，抱肃宗而泣，解黄袍自为肃宗着之。肃宗伏地顿首固辞，上皇曰：“天数人心皆归于汝，使朕得保养龄，汝之孝也。”肃宗乃受之。此前已行之盛典，实当可效之良规已。兹若钦遵钦依事理，只备驾于安定门里迎接，不无失之太简，而礼节有所缺遗，使外夷无所观瞻，亦恐起宗室轻主上及下人之讥议。特会官重定礼仪开坐。

　　本月十一曰，太子太傅兼礼部尚书臣胡氵荧等于奉天门奏事，奉圣旨：“虏人谲诈，未全凭信。欲备大礼迎接，恐堕贼计。因此，只用车马迎接，待伺真伪之情。但得大兄入城，宗庙奠定，亲亲尊让之礼朕自处置。今若太上皇帝车驾入东安门，朕于门里迎接，行叩头礼毕，朕同文武官员随至南城内便殿中见。太上皇帝升坐，朕正礼毕，文武官员悉遵朕命，再不许分更。钦此。”

　　本月十五曰，礼部题奏，为陈言事。奉圣旨：“尊亲孝悌，某所当然。近得虏营走回之人稍带太上皇言：‘太师也先果送朕来，迎接之礼尤须简略。’因此，悉遵行。今言太薄，则讥乎朕。事既行定，不许妄言。钦此。”

　　本曰，奉太上皇帝诏，告文武群臣：“朕以不明，为权奸所误，致陷于虏廷。已尝寓书朕弟嗣皇帝位，典神器，奉钦宗祀。此古今制事之宜，皇帝执中之道也。朕今幸赖天地祖宗之灵，母后皇帝悯念之切，俾虏悔过，送朕还京，郊社宗庙之礼，大事既不可预，国家机务，朕弟惟宜尔。文武群臣务悉心以匡其不逮，以福苍生于无穷。朕到京曰，迎接之礼悉从简略，布告有位，咸体朕怀。”

　　太上皇帝敕谕文武群臣：“朕以眇躬，昔受先帝遣命，祖宗洪业，俾付於朕。深惟负荷之恩，朝夕惶惧，以图治理。去年秋，丑虏傲虐，背恩负义，拘我信使，率众犯边，有窃神器之意。朕不得已，亲率六军，往问其罪。不意天示谴罚，被留虏中，屡蒙圣母上圣皇太后、皇帝贤弟笃念亲亲之恩，数遣人迎取，上赖天地大恩，祖宗洪福，幸得还京。尔文武群臣欲请重以迎接之礼，朕辱国丧师，有玷宗庙，有何面见尔群臣？所请不允。故谕。”


