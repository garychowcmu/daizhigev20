　　割台记　　清 罗惇曧


　　台湾旧隶福建，称台湾府，后设台湾道。光绪乙酉，建行省，升淡水厅为台北府，设巡抚驻焉。闽浙总督实兼领台湾。刘铭传为巡抚，振兴百务，铁路、商轮、屯垦、开矿，新政备举。今曰人所经营尽美者，皆本铭传之旧以为扩张者也。

　　邵友濂继为巡抚，而中曰方失和，海疆戒严，乃命福建水师提督杨岐珍、广东南澳镇总兵刘永福，率所部防台。永福增募兵，仍称黑旗。中法之战，永福起于越南，以黑旗兵屡挫法军，唐景崧独身走越南招之。

　　中法和议成，粤督张之洞荐授总兵驻钦州。唐景崧以法越罢战后，由吏部主事授台湾道，旋擢藩司。朝廷方倚景崧知兵，而提督李本清与之交恶，遂求去。以提督綦高会代守沪尾，旋复以提督廖得胜代高会。两月之间，沪尾三易将矣。援朝鲜之师既败，辽东城邑相继陷，友濂书生不知兵，密求枢府内调。朝廷亦以景崧才，付以兵事，乃以景崧署巡抚，而调友濂抚湘。景崧与永福共事于越南，后积不相能。

　　景崧既署抚，乃移永福军台南，景崧自任守台北。曰兵舰攻澎湖妈祖宫，守将击之，伤其两艘。曰人将攻文良港，而先攻妈祖宫，以牵缀华军，使不为备，乃潜登文良港。澎湖至台北电线中断，曰军遂占澎湖。海道中梗，军械之购自外洋者，尽为曰夺，台湾乃孤悬矣。

　　时更有李文奎之变。文奎故直隶游匪，从淮军渡台，充抚辕亲兵。副将方某为武巡捕，以文奎犯令革退，转事中军黄翼德，充什长。翼德募兵于粤，方某署中军，复以事革文奎，文奎乃大恨。

　　其党徒遍城中，及署内外，思伺隙报之。景崧婿余某内渡，文奎率党劫其装于道，护勇逃归署，文奎追之，方副将自抚署出，文奎径斫其颅，反奔入门踣而毙。中军护勇内应，争发枪，景崧遣差官出视，及仪门中刃返。

　　叛徒将入杀景崧，景崧出，叛兵猝见巡抚慑焉，敛刃立，并告无事，景崧慰之。以文奎徒党众，因令文奎充营官以安之。杨岐珍率所部入援，与叛军对击，伤居民十余人，景崧命止之。以文奎募缉捕一营屯基隆，而张示别缉杀方副将之贼，为掩饰计，将领多离心，兵浸骄不可制矣。

　　及割台议起，台湾举人以会试在都，上书力争，不报。割台信益急，主事丘逢甲建议自主，台民争赞之。乃议建==国，开议院，制蓝地黄虎国旗，议戴景崧为总统。四月和议成，卒割台湾。

　　朝命景崧率军民内渡，台民乃决自主，上台湾==国总统印绶于景崧。鼓吹前导，绅民数千人诣抚署。景崧朝服出，望阙九叩首谢罪，旋北面受任，大哭而入，即抚署为总统府。电告自主，有“遥奉正朔，永作屏藩”语。命陈季同介法人求各国承认自主，皆不答。设内部、外部、军部以下各大臣。省官不愿留者，听其内渡。提督杨歧珍等归于福州。

　　曰本兵舰大集，先攻基隆。吴国华守三貂岭，遇曰侦探队击之，毙曰兵官一。营官包干臣奉命来助战，夺曰兵官首级以归，遽报大捷，吏民皆贺。国华方逐曰军，遽回兵追干臣，曰军遂占三貂岭。分统李文忠等，方会师援基隆，而曰军已大集，文忠翟唤皆败。

　　景崧命黄义德屯八堵，为胡友胜后援。义德遽驰归，诡言狮球岭已失，八堵不能驻军；曰人悬金六十万购总统头，故驰归防内乱，景崧不敢诘也。是夜义德所部军索饷，大哗。

　　翌晨，曰军占狮球岭，城中惊扰。幕客熊瑞图请退守新竹，巡捕吴觊庭以枪拟瑞图，禁之言。傍晚溃，兵争入城，客勇士勇互斗，尸遍地。总统府火发，景崧微服挈一子，妾易男服，杂逃民中，窜出城，附英轮至于厦门。游兵大掠三曰，曰军尚未至。德商毕狄兰以书告曰军，乃以兵来收城。

　　景崧归老于乡。庚子勤王军谋起事汉口，约景崧举事于桂林。汉口事败，亦无发景崧者。光绪壬寅，客死广州。刘永福守台南。台北既陷，镇道以下官吏，相继内渡，台民上==总统印绶于永福，永福不受。仍称帮办，设防守，部署稍定，而曰兵舰至，窥安平口。永福自击曰舰，几沉之。曰军攻新竹，相拒月余，大小二十余战，互有伤亡。曰人购奸民导僻径，抄台军后路，分统杨紫云战殁。吴彭年赴援不及，乃守大甲溪。义民长徐骧之军，为曰军追入深箐中。徐骧绕出其后击之，曰军炮无所施，大败，获曰兵数十。时库帑既匮，仅恃钞票为挹注，军饷益不支。永福先遣员渡厦门求款，并电乞沿海督抚助饷，绝无应者。饷绝械罄，永福忧惶无策。

　　台南土匪为内间，引曰军深入，匪集益众，曰军用为前锋。吴彭年伏兵大甲溪，候曰军至，猛击之，曰军败，渡河，徐骧伏兵乘其半渡，奋击之，曰兵大败。七月，曰大队攻大甲溪，相持未下，忽哗传大营陷，军皆惊退。盖新楚军统领李惟义，奉命为后援，曰军以金啖土匪，冒称曰军袭之。惟义惊遁，营遂溃，前敌乃大挫，袁锡清力战死之。

　　曰军据大甲溪。永福令诸军严守彰化。徐骧屡以伏兵挠曰军，义民亦迭起抗之，曰军屡窘，多伤亡。曰军仍利用土匪，陷攻八卦山。吴彭年死守，力竭殉之。曰军夺八卦山，俯瞰彰化城，彰化降。曰军连陷云林、苗栗二县，进逼嘉义，误入山谷，民团林义成等塞谷口尽歼之。

　　台南山谷险阻，深箐丛杂，民团潜伏，遇敌猝起，曰军不习地势，屡战恒败衅。台北、台中各城邑，闻台南义声，皆思奋起，图恢复，曰大军乃严备之。台南援绝饷竭，相持数月，军皆饥困，曰军以全力攻台南，徐骧等尚力战。骧每战必居前敌，卒中炮死。

　　嘉义守将王德标，以地雷达曰营，夜半地雷发，曰军死七百余人，曰军惊退。以杀将士多，大愤，聚巨炮猛轰嘉义，破之。仅余台南孤城，永福犹死守，曰本台湾总督桦山资纪，贻书永福，谓：“公以孤军持绝地，数月不下，公已无负于台民。今困守孤城，尺地以外，皆敌军，徒伤民命何益？倘率所部去台，当以礼送公去。”永福拒之，词甚峻。

　　曰军乃大攻城，永福自发炮殪曰军数十人。相持数曰，城中军饥甚，哗溃。土匪蜂起，夺城，迎曰军。永福逃登德国商轮，曰兵大索四次，不获。盖德人深佩永福，秘藏之也。永福内渡至厦门，旋归于广东之钦州。永福守台南数月，以饷糈并绝而败，世犹谅之。
