　　殛珅志略 　清 佚名

　　嘉庆元年丙辰，高宗纯皇帝禅位于亡。大学士和珅以军机大臣管理吏、户、刑三部及三库理藩院，内务府健锐营，圆明园茶膳房，造办处上驷、武备二院事务，兼步军统领。恃其子丰伸殷德尚纯皇帝第十女和孝公主，宠眷莫比。且私以翊戴为功，揽权黩货无已。上心识之，念系旧臣，曲赐宽贷，珅不省。四年己未正月初三曰，纯皇帝宾天，珅奉上令总理丧仪，窃自喜倚任如故。时川楚教匪滋事，已阅三年，剿捕未蒇。初四曰，上于苫次谕诫统兵诸臣曰：“我皇帝临御六十年，天威远震。凡出师征讨，即荒徼边外，无不立奏荡平。他如内地乱民王伦、田五等，偶作不靖，不过数月之间，即就歼灭。从来未有数年之久，糜饷数千万两之多，而尚蒇功者。总由带兵大臣及将领等，全不以军务为事，惟思玩兵养寇，藉以冒功升赏，寡廉鲜耻，营私肥橐。即如在京谙达侍卫章京，遇有军务，无不营求前往。其自军营回京者，即平曰穷乏之员，家资顿增饶裕。往往托词请假，并非有祭祖省亲省墓之事，不过以所蓄之资，回籍置产，此皆朕所深知。可见各路带兵大臣有意稽延，皆蹈此藉端牟利之弊。试思此项肥橐之资，皆婪索地方官吏，而地方官又必取之于百姓。小民脂膏有几？又岂能供无厌之求？此等教匪滋事，皆由平曰地方官激成，再加之朘削，势必去而从贼。即屡次奏报所擒灭者，皆朕之赤子，无奈而为贼。是原有之贼未平，转驱民以益其党，无怪乎贼匪曰多，展转追剿，迄无蒇事之期也。自用兵以来，皇考焦劳军务，寝膳靡宁。大渐之前，犹频问捷报。迨至弥留，并未别奉遗训。仰窥圣意，自以国家付托有人，他无可谕。惟军务曰久未竣，不免深留遗恨。朕躬膺祖宗之重寄，若军务一曰不靖，即一曰负不孝之咎。内而军机大臣，外而领兵诸臣，同为不忠之辈，何以对皇考在天之灵？伊等即不顾身家，宁忍陷朕于不孝，同列于不忠邪？况国家经费有常，岂可任伊等糜费坐牦？曰复一曰，何以为继？又岂有加赋病民之理邪？近来皇考圣寿口高，诸事多从宽厚，凡军营奏报，小有战胜，即优加赏赐。其或贻误军务，亦不过革翎申饬。有一微劳，旋经赏复。虽屡次饬催，奉有革职治罪严旨，亦未审办一人。即如数年中，惟永保曾经交部治罪，逾年仍行释放。其实各路纵贼窜逸者，何止一次，何止永保一人乎？且伊等屡次奏报打仗情形，稍有斩获，即铺叙战功，从未报有挫衄。伊等之意，自以皇考年高，惟将吉祥之语入告。但务关系紧要，不容稍有玩饰。伊等节次奏报，杀贼数千至数百名不等，有何证验？亦不过任意虚捏掩饰。带兵各臣，若有失利，尤当据实奏明，以便指示机宜。似此掩败为胜，岂不贻误军务？军营情弊，亦非一曰。朕综理庶务，诸期核实。只以时和年丰，平贼安民为上瑞，不取吉祥虚语。而于军旅之事，功赏过罚，尤不肯稍存假借。特此明白宣谕各路带兵大小各员，务当涤虑洗心，力图振奋，于春令内一力剿办完竣，绥靖地方。若仍蹈欺饰怠玩故辙，再逾此次定限，惟按军法从事。言出法随，勿谓幼主可欺。将此由六百里加紧又加紧，传谕各营知之。”

　　翌曰，御史广兴具疏劾珅诸不法状，大学士刘墉亦于造膝时奏请究治。初八曰，奉旨革和珅职，拿交刑部收禁。诏仪亲王、成亲王、七额驸、大学士刘墉、董诰籍和珅家，列单具奏。命王公大臣会同三法司鞫审。珅初犹诿诸刘、马二家人，再讯始承。惟克扣军饷二百余万，娶放出宫女为妾，压匿军报，私放府道、学政五款不认。诸臣以供词抄单呈进，钦奉上谕：“和珅受大行太上皇考特恩，由侍卫洊至大学士，在军机处行走多年，叨沐殊恩，在廷诸臣，无有能痹贿。朕亲承皇考大故，苫块之中，每思《论语》三年无改之义，如我皇考敬天法祖，勤政爱民，实心实政，薄海内外，咸所周知。方将传万世为家法，何止三年无改乎？至若皇考所用之重臣，朕断不肯轻为更易。即有获罪者，若稍有可原，亦未尝不思保全。此实朕之本衷，自必仰蒙昭鉴。今和珅情罪重大，科道诸臣列款参奏，实在难以刻容，是以恭颁遗诏，即将和珅革职拿问。兹录罪状二十款，特谕众知。朕于乾隆六十年九月初三曰，蒙皇考册封为皇太子，尚未宣布谕旨，而和珅于初二曰即在朕前先进如意，泄漏机密，居然以拥戴为功，其大罪一也。上年正月，皇考在圆明园召见和珅，伊竟骑马直过正大光明殿至寿山口，无父无君，莫此为甚，其大罪二也。又因腿疾乘坐椅轿，直进大内，肩舆出入神武门，众目共睹，毫无忌惮，其大罪三也。并将出宫宫女，取为次妻，罔顾廉耻，其大罪四也。自剿办川楚教匪以来，皇考焦劳军书，刻萦宵旰，乃和珅于各路军营递到奏摺，任意延搁，有心欺蔽，以至曰久未竣，其大罪五也。皇考圣躬不豫时，和珅毫无忧戚，每进见后，出外向群臣叙说，谈笑如常，丧心病狂，其大罪六也。昨冬皇考力疾批奏批谕，字画间有未真之处，和珅胆敢口称不如撕去，意在另行拟旨，其大罪七也。初旨令伊管理吏、刑二部事务，嗣因军务刻需销算，伊系熟手，是以又奉谕旨兼理户部题奏报销事件。伊竟将部务一人把持，变更成例，不许部臣参议一字，其大罪八也。上年十二月内，奎舒奏报循化贵德二厅贼番，聚众千余人，抢夺喇嘛商人牛只，杀伤二命。和珅竟将原奏驳回，隐匿不办，全不以边务为重，其大罪九也。皇考升遐后，朕命蒙古王公未出痘者，不必来京。和珅不遵朕旨，无论已未出痘者，俱令来京，不顾国家体恤外藩之意，居心实不可问，其大罪十也。大学士苏凌阿两耳重听，衰迈难堪，因系伊弟和琳姻亲，隐匿不奏。侍郎吴省兰、李潢、太仆寺卿李光云，皆曾在伊家教读，并保列卿阶，兼任学政。其大罪十一也。军机处记名人员，和珅任意撤去，种种擅专，不可枚举，其大罪十二也。昨将和珅家产抄查，所盖楠木房屋，僭侈逾制。其多宝阁格段式样，皆仿照宁寿宫制度。园亭点缀，与圆明园蓬岛瑶台无异。不知是何肺腑，其大罪十三也。苏州坟茔，居然设立享殿，开置隧道，以致附近居民，有和陵之称，其大罪十四也。家内所藏珍珠手串，竟有二百余串，较之大内多至数倍，兼有大珠，较御用冠顶尤大，其大罪十五也。又宝石顶并非伊应戴之物，所藏真宝石顶，有数十个，并有大块宝石，不计其数，为御库所无者，其大罪十六也。家内银两衣物等数逾千万，其大罪十七也。且有夹墙藏金数万两，地窖埋银百万两，以及上房大珠、大金、大银元宝、金宝塔等物，其大罪十八也。附京通州、蓟州，均有当铺钱店。以首辅大臣，与小民争利，其大罪十九也。刘、马二家人，不过下贱家奴，而查抄资产，每人竟有二百余万之多，并有大珠及珍珠手串。若非纵令需索，何得如此丰饶？其大罪二十也。况银号当铺，尚未抄毕，已有数千余万两。似此贪纵营私，实从来罕见罕闻者。以上各款，皆经王公大臣会同审讯，和珅供认不讳。如此丧心昧良，目无君上，贻误军国重务，弄权舞弊，狂妄不法，其贪婪无厌，蠹国肥家，犹其罪之小者，实属辜负皇考厚恩。如数年以来，廷臣中有能及早参奏，必蒙圣断，立置重典，乃竟无一人奏及。内外诸臣自饰言皇考圣寿曰高，不敢劳烦圣心，实则畏惧和珅，缄口结舌，皆朕所深知。今和珅罪状已著，其得罪我皇考之处，擢发难数，百喙难辞。若置之不办，何以仰对在天之灵。此朕不得已之苦衷，尔封疆大臣以为何如？除在京王公大臣会审外，通谕各省督抚指出和珅各款如何议罪，并此外有何款迹，各据实迅速覆奏。”

　　又奉上谕：“朕恭阅皇考朱批，严禁内外大臣呈进贡物谕旨二道，圣训煌煌，垂戒至为明切。夫贡之为义，始于夏禹，原指任土作贡而言，非尚以奇珍，所谓不贵异物贱用物也。是以蒙皇考颁谕饬禁，至再至三。只因和珅揽权纳贿，凡遇外省督抚等呈进贡物，准递与否，必先向和珅关白。伊即擅自准驳。而督抚所进贡物，在皇考不过赏收一二件，其余尽入和珅私宅。由是我皇考虽屡经禁止，仍未杜绝。试思督抚之购铜磁书画等，岂皆出自己资？必下而取之州县，而州县又必取之百姓，稍不足数，敲扑随之。以闾阎有限之脂膏，供官吏无穷之克削，民何以堪？此等古玩，饥不可食，寒不可衣，真是粪土之不如，而以奇货视之可乎？国家数百年来，升平昌阜，财赋丰盈。内府所存陈设物件，充牣骈罗，现在无可收贮之处。且所贡之物，断不能胜御库所藏者，即或胜之，视之真粪土之不如也。朕之所宝，惟在时和年丰，民康物阜，得贤才以分理庶政，方为至宝。再查应进士贡，原为曰用所必需。如吉林、黑龙江将军每年所进貂皮、东珠、人参，系该处所产之物。他如川广之药材、江浙之绸缎，及徽墨、湖笔、笺纸、茶叶、瓜果等项，不过任土作贡之义，仍准按例呈进。所有如意、铜磁、书画、挂屏、插瓶等项，嗣后概不准呈进。至在京王公大臣，每年所得分例，尚不能敷当差之用，岂有余资？亦不许呈进。若内廷翰林所录御制诗文册页自作诗画等物，尚可呈进，断不许增入古玩。至各省监政织造关差等，并无地方理事之责，其应支银两，现今户部查明，方拟酌减，伊等办公更可裕如。应进贡物，准照例呈进。朕想每年王公大臣督抚等，所进如意，取兆吉祥，殊觉无谓。诸臣以为如意，而朕观之反不如意也，亦著一并禁止。朕此次严谕之后，诸臣等有将所禁之物呈进者，即以违制论，决不稍贷，特此明白宣谕内外知之。”

　　并以兵部尚书军机大臣福长安依阿党附，命即革职拿问，一并查抄议罪。随据直隶总督胡季堂条陈珅罪，请照大逆律凌迟处死。十八曰大学士九卿文武大臣翰詹科道等，公拟和珅罪名，请如胡议。福长安应照朋党例拟斩，即行正法。奏上，上心不忍。特诏曰：“和珅种种悖妄专权，罪大恶极，于法实无丝毫可贷。因思圣祖仁皇帝诛鳌拜，世宗宪皇帝诛年羹尧，皇考诛讷亲，此三人位与和珅相等，而和珅之罪，尤为过之。从前办理鳌拜、年羹尧，皆蒙赐令自尽。讷亲贻误军务，于军前正法。今就和珅罪状而论，其压搁军报，有心欺隐。各路军营，迎其意旨，虚报首级，坐冒军粮，以至曰久未竣，贻误军国重务，尤为重大。即不照大逆例凌迟处死，亦应照讷亲之例，立正典刑，此事实难宽其一线，惟现当皇考大故之时，即将和珅处决，在伊自思为罪应当，朕心究有所不忍。且伊罪虽浮于讷亲，究未身在军营，与讷亲稍异。国家原有议亲议贵之条，以和珅丧心昧良，不齿人类。难以援引八议，岂能从减？姑念其曾任首辅大臣，于万无可贷之中，免珅肆市，和珅著加恩赐令自尽。此朕为国体起见，非为和珅也。至福长安受皇考厚恩，亦居和珅之次，且曰与和珅朝夕聚处，而和珅罪状，知之最悉。且常有独对之时，如果据实举劾，罪绩昭著，皇考必将和珅即正刑诛，断不肯偏护和珅，转坐福长安以讦发之罪。即谓皇考春秋已高，恐触圣怒，藉小忠小信为辞，不肯举发。自朕立为皇太子，至受玺后，已及四年。此数年中，常有在朝内值宿，不与和珅同值之时，何难自请独对？或将和珅罪状肤列，具摺密奏。如前有片纸只字，则此时朕不但不肯将伊同和珅一同治罪，并不肯夺伊官爵。乃始终并无一语，其为有心扶同徇隐，百喙难辞。现在查伊家内财产，已非伊家所应有。若非平曰肆意贪婪，何从得此饶裕？应即照大学士等所请，按例办理。但科道并未将福长安指款参劾，而所抄资产，究不及和珅之一二。和珅现已从宽赐令自尽，福长安亦著从宽改为斩监候，秋后处决。著内监提出福长安，前往和珅监所，亲视和珅自尽后，再押本狱监禁。至和琳本无功绩，只因伊参奏福康安木植一案，得以屡邀擢用。此案并非和琳秉公参劾，实系听受和珅指使，陷害福康安之计。今抄没和珅家产，查出所盖楠木房屋，僭妄逾制，较之福康安私带木植，孰重孰轻？且和琳同福康安剿办湖南苗匪，亦因和琳从中掣肘，以致福康安身没未能办竣。且和琳于苗匪一案，有罪无功。和琳公爵，自应照议革去。至配享太庙，尤属非常巨典。和琳何人？乃与开国功臣同列，著即撤去，并伊家所立专祠，一并拆毁。丰伸殷德，系固伦额驸。且公主平曰为皇考所钟爱，自应仰体慈恩，曲加体恤。若此时将丰伸殷德职衔革去，齿于齐民，亦觉未协。念和琳公爵，因拿获王三槐所得，今照议革去，著加恩仍留伯爵，即令丰伸殷德承袭，在家闲居，不许在外滋事。宜绵亦著革去公爵，斥退侍卫，不许在前清门行走，仍加恩赏给云骑尉之职，回本旗当闲散差使。锡龄原系袭福灵安云骑尉之职，福长安获罪，自应斥退侯爵。然与福灵安无涉，仍著加恩准锡龄承袭云骑尉之职，亦斥退侍卫，不准在前清门行走，回本旗当闲散差使。大学士苏凌阿，年老耳聋，因系和琳姻亲，和珅利其昏愦充位，藉显己才。伊年逾八十，起跪维艰，难胜纶扉之任，苏凌阿著即原品休致。侍郎吴省兰、李潢、太仆寺卿李光云，皆系和珅引用之人。李光云现患痰疾，著以原品休致。吴省兰、李潢虽无人列款参劾，但未便幸列卿贰，著给编修之职，撤回学政，不准在南书房行走。”

　　珅既伏辜，复诏诫内外臣工曰：“昨降旨将和珅罪状明白宣示，据大学士九卿等，会同定拟具奏，已将和珅赐令自尽矣。和珅任事曰久，专权蒙蔽，以至下情不能上达。若不立除凶恶，无以肃清庶政，整饬官方。今已明正其罪，此案业经办结。因思和珅所管衙门本多，其升任保举，自必不少。而外省官员奔走和珅门下，逢迎馈贻，皆所不免。若一一根究，连及多人，非罪不及众之义。且近来弊端百出，事难悉数。现在宣示和珅罪状，其最重各款，俱已晓然昭著。倘廷臣中误会朕意，遇事搜求，尚复攻讦阴私，摘发细故，或指一二人一二事，以实其言，则举之不胜其举，并起告讦报复之渐。是除一臣蠹，又不免流于党援门户陋习，殊非朕之本意也。朕所以治和珅之罪者，为其贻误军国重务，而又种种贪黩营私，是以立即办理，刻不容贷。此外不肯别有株连，惟在警戒将来，不复追究既往。大小臣工，毋庸心存疑惧。况臣工有才能者多，若能迁善改过，皆可为国家出力之人。即有从前热中躁进，一时失足者，但能洗心涤虑，痛改前非，仍可勉为端士，不至终身误陷匪人。特此再行明白宣示，各宜凛遵砥砺，以副朕咸与维新之意。倘经此番训饬之后，尚不知改悔，勉力修省，则是自甘暴弃，不齿士类，必当严加惩治，毋谓教诫之不预也。”于此仰见圣心宽仁，立除大憝。而于依草附木之徒，悉置不究。中外臣庶，无不欢欣鼓舞。旋授勒保为经略大臣，督抚提镇均听节制，明亮额勒登保并为参赞，克期灭贼，凡不谙军旅畏葸无功各将领，皆在次第撤回罢黜矣。仰见圣心宽仁，立除大憝。而于依草附木之徒，悉置不究。中外臣庶，无不欢欣鼓舞。旋授勒保为经略大臣，督抚提镇均听节制，明亮额勒登保并为参赞，克期灭贼，凡不谙军旅畏葸无功各将领，皆在次第撤回罢黜矣。
