南诏德化碑

南诏德化碑　　金石萃编卷一百六十

　　恭闻清浊初分，运阴阳而生万物。川岳旣列，树元首而定八方。故知悬象着明，莫大于日月。崇高辨位，莫大于君臣。道治则中外宁，政乖必风雅变。岂世情而致，抑天理之常。我赞普锺蒙国大诏，性业合道，智覩未萌。随世运机，观宜抚众，退不负德，进不惭容者也。 
　　王姓蒙，字阁罗凤，大唐特进云南王越国公开府仪同三司之长子也。应灵杰秀，含章挺生。日角标奇，龙文表贵。始乎王之在储府，道 三善，位卽重离。不读非圣之书，尝学字人之术。抚军屡闻成绩，监国每着家声。唐朝授右领军卫大将军兼阳瓜州刺史。 
　　洎先诏与御史严正诲静边寇，先王统军打石桥城，差诏与严正诲攻石和子。父子分师，两殄凶丑。加左领军卫大将军。无何，又与中使王承君同破剑川，忠绩载扬，赏延于嗣，迁左金吾卫大将军。而官以材迁，功由干立。朝廷照鉴，委任兵权。寻拜特进、 知兵马大将。二河旣宅，五诏已平。南国止戈，北朝分政。而越析诏余孼于赠，恃铎矟，骗泸江，结彼凶渠，扰我边鄙。飞书遣将，皆辄拒违。诏弱冠之年，已负英断，恨兹残丑，敢逆大队。固请自征，志在夷扫。枭于赠之头，倾伏藏之穴。铎矟尽获，宝物并归。解君父之忧，静边隅之祲。制使奏闻，酬上柱国。 
　　天宝七载，先王卽世，皇上念功旌孝，悼往抚存。遣中使黎敬义持节册袭云南王。长男凤迦异时年十岁，以天宝入朝，授鸿胪少卿，因册袭次，又加授上卿，兼阳瓜州刺史、 知兵马大将。旣御厚眷，思竭忠诚。子弟朝不绝书，进献府无余月。将谓君臣一德，内外无欺。岂期奸佞乱常，抚虐生变。 
　　初，节度章仇兼琼不量成败，妄奏是非。遣越巂 督竹灵倩置府东爨，通路安南。赋重役繁，政苛人弊。被南宁州 督爨归王、昆州刺史爨日进、棃州刺史爨祺、求州爨守懿、螺山大鬼主爨彦昌、南宁州大鬼主爨崇道等陷煞竹灵倩，兼破安宁。天恩降中使孙希庄、御史韩洽、 督李宓等，委先诏招讨，诸爨畏威怀德，再置安宁。其李宓忘国家大计，蹑章仇诡踪，务求进官荣。宓阻扇东爨，遂激崇道，令煞归王。议者纷纭，人各有志。王务遏乱萌，思绍先绩。乃命大军将段忠国等与中使黎敬义、 督李宓，又赴安宁，再和诸爨。而李宓矫伪居心，尚行反间。更令崇道谋煞日进，东爨诸酋，并皆惊恐。曰：「归王，崇道叔也；日进，弟也，信彼谗构，煞戮至亲。骨肉旣自相屠，天地之所不佑。」乃各兴师，召我同讨。李宓外形中正，佯假我郡兵，内蕴奸欺，妄陈我违背。赖节度郭虚己仁鉴，方表我无辜。李宓寻被贬流，崇道因而亡溃。 
　　又越巂 督张虔陀，尝任云南别驾，以其旧识风宜，表奏请为 督。而反诳惑中禁，职起乱阶。吐蕃是汉积雠，遂与阴谋，拟共灭我。一也。诚节王之庶弟，以其不忠不孝，贬在长沙。而彼奏归，拟令间我。二也。崇道蔑盟构逆，罪合诛夷，而却收录与宿，欲令雠我。三也。应与我恶者，并授官荣，与我好者，咸遭抑屈，务在下我。四也。筑城收质，缮甲练兵，密欲袭我。五也。重科白直，倍税军粮，征求无度，务欲蔽我。六也。于时驰表上陈，屡申寃枉，皇上照察，降中使贾奇俊详覆。属竖臣无政，事以贿成。一信虔陀，共掩天听，恶奏我将叛。王乃仰天叹曰：「嗟我无事，上苍可鉴。九重天子，难承咫尺之颜。万里忠臣，岂受奸邪之害。」卽差军将杨罗顚等连表控告。岂谓天高听远，蝇点成瑕，虽布腹心，不蒙衿察。管内酋渠等皆曰：「主辱臣死，我实当之。自可齐心戮力，致命全人。安得知难不防，坐招倾败。」于此差大军将王毗双、罗时、牟苴等扬兵送檄，问罪府城。自秋毕冬，故延时序，尚伫王命，冀雪事由。岂意节度使鲜于仲通已统大军，取南溪路下；大将军李晖从会同路进；安南 督王知进自步头路入。旣数道合势，不可守株。乃宣号令，诫师徒，四面攻围，三军齐奋。　　　先灵冥佑， 炬助威。天人协心，军羣全拔。虔陀饮酖，寮庶出走。王以为恶止虔陀，罪岂加众，举城移置，犹为后图。卽便就安宁再申衷恳。城使王克昭执惑昧权，继违拒请。遣大军将李克铎等帅师伐之。我直彼曲，城破将亡。而仲通大军已至曲、 。又差首领杨子芬与云南录事参军姜如之赍状披雪：「往因张卿谗构，遂令蕃、汉生猜。赞普今见观衅浪穹。或以众相威，或以利相导。傥若蚌鹬交守，恐为渔父所擒。伏乞居存见亡，在得思失。二城复置，幸容自新。」仲通殊不招承，劲至江口。我又切陈丹欵，至于再三。仲通拂谏，弃亲阻兵，安忍吐发，唯言屠戮。行使皆被诋呵。仍前差将军王天运帅领骁雄，自点苍山西，欲腹背交袭。于是具牲牢，设坛墠，叩首流血曰：「我自古及今，为汉不侵不叛之臣。今节度背好贪功，欲致无上无君之讨。敢昭告于皇天后土。」史祝尽词，东北稽首。举国痛切，山川黯然。至诚感 ，风雨震霈。遂宣言曰：「彼若纳我，犹吾君也。今不我纳，卽吾雠也。断，军之机；疑，事之贼。」乃召卒伍，撊然登陴。谓左右曰：「夫至忠不可以无主，至孝不可以无家。」卽差首领杨利等于浪穹参吐蕃御史论若赞。御史通变察情，分师入救。时中丞大军出陈江口。王审孤虚，观向背，纵兵亲击，大败彼师。因命长男凤迦异、大军将段全葛等，于丘迁和拒山后赞军。王天运悬首辕门，中丞逃师夜遁。军吏欲追之。诏曰：「止。君子不欲多上人，况敢凌天子乎。苟自救也，社稷无殒多矣。」旣而合谋曰：「小能胜大祸之胎，亲仁善邻国之宝。」遂遣男铎传旧、大酋望赵佺邓、杨传磨侔及子弟六十人，赍重帛珍宝等物，西朝献凯。属赞普仁明，重酬我勋効。遂命宰相倚 叶乐持金冠、锦袍、金宝带、金帐（状）［床］、安扛伞、鞍银兽及器皿、珂贝、珠球、衣服、駞马、牛缕等，赐为兄弟之国。天宝十一载正月一日，于邓川册诏为赞普锺南国大诏，授长男凤迦异大瑟瑟告身、 知兵马大将。凡在官僚，宠幸咸被。山河约誓，永固维城。改年为赞普锺元〔年〕。 
　　二年，汉帝又命汉中郡太守司空袭礼、内使贾奇俊帅师再置姚府，以将军贾瓘为 督。佥曰：「汉不务德而以力争，若不速除，恐为后患。」遂差军将王（兵）〔丘〕各绝其粮道，又差大军将洪光乘等， （州）〔川〕 知兵马使论绮里徐同围府城，信宿未踰，破如拉朽。贾瓘面缚，士卒全驱。 
　　三年，汉又命前云南 督兼侍御史李宓、广府节度何履光、中使萨道悬逊，惣秦、陇英豪，兼安南子弟，顿营陇坪，广布军威。乃舟楫备修，拟水陆俱进。遂令军将王乐宽等潜军袭造船之师，伏尸遍毘舍之野。李宓犹不量力，进逼邆川。时 川 知兵马使论绮里徐来救，已至巴蹻山。我命大军将段附克等内外相应，竞角竞冲。彼弓不暇张，刃不及发。白日晦景，红尘翳天。流血成川，积尸壅水。三军溃衂，元帅沉江。诏曰：「生虽祸之始，死乃怨之终。岂顾前非而亡大礼。」遂收亡将等尸，祭而葬之，以存恩旧。 
　　五年，范阳节度使安禄山窃据河、洛，开元帝出居江、剑。赞普差御史赞郞罗于恙结赍勅书曰：「树德务滋长，去恶务除本。越巂、会同谋多在我，图之此为美也。」诏恭承上命，卽遣大军将洪光乘、杜罗盛、段附克、赵附于望、罗迁、王迁、罗奉、清平官赵佺邓等，统细于藩从昆明路，及宰相倚 叶乐、节度尚检赞同伐越巂。诏亲帅太子藩围逼会同。越巂固拒被僇，会同请降无害。子女玉帛，百里塞途，牛羊积储，一月 谷。 
　　六年，汉复置越巂，以杨庭琎为 督，兼固台登。赞普使来曰：「汉今更置越巂，作援昆明。若不再除，恐成滋蔓。」旣举奉明旨，乃遣长男凤迦异驻军泸水，权事制宜。令大军将杨传磨侔等与军将欺急历如数道齐入。越巂再扫，台登涤除。 督见擒，兵士尽掳。于是扬兵邛部，而汉将大奔，回斾昆明，倾城稽颡。可谓绍家继业，世不乏贤。昔十万横行，七擒纵略，未足多也。 
　　爰有寻传，畴壤沃饶，人物殷凑。南通渤海，西近大秦。开辟以来，声敎所不及；羲皇之后，兵甲所不加。诏欲革之以衣冠，化之以义礼。十一年冬，亲与寮佐兼总师徒，刋木通道，造舟为梁。耀以威武，喩以文辞。欵降者抚慰安居，抵捍者（颈系）〔系颈〕盈贯。矜愚解缚，择胜置城。裸形不讨自来，祁鲜望风而至。 
　　且安宁雄鎭，诸爨要冲。山对碧鸡，波环碣石。盐池鞅掌，利及牂、欢，城邑绵延，势连戎、僰。乃置城监，用辑携离。远近因依，闾阎栉比。十二年冬，诏候隙省方，观俗恤隐。次昆川，审形势，言山河以作藩屏，川陆可以养人民。十四年春，命长男凤迦异于昆川置柘东城，居二诏佐鎭抚。于是威慑步头，恩收曲、 。颁诰所及，翕然俯从。 
　　我王气受中和，德含覆育。才出人右，辩称世雄。高视则卓尔万寻，运筹则决胜千里。观衅而动，因利兴功。事叶 衷，有如天启。故能拔城挫敌，取胜如 。以危易安，转祸为 。绍开祖业，宏覃王献。坐南面以称孤，统东偏而作主。然后修文习武，官设百司，列尊叙卑，位分九等。阐三敎，宾四门。阴阳序而日月不，赏罚明而奸邪屏迹。通三才而制礼，用六府以经邦。信及豚鱼，恩沾草木。戹塞流潦，高原为稻黍之田。疏决陂池，下隰树园林之业。易贫成富，徙有之无，家饶五亩之桑，国贮九年之廪。荡秽之恩，屡沾蠢动。珍帛之惠，遍及耆年。设险防非，凭隘起坚城之固；灵津蠲疾，重岩涌汤沐之泉。越赕天马生郊，大利流波濯锦。西开寻传，禄郫出丽水之金；北接阳山，会川收瑟瑟之宝。南荒渀凑，覆诏愿为外臣；东爨悉归，步头已成内境。建 鎭塞，银生于墨觜之乡；候隙省方，驾憩于洞庭之野。盖由人杰地灵，物华气秀者也。于是犀象珍奇，贡献毕至，东西南北，烟尘不飞。遐迩无剽掠之虞，黔首有鼓击之泰。乃能骧首邛南，平眸海表。岂惟我锺王之自致，实赖　　我 圣天帝赞普德被无垠，威加有截。春云布而万物普润，霜风下而四海飒秋。故能取乱攻昧，定京邑以息民，兼〔弱〕侮亡，册汉帝而继好。 
　　时清平官段忠国、段寻铨等咸曰：「有国而致理，君主之美也。有美而无扬，臣子之过也。夫德以立功，功以建业，业成不纪，后嗣何观。可以刋石勒碑，志功颂德，用传不朽，俾达将来。」（□成）〔蛮盛〕家世汉臣，八王称乎晋业，锺铭代袭，百世定于当朝。生遇不天，再罹衰败。赖先君之遗德，沐求旧之鸿恩。改委清平，用兼耳目。心怀吉甫，愧无赞于周诗，志効奚斯，愿齐声于鲁颂。纪功述绩，寔曰鸿徽。自顾不才，敢题风烈。其词曰： 

　　降祉自天， 流后孕。瑞应匪虚，祯 必信。圣主分忧，遐夷声振。袭久传封，受符兼印。其一。 
　　兼琼秉节，贪荣构乱。开路安南，政残东爨。竹倩见屠，官师溃散。赖我先王，怀柔伏叛。其二。 
　　祚不乏贤，先（庸）〔猷〕是继。群守诡随，贬身遐裔。祸连虔陀，乱深竖嬖。殃咎匪他，途豕自殪。其三。 
　　仲通制节，不询长久。征兵海隅，顿营江口。矢心不纳，白刃相守。谋用不臧，逃师夜走。其四。 
　　汉不务德，而以力争。兴师命将，置不层城。三军往讨，一举而平。面缚羣吏，驰献天庭。其五。 
　　李宓总戎，犹寻覆辙。水战陆攻，援孤粮绝。势屈谋穷，军残身灭。祭而葬之，情由故设。其六。 
　　赞普仁明，审知机变。汉德方衰，边城绝援。挥我兵戎，攻彼郡县。越巂有征，会同无战。其七。 
　　雄雄嫡嗣，高名英烈。惟孝惟忠，乃明乃哲。性惟温良，才称人杰。邛泸一扫，军郡双灭。其八。 
　　观兵寻传，举国来宾。巡幸东爨，怀德归仁。碧海效祉，金穴荐珍。人无常主，惟贤是亲。其九。 
　　土于克开，烟尘载寝。毂击（犁）〔犂〕坑，辑熙羣品。出入连城，光扬衣锦。业留万代之基，仓贮九年之廪。其十。 
　　明明赞普，扬（于）〔干〕之光。赫赫我王，实赖之昌。化及有土，业着无壃。河带山砺，地久天长。其十一。 
　　辩称世雄，才出人右。信及豚鱼，润深琼玖。德以建功，是谓不朽。石以刋铭，〔可长〕可久。其十二。 
　
　
　　碑阴

（上阙）带段忠国　　清平官大军将大金告身赏锦袍金带□□□（下阙） 
（上阙）皮衣杨傍佺　　清平官小颇弥告身赏锦袍金带（下阙） 
（上阙）颇弥告身赏二色绫袍金带爨守□　　清平官大金告（下阙） 
（上阙）李〔买〕□　　大军将开南城大军将大□告身（下阙） 
（上阙）大大皮衣赵眉丘　　大军将士曹长大颇弥□□赏紫袍金（下阙） 
（上阙）□衣扬细□　　大军将赏二色绫袍金带王琮罗铎　　大军□□□□□□□身赏（下阙） 
（上阙）袍金带兼大（夫）〔大〕皮衣张骠〔罗〕于　　大军将前户曹长拓东〔城大军将□身〕赏二色绫（下阙） 
（上阙）绫袍金带王波铎　　大军将前法曹长大颇弥告身赏二色绫袍金带杨□□□　　□□□〔赏二〕（下阙） 
（上阙）军将小金告身赏二色绫袍金带杨罗望　　大军将小金告身赏锦袍金带（下阙） 
（上阙）大军将赏二色绫袍金带尹嵯迁　　大军将小金告身赏紫袍金带杨尨栋　　□□□□□□□□〔二色〕□□□□〔和附〕（下阙） 
（上阙）身赏二色绫袍金带尹附酋　　大军将赏紫袍金带赵〔瑳〕□〔坚〕　　大军将兵曹□□□□□□□紫袍金带赵逸罗□（下阙） 
（上阙）色绫袍金带兼大大皮衣孟绰望　　军将士曹长小银告身赏紫袍金带杨邓佺　　□□□法曹长小颇弥告身赏□□绫袍（下阙） 
（上阙）大军将小银告身赏二色绫袍金带杨各酋　　大军将赏二色绫袍金带赵尨细利　　客曹□□□弥告身赏二□绫袍杨利成（下阙） 
（上阙）赏二色绫袍金带□□罗疋　　大军将兵曹长小颇弥告身赏紫袍金带段君利　　大军将□□□小银告身赏（下阙） 
（上阙）大军将小银告身赏二色绫袍金带尹□□□　　大军将小铜□□□□□［绫袍金带周］（下阙） 
（上阙）赏二色绫袍金带唐酋［统］　　大军将赏紫袍金带喩酋［苴］　　大军将赏［二色］（下阙） 
（上阙）仓曹长小银告身赏二色绫袍金带兼大大皮衣□盛顚　　大军将赏紫袍金带（下阙） 
（上阙）［安］定　　大惣管小银告身赏二色绫袍金带兼大皮衣□□□　　□军将□法曹（下阙） 
（上阙）绫袍金带洪罗栋　　大惣管小铜告身赏二色绫袍金带□□□　　□军将兼（下阙） 
（上阙）色绫袍金带段旋凑　　军将户曹长小铜告身赏紫袍金带□□□坚　　大惣管（下阙） 
（上阙）凑　　军将羣牧大使小银告身赏紫袍金带扬瑳白奇　　 ［军谋］兼知表诰小银告身□□□□□□□□　　□□□□□□□铜（下阙） 
（上阙）和　　大惣管兼押衙小鍮石告身赏二色绫袍金带石覆苴　　大军将小银告身□□□□□段［琮］□逻（下阙） 
（上阙）带李奴邓　　客曹长赏紫袍金带王□□□　　大军将小颇弥告身赏□□□带□诺地（下阙） 
（上阙）弥告身赏紫袍金带阿忍　　［大军将赏紫袍金带遁□本］　　大军将小颇弥□□□紫（下阙） 
（上阙）大军将赏二色绫袍金带黑觜［罗眉］　　大军将赏紫袍金带（下阙） 
（上阙）大□编赏紫袍金带［孙］白伽　　军将［小］鍮石告身赏紫［袍］（下阙） 
（上阙）军将赏紫袍金带兼大皮刘望□［喩］　　军将赏□袍金带［兼］（下阙） 
（上阙）军将前兵曹［副］官小铜告身赏紫袍金带杜顚伽　　□□□□□□带兼□□□□□□□□□□赏（下阙） 
（上阙）赵充□［苴］　　军将兵曹副小银告身赏紫袍金带（下阙） 
（上阙）盛　　军将士曹副赏紫袍金带杨邓四罗　　□□□□□［袍金带］（下阙） 
（上阙）军将大鍮石告身赏紫袍金带段□□　　□□□□□［金带］□□□　　□□□□［金带□罗］　　□［将］（下阙） 
（上阙）伽瑳　　军将赏紫袍金带杨浔［波罗］□□□□□□□□□□□□□□□［身赏］（下阙） 
（上阙）军将傔人佐杨罗敛　　军将［赏］紫（下阙） 
（上阙）紫袍金带尹求宽　　［军将］□□□［金带□杨］　　□□□□□□□□［赏紫］（下阙） 
（上阙）将赏紫袍金带张赵逻　　军将赏紫袍金带□□□　　□□□□［金带］（下阙） 
（上阙）军将赏紫袍金带□□利　　军将□紫袍金带□□□□□□［小铜］（下阙） 
（上阙）敛　　诏亲大军将大金告身赏二色绫袍金带李外成苴　　□□□□［锦袍］（下阙） 
（上阙）军将兼白崖城大军将大金告身赏二色绫袍金带李（下阙） 
（上阙）诏亲大军将小银告身赏二色绫袍金带李些丰浔（下阙） 
（上阙）诏亲大军将赏二色绫袍金带放苴　　诏亲（下阙） 
（上阙）金告身赏锦袍金带独磨（下阙） 





南诏德化碑

南诏德化碑　　金石萃编卷一百六十

　　恭闻清浊初分，运阴阳而生万物。川岳旣列，树元首而定八方。故知悬象着明，莫大于日月。崇高辨位，莫大于君臣。道治则中外宁，政乖必风雅变。岂世情而致，抑天理之常。我赞普钟蒙国大诏，性业合道，智覩未萌。随世运机，观宜抚众，退不负德，进不惭容者也。 
　　王姓蒙，字阁罗凤，大唐特进云南王越国公开府仪同三司之长子也。应灵杰秀，含章挺生。日角标奇，龙文表贵。始乎王之在储府，道 三善，位卽重离。不读非圣之书，尝学字人之术。抚军屡闻成绩，监国每着家声。唐朝授右领军卫大将军兼阳瓜州刺史。 
　　洎先诏与御史严正诲静边寇，先王统军打石桥城，差诏与严正诲攻石和子。父子分师，两殄凶丑。加左领军卫大将军。无何，又与中使王承君同破剑川，忠绩载扬，赏延于嗣，迁左金吾卫大将军。而官以材迁，功由干立。朝廷照鉴，委任兵权。寻拜特进、 知兵马大将。二河旣宅，五诏已平。南国止戈，北朝分政。而越析诏余孼于赠，恃铎矟，骗泸江，结彼凶渠，扰我边鄙。飞书遣将，皆辄拒违。诏弱冠之年，已负英断，恨兹残丑，敢逆大队。固请自征，志在夷扫。枭于赠之头，倾伏藏之穴。铎矟尽获，宝物并归。解君父之忧，静边隅之祲。制使奏闻，酬上柱国。 
　　天宝七载，先王卽世，皇上念功旌孝，悼往抚存。遣中使黎敬义持节册袭云南王。长男凤迦异时年十岁，以天宝入朝，授鸿胪少卿，因册袭次，又加授上卿，兼阳瓜州刺史、 知兵马大将。旣御厚眷，思竭忠诚。子弟朝不绝书，进献府无余月。将谓君臣一德，内外无欺。岂期奸佞乱常，抚虐生变。 
　　初，节度章仇兼琼不量成败，妄奏是非。遣越巂 督竹灵倩置府东爨，通路安南。赋重役繁，政苛人弊。被南宁州 督爨归王、昆州刺史爨日进、棃州刺史爨祺、求州爨守懿、螺山大鬼主爨彦昌、南宁州大鬼主爨崇道等陷煞竹灵倩，兼破安宁。天恩降中使孙希庄、御史韩洽、 督李宓等，委先诏招讨，诸爨畏威怀德，再置安宁。其李宓忘国家大计，蹑章仇诡踪，务求进官荣。宓阻扇东爨，遂激崇道，令煞归王。议者纷纭，人各有志。王务遏乱萌，思绍先绩。乃命大军将段忠国等与中使黎敬义、 督李宓，又赴安宁，再和诸爨。而李宓矫伪居心，尚行反间。更令崇道谋煞日进，东爨诸酋，并皆惊恐。曰：「归王，崇道叔也；日进，弟也，信彼谗构，煞戮至亲。骨肉旣自相屠，天地之所不佑。」乃各兴师，召我同讨。李宓外形中正，佯假我郡兵，内蕴奸欺，妄陈我违背。赖节度郭虚己仁鉴，方表我无辜。李宓寻被贬流，崇道因而亡溃。 
　　又越巂 督张虔陀，尝任云南别驾，以其旧识风宜，表奏请为 督。而反诳惑中禁，职起乱阶。吐蕃是汉积雠，遂与阴谋，拟共灭我。一也。诚节王之庶弟，以其不忠不孝，贬在长沙。而彼奏归，拟令间我。二也。崇道蔑盟构逆，罪合诛夷，而却收录与宿，欲令雠我。三也。应与我恶者，并授官荣，与我好者，咸遭抑屈，务在下我。四也。筑城收质，缮甲练兵，密欲袭我。五也。重科白直，倍税军粮，征求无度，务欲蔽我。六也。于时驰表上陈，屡申寃枉，皇上照察，降中使贾奇俊详覆。属竖臣无政，事以贿成。一信虔陀，共掩天听，恶奏我将叛。王乃仰天叹曰：「嗟我无事，上苍可鉴。九重天子，难承咫尺之颜。万里忠臣，岂受奸邪之害。」卽差军将杨罗顚等连表控告。岂谓天高听远，蝇点成瑕，虽布腹心，不蒙衿察。管内酋渠等皆曰：「主辱臣死，我实当之。自可齐心戮力，致命全人。安得知难不防，坐招倾败。」于此差大军将王毗双、罗时、牟苴等扬兵送檄，问罪府城。自秋毕冬，故延时序，尚伫王命，冀雪事由。岂意节度使鲜于仲通已统大军，取南溪路下；大将军李晖从会同路进；安南 督王知进自步头路入。旣数道合势，不可守株。乃宣号令，诫师徒，四面攻围，三军齐奋。　　　先灵冥佑， 炬助威。天人协心，军羣全拔。虔陀饮酖，寮庶出走。王以为恶止虔陀，罪岂加众，举城移置，犹为后图。卽便就安宁再申衷恳。城使王克昭执惑昧权，继违拒请。遣大军将李克铎等帅师伐之。我直彼曲，城破将亡。而仲通大军已至曲、 。又差首领杨子芬与云南录事参军姜如之赍状披雪：「往因张卿谗构，遂令蕃、汉生猜。赞普今见观衅浪穹。或以众相威，或以利相导。傥若蚌鹬交守，恐为渔父所擒。伏乞居存见亡，在得思失。二城复置，幸容自新。」仲通殊不招承，劲至江口。我又切陈丹欵，至于再三。仲通拂谏，弃亲阻兵，安忍吐发，唯言屠戮。行使皆被诋呵。仍前差将军王天运帅领骁雄，自点苍山西，欲腹背交袭。于是具牲牢，设坛墠，叩首流血曰：「我自古及今，为汉不侵不叛之臣。今节度背好贪功，欲致无上无君之讨。敢昭告于皇天后土。」史祝尽词，东北稽首。举国痛切，山川黯然。至诚感 ，风雨震霈。遂宣言曰：「彼若纳我，犹吾君也。今不我纳，卽吾雠也。断，军之机；疑，事之贼。」乃召卒伍，撊然登陴。谓左右曰：「夫至忠不可以无主，至孝不可以无家。」卽差首领杨利等于浪穹参吐蕃御史论若赞。御史通变察情，分师入救。时中丞大军出陈江口。王审孤虚，观向背，纵兵亲击，大败彼师。因命长男凤迦异、大军将段全葛等，于丘迁和拒山后赞军。王天运悬首辕门，中丞逃师夜遁。军吏欲追之。诏曰：「止。君子不欲多上人，况敢凌天子乎。苟自救也，社稷无殒多矣。」旣而合谋曰：「小能胜大祸之胎，亲仁善邻国之宝。」遂遣男铎传旧、大酋望赵佺邓、杨传磨侔及子弟六十人，赍重帛珍宝等物，西朝献凯。属赞普仁明，重酬我勋効。遂命宰相倚 叶乐持金冠、锦袍、金宝带、金帐（状）［床］、安扛伞、鞍银兽及器皿、珂贝、珠球、衣服、駞马、牛缕等，赐为兄弟之国。天宝十一载正月一日，于邓川册诏为赞普钟南国大诏，授长男凤迦异大瑟瑟告身、 知兵马大将。凡在官僚，宠幸咸被。山河约誓，永固维城。改年为赞普钟元〔年〕。 
　　二年，汉帝又命汉中郡太守司空袭礼、内使贾奇俊帅师再置姚府，以将军贾瓘为 督。佥曰：「汉不务德而以力争，若不速除，恐为后患。」遂差军将王（兵）〔丘〕各绝其粮道，又差大军将洪光乘等， （州）〔川〕 知兵马使论绮里徐同围府城，信宿未踰，破如拉朽。贾瓘面缚，士卒全驱。 
　　三年，汉又命前云南 督兼侍御史李宓、广府节度何履光、中使萨道悬逊，惣秦、陇英豪，兼安南子弟，顿营陇坪，广布军威。乃舟楫备修，拟水陆俱进。遂令军将王乐宽等潜军袭造船之师，伏尸遍毘舍之野。李宓犹不量力，进逼邆川。时 川 知兵马使论绮里徐来救，已至巴蹻山。我命大军将段附克等内外相应，竞角竞冲。彼弓不暇张，刃不及发。白日晦景，红尘翳天。流血成川，积尸壅水。三军溃衂，元帅沉江。诏曰：「生虽祸之始，死乃怨之终。岂顾前非而亡大礼。」遂收亡将等尸，祭而葬之，以存恩旧。 
　　五年，范阳节度使安禄山窃据河、洛，开元帝出居江、剑。赞普差御史赞郞罗于恙结赍勅书曰：「树德务滋长，去恶务除本。越巂、会同谋多在我，图之此为美也。」诏恭承上命，卽遣大军将洪光乘、杜罗盛、段附克、赵附于望、罗迁、王迁、罗奉、清平官赵佺邓等，统细于藩从昆明路，及宰相倚 叶乐、节度尚检赞同伐越巂。诏亲帅太子藩围逼会同。越巂固拒被僇，会同请降无害。子女玉帛，百里塞途，牛羊积储，一月 谷。 
　　六年，汉复置越巂，以杨庭琎为 督，兼固台登。赞普使来曰：「汉今更置越巂，作援昆明。若不再除，恐成滋蔓。」旣举奉明旨，乃遣长男凤迦异驻军泸水，权事制宜。令大军将杨传磨侔等与军将欺急历如数道齐入。越巂再扫，台登涤除。 督见擒，兵士尽掳。于是扬兵邛部，而汉将大奔，回斾昆明，倾城稽颡。可谓绍家继业，世不乏贤。昔十万横行，七擒纵略，未足多也。 
　　爰有寻传，畴壤沃饶，人物殷凑。南通渤海，西近大秦。开辟以来，声敎所不及；羲皇之后，兵甲所不加。诏欲革之以衣冠，化之以义礼。十一年冬，亲与寮佐兼总师徒，刋木通道，造舟为梁。耀以威武，喩以文辞。欵降者抚慰安居，抵捍者（颈系）〔系颈〕盈贯。矜愚解缚，择胜置城。裸形不讨自来，祁鲜望风而至。 
　　且安宁雄鎭，诸爨要冲。山对碧鸡，波环碣石。盐池鞅掌，利及牂、欢，城邑绵延，势连戎、僰。乃置城监，用辑携离。远近因依，闾阎栉比。十二年冬，诏候隙省方，观俗恤隐。次昆川，审形势，言山河以作藩屏，川陆可以养人民。十四年春，命长男凤迦异于昆川置柘东城，居二诏佐鎭抚。于是威慑步头，恩收曲、 。颁诰所及，翕然俯从。 
　　我王气受中和，德含覆育。才出人右，辩称世雄。高视则卓尔万寻，运筹则决胜千里。观衅而动，因利兴功。事叶 衷，有如天启。故能拔城挫敌，取胜如 。以危易安，转祸为 。绍开祖业，宏覃王献。坐南面以称孤，统东偏而作主。然后修文习武，官设百司，列尊叙卑，位分九等。阐三敎，宾四门。阴阳序而日月不，赏罚明而奸邪屏迹。通三才而制礼，用六府以经邦。信及豚鱼，恩沾草木。戹塞流潦，高原为稻黍之田。疏决陂池，下隰树园林之业。易贫成富，徙有之无，家饶五亩之桑，国贮九年之廪。荡秽之恩，屡沾蠢动。珍帛之惠，遍及耆年。设险防非，凭隘起坚城之固；灵津蠲疾，重岩涌汤沐之泉。越赕天马生郊，大利流波濯锦。西开寻传，禄郫出丽水之金；北接阳山，会川收瑟瑟之宝。南荒渀凑，覆诏愿为外臣；东爨悉归，步头已成内境。建 鎭塞，银生于墨觜之乡；候隙省方，驾憩于洞庭之野。盖由人杰地灵，物华气秀者也。于是犀象珍奇，贡献毕至，东西南北，烟尘不飞。遐迩无剽掠之虞，黔首有鼓击之泰。乃能骧首邛南，平眸海表。岂惟我钟王之自致，实赖　　我 圣天帝赞普德被无垠，威加有截。春云布而万物普润，霜风下而四海飒秋。故能取乱攻昧，定京邑以息民，兼〔弱〕侮亡，册汉帝而继好。 
　　时清平官段忠国、段寻铨等咸曰：「有国而致理，君主之美也。有美而无扬，臣子之过也。夫德以立功，功以建业，业成不纪，后嗣何观。可以刋石勒碑，志功颂德，用传不朽，俾达将来。」（□成）〔蛮盛〕家世汉臣，八王称乎晋业，钟铭代袭，百世定于当朝。生遇不天，再罹衰败。赖先君之遗德，沐求旧之鸿恩。改委清平，用兼耳目。心怀吉甫，愧无赞于周诗，志効奚斯，愿齐声于鲁颂。纪功述绩，寔曰鸿徽。自顾不才，敢题风烈。其词曰： 

　　降祉自天， 流后孕。瑞应匪虚，祯 必信。圣主分忧，遐夷声振。袭久传封，受符兼印。其一。 
　　兼琼秉节，贪荣构乱。开路安南，政残东爨。竹倩见屠，官师溃散。赖我先王，怀柔伏叛。其二。 
　　祚不乏贤，先（庸）〔猷〕是继。群守诡随，贬身遐裔。祸连虔陀，乱深竖嬖。殃咎匪他，途豕自殪。其三。 
　　仲通制节，不询长久。征兵海隅，顿营江口。矢心不纳，白刃相守。谋用不臧，逃师夜走。其四。 
　　汉不务德，而以力争。兴师命将，置不层城。三军往讨，一举而平。面缚羣吏，驰献天庭。其五。 
　　李宓总戎，犹寻覆辙。水战陆攻，援孤粮绝。势屈谋穷，军残身灭。祭而葬之，情由故设。其六。 
　　赞普仁明，审知机变。汉德方衰，边城绝援。挥我兵戎，攻彼郡县。越巂有征，会同无战。其七。 
　　雄雄嫡嗣，高名英烈。惟孝惟忠，乃明乃哲。性惟温良，才称人杰。邛泸一扫，军郡双灭。其八。 
　　观兵寻传，举国来宾。巡幸东爨，怀德归仁。碧海效祉，金穴荐珍。人无常主，惟贤是亲。其九。 
　　土于克开，烟尘载寝。毂击（犁）〔犂〕坑，辑熙羣品。出入连城，光扬衣锦。业留万代之基，仓贮九年之廪。其十。 
　　明明赞普，扬（于）〔干〕之光。赫赫我王，实赖之昌。化及有土，业着无壃。河带山砺，地久天长。其十一。 
　　辩称世雄，才出人右。信及豚鱼，润深琼玖。德以建功，是谓不朽。石以刋铭，〔可长〕可久。其十二。 
　
　
　　碑阴

（上阙）带段忠国　　清平官大军将大金告身赏锦袍金带□□□（下阙） 
（上阙）皮衣杨傍佺　　清平官小颇弥告身赏锦袍金带（下阙） 
（上阙）颇弥告身赏二色绫袍金带爨守□　　清平官大金告（下阙） 
（上阙）李〔买〕□　　大军将开南城大军将大□告身（下阙） 
（上阙）大大皮衣赵眉丘　　大军将士曹长大颇弥□□赏紫袍金（下阙） 
（上阙）□衣扬细□　　大军将赏二色绫袍金带王琮罗铎　　大军□□□□□□□身赏（下阙） 
（上阙）袍金带兼大（夫）〔大〕皮衣张骠〔罗〕于　　大军将前户曹长拓东〔城大军将□身〕赏二色绫（下阙） 
（上阙）绫袍金带王波铎　　大军将前法曹长大颇弥告身赏二色绫袍金带杨□□□　　□□□〔赏二〕（下阙） 
（上阙）军将小金告身赏二色绫袍金带杨罗望　　大军将小金告身赏锦袍金带（下阙） 
（上阙）大军将赏二色绫袍金带尹嵯迁　　大军将小金告身赏紫袍金带杨尨栋　　□□□□□□□□〔二色〕□□□□〔和附〕（下阙） 
（上阙）身赏二色绫袍金带尹附酋　　大军将赏紫袍金带赵〔瑳〕□〔坚〕　　大军将兵曹□□□□□□□紫袍金带赵逸罗□（下阙） 
（上阙）色绫袍金带兼大大皮衣孟绰望　　军将士曹长小银告身赏紫袍金带杨邓佺　　□□□法曹长小颇弥告身赏□□绫袍（下阙） 
（上阙）大军将小银告身赏二色绫袍金带杨各酋　　大军将赏二色绫袍金带赵尨细利　　客曹□□□弥告身赏二□绫袍杨利成（下阙） 
（上阙）赏二色绫袍金带□□罗疋　　大军将兵曹长小颇弥告身赏紫袍金带段君利　　大军将□□□小银告身赏（下阙） 
（上阙）大军将小银告身赏二色绫袍金带尹□□□　　大军将小铜□□□□□［绫袍金带周］（下阙） 
（上阙）赏二色绫袍金带唐酋［统］　　大军将赏紫袍金带喩酋［苴］　　大军将赏［二色］（下阙） 
（上阙）仓曹长小银告身赏二色绫袍金带兼大大皮衣□盛顚　　大军将赏紫袍金带（下阙） 
（上阙）［安］定　　大惣管小银告身赏二色绫袍金带兼大皮衣□□□　　□军将□法曹（下阙） 
（上阙）绫袍金带洪罗栋　　大惣管小铜告身赏二色绫袍金带□□□　　□军将兼（下阙） 
（上阙）色绫袍金带段旋凑　　军将户曹长小铜告身赏紫袍金带□□□坚　　大惣管（下阙） 
（上阙）凑　　军将羣牧大使小银告身赏紫袍金带扬瑳白奇　　 ［军谋］兼知表诰小银告身□□□□□□□□　　□□□□□□□铜（下阙） 
（上阙）和　　大惣管兼押衙小鍮石告身赏二色绫袍金带石覆苴　　大军将小银告身□□□□□段［琮］□逻（下阙） 
（上阙）带李奴邓　　客曹长赏紫袍金带王□□□　　大军将小颇弥告身赏□□□带□诺地（下阙） 
（上阙）弥告身赏紫袍金带阿忍　　［大军将赏紫袍金带遁□本］　　大军将小颇弥□□□紫（下阙） 
（上阙）大军将赏二色绫袍金带黑觜［罗眉］　　大军将赏紫袍金带（下阙） 
（上阙）大□编赏紫袍金带［孙］白伽　　军将［小］鍮石告身赏紫［袍］（下阙） 
（上阙）军将赏紫袍金带兼大皮刘望□［喩］　　军将赏□袍金带［兼］（下阙） 
（上阙）军将前兵曹［副］官小铜告身赏紫袍金带杜顚伽　　□□□□□□带兼□□□□□□□□□□赏（下阙） 
（上阙）赵充□［苴］　　军将兵曹副小银告身赏紫袍金带（下阙） 
（上阙）盛　　军将士曹副赏紫袍金带杨邓四罗　　□□□□□［袍金带］（下阙） 
（上阙）军将大鍮石告身赏紫袍金带段□□　　□□□□□［金带］□□□　　□□□□［金带□罗］　　□［将］（下阙） 
（上阙）伽瑳　　军将赏紫袍金带杨浔［波罗］□□□□□□□□□□□□□□□［身赏］（下阙） 
（上阙）军将傔人佐杨罗敛　　军将［赏］紫（下阙） 
（上阙）紫袍金带尹求宽　　［军将］□□□［金带□杨］　　□□□□□□□□［赏紫］（下阙） 
（上阙）将赏紫袍金带张赵逻　　军将赏紫袍金带□□□　　□□□□［金带］（下阙） 
（上阙）军将赏紫袍金带□□利　　军将□紫袍金带□□□□□□［小铜］（下阙） 
（上阙）敛　　诏亲大军将大金告身赏二色绫袍金带李外成苴　　□□□□［锦袍］（下阙） 
（上阙）军将兼白崖城大军将大金告身赏二色绫袍金带李（下阙） 
（上阙）诏亲大军将小银告身赏二色绫袍金带李些丰浔（下阙） 
（上阙）诏亲大军将赏二色绫袍金带放苴　　诏亲（下阙） 
（上阙）金告身赏锦袍金带独磨（下阙） 


