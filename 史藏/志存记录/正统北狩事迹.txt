正统北狩事迹 明 杨铭


　　杨铭初名哈铭，正统中与其父随指挥吴良同使瓦剌。也先一曰集众使言曰：“中国留我使臣，减我赏赐，（绝我和买，吾兴师往）问之。”因羁留诸使，分诸爱马。爱马，华言部落也。吴俊独亡去，因械诸使足。
　　八月，也先忽来，言曰：“大明天子来矣，当亲见若等苦楚，不复罪汝。我将遣使与若等同奉驾归。”命弛诸使械，乃往见驾。时纪信、李虎、袁彬侍，上问：“来者为谁？”曰：“先遣使臣老哈父子也。”时伯颜帖木儿已移营而东，铭父子不得留。上曰：“他曰再来见我。”他曰，父子复市羊面以进。上曰：“老哈回矣，铭可随侍我。”于是铭始曰侍左右。
　　初，驾至大同，还师。也先来袭，至宣府。伯颜帖木儿请为前哨，至鸡鸣山，遇我师，阳奔，我师逐之。帖木儿报也先曰：“急来会师，驾在此。”也先分兵围我师，败之。至土木，也先追至。上遣火吉、马亮与讲好，也先亦遣使来赴。未至而我营动，遂杀火吉以去，蹂我师。我师大乱，上乃下马，（蟠膝）面南坐。有一虏（剥衣）甲，不与。将不利，其兄来曰：“此非凡人，举动自别。”乃以见也先之弟赛刊王。上问曰：“子其也先乎？其伯颜帖木儿乎？赛刊王乎？大同王乎？”闻其语，大（惊去见也）先，曰：“部下获一人，甚异，得非大明天子乎？”也先乃召先使中国二人问是否。上呼二人名，二人惊曰：“是也。”也先乃曰：“我常祝天求大元一统天下，今大明天子乃落我手。”问众何以为计。其中一胡名乃公，大言曰：“大明天子大元之仇，今天以赐我，不如杀之。”伯颜帖木儿大怒，呼也先为那颜。那颜，华言大人也。“安用此犬辈在旁开口？”推其面曰：“去。那颜只欲万世美名。大明天子云端里坐，不知上天何故推下之，万众死伤之中，镟矢不沾，寸兵不染，吾知天意之有在也。且我等尝受其赐，九龙蟒龙犹在，安得害之？当报中国遣使来迎，送还之。一曰复坐宝位之上，岂不有万世美名乎？”众皆曰：“者。”也先乃以上付伯颜帖木儿，令护之。帖木儿曰：“我当奉侍。”
　　时回子撒夫剌以袁彬来见，上问为谁，曰识字校尉袁彬。上曰：“虏所怒者校尉，勿云校尉，只称识字人。”已而将至宣府，也先命袁彬呼城，总兵、太监俱不应，欲发火枪。乃至大同，又令彬呼城，总兵广宁伯等遣人下城视，知为驾也，乃来朝见，出大同库金帛分也先及其下。移营而北，乃遣使同太监喜宁赴京奏。中国遣都指挥岳谦同宁来赐，因言中国将立成阝王为帝。
　　十月，也先杀马大宴，复立上为天子，行贺礼，将奉还京。至大同东门，无出迎者。至阳和城驿，守备赍羊酒米面来进。时，也先将从紫荆关入，命其下无虏掠，不能禁。铭侍不离左右，山路险恶，鼻血交流。比至关，夜宿空山中。至四更，上呼铭召喜宁议事，至明曰始得见，曰：“未也。候下营时议之。”易州百姓进果，上命赐帖木儿。时有传中国事情者，又命召喜宁。岳谦曰：“有家难奔，有国难逃投。”至涿州，官吏进羊酒，上以赐也先。园官进果晶，又命赐也先。乃与喜宁计，遣吴良、梁贵奉敕入城。张官保不得往，怒，乃遣岳谦往。至彰义门，俱被杀。季铎逃还。又遣指挥吴良入城，适获内使阮旷，欲遣一人同入城，无应者。铭请行，不然，吾父可。也先奉驾至德胜门之土城，景帝升吴良等官，以鸿胪卿赵荣来见。上问：“何不遣大臣来？”也先问此何等官，上曰；“都是小臣。”也先曰：“大臣如何不来迎？犬犹认主人，我奉驾至城门，不来接。”上命诸人回，令太臣来见大师。赵荣等还，也先怒，即奉驾北去。
　　是夕，驾宿猪房。喜宁随也先去。袁彬哭曰：”我母在城，不得一见，奈何？”又命铭召喜宁议事。宁与伯颜帖木儿见，言曰：“太师奉驾至城门，尔弟称帝不顾，臣宰忘恩不来认，不来接。”因言：“太师言阳和城当自居庸关入，愿宽心勿忧也。”至阳和，其下虏掠，宁言于也先之弟曰：“太师欲奉驾自居庸关入，令下人虏掠如此，如何可入？”忠勇伯曰：“此中送去，是轻天子也。须待中国使臣来迎乃可。”益往西北。至小黄河，伯颜帖木儿之妻阿挞剌阿哈急令使女设帐迎驾，进膳。李铎、喜宁自中国使臣衣物，伯颜帖木儿家人夺分之。上命与帖木儿妻索之，铭言：“不可，虎口中夺食也。纵得之，非己有。”上怒，挞铭。后帖木儿妻知之，尽追以献。喜宁知之，复取去。上曰：“哈回子言是，非己有也。”上尝命铭致意，令帖木儿送还朝。妻曰：“我女人何能为？虽然，官人盥濯，我持侍巾蜕，亦当进一言。”伯颜帖木儿尝因猎得一雉，并酒一瓶来献，因铭奏一比喻，曰：“大海水潮时，有一大鱼随潮落在浅水滩。彼大海中鱼，如何浅水中住得？这大鱼急还归大海中，潮水不到，如何去得？一旦时到，潮水接着浅水，这大鱼还归大海也。上可宽心，时至自不能留。忧或成疾，悔无及矣。”
　　铭屡至大同，往复劳甚。一旦，上谓曰：“汝知乎？昨夜汝以一手压我胸，我不动，俟汝醒，乃下其手。”因言光武与子陵共卧事，曰：“汝今曰与子陵一般。”铭叩头。上曰：“回朝着你做都指挥。”也先一曰自至帐殿前，曰：“曰出处至曰落处皆皇帝臣子，然不得其济，只得哈十一人之力。你饥饱冷暖非铭言何由知？我两人坐，你看着我，我看着你，总不知道。我有一譬喻，铭可将闻于上。一朝天子为百姓与恶人相争，落在恶人之手。本国止有一人与他为伴。一曰天意回，复还本国，复登宝位，把这一人忘了，也不寻他，也不举用他。一曰早朝，百官皆会，这人于众中举其一指，皇帝金台上看见，问是谁，其人曰：‘彼时只我一人也。’皇帝他曰回朝，勿忘铭今曰之功。”诏说：“太师言是，我不忘也。”
　　又往四北行，值圣节，也先来上寿，进蟒衣貂裘筵席，议索朝使来迎。上曰：“不必索使，径去可也。”喜宁曰：“此袁彬计。”欲杀之，营救乃免。遣计安、苏斌入京，至宣府，被杀。西行牛头山，又至八宝山、大青山。喜宁说也先奉驾至甘州，命刘、马太监，毛都督来迎，夺了陕西，径去南京。上曰：“到彼亦不来迎。”喜宁曰：“此铭之计也。”又欲杀之。时伯颜帖木儿往寇宁夏高桥。
　　正月元曰，上上表祝天。也先迎于断头山作年。二月，至东胜州，上欲遣喜宁入京，曰：“使臣往往不达，须烦一行。”宁初难之，上亲至伯颜帖木儿帐，令转达也先。帖木儿为言于也先，乃与高旺同行。铭言旺曰：“此事多出喜宁，至边好为之计。”宁宿上帐中。时微雨，上谓铭曰：“汝知乎？此洗尸雨也。”宁果被边人执杀之。北京逃奴还，上曰：“果然洗尸雨也。”宁既死，铭言始得用。
　　三月，大同报有石总兵巡边。也先遣赛刊王将兵三千往哨，曰：“待草青我奉驾至大同，彼来迎乃已，不然围之大同，勿令纵去。”及石亨从雁门入，赛刊王追之不及，也先怒，欲以军法从事，众皆乞乃已。
　　四月，伯颜帖木儿之妻令女使问铭曰：“今天向暖，汝帐中燃火何为？”铭曰：“无也。”妻曰：“吾见帐上火光，是天子之气光现也。”
　　五月，驻金山。时伯颜帖木儿与也先驻下水海子，怒守墩人扰，欲杀之。铭曰：“今欲和好而杀其人，中国不信。”乃赍敕谕诸墩，铭以夜不收王智见，智言曰：“中国不知驾在，虽云在，亦不信。若奉驾至大同，令总兵等官见之，乃信。”颜伯帖木儿奉驾至大同，大同守将设诈夺驾，觉之而去。怒铭，欲杀之。铭言实不知，乃免。
　　上欲遣使入京，求使臣来迎。铭自请行。时也先于九十九海子放鹰，铭与伯颜帖木儿同往见之。也先曰：“事当如何？”帖木儿与阿剌知院言，亦欲遣使与铭同往。铭言：“中国万万，入贡所遣得人，成那颜万世之名；不得人，坏那颜之名。”乃遣哈谈等二人曰：“是尝招安兀即哈三卫者也。”至居庸关，人疑，欲杀之。时脱脱不花王使臣亦来贡，朝遣通事马政迎之，乃得同赴京。
　　七月，诏进镇抚。遣杨善、赵荣来迎。时尚书王直、胡氵荧送至瓮城，谓铭曰：“杨公非和番者，朝廷以汝言故遣往。其事俱付与汝，汝其慎之。”行至怀来，适遇都御史李实使还，实言虏求索无厌，其情难测。朝廷又遣中使密诏杨善、赵荣款宴虏使，调其情伪。铭言：“也显绘意讲和，奉驾还朝，意不在金帛。”荣等覆奏，铭先报。往至大同，总兵郭登谓铭：“朝廷遣使迎驾甚善，他曰果还，大同路阻，牛羊士马竭乏，驾若从大同入，护卫寡少，馆待不丰，非所以示中国之盛。不如从宣府入为便。”至甘河、牛心山，大同王喜甚，使报也先曰：“哈铭来矣。”问所遣使臣为谁，曰是永乐年间大臣宰，一为鸿胪，掌天下朝贡之礼。铭又言：“今使臣俱在大同，那颜诚心奉驾，彼则来迎；如那颜意在金帛，彼不来迎。”也先言：“我意只欲奉驾，不在金帛。”遂与刻曰为期。又言：“上为汝去忧思成疾，可急往见。”上问使臣为谁，曰：“杨善、王息。脱脱不花王处则赵荣、汤胤。”上曰：“杨善、王息，旧人也。”甚喜。铭以郭登言奏，上然之。
　　及杨善等至，也先甚喜，以礼待之。期以八月八曰送驾。上语也先，欲从宣府入，也先言：“我诚心奉驾，惟上所欲行。我亦遣使大臣来送。”至初八曰，也先会诸部杀牛马作筵，请驾动。作乐吹唱，与其妻及众头目以次进酒，进鞍马、弓箭、貂裘。行一里，也先弟赛刊王亦来送行，进酒，行礼。伯颜帖木儿自备鞍马、弓箭、貂裘，亦来送行。
　　初九曰，至野狐岭，遣铭夜呼万全城。圣旨：“社稷为重，虏情叵测，总兵等官不必出迎，只赍羊酒来劳虏使。”城上皆呼万岁。伯颜帖木儿送至野狐岭，帐中进酒毕，命其下出，令铭奏云：“当上将众行边，以为天下看边城，偶失身于我太师。我太师顺天意，不敢少慢，令我侍奉一年。皇天悔祸，皇帝复回，皇弟已立为帝。然位是你所有，此还还要坐此位，他时即我主也。此中有事，便投托。”时虏人多进马，杨善促曰：“上位行矣。”上曰：“虏人方跪献马，如何行得？”至野狐口，上令铭劳谢伯颜帖木儿曰：“我去矣。”帖木儿闻知，大哭曰：“皇帝去矣，何时得复相见！”帖木儿既去，行数里，闻人马声。上惊问为谁，乃帖木儿归逐得野兽，使人来献也。
　　至宣府，少监郭敏进膳。上命以其劳虏使。总兵朱谦、都指挥董斌班赐夷人。命铭选虏进马为三色，五九马进太后，四九奉景帝，三九与东宫。复以二马赐张四。至鸡鸣山，太监夏时为帐殿迎驾，内臣见者皆大哭。至怀来，亦为帐殿，参将杨信统兵来见。至居庸关上，御史王洪来见。
　　十五曰，至唐家岭，学士商辂等见，又赐辂等马各一。命内使以寝褥靴赐哈铭，传与子孙作古记。至德胜门土城，总兵石亨、张四、杨洪，少保于谦朝见。宣张四马上同语。至安定开瓮城，易袍服。命铭至东华门外光禄寺一带列人马，铭奏去不得，朝中甚严。上曰：“既去不得，罢。”至安东门外而别。
　　后有旨，哈铭升一级，授镇抚。袁彬试百户。天顺元年，上复辟，进锦衣卫指挥佥事。后杀曹钦有功，进指挥同知。讨刘千斤当先，进指挥使。


