手札节要

同治七年楚北崇文书局开雕

原叙

为政者不在多言顾力行何如耳然交游往还时地间隔有时必藉简札相通则亦不得已而为是言也而俗尚浮靡无端赠答毫无实意不过为通候之巵词其有留心古道又率强为矜炼取其词句之铿锵求所为实心相与之诚劝善规过之真无有也噫人之相知贵相知心友朋酬答专事虚文已成薄俗至贤人君子出人仕途为中外所仰望而顾亦相趋浮薄其于崇实黜华之谓何，桂林相国以醇儒之学术发为名臣之经济历邀

帝眷备承

宠渥自郡守洊历督抚晋司

纶阁辙迹几遍于天下硕望实重于中朝其设施政迹悉本仁心为质已详纪文集中风规凛凛人自莫敢干以私及接人待物又复蔼然可亲如坐春风则养醇而德裕也间有简札赠答往复论议殷殷恳恳望人为善之心溢于楮墨间即因事称许品藻时贤亦复不忘规劝直使言之者无罪而闻之者足以戒□犹是尚力行不尚多言之微肯而已故当时士大夫莫不乐于纳交而布衣士庶亦莫不愿瞻望颜色闻其謦欬迄今汇考其言大都虚心观理平心处物早已窥濂洛之心传札中所云养富以安贫动事以止刁视官事如家事体民 心以已心诸语皆本经术以经世言近而指远非同恒泛赠答之文不第治身治家可以奉为龟鉴即推之治国平天下道不外是也今节录手札之要者得若干卷而予预为序言以待剞劂后之览是书者其亦可开拓心胸增长识力恍如与 公晤对于一堂奉教于座右则有益于人心风俗者岂浅鲜哉时乾隆戊子春月定齐陈法拜撰

陈文恭公手札节要卷上

培远堂偶存稿

寄四侄锺灿书

京中浮华须立定主意不为所染□天下惟诚朴为可久耳吾家世守寒素岂可忘本读书见客事事检点即学问也

又

在京在途一有刻间便当看书古人游处皆学不过为能收放心耳骄傲奢侈一点不可沽染即会客说话固须周旋然不可套语太多多则涉于油滑而不真矣

又

夷方风俗化导不易今将各处义学官田清出作为束修于各乡设立义学即令本地生童训诲书虽不能通文而语言服物渐可变易又刊发朱子治家格言万余本分发各学并刊家礼四礼翼等书总之不知者以为迂而知者以为此根本工夫我之本意总望化得一人是一人耳

寄曹贡九錀书

把晤未几又别万里拳拳之谊寸心志之吾兄处事详细周到素所佩服惟沾滞少 决遂动多懊悔壁间养气尊闻联语杨侍御似有苦心望留意如此得力将来仕途便有把握不致作两截人也

寄王罕皆步青书

边方节孝不比中土而匹夫匹妇慕义无穷人性皆善岂可一概抹煞乃向来数年竟不举一人今已谆激通查此刻报到合例者不下数十人其余兵火之际玉石无分同遭惨戮或自缢投水者不一而足此种难有证据亦无事迹惟详请于被难之处建庙置主并表其墓以慰幽魂总之表幽贞于天末虽以迂缓而人心风俗未始不因此各有感触此亦化导移易之一端也

又

吴门是非之地不宜久处然窃谓士人有不容巳于瓜田李下之游则瓜李之嫌原不能尽避倘事在可巳则 并此不游岂不更明心迹未知高明以为何如也滇中年来所发各书约千部以外自知蛮烟瘴雨之乡难以骤语贯通而以此为传世之物庶后起者知世间有此种书得所稽考此至迂至拙之婆心也

寄张 灏书边方与中土不同书院义学所谓多其教之之地广其教之之人登高呼莫切于此书院则拔一省之俊髦造就人材敦崇实学其掌教宜加遴选务得学有根柢为之学徒则取其资质可以造就者不必尽系老师宿儒也义学宜城市与乡村并设以诗书之气化其器竞之风千百人中培植得一二人此一二人又可转相化 导流风余韵收效虽迟其功实可久远

寄杨星亭嗣景书

乡前辈□志以殁未遂首邱闻之甚为怅怅应尽之情当致之家中以作安葬之费此老向在都门家乡灵柩之不能归里者无不罄力相助即就弟到京后而论成全者不下十余柩据理而论今日之柩断无不能归粤者况又得诸位之主持自易易耳

又

衙门公费为偶代者用去实无情理此等事只合以大度处之眼前亏损无多向后思之愈有滋味稍涉声口未必大有裨益而使衙门中因此些须留一争执之迹贻人口 实亦觉不雅五十金虽多亦有时而尽耳老兄以大方排解足征远见弟窃谓人生境遇本无一定心以为不足则常不足心以为有余则常有余十年前每年月俸不满百金入口衣食均给于此有不足之时亦有有余之时今者过蒙，恩遇岁将万金而逐月公私事务有有余之时亦有不足之时可见人之一生可以终身在有余之中亦可以终身常在不足之中矣所以一切服食酬应终不脱寒俭本色贻笑大方非其力有所吝抑此心有不敢自昧者耳

又

吾乡捏报之田不下数十余万亩今欲搜出欺隐以图 抵补自不肯即为开除弹丸瘠土生计无多复添如许之新粮田不加多而赋将益重粤民何堪且以粤民之余田作为外省废员得官司之捐费于情于法均未得平不识议者以此事为何如也

寄刘含章新翰书

吾兄邃于学问识见超脱他日展布必大有可观惟是性气宜平心思宜专平则不偏专则不杂不偏则事理得不杂则可免始动终怠之弊非如世俗之以退缩为平以固执为专也迂阔之言惟兄留意焉

寄葛洵天正笏书

此间应赈者十四处借种者十余处应赈之处穷民多 不愿领有领去随缴还者细询其故以一经领赈终身不能发迹用为可耻至今从无一人告求赈济者此以见滇民□朴胜于他省耳

寄王文鼎书

大凡吾辈苟心存利济便觉功业无有尽期而世间事事物物亦到处形其缺陷惟事事求其有益念念矢之无愧庶几日计不足月计有余此种境界在身体力行后当自领之耳

寄尹元长继善书 丁巳

行旌北指舍侄尾行于后今接途中寄来家书备述经过沿途上下无扰仁廉体恤为自来所未有可知士大 夫举动均关风气在前人未必有心惊扰不过视为泛常稍不体察遂有许多不急之举虽一无所取而下巳不胜其扰矣大人此行不啻障百川而东之回狂澜于既倒者也

寄张 之顼书

边方土习半多平芜鲜有根柢其弊总由先儒根本之书鲜得寓目即偶一有之又乏明师指授咸以功难速效未免望而疑畏所示论言策问酌古宜今堪为后学津梁

寄周 埰书报满后升用与否难以悬定惟应静听功名定数食禄 有方以此汲汲勿遑之心用之于遥遥莫必之地亦觉无益不如就现在所居之位行现在应办之事将来奉 旨超擢固可欣庆即鹏飞稍待而奉职克勤亦可问心无愧况太守官不为卑历任至十八年在当局者觉其淹滞而由半生蹭蹬难涉黄堂及甫经涖任旋即罢去者看之又不啻在天上矣隔山相望山之高低不在山也在乎人之心耳试看四境士民所仰望者何事上下同寅所倚藉者何事乘此抖擞精神鼓其余勇凡可以造福泸民之事竭力筹办本任应归结之案逐一清厘当今切要之务即将来超擢之机也迂阔之言惟高明留意焉

寄内弟杨晦叔声显书

高堂无恙努力宦途为地方做些好事以展素蕴不枉，朝廷恩遇亦不枉读书一场也所谓好事者如百姓苦累处设法调剂减得一分民受一分之益至于地方水利田工读书化导之事尤当随时措注者上司交际似亦礼所不废然过求艰贵亦觉不必上司未必以此责望属员即属员之敬上司亦不尽在于此平日恪守上宪功令凛遵上宪训谕凡有檄行悉心办覆地方情形据实上闻此正所以敬上宪故不尽在仪物间也

又

一介之士存心利物于物必有所济况堂堂百里侯耶 总之下情必在上达倘奉上行必就本处民情土俗据实上闻于详尽之中寓委婉之意则于事有济而上下得体也地方虽云简僻然一处有一处之风俗一处有一处之利弊随处筹画方为尽心于民幸无以事不到前即为无事可办也

寄广西府 书 戊午

牧民之道不过教养二端就滇言滇夫役私派之累早已革除可以稍纾民力惟地土瘠薄出产无多兼之食指浩繁米粮艰贵养之一字惟有兴修水利劝谕垦种力行社仓是其急务每年多种几亩田地多收几石粮食即为穷民资生之计而村寨多积几石社谷则籽种 有赖遇有荒歉有备可以无患矣教之一字则惟勤宣化导力行义学广发书籍学校为风俗之原士习端则民风亦厚矣以上各条均奉宪行厘定条规三令五申不遗余力甚望切为经理庶几观效有日也

寄陈 韶书

凡事不顾公事之有益与否而先持一自以为是之意见是已者乐之非已者恶之此为刚愎自用满盈招损不但于公事无益即自已亦受亏损浅迂阔之论未知诸君以为何如也

寄顾用方琮书

永定河筑堤建坝不但补偏救弊徒费帑金兼恐养痈遗患愈久愈难调治以弃为取以不治为治之说人人知之而卒不言者迹涉更张重于改作耳惟宪台宏才卓识久有此议彼时大部所驳止以民间田园坟墓难于迁徒为言此外别无异议即鄂相国以遥堤为万不可行亦止云河水突然而来截然而止非比黄河云云究竟突然截然何以不便于遥堤之处未曾道破似非确论正惟其突然截然之水而限之以堤束之以河则随处冲激若听其游衍于宽广之区亦断无不平不顺之理窃恐议论日多一日河患日深一日即有再为以弃为取之议者亦因日前之旋奉旋改而以为事不可行多此一层驳案矣细询与论无不以淀淤为直省将 来之大患而淀之淤与不淤则在永定之治与不治是永定一河有关全直利害也今奉，圣明询及一劳永逸之法此真千载一时天以弃为取之说突然及之本属纷更今既奉有，明问若再轻描淡写了此公案明年汛期安保其水不为患是，上再四有一劳永逸之旨而司事者终不免作补偏救弊之图也况事势之须逆难易本难一一预料惟视其关系如何耳所关不甚紧要则逆而难自不如其顺而易如所关者大而且远则与其顺而坐失机宜毋宁逆而幸其有济即不克济于今日或者济于将来也夫成大功者不顾小嫌建远略难期近效窃以为永定河一劳永逸在 今日此举

又

远筑遥堤作为东西保障中间河身宽广汛水涨发四处漫衍势缓则无冲决之患水浅则无淹没之虞而且淤积于地止余清水仍归淀中不致淤淀尾闾不塞即可达海水落之后地愈肥饶正可种麦不与水争地而地之所获倍丰不筑堤卫民而民之安堵愈固堤外村庄或可填高地基或可迁移堤内即按户赏给迁移银两亦不过一年抢修筑堤之费在小民虽有一时迁移之劳而可以永获麦收之益又可免年年冲决之患日计似乎不足月计即已有余

寄王 者辅书 巳未居尝谓天下之大得百自了汉不如得一热肠人自了汉只知有已不知有人而斯世斯民何所依赖热肠者随时随地必期于世有益有此热肠然后可以言措施言利济于一已之得失反觉无足介意也

寄储观察之璠书

待罪藩宜为国荐贤原属公义每见世俗官司场一经荐举便以师生称谓心窃非之自返历任以来历荷上官知遇受知最深者如尹如程均蒙列荐然俱未有师生之称惟司农高公则以为诸生时文章受知收入书院肄业人在弟子之列又不同官司场矣吾辈道味相亲久 而弥笃惟当彼此劝勉共励公忠又不在此形迹间也

寄徐 德裕书

同僚相遇岂能人人尽如己意惟虚公而又体之以恕常觉在巳未必尽是而在人未必尽非则自然少所滞碍筹画地方利弊不可止图目前在任一日须尽一日之心而经手仓库钱粮则又须作刻刻可以交盘之想如是而已

寄尹元符会一书

本朝魏环溪先生居家立朝俱能克已力行不愧有用真儒寒松堂集惟稼书先生三鱼堂集与之后先辉映其有益于后学不浅也近来蒙养一节绝少留意里闬 无佳子弟朝堂焉得有好人才久欲辑弟子学则一书以古人嘉言懿行有益于弟子者勒成一书第所采取广而决择须精非一时所能卒业故取朱子白鹿洞揭示诸条明白显易者辑为养正遗规卷帙不多易于流布适已山在此相商编辑业已付梓矣

又

凶年兴工穷民藉以食力比之赈济原觉均平无争但必须工价稍宽使民于口粮之外可以养赡家口若如直隶代赈之工止给饭食其价止平时十分之三是反于凶年而派民大差殊非代赈之意今岁各工已详请概照帑修一例给价小民踊跃已有明效明年亦照此 办理也天津为众水归海之区被潦者十年而九皆由于水不行地中盈尺之水四境漫延非水之能灾人乃人不能留余地以容水也但节节而为之消于此者溢于彼终不免以邻为壑必得相其高下审其脉络使水有所归乃为一劳永逸虽为费甚距而以三四年捐赈之费为之有余与其年年仰食于官不若此举藏富于民也。

寄蒋 一鸣书

巡历地方所至与父老子弟课晴雨话家常宜教化藉以洞悉风土物宜体察民间疾苦凡民间有争角田土之事随处勘明速予审结讼不停留民无冤累实牧民 者随时可行之善政即四民实受之恺泽

寄张侍御 考书

居官者惟以缺地之美恶定宦途之顺逆既涖其地遂疾视其民不以为民不知恩则以为民不畏法而士民亦从而腹诽之上下交疾而治道不可问矣夫一门之内尚复顽良不一何况邑何况一省正惟人有顽良也故设官以治之官其地者当与其地之人情苦乐风俗美恶有不容已之情谊有必当尽之职守早夜孜孜求所以转移化诲之道戒之用休董之用威善政于是乎出国奢示俭示礼善教于是乎兴所谓有不忍人之心斯有不忍人之政也动谓民不知恩盍先问已 之有恩与否动谓民不奉法盍先问立法之善与否居常持此以自勉并励僚属大率解此者犹不失为循良之吏其余则均不以为然其立意可知其居官更可知边方民多朴陋鲜知大体本非敢于玩官实畏官而不知所以敬官之道耳

寄陆 福宜书

吾辈处不如意之事遇不如意之人惟益返躬自责静气平心以求一至是无非之道弭谤在此免祸亦在此舍此而别生角抵之计恐无益而有害也

寄尹元长先书

翰苑为储才之地兵农礼乐皆才也他若风云月露之章 冠冕堂皇之句粉饰徒多无裨世事组织虽巧何益身心大人以真至之胷襟裕切实之学问平时落笔不尚浮靡随意评品力黜偏僻今番定有振作引绳切墨俾后进英俊羣淬励于根柢之文章而奋发于有用之事业此所为遥望而生庆者也

寄冯 光裕书楚南半壁其风固悍其民亦贫所知者舵桿之役尤为劳民伤财之最本为利济而设究于利济无甚实效得大贤为之保厘定能抚摩噢咻俾三湘日有起色也

寄孙雋书

吾辈居官当事事从民生起见计久远不计目前尚实 事不饰虚文方不负朝廷为民设官之义亦不虚此生读书济世之本意至于缓急轻重随宜变通则又当虚心审度以求其中平气遇物以协于众然后事克有济也

寄石达沂书

士人以德行为本而门以内尤为根本切要之地此处认真培养根深木茂源远流长正不可量

寄杨星亭书

江苏吏治颇有因循之病一事到官迁延不结穷者守候失业富者管求荡产一波未平一波复起讼棍从中把持胥蠧因而饱索讼庭日扰催驳盈帙及至结案仍是海市蜃楼未彰公道去冬曾彻底清查未完之案有 二千余件统列一单按月汇催并令将承办吏姓名填于文尾择其最玩者指名提究法在必行上下衙门持此一单悬于心目起新除旧一月一查半年以来已完过半再得三四月积案可以全完每月新案无多随手可办矣至于人尚智巧事多变幻有一事即有一弊一日未结即有一日之弊逐事出堤防力有未胜惟有遇事速结庶几稍省

寄德松如先生书

承朂以无倦二字实惟切要有恒可以基作圣而无恒不可以作巫医夫子论近仁刚而兼毅曾子论士宏必及毅□恒者常人之心毅者定力之谓皆无倦之谓也 且以观天下古今之事愈远大则愈非旦夕可以观效而有旦夕可以观效者决非远大利害固久而后见是非亦久而益明有识者计久还不计目前为民物不为一已当时或以为迂而久大之业恒基于此苟有倦心则稍有挫折便生消泪其何以济

寄家圣泉法书

生平无他嗜好每处一地临一事即就其地其事悉心讲求以期稍有裨益然志广愿奢百未如愿事虽未成心实难已有时过于劳悴而亦不觉觉亦不复惜也年来精力渐不如前而又当此烦剧之地随事经理已苦难支若遇有疑难心要如此而力有不能者则寝食作 止常悬心目不能摆脱不以事累心役物而不役于物捧读明训益服知我之切而爱我之深也诸儒语录不免偏胜有疵一经朱子悉归醇正有如布帛菽粟可以疗饥可以御寒近世言学亦知遵尚朱子而用功只凭口耳逞技惟在词章终日读书作文未知所读之书于已何益所作之文于世何用其业居然读书人亦未尝不以读书人目之究之于身世毫无所益甚有所行所存与书全相反者使世人谓书可以不读读书不必有用皆由于此是当以圣门知行合一之语因人指点随时印证庶几挽颓风于万一耳

寄程 元朴书

官至两司事权不轻责任尤重人心风俗最为本务藩司不仅以会计管钥为了事犹之臬司不仅以刑威搏击为了事仅求免处分完故套于事何益于心何安三吴士习浮而鲜实民风亦狡而多欺地方官畏其难治也未免有所因循或以姑息出之不知因循则事多迁延株连无已姑息则奸人竟为法所不及而善良反无以自全每事涉官无论大小不分是非展转变幻动至破家皆由于此

寄汪槐堂灏书

制义取士义取阐发精蕴囊括古今而沿习既久遗本逐未谈声调工剿袭幅无心得之语人尚空衍之文于 古今事全不关会于圣贤之言本意亦鲜发明士人习为口头禅而世亦遂以敲门砖目之时文之颓敝而学术之空疎大半由此

寄宫怡云尔劝书

吾辈居官制事惟问义理之是非不问时地之久暂庶几近之窃以吏治之不古若而生民不受其福在位不能及民皆坐此苟焉而已之念误之耳津署书屋题曰恒斋其记略云人人视官衙如传舍朝廷安所得百年不去之官而任之即此意也

寄胡 承璘书

官场之事论举行则当局自易于旁观论是非则旁观 较明于当局□当局者不但人多蒙蔽即自心先不免于蔽故可畏也能当局而时作旁观之想则得之矣

寄朱南湖奎杨书

吾人一生安所得尽如我意之地而处之安所得尽如我意之人而与之惟有虚心观理理之既得然后尽其在我恕其在人母矫激母因循总期于事有益即或事出意外而返已无愧心亦安之诸葛武侯以吾心如权不能为人轻重者理既得也

寄周 人骥书

圣天子明目达聪广开言路为臣子者惟有知无不言言无不尽庶为尽职又不必问之部议之准行与否也 人告之体事须关系尤须着实关系而着实尤须平心静气以出之词不必已甚意不必过激乃为得体于事始克有济古人所以致叹于立说之难也建言者执其一二动以所见不谬极其形容初不知情态不一知有此说而不知更有一说以此动难相服反启龃龉皆此故耳

寄倪 象恺书

此番主持监政酌盈剂虚自有一番妙用天下之大熙熙攘攘为利来往以此为生人日用所必须信赏必罚体国经野皆所以利之也圣经以义为利又云用之者舒可见此利字原不可废顾所以用之者何如耳来翰 及此益征经画有素比来之因利乘便化无用为有用商民之享其利而不知者益可想见矣

寄顾用方书

寒素书生家无长物几历仕途岂不知动帑之难岂不念赔累之苦而事属应行费当不惜有时不费固省有时多费而亦省惟熟计其事之有益与否不能惧一巳之后累而忘国家之远图也

寄周 开捷书

国家培养百年羣才竞奋不少随分供职之人所少者实心任事之人实心任事者计久远不计目前顾大体不拘小节国家为重凡一时之得失一已之功过皆不暇 顾其迹似乎迂阔近于好事而防患未然虑周事后月计不足岁计有余

寄王 者相书

盗贼皆起于贫穷贫穷皆由于无业自来以保甲为弭盗之计不知防之使不敢为盗不若养之使不心为盗也所云编查隋民诚得此意惟编造之法不患其遗滥而患其纷扰安插之法不患其疎虞而患其失养尚宜通盘筹及方可就地施行

寄孙 雋书

乐邑时有命盗之案此作令第一要事亦第一难事总在不惮烦劳于勘验时悉心推鞫初情即以后便有 把握且随时完结可省无数拖累常有假命案盗案而含胡不结两造俱伤不顾终讼因而有讳命匿盗之事皆初勘不实有以酿成也至于地方利弊做得一件是一件自古迄今言政无过教养二端勤化遵于先严劝惩于后皆教也广开地利毋夺民时皆养也就直隶各属而论俾各水均有去路则洼地之涸出者必多必早而种植亦必多此即藏富于民也惟勉之。

寄宫怡云书

国家之事计久远不计目前当费者则不必惜可惜者竟不必费司库者皆以慎于出纳免于侵那为能事势必作不终日之计费小时不肯为必至害大费重而后 为之圣人以出纳之吝列于四恶之末初以为何至于此年来悉心体察始得此意此可为知者道耳。

寄潘 铭山书

士人身人士途历登显要非不极其遭逢之盛而叩其所行不过熟习弥文了此套数于斯世斯民毫无裨益揣分何安问心滋愧宝山空归正可叹也

寄德松如先生书 辛酉

为国理财节慎为要量人为出自是正论然愚见当问所用之为何事倘事在可已无关利害费虽少亦所当惜若事关民物久远厉害者虽重有费亦当不惜就大学生财大道而言如此经久有益之费乃在为之者疾 生之者众之内不在用之者舒之内也况事势成败各有其渐当然之事惜费不行后虽多费而不及行或能及行而所伤已多矣在司计有多一事不如少一事既可免目前驳诘又可少日后干系实于私计甚便第恐人人如此事事如此地方诸事日就废弃亦非长策也。

寄杨星亭书

国家兴举当计有益与否费多而有益日计不足月计有余费犹不费也费少而无益并此少者亦枉费可惜徒滋扰攘耳司计者多主节慎一说未为上策也

寄托 庸书士人惟身心最为切近其用功亦惟存心克已二者最 为喫紧此处用得一分工夫便有许多得理之事所谓所操者约而所及者广也然官场中所汲汲讲求以为要务者却不在此但须仪文习熟机缘凑合便为得手程子云世人事事要好惟自己一个身心却不要好待事事好时此身心先已不好了今日官场内所谓待好正所谓身心先已不好者也。

寄桐城相国张文和公书

州县官一举一动与百姓息息相关不独贪廉为小民身家所系即勤惰明昧之间缓急宽严之别亦为小民体戚所系现在随时劝勉戒饬冀其各发天良咸思朝廷设官为民之义而不复存自利自私之心庶几随其 才分之短长渐著其为民之实效

寄黄 廷桂书

津海两年晨夕过从披沥叙谈奉教最深知经济识见俱从克已阅历中来故有根柢不同任一时之气虽有可观观不皆合理者可比也窃以恩怨太明古人所戒稍有成见则于事遂不得其平吾辈仕途几经层折尤宜将夙昔芥蒂消归何有以示公溥且身当钜任土酬，恩遇下副民望平心付物尚恐或先区区恩怨非惟不可亦有所不暇矣每时时以此自检质之高明以为何如也

寄德济齐先生书

古圣贤之微言精义散在典籍惟读书可以通其解亦惟读书可以践其实如止以词章为学雕琢虽工无关性情即或矫语性命又未免谈空说幻堕人理障既无益于身心更何裨于民物书自书而我自我世人所以目读书为口头禅谓作文为敲门瓦负此书亦重负我矣大人实践録从孟子大体小体句独得真谛指黠亲切曲畅旁通格物者格此也致知者致此也修齐治平亦即此而推也大体立而小体无权天理流行人欲返听克已即所以复礼也大体立而小体效用天君泰然百体从令践形即所以复性也

论江西各府

官场陋习最讲揣摩西江人情尤喜造谤一官之陟不以为某人嘱托所致则以为某事迎合所致一官之黜不以为某人中复使然则以为某事拂意使然至于断案平反尤易有捕风捉影之事百凡惟知责人不思返已惟趋风气不按道理不但士民有之官场亦正不免本都院无他技能所讲求者是是非非之定理所主持者善善恶恶之公论揣摩二字总用不着果能事事求其至是而力于为善便是工于揣摩

又

人不易知知人亦不易言而操守一节尤为难知亦最为要紧人鬼关头既要看得破又要把得定有平持义 论矫矫而财利当前或以为人不及知或以为事无大碍或以为如何巧取尚可抵饰在本人既不能自保旁人又岂可轻信

又论广信府

书院专祀朱子宗仰甚正固诸生之奋志向学亦见守土者之雅意振兴也匾额发来望诸生以鹿洞学规为宗立志励行于诵读中切已返求勉为有用之实学不仅以口耳词章毕读书之能事乃能不愧紫阳宗泒也比来师席自然得人凡与诸生相见时当以此意语之

寄戴 修永书

安命即所以守正仕途无百年不去之官吾辈有不可 一日失守之道惟足不裁之

寄刘含章新翰书

教士惠民惩恶安良之大政任劳任怨势所不免有初行或难骤服而久之乃觉相信者若初行既觉欣感则久之更易浃洽有恒可以作圣论政益以无倦移风易俗非一朝一夕之故也

寄吴 湘□书读书专为穷理则职见日增作文发自中心则根柢自厚多读一书即得一书之益多作一文即见一文之效举业事功同出一原文风士习骎骎日上乐育之功良不浅鲜

寄冷节臣时松书

扬郡风气最讲打黠又善营求夜长则梦多事久必弊生官司耐一时之烦劳则小民受无穷之福泽凡事只宜就事论理不必问其人之地位若何若以避嫌为高矫情取誉必多不得其平之处来札谓腥膻之地而以冷性处之此言已得要领亦近日居官中第一义也

寄朱南湖书

经此波折益知吾辈官场中虽极应为之好事尤须脚踏实地详慎出之乃为得策□人心不同如其面焉能必世人皆我知即或知矣能必知我者即皆信我而为我也惟有事事求其自信稍有不信不敢自欺至于人 之肯信与否则竟可不计此吾辈所宜审端而用力也

寄王 文鼎书 辛酉仕途顺逆百儿皆有定数只能尽其在我自求无愧不必尤人亦不可尤人也平心而论虽或事出意外亦必所处不善有以招之返观内照其理自见其气自平

寄邵 其德书

词苑为国家储才之地兹当教习之时经以膏火优以安居正可专意下帷屏绝酬应以取日知之益至于馆阁文章首先藻丽不得不为着意而学须有根柢内而身心外而经济皆宜随时用力非徒在镂月雕云也

寄王锺陵恕书

自维此身一官本非天赋世袭之物升沉通塞数之所遭随时有应尽之职随事有不昧之心不敢稍存退阻有负，恩遇惟知已有以信我亦惟知已有以策我也

寄宫怡云书

吾辈与物相接难必人人在情理之中惟自反不愧此外俱当听之而身在仕途尤宜委曲以济公家之事稍有直遂虽在我可以自信而于公事无济即便与之分过若每事自己认回几分不是又替别人原谅几分不是庶无难与之人亦无难处之事近常以之自勉并时以此告知已当不以为迂也

又连次把手具见反躬克已脚踏实地有一番切实工夫责已而人自不我咎恕人而人乐为我用以此推行经世纬业皆不外此

寄周 人骥书

迩来漕政半由于例之太多偶有未善即设一例究竟法立弊生所除者一二人之弊而所若者多矣即如粮船食米余米原可听其沿途得价变卖既有益于旗丁亦有资于沿河民食乃竟视为来历不明之物层层查禁其所以禁之之故不过曰盗卖漕米试问自有漕以来通仓果皆挂欠否偶有挂欠果皆无追否不此之审 而惟以卖米苦为禁例究竟旗丁所带余米岂甘置之无用不过徒为一路弁兵所利耳于事无益也

寄宫怡云书

来札以变化气质津津有味乎其言之良足钦佩愚见立言之缓急当以所事为断中有所见而事无关系缓言可也不言亦可也不然恐难一概以含容出之□事大则所争者事也事明而止于已何有

寄储 起纶书

边地民愚猺獞尤甚然凡民具有天良恩信所孚自能不劳而理每见官莅其地辄先有厌薄之心甚则有嫉恶之意父母斯民之谓何，朝廷设官为民之谓何 果能休养化导有一段实心实力而民顽如故然后责民未晚也

寄徐 本仙书．．．．．来札于读书为学之是非利弊畅切言之语语从体认中来循环展诵实获我心试思国家何所需于文艺而以此取士耶□谓能作文者必曾读书能读书者必能明白道理变化气质耳不谓揣摩术工读书者自读书而于道理不求甚解即心能解之而言与行背以致不能变化其气质又焉能泽及于民物今日欲救读书之弊而收取士之效惟有讲求身心格致之学知在此行亦在此以此学即以此仕庶几近之

寄王罕皆书

近日士子非尽作文之不如法也实由看得文章不过空言无关实事摭拾成文原自有余讲求义理考核实事则十无一二视此文为敲门之瓦无珠之椟者非一日矣

朝廷考言询事明知文不足以定人而舍此亦无凭以试士窃以为言者心之声圣人察言先于观行今日士子之交即士子之言也固不敢谓即文以定其素行亦当就文以观其识见莫如将先辈名文择其襄括史事畅切人情物理有关世道人心者虽不应举亦可当格言一则如黄陶庵方灵□诸公之文为之选择加以评 点别为一册重在有议论有见解有质实以救空言剿袭之弊于学校人才不无裨益

寄杨星亭书

古人位益高则心益下原非故示谦抑实见得显秩难于相副大业贵于及时此中欿然未敢自以为是耳高明定已见及于此望回光返照益励虚中以宏远略也

寄吴湘□书 壬戌

江西文章多有貌为古奥故作艰深人不能解直至已亦不能解说几于自欺欺人文章关乎心术此种习气最宜澄汰

寄家圣泉书

官场习气已深每日自上及下忙忙鹿鹿虽有治民之排场实无及民之实事官执法以及民民亦即玩法以欺官官日多法日密而民益无以自全风俗人心之坏其机自上其流及下也

寄张楞阿若震书

交代事竣便可挂帆旋里南陔之日月弥长膝下之晨昏可恋依依色养乐有余权实为清门盛事况以壮盛之年而得优游林下奉亲读书可谓士林佳境

陈文恭公手札节要卷中

培远堂偶存稿

寄宫怡云书 辛酉

昔人谓人不可以世务妨读书只当以读书通世务弟窃谓苟以理道之心应世则世务正无妨于读而且有益于读书也每见人于世情能觑破一分于身心有一分体贴则于古圣贤言语便觉津津有味同一书籍而或则以为迂远或则以为亲切且即一人之身而前视为迂远后又视为亲切皆此意也遗规数种刻成附寄自顾本无一知半解可以问世惟就眼前所见觉切于时而利于病者即为采人不取过高难行之论其文 词之浅深以及人之或古或今或远或近或穷或达均可不论高明阅之必有以教我也

寄冯叙九元惇书

尝谓士君子于境遇则极其恬退而于事业则极其勇往勇往者尽其在我为世之热肠也恬退者安命之实学听其在天也其迹在近似之间而其理在是非之界官场以躁进为勇往以委靡为恬退未免错看惟高明可以语此故及之

寄周 人骥书 壬戌

边方风气未开民俗朴陋其待治比中土更切而见恩亦比巾土为易荣涖未几保甲义学次第设施想见约 束与化导兼施不同于俗史之为也有一分实心自有一分实效规模既定持之以久自克观成有日也

寄家圣泉书

久滞间曹未获展布深为悒悒此中迟速自有定数惟望就其时地之可为出其学识之所及有一分真精神即有一分真事业韩魏公滞于管库于职事未尝苟且然推官理事不倦王府尹以要路在前而治民如此目为远器可为千古观人确论且吾辈尽其在我以异于俗吏之随时俯仰者正在于此耳目前吏治患在有名无实有初鲜终虽极利民之政而行之反以病民其所以然之故则以条例太多拘牵太甚苟非于民物有不 容已之心孰肯破例以干罪谴况自古凡关国计民生人心风俗之事皆未可以克期有有成其可以克期而成者多系粉饰耳目之举必非真有关于国计民生人心风俗者也

寄唐莪村绥祖书

州县自理词讼不过户婚田土在官视为无关考成动不经意而小民一身一家之计即关于此一纸人官兼旬不即批出及批准出票又听其自然不作速审之计未几又届停忙故准而不审审而不结者甚多官衙无法纪草野安有公论刁民无顾忌良善即难自全至于涉讼之耗费倾家废时失业又其次焉者矣官场所谓 民刁俗悍者□未可尽咎之民也

寄程扶南书

家务荣心自未能一意读书然立定课程每日偷暇为之无致间断久之亦必有得况当此家计零落心力不齐之时曲加体察随宜布置亦自有理得心安之处此中亦大有学问古人以治家即为学不仅作米监琐屑观良有深意更望勉力于此也

寄王后村 书

地方官视民事全无关切之意故虽有良法美意多不能行勉强行之亦见其害不见其利益见有治人无治法之非虚语也然所谓治人才调犹次其最要者此一 点不容已于斯民之心有此心则才之大小可以随事见功否则虽有长才亦足为害又况无才也一年以来肫肫以此启导各属要在动其天良然后程以事功近虽觉于民事渐知吃紧而心之果能如所云云则尚未之知也益信居官作人心地最要未有无好心而能为好事者学约中立志一段内略抒此意未知当否幸荷指诲

寄衙 哲治书

沿海要区事不甚繁而地多旷土今司牧其地可以彻始彻终为之擘画一时无可见之功经久有及民之效在此一举且免首邑无谓之应酬聚精会神无非为穷 民身家之计纵极烦苦无非乐境知必见及于此也

寄唐莪村 书

所有兴举宁留宽余庶几事易集而官民两无所累官之洁已爱民者固不乏人而欲其捐资以为民势有所难累官一二累民何啻八九累官则上司知之因累官而累民则上司不得而知甚有官不自以为累而民愈不胜其累矣此官场中所谓名实兼收者尤可虑也

寄彭青原家屏书 癸亥行已接物以直为主不直则道不见原未可以委蛇将事事之是非人之贤否局外而观亦自有不偏之公论而一人官场得失念重止顾目前遂多不情之举昧心之 谈总缘自反者难自反而自责者更难古人于勤慎之外复有取于和缓而强恕之道可以终身行之正为此也临歧之赠幸谅之

寄君元符书

吕新吾先生学问经济俱可见之施行非空谈性命者可比此公间亦有偏处而一腔忧国忧民之意发于本心而不可遏其不可及处正在于此先儒云无忠做恕不出有此不容已之心所以每事有一番安排使各得其所俱有至理非偶然也

寄沈子大起元书

所论我见一语尤为切中士大夫之病一有我见则或 凭意见或顾利害甚至以我之行止为理之是非不难强事以就我更不难苦天下人以遂我皆此有我之见为累也

寄张 纶书宦海无定经一番波浪增一番阅历古人于横逆之来必三自反非空空引咎也正可即此以为熟察人情克治身心之地耳

寄张文和公书

关中民情愚而多朴较南方为易治然亦当悯其愚朴而思所以教之□朴则易教非朴则可以不教也

寄鄂文端公书

人之聪明才力不相上下业事诗书亦无不明白义理辨别路径及至临事稍涉利害则每每止图目前不顾久远止顾一已不顾天下良由看得一身之富贵太重故看得君民之事较轻耳年来尝以此观人即以此自责昨闻名论以万物皆备之我为我人有不协皆我之之贤愚上下千古参赞位育无非我分内之事迹似待我者轻其实待我者极重先儒以西铭一章为仁字源头即此意也

寄徐 德裕书

教化固不专事刑罚而就刑罚中未尝不可以寓教化 遇事平心静气执法持平奸恶者无能幸免则良善者有以自全官衙有公论草野自成风俗近有一联云欲求政简心常苦到得刑清梦亦间惟高明留意焉

寄雷翠亭鋐书

来札戒惧慎独说得如许亲切大学八条目无非一层紧似一层治平事业总归根于诚意正心中庸放之弥六合而卷之退藏于密亦即此意所云愈严密愈广大已将大学中庸之层次主脑该括无遗非实在于此等处痛下克治苦功不能道此

寄归少宰宣光书

官场陋习上下衙门终日忙迫究竟实在及民者甚少 官有事于民而民反不之知民所切望于官而官又不之知官民情意不通虽法良意美行之难免滋弊甚至因偶一有之之弊而废经久常行之法皆官司苟安自便奉行不实之故而州县尤为亲切交关故州县得人则一州一邑受福

寄卫 廷璞书圣主勤政爱民公听并观臣工条对意美法良不一而足有言之可听而行之甚难亦有名虽奉行而实未曾行者即如每奉部文层层转行上下衙门案将成帙似乎已经奉行而士民则尚不得知地方何从受益总由上司以转行为了事州县以发房为了事即出告示亦 只于城门通衢远乡士民何能遍观尽识出示之后官亦全不照应及至士民或有违犯不曰事不可行则曰民不肯行而不知实未曾行也地方官果肯事事从民生起见每奉行一事体察民情逐处计画利在何处害在何处惟求有利于民并防有累于民行之而利多弊少而当救弊以全利不可因弊而废利如此则虽法未能即效亦可补偏救弊渐收其益

寄葛 其恕书以官场为利薮惟计出息多寡不问民生休戚惟求上司刮目看顾不问自己能否尽职此官场人鬼关头来字觑破及此且有夷然不屑之意即此便见立志从兹 奋勉所进正不可量至于物力艰难世情变幻见过则易见功则难又须自己立定脚根从艰苦中做去语云俭可养廉又云惟忍乃克有济不俭必不能清宁耐而持重非隐忍而恝置也勉之

寄雷翠亭书

事关久远之计均非可以常例相拘亦未可以旦夕见效而行之稍有疑难便成话柄旁观者不谓作事之无恒动谓事不可为日趋于苟且旦夕之图以为稳著此近日居官之通病也

寄德松如先生书

以官养民如以民养民日计不足岁计有余言之似 涉迂阔行□实可久远自古如斯在今日尤为切中

寄冯叙九书

职掌无多而就所得为勤勤恳恳洞中体要有一分心思即造一分福泽不必以事小为嫌先儒所谓存心爱物于物必有所济者也

寄托 庸书盛朝休养曰久齿殷繁纵尽水滨山涯皆为民业犹恐有限之地不足以养滋生之民顾坐视其地有余力而不为之所辄曰事无近效也或曰无动为大也以官养民而不以民养民力所不及势有所穷此司土者所不能不展转于心惧无以仰副，圣天子子惠元元之意阅邸抄知有招垦荒之奏实有一片爱养实心从民生根本起见方能如此可胜佩眼

寄徐 本仙书仕途迟速关乎时数非吾辈所宜置计惟现在所居之地有可以有为之权而能即心即事推已及人上副

主知下孚民望中可以告知已此即刻刻所当致力者耳至于道理不可移易而时事或多阻难则又少不得委曲调剂庶几人已两得可以泽被乎民物总之天下人自反难自知更难能自知自反而又肯自屈则更难持已之是以折天下人之非鲜能相服况自持者未必至是而无非也始信古人所云平易近人者其中原 有作用未可竟作俯仰随俗看也

寄张 考书服官无分京外总不外乎国计民生二者之中理有相因事难偏废京官则能言而不能行外官则可以言即可以行所见未到固多偏著所见已到而出之不善亦滋其弊迨至弊也而或咎所事之不可为后更无可为者也素稔以义为质备具丰裁惟望善其所以行之出之者

寄崔 元善书官民虽有尊卑而天良原所同具居官者倚势作威不以良心相感徒以法术为笼络虽可欺于一二人不能 欺于千万人无论内地边方此心此理均属相同也

寄朱 陵书近来功利词章之习流而不反读书者所在不乏顾书自书而我自我每见读书之人与未读书者无以异读书之后与未读书时无以异竟似人不为科第则无取乎读书读书已得科第则此书可以无用矣居当窥见及此耿耿于怀学约中偶一发明而笔墨荒疎词多浅率窃恐未足为多士则也诸君重刊各撰序文奖许过甚心窃愧之然士者四民之倡而官司者又多士之倡也各持此意自勉勉人化行自上教成于下羣务于有用之实学使境内士子以读书为克治身心之事毋以 文章为敲门之瓦则士习由此而端民风由此而厚治化出其中人材亦出其中此又吾之所厚望也

寄周力堂学健书

居官者平时于民生无一点休戚相关之意语及化导转移则以为迂阔而不切于事情筹及有备无患之道则又以为难而有累于已遂觉民生疾苦毫无可以置力惟待其迫切有犯则从而峻法及之上有，仁圣之主而下不蒙至治之泽守土官之咎百啄难辞矣

寄家雨泉浩书

年来所办之事未及观成殊切耿耿然事理之是非审之于已而事势之成败听其在天又不能逆料后来之 或有异词而置不为理也伏读，上论居是职者暂不忘久即一日而为数十年之计久不生倦数十年常如一日之心大哉，王言其训示天下臣工亲切有味吾辈惟宜以此自勉他非所知矣

寄家圣泉书

大凡有益于世之事其始也不能不有所难迨其后则又不能一无所累畏其难惧其累必至视天下事皆可以已不但已不可为且劝人之不为且忌人之为见有为之者则又即其小疵以议其大醇使卒无以自解此所以驱天下之人皆趋于苟安自便之一途而鲜有人焉出而任天下之事也

寄马 金门书

昔人论治以不取为与以不扰为安而于苖民尤为切要动谓苖民知畏威而不知怀德者恐非持平之论孙合河所上抚苖事宜似为得之

寄雷翠亭书

士大夫言之可听行之不力者皆由心肠太冷之故冷则于斯世斯民皆觉不甚亲切不曰毋动为大则曰何苦乃尔年来鹿鹿止不肯将此肠变冷所苦者才识浅陋心有余而力不足不免竭蹶跋疐之患

寄孙文定公书

仕途遭际有时竟不可知士君子惟有信其在我其他 付之适然然究之日久论定不可知者数而可知者理也

寄范九池咸书

每读大□皆关吏治民生之要诚可谓务其大者远者近来民穷可虑而官穷亦可虑朝夕不给中材何以自勉曰复一日流弊不小大疏所陈增添养廉切中肯綮亦振兴吏治之一端也

寄德济齐先生书

立心行事惟论理之是非不计数之得失一切功名利禄久已置之度外真所谓知有国而不知有家者

寄刘含章书 甲子

县令一职于民最亲及民甚速一切利弊风俗惟县令知之最悉行之甚便遇上司有所兴除其当者固可推广而力行之即未当者亦可酌剂而变通之故一言一动皆关民生休戚其他自府道以上位非不尊而于民不甚亲切即于事多所滞碍历来由县令起家渐历台阁者甚多要其声望政迹当为县令时已不同俗吏之为者矣

寄冯叙九书

所示条议俱关地方要务吾辈孜孜讲求惟期有裨民物可行则行不能行则言之吾尽吾心耳切不必以越位为嫌且安知上台之不闻而见信即不遽信而逆料 其不信而不言亦非推诚事上之道近有一联云为之在我当如是乐夫天命复奚疑每日玩味不觉前后之累均可听之惟求在已无愧于心耳

寄常 青岳书 乙丑

竹邑介在万山地阔人稀清寂之况可以想见然朝廷之设此官以为民也吾辈之有事于此官亦为可以及民也就所管之地土人民为之整顿经理行其有利于民者去其有害于民者况地僻事少则案牍应酬可以不致纷扰土广民贫则休养化诲可以有所措手捐官场无益之俗套与纷烦之俗念专一勤恳为此地图永久之利济就目不而论清苦寂寞中有许多滋味有许 多乐趣而人不知异日事有就绪遗惠在人更觉不虚此行不负此官所得多矣历考前辈名臣盛名伟望率多起于清苦艰难人所畏避不居之地其事业实始基于此而得力亦在于此犹之登程者志在千里万里不必一出门便有好路偶有崎岖便以为苦难而里足不前皆非有千里万里之程者也

寄吴 谦志书 丙寅

天河二郡在在水乡无所谓水利也惟不受水害即为水利矣多开河渠遥筑堤岸顺水之性而不与水争地迹似弃地其实正所以收水利而广地利也

寄朱 厚堉书

教习虽觉忙迫而弟子之工课即先生之学业教学相长人已交修理本同原事亦相因好学者处此必有一段鞭辟近里返躬克已工夫决不至如村师训蒙应酬句读而已

寄杨秋水应琚书

吾辈居官不择地不择官惟就可以尽心措手之处理头做去此外升沈迟速均非所知淡于仕进切于措施宁静致远义取诸此彼连岁迁擢者每历一官不及察民生之休戚更不暇辨地方这境界又复迁去他人羡其赫赫而循名责实返躬内问悤悤虚度不堪回首者不知凡几矣此可为贤者道耳

又为已一赋具见抱负古之学者为已圣人垂训人多囫囵读过不肯体认已字如自私自是好逸恶劳趋利避害乐安忘危自以为为已之道当如是而不知已字看错所学岂复可问程子云为已者其终至于成物为人者其终至于丧已实抉千古为已为学之精蕴

寄周 人骥书

法禁于已然教施于未犯就鞫狱中得其致此之由而随事指点因人化导一时似难见功久之必有移易平时视教字为迂阔动谓人不可化诲殊不知世间不可化诲者原自有人而可以化诲者毕竟为多司牧之官 平时无一点惧民不善之心又无一句劝民为善之语直待事犯从而加刑未刑之先如何不至误犯既刑之后如何不至再犯均未之计终非弻教之意

寄家元若仁书

自古为治得人比行政更为切要以行一善政利在一时一隅而得一善人则可以行无数善政利无数地方所云地方官鼓舞振兴又从得人之先一着用功实为探本之论

寄朱浚伯亭衍书

身世之事几可知者皆理也凡不可知者皆数也理本可知而不求知数本不可知而强欲知之即云巧中徒 乱心意何裨实事来示正复相同即此当吾辈讲学一则何如

寄杨清江锡绂书

来谕以欲正民风先端士习真探本之论而谓百般风俗自上及下而转移之机全在于上欲端士习先端仕习仕途中人怀便利之私每遇一事为已之念重为民之念轻明知其于民有益而于已无益亦不肯为若更于已有累则动色相戒其所谓累亦不必重大劳费即眼前费些心思去筹画费些口语去开导非尽不能为已不肯不曰何苦乃尔则曰不如其已耳先儒云古之学者为已其仕也为人今之学者为人其仕也为已文申 子云古之仕也养人今之仕也养已而吕叔简云变民风易变士风难变士风易变仕风难此风不变流弊何穷仰惟，圣人在上爱民课吏事事期于实在要于久远而行之鲜效此吾辈奉行者之责也

寄曹 涵书凡地方有富厚之家乃无业贫民所赖以衣食者也遇有讼事是非一准于理如鉴之空如衡之平乃能服民亦足杜奸俗吏因富避嫌或摧富以袒贫均属偏见最长刁风安富正所以恤贫也

寄尹元符书

本躬行心得之余端士习文风□本按试所经必有闻 风兴起者不独水壶朗映誉彻公明从此人敦实学士重躬行薰陶涵育为多士讲明根本之务为国家造就有用之才知大儒之所成就必多也

寄刘含章书

吾辈一行作吏此心无不要作好事之理全仗一点真精神贯注其中不以难而阻不以易而忽不以久而懈庶几行必有效况此时此心为合邑所托命尤为当留意也

寄德济齐先生书

朝堂之正气即生民之元气也正气常伸则元气自厚大人忠诚蕴结国体民瘼时刻在念至于遇事不激不 随择可而语以调剂为主持委婉以求有济尤非学养深邃不足以语此

寄周 人骥书湖南风俗素称刁悍年来讼牍日减刁徒敛迹自是执法明允讼无留牍之效上下孚信可以想见至于上蹙凡有兴举下吏勉强粉饰全无实际反多扰累人为官场必有之积习所见诚是然当此生齿曰繁生计曰蹙凡可以有资衣食者自当切为计及其间骤然获利者民自争先为之何俟于官其一时不能有利小民力薄计短难于兴举须官为导引官为筹画者亦自不少预存一必有之见强官民以必行此好事喜功固属不可 而竟视世间无可为之事亦未免因噎废食惟相其地土所宜行之有渐相宜者为之不宜者听之既不苦以所难亦不至扰累也天下凡百事体有一利必有一弊决无百利而无一弊之事始事或难观成则易决无甫行而即易成之事朱子所以有七分利三分害或利久而害暂即当行之三分利而七分害或害久而利暂则不当行之之说吕新吾有毋执偶然之弊而訾常然之法毋惊偶然之利而贻经久之害之说也

寄黄秉直明懿书

近世士人穷年矻矻不可谓无志亦何尝不为已无如把已字看得小看得私了似乎为已而适以丧已非无 志也所志者谬也记云官先事士先志官非无志也业已官矣所重者在事不可徒有其志讬之空言也方其为士原不能遽有所事而不可不有其志范文正公做秀才时以天下为已任志也亦即事也孟子所云尚志而大人之事备孔子所云隐居求志皆此意也

寄尹元长先生书

边方寒土历官多年一丝一粟无非天家所赐然生平志趋颇有所向用财一道亦自讲求不肯妄用亦不肯一无所用

寄张 照乘书地当烦剧民刁讼若预存刁讼之心未免有畏难苟 安之念官恶民刁而民益得逞其刁官畏事烦而事益以难理积疲之习咸由于此欲加整顿却又不可太骤惟有彻底清查提起线索逐事经理完者渐多新案自少民知官有分晓主持刁者无所施其技善良有所恃而安所谓刑罚得中即刑罚中教化而大易所谓不留狱者也

寄刘含章书

自来不朽循绩无不从艰难劳怨中做成所谓好事多磨好人难做者正谓此也切望不可以此稍隳乃心且此种意外之遭正所以磨砺吾辈为善看其力与不力耳赵明远云宝爱其一刻可作人世之百年尝有味乎 其言之今以此相质或不以为迂也

寄家两泉书

人生在世事亲读书课子三者最为切要最为难得年来知必有一番切已返求工夫有益于身心有益于民物有益于家有益于国以视奉职在官更为实在

寄宫怡云书

铜务重大经费浩繁知必一一清楚乃能起行足见慎重公项随处脚踏实地克已恕人此中已见学识居常谓骨肉至亲一经交代互相责望鲜能相好如初者皆由恕已太甚求人太苛耳

寄家圣泉书

此行诸凡自克无几微不豫言色良由学养非可强致自古圣贤处患难无不如此者选择守令不必遽求德盛化神之效亦无事解衣推食之恩能于小民有一番关切之意有事到官是是非非还他一个明白官衙有公道乡里即为风俗平时之化导有时不如随事之整饬足以感动人圣人所云道以德齐以礼而政刑正所以辅德礼者舍政刑亦无从见德礼惟无德礼全事政刑则如今日之挂壁告示全无一点道民真意俟其罹罪从而刑之受刑之人既觉其苦而其余无所惩警何以使人人有不敢犯之意

寄方望溪先生苞书

自古政以人行得人为要人之贤否高下先观心术再观其才识学问如心术之邪者自不必论即正也而视斯民之休戚时事之得失如秦越之肥瘠漠不相关纵洁已奉公保守禄位于斯世何补近日官场于人材一节既多讳言而于人之存心又多不及讲究皆可洁欢也

寄张 照乘书

吉安地广民稠鲜不以刁诈好讼为言来书以为尚存三代直道中土遗风足见平心化理无疾视斯民之意官斯土者德教未施在我者未尽丝毫动言民刁俗弊无论四境之内民未必皆刁风未必尽弊即果有刁弊 在，朝廷之设官官之所事正为此等今全不思所以及民者而动以刁弊为言似乎人皆不可化诲者此等语意欺人乎实自欺耳居尝以此为言来宇所及更见化理有余行之有效也

寄孙文定公书

古人穷经足以致用凡不能致用者不可谓之穷经然穷经而不能求其切于身心伦物者亦必不能致用近见人毕生读书而不能有用皆坐看得书中所方不甚亲切之故而经义尤甚也

寄金 贵书兵民名目虽殊而身家之休戚则一也伦理之厚薄则 一也民不可无教不教则无知而易犯相习成风兵丁何独不然训练二字不可偏废而训更先于练平日不知甘苦不明道理虽膂力方刚适足以恣其傲慢不平之气有勇必兼知方有自来矣

寄家元若书

储粮重地颗粒均资民食举动即关利弊常有在官视为无甚紧要而施之于民即为苦乐关头者一年以来定已体察及此多所厘剔也

寄朱厚埴书 戊辰

官场清况此意中事也然以其才识志向经此一番艰难必有一番磨砺他曰渐人佳境以宏展布则今日未 始非得力之候也

寄王乔林书

远略婆心曰历灾伤之区目击颠连之状知病即乐必有拯救善策建白施行仰报知已以世俗而论未有职守而仆仆道途原多苦累然吾辈视之正可藉局外之见闻以济事中之补救知同此结念也

寄靖果园道谟书

丰川未历宦途而于官场之利弊政治之得失言之亲切有味世人动谓读书人不谙世务无裨世用阅丰川作可以破俗说之谬而得通儒之真矣

寄程掌如兄弟书

士人惟功名得失可以听之于数至于学问器识全由人事有一分工夫便有一分进益处可以用工之境值可以用工之时而因循错过不但他人见轻即自己亦不免于后悔古人云学问要看胜过我者境遇要看不如我者二语实为万金良剂随时随事以此著想则无自足自弃之病亦省却多少希冀妄想矣至于门内之行总要看得骨肉贵重难得则财物自皆落后一层匪惟不可计较且不必计较也

寄宋 邦绥书离秦一载地方吏治已多不同力屏成见益励虚公就事论事因物付物藏身者恕而后可以喻人反已者诚 而后可以集事此固不敢一刻稍懈也

寄杨星亭书

官场习气有一番去留即有一番趋向是已非人趋新厌故此中几不复有真是非殊可欢也

寄辉观察色书

米粮非犯禁之物贱籴贵粜贸易之常处处有米处处可买人人有米人人思卖不但不宜禁亦不可禁即果能令行禁止矣而秋成之后人人奉法不敢收米一遇青黄不接民米日少若无民间积存之米图价出粜将四境之民尽仰给于有限之官仓其何能济兼官有减价勒粜之行商贾里足客米不至即本地有米之家当 此歉年人人希图贵价而乃官为勒卖谁肯轻粜惟有紧闭不出耳米日少而价日昂贫富相持地方日不安静皆由于此

寄李侍御元直书

本期魏环溪汤潜庵二公罢官以后家居二十余年读有用之书行无媿之事为政于家式化乡里言动举止与古昔圣贤相印证随所阅历笔之于书即为范世之大文与经生家吚唔诵读吟咏风月迥不相同

寄家圣泉书

塞外严寒风景落寞闻之令人生畏随遇而安无往非学之趣知二年以来凡所见闻形之纪述皆足发抒名 理可以传后理得者心安见远者身泰昔贤谪居貌加丰而食加飱时时以此为远人祝耳

寄鄂 敏书小学一书巨细毕该知行并进先儒谓为做人榜样近世学者视为应世阶梯并有标题列刊者毋怪人以小学为可读可不读之书即读小学者亦不知其所以必须读是书之义大序所云精其理践其实化民成俗于是乎在真得是书之义以此提倡化得一二人即一二人实受其益矣

寄方望溪先生书

周官一书后儒多疑少信几同无用之陈言析疑出而 后天下后世知此书为经世之典不可少之书也

又

米贵民穷当今通患致患者非一端则补救亦非一策大要不外大学所云生财之大道孟子所云开源节流而已

寄杨方起兄弟书

家计之有余不足乃一时境遇所遭贫而失学与贫而力学则存乎其志古人处艰难困苦之境而仍有读书稽古之乐且以收动心忍性曾益不能之效正见无地不可以学无时不可以学也

寄朱晓园书

中秘书多心得在人为诗词歌赋而读书者风云月露之学也纵极富丽何裨民物为身心性命而读书者经世服物之学也似乎迂远终归实用果能从身心性命上用工考古证今心有所得措之身世则为不朽之事业敷之词翰则为有用之文章以云诗赋莫高于此近日多以身列词苑不得不专重诗赋为言者似文章事业看成两橛殊非，圣主教育人材之至意

寄屠杏村祖□书

近日士风华而鲜实读书行已判然两途士子不获收读书之效而世亦以读书人为无用此通病也

寄唐近仁秉刚书

仕宦廿年至无以为家其情良苦然论理固宜如此吾辈立志亦正如此此难与俗人言言亦不信惟有随遇而安仍守吾寒素之故步耳

寄周人骥书

卷牍中留一分精神即可为百姓主持一分公道官衙之是非即里□之从违境内二三顽恶有所警惧良善得以保全者不少矣能令州县官时时事事存一点惟恐冤民累民之心人人作釜底抽薪之计日积月累庶可望教化兴行风俗移易也

寄黄程万瑞鹏书

牧令之事烦杂难理江左较多苏常二府尤甚而讼狱 其大端也大抵人多智巧好事喜争理曲者强词夺之尚易辨白或将无作有或欲扬先抑或欲取姑与官司听之急则不暇致详轻喜易怒稍有失平民得持柄而摇以耸上司之听缓则日久变生狡计百端莫可究诘以致一案化为数案小事酿成大事逆料其词不可信置之不理则虚实难明繁者益见其繁刁者愈逞其刁矣惟有先之以镇静继之以虚公而又终之以迅速民知其官不可欺法不能逃事人官衙是是非非确乎不爽则身受者折服无言即闻风者亦知诳词无益釜底抽薪庶几近之古人所谓刑罚得中即刑罚中教华正谓此也

寄朱晓图书

项闻，新命进秩台谏实慰素心官不尊于词垣亦不离乎清淡而喉舌是司风纪重地则倚任尤重非间曹可比司马温公云当志其大舍其细先其急后其缓而汲汲于名者深戒焉此为台谏树之的也台中言事自以事在可行方不虚建白之意然果有关于国计民生伦常风俗或足以彰幽微而明公道虽一时格于时议不尽施行而言为人人心中所欲言事为近今所共见自不失为人告嘉谟且一时不能尽行其言而存此一议安知异日不施行耶此又不在乎一时之从违而在乎情理之不易也常有事在必行而行之无益且不 如其不如其不行者则又不如其已矣

寄葛洵天书

别后两月将行笥书籍次第检阅分别存留发书院者约有百种府州县志留在衙门几同废纸亦并发书院为诸生本地之文献其本地先儒文集如康南阿吕泾野之类亦然两月以来颇与古籍相亲觉连年空携此书到处相随而不会与之一面空负此书多矣大凡少年读书不能领略意义只能记诵词句其不能领略者识见未开也能记诵词句者性灵犹在精神尚足也中晚以来阅历渐多识见已开颇能领略而又不能记诵则以性灵渐减精神不足耳有志读书者乘精神充足 之时明知未能领略只要勉强记诵将古人语句饱贮于胸中迨后见识渐长而语句现在口头一加玩味意义自见如逢故物如获新义平日强记之书皆为我有皆为我用所谓温故而知新者即此意也尹公素日从不携书而行而心性志向俱在上一等拟将贞观政要一书致送此公阅之必有益也

寄朱晓园书

待直稍暇正可开编玩味先儒嘉言善行考究古今因革大政就此得其理道时势之所趋培养补救之所急每阅一篇设身处地悉心体认便见得学问经济同条共贯不仅掇记词事以供诗文作料而已尝谓士人有 不费物力而得之书齐静室埽地端坐是也有不烦缟纻而得之良师益友展卷诵习是也长安道中不能概却酬应每日必得拨冗静坐一二时与古圣贤相晤对偶有所得或有疑难随时登记以待质证比之逐日奔突拜会不关切之人讲说不由中之话所得多矣况逐日往还有损无益且滋指摘更无谓耳

寄黄秉直书

凡有著述只就考之于古得之心者笔而书之宁为布帛菽粟之言风土物宣之记可以坐言而起行兼可信今而传后杜欧诸公当尤虞险阻之时落笔命意无非一腔忠爱至今传颂言者心之声非矫饰也时时守义 安命事事责已恕人则心境如平一切牢骚愤激自无所用之况，圣德如天雨露无非至教吾辈居易俟命之学正于此时此地见之

寄宫怡云书

铜厂一节年来清厘已云巨细必周今得处膏不润履险而安非脚踏实地焉能有此吾辈因此益有把握不恃人之不事苛求而恃我之无可苛求未始非学问之进境至于躬涉险阻方寸不乱益征年来所持者正所养者纯也

寄朱南湖书

首郡殷繁表率不易寓精详于慎重备费苦心人以此 为郡伯见长之地吾实以此为黄堂种德之基登斯民于又安慰萱帏之兹念早膺荣擢又其次矣

寄初 元方书绅土刁玩惟宜开诚布公渐次整顿常有同一劝惩而稍有意见则未免过激流于已甚非保全之善策也

寄顾 鸿书

一切靡文陋例无裨于公而有累于民者及官有些须之益而民受无穷之累者次第清厘去其太甚为百姓省一分扰累即为百姓培养一切元气

寄杨 潮观书

每见读书万卷下笔千言而一行作吏非拘泥鲜通即 迂疎寡效使人谓能读书作文不能居官理事其实事非其事仍是学非其学耳真读书人定必有真事业四境之民生利弊风俗美恶习罔非行吾学之地也

寄靖果园书

处善循理之功夫即为安身立命之学问

寄尹元长先生书

事业日隆物望日重百凡举措益见敬慎责已恕人期于有济此官场所不肯为所不能为者语云行百里者半九十晚节綦难惟有坚其素志守以定力始终精白一心维持国是仰副，君恩自问虽不足以语此而亦不敢不以之自勉也

寄程扶南书

家道兴衰原有定数身为家督全在努力向前宁耐处之不但读书不可懈弛即一切处境立身尤须立定志向毋少颓惰语云无往不复常有身处艰虞人所难堪之境而其后卒能树立动心忍性增益其所不能贫贱尤戚未始非天之成就一切勉之相期甚切也

寄靖果园书

丰川著作必传于后无疑其推尊朱子而又并取陆王良以二公学能实践事功卓然后儒罕及故尔节取不肯以门户分短长初非以调停为两可

寄杨星亭书

语孟之书问答各别道本一贯但于字句间比附联络毕竟牵强先儒编纂此书未必先有成竹故学而为政只拈首二字为篇名而全篇原未尝俱言学言政也所论语孟一气联贯实为见道之言而以学字仁字相承递说未免滞于字句以此附商何如

寄□ 舒书

苖民刀种火耕最愚最苦而恩信又其天性地方官抚之以恩示之以信当无不倾心悦服者语云以不取为与以不扰为安为治苖良策楚南尤要

寄屠 嘉正书

楚中居民与水争地古所云上策中策已不可施惟从 下策补偏救弊庶几少罹灾患条议图说规全局以立言亦目张而纲举惨淡经营良非泛泛

寄定 长书贫瘠之乡田土而外别无生计秋收稍歉青黄不接倍形其绌接济之法不出借粜二事借宜迅速不令守候粜宜就近不令性返穷民已沾实惠矣

寄罗 文思书吾辈一日有一日之功惟思每日必有及民之事乃不虚此一日赵清献每日焚香告天正此意也

寄成 德书官场中处拂逆之境固难处顺适之境更难时时回光 返照痛切警省始无纵不及持之患知近来眼界更进一层功夫更切一层至于事关有益地方则又当直抒所见一味引嫌又觉自为之念太重为人之念太轻此中机宜又须讲求耳

寄尹元长先生书

会勘河道备见筹虑周详首尾一气如此节节疏浚水性就下原系洼地虽仍不免漫溢而水有去路上游减得一分即减一分之灾被水之区早消一日即免一日之复尽人事以耶天灾治水于水乡舍此更无他策也

寄宋 邦绥书

年来使节所经士习民风吏治虚实闾□休戚注目经 心无不洞悉从此见之文章罔非实情实理不同浮乡又时时开编以古人之言证之今日之事一字一句皆有着落审同辨异披沙见金以心人之以身历之文章事业同条共贯

寄胡姪倩德球书

人生境遇顺逆难齐功名迟早各有定数士君子惟有素位而行尽其在我其他皆□听之于数古人云境遇要看不如我者学问要看胜过我者数十年前即佩服此二语至今益觉切当不可移易□境遇看不如我则世间不如我者甚多眼前逆境无非顺境心气不抑而自平学问看胜过我则一得未敢自矜愈学愈见其不足又焉有 矜世傲物之见出乎此则人乎彼此处关头所系甚重望以明理者治心即以安命者立命也

陈文恭公手札节要卷下

培远堂偶存稿

寄家圣泉书

士风不古学无实用皆由义利不明学堂中无人为之讲究一人仕途随波逐流其才识本可以为君子时位亦能为君子而计得失不计是非一念之差终为小人之归明儒冯恭定所以有士大夫诸事不妥皆坐不讲学之论也

寄家雨泉书

讲理必透其根源遇事必求其实在来札所云地方官谨饬有余亲切不足切中近时官场之病所以事皆不可为而民生卒无所赖也

寄陈文组兄弟书

学问无穷文章亦无尽境愈学则愈觉其不足先辈佳文出经人史无一语无来历无一意不恳切原不仅从时文讨生活也

寄陈 锡辂书纂修郡志水利河渠正应载人词句当不蔓不支据事直书方为传后信史每见地方官修志多将本任之事粉饰铺张竟成自己一部文集一卷治状目下亦自有人赞诵转眼难以垂后徒滋訾议耳

寄许 菼书

近世论者皆云某某长于文章某某长于政事似乎分 道扬镳理难兼擅不知名目虽殊事理本一合之则皆是分之则皆非也未有真文章而无政事者古人所以重文章通乎政事也

寄庄滋圃有恭书

三吴烦剧甲于直省老先生精心密虑擘画周详事无小大犂然有当于人心有从容暇豫之休无迫促烦苦之态儒术之不迂疎于今日见之矣

寄马 大用书

所云辑兵驭将之道宽猛互用之施具见返躬修已之学称物平施之用非同纸上空谈更不类官场冠冕套语孔门论政以劝足则曰举善教不能以服民则曰举 直错诸枉天下之人中材居多全材则少一事之善一事之直皆在所举而教则难拘一格放勲劳来匡直辅翼振德只完得一教字因事因人随时随地一切引人于善禁人为恶及止恶于未然惩恶于已犯无非教中之能事所以发强刚毅之中具有忠厚恻但之意近世论治动以主宽主严立论主则不免于偏常至积重难挽矫枉过正宽而有制严而不苛守此二语庶几胸有把握也

寄尹亭山书

从此留心部务事无巨细精心密虑讲求乎至当不易之理斟酌于不激不随之道不以事涉苦难而稍有诿 卸之思不以事易见好而稍露争先之态其于同官则宜开怀相示婉曲相商不分彼我更不可分满汉让美任劳目前于事有济久更足以增识见广器量为异日展布之地矣

寄杨秋水书

粤西民穷而愚士朴而陋自来当事持议俱云安静觉鄙夷厌薄之意多而体恤振兴之意少窃以有民人则不可无劝惩有土地则皆可以垦植一省之大未有无利可兴无弊可毕者酬知遇于，九重继芬芳于三代益大前□用符民望数月期年知必有不容已于粤民之心必大有造于粤民之事惟预为父老子弟庆幸 耳

寄常 青岳书

人之心思物力只有此数于浮文上多一分即于实事上少一分居官者能以周旋上台之心力致之于民地方民生自实受其惠至于上台之喜怒好尚不能一律信理而行尽其在我揣摩迎合均所不必究竟凡事莫逃乎实动物不外乎诚步步脚踏实地不患无知音也

寄靖果园书

天下不乏博学能文之士然往往书自书而我自我文则是而人则非皆由读书时只图作文抒写不会把书中道理研究一番更不会在自己身上体认一番敲门 瓦口头禅于已何益于世何益今日讲学只须辨别何为有益何为无益正不必分门别户另立宗主至于制义原以发明四书而四书之理有因制义而晦者皆由作文不肯认清书理之故文字虽佳奈不切题何

寄白河师钟山书

中州河势大堤足资捍卫惟河滩宽广沟□及堤外之坑洼在在有之平时水所不到原无妨碍一经弥漫便成河势有大堤不能堵御者河员于近堤者尚知防御其余多不经见或见而以为离堤尚远视为泛常水沟年来为患皆由此致全河两岸类此者多迂愚之见未知当否

寄庄未齐有信书

宛南书院别后时以为念自来好事每多磨折吾辈所自主者时有可为力所能为不敢稍懈事之成否又有数焉存乎其间也此举规模阔大布置周详创始已艰乐成较易人之好善谁不如我踵而行之必有乐观其成者拭目企之矣唐风俭勤地无遗利又无他省奢靡游惰之习惟视利太重则视义太轻国俭示礼所宜加意耳

寄胡书巢德琳书

在内在外同一宣猷而县令为亲民这官惠之下逮也速得行其志一邑之民均被其福所关非细也

寄尹元长先生书

工程浩大新旧变更清厘整饬已非易事自来利弊言人人殊有言之可听而按之实在情形有不可行者有目前小有不便而甫经施工未得究竟旋来指摘者非详慎熟筹于先不能得其实在利弊而非坚忍力持于后亦不能观成以收实效此中机宜知倍费心神也

寄朱晓园书

监司原佐两司所不及钱谷专任于藩刑名专任于臬与闻易致越爼不闻又觉尸旷不即不离最难妥适此中须有一番体察讲求设诚致行委曲求济俾两司喜其相助为理而不以挽越为嫌庶为得之

寄朱佐汤书

南北分袂后会为难惟望于修已治人之道切实体察理所当为力所能勉者设诚致行渐次推广毋负生平所学宦境荣悴时会偶然吾辈不必计亦不暇计也

寄张 奎祥书札来知所事易竣不致因人受累而心境恬适一种尽其在我随遇而安之意已溢于楮墨之间足征所见者大每见官场中因现在顺适稍有不如意者便生见少觖望之想究竟天下事岂能尽如吾意徒增□□耳吾辈学力正于此等处见之

寄朱晓园书

通省监驿又兼巡务于民生利弊风俗官习才守高下政治勤惰讲求一番相闻院司次第举行以惠民生以彰公道皆监司力所能为不为越爼惟辨一点不容已之心耳

寄周 人骥书

属员中能于民事勤勤恳恳不肯膜视者皆有志向上虽所行未尽惬而路数不差自当鼓舞而振作之至于凡事只图自占地步不顾民生苦乐者虽才具敏捷或自负老到究于地方无益尝有上司交口推为能员而体访与论竟大不然者三代直道至今在人公听并观考言询事庶是非黜陟上下相孚举直错枉则民服此 可为知者道耳

又

遥闻海水为灾筹辨赈卹/恤尤关重要主持摒挡大费心力道远未悉底里耿耿在怀吾辈肩此重任惟有身先作则持平秉公随事随人惩劝互施不复稍存成见不敢自弛担荷公可服人诚能动物为之在我当如是他非所讲也愿共勉之

寄谢壻溶生书

升迁者一时之遇合爵位者一已之遭际而是是非非则天下之公论而千载之定评也

寄陈玉亭辉祖书

度支重地片纸只字皆关国计民生随时赞画定能裨益部务恢宏器识门阀既高先型在望于勤慎之中更思接武前人是所望耳

寄富提刑勒浑书

浙中多讼之区□牙雀角似无关系宫不早为清理小事酿成大事一案幻为数案上官多不及知牧令虽知之以为得过且过何苦乃尔此近日之通病惟贤者当有道以处此也

寄杨继白方起书

闻贤昆季居家奉母极敦孝爱此士君子根本之地亦读书人切要工夫近虽析居而友于之爱必不稍间人 家兄弟析居无非为各自立业成家以省家庭诟谇所分者因地房屋耳而兄弟关切之至情友爱之天性固终身不可分亦不能分者天下无百年不分析之人家而千古有一日不可解之至性若云业已分居矣一切两不相顾当下即如路人何以为父母地乎望贤姪辈勉之

寄雷翠亭书

向闻楚风刁悍今历其境所云似不尽然釜底抽薪消于未然惩于未犯其责仍在上而不在下窃谓只求天下有良心之官终不怕无良心之百姓也

寄胡泰舒宝瑔书

自昔有一种泛而不切之文章即有一种泛而不切之 吏治以不切之文章为冠冕是处可通不切之吏治为稳妥不躭干系学术日非事功因以不振老先生真所谓近里着已体用一原者也

寄李观察根云书

观后贤之继起绵书香于奕禩裕后光前老先生实在乐境即实在事业正不必居位行政乃有事业也尝见士大夫致仕家居非绝意人寰矜言高踏则求田问舍与俗人为伍于现在所处之地当行之事漫无决择似乎不居官则一无所为且可以无所不为圣贤素位之学决不如此老先生仁心二说早已看透及此故附质焉

寄朱晓园书

大差告竣正可经理地方行一二有益民生之事窃谓居官不费心思物力一说便就者必无好事纵好亦不能经久凡经久好事必有许多阻难必受许多熬煎官场所动色相戒以为何苦乃尔者我能看透机关力任不辞乃能于事有济迨至事成从前之波折皆为磨厉之具自古如斯又不独今日也

寄胡泰舒书

夙昔读书大半浮慕自人仕途遇事摇惑胸无把握始觉浅陋空疎所谓平时不学用时悔也即欲退而言学实已无及然偶一开编或.绎向所记诵者参之时事 未尝不隐隐触发可相印证益信仕途不振皆由所学之非动谓仕可不由于学学亦无补于仕者尤其同壮而各梦也

寄雷翠亭书

魏环溪总宪家居奉亲将古今嘉言善行可法可传者称述膝前并令子弟家人环列而听日以为常上以娱亲心下以训子孙兼以式化乡里刊之集中为世师法异日立朝事业皆基于朝事业皆基于此汤文正公由监司告养家居十余年与孙夏峯讲学有心得课子姪以守正立志至今称巨儒名臣咸以为得力于养亲家居时为多年老先生积学力行根只纯厚行道甚笃闻义勇为自此潜修酝酿真堪坐言起行方之魏汤二公窃以为过之无不及也

寄宫怡云书

老长兄平昔于义命二字见得甚明年来备受磨折于人情世态更已觑破素位而行尽其在我定多心得孟子所云动心忍性增益不能者他人虽明其理未历其境老长兄身受其困亦即实受其益试验未有此患难以前与今患难既平之后见闻胸次必有大不相同者即此可以征所得力矣

寄黄德培元基书

亲民之令一身之喜怒劳逸均关百姓身家苦乐况当 剧要烦杂之区尤易生厌烦苟安之计一切平心静气以心人之以身先之不辞劳苦不厌烦琐纵极烦难必易就理久之上下信孚循良之誉孔迩之颂均在斯矣

寄张松亭之浚书

易□所云事业可久可大悉由易知简能愚见易有变易之意亦有平易之意简有简要之意亦有简明之意吾辈作文治事均不外此知年来于此定有得力也

寄成 德书

历一番烦难增一番识力受一番艰苦见一番劳绩此官场安身立命之实学均须努力

寄朱晓园书

赋性原本孱弱自幼读书勇猛不复爱惜及人仕途事体烦杂至亲好友时以节留精神为劝而迂愚之性乐此不疲几片纸只字倘不寓目经心便觉过不去年来责大任重益觉此心不敢稍懈与其图一时之暇逸而耿耿不安于心不如宁耐烦劳以求此心之稍安实非好为烦劳原有一段不烦不得不劳之情况质之贤姪以为何如

寄张 廷桂书军事未息一切委办之事自所必有毋问难易苦乐惟有脚踏实地勉力支持而又出之以和平自责处不妨于多责人处不妨于少不但远怨亦且止谤

寄志馆范九池欧阳瑶罔两先生书

湖南省志拽罗编纂备费苦心发凡起例具仰卓识鸿才卷帙已有过半每接绪论佩教良多窃以为志者记其事也记荒远之古事不妨从略记近今之时事不可不详不尽在文词之高古惟取其情事之切要一统志及两湖志大概采之陈编旧事居多今事则少今应载之旧事自以两志为主而近今之事正须广谘博采稍有关系即应辑人方可信今传后如各属所送新旧志必得遍阅有可采者即摘人各门之后近年更定之幅□宫制改拨之粮赋增裁之驿递兵马新建之城署其古迹名胜有新修者均须查案编人有未可尽冯旧志 者则如每案动兵改流则必有一案之善后事宜再就各事宜中事涉某门即摘人某门一门之中或前或后或分县而叙或汇叙于府亦须斟酌至于事关政事风士人民者无不奉有，上谕或系通饬各省或系为楚南，特纶正复不少各省修志有将凡系，上谕冠于卷首者前曾相商修志非比文集以，上谕冠首反恐挂漏而汇列一门不如分列各门之为切要似应于历年刊奉，列朝圣谕中择其事涉某门者摘人某门以见事关政典无一不奉有，纶綍上垂典则下昭信从此尤为不刊之令典允为千秋之文献也偶于各县志书内恭读，上谕有前此所未见者 益知，上谕虽系通饬各省而各省志书均宜载人也至于沿革兵制关隘兵防山川水利等门事本相因不妨互见而孰宜从略孰宜从详则定有一番剪裁风俗不妨美恶互见使后来采风问俗者有所采择对症发药以施其因革之美政所谓齐其政不易其俗也惟善善长而恶恶短善者从长而恶者则浑含书之不宜近于刻露耳水渠河道名当从古而形势利害今昔不同则宜以今时为论如前代史传主名人文集所载水经所注可以载可以不载更不必拘于异同亦不必辩驳深论旧志艺文当择其有关兴革利弊风俗者载人一切风云月露之词诗文虽佳可以不载人虽古可以 不列近来有送到文集家刻者无论佳否亦须遍阅择其有关利弊风化或实学经济者为之载人重其人因取其言之有关系耳吾于于全省志原未卒读各属志书亦未暇遍阅每读纂本提要钩元心窃佩之而走马看花不敢谬参末见百忙中或有附商亦就偶然所见及之挂漏且不止万也因思与其逐处请商有烦指示不如就愚见所及先陈梗概更有业已如小札所言因未及偏阅复有所陈者亦有所云未当者则亦不必定以鄙言为是更征至爱也志书乃一省之公物文章尤千古之公器一人所见前后尚且不同必须窜改今以众人之所见前后参改由不同以归于同由不一以求其 至一自必更见精当生平最爱方望溪制义所云两相薄而其精出焉之句因附质之

寄杨星亭书

生齿日繁农田所人止有此数牧民之官苟有可以资生者自当竭力图之况出于地而无穷如矿利者尤为因民美利更与移缓就急此盈彼绌者不同也乃地方官只求于已无事罔顾民食艰难倡为矿不可开之说多一事不如少一事之议且以防患生事为深谋远虑而塞养民者之口在在皆是而楚南尤甚不知聚集多人奸良不一全在弹厌稽查之得人不能因噎废食也

寄屠太守用中书

榆郡军务未竣又被旱灾度支抚绥必更难于往昔所可信者太守以民心为己心视民事如家事以心人之以身先之救得一分是一分造福之事心有历可指者贤劳并着公论在人拭目以企好音矣

寄慕 豫生书

大凡作令未有不望繁剧而厌简僻者未得官者尚思得一繁剧况已任繁剧而改用简僻中心觖望亦人情之常来札不以为觖望而以为喜幸即此虚心自知矢志恬退已觉难得年来心有宜民惠政以造福此方也

寄谢壻溶生书

主上圣明日下清议可畏闻誉而惧闻毁而思吾辈自 修之道奉职之方均不外此动以人言为不足畏悍然不顾全不思所以自反之道终不免成终身之悔纵时事或有畸重而是非终有定理常作此想庶几不乱脚步

寄王介子太岳书

连年奔忙皆时事之所值吾辈正于此处用一番心思尽一番力量乃见素位而行之实学所谓米监琐屑无非学问工夫也

寄陈 文纬书

食禄有方迟速有时耐心静守自有机会此时在京相兴正人日闻正论慎重行走次于邸报中留心吏治民生 为将来措施临民之地不将时日空掷最有益也

寄欧阳瑶辅正焕书

近日举业讲机调不讲道理尚冠冕不尚亲切衬贴太多实理反晦以词掩义者往往而是愚以为古今论文以载道为贵朱子指道为日用事物当然之理何等切实若看道字为谈元凿空似乎另有器物可以递相授受者举业家不必留意于此留则于举业有碍如此立论可以有好文章者未必有真人品亦未必有真事业也买椟还珠古今同慨今以谈理之文即载道之文能为载道之文即可为有道之士于人情物理知得真说得出引经据古触类旁通其于人品事业定有 不同也五经四书无一字一句不在人情物理之中心思眼界无一人一事不载圣贤经传之内读书及作文均讲求及此此士习文风转移之机关即人才盛衰之机关也

寄唐 植本书

民社重寄在任一日即有一日之责成一已之赀财兴阖邑之民命孰轻孰重一时之费用与一生之功名孰多孰少吾辈一登仕版穿衣饭养莫非，皇恩张□乘舆无非民力所给养廉原为任内办理公事之用非可视同不急之费而欲舍不舍以民事为尝试也

寄戴 瀚书

吾辈宦海升沈总属幻境惟求其心之所安将无往而不自得值此拂逆之境而处之泰然屏迹键户养亲著书此中得力自必益臻嘉善古人不朽之业未始不在拂意时也

寄崔太守乃镛书

世多明于责人而暗于自责一人官场得失心重此病更甚张子所谓以爱已之心爱人则尽仁以责人之心责已则尽道此二语返躬体认随处有益正不可作口头语读之也

寄罗 文思书

改修新路极为平坦行旅赖之阅修路记知所费不少 在商一日定有一日之措注利无不兴害无不除名列，御屏而迁除尚未无非留此竟其设施满其善量耳

寄紫阳书院掌教董之诚先生书

制义之无关于人才者其病在不尚理而尚辞学问之无关于身心者其病在求知而不求行程子所云知一字便行一字其异于俗学正在于此

寄刘绍闻公子书

襄事已竟正宜奋志读书以成先志日亲正人日闻正言尊闻行知学业不患不成家庭一切言动皆关学问善事高堂笃爱兄弟最为根本所在不可不留意也

寄李汉三世杰书

江南讼狱烦多固由士民好讼亦由地方官躭于疲玩毫无振作清理之意以畏事为安静以含胡为老成每遇一事非疑则畏苟可推延那肯急办以此旧事日积新案日增一案变为数案小事酿成大事不得不望贤太守之时加警策也

寄高澹齐先生晋书

生平于富贵利达不肯着热于国计民生不肯放冷未必事皆有济而此心自不容已至于河工水利合之则皆是分之则皆非有司河员联之则为公议歧之则为私见惟力破众议扫除积习一视同仁身先作则始觉 改观寄齐 斌书

天下诚能动物君子和而不同虽不同而无伤于和所以为君子也

寄刘参戎连捷书

理所当为事在得为自当以心人之以身先之惟宜平心静气求其有济尽其在我而已

寄乔 光烈书

宫场陋习不问事之是非惟以官之去留为向背故虽极有益于民之事而终不果行民卒不受其益反致滋为口实惩是而一切置之不为不曰毋动为大则曰何 苦乃尔惟务虚文了此故套转为稳着至于居官者性情好尚不同其治理民事亦各因其性之所近语云齐其政不易其俗所谓不易民而治惟期于民有益顾乃以一已之好尚而欲部下官民皆如我之所为如此则喜不如此则怒此则所谓强民以从我不但势有不行而于已亦未必有益

寄许鹤齐道基书

农曹度支均关，国计民瘼但二者事属一气合之则相济有益歧而视之则不免两伤老先生卓见鸿才必有正本培源规其大不务其细计久远不计一时者

寄顾 汝修书

论语一书理则精粗上下无所不该人则贤愚贵贱无所不宜真有耳得之而成声目遇之而成色仁者见之谓之仁知者见之谓之知来序云道理浑沦莫如诏曾子之一贯工夫吃紧莫如荅颜子之四勿二语括全部之要旨至于圣门论知论仁论礼乃就一时所重而名之后人斤斤就字面上分别异同离合便生出许多穿凿捏合今云仁具于心礼征于事自其心之纯粹无间谓之仁自其事之恰当不易谓之礼仁礼交关同原共贯可云直截了当昭然发蒙即张子所云理虚而礼实也老先生平日于四箴有一段切实体认工夫以此诏示来学不媿见道之言窃以勿视勿听原有思明思聪工夫 果能非礼勿视勿听则尤悔之寡更不待言复礼之功不外明健不必以寡尤寡悔为明礼实境颜子于博文约礼之后欲罢不能正是精进着力之候以为其觉察也若有意若无意其用力也亦不易亦不难浮云点空天风□埽大段着力不得转未免无可捉摸反疑近于二氏耳

寄陆 广霖收

坚持初志宁耐烦劳凡有益于民生之事不以小而忽不以难而阴四境之内精神处处周到即处处造福矣边方僻陋词讼本少然一县之大不能全不告状向闻赴县告状竟至二三十日尚不批出所批仍出所批仍属含胡似 准不准应拘不拘有拘不审偶审不结以致乡民皆以告亦无益非政简刑清也

寄蒋 一呜书

巡历地方所至土父老子弟课睛雨话家常宣教化藉以洞悉风与物宜体察民间疾苦凡民间有争角田土之事随处勘明速予审结讼不停留民无冤累实牧民者随时可行之善政即四民实受之恺泽

寄庄滋圃书

苏松水渠通体疏浚积久淤浅之刘河尾闾多阻为患不少已届十年大挑之期而工长费巨众欲难调未易兴举今于半载之内挑深至丈余宽有十余丈黄浦江 而外又增此人海尾闾太湖迤东之水得以畅流趋海非等寻常宜泄实为江浙莫大之利且海船衔尾而进商买通利更不待言此弟年来几欲疏浚而未得肯綮者

寄李杏圃绶书

近日条奏厘正礼经慎重义易实窥经学之实际窃以向来头场书艺三篇兼试经义四篇原令士子各出机杼展其素蕴而风檐寸晷时候迫促试官知难求全所以经义止就拟题所有者命题诸生得以浮泛剿袭仅求篇数不缺其中经旨未明经解错谬者不少今将二场屏去表判专考经义无非欲士子平日熟读全经讲 求经肯参考经解方能有题有文若仍止就拟题命题士子仍不肯讲读全经参考经解肯且不能明何问经学乎会忆定例之初士子犹有勉读全经以图应试者近来不过就旧日拟题敷衍即可幸中鲜有究心经解者二场经义又为虚设矣每与主司谈及场屋窃谓总不应仍出熟拟之题士子先明经解方有经文庶不负，圣主崇尚经学另为一场之盛典

寄耿 寿平书

察吏即所以安民除弊即所以兴利不肯藉口差务置民事于不问尤为及民切要之务地方官实惠及民不外自理词讼每日有之能速理一件持平一事积久计 之雨造即受无穷之福

寄费 廷珍书

太守体统较州县为崇境地较州县更广而于百姓则较州县不免疎远务视州县之事皆切已这事上下文移悉心核阅毋以率转率行了承上起下之故套且不时轻骑减从同历属境得以体访境内土俗民情并以察州县之留心地方与否词讼之疑难积蠧之把持均可就近提究阖属士民必以太守之惠至为利益唯恐太守之不常至者如此乃不愧领郡之职守在郡一日即有一日之实迹

寄曹立齐槐书

即仕即学阅历有得一经出守见之施行凡关吏治民生之事官场所视为迂而且劳者设诚致行必有实效也

寄熊 绎祖书

地方官勤政秉公体民心以已心筹民事如家事官有平政理讼之实功民自收移风易俗之实效教养出其中化导亦出其中

寄陶孚中其愫书

理讼正所以息讼民刁皆由于官疲保富正所以济贫官衙可啖之家为扰索之场未免伤元气而昧公道

又

地方有司每日审理词讼是非虚实皆关小民身命始于至微成于至钜涓涓不塞将成江河民情虽刁果能有审有断折服其心自不至铤而走险

寄中丞图尔炳阿书

楚南吏治较之北省似觉着实民风尚称□朴若得地方官勤于理事严于驭役民少冤累地方自然宁谧苖人久沐，圣化几与中土无异惟在抚绥化诲转移不可过为隔绝坚其负固前有奏准苖民与内地民人通联婚姻建立市集严禁兵役骚扰是为绥苖之要策

寄家雨泉书

近日牧民之官其最关于民瘼者莫如埋讼伸冤缉匪 安良屡奉，上谕严敕以此定其功过有功破格奖励而其中枢纽旋转全在太守此一官也由内出守者似有才能而试之民事终少谙练由外保升又不免就一二事之急公一时之应对即为保升终难得人自奉，特纶于丞佐州县内保举堪胜知府之员原就现在亲民理事着有成绩之员即令表率各属又不拘于参罚似属擢用太守之一途初行时原不之历练之员迨后渐觉徇滥所以犹不见得人吏治民生未见裨益此种弊习久在，圣明洞鉴之中愚见既系现任之员自须将所行政绩逐一胪列则凭空臆取者或少其甄别州县之能否理事则知府而外专责巡道稽核督 催如两官交卸接任官将前官已未完词论若干通报后来者亦复如此则凡官在任内理讼勤惰自己皆有责成上司亦有查考试用者一委暂署即可以此而定其能否胜任矣

寄杨朴园景素书

慎选房长族正分别劝惩敬宗即所以睦族立教不外乎明伦临以祖宗教其子孙其势甚近其情较切以视法堂之威刑官衙之劝戒更有大事化小小事化无之实效直省惟闽中江西湖南皆聚族而居族皆有祠此古风也即礼教也昔于江西酌定□规列示祠中选立祠正予以化导约束之责族中有口角争讼之事传集 祠正秉公分剖先以家法劝戒当时已觉悚动若久久行之自能去其积习以收远效近因祠族有不法之事遂为拆毁祠宇追取谱牒之举凡城乡祠堂必有一番滋扰祠正无人承充即有其人亦不可问矣因偶然之流弊而废长久之良法大率如此

寄家圣泉书

人看道字似另有一物如古董玩器之类不曰自某传之于某则曰此为某之的派无非从字句迹象上讲究是古是今绝不于人情物理上讲究是真是假道字看不真则论文不过皮相耳糟粕耳朱子解中庸率性之谓道即云道者曰用事物当然之理学者多视为浅近语 是以求之愈杳去之愈远

寄刘 藻书滇黔万里边镇布列民苖杂处风俗尚称愚朴地土大半贫瘠一切非中土可比治之者不可无恩尤不可无信官亦无事解推之惠以不取为与以不扰为安于边地庙疆尤为切要

寄张 铤书

大抵闽中下南风气强悍自负地方官惟以勤敏理其事以恩信结其心庶恃强凌弱纠众抗法之恶习可以潜移默化此釜底抽薪之本计寻常争角若先期不为分剖治理遇有不逞纵严刑峻法愚民已追悔不及官 于心亦不免抱歉也

寄陈韦齐之铨书

官场一切当局恒不如旁观之清此时用心体察可备将来之设施上司亦正以此觇属员之留心与否也

寄朱南湖书

繁剧之地人情变幻喜事好讼谳决难于折服物议易起亦惟有就事论事平心静气秉公持正久后自有公论著不得一毫已见瞻顾更著不得一毫矫枉过正

寄王九溪文清书

窃以天下士子皆有志于读书读书者皆知讲习作文只恐文与题不甚真切更恐读书作文者于身心识见 全无触发长进书自书而人自人所作之文便如敲门之瓦读书虽多得其糟粕遗其精液良可慨耳

又

举业不讲明书理如何能作好文章今日书馆无真文章异日庙堂如何有真事业

寄高澹齐先生书

河工积习浮靡事尚趋承工非靠实非积一腔开诚布公之真心又有一番本身作则之实事必不能上下潜孚风气为之丕变宜防皆臻实效也

寄张墨庄若溎书

士子实学全在讲究于平时非可剿袭于临试近揣其 弊似有二种一则作文不解书理师生案头止守时下讲章一部不问精切与否于经书语句畧观大意即欲敷衍为文于本题语意全无体认亲切之处文不足以载道学何能以经世一则秀才读书惟知学古不知居今应试文策考据虽详记诵虽博然多泥于古而戾于今及人仕途未免拘迂鲜通方枘圆凿逈不相人世人以读书人为无用皆由于此其故总缘不留心邸报之故黄陶庵先生因馆于某当事家每日备阅章疏抄报故为文皆切实不浮可以坐言起行可歌可颂愚意城乡学馆中俱令看邸报或寒生力有不能则同邑同馆数人同看费亦无多凡近日，朝廷用人行政及内外 诸臣工条奏皆得见闻此中亦增许多识见见之文策自更亲切不愧通儒矣

寄郑 大进书

天下万水皆归于海滨海之地首以疏泄为上筑堤防护则水多河少一时不能容纳致有溃溢之害大概江南山东直隶情事相同古人防河先通尾闾真确论也

寄申 梦玺书吴中讼牒之烦皆由于喜事逞刁地方官畏其多事而事愈多忿其逞刁而刁益甚有司有告即审有审即断官衙有是非之公民间自著劝惩之效讼者知其无益讼必渐少刁者虑其受法刁必渐敛惟望所属县衙每 日皆有应审之事即釜底抽薪之策

寄杨朴园书

廉使一席主持平反申理冤滞然刑以弻教究非以刑即教也境内风土人情邨庄疎密关隘险要必得见见闻闻更好因地设防随俗立教于平反中寓化导之意臬台无巡历之例所办一切究系暗中摸索纸上空谈询及地方官亦未必人人留意熟悉今有办台之行往来楚直每过一处留意咨询触目惊心见景生情无巡历之心而收巡历之益有心人决不作游历空过然此可为留心经济者道耳

寄锺闻轩音书

在官在民物力艰难均属一体少一分繁文即增一分实事禁无益之酬应省太甚之浮靡于崇□返朴之中自著移风易俗之效

寄田 锡莘书

内地民人毕竟恶人少而善人多官司分别劝惩不难丕变也

寄白参戎云上书

设兵所以卫民也幸际，升平巡缉奸匪即其卫民之实事为营伍中正经职守操演之外随地随时尽一番心力即有一番功效匪党敛迹地方士民阴受其福而不知久之亦未有不知者寄崔升吉应阶书

闽中风土强劲气矜是尚引之于正见义勇为一人于邪负固不服所以常有纠众械□殴差抗官之案惟令地方官勤理民词凡有忿争为之剖结以平其心不至激而滋事惩刁即所以止刁理事正所以息事也

寄欧阳 永琦书

海疆要地宣，上德而达下情无非为国计民生之重务属员才识短长不齐习尚亦别惟有一秉中正立之标准好民好恶补其偏而救其弊凡檄行之文告批答之札禀相间之谈论矢以真诚示以公溥励以清白将以坦易有长必録有善必奖有过必原有 必惩始而相知继而相信久则畏而服矣

寄陈 焱书

长沙亦有刁诈健讼之名然细加体究亦不尽然地方有司如肯诸事为之经理随时剖结速彰公道亦自帖服未必皆喜于上控自取罪戾尚不至如三吴之人喜讼纠缠不已省会已近湖口湖身日就淤窄不可不急留容水之区每有恳求筑围成田得利者不过数十家每遇水涨湖不能容倒漾为患所伤实多此近年长沙湖河情形所谓多筑围圩以广地利在他处则然却非此地所宜

寄郑 大进书

吾辈只求于地方有益不必名自己立功自己成然可为有心斯世者道耳

寄钱相人琦书

有司司牧之官以民心为已心视官事如家事自能勤于治理切于兴除虽无大兴大革之事而积少成多弭患未然阴受其福者不知凡几孟子论得民心之道不外欲与聚而恶勿施与聚勿施正积少成多渐而除之谓也

寄杨 仲兴书

巡道名为监司则刑名钱谷皆其所管分巡所至事事可以稽查平反故两司所不能亲历者巡道皆得亲历 官役有所顾忌士民有所倚赖此官不同虚设出巡不同□游今奉新例每年亲历秋审则刑名之大者以身先之以心人之不特重囚冤滞可以平反凡大小案件民间利弊有一番体察即有一番措施

寄王介子书

楚南臬务原不甚繁而命盗案之株连词讼之翻覆总应督率僚属设法清理夜长则梦多畏事转致滋事民情之变幻刁诈亦地方官有以酿之而招之也州县自理之词讼因未告上司而上司亦无从稽核民有屈抑积不能平乃始上控未免概以翻腔控掷 之亦非釜底抽薪之计近来极小之案动告部状民刁益甚而地方官 动辄得咎皆以始办之罅漏耳窃尝以孔子之使无讼仍从善于理讼处渐以致之非概不理讼而可以使之无讼也

寄同信玉瑞书

平心静气事事为地方经久之计可以问心可以问民即所以获上也

寄查俭堂礼书

蜀风悍野五方杂处不似粤中醇朴平时所谓啯噜子者不仅惩创于已犯必须解散于未然平时依草附木呼朋引类遇事便随声附和故散之则见其少聚之则见其多也保甲之法在他省或难见效在川省则易于 见功此辈于到川之处有所稽查庶不至猖獗为害矣

桂林陈文恭公手札三卷于往来酬应中随久随地随事随时动其不容已之心指其必当尽之分一片济人利物之意洋溢笔端当与五种遗规并传不朽者也博平明府蒋梯山十弟以其乡人所刻本惠余余向未得见此因与梯山捐赀重刻以公同志滇南李文办谨识于泰安郡署


