宋州从政录　 清 王鳯生 撰 

　　●目录 

　　序 
　　归德府属水道总图说 
　　虞夏永三县水道图说 
　　序 
　　河南永城县捕蝻事宜 
　　札各州查办保甲木身 
　　再札各州县查办保甲木身 
　　查办保甲告示 
　　保甲劝戒条约告示 
　　商邱县增订歇店饭铺小店窑户油匠牙行经纪各册式腰牌四条 
　　商邱县增议二条 
　　彰德府内黄县增议四条 
　　弭盗条约告示 
　　明宁陵吕司寇弭盗条约 
　　札各州县劝捐义仓木身 
　　劝捐义仓告示 
　　札各州县节省徭役木身 
　　批商邱县覆禀 
　　批宁陵县覆禀 
　　批鹿邑县覆禀 
　　批夏邑县覆禀 
　　批永城县覆禀 
　　又批永城二次覆禀 
　　批虞城县覆禀 
　　批睢州覆禀 
　　批柘城县覆禀 
　　附录河南府偃师县覆禀 
　　去归德府任留札各州县木身 

　　●序 

　　宋州自宋时河道南徙而河患甚至明季时河道北还而河患尤甚葢其地势平衍卑下无高山大阜为之屏障故河有泛滥之日郡即有冲决之虞虽瓠子宫成金堤无恙而霪霖暴涨野忽为湖说者尚派日以为有水害而无水利我朝顺治初年河患犹未巳也其后平底定列圣相承诸大吏奉天子命随时设法宣防并疏浚各河渠以为蓄泄之地以资灌溉之益而又逢雨旸时若野谷旅生凡四海六合之内罔不政通人和各安畊凿况中州之近地哉然而河道之转徙靡常天灾流行何代蔑有虽尧舜禹汤之世亦不免焉今之归德前受阳侯之虐元气犹未复也凡游惰之民不事恒业因无恒心其地与江南山东数州县界犬牙相错往来胠箧探囊者乘邻境之不相讥察尤易藏奸国家承平日久网漏于吞舟之鱼而穷黎不致于奸者鲜矣是又守此土之责也乙酉夏予仰沐殊恩奉命即赴归德新任莅任三日至永城率有司捕蝗蝗凈矣犹未雨也乃履勘各属水利夫所谓水利者水治而田亦治也归德就地为田非若江浙之田有水可灌故不雨即旱雨数即涝必沟渠以泄之欣逢　大中丞程公奏请挑惠民沟河筑沈家堤防檄予分别其官修民修者克日兴工予即与同寮谋凡各境之河渠沟洫有壅塞者亦先择其要按亩分工集民力以疏浚之葢干河淤则支河沟渠无所归支河淤则干河之暴涨无以分其势涝亦灾旱亦灾民即因灾而穷且盗矣故必水治而后田治则民亦无不可治也然而治民者舍保甲无善法焉予先于浙江平湖任办有成效虽皆古人之成法而因时制宜无所处而不当　中丞许可予即饬各属率由旧章而润泽之是役也首县王君掌丝为之倡其余外县接武焉夫保甲之法行则一切吏治无不可以并行明吕司寇之弭盗法今江苏　陶中丞之义仓法即于查保甲时剀切晓谕次第行之于此敬谨宣讲圣谕凡行于城者即可行于乡苟一乡一邑一郡皆如是焉而民有不治者吾未之信也秋九月予复蒙特恩升授河北守道闻命之下局天蹐地若无所容行有日矣而父老多眷眷焉予怦怦心动且感且惭噫岁之蝗不为灾旱而得雨邀福于天也兴水利办保甲中丞所以教也若夫恤民隐以省差徭则良牧令相助为理也爰录宋州从政一编以相质愿诸君子无忘其所能也道光五年岁在乙酉秋九月既望婺源王鳯生识 

　　●归德府属水道总图说 

　　札各州县查勘河渠洫木身 
　　商邱县水道图说 
　　宁陵县水道图说 
　　永城县水道图说 
　　鹿邑县水道图说 
　　虞城县水道图说 
　　夏邑县水道图说 
　　睢州水道图说 
　　柘城县水道图说 

　　○札各州县查勘河渠沟洫木身 

　　查归德一府、不特滨临黄河、易遭水患、且地处洼下、上承开封等属之水、下达江南宿州萧县亳州等处旧有之河、若淤塞不通、设遇夏秋霪雨、水无所归、必致泛滥为患、本府莅任以来、载稽志乘、悉心讲求、自乾隆十六年、粤西陈公宏谋抚豫、查勘各干支等河、分别官修民修、择干河之要者、如商邱之古宋河、丰乐河、夏邑之响河、永城之巴沟河、计用工料银、六万六千六百余两、　奏请发帑兴工、其余按照村庄田地、动用民力、分挑筑、计通属干河十二道、水道源流、大率由西北而达东南、一日陈梁河、上接仪封入境、由宁陵商邱、合古宋河、至鹿邑入濄河、下达亳州、一曰张弓河、上自仪封入境、由睢州宁陵至柘城、合惠济河、□濄河、一曰惠济河、上自木巳县入境、由柘城至鹿邑、汇入濄河、一曰濄河、上自太康入境、由鹿邑不入亳州之濄河、一曰清水河、上自淮宁县入境由鹿邑下入亳州濄河、一曰黑河、上自淮宁县入境、由鹿邑下入太和县颖河、是六干、河皆在府之西南、下归江南亳州太和蒙城诸县者也、一曰沙河、上自仪封入境、由商邱下入亳州武河、一曰老黄河、上自商邱县北沈公堤起、下由会亭驲、入永城之曹家洼达浍河、一曰丰乐河、自商邱县马牧集南起、入夏邑响河、合岐河、入永城境、下达江南宿州、经沙礓滩、入睢河、一曰惠民沟、自虞城北关外起、由县东南、入夏邑巴清河、又东会江南石易山县之横河、至永城减水沟、达江南宿州、一曰浍河、上自商邱海濠沟起、经亳州境、入永城县南、下达宿州、一曰包河、上自商邱沙河分流、由亳州境、入永城县南、下达宿州浍河、此六干河、皆在府之东南、下归江南宿亳二州者也、干河悉条贯于各邑、而支河支沟、则以干河为归、厥名甚多、其同时开浚者、又有商邱之惠民沟芦草沟、睦邻沟、凡三道、宁陵之吕家洼、郭家楼、何家洼等沟、凡三道、鹿邑之普沟、下洪沟、凡二道、夏邑之岐河、毛家河、小引沟、凡三道、永城之大涧沟、小涧沟、专沟、赵沟、王沟、白洋沟、大清沟、会沟、凡八道、虞城之坡河、洪溢沟、永丰沟、支沟、凡四道、睢州之横河、寄岗沟、司家河、长岗集沟、姫家河、蔡家河沟、古路沟、申家屯沟、林家店沟、凡九道柘城之仵家集、胡家集、周家庄、王云堂、官庄、兰家堂、明凈岗、山台寺、开花店、李滩店、八里营、双庙集、慈圣集、李铁集等沟、凡十四道、悉经陈公宏谋木身前府陈公锡辂、躬亲筹划统率所属、按亩分工、一律兴筑、水利之功伟矣、嗣后廵抚蒋公炳、复奏议善后事宜、岁加修浚、以防复淤、后之人、如果实力遵行、原可经久无弊、惟距今七十余年、迄未修治、故址几湮、兹蒙抚宪徽歙程公、奏请兴挑虞城之横河、惠民沟、夏邑之巴清河、永城之减水沟、并修筑沈公堤、巳足以广宣泄而资捍御、惟查前抚宪桂林陈公原辨案内、前浚之陈梁河沙河等处、均系动用民力、按亩分工挑浚、该河渠等、现在有无壅塞、何处尚有沟形、何处巳淤成平陆徐附近惠民沟横河、巴清河、减水沟、一带沟渠、固应趁此挑通俾有归宿、他如志载前浚干支河道、何者最关要害、急切宜疏、何者今昔不同、较可缓办、合行通饬州县、迅即查照单开各沟河、亲往相度、体察舆情、应如何择要兴修、仿照乾隆十六年之例、各按村庄田地、分挑筑、动用民力之处、通盘筹议、绘图贴说、详悉禀复、并田间旧有沟洫、亦湏因势利导、俾与河渠脉络贯通、方可以资宣泄也、务期实力、切勿惮烦、 
　　按归德府、为古豫州域、周为宋国、秦曰石易郡、汉曰梁国、魏武立谯郡、隋置宋州、后唐改为归德军、宋升为应天府、金改名归德府、明初降为州、嘉靖间复为府、国朝因之、领州一县八、自乾隆四十八年、以考城遭河患、迁于河北堌阳、改属卫辉府、由是归德领县七、郡治在省之东三百里、东界江南徐州府萧县、西界开封府木巳县、南界陈州府沈邱县、北界山东曹州府曹县、东南界江南宿州亳州、及太和县、西南界陈州府太康县、东北界江南徐州府石易山县、西北界仪封厅、广四百七十里、袤三百二十里、平衍四达南北要冲、自古争在中原、未有不以睢阳为腰胁之地者、境内山、惟永城之虞山石易山柏山、稍为巃嵸余皆童阜而巳、川则黄河襟带其北、他如干河十二道、在郡之西南、下达江南亳州太和蒙城诸县者六、在郡之东南、下达江南亳宿二州者六、其源流备详前札、此外沟渠、巳散见于各县图内、今于郡治复绘总图、以挈纲领焉、郡所辖之商邱宁陵睢州、路当孔道、滨临大河、以修防为最要、商邑北邻曹县风气渐染嚣凌、睢宁俗颇驯良、而地苦沙瘠、虞城亦以近河为患、夏邑地本下下、岁多水灾、永城东南尤患潦田多荒、且介在凤颖萧石易之间、民情犷悍、宜加意教养、柘城比屋、农桑其风近古、惟当齐之以礼、鹿邑地广而僻、人尚质朴、土泽亦腴、宰斯土者、因地致治、可弗知其要与、 

　　○商邱县水道图说 

　　归德府啇邱县覆禀 

　　归德府啇邱县覆禀 

　　查县境旧有河沟三十二道、自乾隆十六七年间兴修十一道、迄今未议挑浚、历久多淤、更兼乾隆四十三年五十二年及嘉庆十八年间、迭经黄水漫溢、干河尚属照旧、而支沟脉络、壅溃紊乱、虽故老亦祗得其仿佛、某惟就现在地利相度缓急、期于因势利导、其间有故址无存而今可不用者、有旧道不顺须议改道者、有形迹断续施工较易者、有杳无旧沟形迹、而村落低洼、亦须倡议开通者、以现有形势言之、计有干河三道、西南曰古宋河、东曰丰乐河、西北曰沙河、皆斜趋东南、由鹿永夏亳达淮入海、古宋河下游有陈梁沙河、冀家河、两支汇流、而徐家沟、沿路沟、安家河、打堤沟、志沟、利民乐利等沟、附焉、自黄水湮没、正西及西南、地变高阜、旧沟无复存者、然有新刷溜道、颇可借为援引、畅然下达于古宋河、十数年来、让乡屡庆丰盈、并无水患、是正西西南乡各沟、今可无庸挑浚也、丰乐河虽只附睦邻沟一道、而正北刘家口以下之水、借此疏通、沙河地段甚长、东南乡之焦家沟、芦草沟、惠民沟、新开沟、皆附焉、其地久未被水、淤垫尚轻、因利乘便、易于为力、所最要者、海濠沟、济阳沟、距两沙河甚远、独力直达外境、所护村庄甚多、以时浚通、足资宣泄、而河头之邓斌口、河南之坞墙集、地处极洼、水无去路、乃时挑沟、及惬民愿、至丰乐河以上、亦须添抽沟道、会归益有条理、是西北正东东南各沟、议修议改议开、难易不同、而施工均不容已也、某择其要者、如海濠济阳两沟、先劝兴挑、又接虞城工段挑睦邻沟、旋据杜家集请挑芦草沟、均已如式告竣、其未挑各沟、或以甫成一工、力难继作、或以村贫工巨、未克骤兴、然信而后劳、渐则易入、惟在提策有方、筹划得当、似不致废于半途、此某查办各沟已成未成之情形也、总之地洼则沟为之利、河通则沟得所归现在卑县三干河、虽浅深宽窄不同、而自上下下、尚能容纳众沟、倘皆一律宽深、旧堤增筑高厚、岂惟消积、并可御黄至古宋河道通亳州、有谓设闸蓄水、可以舟楫通商者、然查勘河尾入涡河之处、回望势如建瓴、若求起讫平直、计须挑挖一两丈余不等、绵亘百里、需费浩繁、恐非民力所能蹙就也、 
　　按商邱县商以前为国、唐封高辛子阏伯、虞封司徒契、即此、汤迁都南亳、在汉谷熟县地、周封微子启为宋国、秦始置县、名睢阳、汉魏以后、递更其名、或曰蒙、或曰薄、或曰谷熟、或曰宋城、至明嘉靖二十四年、始以阏伯旧封改今名、属归德府、幅巾员东西广一百五十里、南北袤一百四十里、东至夏邑县界六十里、西至宁陵县界四十五里、南至鹿邑县界七十里、北至山东曹县界七十里、东南界江南亳州九十里、西南界柘城县六十里、东北界虞城县三十五里、西北界考城县六十里、邑本平壤无山、惟邱阜之属于山者、有商邱、在城西南三里、即阏伯台、楚邱、在城北四十里、即春秋时之宋邑涝邱、在城北十余里、有砖塔、明时圯于水、谷邱、在城南四十里、即春秋时齐桓公与宋公会盟之地、川则黄河遶其后、睢汴贯其中、其余沟洫津梁、亦与邑境系休戚焉、以今之形势论之、有干河三道、一曰古宋河、自府城南门外城濠之引河、计长一里、至古宋集、长十二里、抵赵口集有陈梁沙河、源自宁陵界水池铺之高新桥、计长七十余里、斜趋东南来会之、又马家沟、起自马家楼长十五里、又马三河、起自曹庄长二十里、又冀家河、起自贾楼长三十里、又马肠河、起自冯家楼、长七里、均由西北流至任清桥来会之、又黄水新刷成河道、起自商宁交界观音堂、经毛涸堆集至徐营从西北来会之、共二十余里、至鹿邑境、皂子集、达于亳州涡河、又减水沟、源自赵村集入西城濠、亦汇入古宋河、又新开沟、自邓斌口起、向由减水沟、计长二十三里、今相度地势、须由东南斜下二十余里、入郡北门城濠、归古宋河、一日城西北沙河、源自黄河大堤谢家集起、至白衣阁岔分两支出境、计长一百八十里、西支下至营郭集、入亳州之武河、东支下至界沟集入亳州之包河、中受自谷熟、集北来之杨家沟水、计长十六里、又自王醋桶楼北来之芦草沟水计长十二里、又自小高家营北来之惠民沟水、计长十余里、又自黄塜集北来之新开沟水、计长十四里、均先后汇入沙河、一曰丰乐河、源自马牧集之叶大庄、至张红楼出境、北受睦邻沟自曹庄十二里来水、南受民兴沟、从解楼十里来水、共长二十四里、下入夏邑之涡河、外此又有老黄河、源自崔家楼至周家集、有城东北沙河自王庄来注之、又至冯小集分为二支、南由张家河岩、北由马头寺出境、计长一百二十里、下入亳州、又海濠沟、源自大高家营起、计长四十五里、至王桥出境、入永城之浍河、又济阳沟、源自济阳集起至杜庄出境、计长二十五里、入夏邑之岐河、是又径达外境、以泄积水者也、均宜分别疏通、先其所急、至于荒城战垒、台榭陂池、今虽湮没无存、而名迹流传、于斯为盛、如亳城在府治西、即桓魋请以鞍易薄地处、蒙城在城东北四十里、国语云宋有萧乐、小蒙城在城南二十五里、中有漆园、庄周尝于此为园、吏贳城、在城西北、新城在城南、均春秋会盟地、龙元城、在城西南三十里、谷熟县、在城东南四十里、皆汉故县址、梁园在城东、即莬园、梁孝王所筑、平台在城东北二十五里、亦梁孝所筑、一名雪苑、蠡台在旧城南、晋殷浩迁姚襄于此、清冷台亦梁孝王筑、文雅台在城东南、世传孔子过宋、与弟子习礼大树下、即此、曜华宫、梁孝王作、与诸宫观相连、鸿庆宫、在城西南隅、为宋之原庙、归德殿、在旧城内、为宋南都之行宫、照碧堂、宋建于南都城上、晁无咎有记、竹圃在城东南、世谓梁王竹园、妙峯亭、在旧城内、宋王胜之建、蘓轼题榜、漻堤、在府西城七里、亦梁孝王筑、隋堤在旧城外三里、筑于隋、即汴梁故堤也、陵墓之足传者、上古则有燧皇陵、在阏伯台、西北、帝喾陵、在城南高辛里、有庙、阏伯墓、在商邱、上有庙、伊尹墓、在谷熟镇、有庙、微子墓、在城西南二十五里、有庙、唐雷万春墓、在城东一里、宋杜、衍墓、在仁孝原、赵概墓、在天廵乡、王尧臣墓、在平台乡、张万平墓、在永定乡、明沈鲤墓、在城西十里、祠庙之足传者、性善祠、在北关外、昔滕文公见孟子于此、木兰祠、在城东南、协忠祠、在县治北、祀张廵许远、颜鲁公祠、在城东一里、有八关斋石幢、五老祠、在西门外一里、祀杜衍、王焕、毕世长、朱贯、冯平、雷将军庙、在城南三里、即雷万春面中六矢处、邑之先贤、以司马耕、原宪为冠、他如名臣之最著者、周有正考父、宋子鱼、子罕、乐祁犁、汉灌婴、栾布、申屠嘉、韩安国、桓典、桓鸾、桥元、唐有魏元忠、郑惟忠、宋有戚纶、杨大雅、张方平、李纮、李师中、明有徐永□□礼、宋纁、沈鲤、余城、周士朴、叶廷桂、侯执蒲、侯恂、侯恪、子方镇、岳岩、国朝之名宦则有宋权、其贤达之最著者、周有司城贞子、薛居州、臧子、汉有壶遂、傅柏、宋有楚昭辅、许骧、盛度、王洙、滕康、儒林文苑之最著者、汉有丁宽、焦延寿、夏恭、桓荣、桓郁、桓彬、唐有崔曙、宋有石延年、明有李嵩、国朝有侯方域、贾开宗、宋荦、隐逸之足传者、宋有戚同文、赵俊、忠烈之最著者、周有仇牧、孝友之最著者、汉有韩伯俞、隋有翟普林、唐有程袁师、宋有侯义、卓行之最著者、汉有桓日华、武功之最著者、唐有曹华、宋有李纬、流寓之最著者、汉有邹杨、枚乘、牧皋、严忌、司马相如、申屠蟠、唐有李勉、高适、宋有赵邻几、杜衍、赵概、范仲淹、仙籍之最著者、周有寇先黑、翟庄周、烈女之最著者、如宋伯姫、鲍苏之妻鲍女宗、乐羊子妻、魏木兰女、是皆先后光昭史册、虽显晦异迹、而名节同归不朽、地以人传、有足多者、 

　　○宁陵县水道图说 

　　宁陵县覆禀 

　　宁陵县覆禀 【署知县沈项县丞汪瑚顺天宛平县人】 

　　前奉木身饬勘境内水道源流、遵将颁示志载图形、周历各乡相度、谘访耆民、佥干自乾隆四十三年、及嘉庆十八年、黄水漫口淤垫、遂致河势变迁、无从稽核、其现存河道、查有陈梁河、在县北十六里、系旧有坡河、上截自刘子花庄、至三章寺、俱淤成平坦、其下截自天齐庙、至董楼、入商境关、庄尚属通畅、计长四十三里、又五里堡河、即马三河、自睢境蒋楼入境、由白庙五里堡、东南流至贾家楼一带、长八十七里、入商境临河店、汇入宋河至亳州、又分一支、由小吕庄东流、至县西门、有新刷沟水、自乔柳行庄北来会之、西至小潘庄止、又旧沙河、在县西十里铺、即今之十五里堡河、自睢州洪庄、至韮菜园入境经郑楼、吕集、汇入冀家河、计长五六十里、冀家河、在县西南十五里、自睢州交界平乐村起下达商境周店止、计长三十五里、又张弓河、在县西南三十里、自睢州黑张庄起入境历张家桥、南达柘城县境戴口止、计长三十里、又魏路口河、在县西北二十二里、自睢境黄家道口入境历韩庄至王大庄、分一支正南、至万集入陈梁河、计长十里、又一支东南流、由范庄至赵村集、东入商境之侯庄、计三十五里、以上河渠六道、旧址犹存、若志载之何家洼沟、在县东十二里、自何家洼起、由桃家庄、李家庄、入商境之马沈庄、长七百五十丈、吕家洼沟、在县南十五里、自吕家洼起、由王家庄至史家茔、长九百四十丈、郭家楼沟、在县东南二十里、自郭家楼起、迤入商境西南贾家河、长一百八十丈、均巳淤垫、并无沟形惟县之北关、于嘉庆十八九年、有黄水新刷沟河一道、自睢州蒋坡楼起、入境由翟庄、乔柳行庄、郭大庄、至五里堡之王关庄、张□庄、计长四十八里、该处一带周围六里地势低洼、如遇夏秋霪雨、每有积水、又迤东南至十里铺、计长七百二十丈、又东南至曹家集、计长三百六十丈、淤塞巳久、微有沟形而巳、若能挑浚深通、由崔家庄以下、入商境之观音堂西南坡河、汇入宋河、实有禆于宣泄  
　　按宁陵县、夏为葛伯国、战国时为宁陵、属魏、汉始改今名、东汉东魏更为巳吾、隋开皇元年、复置宁陵县、宋属应天府、即今归德广三十八里、袤七十里、东至商邱县界十八里、南至柘城县界四十里、西至睢州界二十里、北至考城县界三十里、无山川之胜、当陆驿之冲、北临大河、地势平衍、所隶睢宁一带堤防、沙土性松、数十年来频遭河患、地瘠民贫、亟宜休息、邑之名迹、县西北七里、有大棘城、又北七里有沙随城、北十五里、有葛城、为古葛伯国西南二十里、为巳吾县旧城故址、南关外有宁王城西五里有甘露岭隋文帝幸岱、至此甘露降、东八里有黄龙井、甘露四年、二黄龙见于井中、北三里有圣水井、相传唐太宗东征、过此、三军渴甚有妇人携二汲水桶、士马数万、饮之不尽、俄失妇人所在、视二桶则双井也、今淤没其一、仍存一井、其水甚甘、乡人疗疾祷雨多应焉、覆以亭、名曰圣泉、东十里有隋堤、南七里有贾鲁堤、为元、贾鲁筑以障水者、人物则汉有田王孙、葛袭、张迁、夏侯欣、唐有刘思立、刘宪五代有刘熙古、刘蒙正、刘蒙叟、宋有程迥、明有乔恕、吕坤、王印、乔进璠诸贤、嘉言懿行、皆散见于史册、至于志载河渠、如苗公河、睢河、韦家河、桃园河、八里、屯河、阳驿河、其名目俱不可考、以境内滨临大河、屡遭水患、迁徙靡常故也、若再置之不议将遗址全湮、殆不可复、爰嘱汪署令瑚、亲历察勘、载畧如左、以待后来者之兴举焉、 

　　○永城县水道图说 

　　札永城县查勘巴沟河木身 
　　再谕永城县议浚巴沟河白洋沟木身 

　　札永城县查勘巴沟河木身 

　　查归德一郡、民气强悍、好勇鬪狼、而永城一县为尤甚、盖缘邻近江南之宿亳蒙城萧石易等州县、相习成风、罔知顾忌、一言眦睨、动辄操戈、甚而结会要盟、抢卖妇女、种种不法、莫恤身家、此等恶习、岂是性成、昨本府以捕蝗亲临该县北乡、见田地大半荒芜、居民极其穷苦、询问乡农、俱以该处巴沟河为郡之诸水下游、上承虞城夏邑之水、下达安徽宿州、分东南二流、一为南股河、一为濉河、前宿州于嘉庆二十三年、巳将南股河挖通、惟梁家霸以西、及永邑巴沟河、仍旧壅塞、每遇夏秋霪雨、泛滥为殃、弥望田禾、俄成巨浸、故民皆弃地不治、挈眷逃亡、年复一年、并牛犊无资购买、殊堪悯恻、窃思饥寒切于民之肌肤、必须衣食足而后礼义生、今该处小民、轻去其乡、迫于饥寒、自以性命为不足惜、守土者正本清源养而后教、是其责也、本府洞察民艰、忧心如懤、欲其种地谋生、先湏挑河治患、文到该县迅即查照前发范秉文等呈批事理、吊核乾隆十六年前陈中丞宏谋、奏请动 
　　帑兴挑原案、履勘该河道现在情形、是否壅塞、何处应急切先挑、何处应次苐续挑、均湏细心确切采访、虽国家经费有常、现届江南高堰大工毕举、原不能因一隅、之利泽、遽行请帑兴工、然实系民命攸关、地方官亦不忍束手坐视、该县务即亲往查勘、相度情势、计量宽深丈尺、并体察舆情、能否动用民力分段兴挑、抑或前曾动帑项兴办者、此时仍湏官为经理之处、亦必详悉妥议、绘图贴说、禀复察夺、切勿诿诸吏役、率禀塞责、 
　　按永城县春秋时、为太邱、汉始置邑、为芒县、隋改今名、东至安徽宿州界五十里、西至商邱界六十里、南亦界宿州、北至江南石易山县界七十里、西南界亳州、东北界萧县、西北界夏邑县、县北有石易山、为汉高所隐处、庙址尚存、山之东、有虞山、亦名渔山、昔有人隐钓于此境内之浍河、包河、白洋沟、巴沟河、减水沟、皆为干流、又岐河、虬龙沟、系归巴沟河、大涧沟、曹沟系归浍河、此现在之河沟也减水沟、志无其名、疑即县北二十里之小河、以地考之近是、至志载之小涧沟、赵沟、王沟、大小清沟、利民沟、沙河沟、双凤沟、界沟、曾家沟、洪淤沟、均入浍河、小引沟入巴沟河、拖缰沟、堂沟、桃种沟、黑鱼沟、均入包河、洪渠入小河、皆淤成平地、恢复不易、今且待之、若邑之名胜、石易山西南壁、有夫子岩世传夫子避雨其中、前人肖像于壁、至今庙祀、又有拜将台、为汉高拜将处、酇县城、有萧何庙与墓及造律台、为何造律处、县治东西、即汴河故道、有隋堤、为炀帝所筑、名宦、则汉有陈实宋有张思立、人物则宋有曹彬、曹炜、赵瞻是、皆史册之最著者、因并记之、 

　　再谕永城县议浚巴沟河白洋沟木身 

　　查永城县巴沟河、源于商邱之丰乐河、由夏邑响河入境、会岐河小引河、自西至东九十四里、至江南宿州界、归于濉河、来源浩瀚、而县之东乡洼下、适当其冲、近因巴沟河淤垫、不能容纳流通、以致积疗难消、田地率多荒废不治、前饬该令查勘筹议兴挑、俾除民患、兹据勘估上自永夏交界朱家桥起、下至永宿交界梁家坝止、计工长一万六千九百二十丈、探量水深二三四尺不等、大约西深于东、至大王庙草桥以达梁家坝、一千四百余丈、俱淤成平地、是下游巳全壅遏、宜乎水无归宿、泛滥为殃、亟宜疏浚以顺其轨、惟查原底宽八九丈、至十丈、口宽十三四丈不等、道路绵长、若照旧址挑挖、未免工费过巨、且河水源头、究非山谷骤涨可比、口面本无庸如许之宽、只湏挑挖深通、使得宣泄、即可无患、自应相度情形、以底作口、或于河内抽沟、以宽五丈为率、不必仍其旧址、总湏上下浅深均平划一、如上深四尺者、加挑一尺、下深二尺者、宜加挑四尺之类、俾令自上而下、势若建瓴、其尾闾淤成平陆处所、尤当格外挑深、畅其去路、似此办理则经费所省实多、而水道亦不致于阻滞、本道前在省时、曾将查办情形面禀抚宪、极蒙许可、谕即通查两岸田亩各户、动用民工、分段兴挑、此外尚有田巳荒芜、有业无主者、该段挑费、拟在藩库筹欵给办、毋庸达　部报销是大宪之念切民瘼、曲加体恤、真无微不至、本道量移河朔、惓惓于怀、该县务宜谆切劝谕、趁此冬春农隙、赶紧兴办、切勿观望延挨、废然而止、倘民力实无从出、闲款卒无可筹、或不能全河通治、其阎家桥至梁家坝、计长三千一百八十丈、为是河归墟、必湏设法首先疏浚、不可缓也、至该县之白洋沟、自城濠南出元领桥、至尹家桥、计长四千七十四丈有奇、又西接亳州来源之浍河、经薛疃桥板桥、至李家口、东入江南宿州境、计长四十五里、此河一经通畅、西达亳州、东至宿州、舟楫往来、最便商贾、且该处所产金针菜、营销甚广、河通则贸易皆通、地方日有起色、既据该商民踊跃乐从、即须因利乘便、及早兴挑、百姓养而后教、该邑习尚强悍、固本于气质未尽淳长、亦由贫瘠而无恒业、若能筹浚二河、以赡其生、再为举行保甲以伸其教、必不终于梗化、将见于变时雍、该令有父母斯民之任、责无旁贷、善必果行、窃为引领而望 

　　○鹿邑县水道图说 

　　批鹿邑县覆禀 

　　批鹿邑县覆禀 

　　据勘河道源流、绘图贴说、极为详细、查该县境内水道纵横、宣泄之处、既多且广、内如黑河、中心沟、晋沟、上洪沟、皆归茨河、东南至颖北入于颖河、又练沟河、猪嘴沟、包心沟、向沟、中心沟、下洪河、马杜沟、栗林沟、蘓家沟、桑家沟、黄花沟、皆归于清水河、南入亳州之淝河、又蓝河、洪义沟、梅家沟、晋阳沟、古沙河、巫家沟、西薛家沟、蒿须沟、黄古沟、厉家沟、胡家沟、一里河、三里河、八里河、三丈沟、急三道河、广亮沟、濑乡河、或由白沟河、汇归于亳州之赵王河、或分流于张庄正家集、汇入亳州之白河、又许家沟、十里沟、永利沟、岔河田家沟、康家沟、完家沟、北清水河、各水俱汇于涡河、至杨屯庄之杨桥、入于亳州之涡河、又西明河、自汲家集起计长六十里、下入太和县境、又惠济河、上承中牟贾鲁河来源、北受史家柴家杨家朱家等沟、陈家河、柳河、代家河、葛家沟、诸水、至杨屯庄、东与涡河会流、由亳州北流入于淮、又月河沟、叶家沟、利民沟、枣子河、亦径入亳州之涡河、大率以茨河、清水河、白沟河、西明河、涡河、惠济河、六水为干流、而茨河、清水河、涡河、惠济河、四水又为干中之干者也、惠济河之来源尤远、苟能复中牟贾鲁河故道、经汴梁木巳县睢州柘城、至县境下入亳州涡河、以达于淮、则豫省与江南舟楫可通、商贾凑集、较今之正阳关、至朱仙镇一带水道、更为捷近、虽创始不易、而利济广远、不可畏难、现在各干河、惟茨河、清水河、白沟河、间段淤浅、余尚深通、此外支港沟渠、率多壅塞、既经该令谆切劝谕、务令农民各按田亩附近之处、分段挑浚、以已之力、治已之田、定可着有成效、且惠济河、涡河、清□河、茨河、为干中之干、所关甚巨若不能一律疏通、以汇归众水、亦非顺水之性也、如谓经费重、难以诸河并治、亦须先其要者、务于　国计民生、均有禆益、惟贤有司实力图之是嘱、 
　　按鹿邑县、周为鸣鹿、又日苦县唐更今名、属亳州、明嘉靖二十四年、改属归德郡、东至江南亳州界二十里、西至太康界二十里、南至沈邱界八十里、北至商邱界六十里、东北界夏邑、西北界柘城、西南界陈州、东南界江南太和、境内东十一里、有隐山、为陈抟炼丹处、山侧有希夷台、旧临黄河、自明嘉靖中北徙后、无复河患、其它干支诸水、具有源流、果能岁事兴修、足资宣泄、固沃壤也、况其间名宦乡贤、后先辉映、官斯土者、唐有张睢阳、忠烈脍炙人口、宋有张子野、欧阳公曾为志墓铭、若邑之人物、柱史周聃、其首著者、下而汉之虞诩、晋之陈頵、焦保、宋之陈抟、鲁宗道、田京、明之李泰、轩輗、王尧曰、阎梦夔诸人、亦皆光昭史册、卓然千古贤豪、其古迹流传、而今无存者、如项王之垓下、汉光武之思陵台、太清宫前之唐建铁柱、老子手植之仙桧、一统志载之鲁秋胡墓、并汉之汲黯墓、陈思王墓、虞诩墓碑、唐陇西夫人墓、九龙取水浴老子之灵溪池、汉边韶譔蔡邕隶书、及唐房自谦、李升卿等、所撰老子庙碑、唐吕献诚隶书老子圣母碑、汉温令许续碑、晋中散大夫胡均碑、皆亡之矣、惟城内东北隅之升仙台、为老子飞升处、又东十里为老子所生之地、曰太清宫、又洞霄宫西之老母墓遗墟宛在、历刼不磨、好古者过此、犹神往于濄河丹井间焉、 

　　○虞城县水道图说 

　　批虞城县覆禀 

　　批虞城县覆禀 

　　前因惠民沟横河、业经奏请兴挑、将次完竣、饬查附近沟河、有无淤塞、应遵照成案动用民力挑挖、顺沟通河、以除水患、兹据覆称该县境内永丰沟、洪益沟、高皇村沟、系归入坡河、又小引河沟、杜家楼沟系与坡河均归惠民沟、又三里河、系径入惠民沟、又永便沟□下达商邱之丰乐河、均经劝谕农民、按照地亩分段挑挖□余各沟渠、俟冬间农隙时、一律办理、查该县干河、既巳挑□深通、亟应将四乡未浚沟渠、顺路挖濠、顺濠通沟、俾积潦有所归宿、不致泛滥为灾、其效定可立见、该令务湏始终不懈、鼓励农民、实力同心、上紧赶办、切勿图目前地头小利、致贻日后淹没大害、地方官于此等事、但能开诚布公、剀切晓谕、俾知官之所为、系为民而非为巳、未有不如响斯应者、何时挑竣、及所挑各沟名、并宽深丈尺、仍随时禀复备查、 
　　按虞城县、夏禹受舜禅、封舜子商均于此、国号曰虞、从舜旧也、周成王时、封微子于宋、虞遂为宋地、汉始置虞县、宋太祖升归德为应天府、以虞城属焉、志载孟潴泽、在旧县西北、即禹贡之导荐泽被孟潴是也、又空桐泽、在县五里、即左传宋景公游于空泽、是也、今俱无其址、惟惠民沟下达夏邑巴清河、永便沟下达商邱丰乐河、横河下达石易山县、虽为县之干流、而均起于本境、并无来源、余如小引河、洪溢沟、永丰沟、坡河、支沟、三里河沟、祝塜村沟、杜家庄沟、屈家桥沟、太平桥沟、张家庄沟、祝家楼沟、杜家楼沟、黄家洼沟、高皇村沟、曹家庙沟、朱家庙沟、宋家庄沟、丁梁洼沟、范家、庄沟、又皆于三干流是归、农民开以泄田间积水、今大半淤成平陆、巳为择要兴挑、至邑之古迹、有苍颉墓、又卫侯辄之灵台、又西台、为汉高帝将台、又梁武大治宫室其园曰兔园、均在县治之西面、又西南三里许、有商均古墓、遗迹犹在、县东南义原西村、有纶城、昔少康自有仍奔虞、虞思妻以二姚而邑诸纶、即此、其前代名臣则唐有盛彦师、刘师立、宋有王尧臣、赵槩、明有沈鲤、杨东明诸人、文学政迹、皆堪表式闾里者、因并记之、 

　　○夏邑县水道图说 

　　谕夏邑县查勘沟河木身 

　　谕夏邑县查勘沟河木身 

　　查该县境内干河四道、皆由西而东、一曰岐河、源自本境之二吕团村、计长六千三百丈、东至响铃村、入永邑之岐麦沟、汇归于巴沟河、一曰响河、源自商邱丰乐河、经营盘集村入境、至孟家桥口、有毛家河、起于八吉村、计长七千二百丈、自西北来会之、经大小胡桥、至朱家桥、计长一万二千一百九十八丈、下达永邑之巴沟河、一曰小引河、起于会里村观音阁、中受三岔河水、自西北出花石桥来会之、经黄家余家等桥、至虬龙桥、计长六千四百五十丈、下入永邑之虬龙沟、汇归于巴沟河、一曰巴清河、源自虞城之惠民沟、中受桶子河水、自横河北来会之、由司家夏家韩家各道口、至王家屯、石易山交界止、计长七十余里、下入永邑之减水沟、此皆夏邑之干流也、该县有此四河、分隶各乡、其泄水之区、不为不广、此外四乡沟洫、若主顺濠通沟、顺沟通河之论、各按田亩、分兴挑、尚何虞水之泛溢为患、况巴清河、现巳疏浚深通、沈公堤后、培筑坚固、惟响河、岐河、小引河之隶在南境者、尚须逐履勘、是否间、有淤塞有无积潦病民、必得一律疏通抑或先择其要者兴修、亦可、该令前办沟工、颇能实心经理、务晓谕农民、勿惮勤劳、各卫田亩、与其望洋而叹、何如思患豫防、幸勉为之、毋忽、 
　　按夏邑县周为宋地、秦置县、属砀郡、西汉为下邑、三国时为巳吾县、明始改今名、东至江南萧县界六十里、西至商邱界三十五里、南至永城界三十五里、北至虞城界三十五里、西南界鹿邑、东北界江南石易山、西北界山东曹县、境内之无影山、黑虎涧、久巳淤成平旷、东南三十里、有隋堤、隋炀帝所筑、高阜处犹约畧可辨、北三十里有谯城、楚平王所筑、晋祖逖屯兵于此、北十五里有孔子还乡祠、相传其先世居此尚派日过宋以祀先茔、至今春秋祭如庙仪焉、又杏坛碑、在文庙前、明宣德中掘土得之、有古篆杏坛二字、毁于火、断石犹存、东南三十里、有朱买臣墓、考汉朱买臣墓、应在檇李、丛志谓为五代朱买臣、近是、若邑之人物、则汉有平当、三国有典韦、北魏有李彦、宋有李惟清、明有陈世恩、陈升、梁鼎贤、诸贤彰羙于前、宜其衣冠秀髦、遗泽之有由来也、 

　　○睢州水道图说 

　　批睢州覆禀 

　　批睢州覆禀 

　　该州境内河渠、有惠济河一道、西自木巳县之赵家楼入境、至柘城县范家楼出境止、计长八十四里、又十八里河一道、自仪封固阳庄入境起、历田家庄、入宁陵县界止、计长一百二里、乃州之干河、他若诸河沟水之汇于惠济河者、有九条、皆州之支河、一横河、西自谭家屯起、下达横河口、长二十七里、一司家河、西自陈家庄起、至郭八庄长六十里、一姫家河、西自本境石家庄起、至平岗长七十里、一蔡家桥沟、自蔡桥至郭八庄长二十里、一寄岗集沟、自北而南、计长二百丈、一鹿家河、自罗家庄至尚屯东、长三十五里、一娄家河、自李家庄至五空桥、长三十里、一王堌河、自罗家庄至五空桥、长十九里一康河、自东城濠至李家桥长十里、是九条、皆汇归于惠济河、无不曲达旁通、宣泄有备、故曩曰称沃土焉、自乾隆四十六年、马家店漫口、河沟渐塞、迨嘉庆十八九二十年、迭遭睢汛漫溢之患、已为黄河淤成平陆矣、乡民占种田亩、弥望黍禾、形迹莫办、查惠济河、上自中牟县贾鲁河分流、下达江南亳州之涡河、源流最远、利泽尤长、乾隆六年开浚之初、题请每年动藩库、耗羡银四千两、为各州县岁修、可谓虑远思深、慎终于始、乃沧桑转睫、岁久不治、黄水决后、无所归宿、能不汛溢为灾乎、使其宽广深通、一如旧制、未必不能消纳汇注、藉补救于燃眉也、今沟河旧址全湮、势不可复、惟惠济河形微露、尚有十之二三、亟宜履勘明确、核实估计、虽一时需费无出、而经营荒度、有开必先、或以为后来嚆矢也可、 
　　按睢州秦名襄邑、属砀郡、两汉属陈留、金始置睢州、以城北六里、有睢水故名、嘉靖二十四年、改属归德郡、西至开封府木巳县七十里、东至宁陵县五十里、东南至柘城县九十里、南至太康县九十里、北至仪封厅九十里、东北至考城县九十里、其山川之见于志者、有恒山驼岗、有梁孝王所筑之漻堤岭、有睢水涣水、波纹五色、又城南六里之汴河、即春秋战于泌之地、今皆湮没、葢以黄河南泛后、沙喷淤涨故也、至古迹如黄门亭、即小黄河、为汉高祖起兵时葬母之处、又旧城内东北隅、宋襄公之所筑襄台、台前有诗话楼、即许彦周故居、又县北二十里之宁岗、相传孔子鼓瑟处县西北三十里、有尹店村、为伊尹游息处、又东涧、为慕容垂追桓温战胜之处、城北三里、为张师德清香馆旧址、旧城西北濠外、有干明寺、宝墨亭、昔苏东坡适岭表曾宿于此、书洞庭春色中山松醪二赋、亦俱无考、惟乡之名人不朽者、汉有唐秉、即东园公、为商山四皓之一、魏有卫臻、晋有卫京襄、宋有郭贽、张去华、张师德、郑雍、许安世、许翰、许忻、元有孙德谦、明有李孟旸、蔡天佑、刘国翰、鲁邦彦、孙坤、国朝有汤斌、皆勋名赫奕、至今彪炳人寰、信乎陵谷有变、而盛德至善、虽没世而民不能忘也、 

　　○柘城县水道图说 

　　批柘城县覆禀 

　　批柘城县覆禀 

　　批柘城县覆禀 

　　据勘图说条分缕析具见实心任事查该县干河三道、应以惠济河为宗、其老黄河、及沙河、俱附惠济河、并由鹿邑入亳州之涡河者也、既经勘明三干河、自嘉庆二十四年后两经黄水刷涤归槽、昔患淤塞者、今俱、深通、诚天予之机、其余沟道则惟三干河是归、至于李铁集沟、今拟于仵家集挑浚、至鹿邑蔡家桥止、明凈冈沟、现于王毛桃庄、议开至鹿邑董楼止、胡襄集沟、现议自夏寨起、开至商邱十字河止、是三水者、又于前三干河之外、各有源流者也、譬如人身咽喉既通、尾闾宣畅、再为宽其肠胃、则一应吐纳、自可过而不留、果能循照顺路挖濠等议、将幅内沟渠、因势利导、实力同心、一体疏浚、较他邑尤为见效、虽小民每难于图始、然明白开导、信而后劳、亦必踊跃输诚、不日成之也、务即查照单开地名、相度形势、令于冬间农隙之时、各就洼地处所、顺路挖濠、顺濠通沟、顺沟通河、以期脉络贯通、众擎易举、勿因田头地角、图利无几、致为积水淹没、所害者大、且一经大水、道路阻隔、往来车辆、势必假道田间、其践踏之田禾、奚啻倍蓰、孰得孰失、试谕农民详细思之、 
　　按柘城县春秋时、属陈、秦置柘县、以邑有柘沟、因名、唐永淳元年、名柘城、五代时属归德、东至商邱界四十三里、西至太康界四十里、南至鹿邑界十里、北至宁陵界四十里、东南界亳州、西北界睢州、境内无山、其水之干流、有惠济河一道、自睢州上朱桥入境、至官桥汇沙河、经两河口、与老黄河合流、计长、七十一里出鹿邑境、由亳州濄河达于淮、又沙河一道、自太康县皮庄入境、至官桥与惠济河合、计长三十里、又老黄河一道、自宁陵县张家桥入境、至两河口、合惠济河、计长七十二里、至褚冈寺洼、双庙集沟、白济坡洼鹚鸯店沟、则惟惠济河是归伯岗寺沟、李滩店洼则惟沙河是归、横沟、慈圣沟、八里营洼、马刘桥沟、姚庄洼、则惟老黄河是归、皆河之支流、又黑里洼、自太康洪河入境、中受姫庄来水、长十五里、流入鹿邑之胡庄、又山台寺洼、东南十五里、经鹿邑境、至淮宁县杨庄、入惠济河、又仵家集沟、自李铁集、中受官庄洼来水、计长四十三里、流入鹿邑之蔡家桥、又明凈冈沟、自王毛桃庄起、长三十七里、流入鹿邑、之董楼、又胡襄集沟、自宁陵夏塞入境起、中受开花店来水、计长六十五里、入商邱之十字河、又明河在县城东、上接商邱沟尾、仍入商邱境、是则各有源流者也、溯黄河之旧、由宁城南入濄河、至亳州而抵荆山口、其故道有二、元明及国初时、尚潴入柘境、自乾隆年间、河南徙后、始不为患、民居渐定、登袵席矣、至邑之人物、除魏之梁习、元之陈思济、明之窦如珠、外见于典册者甚少、其名迹、则三国志载曹操封武平侯、柘为其采邑、左传宋及楚战于泓、即今县北之泓水、又城西北四十里匡城、相传子畏于匡、即此、刘家沟为子路问津处、城东三十里、有吴起台、西北二十五里、有楚王台、霸冈、藏里寺、为项羽藏兵之所、又歇鹤亭、老二□鹤于此、又城西北三里、有双塜、为长沮桀溺墓、志乘所载非尽无据、今则一望平芜遗迹多不可考、 

　　●虞夏永三县水道图说 

　　拟永夏虞三邑沟河挑竣善后事宜 

　　拟永夏虞三邑沟河挑竣善后事宜 

　　查永夏虞三邑沟河前因岁久不治、淤占成田、每值夏秋雨水霪霖、辄有泛滥之患、现蒙抚宪　奏请筹款兴挑、西由虞城惠民沟横河、经夏邑之巴清河、永城之减水沟、东至江南萧县界止、计虞城县惠民沟、自胡家楼起、至秦家庄止、工长八千五百四十丈、又横河自京塜寺起、至虞石易交界止、工长九百七十八丈、共估土十三万五千四百六十余方、夏邑县巴清河、自椅子圈虞城交界起至丁家庄石易山交界止、工长一万二千零三十七丈、又补筑沈公堤缺口、内顾家堤、马家湾、孔家堤、刘家堤湾、蜡梅潭、连家潭、黑龙潭、毛家潭、程家潭、三岔河、十处工长七百四十六丈、共估土二十四万三千八百三十余方、永城县减水沟、自石易境王家庄起、至萧县交界之毛家桥止、工长五千六百七十丈、又补筑沈公堤缺口、内兴国寺、王家潭、郭家潭、李家堤、祝家堤、祝家庄、祝家湾、六处、共工长二百六十六丈、估土十八万一千八百七十余方、除三县各村民自愿挑土十万六千六百八十二方不计外、实估土三十九万七千二十七方、又永夏二县、堵筑缺口堤工十七处、并估做防风二段、共估土五万七千四百五十八方、统共计土该估例加价银、六万九千九百二十五两零、均一律疏浚深通、顺车丸下注、设遇积潦、便可不致为灾、惟沟河之水、本无来源、夏秋则盈、冬春即涸、该地乡民、多于两岸侵垦地亩、或牵车过河、致岸土坍卸河内、日渐淤积、恐不数年间、仍复壅塞如故、前功尽弃、殊可惜也、应请议立善后章程、预为防范、饬县将各段所挑宽深丈尺、刻于小石碑之上、按段订立、一面出示晓谕沿河两岸垦户、见有坍卸之土、即责成随时挑筑、勿任积久淤高、致糜工作、该县每年订期十月、亲往查验、如于碑勒丈尺之内、土卸河淤即传沿河之地户、押令赔补、苐不准格外加派挑挖、致滋扰累、各县亦不得转委佐杂、及吏役往查、以杜需索、并严禁牵车过河、违者拿究、似此办理、在沿河垦户、就近照料、随坍随筑、不过举畚之劳、而各沟河历久常通、自不虞其阻遏矣、 

　　●序 

　　道光五年四月下澣凤生抵归德任三日以所隶永城县境有蝻患亟往捕之遍野萌生□地滋延数十里予曩所至江浙地方罕见此物欲稽案牍以求成法而迄无存者茫乎若迷无可措手乃周历郊原察访舆论以所言试行之相度情形继之以思居两日章程甫定而未捕尽之蝻巳日渐生翅其前议捕法又须随时变通矣经两□之久幸得搜罗殆尽禾稼无伤而不才殚心竭虑遇一未尚派日阅历事辄觉无所适从亦殊自忝何可推以及人然施之则行正不得不告诸来者思患预防以余之临事彷徨为鉴若夫耳目所未及固以不知为不知也是役也鳯生与前署府福太守祥董其成主之者为署永城令高槐业分任为府经历梁淳商邱县丞汪廷仪夏邑县丞刘廷诰试用县丞崔念祖县教谕李璜训导王瀚臣试用未入流程步云吴端章例得备书道光五年癸未夏五归德郡守婺源王凤生识 

　　●河南永城县捕蝻事宜 

　　一设厂十处、每厂人夫或二百余名或三百余名不等、每名每日夫工、大口二十文、小口十六文、又府捐赏钱每名十文、各厂派一委员监督、此捕初生之蝻则然、迨生翅为蝗、围捕无益、各厂之夫、仍如前数、不给夫工、饬令自捕按觔给钱二十文收买、其钱较夫价虽多、而能收实效、因时制宜、总以勿惜费勿虚糜、为第一要着、 
　　一委员派定何处、须于该厂就近处所住宿、以便齐集人夫早作晚散、免致往返躭延、 
　　一早晨人夫未到之先、委员即督率地保、看定蝗蝻聚集处所插立红旗竹杆为记、并每厂专派人夫四名、即于标记之下风处所、用铁鋧木锹挖掘深沟、如月牙式、其沟须宽长而深为要、 
　　一人夫齐集、饬令一字长排、站立沟之上风、对面约距里许、鸣锣为号闻声即一齐动手、平处用巴掌扑打、凸凹处及草深地、用柴帚驱逐迨渐扑渐近、再围成大圈羣驱而纳诸沟内、先将沟底畧铺草秸、俟蝗蝻跳入沟中、复加草纵火烧之、烧毕填土、夯筑使坚、又令人夫站、立此沟之外、另掘一沟、如前法办理、自有蝻之地起、至无蝻之地止、勿使稍有遗漏、打完后、恐未凈尽、再如前法、折回复打、如先由西至东者、后则由东至西、经两次搜捕、便可无留余孽、其巴掌柴帚、须饬地保预先谕知人夫、各自携带、并每厂每日买楷草二三担备用、 
　　一厂地每人夫五十名、派一差役执旗管辖、如该厂人夫二百名、即派差役四名、执旗四面、由此类加、勿使散乱无纪旗上写差役花名、领夫若干、俾易稽察、并每厂派一家丁摠理、以资督率、 
　　一每厂各备宽长芦席一张、两旁以竹杆系之、钉立沟外遮护、再用黄旗四面、派四人分势站立席旁、不时挥拂、仍借备鱼网三张、蔽于下风处所、勿令蝗蝻飞窜、 
　　一收买蝗蝻、每觔若干钱、于何处秤收、须于各厂公寓门首、并各村镇集市、用小告示遍贴晓谕、各委员仍带秤一杆、赴厂随时随地收买、勿令等候、现今永邑十厂、两旬之间、除集夫扑陨焚埋外、共收买蝗蝻、二万壹千余觔、 
　　一捕蝗人夫、勿令拥聚一处、须间三尺站立一名、则踞地宽而收效广、不致虚糜人工、遇有未割麦地、及秋稼滋生处所、只令用扫帚驱逐使前丙诸沟内、不可用巴掌扑打、致伤庄稼、 
　　一各庄有蝗地面过广、四散零星、骤难凈尽应于设厂雇夫扑打之外、并出示晓谕村庄、饬令各地户、自将该地内所生蝗蝻、乘黎明带露、蝗翅难飞时、无论男女老幼、同出捕获、并挖掘蝻子、就近赴厂收买、每觔给钱二十文该地户等、既保庄稼、又得钱文、何乐不为众擎易举、自可捕无遗类、仍将告示缘由摘叙、粘贴于高脚木牌之上、饬各地保掮牌挨庄晓谕、限以日期、搜捕凈尽、如逾限临验、何地有蝗、即提该地户及地保责处并令地甲等、一面将所管各地分晰查明、何地系何户所种计若干亩写于木签内、就地钉立、以凭识认稽查、第蝻已成蝗、方可以此法搜之、若初生如蝇、遍野跳跃、仍须集众围捕、又非搜捉所能为力也 
　　一蝗巳生翅、若以前法筑沟围捕、率多飞逸、又须变法捕拏、应令委员督差保、先勘明该厂有蝗之地、共有若干亩、自某处起至某处止、通盘画计、分作若干、每作为一起、其四面宽长、纤绳为记、令各厂人夫散于该地、挨步前进、沿路搜寻、寻见即扑捉、各携一袋收贮在内、俟袋内贮满、即赴就近厂所、按觔给价收买、其甫经扑陨者、亦一体收之、再令前往复捕、尽一日之长、获多者钱多、获少者钱少、定可励勤惰而收实效、勿庸另给夫工、惟所向何方、必须按循序扑捕、不准间断一处、免致有丢东遗西、并蝗蝻蔓延四散之患、 
　　一永邑地亩、与安徽宿州境内、犬牙相错、彼处蝗蝻未烕、一遇顺风、即逐队窜入本境、畛域难分、现于交界有蝗处所、一律开挖宽沟、并沿沟设立窝堡、每堡派夫役五名住宿、给以灯锣、随时堵捕、堡外插立黄旗、旗写堵捕窜蝗字样 
　　一飞蝗经过、最易生子、无论土地坚松、皆能深入、惟所生处必有小圆洞、如芦杆大、即于其下深掘之、必得蝻子、至次年立夏后十八日、蝗蝻便欲萌生、州县应先期晓谕各乡留心查看、慎之于始、上年积淹之区、鱼虾产子、次年涸成陆地、若无冬雪、亦能化为蝗蝻、黄色者系鱼子、青色系虾子须立夏一月后方生、非比蝻子可以寻踪挖掘、惟责成地保、随时禀报、 
　　一鸭子虾蟇、能食蝻子、须劝该农民、多蓄鳬鸭、勿捕虾蟇、亦消弭蝗蝻之一法、至乌鸦最能食蝗、势难招之使至也、 
　　一世知蝗神、惟奉　刘猛将军、考之常州郡志、载康熙癸未年间吴中传有妇人、趁柴船行数里欲去、自云我乃驱蝗使者、即俗所称金姑娘娘、今年江南该有蝗灾、上天不忍小民乏食、命吾渡江、取鸟雀以驱蝗蝻、可遍谕乡农、凡有蝗来、称吾名号、即可除、倏忽不见、继而常州一带、果有蝗从北来、乡农书金姑娘娘位号供奉祭赛、蝗即驱除等语有蝗处所、当奉行以祈襄之、 
　　一蝗蝻初生、原易扑烕、无如地保恐令派夫扑打、及官役下乡受累、率多匿报、即农民等、或因春花未割、或因秋稼在地、一经集夫围捕、必遭损伤而初生之蝻甚小、所食庄稼无多、得雨仍可长发、延至蝻巳生翅、即可高举远扬、害在他方、与本境转无大碍、故亦隐忍不言惟在州县严饬地保实力稽查、如有前项等弊、立提重惩、 
　　一地方报有蝻生、州县务即亲往、周遭踏勘有蝻之地、共若干亩、速于无蝻之处、四面挑筑宽沟为界、勿使蔓延、一面集夫、悉于沟内扑捕、自易竣事、 
　　一飞蝗过境、落于地内、须集多夫散打、不必围扑、致令飞逸、或用网张、更易就获、总以就地多设厂所收买、使人自为力、各有所图、自必踊跃从事、 
　　一飞蝗过多、扑捕不及应于田间牵一长绳、上系铜铃、一人挽绳动摇声响、可驱之使去、如过境而未落地、则羣起鸣锣放鎗、及施放炮竹驱之、庶不致为灾、 
　　一飞蝗最忌油食、应饬各乡农以水和油、遍洒禾稼之上、可保无虞、 
　　一地方官捕蝗、随从人多、凡差役轿夫、应各制巴掌一根、给与随带、谕令见、即扑打、以钱收买、亦不无小补、 
　　一捕初生之蝻、必须集众围打、驱诸沟内烧毁、及其生翅能飞、则以围打之夫、画饬令散捕、若捕剩无多、零星四散、即责成各地户、自行扑捉、三者勿紊次序、亦无难于凈尽也、 
　　一飞蝗落地处所、可于日间挖一圆大、深坑内贮贮夂秸柴草、昏夜举火烧之、俾飞蝗见光、自行扑于火内、较省人力、 
　　一捕蝗之法、固以收买为最善、然本境与邻封、俱有蝗蝻、若邻封并不收买、难免乡民混以邻蝗赚卖钱文、虽畛域原可无分、而舍巳耘人、究应先其急者、故设厂须各就有蝗之地、查察方周、且有等奸民将厂内巳扑陨之蝗、及树叶土泥搀杂袋内、希图加重者、秤收时不可不验、有则惩之、其收买之蝗汇集一处、即就地筑一深坑、烧毁填埋、以免淆混、 
　　一蝗捕将竣、则捕者愈难、然必凈尽根株、始无遗孽、其时收买之价、或须酌量加增、俾乡民得以奋往捕获、第须查验本境各地蝗蝻、实系稀少、卖者巳渐无多、方可加价、否恐网取邻蝗、赚卖将不胜其应矣、 
　　一捕蝗之日、多系炎暑之时、各厂委员、固须不惮风日宣劳、认真监督、府县为一方之主、呼应较灵、尤宜日逐躬亲廵察、于夫役人等、随事随时、予以恩威并济、令出惟行、切勿怯暑深居、一切诿诸丁役、虽有前法、恐亦属具文矣、 
　　一本境与隔省邻境毘连地亩、俱有蝗蝻、办理最为掣肘、如彼境本系急公协力会捕、自无难于扑烕、倘其意在惜费、观望延挨、一俟长翼飞腾、便可报称凈尽、此念一萌、势必频催罔应、其蝗蝻代为收买、尚属一视同仁、而滋蔓侵寻、窃恐本境转难脱累、州县设遇其时、务须禀明本府、移请邻府、订期亲临会勘、定立章程、各设厂夫、画界分投扑捕、以免推诿而贻后患、 
　　一邻境生蝗、探与本境边界相离不远、务速往查、预于交界处所、挑筑宽沟防备、并雇集人夫于沟外代为扑打、即远出三五里许、亦勿存畛域之见、葢需费无多、而能使蝗蝻不犯本境、为人即以自为也、 
　　一飞蝗落地、或在彼而不在此、疆界了然、若蝻子萌生、在于两县边界、往往互相推诿、谓为滋蔓、殊不知蝻子初生、仅堪跳跃、岂能远越、其为两地均产无疑、惟须亲诣该地、邀同面议会捕章程、各毋岐视、如我处捕实凈尽、而彼处一任玩延、方可禀明本府、移请邻府会勘、亦不必通禀以揭其短、俾全邻谊、若本境并未捕凈、巳欲捏餙而思诿过于人、终必水落石出、两无益也、 
　　一收买、蝗蝻、使人自为功、最易奏效、此项原例准开销、惟一经造报、辗转驳查、每致有名无实、故州县多不愿请领然设遇境内生蝗之地过广、收买之费不赀、州县捐办、力有不逮、势不能不观望延宕、待其生翅远扬、再报凈尽、此飞蝗之所由来也、地方大吏、应察生蝻较多之州县、如果该员认真扑捕凈尽捐买蝗价甚巨、查无虚捏、量予调剂一次、倘敢观望、一任飞扬、报称凈尽者、立即撤参、则惩劝明而人心思奋矣、 
　　一捕蝗必得多委佐杂、能耐劳苦之员、分厂督率、并由县选派勤能之家丁差役多人随往、苐维时每系盛暑、赤日奔驰、从事不易、该委员果能实力办理、应由府禀请记功奖励、至家丁差役、该县亦宜优给饭食、分别勤惰、随时犒赏、方可收指臂之益、 

　　●札各州查办保甲木身 

　　查保甲为自古致治良规、果能实力编查不特戢暴安良、勘灾办赈、通县了如指掌、抑且守望相助、行之久而人知睦让风俗亦可返漓为淳、本府前于浙省署平湖县任内曾力行之、是年即破窃窝巨案、二十余起、盘诘敛钱惑众邪教禀办三十余犯、并从而开荤改教者六百余人历有成效、当蒙 【督抚】 二宪通饬闽浙两省、仿照办理在案、兹本府奉命来守是邦、查核各属疆域、多与安徽之凤颍、江南之徐州、山东之曹单等府县毗连、强捍成风、好勇斗狠、每以一朝之忿、致罹骈首之诛、并有事不干巳、从风而靡、舍命殉人、甘蹈白者、甚至结会要盟、抢奸妇女嫁卖、窃盗拒捕杀伤巨案、层见迭出、豫省夙称淳朴、何归郡民气嚣凌、一至于此、身为民牧、何以自安、因思默化潜移、莫若保甲一法、本府前发有平湖保甲事宜一册、该牧令务须悉心查阅、循照所编次第举行、如有格碍之处、不妨因地制宜、各抒所见、酌为变通、毋庸拘泥、惟委查之员及随从书役地保人等、饭食纸张、一应钱文、昨巳议有经费捐办、不得毫需索民间、并将此次编查系寻常年例之外、各项费用、均经官为捐给、与书役毫无干涉、倘敢索诈及地保派费情事、许即指名禀究、先行出示遍谕乡庄知悉、断不可以安民之举、转以扰民、至乡耆里长必须释其畏累之心、方肯出而从事、或先延在城公正明白绅士、倡行于前、使乡集绅耆、咸知观感、若甲耆之人数众多、难免莠良不一、以礼相延、仍须以法相约、总期随时随事、力除流弊、日久相安、俾里甲举报、悉出至公、不致把持武断、小民动作、咸知奉令、不敢结怨成仇、一俟编查就绪、然后招募讲生、本府率同该牧令、亲赴各乡集、宣讲圣谕、化导愚顽安见、强暴之风、不可变为和亲之俗、深惭表率、实赖劻勷、窃于贤有司有厚望焉、切勿视为具文、仍前诿诸吏役、是所切嘱、文到五日内、该州县迅将所辖四乡村庄若干、系何名目、分晰开造清折、及应否添用委员、如何遵办缘由、先行禀复 

　　●再札各州县查办保甲木身 

　　据覆现拟饬查保甲缘由备悉、本府颁发事宜、前虽行有成效、特须因地制宜、如另户摘编、此地是否能行、且本属多有外来流民、为前册所未载、又应作何安置、均湏筹议妥善、随时酌量变通、不可拘泥成法、惟各邑禀内、有欲不假他手、挨庄亲查者、有以牌头甲长之役、视为卑贱、畏难裹足者、有以该县绅耆、公正廉明者少、假公济私者多、不若责成牌头甲长承办、较易约束者、有选派书役、捐给纸张饭食、恊同地保开载者、所议云云、似于此事始终利害、尚未详审或施措之无方、或使令之倒置、均非深于阅历之言也、查州县一官、命盗词讼、相验踏勘等案、百事待理、岂能专查保甲、累月经旬、置他事于不问、若欲挨庄亲查、必致始勤终忌而后巳、凡事任人则逸、任已则劳、惟任人而兼以任巳、乃能核实、古之保甲每一乡必慎选约正、约副、相助为理、是即任人之意、今人材力聪明、岂能超轶古人之上、而欲一身兼众役、其可得乎、乡甲耆、果选举得人、尽可将该村庄户口、先令查明造册送核、倘其不谙办法、该县与委员、再与督查一二处、告以机宜、俾知遵奉、俟各乡办有头绪、然后亲往抽查、更正舛错、并随时、指示提撕、只令地保将命、母使差役往传、则事皆办而民不扰、众志成城、无难克期藏事、至视牌头甲长为贱役、率多观望不前者、其意殆以一经涉手后、恐公事派累、将与地保为伍、且与乡里匪徒结怨、而好事之辈、则往往以此进身久而把持乡曲、为害闾阎、不可不防其渐、故尊之为乡甲耆以礼貌相延、复以禁约相戒、俾免后累、勿任妄为、且条约遍示村庄、共知举报出于公令、亦不致与乡里为仇、似此委婉代筹、未有不闻风兴起、踊跃以从事者、若以绅耆为尽不足恃、专责成甲长牌头办理、甚而委之书吏、督同地保开载、是犹视为具文、将以一查塞责耳、夫保甲之法立、虽市错杂、乡村窵远、而按籍而稽奸匪不得容留、贫富了如指掌、正不徒目前编查无漏、且欲其日后善恶相紏、故古法必用公正之约正副者、为其声望、夙为乡评所重、一切劝惩得以令出惟行、若责之甲长牌头、何异年例故事、在官以为易于使令、在民亦必视为泛常、岂能冀其举报至公、稽查服众、至于假手胥吏之弊、尤人人得而知之、势将于年例之外、又多一番苛派滋扰、以安民之举、而转以累民、必不可行、或谓乡耆一设、恐其假公济私、殊不知有一利、即有一弊、又岂能因噎废食、总之邑之绅耆、原属莠良不一、昔吕新吾先生云、科目取士、爵禄劳人、授之官职、矢志洁身者几人、实心任事者几人、今一州一县、设约正副、不减三二百人、欲其人人有士君子之行、分毫无私、个个奉法、怨仇不顾、是庶民贤于缙绅矣、有是理耶、惟法度严明、即不择约正副、而约正副自不敢为恶、只一宽松、全不照管、而约正副借法以作奸、虽有贤者、亦不能自保、胥化而为恶矣、诚哉是言、本府前刊发公举约正副条规、特为易其名而优以礼、所以别今之地保甲长也春秋二季换册、州县大堂设席款延、所以优待异于齐民也、免其差徭仍视办公之贤否、分别年分、与以花红匾额、所以奖励而观感也、其有存私容隐、及把持扰害者、或经访闻、或被告发得实、立予斥退、照例治罪、是又于体恤之中、示以惩戒之条也、予夺黜陟之权、仍操之自上、并非任以乡甲耆、便如盘石之不可摇动也、平日绅耆、出入衙门、原易招撞、兹系通邑公事、见必大廷、不令私谒、亦无可为假托之媒、况十室之邑、必有忠信、果能破除障蔽、相感以诚、定无不可见之民情、自有不期然之神效、我若嫉似蜂虿、彼亦视同陌路、上下交相猜忌、尚何事之能为、此事创始本难、不可视为易、亦不可畏其难、苟能力行无倦、任彼万绪千头、我则有条有理、其有不为我所范围者、未之有也、勉之望之、仍将何时经办及所举乡甲耆姓名、先行开折禀复、并前次章程、未经详叙二条、附饬遵照、 
　　一十牌作为一甲、归甲耆经理、如有零星窵远庄分、或不足十牌者、即六七牌、亦可作为一甲、总视路之远近、俾甲耆便于照料为佳、不必拘定牌数多寡、即牌头亦仿此办理、 
　　一十牌为一甲、十甲为一里、某里之下、计有几甲、某甲之下、计有几牌、均湏按次苐编序、如一二三四五之类、其牌头毋许犯有窃拐等案之家充当、如轮值僧道女尼、或家只妇女、及老幼单丁者、亦免其派充、均以该户之下一户承值、将该户仍编入此牌之内、不可遗漏、 

　　●查办保甲告示 

　　本府现在饬属实力举行保甲、所有委员差保饭食、及纸张钱文、一切均系官为捐给、不准书吏差保、毫需索民间、此举一行、实与尔百姓有利无害、除由县出示晓谕外、诚恐乡民未尽周知、兹复摘辑明吕司寇劝语、并开列公举约正、及劝惩规条于后、再行谆切申明、尔绅民切勿畏难虑累、均各遵奉毋违、 

　　宁陵明吕司寇乡甲劝语 
　　公举约正条规 
　　约正劝惩条约 

　　○宁陵明吕司寇乡甲劝语 【酌量今昔情形畧为更易】 

　　说与尔百姓、乡甲之行、有十利而无一害、一则些小事情本约和处、省得衙门告状、受怕躭惊花钱使用、吃打问罪坐监讨保、破了家业、悞了营生、二则挨查外来生人、细密严谨、四方盗贼、无处容身、百姓们无鸡犬之惊、睡好自在觉、三则使本牌人丁、及住房住厂之人、都有稽查盘问、使他不得出外为非、免得他犯了重罪、连累我有窝主之忧、四则钱粮国课、由本约平日互相劝说、催逼早输、免得临时追呼、加利借债、并可省讨粮差保脚饭钱文、五则一约之内、人丁地土、贫富增消、差粮多少、人所共知、只消本约担认、公定由约正禀官、酌定章程、编均徭役、省得书役□奸百弊、捺富升贫瞒粮贻害、六则一约之人、朝暮相劝、彼此相规、大家晓些道理、守些法度、都成好人、说好话、干好事、生为有德之民、死为无罪之鬼阎王见了、也是敬重、七则一约之人、既是年年相与、自然情义浃洽、有无相助、患难相救、疾病相扶持、有事相商量、嫌隙相觧释、异姓结为骨肉、仇雠化为腹心、自不致有争斗酿命之案、纵彼此或有小忿、本约出为调处服礼、免令聚众斗殴、戕伤人命、问罪坐监、生离死别、其成全的不小、入则行好之民、官府以情相体、不忍轻加刑罚、父母赤子、上下有恩、九则灾荒之年、官仓那救得许多、你将平时这多派差徭、及告状使费的钱省积下来、救你一家性命、免得饿死道傍、迯走在外、十则往年凶恶之人、欺你良善、狡猾之贼、挟尔仇嫌、到官时扳窝诬赌、甚有蠹捕指贼、打吓诬执平人、你也百口难辩、谁管你死活、乡约一行、恶人没处存身、善人得以自保、纵有诬执之人、大家连名辩证、凡我百姓、务要十分力行、千年共守、是你百姓子子孙孙之福、 

　　○公举约正条规 

　　一约正名目最古、本系尊称、近因保甲乡约、称谓、混杂、遂以其名为卑贱、今酌改为耆字、或乡耆、或集耆、各从其便、即甲长亦称之日甲耆、葢优之以示区别也、 
　　一乡集耆、必须明白公正、为众所推重者、方准保举、不许用无身家、及平日好事揽讼之徒、混迹其□、至甲耆名数众多、未必人皆入选、然亦须稍晓事体而诚实者为之、不得以市井无赖、乡曲无用之人充役、其前充地保甲长、不得与甲耆并论、亦不准其干预乡约事件、 
　　一甲耆须在百家之内遴选、乡集耆须在一乡一集之内选举、以期近便、易于照料亲切、不致偏私、 
　　一乡集甲耆、如有不才、及受贿狥情、该乡集大众、即随时禀官、立予更换、倘敢武断乡曲、欺压平民、确有事实、地方官审明、除革退外、照料治罪、其有犯法之户、不服稽察、捏情诬告者、加等重究、 
　　一乡集耆、除命盗案、及戕殴成伤者、不准干预外、如遇地方些小口角忿争事情、代为调和劝觧、须立一簿、将某人为某事、经众如何调处缘由、按月逐一登簿、每于季终赴县换册时、携簿呈官查核、即以该地方之安静与否、及有无窃贼窝留、以辨乡集耆优劣、所有乡甲巳和事件、非经复控、有司不得再提讯滋扰、 

　　○约正劝惩条约 

　　一乡集甲耆、地方官不得视同地保甲长、令其点卯接官、及催粮派夫、 
　　一举充乡集耆者、免其徭役、 
　　一每年四季、定期、各乡集耆、赴县换册、州县于大堂设坐、备酒席款延、优以礼貌、 
　　一乡集耆、如能劝化地方、息争安分、并无倚势偏狥被控情事、并实力稽查奸匪、着有成效者、一年由地方官、给予花红、三年送给匾额、五年详请大宪优加奖励、 
　　一乡集甲耆、承值之后、倘因熟识衙门、藉此包揽钱粮词讼、及插身帮讼情事、除立即斥退外、仍照例究办、 
　　一凡乡集甲耆、该地方有命案、不得□连传讯、盗贼案不得责成缉捕、以杜扰累、 

　　●保甲劝戒条约告示 

　　为饬乡甲、劝戒举报、以儆愚顽事、照得保甲之设、非徒欲目前烟户无漏、丁口无舛、且以期日久善恶相紏、守望相助、兹于编查完竣后、特摘录明吕司寇戒恶各条、分晰开明、谆切晓谕、嗣后该乡甲等、同心恊力、不得以私乱公、尔居民等守分安常、切莫以身试法、力除剽悍、共返敦庞、渐臻雍睦之风、永享升平之福、本府切有厚望焉、 

　　吕司寇乡甲戒恶条约 

　　○吕司寇乡甲戒恶条约 【酌量地方今昔情形畧为更易】 

　　朝廷设官满天下、不为管善良之民、那善良之民、他纳粮当差、分毫不少、凶心恶事、一些不为、立身则行公道、积阴骘、见人则深唱喏、高举手、天下要那许多官何用、只为你这不良之民、凶恶的拿刀弄杖、欺凌那善良、强横的倚势恃财、作践那柔弱、奸巧的百计千方、啜哄那老实、朝廷差粮、诡隐延捱、不肯上纳、他人财帛、抢骗争夺、没些廉耻、清平世界、叫你这伙人、混的不得安生、所以朝廷无奈、做一部大清律置五等苦刑罚、设天下大小官员、只为钳束你这伙- 378-1 - 歪人、替那公正善良的百姓作主、随你是何等英雄好汉、朝廷法度、不怕你势要、你就在海角天涯、也拏得你来、就将你杀了剐了、你往那里去、但念你这愚人、生下来时、遇着不省事的父母、失教护短、长大了时、和那不学好的亲朋、乱道混行、日日年年、把这身子十分坏了、自家也不知道自家是甚么一个人、全不觉自家分毫不是、那善良的、见你如臭屎一般、那忍事的、见你如毒蛇一般、谁好说你、谁敢劝你、你就不犯刑罚、也做了个没行止的小人、结了多少冤丸、到你犯了刑罚时、就是个没主儿的身子、任官府夹打牢狱、与你做父母的、也是苦命、招了多少羞耻、与你做妻儿的、也是苦命、躭了多少忧愁、到此地位、悔之何及、我今举行保甲、设立乡集甲耆、先将这犯条款的过恶十八件、明白晓谕你们知道、初犯小者劝戒、再犯及大者、报官、自有乡约之后、犯一件过恶、那乡集甲耆、及四邻耳目难瞒、都是该稽查管束你的人、若再肆无忌惮、禀送到官、断不能轻轻饶你、你们亟宜痛自改悔、做个良善的好百姓、那时做了乡集甲耆、官府也就优待你、地方也就尊重你了、你们千万记着 
　　一子妇顶撞父母、气恼爷娘、以及家可自赡、弃亲不养、致令衣食缺乏者、是为不孝之子、四邻甲耆报知乡集耆、开揭、送官究治、 
　　一卑幼侮慢尊长、兄弟互结冤仇、邻里以小事相争、亲戚以微嫌起怨、甲耆报知乡集耆、即与服礼、仍处分明白、如卑幼两犯尊长者、乡集甲耆、即开揭报官、以凭究处、 
　　一白莲教、无为教、等名目、百家成羣千人为号、持咒畵符、暗结私通、夜聚晓散、或妄言天文、或僣称官号、敛骗钱财、奸污妇女、愚民被其欺瞒、全不知其诈伪、诚可哀怜、四乡甲耆、立即告乡集耆、将传教头教主、开写实迹、挷赴送官、或本教中人、有能拏获真正传教头教主、送官者赏银五十两、其余习教吃斋男妇、限本约劝化三个月、倘仍旧聚会邪说不改者、乡集甲耆体、访真实、报知州县、依律问罪、其四邻甲耆、明知不举者、即系同伙妖民、一例尽法重究、至于、术士邪人、回避镇魇及驴驮神像、头顶佛经、化缘修造者、约中不许容留施舍、违者乡集甲耆、禀官究逐、 
　　一三五成群、焚香饮血结盟、带刀持棍、一家有怨、则同去报仇、上门混行乱骂、见人财帛、则设法抢夺、到官捏证扛帮、或挟骗娼妇财物、盗抢成熟田禾、百端为害、一方不宁者、乡集耆立即率同甲耆四邻、详开恶事、呈报有司拏究、 
　　一暴横凶徒、拏砖握石、擦掌摩拳、气高声粗、无故开口骂人动说打死偿命、或强买货物、或硬生事情、或撒泼图赖钱财、乡约有此等人、不分初犯再犯、事大事小、该乡集耆即同甲耆四邻、连名详开恶事、呈报地方官、尽法处治 
　　一甲中除开酒饭店家歇宿过客、暂时经行外、其余往来亲友、人所共知、若遇面生可疑之人、并非本乡本里、四邻甲耆、查其何处人民、骑坐何畜带何行李、因何相交、来此何干或系白莲道友、或系窝访通家、或系赌博相识、或系盗贼合伙、务要细心盘问、如踪迹可疑、即便密细报官、本甲之人、向本寒素、忽尔钱米丰盈、抑或穿戴物件、非其家所应有、及骤添牲畜、捆载大包衣物他往者、四邻甲耆、均须查问来历、如盘系赃物、即行夺获、会同乡集耆、禀送有司、审讯施行、倘觉察不严、及无故而搜诈者、四邻甲耆、一体重究、 
　　一赁房买卖客户、庄村佣工流民、房主地主、务寻的当保人、熟知来历、方许容留、仍将赁主人口若干、报明甲耆乡集耆、附入保甲册内、家主或一月半月、访问赁住人所干何事、所交何人、如不仔细觉察、致令外来人作贼、或窝藏外盗者、房主地主知情、则照律治罪、即不知情而失察、亦予以责惩 
　　一赌博开场之家、帮闲绰揽之徒、或啜赚幼年破家、或勾引痴愚迷性、彼因乘机阳向阴倾、骗财帮食、四邻甲耆、夺其牌骰头钱、及摊场财物、查其起灭情弊、报知乡集耆立即送官、除将在场财物给与外、仍于犯人名下追银三两充赏、 
　　一造言生事、弄巧行奸、好讲闺门是非、惯贴匿名谣言、破毁人家好事、离间人家骨月、以及挑唆兴讼、写状作词、这等坏心奸民、四邻甲耆、报知乡集耆、初犯当众劝导改悔、如再犯开明实迹禀官、尽法重处、 
　　一兵快应捕人役诬执平人做贼、捆缚苦拷、诈骗财物、公差下乡、打诈需索者、立即指实、连名报官、若畏惧不报者、该乡集甲耆、一体重究、 
　　一士农工商、每日各有生理、如有游食光棍、酒朋茶友、趁会游街、捕鸟鬪鸡、摆摊赌博者、该乡集甲耆、谆切劝导改悔、务敦恒业、如三月不改、该乡集耆开载姓名、于换册时呈官、以凭汇入游民簿内、押令按月应当轿扛等夫、以罚其惰、 
　　一醉酒无德、动辄炒闹、打街骂巷、或子弟生事、父母不管、妇人骂街、男子不管者、四邻甲耆劝谕改悔、如抗不遵改者、报知乡集耆、会同禀官惩治、 
　　一本约曾犯军流徒罪、充往配所人犯、倘有潜迯回籍者四邻甲耆、立拏送官、如违并究、 
　　一如有逆伦、及毁杀期亲尊长重犯四邻甲耆、立即捆缚送官、如违一律治罪、 
　　一戏子、男当女当、花鼓戏、道情走索等项、及不做生活、少壮流民、并游食僧道、乞食棍徒、不分何等人家、俱不许容留、如违将四邻乡集甲耆、分别究处、 
　　一律分良践、所以重乡邻之体也、以后富势家奴、凌贱贫穷老户、争坐争行、平行平骂者、许约中连名禀官究处、 
　　一拐抢他人妇女、嫁卖奸污、或外来贩卖为婢为娼、凡有窝留之家、四邻查明、即告知乡甲耆、率同地保拏获送官、如敢容隐、一体治罪、 
　　一开设汤锅、屠剥耕牛骡马、及销买贼赃、宰杀灭踪者、约中即会同乡甲耆、及地保禀官究治、毋得容隐致干连坐、 
　　右告示条约、仍刻作小本、装钉成帙、各付乡甲耆一册收执、令于每月朔望、在各集镇、宣讲圣谕之后、将告示条约、朗诵一遍晓谕乡民、以期警觉、 

　　●商邱县增订歇店饭铺小店窑户油匠牙行经络各册式腰牌四条 【知县王掌丝】 

　　歇店循环册头 
　　歇店册式 
　　饭铺小店册头 
　　饭铺小店册式 
　　窑户油匠册头 
　　窑匠油匠册式 
　　牙行册式头 
　　牙行册式 

　　○歇店循环册头 

　　正堂　　　　为札饬事案蒙 
　　府宪札饬各歇店设立循环号簿、以备稽查遵照在案、此簿仰该歇店收执、凡有客商到店、务须问明同行几人、并姓名籍贯、来自何处、今往何处、车几辆、骡马驴几头匹、有无货物行李、逐一登明簿内、倘有形迹可疑、即通知地保盘诘禀究、此簿每逢朔望日、循去环来、送县查核倒换、倘敢遗漏、致有疏虞、一经查出、或匪犯在别处供明、曾在该店窝留住宿、定提重处、不贷凛之慎之此谕、 
　　右簿仰　　集店户　　　准此 
　　道光五年　　月　　日 

　　○歇店册式 

　　一行　人　　年　　岁身　　面　　须 
　　系　省　府　 【州县】 人从　 【州县】 来往　 【州县】 去作　　生理 
　　身带行李　　货物　　车　　辆 【骡头马匹驴头】 
　　月　　日进店　　日去讫 

　　○饭铺小店册头 

　　正堂　　　　为札饬事案蒙 
　　府宪札饬各歇店设立循环号簿、稽查匪类、遵照在案、所有各小饭铺、亦招留过客住宿、拟合一体发簿稽查、为此簿仰该饭铺知悉、凡有投宿之客、即问明姓名住址、来自何处、去往何处、有无小车驴头包裹、作何生理、逐一注明、至次日天明、方准放行、如并无行李、形迹可疑、即通知耆地盘诘禀究、此簿每逢朔望日送县查核倒换、该店主人等、倘敢故违、致有疏虞、一经查出定提严究不贷、此谕 

　　○饭铺小店册式 

　　来一行　人　　年　　岁身　　面　　须 
　　系　省　府　县　　村人自　　来往　　去　　生理 
　　小车　辆驴　头　　包裹　　　个 
　　月　　日到店　　日去讫 

　　○窑户油匠册头 

　　正堂　　　　　为札饬事案蒙 
　　府宪札饬编查保甲、散给门牌、系弭盗安民良法、所有窑座油、房雇用工匠、常多外来之人易于淆混、除按名给发腰牌随带外、合行发给循环簿、登注稽查、此簿仰该 【窑坊】 主逐日将雇定 【窑油】 匠某人、及外来亲友投奔住宿、某人年若干岁、系何处人、照式注明簿内、循去环来、每月朔日、送县查核倒换、毋得遗漏、设有疏虞、窝住来历不明之人、一经查出、或被告发、干咎非轻、凛之慎之、此谕 
　　道光　　年　　月　　　日 

　　○窑匠油匠册式 

　　匠　　年　岁身　面　须系　 【省　府　县　　村人　年　月　日来】 
　　伙计某 
　　年　岁身　面　须系　 【省　府　县　　村人　年　月　日来】 
　　道光　年　　月　　　日 
　　该主某 
　　归德府商邱县为札饬事、案蒙 
　　各宪札饬编查保甲、饬令各集绅民、每集公举乡耆一名、按十甲设立里耆一名、十牌设立甲耆一名、查造烟户清册、委员查点在案、所有河堤上下住居本地及外来民人、附近 
　　贵署地方、拟合移请就近查点、为此含移 
　　贵厅请烦查照、祈将移去循环册式二本查收、将在堤上下住、居土夫人等户口、查明年岁籍贯、作何生理、注明册内、将一本移送过县备案、一本存在甲耆处、嗣后如有迁移生故增减、随时添注涂改、按季送交里耆查核、该里耆随同乡耆送县倒换、以凭另给牌册、循去环来、勿使日久废弛、以收弭盗安良实效、宰勿迟滞、望切望速 
　　一移河务分县 
　　商邱县为移会事、案蒙 
　　各宪札饬编查保甲、所有各集市会场牙行经纪多有不察牲畜来历、贪图微用、混行讲价买卖、今各给循环簿、按集会将所卖骡马牛驴、注明是何毛片口齿、某客自某处买来、卖与某人、住居某处、价若干、按月送 
　　贵厅查核、循去环来、汇送过县、以便稽查、拟合移会、为此合移贵厅请烦查照文内事理、希将移去循环册一百二十六本查收、分给各牙行经纪遵办、施行 
　　一移归德府经历司 

　　○牙行册式头 

　　正堂　　　　为札饬事、案蒙 
　　府宪札饬编查保甲、所有各集市场会场牙行经纪恐有不察牲畜来历不明、贪图微用、混行价卖、□行给循环簿稽查、此簿仰该牙行经纪、将逐日某客自某处买来牛驴骡马、若干头匹、是何毛片口齿、卖与某人、价钱若干、逐一注明、循去环来、每月朔望日、送经历厅衙门查核倒换、该牙行人等、倘敢故违遗漏、一经查出、或被告发、定提重处不贷、凛之慎之此谕 
　　道光　　年　　月　　日 

　　○牙行册式 

　　集　场　月　日　　县　　集 
　　骡　　头 
　　马　　匹 
　　各　自　　处买来　　　　　　　　口　　岁卖与 
　　牛　　只 
　　驴　　头 
　　县　　集客　　价钱　　　文 
　　牙行某　　经纪某 
　　计开 
　　油窑匠牌式(见图) 

　　●商邱县增议二条 

　　一牌甲之内如有庵观寺院、及客寓饭铺歇店、另设循环号簿、将每日往来住宿客商、作何贸易、系从何处来、现往何处、或步行、或坐大车、小车、车户何姓名、或骑马匹骡驴、系何毛色、逐一查清注簿、行人或单行、或携有眷属、系何处人、现往何处、或步行、抑或有骑坐、照前查客商式样、注明簿内、其或二三壮男行使小车上载单头妇女、即难保无抢拐情事、尤当认真盘诘、查无别故、即速放行、不得留难勒索、其簿以一月为期、呈送县署查核、其伍内集镇村庄、遇有外来乞丐、该乡地保、严行盘诘、不许存留、姓名籍贯、查明另记一簿、如该地方、遇有案件、随时查察、 
　　一伍内有身为盗窃、并家窝盗贼、及兴贩妇女幼童、曾经犯案之人、俱于册内据实注明、因何犯案、其游手好闲、不耕不读不工不商之人、于册内注明、并无行业字样、以便查其是否改悔、其盗窃奸拐赌博等犯在逃、有眷属在籍者、亦注明某人、因何事在逃、至伍内村庄、设有窑座、其工匠多系五方杂处、即难保无匪徒盗贼、潜藏其内更应留心稽查、该乡甲耆地保人等、务于有窑村庄烟户册内、注明某伍某村庄、有窑几座、窑主某人、窑户某人、烧窑工匠共几人、将姓名籍贯、逐一查清注明、以便查考、其停烧砖瓦之时、即将窑门堵闭结实、俾匪人不致入内潜藏、若久不烧造之废窑、立即拆毁、至村内如有无人住持之空庙、亦即一体将门锁闭严固、 

　　●彰德府内黄县增议四条 【署知县陈凤图】 

　　一各户门牌、一律挨次排编、毋论绅衿兵役商贾寄居土著、不许跳越、以符定制、 
　　一楚旺镇、为通省漕粮开兑重地、船户纤夫并水次搭篷趁食游民、以及小车脚夫、人踪混杂、往来无定、最易藏奸、不可不严为稽查、除过客商旅、由各店户、设立循环簿登记、依期呈送更换外、其小车脚夫、亦令该店记簿报查、其船户纤夫、及水次搭篷趁食游民、专责船埠头、及河下保长等、造册稽查、 
　　一楚旺镇、为通省漕粮开兑重地、船户纤夫并水次搭篷趁食游民、以及小车脚夫、人踪混杂、往来无定、最易藏奸、不可不严为稽查、除过客商旅、由各店户、设立循环簿登记、依期呈送更换外、其小车脚夫、亦令该店记簿报查、其船户纤夫、及水次搭篷趁食游民、专责船埠头、及河下保长等、造册稽查、 
　　一缉捕盗贼、原不责成牌甲、而守望相助之义、则不可不讲、牌甲人等、如有盘获拐逃妇女人犯者、每名赏银十两、盘获抢刼妇女财物强盗者、每名赏银二十两、盘获邻境盗犯、每名赏银三十两、三名以上、赏银二百两、首报贼盗窝家、实有赃据者、分别强窃、酌量给赏、 
　　一游手闲民、最为地方之害、如牌甲内查有无业之人、乡里甲耆、勒令为人佣保、有不受佣者、于循环册内注明、罚令充本村夫役、 

　　●弭盗条约告示 

　　为申明缉盗章程、以靖地方而除民害事、照得本府莅任以来、查核各属、被窃拒捕、及盗刦各案累累、而破获者绝少、是皆稽查盘诘、未清其源、侦缉防闲、不得其法、为斯民之大患、切守土之隐忧、兹保甲编成、特辑明吕司寇弭盗各条、开列晓示、法良意美虑远思深、果能乡甲情联、奉行无懈、官民心一、相与有成、定为乐业之民、永享安居之福、本府窃有厚望焉、 

　　●明宁陵吕司寇弭盗条约 【原本十四条兹酌量地方今昔情形畧为更易辑作十二条】 

　　盗贼源委、不可不知、酒肆娼门赌室、其招聚之由、窑场寺庙孤庄、其隐窝之处、壮年僧道乞儿、其窥探之人、各处闲懒游民、其合伙之辈、夫盗也、设从天降地出、斯无奈彼何矣、彼岂能不与人同里而居、朝夕相见乎、彼生理经营、里人宁不见闻乎、所与交游姓名面貌、里人宁不识乎、纵令孤庄、彼岂无亲戚宗族朋友之往来、其行藏能尽涂人耳目乎、乍贫乍富潜出潜归或消阻闭藏、或毫雄自诧、言动不同、状貌自别、葢谁为盗、谁不为盗、里人办若白黑、日蹑足附耳谈之矣、然而不以闻官者何、彼为盗与我分毫无干、我发盗、其祸旦夕立至者也、故上之责成也严、则里人畏吾法而不敢畏盗、盗虽雠里人、而不敢雠法、里人不畏盗、则盗无所容、盗虽雠里人、岂能尽雠一里之人哉、以是知舍乡甲法、虽圣人无弭盗之术矣、今陈其畧如左、 
　　一禁游惰之民、各安生理、夫不农不商、不工不佣、而游手妆身、乱混闲谈、捕鸟鬪鸡、弹丝蹴踘、此何物也、世未有身恶勤劳、口恣甘脆、不遂所欲而不为盗者、以后不分贫富人家、但有此等子弟、乡甲尽数报官、官为分别乡庄编次、汇置一册号曰弃民簿言天地间之弃物也、谕令乡甲察其动止、如知改悔、由乡甲耆具报声明、现在作何营生、随时查察约束、淮于册内除名、如不改悔、交地保看管、凡差使往来、罚充摃役、该地但有失事、即于此辈根求、不但妨奸、亦驱民务本之一法也、 
　　二严流寓之民、夫流来寄住、皆贫无赖之人、未有不僦人房屋、佃人庄田、依人窑场者、房主地主、先查来历、更择保人、编入庄头、自行管理、仍各造册送官、但有防范不严、地方失事、获盗之日、审系谁家居住者、不分盗窃曾否知情分赃、俱以容隐匪人治罪、有能早知而逐出本家者、犯后免其并究、早知而捕送到官者、俱照获盗重赏、 
　　三逐强壮之丐、除瞽目跛足、及七十以上男妇、十三以下小儿不禁外、其游食僧道、乞食壮丁、或强宿寺观、住持无奈容留、或暂寄窑场、主人不敢诃逐或三五团坐门前、动求斗米疋布、或瞑目硬索饭食不遂、便出恶声、官吏懵不诘奸、闾阎谁不惧祸、为过计者之说曰、此辈不宜驱逐、聚结反为大患、嗟夫、彼不生于空桑、宁无原来籍址、除佣佃经营、习土安业、及失迷乡贯者、听其寄住外、其余一一清还原籍、僧道则令本土住持收管焚修、壮男则令本土里族收管着业、或有司别立安设闲民之法、凶年离散一番、丰年查归一番、律不有发还原籍之条乎、强壮乞人、每郡邑、率不过百人耳、即邻境未肯通行、而严督保甲、不令容留、但系境内失事者、先坐容留之主、则此辈无潜踪之所矣、 
　　四重捕获之赏、诸色人等、但有于刼所杀贼一名、照例免罪外、其有生捕一名系窃者、审实赏银五两、系强者审实赏银十两、获久盗大盗一名者、赏银二十两、获强盗三名以上者、除赏外、仍鼓乐花红送匾、五名者、申给义勇顶戴、专管廵捕、永免本身差役、其银即悬于州县门前、朝发暮收、获盗得实者、准其径取、 
　　五禁淫赌之徒、凡系棍徒、必皆成群合伙、寺庙赌博、或开场之家、收打头钱者、乡甲指实密报、除问罪外、枷号游街拘当苦役、仍重赏告人、娼优之家、但有不识姓名男子、使钱宽绰、情状张皇、即密报有司、审寔则一体重赏、贪财容隐者、事发一体重究、 
　　六缉窝盗之主、夫盗之去住无常、而窝之居住有定、盗之踪迹犹密、而窝之举动甚彰、盗之势大、而窝之势孤、语曰、除蜂摘窝、故窝禁不可以不严也、或曰云集鸟散、亦有无窝者、曰固也、无窝之家、其盗必近、岂能刼掠良久之时、分赃扰攘之后、一更五更之间、自三十里外而来、出三十里外而止乎、故窝能首盗者免罪、获盗者除免罪外、一盗准一盗之赏、诸人能获窝得实者、一窝准十盗之赏、 
　　七宽首盗之令、州县平日下令、凡系父母妻子、及期亲尊长兄弟、但肯首盗、追还财物者、与盗自首同、不犯奸杀俱准免罪、嗣后责令严加管束、如敢再犯、报明乡甲禀官、从重究治、保甲邻里密揭报盗者□获盗之赏、隐忍不首者、盗犯之日、即将容隐之本家、及期亲尊长兄弟等、与本甲邻佑、跟提比较、盗获方准释放、 
　　八密远僻之防、郊关村落、人烟辏集、保甲一严、盗自绝止、惟深山穷谷、人迹罕至、虽无可刼之家、多集行刼之辈、除有庄田、势难迁移、乡党稔知、实系良善之民者、听其孤庄、仍编于保甲之内、倘该庄著名窝藏奸匪、乡甲耆不能约束者、即于邻近庄内、立一团长、令其挨家三三相保、团长统之、一家为盗、两家同首、不首者、别经发觉、团长申呈、两家与盗同罪、其结山为寨者、就立寨长、以保甲法统之、仍以礼义化之、负固为盗者、或招抚而散处之、或堑其山谷、不与民通、或夷井伐木、不使安居、甚者以兵剿擒之、 
　　九清边鄙之民、三界首间、民同里而分属、彼诘则窜名于此郡、此拘则迯身于彼邑、三处之法、不得加焉、而守令互私其奸宄以雠邻、此盗薮也、凡系边境、两下共立乡甲、彼此会行法令、公设保正、凡有盗废、即许所在绑□送官、所在有司、但有回护留难者、申呈合报上司、官吏提究参处、 
　　十练乡甲之兵、豫省民间、多置刀鎗、为防夜之具、积习相沿、不可胜禁、然用以御盗贼、人可知兵、若持以逞鬪殴、俗益滋悍、古者训练二字、原属相依为用、今若于乡保户中久住之家、年二十以上、年五十以下、除佣作者、贫无衣食者、有占役者、不用外、余于十月纳禾之后、三月未农之前、将各壮丁、在城分为四面、在乡分为八聚、官募各项教师、分为十二人、各给工食、使教习之、或两保三保、共觅一人、令其一二处教习弓矢、一二处教习鎗刀、一二处教习鞭棍、一二处教习击掷、每处分为两队、隔日分番、朝食而来、夕食而散、远近酌量、务在十里之内、计一年之后、即可不用教师、令其调艺互习、彼此相传、有司分地定期、亲临观其技艺、或东面与西面、角短长、或南聚与北聚、比生熟、一年赏次能者、二年赏上能、罚不能者、三年罚寡能者、四年而人皆知兵矣、然后各归保甲、自行练习、仍责成约正、随时训戒、非擒盗操演、不许擅用、如是则人人有勇知方、风声所树、四境咸知、将盗怀投死之惧、安敢公然行刦耶、是举也、可以攻战、可以城守、乱时保聚以防家、募时倡率以勤王、至弭盗犹余事耳、 
　　十一责保护之疏、乡甲之内、属乡甲耆者、听其挨查出入、乡甲之外、属房主地主者、听其访问、但有为盗窝盗、听其举报到官、但有失盗、听其率领各甲救护、一甲共置铜锣一面、各家预买大爆竹存贮、其中甲人等、除六十岁以上、十八岁以下、免其救护外、其余壮丁、遇有盗贼打刦、一闻本家施放爆竹、甲中实时鸣锣、村众齐往救护、凡家有铜盆响器、均可敲以助势、但于盗所生获、或扎死强盗一名者、州县官花红鼓乐、迎至公堂、银杯虎酒三杯、当时赏银十两、仍给帖一张、免其本身差役、如获贼一名者、赏银三两、以次按所获名数虎加、 
　　十二明夜廵之法、夜禁之令、以一更三点禁人行、五更三点放人行、禁后放前、凡有行人、除公务急速、疾病生产死葬、执有灯亮者、不禁外、如无灯亮夜行、不分士夫及面目生熟、俱要拘留送问、诸人不夜行、则夜行者必盗矣、盗见无人夜行、难以影射、亦不敢夜行矣、至于夜廵门前可缓而宅后为急、葢门前多空房、无可盗之物、门前系通衢、无隐身之处、盗所从入、宅后常十九也、奈何专击拆于通衢哉、至于集镇乡村、亦当轮流廵夜、即不出户、要须彻夜有声、使知人犬非睡熟也、 

　　●札各州县劝捐义仓木身 

　　本府莅任以来、察看各属田地、向无水利、以资灌溉、禾苗收获、全仗雨晹、且滨临黄河、若值伏秋盛涨、冲决堤防、便成泽国、历经受患、逃亡四散、至今民气未蘓、是天时地利、既不足恃、必湏尽人事以筹之、无如民间积习、鲜务盖藏、纵遇丰年、怠惰者恣意花销、固不复思前虑后、即勤俭者收有余谷、悉粜以易钱置产、不图耕九余三、故偶逢荒岁、贫者不免为饿莩、富者亦一无积蓄、言念及此实切隐忧、适阅、邸报、调任安徽抚院陶、现于安河劝设义仓筹议章程具奏、业奉谕旨允准在案、细绎所议各条、法良意羙、既不经官吏之手、又毋庸出借之烦、积少成多、施者无吝、各保各境、人孰无情、果能仿照力行、尤与本地情形、大有禆益、兹本府刊印告示若干道、签发该州县遍贴村镇、以发其端、至于办理得宜、全在亲民之官、设法劝勉、尽心区画、使知官为此举、系属念切民生、断不致蹈前此社仓等弊、有名无实、谆切晓谕、开心见诚、以示民信、方可观感而兴、若膜外视之、徒以一示了事、无谕捐输之人、不能踊跃、恐并公正之司事、亦必畏累不前、而欲义仓之成也、其可得乎、吾人稽古入官、务湏于地方大利惟怀永图、乃不负生平所学、以本府纳粟之员、禀承先训、尚不甘于暴弃、况所属各牧令、多由科第出身、学有经术、人之欲善、谁不如我、窃于贤牧令有厚望焉、均各遵照、并将如何兴、办缘由禀复、 

　　●劝捐义仓告示 

　　本府奉命来守是邦、察看该地旷野平原、向无塘堰河渠、可蓄水以资灌溉、惟仗雨晹时若、天锡丰年、设于夏秋之间、经时亢旱、目覩禾、苗枯槁、拯救无方、此天时之不足恃者也、且滨临大河、若值秋泛盛涨、一经冲决、侵没为殃、宁睢二州县、固当首冲、其余各邑、亦虞波及、此地利之不足恃者也、稽查志乘、谘访情形、从前水旱频仍、流离失所、至今补苴刁敝、元气未充、本府念切民生、时怀忧惧、窃思我朝厚德深仁、凡遇水旱偏灾、无不发帑开仓、优加赈济、苐国有定制、官家例赈、岂能久逮频施、尔百姓等若不思患预防、窃恐前辙复蹈、后时失所、兹阅邸报安徽抚部、院陶现于安河劝设丰备义仓筹议章程、奏奉谕旨允准在案、其事集掖成裘、行之尚易、其效□荒助赈、利则无穷、用特辑录、开列于后、尔百姓务湏各按村庄、仿照办理、众擎易举、踊跃输将、积存丰年之有余、筹备凶岁之不足、贫者如暂置外府、富者可广助亲邻、寔有禆益、均各□□、 
　　一乡村无论百余家、十数家、总以里居联络者、公设一仓、每年秋收后、各量力之盈绌、捐谷存仓、出者无吝、劝者无勒、或数十石、或十数石、多则一二百石、少则数石、或升米、均无不可、收谷时、公同立簿登记、择一老成殷实之人总管、再择一二人、逐年逓管、仍设立四柱册、分别旧管新收、开除实在、明晰登载、互相稽查、连年丰稔、日积日多、则谷不可胜食矣、 
　　一乡村另户、有难于联络者、或一族、各为一仓、或一族中、每房、各为一仓、或一散户、归入附近邻保、共为一仓、均听民便、总在随时制宜、多多益善、果能一处行之有效、久而他处、自仿照行之矣、 
　　一设仓宜于平地上筑高丈许拾级而登、以备黄水淹没之患、虽所费较多、而非此恐遭河患、仍无益也、且勿近市、湏防不虞、建设之初、仓廒未立、或神庙、或公祠、或老成殷实之家、仓屋有余者、均可借储、但湏夲人情愿、不得强借、一俟谷石稍充、即可另自置仓此条内仓基筑高、系专避河患而设、其非临黄河州县、应仍其旧、 
　　一捐输仓谷、或有湿有粃、不能画一、应公同晒干搨凈、记账收仓、年久又须公同出晒、再逐一过数入仓、以便查考、 
　　一设仓本系义举、司事之人、不容稍有侵蚀、亦不许藉端开销、惟看守仓廒之人、系属雇觅常川在仓、不能不给与工食责令廵查、遇有风雨渗漏、仓板损破之处、立即告知经管之人、及时修理、其余锁钥等项、不得交守仓、人佩带、至修理经费、或于建仓时酌存银若干生息、每年岁修、只准支利、不得动本、 
　　一捐谷既有成效、即赴地方官呈明立案、以免匪徒阻挠扰乱章程、以后收放出入、官吏概不与闻、即里长亦无许越阻、倘有吏役托名稽查、藉端需索、查出照诈赃例从重惩治、 
　　一积谷既饶、止须添建仓廒、不必推陈易新、以求滋长、亦不必春借秋还、以放利息、杜绝纷争、此为最要、惟以余谷置田收租、可并行不悖、然必积谷实在充裕有余、以少半置田乃可、否则不必、葢此谷原为备荒而设、至捷至便、推陈出入、易滋朦混、借出恐难以即归、若置买产业、虽属经久之计、然不能救济目前、亦非急务也、 
　　一每遇灾荒、除官赈之外、总管分管、添择公正司事一二人、计谷之多寡、先尽本村中鳏寡孤独无靠之人、次及极贫、又次及次贫、或五日一□、或十日一散、事竣凭众确算、至家计稍有支持者、不必分给、即小歉之年、亦不必动用、以归实济、 
　　一捐谷之家、此谷既捐、即系公物、遇有灾歉、不得以从前、甲多乙少、致启争端、或先在此村捐谷、后移居他处、遇此散放、不得以曾经捐谷、回而转索、新来之户、从前虽未捐谷、遇有散放、亦应酌给些湏、不得独任向隅、盖各保各境、以乡村为断、虽救恤无分彼此、而谷少人多、亦不得不稍为限制、其各族各房积谷者、则不必以乡村为断、 
　　一年丰时和、劝捐较易、果能积有三年五年之蓄、又不妨畧为变通、邀同衿耆、划分若干、于乡间添设恤婺育婴等会、或于冬间就村庄中鳏寡孤独、与外来无靠客民、量为赈济、亦所以广仁恤也、 
　　一乡村绅士、克知大义者多、自必首捐为倡、如有能捐谷千石者、或捐银千两以上、买谷归仓者、或捐置基产仓廒、及斗斛诸器物、用银千两以上者、均当照例请旌、以资鼓励、倘虑书吏索费、即径赴院司衙门呈明捐数、以便行查确实、立予请旌、不令善举稍有阻格、 
　　一助捐之外、尚有因事乐施一节、如养育男女、祈免灾难、庆祝生辰、保佑延年、及酬神还愿一切善举、尽可输谷义仓、以备荒年救济之用、功德无量、由此扩充、自必羣相兴起矣、 
　　一此谷原因备荒而设、必湏实系荒年米价腾贵、经官勘已成灾、在六分以上、方准开仓散给、倘有地方游棍、藉因歉岁、硬欲开仓分给者、该村众即鸣官究惩、 
　　以上各条、积少成多、各保各境、不经官员吏役之手、而无借贷出易之烦、直捷简便、司垂永久、该地方绅耆、果能实心实力、劝导有成、洵属不费之惠、俾百姓虽遇荒岁、亦可免为饿莩、寔造无穷之福、本府窃有厚望焉、 

　　●札各州县节省徭役木身 

　　查西北之民、自昔赋轻徭重、盖以驿站额设夫马、而无车辆、设遇逓解多犯、经过饷鞘诸差、同时凑集、该州县境内、即无车行可雇、不得不借用民车装运、免致悞公、亦其势然也、惟地方官、若不自加察、将票差任托非人、每于应用之数、加至倍蓰、将以其余、令差保折钱、朋分入巳、而差保持票下乡、又复肆行滥派、有钱者免其当差、无钱者载车守候、一切饭食草料、皆其自备、该乡民车马、系田间耕种、日所必需、坐令失业废时、受累殊甚且、有从中影射、此乡派车足数、复于彼乡持票敛钱者、似此情形、皆非官之见闻所能及也、他若官□幕友家丁、系其熟识之人、经由此地、动辄送给车马、以为□应故事、殊不知南省之船只轿夫、费祗取给行铺、洒派客商、若北省车辆、悉出乡农财力、何可不核实节省、以纾民困、州县于此等事、最为声名所系、易得舆情、倘稍不经意、便为他人中饱、而一身独任怨尤、亦何所为而云然、智者必不出此、除本府衙门、自行查考、非实系因公、概不派应车马外、该州县务将一应徭役、当如何设法节制、编号亲查、并明定章程、按月分乡承值、俾差役无从冐混、小民如期从公、不致糜费羁留之处、迅即详细妥议禀复、想贤有司爱民如子未有不念切痌癏□、凡事尽得一分心、定能受一分之益、仁心仁政、窃为苍生祷祀祈之、 

　　●批商邱县覆禀 【知县王掌孙直隶天津举人】 

　　据该县地当孔道、且临黄河、往来差使、络绎不绝、城内车行仅一处、不敷应用、不得不借雇民车、苐一概责令民间支应、未免舆情难洽、是以酌定章程、凡自用车辆、以及并非因公差使过境需车、均系自行觅雇、其接逓饷鞘人犯、及实系因公差使、始令附近数、村地多之户、轮流支应、预为核定数目、注明签票、给价妥办、其派办车辆村庄、外此差徭、一概革免、在该村民、仅只此徭、并不致于赔累、差役等持有派定签票、亦无从影射、行之有年、民颇相安等语、似尚可行、但差车之多寡莫定、民时之忙隙不同、尚湏细意体贴、随时查察、切勿久而生懈、再访闻各属、向系头役畜车、为各乡代办差使、以应急需事、后索价相偿、苟无利益、何所为而为之、总在本官防范之周、方不致为闾阎之累、 

　　●批宁陵县覆禀 【知县张师德顺天宛平进士】 

　　据该县差徭定立章程、除饷鞘人犯、并河工抢险拉运料物、及委员奉差过境、照例应付外、其余幕友官亲、及上□荐书等项、概行拒绝、所办尚属认真、至派雇章程、系按照该县七乡、每乡分为十野、以野分之大小、计出车之多寡、由署内编立号簿印票、凡遇差需用车辆若干、截给印票、注明何项差使、并数目日期、随到随行、出示晓谕、如查无票内前项事由、及添改涂抹者、许令持票首告、立为究处、立法亦甚周详、自可仍循其旧、惟该县为冲途要道、差使繁多、地瘠民贫、务湏□加体恤、勿稍松懈、致令差冐混糜费病民、是所至要 

　　●批鹿邑县覆禀 【知县梅茂南湖北□城进士】 

　　据该县向分四乡、乡分三十五路、路分大小二百五十七伍、有车可雇者、大小仅二百十五伍、大伍每伍出车一辆、小伍两伍、合并出车一辆、俱按差之远近、分别给价、轮流派雇、周而复始、并于票内载明路伍、此乡此路之票、不能持向彼乡彼路雇车、即此伍之票、亦不能持向彼伍影射、乡间无车之□、俱素谙旧章差保无从勒索、如遇紧要差使、立刻需车、适值远乡承值、未能等候、即通融于近地路伍、将近轮到者雇应、再遇缓差、仍将远乡路伍巳轮未应之车、补码、庶差不致悞、而车户亦无苦乐不均、是以向不编号、亦不指定某乡某路伍于某月应差等情、查该县所禀票内载明路伍、不令影射、并亲查号簿、不假手他人、甚为扼要、惟分别乡之远近、如紧差通融、先应□差、仍令补码一节、自系权宜办法、不得不然、苐恐事多周折、乡民未必咸知底蕴、尚易启吏役高下其手之弊、不可不防、似不若按乡路编号、分月承值、以路之远近、定价之多寡、其乡路伍及月分站数车价、均于票内注明、作为准则、设遇紧急差使、必欲通融、仍照前法办理、但票内亦湏注明、预应一次、嗣后值月照数扣免字样、以免淆混、总期于差无悞、于民少累、惟贤有司斟酌尽善而为之、 

　　●批夏邑县覆禀 【知县陈屿贵州黄平进士】 

　　据该县向届接逓人犯饷鞘、因无车行、不得不雇用民车、系按村庄之大中小、酌定车数、大村三辆、中村二辆、小村一辆、统计合邑共车八十辆为一轮、编号造册存署、挨号指定某村车辆领价听用、次苐轮流、周而复始、该令复畧为变通、以最大之村、一轮受雇四辆、最小之村、二轮合雇一辆、其号簿存署亲查、酌核差事之缓急、并村庄之远近、临时权度等语、甚属允洽、惟时有闲忙、差有长短、此中尚湏细意均匀、且受雇而来、勿令守候、卸差使去、莫稍留难、随时查察尽善寔力严禁、至官亲幕友长随、断不可应酬车马、能却一分情、小民即受一分之益、奉行无懈、毋托空言、 

　　●批永城县覆禀 【新安县署高槐业天大兴举人】 

　　该县为豫省东南、入境首站、差使较多、固属实在情形、若云日日有之、亦未免言之过当、且饷鞘人犯过境、雇备车辆、岂能概以每日四辆、预为定限、或致不敷、从何添雇、倘逢闲日、岂不虚糜、至于起解钱粮、系本县之事、应先期自雇、其余各项差使、非有兵牌勘合马票者、即欲照料出境、亦只能自为捐给、不得擅扰驿站、滥派病民、据称向按二十四里开编册号承值、于票内注明某里某户等名下字样、俾无偏枯、事尚□行、惟前议未分远近、设□紧要之差、适值远乡承值、鞭长莫及、亦湏先为熟筹、或用通融预应之法、俟轮值之时、照数扣抵、仍于票内注明预应准抵各字样、俾书役不致高下其手、易滋影射、断不可以日限四辆、徒事扰累浮多、仍遵照指饬察核情形、另议察夺、 

　　●又批永城二次覆禀 

　　据另议该县差徭现在谕令各集绅耆、自行公议、将集之大小、均匀撘配、其小集分、或三集承值一月、或两集承值一月、大集分、或一集承值一月、摠以八十一集匀派、于十二个月承值、并远近价值、车辆数目、明定章程、注明票内编号亲判、杜其冐混、甚属允恊、苐远集值月、适遇紧要之差、令近集暂行预应、迫其轮值照数扣抵、有无流弊之处、并谕该绅耆等一体妥议、禀复 

　　●批虞城县覆禀 【知县林秉瀚山东掖县拔贡】 

　　据该县地不繁冲、只有往来逓解人犯、及河工抢险派运钱物等差、是较他邑冲途、本为节省、向例按照离城里数、并各车户村庄住址、分为远近中滩四项、差随地出、除　贡物木园、站堤夫滩地、塩磏不毛、并零星小户、以及外境寄庄免派外、现存近车八十五辆、中车七十辆、远车一百六十六辆、黄河南北两岸滩车五十三辆、每年共派车三百七十四辆、分项应差、巳觉浮多、至省城官员来往、非奉马票、不能滥应、该令等上府晋省、尤应自雇、不得派差、若将前项节省、则需用之车无几、再于各乡摊匀搭配、按庄分月承值、编列号票、亲查、畧劳巳力、而克巳财、民之受福、何啻倍蓰、以不忍人之心、行不忍人之政、斯不愧为民贤父母矣、勉旃勉旃、 

　　●批睢州覆禀 【知州汪景焯浙江钱唐人】 

　　据该州自嘉庆二十四五年、迭遭水灾、闾阎穷困、一应差徭、删除殆尽、该牧到任、正值灾后民贫、未便派累、所有饷鞘人犯、及河工差使需用车马等项、均系自行雇备、迄今三年、从未派民间一车一马等语、具见体恤民情、洵堪嘉尚、试思地方官、一年出入之需、何者不资于民力、只此一项、尚复不留余地、于心安乎、诚如来禀所云、每岁出巳财千数百金、若一经派办于民、则乡地之浮冐、差役之需索、或因而涉讼守候、计合境所出之资、何止数倍、该牧能时存此心、为民设想、真循吏矣、岂得谓博宽大之名、且将隐受福德之报、幸终始持之勿懈 

　　●批柘城县覆禀 【知县周联登福建永春州举人】 

　　据该县三十六乡轮流雇用、现巳遵照饬造乡庄清册、编号挨轮承值、按簿亲标、仍晓谕民间查核票标月日号数村庄车辆、不容差役影射、此外交接往来、决不以百姓有用之财力、供世途无益之应酬、并深以百姓喂养牲畜、原以耕□茎畬、倘当农功阣紧之时、一人一畜、出一日差、即少两日之用等语、能以所言、践诸实行、夫复何憾、知必有起而行者、吾将拭目竢之、 

　　●附录河南府偃师县覆禀 

　　本县地处东西要冲、民间差使、惟车马最为繁重、向届章程、系将合境村庄、分为十二处、按月轮支、而每月差使、亦多少不一、是以次年之差、即于上年冬月、令各地保分门龟拈定、以免争执、该村轮到支应之月、令其自保公正之人、与乡地来城居住、一切车马、令其自将上站数目点明照依给付、以免书役浮折、及过往需索之弊、然亦间有绅士在城包办者、至麦失草一层、按照额设马匹、计日筭定、于各乡采买、不过较民问买卖、免令市侩居奇、并设立号簿周而复始、亦于合境轮买、由署按、簿派定、俾免偏枯、而书役亦无从高下其手、此条余以、查办徭役、迄无良法、闻偃师县旧章允洽、官民相安、爰札询之、据周令尹、以炘答复云云、施之冲途、似可革除浮冐滋扰等弊、而绅士乡保、又复从中包揽侵吞、以此涉讼者不少、并录以备采择、 

　　●去归德府任留札各州县木身 

　　本府莅守是邦、查各属疆域、多与安徽之凤颖、江南之徐州、山东之曹单等府县地界毗连、剽悍成风、莠良杂处、若欲久安长治、必先正本清源、惟保甲之法行、不特户口贫富、按籍而稽、且使盗贼奸宄、无从隐匿、果能里甲任用得人、交相劝勉、守望扶持、安见风俗不可返漓为淳、咸感格而登诸上理、久之人情联络、上下相安、为之宰者、真有无为而治之乐、由此讲求弭盗、劝办义仓义学、多设讲生、每届集期、分令会同里甲耆、在于各集镇、宣讲圣谕、均可提纲挈领、次苐举行、虽下手似觉甚难、而得有端倪、亦不形其繁重也又归德一郡、平原旷野、虽无水利、可兴实有水患当除、缘各属境内、河道沟渠、岁久不治、大半淤占成田、每届夏秋、雨水霪霖、遂致泛滥为患、设黄河溃决漫无所归、为害愈不可言、亟宜查勘旧址、择要兴挑、不仅积潦无虞、纵遭黄水、亦可顺轨下流、易于消退、是二者、洵为郡属致治首务、本府下车伊始、即将办理成效之保甲章程、并稽查志乘、寻溯源流、节次札饬该州查办、不啻三令五申、乃经今数月、保甲则惟商邱永城鹿邑柘城四县报举里甲、甫经查办、沟洫亦惟商邱虞永城柘城、劝谕疏浚、工作方兴、固因秋稼登场、农事始隙、亦由各属心存观望、相率畏难、湏知此事为国为民、即以为巳、苐目前振作精神、日后便可享无事之福、我辈稽古入官、读圣贤书、所学何事、况州县为亲民之吏、可以惟所欲为、若于地方利弊大端、不能兴剔、为民父母之谓何、顾名思义能无愧乎、有志者自命固不应如是也本府业将饬属查办缘由、通禀各大宪在案、事在必行、兹蒙恩命、升任河北道、不获亲见其成、用是耿耿、想　贤有司念切民瘼、知必不以本府之去留、致存岐视、如果始终不懈、办理妥速、本府前经禀明各宪、定当切实保举、恳请优加奖励、后之守斯郡者、亦必乐从、本府今虽去位、尚在本省、近有见闻、旧治关怀、决不能置事、之成否于不问也、一俟查办完竣、迅即具禀告慰、至于词讼须随时清厘、勿任积压、且各属差役、率多私押之弊、最为民害、尤宜严密查察、侦知一二、重惩以儆其余、若徭役一事、地当孔道、差使往来、既无车行、势不得不备雇民间车辆、苐恐差役藉票扰累、以少冐多、重迭飞洒折价敛钱、并有门丁亦从而分肥者、小民役重于赋、其何以堪本府现为永邑酌议、按各集分月派令承值即以路之远近、时之忙隙注明价值、及需车数目、亲笔标票、编号存查饬令各属察看情形、仿照办理、凡此皆民牧者、无损于巳、有德于民、不过随事稽查、尽一分心、即受一分之益、造福真无既极、勉之望之、临别赠言、各尽乃职、方今圣主求贤若渴、明目达聪、此日之州县、即他日之司道府也、无自菲薄是嘱、 

　　宋州从政录
