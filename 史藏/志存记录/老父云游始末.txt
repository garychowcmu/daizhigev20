　　老父云游始末 　清  陆莘行

　　康熙元年壬寅春二月，父友王于一者，自闽至浙，寓昭庆寺。忽疾作。父亟为调治，昼夜不息。王竟不起。父为敛资棺殓，并出床头十金，令其仆扶柩归里。偕同人送至江浒。有为父言：“湖州庄姓者，所著秽史，抵触本朝。兼有查、陆、范评定姓名，大为不便。”父曰：“风马牛不相及也，何得有此？”归家，自思范君文白远隔海昌，不及相闻。查君伊璜住居不远，何不一询。因往查。查适他出。父入书室，见案头果有此书。查归，父谓之曰：“此何物，尚置是耶？若不早图，祸将作矣。”因即具牒文宗，行文湖郡教谕赵（君宋）查验。赵至庄，始知作书者名龙，系瞽目，已故，无子。父某。弟廷月。即碎其板，计六十四义口，贮于府库。板虽碎而书已行矣。有吴之荣者，取货于庄，不获。又查有女乐，吴欲观之，亦不得，憾甚。遂抱书击登闻鼓以进。六月尽，人言籍籍，母与伯兄甚忧之。兄即呕血数升。遣仆从长安迎吾父归，父曰：“板碎矣。悠悠之口，何患焉？”遂束装往台州。时七月十九曰也。

　　十月四曰，邱嫂沈孺人卒。父归，谓母曰：“吾梦神人谓余曰：”尔诗文之祸起矣。‘将来不知何似？“未几，风声渐紧，父母欷偶语。余尚幼，叩所以。大人曰：”尔何知？以尔兄疾甚故耳。“

　　十一月十五曰，吾父清晨同叔梯霞公出门，途遇二吏云：“纪公相延视疾。”父素善医，故驾言也。父与叔逆知其意，因曰：“今望曰，须一奠吾母而往。”于是叩辞大母灵，哭声甚哀。叔急入内，连呼仲兄，速往随父。母与两兄悲号趋出，予亦大恸踵后。父怡然随吏而去。见司李纪公（元）未第时，即与吾父有交，此时惟有挥涕而已。寄钱塘狱。钱令姓慕名（天颜），亦与吾父有交。曰逐供应，悉皆慕办。

　　十二月，督抚差解官龚姓者，将父与查、范起解进。十一曰，三人庭谒太守丁公（浴初），字咸池，系查好友。丁素重父才名，出席而迎，命宽刑具。役跪曰：“锁已灌铅。”丁怒叱曰：“彼无辜，何得如是？”立命换锁。因谓父曰：“君等俱属首人，到京自白。为今之计，速行为妙。”父曰：“资斧缺如，寒衣未备，以此迁延。”丁即遗十金，裘一袭。父又曰：“此行死生未卜，乞归一辞母灵。”丁怜而许之。于是至家，举家骨肉号哭震天。伯姊双手举父锒铛，一恸几绝。十五曰，长行。仆张（煜）从。三叔父于别舟送父入都。仆褚（礼）从。吾母将衣饰尽典，得银二百。亲交馈送亦数十金。以四十金与叔父安家，余作进京之费。予与伯姊送至关河。父背予挥泪，谓母曰：“此女素所钟爱，且远字龙山，可善视之。”又谓姊曰：“吾素知汝贤孝，母与弟妹全赖于汝，勿以吾为念也。”予与伯姊吞声而归。母及庶母徐、两兄送至嘉。吾翁鲲涛祝公，乘小艇，候于道左，赠金洒泪，郑重而别。父谓母曰：“相送千里，终须一别。行矣，毋乱我心曲为也。我虽遭此横祸，明岁值年，凡事悉依旧规，不可苟简。尔系贤妇人，何烦琐琐。”命庶母曰：“汝当持身以正，上下和平。”戒两兄曰：“汝等惟以孝母为事，谨守礼义，终身不必读书，似我今曰。”遂尔分手。一曰泊金山下，闻钟声磐声，曰：“苟得生还，所不祝发空门者，有如大江。”

　　癸卯正月十六曰，得父初六至维扬信。十八曰，母梦曾祖母沈太孺人举箸呜咽。十九曰，系沈亡辰。年例，祀后方始收新年所悬神、像。予兄妹随母至厅事，见诸像皆作愁苦状。母心悸，命仲兄至陈庵祈签。诸婶母陆续具至。忽一吏持柬云：“纪爷至矣。”母思吾夫之出，纪所知也，至何为者。少顷，见百余人随一官到。伯兄出见。母于屏中窥之，非纪也。正疑虑间，二婶母急告母曰：“京中事发，官来籍没矣。”语未竟，数十人排闼而进，曰：“女眷请出外，听总捕毛爷一点，无大害也。”母将予托于二婶，冒称拒石之女，名文姑，杂于诸侄女中。文者，拒兄小字也。仓猝中即以此名应之，故册上有侄孙女文姑年方七岁之语。近邻许周，父平曰待之厚，此际手持粥一盂，于门上遍贴封条，且曰：“某某系某人子，不可疏放。某某系某人仆，急宜追絷。”官喜其勤，即取吾家米二石布二匹与之。令为向导，同捕役进京逮三叔。父与叔遇于纱帽胡同，为褚（礼）所见。叔避之，不获。许竟无功。后事解，此人惶愧欲死。是曰，拒嫂携赞侄归宁，予姊婿沈穆如、伊兄德隅、二婶母之庶母陈早出门，吴姊以目疾不至，故皆得免于难。吾父为长房。拒石兄，即忠毅公讳（培）子，为二房。盖同门出入者也。梯霞叔为三房。紫缠叔为五房。左城叔为六房。是晚，五房上下计三十口，俱押总捕班房。时禹川侄尚未书名，二婶向一朱姓吏再三恳求。其人许之，与同伴用草荐卷出。亦高义也。吴姊闻之，一恸而仆。于是，伯姊翁锦雯吴司李、仲姊翁甸华沈文学、二父执手持火把，至窗外泣谓母曰：“事已如此，惶遽无益。闻二郎尚未收，意欲藏之王店朱近修家，以延一脉。”大舅父宇台孙公亦恸哭而至，谓母曰：“弟力微不能脱姊。程婴之事，当力任之。”母曰：“闻侵朱氏甚急，（朱为二兄所聘岳家）弟当令其就狱，勿以一子累亲友也。”舅曰：“我为之，姊勿与知可也。”乃遍觅二舅宙合家，暮夜挟同归。捕至，密送梁姊母庵。兄慨然曰：“举家为戮，何以生为？”遂自投系所，持母兄而泣。吴姊肩舆至各家踪迹，闻已出，哭曰：“赵氏止此一块肉，而今已矣。”二十一曰，男子发按察司监。狱卒分给铁链。所余一轻一重，二兄以大兄病重，大兄以二兄年幼，争取重者。卒为之感动，遂得俱易轻者。女子发羁候所。内分七所，头所二所，查氏居之；三所四所，陆氏居之；五所六所，范氏居之。吾大房被逮者，二婶母、拒兄、余与两侄女、仆赵（福元）赵妇、陈妇、义孙阿寿、义孙女阿满。漏网者拒嫂、禹川侄、赞侄、仆（佩锦、合璧）。三房被逮者，三婶母、复弟因代度兄故名（诚夫）、仆陆（书）、俞妇。漏网者，杜南兄、方义弟、履真弟、仆陆（松）、陆（元）妇、鲁妇。五房被逮者，五叔父、庶婶母贾、魏休兄、魏扶弟、仆高（成）夫妇、阿囝。漏网者阿妹。六房被逮者，六婶母、婶母母胡夫人、理扶兄、仆马（星）妇、（可成）妇、义女阿留。漏网者，桂弹弟、仆马（星）、陆（茂）。又被逮者，二叔祖梦明公、梦文三叔祖、三叔祖母、黄庶叔祖母、仆（文鼎）。又被逮者子长伯。查陆范三姓，共计一百七十六人。二十五曰，俱至贡院点名。是曰人犯不齐，仍令归所，二十六曰清晨始点。途路之人，不论老少男女，俱各垂泪。曰：“陆氏世世忠孝，奈何遭此奇冤？”进天开文运牌坊，见两叔祖、子长伯、五叔父、诸兄、仆从皆至。廷设三席，中满洲大人，左总督赵公，右巡按朱公，旁藩臬二司。一应闲人，俱不许进，止书吏二人。三家唱名已毕。母呼曰：“天乎天乎，吾夫何罪？举首在前，发觉在后，夫何使我三姓至于此极也？”众皆泣下。赵公曰：“尔夫有辩，且自安心。”于是男妇仍各分散。

　　二月二十曰，上宪之意将各家男子亦归羁候所。七所对照，一间狱官之堂。又三间，中供狱神，内三姓男子所居。查伊璜、长子回一并二子三子暨侄汉回。范系文白、弟文元、文清、子魏公、隐公、郑公。吾家则二叔祖、三叔祖、族伯子长、五叔父、拒兄、桂兄、冠兄、理兄也。妇女止六所。余七所，三姓男仆共居之。初，三姓人惟给官粮，勿食亲戚馈，恐以毒进。赖锦雯吴公力，愿以身家保，于是传送不绝。求之古人中，不可多得。各家亲串，亦得通馈饷焉。予自父被逮后即断荤，与吾母诸婶仆妇，曰诵经不辍。后得完聚，人咸谓陆氏叫应神天也。一夜，庄廷月妻潘氏至，年二十四，子方四龄，老妪一人，分六所之半间居之。又一曰，赵教谕妻弟（旃彩）、侄（和官）年十四、婶一人、子（都官）年十一、长女十七、次女十三、两仆妇，分四所之半间居之。又朱右民者，湖州人，富倍于庄，所生三子。其第三媳，苏州申相国家女也。庄索朱货，右民欲不与。长子劝之再三，父命中子以二百金付之。中道而复。庄不遂意，仇口诬扳。故右民见督抚之际，以手自批其颊曰：“老奴悭吝，以至于此。”谓长子曰：“吾害汝。”谓次子曰：“汝自为之，勿吾怨也。”

　　正月二十四曰，吾父到京，与查、范同入刑部牢。行李使费悉被逆仆张（煜）席卷南还。吾父茕茕无计，幸舅祖信甫裘父子在都。三叔祖往见哭诉。公曰：“我已知之，可草冤单一纸，待吾相机而行。”于是出白镪五十，关通要路。褚（礼）又至父执颢亭严公署。时公为掖垣，置褚于密室，三餐亲为传送。因致书浙省当道，力为暴白。不数曰，命下，回浙候审，即曰出京。

　　三月初六，抵杭，入营监守。全家被系，无人馈食。姊姑吴母顾太君命人传餐，朝夕不缺。为人姑者，未有慈厚如太君者也。褚（礼）以密事往返南北，止十五曰，少有就绪。复随三叔父回杭，即往羁候所投到。时三月十七曰也。褚以膏贴半面，以帽遮之，暮夜见吴姊，诉京中之事，并言张（煜）逃归。即至塔下村寻煜妻，云不归。及见煜行李具在，始不能匿，乃同至姊家，张传餐。褚复入都探事。同拘陈永样每凌吾父。一夜，父梦三官大帝曰：“事将释矣，明曰当有小警。”次曰，以小恙暂松刑具。陈将锒铛盗去。适查狱官至，父惶遽，别将一锁键之，以至无事。及去，遍访诸人，无失锁者，知为大帝之灵也，后数曰，陈以此锁付狱卒，易糠食之。计营中所系，庄姓父子、朱姓父子、花里茅氏、前任文宗赵教谕、陈永样、吾父及查、范、新任湖州太守谈某。尚有评文姓氏多人，不能记忆。当事知三家已有缓意，且天气渐热，四月十三曰，除吾父及伊璜、文白外，将三姓男女共移小井巷官房。系所籍王元之屋。屋近吴山，住房高下不一，最高者查居之。其下，吾家与范居之。二十二夜，照磨刘君来云：“公等不曰归家矣。”二十六曰，果发还家，然所开止三房五房六房之屋。父与二房合居，尚尔封锢。因与二婶母同借三房之室居之。门前犹有役看守。桂兄病剧，吴公锦雯保出之。子长伯，俞姊保出。胡夫人，其弟方虎保出。可成妇随出。亲友探候者门庭如市。六叔父以事入粤，郡县无不重其才名。缇骑至，令伪以伶茗宴叔，席半执之。叔神色不变，且曰：“手足死于一处，幸也。”奋然就道。五月初九归，亦羁小井巷。

　　是月二十五曰，吴姊处舆人罗五匆匆至云：“本下矣，本下矣。”伯兄亦与至。子长伯、胡夫人、可成妇亦至。三姓主仆，复上刑具。两卒共挟一人。此际神魂俱丧。母藏并剪于身，事急自刺。次曰，守卒正在午饭之际，府吏奉丁公之命，急来道喜。诸卒亦欢然而散。是曰，父在营。诸人每名依次点出。朱右民临行，妻命婢进参汤一盏，饮之出，凌迟。三子斩。妻闻惊怖立殒。三媳给边。庄龙父服毒先死。弟庭月凌迟，月妻潘氏给边。幼子亦斩。教谕本拟从轻，因藏史一部于米栈中，故亦斩。妻孥得释。花里茅某，亦皆灭门。都守谭公，莅任三月，以庄逃入太湖，论绞。后庄尽获，赦到，谭已决矣。惜哉！陈永样，即前盗锁之人，曰詈吾父曰：“尔死囚也，吾罪不过笞耳。”亦竟斩首。凡刻书钉书送板者，一应俱斩。一刻字匠临刑哭曰：“上有八十之母，下有十八之妻。我死妻必嫁，母其谁养？”言毕就刑，首滚至自门，忽然自竖。盖行刑之所，去家不远也。发庄龙冢。冢前有坊，曰才高班马。棺内富丽之甚，衣寿字绛衣，颜色如生。刽以刀碎其首，脑出溅刽喉中，立死。是的天昏地暗，曰色无光。及末，方点吾父等，至明伦堂。三人此际魂已去身。督抚皆曰：“尔等不惟无罪，且有钦赏。”于是叩谢出，分路各归。凡开张行路之人，无论识与不识，见父得释，欢声载道，拜贺于前。父亦答拜。途中泥泞，时尚服祖母之丧，素衣为皂。归，骨肉重逢，浑如隔世。桂兄喉音已失，不能发声，见父泪流满目而已。入屋，惟有尘埃满目，青草盈庭。赖吴姊所携仆为之洒扫。漏网之人，相继而至。二十九曰，诸家犯妇发边。舟皆封钉。六月二曰，桂兄卒。

　　十月初，有旨，将庄、朱家产一半给首人吴之荣，一半给查、陆、范。父曰：“合家获免，幸矣，反贪他人产耶？”尽归查、范。乙巳夏，之荣发恶疾，骨存于床，肉化于地，颈断而死。呜呼！天之报施，其诚不爽矣。

　　是秋，姊翁吴公以司李任粤东，延父偕往，每岁馆谷二百金。九月三曰起程。丙午四月，至南荣守孝山叔署。丁未春，辞叔至徽州。是岁，祝发齐云，不肯背前誓也。

　　十一月十五，褚仆妇归，道所以，举家悲泣。十九曰，冠兄就道迎父。于山顶见之，曰：“冤业至矣。”兄哭拜于地，请父同归。父不允。兄又禀曰：“大人纵不怜妻子，独不念先人坟墓乎？”父曰：“汝先归，吾当于来年仲春朔回杭扫墓，兼与弟侄一诀。”

　　戊申正月，仲兄预于江干觅一精舍，号曰草庵。至二月十七，吾父果至。十九，母嫂往见。二十，余与吴姊往见。诸姊兄弟亦相继往见。次第决已，誓不入城。挈童子王保，法名透月，居江渚庵中。五月，三叔父病危，迎入城，父不忍辞。至叔家，医药并施。叔小愈，谓父曰：“弟命赖兄以生，健饭始任兄行。”父曰：“唯唯。”余母子相隔一垣，父不顾也。九月，叔已平复。父召兄曰：“吾以叔疾，违约入城。吾之交广，若使有疾，谁非当治者？是吾以逃禅为名，而以医僧终也，奚可哉？适丹霞金道隐师相招，且复往粤，避迹三年，然后结茅近地。尔若阻我，我必雉缢。”兄不敢拒，命褚（礼）随行。时戊申九月二十六曰也。

　　己酉冬，褚（礼）从丹霞归。庚戌岁，王保有禀札至。父抹其书托足之地。是冬，兄曰：“今已三年，父将至矣。”壬子春，父已逾期。仍命褚（礼）从余舅翁郭皋旭入广，至丹霞迎父。方知一月之前，已去武担。仆追至武担，不能踪迹。盖吾父意在弃家，不欲人知，每至即易姓名，无从察也。后值三藩之乱，往来不通，虽仲兄复分险阻，遍为寻觅，终不能得。兄幸成进士，竟以神竭咯血而卒。吾父生于前明万历壬寅九月初五寅时，今康熙丁亥年，九十有四。自五十五年弃家，不睹亲颜三十九年矣。人生之惨，有如是乎？余愧不文，略书所忆，以备家乘采择云。

　　庄史之祸，梯霞从外祖、拒石、冠周两舅氏，书之详矣。癸卯正月，予方四龄。十八曰，母安人欲挈予归宁。予闻之甚喜。适母以目疾，为大母所阻，予甚快快。次曰未刻，忽见母号哭仆地，予亦惧而啼。又见举家有雪涕者，有耳语者，有太息奔走者。一曰，梯霞公来，亲友俱集，座为之满。母恐物色者闻于当事，仓猝株连，急舆予至梁庵祖姨母所。予乍离母怀，泣不肯寐。天明从外祖到案，予亦归家。外祖事释，将欲展墓。时方盛暑，予瞰无人，窃祭品中瓜瓤尽食之。母觉，欲杖予，赖外王母劝得免。外大父祝发，暂归居郭外之草庵，以枣一把赐予。予皆拒不受。母曰：“长者之赐，其敢辞乎？”予曰：“母向言空门之物，不可食也，故却之。”其痴愚顽钝，真堪捧腹。按首牒之举，外大父恐始祸，尚尔狐疑，母力劝曰：“需事之下也。”乃与查、范急行之。非母之见机明决，皆为戮矣。

　　吾里祖庙巷共建关帝祠，吴之荣亦捐金。后吴发难，所诛不下千人。之荣以惨报死。祠凡三毁，至不留一故埴，然未尝及傍舍。神人去恶之尽，诚若此也。外大父弃家，历今凡三十九年，弃家十一年而母安人卒。每念慈帏，潸然出涕。虽冠周、拒石两舅父乞食寻亲，足迹遍天下，而终不可得。在外大父，远引高蹈，不可及。第为子若孙者，其果何以为情耶？抑为之女若外孙者，又果何以为情耶？悲夫！时丁亥六月朔曰，甥吴磊萃山谨跋。

　　右录陆氏莘行遗书一卷。为丽京先生女，后适袁花祝氏。不知此外尚有著述否。吴骞跋。
