蓬山密记
钱塘高士奇
    康熙癸未，三月十六日，臣土奇随驾入都。十七日，至畅春苑即命入内直。十八日，恭祝万寿。二十一日，御前内侍到直庐传旨：“尔在内历有年所，与众不同。今日令尔遍观园中诸景。”随至渊鉴斋，上垂问许久。观四壁图书。转入暖阁，彝鼎古玩，西洋乐器，种种清迥。又至斋后，上指示所种玉兰腊梅，岁岁盛开。时，箓竹两丛，猗猗青翠，牡丹异种，开满阑槛间。国色天香，人世罕睹。左有长轩一带，碧櫺玉砌，掩映名花。前为佩文斋，上憩息之所。缥帙锦轴，陈列左右。亦指架上卷轴，示臣，曰：“皆朕平日所书。近日南巡赐去五百余幅，尚存二千余幅。”又至一处，堂室五楹，上刻《耕织图》，并御制《耕织图》序及诗。仰见我皇上深宫燕寝，不忘小民之依。随上登舟，命臣士奇坐于鹢首，缓棹而进，自左岸历绛桃堤、丁香堤。绛桃时已花谢，白丁香初开，琼林瑶蕊，一望参差。黄刺梅含英耀日，繁艳无比，麇鹿埠麂驯卧山坡，或以竹篙击之，徐起立视，绝不惊跃。初出小鹤，其大如拳，孔雀、白鹇、鹦鹉、竹鸡，各有笼所。凤头白鸭，游戏成群。上曰：“人传此种味美，食之有益，然朕爱其洁白，从未烹食，不知其味。”臣士奇曰：“皇上仁心，推恩万物，无微不至。”白雁笼近水侧，饮啄自如。上谓臣曰：“塞外雁有六种，此乃另一种。在塞北极远，霜未降时，始入内地。瓯脱之人，用占霜信。”过延赏楼、淳约堂亭台相映。蕊珠院向为回楼周廊，今易高楼七楹，中皆轩厂，陈设古玩。上命臣登楼，楼梯宛转，凡四曲折，乃登不觉其高。遥望西山，若在檐左。楼下牡丹益佳，玉兰高茂。上曰：“闻今岁花开极繁。”登舟沿西岸行，葡萄架连数亩，有黑、白、紫、绿及公领孙璅璅诸种，皆自哈蜜贡来。上命各取数枚与臣尝之。谕曰：“可将竹篮悬挂，令干，归遗尔母。”过观澜榭，上曰：“尔尚能记此地否？”臣云：“尚忆创造时大略。”少顷，至东岸，上命内侍引臣步入山岭，皆种塞北所移山枫、婆罗树，其中可以引纤，可以布帆，隔岸即万树红霞处。桃花万株，今已成林。上坐待于天馥斋，斋前皆植腊梅，梅花冬不畏寒，开花如南土。转入观剧处，高台宏丽，四周皆楼，设玻璃窗。上指示壁间西洋画令观。复至雅玩斋，所列彝鼎、古磁、汉玉、异珍、书画之类，咸命观之。古色满前，应接难遍。赐武彝蕊茶毕，谕令：“且退。数日后，再命汝来观。”登舟棹船，二女皆淡红衫，石青半臂漾舟，送至直庐。是日所经，即内侍少疏远者，亦不能至也。
    二十六日，上入宫经筵毕，召臣士奇至养心殿，谕曰：“此尔向年趋走之地，今尔来，仍令一观。”四壁图史，依前陈列，长昼穆清。殿前白石榴，弱技枣犹然郁茂。又塞外取来盘羊，角可为弓。上命近榻前，观新造玻璃器具，精莹端好。臣云：此虽陶器，其成否有关政治。今中国所造，远胜西洋矣。”上赐各器二十件，又自西洋来镜屏一架，高可五尺余．复命将历年诸臣所进诗文，选佳者棒归，交江苏巡抚臣宋荦刊刻。
二十九日，上命内待传旨云：“朕所书《千字文》，曾赐大学士张玉书、吏部尚书陈廷敬，尚来赐尔，连日书经，今日少暇，正在临池，先说尔知之。”
    三十日，上命内侍以御制《千字文》跋稿赐观。跋曰：“米芾书，原无千字文，朕自幼临摹，深知沉着痛快处，令人起敬，所以集成两部。此一部，乃悬小字，其中无字者，朕书补之。虽不能彷佛古人用笔，亦知朕好书之意也。癸来春，南巡，礼部侍郎高土奇，终养在籍，以色笑孝母，莱衣自欢。当年讲筵时，精神少壮，留心翰墨。尝进《春秋讲义》，夜分不寐。今见齿落发白。三十年间，光阴之速，以至如此。朕甚怜之。故舟中书《莱衣昼锦》匾额并《千字文》赐之，以记不忘旧臣云耳。”
    四月初一日，赐下《千字文》一卷，即书前跋于后，又织成夔龙边綾匾，御书“莱衣昼锦”四大字。臣士奇奏云：“本书生，遭逢圣主，年来请养闲居，尺寸未效。蒙皇上垂念微劳，至亲洒宸翰，眷属殷隆，惟有感恸，泪不能止。”因九叩谢恩，赋诗八章。
    初九日，申刻，上步至直庐。与臣士奇谈书法许久。因云：“凡事贵乎有恒，即一技一能，亦必须久而后成其名。朕于作字留心非一日，今觉稍稍有进。”臣土奇曰：“皇上聪明天授，于学问又复用功，臣昔侍讲幄，深知皇上精一纯粹，好学无倦。愧才力短薄，不能效涓埃也。”因命内侍引臣登舟至清溪书屋，观树上樱桃，即令摘而食之。周历宛后亭榭而出。
    十三日早，召至佩文斋赐御馔。恭读御制诗，未刻退。蒙赐满洲桌子全桌，此最隆者，除出师大将军外，无全桌之赐。
    十四日早，赐缀。
    十六日早，至佩文斋，午，方退。午后，又至渊鉴斋，夜方退。
    十七日早，至佩文斋，午方出，又赐满桌一席。午后，至渊鉴斋赐坐，问对许久。上云：“写数字与尔看。”因书七言绝句三幅。夜，方退，面谕云：“尔非有军功战阵之事，而以文章事主。始终诚恪，鲠直谨慎。朕学问实成于尔。今念尔旧劳，故待尔优渥。尔母老，朕不强尔在京。尔须宽心自爱，弗以离朕为念。朕一二年后，仍欲南巡，可以相见。或以诗文召尔来。”又面向左右云：“当日初读书教我之人，只云熟读四书本经而已，及朕密令内侍张性成钞写古文时文读之，久而知张性成不及。后得高士奇，始引诗文正路。高土奇夙夜勤劳，应改即改。当时见高士奇为文为诗，心中羡慕，如何得到他地步也好。他常向我言：‘诗文各有朝代，一看便知。’朕甚疑此言，今朕迩年探讨家数，看诗文使能辨白时代。诗文亦自觉稍进，皆高土奇之功。”臣逊谢。
    十八日午后，召至渊鉴斋，先谕云：“今日只可谈笑，不可说及离情，涕泣使不尽欢。”因闲谈许久。说及律吕如何探讨，颇得其要。有内造西洋铁丝琴，弦一百廿根。上亲抚《普唵咒》一曲。因云：“箜篌，唐宋有之，久已失传，今得其法。”命宫人隔帘弹一曲，又云：“内中人凡弦索精者，令各呈其艺。”次令弹虎拍，次弹琵琶，次弹三弦子，又云：“朕近以琴谱《平沙落雁》勾作琵琶、弦子、虎拍、筝，四乐器同弹。”因令弹之，四乐合成一声，仍作琴音。声甚清越，极其大雅。弹毕，上云：“此宫人自幼精心弹筝，至亡寝食。今已十余年，尽得神妙。”再令弹《变调月儿高》，宛转悠扬，所谓“此曲只应天上有，人间能得几回闻也”。弹毕，内侍设果席于上前，臣土奇设一桌在御榻左侧。上先进酒一杯毕，召臣士奇至御前，上手持金杯盘酒赐臣云：“知尔素不能饮，明日远行，可略饮之。臣奏云：“天恩高厚，臣纵不能饮，当尽此杯。”一饮而尽，叩首榻前。时感恩深挚，泪坠杯中。上云：“今日止可尽欢，弗动悲戚。”内中女优，令尔一观。就坐毕，弋调演《一门五福》。上云：“尔汉人遇吉庆事，皆演此。”次昆调，演《琵琶上寿》，上云：“尔年老之人，不妨观看，莫有回避。”次弋调，演《罗卜行路》，次演《罗卜描母容》，上云：“此女唱此折甚得奥妙，但今日来使演出关目，令隔帘清唱。”真如九天鸾鹤，声调超群。次演昆调《三溪》，上云：“此人乃内教师也。”且屡谕云：“尔在外见得多莫笑话。”次演弋调《琵琶盘夫》，上指蔡邕曰：“此即顷隔帘清唱之人也。”次演昆调《金印封赠》，上云：“此折文词做法皆无取，只取今日吉兆耳。”撤席，赐清茶一盏，命将果桌送臣寓处。上召近膝前，许久言及西洋人写像，得顾虎头神妙。因云：“有二贵嫔像，写得逼真，尔年老，久在供俸，看亦无妨。”先出一幅云：“此汉人也。”次出一幅云：“此满人也。”观毕，谕云：“今日且弗谢恩，明日赐尔物件并尔母之物，总谢。”臣仍九叩御前而退。上令近侍扶掖云：“见尔近日甚瘦，尔年虽五十九，精力来衰，相见有日，家有老母，宜一路
欢喜而去。”
    十九日早，召至渊鉴斋，先赐早饭毕，召至榻前，面谕许久。出渊鉴斋户外，赐上用绒帽，上有金刚石绒色龙缎袍，石青四团龙褂，命近侍为臣着之。赐臣母八团寿字衫一件，青（犭软）披风一件，上有玉结东珠坠子一双。内造龙缎四联，上用宁绸二联，绫四端，春绸四端，上用土木参二斤。谕云：“乃朕自用之参，此处只此二斤，余皆备费用者，故不多赐。后再害与尔。”御书五幅，内一幅“御制咏杜鹃花賜高士奇。”盏有寓意者。西洋画三幅，牙合三枚，杏木根香几一张，御制磁佛二尊，《古文渊鉴》一部，海白菜一合，以其可愈臣母痰瘿也。着衣毕，命在帘外叩谢，谕之：“见尔感涕，联亦难忍。”复解上自佩鼻烟壶二枚，并鼻烟一瓶，赐下。命?宫首领内监送至苑门外。此时不觉大恸。上遗内侍慰谕再三，复命皇十三子送至苑门。午刻，至皇太子处。时，皇太乎将至御前，见臣士奇，仍回辇入宫，召至榻前。慰问再四，赐直言律诗一曾，南陵春永匾额绒帽一顶，有金刚石安蓝龙缎袍，红青四团龙褂各一袭。又欲赐鞍马，以舟行辞。复命侍卫四格，与近侍局进朝送重。又令备皇太子自骑走骡，送至通州。少顷，又追赐鼻烟盘四枚，鼻烟一罐。
    高文恪被圣祖殊遇，此其纪思所录。宴赉稠渥；宠礼优异，即是可见矣。此编本无刻本，兆蕃曩从文恪六世孙、升伯先生游，亦未得睹。今先生已下世，？嗣云阶秀才，乃出此见示，则恪七世孙矣。先朝感遇故家文物，洵足珍也。上虞符轶群徵仕录文副畀兆番？之。速记。时光绪丁酉九月。
