新民公案 明 吴迁



新民公案

第一卷

郭公出身小传

按：公吉之泰和南乡人。公之先，累世积德，好善乐施，雅重文学。传至公之封君孺人，身虽以编户殖赀为家计，而乐善之心尤笃。公生于世庙壬寅之岁，年甫食食，即能默诵《孝经》、《曲礼》，九龄出就外傅，颖悟迥越类萃。博猎经书子史，日记数万言，饶为之。迨成童，业举子业，锋刃便自逼人。督学使阅其文，即知公天下士也，庠于府，群儒辈莫不宗师之。内子欧阳氏，恪闲姆教，听从婉娩，而敬戒兼备，有古野断机风度。穆宗庚午乡试，公以《易经》入彀，魁于燕京。辛未会试，公赴礼部，时江陵张公主试，陈吉□、张洪阳同为考官，公复于邓新建文节公榜，取居第六。是亦易之二卷也。观政刑乡庭试，愿求外补，以展致君泽民之略。铨部，嘉其有志为民，补员建州节推。公自入建，仁明智勇，并运彰殚，毫无假借，柔不茹，刚不吐，真所谓不赏而民劝，不怒而民威斧钺者。其二千石乃江邵公廉，居官殊无治行，未免以封靡刻敷闻，公独镇之以勤谨和缓。每从代巡简阅，入闽刑赋，至一郡则一郡神明父母，尸祝之称之为「一路福星」也，称之为「召父杜母」也，称之为「来何暮」也，甚至称之为「宁为刑罚加，毋为陈君短」也。三年考绩，公以耿介不阿，见忤当路，左迁燕台监丞，品秩虽丞，而大司成则不肯丞之。《圣经贤传》曰：「率海内士子，朝夕明听，其耳提面命，继往开来，德造豪杰，不既宏深乎！」文教益茂，转为博士，翊赞皇酋，文风丕振。时广之潮州缺刺史，皇上悯潮民素苦于贪残，即擢之莅潮。诸缙绅都门祖饯，一时荣何如之。当日宋仁宗劳大参赵清献出守成都，非黜之也，为蜀民计父母也。公之刺潮，盖先后一辙矣。五年在潮，省刑罚，薄税敛，抑权贵，屏佥刑，不惟十县属吏清正惜民，而岭表十郡同寅亦何不是则是效。节财爱民，奉公守法，皆不敢见短于公。正已而物正。昌黎化鳄暴，公殆昌黎之复生欤？及其去任而升两大中丞，潮人奔走悲号，无计挽留以遂借寇。况钟守吴一十九年，民不忍释。公之深仁厚泽，其又过之乎！公自入浙，分巡杭、严、武林，诸郡多不育子女，而亲死火葬。公到即首示以孝慈，甚至三谕。不从则重绳之以法。悉洗其不美之弊俗，而焕然孝慈遍洽。公其大有造于浙民欤？任满入朝报政，三法司嘉其廉公有能，学邃德广，蕴坐平之，而且中贵不敢梗商贾，倭夷不敢扬海波。黄福在交六年而六年化，公居闽两任而两任治。他日郭尚书非他人，必公也。庚子春，四川首杨应龙，贼杀五司七姓，入寇綦江。朝庭以西北有警，起公巡抚云、贵。公毅然以平虏自任，督五路大将军，荡平贼垒，歼厥渠魁。即其反地，开立遵义、平越二府，总隶八县、二州，公不惟扫除百年强虏，而开疆展土，厥勋良懋哉。其冢子孔建、二子孔阳、三子孔潮，皆善之人杰。语功名，仅拾芥耳，指日行义达道，则立朝大节，经纶事业，当不让唐时汾阳王下矣。

　　公今已陟公交车，坐部就列，其成德大业，宁有既邪？公有五省新民之治，风闻难以枚举，姑取其折狱明刑数百条，开列于左，庶薄海内外，亦知我公新民之所自云 



　　富户重骗私债



　　浦城县北乡九日街，有一乡民刘知几，因郡知府命他为北京解户，解银五鞘入京。刘知几因缺盘缠，托保立批与本乡富户曾节，借出纹银一百两，前去过京。知几领得银来，遂别家中，到府押鞘，前往京去交纳。来往耽搁一年。旧年八月出门，今年八月始回。且喜平安无事，入府缴了批文。适家中时年大熟，遂将田上稻谷粜银一百三十两，竟到曾宅，完纳前债。曾节喜其老诚，留之酒饭，忽值刘家着人来叫知几回家干场急事，又值曾节被县中催去完粮甚紧，两在忙迫之中，曾亦忘写受数，刘亦忘取借批，两下就此拜别。不想过了数年，曾节在帐簿中，寻出刘知几亲笔借批，陡然昧起心来。实时着家人，到刘家索前银。说他逋欠多年，怎么不完。知几见他家人来说，一时忘记。少间忖得，即答曰：「债无重取，罪无重科。前年本利，尽数完纳。止因你家主往县事迫，我又归家甚紧，特未上簿，未取原批。此乃人心天理，尔去拜上家主，昧心事做不得，头上有青天！」家人只得回去报知主人。曾节又着人来取。刘知几见他再来，遂闭门不理，就道：「尔家曝了天理，就是知县上门，我亦不该重还。」那家人无奈，亦只得归去，报与主人知道。曾节初时只说：「刘不记忆。谁知弄假成真，遂具状告于浦城县朱大尹台下：

　　告状人曾节，系三十九都民籍，告为地虎蒙骗事。曾苦治农产，积蓄赡命银壹百两，预备葬资。地虎刘知几，领府钱粮、元宝五鞘解京，称言缺少路费，串中王玉七，蜜言立批，尽行借去，约至本年交还。不料虎食无餍。自京抵家，公然延挨，不理屡取，扬言已还。银上百两，身命所系，文契血证，债敢重科？恳乞仁天，追银活命。上告。

　　朱大尹接了状词，细看一遍，即票差承刑前去拘刘知几，前来对理。知几见拘，即写下诉状，赴县诉曰：

　　诉状人刘知几，甲年在籍，诉为平空黑天事。身充解户，托中借银是实。彼年京回，八月初三即将银本利一百三十两，一并全完。两因忙迫，彼无受数此未取批。节欺乡民愚蠢，又无证据，故执前券责偿，哄告爷台。银上百余，五年寂不来催，明欺原批在手，得肆虎吞。恳乞劈冤，生死感德。

　　朱大尹看了诉辞，即叫曾节到堂对理。曾节曰：「小人全赖此银活命，今被刘知几尽行骗去，一家待毙。望乞老爷申冤！」刘知几曰：「小人彼年八月，委实本利全还。只是曾节见无受数，尚存批文，故来重取。」大尹曰：「借银既是实，则欠银亦是实。但或还本还利，必有一欠，未必两还。尔莫昧心！」曾节曰：「莫说本钱，就是这几年连利钱，分文也不肯还。」知几辩曰：「焉有一百余两银，借五年并不提起？」曾节曰：「焉有还了银子，不取批文，不写受数，并不凭一中人？」两下争辩起来。朱大尹大怒，即将刘知几责打十板，押出要完前银。刘知几延了半月，只是不还。曾节又来催状，朱大尹怒曰：「乡间有此刁民！」拿刘知几到衙，又打十板，骂曰：「莫说曾节之银，你不肯还，就是我押你出去，你亦延挨半月！」吩咐手下：「把这狗才监起追给。」刘知几听得要监，乃告知县曰：「限小的出去三日，办银来完。」大尹准限。刘知几走出衙前，思量半晌。自忖只有府中郭四府，善能为民申冤。实时搭舡下府，明日五鼓即写状，到理刑馆郭爷处去告：

　　告状人刘知几，系浦城三十九都民籍，告为捞救事。前年身充解户，凭保明借同乡富户曾节文银一百两正。京回，彼年八月初三，连本利一百三十两，一并完足。祸因促归，未写受数、未缴原批。不料，豪乘两隙，捍捏告本县。县官不理，只是追银。小人冤不得申，奔台控告，乞怜申冤，衔恩无任！

　　郭爷将状，从头至尾，详阅数次。问曰：「你果借银还银，从实说来，我好断理。」刘知几曰：「小的借银经今五年，若是未还，岂得到今天不取？只为当时事忙，未讨得受数，未取得借批，酿成此祸。县中朱爷一时被他瞒过，望老爷青天，代小的申得此冤，万代感恩！」郭爷曰：「尔不要吊谎。」刘曰：「小的吊谎，就该万死。」郭爷曰：「也凭不得尔，且把收监。」禁子带刘入监去了。郭爷即吩咐承发房写下一纸拿强盗窝主牌票，说道：「本府已拿得劫人强盗周同、蒋异，供得窝主系浦成三十九都曾节，金银财物，悉藏曾家。仰该县速拘犯人，连赃解府听审。承差捕盗游信。」游信当堂领得此牌，就带三四跟随径到县堂下了公文。朱大尹看了来文，说道：「曾节原是富户，怎么干这勾当？莫非这人果反？前日刘知几一场公事，却不是我误他？」乃即发县差两个，同府差四五人执票径到曾节家中。游信问曰：「谁是曾节？」曾节答曰：「小老便是。」游信取出铁链，登时锁了。曾节不知来头，乃曰：「愚老平昔无事干犯府上，长官何事锁我？」游信取出牌来，望曾节面上一掷。曾节取牌一看，见是强盗扳他窝主，乃对公差曰：「这是白日黑天！但官差吏差，来人不差。」即整酒款待，府差每人打发一两县差每人三钱。即收拾家中生放银两及流水逐日帐簿，同差人径赴县中。知县发牌，起解入府。游信进馆禀曰：「拿得窝主犯人到了。」郭爷叫带他入来。郭爷一见曾节，连说：「好个窝主！看此人横恶，不消三推六问，取赃上来，验过便是。」曾节哭诉曰：「小的银虽有数两，却是自已经营得的。原有流水簿两扇记载逐日出入，并无丝毫外来之财。望老爷观簿，便知端的。」郭爷曰：「拿上簿来。」先观出簿，从头详查。只见一行载道：「癸酉年八月十一日，刘知几解粮上京，借去纹银一百两正作盘缠，凭中叶文。」又观入簿，寻至内中一行，又载道：「甲戌年八月初三日，收刘知几本利文银一百三十两，大小六锭，知几自交无中。」郭爷观罢，将簿发与曾节，叫手下取粗板过来，将节打下二十。打到十五，曾节忍痛不过，喊曰：「小的委实不是窝主，爷爷忍把屈棒打死良民！」郭爷曰：「你不是窝主？」叫禁子取前日那强盗来对辞。禁子取得刘知几来到，曾节见了知几，便问曰：「尔是强盗，尔自承当。何得妄扳我做窝主？」知几曰：「尔不是窝主，怎么昔年还了你一百三十两银子，尔平白在朱爷处结告，更与我取？」曾节曰：「那时有借无还，我来告尔。」郭爷曰：「这个老畜生，一发该死。尔那出入簿，俱载明白，何得昧心骗人？本该重打，看尔老面，罪却不饶。」曾节情知理亏，低头画招。郭爷笑曰：「这刁老畜生，我若不把窝主扳尔，杀死尔也不认。」即援笔判曰：

　　为富不仁，见憎于阳虎。取之有道，不犯乎明条。执故□而重征。欲以一手掩人双目。特无凭而勒算，将为愚人可以术笼。曾借刘还，取予自当。券存再骗，财利迷心。据出入簿，曾节不合，乘机构衅还两次债。刘岂肯畏法从奸？利银三十两，给断还刘以惩曾之科骗。罚谷五十石，交纳上官，以儆曾之横豪。县官朦胧不决，罚米七石。知几冤恨得伸，释之宁室。 



　　断客人失银



　　建安县大州园范达，以磨豆腐营生。一母一妻，勤苦持家。三口只是安分度日，并无嗟怨。一日，年至十二月二十六日五鼓，其妻陈氏呼之起曰：「人家俱在备办过年物件，我知尔虽贫，亦要早起，做几作豆腐去卖。倘攒得分毫，亦好买些柴米过年。」达听妻言，即来往河下挑水做豆腐。天尚黑暗，走到水边，却在人粪边脚踏着一银包，将之举起，约有两斤多重。达想：「此是谁人早起净手掉落在此，且待他来时还他。」候了多时，不见有人，乃挑水归家。放下水桶，将银报与母、妻。其母王氏曰：「我等□母，这等小心做生意，尚讨不得吃。这银子一定是甚么客人归去，起早失落在此。客人这银子是一家待命。尔若拿了他的，他寻不见银子，或是赴水自尽，或是一家埋怨。尔可速将此银，送在原处去还他。」范达听母之言，连忙执银走到原处。只见一客人走在那里啼哭寻银。范达向前问曰：「客官为甚啼哭？」那客人曰：「我是徽州人汪元，在家将田典得三十两本钱，打漆在你府中卖。昨日收得本利银四十余两，包作一包，清早起来大便，一时遗失，不知下落。若有人搭得，我情愿与他平分。」范达曰：「尔银是甚么包的？」汪元曰：「我银是青绢包袱包。」范达曰：「我才见人拾去，你肯分一半与他，我便引你去见。」范达乃领得汪元到家，便报母亲曰：「我寻得银客人来了。」一时轰动，两边邻里俱来观看。范达即拿银出来，对汪元曰：「凭众人在此，我也不要你平分，你只把四两与我做本钱也罢。若我日后做得好时，这四两亦奉还你。」汪元不得银到手，实时许诺。范达递过银子，汪元便将银收起说道：「这银俱是整锭，难以凿开。我店在临江门，你同我到店中，取银与尔。」众人见汪元欺心，大家骂他：「你这客人好不知礼！先前许分一半，如今连四两亦不肯秤。若到尔店中，我想一分也无。今日我众人在此，范达亦是一片好心，你可将银出来，剪四两与他。」汪元陡然变色曰：「范达与我讨银，干你众人何事？」众人不忿，揪倒汪元，乱打一顿。汪元翻转脸皮，反喊叫地方说道：「范达抢他客本八十两，欺凌孤客。」大家扭到府上，正值邵廉知府坐堂。汪元即口告曰：

　　「小人徽州客人汪元，贩漆在爷台发卖，得银八十五两。年终促归甚急，五更独自出门，陡撞恶棍范达挑水，怒身撞倒他水，扭身乱打，乘浑抢去漆银罄空。彼时喊叫地方，追出原银一包，只得四十五两，余有四十，吞归不吐。众人偏证无银。自忿财命相连，若无前银，一家俱死。万乞天台作主，殄恶追银。」

　　邵爷听了口词，乃问范达曰：「尔怎么抢去他的银？」范达曰：「小人五鼓间河边挑水，天黑未明，在于人粪堆上脚踏着一绢包，不知银有几多重。彼时只在等候交还，候久不见人，挑水归家复来寻人。偶见汪元啼哭寻银，小的即认拾得，汪元即许分一半。领元到家交还，元得银入手，先许四两后分文不与。众见不平，将他乱打是实。今不与银，反陷抢夺。望乞做主，究申冤枉。」汪元曰：「范达一片假辞！那有人拾得银子，肯平空认帐送还？」范达曰：「小的本是好意送还，反遭冤陷。」邵爷曰：「此银一定是尔偷他的。如今还他四十，则那四十不消问了。若是拾得，怎肯拿出？尔速去取那四十还他，免受刑法。」范达曰：「小人委实拾得这包银子尽数还他，那有八十？」邵爷怒曰：「狗才不打不招！」实时喝令皂隶重责二十。范达有屈无伸，打得皮开肉绽，叫苦连天。汪元曰：「望老爷念小的异乡人氏可怜，追银不得，不得还乡。」邵爷曰：「范达尔这强盗，好好把银还他！」范达曰：「小的真个一厘未得，把甚还他？」邵爷曰：「且把这狗才监起明日再问。汪元推在外面伺候。」范达家中母亲、妻子听得儿子打了二十，又监禁在监。思量无计，婆媳乃头顶黄钱，双双满街拜天呼屈，说道：「我只有一个儿子，要他活命。今日监了，坑我三口活活饿死！」一边拜一边哭。看看拜到大中寺前，忽撞着郭四府爷来，婆媳回避不及。郭爷叫皂隶带那妇人前来问他。王氏、陈氏跪在轿前，将拾银情由细诉一遍。郭爷知其冤枉，乃吩咐王氏曰：「你不必拜，我去放你儿子回来」婆媳磕头去了。郭爷乃亲到堂上，单请范达一场公事去问。邵公畏郭公，即在监中取出范达送入馆去。郭爷坐馆，细问范达缘由。范达细把始末缘由，从头至尾明诉一遍。郭爷密吩咐曰：「霎时取那客人来问，尔也要受些刑法，就认偷了他银，去家变卖妻子还他。尔将妻子送开一日，我这里把四十两银与你拿去，你说卖妻子来的。那时且看他怎么理说。」吩咐已定，即出牌唤汪元听审。汪元入到馆中，郭爷问曰：「范达怎么抢了你银？」汪元曰：「小的卖漆银八十五两，廿六日五鼓赶回家去。突撞范达河边挑水，嗔小的撞倾他水，因此扭住小人乱打，便抢去客本一空。身赶至家不放，众人劝解只还本银四十五两，余有四十，定然不还。小的银命相连，故此结告邵爷，得蒙追给。今蒙爷爷提问，又是青天开眼。」郭爷叫取出范达来问。取得范达到台，郭爷骂曰：「你怎么抢了客人银子？」范达曰：「小人拾得他银一包是实，彼时他许与我平分，后赚银入手，一厘也不分与小的，两邻不肯，将他打了数下。他便在大爷处诬告小的，望老爷推情。」郭爷曰：「想尔卖豆腐为由入他店中，见他出外大便，你便带来是实。还他一半也是实，还有那半怎么不还？狗才好胆！」范达曰：「小的原未偷他的。」郭爷曰：「贼骨头，不打不招！禁子将夹棍夹起！」范达见夹，即忙招曰：「小的情愿去家卖妻子赔他。」汪元曰：「我只要我原银，那里要你卖妻子！」郭爷曰：「皂隶可押范达到家取银来还汪元。」皂隶押得范达到家，密把郭爷事情与母、妻说了一遍。母曰：「既是如此，尔可速行。」乃将妻子寄去个家，故意在家推延。汪元又催郭爷曰：「范达去了一日，并不取银来还小的，明是欺负老爷。」郭爷叫该值皂隶过来。丁申向前，郭爷即批手，速拘范达完银。丁申走到范家，只见皂隶已押范达出门，乃同带见郭爷。郭爷骂曰：「狗才怎么去了许久？」范达曰：「小的变卖妻子，得银十四两，后又在各亲戚家揭借，共凑四十两来秤，因此耽搁。」郭爷曰：「拿银上来。」叫吏对过，足足重四十两。郭爷曰：「我若不用刑，尔便骗了汪元之银。叫汪元补领来领去。」汪元实时补领状来。郭爷发银与汪元，因问曰：「此银是尔的不是？」汪元曰：「爷爷青天！此银果系小的卖漆之银。郭爷曰：「此银范达说是他卖妻子之银，怎么说就是你原银？只怕不是你的，看错了。」汪元曰：「小人手中之银，怎么会错。」郭爷始起身大骂曰：「这等欺心畜生！我郭爷之银，你也思量骗去，莫说范达尔不骗他。这银是我内库取来之粮银，你也认作你的。这等可恶，叫皂隶选大号粗板过来，与我重责三十！」汪元情知理亏，哑口无言，低头受刑。皂隶打了三十，郭爷叫：「汪元，取前所失之银过来付与范达。」吩咐范达曰：「此银合该你的。你拿去做本钱，我批执照与你。」范达接了银与执照，拜谢而去。郭爷叫抬一面大枷过来，将汪元枷号一月，以儆后来欺心人。乃援笔判曰：

　　以德报德，报施之常，未闻有德而以仇报者也。故用治命，而老人结草绝群缨，而战将效力。此皆知恩酬恩，不敢忘其所自也。今汪元失银于散地，已是沧海遗针，而范达见取，全璧交还，此在达则利而思义，在元则得财而忘恩。比之杀人颠越而夺其货，心何异哉？合宜重究枷号，以儆刁风。 



　　女婿欺骗妻舅家财



　　崇安县九都石灰街叶毓，种田营生，积有家赀近万，五十无子。其妻张氏单生一女，名玉兰，年方十八，不忍出嫁，乃央媒人顾宽招赘同都黄土垆游干第三子游吉为婿。择定十月十七日过门成亲。吉虽女婿，叶毓夫妇待之犹如亲子，略无形迹。一日，叶毓有一通房婢女名唤月梅，颇有姿色，毓乃乘酒兴牵之强合。月梅欣然受之，遂觉有孕，迨至十月生一男子。毓夫妇心中甚喜，三日汤饼会，大开筵宴，宾朋满座、贺礼盈门，因取名叶自芳。只有玉兰夫妇，不喜父养儿子，心中常存妒忌，几欲谋害，每被家人看破，不敢下手。一日，叶毓年至六十二岁，得病将终，乃对孺人张氏商议曰：「自芳母子年俱幼稚，我若过世，有尔尚在此家事他还不敢独占。若是他日你亦死了，谁人与自芳母子作得主张？」张氏曰：「我今正为此事日夜忧虑。自古女生外向，他夫妇终是不顾我们。」毓曰：「我今有个计较，明日你去托得邻人王正岳、秦韬二人来我家，我写个拨约，将家财尽数与女婿掌管，自芳一毫不要与他。但内中暗藏字义，他日子大，必然与姐夫结告官府，那时清官辨出，岂不省得使他郎舅相戕。」张氏曰：「尔的主意甚善。」及至天明，张氏乃命月梅整起酒筵，着人请邻亲王正岳、秦韬来家，乃把要分拨家私之情由说与二人知道。王、秦二人曰：「他日有我在世，小官定然无事。」二人床前说罢，遂出庭前。张氏命女婿陪酒，王秦二人曰：「你令岳分拨家财与你掌理，叫我二人作证。」游吉曰：「霎时分家，千万便言多分些与我，我当厚谢。」王、秦二人曰：「谨领教。」叶毓乃叫张氏取纸笔到他床上，叫月梅扶起，乃执笔写拨约曰：

　　崇安县九都二图叶毓，止因五十以前无子，正妻张氏，止有一女玉兰，招赘同都游吉为婿，生则事奉，死则殡葬。迨至五十三岁，娶月梅在身，特产一子叶自芳为传代之血。此仅可语继续，而不得与我出嫁之女招赘之婿并论。今有传代之田四百顷、瓦房五十七间、金子三百两、银子一千三百两，什物、家财等项，悉付女婿前去管业，外人不得争占所有。幼子叶自芳，出世既迟，生年又晏，合族邻右，不得以子道、婿道并论。已拨家财婿自收执全与幼子无干女婿之事，悉遵前约为照。

　　叶毓写罢，分□遗嘱，叫张氏拿与王、秦二人看罢，游吉接过从头读过数次，见丈人尽数分拨与已，心中不胜欢喜，遂取了王、秦花押，当席收了。王、秦作别回去。不想叶毓既立了拨约，知大事已定，遂叫女婿同女儿近床吩咐曰：「我今谅无生理！尔夫妇务要孝顺丈母，勤谨持家。月梅母子若长进，尔把只眼看他；若不长进，随他自去过活。」游吉曰：「小婿必□待他有始有终。小舅若是长大，我还分半家财与他。」叶毓曰：「那家财是尔本分内的，决不可与他。只是如今，我生前还积有银五十两在此，贤婿可收三十，这二十把与他子母也罢。」游吉曰：「一发把与小舅。」月梅只受二十，张氏叫游吉收去三十。不觉过了一日，叶毓一气不来，已归大梦。游吉感丈人厚恩，哭之极哀，大为厚敛，葬祭尽礼。玉兰亦感父亲之恩，其待月梅子母视昔日尤加厚一分。谋妒之心，夫妇至此尽释。张氏见女儿、女婿改变心肠，亦觉叶氏有后，几度与月梅同坐，叙及已与丈夫所处之事，月梅感德不浅。迨至数年，自芳渐已长成。在学攻书，众学生都笑他靠姐夫讨饭吃，白白一个大家，不能管理。自芳不知其故，归问其母。其母与大娘，私下备说其详。叮咛他权且隐忍，不要说破，自芳心性聪明，即会其意。后到学中，任人取笑，只作不知。不想再过一年，张氏亦寿终正寝。自芳来治孝成礼，游吉遂不用他来理教事。玉兰道：「自芳，你自去读书，这不干尔之事。」自芳曰：「妻分大小，子无嫡庶。虽非生母，实系我嫡母。何敢不来治丧！」玉兰说：「我的母亲要尔拜他做甚？好不羞人！」自芳曰：「尔游家人，管得我叶家事！」玉兰曰：「依你这等说，这家是你的？」自芳曰：「不是我的，是那个的。」玉芳曰：「你这丫头小种养的，你骨头才硬，便来作怪！」自芳曰：「我有父母养我，要你养我？」只见姐弟两个大闹起来。游吉在教堂听得，说道：「你两人争些甚么？」玉兰将自芳言语告诉丈夫一遍。游吉曰：「自芳你不得无理，你父死后那见你来。今日你大便来胡讲，若不看当日先人分上，将你母子一顿乱打，赶你出去，且看你在那里去安身？」自芳听得游吉之骂，也不回言，一立出门去了，竟至县中写状，望本县魏良静大尹处去告游吉。行到县前，只见大尹坐堂，叶自芳即手执状辞，告曰：

　　告状人叶自芳，系九都二图民，告为欺孤吞噬事。芳父先年无嗣，嫡母生女玉兰，招赘同都游吉为养老女婿，家财悉付管理。五十岁取妾生芳，游吉夫妇惧分家财，屡欲谋害。父终虑吉行凶，故央邻右王正岳、秦韬作证，整将田产悉拨吉管。盖为将取，姑与之计，以塞吉凶心，保全蚁命。不料，恶果瞒昧，欺身无亲作主，竟行赶逐，不容入门。鹊巢鸠据，已自寒心。孤寡遭冤，先人绝祀。恳天作主，以杜枭风。上告。

　　魏大尹看了状辞，即命承行发牌，差邹陵领牌前去，提游吉及邻右来审。游吉见提，亦写诉状，奔县诉曰：

　　诉状人游吉，年甲在籍，诉为欺死瞒生事。吉系叶毓嫡婿，代毓顶户当差，供养二老，存殁不衰。兽舅叶自芳，出自通房，毓疑年老未真，故将田产、屋舍。尽拨身理，所积余银五百金付自芳，凭中议定，各守所有，不行争意。岂料芳银花费，复来争产。虚词耸告，明竟谎言。似此欺瞒，刁风益炽。只得乞爷爷斧断，立见真情。

　　魏爷看罢诉状，即叫两家同邻右来审。魏爷问游吉曰：「自芳怎么告你吞并家财？」游吉曰：「小的是叶毓招赘上门养老女婿。祸因岳丈临死，将家财分拨。见自芳出自通房，恐非真正血脉，故把田产、屋舍、家私，凭中王正岳、秦韬尽付小的，算计价钱止值三百两。当付银五百两与自芳母亲，折作家业。谁想他母子荡废殆尽，今日故捏赶逐，虚情哄爷爷。」魏爷曰：「叶自芳，你这小小年纪，敢来告此假状！那个教你？自芳曰：「当日父亲临死之时，怕游吉害死小的，绝了宗嗣故把田产悉拨与他，以塞恶兽贪心。父亲死时，止遗银五十两，小的止得二十，余三十游吉当父亲面前亲手拿去。那有五百两银与小人？望老爷审问邻右。」魏爷即唤邻右来问。谁知王正岳、秦韬两人俱死了，今只是二人之子，不知前面来历，乃曰：「叶毓原有揆与父亲，原有花押，乞老爷追看拨契便知端的。」魏爷叫取拨约上来。谁知游吉欺心，即将拨约写过，窃取王、秦花押在上。魏爷一看拨约，便问邻右曰：「此是你父亲花号不是？」二人仔细一看，说道：「这是父亲亲笔花号。」魏爷听了口辞，即叫自芳曰：「你父说游吉代你顶户当差，送他夫妇过世，故凭邻右将家产尽拨与他，故不与你干涉，尔何得冒争？况你父写定明白，你若再来缠扰，我这里重重责你！」自芳哭曰：「此拨约是游吉假写的。」魏爷曰：「邻右认得他父亲花号，你反说是假！」喝令皂隶责打十板。自芳叫屈起来，魏爷叫：「赶将出去，任你那里告来。」一起人犯俱发放毕。游吉归到家中，欢天喜地，置酒谢了邻人。玉兰即翻转脸皮，把月梅赶出，不容入门。自芳哭到家来，见母在门外啼哭，自芳备将官府不准之事，一一报知母亲。母曰：「是你失于计较，你父我收有他字迹在，如今再不要入县去告，府中郭爷清廉，我这里有簪一对五钱重，你可拿去作盘缠，我权在秦韬妈妈家借住几日。」自芳带了父亲亲笔迹，搭舡径到府中。适值郭爷在朝天门送官，即具状告曰：

　　崇安县九都二图告状人叶自芳，告为有冤难伸事。芳父母双亡，身系庶出年幼。嫡母张氏，生姐玉兰，招游吉为婿养老。先父临殁，怕吉害芳，故将家产拨吉，凭邻为证。吉见约存人亡，遂作假约，哄瞒县官，责打赶出，不与作主。芳不得已，奔投爷爷明照覆盆，追给原业，感恩。上告。

　　郭爷接了叶自芳状，带回馆中审问明白，遂行牌县中，提得游吉一干人犯，到府亲问。游吉诉曰：

　　「小的丈人叶毓，五十无子，招赘小人为婿，养生送死，顶户当差。年至五十三岁，与通房生自芳，毓疑非真血脉，故把家产，不拨与他，原有拨批存照。魏爷审问明白。」

　　郭爷叫取拨约上来，游吉又将假的上去。郭爷叫自芳来看：「此是你父真字不是？」自芳曰：「父写遗嘱小的年幼，小的今带有父亲笔迹数纸在此。」郭爷展开一看，全然不同。郭爷曰：「怎么是两样字迹？」游吉曰：「丈人临死手颤难写，故此与生前字不同。」郭爷曰：「不同只是生熟，怎么笔法大异？」郭爷故意骂自芳曰：「这事糊涂，我这里难明。」自芳哭诉曰：「爷爷若不肯理，小的母子死无葬身之地。」郭爷曰：「你要我问，拿这拨约抄去，问你母亲明白再来。」丢下拨约与自芳抄。自芳知郭爷意思，只推「小的不会写字。」郭爷曰：「自芳不会写字，游吉替他抄去。」游吉不知是计，拿笔连真带草抄了，递与自芳。郭爷叫：「拿上来，我看详细。」一认，字虽有真有草，笔势却是一样。乃指游吉大骂曰：「这等狗才，你自假写拨约，欺死瞒生。」吩咐皂隶，重责二十，游吉初不肯认，郭爷吩咐：「与我夹起来！」游吉心忖：「我丈人拨约，亦未把与自芳，拿出何妨？」即叫曰：「爷爷息怒！小的拿出真的，爷爷观看。」复在怀中，取出丈人亲笔拨约递上。郭爷从头看了一遍，笑曰：「你那丈人就是神见，内中说『不得与我出嫁之女、招入之婿并论』，又曰『全与幼子，无干女婿之事。悉遵前约』。他怕你谋害他子，故把此约，稳你之心。你出嫁、招入之人，安得占他家业、金银？」叶自芳你上来，我吩咐你，你看父亲、嫡母面上，田拨百亩，屋拨三间，家私每十分拨一分，金银各拨一百与他，以念骨肉之亲。」叶自芳曰：「爷爷公断。小的万代感恩！」郭爷曰：「我将这拨约，批作执照与你。所拨之产业，亦明批在上。」用印钤记，付与叶自芳收执。仍立案存照。判曰：

　　审得叶自芳与游吉本郎舅至亲。叶毓当年无子，嫡妻一女，招吉养老，是实。老得妾子承后，虑吉谋害，临死设计，全拨家产，盖为留儿而姑不敢留财也。吉肆贪号，便欲一网打尽，不思强客，不当夺主。强欲以姊而占弟家。理合断还原产，谅情随拨全亲。立案惩奸。永杜欺骗。 



　　罗端欺死霸占



　　建安县吉阳街汤墩汤聘尹，屡世殷富。因为无子，娶妾何氏，止生一子，名唤汤隆。刚才三岁，汤聘尹一旦死去，寿止三十六岁。何氏与大娘叶氏，共哺孤儿，撑持家业。先夫在日，蓄有租田八百亩。每冬，叶氏叫家奴汤旺催取各庄苗租，变银完纳钱粮。各处租谷无欠，只有顺昌地方万全坑有田二百四十亩，离家■远，屡年未曾取足。叶氏每见收到万全坑租，不胜忿怒。适有王孙街刁民王虎，立心甚险，为谋诡谲，亦买得有租田七亩，在彼与汤聘尹之田，迭迭相连。王虎遂欲吞为已业，乃设为巧计，来哄叶氏曰：「万全一路，田土甚瘦，百姓狡猾无比，佃户拖欠，视为常事。若遇天一干旱，便自升合不与，年年捱欠，不奈他何。我今有田八十余亩，在彼地方，逐年亦虚破钱粮，受多少呕气。去取只是逃躲，告县便托人情。千方百计，亦只忍气。况尔家主不在，尔乃寡妇孤儿，如何征得租起？不如以田佃于我们，年年替尔取租，完纳钱粮，岂不甚妙？」叶氏被他巧计所哄，遂以万全坑租田二百四十亩，尽租与王虎，苗租果然收得完足。及过三年，王虎往嘱各田佃户曰：「前者叶寡妇以田租我，收苗准息，今已全俱卖与我。尔众佃户，各要立佃批与我，然后给表约，方许诸人去佃，将来租谷俱要送至我庄，明白交还，不得短少升合。」各佃户不知其谋，遂信此言是实。此时王虎外收佃户之租，内纳叶氏之苗，众佃户自后听命惟谨，盖惟知王虎是他田主，而不知汤隆之为田主也。不觉奄忽便过二十余载，叶氏已故，王虎遂伪造契书，用茶染纸，成淡黄颜色，相似远年旧纸，以为告状之本，遂不纳汤隆重之租。汤隆着家人往王宅取讨，王虎曰：「我家有田数百顷，那里有余力，佃别人之田？」汤隆知得，遂不问王虎取租，乃亲自到万全坑去取，众佃户曰：「我只知此田是王虎收租，那见你来？」遂各不理。汤隆复到王虎家中，请问明白。王虎曰：：「往时，我租你家田，当还你租谷，故不敢少。今你令堂已将前田二百四十亩，一概卖与我，当时田价未完，故权纳三年租谷，补准息钱。今价已完足，田是我家的，岂复再纳尔家租乎？」汤隆曰：「我家只把田租与你，代收租谷，何曾卖与你？你若不还我租谷，我去郭爷处告你！」王虎曰：「莫说郭爷，就是皇帝处去告，我决不怕你！」汤隆忍气不过，遂写下状词，竟赴府中郭爷处去告。

　　告状人汤隆，年甲在籍。告为土豪骗产事。隆孤母寡，佃多顽欠。虎豪王虎，计租隆田二百四十亩，代收租谷。一向完纳无欠，经今已二十载。讵豪久造深谋，熟交各佃，冒称母卖，欺死瞒生。切思千金之产，一旦谋占，王法何存？冤惨无地。告恳天台惩恶追租，断田还主，庶杜刁风。上告。

　　郭爷接了汤隆状词，反复翻阅，细思此必王虎之奸，遂出牌来拘王虎。虎思汤隆雏弱无力，此必积歇刘云教唆他告状。遂将金银买赂干证，安排衙门、吏书、门皂，乃始入府诉状：

　　诉状人王虎，年甲在籍，诉为唆骗事。虎先年用价银三百六十七两，买到汤隆之田二百四十亩，契书明白，中见可证。历今二十余年，两经大造不旨过产，岁贴粮差，银一十二两五钱，厘毫无欠。积歇刘云，唆索补价。奸谋未遂，复唆耸告，捏称占田。切思时价明买，契书存照。乞天剪唆究诬，民不遭枉。

　　郭爷准了诉状，遂呼对理。汤隆曰：「王虎做小的家总佃，只代收租，小的交他租银，已经一十九载，今一旦冒称买到小的田主，平白占产，情理何堪？」王虎曰：「小人有契书执照，隆母叶氏，亲手花押，亲手受价。中见人等俱存可证。卖产二十余年，今日何得听人教唆，强来争业？」郭爷一看契书，纸张颜色俱黄，即知王虎所造假契。干证人等俱是买嘱来的。全不动问，惟问汤隆曰：「尔既收他有十九年租谷，亦有日记、苗簿，可拿来看。」隆即以前后所记租簿呈上。郭爷一见簿上，逐年记戴，租谷、银数明白，知隆是实。乃骂王虎曰：「汤隆之母，何曾卖田与你？你只代他作总佃，收租银而已。」王虎曰：「远年买田，旧契可证。隆母虽亡，中人可审。」郭爷曰：「选过粗板，把王虎着实打四十板。」复骂曰：「尔能谋占隆田二百四十亩，岂不能以数十金，买赂干证来证？你说旧契可证，此契只是近日伪造，不是二十年前的。汤隆二十年之簿，尔看颜色何如！」又叫书手何清，取过二十年前案卷纸色来对。只见外面堆尘则黄，内中尚白。恰与汤隆之簿，一样颜色。王虎假契，纸色内外俱黄，乃是用茶染的，故知其为伪造。遂叫取夹棍夹起。王虎初不肯认，喝令重敲一百，若不招认，再加严刑，必欲重夹。中人陈嵩，见王虎伪造契书是真，已被郭爷识破，不必代他受刑，遂不待夹，即自招曰：「小的原日并未曾与他作中，特因王虎许谢银二十两，买我作证，望乞老爷超活。」郭爷曰：「陈嵩未敢欺瞒，乃释放不究。」即拟王虎欺占田业，杖一百、徒三年，追田给还汤隆管业。判曰：

　　审得王虎，财利迷心，贪饕溺志，既□智以笼人，复乘机而罔世，代收寡妇之租，重剜佃户之肉，蚕食百家，强威日肆，狼贪一里，恶气风生。因寡妇之既卒，欺孤儿之无知，伪作契书，强占产业二百余亩。膏腴安可白占？一千余斛白米，难容强吞。严加刑罚，痛惩贪残。杖以一百、徒三年，田业悉追还主汤隆，照管无疑。 



　　断妻给还原夫



　　弋阳县有一做观尾帽客人路十九，在于福宁州南街做帽多年，积得有二十多两本钱。因店主艾俊有一女子，年方十八，未曾许聘他人。见路十九勤励，肯做生意，年亦止二十四岁。俊妻秦氏心甚爱之，乃与隔壁吕荣商议曰：「我看这路师父，一双好手艺，他家中又无妻子，我欲招他为女婿，央尔替我作伐，何如？」吕荣答曰：「既妈妈爱他，我便与你去说。」乃至店上，对路十九说曰：「尔自十七八岁在我这里，今日一发长成了，生意又好，尔家店主妈，有一令爱，要招你为女婿，你意何如？」路十九曰：「出乡人贱，他女怎肯嫁我？」吕荣曰委的是实。」路十九曰：「既他肯招我，不知要几多聘礼？」吕荣曰：「他既招你，必不计较。」路十九笑曰：「尔去说来。」吕荣即入里面去说。秦氏曰：「我只要他十两银子，打些首饰，妆扮女儿便是。他不消费用。」只见艾俊亦喜招他，遂叫吕荣：「尔快去说，今日日子吉利。」吕荣出店与路十九说，只要银十两。路十九有银二十余两在身，遂将一半，递与吕荣，托他送入作礼仪。吕荣送与艾俊夫妇，遂安排成亲酒礼，邀请两邻诸亲六眷，与女儿合卺交杯成其亲事。自后路十九在艾家，敬奉二老、孝顺妻子、和睦邻里，一连三年，买卖兴旺。忽值家中信到，报道家中父母病重，要他带妻子同归，相见公婆一面。再来事岳丈。路十九得信日夜啼哭，只是要归。丈人、丈母，亦留他不住，遂打发他夫妇归去。时路十九妻子已生一子，年方一岁，亦带同归。河下遂雇了一只快舡，别了岳太诸人，竟自望福州进发。来到福州停舡在岸，路十九上岸，买些零碎货物归去。正买了货，遇着兰溪一个算命先生徐二十，背个包袱，要搭舡上建宁，走到舡边。艄公图他舡钱，遂许搭他。路十九见是一人，亦不阴挡。乃开了舡，望上水而进。谁想徐二十，是个奸险、油嘴光棍，朝暮在舡，与路十九答话，又替他抱儿子，连艾氏亦不防嫌，或同坐叙话，或同食茶饭。十九知他会算命，遂将妻子八字，与他推算。又将丈人一家八字，与他推算。徐二十既得其年月，遂究问其丈人家及艾氏姓名，路十九无心人，但事一一对他说及。后儿子吃乳，艾氏胸前亦不遮掩。迨至旬日，舡至建宁通都桥下，徐二十却翻了脸皮，手中抱了儿子，要艾氏同他上去归家。艾氏不知来历，徐二十便将大拳打来，便把路十九揪住说：「你怎么奸我妻子，哄弄他变了心肠，是何道理？」喊叫地方，地方俱来究问缘故。路十九说：「这是浙江人，搭我舡的，今日骗我妻子，说是他的。」徐二十曰：这个是江西人，平白在舡，哄弄我妻子与之通奸，如今遂不睬我。」地方曰：「难凭你二人说。府中郭爷决讼，极是明白。」即将二人送至府中。适值郭爷坐馆，地方即带二人进禀曰：「小的是通都桥地方，见这两人在舟中厮打，争取妻子，喊叫地方，小人恐怕打伤人命，故此解到爷爷台下申究。」郭爷问曰：「尔二人怎么相争？」徐二十诉曰：

　　「小的是浙江兰溪人氏，在于福建福宁州做客。娶得艾氏为妻，三年生子丑儿，年已岁半。不料此人亦在福宁州作客，终日在店，往来甚密，妻子被他哄奸。在舟又搭我舡，妻子一发与他好合作一路，反把小人来打，不认我为夫。平空骗去，情理何堪？望乞老爷作主，万代感恩。」

　　路十九诉曰：

　　小人弋阳人氏，在于福宁州作帽营生，积银二十余两，赘入艾俊家为婿，凭媒吕荣说合，夫妻已经三载，子已岁半。前日因父病重促归，讨舡竟至福州，上岸买货。回遇此光棍，称能算命，舡家利其舡钱，搭他同舡，小人不自提防，舟中无分尔我。今至爷台，不料他起此枭心，白骗我妻。有此不法，从古未闻。恳乞爷爷捞救小人，惩治刁棍，万代感激！

　　郭爷曰：「据你两人口词，江刁浙诈，实难准信。且从舟中拘得妇人来问。」不一时间，拘得妇人到台。郭爷问曰：「两夫争妻，尔可从实说来。」艾氏曰：「小妇人凭媒吕荣，嫁与路十九为妻，经过三载。闻得家中公婆有病，回归看视。来至福州，冤遇此光棍搭舡，旬日之间，言语无忌，饮食同席。不想到此，陡然说是他妻子，平空黑天，望乞老爷电察。」徐二哭告曰：「小的妻子，三年与路十九心情厚了，故不认小的。爷爷且把一小事来证，此妇若是路十九的，他说妇人身上那里有疤痣？」路十九曰：「我妻结发三年，那里有甚疤痣？」徐二十曰：「小的妻子左乳下有一黑痣为记，乞爷爷究验。」郭爷着门子一看，艾氏左乳下，果有个黑痣。徐二十即将妇人骂曰：「我抛家做客，明婚正娶，取尔归家，接绍宗友，尔反爱上别人，抛开亲夫，是何道理？」路十九与艾氏，都说光棍不过，放声大哭起来，只叫「爷爷作主」！郭爷思想半晌，叫把三人监作三处。即吩咐承发房，写关文到福宁州，关得艾俊夫妇，及男艾节、媒人吕荣，俱到台下。郭爷升堂，叫先取出路十九与艾氏出来，艾氏夫妇，一见父母、兄弟人等，相抱大哭，十分伤情，说道中途接遇光棍来历之事。郭爷又叫取出徐二十来，二十认不得艾氏父母，一直走到堂上跪下。郭爷笑曰：「你的丈人来了，想你嫌他女儿养汉，故此不瞅不睬。不然，他一家哭做一团在那里，你怎的不顾看？」徐二十自忖失了打点，连忙下去，扯住丈人啼哭。不想扯错了，把吕荣扯住，连叫丈人。郭爷仔细观看，忍笑不住，叫皂隶一齐带将上来。郭爷骂曰：「你这光棍，丈人也不认得，敢说艾氏是尔妻子？」叫取过粗板子来，将徐二十重打三十板。徐二十尚辩说：「艾俊亦爱了路十九，故不认小人。」郭爷曰：「你把吕荣叫作丈人，那是丈人不认你？」叫取短短夹棍过来，将徐二十夹起，重敲三百榔槌，要他招认。徐二十还强辩不认。郭爷曰：「这等刁棍，你敢抗拒我！」叫把脑箍上了，将沸汤煮过铁链过来，把二十衣服剥了。禁子抬得一桶滚水煮得铁链来到，郭爷叫把二十身上缠住。禁子用铁链链在二十身上。彼时二十头上是脑箍，脚里又夹，身上又缠，熬刑不过，只得叫：「小的情愿招罪，望爷爷宽刑。」郭爷曰：「要你招了，我才放你。」二十乃招曰：「小的算命营生，不合福州搭路十九舡，见他夫妇意思殷懃，内外无忌，将他一家年命推算，故探出名姓。因他儿子吃乳，得知他疤痣，即起枭心，意图白骗。蒙爷爷明烛。所供是实。」郭爷叫放了他刑，遂用好言发放路十九等一干人等归去，再吩咐路上仔细，复给与关引，切记不要合反人同行。路十九一家大小，磕头而去。郭爷甚怒徐二十，叫禁子取过大枷，将二十枷于通衢，限三个月为期，方解还原籍。因执笔判曰：

　　审得徐二十无籍光棍，滥称算命觅食，技微心险，专逞口舌，愚弄乡民。不思微技止可掣骗分文，必难劫骗人妻子者也。弋阳路十九，载妻艾氏、子丑儿归家。二十得附舟尾，复思以术愚路，意路必然中术，算命以识年庚，抱子而知氏体，执此便希白骗艾氏，且以奸稔挟制。若不辨其哭之真伪，则俊几两婿而艾无专夫矣。枷号三月，锁解原籍。庶使棍徒，知此儆畏。 



　　设计断还二妇



　　寿宁县五福街，有一村人家姓毛，亦有三百人烟。有毛荣、毛华兄弟二人，专一贩盐为生。一日出外贩盐，毛荣妻姚氏生一子岁，毛华妻陈氏生一子半岁，正当八月天道，棉花正熟，适逢丈夫皆不在家，姆婶二人乃各抱儿子，去到埂地收检棉花。此埂乃是河边，离家一里路。陈氏将儿把衣服盛起，安在埂上，令姚氏之子看顾，姆婶二人发狠检花。只见一只小舡，荡拢岸边，有两个客人上岸，问二妇借茶湿口。二妇对云：「未曾带来。」那客人即取自已所食烧饼付与姚氏之子。其子接过便吃，客人又取几个付与二妇。说道：「我要去五福街屯盐。」二妇听得，低声答曰：「我家丈夫正去贩盐，今夜必定回来，二位财主就在我家去歇便是。」二客曰：「既你家官人有盐，我要得二三十两，便在你家去买。」二妇只说是真。又把一个烧饼与姚氏儿子，又把一个付与姚氏，说道：「饼在舟中，未曾多带，此是尔府中来的，且是一分银子止买得四片。」姚氏、陈氏只说是实，姆婶遂分开食之。一食入口，登时被晕倒在地上。二客抛了他儿子，各背一妇，放于舟中，顺流而下，连夜撑到延平。客人略将些溪水灌入口中，二妇醒来，见是客人骗他在舡，二妇实时放死放生，客人狠将起来，用大挽手将妇恣打。二妇受刑不过，只得隐忍屈从，被他奸宿。将至十日，已到福州，遂买衣服将二妇梳洗，扮作娼家，放在洪塘街上接客。二妇丈夫，彼日将暮归来，经过埂上，只见二子在那里啼哭寻母。毛荣、毛华放下盐担，抱起儿子到家中，门已锁上，未见妻在。及问邻舍，俱言姆婶两个下午去地收棉，各抱儿子同去，至今未回。毛荣兄弟慌了，却说他莫非是老虎咬去，又无血迹；若说是跌落河中，并无人见。天色又晚，兄弟哭回家中。天早又各处去寻讨，寂无踪迹。毛荣兄弟，亦只无奈，止请近寺和尚，做功课超度他罢。过了一年，姚克廉在书坊，贩得书籍，往福州发卖。舡湾洪塘，上岸往娼家戏耍。行至一胡衕，仔细一看，认得是姐姐、姆婶两个，即做在他家歇夜，共包两个，房钱银六钱一晚。谁知那客人是湖州东乡人王际明、赵成让，在此开娼。姚克廉入在姐姐房内，先时作喧哗唱曲行令、掷骰饮酒，待至更尽，忘八睡去，姚克廉哭曰：「姐姐怎么遭此不幸，同婶婶在这里做此勾当？」姚氏把先前事，备细对兄弟说了一遍。彼时，姆婶一床，姚克廉独睡一床。待至天明，克廉对姐姐曰：「尔切不可说破！我到福州就去告来，拿这忘八。」三人约会已了，克廉起来梳洗，食早作别。回至船中，将舡直抵省城，将书发入铺中已毕，即具状到按察司周爷处投各：

　　告状人姚克廉，系寿宁县五都一图民，告为阱陷事。亲姐幼适毛荣，姐婶毛华，嫡亲妯娌，冤因荣、华出外买盐，姆婶出地带幼孩检拾棉花，恶龟王际明、赵成让私驾小舡泊岸，借茶为由将麻药作饼，赚姐误食，登时口不能言，强背入舡，打作娼妇，洪塘接客。身嫖方识奸情，良家白骗为娼。禁逼令丧节，活拆人夫妇，啄贱人妻孥。恳天斧劈枭，惟庶得室家完全聚。上告。

　　周宪台接得姚克廉状词，从头一看，乃叫廉向前审曰：「尔果见姐不曾？」廉曰：「小的昨晚亲在他家假歇，与姐、婶商议一晚，今方奔告爷台。」周爷曰：「你是寿宁县人，就批建宁府郭推官去问。」姚曰：「若批郭爷，青天开眼。」周爷即将状词及人解到郭爷处。郭爷看了状，乃问姚克廉曰：「你曾洪塘走了消息不曾？」廉曰：「小人密不通风，只是姐姐得知。」郭爷即行牌到洪塘，拘王际明、赵成让及邻右陶松、范大章来馆究问。王际明知得消息不好，即将二妇寄在漳州海口周林富户家藏起，却移两个别家娼妇在原处；又将银二十两买了邻舍窦呈、彭贵之心；将银十两买子本妓忘八涂娄之心。打迭端正，遂请一干人犯，同馆差来到建宁府理刑厅上。王际明取出诉状诉曰：诉状乐户王际明等，系湖州东乡人。身因训蒙不赡，买妇开娼洪塘，十有余年。祸因寿宁客人姚克廉，骋酒入院耍嫖，嗔身慢于应接，扭娼乱打，院内什物悉遭打破，挽邻赠妇，赔宿求伏。天明不容，狗命捏身骗姐作娼。毛氏人烟三百，孤客安能劫妇？酒色昧心，冤恨莫吁！乞天歼此大奸，贱人鼎德。上诉。郭爷看罢诉状，叫邻人窦呈向前问曰：「姚克廉告王际明之事，从直说来。」窦呈曰：「前月克廉在州卖书，乘醉来洪塘嫖院，嫌际明接待稽延，一发把院内什物罄空打碎。际明怕触客人，仍将一姐与他赔宿。小人隔邻亲来赔话。不想天早又告周爷台下，批来老爷究问。原宿一姐，尚在洪塘。」郭爷曰：「彭贵怎么说？」彭跚所说亦与窦呈无异。郭爷曰：「再拘娼妇来到，便见明白。」公差承牌，不日，就拘得两个娼妇到台。郭爷叫克廉问曰：「这是你宿的娼妇不是？」克廉曰：「当日是我姐姐，小的痛哭一晚，那里见此二妇？」那一姐曰：「你逞醉撒泼，来我家把什物尽行打破，我又相赔尔宿，肉面来证，还说假事？」郭爷叫把妇人拶起。禁子用刑，二妇着实忍住，只是不说。郭爷叫：「且把各人犯监禁起，明日再问。」到晚，郭爷复取出姚克廉私下审曰：「你实见尔姐姐，与他商议未曾？」廉曰：「姐姐骨肉同胞，受这冤辱，望爷爷作主。」郭爷仍叫廉去监中坐住。乃遣两名亲随捕盗马如彪、章明，装作客人前到洪塘访察，就在王际明对门娼家去嫖。饮酒之间，乃问娼妇兰娥、菊娥曰：「你对门先有两个好妇人，今日怎么都不见，在那里去？」兰娥低声答曰：「那忘八欺心，将麻药骗得寿宁两个姆审来此接客。前日，妇人兄弟到这卖书看见，具状，按察司批四府爷处问。忘八买嘱两邻及他同乡，忘八先把两个妇人寄在海口富户周林家住，却将涂忘八两个娼妇买去抵搪。世间有此欺心异事！」马如彪得知在心，徉若不知，只管饮酒猜枚，掷骰作乐，歇了一晚。天早还了歇钱，二人径奔建宁。见了郭爷，将忘八际明之事报知。郭爷即起文书，差八名快手，到漳州说道：「福州强盗王际明，劫得寿宁毛荣金银及妇女，俱寄在海口周林家中。」漳州知府丁永祚见是按察司词讼，发郭爷四审问，即差本府皂隶四名，同前快手俱到海口周家进去。府差认得周林，即相叫曰：「丁爷有牌在此。」周林听得丁爷牌到，心中犹豫，不知是甚公干，连忙请得众公差上厅坐定，吃罢茶后，请牌看。郭爷快手骂曰：「老不知死，按察司牌票，这等易看！」两人走向面前，便打两掌，取出铁链来锁。周林见锁，心中慌了，便吩咐家中宰猪相待。酒饭中间，周林再三求牌一看。快手刘夫取出牌来，周林细读一遍。建宁府理刑厅，蒙按察司周爷批据，本府寿宁县姚克廉状告强盗劫掳事。拿得强盗王际明等，供招财帛、妇女真赃，俱寄海口周林窝藏，理合拿究。今差捕盗刘夫等，速拿窝主及财物、妇女，到厅对理。毋违。万历元年三月二十日票周林见了牌票，乃对刘差曰：「我原不知王际明为盗。他委实将两个妇人，及衣银数事寄在我家，今既扳我作窝主，只得对理。」即打发府差银四两，本府皂隶银捌钱，即日将妇人、衣银，一齐起身，解到建宁府来见郭爷。刘夫禀曰：「今解得周林等到了。」郭爷叫放出姚克廉来认。克廉一见姐姐，向前扯住，两下大哭。郭爷叫姚氏、陈氏，且在外面俟候。复取出际明及邻右、娼妇、克廉来审。王际明诸人，仍旧是前日之言，遂不更改。郭爷曰：「姚克廉真是与此妇歇宿？」窦呈曰：「委实无假。」娼妇曰：「同睡一夜，怎么敢谎。」郭爷曰：「只怕是谎。」王际明曰：「若是谎，甘当死罪。」郭爷曰：「外面取姚、陈二妇过来。」际明听说姚、陈名字，心中不胜惊恐。二妇来到台前，见了王、赵二贼，亦不怕法，向前揪住，用口把二贼脸上连咬几口，哭诉曰：「小妇人良家之女，本存节操，遭此二贼，用麻药拐走，打作娼妇，彼时即欲自尽，止为未见丈夫儿子，故此隐忍到此。今得爷爷审究，终身不忘大恩！」诉罢啼哭不止。郭爷闻说，不觉泪下，叫取粗板子将王、赵二贼，各责四十；邻右窦呈等各责三十。王、赵该拟用毒杀人之律，问发陕西山丹卫充军；窦呈等人受赂偏证，拟杖一百、徒三年，追赃发配大安驿摆站；其二娼妇判与姚氏、陈氏为婢，叫克廉带妇归家。遂命各犯画招已毕，克廉、姚、陈二氏，磕头谢恩而去。郭爷即判曰：

　　审得王际明、赵成让买良为娼，四心尽丧，只图苟利肥家，不顾名节扫地。路经寿宁，欺妇野处，计献饼食幼童，遂赚二妇入圈，舟载洪塘，勒为贱妓，鳏人之夫，孤人之子。毛氏惊遭虎水，姚生陡识勾阑，不思宪司，法守难逃，敢嘱邻右、妓妇妄证，若不究出周林，必难杜此恶贼。王、赵减死，充军山丹；窦、彭党恶，摆站大安；二妓拨付姚、陈为婢。克廉大能为姐申究，罚罪无私，立案存照，招报按察司。 



　　吴旺磊算打死人命



　　瓯宁县三都项龙街吴旺，三代豪富，钱粮一百五十石。放债取利，每要对本加五，乡中人皆怨恶詈骂。只有一等极穷无聊之人，要银供给衣食，不得不吃亏与他揭借。时有罗滩罗子义，卖米营生，攒得升合供家，有兄子仁亦要买米去卖。一日，托保叶贵立批，借出吴旺银九两一钱，准作十两，本外要加利五两。罗子仁要去买米，只得忍气受去。谁想罗子仁一下有些时运，买米去银七两，载到福州去，适逢州中米缺，不消三日，变出价银一十六两。就在州下买得鱼货，上到浦城去卖，又值货贵，遂得两倍利钱，收银三十六两。除了费用，即在浦城又买米去福州卖，仍是前价，又得本利五十七两。复买鱼货，到建宁府来卖了十日，刚刚算得银一百两。罗子仁心中大喜，连夜赶到家，将银与兄弟、妻子看了，即买办三牲，酬还愿信。天早请得中人叶贵来家，酒肴相待。叶贵问曰：「尔今去了半年，生意颇得利乎？」子仁曰：「托赖洪福，也攒得四五两银子。今日央你来，我把吴旺财主这项债还了他，年月虽未满足，也对银一十五两。」自同叶贵到吴宅交还前债。吴旺出来相陪，问曰：「得利乎？」罗子仁曰：「托赖财主造化，亦攒得二三十金。」吴旺知他得利，即取天平来对。中人叶贵将银对了一十五两，吴旺说：「如何对这些？」罗子仁曰：「批字原写加五利息，况且年月未满，止是半年，只该二两五钱利息，只是小人多得财主提携，亦不敢论年月。」吴旺曰：「我这里放债，那管年月？出门便要加一日，今你得许多利钱，合该还我二十五两，中人可再对来。」罗子仁曰：「乡中借债，自然只照原批、乡例还息，你今何得蛮来磊算，违禁取利？国有律法，私债事情，要人心服。安可加此强横？」吴旺被他说得无理，遂翻过脸皮，将罗子仁骂：「尔当初手无分厘银子，一贫如洗，纵有擎天本事，亦无施展。今得我银做买卖，不消半年，身衣口食，一家件件充足，合该一本十利，欢喜还我。自古钱归算路，欠盖□头。尔这欺心狗骨头！」罗子仁曰：「我不还你，乃是欺心！前得你九两一钱成色银子，今还一十五两纹银利息，不为不多。你要我再对，违禁取利，法外科骗，我心怎服！」吴旺大怒，便将罗子仁当面两掌，大骂曰：「州城府县，远近人等，谁不来借我债？谁不依凭我算？你独惫赖，偏与我闹！若不打你，他日我债亦放不得！」遂喝令家仆数人，一顿乱打，打得遍身青肿，实时气绝。叶贵劝不能止，飞忙走到罗宅报知其弟子义。即具状到本县王大尹处告：

　　告状人罗子义，系九都民籍，告为土豪放债食兄事。县豪吴旺，家财百万，奴仆百余，枭勇凶谋，人人侧目。兄子仁托保叶贵，借旺银九两一钱，准作十两，买米营生。半年即还银一十五两。恶嗔短息，勒要廿五两，兄辩触豪，喝令家僮，登时打死，气绝身亡。原中叶贵见证。违禁取利，死者含冤。私债食兄，一家泣血。人命关天，冤情惨地。恳天。上告。

　　王大尹广东人，贫贱出身，素恶土豪，见了状词，心中大怒，即差民壮聂寅、洪文承牌即到项龙街拿吴旺。吴旺谓聂、江二人曰：「罗子仁兄弟窃盗我家财物，被我家小厮捉获，黑夜登时打死，但不曾禀官，何曾是为私债打他。」遂整酒饭，相待来差。次日早到县，即写了诉状。投到：

　　诉状人吴旺，年甲在籍，诉为烛诬事。惯贼罗子仁，窃盗害人，一乡不容。本月初三日，夜潜入室，偷盗财物，仆见捉获，当即打死。不料贼弟罗子义，捏告违禁取利情由诳台诬陷，人命至重，贼害难禁。仆止黑夜杀贼，未尝白昼殴人，吁天详烛，蚁命沾恩。

　　王大尹接了诉词，详阅一番，即拘原、被、中人对理。罗子义哭诉：「小的哥郎，借他成色银九两作十，已赔加一在内，不满半年，凭中还他一十五两。这等重息，怎么当得？」吴旺勒要二十五两，哥郎心中不甘，触犯了他，一时被他打死。望爷爷作主详究。」吴旺曰：「小的虽有分毫剩银，未借与他。罗子仁兄弟乡间为贼，众所共知。前日挖穴偷盗，谁不知小的捉贼，律法云『半夜入人家，登时打死勿论。』况小的现有墙穴见证，爷爷可审四邻。」谁知吴旺已先用银四十两，买嘱四邻兴郎、金五郎游申、谢本来证。王爷复出牌，俱得四邻来到。王爷曰：「你是吴旺邻右？」陶兴郎曰：「小的四人俱是。」王爷问曰：「前日吴旺打死罗子仁是真否？」陶兴郎曰：「打死是真。」王爷曰：「怎么打死？」陶兴郎曰：「那时半夜后些，小人俱已睡去，梦中只听得喊叫拿贼，小的连忙起来，只见贼已打死，小人俱来看视，认得是罗滩罗子仁。小人只说吴旺天明必在爷爷台告明，不想他未告明，合得应死不该擅杀之罪。」游申曰：「罗子仁是小的母舅，他虽窃盗，乃是初犯，亦不该死。望乞老爷问他偿命。」吴旺忙叫屈曰：「罗子义与游申俱是贼党，买他偏证。」罗子义曰：「小的一贫彻骨，借银是实，那里是贼？况贼岂一人做，岂无伙伴？」王爷曰：「你哥既是做贼，被他打死，亦只问得他一个擅杀之罪。」罗子义见王爷不准他告，便指吴旺骂曰：「你这活强盗，用钱嘱托官府，买倒邻右，屈死我哥，我恨不得咬你的肉！王爷听你，上司还有府道司多少衙门，终不然你都去买得他听你说话！」王爷见罗子义把言语冲撞他，怒将起来，喝令把子义打十五板，赶出不理。罗子义无计可施，思量如今只有郭四府老爷明决，即写过状，径到理刑厅告：

　　告状人罗子义，系瓯宁县九都民，告为买嘱人命事。兄贫，揭借虎豪吴旺本银九两，半年还本利一十五两，豪要廿五两，兄辩遭嗔，当被率仆群打，登时气绝。豪嘱邻右衙门，本县不为做主，反问半夜偷盗该杀。白昼活活打死，私债扭为窃盗，昼夜悬隔，债贼异情。乞拘原中叶贵，立辨冤诬。上告。

　　郭爷看了状辞，叫将罗子义收监。行牌即下县中，提得吴旺一干人犯来到馆中。便叫：「吴旺私债杀人，诬善罔众，该得何罪？」吴旺即怀中扯出诉状，呈上：

　　诉状人吴旺，系瓯宁县三都民，诉为刁贼赖骗事。富遭人怨，贼计百端。本月初三夜，被贼掘开房壁，盗出笼箱，仆见逞怒，失手打死。当喊邻右明证。罗子义同恶相济，捏兄还债称冤，本县询明赶出，恶复虚诉赖骗。半夜杀贼，众目难瞒。掩贼作债，一片罔法。乞台殄奸扶弱。上诉。

　　郭爷看罢诉状，即叫游申上前问曰：「吴旺取债打死罗子仁乎？」游申曰：「罗子仁是小的母舅，向传为窃盗，又未见真赃，不合前夜入吴旺家，挖壁入房，财物并未偷出，被吴旺仆从捉获，喊叫四邻，登时打死，小的近前看视，方知是母舅，悔救来迟。彼时众欲呈县，吴旺说他自已承当，应死不该擅杀，乞爷爷搭救母舅初犯。」郭爷曰：「你母舅不才，死有余辜，只是你该来首。」再叫谢本上来骂曰：「你这狗骨头，擅自杀贼，藐视官府，贼不该死，你该偿命。」谢本曰：「吴旺杀贼，他说自来首明，不干系小的，因此小的未来呈首。」郭爷笑曰：「未首减一等充军，擅杀问杂犯拟斩。」遂抛纸下来画招。兴郎四人，见是问军，私相谓曰：「我等只得他十两银子，替他去充军不成？他今日自已也问死罪。就是证出人命，亦只是死罪，我等何故做这冤家？」大家私相埋怨。郭爷喝令画招，吴旺辩曰：「杀贼反该死罪，杀死平人不该凌剥？」兴郎等曰：「不首贼死，该即充军；不首平民，就该杂犯？」郭爷曰：「将吴旺打下四十，兴郎每人打下三十。」皂隶如数打了，郭爷曰：「白日还债，捏为夜间窃盗，十两勒要三倍，岂不能将银买你为证？」叫取叶贵来问。叶贵见提，连忙向前诉曰：「罗子仁卖米营生，托小的借银是实，不止半年，九两还成一十五两，还要算他三倍，不容小的劝解，喝令群仆揪打，说道今若不加威势将子仁打，恐怕后来乡民为例。不想登时打死，反嫁夜盗，一片虚辞！」郭爷叫取夹棍来，把游申夹起来重敲一百。「你受赂冒认母舅擅杀，减等拟徒，你这奸计，只瞒得王爷，敢不瞒我？」你从实招来！」游申还不肯认，郭爷叫上脑箍，与我再夹起来。游申受刑不过，招为：「吴旺磊债打死罗子仁之时，小的四人俱不在家，直至王爷拿问小人四个，俱得他银十两。今日爷爷审出，叶贵所言是实。」郭爷曰：「这等活强盗！你说擅杀良民就该凌迟，不首良民，就该杂犯。今复何说？」吴旺等低头画招，只叫「小的有罪，望爷爷超豁！」郭爷乃问吴旺大辟典刑，秋后议斩；兴郎四人，受财妄证，拟徒五年。罗子义领兄尸埋葬，叶贵无罪还家。判曰：

　　审得吴旺以万金土豪，肆恶无厌，乡民屡遭蚕食殆尽。今乃违例磊算，活活打死罗子仁反诬子仁半夜入室，偷盗财物，计图脱网。夫以九两低银，不及半年，勒骗二十五两，此等阎王之债，连命勾去，岂止为富不仁哉！妄捏贼情，兴郎等昧心受银十两，以擅杀贼情虚证，此正是为人须向损边生，阳为有罗而阴实附旺也。以日改夜，隐债驾贼，而兴郎等同恶相济，似此枭鸷，合拟如律。 



　　争水打伤父命



　　建安县汤墩汤盘，父子兄弟，历代务农，专力田间水道。每遇天旱，便恃父子人多，专一霸占水利，自已田亩皆要田田水荫，禾苗丰盛。若是别人这田，凭他旱死，亦不分水与他。即有人小心哀告，偶或许他，倏即阻截。此其立心甚狠毒，操行甚刻薄，盖一乡之虎狼，汤墩之蛇蝎也。时有同乡杨大目，亦种田业，其田落在汤盘田心，节次谋夺之不遂。适值天旱，乃四下阻截水路，不容大目承荫。大目乃曰：「田虽上万，水利通行。你田要纳钱粮，我田亦要纳钱粮；你田要收成，我田亦要收成！均是田土，均是水利，奈何恃强倚势阻截我水，只图你家饱暖，不管我家饿死？」汤盘怒骂曰：「蠢奴才，你田远我田近，水势必自近流到远处；尔田少我田多，必先荫多田而后荫少田；你田低我田高，必先润高田而后润低田，皆是一定之理，那个敢来强争？」杨大目曰：「放水只可论先后，岂可日日阻住，不许我放！你是口蜜心苦，利已损人，天眼恢恢，必定监察。俱同是一块土上住，你田丘丘有水，我田干得发裂，亏你下得狠心肠，断送我一家性命！」汤盘大怒曰：「谁是谁非，谁浊谁清，你要仔细，莫惹我打你！」杨大目说：「你便打来」汤盘遂把杨大目揪倒，一顿拳头乱打。大目力弱，打他不过，喊叫救命。其父杨闵听得，即忙奔救，口称：「你这恶人，何故阻我儿子田水，又打伤我儿？你明日天不容地不载！」汤盘听了杨闵之言，心中愈怒，遂骂：「老叫化！你儿子强横与人相打，你又来火上添油，何等可恶！今日不打你，我恨气怎消得！」乃将锄头头上连打几下，血流满地。杨大目无奈他何。只得背回家中，顷刻气绝，冤不得伸，只得写状去告。就在大市街撞见郭爷，即拦轿跪告：

　　告状人杨大目，系建安县民，告为伤命事。地虎汤盘，恶胆包天，横行乡曲，官水独占。稻枯食绝，身论触殴，父闵闻凶奔救，遭恶锄头破脑，背归登时身死，陈位见证。父死家破，冤惨天昏。叩法检填负冤。哀告。

　　郭爷接了状子，遂即审问情由，带转本厅，即为准理，发牌拘拿汤盘赴府问断。大目见状准了，还家。其弟大受等三十余人，遂抬尸首直入汤盘中堂，因便乘风，卷掳财物，打破门壁，骚扰一场。汤盘具状入府诉云：

　　诉状人汤盘，系建安县民籍，诉为冤陷事。天年大旱，本月初七日，身与杨大目争水，遭殴晕地。石昆救证，并无杨闵在旁。次早称父被身打死，统集群虎弟侄数十余人，破屋劫财，谎状捏告。哭思争水田间，去家二里，恶父瞽病多年，不出户庭半步，贫无飞石，安能打死病父？乞究根源超拨。恳诉。

　　郭爷看了诉词，遂拘原、被二犯，并两家干证人等，到馆略审。明日亲自去到尸场，唤仟作一一检验，杨闵果有破脑重伤是的，理合问汤盘偿命。盘即将金银买贿承行吏书，滞卷莫进，谋缓复审，欲待郭爷升迁，翻案告脱死罪。大目知盘奸谋，遂复催告一状：

　　告催状人杨大目，告恳急取供招事。爷政清明，万民瞻仰，凶恶汤盘，打死父命，告蒙检明致命重伤，将经一月，未蒙复审成招。恶钱广用，日久奸生。仁台早夕乔迁，冤民无处控告。乞速取供，免遭奸计，生死感恩。上催。

　　郭爷望见大目催状，即奋然叹曰：「一时是我事多，亦必书吏按卷不呈。若不早断，他日我设若升去，大目怎么争得他过？必定脱了死罪。死者无辜，生者受罪，岂不是我误他！」遂呼承书吏急取供招，归结前件事情。汤盘放刁，不肯供招，苦推人命，哭诉掳财。郭爷复将两家干证研审，皆云：汤盘打死杨闵是实，大受掳掠汤盘家财亦是实，总乞爷爷公断。敦爷见干证诉说明白，即判曰：

　　审得汤盘虎踞一方，霸截众人水利，恃强殴打杨大目，已为行凶。况父杨闵亲见儿子被打，奔救号冤，此亦父子常情耳。盘胡逞凶之甚，丧其命于锄头乎？大受痛父身亡，统集族众，抬尸入汤，乘机掳捡，虽曰妄举，亦以忿虎之人，快虎见诛并而欲空虎之巢穴也。汤盘合拟填命，大受姑罚不应。 



　　磊骗书客伤命



　　建宁府大市街有一滕宠，屡代世宦，家富石崇。生放延、建两府，取利甚重。专一与府、县官员往来，恃强逼取息钱。内中有不听算者，即呼奴仆狠打不休，重则送官惩治。或有逼死人命，亦只罚得他纳谷数十石；或遇对头，他亦广钱买嘱，拒捕不赴审对。满城人皆号他霸王，彼亦自夸：「缠我老滕，必难脱身。」一日，有浙江龙游贩书客人龚十三、童八十在太中寺卖书，折了本钱，托保陈正，写批往滕宠处借出本银二十两。未及一年，已倍息还足，当凭原保，立有收完票帖为照。自后龚、童二客人，勤俭克苦，朝夕不怠，生意顺遂，大有所得，遂在府前开一大书铺。滕宠一日府前经过。知是龚、童二书客，见他不来礼，他便生骗心。归家即叫原保陈正来说：「龚十三、童八十，二人开店，生意大利，皆是借我银为本，奈何不还我银？屡次取讨，竟未见分毫，他是何等主意，特欲欺负我耶？」陈正曰：「当日他就还了，是我写完批，大官人怎么又取？」滕宠喝曰：「你得客人银子，故此代他争辩。」陈正曰：「凭你去取，我不管。」滕宠遂呼强奴五六个，一齐往龙游书铺，叫家童骂龚、童二客人：「你数年钱债，屡取不还，是何道理？况得我家银子作本，今已多趁利息，若不还我，天理难容！」龚十三答曰：「借银未及周年，本利倍还，立有收帖存照，今何可复来索取？」滕宠怒曰：「你们借我银为本，买书开店，今生许多财帛，负债不还，反把假收票在此抵搪。你既还了，如何不取原日借批？」龚、童心中不服，遂与争辩起来。滕宠乃喝令手下多人，将龚、童捉住狠打，破其头面，折伤左股，冤屈莫伸，于是写状，即在清廉郭爷处告：

　　告状人龚十三、童八十，系浙江龙游人氏，告为黑骗伤命事。缘龚、童府前卖书，旧年揭借滕宠本银二十两，半年倍还，收批血证。岂恶复执借券重骗，理论触凶，喝令家僮毒打，重伤可验。周傍救证，二命悬丝。恳台亲究，殄恶保辜。上告。

　　郭爷准状，即遣医生验明，连发五牌严提滕宠。宠广将酒食、金银，买嘱衙门、人役，抗拒不赴对理。龚、童二人，复催一状：催状人龚十三等，催为抗提玩法事。凶豪滕宠，斩打孤客重伤，医生验明。五拘抗牌不到。天台视民病苦已伤，凶恶藐官法如故纸。身在歇家，调养无人，雇借抬归，审理不便。即目血髓时流，朝不保暮。迁延屈死，上负天恩。哭恳爷台速拘归结。上催。郭爷一见龚、童催状，心中大怒。即刻严差守提，风火雷霆，十分紧急。无计可逃，只得赴馆诉告：

　　诉状人滕宠，诉为沉冤陷害事。枭客龚十三、童八十，约借老母衣棺银两，过期不还，坐取触恨，呼党擒身，棍石乱打，浑身寸节有伤，幸得张松救归，几死三次。恶反诈伤二命。蒙牌五提，痛难起床。死壳回生，匍匐上诉。

　　郭爷看了滕宠诉词，遂拘原、被告并保人干证，一一鞠问。从皆受宠贿嘱，偏证客人。郭爷遂用重刑，将张松夹起，大怒喝曰：「你这一带奸刁，私受滕宠多少银财，买来偏证客人？若不从实说来，即夹至死亦不少放！」张松受刑不过，乃直言曰：「龚十三当日借银为本，未过限期，已一一还讫，并无分豪少欠，滕宠亲笔写立收帖是实。今见龚、童卖书，多获财利。因昨日宠在店前经过，未曾与他作礼，故持陈券索骗，磊算前债。龚、童不服，理辩滔滔，宠心怒起，随呼手下，将龚、童扭打，破头、折股，俱有实伤，小的不敢隐瞒。兄原中陈正，见他欺心，因此逃去。」郭爷曰：「我未加刑，你便不认。」松曰：「未入府时，宠已置酒店中，哭说四五一二，实未敢受其钱财。望乞爷爷大施恻隐超拔小民。感戴无任！」郭爷乃取笔判曰：

　　审得滕宠宦虎踞市，磊债戕民，流毒乡方，已非朝夕之故。今乃持已偿之废券，贼无欠之良民，破龚十三之头额，折童八十之左股，五拘不至，百计逃躲，乃又挠法之尤者也。尚欲捏无作有，将假搪真，诈言遭打致病，卖脱前件愆尤，讵知身无伤迹，何得口报遭冤？夫强附已于伤人之列，欲脱刑于无刑之中。合剪刁风，拟罪如律。张松误饮其酒，姑免究治。二商既受保辜，已得汤药归家宁养。 



　　断问驿卒偿命



　　万历乙亥年八月，郭爷在府理事，闻报杨公四知代巡来闽，已入分水关，众官俱要到关迎接。郭公一日府中起马，行至叶坊驿，天色已晚，不能前进，即吩咐众俱去睡，明早好行。公秉烛烛坐，忽闻窗外有女人声音吟曰：

　　夜月悬金镜，春风■锦帆。红花如有意，飞点绣衣衫。

　　女子吟罢，郭爷仔细静听，其女又吟曰：

　　旭日转洪钧，园林万树新。画屏朝弄色，彩槛夜移春。巢鹊俱堪托，人家尽不贫。独怜寒谷底，黄叶尚疑尘。

　　公听罢女子之吟，心大诧曰：「有是哉！女子何以至此？」女曰：「妾非人也！有沉冤欲诉。」公曰：「尔试诉来。」女即趋前，跪于灯下，泣诉曰：

　　告状妾徐氏，系衢州常山县人，父徐材选晋江罔川巡检。祸因辛未年九月初七日，从父赴任，抵驿安宿，驿夫杨重，见妾貌美，毒父犯妾，妾固不从，罗巾缢死，尸掩园中，浅土仅足覆面。命官遭毒，室女含冤，阴魂飘扬，望光哀告。

　　女曰：「望乞爷爷详察施行。」诉罢不见。郭公听了状辞，一夜不寐。迨至天明，公集群驿夫庭下问曰：「五年前有徐巡检在北京犯了重罪，逃至此间，上司着我来访，若何人能捕获，捉得来见官，给赏银五十两。」有一驿夫向前禀回：「小人曾听得有人已杀之矣！」公曰：「尔姓甚名谁？」答曰：「小的姓杨名重。」公曰：「你见甚人杀他？」杨重见问得古怪，遂改口说：「小的只闻此语，未知真否？」公大骂曰：「思奸人女，而遂杀人之父；纵一时之欲，而伤两人之命！」叫手下选过粗板子，将杨重打三十。杨重受刑不过，乃哭诉曰：诉状人杨重，系叶坊本驿驿夫。身贫入驿作夫，曾经三载。五年巡检被杀，止得风闻，人命事干重大，指杀必执实证。巡检虽职卑，从行谅有跟随；女父既同行，相伴不离母婢。未有一女一父可以朝夕相随，驿夫一人应难行刺。乞爷爷嘱冤，死生佩德。上诉。郭爷听了诉辞，大怒曰：「这贼骨头，不打不招！」叫将夹棍夹起。杨重曰：「小的不知来历，莫说是夹，就是加刀，小的情愿伸颈，此事决不敢招！」郭爷叫只管夹起。敲了一百，杨重只是不认。郭爷曰：「这奴才总是该凌迟！与我再打三十，拶起来。」杨重只说郭爷也是风闻，又无对证，只是熬刑不招。郭爷曰：「你贪他女貌，毒死他父，女不从允，罗巾自缢，葬在园中浅土，尔尚来辩！杨重听得郭爷说出真事，自知理亏，只得供招。郭爷遂判曰：

　　审得杨重以积年淫棍充当叶坊驿夫，瞰徐巡检父女两口入驿，身无仆从，悦女貌美，遂毒父命，女抗节自缢，父旅魂衔冤。依依浅土，两命谁归？一点游魂，灯前诉屈。似此纵欲吞云，合拟凌迟处死。仰地方具棺改葬徐材父女，庶使冤魂不遭沉滞。立案解府，地方免罪。


第二卷    

游旆谋毒三命

政和县五都徐村有游旗、游旆、游兄弟三人，藉祖父余荫，家业巨万，富饶堂室，田连阡陌。但游旆年虽第三（二），立心甚毒，每行利已损人之事。虽凭族长分家，往往欺兄本分，田产要取附近，承荫房屋，要取高大精洁，衣服器皿，要取华丽新美，凡一切家中动用，俱要占哥弟便宜。游旆心下犹不自足，乃与其子游志高商议曰：「我欲尽取大伯伯之家，你有何计可以一网打来？」游志高曰：「你（我）伯尚有哥哥游志广、侄儿游自成，一家三人卓然，奈何能尽取得？」游旆曰：「事由人干。若人好计策，莫说三口，即三十口亦不难于置之死地。」志高曰：「若欲谋他家业，必应先毒伯伯，后毒死哥哥，又毒死侄儿，方能斩草除根，方能夺其家业，况又有小叔游，亦要摆布他，方可成事。若有一个不死，他日我等必难存济。」游旆喜曰：「我儿实有机谋。」遂日夜侗候游旗动静。一日，游旗往田中耕田，婢女送饭并携老酒一罐，行至无人去处，游旆故意叫婢女后面路上代他接耕田饭来。其婢放饭在路，游旆见婢去远，遂将毒药倾在酒内，向后来接婢饭。婢仍携前饭，与主人去吃，游旗耕田辛苦，即先取酒来连吃数碗，不觉肚中又饿，毒药发作，遍身发热，望塘中去浸，登时死于塘中。婢只说酒醉投水，连忙来报家中。旆、诸子侄俱来痛哭，具棺收殓，谁知此是游旆毒死。过了数日，游旆似觉略有风行草偃，在外言三语四，游旆知得心中深衔。一日志广偶得伤寒，游旆曰：「伤寒亦是大病，虽（也）要请医服药。」志广遂着家人，请得县中刘医士来家医治。服药数贴，其病少愈，刘医士曰：「尔病渐渐要好，我家中有事要归，明早我叫小介，再送两贴药来，便可断根。」说罢辞去。游旆遂置毒药手中，及至天明，在总路去等，果见间医士送得药来。游旆曰：「此药是我家去的？」小童曰：「是也。」游旆接过手来，开包一一看过，遂将毒药尽放在内，仍旧包了。」小童送到游志广家，辞别归去。志广煎药服去，一时毒发，遂不可救。游旆见侄已死，乃假装怒曰：「刘郎中素号明医，百无一误，今独医死志广，必有缘故，我想此必游那畜生，欺奸侄妇陈氏，故串医人毒死志广。不然，何其死亡如此之速，有此异事？淫人妻子，毒人丈夫，我必代为伸冤！」遂写状往县中洪大尹处去告：

　　告状人游旆，告为代侄伸冤事。恶弟游，禽兽邪行，秽污闺房，调奸侄妇陈氏至稔，恐侄志广闻知不便，乘伊伤寒，遂买串医士刘一梁，毒死志广。冤囗囗天，骨肉相残，人伦大变。乞天究治，存囗沾恩。上告。

　　然志广之死，实系游旆用药，乃嫁祸于游耳。且又密嘱其子志高，包药于糖饼内，再毒广子自成，意欲斩草除根耳。自成不食，故误杀其家僮，通族尊长，举皆知之，莫不忿恨游旆，且骂曰：「至亲手足，安可以如此狠毒？既害其父又害其子，犹欲害其孙，何等过当！我和你若不举首，则恶暴日甚，冤鬼悲号。凡有人心，不可坐视！」遂召集一族三十三人连名，于洪爷台下出首：

　　首状人游忠、游恕等，系五都民，首为不公不法事。族恶游旆，兄弟寇仇，操戈入室。先年与兄游旗争财不和，密谋毒命。又虎吞幼产，毒死旗子志广、孙自成，反陷游抵罪。夫游既恤其孤，安有杀孤之理？游旆既杀其父，岂无杀其子之心？三代两父子，俱各埋冤；一族百男妇，莫不切齿。况今田产入囊，复欲陷同死。黑夜冤魂号天，白昼怨声载道。恳乞天台，锄强翊善，感德无涯。上呈。

　　洪爷接子状辞及首词，遂拘原告及通族人等，一一细加推究，皆曰：「虎不食子，狼不残亲。游旆父子只知有田业，不知有骨肉。望爷爷悯察。游本以悯孤恤侄，触怒游旆，遂诬陷奸谋，然皆虚情。乞宽恩苏释。」游旆见众俱压倒他，遂哭诉曰：「长兄当父，幼弟当子，父子纵是无状，必不忍食父而吞子，况难得者兄弟，易得者田地，焉有轻其难得者，而重其易得者？乃低头受刑。」并不供服。洪爷又恐游旆特立而为人所共恶，难好决问。遂写申文，把游旆一干人犯，遂解入刑馆郭爷处参详。郭爷看了申文，心中已有了然，遂唤游忠上前，问曰：「游旆父子谋兄家财，丧他父子三口，果是真否？」游忠曰：「毒兄水死，侄病加砒，毒孙误中其仆。」郭爷曰：「游亦旆亲兄弟乎？」游忠曰：「系同胞共乳。」郭爷曰：「旆死哥哥一家，已自遂志；幼弟游未死，兄家岂不二人平分？」故毒行于兄而奸陷于弟。此骑虎之势，安得放下者也？」遂喝令皂隶，将游旆父子每人重打四十。遂举笔判曰：

　　审得游旆与兄游旗争财，骨肉冰炭，用药毒死，立心奸险，当时一家，疑已不决矣。今又毒杀兄子志广，则凶谋欲盖弥彰，反诬幼弟与侄妇陈氏通奸，串医士刘一梁药死，此笼络一家，一举两利之计也。况又日嘱男志高，糖饼下毒，害志广之子自成，是欲剪草除根，绝其血脉耳。幸而自成不食，误杀其仆，此天意耳！在不绝善人之后也。夫游旆既杀其父，又杀其子，曷为又残害其孙，并陷游死于非命？此等极残极忍，虽蝮蛇穷奇之心，未有若此之甚也！合拟凌迟，法所不赦。其子志高仍拟同谋，律例取供。游本系无辜，陈氏奸情残假，一梁之药无毒，毒出游旆，旆无逃刑。游旆家财，悉断与游、游自成掌管。立案存照，以儆将来。 



　　强僧杀人偷尸



　　瓯宁县斗峰寺有一极富僧官柯一空，田产家财，不止数千。四乡租谷甚多，少人催取，处处佃户，延挨都不完足。一日，县中催纳钱粮，缺少银两，一空思曰：「各处佃户，租俱未完，钱粮把甚来纳？不得不下乡去取租谷。」由是遂往茶埠问佃户黄质、黄朴算明数年租谷。除交还之处，尚欠三百余石，一空怒骂曰：「尔年年种我田，拖欠我租谷许多，坑我无银纳粮，受官府催逼，天理何存？今年算明前后新旧租谷，一一要完。再若延捱，定行告官，决不轻放你！」黄质曰：「田中无谷，教我那里讨来？凭你去告！我也有口，决不该死■」一空大怒，骂曰：「你白得田种，自在无忧。我替尔赔钱粮，又替你承板子，天下有这道理，教我这气怎消？」劈头把黄质揪翻在地，乱打一顿，登时呕血身死。一空还说假死，又踢两脚。黄质妻子见丈夫打死，哭做一团。兄弟黄朴自外而归，见哥子死在地上，乃大骂曰：「这秃驴敢如此无状！就是拖欠钱粮，亦不就该打死！况你只是寺中舍来的租田，又值这几年荒旱，自古租粮无利，你来累算，活活打死我哥子。若不告你，这冤怎么得申？」写下状子，闻得杨大巡巡至建宁，遂至察院投告：

　　告状人黄朴，系建安县七都民，告为活活打死兄命事，痛兄贫懦，佃田度活，冤遭孽僧柯一空，十月初二来家取租，嗔兄酒馔不厚，打碎盘桌。兄辩触孽，逞凶揪打，登时吐血身死。邻里范清见证。乞委廉能枪填，吁天哀告。

　　杨大巡见是人命重情，遂准了黄朴状辞，即批仰本府理刑厅郭推官，问明解报。此时柯僧官闻得黄朴出门告状，知他家是两个妇人，遂统恶僧一群，扮作强盗，黑夜明火持枪，惊得两个妇人走了，遂将黄质尸首，偷入寺中园内，埋在两个大树下，寂无人知。自以为人命无尸可验，决难问我偿命。遂写诉状亦到大巡处诉：诉状僧纲司僧人柯一空，年籍在牒，诉为图赖事。僧幼离俗，素守清规。冤遭地虎黄质、黄朴，辖佃僧民三十九亩，屡年捱欠租谷三百余石。十月初二，往算租银，完纳钱粮，适质病危，后来身故，与僧无干。岂恶弟黄朴，顷立枭心，图骗租谷，悬捏人命，赖陷僧身，乞调检验，有无伤害，真假立分，租银不致图赖。上诉。杨大巡准了柯一空诉状，亦批郭推官问报。柯一空既准诉状，遂自赴理刑厅郭爷处报到，郭爷遂拘黄朴对理。黄朴哭诉曰：「孽僧活活打死兄命，情惨黑天，乞爷爷做主。」一空曰：「恶佃图骗租银，贺（嫁）陷人命，天理何在？」郭爷叫皂隶把一空夹起，重敲一百，让他招来。一空曰：「那日小的到他家取租，黄质病重在床，不曾见面，焉能打死？若有重伤，乞调死尸一检，情愿小的填命，死而无怨！郭爷遂发牌，吊尸检验。黄朴曰：「小人前日往察院告状去了，黑夜被孽僧装做强盗，偷去兄尸，不知弃在何处？他故以调尸检验以辞。既打死兄命，又盗去兄尸，似此立心，奸毒犹甚！乞爷爷详察。」一空辩曰：「既是死尸，日夜人都烧香不绝，小的何能偷得？全是假词。」黄朴哭曰：「村居小户，小的出来，止有两个寡妇在家，安能守得尸住？况他那晚明火执抢，小的妻、嫂只说强盗，连忙逃躲不暇，又敢顾尸？」郭爷听此两家辩论纷纷，乃提四邻居民及干证来问。华房、柏森皆说离黄朴家■远，不知谁人盗去黄质尸首。郭爷复将一空夹起，只是固争不认。华房、柏森亦遭拶夹，亦不肯认。郭爷叫把犯人通监起，遂退入后堂，焚香祷告上苍。一夜明烛后堂，坐以待旦。时当半夜，一时桌上隐几而卧。耳边忽觉人报四句诗曰：属耳垣墙不见天，斗峰寺里是神仙。人间莫道无明报，新土离离旧草添。郭爷听了诗词，忽然醒觉，复对天拜曰：「此乃神明告我这场人命也。」早起即命吏书、门皂人，亲自往斗峰寺一游，假言要谒伽蓝。一路心中自忖：这四句诗词，下三句皆易晓，只首句解意不到，及入寺中，众和尚迎接坐于观音堂，吩咐众人外面俟候。公乃焚香礼拜而祷之曰：「本职奉命察院明文，为问黄质人命。无尸可检，事体难明。闻有神人语诗四句，只有首说『属耳垣墙不见天』。观音娘娘显灵显圣，若是尸在竹墙园中深处，乞求三个阴■。」公掷下三次，果皆三个阴■。公乃心中自喜，辞了观音，出外茶饭，复登观音阁上观望，果望见寺后有一大园，两边俱是修竹围住，茂盛遮蔽天日。公曰：「尸在其间矣！」即下阁要往后园观看，众僧曰：「后园污秽不堪龙步。」郭爷曰：「神得之矣。」遂叫门皂跟随，径自入到墙竹之间。仔细一看，见前面竹下一团烂草之下似有新土。叫皂隶揭去其草，果是一个新坟，遂叫仵作掘开，便带黄朴来认，果是他哥子。黄朴抱尸大哭，郭爷遂命检验，果有重伤。即将一空重打八十，又将叶、柏二人打三十，问他接子一空几多银买嘱。二人受刑不过，只得供言；各得他酒一席、银五两来证，是实。郭爷即判曰：

　　审得僧官柯一空，名一奸宄，外空中实。贪财利而恶同阎王，欺佃户而势如马面。不思田乃擅越之田，惟知租为肺腑之租；全无舍身之仁，恣行剜肉之凶；不论荒旱无收，只知逐年迭算。凶怒质理辩，登时打死方休。初二受打吐血，初三早死无辜。抢尸希图漏网，赔证意在逃生。茂竹墙中埋尸虽密，神明报处，拟偿允宜。一空秋后取斩，华、柏三年摆站，具由解道。用戒孽僧。 



　　猿猴代主伸冤



　　瓯宁县八角楼下有一积年叫化，乃建阳同由桥头方池。只因好赌倾家，游手好闲，酗酒忘返，遂为乡人所贱，难讨饭吃，乃为乞丐多年，羞愧尽忘。乃买一猴教之，搬演作戏，人家去讨钱米。教猴熟了。遂别了家乡，往府角楼下去住，日日街上弄猴。过却数年，腰间遂积有空银十三四两，年已将老。一日，思到家去访亲眷、故人，求个结果，乃到叶坊驿铺中借歇。晚间买酒露出白来，被府中一民壮谢能看见，遂起枭心，多买酒来与此弄猴者同吃，假认亦是建阳人氏，在府前居住。那方池见是同县，一发放心吃酒，将大瓯一连饮了数瓯，不觉醉倒，就连衣服上床去睡了。谢能见他睡得熟，即解下牵猴之索把方池勒死，腰上银子，解将去讫。猴见谢能勒死方池，乃跳将起把谢能满面抓破，跳在屋上去了。谢能待至夜静无人，开了店门，把方池背去丢在深潭之中。不想猴在屋上，望得分明。谢能见天未明，亦不待炊饭望府去讫。店家起来开店，看昨晚借宿并弄猴者俱不见影，止见猴在屋上悲鸣，似有告诉之意，店主亦不解其意。店主呼猴下来将饭与他吃，其猴两眼垂泪，丢饭不食，一直出门走向树上高坐。店主心下正在踌蹰，忽报郭爷、邵武查盘讫，从此回府在驿打中。大猴在树上见郭爷轿到，即跳下树，攀住轿杠叫号不已。郭爷带猴入驿中坐定，只见猴跪在案前，悲号垂泪，若似告状形象。郭爷曰：「尔有冤来告乎？」猴即点头。「尔有冤在何处？我差皂隶与你拿来。」猴即踊跃前导。即差两个皂隶，随猴同去。行至前面水边深潭之中，用手指住水中叫号。皂隶不敢下去。回报郭爷。郭爷叫猴来问：「尔曾有主人否？」猴即点头前行，皂隶随猴到一店中，手扯主人，皂隶即带店主人到驿。郭爷问曰：「你是何处人氏在此开店？昨夜甚么人在你店歇？」店主诉曰：「小的系本府临江门人，姓徐名殿，在此开店十数余年，只是平易讨吃。昨晚有一弄猴叫化在此借歇买酒吃，后有一民壮来，说是与他乡里，亦买酒与他两个痛饮，后即还了小的店钱，因此未曾起来看。只听得五更早，民壮叫我一声而去。小的天明起来，只见其猴坐在小的屋上，小的呼他下来吃饭，他止悲鸣而不肯食，跳到树上去了。今日在爷爷台下告状，想必那叫化是民壮谋死了。」郭爷曰：「你叫两个会游水的来。」徐殿即叫得两个拿鱼人来见郭爷。郭爷叫皂隶同猴俱到深潭边，猴向水中一指，拿鱼的下至水中，捞起丐子上来，猴扯住尸身，叫号不已，郭爷亦为恻然。徐殿曰：「昨夜正是此人。」郭爷细验过了，叫地方取棺木收贮，停在溪畔，发落地方诸人回去。思想民壮既是府中，不难问出。乃带猴藏于轿内，回至府中，将猴收入私衙。次日坐厅，乃言衙内有一坐椅，善能说话，知得人间休咎，凡城中但有不平之事，可都来问，椅自能替尔报出。一时喧哄，城内城外，不问贫贱贵介、衙门厮役俱来看郭爷坐椅。郭爷将椅子把锦被蒙住，抬在月台上，三推六问叫他说话，大开衙门，人都相挨而进。郭爷私叫皂隶负猴于肩上，可在人丛中往来行走。猴在人肩上遍寻不见，行到二门，只见那民壮亦来看椅，那猴遂跳过在那人身上，紧紧揸住不放。皂隶即扭进见郭爷，其猴揸住犹不肯舍，将那人耳鼻俱咬烂。郭爷叫猴且放手，那猴遂伏在一边悲号。郭爷曰：「我椅已对我说，此民壮谋人，但尔众人未曾听得，可都散去。」郭爷曰：「将刑具过来，先把谢能打下三十，仍将夹棍夹起，敲下一百。」谢能见猴在面前，又见郭爷呼他名字，遂自招曰：「小的在乡间去催粮，回到叶坊投店，不合见叫化方池腰露白银一十四两，遂将酒灌醉，背沉深水，惟猴脱走。今遇爷爷电烛，不敢一毫隐瞒，所供是实。」郭爷问：「前银还有许多在？」谢能曰：「银尚在身未动。」郭爷即吩咐承行的，将此银把四两与方池造坟，其余十两，行文书到县，叫方池亲人来领去作祭祀。谢能问抵偿命，其猴释放归山。猴见郭爷决断明白，磕头拜谢，遂大叫数声，撞阶而死。郭爷见猴有义，亦命同葬方池墓中，立一个义猴石碑，以旌猴节。郭爷为之立案，以垂后世。遂判之曰：

　　垂缰湿草，犬马尚能恋生；跪乳返哺，鸦羊亦全孝恩。谢能何以人而不如禽兽乎？方池弄猴生意，其银积之甚艰。叶坊露白，其亦防闲少密。谢以民壮征粮，素怀狼贪虎顾。见财动意，即谋醉死沉尸。岂知猴不忘主，则必不肯释仇。扳轿诉冤，椅言捉贼。发银四两，营葬方池，余银十两，亲人领去作祭祀。谢能秋后处决，猴则建节表扬。立案刑馆，用昭天罚。 



　　断拿乌七偿命



　　郭爷承杨大巡命查盘漳州，转府空闲无事。一日，在文案卷内揭出一张是人命状辞，郭爷拿出细看：

　　告状客人方文极，系徽州歙县人，告为追究父命事。隆庆五年八月，父方烈揭银八十两，来建宁府前开店。十月，义男方兴来店，寂无人迹。访究四邻，皆言未到。兴归，身奔细察，依路有踪，惟到近府不见。切思清廉在上，道不拾遗；至仁之邦，路吞商旅，只得奔告爷台，乞究父冤。上告。

　　郭爷看罢状辞，即取状在手，出厅问书吏曰：「府前有一徽州方店，如今还在此间否？」书吏禀曰：「隆庆五年正月收拾回去，彼年十月有子来告状寻父，前阮爷见是无头公事，亦未与他对理。这几年他儿子一发未见来，只是他义男方兴，还在那店中卖些杂货。」郭爷正在答问之间，忽见七个乌鸦飞在厅上，连叫数声，望南而去。郭爷曰：「好怪哉！」心中自忖：「若谋死方文极者，莫非乌七乎？」遂唤两名捕盗施功、葛木上厅吩咐曰：「尔其与我不问城市、乡下，但有乌七，可拿来见我。」葛木曰：「无牌难拿。」郭爷即标一牌，用了关防。两个捕盗走出府来，满城去寻乌七，寻了一日，并无形影。明日清早，二人出乡，穷土僻坞，俱去问过，亦无踪迹。看看日晚，来到瓯宁五都箬村地方，见一人往前跑走，施功问曰：「老官往何处去的？我是府里人，去箬村追钱粮，可带我去来。」那人曰：「此去箬村只一里路，乃是大路，公差只管缓行，我要去得紧。」葛木曰：「老官甚事去紧？」其人曰：「我要去叫屠户杀猪就赶转，恐怕天黑，故此去得紧。」葛木曰：「屠户甚人？」其人曰：「乃洪乌七。」施功曰：「我正要去他家催粮。一同前去便是。」三人趱行，不一时间，已到乌七家中，其人叫曰：「七官在家否？」乌七听得门外人叫，连忙出来。其人曰：「劳七官明早我家来杀一小猪。」说罢就行。乌七送去出了。转来见两个差人在堂上坐。乌七问曰：「公差何来？」施功曰：「县中王爷唤你去对钱粮。」乌七曰：「我前日对完了。」施功曰：「金花借办，银子要紧，你且明早同我去对，不要去杀猪。」乌七曰：「便是称银付公差，代对也罢。」葛木权应曰：「天光又作计较。」乌七整酒相待，安歇。待至天明，复整早饭吃完，乌七对出文银三两，托葛木代对。施功取出郭爷牌票，对乌七说道：「我乃理刑厅差人，非是县差，尔可就要去见他。」乌七曰：「我与郭爷并无干涉，何事勾我？」施功曰：「我亦不知，尔去说明便是。」乌七闻得郭爷之事，只得取了些盘缠，同二差到府来见郭爷。葛木禀曰：「小的拿了三日，方才在箬村拿得乌七到了。」郭爷曰：「带上来。」乌七跪在下面，郭爷曰：「尔便是乌七乎？」乌七：「小的便是。」郭爷是他横眉蛇目、赤发，便和此人性恶，遂问曰：「隆庆五年八月所干之事，从直说来。」自古说：为人不作亏心事，半夜敲门心不惊。乌七听得说八月所干之事。心便慌了，口中糊涂应曰：「老爷所问不知干甚么事？」郭爷曰：「方文极八十两银子乃尔干去，又说甚事！」乌七曰：「小人山僻村严，朝夕只在田中，况小人所居之地又不通大路，有甚客人在此经过？」郭爷见他言语支离，叫禁子取刑具过来，即将乌七双手拶起，连敲数百，亦不招认。复叫取短夹棍夹起，敲上三百。乌七见事是实，想难脱罪，只得招曰：「小人住居箬村，大溪水通浦城。不合隆庆五年八月廿日晚，有客舡泊于岸下，内有方文极见舡舱狭隘上岸，小人店中借歇，秤银买酒，小人见财起心，遂用药酒毒死，弃尸溪中，取银入已。所供是实。」郭爷见了招诉，大骂乌七曰：「你既谋了他银两，亦该埋葬他尸。有此残忍，天理何容？」遂出牌府前去叫方兴来证。方兴蒙提，即到衙内。郭爷曰：「此是杀你家主人之人洪乌七。」方兴见子乌七，切齿咬牙，骂乌七曰：「千里做客，被尔谋死，恨不生啖尔肉！」郭爷曰：「今将乌七家产，悉断与尔变卖归去。尔不要瞒昧家中小主。」方兴曰：「小主人方烈在家读书，这店中财物尽是主人的，老主母一切委小的掌管，小人事同一体，何有瞒昧？」郭爷遂拘乌七族长到衙吩咐一番，叫将乌七家产尽行出卖付与方兴，抵还前银。把乌七即上了板。判曰：

　　审得洪乌七箬村瞰溪开店，意贪水利。盖以舟客买货急迫，得以刁睽分文，此则蚊蚋之毒，害人尤小者也。夫何孤客借宿买酒，见财遂行毒药，褫其命而利其有？弃尸入水，情惨蔽天。若非旧卷现情，飞禽显异，则文极固作溪畔怨魂，而方烈遂成蓼莪酿恨。似此网漏之囚，合加大辟之典，家产给还原客，立按永惩凶残。 



　　木匠谋害二命



　　建安县吉阳街五里亭起造祖师殿，化募道人郑法海化得四方钱财上百，雇请江西临川木匠萧重、王远、易俊、阮干二十余人，在于亭子上搭起木厂，造作佛殿。时乃冬十二月，出外作客之人，俱赶归过年。有三个客人是崇仁人，姓廖。一个叫廖明，一个叫廖彰，是嫡亲两兄弟；一个叫廖子成，是廖明之子。三人走到五里亭，天已昏黑，就到亭子上借歇。道人不肯留歇，木匠听见乡里，遂留于木厂中歇。廖子成死要拗父到吉阳街歇，廖明走倦了，便不听子之言，廖子成公然走到吉阳街去了。廖明兄弟入到厂中，萧重是个头目，素心凶狠，便叫徒弟烧水，客官洗澡，整夜饭来吃。廖明兄弟吃了夜饭，脱衣洗澡，身上露出搭包落地，连忙来藏。萧重笑曰：「我等至亲乡里，不必疑忌。乡亲若不放心，小老代尔收起。」廖明只说是实，即付搭包交与萧重。重略提起，约有二百余两。心中便生计较，叫徒弟多烫好酒与廖老官解辛苦。廖明兄弟见萧重劝得殷懃，遂饮得尽醉。萧重乃让床与他兄弟睡，自同徒弟去睡。廖明兄弟被酒醉了，一睡遂不复醒。萧重乃同帮作王远、易俊、阮干商量曰：「此二客人有银一百余两，交与我收起，今晚他又酒醉，不如一人奉承他一斧，抬到前面松林丛中，谁人识得是我谋死？」王远曰：「待我一人下手便是。」走向二客床边，一个劈一斧头，寂无人知。萧重、王远、易俊、阮干，两人抬一个，遂抬在前山密松林内去了。转来便把床铺打扫，斧头洗净。萧重即把银纳起一半，遂打开搭包，取来平分，每人得银三十两。收拾停当，时已半夜，乃各自睡去。不惟道人不知，众徒伙伴，无一人知得。迨至半早晨，廖子成在吉阳王规店中，专等父亲、叔叔同行，不见形影，等得心焦，复在亭子上来叫。萧重问曰：「尔叫甚人？」萧子成曰：「昨夜二客在尔这里借歇，怎么不见起来？萧重曰：「昨夜果有两个客人在此借宿。他说要去吉阳街赶儿子，因此睡到半夜，饭也未曾吃，二人背了包裹漏夜走了。」廖子成曰：「我早起望到此时，并不见影。」萧重曰：「莫非赶上前去不定？」廖子成曰：「莫非果是前去？」遂转王店吃了早饭，星忙赶上前去。看看行到傍晚，依路问人，皆言不见。子成曰：「他两人不成会飞，我这等走得快，如何不见他？又晓得我身上无盘缠，焉有丢我之理？我今早在五里亭问信，只有道人师徒昨夜不容我歇，今日又不见他，我再去问那道人，便知端的。」复转五里亭，来见法海，问曰：「我父、叔二人，昨夜甚么时候到此，今往何方去了？」道人曰：「客官好蛮，昨夜纵有二客借歇，我那里记得他？况我这里屋宇又无，那里有客人借歇？」正在辩论之间，只见二三个樵夫在亭上唧唧哝哝说：「前面松林内，被人谋死两个客人。」廖子成听说，大惊，忙到松林去看。果见父、叔两人杀死在地，血污头面。抱尸大哭一场，连忙转亭子上报了萧重、王远、地方韩浩山、邻潘自成，一同相验已了。萧重是他乡里，廖子成即向萧重借银一两，为告状使用，权将三钱，买两领簟围，遮堵其尸。遂问了道人名姓，奔入理刑厅郭爷处告：

　　告状客人廖子成，系江西崇仁人，告为谋死二命事。父廖明、叔廖彰同身，福州卖布，货完归家。路经吉阳五里亭，天黑难行，身宿吉阳，父、叔匍匐，道堂借歇，天明失伴，恶道郑法海，阳推不晓，死尸突见前山松林，萧重、王远、韩浩山、潘自成见验。切思生入亭庵，死暴松山。父、叔可怜遭谋，恳天捞究。上告。

　　郭爷接了诉词，从头细看，即出牌差民壮孔程、汪云，前到吉阳街五里亭，拘得道人郑法海、萧重一干人犯到厅审问。众人见拘，即同民壮一齐赴厅听审。道人郑法海，惧其人命重情，恐祸累已，遂出诉状，洗已之身。诉状：

　　道人郑法海，系欧宁县吉阳街人，诉为杜患事。身幼出家，亭庵住持，化缘度口，本月二十日晚，客人三个来庵借歇，身系草庵一间，仅容一人，固辞未纳。不料天明，报客杀死前山松林，当凭地方验证是实。人命重大，祸必有原，预诉洗明，庶使不遭连累。上诉。

　　郭爷接了诉词，遂问道人曰：「昨夜果有三个借歇？」道人曰：「三人借歇之时，天已将黑，小的庵中难堪居住，因此不敢停留。后不知歇在何处？今早只见杀死松林。」郭爷叫萧重、王远等问曰：「尔见客人何处借宿？」重曰：「小的离庵半里，不是歇店。」廖子成哭告曰：「小的昨夜与父、叔同行，行到庵边，小的要赴吉阳大街居住，父、叔脚疼不能进前，堕落庵中，小的独往吉阳借歇。天明父、叔不来，寻转庵中，道人骂我不该乱寻。忽听樵夫传说松林谋死两人，小人去看，果见松林中父、叔砍死了。」郭爷曰：「松林离庵几多路？」子成曰：「止一望之路。」郭爷叫道人上来：「你好大胆，怎么谋杀人？」郑法海曰：「小的一人怎么砍得两命？」郭爷曰：「你不谋他，早上怎么嗔他儿子来寻？好好供招。」道人哭曰：「小人平素戒酒除荤，暴言亦不敢自口出，况敢谋人？」谋爷曰：「你不谋人，偏你就出诉状？」道人曰：「小的慈悲存性，懒管闲事，因此洗明。」郭爷曰：「庵中前后无人，必是你谋。」遂把道人上了长板，问抵偿命。道人曰：「无赃不证贼，老爷怎么屈死小的！」郭爷曰：「你不偿命，你可去收葬他尸首也罢。」道人曰：「小的情愿收葬。」廖子成哭曰：「小的父、叔活活被人砍死，谋去布银二百余两，怎么白白罢休？」郭爷曰：「此等无头公事，叫我郭爷填尔的命！」乃吩咐众人都去好生与他安葬，又用好言劝廖子成曰：「死者不能复生，我这里发银二两与你做盘缠归去，来年着人载丧归去也罢。」廖子成只得同一干人去葬父、叔。郭爷乃随差一亲信家人。扮作江西客人，雨伞包袱，望尘跟随，走到道人庵中借宿。道人曰：「前日两个客人我不曾接得他宿，后来客人被人谋死，几乎累我填命。你今要宿，我情愿明灯守你到天亮，免得有甚长短。」客人曰：「你专说此不吉利的话。」道人乃整茶饭与客人吃。客人问曰：「那边甚人歌唱？」道人曰：「是江西一伙木匠代我造庵。」客人曰：「我出去听他唱甚么曲。」道人曰：「尔辛苦睡罢了。」客人曰：「我明日只在吉阳街去，无甚辛苦。」遂行至木厂边，听得人说：「客人之事，老郭想不能究得出来。」又一人问曰：「师父、师父，老郭曾问你否？其人曰：「未曾。」其人曰：「如此却好。」客人得知于心，转来歇了。及至天明，道人备办衣棺，收葬二客之尸。萧重及地方诸人，俱来看证。廖子成取水洗过父、叔之尸，入殓。客人亦向前去看伤痕，客人仔细一看，见是斧头砍碎，再把衣服一看，见沾有几片木屑，只藏在于心。星忙转府，将始末之事报知郭爷。郭爷曰：「此即木匠谋死无疑。」次日又着孔和拘道人一干人犯再审。郭爷喝将道人重打十板，道人曰：「小的无罪！」郭爷曰：「尔请木匠造庵，怎么瞒我？」道人曰：「老爷未曾问及，小的不敢乱说。果萧重、王远就是。」刘头、郭爷曰：「尔是木匠？」萧重曰：「小的便是。」郭爷曰：「尔说老郭想不能究得出来，这是怎么说？」萧重吃了一惊，正思量答对，郭爷又问曰：「师父，师父，老爷曾问你否？」此是甚么意思？只见萧、王二贼，登时面色变了。郭爷又问曰：「你那杀人斧头，放在那里？」萧、王二贼强争曰：「小人是客人至亲乡里，他若来投宿，还要看顾他，怎敢下此毒手？」郭爷曰：「还是银子你更亲，那有乡亲？左右与我将此二贼夹起，着实敲来。」二贼尚捱刑不认，郭爷曰：「死尸身上木屑那里来的？着实与我夹起。」二贼熬刑不过，只得招认：

　　半夜酒醉，萧重用谋，王远用斧劈死是实。赃银二百五十两，王远、易俊、阮干各付银三十两，遗下皆萧重独得。造谋萧重，下手王远，抬尸四人同在，余皆不知。

　　郭爷即叫快拘易、阮二贼，并取赃银到来。孔和不一时间，拿得银、贼俱到。郭爷令廖子成领银归家，即将四贼每个各打四十，钉了长板，解道定罪。道人、诸干证无干，皆放归家。具由解道。判曰：

　　审得廖子成父、叔三人，以黑夜匍匐，投店失伴，木匠萧重以乡里留宿，盖以他乡故知故也。见财动谋，灌醉行杀，而遗其尸于松林。又以木厂人不见其来，而半夜人不识其去也，子早寻父，自宜波及道人。若不遣人默访其语、默验其伤，几何而不兔脱雉罗乎？斧痕、木屑、老爷之问，其殆天厌凶德，而不灭其真赃乎？萧、王合加极刑，易、阮拟就大辟。银给廖子成，道人郑法海并诸干证，释放。 



　　井中究出两尸首



　　建安富沙庙前有一卖棺材客人叶干，乃连城人，立心奸险，极贪极残。住在城外，专一谋害孤客。适有浙江开化客人方澜，贩得色绸两担，价值百余银子，来店借歇。已是二更时分，城门俱闭，无人看见，挑夫放下转大洲去了。叶干见其财物重大，即设酒肴，尽心劝醉。方澜行路辛苦，已喜饮杯壮神，乃开怀痛饮，遂成大醉，不省人事。叶干即将客人勒死，丢尸后园井中，绝无人知。两年后仍有开化一客人，亦姓方名廿五，少年人物，心却乖觉，装载各样货物，到建宁发卖，在富沙庙左边，滕清一店中安下。一日卖货，看见对门裁缝店有一妇人，生得十分美丽，芳容可挹。方廿五问店主曰：「此是何人妻子？」滕清一曰：「此是邵武县裁缝，施明妻子江氏。这施明极是好手艺，做好衣服。」方廿五得知于心，色欲不能禁止，乃多买罗缎绸绢，来店便请施明裁剪。来做款待甚厚，相语中绝不涉及女色。但绸绢等项若有剩的，辄曰：「师父家有令政，可拿去做鞋面，我客中无用他处。」施明十分大悦，但遇时节，亦得常常来往饮酒。一日，思慕江氏不得就手遂染相思，其病甚重，各处帐目便不能去收取，乃寄书回家，叫父亲方廷来店管帐。此时，施明却有两月未到方廿五店内，一闻其病，遂往店中来看其病。廿五曰：「贱疾久缠，日夜思兄，少叙心话。今日得见，实是万幸！」施明曰：「有何心话，但说不妨。」廿五曰：「小弟此病除是兄肯医治，方能安痊。不然绝不可救矣！」施明曰：「小人原不知医，如何能救？」廿五曰：「只兄肯救，其病不能。」施明曰：「但我干得的事，无不尽心，况且执事，常常照顾小人生意，恩德非小，岂有不从之理！廿五曰：「感兄肯救贱疾，权奉白银十两为开手谢仪。待病安痊，还当厚谢。」施明曰：「小人本不知病体，怎敢受此银子？」廿五曰：「尔只欢喜受过，我方敢说病症。」施明乃拜而受之。廿五即下床跪曰：「我病非为别的，只因相接令政，妄想成此症候，心中不能放下。公肯惠赐一宵衾枕，则虚火自消，始可服药。」明思之良久，乃徐应曰：「我心固不敢辞，但不知房下意思何如？」廿五曰：「兄既不弃，谅令政亦必从夫。」施明曰：「我试归家达之。」施明到家，佯为不悦之色，默坐不语，江氏向前问曰：「尔往日回来欢天喜地，今日何事烦恼？」施明曰：「今日有一事难对尔说。」江氏曰：「夫妇一体，说之何妨？」施明曰：「今早我去看方客人病，他说只为爱上你不得相见，故染此相思病症。要你同宿一宵，方可救得。已奉纹银十两在此。我念主顾，一时误许了他，但未如你意何如？」江氏曰：「方客官本是个少年君子，且得他照顾甚多，今日病危，救他亦是一场阴骘。况他尽礼求合，原非妄自行奸。你既有心，我当从命。」施明得了妻之言，遂往方店报知，纳定今宵相会。廿五得了约期，心中不胜欢喜，病遂减去一半，只得日晚，便去成亲。谁想到晚，适逢父亲方廷家中到了，廿五不敢离身，遂失其约。施明是夜往别处去了，江氏在家遂修饰晚妆，明烛整馔，专候方客。等到二更，遂倚门悬望。对门有一漆匠甘燃，乃福州人，窥见江氏，遂暗藏一把刀，向前戏之曰：「更阑夜静，娘子倚门等甚相交的？」江氏大骂曰：「守我官人，你休胡说。」随即进去，甘燃即跟到房内，笑曰：「你丈夫今晚在大洲耍去了，断不回来。我今来陪你同宿一宵，永不敢忘大恩。」江氏曰：「死畜生敢如此大胆！明日官人回来，决不轻放过你！」甘燃曰：「你不从我，我便杀你！」江氏曰：「你杀来我看！」甘燃恨其不从，遂将江氏一刀砍死，割落头来，走出门前。燃素恨叶韩不肯把棺材赊与他埋父，遂把头吊在叶干门首铺上。叶干早上起来大惊，忙取其头丢在后园井中。寂无人知。及到半早时候，施明归家，见妻被杀，头亦不见，大哭大恨，遂往廿五店中哭曰：「你心这等狠毒，要我妻子救命，缘何把他来杀死，头亦不留？」廿五全不知情，连忙辩曰：「我昨晚因家父到了，相陪至今，并未曾往你家来，奈何冤屈杀人？」方廷八亦辩曰：「小儿昨夜伴我，顷刻未离左右，怎么说他杀尔妻子？」施明大骂曰：「必是他这老贼，恨子因我妻致病，故杀我妻，以绝子之望想！」遂写状往邵太爷处去告：

　　告状人施明，系邵武县人，告为活杀妻命事。淫恶方廿五。嫖赌飘荡，窥妻姿色，无计成奸，积思成病。伊父方廷，深怀忿恨，本月十九夜，挟刀瞰身出外，潜入妻房，砍头匿无踪迹。乞天究还妻头，断恶填命。激切上告。

　　方廷闻告，心中十分忧虑，深责廿五曰：「尔不能务本，又不能保身，今又累及为父，你心何安？」施明告此大状，尔将何以对理？」廿五被父大骂，乃不得已，只得带病入府诉状。诉状：

　　客人方廿五，系浙江开化人，诉为辨冤事。痛身孤客，病害相思，用银十两，买施明妻江氏救病，约以夜会，尚未出门，适父方廷远到，未敢赴约。当夜明妻不知何人砍死，盗去头首，嫁祸身父。哭思子买奸情，岂容父识？奸情既遂，安忍杀人？恳天洞烛冤情，生死感恩。叩诉。

　　邵府尊准了方十五诉词，遂出牌拘原、被（告）赴审。施明曰：「我妻从来无有外交，左右邻里，人人通知，只因廿五贪妻成病，将银十两私求买奸，妻身既污，妻命又丧，妻首无存，非廿五恨杀我妻，必方廷怀怨，下此毒手，安能推得他人？」廿五亦曰：「我若恨杀他妻子，当在未遂谋之先。今日既明白将银买尔夫妇，何故又去杀他？况此私情，我父初到，怎得遽知？杀尔妻者，必是仇人。」邵府尊乃究左右邻人，众干证皆曰：「此妇素无外交，不知何人杀死。即廿五买奸之情，当初亦只施明自知，他人全未识得。」邵府尊曰：「此妇平素既是平生清洁，又无外交，独廿五买奸，必是廿五害他性命。好将头来还他，免得受刑。」廿五泣曰：「他人杀死他妻子，我那里去讨头来还他？」邵府尊曰：「你不招认，叫将夹棍夹起来！」廿五死也不认。邵府尊曰：「且将监候再问。」到了一载，适杨大巡委郭四府清理刑狱，方廷乃置酒邀施明饮曰：「我儿与尔平素相好，决不忍害你令政！今你令政死者不能复生，不如择个上等的女子，我出礼银与你续弦，你去府中递一息状，放我儿子出来也罢！」施明应允，果到府递息状。适郭爷到堂，传众囚去审。见施明息辞，遂不许息，乃曰：「人命至重，何可容息？我当为尔鞠问明白！即发牌拘其邻右问曰：「妇人平生不与人通情，独许廿五买奸，则杀之者必廿五也。定拟填命！」即将廿五重打三十收监。随差皂隶周泮曰：「尔去街上密访，看有谁人说廿五死罪冤枉，即拘来见我。」周泮上街去，见人人皆云：「此妇被杀不明，又失去了头，若谓非廿五杀他，彼夜又无他人，着实可疑可怪。」甘燃有一徒弟问曰：「廿五问成死罪，不知当否？」甘燃喝曰：「莫管闲事，只管做你的漆，世上屈了多少人？」周泮听得甘燃骂徒弟，即把甘燃拿见郭爷。郭爷遂命周泮取重夹棍过来，将甘燃夹起。大骂曰：「施明妻子分明是你强奸不从，杀伤其命，砍去其头，你好从实招来！」甘燃硬受其刑，口叫平白冤枉。郭爷曰：「方廿五不合买奸，我故打他三十，岂真问他填命？你今快把妇人头出。不然活活夹死你！」甘燃情知理亏，又受刑不过，只得招曰：「委实当初是我见他倚门待人，我不合持刀赶去调奸不从，因此杀了。其头彼时挂在叶干铺上，后来不知丢了何处。」郭爷即差周泮，拘得叶干来审曰：「去年七月十九夜，甘燃杀死施明妻子，将头挂在你的铺上，你埋在何处，从直说来，好问甘燃死罪。」叶干见说甘燃杀人，与他无干，一时忘记自已谋死方澜，尸首亦丢在古井，遂直应曰：「当日侵晨，见一妇人头吊着铺上，恐有祸患，悄悄丢在后园古井。」郭爷遂差仵作下井取头。不想先取一付头骨，后取一付全尸，一齐回报郭爷。郭爷见了，先验施明妻头明白，后随问叶干曰：「此全尸必定是你谋杀的，果是何州、何府人氏？何年、何月、何日下手？一一招来，免受刑法！」叶干心亏，晓得冤债来到，便一直招认曰：「前年三月间，开化缎客方澜，黑夜挑两担罗缎到我店中，当时不合将他谋杀，弃尸古井。」廿五听说，大哭曰：「方澜是小的至亲叔子，拿我父本银二百余两出贩罗缎，不知死在何处，今日方知明白。」廿五磕头谢郭爷曰：「因究江氏之死，得见叔父之尸；江氏之冤得明，叔父之仇亦报。固是天理昭彰，实谢老爷神明！」郭爷遂将甘燃、叶干各打四十，上了长板，秋后处决。叶干家财追给方廿五变卖，甘燃家财追给施明娶妻。廿五不合将银买奸，误伤人命，减一等罚谷五十石入官。余皆免究。判曰：

　　色、财人所同欲，一贪便坏法绳。故财示苟得之戒，而色谨非礼之求。今叶干财利迷心，凶狠存性。瞰客人方澜夜至无人，见其罗缎价重，遂行毒酒，缢死其身，遗尸古井。情发于江氏之头，实天理之不容昧也。斩罪奚疑？甘燃身为漆匠，不思色非已者休淫，乃于暮夜妄思江氏之容，持刀挟奸。恨其不从，即砍其头，而致叶干之门。此盖欲贻祸报私仇，而思逃已实罪也。如此枭恶强奸固不可赦，而杀命犹当重刑。方廿五不合买奸伤人之命，施明不合卖奸以致妻之亡，各宜杖惩供罪。 



　　鳄渚究陈起谋命



　　潮州府东门巷有一宦家姓陈人家，世代仕宦，子弟皆膏梁纫绔，不谙世事，故后其家零替，而骄奢武纵之风不能顿革，专一结交四方游籍、枪棒戏术之辈。饮酒宿娼，走马射箭，赌博围棋，无所不为。时有陈伟，乃陈白沙之嫡孙，闻得家中子弟，俱不守先人规矩，败坏门风，一日遇祠堂祭祖，合族皆在，遂叫众少辈向前责之曰：「我家世代非寻常阀阅，皆祖德父功，刻苦之所延留以裕后昆者也。为宜尔辈世守其清规，庶几光前裕后。近访尔辈今日皆结交无籍，放辟邪侈，无所不为。白沙公当日怎么操修，方得个配享成此令名！今日尔们这等无耻，为宜速改前非，方是我陈氏子孙！倘再稔恶不悛，小则祠堂重治，大则送官不赦！」众子弟闻言，一齐跪下禀曰：「不肖一时为邪人所惑，遂成此不讳之名以激怒宗长。今既洞闻法训，敢不毅然更新。但吾辈之所为皆此守祠家人陈春之子陈起、陈趋之所导引，望宗长亦要训治他一番。」陈伟曰：「尔等且去，我言不再，无为说而不绎，从而不改。」陈氏诸子弟得伟之训，皆改恶从善去了。陈伟复叫陈起、陈趋过来，大骂曰：「你本仆隶下人，我着尔父在此看守祠堂，穿衣食租无所事事，亦尽勾了。怎么该勾引无籍、卖药教头，哄弄我家诸子弟习此异端，恣酒撒泼，无所不为，是何道理？」叫取粗板过来，每人重责二十，以戒将来。两人受打皆曰：』此俱众大叔之所好为，小人怎么谏阻得他住？陈伟曰：「你还争辩，活活打死你这奴才！」喝之令退。自后陈趋奋然改行，便为良仆。只有陈起不悛，背地怨怒陈伟，说道：「世间海阔天高，那里安我不得？只你陈家有些饭吃、有些衣穿？我有这等勇力，这等武艺，还要做些事业未定！遂肯甘心为人仆乎？」即飘然出门，欲往大帽山塞去结党造反。去心如箭，不觉忘记带了盘缠，行子半日之路，手软脚倦，腹中饥馁，不能前进。行至秦岭，坐在路傍歇息。忽见一卖糕者，亦潮州东门外人，叫做郑明，来至身边，陈起遂把饥饿苦情告诉他一遍。郑明念其同处，遂取数片糕与他充饥。起再三拜谢活命之恩，郑明曰：「此是甚么大事，究途逆旅，同行同命，我身上尚有几两碎银，还供得你两日。你且随我作伴，早晚供给吃我的。若他日或有相会，你休忘我便是。」起深感谢，相将行至秦岭下一姓蔡酒店，同时歇宿。郑明又买酒同吃，现出碎银三两在前。起心便思量：「此去大帽山尚有半月路程，无盘缠怎么去得？」遂对明曰：「今日承兄厚意，谢不能尽。但我去贑州有半月路程，尊兄碎银，肯把几钱借我做盘缠何如？」郑明曰：「小弟只有两方银子，要作本钱，不敢奉命。」陈起见其不肯，笑曰：「我是戏言，得食足矣！何敢过望？」遂同睡到半夜后，郑明起来做饭，饭熟呼起同食，食毕同行，天尚未晓，两人缓缓而行。乃相将行到鳄渚，深不可测，起便动不良之心，即将郑明推下水中，登时淹死于渚内，乃打开糕担，内取出碎银三两，弃其糕担，一直走了。走至前途十里，天还未亮。有一韩文公庙庭，起入内少歇片时，日光浙出，起举目一看，只见庙前池中，恍若郑明在水中挣命，心下十分着惊，向前一看，寂无动静，遂取地下土块，书于庙中粉壁上曰：我因家主赶，吃你饭数碗。今日你下水，盘缠借三两。书罢于壁，遂行至庙庭，走到蓝关十里铺酒店歇息。此时，郭爷正在程乡查盘海舡，回来亦行到韩文公庙边。忽遭风雨大作，不能前进，乃止于庙中躲雨。散步而行，忽见壁上有此四句诗。郭爷心中疑曰：「此字却是方才写的，点画明白，人去想亦未远。必有奸谋。」欲究地方，又值天晚旷野并无人迹。郭爷看雨止了欲行，众人役皆禀曰：「天黑无光，不如明日早行。」乃宿于庙。是日，郑明之弟郑诚，自乡卖糕而归。路闻鳄渚有卖糕者被人谋死，连忙奔到渚边，果见哥哥糕担丢在那里，即放声大哭曰：「此我哥糕担也。奈何被人谋死，连尸也不见了？」遂赶至前面，要往府中去告。只见郭爷正在庙中起马，遂写状赴庙中告：

　　告状人郑诚，系海阳东隅人。告为剿贼捞尸事。兄郑明卖糕度活，攒银数两在身，资赡糖本。本月初七，担糕行至鳄渚，突被恶贼谋杀。尸骸不见，财本一空，止遗糕担，见在道傍作证。切思路当要津，白昼杀人，地方大变。恳天殄贼究尸，生死衔恩。上告。

　　郭爷看了状词，乃曰：「此正是壁上题诗的人谋死你兄。其尸必在渚中。」即差步兵尹祚、陆加，去拿鳄渚两党里来究。渚东党里王化曰：「谋人在渚西，与我渚东无干。那边是大路。」渚西党里翁杰被步兵拿住，不得不到官来辩，乃具词诉曰：

　　诉状人翁杰，系海阳八都人，诉为分豁事。身充党里，遵守明文，乡户各守法度，寂无反人容隐地方，咸称道不拾遗。今本月初七清晨，鳄渚路傍，遗有糕担，绝无人踪。郑诚便认是伊兄故物，捏告爷台。大路往过来续，剧贼胡容肆恶？执存物，究遗尸，焉知别处谋死？青天电烛，苦情哀诉。

　　郭爷一见翁杰诉词，遂大骂曰：「尔为渚西党里，倘有谋人贼情，地方即当救护迫赶。今乃袖手傍观，玩法不理，又不告官星明。纵非知情，亦难容怒！」翁杰曰：「小人住居离渚三里，即有谋害，路远京不闻声。今早正欲来诉，已蒙爷台拘提。小人实不知情，望乞爷爷恩宥。」郑诚曰：「谋兄贼人，实在渚西，只是党里容隐，不肯吐出真情。」郭爷乃取夹棍，把翁杰夹起。翁杰哭曰：「小的地方本是无贼，安敢妄报有贼，害人性命？即杀死小的，亦只枉屈。」郭爷曰：「尔兄往来常宿那里？」郑诚曰：「小的哥子，常宿秦岭下蔡家酒店。此去只隔十五里田地。」郭爷即差尹祚，前去蔡家酒店，拿得蔡清来到。郭爷曰：「初六晚，甚么人在你店中安歇？」蔡清曰：「一个是卖糕的郑明，小的相熟，还有一个同伙，小的只说是亲眷，一夜同时饮酒，五更吃饭同行。后来小的不知去向。」郭爷曰：「谋杀郑明必是此人！但不知他的姓名。」遂焚香往文公神前，行香再拜，褥述前情。须臾之间，只见地下一匝尘灰飞起，郭爷曰：「贼人莫非陈起乎？」遂取签决之，果为陈起。郭爷曰：「想必此贼在前途不远。」即差尹祚、陆加，星忙前途拿来。两人沿路追问，问到饶平镇，只见一个逞酒，戏舞枪棒，乃自夸曰：「我陈某今日在此显个手段，明日要上大帽山去演武。」尹祚即向前扯住曰：「阁下莫非陈起乎？」起即答曰：「执事何为知小人名姓？」陆加曰：「郭老爷闻你英雄，请你讲话。」遂绑缚了，解见郭爷。郭爷问曰：「你被主人赶逐无依，郑明好意将饭供你，你倒不思报本，反谋害他命，拿去他银子三两，连累地方。」陈起初不肯认，郭爷呼蔡清曰：「前夜宿你店中，是此人否？」蔡清曰：「正是此人。他先与他借盘缠，后不知如何？」郭爷曰：「逆贼好欺天地！这粉壁上诗，是你明明写的，你还要强办（辩）！」起见冤不能逃，只得招认：「昨早不合行到鳄渚，将郑明推落渚中，夺其碎银三两。情愿偿命，剩二两七钱，悉还郑诚。」郭爷以翁杰失于呈明，拟科不应。陈起谋财害命，问供填命。判曰：

　　审得陈起，以宦室豪奴，不安为下之分，纵恣撒泼，忿主责打，背义出逃。此诚反主忘恩，罪已不赦矣！行路匍匐，遇郑明卖糕，济其饥而活其命，此尤当没世图报者。胡乃利其银，而沉其尸于鳄渚，且自夸人不能知，公然题诗韩庙，岂知举头三尺神明。既不能掩蔡店之目，又自逞于镇上之豪。合治重刑，以伸死恨。 



　　问石拿取劫贼



　　邵武客人龚一相，因大造黄册年分，闻广东潮州册纸甚贵，遂往江西永丰七里街，贩得毛鞭黄册纸二十担，载舡竟往潮州去卖。一日，已到潮州，离城五里，海湾处泊宿。时夜二鼓前后，并无舡伴。不想有潮州惯贼竹青看见，遂转城中，纠得伙伴郎因、季正贤、梅廷春等，带领凶党二十余人，明火执枪，走到舡中，将册纸尽数劫去。明日侵晨，即上与海阳诸纸铺，对银去了。龚一相躲在舡舵底下，天明辞了舡家，入府做状，竟到郭爷府中去告。告状：

　　客人龚一相，系福建邵武人，告为打劫册纸事。身贩册纸二十担，□爷台发卖。本月十七夜，天黑海湾泊宿。不料地方纵贼，时至半夜，盗贼三十余人，蜂拥入舡，明火持枪，白白劫去册纸一空。哭思财命相连，财去命绝。恳天究贼、究财，不致异身流落，万代感自。上告。

　　郭爷看了状词，遂问客人曰：「尔这纸乃是无头状子，教我那里代尔拿人？」龚一相曰：「小的揭债买得二十担来爷台发卖，指望攒得分厘，归家供养老小。谁知一旦被劫，小的无计活命了。」郭爷曰：「我与尔准下状辞在此，尔权在店俟候。」郭爷即差四个捕盗，遍城去访。访至城南门外，只见一个挑五六把册纸在那里卖。捕盗即连人带得来见郭爷。郭爷问曰：「尔是那里人氏，纸从何来？」其人曰：「小的海湾人氏，姓胡名桂。」郭爷曰：「叫那龚客人来看纸。」皂隶叫得龚客人到府，郭爷问曰：「此纸是你的不是？」一相曰：「此纸正是小人的，但是裁去了印记。」郭爷叫把胡桂夹起：「你怎么劫了客人的纸，敢来城外发卖？」胡桂曰：「小的家中只一老母，小的又是跛了一足，怎么能劫得他纸？郭爷曰：「尔非劫他的，是那里来的？直直说来，饶了你夹！」胡桂曰：「小的早上海湾挑水，见遗纸数把在地，拾得归家。母亲看见有印，叫小的裁去了印，拿在此处买几升米，归去养母。全不知是客人被劫的。」郭爷曰：「且把监起，拿到真贼放尔！」胡桂哭曰：「监死小的不打紧，饿死了老母。」郭爷曰：「这倒是个孝子，尽孝必不为不义。且放他归去，明日贼来扳你，那时决不相饶。」胡桂得放归家去了。郭爷思忖：「这纸怎么计较得出。」乃问龚一相曰：「你舡边有些什么物事？」龚一相曰：「舡边只有个石头，在那是里系舡。」郭爷曰：「这必石片知风。」遂发民夫数十，走到海湾，去抬那石片，入府审问。众皂隶听得，莫不私相笑曰：「我们老爷，又不颠狂，叫人去抬石头，终不然那石头会说话乎？」民夫在海湾抬得石头入府，哄动潮州一府，城内、城外，俱来看郭他问石头官事。但见府内百姓，挨肩接踵，塞满衙内。皂隶呵叱使去。郭爷叫人开两门，放他进来。郭爷乃起身问石曰：「龚一相纸被贼劫去，分明是尔知情，你可详细报来。」三问而石不能言，叫：「皂隶将石打下二十，再问。」皂隶将石来打，众皆哗然，笑将起来。郭爷怒曰：「我这里理辞讼，尔都来笑我，是何体面！」喝「皂隶，把头门、二门，都与我闭上！」众人看见闭门，都慌了手脚。郭爷问曰：「尔这伙狗才，官长面前哗然大笑，本该问你重罪，尔今还是愿罚愿打？」众禀曰：「小的情愿愿罚。」郭爷曰；「无事入公门，各罚绵纸一刀，将簿下去，俱填了名姓、地方。」郭爷吩咐，俱放他去了。郭爷曰：「且把石头收监。」不一时间，只见众人俱来纳纸。须臾，满城纸铺，纸俱买尽。郭爷既见了这许多纸，想客人纸亦必在内，遂唤龚一相来认纸，一相将纸细看，内中有七刀纸是客人的，余皆不是。郭爷遂将先前胡桂的纸来比，果是一样，但尾上亦去了印记。郭爷即问纳纸的曰：「你这纸那铺买来的？」其人曰：「小的纸，是城南门首谢惠铺中买来的。」郭爷即差皂隶尹和，去南门勾得谢惠到府。问曰：「你这纸是甚么客人卖与你的？」谢惠曰：「是城外十里铺竹青，挑来卖与小的。」郭爷即吩咐：「纳纸众人，俱各领得纸回。我这里因要认赃，那里要罚你。」众人俱各磕头领纸归去。郭爷止留谢惠对词。周和即到十里铺，锁得竹青到。郭爷骂曰：「尔这贼骨，怎么纠党，劫去龚一相册纸二十担？」竹青曰：「小的在澄海买盐去了，今日才归，那里晓得劫人的纸？」郭爷曰；「这纸是那个卖的？」竹青曰；「小的不知。」谢惠曰：「尔前日早上，挑四担纸在我铺内，止对去价钱一半，今日不认！」竹青见谢惠硬证，又见册纸是实，遂低头认罪。招曰：「不合本月十七夜，见纸舡独泊海湾，实时纠聚同党郎因、季正贤、梅廷春等三十七人，劫去册纸二十担。在于胡桂屋后分赃，遗落八刀失取。十八早挑四担，兑于谢铺，收银五两是实。」郭爷即差步兵数十，押竹青同到各地方，将三十七人，一齐拿至府中。将册纸悉追还龚一相前去发卖。龚一相拜谢，领纸去讫。谢惠亦释放转店。遂把竹青等每人重打八十，上了长板。各拟大辟，不时处决。判曰：

　　苟非所有，虽一毫莫取，况行劫乎！竹青等赋怀贪残，立心狠毒。群居而言不及义，聚党而惟欲骗人。恶穿窬之无大获，图明火之可多求。四方到处，不知奸淫屠戮多少平民。不思海湾孤客，难可黑夜欺谋罄检烹分，谢铺明卖。若非问石而探奸，易克纸来而赃现。强盗不分首从，各科大辟无疑。 



　　金簪究出劫财伤



　　潮阳县七都高坪坂有一富户，姓魏名仁。家中有一女琼英，年方二八。男家约定，十月初一日完亲。魏乃谓妻李氏曰：「亲家书来，约十月初一日归亲。今已七月到了。我明日到府内，去买些绫罗缎匹，换得几两金子，归来打发女儿。」李氏曰：「此也是时候，尔可作速去来。」晚间乃收拾纹银六十余两。用包袱展起。清早吃饭，起身入府，行至海亭埂上，看看日子，赶店不上，只见一人挑酒路上卖，魏仁口渴肚饥，即叫住与他买吃。身上又无零碎银，乃展开包袱，取银一分，与他买酒。不觉被一短路劫贼周灵看见。魏仁吃罢酒，背了包袱，往前忙行。行到十里，又有一松林，前后无人。周灵即走在后面。一刀把魏仁砍死，取了包袱。又见魏仁头上有一根镏银金簪，极是奇巧，亦拔之前去。弃尸林下。后有四五个过路客人，见死尸杀在地上，吃了一惊，连忙走去。走到前途，只见秦岭朱巡检，带有十数名弓兵来到。客人即禀曰：「后面松林下，谋死一人，暴尸在地，乞老爷着落地方，收贮尸首，擒捉劫贼。庶使尸不朽烂，地方不遭连累。」朱巡检得知，即差弓兵蒋深、孟杞，前去看取。二人走到林中，果见尸横在地，贼已无踪。只见一后生挑酒来到，蒋深与他买酒止渴。其人曰：「我酒已卖尽了。」孟杞曰：「你不把酒卖我？尔在此谋死了人，就拿你去见老爷！其人曰：「人在那里？」蒋深曰：「这里不是。」其人一看，连忙叹曰：「此人先在海亭埂上，与我买酒，我亲见他包袱内有五六十两纹银，怎么被人杀了？」蒋深曰：「你果真见？」其人曰：「不多时买我酒吃。」蒋深曰：「你既知得，且请你去见老爷。」二弓兵即把其人，扭到朱巡检面前。禀道：「林内杀人，此人知情。」朱巡检曰：「既是此人知情，叫绑了。」实时解到府中，来见郭爷。郭爷问曰：「你是那里人氏，怎么林中谋人？」其人曰：「小的东门口戴恩，素年卖酒营生。父亲店中卖酒，小的挑酒四乡去卖。今日挑酒在海亭埂上，遇见一客人与小的买酒。展开包袱，取银一分买酒，内有纹银五六十两。不知后来甚人谋死他在松林内。小的挑担转来，遇见这两个弓兵，强要与小的买。小的酒已卖尽了，怪小的不肯卖酒，便扭小的做贼。小的若是贼人谋了银子，惟恐不能逃走，又肯转至原路，又肯说出行迹？」郭爷曰：「与你无干，你且出去。」郭爷遂吩咐朱巡检，前去着落地方，收贮死尸，密访贼人来报。谁想那贼人周灵，既谋了魏仁，遂将十两纹银，在海阳南门交结一个小唱，名唤习翠儿。约年二八，十分美丽。善能弹唱，人人爱之，不啻美姬。那翠儿与周灵，时常往来饮酒，见周灵头上一根镏银金簪，遂抽去插在头上。时有城中两个帮闲谢良、阴顺，原亦与翠儿相厚。及见他头上那根金簪，遂问曰：「谁人送与你的？」翠儿初然不认。谢良再三询究，翠儿报说：「是相交周灵哥送我的。」谢良一向嫌他占了他小唱，常要摆布他无由。及见金簪，即对阴顺曰：「此贼今日死在我手中了！」遂到魏家，去见魏仁之子魏承诏。曰：「前月我将镏银金簪，与你令尊换了二两银子。今日我见戴在小唱习翠儿头上。我后查考，却是周灵送他。论此原故，令尊莫非周灵谋死乎？」魏承诏一闻谢良之报，即大哭曰：「吾父身死财散，坑我姊妹母子三人无依。幸公指教，冤有可伸，仇有可报矣！」谢良曰：「我时报知，千万不要下我名字。」魏承诏即取钱，谢了谢良，随即写状赴府哀告：

　　告状人魏承诏，系潮阳县五都人，告为谋财杀父事。惯贼周灵，素行谋劫，虎噬一方。本月十二日，父带纹银六十余两，只身入府，买办嫁妹奁仪，不料贼恶蓦见，跟至深林，砍杀父命，银两整夺，拔去头上镏银金簪一根。小唱习翠儿现插可证。哭思盗赃既出，谋命显然，乞严究贼追赃，民得安生，哀告。

　　郭爷见了状词，实时出牌，差捕盗闵旺，到南门挨（捉）拿。果见周灵同小唱，正在那里饮酒、弹唱。走向酒店，就把二人锁了，带见郭爷。周灵见拿，便想此是谢良见他包了翠儿，来陷害他。遂写诉状，向郭爷诉：

　　告状人周灵，系海阳南隅人，诉为扳陷事，淫恶谢良，帮奸小唱习翠，妒身分爱，冤因习翠换身金簪。良捏谋人所得，妄报魏承诏，扳身谋杀伊父。切思金簪妻幼嫁仪，安得独良博换。仇淫陷命，指物证谋。平空天黑，情惨莫伸。恳恩哀诉。

　　郭爷看了周灵诉词，遂并提魏承诏一干人来审。先呼小唱问曰：「金簪是周灵送你的，是你换的？」习翠曰：「是周灵送的。」郭爷再问周灵曰：「尔金簪从何得来？」周灵曰：「是小的妻子，幼年嫁来插戴的。」郭爷又问魏承诏曰：「尔父金簪是从何来的？」魏承诏曰：「小的金簪是谢良前月拿来，与父亲换银子的。」当时换去二两五钱银子。」郭爷问谢良曰：「尔在何处得此金簪？」谢良曰：「小人是城东胡银匠，打与妻子插的。因家中无食用，故将前去换银使用。」郭爷叫拿胡银匠到此。民壮时真即往东门拿得胡银匠来到。郭爷即取金簪与他观看，问曰：「此是你几时打的？」胡匠曰：「这是前年小的与谢家娘子打的，得他工银一钱。头内还有一胡字在上。」郭爷接来观看，果见一胡字。乃取周灵向前，叫将夹棍过来，把周灵夹起，重敲一百。灵禄不认，故强辩曰：「委的是小的妻子的。」郭爷曰：「去拿他妻子来问。」时真走到南门，问周灵家属。地方说：「灵有家，倒不去打劫他，自幼我见他只一人，那里有家？」时真连忙转来回话。郭爷曰：「这等刁奴才，着实与我夹死他！」皂隶再将重夹棍夹起。周灵受刑不过，只得供招，说道：「灵不合在海埂上，遇见魏仁取银买酒，见他包袱财物，随跟至松林，用刀劈死，夺去银六十五两、金簪一根。所供是实。」郭爷叫时真，押周灵前去取赃。即在周灵卧房内，掘出金银二包，约重二百余两，俱送到郭爷台下。郭爷叫魏承诏，前来认赃，承诏开了银包，拣出文银六十三两，折去二两，郭爷曰：「还有二两那里去了？」周灵曰：「买酒请小唱花费了。」郭爷叫：「那包把二两凑他。」叫魏承诏领去。承诏拜谢归去，却将余银收寄官库。谢良虽为争风，所报是实，赏银一两。小唱赶出不问。周灵谋人罪重，实时枭首示众。判曰：

　　审得周灵，以海阳惯贼，不务生营，专务匿林短路为生。遇孤客则必行劫，见财利则必操戈。幽辟山窠，不知杀害多少性命。五更半夜，不知戕谋几许生灵。海亭遇魏仁买酒，松林劫包袱挥刀。若非小唱争风，安得金簪出世。谢良口报，胡匠面呈。此虽天理不容，是亦冤魂不散也。六十余银给还原主。一刀两段，以儆奸贪。 



　　双头鱼杀命



　　惠来县有一舡艄，姓高名寿，专一驾舡海上，装载往来客人、货物。一日，来至海口，搭一徽州黟县客人武元名，往广州府，买白藤、沉香。有银一皮箱，重有八百余两，家人打发岸上先去了。舡上只是已与舡家两个，并无他人。一日来至澄海，舡家见他银子重大，久欲谋害，思量只难下手。元名恐人暗算，只在舱内，亦不轻出。行子数日，将到广城，时夜月明如昼，水天一色。高寿见上下无舡往来，可以下手。遂始之曰：「武客人快出来，快出来！此处怎么一个大鱼有两个头？亦是怪异之事。」元名一时忘记防备，不觉伸出头在舱外。高寿即入舱内，向后一托，元名后轻前重，不觉堕入水中。可怜万里孤身客，化作茫茫海底尘。高寿既谋了武元名银子，遂驾舡归到惠来，将舡卖与别人去撑。遂挑得客人许多银子，往长平村，买一所小小房子，种些田地。

　　过了一年，遂将客人银子，娶一妻子李氏在家。再过一年，遂生一子，十分聪慧。渐渐将银把近方田业，买得六七石粮。又将百数两银，造起大屋。儿子七岁读书，先生取名高达。既从师以后，日就月将，遂有儒者气象。年至十三，提学来考，遂入惠来县学。高寿与他娶王氏为妻。自是高寿得了客人之银，家道渐成富饶，心中思忖：「不如请和尚作几日功果，超度他上升也罢。」遂对李氏说：「我向在海上驾舡遭风，溺死多少客人，可怜游魂沉于水内，我今思亦得他舡钱用，今请些和尚来做几日功果，超度他，亦显我等一点好心。」李氏听夫之说，遂整斋素，高寿即到慈宁寺请得和尚万大、惠汪、如海诸僧，来家做三日三夜功德。夜放海灯，意旨簿上，即写客人武元名打头。功果圆满，将经钱打发了众僧归寺。不想高寿做此功果，本为超度武元名，谁想阴阳怕懵懂，一番叮嘱，一番祸生。高达本是武元名恨气未散，就在他家出身。一向性格温存，孝顺父母。及至功果做完，高达若有鬼神差使，时年已十八岁，遂私自在铁铺打了一把尖刀，藏在身上。几度与父母同时说话，陡然举刀就要杀死父亲。被母看见，便喝开了，自后日日如此，父若提防不及，刀便加身。高寿乃对李氏曰：「达儿不知害甚心颠，怎么拿刀在身，只是要赶杀我，这是何意？」李氏曰：「待他学中归来，我问他是甚么心病，好叫医士与他医治。莫致日久，遂成癫疾。」及至晚，高达归来，李氏叫在身边问曰：「你又不疯不癫，怎敢持刀杀父，是何道理？」高达曰：「儿颇读书半行，寄迹黉门，怎敢行此不讳（韪）之事？」刚才说犹未了，达复拔刀，恨恨口中，要杀老贼。母亲忙来挡住。高达径自走入学中去了。」高寿乃与李氏商议曰：「明日我去告诉学里师父，叫他惩治他一二，使他知所儆戒。」李氏说：「明早你可去来。」高寿次日乃穿了礼服，径到学中去。见邹教官说道：「小儿高达不知为甚缘故，一把尖刀常常佩在身上，不时要杀老拙。霎时小儿在此，万望师尊训诲他一二。」邹教官曰：「谨领教。」高寿辞别归来。饭后，高达入斋作揖，邹教官叫达向前问曰：「诗言『迩之事父，远之事君』，自古在家尽孝，在国尽忠，尔今已附籍仕途，怎么身佩尖刀，日日赶杀父亲！干此逆天大罪，是何道理？」高达曰：「门生读书知礼，况且天堂父母！瞽瞍百般害舜，舜皆逆来顺受。门生虽不能学舜，焉敢持刀杀父老？父年来老悖，师傅不要认真。」邹师傅曰：「我固知尔不干此事。」言罢归家，好好一团和气。过了数日，依旧持刀把父来杀。遇得父无走处，连忙呼李氏来求命，李氏一出，达即走了。一日，父在路上看田水，达归遇见，即持刀去二三里田地，口口只要杀死老贼方休。高寿舍命逃归，忙叫李氏：「你养得这好儿子！今日路上，若我走得不快，几乎丧于你儿子之手。这样畜生，我今不要他了。明日写状入府去，送了他性命。免得如此受他怄气！」迨至天明，直入府中，即写状郭爷处去告：告状人高寿，系惠来县四都民。告为逆子杀父事。贫事农业，生子高达，年历一十八岁，附名县学。不料心非癫痫，每每持刀赶杀，作此凶残。似此五（忤）逆不孝，不认一本天亲，明理而敢为悖礼，至亲而忍于戕亲。乞台斧断，诛此凶人，庶不罹于利刃。望光哀告。郭爷接了高寿状辞，详细看罢，乃问寿曰：「世间有此不孝之子，持刀杀父，身亲陷于大逆乎？况尔子又是县学秀才，非以下愚辈之人，必你别有大不是处，此子乃敢如此无礼。」高寿曰；「小的上无多男，下无多女，单生此一子。从小教他读书，十六与他婚配。不知比子不认亲父，刀不离身，遇则赶杀，望乞爷爷代小的治此不孝之子。死生感恩！」郭爷审了高寿口词，即出牌，差皂隶拘得高达来到。郭爷曰：「子杀父无刑，尔知之乎？」高达曰：「公祖老爷，何为出此言也？」郭爷曰：「尔为人子，又是学中生员，怎么不思尽孝，持刀杀父。当得何罪？」高达口诉曰：诉状生员高达，系惠来县学。诉为剖冤事。达名仕籍，幼习圣贤，稔知忠孝，朝夕事奉二亲，，罔敢一毫有缺。祸因父请山僧，超度海魂三日。事散陡心昏惑，持刀逐父，如在梦中。一时醒来，悔死无及。父怒送台，甘心认死。乞爷推情，死生感激。上诉。郭爷听罢诉词，遂唤高寿前来对理，高寿见子即骂曰：「狼虎亦不食亲，尔今常时杀父，是何道理？」郭爷曰：「天下无不是的父母，你怎的时常佩刀赶杀亲父，该得何罪？」高达曰：「就是愚人亦知父母，小的忝居学校，岂不知天伦而妄行不义乎？止因老父心癫，见身馆中未归，遂怀忌心，疑小的不孝，遂告爷台。乞爷重责小的，庶老父心安。」郭爷听了高达言辞，心忖此子原无不孝，怎么高寿告子不孝？郭爷乃叫高达前来曰：「我本不该责你，看你父亲分上，打你十板，权免父意。」叫皂隶取棍过来，将高达打了十板，发放回去。高达拜谢郭爷训诲之恩，正待起身，又将父亲扭住，叫：「快取刀把这老贼杀了！」郭爷一喝，高达茫然自失。郭爷心想此必前世冤仇，遂命将他父、子各监一处再问。郭爷思忖一夜，说道：「子杀父者虽有，未闻以生员明理之人，而持刀平白杀父者。今高达赶杀高寿之事，必有莫大冤枉。明日必要去叩问城隍，便知端的。」及至天明，遂到城怕殿内去行香。将高达杀高寿之事，详褥于神。郭爷遂去了府中政事，一连在庙宿了三日夜，并无报应。及至三日五更之时，郭爷假寐于案上，似有人耳边说话。说道：「若要究子杀父之情由，你去问双头鱼之事，便知缘故。」郭爷得知于心，遂挽轿转府，坐于府堂。即叫取出高寿过来，皂隶取得高寿来到，郭爷骂曰：「你这欺心奴才，你说高达是你儿子，乃是你的冤家。你今杀你，总是为那『双头鱼』之事。从实招来，免得枉受刑法。」高寿见说『双头鱼』三字，心中自知做得不是。又只当郭爷晓得，遂直供曰：「小的不合二十年前，海上谋死徽州客人武元名，哄他出来看『双头鱼』，推他落水，谋了他银子八百两。归家买田、造房、娶妻、生子。自从前月请僧在家，做水陆道场三昼夜，超度元名。不想超度已完，子即持刀杀我，母谏不悛。所供是实。」郭爷曰：「高达即元名之前身，尔既谋死他前身，今该填他性命。」遂叫取出高达过来，郭爷曰：「尔常要杀尔父亲，我今替尔把父亲问个死罪，尔心下何如？」高达曰：「老爷问了父亲死罪，小的平日忿恨，便觉顿付。」郭爷即把高寿上了长板，收入牢内。乃分忖高达曰：「尔归侍奉母亲，此亦生尔之父，自后监中饭食，亦当常继。」郭爷乃批数行，以示高。判曰：

　　报应之理，皆由已作昧心之事，自有天诛。高寿少年以驾舡海上为业。见徽客武元名，带银八百，广州买货，欺其水上孤身，诳以双头鱼出，夜净（静）月明，推落水中。夺其银而沉其尸，冤恨谁诉？得银入已，遂构（购）家资，娶妻生子，竟成殷富，乃知寿之□□（下缺）



第三卷

赌博谋杀童生

潞安府襄垣县，有一富户霍镇周，娶妻洪氏，夫妇藉父祖之庇，田产、家资巨万，婢仆数十，只是无子，有此一点不满于心。归仁乡八都，有一蒲姓人家，虽住在乡下，亦有二百人家。其家俱习儒业。蒲之杰系是襄垣县秀才，生有二子，长蒲安邦，年十六岁，次蒲定邦，年十四岁，文章俱熟。只是家贫。杰常在县中去考，往来霍镇周家下请□。后杰带二子入县考童生，便歇于霍家。镇周夫妇，见杰二子俊伟岐嶷，遂欲过继他次子定邦为嗣。杰感他厚恩，亦思家中难供他读书，遂将二子过继镇周为嗣。后来两家情谊愈密。一日，适值之杰有科举，要往省城赴场，家下又缺粮食，省城又少盘费，遂写借批，叫儿子安邦往镇周家去借银子。适逢镇周在县，去对钱粮，直至一更方归。定邦忙报父亲说道：「哥哥在此，久候父亲。」镇周问曰：「贤侄到此，有何说话？」安邦曰：「小侄不敢启齿。家父蒙提学，取一名科举，要到省城赴科场，家母在家，又缺口食，家父又少盘费，故着小侄专来拜上老伯，具有借批在此，问老伯借些银两。未知老伯惠然肯赐否？」镇周接过批文一看，就叫定邦：「内室取银二十两来。」秤过连批字，一并交与安邦收住。送他出门，见天甚黑，镇周曰：「你且住了，明早去归。」安邦曰：「家父望久。只借一个灯笼，让小侄归去。」定邦点得灯笼，递与哥哥送他出门。安邦叫兄弟：「你且转去，我不要你送。」兄弟两下分别，时已二鼓。安邦只顾前行，惟恐城门闭上。但见前面有两人已在赌博回来，身上赌得罄空。一个是谷维嘉，一个是房有容。看见四顾无人，又见安邦是一小厮。急步前行，认得是霍养子之哥，猜想必在霍家去借银子归来。谷维嘉对房有容说：「此子袖中必有银子。我和你同去，抢得他的来，再去赌博，何如？」房有容曰：「我命合该贫穷，今日本钱赌得精空，还要去抢别人的干此昧心的事？」谷维嘉曰：「你不去干，待我去干。」谷维嘉赶上，把蒲安邦一手揪住，便打倒于地上，将袖内一搜，搜出一包银子。安邦死扭住不放，谷维嘉即将脚连踢两下，踢伤了肋，登时气绝，死于地上。谷维嘉将银打开一看，重有二十两，遂叫房有容曰：「我分一半与你。」房有容曰：「这不义之财，我是不要。」谷维嘉曰：「你不要财，明日若说出来，我便扳你同谋。」房有容曰：「你自己收拾得好，我决不发你的事！」迨至天明，东门地方，见街上打死一小厮，惧其连累，遂入县中去禀巡捕官。时典史喻文纬在巡捕，即到东门来相验。见是一个读书童生，肋下青肿有伤。吩咐地方，权时备棺木收起。一时喧嚷，说东门打死一童生。霍镇周正在忧闷，安邦昨夜一个独行，今早又听得打死童生消息，遂往东门来看，果见是他侄儿蒲安邦，遂写状往县里去告。县中乃熊学作尹，遂告日：告状人霍镇周，系襄垣县在城中隅人。告为劫杀事。契侄蒲安邦，年方十六，业儒为事。昨因父蒲之杰贫难赴学，遣安邦来家，借银二十两作盘费。二更独自挑灯归忙，街上被人谋杀，今早地方呈首方知。街上谋人，欺官藐法，劫财杀命，冤恨黑天。乞台剿究贼情，激切上告。镇周既递了状，遂着人往归仁乡去赶蒲之杰。之杰正望儿子不到，已自来寻。两下撞见，家僮遂将谋死安邦事，一一说知。杰听家僮说了，痛子死于非命，登时气死于地。家僮救之，半晌方醒。星忙走到东门，见安邦已死，于棺内抱尸大哭。揭开衣服一看，胁下青肿数块。询问两边地方，俱说不知。蒲之杰来到县前，正见镇周在那里相等。两个复入县中去禀熊爷。爷见杰来禀，乃谓之曰：「昨日夜深，被贼杀死，秋元权且忍耐，待我差捕盗擒访，那时回话。」蒲之杰曰：「小儿死于非命，表兄二十两银子又被劫去。望父母千万用心追究！」周、杰二人出了县门，复到东门。周乃换过衣衾、棺椁，代杰厚殓送之归葬。周又赠银十两，劝杰：「且去赴科场，侄儿之事，我代尔必伸此冤。」杰乃辞别镇周归家，安顿妻子，往太原下科去了。过却几日，周复入县催状。熊公见他烦琐遂发怒曰：「此等无头公事，那里就拿得出来！」周曰：「城内出贼，老爷不究，假使乡间有贼，老爷岂不任从他去打劫乎？」熊公见镇周把言语冲他，遂发怒，赶出不理。周乃叹曰：「世间有此呆官！杀人大事，不把关心，要他何用？」往府中去告。那时七月，掌刑俱往科场，不在府县，只有提学在闲。乃亦赶入太原，具状于郭爷处告：

　　告状人霍镇周，襄垣县人。告为究贼事。生员蒲之杰下科，缺少盘费，遣子安邦来家，借银二十赴学。执银夜归，在城东门遭贼，财命两尽。天早周、杰告县，县官推作无赃不理。哭思城中岂容贼居？县官小民父母！死者含冤，生者嚣网。乞天斧断，诛贼安民，不胜激烈。上告。

　　郭爷接看状辞，吩咐镇周，讨保俟候。遂差贴身两个得力牢子冷诚、余志，径到襄垣去访。牢子不辞辛苦，漏夜来到襄垣，装做两个客人，店中饮酒。守到三鼓时分，藏起一个，一个做作醉汉，身背包袱，在那街上一步一颠。忽见前日那两个赌的，又在那里行。谷维嘉曰：「这人醉了，我去抢他包袱过来。」房有容曰：「前日为抢蒲童生二十两银子，活活被你踢死。幸亏熊爷不究。尔今不安分，还要做这勾当！」谷维嘉曰：「我不连累尔便罢。」仍走上前，把那人包袱夺去。谁知这牢子，有千钓之力，将谷维嘉一把拖翻在地。房有容正要来救，又被那牢子扭住。当喊地方，一齐出来。谷、房二人不能脱身，被两个牢子一铁链锁住。取出铜锤、铁尺，恣打一顿。说道：「前日谋死蒲安邦，劫去银两，一向拿你不着，今日郭爷差我来拿，正不得你到手，你敢又是如此行凶！」即同地方解入县中禀过熊公，收在监内。熊公自思：「这场人命，我反不能代之伸冤。其功乃出于牢子之手，甚无意思。」天早，牢子来取犯人，县中即着两名民壮，押之到省，解见郭爷。郭爷见解上贼来到，即吩咐禁子，摆布刑具，并取霍镇周对理。郭爷问曰：「半夜抢银害命，从直招来！」谷维嘉曰：「小的店中卖酒营生，并未干甚亏心之事！」房有容曰：「小的终日卖菜，亦未知有甚谋害之事！」郭爷曰：「冷诚、余志，你怎么拿住他们！」冷诚曰：「小人二更时分，藏起一个，把一个装作醉汉，身背包袱，亦往东门街上行跌。果见这一个贼，便来抢包袱，被小人一时打翻在地。这个贼人来救，又被余志走出擒获。因此拿到。」郭爷曰：「禁子取脑箍过来。」叫把二贼箍起。房有容受刑不过，哭曰：「谋死蒲安邦，全不干小人之事。」郭爷曰：「尔且从直供来。」房有容曰：「小人与谷维嘉，在赌博房赌输回来，见蒲安邦一个执灯独行。谷维嘉见他是小厮，初意只说去拖他一件衣服遮羞。小人一边止他，谷维嘉不容小人分说，向前即把蒲安邦揪住，摸他袖内有银一包，遂只抢银。安邦拚死扯住，谷维嘉不得他脱，用脚连踢几下，登时气绝。又恐吓小的，不要说出，若有人知，便要扳小的同谋。」郭爷曰：「尔明知情不举，但是未分财，姑从轻例。谷维嘉既抢银又害其命，仍复不悛，复夺牢子包袱。叫皂隶重打四十。」霍镇周曰：「乞爷爷追谷贼抢夺之银！」郭爷曰：「当时所谋之银，放在那里？」谷维嘉曰：「银方入手，第二日又赌干净，毫厘无在。」郭爷劝镇周：「不必追银子也罢。」遂将谷维嘉上了长板，秋后处斩。房有容杖一百，徒三年，问发平顺驿摆站。蒲之杰闻得郭宗师代子伸冤，敬入道来拜谢。郭爷断罢，遂将罪人俱发回本县。判日：

　　审得谷维嘉、房有容，不事农业贸易，专以赌博度日。钱归头首，债累己身。不思改心易虑，敢为戕命掳财。见安邦半夜独行，逞雄心数脚踢死。惟知劫银卖赌，浑忘人命关天。谷亲下手，大辟无疑。房不与谋，拟徒姑恕。犯人解县认罚。知县罚俸三月。 



　　做柴混打害叔命



　　严州府寿昌县富屯街姚循，一生贩卖蜂蜜，经理家计。年至五十，发有数千家赀。娶妻陶氏，并未生育。有堂侄姚忠、姚恕，一贫如洗。兄弟二人，常与人合伙，判山做柴度口。时或借叔几两银去买柴，多是白骗。但忠为人凶狠贪残，循每不理他。只有恕为人纯善，多得陶氏之意，常常有几钱银子，与他做买卖。一日忠不得他叔银到手，乃哄邻舍一后生沈青，立批来与循借银五两，去与江村、常遂，判山做柴。将房产三间，立卖契来典。恕、忠在旁撺掇，循遂兑银五两，与沈青前去。青得银即同姚忠到江村去做柴。不觉做了数月，吃用浩大，五两之银连本也花费殆尽，只剩得有数堆柴在山上。姚恕一看见乃归，对婶陶氏说曰：「哥哥串通沈青，借得叔叔银子，终月饮酒斗头，把那本钱尽数吃了。如今止有一二两银柴在山上。若不早去盘得他柴来明白，终不然去强拆得他房屋不成？」陶氏信恕之言，即与循说知此事。循曰：「这奴才，信他不得！」就往山上去，与沈青取银。沈青曰：「待我卖柴来还。」姚循曰：「文约限定，此时谁听你胡说！」沈青曰：「我偏不还你！你去告得我来！」姚循被他冲撞，气上心来，揪住沈青，劈头便打。沈青少壮，姚循年老，当时被沈乱打一顿，遍身青肿。姚忠在旁，全不救护。及至打倒，忠故意喝退沈青，扶叔回家。忙报婶娘曰：「叔今与沈青取银，两家厮闹，我又不在，被他打伤。快叫恕去，请得郎中来医。」恕听得，即请对门尹医士，来家下药。姚循吃药一服，觉得气渐活转。医士放药在那里，遂自回去，叫忠好生调治。时到半夜，心中自忖：「叔有许大家赀，又无子息，叫他把些与我，分厘又不肯出。不如乘此机会，结果了他的性命。只便得沈青去偿他命。那时我不全得，亦得一半。」适逢与恕厨下煎药去了，姚忠遂取铁秤锤，向顶门连锤数下。循大叫一声，登时气绝。陶氏听得丈夫声叫，实时同恕走到房中，丈夫已死。忠假哭说：「叔忍痛不过，大叫一声而死。」陶氏与恕，只说是，一边将循取棺材盛殓，一边叫忠，到县中去告沈青。姚忠走到县中下状：

　　告状人姚忠，系寿昌县四十都民籍。告为活伤叔命事。地虎沈青，借叔赡老银五两，前去买柴，过月不还。本月初三，叔上山寻取，触恶揪发，乱打重伤。身知奔救扶归，登时气绝。山邻何建面证。叔老无子，蓄银赡活，冤遭哄骗，财命两空。乞爷究恶追填，死生感激。上告。

　　时刘星桥在寿昌作尹，接了状词，知人命重事，即发牌拿沈与何建一干人来听审。沈青见事，即具状来诉：

　　诉状人沈青，系四十都民，诉为排陷事。姚忠图叔姚循银两，无由就手，哄身将房屋典出循银五两，约定卖柴交还。不料忠起枭心，将柴本尽数买酒酗费。循取不听分剖，山上扭打，并无致伤情由，医士救治已愈，天明复报循死。平空陷害，乞爷调检，冤有所伸。哀诉。

　　刘爷准了，遂拘医士尹文彬来审。尹文彬曰：「小的来下药时，遍身委的青肿，小人下药已（以）后，气渐平服。不知后来如何身死？」又问何建曰：「沈青打死姚循，果是何如？」何建曰：「小的山上挑柴，见他取银角口，后两人扭打了，姚忠扶得叔子归家。小的未见其死。」姚忠哭诉曰：「小的叔叔年老，沈青少壮，怎么吃得他打？因被他毒手打死。乞爷爷吊尸检验。」刘爷遂唤仵作吊死来检，果然检得遍身伤多，头顶重伤三块致命。刘爷记了伤痕，回衙即将沈青重打三十。申解上司，断其填命。时郭爷正出巡严州。见寿昌解得人命事来到，遂取来文审单，详细观看。见其死时说得不同，即问何建曰：「沈青几时相打？」何建曰：「早上相打。」又问曰：「姚循是几时身死？」何建曰：「闻得半夜身死。」郭爷取姚忠问曰：「据尔状词，说叔登时身死。据此尸单所伤，亦皆登时身死。」又问尹医士曰：「尔是几时医姚循？」尹文彬曰：「早的是下午医姚循。」郭爷又问仵作曰：「身上那处，该是致死？」仵作曰：「身上俱不伤命，只头顶三块，实时该死。」郭爷问何建曰：「姚忠、姚循，家事何如？」何建曰：「姚循家财数千，姚忠兄弟贫无立锥之地。」郭爷曰：「姚氏族中，还有亲如姚忠者未有？」何建曰：「只有姚忠，是至亲堂侄。」郭爷曰：「姚循明明是姚忠利其家财，趁此机会，半夜用毒手打死，图赖沈青，叫取夹棍，把姚忠夹起。」姚忠忙叫屈曰：「焉有侄肯打死亲叔，去赖他人？就是利叔家财，叔既无子，家财自是小的该得。何容犯此逆天大罪？望爷爷详情。」郭爷叫拘姚循妻子，与姚忠兄弟来审。牢子即去，提得陶氏与姚恕到司。郭爷问曰：「尔夫被打几时身死？」陶氏曰：「丈夫日上服药，将已平定。待至半夜，小妇人同姚恕，去厨下煎药，只听得房中丈夫大叫一声，慌忙走得入房，见已绝气。彼时只有姚忠，坐在身旁。想是被打，疼痛不过，喊叫气绝。望爷爷作主，小妇人孤寡分上，重究沈青。」郭爷曰：「尔丈夫不是沈青打死，是你姚忠打死。你忠平日待尔丈夫何如？」陶氏道：「姚忠平日好酒撒泼，不务生理，屡遭丈夫赶逐。只有姚恕为人本分、忠厚，丈夫时常看顾他二三。」郭爷曰：「据陶氏口辞，一发是姚忠打死。叫把姚忠重打四十，夹起再问。若不招认，活活打死！」姚忠受刑不过，情愿招出：「身贫无倚，因思叔财难得，乘机半夜，私取铁秤锤，头顶连打三下，一时气绝是实。」郭爷笑曰：「我固知报死异时，必是姚忠打死。」遂将姚忠问成死罪。将沈青庭杖八十，问徒二年，以儆负债抗主之罪。其余干犯，俱疏释还家。陶氏财产自行管理。待到后日，姚恕送婶归山，即堂姚循家业，外人不得争占。判日：

　　审得姚忠二兄弟，本姚循之堂侄。循既无子，家业即该侄继。奈何忠心不良，欲速死其叔，而急利其有。既串沈青，以屋当银，后袖手旁观沈青打叔。惟恐不死，所以半夜行凶，叔命顿绝。盖欲嫁祸沈青而已。思享实利也。夫杀人者死，忠加常人一等，问拟凌迟。沈青负债不当斗殴，律拟徒罪二年。姚恕忠纯，立继陶氏为嗣。所有家业外人不得争占。 



　　争鹅判还乡人



　　郭爷在分司，闻滕提学到省，出司去拜访。忽见街上三四人，俱在争鹅。见郭爷道过，都不回避。郭爷叫步兵带住，见了提学，遂拿争鹅者，转到司内，问曰：「你怎么两人争鹅」」其人曰：「小的即东街韩起，家养此鹅，拿出街卖，他便强要争去。」其人曰：「小的是乡人九都凌奎，今早挑鹅往街来卖。他瞅小的转身大便，即将小的这只鹅，揉乱其毛，丢在地下，便不入伙，为众鹅所推。他即争为他的。」郭爷曰：「我也难凭你两人说话。待鹅自己画招！」叫皂隶取白纸一张，铺鹅足下，叫捉鹅取招上来。看看等了两个时辰，郭爷问鹅画招未曾。皂隶曰：「招未曾画，只放一堆粪在纸上。」郭爷叫取上来看。见是吃草之粪，乃骂韩起曰：「狼心奴才！乡人卖鹅你怎生白骗他的？」韩起曰：「小的委实是自养的。」郭爷曰：「我不说破，奴才必不甘心！你街上鹅吃米，其粪必坚白，乡下鹅吃草，其粪始青绿。这粪本是青绿，你安得强争？」叫取粗板过来，将韩起重责二十。鹅付凌奎领去。判日：

　　审得韩起市井无赖，游手棍徒，见乡下凌奎卖鹅，辄起骗心辄其不在，将鹅毛揉坏，先使之自群相乱，然后执为争端。是将以市诈愚乡氓，而又以乡氓之自有者而自愚。不思物各有主，平白欲攫为己私，其视白昼行动殆有甚焉！重笞二十，用儆刁风。鹅还凌奎，立案存照。 



　　判人争盗茄子



　　郭爷出巡往严州，道经武林。只见两个卖菜人，在街上厮打。公见其凶，就叫拿过来。公问曰：「你两人怎么厮打？」其人曰：「小的城外万春，种菜营生。今早入园，去收茄子。只见尽被此贼偷来。今陡遇见，故此扭打。」其人曰：「小的驿前吕陈，亦是卖菜营生。今早在城下贩得此茄来卖。他强诬赖冒认，扭执平人为盗。望乞爷爷斧断。」郭爷曰：「取茄子上来！」郭爷取吕陈茄子仔细一看，知其是盗得万春的。遂大骂曰：「欺心奴才！万春千辛万苦，种此茄子，把来供你偷卖！割别人之肉，医你眼之疮！呛咐皂隶：「与我重责二十！」吕陈哭辩曰：「小的贩来之菜，老爷蛮认为贼。小的永不甘心。」郭爷曰：「这奴才说我蛮断，再打二十。」皂隶又打过二十。郭爷曰：「我说破奸贼。假如人将茄子去卖，必择大的，已成的，必不忍将小的，才开花的，亦拿来卖。你今偷他的茄，惟恐人知，因此慌张，故连大小，一并摘来。」吕陈见郭爷说破奸情，只得低头认罪。叫望超豁。郭爷遂判价银一两，赔偿万春。其罪姑免不究。判日：

　　卖菜虽小事，然朝进一文，亦是一日生计。吕陈不合自不种菜，敢窃万春之菜，据为己有。是徒知利己损人，而不思物各有主也。偷盗园林果木，律有明征（惩），枷号十日，用儆奸刁。万春无罪，领茄宁室。 



　　争子辨其真伪



　　嵩明州二都张桌，妻王氏，富而无子。至四十以后，王氏始生一子，名张文旆。三岁，在溪边独自顽耍，被一打鱼人见之，抱之上船，竟自撑去。离张家二十里田地，有一大户，姓杨名广，娶妻田氏，亦巨富而无子。鱼人舡到岸边，听得杨广无子，遂抱得张文旆，到他家去卖。假说道：「小人妻子死了，家又贫穷，襁褓此子因此抱来，恩养于人。」杨广遂将三两文银与他，讨为己子。鱼人得了银子，写张文书遂将张文旆交付杨广而去。后张桌寻子不见，只说浸死溪中，悲号无任。一日，文旆在杨广家已四年，年已七岁，广送在先生处读书。张桌为往州中去对钱粮，路经杨广门首经过，忽见文旆身边走过。桌认得是己子，连呼「文旆」数声。旆即连应数句，以为素相熟者。桌即同子入到杨广家中，告诉失子之故，说道：「此子乃吾之子，不知何为来至此间？」谁想广将此子改名杨一栋，惟恐为桌争去，遂曰：「我这儿子拙妻田氏亲生，经今八岁。但是从来见人，不问生熟，随呼随应，嬉笑与言。故此你叫他，他便应。你安得认为尔子？」桌曰：「此子委是我的。怎么尔拐来在此？」广即大骂曰：「老畜生，不知死活！到此冒认人家儿子！」遂将张桌劈面连打两掌。桌曰：「打便任你打，儿子我必定要取去。」杨广曰：「除了府县，除非都察院去告来，方奈得我何！」桌曰：「我就在都院告你！」说罢自归家。取了盘费，直到都院击鼓：告状人张桌，系嵩明州二都民籍。告为拐骗事。一子文旆年三岁，失去无踪。经今四载。偶于五都杨广家得之。广冒认作子，执赖不还。理辩触恶赶打，不容分说。子去绝嗣，孤寡后日将何依倚？恳天究子，庶使老有所终。上告。郭爷看了状辞，说道：「这样小事，府县何不去告？」张桌曰：「杨广势大，小的无后为大，故此冒死来告！」郭爷遂为准了状辞，仰知府艾思俊，速拘杨广，解院亲问。牌下嵩明州，知州即擒得杨广，起解入院。原、被告俱在，郭爷问曰：「尔两人怎么争占儿子？」广曰：「小的止生一子，今年八岁，送学读书。冤被张桌看见，强认是他儿子。小的赶骂他是实。」张桌曰：「小人儿子三岁失去，今偶见于杨广家中。呼他当时乳名，他便知应。不惟面貌熟识，而即此知应，安得不是小的儿子？」杨广曰：「小的儿子，从来不问生熟人等，但见他呼，他便即应声。他的儿子乳名文旆，小的儿子当时偶亦此名。只是如今入学改名一栋。」当时，张争己子，杨亦争己子，两下争辩不歇。郭爷俱令监起，心中自思此事怎么辨得真伪。思想一会，遂唤两个牢子，吩咐说道：「霎时我取张、杨二犯来问，我便差尔去提他儿子。尔可在外迟一日，可假报他儿子前日中风已自死去。」牢子领了钓旨。郭爷复叫取张、杨来问。二人在堂下依旧争辩不休。郭爷叫承行牢子，去提二家妇女及儿子来问。仍把张、杨监起。过了一日，牢子已将死信，监中去报。张桌一听儿死，眼泪汪汪，连忙问信。杨广只是口中叹气几声，说：「可怜，可怜。」郭爷升堂，复取张、杨问曰：「尔今所争儿子，何不两下共养也罢。」张桌曰：「小的只有此一子，怎肯与他共养。」杨广曰：「小的只有这点血脉，怎忍分半与他！」正在争辩之间，牢子已回，报道：「小人承牌，到他二家，及提儿子。只见杨广家妻子田氏，哭出说道：『儿子昨夜中风身死。』小人进去观看，正在那里收殓入棺。」张桌闻得此等消息，眼泪汪汪不止。杨广殊无戚容，只是口中叹气数声而已。郭爷曰：「你二人争儿，今日儿子已死，无儿可争。我姑赦尔罪，放尔各自归去也罢。」二人磕了头各自归去。张桌走出门外，放声大哭，跌倒在地，哀不自胜。杨广出去，只叹曰：「死者不能复生，命中无子，止该如此。」谁想，此时儿子已捉在察院，又着人，看二人动静何如。即叫带转张、杨入去。郭爷大骂杨广曰：「儿子分明是张桌的，你强来争作你的儿子。今日死去，你殊无戚容。张桌这等啼哭不止。非是至亲，怎有此哀？你说此儿，当时怎么得到尔家。今已死去，说出亦无妨碍！」杨广只说儿死了，遂把当日鱼人来卖与己，出三两礼银，乞养之事，一一说明。郭爷笑曰：「我固因哭知其非尔之子，但尔系将银买来，原非尔之拐骗。今此子岂能即死，我姑以死探尔耳！」遂叫出其子，令张桌领去。又令张桌，将银十两，谢广养育之恩。广妻田氏，生得一女，已有六岁。郭爷遂命之结为婚姻而去。判日：

　　审得张桌子甫三岁，溪畔闲耍，击为鱼人攫之，卖与杨广。则广之得此子，止知为鱼人之所出，而不知为张之所生也。张见子而争，广执子不付。盖一以无后为大，一以继续为先。俱思有子，则万事足矣。一体则真情立见。两气不相关止惟付之号叹，宜其有死子而安忍不生哀哉！今断子还张，断银十两，以为杨四年哺养之谢。杨女张子，自后结成婚姻。二家永以为好。各释还家，立案存照。 



　　骗马断还原主



　　太原榆次县莫如宾，膂力刚健，好习武艺，熟娴弓箭。每见好马，不惜千金买之。一日，见客人贩有一匹连钱骢，在县发卖。宾一见，出价四十两与客人，买来骑骋，心甚爱惜。不想，如宾身畔有一惯贼卢桐，家中生计甚拙（绌）遂夜遁入如宾马厩，把他连钱骢偷将出来，骑往徐沟县，卖与一富户秦相。相亦好马，遂得他银五十两正，其贼即往别处生意去了。如宾自失马之后，各处使人寻讨，并无下落。一日，闻得徐沟县出有好弓，乃亲到徐沟买弓。忽见秦相骑得连钱骢，街上奔走。如宾赶上熟视，认得是已之马。即步影来到秦相家中，问其两边邻舍，知是秦相，即具状入府去告。不想学道郭爷正出来行香，如宾撞了马头，被前面武夫拿住，带见郭爷。如宾忙诉曰：「小的为贼人盗去马匹，今日见赃，欲入府去告，不觉走忙，不及回避。」郭爷曰：「拿状上来！」如宾递上状辞，郭爷将状前后一看，见得：

　　告状人莫如宾，系榆次县人。告为盗马获赃事。身用价银四十两，买得客人连钱骢一匹，骑坐已经四年，前月失去无踪。今于徐沟，偶见秦相骑入家中，当报四邻见证。重价买马，惯贼劫去。真赃血证，律法难容。乞拘原马，剿贼安民。上告。

　　郭爷既见了状辞，问莫如宾曰：「尔马果认得熟否？」宾曰：「小的马已四年。今止失去两月，怎么就不认得？」郭爷曰；「尔既认得，待我提来对理。」即发步兵江洪、包栩，前到徐沟，连人并马，俱锁入司来。秦相诉状曰：

　　诉状人秦相，系徐沟县人。诉为白日诬赖事。旧年将银五十余两，买得马客连钱骢一匹，在家骑坐，不料恶棍莫如宾，失马已久，强执身马，认为已物，捏辞耸告。马原有主，买原有契。平空生骗，冤陷莫伸。哭恳爷告。烛诬殄恶，生死感激。哀诉。

　　郭爷亦准了秦相诉状。遂吩咐将马牵上堂来。乃唤二人，各去驯马。初然，秦相向前牵马，马亦凭他牵系。后莫如宾向前牵，那马见了如宾，嘶鸣不已，如有恋恋不舍之意，将身靠住如宾。秦相再去牵马，遂将秦相身上乱咬，后足乱踢，相遂不敢就身。郭爷见其形状，遂唤二人曰：「马本出自如宾，盖由他豢养已久，所以眷恋尤深。秦相止足两月之恩，安肯忘旧主，而遽恋新主乎？秦相尔实说来，从何得此马匹？」秦相曰：「小的实因前月在（有）客人卢桐牵此马来卖，小的实去价银五十两，买在此间。」如宾曰：「卢桐此贼正是小人身边一个惯贼，今走去两月，不知踪影。今日说来，果是此贼盗卖与他。今日马既在此，但未见贼。望爷爷作主！」郭爷叫莫如宾，补上领状，遂将马与他领去。秦相哭曰：「小的将银买马，又是隔县，又不知情，怎么爷爷使小的银、马两空？」郭爷曰：「你去访得贼人，捉来见我。我即代尔追赃。」秦相曰：「乞爷爷发两个捕盗，与小的前去。」郭爷即发捕盗陈祥、魏净两人，同秦相去访。只见卢桐又跨一匹良马，经东街西去。秦相认得人真，即指示捕盗。陈祥赶到前面，一把揪住，喝曰：「偷马贼往何处去？」魏净、秦相一齐上前，将卢桐打翻缚住，解入学道。陈祥禀曰：「小的拿得偷马贼役到。」郭爷问曰：「你怎么偷莫如宾的马，卖与秦相价银五十？从实招来！」卢桐自知盗马是真，况郭爷又是明决不可欺的，遂招曰：「小的止因衣食日促，无计活命，是以干出这等勾当。卖银五十，今止花费三两，其余现存身上。」郭爷又问：「如今那马，又是那里盗来的？直直招出，免受刑法。」卢桐曰：「小的这马是兰州外生靼子射猎之马，夜被小的盗来，实与中国之马不同。」郭爷细看，其马果是生得异样。郭爷遂将此马，判与秦相，抵还前银。卢桐所得之银，姑免不追，止打二十，释放宁家。卢桐感郭爷之恩，后遂改恶迁善，不复为盗。判曰：

　　卢桐盗莫如宾之马，而秦相用银买来，此盖将金博宝，原非不审来历，明知故买者比也。罪在卢而不在秦明甚。但原马恋主，即当断还原主无疑。而秦价无偿，宁不有待于卢乎？天不容贼，出访就擒。本该即制卢重典，姑念卢之犯法，缘饥寒之所逼，非其本心。今所盗者靼马，又非中国之产，亦当另与其能窃营生矣。靼马判酬秦价，原银权宥不追。立案存道，用戒来虞。 



　　水蛙为人鸣冤



　　淳安县三山街，有一富户涂隆，五十而无了。常带银数十两在身，但遇人拿飞走水陆之物，便买之放生。一日，行到茶园地方，四五个拿水蛙之人，各拿有二三百在布袋中，涂隆便问那众人，将银与他买，问该几多价钱。其人曰：「总是五分一百个。今我五人共有三千个，该银一两五钱。」涂隆乃展开银包，秤银一两五钱与众人。买了水蛙，遂放于大溪去了。那众人看见涂隆身上带有二十余两银子，便起谋心，赶到中途茂竹林内无人之处，遂将涂隆把泥土塞于七孔，丢在山坑之内。众人解其银而去，仍钓于大溪之傍。适郭爷出巡严州，道经竹林边过。时方近午，众人夫俱放轿，少憩于竹林之下，只听林内，蛙鸣杂沓，喧闹不已。郭爷问曰：「那里水蛙，这等鸣号不已？」叫皂隶去看来。皂隶走到蛙鸣之处，见一人死在泥坑，群蛙俱在尸上扒土。皂隶转来回复郭爷。郭爷乃亲打轿，到尸边去看，果见蛙皆跳跃悲鸣。郭爷曰：「此必钓蛙之人，谋死此人。」叫皂隶去溪边：「看有钓蛙之人，可俱与我拿来。」皂隶走到水边，只见四五人尚在溪边未去。皂隶叫曰：「郭爷这里要买水蛙，尔众可速拿来！」众人只道郭爷真买水蛙，都到郭爷轿前。郭爷开口曰：「尔众人都是几时在此钓水蛙？」众人曰：「皆今日在此。」郭爷曰：「尔众人俱在此钓蛙，这里山坑谋死一人，是尔众人那一个下手，直直供来，免受刑法！」那人见说谋死人命，便觉面黄口青，魂不着体。期期对曰：「小的在溪中钓蛙，并未见有谋人之事。」郭爷曰：「那人明明是你谋死，还要口强。皂隶与我搜他身上！」皂隶一搜，每人身上俱搜出四两多银。郭爷曰：「尔这银从何得来？」众辩曰：「小的皆是这几时卖蛙的银。」郭爷曰：「焉有卖蛙之银，五人一样平重，又皆是这整块银子？」一日不过，你会钓的，仅可钓得一二钱，银子亦是零碎卖去，安得有此整银？郭爷叫众人去取起尸来相验。此时涂隆七孔，遭泥所塞之处，尽皆被蛙挖去。蛙皆以气呼入尸之七孔，涂隆渐渐回阳。众人扛得尸起，涂隆已醒转来了。郭爷见死尸渐活，叫皂隶快把热茶一盏灌之。涂隆得茶，接了口中之气，须臾开眼。见是郭爷在上，遂哭诉曰：「小的老而无子，各处买蛙放生。今日将银一两五钱，与这四五个卖蛙的买，他见小的银子二十余两，遂将泥土，闭死小的于泥坑之中。望爷爷究治这些凶徒！小的银不愿取。」那钓蛙人，见涂隆活了，诉出真情，哑口无言，只好低头认罪。郭爷将所谋之银，发与涂隆归去。涂隆磕头，拜谢郭爷活命之恩而去。郭爷叫皂隶，锁子五人，带到严州治罪。将为首一人罗怀德，问拟死罪，秋后处决。其余高春、雷钦、石信、程惠，减死一等，俱问边远充军，实时走解。判曰：

　　审得罗怀德等以钓蛙营生，水中觅微利耳。而涂隆以无子，故买蛙放生。虽是将有余之财，以希难得之子，是亦不忍之心居多也。不意买蛙之生，而卖已之死。德等见财起心，欺孤身于僻地，合五人而行凶，置之泥坑，塞其七窃。若非群蛙报德，掘其土泥，则隆终为枉死之魂，而罗等皆幸免之劫贼矣！隆虽得生，罗难免死。盖以啰死之之心在隆，而隆生之之报在蛙。首拟大辟，余皆充军。赃给原主，立案存证。 



　　究辨女子之孕



　　潮州府北门，瓦子巷饶庆，家道富足，制行平素端庄。娶妻邓氏，闺门肃如，生一子、一女。子名饶宁，媳妇封氏；女名娥秀，聘与南门关鲸为媳。鲸亦府学庠生，治家亦清正。娥秀时年十八，将欲出嫁。日与嫂封氏，朝夕不离，共习女工针指。但夜分各异睡。一日，饶宁馆中归来，与封氏同寝，未免叙夫妇之好。娥秀隔壁梦中所得，不觉欲火顿炽，莫能自止。及天未亮，哥怕父母知道，仍到馆中去了。娥秀即到嫂之卧床，抱嫂共睡，仍欲嫂效哥之所为。嫂不得已，宿于姑身，动止如法。此时娥秀阴户已开，封氏与夫交才移时，阳精尚充溢于内，不觉两阴相合，精即滴于娥秀之子宫。遂歆歆焉，似有人道之感。姑嫂具阑，遂各就睡。自是日移月易，封氏固自怀有孕，而娥秀亦腹中渐大，邓氏既喜媳妇叶怀，重恶女儿身重，乃扃上外门，叫女儿近前，问曰：「嫂嫂怀孕腹大，你何缘故，腹亦如之？直直供来，免遭楚！」娥秀见母亲发怒，即直言曰：「那日五更，哥哥与嫂隔壁交合，女儿听其动静，不觉欲心稍萌，待哥哥去后，我即与嫂同睡，叫嫂如哥所行，伏于女儿身上，两阴磨荡，不知如何，就有此身。」母再叫媳妇来问，封氏亦是如此应答，邓氏思忖，此或子之余精，溢入于女之阴户，结成此胎，未可知也。且私秘之不问，及至十月期足，封氏果生一子，而娥秀亦生一子。邓氏知之，即来取水淹死。思欲灭其迹而不欲令丑声闻于外也。奈何，娥秀见母来溺己之子，即来抱住哭曰：「女儿此子，又非奸淫亦非外出，此胎天意所在，或是神力所为。嫂同育得，我独肯死之乎？」邓氏不奈女何，况知女无外交，乃不得已，叫稳婆洗起。过了一月，外人只道封氏双胎，亦无人知。及至十月十三日，关亲家遣媒行聘，并来报归亲日期。适逢稳婆抱得娥秀之子，在外游嬉。媒人认得稳婆，遂问曰：「此饶宁相公之子乎？」稳婆曰：「此饶宁相公之外甥也。」媒人听得此句话，心中顿生疑忌。酒筵已罢，转到关家，乃把「外甥」之说，报与关鲸。鲸即大怒，遂往府中郭爷处，告状退亲，惧被淫媳玷辱清规。告状：

　　生员关鲸，系潮州府学，告为退亲事。男化龙，凭媒聘到北门饶庆女为媳。指望清白传家。不料饶庆内行不淑，纵女行淫，无夫有子，漫不惭藏。似此不洁之妇，何以承宗衍后？告乞离异，令男别娶，庶使有家得闲。上告。

　　郭爷看了状辞，心中自忖，无夫而育子，□□可闻于邻右。矧又育起在家，此必大有□□。遂出牌，差皂隶童安去拘饶庆来对理。饶庆即来投到。下诉：

　　诉状人饶庆，诉为激浊澄清事。庆家素号清白，内外各有严规。女娥秀出聘关氏，姆教尤谨。前月因无人道生子，众咸称祥，捉身育起。切思内省无疚，始拒群疑。女有丑行，何敢育子？恳天究冤，庶使女节得完。哀诉。

　　郭爷看了诉状，见饶、关俱在面前。说道：「房帷之事，必究妇人，方得真情。尔二人结亲访义，安可以此不讳之事来争？」乃问饶庆曰：「尔妻多少年纪？」饶庆曰：「小的妻子，五十已过。」郭爷曰：「可取来此听审，」饶庆只得到家，取得妻子来见。郭爷骂曰：「母纵女儿，妄行不讳。从直说来，免得受刑不便。」邓氏只得直诉曰：「小妇人前日见女身重，以刑鞫之。女诉彼晚哥与嫂同睡在床，叙室家之好。女在隔壁知识，渐开窃聆，风行草偃，即不能禁凡心。五更俟哥归学，乃入房楼嫂，继访前□，嫂□兄□两□交战，后遂□脉。小妇人复鞫儿媳□□□□□日有外。小妇人治颇肃，五尺之童，亦未敢入。此系真情，乞爷斧断。」郭爷闻邓氏之语，豁然心悟。命送邓氏归家。乃问关鲸曰：「尔意还是退亲，还要如何？」关鲸曰：「小的闻亲母之言，则小媳制行无玷，不愿退亲。」郭爷乃谓关鲸曰：「饶氏与嫂同睡而孕，此盖少女欲炽阴盛，而嫂甫离其夫，则阳精尚充满于内，二女阴媾，安知非嫂之阳精入女之阴室乎？无夫而交，其子无骨。而此能成人者，盖实得其阳精，而非徒受其气者可比，他日必多育矣！贤契再不必多疑。」关、饶二人得郭爷之判，传呼溜染，焕然一新。判曰：

　　气化刑化，阴阳之运用无穷，男欲女欲，健顺之阖辟至妙。无夫而生子，固曰不祥；借气而成胎，要非无自。今审得饶氏借嫂之余阳而肇孕。藉己之阴盛而子男。此虽姑嫂之戏成，实非外来之妄念。子归嫂养，女入关门，二家无得生疑。立案百□存证。 



　　剖决寡妇生子



　　成都华阳县六都范家，在两川称为巨族。□范代及妻黄氏，生子范君尧，幼而颖异，博学能文，十五入府庠。娶妻苏氏，素行姆教，夫妇相敬如宾。一日，范君尧因读书过度，苦于思索，卒死于书房。时苏氏年方十六，已有孕在身。遂继天下制，乃自筑一室，四围风火砖墙，密不通风。止留一窦进饮食，留一婢在内服侍。迨至十月，乃生一子，取名范兆程，在于室内鞠育。至六岁，兆程知识豹变，可以就学。乃呼婢女，唤至公婆，开墙交与儿子，令公婆领去读书。墙仍整过，子母不相见者，已逾十年。时兆程能继父志，仍复附籍府庠，一家不胜欢喜。兆程既做生员，思量必要见母，乃隔墙呼曰：「孩儿得父母教训，今已才得成人，父既不能相见，母隔一室，独忍孩儿永不得一见乎？」苏氏命开其墙，兆程得入，乃拜母养育之恩。母子少坐片时，因欲更衣，乃就母之溺器，母随孩亦更衣于原器。子后辞出，母仍筑其墙，以杜往来。一日之间，苏氏遂觉震动□身，数月后，乃生一子。苏氏自知此身绝无外染，□育起，以观时变。时有范君尧堂弟范君禹，刻薄奸险，无所不为。久欲利代家财，见有兆程，不敢启齿。今探得苏氏，开墙呼子入室，遂孕而生子。乃捏为子母通奸，遂写状，竟往按察司去告。意图置他母子死地，贪他家财。遂入司投状：

　　告状人范君禹，系华阳县六都民籍。告为渎伦大变事。兄死，兽嫂苏氏，杜门守制，育子兆程。附籍府庠，年已十六。祸因一月，苏氏毁垣，呼子入室，留淫数宵。子出复扃墙室，目今诞子。自恃得计，反行育起。子母通奸，岂容覆载？奸子反育，伦秩大乖。恳天扶植纲常，庶使亡兄，九泉瞑目。上告。

　　郭爷一见状诉，心中大恼。遂唤范君禹前来审曰：「范兆程家中还有甚人？」范君禹曰：「还有公婆。」郭爷又问曰：「范兆程父亲有几兄弟？」禹曰：「他无兄弟。」郭爷大骂曰：「范兆程止有公婆，又无叔伯，你便思想致他母子于死，则他的家业岂不尽归于尔？」叫牢子取粗夹棍过来，与我夹死这奴才。君禹受夹忍痛，再不肯认。郭爷叫且住了夹，「将这奴才监起，提得兆程到此。审得明白，活活打死你！」郭爷遂行文书到学，学官即将范兆程送到按察司。兆程知君禹告他，即包头束腰，来见郭爷。郭爷曰：「尔就是生员范兆程？」兆程应曰：「小的便是。」郭爷曰：「尔叔告你渎伦大变，尔详悉说来。」兆程哭诉曰：「小的父死，尚在母怀，母守父制，即自扃一室，方圆俱围高墙，止留一窦进饭食。小的方得六岁，即排墙送出，交与公婆，令之读书。那时小的求一见面而不可得。直至今年二月，小的进学，再三哀告，仅得去墙一见。坐不移时，即命小的出来，墙仍复筑。怎么叔子以此万载秽名，加于母子？」郭爷曰：「未出之先，那时尔还有甚动静否？仔细记来。」兆程忖之半晌，禀曰：「记得一事，不敢启齿。」郭爷曰：「正要说来。」兆程曰：「小的彼时只在母亲溺器上，更衣一次。」郭爷曰：「后来如何？」兆程曰：「母亲亦随就器更衣。」郭爷听了些语，乃谓兆程曰：「尔母久寡，纯阴用事。尔先就便，则尔乃纯阳之气，蕴积于彼。以纯阴而触纯阳，则阴阳交逅，安得不孕？但吾闻以气而孕者，其子无骨。叫牢子取来我看。」牢子到苏氏室中，取得子来，放在地上，果是无骨。郭爷曰：「兆程抱将出去，冠带来见。」兆程出外，将子送归于母，复青衣小帽来见。郭爷叫取范君禹过来。牢子提得君禹到台，郭爷曰：「告人凌迟，自得凌迟之罪。尔嫂苏氏，守节无亏，尔侄兆程，事母至孝，况是学中子弟。尔安敢以此大不韪之事加之于彼，而欲夺其家业乎？牢子与我重打四十，再问。」牢子打罢，郭爷曰：「这畜生有些家私也无？」兆程曰：「他有家私，亦不来告此状。」郭爷叫牢子，再与我上了脑箍，看他认不认。君禹受刑不过，只得直招：「不合图谋家财，风闻苏氏生子，故此妄捏子母通奸，实欲致他死地，以霸其业。今蒙老爷电掣，只望笔下超生。」郭爷大骂曰：「以贞节之妇，以纯孝之子，而皆欲一旦置之极刑，尔心可谓恶过穷奇，毒逾狼虎矣。叫牢子与我再打八十，不死监起。明日又打。」牢子打下八十，君禹已自昏去。郭爷叫拖下监去。乃发放兆程归去，用心读书，以显父母。兆程拜谢而去，后果以易经，魁于西蜀。判曰：

　　表节重孝，虽愚夫愚妇，亦忻慕而爱乐之。未闻敢行毁节败孝，而甘为不义之行者也。范君禹以无赖棍徒，栖身无地，虽曰范代之堂侄，实则人类之猪狗。意图谋占兆程之业，妄欲玷污苏氏之节。曾不知苏氏亦范妇中之君子，而兆程乃实朝廷上之人才。家无君子，何以成家？国无人才，何以成国？据君禹之恶，诛君禹之心，今拟极刑，以旌节孝。 



　　前子代父报仇



　　潮州平远县孟林村姜逢时，娶妻谭氏，家事亦颇富厚，只是人烟稀少。后谭氏生一子姜启，亦教之读书。年甫十六，父为之娶妻，即谭氏兄弟谭完之女。娶之过门，克尽妇顺之道。一日谭氏死去，姜逢时在家，媳妇服事不便，过了三年，有邻人季伯高，来相探问，见他接递茶汤，甚是不便，乃谓逢时曰：「老官自安人过世，宅上如此冷淡，何不再娶一房宝眷？一来得他服事，二来家中有主，岂不两全？」逢时曰：「后娶之妻，只恐难为前妻之子。是以愚老故不敢娶。」季伯高曰：「前村邵安有一女，嫁与东村龙家。闻得他女婿，旧年死去，其女无嗣，亦要出嫁。老官何不娶来？」逢时曰：「但不知其妇何如？」伯高曰：「吾闻其妇年方二十，才貌兼全，德性纯谨。」逢时被季伯高打动其心，遂将银三十两，央伯高去说。不想姻缘前定，一说便成。娶之过门，邵氏初入姜氏室中，小心曲谨，加意奉承丈夫与前子，内外颇无闲言。

　　及过了一年，邵氏见逢时老迈，妇人淫心颇盛，心中便悒悒不快。一日，见对门有一喻姓人家，名吉，年方二十五六，家道颇富，亦新丧妻。邵氏常在门首站立，每与之眉来眼去。后因逢时外出，遂私招喻吉往来通奸。思欲嫁他而无由，吉教他离异子媳，谋死逢时，方可行事。邵氏听吉之言，遂在家中，登时变了心肠。终日即与逢时厮闹，说道他虽晚婆，怎么该服事媳妇，定要逢时将子媳分开。逢时不得已乃将儿媳分居于祖宅旧屋居住，离此有一里之遥。邵氏见子媳去了，可以摆布丈夫，即私约喻吉到家。问曰：「尔说要谋老贼，怎么下手？」吉曰：「今晚逢时归来，你赔些笑脸与他，然后设些酒肴，与他对饮，待他欢喜吃醉，却将毒药置于酒中，再劝他几杯，可不结果了他。尔可把自家动用衣服首饰，我与你拿将过去，然后在厨下放一把火，并尸烧了。尔便胡乱拿些旧衣，逃出儿子那里，去叫他来救火。谁人说是你谋人？」邵氏曰：「此计甚妙！」遂将自己衣服、首饰，悉卷付与喻吉收去。乃至晚间，见逢时入房，忙赔笑脸相迎。逢时见他欢喜，只说邵氏心性转了。乃问：「有酒，取些来吃。」邵氏曰：「我已整得在厨下。」即取酒肴，放于桌上，殷懃奉劝。逢时开怀畅饮，饮得大醉。邵氏即取毒药，放于酒内，再劝逢时饮一大碗。逢时饮罢，登时药发。邵氏扶之上床，遂收拾了家来，乃将干柴堆在房内及厨下，一齐发火。又到床下，发起火来。须臾，火焰冲天。邵氏抱得一床绵被，慌忙走出门外，放声啼哭。奔到儿子姜启屋□□说道：「家中火发，父亲抢□不见出来，快去救火！」姜启走得下来，房屋已烧成灰烬，那里见个父亲。及至天晓火熄，见父已烧死于房内，头发俱无，身尚未烂。姜启乃抬得出来，备衣衾棺椁，厚殓于己所居之庭上。夫妇一边治丧，一边思忖：「我父一向无病，娘亲倒会走出，父是男子，反被烧死于火，世无此理！此必奸亲私有外交，故前将我夫妇分出，今日就有此事。必是他将酒灌醉，放火烧死。」乃问母曰：「尔倒会出，父反死于火，这是怎么缘故？」邵氏曰：「尔父送我出来，复转家中，去救文书簿帐，被火封门，因此烧死。」姜启曰：「此事闇昧不明，我心甚是不服。」邵氏曰：「你心不服，要去告我？」姜启曰：「父亲不明，安得不告？」邵氏遂执棍，将儿赶打。姜启见母形状，知的是母谋死。遂奔入府中，具状去告：

　　告状人姜启，系平远县三者民籍。告为继母杀父事。生母早亡，父娶后妻邵氏，来家一载。嗔父老迈，又蓄异谋。本月初三日，挟父将身夫妇分逐远居，突于昨日半夜，火焚父房，奔报父死火中。哭骂逐子，焚夫之心甚验。父不正寝，必有同谋。乞爷□生察死。激切上告。

　　郭爷接了状词，遂出牌去拘邵氏，及左右邻舍对理。牌到孟林村，差人便锁住邵氏，左邻锁住匡直，右邻锁住喻吉，邵氏见锁喻吉，心中觉有所恃。差人带转府去，喻吉遂教邵氏写状去诉。邵氏到府，乃请人写了一纸状，入府投到。下诉：

　　诉状妇邵氏，诉为逆子反陷事。妾适姜逢时为继室，夫妇相敬如宾。突于昨晚失火，夫救妾出，复转抢收文簿，被火封门烧死。孽子反陷妾身烧夫。女柔男刚，未有柔能制刚。丈夫终身仰望，夫死曷能自存？乞爷斧判冤枉，死生衔恩。上诉。

　　郭爷见了诉词，乃问邵氏曰：「尔夫因何身死？」邵氏曰：「小妇人丈夫，睡到半夜，因见火起，儿子又分居远地，丈夫见小妇人惊倒不能行起，遂背我出外，他复归家中，救火抢检簿帐。不觉，火封大门，因此烧死。」郭爷叫姜启问曰：「尔父被火烧死，亦是天命。怎么诬陷继母？」姜启曰：「小的父亲，旧岁娶此母亲，全无异说。不知，今年前月，翻然变心，遂将小的夫妇，分居远地，不容归家。昨晚火起，母独无恙，父何就死？乞爷爷详请。」郭爷乃问左邻匡直曰：「尔见姜家如何火起？」匡直曰：「小的半夜听得火响，起来看时，寂无人声。早起方知姜逢时烧死。其余小的未知。」郭爷又问右邻喻吉曰：「姜宅发火，尔知的怎么？」喻吉曰：「昨晚更尽回来，只见姜宅火起，小的赶上前去，只见姜逢时背得邵氏出来，小的连忙进去，逢时复拿得一床被出，小的与他接了，他复进去，遂遭火闭了大门，因此烧死。」邵氏听见喻吉帮衬，遂哭诉曰：「小妇人那时若非喻吉作主，身亦无所存济。」郭爷听了喻吉、邵氏口诉，又见邵氏、喻吉眉来眼去，年亦相当，知其必有奸情。乃诈言曰：「尔夫果是烧死，姜启告尔谋逆，子陷母死，该得反坐。」遂叫皂隶将姜启权打二十收监，明日再问，一顿打死。皂隶打罢，将姜启监起。乃吩咐邵氏：「尔出去外面，买了棺材，明日来领儿子尸去葬埋。」邵氏听郭爷吩咐，俱出去了。郭爷乃叫一皂隶吩咐曰：「你装做乡下人，悄悄去听邵氏与甚人商议事，即来报我。」皂隶亦领命去了。只见邵氏出外，匡直、喻吉俱在面前。匡直叹曰：「郭爷虽问姜启死罪，娘子亦该救他一二。」喻吉曰：「他倒不肯饶母，独该救他性命乎？」匡直曰：「父母无杀子之刃，说得这话？」喻吉曰：』他在堂上，只认得他父，那里认得后母？」匡直曰：「依你这等说，姜启该死。我且回去，再不管此闲事！」邵氏见匡直去了，遂与喻吉私相谓曰：「今日我尔之心想已得遂。」喻吉曰：「还亏我设谋。」邵氏曰：「还亏我下手。」皂隶在后，一一听得，遂入府内，去禀郭爷得知。待到天明，邵氏入禀：「小妇人买得棺材，现在府门之外。」郭爷叫抬得进来，众人把棺材放在二门。郭爷叫邵氏问曰：「一个设谋，一个下手，两个计则一般，何为有亏？」邵氏听得此语，惊得魂不附体。郭爷叫那喻吉过来，大骂曰：「谋人之妻，遂杀人之夫，害人之子，便把一家绝后，尔心安乎？尔这奴才、泼妇，尔愿生前结成夫妇，我且送你去死后结成夫妇。」即叫仵作，将邵氏、喻吉，一齐绑缚，抬入棺内，上面用大铁钉钉了，扛入检尸场，用火焚化。姜启无罪。判曰：

　　审得邵氏乃淫恶不良之妇，姜逢时误娶为室。已自老少异心，乃邵见喻吉，则益嗔逢时之老，而慕喻吉之少，两下奸通，理势必然。但夫子日伺于侧，则十目所视，安能恣其淫私？故百计离析其子，遂火其庐而焚其夫。自为得计，可与吉成百年之好。此等恶夫、恶妇，虽万死遏逃其罪？姑为合棺、焚死，用儆淫恶将来。



第四卷

判问妖僧诳俗

延平民俗，多信神佛。持斋诵经，无问男女，男呼斋公，女呼斋婆。彼此通家，往来作会。万历于酉年，顺昌郭源岭，有一廖勋斋公，悦一同会赵春之妻胡氏，闷闷无策，致思成疾。有一游僧谭法明，化缘见之，说曰：「贫僧观斋公心中似有不惬。」瘳斋公笑曰：「尔但抄化可矣，何能晓得我心中之事？」法明曰：「贫僧知斋公七情有感，郁而未遂。你试与我说，必能为斋公着得力。」斋公不得已，告以所悦未遂事。法明乃为谋曰：「三月三日，轮诸公大会，那时贫僧当来，来则事必谐。」斋公喜，许以事成重谢。及至日期，众人毕集。法明假为求斋，来至会所，遂于斋公前，叩首呼万岁。复于胡氏前，亦呼主母。众皆大骇，问僧缘故。法明曰；「请主公前去照水。」但见头戴冲天冠，身穿赭黄袍，腰系玉带。复令胡氏照水，亦俨然皇后衣服。法明曰：「诸公皆是从法事会中来的，皆有佐命之职，请俱照水。」但见冠冕兜鍪，人名异服。此乃法明幻游以惑众耳。众人为奇，乃遂共拜法明为国师。法明因言于胡氏之夫赵春曰：「主母非君妻，宜献廖主人。呼他重酬尔礼，尔其别娶可也。」赵春听命。廖斋公果厚以金银娶去。法明亦得廖斋公金三十两。时同会三百余人，不知法明是幻术，以为真主出世，遂觊非望，积草屯粮，纠聚凶徒，共举大事。廖斋公不能止。内有一斋公，是谢屯人，少习儒业，颇知道理，名曰郑和。见共会人都惑于妖僧，知其必败。又知大□伯郭爷，平昔正直，不惑于鬼神。遂到州支首：

　　首状人欧宁七都郑和，首为妖党藐法事。白莲香起，愚民竞趋主斋。棍恶廖勋，肆行淫谑，无所不为。纠集妖僧谭法明，左道惑众。照水诳愚，本月初十，哨聚无籍棍徒五百余人，招军买马，积草屯粮，谋为大逆。和身目击其变，不敢隐瞒，只得奔首。爷台防患，预谋曲突，发兵剿灭，平民获安。具状来首。

　　郭爷正往金军门和议事，拦街忽接郑和首状，遂问郑和曰：「尔与廖勋有仇乎？」郑和曰：「小人初见廖勋起会，只说讲经说法，亦与共会。谁想今年三月，廖勋交一妖僧谭法明，能用术使人照水，便见各有帝王、后妃冠服之像。众人深信其事，遂拜妖僧为国师，置造军器，积草屯粮，伪造旗帜，大谋不轨。择定八月出兵，小的不忍变生，因此首告爷台。」郭爷曰：「廖斋公尚未举事，我差几个牢子分为两路，同去郭源，只说我这里喜供诸佛，要刻白莲教主，无人识得，只有廖斋公能知其事，相请他来到司前。我自有说。」郑和乃同牢子，前到郭源，遂请得廖斋公到司。郭爷一见即骂曰：「托斋煽众，聚党谋反，尔今当得甚罪？」斋公诉曰：「小的只是吃斋把素，并无强谋不轨之心！」郭爷曰：「不打不招。」吩咐权打三十，寄监扫察司监，拿住群党，再问廖勋。牢子打罢廖勋，押送按察司监去。遂乃出票去拿妖僧及赵春。牢子十数余人，蜂拥直到郭源。赵春不知廖勋已拿去问罪，正在周村庵，与那谭法明，计议兵事，牢子突然到了庵中，法明知是事发，即欲逃走，被众牢子向前，打翻缚倒，同赵春一齐锁了，即解司来，进禀郭爷。郭爷叫去取廖勋，到此同问。廖勋意图诉脱，即具诉词，入司来诉：

　　诉状人廖勋，系顺昌八都民。诉为洗冤事。身贫业农，勤苦自食。冤因俗尚斋素，报答五大。朔望每轮一人，作供念佛。勋费花银叁两，四月□轮，郑各恶斋白食众辨怀恨，捏为白莲辣□召陷诬全会。切思莲教佛经，理不相蒙；寓兵于农，法从何起？恶止希脱一餐之饭，陷无辜灭族之刑，冤惨天昏，望光哭诉。

　　郭爷看了诉词，叫带和尚、赵春上来。牢子抓得二人，伏在台前。郭爷仔细一看，心中跃然。呼取夹棍过来，把和尚夹起，重敲三百。谁想和尚□寄棒法，敲夹全无戚容。郭爷叫住了夹棍，心中忖：「此秃必无遁法，只是有些邪术，呼外面取狗血过来。」牢子取得狗血来到，郭爷呼灌入和尚口内。牢子灌罢，又令将狗血遍身洒去。和尚一时被备所污，运法不来。郭爷叫再夹起，再敲三百，和尚无法，受刑不过，遂诈死于地，全无动静。郭爷曰：「和尚既死，拖去教场焚了。」两个牢子，即将和尚，拖到教场。和尚见上下无人，腰间遂取白银三十两，送与两个牢子买命。叫他方便，行个阴骘。牢子说：「我到思理救你，只怕郭爷究出，你且走动我看。」和尚听说叫他去走，一时放脚，如腾云去了。牢子那里赶得他住，遂计较在旧尸桶中，取一付骸骨，放在教场火中，乃始取火焚化。收了银子，转去复命。郭爷问：「和尚焚了？」牢子曰：「已焚讫。」郭爷见牢子面色俱带惧怯，心中已知卖放。乃叫取廖勋、赵春上来。郭爷骂曰：「你这蠢才！都被和尚愚惑，白白送条狗命！我今还要放你一干人，你可从头诉出真情，我好代你婉转。」赵春曰：「小的作会斋素，止图死后超升，不想遇和尚谭法明，善能幻术，令人照水，见得廖勋水中是皇帝形象，小的妻子胡氏，是皇后形象，又照得众人俱是将相形象，因此这和尚自称国师，要小的学他兵法。郑和不从他学，两相角口，因此首在爷台。此系实情，望爷爷超豁。」郭爷曰：「我晓得了。」遂唤廖勋问曰：「你是斋会之主不是？」廖勋曰：「小的是做起会的。」郭爷曰：「不消说了。」叫牢子把廖勋打着三十来说。牢子打讫，郭爷曰：「你要淫赵春妻子，串通和尚照水，先以皇帝自尊，却把皇后尊赵春妻子。春乃愚人，见皇帝、皇后，显然，彼必不脱公侯之任，唯舍一妻子而得大位，谁人不受？况尔为会首，香钱俱是你收，岂无数百闲钱？以银易妇，纵肆淫心，此尚小事。奈何真认为皇帝，遂蓄异谋，勾引无籍？凌迟大辟，你复何辞？」廖勋所行悉被郭爷参破，哑口无言。郭爷又叫左班牢子过来，「你速去郭源，与我擒得和尚与胡氏到此。」叫牢子要密不通风。那先受银的牢子，又不敢动。郭爷亦不问他。却说和尚买了性命，复去到郭源，直入廖斋公家中。说道：「斋公已审无罪，众人我都代他辩脱了，早晚也都要来。」胡氏问赵春怎么。和尚曰：「他也放了。」胡氏深德和尚，遂整斋与和尚同食，遂为和尚所私。明过一日，忽见郭爷牢子突至，即把和尚绑了。再问谁是胡氏。胡氏正待要应，早已被牢子缚住。那时解人郭爷台下。郭爷一见和尚、胡氏俱到，叫原烧牢子过来，笑曰：「尔这两个畜生，烧得好和尚！」两个牢子诉曰：「小的烧他，他有遁法，因此走去。」郭爷曰：「他既有遁，今日怎么又捉得他来？我前日见你回话之时，兢兢恐恐，我便晓得，你卖放了他。你得他几多银子？」牢子不敢隐藏，报道：「得他银三十两。」郭爷曰：「不是他来买命，是你卖命与他。又大不合偷已殓尸骨，冒来抵塞，罪不容诛！和尚、廖勋、你这贼畜！一个求淫而无计，一个假术以遂奸。他图人妻子，你图他银子，今日更有何说？」二人见说是真，半言不能答应。郭爷遂断廖勋、和尚及两个牢子四人，俱用火焚，扬其灰，以儆众。胡氏当官发卖，赵春减死充军。其余协从罔治，遂存招案，付案察司。判曰：

　　审得廖勋倡白莲主会，初意只欲科敛愚民香钱节礼，图为一时肥家计耳。及悦胡氏之色，遂行嘱僧之谋。照水夸尊，冠服异制。赵春安得不捐一妻以觊无穷之富贵哉！淫遂计行，则造反由众，而不由廖、僧。揆厥所自，廖、僧罪不容千死矣！火焚扬尸，用惩极恶。胡氏以妇女而浑入男堂，姑准离异，以戒无耻。赵春免死充军，余党悉免究问。二牢不惟纵恶，而又忍毁他人之骨，同火不贷，郑和自首免罪。干证俱发宁家。 



　　江头擒拿盗僧



　　杭州风俗，妇女雅好诸寺烧香，尊敬和尚，动辄称为阿公，无分内外皆相见，一日，郭公分巡杭严，坐院理案，时夜事烦，假寐案上。梦见身到江头，遇君僧十人，最后一小僧跪泣，似有所诉。既觉遂不去睡。迨至天明，叫几个牢子，吩咐曰：「你去立于过江要路，倘遇群们有十人数者，即言本官喜斋僧人，必要邀至公厅。」牢子领命，却去伺候于江头。果有游僧十人，过江而来。牢子依郭爷之言，向前致词。僧相顾骇愕，姑与人见。郭爷曰：「我素好斋僧，但一时未备。」乃唤群吏人，各领一僧具斋。僧不得已，各就吏厅受斋。惟一最少僧不遣，郭爷带之入衙。具五刑，谓少僧曰：「尔之情状，我已尽知，速速直言，吾赦尔刑。」少僧即垂泪泣曰：「妾非僧人，乃山西辽州杜榆县人。父黎永是，贡士出身，选广西全州知州，带母亲及婢女二口，家僮二口之任，来至鄱阳湖，遇此九个强僧，尽劫财物，一家皆遭杀害。惟留妾一人，削发为僧，云游江湖，冤遭轮流奸污。妾不肯遽死者，以父母大仇未雪，正图乘间伸此不共戴天之仇。今遇老爷拿究，正小妾伸冤之日。」言罢大哭不止。郭爷曰：「尔且在我衙门暂住。」遂出堂吩咐兵快曰：「适才九僧乃江湖强盗，我已哄在各吏房吃斋。这僧人既是强盗，恐怕他有妖法，你众人下手，须要谨慎。」兵快曰：「小的自有主意。」兵快出来商议曰：「我和你拿这些贼秃，须要下些毒手，每一人，可把五人去服侍他。」众人议定停当，各自显出手段。随入吏房，一拥而入。僧人纵有手段，施展不得，遂被擒出。兵快各将麻索剪绑，把九僧两手，俱先打坏，解至堂上。郭爷曰：「你这伙强盗，不知江湖被你杀了多少平民，淫污了多少妇女？直直招来，俱是何方人氏？」其僧招曰：「小的俱是江西贑州府华林寺和尚。俗家俱在贑州附近，住居寺中西寮。今年该小的出外抄化，攒钱归去。不合出到鄱阳湖，偶撞官舡，初意劫财，势不获己，遂杀戮一家。其女玉英，未肯遽死。小的只得带他四方餬口。所供是实。」郭爷见招，再把九僧行囊搜取，总有余银千两。郭爷命取贮库中，待黎玉英发长成人，连银送他还乡。僧人九个，押赴九门枭首示众。因作审语，各门张挂。以戒杭民，不必惑于邪佛妖僧。判曰：

　　佛本夷酋，柔恶惑众。未有奉之而得遐龄，习之而存仁厚也者。华林寺蝎僧九人，假化缘为名，以行劫为实。不惟抢夺孤客，每致杀掳民舡，财物享分，妇女轮污，冤之五蕴都空，罪难数举。质之六根尽净，刑宜迭加，戕黎知州一家生命，万死尤轻。坏幼女子一身名节，寸斩攸当。枭首九门，天威薄示。 



　　捉拿「东风」伸冤



　　郭爷一日同大巡，出到湖州，体访民风郡政。略至长兴公馆，忽为大风掀去轿顶。郭爷见轿顶被吹，便问吏书曰：「此风从何而来？」吏书曰：「从东方而来。」郭爷即出牌，差皂隶吕化，去拿东风来审。吕化禀曰：「东风乃天上之风，有气无形，小的怎么拿得？」郭爷曰：「尔只管往东去，呼东风，若有应者，你便拿来见我。」吕化只得前去喊叫。看看叫了一日，满市并无应者。吕化又行十余里，至一村家，门有深地，一人倚门而立。吕化大呼「东风」，其人果应曰：「何事呼我？」盖此人用长兴县五都人童养正，号为东峰。闻呼只说呼己。吕化即顺袋取出牌来，童养正愕然展看，忽为大风掣去，飞入池中。吕化归告郭爷。郭爷曰：「必池中有冤。」遂夜焚香祷天，愿求灵应，为民伸冤。祝罢，公遂明烛独坐，从人俱睡。忽然一阵风过，一人披头愁惨，跪于台下。公问曰：「尔果何处冤魂，明白诉来。」其鬼即俯伏诉曰：告状人揭斯韶，系直隶宿州人。告为谋死孤宦事。三考出身，前往临安驿丞。任满，改迁象山。典吏、家属，尽发先归。孤身扮客，独行之任。身带盘费三十五两。不料行至长兴童村，突遇童养正，留归寄宿。恶见有银，将酒灌醉盆死，遗尸门首塘中。谋财杀命，旅魄无依。尸灭名埋，家闻无自。恳爷天断，九土衔恩。郭爷听了状词，举笔书记在纸。了阵冷风，其鬼不见。迨至天明，即叫众夫挽轿，径到童村。拿住童养正锁起，吩咐先打二十。打罢，养正辩曰：「小的乡下小民，上不欠官钱，下不欠私债。不知老爷亲临甚事，责打小的？」郭爷骂曰：「为三十五两，因此打尔。」养正曰：「小人不知是甚么三十五两？」郭爷曰：「官人借宿，灌醉谋财，尔尚不知」」养正曰：「捉贼必赃，捉奸必双。小的本分为人，又未开店，安得谋财害命？」郭爷曰：「你不谋人？」遂取前状掷下，曰：「此不是你真赃证乎？」养正看了证词，心中暗忖：「此事只有我知，怎有此状词？谅或梦中得来不定。」遂不认而诉曰：诉状人童养正，系长兴县童村里人。诉为烛幽事。乡民田食山僻，寂无商旅通往。爷台责供，谋财害命大辟。村落人烟辏集，一人难动凶谋。风闻安据？重罪平加。恳天莫执再谈。蚁命感恩无任。郭爷看罢诉词，笑曰：「这欺心奴才，还要妄谈是非，叫地方将塘干了来看！」地方听郭爷之命，登时放干塘水。只见内中骸骨一付，用大石压在下面。郭爷叫取上来，命仵作检看，是男是女。仵作将骨一一检确，报曰：「是一男子。」郭爷曰：「拿过童养正来！」此是揭老爷，往象山之任，一人独宿尔家。朝廷命官，谋他三十五两银子，又伤他性命，尔心何忍？为些小银子，损一命官。着实与我的四十！」隶皂打罢，养正受刑不过，情愿供招，所谋是实。郭爷曰：「那银子在何处？」养正曰：「已用去。」郭爷曰：「众地方可将养正产业，卖银一百两，收贮揭斯韶骸骨。我这里着人，宿州取他子来奔丧。」养正遂问秋后处斩。带案解道。判曰：

　　以平民而杀平民，犹为弱肉强食，况以凶狠村人，而利财戕命官乎！揭典史一人借宿，童养正见财欺心，不惟罄其有，而又沉其尸。此等凶魂，与水俱深，将何时流得恨尽？假此藐法伤生，天不动之以风，则童终逃刑而挽终无迹矣！今加大辟，用慰死魂。 



　　净寺救秀才



　　杭州湖山下有一净寺，极其宽广。内中五百尊罗汉，僧人有三百余口，烦食四方。每年八月十五，倒有一僧上天。各处化干柴归积寺，坐僧于上，下燃火坐化。其僧敲木鱼念经，至焚尽后已。但到化僧之日，不问杭城大小官员，俱来行香，深信净寺菩萨灵感。是以远近人民男妇，莫不来朝拜求嗣保病等项。内有妖僧方真性、舒真明、郑心正，贪淫惨酷，无所不为。每见远方夫妇来烧香，有美色少艾之妇，辄毙其夫，而淫宿其妇。妇有贞节不从者，遂幽闭净室经年，不怕他不从其奸。

　　一日，有绍兴秀才徐俊，无子，闻得净寺神明灵应，遂同妻詹氏，来到寺中，烧香求嗣，止带一仆徐富相随。徐俊夫妇到寺，乃在寺中两廊，借一间房子安身。夫妇乃沐浴洁净，上佛殿行香。遂到各罗汉处，一一行香。香罢复回房中歇息。不想被淫僧郑心正瞧见，即入内室，与方真性、舒真明商议曰：「前日虽留得几个妇人，貌还不见得十分，今有绍兴来一秀才徐俊妻子，真个天姿国色，若把那妇到手，我死情愿甘心。」方真性曰：「师弟若要，今当八月，免不得要人焚化，就拿来剃了他头，扮作和尚，用药麻了他口，其妇岂不垂手可得？」郑心正曰：「此时至八月，还有两个月日，怎么等得？」他或起身去了，如之奈何？今晚只请他来吃斋，把他两个拿了才是。」舒真明曰：「只是他有家人防碍。」方真性曰：「一发拿下便是。」郑心正尽起斋素，着小侍者来，请他夫妇及家人去吃一筵斋饭。詹氏不肯同去，侍者曰：「并无他人，只是相公两位自食。」徐俊此时已打发徐富，入城雇轿，明日起身，正不在家，夫妇乃锁上房门，入内舍吃斋，斋罢，徐俊拜谢侍者，夫妇出得后堂，詹氏忽被两三僧人抢将去了。徐俊听得妻子喊叫，连忙赶去，又被两个僧人擒得去了。方真性拿得徐俊，绑了手足，锁在密室之中。任从喊叫，不见天日。郑心正拿得詹氏入室，便要强寻。詹氏自忖：「此秃如此无状，若不以计缚他，必遭淫辱，」乃见郑心正床头有把腰刀，遂执之在手，又见毒鼠砒霜一包，亦执之在手。乃谓心正曰：「我今被你拿在此间，亦是犯人无疑。只是你要依我一件，我便从你，你若半声不依，我便服药砍死！」心正曰：「甚么事？你忙说来。」詹氏曰：「我在家许愿，要过八月十五日，方行夫妇之礼。今日与你有缘，待我过却八月十五，我便与你成亲。我在此坐，只许小侍者三餐送饭，尔若不依我，惟有死而已。」心正闻得此言，心中要去奸他，又恐逼死。不去奸他，欲火又难顿制。左思右忖，如今他走不得，只是两个月日，有何难哉！遂从其言。詹氏在禅房中，日夜提防，只望家人来救，心中暗暗叫佛超度。却说徐富晚夕入城催夫，闭了城门，不得出来。天明到寺去，进到西廊，只见房门锁上，并无人踪。徐富前后一寻，寺屋又广，那里去见？一连守了二日，打开房门，只见行李又在里面。心中踌躇，又往寺中各处去问，全无动静。徐富放声大哭，走出寺外问人。或有老者说道：「此寺中多有恶僧，会淫人妻子，尔家中莫非被他计死未定？」徐富曰：「这等怎了？」那老人曰：「杭严道甚清，何不那里去告？」徐富入城，便请人写了状词，走到分巡去告：

　　告状人徐富，系绍兴府人。告为救主事。家主生员徐俊，主母詹氏，夫妇无嗣。审知净寺神佛灵验，本月初三，入寺烧香，寓寺两日。身昨入城雇轿未归，今早转寺，止存房门空锁，夫妇无踪。遍寻不见。切思寺僧数百，凶恶甚多。求嗣灭身，佛岂为祟？只得奔告爷台，捞究主人下落。死生衔恩。上告。

　　郭爷接了状词，吩咐徐富：「你且转去，我即差人去访。」谁想徐富盘缠用尽，星忙归绍兴，讨盘缠去了。郭爷差得民壮，访了数日，亦无动静。乃亲到寺，拿得几个住持僧来，问曰：「你这寺中，有多少和尚？作速报来。」僧法慧即将寺中和尚，一一登簿，送与郭爷亲看，郭爷执簿，就要点过和尚名灵敏。将次点到方、舒、郑三个和尚，见他服饰行状，俱不类僧，心中便疑，叫手下锁了，实时带到分司。郭爷问曰：「你这三个秃驴，不知被你奸淫多少妇女，谋死多少人命？从直招来，免动刑法！」方真性等三人连名诉曰：

　　诉状僧，方真性、舒真明、郑心正，系杭州净寺僧。诉为分豁蚁命事。佛性慈正，僧心寂灭。真性等自幼出家，夙遵梵戒，五蕴六根，时刻存中。本寺虽常有善信烧香，亦是十方施主，接待惟惧失礼，谋害何敢存心？一寺五百余僧，俱是异姓相聚，一人有私，难掩众目，覆盆之下，岂无天知？真待诉明，恳思分豁。上诉。

　　郭爷看了诉词，即叫皂隶，拿得原告徐富来对理，谁想徐富无了盘缠，漏夜回去，取盘缠去了，无人对理，皂隶回复，叫保家臧行，保此僧人出去，待徐富到再审。臧行写了保状，保得方真姓等，归寺去了。适逢明日是八月十五，寺中轮该一僧上升。方真性等商义曰：「如今拿得徐秀在此，不如处他死地，免得郭爷来究。」到晚将酒肉与他吃了。方真性乃对他说：「明日是中秋大会，你亦年灾月行，撞在我寺中。我今将你头发削去，装做我僧大家，送你上天。你来生再去做个好人便是。徐俊心中自忖：「我这等之人，倒被这些贼秃致死，妻子被他奸宿，有这等天理不成！且到来日又作区处。」及至十五日大早，众和尚吩咐火者，在寺门首堆起二丈高干柴。方真性禀主家曰：「今年该我寮和尚上升。」遂将徐俊头发削去，付小鱼放他手中，遂把一盏迷魂麻药汤，与他吃了，即推之柴上端坐。方真性亲自教他，敲动木鱼，众人下边四围发火。寺中五百僧人俱来，动起法器，看经诵佛。杭城三司府县众多官员，俱来行香。时郭公亦在于其中，行香已罢，众僧俱来磕间。郭公注目仔细看住柴上那和尚，手虽在敲木鱼，面却带有忧容，又见头上发迹细腻，心中便起疑。乃对大方伯曾公如春曰：「学生看此坐化之僧，分明是假。」廉宪常公居敬曰：「郭先生怎么见是假的？」郭公曰：「僧人上升，乃是一生美事，必修至于老，方能有此德行。今观此僧，年不满三十，面带忧容，发迹细腻，事岂不有可疑乎？」常、僧二公果疑曰：「郭先生所言，理或然也。」遂密传讼陈总兵，点兵五千围寺。陈总兵得令，即率五千兵，把寺周匝围住。郭公叫手下，扑灭了火，取得那僧到身边，问他原故。其僧以手指口，郭公知其为他麻住，即取水灌之，吐出恶痰，使能说话。遂对郭爷哭诉曰：「生员是绍兴府学徐俊，止因无子，闻寺中佛灵，来此烧香。同妻詹氏，家人徐富，六月初一日到此。不想淫僧方真性、舒真明、郑心正，肆行淫恶，哄生员夫妇，后堂斋饭，即将生员缚去，妻子今不知生死，家人徐富亦不知去向！」郭爷曰：「徐富前在司里告状，今去取盘缠去了。今日我若来迟，贤契几乎丧命。」常、曾二公，敬服郭公明察，遂挥兵入寺，收五百和尚，尽数拿下。却入僧房私室一搜，搜出上百妇人，俱是前后烧香，系在此寺。内中并无詹氏。郭爷叫徐俊，自同步兵，前去寻取。寻到一室，但见詹氏骨瘦如柴，手执腰刀，坐在里面。见了丈夫，相抱大哭。对丈夫曰：「我若非是此刀，久矣性命不存！」遂同到郭爷面前拜谢。詹氏即将郑心正挟奸与己拒奸之计，详细禀明。郭爷曰：「烈哉此女！他日必膺大诰命矣！」郭爷遂拨站舡一只，送徐生员夫妇归家。徐俊夫妇，乃再三拜谢三司而去。五百僧人，不问首从，令陈总兵押到江头，悉绵斩首。郭爷单传方、舒、郑三僧，命牢子锁入分巡道俟候。三司乃将所搜妇女，各地方各访原家领去。却将寺中封锁，永不许僧人住持。寺产登籍入官。郭爷别了三司，遂转本司，呼取方、舒、郑三贼过来。郭爷笑曰：「我前日拿你，你尚强辩，今日何如？」方僧只是低头认死。郭爷曰：「你岂易死！叫刽子手来，将三贼绑于通衢，务要凌迟，三日方许断命。若少一个时辰，尔即填命。」刽子领命带去行刑。郭爷乃作判语，以声布其恶。判曰：

　　佛取人弗，僧取人曾，若以人弗为恶人曾念佛也。今方真性等，假佛出家，烧香惑众。装为每年中秋，一僧上升，煽动四方男女俱来朝拜。冶容者即杀其男，娇娆者即奸其妇。似此恶行，安可容于覆载间哉！徐俊夫妇求嗣，郑贼欲夺其妻，方、舒即缚其夫，柴焚灭迹，不知先徐俊而成煨烬者，有几多人耶？恣一时之欲，而灭绝人夫妇，渎污人人伦。三贼凌迟三日，聊为万姓伸冤。 



　　和尚术奸烈妇



　　山西太原府平定州刘实，家赀豪富，钱谷巨万。娶妻白氏，甚是贤德。生有三子，长尚智，次尚仁，次尚勇。尚智专走北京做买卖，尚仁读书，习易经，补府庠。尚勇即从尚仁读书，情虽兄弟，介则师生。尚仁一日因科举不中，忧闷成疾，卧床不起。尚勇时时入房问疾，看见嫂嫂黄氏冶容袭人，恐兄病体未安，或溺于色，未免损神益甚，欲移兄书馆养病。黄氏曰：「哥哥病体未痊，恐移书馆无人服侍，怎么一时得好？还是留在家中，好进汤药。」尚勇觐然不悦，虑嫂迷恋其兄，但见亲朋来看兄之病，尚勇便曰：「哥哥不听吾言，必死于妇人之手。」却不知，黄氏实是爱夫速好，非为色欲不使离身。及至一日，病不能起，乃谓黄氏曰：「急叫叔叔来吩咐。」黄氏遂谓叔曰：「哥哥病甚，快请叔去求诀。」尚勇大怒曰：「前日不听我言移入书馆，今日叫我何用？」尚勇入至床前，尚仁哭曰：「今我死矣！你好生发愤读书，务要博一科第，莫负我叮咛之意。你嫂心性贞烈，少年寡居，尔好为看顾。」言罢实时气绝。尚勇痛哭，几死数次。执兄之丧，毫不敢忽，自始至终，一于礼而不苟。宗族乡闾，皆称尚勇事兄如事父，真难兄难弟，世无有二。厥后侍奉寡嫂黄氏，极尽恭敬，略不敢一些慢，黄氏七七追荐丈夫，哀毁骨立，水浆不入口者，将至半月。迨至百日，众皆劝其死者不能复生，徒饥无益，亦当节哀顺变，毋为徒苦。黄氏听人之劝，渐渐略进饮食。倏尔周年，黄氏之父黄安礼，痛婿少年身死，乃具香纸金钱，亲到刘家，超度女婿。有族侄黄皓，在天宁寺出家，遂叫他来做功果。黄皓即带得徒弟张法能、窦慧寂，同做善事。尚勇见亲家带将和尚来家，心甚不悦。乃对黄安礼曰：「道场乃杳冥寂城之事，全无益于先兄。」安礼怒尚勇不该说此言，遂谓女儿曰：「我来荐你丈夫，本是好意，尔叔甚不欢喜。待兄如此，待你可知！」黄氏曰：「他当日要移兄书馆，我留在服侍，及至兄死，他深恨我不是。至今一载，并不相见。兄且嘱他尽心待我，今只如此，他日可知！」安礼以女之言，益怒尚勇。及至追荐功果将完，安礼呼女吩咐曰：「和尚皆家庭亲眷，可出拜灵无妨。」黄氏哀心本盛，况又闻父之言，遂拜哭灵前，悲哀不已，人人惨目寒心。只有淫僧窦慧寂，见黄氏容色，心中自忖曰：「居丧沿有此美，若是喜时，岂不国色天姿？」淫兴遂不能遏。到得夜深，道场圆满，诸僧皆拜谢而归。安礼复谓女儿曰：「众僧皆家中亲属，礼薄谅不怪。独窦长老是异性，当从厚谢。」黄氏复加礼一封，从父之命。岂知慧寂立心不良，假言先归，遂隐身藏于黄氏房内床下。及至黄氏来睡，慧寂悄悄走出，即以迷魂交媾之药，弹于黄氏身上。黄氏一染邪药，实时淫乱，遂抱慧寂交欢，恣乐无已，极尽缱绻，不肯放手。及至天明，药消迷醒，知其玷辱节义，咬舌吐血，登时气绝闷死。慧寂实时逃走归寺去了。复将黄氏谢礼银一包，只见主母死于床上。梅香大惊，即报尚勇曰：「二娘子已死于床上。」尚勇入房看时，果死于床上。尚勇愈加大恨，乃呼众婢抬出，殡殓于堂上。当时黄氏胸前遗落银一封，梅香藏起。此时安礼歇在女婿书馆，一闻女儿之死，即曰：「此必尚勇叔因奸致死也。」□入后堂，哭之甚哀。□大骂曰：「我女天性刚烈，并无疾病，黑夜卒死，必有缘故。咬舌吐血，决是强奸不从，痛恨而死。若不告官，冤苦莫伸！」还家语其妻子曰：「尚勇既恨我女留住女婿在家身死，又恨我领和尚做追荐女婿功果，必是他乘风肆恶，强奸饮恨，故咬舌吐血身死。他是读书之人，我写状提学道去告他。」

　　告状人黄文（安）礼，系平定州人。告为奸杀服嫂事。女嫁生员刘尚仁为妻，不幸婿亡。甘心守制，誓不再醮。兽叔刘尚勇，悦嫂起淫，抱床强奸。女忿咬舌吐血，登时闷死。欺灭死兄，强淫服嫂，渎伦杀命，风化大乖。法断填命，死生感激。上告。

　　刘尚勇在家，闻得黄文（安）礼在学道处，告他强奸服嫂，心中忿悒无门，乃扶兄之灵，痛哭致死，捶胸呕血，大叫一声，仆地立亡，果然渺渺项魂不散，来至阴司，撞见亡兄尚仁，叩头哀诉前事。尚仁泣而语之曰：「致尔嫂于死地者，窦和尚也。有银一封，在梅香处可证。尔嫂已写在簿上，可执之见郭爷，冤情自白，与尔全不相干。我之阴魂，亦在道中来代你诉明。尔速还阳世，后可厚葬尔嫂。」尚勇还魂，已过一日矣。郭爷拘提甚紧，尚勇即具状申诉：

　　诉状人刘尚勇，系平定州民籍，诉为劈诬事。勇习儒业，素遵法守，拜兄为师，事嫂如母。兄死待嫂，语言不敢妄通。冤遭嫂父黄文（字）礼带淫僧窦慧寂来家，追荐邪法，行淫逼嫂身死。乞爷拿究淫僧，冤诬立辨，生死衔恩。上诉。

　　郭爷见了诉词，即拘原、被告入道对理。黄文（安）礼曰：「女婿病时，尚勇欲移兄书馆，已恨我女不从。及婿身亡，深恨我女致死伊兄。因此肆行强奸，亦逼我女身死，以偿兄命。」尚勇曰：「小的纵有怒嫂之心，岂有奸嫂之意？辱吾嫂而奸之丧命者，窦慧寂也。与小的全不相干！乞爷拘得窦和尚来，便见明白。」黄文（安）礼曰：「窦和尚只是一日功果，我女尚未见面，功果完日，即便归寺，安敢擅入女房，逼女成奸？」郭爷曰：「和尚众多，你怎说是窦和尚？」尚勇曰：「小的昨日听得黄亲家告状，小的魂死入地，阴司撞见亡兄，详细对我道及此事。」郭爷怒曰：「畜生！在我眼前，敢业说此鬼话！」吩咐皂隶，重责三十。尚勇受刑不过，大声哭曰：「哥哥阴灵速来救我！休使兄弟受这苦楚！」尚勇叫罢，忽然郭爷登时困倦，伏于案上。梦见刘尚仁向前诉曰：「生员不幸，有负宗师大人提拔。今日岳父告兄弟奸情，此全是假的。盖吾妻之被辱身死，乃窦和尚邪术之所致，与吾弟全不相干。梅香捡银一封，即昔日宗师岁考所赏之银。吾妻赏赐和尚，记在簿上，字迹显然，万望宗师重究和尚之罪，疏放吾弟无辜！」郭爷醒来叹曰：「聪明正直为神，刘生生而明正，死果为鬼之灵乎！今听梦中之言，则尚勇所诉，诚不虚矣！」乃唤尚勇近前曰：「适才尔言诚非妄诉，梦中尔兄已告我矣！吾必为尔辨别此冤！尔可取嫂簿来自我看，叫嫂嫂婢来，我问他。」尚勇曰：「嫂嫂簿与婢，皆妇自收自用，小的不敢擅取擅呼。」郭爷即差人去执簿，捉得婢来。郭爷曰：「尔拾得银一封，今在何处？」婢曰：「见在此间。」郭爷接上一看，见银果是我给赏的。又取簿看，见簿上果载有「用银五钱，加赐窦和尚。」郭爷叫快拿那窦和尚过来。差人拿得窦和尚到台，将夹棍夹起。和尚即自招认：「不合擅用邪药，强奸黄氏致死。谬以原赐赏银一封，付在脸前是实。情愿甘心受罪，不敢妄干尚勇。」郭爷得了和尚供招，遂判曰： 

　　审得和尚窦慧寂，身冒□流，心淹色欲。不思色即是空，惟欲空中觅色。同众僧入刘家功果，独昧心恋黄氏娇娆，斋罢散归，潜惹房室，俟黄入寝，邪药行淫。纵己一时之私快，污黄氏万世之清贞。妇父无知，驾叔奸嫂，若非阴灵见梦，则尚勇终毙杖下，而烈妇卒冒恶名矣。似此淫僧，实时处斩。文（安）礼不合妄告，黄皓容纵贼徒，俱各以答。取供。 



　　改契霸占田产



　　严州府淳安县小东门，有一叶姓的，约有三百人家。叶一材，二子，长叶其盛，次叶其芳，俱府学生员。父各分食田租，田有三百余亩。盛早死，妻朱氏守制，育有遗腹子叶之蕃。城南有宦豪郑明卿，做濉州通判，其子郑雍，素性贪狼。但有人田地相连，即起心谋占，百计骗来。适有失氏，有腴田一十五亩，落于郑雍田心，累欲谋占无计。一日，一佃户到家，遂私整酒，与他商议：「要占叶秀才之田，只假做你少我银子，锁你在此。霎时我请叶公到此饮酒，那时还打你，你便叫叶相公救尔。到那中间，你说情愿写田还我，只推不会写字，我自有说。」二人商量定了，即安排酒肴，着人请叶其芳，来家饮酒。不一时间，叶秀才已到。郑雍殷懃接礼。饮酒之中，叶其芳举头一看，见一人锁在后庭柱上啼哭。叶问曰：「亲长为甚锁住此人？」郑雍曰：「不堪告诉。」只听得那人，连忙叫叶相公救救性命。叶又曰：「此人果为何事？」郑曰：「小亲付田二十余亩，与他耕种，经今三年，租谷一粒不还，上门去取，他倒躲开，再不能奈他何！今适来到此过，被我拿住，锁在此间。明日带他入县，看他怎么还我租谷？」叶即问那人曰：「尔实欠了几多租谷？」其人曰：「实欠他八十余桶。」叶曰：「你家有甚么通得的，写还郑相公也罢。」其人曰：「小人只有十数亩田，落在郑相公田心，情愿肯写赔他。只是不会写字，托相公金言，保小人归去，托人写得文契来纳。」郑曰：「放了你，你到又走去了，那里复去寻你？」其人曰：「又要我还租，又不入人归去，教我把命来还？」郑见他口强，又向前连打几下。叶劝曰：「打亦无益，我代你写张文契何如？」其人曰：「相公若肯积此阴功，小人后世不忘。」郑即取得纸笔来，已先教了那人名姓、都图。叶问曰：「你姓甚名谁，甚么都图？」其人曰：「小人念来，乞相公代写。」

　　立文契人华可牛，系淳安县四十一图民。今有承受祖产民田一段，计种一十五亩。官报秋粮，民米一十石。坐落土名长埂垄，东西四至，皆至郑雍田界。今因无银完粮，情愿托中出卖到同都郑名下，前去管业耕作。当日三人面议，卖得时值价银壹百二十五两，正其价，两相交付讫。所作交易，系是二相情愿，并无逼勒成交。其田与亲房内外人等，并无干涉，亦无重互交易情弊。如有来历不明，尽系出卖人一力承当，不涉买主之事。今欲有凭，立此文契一纸，永远为照。

　　立契人　华可牛

　　中见人　牛一力

　　代书人　叶其芳

　　万历甲戌二年八月　　日

　　叶其芳代他写了文契，郑雍放了那人之锁，叫他打了手印，遂放他回去。那人拜了叶秀才救他之恩，竟自去了。叶亦酒醉，亦相别而归。自是时移日易，看看过一十八年，朱氏已死，朱氏之兄朱汝芳亦死。叶其芳年老在家，不理闲事。值逢其年大造，郑雍执文契，改却华可牛为叶阿朱，牛一力改作朱汝芳。遂叫家人数十，把叶之蕃之田在他田内者，一时俱耕过来。其叶家佃户，连忙去报田主。叶之蕃年已二十余岁，入在县学，听得厥雍占他之田，即具状往县。时有吴公廷光掌县印。即告曰：

　　告状人叶之番，系淳安县生员，告为平白占业事。父蓄腴田一十五亩，嵌落宦霸郑雍田心，佃户方三佃种，生员一向收租无异。突今三月初十，豪喝虎仆一群，赶逐佃人，一并耕占，诈称先人出卖，地方周杰见证。田各有主，法无白占。假契横凶，有业不得为主。恳天诛恶劈诬，国赋有归。上告。

　　关雍见叶之蕃已告在县，即将文契打点，做了诉状。来到县中，亦去诉。状曰：

　　诉状人郑雍，系淳安南隅民籍，诉为清理田粮事。万历二年，将银一百二十五两，买到叶阿朱民田一十五亩，亲舅朱汝芳作中，亲叔叶其芳写契，经今一十八年，收租无异。今因大造过粮，叶之蕃自恃学霸，执粮不过，反捏平白占产。明买明卖，文契血证。母舅虽亡，亲叔尚在。乞爷爷断。庶使业价，不致两空。上诉。

　　吴爷见了诉词，即出牌拘原、被告来审。叶之蕃青衣小帽，上堂诉曰：「小的父虽早丧，先母治家，颇有薄田三百余亩。食且粗饶，卖田作甚原故？既是先母卖田，彼时就该起业，怎么直到如今一十八年，方来过产？」郑雍辩曰：「当时叶其民小的姑表兄弟，后因死早，朱氏治家，四方田租，未能全收。官府征粮甚紧，朱氏托亲兄朱汝芳来说，又托亲叔来说，小的念是亲情，故此与他买田。况文契是他家中亲叔代书自写来的。累年方三佃种，小的只未过粮。今遇两解造册，小的只得起业过粮，怎么叫做白骗？」吴爷叫接上文契来看，果是陈的。吴爷又叫叶秀才：「尔叔之字，尔可认得否？」叶之蕃曰：「此字虽是叔字，其实叔未曾卖，其中必有缘故。」吴爷叫捉得叶其芳来，便见明白。即差民壮杜闻，出牌去拘叶其芳来审。杜闻来到叶宅，适其芳病危，不能说话，杜闻只得转衙回复。吴爷曰：「既无对理，且各回去，俟我再审。」适逢郭爷同牛大巡上严州，叶之蕃即具状，入分巡郭爷处告来。告曰：

　　告状人叶之蕃，系淳安县东隅生员。告为欺死占产事。先母治家，衣食饶足，无由变产完粮。祸因田嵌虎豪郑雍田腹，节次贪谋，假捏卖契在外，装成圈套，俟母、舅俱死，恃无对证，即统群仆，强耕食田。哭思母既无卖，彼焉有买？死虽无言，佃人可证。恳天烛恶追田，不遭白骗。

　　郭爷接了状词，从头一看，乃问叶之蕃曰：「尔母果卖田与他，未曾？」蕃曰：「先人遗田三百余亩，家赡颇足。只因有田一十五亩，落在郑雍田腹，一向谋占未遂。今日先母死去，母舅亡过，叔今又死，故生此骗心。万望老爷作主，庶使田不遭他白骗。」郭爷即出牌，拘得郑雍、方三等俱到分司。郭爷问曰：「叶秀才母亲，先年果卖田与你不是？」郑雍曰：「文契可证。是他母舅作中，亲叔代书。前日县中问结，叔尚无恙。自知理亏，诈病不来对理。」郭爷叫将文契上来。郭爷将文契前后一看，又叫取叶其芳往日家中字迹来对，果俱一样。心中忖道：「文契又真，字迹又同，这是甚么缘故？不道是叔与母舅盗卖他田？郭爷又问曰：「尔叔与舅，果皆家赀优裕否乎？」叶之蕃曰：「小的敌分家财，他更饶裕。母舅钱粮尚百，乡称富户。就是先母当时要银使用，亦只从舅借便足矣！何必卖田？」郭爷听说，再把文契，从头再看，又在日光下一照，果然识出诈来。遂将郑雍大骂曰：「你这欺心奴才！这叶阿朱是你改的，这朱汝芳是你改的，尔看叶（叶）字一勾两点，阿字耳朵，朱字撇捺与勾，与汝字、芳字白明浓淡，墨迹新旧加写，因此去县告这假状。欺死瞒生，意图白赖。你且说你曾向方三说起田租也未？」喝将粗板把郑雍重打三十，责令尽供。郑雍情知昧心，遂供：不合捏写文契，改换名姓，白占田产，欺瞒生死。所供是实。郭爷取了供状，即援笔，判曰：

　　审得郑雍，以豪宦冑子，播恶乡邦。每肆贪残，占人田产。明欺叶之蕃寡母、稚子，串合山人，捏写文契，致哄亲叔代书。始华可牛而终改叶阿朱，始牛一力而终改朱汝芳。似此移山作海，纸上栽桑，瞰其舅、叔俱故，其芳年老，对证无人。遂行占据，不思昧己天诛，讵识改涂难掩，日照诈形，方三血证。此等机心，渐不可长。拟判满徒，赎谷一百，田还业主，众释宁家。 



　　兄弟争产讦告



　　叙州府宜宾县李德裕，登进士榜，初授南昌县为知县，继升都察院浙江道御史，后至山东参政。历官多年，家资富足。正妻孔氏，生子名千藩，十五岁已入叙州府学。氏每示以父所遗之银，千藩知得，遂私取去纹银一百余两。庶妾纪氏，生子千宣，禀质聪慧，年十五岁，入宜宾县学。父甚爱惜之。由是，日夜积聚好银万有余两，付千宣。盖因千藩前偷去文银百两余，故此多积，付于幼子，恐后长子更利害也。德裕在日，常写分关二张，将产业、田宅，凭宗族亲长，一一眼同，均分与二子管业。德裕既丧之后，千藩要分父手所积之余，纪氏曰：「家业俱是父手分定，当初一一公派，今日安得因父不存，遂来占弟之家业乎？」千藩曰：「父在只分田产，未曾分出银子，况父当时做了多少年官，掌了多少年家，岂无数十万银来分我乎？」纪氏曰：「父平生积银数万，与大娘共埋地中，俱是你取去了。如今那有一分文银在？」千藩曰：「我纳一前程，不过去银一千两。自后积了这多年来，其银何可算数？必要拿来均分，千宣安得独占？」纪氏不听其言，千藩大怒，遂将纪氏骂曰：「我为嫡子，尔为庶子，嫡子不得承受父银，庶子乃敢坐占，天地间有此理乎？我必去告官府，与你讨个明白！」遂作状，往按察司去告：

　　告状人李千藩，系宜宾县籍，告为弟占兄财事。故父家姿十有余万，前后积银不止十万。身居嫡子，弱冠纳粟，授任汝宁经历，未涉家务。父宠幼妾，偏爱幼子，先年分关止开田业，余银俱存，议定后分。不料，父陡病故，恶弟心狠，独吞银两，毫不见分。以弟压兄，以庶欺嫡。乞吊父帐，查明出入数目，明算均分，庶使肥瘠得匀。上告。

　　王爷一见千藩状词，知其必以嫡欺庶，遂准了状子。千宣见哥子告状，亦具一状来诉：

　　诉状人李千宣，系宜宾县生员，告为辖弱强占事。鳄兄千藩，素恃嫡长，贪纵残毒，欺凌庶孽。父共嫡母，埋银数处，通计近万有奇。父没母私指示，鳄兄翻皆取去，毫无所分。身亦父出，兄独吞银，嫡强银尽兜去，弟弱毫厘不沾。乞天怜悯，各断均分，亡父暝目。哀哀上诉。

　　王爷准了诉词，遂拘原、被告到同审问。千藩曰：「吾父在日，私宠幼妾，溺爱少子，当时分居止分田产，所积银两，一毫未分。今弟一一占去，反说我私掘银。父虽死去，二母同居一房，欲掘从何下手？掘银有何证见？」千宣曰：「当时分家时，小人住在新居，父与二母，同兄住居。祖屋所积之银，随身不离，岂有身与长子同居，而银又藏幼子房屋乎？兄私取银，邻里皆知，何为无证？」王爷遂问干证乐和、傅达。达受千藩嘱托，和受千宣嘱托，两下言语，俱不得理。王爷又见二子，毕李公胤嗣，难以动刑。两下争竞，遂至经无已。及王公亮转迁入京待命，郭公自浙而来莅任。千藩、千宣兄弟，又来讦告。郭爷曰：「你兄弟争财多年，我已晓得。你是非明白，今当为尔判决，永杜争端。尔兄弟可将父手分关及家中各项簿帐，所置器皿物件，诸般锁钥，并两家亲丁，不论男女、老小、婢仆，俱要到司一审，时刻即放回去，便可绝尔数年之争。」千藩、千宣依命。各抬家眷人口见官，各以分关、锁钥、田庄、记籍、簿书，一一递上。郭爷乃问千藩曰：「我观尔兄弟分关田地诸般，件件相当，无有不平。尔独苦苦告弟，必是为弟多得了银子。」千藩曰：「故父遗银，弟独藏去，情亘难堪，故屡来奔告。」郭爷曰：「尔弟得银，尽藏于家乎？抑寄在人家？」千藩曰：「弟银俱在家中。」郭爷曰：「吾尽追弟银与尔，肯罢讼乎？」千藩曰：「若得弟银，再不敢缠告。」郭爷又问千宣曰：「尔之告兄，必说兄骗银甚多，心中不忿。」千宣曰：「父所埋银，皆为兄得，小人甚不甘心，故此来告。」郭爷曰：「吾取尔兄之银，尽数典尔，肯歇否？」千宣曰：「若取兄银出来，小人永不敢争！」郭爷已知两人心事，遂大骂曰：「尔这两兄弟，狼心狗肺，不念手足同胞，兄说弟得多银，弟疑兄得多银，今我公断，今以千宣分关等项，悉付千藩，即刻入弟之宅，管弟之业；以千蕃分关等项，悉付与千宣，即刻入兄之宅，管兄之业。若有半言反悔，我即提本藉没尔家财，家属尽流口外。」断罢，遂差十数牢子，押住千藩、千宣，各自换易。谁知二家妇女，都只思恋自家器物，都不肯换。大家哭诉于郭爷之前曰：「小人兄弟不才，激恼老爷。今蒙更相换易，诚至公至明，无一点偏私，小人无不听从。但小人家中妇女，用惯自家旧物，住惯自家旧屋，今后永不敢争。只愿各人掌业，不愿换易，倘再争讼，情愿甘当大罪，伏愿天台乞怜恩宥！」郭爷曰：「吾已断定，谁听你诳言！」千藩、千宣复叩头恳诉。郭爷大怒曰：「尔兄弟这个争多，那个争少，今日更换，便多少得均矣！又都舍少是自家己业，岂非骨肉相残，徒把父财作势乎？先人如此刻苦得来，如今兄弟这般争用去。质之于官，财为悖逆之民；求之于父，则为不孝之子。本该各责二十，以惩刁风。但据二人各称父遗家业有十余万，姑各罚尔银一万，以充国用，解入朝廷，再不许尔争讼，方准尔两家更换。」千藩、千宣，畏郭爷威明，遂甘受罚准息。郭爷判曰：

　　难得者兄弟，赐得者钱财，故古人不欲以外物而伤天性，此单宰之怕以化成人也。今李千藩、李千宣，母虽嫡庶，父则均恩。夫何不念手足、懿亲，同气大谊？兄则告北独吞父生前之银，弟则讼兄私掘父已藏之窖。角弓外向，棠棣中枯。不念父功刻苦，惟知财利迷心。语讦告则屡年仇雠，语更换则一家号泣。固知不从贸易者，乃两家俱非不足；好为争者，实二人倚势在财。今依理断，各罚赎银一万，输送入官，以充朝廷粮饷，立按取供，毋再自贼。 



　　追究恶弟田产



　　顺庆府孝义坊，有一敖姓，亦大族人家。亲丁二三百人，地字房有。敖富生二子，长敖文明，次敖文信，俱习儒业。后文明登进士第，除授延安府洛川县知县，淑人章氏，同行之任。后文信因兄出仕，家中无人，遂在家暂理农桑。文明每呈必亲信无疑，盖以手足至亲也。文信常来任所，文明所得俸资罚赎之银，每付弟归置业。前后数次，积银一万余两。指望后归养老过活。谁想文信将银买田置业，皆用自己名字，此时已怀无兄之心。不想数年文明乃卒于官，淑人章氏，生子敖毅，年止四岁。自洛川搬柩归家，宦囊萧然，母子实难度活，遂至殡葬之姿，不能措办。乃问叔取些银两周济。文信实时翻转脸皮，遂不认帐。乃对嫂曰：「前往任所看兄，我念骨肉，东西常来询问，原非借银。就是兄亦只念我路远，略略付得数两盘缠与我，那里有银寄在我处？今日兄虽宦卒，囊中岂无数万之金？况兄临卒，又无片纸只字为证。我今在家，胼手胝足，栉风沐雨力农，多少辛苦，方才讨得这口饭吃。那讨银子与你？」章氏见叔昧已瞒心，分毫不与。思量夫死又无簿帐可查，受气不过，乃着家僮到章宅，请得兄弟章旦，前来商议。章旦曰：「尔叔兽心，当日付银，与他归来，他将自己名字，买了田产，我已知其心有今日。如今若不告官，争论理决，难得他银子！」章氏即托弟，抱状赴南充县去告：

　　告状妇章氏，系南充县在城中隅藉。告为欺死绝生事。故夫敖文明，官任洛川县尹。屡积俸资一万余两，付叔敖文信，前后挈归置产。岂夫卒于任，扶柩空归，哀取前银茔葬，分毫不认。看叔坐享膏腴，母子孤苦待命。奔告爷台，追银殄恶，生死衔恩。上告。

　　时县尹是晋江蔡思元作宰，接得章氏状词，哀情惨怛，遂为准理。出牌来拿敖文信。文信即具状诉曰：

　　诉状人敖文信，系南充县在城中隅民籍。诉为仇害事。信与兄明，分家十年，克苦勤劳，仅堪度日。兄为清官，不幸病故，家资萧条。嫂听血弟章旦教唆，捏情仇陷，骗兄宦金，私买田业。兄银既无收票，田产又无兄名。平空唆嫂，妄起占端。乞爷究唆杜占，激切上诉。

　　蔡爷准了诉词。遂呼两家人犯，到堂听审。蔡爷曰：「亲戚只好劝和，你怎唆他叔、嫂讦告？」章旦曰：「妇人告状，自然有抱状之人。章氏儿子又小，小的又系姊弟，安忍不代为□告？况他嫂、叔乃敖家人，小的则姓章，争只敖家财物，决不分我章家。小的亲戚，只好往来照顾，安肯教唆使他嫂、叔成仇？凭爷爷审我姐姐，果系我教唆不曾？」蔡爷起身问曰：「章淑人怎么说？」章氏曰：「小妇人忝为命官妻子，若非大不得己，岂肯首公庭？不特羞及亡夫，抑且玷辱朝廷！今日之告，盖谓夫在宦时，信步任数次，每次寄银二千余两归家，此乃小妇人亲手递过。夫以手足至亲，并无疑忌，亦无簿帐。谁知他今日欺心，分文不还。若非我夫寄银，他数年居家，安能发得许大家财？」敖文信曰：「小人与兄分居十年，所积家财，不过一三千数目，皆系自家辛苦得来。虽到兄任所打秋风数次，不过得他盘费三百两。果若寄与□我归家买田，我必有领贴，买田之后，我必交文契与他。纵兄不要领贴、文契，似此利害，嫂嫂岂肯饶过小的？乞老爷想情。嫂嫂只因夫故囊空，欲取前次小的打秋风之银，第听恶亲章旦教唆，哄告假状。若非章旦，决无此状。」蔡爷曰：「汝家今有成余多家资，可谓富厚之甚。尔嫂、侄今日贫难之极，可分三百金与你嫂妇济贫。」敖文信曰：「小的之家，皆日逐辛苦，逐分攒起来的，怎么就分得三百金与嫂？」蔡爷曰：「尔与尔嫂，本是至亲。即如你做官，侄儿来打秋风，尔独叫他白手回归乎？若不听说，除打在外，问你一个重罪！」文信见蔡爷发怒，连忙禀曰：「小的情愿办三百两与嫂。」蔡爷叫押出去对来。章氏心中不甘，走出外面，乃呼弟章旦曰：「此事除非按郭爷处去告，方得明白。」章旦听姊之言，实时竟往成都郭爷处去告。来到成都，正值放告日期，遂跪二门进状：

　　告状女章氏，系顺庆府南充县，在城民籍。告为亟救孤寡事。故夫敖文明，洛川宦殁。一分彻骨，归衬（榇）莫能营葬。宦任所得俸资，重遭叔文信吞去。告县，止判还银三百。哭思叔家银万，皆夫遗银，恶欺孤儿寡妇，尽骗不与。恳台提究，天日顿天。上告。

　　代姐抱状人章旦。

　　郭爷接了状词，细看一遍，叫章旦近前亲审。章旦曰：「小的姐夫，在洛川做三年知县，所得俸资、罚赎，仅有万余。以叔至亲，来县数次，悉付与彼，带归置产，全无领字收票。盖以至亲故，无心提防。况此银俱系姐姐亲手交付。后不料姐夫任故，遗子止有五岁。姐姐扶柩归葬，宦囊萧然，家无担石之储。与叔取讨前银葬夫，谁知他当时买产，但用自己名字，今日昧了心肠，毫不肯认。讦告本县，蒙蔡爷止断三百，姐姐心中不甘，故来奔告爷台。」郭爷曰：「既有此冤，尔可出外店中静坐，不要张扬使人知得。待我即去提来问断。」章旦听郭爷吩咐，乃出司来，讨店安置。郭爷即叫刑房吏手曰：「写一道关文，径往南充，速关窝主敖文信，并劫贼审问。」文书一到，蔡知县即拿敖文信起解，星火奉行。敖文信到按察司，来见郭爷。郭爷怒骂曰：「汝为窝主，窝藏劫贼王际明，又同劫贼叶再生打劫五年，故尔今起家巨万。今两贼既拿，交口扳尔，既为窝主，又同打劫。叫牢子取重板过来，先打四十，然后取出两贼对理。」敖文明听得此说，惊得魂不附体。恐怕郭爷重刑，伤己性命。连忙呼曰：「乞容小人一言分辩，死亦甘心！」郭爷曰：「尔且说来。」文信曰：「小人原系宦门子弟，平生良善，家有万余产业，有家兄在洛川县做官，付来之银，小的置买田地，皆有出入簿帐，何尝敢为窝主？敢做劫贼？」郭爷叫拿簿帐来看，文信递上簿帐，上载某次寄银几多，某次寄银几多，共有一万零二百两。其买田业，某处买田几多，去银若干，某处用银若干，买田几十亩，簿上悉载明白。郭爷曰：「尔那里有兄做官？那里有银寄尔？一片胡说。」文信曰：「小的家嫂与侄可证。」郭爷遂拘章氏母子来对理。文信见嫂、侄俱到，乃哭诉曰：「嫂侄在此，乞爷爷超豁窝劫之罪。」郭爷曰：「你非窝劫，怎么窝兄之银而劫嫂侄？」文信自知理亏，低头认罪。郭爷曰：「如今我饶你之罪，那田产凡系兄银所买，将文契上来。」郭爷叫户房，一一用了印信，交付章氏子、母。郭爷又代他算过田业价钱，止有九千，还有一千二百。吩咐文信：「你这多年田上花利，饶你不追，这银就要对还嫂侄。」文信遂哭告嫂曰：「我替你母子，创此产业，也费多少心机，今日悉皆交还，这些银子乞嫂嫂念骨肉至情，把与我也罢。」章氏乃禀郭父曰：「文信系夫亲弟，田产今已蒙爷断。所遗之银，情愿不领，以还折谢叔买产之劳。庶不伤先圾同胞之蒙，叔侄一体之亲。」郭爷遂允章氏之请。嫂叔俱拜谢郭爷而去。郭因判曰：

　　审得文信，实文明之嫡弟也。明尹洛川，俸资悉付弟归。盖以事同一体，信必能为己创业垂统也。故屡付银而无记载，嫂亲授而无疑忌。明后宦殂，家计日蹙，信即当扶侄供嫂，合食同堂。则嫂安忍讦告追产，而前日之田，信亦可收其一半矣！胡为欺死瞒生，遂恣骗心？此等餐噬之毒，罪曷逭焉？原产九千，悉付章氏子、母掌理，余银千二，权允章氏，准为谢资。各释宁家。罪姑不究。 



　　豪奴侵占主坟



　　云南府昆明县七都嵩川萧馨，有一祖坟山，落在安宁村，乃馨之六世祖萧望、六世祖婆胡氏合葬于上，地名伏虎山。当时置有祭田百亩，坟屋三宅，池塘、菜园，一应全备。当时遂拨老家人萧富夫妇，带家人萧松、萧竹、萧梅，一同居住，种田守墓。萧望脉下，有礼、乐、射、御、书、数六房人丁，传到萧馨，已有二千余人。年年到此来祭扫一次，有六十余里远路，来进止住一晚即去。经今二百余年。萧富三子分作三房，亦有上百人烟。家资亦尽殷富。松、竹、梅三房，下出几个刚恶后生，便不肯甘为人下。便说「萧馨家中亦是人，我松、竹、梅家中亦是人，怎么他来祭扫，我们众人都要服事他，俱无坐位？我们今年大家将这山禁住，预先祭扫挂纸，只说年轮我该祭。」众人摆布已定，但见时值清明，萧馨合族，宰杀猪羊，俱来祭扫。时松房萧罄、竹房萧色、梅房萧謦，统领各房亲丁，五六十人，阻住萧馨众人，不许上山。说道：「这山上祖公，如今排当我祭，与你无干！不消上山。」萧馨喝曰：「强奴不得无礼！尔要思量祭坟，今日尚早。」萧罄等曰：「俱是祖公，俱是支下子孙。安德尔祭多年，我独不祭？」六十余人各执耙棍，凶狠棱棱。萧馨子、侄，俱是衣冠文物，恐与他厮闹，反受其辱。遂权忍气，暂挑礼物归家。萧馨到家，与六大房会集祠堂，商议曰：「萧罄这粉畜生，他往日取名，俱与我等同字，便有今日之意。此等恶奴，若不府中告他，明日此山决被占去！」遂写状往府去告。

　　告状人萧馨，系昆明县五都民籍。告为奴占祖坟事。六世祖萧望，夫妇合葬安宁村伏虎山。当委老仆富夫妇住居管理，拨田百亩赡祭，经今二百余年。岂后辈恶奴萧罄等，耻为人下，妄捏祖该彼祭。至日统率群凶，执棍赶阻，不容上山。奴势浩大，祖祀遭梗。恳台明法究奸，庶使良贱安生。上告。

　　时山西王重茂，在云南作太府。准了萧馨之状。遂出牌，差郑良、黎勉，去提萧罄等对理。萧罄等，见王府尊来提，即同差人，具诉状来诉：

　　诉状人萧罄，系昆明县七都民籍。诉为究复祖祀事。始祖萧望夫妇，葬伏虎山，置有祭田百亩，支下子孙轮祭收租，议定每支以二十年为率。祖议血证。今年例该身祭，馨捏奴占祖山，耸台祖祀。祖非一脉，何以脉出同源？既分主仆，必异名讳。显见强宗抗族，乞爷锄强扶弱，追复祖祭，死生冤明。上诉。

　　王府尊看了诉状，乃叫萧馨同来对理。萧馨曰：「小的六世祖夫妇，合葬安宁村二百余年。子孙二千，年年致祭。谁不识萧罄是小的老奴之孙？今罄等非惟不甘为人仆，造谋设意，修理欲占山占田，雄据一方，以图风水。」萧罄曰：「小的祖公支下，共九大房。萧馨六，住居祖屋；小的三房，迁居安宁。往常他祭六年，小的祭三年。后来小的贫难，他便一概祭去，今年本该小的祭祖管田，他便不容小的祭扫。均是祖祀，均是祖产，怎么他们六房人众，公然占去？若是主仆，祖上怎么有此公议？」王爷曰：「拿上公议来看。」

　　立议约人萧葱、萧薇等。今有坟山一所，坐落土名安宁山。茔葬祖公萧望、祖婆胡氏于上，祖田百亩池园，一应九房互为管守，每房例管十年。周而复始，毋得争占。旧居六，所居三房，各道公议。如有不公不法，房即以不孝，赴官理论。

　　洪武三年，五月初五日，立公议。

　　七世孙萧葱、萧薇书。

　　王爷看了议约，乃问萧馨曰：「尔祖宗已有议约，则萧罄不为假争。怎么见得是尔奴仆？此必是你房数人多，他的人寡，你故不肯认他！不然主仆怎敢脉脉同字？」萧馨曰：「此奴来到小的家内，便不敢将大各来叫，只报乳名，况且，去此六十余里，那里知他冒名冒讳？」王爷曰：「你有二千余人，他止七八十人，怎么阻得你山住，不容你祭？必是你以强凌弱，叫拿山邻里长，来此再问。」差人即去拘得见年里长汪广，山邻冠儒、习诗到府。王爷问曰：「萧馨、萧罄争山，那个是真？」谁想三人，俱受萧罄之贿，即偏证曰：「小的不知山是那个的？只是见萧罄家中年年祭扫，小人俱受他酒肉之惠。萧馨家中，间了数年，亦来祭扫一次。来则人伴甚众，每近方亲邻，各送胙肉。此都是小人知的。其余山之真假，乃萧家远年之事，小的实是不知。」王爷曰：「据山邻之言，则新旧人居，果是一族。照依议约，共祭便是。何必再争？」萧馨见王知府不能辨奸，乃权时应曰：「悉凭老爷公断。」遂出府门，乃写状竟往都察院郭爷处去告。于是写了状词，进入都院去告：

　　告状人萧馨，系昆明县五都民籍，告为劈奸事。老奴萧富三子，看守祖坟，耕种祀田百亩，二百余年。突出萧罄兄弟，不甘奴分，冒充九房支系，坟田悉霸，不容祀扫。奴占主山，祖归非类，天地大变。叩天劈剪奸顽。上告。

　　郭爷见了状词，即呼萧馨上堂，亲审问曰：「尔这山还是经过丈量，载有字号、亩数未有？」萧馨曰：「小的此山及田园，一概俱是万历八年七月，凭五都十个排年公正时，逐段量过，记载县中鱼鳞册，十分明白。」郭爷曰：「既有册籍，尔且出外俟候。」郭爷即出牌，仰本县速解县中实征鱼鳞册，及萧罄等赴院。知县实时□批解致都院。郭爷坐堂，吏呼原、被告听审。萧罄等俱于堂下听候。郭爷乃将县册前后看过。见上载有来字一千三百号：「坟山一段，二名安宁，计丈八百二十亩，业主萧馨。安宁山祭田。」又得来字一千三百一号：「土名山前，计丈三亩，业主萧馨。」又来字几号田及来字几号鱼池、菜园，俱写业主萧馨。佃仆萧罄，并无萧罄管业等名。又观萧罄户下，某山、某田、某地，俱八都，水字，某字、某号，方载业主萧罄名色。郭爷便叫萧罄问曰：「你既都是萧氏子孙，怎么这丈量时分，俱载佃仆萧罄？明白主仆之分，截然不紊，安得强附支系，瞒心冒占？叫牢子每人与我重责三十，供招上来。」萧罄见郭爷拿住了他筋节，争辩不得，只得直供曰：「不合冒袭名讳，妄霸主山，脉扯九房，紊乱良贱。所供是实。」郭爷见了供词，大骂萧罄曰：「你这欺心奴才！明知县有弓口册籍，怎么占得家主山田？本该打死，姑念你先人看守分上。」遂叫萧罄：「将山田等弓口字号，凭某官问断，可即去勒石刻碑，竖于尔祖坟前。六房各执一张，我与你用了印信，免得年久又起争端。」萧馨即遵郭爷吩咐，出外写下七张官约，郭爷与他用了印信，遂将萧罄兄弟三房，每罚谷五十上仓。山邻、里正受贿，各问不应。取供。郭爷乃判曰：

　　以贱凌贵，以仆犯主，渐不可长。况敢重行不义，霸坟阻祭，而夺乱世系乎？萧罄兄弟，本萧馨老奴之嫡传奴类，则奴自安奴分，胡为遽逞雄心，不堪人下，以百人而思拒二千人？此盖凶狠顽慢，不啻化外邻兽矣！买贿里邻，哄诳官，岂知丈册明征，愚难行诈？此不待知者，而奸可立灼也。坟田等项，仍着萧罄子孙看守。明刻碑文，永革紊乱。罄等各纳谷五十，姑示薄罚。里邻各拟不应。取供。 



　　佃户争占耕牛



　　海阳县九都乡下，有一石姓人家，名曰石尚友。专喜卖小牛，租与人养，牛大便取回孳生。时一邻人吴茂正无牛耕田，乃托相知人，到石尚友家，讨一牛去养。议定三年供大交还。谁知养到二年，牛一发长大肥壮，又生一不牛。吴茂心中欢喜，又得牛耕田，又有利息，愈加爱惜甚重。及至养至三年，石尚友见吴茂牛大，又生了子，遂来取回。吴茂见财起心，遂对石曰：「这牛白白养他两年，今才得用，尔便要取去，可将一两辛苦钱还我。若肯再与我养两年，我便贴尔一两银子。」石曰：「前年尔养一年，那便说得小旧年，便替你耕田一年，又生一小犊与尔，尔心不足，还说要取辛苦钱！」石尚友说罢，即牵牛归去。吴茂见石牵牛，即来抢夺。便硬争曰：「谁人不知，我将价钱与尔，买得此牛？今日又来白骗。世间那有这等强人！」两下即扭住乱打，同结到县里去见官。不想行至街心，撞着郭爷道到，二人即喊叫伸冤。郭爷乃带转府中，问曰：「二人怎么扭结，牵牛在此？」石尚友曰：「小的前年买得此牛，被吴茂串中来讨去养。养至旧年，牛力已大，又生一小犊。今年小的止取牛母回去，他又得牛耕田，又得一小犊，还说要与小的取辛苦钱，不许小的牵牛归去。因此扭打！」吴茂曰：「小的前年将价银一两五钱，与他买了此牛。今日，他见牛大，又生了子，便思量要将原价赎去，小的因此执住不还！」郭爷见他两人各争一端，遂心生一计，叫：「你两人且带牛在外，不许再问。」二人牵牛去了，郭爷遂吩咐皂隶曰：「尔去外面叫人，私将他牛打伤，看他那个伤心，便来报我。」皂隶于通出去，见牛系在府前店铺门首，于通遂叫铺中客人：「你与我将此牛重打几下，我买酒请你！」客人曰：「不要惹祸。」于通曰：「有我在此，不怕他！」客人乃佯骂曰：「甚么人将牛系我店前。」即拿起大棍，将牛连槌几下。石尚友连忙向前，护住道：「你不要打伤我件，我即牵开便是。」吴茂在旁，只作不看见一般。于通即入府内，将打牛之事，报知郭爷。郭爷即叫带争牛者来问。二人带牛俱至府内。郭爷问吴茂曰：「此牛尔还未曾着了价钱，还是讨来养的。只是尔见这牛又能耕田，又能生子，又肯长成，故此不肯把还尚友。此情是实。」吴茂曰：「小的委的去银一两五钱，与他买来。」郭爷曰：「既是你买的，怎么全然不爱惜他？」吴茂曰：「小的常时珍重此牛，朝夕不倦。」郭爷曰：「你既珍重，怎么才时铺人打牛，你乃袖手不顾？此可谓珍重乎？你可直直招来，我饶你打！若再强争，三十大板，重责不始恕！」吴茂见郭爷发出他奸情，遂不应声，乃直供曰：「小的不合养他耕牛，既得其子，又欲占其母，贪心不足。所供是实。」郭爷见他认了，即饶了他刑。判曰：

　　审得吴茂租石尚友牛看养，原为耕田计，而实非出价买断也。养过二年，牛已生犊，则茂喜力耕有资，而孳息又倍矣。见石为取，岂不大拂其仰望之初心乎？故强争偿价，执牛不还。宜乎！愚夫之见利迷心，而不知久假不归，有明训也。若系己牛，骤前遭棰，胡为有隐、不隐之异情乎？牛还旧主。吴茂欺心妄赖，取供不准。 





　　邻舍争占小驹

　　杭州武林驿，有葛、沈二姓，同廒接居住。葛殷、沈枢两家，俱养有牝马，后两马俱生小驹，而小驹常混作一起，交互吃乳。一日，沈枢牝马死去，其小驹即带在葛殷马群中养大。时常杂乱，晚夕一同吃乳。后因小驹俱教得鞍，沈枢将礼谢殷，求取此驹。葛殷顿起枭心，便对来人说：「尔家小马，多时死去，这马俱是我马生的。拜上你家老官，这礼我也不敢受。」来人到家，对主人说知此事。沈枢曰：「有这道理？我亲自去取。」即致葛家亲来取马。葛殷曰：「前日你的小马，实因无乳死去，我未计把信报你。」沈枢曰：「这马明明是我的，怎么赖得？」葛殷曰：「马值几何？但物各有主，我岂赖你？」沈枢曰：「你真不还，我不得不鸣之于官。」葛殷曰：「亲长既要告官，小人不得不来诉明。」沈枢取马不来，心中忿忿，遂写状入府去告。适逢郭爷下衙，遂拦马头告曰：

　　告状人沈枢，系仁和在城东隅民籍。告为欺占事。马死，小驹寄养恶邻葛殷牝马食乳。两邻通知。今马已长，礼取归家教鞍。恶执不还，妄捏双胎。身辩触怒赶打。切思物各有主，白遭骗去，冤屈难伸。恳天作主，究马锄凶。上告。

　　郭爷见了状词，遂带沈枢入司，乃出牌，去提葛殷来审。牢子肖玺，即去提得葛殷到台。葛殷遂出状诉曰：

　　诉状人葛殷，系仁和东隅民籍。诉为争占事。身畜牝马，生两小驹，众皆共见。祸因兽亲沈枢，三月将小马寄养，不料死去，已经数月，忿刀身驹并肩，伊马独死。妄捏骗马不与，竦告爷台。切思驹原有母，物岂堪赖？强欲骗生偿死，冤屈何伸？叩天白冤。上诉。

　　郭爷见了诉词，问曰：「尔马果并肩两驹乎？」葛殷曰：「果然双生两驹。」郭爷曰：「沈枢果亦以驹寄尔养乎？」葛殷曰：「三月他牝马死了，果将幼驹，仰小人看养。养至六月死去，小的失于报信，所以有今日之争。」沈枢曰：「他家止生一驹，并小人的，才是两驹。怎么把小人的，亦认作他的？郭爷叫手下，带马前来。「尔二个俱不必争，我自能识得真伪。」叫把两驹，绑在两廊柱上，却把牝马，系在中央月台之上。令人将两驹，任意鞭挞，且看牝马如何？只见小驹被挞之时，那牝马只咆哮，趋顾东边之驹。郭爷又叫将两驹放开，只见那牝马，与东边之驹，沾作一块，似相眷恋之意。那西边小驹，一直向外走去，牝马亦不知顾惜。郭爷看破，叫二人上堂问曰：「尔看那畜生，亲者便相垂念，其非己出者，略不介意。沈枢何得执葛殷之驹而不还乎？本该问尔大罪，姑罚不应。以戒尔后。」判曰：

　　系马千驷弗视，义利分明。千乘弃而不顾，身家清白。今葛殷惟知贪昧，不恤比邻，一驹能值几何？意图白赖。千金难买邻舍，心全未思。寄养者把重，盖在亲情。捏死者诈诞，妄欺天理。葛殷拟问不应，沈枢领马自牧。立案在公惩俗。


