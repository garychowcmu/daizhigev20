明代传奇小说《丽史》
    
　　
　　元元统中，天下乱，林丛中多群盗。泉之清溪沃里凌翁，家富百万，以岁甲申，携女无金投城，侨居朝天巷街右。无金姿极艳，通书，能赋，晓音，静慧有操，生十七年矣。一日，私问乳保完婆曰："我生在于沃，终当为沃人乎"完婆曰："父母爱女，嫁不离乡。"无金曰："嗟!绿林之木，吾之死所也。"
　　
　　城中士有伊生楚玉者，甫弱冠，读书之林寺，常道凌翁门，无金日迎于帘内。先有清溪人李姓者为县掾，坐失囚系，当论史(死)，质伊家白金一百，自赎竟没，而家贫。伊为焚券，即楚玉父鹤龛君也。李女如响，鬻入凌家翁为婢，因识生，知生未婚，私达其意。一日，生过凌翁门前，队(坠)扇，如响见而拾之。扇上小景题《浣溪沙》词云：
　　
　　幽思腾腾半空楼，()台垂袖倚东风，玉箫声在碧桃中。
　　天上鹊桥何处渡，人间红叶几时通，欲凭消息托丝桐。
　　
　　无金叹曰："昔疑财(才)不称[貌)，今见貌不称才矣。"付如响，藏之奁中。一夜独坐，手弄梅花一枝，俯栏微吟一绝云：
　　
　　窥眼谩劳莺探息， 断魂空悟蝶偷(香)。
　　生成惟有枝头雪， 不着尘埃到粉墙。
　　
　　如响窃听之，慰之曰："东君爱操，自解主张也。"生自队(坠)扇之后，杳无息耗，将绝念矣。
　　
　　无几，上元张灯，间宵出游，过凌门，怱心动。倏如响开东窗，纳生。顷之，以无金至，无金迁延进退，身不自容，障袂，谓生曰："一念之羞(差)，万罪之由也。君谓之何"生曰："当月不行， 当风不言，何如"无金曰："此非所愿也。"生曰："将之以六 礼。"无金曰："妾敢谅乎"生(曰)："无忧。金可与断，石可 共穿也。"无金拜谢毕，遽揖生还，翻(翩)然而逝。
　　
　　生归，因诗以记其事：
　　
　　谁寄阿娇七宝台，金蝉啮锁夜偷开。
　　红巾日()青鸾舞，玉管吹风紫凤来。
　　谩(漫)拟茂陵词赋客，更夸京兆安治才。
　　分明琴瑟叮咛语，云雨巫山那梦猜。
　　
　　越数夜，如响复纳生，无金献玉轸七枚。已而明，相对不及一语，生未悟也。怱蛾扑灯花，生微笑，无金曰："君何哂我也"生曰："灯花无露，蛾空著(招)惹青灯，是以哂之。"无金正色而言曰："妾闻之：'事君子如事天。'当明以礼。向者一见之间，辞不敢尽，恐不见察，故复屈邀良躅，而献玉轸。一则欲处君之膝上，(一)则欲君以寒玉相照也。君兹以多露见求，岂妾之所望于君哉妾愚幼何知，惟君怜之，君生之，君惠之也。"随泣下，生改颜谢之。自是杳然。
　　
　　先是，鹤龛有姐氏，幼随外祖任海康令，随外祖入籍不归。因与尉子为婚，嫁于朝(潮)阳，兄弟参商五十年。至是，姐没且葬，甥以书来告日月。鹤龛君悲不致。楚玉请往潮阳会葬。
　　
　　将行之前一日，寻间告别。无金曰："季札以剑过徐，徐君心欲之。徐君死，季札不以剑归，心许之也。爱莫重于心欲，义莫重于心许。君果许妾，乞念早归。"言[罢]，声泪俱下。生趋而(出)。
　　
　　生三月出寓潮州港汊，有《凤凰台上[忆]吹箫》词云：
　　
　　哺母乌啼，离群鸿叫。萧萧江畔兼(蒹)葭，厌隔船辽贾。卷叶听笳，眠时三更渔火。奈江阔，归梦难跨。遽然处，青烟笼月，()泉笼沙。
　　
　　堪嗟，故园难住，向水驿渔村，作伴鱼虾。令沈腰成瘦，潘鬓欲华。惘(惆)怅当时泰(水旁+勺)，自准拟、敖(傲)笑仙家。谁知道，万里今宵，流落天涯。
　　
　　无金别生既久，儿女之情，不能自饰。乳门完婆疑之，从容屏人，出玉环，曰："娘子孩时所弄之物也，吾为子藏之，无玷。今长矣，可惜此环也。"无金钠(纳)环银瓶，缄其江(口)而还之，曰："愿姥终息，此江(口)不密，环与瓶共碎矣。"
　　
　　夏六月，生至<自>潮州，居少林寺，不得通。题《撷芳词》于屏间：
　　
　　别神仙，相思月如年。肠曲十回肠转恨，无奈俗缘。回首蓝桥路，迷烟怪。三更月，千山雪。几声谢豹惊蝴蝶，依然隔空。相忆井梧，坐对伤心寒魄。
　　
　　窗友福有道见词，大惊："此子必纳于邪!儒者教人：不可以荒田野草之悲，止其流：要当礼义成败之说，防其坏。"乃诏曰："渎仁不仁，自渎不义。仁义，人之干也，无干不立。故防火水中，避溺山隅者，自脩脩之明也。彼其宫女诵秀才之诗，夫人买《长门》之赋，脱暮之年，坠坑落堑，败名丧躯，足见尤物之无利于人也，览念所为寒心。"生耸然谢之，不能从也。
　　
　　顷之，有致政平章乔公者，独一女珍珍，极钟爱，授读《二南》，诫《烈女传》。乔公因其姑为伊之从母，来求婚。生惧，亟托父友先乘间言之。鹤龛辞婶而听友，即遣媒以行。凌翁许诺，伊遂纳币焉。
　　
　　无金之母黄氏，沃人也。为凌后妻，无子。受伊聘有月余，有妪自沃来，为黄氏之侄，请为温峤故事，且愿纳赘。前子凌宵言曰："婚不可悔，服不可乱。"妪有缓颊，将行，阴说黄曰："无子而纳赘，以姑而婿侄，此一老婺之利，儿举家固所不欲者也。宜深计之，妪之言不易再得也。"言未毕，黄氏色变曰："非妪见爱，其谁为我虑之"于氏(是)泣告凌翁，求纳赘。凌年老，不能制，力辞。
　　
　　伊之友曰："无听三尺之法，彼何恃儿敢干耶!"鹤龛笑曰："鼠牙雀角而得妇，吾不为也。"遽命还矜。无金失望，白特纳生，问曰："殉乱与殉义，孰美"生曰："殉义哉!"又曰："成美与成德，孰贤"生曰："成美哉!"无金再拜，曰："谨铭君子之命。"生以悟其意，业已许之，不欲悔，而东窗之会遂绝焉。
　　
　　无金以如响未喻，谓之曰："始以护人之乱为义，而终掠乱以取之。莺莺处不幸而遇张生也，我以世乱惊心，自谋女萝附松之荫，危如莺莺矣。伊郎之接于东窗，俨然在宾客之间。咨于父母，动于媒妁，以行先人之礼焉。其视张生，何啻犬彘，此我之所以生死而铭心者也。夫人施我以柳下之仁，云长之礼，而我报之以玉箫之信，绿珠之义，求其称耳。若嫁夫不售，自恨以硕其躯，此真淫女子也。吾岂为是哉"如响答曰："………，[妾罪一也]。伊郎求婚，娘子不会，以妾启之，妾罪二也。东窗见客，娘子以为不可，而妾纳之，妾罪三也。妾阶三罪，以祸娘子。娘子必杀身以报伊郎，妾则杀身以谢娘子。"无金曰："北堂塞(寒)喧，惟子是赖，子必勉之。"如响曰："楚宫失火，楚宫不下堂，以就楚宫保教之，以上上也。妾教娘
　　
　　子不正，反卖娘子，而独存世，宁有是理耶"如响素端谨，复有是言，无金益加爱之。
　　
　　无金自婚姻改更，无复弄姿，女工俱废。见人每羞颜，常以疾称，自号白石居士云。至是，槐黄在眼，伊生有父(文)战之行，命如响纳生一别。是夜，无金赠绫袜一裲，言曰："妾望以终身为此，今不然矣。"自诵汉宫女诗：
　　
　　晋意多添线， 含情更着线。
　　今生已过了， 重结后生缘。
　　
　　不觉泪下，不能止。又赠玉钗一双，曰："睹物思人而已。"如响置酒，生辞，无金曰："君去后，知事如何倘一日出于迫抑，宁复得见君乎!今夕送君，亦君之送妾也。"自歌《薄命词》以侑之，呜咽而止。生为怛绝，几不能自去，还诗云：
　　
　　何迫促杯酒，相见短灼。拂拂征衫缘，百年情乖佳偶。千里望迷芳，躅恨正绵绵。愁正续，椎碎心头玉。
　　
　　楚玉到福州，名士皆集其馆。时朝纲紊乱，名器不惜。寇盗招安，实居朝堂之位。同监试者，招安人之婿也。楚玉同舍生六人，愤不参谒，径游武夷而去，秋尽乃归。其岑、符二生，莆氏也，爱楚玉之才，临别密指蜡枪，谓之曰："天象如此，胡运可知。稍待天下之清，不亦可乎!他年过莆，幸迁玉趾。"
　　
　　无金自与如响察其心纯，寝处共之。一日，有小婢自如响卧内，窃奁中扇去，既而扫地，误坠太湖石畔。凌翁晨起，行花得之，见有诗，疑为无金所遗，怒而甚如。以如响侍寝处，拷使言状。如响应对从容，直言：娘子托婚之正，伊家求婚之明，吾家悔婚重婚之非理。凌鞭扑交下，几有不测。
　　
　　无金将自赴凌所，遇妾璎于阁内。璎教之，曰："娘子即入，但言不知，小婢不足惜也。"无金曰："事由无金，安敢重为欺罔夫身为父母所生，心为父母所疑，安用此身为哉"璎止之，先入，泣告于翁曰："古人有言：'教女无嗷，教女无笑。'大人束温如此，将杀女乎将嫁女乎蹇修之议方成，而中冓之言不隐。譬如临风鲍鱼，计之未详者也。"凌遽舍之，徐再阅扇上诗，不觉叹曰："背信而失[义]，去福而生祸，我为黄氏所误至此。"由是提防甚谨。
　　
　　伊从母乔氏，闻凌家辞婚，言于生，平章再垦(恳)之主。是乔氏复申前请，鹤龛方悔恨，遂许之。生到家，既闻乔婚已成，又计沃黄聘期亦已迫，无金音问复缺，绝不知其故，欲与无金分弃夙心，乃以诗封所遗玉琴轸还之：
　　
　　我爱此玉轸， 弦高奈尔何。
　　无将抱璞意， 勉强向春()。
　　
　　无金览诗，笑谓如响曰："项王帐下之歌，欲虞姬效死于樽前耳!守(宁)不悟耶"乃答生诗云：
　　
　　妾是笆中竹， 苦节生高枝。
　　君子不我殡， 不受行露欺。
　　兹志良有感， 仁义在息私。
　　齿此当自敌， 不齿何生为。
　　君其勖明德， 黾勉青阳姿。
　　鸿鹄万里翼， 无为鹊雀垂。
　　
　　其夜，无金沐浴更衣，就房而缢，如响继之。正宛转间，完婆觉，乃不死。完婆忧，屡苦告之。无金曰："休!当信者不言死，当义者不信息。"完婆曰："妇人不自失则信，顺天命则义。违亲殉乱，信义孰有"无金曰："休!是信义则理当死，非信义则罪当死，当死均也。"黄喻之曰："吾临老年一女也，吾望汝之身，犹男之重也。吾命不从，死长恨矣。"无金曰："限在违盟，不在违命。"黄曰："汝知有身，不知有尊。礼云'在家从父'，岂云'在家从盟'乎"无金曰："母知其一，不知其二。礼云'出嫁从[夫)'，岂云'出嫁从兄'乎"黄语塞。
　　
　　又两月，伊娶乔妇过门。其嫂欧阳氏，亦沃女。沃里有温泉，夏夜妇女咸俗(浴)之。因 夜闻盗，女俗(浴)者惊溃，误坠汤死者数十人。欧阳与无金同此忧，素若无以为之处。间日，待黄洗澡，从容问曰："孺人淹留起居，亦颇忆温泉之乐乎"黄曰："不愿顾此陷人坑也。"欧阳曰："田园久荒，鹅鸭长(常)失。凌宵将归，呼妾同行，妾其别矣。"黄为凄久之，曰："婢妾较多，遣之可也。"欧阳泣曰："孺人携妇去虎就麟，何其爱女不如爱妇哉"黄亦泣曰："吾非不悔之，但无及尔。"
　　
　　至是，闻伊生别娶，来为小姑筹曰："伊郎舍小从大，今明矣。姑不转为计，复谁望乎"无金默然而哂。[欧]阳曰："姑勿哂。世间有白头妻，宁有白头情人乎"无金曰："有之。"欧阳曰："试言其理。"无金曰："丈夫弃小信而就大伦，孝也。父母悔婿而女不悔夫，贞也。男女不同权，彼行其孝，我守其贞，固无相袭之理也。且婚姻之道，主校和顺，先至而求者为婚，后至而夺者为寇。婚则之旧，寇则为虏，虏之人而反事之，何颜而立于世耶是故父母之命，有时而轻；路人之情，有时而重。"欧阳叹息，无言而去。
　　
　　初，无金从容就义，曲尽其计，欲剖心自明，而难于施手。无何，黄侄以母丧来议娶妇入沃。无金私念，喜曰："入沃由水，吾志行矣。"
　　
　　至期，黄家委禽，凌翁迫出见婿。无金拥泣恨绝，扶不能进。黄欲掩其情，亟扶登轿舁出。凌翁驾后舟，及妾璎、完婆皆送之。无金入舟中，黄侄来与载。无金大哭，沃妪美言慰之曰："沃，尔家也；郎，你兄也。乃患苦哭耶"无金厉声应之曰："此非人之所也。"妪曰："今不必论之矣。"无金曰："沃人虽不论，天下人必论之。"黄侄与妪过别舟。无金与如响推篷而起，顾太阳中天，欣然携手赴水而死。
　　
　　时霖雨初过，溪流涨急，一漂倏怱二三里。沃人率舟救之，几覆，但束手而已。二尸相携，并浮水面，泛如鸳凫。三入海而不没，四遇石而不伤。至晚，翁后舟继至，二尸漂与相遇。篙师犯浪，接而出之。完婆与璎为更衣，始知皆处子也。凌翁抚尸大哭，曰："[夫)所不改先结之志者，吾子知其义也。夫所不从中表之亲者，吾子知其礼也。夫强以不义非礼之命，而驱儿以死，老悖之罪也。"即就舟中，与黄子绝。
　　
　　返棹而归，泊于溪畔。怱觉一老人葫芦挂杖，投村暮宿，逶迤循溪而来。试问之，乃天台医道人也，亟引登舟轸(诊)视。道人曰："已死矣。"问曰："处子耶息(媳)妇耶"翁曰："医处子。"道人曰："处于巽兑，未开风，迟二十四刻，幸犹可为。"又问："年几何"翁曰："长者十九，少者十八。"道人曰："午时入水，孛裕伏吟。单岁遇格则强，双岁遇格则弱。强者易，而弱者难。"翁曰："太医但尽心：一女活，酬金四十；二女活，酬金倍之。"道人未及答，璎与完婆且泣曰："妾非他人，二女之庶母、乳母，慈母、养母也。太医但尽心：一女活，妾益十金：二女活，益倍之。"
　　
　　道人欣然解囊，取药粉置竹筒中，吹人口鼻耳窍，覆尸凳上，倒垂其首，命人不住手抚而揑之。道人步步牛[斗]作法，绕尸数转，与至约曰："女子十二而心气荣，心气荣而红铅结英于华池，乃太阴之真金也。金入水火不灭，死则复归于心，入地化为碧。吾药以开周天三千六百五十二之经路，以达于心。吾入斗以修三千七十二万之正气，以还于魄。水乃尽出，而心气乃通，故除沥既尽，金玉自露形也。"
　　
　　至夜半，中水出尽，二女口角皆有江洙(口沫)，如黍朱(米)之珠，光照幌帷。道人抚靠笑曰："俱活矣。"乃改法安卧于褥，以俟气复。
　　
　　诘旦开舟，凌翁三人如约以谢。道人曰："不因有见，不敢有问，请言二女溺水之故。"翁为言之，无隐。道人曰："二女贵贱不同，而谢无厚薄，何也"翁曰："吾女父母俱存，此婢父母俱没久矣。吾女专心正色，不羞父母；此婢能专心正色，不羞吾女。吾是不忍其轻于吾子也。"道人叹息曰："公一家老幼，礼义仁慈如此。此老夫所以天涯而相逢也。"道人自择小金钗一双，收之囊中，百金皆不受。翁曰："拊掌而救人，而欲(却)步于受赏，此不可识者也，宁嫌少乎吾女妆贿盈舟，随意太医所取。"道人曰："不然。岂有方寸之药，而直(值)百金者乎岂有百金之人，而弊裘卖药者乎公之财虽无穷，公之分则有定。且二女更生，实天所起，我亦何述(术)之有"挥手不顾而去。
　　
　　无金归，欲为尼，左右止之："伊郎得无在乎"无金怒曰："自今与若辈严约：或以不入耳之言强相聒者，必唾其面。"一日遇节，无金绾妆如平日，左右私心喜之。既而妆罢，一剪而落三，封之箧中，见者无不常涕泣。俟生使来，无金以封箧付之。封识有诗二首，盖谢绝云：
　　
　　一剪青丝万业消， 双眉不是旧时描。
　　及看水底秋菰冷， 何用音书到寂寞(寥)。
　　
　　一卷《密多》一篆香， 飞花永不恋朝阳。
　　渔郎休记来时路， 万水千山两岸长。
　　
　　生启箧一怆，举家惊叹，咸为之伤。生与乔氏居一年，夫妇之礼不成，结志成疾。父母以业已成，易轸(诊)无由，惟日善晓之。生非不勉从调护，终身不能喻之于怀。至是启箧一怆，神伤失魄，奄奄伏枕，作诗以自挽云：
　　
　　洞口花稀琐(锁)碧姻(烟)，如今仙路不依然。
　　自渐鹤瘦长移枕，作(翻)恨难飞已入弦。
　　万里云霄书卷罢，平生生业酒杯干。
　　闲情不是风流赋，谁信闲情更可怜。
　　
　　乔氏侍药卷，问生曰："妾既待罪箕帚，敢不惟志是从有怀则言，何必动此念耶"生举目长吁，顾内不语。乔极哀之，乃密赠无金膏沐脂粉，劝其蓄发。笺曰："郎君欲为娘子死，娘子不欲为郎君生耶小星之分，珍珍受教于《召南》矣。保无他也，敢展布。"
　　
　　无金答笺曰："无金非不欲事内子也，第腐草朽木，已无阳春之想久矣。不敢拜命之辱，敢展谢。"
　　
　　乔复请于姑嫜，曰："后不可以逾先，新不可以间旧。乞迎凌氏纳之，妾不敢以客处，请逐。"乔婢绿鬟见乔欲自屈，共谏曰："吾家三品之贵也，门第千年，名声重四海。小姐为之女，甘心绿衣之贱，则三品扫地矣。帝秦之议，不敢闻命。"
　　
　　乔出怀中铍子，谓二鬟曰："来!郎固属意凌氏矣，不迎则(即)郎君不起：郎君不起，则伊之宗绝，而二亲负。斯时也，我独立于伊氏之门，将为新妇乎将为罪人乎我一自屈，则郎无妻而有妻，凌氏无夫而有夫，舅姑无子而有子矣。古者梁惠公，子为人圉，女为人妾，夫王公非不尊且贵也，而子命不同，莫得而逃。我为伊世之妾，亦命也，何辱之有即有破我者，吾必杀身以成此义。"遂刺缕血以示。
　　
　　二鬟凛凛，归白于家。平章局局然而叹曰："珍珍盖知有竹帛而慕之也。"乃移书于鹤龛曰："晋文公妻赵襄以狄女叔隗，及反口也，复妻以女赵姬。姬请迎叔隗与其子质。以质才为嫡子，使三子下之：以叔隗为内妇，而己下之。《春秋》以为贤。弱[女]有志，愿卒成之。"鹤龛大喜不胜，遗媒修盟。
　　
　　凌翁乐然，曰："一贵一贱，一贤一愚，尊卑之分定久矣。"即谓无金曰："往尔伊家，以报小姐之义可也。"由是无金感激，强自爱，复通书问。粗(且)载一函于此：薄命无金，抚心拜叙。妾闻之： "坠花恋树，逝水望滩。"此理之所无也。偎蒙君子之德，不遗下体之微。倦倦殷殷，矢死不回。噫!人情如此，一何难哉!幽怀易感，涕泣自零。儿女之情，不知所出夫以成就君子改过之由，作式女儿不贞云戒，分之宜也。顺就居室，立成进修，道之正也。拾珠玑以收叱去核，智之累也。负涂泥而溷姬姜之侧，冗之尤也。且当君从顺之辰，是妾掩巾之亏也。即欲强施面目负箕帚，此实难矣。沉迷灭性之途，决计匹夫之谅。以负君子之仁，孤贤姬之让，于义有所不可焉耳。进退由人，自怜女分。呜呼!古人所悲，有含冤而返魂，有赉志而更世。由妾观之，自经不殊，不食不僵，投水不溺，亦何返魂更世之易哉!中间目君数年，离别之苦，幽翕之恨，诟辱之状，此花木禽乌衾枕几席之所共知也。君今不欲闻之，妾亦不欲言之矣。天日在目，顺时珍重。不宣。
　　
　　至元四年丁丑秋，无金再笄迎妇。珍珍下堂而迎，避堂而寝，虚左而坐，徐后而行，以年相呼为姐妹。
　　
　　适是时，清溪候山，鸣汀千数。报至，无金失色，珍珍置酒而贺曰："结义士以托其身，不远嫌而厚于别，卒就大伦，而兑于难。娘子之智，善其节也。夜纳处子之交，周旋而不及乱，卒妻妾序，而上下顺。郎君之义，达其化也。"无金返爵，拜曰："容父母所不能容之过，成苏张所不能成之好，继此不死之年，无非小姐之生也。"由是二女相爱且笃，昼同杼箧，夜同书烛。时人称为"二乔"。
　　
　　己卯四月，珍珍有娠，不幸就馆而卒。无金号恸，不能自存，自改衣而殡之。无金生女才数月，乃断女乳，以乳其孤。每晨昏上食悲泣，邻人闻之，辄为之坠泪。大建水陆齐(斋)七日夜，刺血为文以祭之。
　　
　　珍珍眩眩时，如响抱疾告天，雨中叩头出血，求以身代。府 (俯)伏不能起，移更，乃兴疾，亟七日而亡。临死，谓无金曰："妾死无恨，惟恩不报为恨耳。妾父罪当刑，郎家赎之以金，父贫，而金不征。此何恩也而妾未报。妾父没，不能殡，妾自鬻其身，娘子悯父为狱吏，既为掩骸，又荐福焉。此何恩也而妾未报。妾投水三日，但知有娘子，主翁诸母念妾幼孤，捐金以救之，无异以救其子，死而复生。此何恩也而妾未报。与娘子未当望有今日也，小姐忘贵屈身，以成郎君之义，引刀刺血，感动六亲，使娘子得归，婢子得随娘子为完。此何恩也而妾未报。妾告天地，愿代小姐而死，冀所以报于众也。天不从人，奈之何哉!娘子善抚其孤，妾为娘子报宣孟矣。"乔公使人临之，赐绫罗以（衤+盍）。呜呼!妇人不妒，其相报有如此者，使巨鳖闻之北海之阴，其愚不亦少瘳哉!
　　
　　七月，生赴科场，过莆，访岑、符二生以谒之。二生已携家隐逊，不知所之矣。东城楼有诗二首，不书姓名：
　　
　　风烟相接海天状， 正气消沉杀气流。
　　景略何心沉北海， 夷吾遗恨见东周。
　　定知海岛余亡客， 莫遣瓜田溅故侯。
　　浪静风括(恬)何日待， 壸(壶)公回首五湖舟。
　　
　　
　　
　　鸡鸣亟(函)谷驾青牛， 垣极妖氛暗九州。
　　南北堪舆将混沌， 生清气候自春秋。
　　未知谁出蓝关路， 自拟共登五(王)粲楼。
　　稚子不须怜远别， 洛阳几度入边愁。
　　
　　生胃(喟)然叹曰："伯夷西山之志，仲连北海之心，寥寥百年，见斯人耳。惜楚玉不能处白江之累，负明哲之教，愧何如哉!"
　　
　　是年，生登首榜，连登第日，扈从上都回，谓人曰："春秋之世，道不行而义犹在。今世道不行，斯已矣，惟不忍失王之遗民，陷矣，而无与济，代耕而食，岂得已哉!"乃以例乞就惠州宣<宣>教，专以《三礼》、《春秋》教后学，尝曰："邪世不能乱，此二经大为峻防。"六载，君湖州倅，辞疾不赴，隐居著述。
　　
　　泉州故多西域人，宋季有蒲寿庚、（山下加成），以平海寇得官。寿庚为招抚使，主市舶，寿（山下加成）为吉州，知宋运迄，录不赴。景炎间，益王南巡，驻跸泉州港口，张世杰以准(淮)兵三千五百授寿庚，武人暴旱无谋，只寿（山下加成）为画计。益王笃临城，教寿庚闭门不纳，尽杀宋室在泉州者三十余人，并准(淮)水军无遗者。与州司马田真子诣杭州，唆都降之。张世杰回攻九十日不能克。
　　
　　寿（山下＋成）部画既定，并着黄冠野服，隐于法名寺。一日昼寝，有书生二人，自称自潮州来，诗二首谒处士云：
　　
　　梅花落地点苍苔，天意商量要入梅。
　　蛱蝶不知春已去，双双飞过粉墙来。
　　
　　剑戟纷纷扶王日，山林寂寂闭门时。
　　水声乌语皆时事，莫道山翁总不知。
　　
　　寿（山下加成）睡觉，阍人呈之。寿（山下加成）骇汗失措，亟驰人四出，境(竟)不知所觅。元君制世，以功封寿庚平章，为开平海省于泉州，寿（山下加成）亦居甲第，一时子孙贵显冠天下，泉人被其薰炎者九十年。至是，元政衰，四方兵起，国命不行。其婿西域那吹(口+兀)呐袭作乱，州郡官非蒙古者皆逐之，中州士类咸没。
　　
　　楚玉遇害，无金属(嘱)其仆伊力曰："吾为士未(夫)妻，不可辱于犬戎。肆扶孤存后，皆由尔矣。"仰药，而力殡葬毕，负其孤櫹奔福州。那吹(口+兀)呐既据城，大肆淫虐，选民间女儿充其室，为金豆撒楼下，命女子攫取，以为戏笑。即乔平章宅建番佛寺，极其壮丽，掠金帛，伫(贮)积其中。数年间，民无可逃之地，而僧居半城。
　　
　　至正甲午，遣骑攻兴化。福州行中书省，奏檄浔尾(美)场司亟 (丞)陈(马+玄)、涌州[场)司亟(丞)龚名安，合兵讨之。陈弦(马+玄)、龚名安，皆泉名士，为时儒宗师，以荐辟不得已姑就小官，素得民心，故有是命。
　　
　　伊橚年十七，随福州军校，见陈(马+玄)曰："作乱者，那、蒲二氏耳，民皆协(胁)从。若战，必驱协(胁)从者于前，官军杀之何益请入城行间。"城中千户金吉，亦回回种也，守西门。伊橚见之曰："官兵诛回回，大至。公为守臣，能诛那(口+兀)呐，以迎官兵，不世攻(功)也。若待官兵入，而后迎之，窃恐乱之际，不辨真伪，公进退狼狈也。"金吉大惊，与伊橚约就，夜开西门，密纳陈弦(马+玄)兵入。那(口+兀)呐仓卒突骑出了城，扼战。伊力执巨斧冒阵，砍百余骑，擒那(口+兀)呐，[槛送)京师。
　　
　　是役也，凡西域人尽歼之，胡发高鼻有误杀者。闭门行诛三日，民间秋毫无所犯。僧大奎大书彩旗，联句云：
　　
　　将谓一方皆左衽，
　　岂图今日见王官。
　　
　　福州军至，发蒲贼诸冢，得诸宝货无计。寿庚长于师文，性残忍，杀宋宗子皆决其手，圹中宝物尤多。圹志，玛瑙石为之，翰林承首撰文，金陵人也。盛称元君恩宠，及归功寿（山下加成）文学智谋云。大蚯 (抵)犬戎叛乱，出其天性，而奸诡饰诬，或目(因)文学所济，亦 有之。凡蒲户皆裸体，面西方，伊橚悉令具五刑而诛之，弃其（载去车加肉）于猪槽，报在宋行拭(弑)逆也。
　　
　　顷之，伪陈陈有定据福州，不知蒲已败，遣兵循泉州，欲倚为援，遂攻城。金吉与橚分兵固守，南城将陷，伊力战死之。相持月余，闻大明天兵自温州渡海来取福州，乃遁。泉民不遭屠戮者，此三人之力也。
　　
　　洪武七年，高皇帝大赦天下，圣旨：独蒲氏余孽悉配戎伍，禁锢，世世无得登仕籍，监其祸也。杜子美诗云："羯胡事主终无奈。"诚哉言也。伊橚辟贤良方正，语在夏西仲《清源杂志》。
　　
　　或者曰：元稹记《会真》，虞记《娇红》，其事传者，其翰传世。若斯人者，炳其翰，以绍其传，属之谁哉君子闻之曰：言以文乱弗记，智以遂奸弗记，行以诡世弗记。若斯人者，研削何所施哉!惟贵不害明，爱不害义，乔公其贤乎顺可全宗，恭可范俗，乔氏之女其贤乎贞一不二，视死如归，凌氏之女其贤乎智以成美，忠以酬恩，李氏其贤乎执信守义，矢志不回，伊楚玉其贤乎仆夫存孤报仇，童子出奇靖难，伊橚(力)、伊力(橚)其贤乎忠以事君，义以自立，万人之命，金吉其贤乎夫不知而不传犹可也，详其事而扬其辞矣。若斯人者，虽弗记而自见其颠末。善观记者，观其所主，可以为劝，之其所及，可以为戒。如此而已，故题曰《丽史》。
　　
　　
　　
　　右《丽史》，见于清源之野中，作之为谁，举世无知者。夫事不根于正，而辞不以事淫。文不列于教，而义不以文（女+俞）。奇识奇行，厚德伟勋，足后风导之，实又肆陈焉。其传与否，可不可何如哉!书其后，以贻观者。
　　
　　 南安簿郡莱闇跋 
　　
　　
