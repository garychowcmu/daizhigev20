几社壬申合稿　　（明）杜骐征、徐凤彩、盛翼进 仝选 

　　●目录 

　　题 
　　凡例 
　　卷之一　　赋一 
　　卷之二　　赋二 
　　卷之三　　赋三 
　　卷之三　　赋四　骚 
　　卷之五　　古乐府一 
　　卷之六　　古乐府二 
　　卷之七　　五言古诗 
　　卷之八　　五言古诗　七言古诗 
　　卷之九　　七言古诗　五言律诗一 
　　卷之十　　五言律诗二　五言排律　七言律诗一 
　　卷之十一　　七言律诗二　五言绝句　七言绝句 
　　
　　●题 

　　杨肃 
　　徐凤彩 

　　○杨肃 

　　壬申几社之行世也非诸君子意也自余与□期邻汝辈董成之弇州先生曰行天下始知天下大也行天下又悲天下小也天下凡几郡国贤才以百辈吾郡以海隅百里之邦自诸君子出而卓然推云间之文为海内首弇州之论岂欺我哉诸君子方将各成一家之书藏之名山而文者又非诸君子所欲自号于天下者也故秘之虽然曹子桓身有天下而曰文章不朽盛事是又安□忽哉当世闻诸君之风者咸能兴起古学则行世未为失也 
　　杨肃题 

　　○徐凤彩 

　　天下尝苦于鲜才以诸君子观之多卓乎之彦矣平居之所讲论皆古今之故当旹之急也大者俊伟奇迈怀生民之忧小者明辨雍雍成风流之选虽谐辞小言各有深趣余虽不知古人其殆庶几矣至于文章之事非诸君所急也各怀异才而无所用壮心难抑则假柔翰以解之然其寄寓遐深情见乎辞古人所不免矣天下多事有可用之才而不见知徒使其放情文史之林良足悼也夫文史虽盛事要岂当世所关治配者乎余窃悲诸君子之仅以文名也故记之 
　　徐凤彩题 

　　●几社壬申合稿凡例 

　　文史骚赋。异执分镳。临卭龙门。未兼两制。自兹以后。备体为难。典则之篇。尤穷时日。何得借口壮。呵为小道。 
　　文当规摹两汉。诗必宗趣开元。吾辈所怀。以兹为正。至于齐梁之赡篇。中晚之新构。偶有间出。无妨斐然。若晚宋之庸汩。近日之俚秽。大雅不道。吾知免夫。 
　　魏武戈八纮之秀于同堂。昭明聚千载之英为一集才难之叹。岂独当今。若时仅期年。人止一郡。虽制作之美。有逊前贤。而篇什之多。或堪竞爽矣。长卿垂?。犹留封禅之书。子厚远迁。更上咏歌之表。岂皆阿世。亦以颂德。若闇公宾远之篇。蹈杨烈祖。伟男南廵之赋。夸耀先朝。子龙以生长江南。则作吴问以诫司隶。薄游燕邸。则赋东郊以告秩宗。虽竭其虑思。莫称万一。而无益　圣朝。尤难自默也。 
　　怨诽不怒。风谣所兴。感物悼时。岂能无慨。若有颂无规。斯为近谄。至于蝉侯鼠相。鹘奏狐封。皆是外篇。本无隐语。贤于博奕。以当滑稽。若有诽谤之疑。恐非明时所讳。 
　　托美人于君王。　良媒于哲辅。淫思怨感。实始风骚。舒章置蜡之篇。勒卣散钗之句。伟男西陵之什。子龙秋雨之章。本非大雅所讥。岂云盛德之累。占测之学。自有专家五事之征。儒者不废。灾异数条。各本京氏。幸非讳朝。无烦钦永。 
　　文人浮薄。古今所疑。轻毁前贤。非轧侪辈。吾党深绝。实鲜其人。寥寥余子之言。卿当第一之语。虽以一时取快。终非雅士所宜。若乃子玄篡向秀之书。延清攘希夷之句。事同盗侠。匪独轻浮。巧者勿矜。拙当自勉。 
　　诸子声华各别。才气等夷。文之多寡。分于勤辍。戛周久滞于金陵。王子顿羁于姑孰。伟男秋客会稽。燕又冬游淮右大宋栖迟梁苑之招。小宋偃仰文园之疾。多损时日。有妨吟咏。若宗远素冠之哀。割于阳月。时遇则然。非关迟敏。 
　　辛未之春。余与彝仲让木燕又俱游长安。日与偕者。江右杨伯祥。彭城万年少。吴中杨维斗。徐九一。娄江张天如。吴骏公。同郡杜仁趾。拟立燕台之社。以继七子之迹。后以升落零散。遂倡和乡里。不及远方。故勒卣诗曰。明时凤侣多相得。下泽鸥群且自盟。子龙亦尝有作曰。金台宾客非无侣。莲社神仙亦吾徒。虽感慨系之。亦见不朽盛事。非关名位矣。 
　　陈子龙卧予识 

　　●几社壬申合稿卷之一 

　　华亭杜骐征　徐凤彩　盛翼进仝选 

　　赋一 

　　◆赋一 

　　秋云赋（李雯） 
　　避暑赋（彭宾） 
　　秋望赋（并序　陈子龙） 
　　逃暑赋（朱灏） 
　　謇修赋（徐孚远） 
　　整思赋（李雯） 

　　○秋云赋（李雯） 

　　李雯 
　　象罔先生游于沆穴?良之野。弭节于洞庭之墟。案衍沅湘徘徊江沱。览云梦而不足。横四海而焉如。于时白帝柄矩。金虎含符。蓐收秉钺。天驷戒途。爰有飞云带于平芜。雅雅邕邕。谸谸芃芃。归鴈横丽羣山遥耸态淫裔而莫整意修娟而动容飞黄腾趭。昂首而长嘶。翠虬苍麟。踯躅而羁空。乃命于死霞公子曰。澄夫秋云之为气也。蓬蓬乎发乎苍漭之野。曼羡兮冠乎山?截嶪之峯。澹兮澄波之上。揫揫兮介士之胸。蔚兮滉兮。不可得而称也。子盍为吾赋之。死霞公子操笔而言曰。若夫凉驾徐引。合风既飘。高旻敛气。山川潚漻。素霓屈尾而菌蠢兮。青女皎柬?彡而峙乎西郊。览丰沚之澄夷兮。隒厂??漮洞之飗飂。玉绳静暟以幽蚪兮。拆津泞??靓而迢遥。灏溔廓空不可得而泝兮。亦独有流云而为之招。尔其出自岩窦。放揽大寞。撇裂广除。腾驾飞阁。经玄丘以淡浮兮。渍澧浦之沃泽。纡回薄　之流离兮。扬轻溶而自适跖高衢以纵送兮工缮致而靡格岁芳华其日倦兮翩独滉漾而不可止眷顾芳楚以掩蔼兮亦又沄沄其未下徒观其夭矫扬曳之为状也。□?尚木攵?行?童押翼。要绍淫摇。沛艾阳岫。被离阴?。灔潋枵诣。修娥自辽。明绮缕襞襳???飞髾绵绵绥绥与风波涛羗无质而远丽。涤藻气而遐招。参离蟠冤。繟挻绊忓。畸我?页媞尼。纵横肆诞。雨?莽雨?曷雨?翁霨。濂瀸漪澯。嵸巃??生。郁桡颓澹。岐岐苞苞。倢傛而占襜貌层山丛石之崷崒山?君联兮写灵渊飞瀑之??戍漷奫冯?水■〈宀禹〉鱼鳞龙马之胶辖腾拏兮绘帆旗崇墉之揭旎岌峨婵媛戍削羇以自洁兮潏荡轧错纷以谲诡佁儗閜砢扶以相岂?几兮畔涣麋?林月攵?骙以飞骧丰修髲髟?我烨以华葆兮貉纶流覃瀜液以璘豳晶莹发舒昨以迸轶兮偨俿便姗??无而忽荒孤渚羣游放以骜荡兮?禾束贝?叠揊撤穹窿而不可硋于是罨薆北陆。靃靡东沼。汋约侠冶。沄瀜激缥。飞蒙茸兮狎离光。造天门兮沐清沆载八神兮谒上皇。盘裔裔兮来无方。忽尔尘涌。捷若羽骛长飚所驰不能自固漫霏微而自进兮眇佚女之束素嬺可握而盈怀兮临风盻而径度标翠旗之偃蹇兮。眷佩纕之耿晤。纷繣纬其合离兮。间余心而不可怒。鸖兮若白鹄游鹍惊羣翔击以羊角摩空苍泳兮若赤鲤升鳐?髟老目?鬣杨撆波跳浪蓞藻旁绚兮层青缥碧错流黄。璀兮琼珂垂蘂旒霞珰烨兮雕疏皮?羽芬瀼蕙光白荒荒兮穹庐鳞比驱羣羊班种种兮仙人骖軿九凤凰晶晶晶兮银阙斑斓表璇堂纚??我??我兮帝子游渚垂霓裳雨?飞雨?飞幽泄。窅窅横溃。流纷态以盈睇兮。造峥嵘而索怼。虽刘夷其不平兮乱江海而空驶来何都其骈田兮。袭霃雨?聆而一致。肆滂磥以击汰兮。鬘鬤鬤而不治。绪骫佹而薄倚兮夫其纡轸懭悢之所始也故其猿吟鹍悲。林愁壑叹。窜臣放子之■〈目咢〉?睨婺妇羁人之谣颂。其有不在苍梧之郊。高丘之岨者哉。重为乱曰有苍者葭白日不煦悲宿莽兮芳??聀襞幽棘坚其颖灵霳伏处不吾理兮霜霰董道兰忧桂惊芳不得萡兮叽咀琼英。怀荃以徯。林薄纡组。中自环兮黾居江潭路幽多风发吴吟兮。屏翳悦娱。魂熊四施屯若舟车讵可载兮万态一息情不可而信兮眇志无从。乘矘目?莽兮。 

　　○避暑赋（彭宾） 

　　彭宾 
　　夫何长嬴之降节兮。郁陶陶而相蒸。翔阳赫以旦吐兮。赤熛莽莽而火?戍焩吁假万物以盈乐兮亦独炀然而不可亲天幕幕其不高兮云□□而相屯轰恢户而羣噪兮。兽舌?詹舌?害而?走?友?走?夋。气灼燎以纡轸兮体泮散而勿宾丰隆岑岑以颔口?函兮女姨敛裾而息乎青苹朱鳖文鳐陈以除口?逆兮。方縠轻容袭以罥身。泱莽兮烦毒之不平。瞶瞀兮渺思之难成。嗃勃兮批扮之自营。湫杂兮蝇蟁之相迎淫累兮身?国身?历黏液而志不精于是乃冥心沉视。造幽衍博。登降太清。入出冥寞。策神驼之漭渺兮。求余心之漻清。上嶕峣以遡风兮。下渊湫之澄泓。约扶荔之披离兮。杂蘅藻以为房凿积?之皑皑兮。佩凉珠之琅琅左山?欺岩而右崎嶬兮蒙茸连蜷猿狖吟而自凉忽飘飖以横浮兮上流霞之西堂听王母之舒啸兮披余襟之洋洋。泻九井之淑湫兮。凭玉槛而极望。游丰山之巃嵸兮。爰耕父之所都。叩九锺以求霜兮。冽清渊之可娱。呼帝苑之潜蛟兮。荫衢桑之高枝。寻莽浮之幽林兮。招风伯而呵之追穆懑于苹泽兮赋黄竹之清诗服霜以自饴兮覩?桃之离离总余辔于庐岳兮。抹余马于崆峒。拂石鴈之秋翎兮。侯玉犬之遐踪。望二女于江渊兮。交沅湘之绪风。淡皓溔而辽写兮。意涤览之从容忽遹皇以迅高兮。又飗飂而丰茸。遂骧逸于不周兮。历委羽之幽乡盼寒门之峩峩兮层?用而积刚惟冬夏之??巠淬兮。岂惟申首与空桑。荫广乘之寒林兮。漱百梯之鸯浆。击洞亭也神钲兮。号湘妃而鼓簧。飞云幢幢而遥集兮。吾又飘飘其未厌。踵帛猷于石梁兮。采紫芝以自荐。八桂挺森以掩覆兮。泉翔翥而飞霰。彼天姥之箫笳兮。声清冷而不见。听幼眇之空音兮。思幽缅而欲滔。入华山之潜穴兮。闻黄河之波涛。策?夷之骖御兮。又送之以飞颾。吾令次仲张翮兮。障烛龙而不骄。沐余发于玉盆兮。脱余佩于汉?。宿九疑之麓床兮。吹鸣箎之霜条。顾微飚而沉唫兮。遇云将而相要。天吴俟于朝阳兮。骑鲲尾而狎琴。高扣悬藤之灵宅兮。穹龙伯之晶宫波腾装于其上兮下窸窣而穹窿听鲛妾之移声兮导玄鱼而为舞升浪沧之云台兮托危山之青羽遵岩路兮跨天衢招屏翳兮泽后土。飧玉英兮饮浮沆。神婵媛兮荡澄浦。若夫昆昭崇霞之台。凌波迎风之殿。翻车渴乌之工。游飘条翮之扇。紫髯拂兮柄潜英。?丝裀兮沃龙精。画石床兮帐琉璃。枕琱珉兮张藻屏。静瑟鸣兮罄浮灜。玄鹤舞兮飞雪。零平台远以送日修池广而涟冷缅丰芙与弱藻翮纨紬而肤青荡兰舟之桂楫渡江南而采菱乃为谣曰碧玉树兮琼为枝声铮玲兮风治之怀芬泽兮与霞期荷为裳兮将谁贻重曰激清源兮涤湘襦心有秋兮不在时望幽崖兮见青滋莲欲红兮烟罩之。乱曰。练芳佳兮栖幽玉虬声兮悬瀑流。缈霏霄兮空澹浮。虹谁须兮在岩丘。不可驾兮聊淹留。调清羽兮招飞商。揭桂旌兮缭以扬。奚蓊丛兮丽炎光。届盛秋兮徒繁宿人则热兮余以凉山澐澐兮水沧沧 

　　○秋望赋（并序　陈子龙） 

　　秋望赋 【 并序】 

　　陈子龙 
　　仆闻凄荣之态同观。而伤摇之感独发。何则□裕者难扰而境颓者易激也故鲸鲵震澨。贵彦忘怀。柯叶吟颷。羁人疾首非云大小殊途亦浅深之异致矣昔兰台才子。河阳年少。宿骋恢丽。早擅隽颕。从容燕寝之余。出入承华之省。况以微辞给辨。贵王破颜。容止清妍。淑姬联袂。亦仕宦之大荣。游娱之绝畅也。犹不能忘情于秋。愬怀骚雅。感其萧瑟。托以优游。乃知秋之伤人也甚矣。况予弱岁沉悼。茂壮淹抑。五十之年。巳及其半。而位不列于章服。名不奋于邦家。俯仰赧焉。轩轾?措。自念终贾之俦。未为敻绝。抚时感运。遂殊尘汉。此所以当阴景而憯恻。披凉飔而黯黵也。且夫哀乐放心。至人之达节。荣悴莫撼。旷士之冥致。推于近道。其迨庶乎。至于才情之士。托思绵渺。援趣流激。虽途值恬夷。会当辐辏。犹淫淫而烦怨。冉冉以悲时况乎颇臻摇落之期大有伤心之事鲜世俗之工巧抱泛滥之余声有不遇此愀厉增其浩叹者乎兹者金行布气。少昊流运商扫秋云物颓澹予也厌端居之不聊。瞩大野之难尽。或狭侣山阿。或孤伫林麓。所见错杂。有不平于心。遂抽遥宕之思。庶几缘情之作。其辞曰。 
　　岁涒滩之素节兮。予当散泮而无仪。瞻虚星之西峙兮肃旻天其益罙漭白气之灏灏兮。蓐收临而高驰。流沆砀要绍其不可即兮。寒阊阖之云旗。朱义辔于太蒙之野兮。越轩辕而弭六螭。星衢颓荡以寂寥兮。净广漠之平夷。飞廉噫其凄劲兮。不周飘然而四披天鸡弄其绪风兮横九轧以流离气沧沧起金虎之墟兮燺平林而白衰鹶刑德之大?林隹攵?兮。情逴怛以时堕。睐潚潚以浏滥兮。木?致玄冥之所居。当其大辰右逊。金行执矩。貙刘既祭。云翘始舞。阴道日进。渐樛流而不可度?攵。布坛漫以廉??葛。暧??韰径之层莽。削辰蔽之谲纡。抈芳菲其焉取啸去?虎虠之轶材搴扶摇之厉羽既远伤而慦容。复近惋而难杜。时葐蒀于王?谷谷。屡蒙羃于溆浦。纷兮胶轕而无穷。凌萧晨以自抚。其为气也。或青?瑟或黄?彧叛?林月攵?泛泛油油愤哀扬火??凉红漻潎霂英躨跜收虹云物潋翳空光凄雺景响懭悢憀悷沸讧漫烟蝉蜎荒荒相逢霁兮色娱湫兮阴梦百枯偨傂奄忽西东又似割绝汤汤厥中飞声彳??譶戞砾悲攻摽疾陵竞与岩玲珑赫瑟横施猋骇冯冯相王鸠之猎猎。冷折丹之西啍。引一缕于绵细。寝总艹?尊以极烦。启踈薄于林麓。振先零之悼喧赴曀景以日变摅浮霋之蹇蹇矫高清以掩冉瞀郁轸而溃翻趋阜垚以栗肤。抱幽房而敛魂。神凄其以颢鲜兮。淫初寒于靃靡澄雌蜺之容容兮夫何徘徊流烂之余绮也播丹崖玄岭之儃婉飗风?利兮转阴滨阳渚之漂茫逦迤曶霍沛艾莽??良焚轮兮飒然风?幽颾载开载弛霮雨?对盘桓澹以幽泄兮繁阴缥缭蓬勃牣弥堕箨椯封翏翏激摄兮鸟兽骉駥凛以疾驶荒泊薎缩崩云凝霞兮莅莅沉沉层云?肖赩紫惨风千端令人心痗兮恻淢索瘁揽华徙倚怳兮??状??急使多遗忘伦比角犯芸芸萎黄黯兮若妍姬烦怨垂空房黡兮若旋室窈窕阴乍阳?面隹火?兮若介士摧藏掷大荒塞兮若夜台黭黑?菐悲无方怼兮若羣声牢剌律反商忽兮若荒邦散崩兵气四扬不得和畅懊吚慯伤予将眺其穹窿兮。属土囊之决口。扫终风以风?尾茻兮。羗凌迟此芳丑呵水栖之妖露兮百卉瘵而既酉历九州岛而占其摇殒兮衷怦怦而谁取使乱予情之不平兮。天又为此黑黝。冥下上其益靓深兮。予又安知其所守。抚霜华之极酷兮。曾偃蹇于左右。若夫崇山崔即?山密岭厂?垂厂?义。山?隽山?剽金?嵬巈。岿崎廞??戏。巨壑砰硡槁零扶披白茅回陷傥莽嵾山?差虚岩豁开。飒风??以驰周视四山气缩无姿联岗飞柯。挡解何之。感草实之衰变。悼艹?仆蔌之蹙亏。眇丹叶之恤削。削骇凄响而索吹。虎櫐鼠梓披檆贡綦。嘉若桐枣。恶若栎桤。错交具腓。离华辞枚?石戈木?抶??雹号窍殿口?尸椒红心于山?丹岫。樲酸实于空谸。桂专香于清旭。樻轮廿?果以翳卷。蔜台?真叉韭?荧。蕨薇荪荃。僵萎山?囊隈何草不玄玉女败蔓。虉绶踣捐。嗟坚弱之尽晦咸??戚以靡瘨。割秀种而冯陵。废乔岳之骈阗玄熊倚树以啸风修蛇蛰穴而不出甝虪豸?契貐。乘秋而嗜猛獜遡颷以马?央分?牛。彳?敖彳?因攀林而???犬屃。怪鸟大噪。鸋鴂鼓翅。鸺鹠呌阴。鵰鹗时鸷风雨之族各鸣厥类鹿甡甡而践箨。羽?鸟求妃以睨视。既掩薄而于悒。亦临高而悲悸嗟山中不可久居又怆然而涕泗至于江汉澄景。震泽阴暮。?隒雾杳。沙澨烟度。口?渊潾渤涌。??弄日???裔盘赴。瀇滉??鲧灪。灆??儵流注霍如崩云?雨孛??雨?幪布濩腾伟?风棠?风之始杀。折澎湃以含吐水虫吓而蝹蜦栖禽冷而徐少步游女浴月于灵潭鲛人漾绡于渊路。时至瀿瀷。浩浩以作败菡瀵房寒菰依堤萍菱蒿丑。菼薍老荑。嘉蔬浸荡。翘英披凄。鵁鶄鸸凫。属玉睢鹥嚼莼竞藻翕呷唼齐鹳鹅结阵以泊雨。鹭鹄引吭以鸣栖清流澹淡泳游东西极哀唳于星渚改讙声于冻沚浮别浦之羁雌啄葭根之鱼婢哀潜鳞之拨剌。唳云罗以横涘。奔下濑以流喝。怀寂漻之泚泚。悒繁声之咽呜矗寒光而四起心沉抱兮水国。夫何羡乎鲂鲤。又若平原广坨。宿莽封茔。古馗亘埜。高陇峥嵘。榛棘遮径。飞蓬上征。循严雸之狐迹。嗺狂昜?风以抢攘。扬野火之或?或?火烂。砂猎惊以不平。于是云閟雨?退雨?曷。雨?函昙漉漉。翕赫竹?哈雨?合。风?忽风?夌摇飙我行其野无有暮日???黾鹯凌风以下击。兔倦??几而投徼日日?各日?各以向黯。天沉沉而极霄雀聚寒于鼪馆马长嘶以求荛经秦陇之遥宇。度荆吴之远轺。极孤情于万里。胡佗傺而郁陶。至于萧序轻滟。夜光逈丽。澄汉容容。修蛾裔裔。皓魄朜朠幽沆舒泄天津便娟斗杓迢递耀牵牛之届期。淡招摇之暳暳纷流鸿于风涂吟莎鸡于庭际谧良夜之曲隐寄秀于婉嫕尔其虚栖婀娜。广术清晓。绮疏沾露。曲房缭缭。有美一人。玅以偠??褭。感凉飔之袭人。怨悟楸之宿鸟。裁欢心于君子。歌秋风之袅袅。歌曰万物将谢寒光苦辛精魂内视何以横陈明明在旁终不见人答歌曰。美人幽遐。岂无良媒端然在云其影徘徊将子无死。同登渐台。吹兰苕于媚夜。从婺星之邈居。鹶雾翘之瘁削独彷徨而至曙嗟迅商之引绪兮。亦适运之参差。齐哀乐以共伤兮。惟予怀之自知。西皇不察予之中情兮日令歇此葳蕤征予目于羣滋兮虽昭清而竟衰怨鸣条之奄夺兮。夫何年岁之不可羁也。秉介志而销铄兮。当澌灭而难持也乐少壮而不遑兮又何为此迟迟也彼草木之淹落兮。犹及秋而告槁匿蛾眉而下帷兮人安知其将老惕宠贵之危身兮。我既潜有此芳草。人不见其郁郁兮。惓静好于远道陟高山而写怀兮神睊睊而望乎玄圃照九江之极深兮。龙蠖畧而蛟舞蛟既怨其文章兮虎又狺狺而予怒帝晦霾而不我见兮望舒独照以孤明感婵娟之容徽兮。愧要佋之宿诚。吾将服兰而餐桂兮。菊又蒨萰而垂英虽佳期之后时兮后含香而保贞恐有美之遒尽兮。徒予情之营营。顾至人之无欲兮。冥大道于虚无。从陵阳而远游兮。径溟瀛以踟蹰。命山以??军以乘风兮。结素蜺而为幠。独龙为予照夜兮。勅昆仑之青凫。驾沙棠而涉弱水兮。度流沙以须臾。纷沃若于云中兮。实左骖以凤之鶵解琛缡而赠之兮将携手于天妹脱下土之愁心兮。永翱翔以欢娱彼秋风之动地兮不至于西王母之都乱曰溔。霜雨?泫零曜灵暡冕气慅闵兮洞庭之山潇湘之渊风雨踳兮蘪芜枯烂山鬼婉女?恋二女愍兮姽婳素好侵感肌发华年陨兮鹣鹣失云兼葭水周澹沧荒兮水敛山困条枚屈抈忧无方兮纤服戍削光影和媚遥相望兮凝寒日进君子燕处中心伤兮宾于羣玉载歌载舞?只成觞兮清淑平衍无荣无凋永悦康兮 

　　○逃暑赋（朱灏） 

　　朱灏 
　　炎帝扬以赭旗兮。自驻节于南陆。羲和逞辔来会兮。朱■〈马龙〉蜿蜿而推毂。鹑鸟至以张羽兮。祝融改乎赤服。云峯崔嵬郁丹兮。萤照迁于腐谷。硑磅声隐霆车兮。蒸烦空而未伏阳精出而煑海兮彤赫仇乎渊客黄雀扇彼爞威兮倏张熻于电宅景乘离以司衡兮。霄厌冥而含赤。丹衢列以环垆兮娲皇烁其补石投焦害于雪国兮。龙皮消乎热液。迎凉草以却炎兮。要氷鸟之来适。凿晶山而守闭兮。不隶寿麻之籍。知东方不可托兮。飡北方之鼠腊。玉竹簟以佞肌兮。复遥曳乎水帛。服氷丸与雪散兮。有壬甲之符辟。狎渊以避天毒兮。绝歊赩之气驿。躭石局而熨腹兮。玩冷虵之易毁。坚息不纳惔野兮。能环十火以向迩。兰殿香飘污粟兮习裳风与佩水乞莲焰以敌炎井兮。浥梧身之绿髓。潜柳馆而遐霞盖兮。鞭早石以消怒。白羽握挥繁星兮承玉浆以醉兔弄轻纨之蝉翼兮。引蕉睡于初窹。望旃檀以入林兮。浴甘瑞之新露。翻银河而注珠箔兮。断虹梁之烘渡。红沬巳污雾幕兮逐蚊雷之失謼。阴冈巳荐苔蓐兮。设霜缣为梦护。倚桂林之笋玉兮。裁龙湫之珠布。辟剑阁以居峭兮。移潇湘为雨步。晶盘頳而瓜浮兮。奈里流其丹乳。挽杯航于曲沼兮。吹凉律于风穴。招冷蟾以入怀兮。令赤道之烛灭。渴蚪静饮寒漏兮。传桂户而不闭。幌绡以牵水帐兮。宿热龙于藕阕。丹鱼喁其红浪兮。旱烟湿而空咽。熏兮烈兮改凉辙兮缠彼吧增内爇兮气构幽宫淡晖艧兮凄息大火。开烦钥兮心若草木忘灼虐兮 

　　○謇修赋（徐孚远） 

　　徐孚远 
　　肇若木之洪冑兮。粤赉叙乎有嬴。仓效灵于淮澨兮。格景月?兄于朱纮。穆纚牒于海岱兮。昭南服而扬声。皇作霖于宗衮兮。熙十有八载而亮贞。惟介弟主卫于玄武兮。爰宅揆于旧京。逮王父之缵武兮。合镇于昆明。考杰梧靃骫于琼之圃兮。锤玉环而弭英。播遗芳于前哲兮。诞四叶而震俶。文母探策于灵蓍兮。曰予梦恊于贞卜黄龙蜒宛于阶戺兮雌霓虫?幻蟉而翕煜芙渠的皪而流霞兮赩若神元开华而倾覆纷总总而并进兮。倏横厉而矫矗。意咍愕之良久兮。袭众兆而载夙。大渊俪于仲圉兮。辰章纪而告育。承育训而底惠兮。内含淑而离尤。比丰淫而弗还兮。聿怀恤而信修日扶扶而郁纯兮怛如云之早秋荂东嵎之似组兮。韬素锦以为禂。佩迷??米殳?之晃烺兮。素升虬以为斿文雏五??冀而始成兮羗连蹇而??世羽乎中洲予既应质于银黄兮俟班倕其俪之夫何瘣娄之登膴兮。文栢扶疎于厜厂?义。嗟幼服而中处兮。岁冉冉而不予追。昔中涓之执命兮。羿浞觺觺而裂骴。紫蜺朋而围月兮。矞云惨惨而瘗??移宛沈视而食方兮厥晖在林而鸱恫丁辰而茕茕兮。斗运枢而朝霁。回皇辔于山渊兮。登顿九而不?土?田??。丙离章而耀淳兮。信阶天而弥日?制。瞭浮云之干干兮。曜灵淹迟而蔽翳婵媛屏御而憔悴兮。狗鸮虎齿而婉嬺渊门?缺九光而弗舍兮??面且?独疏属之山而少甜?心凿璚垣而殖蓬艾兮玄禾不泽而杀?守之若厉飞鼯骄骜而资黍兮骐骝同方而囚系彼蛇床之与蘪芜兮虽有明者而难睇雍门振声而不吧兮。皇华嗑然而众为之齐。矫予矢于虎圈兮。曾西指而饮乎孟霜。邀犇戎为予石兮。眇中道而辍行。袷??贵缦而在内兮。洵服媚而不彰苬三华而弗食兮糅朝榇以为粻鸣深泽而不升兮交莺猩而引吭鸿翼离羂而恻恻兮志用举而淹洋譬夹河而为婚兮媒徒劳而无梁五色具而不雨兮瞻耀离而莫识所当冀迅风歙猋而上浮兮何海水羣飞而蔽于天杭众既羽?戈羽?戈而甘非类兮。孰贞廉见援而不伤彼鼋鸣而鳖应兮固相辅而为强苍龙触石而摧角兮諴单独之不可以为翔翟晖晖而弭户兮惄陆离而不光纯钩淬而在室兮腐齿眠茧而截肪纷妒姱之杂沓兮予独欵欵而谁语??又絜精而求珍兮。悼十年而不处朅请间而有明兮玄女谣诼而善诅悲党人之迫隘兮。振予芳而莫之与侣。天网??良??良而浩广兮。暨托乘而娭予。蠲发岁以为期兮。矢元辰以远举。揽予袂于云中兮。褰华帛以为襦。濯予足于凌之岩兮。咏峨峨而穆愉。历千里而迅影兮驾林氏之驺吾。采石藫以夕舂兮。羞祝余以鼌餔。按予辔于平丘兮。弄遗玉于三桑遌发鸠之怨侣兮女娃告予以不遑经从极之深渊兮。曰维?夷之乡不周凄其凝颢兮冽天池之苍苍逴龙阴而弇日兮予维径泰远而回舆扶木蔽芾于东极兮曜芒经纪于合虚缅孺帝于大荒兮弃瑟纮纮于壑底之墟慜举父之不量兮龊九乌使安居拒齐州以南指兮跻招摇而未目?甫??枝岣山而悬灊岳兮。周流观乎九头之图。翫灵石其淹久兮。濑潺潺其若枹导玄虫?安取八齐兮时亦有黄鸟上下于神巫阴圆丘而瞰赤泉兮。怛人生之须臾。夕弭节于建木兮。若华杨旌而西指。渴饮削成之玉膏兮明星含雾而鬤只乘泰器之文鳐兮。涣若烂朱霞而疾驶。挹河宗而观玉果兮。披阳纡而睹瑶华之里。翼赤岩而登八隅兮。西母侑予而啸征悼白云不可以栖迟兮予将驾蜚螭而去此测浑泡于昆源兮。怅博望之未通。葱九折而伏流兮。高阙剌天而巃嵸。流浮竹于孟门之口兮。髣髴乎慎子之遗风。临秋水而太息兮。波漫衍而无终。冯夷舞蛟而迎予兮。牵桂襦而俯幽宫。将击汰而下洛川兮。方南循乎沅湘。交九江之风雨兮漱帝台之鸯浆下长沙而支石床兮。征橘井而惨创抚帝子其犹怛傺兮矧怀灵受书而彷徨泝巫峡而窥井络兮。聆清荣倒植于素湍。怖触石而辍鸣角兮肃若天吴骧首于黄龙之滩嘉蜀守之立石兮。要奇相而不谩过姊归而沉情兮。哀屈田之縻漫。历荆门之峻礥兮。虎牙鬬竦而巑岏。瞩洲阳而吊二隐兮。望衡宇而永叹。缅泗渊而俯沦鼎兮。嗤乐早而龙绝系。展黄玉于鲁城兮。演孔图而应契。咁?心琅琊之崇台兮。伟于越之得岁彼万户而筑宫兮徒湛辞于二碣望马兰之秀峙兮。想乐生之纳说。凭易水而和如意兮。愤懑振声而陨涕。履碣石而观沧海兮天柱岌岌而□奔飞虹杳眇而浮梁兮敦泰皇之食言总灵迹之荒忽而瑰秘兮。觎超世傥晃而独存。诫齐巫招安期兮。资卢生受药于羡门。右英要我而采之芝兮。曰至道之不烦与真人乎相求兮沧神山之潺湲皇娥并坐而抚桐兮酬沧湄而未谖发云披离而???明兮渺青吴双鹄之翻翻嘉流畅而难极兮。心踌躇而徙倚。属胜情而自镇兮。服明真之秘旨。目?署嬗灵之獝佹兮。宁甄微之可纪琴入水而散形兮骜雾而游乎赤鲤班浮沉于丹延兮。爰披裘于药市。仲落翮于征车兮。寿光发书而存履。史县阁而梯岭兮。翼神恬漠而高视。悲往者之不咸兮。洞冥踪之可儗。录太玄之瑶种兮。耔艺圃于方州之巅策东公之步景兮三绕而未宾于虞渊扈南廵于宝坛兮云气舒卷于露泉酿远飞之落桂兮。饵追复以为鳣。泽邪木之甘瓤兮。目?延青丘之谸芊。泊???原而鸾举兮。倏羽服而升乎列僊乘两龙之腾拏嫽紏兮拥层?之胶輵旖跜牵徇约之照烂偨傂兮淡阊阖之熛猋披离佩綝纚矞晔若素气之连卷兮冠玉树之诘曲倾靡选众神而并毂兮浮蔑蠓而委蛇丰隆殷轸郁律而骋游兮列缺掩霭倒景娱玉女而口?医噫勾芒繂云矫谲以揵芝兮蓐收敦圉执钺而伾伾长离拂翼低回以亢腾兮禺强燕宛纡郁而踞跠骚扰杂沓相视而异态兮靃靡蒙茏散光采于天逵泪沛纟?建猎狂趭而不可以嬉兮骈衍流离幻窕以戚施命骑官导驾兮。裂欃枪以抗旌。方掩芒于西陆兮。儵垂景于户明。津柝木而指星纪兮泛天汉之泓泓抵阁道而入紫宫兮瞻璚宇之峥嵘执法内侍而应制兮。常伯荷剑而相迎御羣耀而觐天皇兮劳悯予以下土令陆吾启钥而列图兮彻中绳而开策府玉版缠岌而焜煌兮灵文指受而莫予度??饴山?房嵻之酢实兮。注黄露之盈甒。繂青渠之灼烁兮。珊瑶碧以为组临下都之玉槛兮瞫和鸾戴盾?戈而歌舞恭夙命于载辰兮。聊偷乐于广除。径千岁而来归兮。吾将从轩黄之所居。风后负书而疾驱兮。容成矫厉而振袪。情悁悁而徘徊兮。黄灵顾而谓予子有服于司命兮非化人之可慕收暇豫之遐心兮乃卷怀于常度降云衢而视漭央兮。予胡为乎此路譬秦穆之上天兮轧忽浃旬而始窹卭炫炫而无畛兮。俯熿熿而无垠。睇冺黯而无睹兮。听沈滞而无闻。怛万象之回薄兮。化始其焉分彼先通之神智兮谅非有贞于素坟袭江使之遗策兮。值严平之撤帘。樛判合以棿拟兮。晰羣言之炎炎曰天道渝以雰荡兮众晦晦而未觇沈吉凶之交渎兮渺攡辞之不谵延吹玉以降神兮。奏修娱而沉湍。处父绝膂而违乱兮。埏幽队于霍坛。苌招异以抗主兮。愍强宗而遘难。高激权以灭赵兮。越先世而受丹。神逵昧而不章兮。目?制淫贞其漫漫妫失绪而端箸兮乃延祚而育姜括怼姬而湛族兮文光辅而启襄韩椎服而入胡兮兆两侯而后昌窦佣身于绝岸兮爰有属于闼房目明署始忤而终合兮洵号笑之异方尚黄发犹鼓刀兮。鬻入岐而作宾范三徙而益艾兮。奚七十乃举秦。朔诡辨而位下兮。偃鼎食而殁身。班辞于长信兮。赵擅主而后迍。固委命其焉如兮。夫何悻巳而惙惙。彼大岯之山?寋嵼兮。苟高驰而必跌庶飞遁以从谋兮朅绝意于世绁封枯原以翳羽兮娭旷浪以养拙显予志之缤纷兮。丽服美而自忞。抗谅直之雅操兮。扬灵芬而不悛独廓落以永日兮宁寂寞而存神劣河汾之沃衍兮。招子光以为邻。规伏腊而苴茅兮。拟敬通之陇津。揵六枳以为篱兮。缩孟狠而为纫。播黄蒢于广术兮。斵梫桂而当振。缥牛蘈之离离兮。漾雕胡于深渊。刳柀檆以方流兮乱浦溆而便涓浴凫容与而诞散兮素鳞女?妾叶于平川彼山根之慕为龙兮徒暴鳃而自还庶遂性而同乐兮。托愚谷以怡年。咏绮季之徽音兮。抚龙唇之素弦。玩阴阳之迭荡兮。谶河洛之秘篇。牒海菭之侧理兮。驱翰林于广田。慕子云之湛思兮。信守好而测玄系员杌而方?兮夫孰莹其所姤抽羣绪之踦嬴兮??柑神灵而自覆龙光离于泰柄兮非是时之可畜虽失位而道良兮予固知其必复啧以牙而童角兮。允得亡之所究。睟幽冥以隐塞兮。昭黄纯之所繇。系曰高旻旷雺日无晐兮白露浩瀼兰为薹兮振芳郁越祗离诙兮倩以苞姿文为灾兮遗世远游。廓无疆兮驱光涉云纪绝荒兮帝乡不极虎豹猖兮蜚驹逡廵。内摧伤兮闭心沈翼幽不争兮怀默保巳。澹无营兮。晏入立泉。以底贞兮。式懿先民。永淑令兮。 

　　○整思赋（李雯） 

　　李雯 
　　李子身既不遇。侧观时变。忧烦迷惑。不能自理。遂游思方外。设形虚无。假物遥通。声其纡郁。故号曰整思。其词曰 
　　托帝颛之遐冑兮。爰?韬于庭坚。肆伯阳以西御兮。跨陇纪而长延。宅甘凉以大启兮。应龙翔于太□。植末胤之纷昌兮播远条于江南赫世哲之相望兮。吾祖遯而用康。兆余甫以耿介兮。忠为累而不振。余幼秉此伟则兮。严董路而廸芳。既引矩而受绳兮。复琢珪而求璋贲鳞羽以鸿苞兮有制像之在?味逖哲之所腴兮历孔老之堂阶羞束修之戋戋兮。罗日月而在怀琱二华之魏冠兮襟黄河之豗豗树龙角而为木?施兮横参首而为枕前建木之华旃兮后扶桑之雕轸虽幽贱其不菲兮抗獶虎之踸踸畏自后于羲和兮睇彷徨而不暇岂积嫮以好夸兮。惧前猷之未沛。集所怀而寷博兮。非世尚之所赖。扬余袂之独良兮。鸣余鸾之哕哕。铿华钟而建鼓兮叩聋者而长寐悲羣犬之吠日兮越惊履而为怪诚不款于世度兮。保坚芳之未艾。奖稽牧之翼黄兮。隹磻溪之逢畋。苟有美之必招兮。宕修志而弥搴。叹鬿堆之雄狡兮。詈鷟鸑为不贤。俗渐潃以骄傲兮鲍又欲欺夫芷兰耀耀明而当户兮笑长庚之无颜羣党莸以仇荃兮孰余心之可言世颠眯以狂趭兮余熟视而不语拜黑蜧以祈霁兮役女魃而致雨张败罾于盌井兮谓江河之无鲂鱮误服蕺以自臭兮遂疑兰而不茹遇酗者而整容兮反咻咻而诮余制章服之朗丽兮岂泥涂而可庐栖神龙于螾穴兮中拂郁而不疎神荼卧而自荒兮灶与髻其相揄心盱惨而不夷兮。望魂魂而谁适。焦持疏以行吟兮。激端木而抱石。南比行以自迢兮。本烹鲡而不食。原楮冠以辞病兮。赐凭轩而为抑。风摇树以不宁兮。?带索以长泣信佳士之柬芳兮行虽矫而终立桓东指而口张兮。东郭泄夫莒谋。曾疑孔以狼贪兮。瑟用循夫狸求。吐引屠以喻女兮。果终丑而不酬夫孰有内而无外兮孰有隐而能周商秉蘥以睨纣兮。谅厥能而辞武。狐荐荆以良牧兮。犹张弓而行怒。苟审巳而着公兮。固哲人之所覩。饶鹄举以自远兮。哀书言而不伫。御蓄脯以待亡兮。郭公用而羞虎。既失鱼而覆甑兮。虽终悔而何补奚冗世之溟涬兮指波涛而为路身颠陨而不知兮孰察余之善步哀时命之不与兮白日不可与为徜徉佩碧瑜之琤琤兮。声虽清而不昌。麋与鹿之相游兮。顾娥媌其孰臧抽琼簪以招磷兮譬祓蚁而求羊结悬黎以施鞶兮。不忍襞裂而无当伤桂树之秋荣兮天沉沉其雨霜折若华以拂日兮恐遂萎而不彰望湘累以思明兮。匪放逐其焉耦。顾漆园而长傲兮。世不悟而徒莠。欲倒景而遐征兮浮丘告余以不咸将依朔以自玩兮侏儒笑而中惭惧浣断而自失兮卒顑顄而常淹。心蹇产其无俚兮。亢澄幽而太息。惟戚施之不可并兮。吾将远行而自释。驾飞黄之駊騀兮。羽嘉帉其承翼。载偓佺以骖乘兮。命大丙而秉策。朝沐瀣于鸿洞兮。握迷谷而继食羗龙举而云发兮笼九埏其未毕过碣石而东驰兮。爰苍灵之攸居拜木公于青阳兮。跨步影而疾驱。■〈奭斗〉吉云之堕露兮。登嗟丘以高嘘。何竖亥之雄步兮径东西而为衢抚十日之丸丸兮吾将系彼桑枝弹大壑之弃瑟兮倚苏门而皷夔儆玉鸡以司晨兮息九士而长嬉悲帝女之勤海兮役龙伯而助之乘折丹之来风兮采琼田之神芝航溟海而问丘兮洪涛怒而不怡望南州之恢炱兮。假两龙于祝融。巨风为余申驱兮。访伯禹于潜宫探宛委之藏函兮嘉玄夷之秘功发阳门以抽思兮。吾欲往乎苍山。欣重华以证直兮。要孟涂而司丹。??枭阳口?费口?费其??吅午?余兮鲧又黄能而当关招神雀于珠尘兮。方回■〈目咢〉余其不欢。目望洋以遐瞩兮。历编驹而盘游。冉??倚骄之巨实兮。酌宝瓮于丹丘。注赤泉之浸潭兮爰不死之所繇奚鬼母之善育兮扬蛟眉以为修蒸炎土以烦熇兮。顾罔??良其焉俦。朱宣俟余西斾兮。望弇兹以焱驶。相玉门之纷巫兮。惟灵药之是司。眷皇娥与帝子兮。叩文梓于沧湄何神灵之浩荡兮爰桑中以为期爨浮玉之沉燃兮过寒荒而不熺彼忧后之嫔天兮安所得夫三妃陆吾治于柱州兮。诏开明而迎余。涉翥海之??大?波兮。览坳泽之潜渠。升板桐以上备兮恐造天而徐徐金母口?敕余以神泉兮。?夷贡其璇珠。惟下都之长豫兮。不周凄其凉飔玉女察余之不留兮击云璈而饯诗诗曰。日月彷徨不可与京天地婉娈熟云无情鸣鹿怀琼。庶卉含英。将母去矣。谁知其贞和曰。英英白云流君之堂曰余徂止。飞旌翱翔吉命不获。厥中迷荒爰其毕思与子承筐歌既阕而总辔兮。轶大冥而腾骧。荫盘木之奥庰兮。实高阳之旧乡惧九阴之不旦兮折明茎以舒光呼羽山之鸣鸐兮。声清冷而容长厌相柳之腥膏兮原泽为之不芳瓜?见天阙之峩峩兮。斟玉馈以为浆。闻紫河之万里兮。遂方舟而击汰。丹藿烨其影生兮。云茏蓏以相蔼。惟沉墨之泾清兮。孰烛阴之可代。临委羽之丛渊兮悼人生之难化霩状沐之遂周兮。反中原而息驾。五岳会其云??干兮。森挺挺其上下。羗电眸以雷声兮。光旭昨而难载。扬灵旄之霅熚兮复虫?畟畧以黑?爱云?建。值含枢之未降兮。肃上真而相待忽屑秘以假寐兮遌玄君于霞宫牵雄狐之绥绥兮指玉戟而授躬。载九袭而三韬兮。不可得其颖锋诸稽勖余以不宣兮。离明谓其从容。既耿晤而中疑兮。装亦严其未解。速翔阳使施鞭兮纤阿为余前燛索巫阳而不遇兮。步储与于中野渺灵修之不见兮。穆天造之焉知危辅贰以刘窳兮帝爰从而梏之龙翼轩以棓山?虫兮降下土而囚之禹渴耦夫封狐兮诞厥子而光姒。苗有唐之忠臣兮。厥用剿而不訾。甲何德以荐帝兮。乃锡龙而供旨廉捷踵而娱纣兮赐石棺而良死旦得风以悟成兮。尹感雾而不起。穆蹑昆以考寿兮。民冒沙而化豸。鳖篡望以野死兮。颂神明而后衰。赵反斗而劘髻兮。因长世而享代。瑗丧君而罔雠兮幸昵孔而不排噽陷差以蒙帛兮。反入越而多贿。伯较丁以弥罪兮。乃或诛而或封萧呼游而引鸩兮石冠兔而更荣嘉覆椀以诣狴兮贤朱轮而日崇。夫既不可以更仆兮。叩九关而为通。驼余心之灼灼兮。建余旐之幢幢。左雄伯使带剑兮。右腾兰而鸣笳。前游光以儆路兮。后夔瞿而树葩。八云眇其上际兮。虹霓避乎天街荒裔裔其长骛兮昶疏疏其鸿絧亢马?敖马?敖其无垠兮。骇??蒦??蒦其曈昽。先长离以结言兮。又申之以丰隆。太乙峙于紫庭兮。跪敷词而矜容。享天馔之精和兮。饮彤霞之流醲恐失度而自蕳兮歌既醉而以终遂雅拜而出次兮览八维以方羊背阙丘之嶪嶪兮。超都宫之隍隍。携招摇以指路兮。阅渐台及明堂。架王蚪梁天潢兮数白榆之苍苍覩妖慧之磔张兮用射之以彷徨求附耳之所在兮爰投之于封狼。升少微以屏势兮。散大陵之沉殃。复东岱之金鸡兮。返西华之玉羊拭归邪以散彩兮。与玉烛而齐光戴玉英履赤矛之波矞云桡兮建九?方?方?运帝车之虺??暐章皇拂朱鸟陵咸池之馺沓憿趯兮棹天船泛析津之鲜扁溶洋摇演勿述嗃以口?霅霵兮苹萦捷猎奋以陆梁僄媥绥肆汨以汜艳兮稠山?敖躨跜憾以漮穴?良凭青虹之矫厉兮搴捎云之霄雿。 【 音翟】 翳昌光以四驰兮。翼握誉而熛激。中巢辽以漻清兮追遥梦于宿昔问天老之所都兮挺灵茅而占易遇射隼于高墉兮云藏器而勿亟彼青丘之潜兽兮。固黄矢之所直灵既兆余以吉占兮又廸之以温词曰天小日??而大昭兮。贯终厼?冀而匪移。浞阨羿于荒畋兮。浇逢犬而颠尸。桓贼隐而困齐兮。襄诛彭而豕啼。骊雉申以祚奚兮。唯重耳之自启。季抑孔而流昭兮。遭仆虎而为絷孰雄行之诞天兮谓不稽其终始帝入室以护子兮。终破斧而作歌镌二妃于苕华兮爱不育其如何王肆情其终违兮矧下斯而可怙。猘犬惊而阳亡兮。失牛溃而高祸。苟顺时而瑕之兮。虽小物而足与。夫蒙俗之淫溃兮。乃不可以坦履。环仳坐以勃溪兮。顝阳文之安处。机毒娭以?矢徯凤兮。待麒麟于网罟。惟哲人之端亮兮。固夜行而隐雾。胶与漆其相雠兮蚕与马不并茂彼同类其不好兮奚?炭之为媾物甚精以必愚兮。介怼赏而沉烟。中甚厉而易羞兮。聚索梦而自歼。钦至道之平静兮。岂刿刿而占占归祖氏而穆休兮。固上善之所甄。粤余承此鸿诰兮。意讼缪其敛修。凭阊阖以流目兮吟绪风之飕飗惄余心之孔怀兮郁增凄此荒游气??夌??夌以中翳兮。膺盭盭以羁愁。旌劳劳以飞思兮。仆夫倦而吟讴。辞神君兮降??顷洞。识旧丘兮见梧楸霞雨?飞雨?飞兮承余衣电耀耀兮环余辀揖羣灵兮谢扶胥。倏飘箔兮归岩山?娄。息崎嵚之累志兮。反澄憺之愉心。理聃祖之拱璧兮。抚昭氏之鸣琴。法螣蛇之神荣兮。怀介鸟之好音。陶醇化于四时兮。飧泰鸿而极明溷孔墨于一囿兮蓄铅朱而同房函菌挂之馨香兮。袭杂佩之酆琅。释明月之琇弁兮冏云昆之星裳笑离朱之察螟兮姗鲁医之疗忘庶坦通以娱乐兮。聊且与乎清狂。苟中怀之洵姱以不戾兮愿俟时乎吾将扬乱乎天?高兮不予谋搴裳问兮中心羞发激歌兮写层忧纷以登兮遐哉浮遐哉浮兮藐安际。策龙车兮御羣帝。中沆瀁兮光斾斾。倏来往兮多繁会蛟在泽兮虎在路谒仙真兮为余惧解余绦兮剔余蠹初则迷兮昕然悟反余辔兮登余堂味玄酒兮服黄裳日为车兮气为粮不可御兮乐无方 

　　几社壬申合稿卷之一 【 终】 

　　●几社壬申合稿卷之二 

　　华亭杜骐征　杨肃　徐凤彩仝选 

　　赋二 

　　◆赋二 

　　文皇宾远赋（并序　徐孚远） 
　　武皇南廵赋（并序　顾开雍） 
　　皇帝东郊赋（并序　陈子龙） 

　　○文皇宾远赋（并序　徐孚远） 

　　文皇宾远赋 【 并序】 

　　徐孚远 
　　岁在壬申、臣犬马之齿三十有四、括发事缙绅家言、术艺浅薄、不能昭理、窃闵长弃圣世、不称先臣旧德、名字堕冺、作謇修赋一篇、以示臣同郡人陈子龙、子龙叹伤其意良久、因取阁上书一卷观之、得从臣所记文皇帝北征录、子龙谓臣曰、文皇帝景武宅夏。越宗毘祖。诞畧渊塞。威节猋举。■〈宀禹〉内休畅。既植既洽。然犹不敢底宁。乃践穷碛。掩浚稽。下富良。益交部。截葱岭。吏南服。航越裳。亘海外。殊遐房喁。震声景恊恠物登膴。不可殚陈。比于伊献格享。博矣。用宜依类荐章。进述隆美。包冠前度。而一时言语之臣。屯笃执让。不能从容扬文粲。备昭则。缉之无穷。臣窃恨之。私念铺闻掌故。经纬洪绪。作皇统一典。会臣从长安来。观今皇帝展祀东郊。穆仪灵契。盛哉非代所觏瞻仰光藻摽其髣髴卒卒少间未遑抽引遗策也。子盍依耀日月用以自广发愤摅辞。昌衍祗烁。何必湛思抑放哉。臣慑然震于恢议。体大弗克究。退自惟省。古者罪戾摈废之臣。积垢隐忍。咸欲。荣镜显符施于人世卓尔伟丽。代有其篇。缀文之徒。讽其懿淑。俪于制作。?亦雅颂之次也。臣诚闇塞。无以发嘉号。播徽烈。感于永平贤迁之议。允哉乐道上古。不若宪章王度。乃思竭智。规晰殊尤万分之一。稽首顿首。作文皇宾远赋。其辞曰、 
　　于维有皇。援运蹈图。缀帝系之绝纪同于玄混升龙俪天骨?或蛟骇麋以开迹我宸域。肃物湛害。旁涌潏沛。训而定之。讫于晻昧。罔有不咸。?三十有余年。乃眷北顾。实惟神宗。愍家未艾秉。钺振振。兆康于屯。回翔天吧。朱邸载讙粤五让而弗克遂崇严而诞祚焉于斯时也。殊庆覃弥。洪祉四驰。分遣信臣。纷纭灵威。玉章遐被。金叶麕随。曾未浃辰改号。而固内之族。巳隶王会而即序彼去纛而一尊。嗤权书于越使。谅格来之甚勤。固后皇之所?。徒观其接享方国。卓荦篚筐。万里应占。夷壬洋洋表双阙之面势带长堑之萦泓陋三百之偏制识秦望之所当袭圣祖之基构心焉凭而未康然犹天启之谋。湛于神虑。谓处夷者腴。居险者据。宅以无外。所在成■〈宀禹〉。一经一纬洵帝者之是御渺汉阳之旧壤。尚作都而启辂。覩真人之来归。寤灵图之攸助。相幽州之峻垲。实崇槩乎易京。跨拒北落。连引营平。高阙巑岏。海澨鍧评。后阻辽塞。左转大行擅名冀牧马之所生收利胡苑未足比嬴尚气竞节。以侠相领。突骑控弦。出自武灵蟠势飞响以訾百貊尔则不恪而有齮龁貔虎御士底致其罚役不奄旬巳振穷发殪仆他藉触轮弥野若掩逸兽于其穴是则九埏之雄区。高皇之所视卜而未遑宅居。尔乃即府成寺。开端旧邸。娄氏卷舌。庾才失启。迤吉参成。重阶环紫。翼翼崇都。阊阖所视。帝曰于廵。爰命监抚夏杨师师渊谟丞辅百工允厘。作镇皇宇。天子乃驾玉车?犬。参飞龙。云梢夭矫。翠旗茏苁。秘书列乘。司隶是从。徒御杂沓。霳霳冯冯。?以履泰思渝。覆懿烁而驭华戎出入经乎千里儃若往来乎二宫于是缙物张羽。赤帟煌煌。成周之坛。十卢千名或乃越古后出或乃殊号同方隶以象胥。纷不可详。咸占风而受职。非殚武而后创。惟兹狄人。亡胡遗孽诛而未殊假之芽茁攻关绝塞。负其豕突。天威有虔。遂揽深策。乃设表搜乘。勒挍奋麾。飞廉先路。奔戎御骊。虎士腾踊。羽卫棽离宁远宁阳当其左掖武安广恩以为右甄谋于中军清远在焉轻车护重小号别部迭毂填骈威容灼烁。訇谷震川侍从则金杨方胡从容帷幄或飞檄而据鞍时维仲春??聂野狐而陨雪知穷朔之恒寒迈白石而望斗累累乎南垂若地徙而岳旋白云偃蹇青气所射激浪隐山似高实下信异域之奇诡皇指顾而豫暇。至如山献黄觡地涌灵滭泌泌沛沛以应明德神贶玉华水泉滋殖值丑类之孕堕固以诞皇畧而远袭。登闻喜。压干河。张弥羂。顿长罗。控飞练。曳雕戈。陷首脑。犁铦铊。鼻名王。系韩邪。始因山而置阵旋僄击而差峩若鵰鹗之抟噬踣雨血而遂多恣武旅之怒态虽获柴而犹睋虏则奔仆涣乱崖谷漫滥跣弃孳畜直七骑而喙窜天子收其鲸鲵。闵其笃癃。含贷弗忍。勅旋师而赉有功尔其黠骜不可告语至于再三武畧乃同斯则时勤鸾辂。用底狼胥之封。若夫直华夷而一覆。必干纪之是惩。属黎?牙???之作逆。诡用莒而灭鲁??。虽卑辞而请吏。实凭海而抗棱。暨遗裔之号阙。惟皇鉴之所旻。临龙江而禡祭。命上将而受脤。始则东平杖钺继乃定兴建号司马赞军。彻侯列挍骁骑奋威。鹰扬迅扫。楼船横海。万艘转漕下蜀鹢于牂牁征交师于林邑艨艟绿江。截其阃阈。整众鞠誓。潏潏洸洸。建旗撞鼓。鸷击龙翔回戈滔日激浪飞霙水则蛟鼍失穴陆则鬬象奔营渠憝面缚。丑类槛征。?铜柱之标攘。蠕蠢蚁据。于是而始平。一州乏主。神人喁喁。天子有诏许焉。肇建元之益埜。扩五岭之外隶。洵厥宇之愤衍。夫何远而勿系。亘四垂而重译。岂惟南与北而一卫。敷以文命。覃于鬼区赛贽绎赴不待信符抚之阶序诡玮皇图若乃三元之始。万寿之辰。御奉天。开掖门。乐韶和。备方陈次严鼓而引唱设八案而受賝其东则有嵎夷句丽服弁插羽折风翩跹长兹符娄。远游玉鞶。流求三王。显者中山贯簪蒙锦跣行跚跚夷瀛之裔。是曰日本。秦民所迁文身魌首象龙入渊三岛七道。新罗拘韩。尹都好古。为吾邪焉其伙有百茵不冠摩维之族而通笺其西则有土鲁哈密。交河伊庐佩以金章襟带诸胡城郭之国。罽宾黑娄。岭北于阗。默德折都。火州盐泽柳城砂涂天方不霜。冯露而濡。拂林八里缠头阘耳鹢领鸜襦都护所治欵关而居四十有余区其内则河湟之种。渐以身毒。炽盛阐化。羗胡所伏。至如尚师建法庆云馥郁祥光天花纷拏倏煜青鸾白鹤不可徧瞩诡异戃怳化人所恧非日正觉用丽其俗其南则有宾童昆仑。灵山占城。氎衣玳履茭冠荧荧重迦赤土。扶南诃陵玉猿列会缀以金铃压腰装剑饶乐为声浡泥古里悬络连缨。富沙钖兰。佛齐大食激波交龙浮光熠熠冄?阝孤黎代。花面编发覆以黄漆矜其丽色祖法阿丹。柯枝溜山经乎弱水厥屿有千?岛居海服重阻深渊隶职方而纪瑞作禹贡之外篇若乃西南君长。麓川罗夷。缅甸八百。染丝衣皮。木邦孟养。仇杀相移车里修眉铜铙芦吹涢僰之俗。交网是縻。分土割疆坐以治之其北则獯鬻故落。龙沙之漠。亦有顺宁。贤义安乐啮牙仇诅分庭列幕縻以宠王。受我羁索。山戎别部。会州之墟。佃牧参立。长者福余建义之功天子所俞右折而束。肃慎挹娄。地则混同环以二江分冀作营海西建州。贲河渚冬。桦室木马。乘鹿弁熊大小相错维百有八列壤乎其中。尔其土之所生。宾于冏牧。奇祥异珍。纷纷籍籍。于兽则周留明驼。单峯天鹿。屠州之貘。蒙贵捕鼠。猩猩似豽扶拔耏尾飞虎兹白利以服猛毛摧血磔。芦林文兽。百花红猴巛?禺巛?禺被格先笑后愁肉端腽脐。辟邪神羊摩伽招贤独步双双鸟则绿鸠白雉。赭尔鹤跂长尾距山倒挂香垂日南鹬羽于阗火离匹鸾泽特。文翰晖晖黄头羗鶁万里归飞决明珊瑚慧鸟能歌燃丘蛮蛮。樊以玉珂。其鱼则锐首插翔。建同浮胡。鲗酱八蛸。东鲧禺禺。亦有六足之龟。大蟹盈车蛎房竹蛤鲸睛鲂须马则母麐天骥。白鹄丹髦越睒马?友?车八马?瑞?上不鸟?蒲梢滇滨麒穴花蹄肉?西极乃倈决波遗风果下小步玉辇从容木则苾思鲜子。加蒙东墙寻支金雀慎火勾芒扶南奇树。翠羽庵罗。歌毕毘野。鬬镂贝多绿钩十?思惟三华紫轻丹若郁郁阿那其酿则龙膏马乳。扶余澄明。茭草鰕丹。朋牙包棱。安石蒲萄。枸楼之浆。赤土鹿?甘醹杂以紫瓤其布则有□花缉毳。高昌白迭卑治细匀竹蘃绞卿因祗轻纤。被服丽悦。亦有犀簟鎻袱。鱼油明霞白毛纰罽。入熟之罗割齐重锦载以十驼其盐则有连山五色琢为盘盂车师刺密。如玉如朱。水晶坚明。岂惟形殊。其香则有芦苍玉膏。孤沙熏陆。颜树流脂。速来罗斛。玻瓈百花。芬菲雾縠。沙鹿凝露。彭亨刻?九州岛之山黑纹十寻其株有六朝使所睋是斵是迁连舻接舳其齿革刀贝。器用所资。则龟筒灵羊。阴牙霍速。堕和罗犀。海象殊肉。鱼鞞蛟自?支。楛矢青镞安定之铠吐蕃之铜砺石剖铁淬创作鏦其宝利珍恠。则有金星赤玉。紫贝素泥。朝霞江历。黄支火齐。石榴米脑。空青葳蕤。车渠纤理。缥轻披离雅姑玉璞海树琉璃绿河蕴辉浮以夜荣宝珠如意。照世光明女蛮双龙将飞未翔翰海明土?几。流沙之铛。自远而届。列手尚方。博望之所未观。壮武之所难征。若乃遐陬荒域。阻绝之涧。未名之山。玉辂所临。洒以宸翰禽胡苍岭饮马清泉日月维明立石勒玄西海长宁。东则寿安。环之作镇。用表其巅碑板岌嶪。增荣益观。爰命方岳。领于祠官。辉皇四裔。封圉莫干。至如雍序斯启秘文载扬朱蓝迁素壬昧荐声乃有名□胃子。高才之生。来朝阙下。济济跄跄。入虎围而让齿。舍讲堂而横经曙更老之玉杖瞻师氏之彯缨慕廉杂之重席列通礼于东庠及乎三推耕籍。日月临黉左右阶序。束发冠纮天顾惟穆嘉其向方乃冬缣而夏絺内府之所藏?裒郯子之知礼匪直狼讴之四章。于是伯赵司律。节惟天中。皇帝朝于行在。属万几之舒宴。乐景物之冯融。择东死之暇敞。命司马而治戎征局踘之绝艺观??昔柳之遗风总八校之骈田。迾诸屯之棼森。岂维储两。爰有　皇孙。从官迭沓。呈引纷纶。震单于于平乐。驱胡人于长。林嗤习伎于玄武。陋行乐于宝津。亶观其分朋置对。角胜专场左维广平右则宁阳曹耦凌遽纵横颓唐子侯之属两两相当散诞振蝢猋拉淹洋进退要遮捷纟??僄轻激堕趫佼观者慑眶过门入孟妙戏莫名尔乃仿佯乎柳径旋甜?心乎射堂抱九合。矫三成。比材武。纚朱绷。司功申诫。举旌按节。彻侯宿卫。取次就列。阳元克数。纪昌捡括。挽强矜获。如拒斯脱悬帖中空参连不蹶洵左支而右屈。旋穿叶而贯札至于尽陈宠之三微骇宜都之十发爰命处而应心观天笑而胥悦此则玅尽乎文武实乃得自英哲伟神艺之风茂。着皇服之有赫。肃九有而同瞻。咸骈踊乎斯役。于是体筵既设。抵戏乃陈火州泼水鍮筒霪淋压阳相射激波为涔鲽鲽之鱼来游广廷吐雾飞瀫化为黄灵蜒蜿炫熠偃仰若神寻橦骋足。实惟忽象植木引羝人立而拊倒突领欹将堕复举依拍按衍诞曼鼓舞状若翅飞捷不可御翩翻竿末穷态极数乃有榜葛漫乐。狎虎而嬉戴胜抹额象乎天威探喉犁尾。挥霍踦跜礔礰跳跃邈若难羁始则两解。后乃抟髟?而猛毅逡廵弥耳戚施岂如黄公术败单子裂骴又有中山夺棹。金华朱鬕西域藏鸽。射生朔朔。履火高絙。迭引间作参差诡变无有垠锷于是在燕忘疲。举觞命爵。割鲜解体酡颜胥渥。既醉言归。工歌撤乐。乃出少府之丽绮。赐中厩之名驹。惟醴泽之自天。毕华夷而咸濡。方将弭节回斾。怡神乎穆清。虑黔首之惵惵。属群公之明明。时廵览乎畿甸。解骖驷而避耕。省疾苦而思愆。散公储而振氓法巳构于画一。德罔缺而不营。歌垂棋于虞世。俾作艾而用康沾浸布濩大覆方内外勤勤恳恳亦又有年尔乃边郡晏闭。被亩放谷刑无殊断岂惟归狱山有流金庾多红粟天符殚见。异端相属。贡苞着谍。不谋同臻自古之所诡特上每抑而不纪远迩愤懑惧盛德之仪冺而不稽于是宗伯臣震进曰。?闻德纤而举博者谓之越。符显而迹阙者谓之恝。是以建号受命。莫不用事岱宗。退非所让。进非所据。陛下统天扬■〈宀禹〉。执纪靖绥隆烈飚雾靡有遐逖莫不濯涌庞鸿爰郅乎一轨加以修尾白仪宾于虞腹黄应金臻于薮萃龙汗骨?专服于皂景福纯角驯于囿野蠋吐灵自然之丝荐庙而奉尝玄云五采非烟纷氤疑岳而庆章大岩之山异应斯答将望幸而振声若此之伦。般裔隐轸视萌之书所未究灿陛下登兹震炜。考非常之验。宜发明诏。征博议。建中和。昭傋至。绍黄虞之旷典。详儒者之允仪。依隐不发。寂寥靡纪。恐非圣帝之时也。上览其章而弗称。乃扬至道以廸之。且夫天示闇质。神用无言。故祗承惟德。厥乎乃贞。若推引钩裂。底设诞迂。以夸诬于永世。则上圣所弗繇也。何事泥谲秘之文。攻玄黕之石哉。于是群臣怳然以谕。辨夷吾之设事嗤秦汉之端辞放伏纬之苞纪着尚书之正术斯则承舛袭讹纵臾蒙怪之说千有余祀而乃表覆于昭代故曰惟圣议礼用革非度厥有自也不胜明德之休懿。乃系以颂曰。 
　　黎人首夏。圯或干之狝残蕴秽惟王之威高恊景叙。文骏厥规。时我文祖。武烈载扬。用嗣于仁。底绪绝纲暀暀祎祎既辑且康总一县■〈宀禹〉。罔不恺怿。天谋是视。暨朔奠宅。俪以作明。光光有赫。乃命胥人。以听其治。占度九译。荐享振仪紒鬋纡韨餙化以绥姑他之北。损子以南。声猷殚讫。禹服所詹。无有迭逷。敢不祗咸。于惟皇畧。亘自曩载。炎刘之?彳幺月??。亦营蒲类。虽则犂庭。作洛惟逮。惟彼周成。同轨贡矢。亦既缵服。我业大起。桓桓休显。于古有韡。时廵于甸。軨轩式和。农人乐胥。荷耒而歌岐枝累穗离离君车承天之祉。厥瑞云征三眷比鳞异代而兴博仪可章于何不登殷中昭定。石闾之碑。岂伊不怀。究以正辞。大公乃建。昭前之为。匪惟克让。帝嘉茂勤。合郊配畤。灵盼纷熅。有肃其纪。贻我子孙。 

　　○武皇南廵赋（并序　顾开雍） 

　　武皇南廵赋 【 并序】 

　　顾开雍 
　　臣江国下士、草食　皇世、将及乎壮年矣、自以被服儒流、含达体义、方于古事、少契典馥、而生值无讳。猥为少贱。托意艾蒹。至于缘事陈列。发摅固陋。宣绍盛册。谏而无位。未能尽信。臣以是难之又臣涉道寡小胷气未平恒恐黭浅无所表见。退而悼惧。思网罗旧闻。考衷得失。撰次一家之书。而时月浅薄。当世之指。牵手所虑。又??山王???山王?桡败。不能专思。不得巳。如古恻隐之义。作歌讽谕。使闻者足以戒世又以臣怀文剌讥近似怨悱不得比数谊士之列甚者。以为通其狂惑。庶几深知之。臣之所不出也。因是博述圣典。作赋一篇。补史臣所阙。先是同郡臣孚远作宾远、臣子龙作东郊、故以敷畅威礼。扬答佑助。明兴以来。雅颂之朋。润色之事。厪覩二臣而巳。臣开壅不材、经术鲜少、亚步夸修、湛思　先朝纪载、以谓嗟乎正之季。何其覃迈也。自宗室不靖。南土流扇。跨蹑州邑者。以十数。毅皇帝戒六师。下江南。不顿一攵。罪人斯得。称灵威哉。皶命将成功若斯之速也。当是时。同律寒燠。经营旁午。阅十四月而始毕。然所过都会。輙有较乘。及至秩山川。享　宗庙。大礼略具。考之形势如彼。稽之度数如此。即未尝登衡参。浮湖湘有缺仪乎。要使执笔之臣。卤簿草创。号曰廵狩。不得炳焉与三代同风。以修文章。训后人。臣又伤之矣。夫穆王之御。周史纪其恤民。汉帝之游。相如终之节俭。先士盛藻。于伐烈。臣皇竦不敢蕴畜愤懑。谨昭叙懿雅。以附于二臣忠孝之指。其辞曰、 
　　皇帝十有四载。神服休佑。德茂存乎七世。次玄枵以执枢。宅箕文而列域。拔赋江荆。罗贡交广。四土覃格。书文威畅。八风佯溢。莫弗薄衍者焉。圣上安居浩大。谊不忘危。川蜀殄梗。畿南翦荄。建万乘于九塞临河西而履机朔风合毂。冬春旷规。关坂表逸。边图创思。进劳民之弘虑。陋盘游之细规崇逸替于拱挹博王道之将归故以帝辙未穷于南宙。王驷尚节乎西垂者矣。乃有天潢小水。体殚明德。剔离人道。天命不貊。右阻鄱阳。左引瓯徼。膺天斗之盛文托乘舆而称虩扬亡徒。召流客。犯星渚。跨大泽。訾廵游。号监国。山谷徒骇。霾土风愬。煻煻煨煨。镡镡簎簎。蹈???九支。荡潏淮洦。雾堙云区。三条迾?土???蹑鞺鞑于上流吹万里而一息遂乃荒忽锺龙。湛娱王气。黑鵧弗?心充。长鼍赑屃。容裔咽流。瀺灂卷目?必。凿沔池为门户。收陵澨而如辔。爰居靡宁。??了雷闻欭。伊天基之所始。何陵遽与盻睇。于是将吏怨毒。武人酡颜。兵革摡搤。击技漩澴。谟讨孙墨。几秘渊天。羽檄云兴于郡国。赤文星布。陻山而填谸。东呀澔溔而下穽。西纷络于沺??薨澒絧铦弦。值锋交衢。触輵并路。辟张法于捌格批伔。而不落一翾师臣忮懩以好杀恐焚林竭泽而震惊乎圜圆天子于是芒然改容振怀诸夏涤荡峻岨。平辑倾簸蹈大道于昭晰蠲士民之细罅壹长策以制海内。省风俗而寓考过将以述廵狩之旷仪遂经营隐赈而知外尔乃礼官出。儒臣兴。陈典蕴。穆神灵。敷古事。修图经。肆类上帝。展文　六陵。定国攸摄新宁是蒸。皇幸斋宫。生弁错星。革辂舒御璧琮流荧。旗骆辉素。六军阗辸。沈狸荐熂。疈辜繁登芬芳浃龡于雷雨六纛降牙于驷精天物响应而御坛。祗光肃融以照昤。较人方有事于玄驹。封吏巳设柢于广垶。至若岁执屠维。声中无射明庶洞辟三区静莫神兽禺禺羣景燡燡撞万石之滛竑立九斿之燂逖?身穴亏?招摇使金行旦角木乎总室诏位答阳。悬牙树奭。彤盖张叇。金盘承撠。彩舆炜鋈而载庭。罘罳覆竿而立帟。班行列于别殿。启承天以扬飁。中和通器以会材大乐当午而嘉怿。庐陛戴鹃以嘈囐。合戟?魄而骈???方?警跸治涂以削孰?石。卤簿上矗乎轸翼。千官序仗于奉天之阶卿少稽首乎东阙之棘。法轩雨??田起而神?。羽铃王?灵珑而效职翠华棼纷于丹螭凤幄邅佪而曳爓于宫女?戈若乃九门鎻钥。十营云翔。东辖蓟秋。北筑宣墙。机宜整暇。征师用刚。堂堂嶪嶪。保作回唐。雨师泛洒。丰隆扶骧周撩案衍胶轕低卬馺尘烦鹜酷烈苍茫飞帛蒙茸卷锷颓搪炀黋??刀而走陆离纷偨???市?其不可殚详其扈从。则征南荡寇。后军平虏。泾阳赞画。安边行部。金吾威明俞骑骋路三绕行宫前驱是播武库累息。蹇产幡蝫。其侍臣。则二辅膺密。司马执龚。鸿胪发音。大农和同承明奉简飞文蒙眬抑扬山川媺藻在中拾遗直指。左右熊熊衮衣傥朗谏草内浺其燕御则燕都明廓不操南音日帝明光芔然流晨鳞次行殿昭阳一人其奔走则提督联肩谒者辐??奏绣领缭绕旗较顿褒调凤眉格。鞴弓引彀名恊　国姓威本勋旧青龙蚴蟉。腾踔其右。??忽??忽??尊??尊睥睨驰骤。其军容。则朱火飞烂。握机争陆．钩陈伏芒。天棓沫镞。缮怒导其前。五旗覆其辐。鸣鸢梢其埃苍螭纡其歜。突城陴而为梁。卷翳雾而成幄。朝旖旎于天门。夕敦圉于坱麓太常党天以亏景华蚤屏星而剡服郅偈???佌参?豕尢彡?枝拘撙撙录录兰锜迭发绸缪泽约槎栉连比以为戚属箴缕縩繺攕???唲齵之却捭岩厂而擐崇巈如厂?非如虙不可支擘乃三十里而一宿尔乃划桑干。凿河门。雨工出。虬龙迿。御望舒。驱流雰浩哉乎斯桥之为状也偃蹇岝??号凭隆迭??辰天弇地岋桔桀轰辚俯仰洞越屈然以弅怅若天外漫若罗晨其窈窕也。闇蔼独猎。疑骀荡乎絪?。其庨豁也。类龙首峣阙。除风雨而挺华鷷。拨尔而坳怒。则猛共耽耽。据万石以瞵眴其奄伏也若卧其蜿綖也若申如背负重而飞。如突肩而暴鬬如帝降息壤而壹郁乎西北之垔其在下也。汹汹??儵??儵。漨漨磤磤。滮涆奫潫。???又?澓??回濦。淈浡猋悍。侧射吐亹潎洌穹埼挠汨晏日??跳沫腾拥。谽呀批礥。黄流奔属。磅礴昼咰昏。翯滈乎二邑之际。泛滥乎　京?之漘。发原乎浑流之口。注泻乎泱漭之邻。标砥柱于异态日月迁损而犹锯乎其龈遂乃驞駖石?堂石??。潚率纷沓。百神屏息。七萃齐??合。六辔在握。玉勒斯弽下临无地骄揭凌摄北顾天山南睠阊阖西倚太行东凭海涾据山河之险德。苞幽都之唐烈。役周玉使扶毂。并虞廵而襄軜。目不停瞬。足不及马?沓。挟策轻趫。骋带风飒振落??肃箾碾轹忽濌百马同服。纵体迅霅。号令无声。数里尘合绝磴骇作震子覆压石梁为之碛砾。波臣为之泺歙。流光儵爚。崇庳迭山?嶪。既下夷坦。威容克隆。天子遗佩乃河潀下大索之令。召济河之工。方舟蔽涛。连纲结艟。入冯夷之宅。伐鲛人之宫。攻琴高于层奥。摉河伯于遄渱。天吴静其不发。阳侯避而随浵霍绎穷涉弥十日其不见成功回輢夜鞅。晨舸继从苻信不至伊才人之守宫征金?金灰又?。推祫辂。遂葳蕤而南下于大东。于是疏镂启路。骕騻载騑。厂?垂蜺范阳。敦葆翠微。念阪阿之迈伐。握督亢之倭迟。探黄图于??貇纪。追云官之狥齐唶六相以鸿泰求崆峒而驾之鸣独鹿饮琉璃捬楼桑眺燕隑亦?目台陂阹范支左陈宫背平坡郊千里而一埛。揽诸侯之来禠。恢胎寥豁。沃野祈祈。神景耀原。肃雝安趋。尔其飞髾樊舆。蓏茏清苑。改驭保州。穷维蒲岸城雉高明土会殷灌枕奠天邑。填控稍甸。冀赵荡胷。燕代雷洊。二关当神州之眷滹沱包天府之衍大茂嵎峗于??干纲。落翮??迢??遰以屏翰。制六合为振古之藩篱视下则牢笼八都而澶曼于是乎神钲既彻。玉车?犬斯望。稽风筑宫。考都高阳臣卜其夜君明于堂华鐄夕具射覆行觞大礼易蕳。威仪未央。行庖皤皤。温酎瀼瀼。金石要玅。于羽徜徉。天露之所湛逸。洛矣之所翱翔。方牧陈辞以上寿。使者丰义而称觥。　帝曰汝苻。兹未死长。回遑若失。既醉且强。师无留处。国容有常。若其复道九河。顺绋漳渤。碣石故宫。东光旧室。海上迂恠之变。三齐游说之匹。亭亭云云。金捡玉历。泰山肃然。八九疏仡。洙泗龂龂儒生庢庢旷升中之欢康谢封禅之遥秩怀三古之谦圣。正秦汉之缪失瞩明堂而未融高烟阙陈乎太乙幨帷绝濡于扶桑。海僮不至于。望秩。恫搴裳之汰奓。节物力于安谧。则乃弭节任国抑斾须句。吊问灾生?月。解助吚嚘。小东方皇。收恤是捄平原千乘中都重丘正城以北聊摄姑尤高唐鄫子小邾及鄹捐除繁苛。释涤逋愁。下蠲租之明诏。勤发粟之轩輶。减县官之供亿。罢朝觐之驰马?丘。恫稼穑之既疡复其身而自我入鸠于是榜人齐一。楼船客挹铜墨千官端???山今?洲渚渚导会通之驶澜指河济之所聚偪峍浮籋其身万里剽疾刚厉。翕习决漇。崿变殊惣。混并丘陼。赈赡六合。弦荡方宇。沈澹怒立。凭陵鉏室?吾。滇??眄函辖。莫割其歫。晦冥异状。漻泪连拄。??药??药浕浕。焘□肆俣慌歘吞布地中而起岬岫??联猭。浥剥穷龉天丽神物形鲜常处赆幏技登于吴楚。茨京攒柯而系抳。将军负薪于栢冬。帑钱岁劳于赐玺纕侯尉而接咽喉襟暨朔而寄胸膂祲威矞敝于扬舲。滵瀄震迭于覃御是以蒸撼青兖。蕃庑徐扬。澄播淖溺。演括滉泱挂明帆于水区方艅皇于怆凉命壸涿于蛊族张水嬉以为康其为江也漏湍乍兴疾飗来王叛衍盘皭?口尢彡?聒偯下交淮泗。经常汶阳。溉注鲁域。濚逦豫邦。日月于是乎载蓲。朝景若乘于扶桑。限以金堤。筑以广唐混茫??公皿?蒕洑流??暠瀑时庵霭于其旁湄草则蒋菰披离蒹葭似桁藻茆竦体紫蒲盱目?行芊眠檀栾而未可成行水禽。则鳼鶄鸿鹄。鵕渠?鸟鹔鹴。候鹰整翮。鹙鹤止翔。鶢鶋骇革。鸥鹥避光鸬兹之属鷿鷉之良一生八九而莹膏可以铦铓蠙蚌甲乎绣趾。文翼和乎圆吭。寒燠禀为去来或别生呌啸而异啄同翔尔乃萧鼓鸣擢歌发淫鱼出江鸟没。环舸平。巨舰栝。舳舻同。艑艖蔚。舟?发艛戢。戙??渒拨。施九罭。下截杀。弥弘纲。接纤罬。倾重口?渊而张罗。纵机绪于丙穴。阴?莽??良以蔽霄隆?石隆?鼓射波而案拔。香饵剽泛以留泽伏钩纵横而莫越詹河索其绝能。任公逞于山?衡犗。文身裸民。淘河捇友混潮汐以为度揽鳞介之懯憋于是儇跃千名蹒跚万族蝄蜽逸景。螭夔廵顼。长鲸踊呷。修鲵脱搣。彩鳐羣飞。鲵鲶时垘亦有拥剑其利在腹泝洄浶浪。鲲鲕相续。鼋鼍鼊勾?黾应月舒朒吞艟吐源。噞川陷谷。瀎兮潏兮春秋漙化。而殄以罜丽是日也霆电大作曀宴雨?兼雨?韱山川紏结。惨黯田连。玄云扄昧。不周增酋?音。形容悲号。杳窱迷谷?甘砏汃腾沲熬波剌天魄日?规改貌。坟隰停瞑鱼?攵人下守得恠物焉赤飚照而如龙状碗碗以屡跹趫姿淋漓腥鳞攘??蹇。睅目火?霍火?属。丰瓜抒摲未角而耸火物焚炎桀敖料戾。缭绕回婘。镆铘伤其黑臆。疾筈中于目顉掸束乎虎落之界。矜触乎青霓之缳。黝雨?儵凝滞而不从。洪风?寿捣散而徐平絷寻丈以尺泽何异乎蠕臑而蜿蜒方夫岸头举柴楼船贡绩上绝遗岛下无挺鰿如山如河。骈衍百亿状膺图牒态淆斧戚西海亡禽。东谷落翼。釂飨吏士霜鲙荡涤奇味迭错。众怀醰醷情感于中拜手如??亟献以金钱恭荅饱醳一脔一毛如浆斯益观渔从容。此乐何极。于是三方铜虎之臣。六郡襟带之守。曹濮车贿之仪。江淮封积之輶治驰道于攸同平溪谷以牝牡百里荡直射阳为首占星往来。未明奔走。韎韐韦裳。芾舄先后。逦迤广原。徒躧寒阜贵贱义均文武并耦草仪靃靡之晨迎仗金斗之右清尘在前１。属辇在棷。琼钑道周。罕析其赳。鸣驺肃队。屏御羣丑安步郭门雍容纯绶舍领军之府上万年之寿舆海隅之总要。肆缜纷于行狩。尔乃戢舟邗上。观涛广陵气息坦灏周览重轻存隋帝之故苑。经吴王之旧城。执上册以绍古。追小雅于前厷。观夫封疆之内。邑里背望。鄽肆鳞起。货殖腾涌。丰訾贵待??游侠轻訬车服光侈巷马一色晏居竞厂?侈闾燕豪落阗噎门戺浮白无筭博骋妓技大贾富商娱乐而巳家矜盐池人薄宦仕封君之都。侯氏之煮。输传塞下。殷保国鄙声茂相党往来老死江都之埜。寔维杨州。琨瑶贡器。涤簜布抽。陆海隩宅。夷睪上区叆霼之所滋液芒黖之所龡求掎角江介之阴。絓拄天堑之??不。沧海支其巨□。湖淮压其上邮。江澨湱其户限。庐舒维其列游。畛畷交塍。阡陌兼?田矛木?。嘉种怀新。穱秬是侯平畴焕炳膏腴缪绸土深产肥气渥云浮溪衢湉潒。卉木??敷蘨。茂族蒨冈。繁英杂糅。夏晔冬荣。覼缕毗刘。于是仲冬之月。万物解节。黄宫权舆。玄冥收纳。刚虫抟击。寒?冱烈。羽毛氄温。封条芽结。日御北陆阴角解甲。天道用罚为仁。圣人殚诛戚????去?。大讲武以顺时。诏搜较而围合。柞木攻令。虞令待猎。泽衡下薮。弋罗上列营表修缀爟火燡接军候即部。正羡分帀殿甘泉以为司马亘蜀冈以为槛柙椓杙昆仑之轴期会九龙之陿邪界巨陂南践湖渫蒙盾选锋。交逵隘险者。盖数万而接。然后沛历天之罼。置竟埜之绁。走?毕梢星之巢。蹑穿泉之穴杜侧迒断通涉塞幸蹊窒窦土?聂燔茸蒙蹋坱陕人滛裔威偪慑鸟拦窟兽羂樾上凌侰下瞿恊地维振。扬尘合。九孔堵墙。六罕跕跕。于是乎玄弋启乘。重光承辰．四骐伋揭。金较倚釿。千轮涣轹。屯骑比桭大丙迭先飞廉以斌经平山之堂过七峰之门揉葱琼之田践兰唐之滨羡漫十百余里神光倏其萧条而獠猎乎青旻天子亲执路皷。乃下大绥。虎贲赫怒。中军委虒。擐冑之士。期门佽飞。羽林卫士。良家孤儿??搴弧指顾喑哑翂翍壳骑煟煌。獠徒轻妛。猿臂射疏。杸石蹲跠。徒手犷猤。露裼丑U龃齿抗目当猛而嘻跋扈长莽。骧佻幽涯。轘辕摧什。矛?殳殳拉期。牙机踢??伏。罿罻纲维。达脰决腹。中膘入夤。风毛阴沙。洒血涂蘼。逸趾触刃。冲羽?眔堕翳角距挫烂筋肌餹??弟倾卵殪殰精澌魄离曾朝暾未申而巳蹂躏十七八而有奇尔乃迁围徙陈。四面合攫。刦欹希间。亿弩齐铄。巨狿勍车?惠。甝?虎夂墨?踤??各。山麖投蓦。野犦暴觳熊罴倅声于破窟腰褭僵蹄于廫霩般首遗光踿踿跄跄而遽噱紭韄班文石钟音中乎东方之龣又有金题白额。玄钱徒角一轠双格三五薄索轶材骞武。穷斗?斵嚣躩。近之则歼。远之则缚。极敻摉遐。旁产拃擭。既乃开棚解韔。控弦释服。命处后发。选强饮镞乘轻飞下黄鹄追江鸿翻白鹤出宇宙坠莪蓼满羽覆空。红缯缭瞩日暮倦??凡??风厉乱逐遥原嵺愀石沐戚踖于是乎扬节而作。据虚冥之域。观大夫之戮力。陈步骑之轣辘。士还骤。马留躅。韩卢令。弱蘩菔下循草场有畧海谷臣曰神周余怒尚宓搜鹰犬于海陵望罗浮而下车?业搜三日夜山瘠水蹙麞兔妄离悉率以月?薄遂召垂乎西闉降集乎城曲偃息雷塘之阴游戏二十四桥之濮饮烽彻门。芳醴沐浴。康乐吹泳。歌颂齐遫。尔乃奏淮南进吴女适欢馆恣取与扬要绍之奇丽姱明风久齿龋。含南国之修态。盻悠玅之多绪体轻神虚清扬渊箸都绰约便姗灼举陋阿锡之髣髴。黭婵娟以朱履长歈徐兴短讴抑沮奋发异弄中堂注溇越楚同心燕荆别目微睇以眳藐迟君王而不语面?厌面?甫缤振觞筭无序天子于坐太息茫漠冲中无为命罢燕而擽敔焉将以陶闾阎而忭众会。究欲而睨容与。乃尔驾楼航于范光。设浮梁于胥浦。辟轩幌于石帆。采莓莓于横圃涉江丰融视师射渚布濩青山。蝉联液卤。名艘潗雧。鳞旌繟???。艗艏断潮。长风?戉旋儛缴朝宗而戢孴起复道于浪坞潜官翕流。横渎受部砰宕截击波盖履土锦缆横川危樯暧午飞翐决眦归鬐旁仵青雀抵洲。蟠蜿抱屿。导纚矶下。练组江峿。飔飗飗以铺洪。光暗昽而晓昈弗震弗业龙关之浒若夫成国典备。镇远恊营灵根神伟世本郭增顾高圣之镜历。窹天心以揽英刱六代之荒屯会八叶而蜚荣弘涂阶其卓荦。肆强干以维宁于焉御东华之掖。燎谨身之廷。昕司烜以霏微。礼九宾于闬闳排玉户以靓深列金铺而缀霙萧斧綷以下麾。朱干炜而飘英。隆厦整彧。南端中程。峭殿崇阙。丹题画梦。虎闱温室。左墄右平。高构层表。巍峩岭嵤抗中天以除火?参湿准阴阳以切觚棱禁徼乌栖重栾辰兴神明峙乎郁起悟瑶光与玉绳百僚虚巳．羣姓听聆。金蜩充墀。三揖载升。绚缋交棘。骈错门竮。冠通天之冠。垂纯朱之紞。仗东厢之刘。要干将之莹穆穆义殚皇皇礼成四五方属。率繇仪型。于是孝达天地敬动　山陵翠?承祀鸾縿纡清万国欢心。溥将彭彭。于赫哉。烛龙之神。钟山之纪。扶舆开右。规万■〈示冀〉而作閟。崭岩隐天。穷阜跨埭睎灵谷睋阳雉盘礴委积诙谲罔谛松栢桐梓。则菁葱拂磍。山?孝嵺稠竞擢本千常星河近而昼睇其埊有虎豹蛇龙。翚翟文章。神奇幽殢。后山之麋缘厓弥?马?否騃偏跛儃槅数十余岗淑灵庞笞。坤珍森丽。至其园堧润黩。金椎遏遾。直道中立。碣石双皙。铃镝跻乎中唐。欀栌廵乎荣陛玄宫黕黕　丰寝秘秘大雀踼袔矫兽跂锲丹榱枌橑漏溜决莅混太清以成形割窈冥而下目?祭铜泉百尺。亘基亢坠。环以阴祗荫以神霁椒萧蒙瀜百物降嗜夫然后宗祀上帝。配天尊　祖。歌大定之阕。晋平胡之舞。主七鬯于阼阶。陈力球于两序懋赤氏之朱光称元祀之禔祜俎豆莘莘以允思。磬筦以??以宗下。顾蒸尝与禴祠郁皇心于在户尔乃祫禘大报。　德皇醉止。墠址馈食。四庙筐篚仿周人之昭穆大合乐而盛秠东向曰　熙。南向惟　懿。欢娱孔明。　仁圣乐只。仪末静嘉。追养似嗣。卜福穰穰。万年孙子作肆夏于堂上。奏送神于门跱。槱燎炀坛。恭攀文梓。毕日逍遥。余歆封畤。及至土膏涣。农祥殷。太史上迎春之令。天田修三推之文。驭苍銮以保介。力耘耔于原??田戏巧杂作奇技竞斗?宾东门之阳峨峨绅绅士女姣服翘遥蹩薛?足过乎溱洧之滨臻屧秦淮。吚哑天津。渡桃叶之溪口巷长干之昏姻长幼齐出。卑尊未分婆娑谷旦雅郑口?昏口?昏大风起兮四民荒魂遂乃悬象魏以赐脯。嘉更始而维新。皇御奉先。康布大号将仗钺乎于越驱信臣而迅埽洪上讨之未加传露布于七道徒跣流离。系俘天庙革兹鸱音悯其洒削尔则不恭。渎我金叶。申章下理。衅鼓其惵导逆同辞陷党矜适元恶除破。用光太于下吏。而无滋芽茁。及彼徤酷虎士。枪???口午?毅臣。鹰扬靡跂。逞天威信谋纵角于残穴覩豨突之已頵天子伤其盛黩爰策勋乎守仁饮至如归。不劳而镇。厥维皇哉恇懮定处于强于理卧飤衽席怀憓即序迁义而踶跂农若畴以服稷。商垂橐而入訾。官中度以守纒。士敦书而说诗腜腜率土莫不笃渊奉法望风向德钦神器而迪伦彝乃至方岳引领五精悬嶷殊庆湛害随山日徽炽之所之佥曰上瑞着白。昭忧伟效。文武道喆。醰粹宅夷临幸高深所在和治尚老氏之深闭惧中外之构疑天子心恤焉不愉。阻群计。秉独是诏天下寒暑告变暴露师众此太劳苦非朕意命班军而还　都焉。于是　锡命耆老。脂军江漘。故少师臣一清负图册以进曰。陛下圣德神烁。隆虑震昭朞月而遥肃物几化拔英自天骫属惕息所以奉太尊。嗣逸业。靖王室。茂泰阶。其勤至矣加以匽薄土??奥冒犯轻清躬暴匆难亲为天下雠解举得于外福生于内自今有之陛下益复广道术。延典萟。修更化之路。访问贤圣。孳孳所寡。淳耀光发。揖让二灵。七教精通。三至备顺。誉驰月窟。谊腧日表四三六五岂难哉天子感其意为发后车以载之且夫。功用博者文必侈。蕴崇厚者加必长。登用玮验。开灿祥示。告备于天。上圣犹称道弗绝又况包并至道之要绝览?安之教经纬天地缉熙高明炜煌哉七十二君之烈不遐踪武而比嬴遂作颂曰 
　　□□天险。作镇诸夏八世九主光宅烈假夸视卓荦。接飨万里。保兹南土。爰洽祖妣南土芒芒率言用康土大风肥天物相望邦人弗靖。窃命纪纲颓我侯屏间我陶唐帝赫斯怒。有服其曜违爽家情龚行国道普天同心。皇旅慥慥。诰燀奕。吏无留诛。缵行禹服。昊天子予。不恐不竦。依其在　都。介以彭蠡。远及江楚。室庐允怀。咸截其所。帝悯三事。自冬徂暑我田污莱载数于羽猗与乘舆。祗震下国天符启陈河清诞告神武其乂。光景岳渎。皇哉皇哉。膺图戬谷。以莫不申昭猳纯嘏。用启我后人。 

　　○皇帝东郊赋（并序　陈子龙） 

　　皇帝东郊赋 【 并序】 

　　陈子龙 
　　旺帝在位之四载。庶绩昭登。明道重熙。符契假衍。丽古绝风。丁爱蕃祉。纷纶甚休。一年二年。既勅皇穹。用答地祗。至于三祀。厥崇孔繇。道晰礼备。岁在昭阳。叶洽日躔降娄以次。朝日于东郊。礼也。爰自肇古。迄于衰微。罔勿遵兹。或蔑厥德。而修礼乎大明三灵恧焉光辉不来援古纪闻可得而知也。明兴以来二百余年。礼乐亮章。　列圣丕承。修其常典。克勿废堕。皇帝嗣统。爰整颓纲。灭憝崇贤。挹嘉名。资英声。继歇功。张绝业昭晻之志交欢逖迩之气毕臻而合明朝光骏奔峩峩穆哉至德通旃永端离之仪廸辉采于后矣遵三代之嘉典。隆二祖之遗绪。用守国仪。以为岁事。裒诏来兹。岂必侈大乎登封宾神乘龙凭虚五帝乃餙明文哉荐绅先生之流。或着其义。或勤厥供。未遑丽于文辞。臣新从江南来　京师。值上方有祀事。臣少尝博览史籍。好称说秦汉间盛天子仪从。千乘万骑。如云如雷。雍汾阴之明典。上林五柞之燕盘。概可知巳。幸得瞻其宏丽。诚天下之壮观也。又雅慕司马相如扬雄之流。事显朝。被明诏。作为文章。致其讽谕。为盛事矣。臣之钝鲁。犹有意乎作者。夫德之休明。在位者献颂于朝。士庶讴歌于野皆古诗之义也何必石渠兰之上资其炳炜哉爰作东郊赋。其辞曰。 
　　粤若稽古帝。兄事太晖。甘泉汾葵。既享既祈。爰修六宗。天精是依。玄鸟司分。明庶扬旗。命野庐。檄封人。夷中逵。常灵辰。光期肃清。侍卫周陈。双列徼道。屯方警廵。日中悬盾?犬。鳞萃纷纶。墐户罢市。照耀城闉当九衢之肃肃矗紫宫之穹窿列火车以成师建牙旗之从风令叙和于蚩尤择钲人于霻霳戈矛连纲。栉比茸髳。甲文绵蛮。煌煌虫虫。列星布行。委宛随虹。植戟籓落。设铩悬弓。驿致礼器。千官倥忽。鸣金导旗。周道殷□。逞飞骑之爚爚。交旌节于并辔驰佽飞之僳狡策阉尹之骄禾?犀醴泉载而飞文王合供而饮翠出珍贡于馺娑置槱枝以钧驷龙旗奕具蝉嫣。鼎饎拥而赑屃。起嘈囐之里鼓。睨髵髟日思之狻帜。修矗道之冯冯。投胥靡之万篑夷沙尘之啮趾。削王?号王?牵而筑地。乃其既即虖玄景也。若絪缊叆叇而不可揣。靓长唐之广湪兮。蒙殷辚之逦迤。迭星陈而髣髴兮。恍??柴??虒之蜉蚁爟火陆离以佖路兮昭电火?属干营垒列缺吐光?舀以杨灼兮烧凌竞而羾乎角胔列九微之阴霞冲融兮。若朱鸟流火?蔺而散于蕚蘂。羣声駖石??砰宕而不哗兮。骉马?戊躨跜而同轨。露冷然下其寒卫士兮。凛兮潚率而殿屎。呼侣喤呷以麕至兮。咸骈坒泶??翏而徙倚。暗毂摩石駍隐靁行兮。夫何填填殷殷之不已也。连骑沛艾而流远声兮。若入邃??皂而未止也。眺远壁之映?光日业?流火?皂兮。杨旄头之榆扐纚纚尚太乙虚徐于神宫兮百神胶葛以备使夜莽莽而横修衢兮。映上宇之缥碧而绣绮灵淫裔而途匪?虍贝又韭?兮。离隐鳞而列天市于是天子乃起绛殿兮循斋房苍通天兮青圭璋曳飞皇兮登凤凰离东华兮出建章肃兮神开旭旭炜煌。沇溶林立。蚴蟉翱翔。览夫耿深夜之澹灭。引晓雾之清沧。灔鳞萃。霠曀鸟亢?鸟。骈胁隐葱茏以圪圪。騄耳腾冥衢而骧骧。迸烟焰以丰沛。纡阁道之低昂。布河汉之流澜式玄象之瀚汪导启明于震隅云蜿蝹而苍凉望三条之周道。塞虺??暐而孔将。命七萃以前驱。动繁星于玄霜。灯纤熠以流离。缀隋珠之修光。命烛龙以司炬。速幻人之妖吐竦长剑之葳蕤。秉轻吕而俣俣。朱干猥其森槮。系酆琅以万舞縼鸟旗而绛夜望羽葆以纡聚矢黄钺以奋节立玄弋而畅武戟橦以声激。下涧鳞之风雨。伟豹服之般文。晦冥蒙而失数。駴击毂之交驰。递龙趋之吁妩。□棡鼓以廵晓。绞金钲之铿鍧。??奏横吹之跱跖。衍筚篥之凄萦。总幢?以飚悠。植罕筚之峥嵘。列雀扇以舒尾杨麟旗而飞英。备五时之副车。传警跸于幄帡。乃其仪也祫辂华芝。灵??干垂菁。金根重牙闟戟四茎。缪龙立鸾。金鬃樊缨。伏虎升虬。画輖雕衡。按和铃之潺湲。听舒徐于鸾声。鹍翅炫侧龙首雄横蛙蟆轭绣牦牛纛擎珏?车车安弩皮轩棂兵法望舒以置辐。象星辰而绘旌。太仆奉引。常侍护辇帛斾纷轇貂蝉婉女?恋耸鹖冠之挥霍。逞蔺台之雄辩。虎夫介以目盱。熊渠驰而足茧。严遮迾以清路。戒五营之纵遣。驸天骥而齐于属飞黄之宛转。奏云和之雅声。载黄车之逸典。盛属辂之?臣?车??臣?车?。弭先驱乎郊墠。尔乃六羽既驾。五龙蜿蜒一人穆穆厥心塞渊玄端峩岐衮龙褊褼敬恭元祀致思上玄祗乎储精之神靓乎迎厘之专肃天容之恢深接明神以相宣。朗列钩陈。当阳历躔。灵主对越。享用洁蠲。尔其郊坛也。肃扫震地。广筑主宫。遐陌静坦。隆基翼崇。方壝平素。四涂青葱。翠幕高布。重帟密蒙。燎坛次乎圜丘。巍门矫其宛红玉宇辙辙而除土??金铺耀耀以舒昽台承云而偃凤栢紏枝而守熊拱贵神于四垂。依璇玑于正中。总流苏之春蕤。缀珊齐之杂红。奕禁幄以照野。延元精之丰融。其陈列乎重案也。则犊牢硕腯。黍稷馨香。滋普淖于九御。备礼味于五方。太乐设宫悬之器。良酝实玄水之浆。钟磬骈设。醍泛芬芳。牲榜孔明。牺樽谐常圭温栗以在席币日?昼灿而承筐鱼鱐出于丙穴。形盐贡于西凉。臡酰以火化芹芡采以水湘。舴上林之嘉实。簠三禺之精梁。甘饧糁食。禁中是藏。罍羃秩秩。鳞次神房。若乃帝用明禋。人神具备。属华?之东游。移羽林以雄莅。既案伍乎北军。复徙部于镇帅。五百三辅。诸侯毕至。壁垒星布于近郊。旌旓龙翰于畿遂始驰骤而云屯终错落而碁置缇衣林立于离宫。组练言?贵列于禁地。野的烁于金铠林厞见乎蜺帜疑外垣之拱极类尊峯之陪位奏警角以清涂。隔营屯而通燧。控绝隘以戒严。备非常而遥毖。于是执事有恪。左右平平。伯夷典礼女娲鼓弦。燧人调羹。巫咸降玄。百工静嘉。祝史安便。缤纷拥屏。鱼龙貂蝉。宰辅分献。勋庸授筵。太常导引。博士奉传具官从祀洽典备员。执金竦戟。常伯除毡外夷客使深目高颧髟?韱髽口?侏噰无肱比肩咸宾助祭门外用虔万国肃介百礼莫愆皇帝于是降玉辂之华炳。停犬次之幽莫。诣壝门而整容。执镇珪而?十贝绰。惟柷吾?欠之谐节兮。舞六成之符度。郁毛血其丰芬兮。离玉帛之凝皬。酌醴齐之和畅兮。歆玄瓒于云薄。恭楚楚其弥章兮。感神灵于严噩。既衷礼而有成兮。娱阳景之宛若。既昭夫道德之冥叶兮。依精荣之濩霍。恊辉炜而缉熙兮。怀淳光之允廓。乃向夫柴坛之术术兮。望燎位之爰京。发舓骇以回火兮。亦电缠而霞萦。币版纷以赫升兮。膟膋腥而荐诚。芗都梁与芎藭兮。绕琉璃而翍乎金茎混翠气于浮烟兮宛焦朋矫乎云軿讹飞廉之龙雀兮感若木之华英朱羲肹以合德兮。命三足乌而答之。仰跻景之逸骇兮。新浴乎旸谷之温湄。驾六龙而弭节兮。望芬茀而迟迟。耀八纮于方外兮。报皇享之既祗。闇瞢绝其蚀闭兮。亦不示夫祲镌。济玄畅之鸿祯兮。昭显庆于明仪。于是事毕礼平。舞散乐止。颁胙诸司。用受福祉。?皇帝和悦出乎郊坛之中览乎畛涂之轨。载阴载阳。乃疆乃理。日月畿郊。郁乎垒垒。山川间之。夷夏经纪皇乃惠眷立极思戢远迩属大采之懋典序民事于端祀陋珍符之私况绎仁育之弘美于是反驾城关。元戎启行麟麟班班以偈未央黄麾秉以先度。雀幢起而高扬五岳峙于小队北斗转而为梁吹龙笛于清昼。弹箜篌之眇长。瞻望东华。徘徊明光。百奉谒。拜手上觞。车旋轮兮马弛辔。将皇礼兮事既治。昭重光兮见王字。炯八荒兮恊神器。奕郅隆兮永后嗣。遂作颂曰。爰帝休命。钦兹玄幽郁义经天何明不求清坛肃然惠我崇丘云兮覆之神灵所休怀我王度惟君之来既虔乃事天门东开畴德之兴廸祥臻哉惟君之来龙螭以趋万乘靁行冥心天都却彼玉女而废秦巫秩秩孔嘉神人欢娱帝宅盛阳厥瑞与俱大雀黄龙扶拔驺虞惟君之归车徒魂魂克?元祉敬而不烦登朝告庙。奏假无言。百司庶尹。考政临轩。与神于烁。贻我子孙。 

　　几社壬申合稿卷之二 【 终】 

　　●几社壬申合稿卷之三 

　　华亭徐凤彩　陆庆曾　盛翼进仝选 

　　赋三 

　　◆赋三 

　　太湖赋（夏允彝） 
　　和汉武帝伤李夫人赋（宋存楠） 
　　和汉武帝伤李夫人赋（朱灏） 
　　采莲赋（陈子龙） 
　　采莲赋（朱灏） 
　　幽草赋（陈子龙） 
　　幽草赋（周立勋） 
　　幽草赋（夏允彝） 
　　幽草赋（彭宾） 
　　幽草赋（王元玄） 
　　幽草赋（宋存楠） 
　　蕉赋（朱灏） 
　　红梅花赋（陈子龙） 
　　海棠赋（周立勋） 
　　石菖蒲赋（徐孚远） 

　　○太湖赋（夏允彝） 

　　夏允彝 
　　惟阴阳之殊诞。浩泽写乎东南。浮大荒而濂滉。洄万派之漰瀺。会流宗以来朝。尽斯区乎沉涵。漷纮纽而潏势。溃维纪以澄潭。尔其为大也泡泡????页????页。绝倪冥至。潒潒扶?弓扶?弓。平天没渚。羣壑冯?水赴。荧浤滛裔。龓吴萦越。控涓弇巨。??胶??葛迃敻雷磕云呴搴长 风以啸波倒星辰其下丽流滮滮其日澒。杳莫滥乎其澨际。固巳?娄?丸青草。盆盎明圣。宫亭非俪。云梦失竞。其西北则百渎星涌。江流霆輷。洚??隶??隶其缟接。互追躟而经白鹤横翔五云溢濪莲花朋烂珥练绳绳孟津平原长广泓澄又若谢分南北。蠡檀西东。九溪三过。慈导梁从。赤城黄土西湛东写。咸??????而灉灉。输荆鬲而汇厥中。其西南则天目之派戾轮激轴潄野涤荒或??蛇??蟺之潦潏。或腾暴之涛泷。险潭渤其阴余。不?氵孨月?其阳紫碧滂??费菱荻翩扬龙湖凤渚郜浦皋塘邸阁罨画梅玉流香青姥容裔碧浪沧凉泛乎泱莽之滨穿乎洲淤之乡濙濙洸洸。不可得而殚列。咸指苕霅而??腾骧。迄乎斯隅。湛湛乎。滈滈乎呷呀沦瀎。而靡羡溢乎其疆。于是修淀巨泖。连溶祽濑。申浦笠泽。瀖??蚕濥湃。百川疏流。输之溟澥。??猜浰延迤。湠漫靅叆触山飞沫连云布霭浥激嵯崩。濞旋坤骇。若乃若丹宣气。飚厉发风?胃。隆颓蹙坠。浇澓硉揬。巍巾?啬四断鲲龙郁勿翔翮堕。穹丘汨。遥天湿。高树没。荡潏??蛰泽摇岫相立?羊。日轮漂礚。地纬折裂禺强暴沸于瀛寞感冲摐之雄声乃回辔而东瞩惊壮势之匉訇谓余其将伯仲醴流溅而永酲又若雰收霿霁。素娥游空。波濚濚其沸汨。光泫泫而涟瀜。上下潾涌。煜靡定瞛。潭沲练合。长鉴晶渱。滉莫测其所届。徒澹淡于蒙鸿。若乃阳乌照彩。遥山吐状。嵾嵯崛崎。浮乎沧漭。崇?攅天。崴碨俯仰。其闳漷也。三万六千。其涵潗也。七十余二。则有缥渺之峯。天亏日蔽上疑?肉嵓而荡胸下摇臲而绝倪揽三吴其几席。郁连天其苍槸其。远势之周络。则夷山??修山?反。绮寮层峦。巍邕?来合沓而非日月之能廵诣。厥名林屋。是有俏蒨千重精兰十八。洵密蕺而鳞次。又若石公崴嵬?衣。龙头崭山?加。金铎雷隐。渚渡琼涩。殆神灵之所镵煹不可得而究既又有莫厘之山。崒崨山?欹嵚。跨东以踦踞若巨鳌卭首而遐寻诞霃攸而幽蟉。爰扈蔚之连岑。照乎彩栭藻樬之带壑而冠峯。烂乎其朱荣紫茎覆重。岗而依青灊。若灵源翠峰之戢孴。繇百阶而瞩大包。髣髴与桃华之坞。消夏之湾。互萦带而袵襟其支则有灵鼋偃蹇元龟赑屃禹期之琮璧流熿二椒之戈鋋息??心阴山晻暧其玄霠叶岭披离而春蘙孤鹜束咮而高栖骇。马峾沦而益驶。又有长沙横漫。厥泽冲垓。茆与苎兮丛薆。望夫君兮渺涯。于菟驯兮藜莱昌。刀贝七兮臆丘崖。矜双贡之若翼。既巨垂而幼拱。何二雷之参商。乃方霁而斯霾。又若三峯五石。玉柱金庭。双山?几遥屹。长疃浮青。若管若矢。??弱振篮惊猫鼪同穴。琴杵交嵤。石蛇吞象者八九。谢姑窈窕而清英。首奚癞兮耳奚历。牛饮传兮鼍鼓轰。爰峙三山。亦崇二岳。白浮前殿。牌穹大喾乌南北而齐翼竹大小而丛箬陶朱氏所垂缗于比矗而峭削。或问津而济余。绍王舍其弥确。斯皆峤岩崭崭。山?冥崿岳岳明神之奥区自浩??胶而????敻而瞰之蟺蜒其獝矞?羽兮若羣龙之翔附于天也俯而棘贝见?之。千峦万崿若矛剑攒列骈森而流爚是产璇枢之精衣丹液充厥种十一。轶驾区中。黄柑绿橙。橼芬逆风巨杏若掌枇杷空中杨梅绣壑来禽绮豅玄光十号楔荆三种银杏百仞。覆谷排嵩。涂林均硕。南居埒秾。绶华缃核。干??撩繁荣照霞霅日蒙隰缘崆又若木癹累而千章。卉萧蔘而米?率组。珍植璘豳其丛生。葩华甤骫而掩浦。灌林茐薉。琳琅布扈于是瓌禽诞兽栖戢其间不可得而咸谱鹿?幵鹿?衣鹿?大。神虪黠虦。獑胡魋豕?死。劺獜厥?刀狚。貜父狖蜼。豸??貆徼嬎。阙泄麂猱。渡巉越岸。穿蔽芔芾。悬舟??壑涧。良?鸟鷱鴶鷨。背灶鳸鷃。卢休鷶危?鸟鷡眇?鸟斥鴳鹗雍?鸟渠?鸟。飞女城旦。伯赵戴纴。伏翼鳱鴡翠膺藻臆多??眇翕??殳分?羽尖?羽鸣嘑嘤吟莫辨又若元?兔驯林屋。迄鲜东敖。雉守胥峰。羕靡西篡又幽灵之所鬲别非人力之能羁圂尔乃怒潏之所磢??闯。盘??闇之所淈错。靡嵔不泐。延崕毕崿。则有莹于珪璋。变干抵觳虎踞龙拏虬飞凤攫碞洞嵌空。谽谺峭蟠礐重??夔单栈耳?绵络?石焱舛?礧煜霍。郁霩劫却。雾欱雷歕云封癣驳蜂房籕篆錾凿矩矱霮雨?对嵺杳。幻诞靡度是以梁王之苑樊川之园万金悬媾千夫竞攑憰??象崔?戈嶭轮囷便嬛层峦曲嶂含云畜烟稠岩譠敻独峤孤骞昆崘三重二肴九阪曾蔑足以方焉于是巨侩国贾。飞舸编艛。?僪怪遴女??媾。践惊波。蹈儵漻。穿遥裔。穷紧覆骈田弸荟所臻踊骤荡镠钣铣狼月?荒夜齅珊瑚玻瓈璐瑭琼流?玉琜瓄玫瑰砗磲镣镏之属罔不颿颿??戊??戊逢?火涌而辐辏又有没人渔子饭鱼家水罟罾窠罩桹矠笱箄。铁湛纟?耳浮芜流沪止灸肤沉渊舴艋连舣竹戞镞射药酲靡悔漂蜚烟布涸智殚技□??索凭悀鸣鼓聚市则有鰋鮂鳢鲩鱼?唐鳀鯩鲢。鯣?鱼束贝?鲌巨鮥王鳣。凝白若脂。镕银液鱻。若刀若镞。神鱼?幼鸿鰬文鳐。翔夜强鰴激漩虎泅鹿幽豂荒眩钩致而出同众合筌。又有柔甲之解若被文犀脍俆而逝如饵灵仙或骈节而鋋尾。或锦理而縠班。瀌瀌喁沫。雴雴唌口?閕腮震谷流睐晃渊丛贯璨错喷藻涟潺颤连伾兮骨专车鳞吞艘兮鬣剌天类奥府之闳怪非罽??杏之所求焉若乃圜涯帀壤。沟塍绮纷。膴膴平??夂祟?。灓膏??朿贝?津。龙尾桔槔。恒升玉衡。轮水激逆。溵溵潾潾。灌注原隰漂畛溢??田。液成浓膄不雨恒醇殊茎恊穗旅糓嘉虋青芊赤穬缤纷隐弅畆值一金顷充百囷斯■〈宀禹〉内之奇沃异江?而河濒乃有夸奢之豪訬逸之客练嘉辰荡沈惄扬轻舟?霝驾巍舶楼舡凌云。鵧首驱或?虫。锦帆飘曳。飞轮击樴蹑珠佩琼士女晢素绨锦?。縩缯缛织银口黄耳交几重席燃脂烹玉。殽旅盈积。鼓瑟吹竽。流觞飞白。幼眇之音。肉抵之戏。奕射壶博。丽儛闲谑咸指湖滨而络绎于时晴云解驳。五两彻吟。平波纤縠。泓秀华深。芰荷曼彩。蘩藻纷棽芬芳晻蔼而连渚秀荣灼烁而揜浔冯启幌。魄摇心。回棹穹窿之侧。停温圌之阴。升犹桃稫?火。乌钵云沉。隮天平而拭鉴。睋胥口而壮唫拂香山之遗馥拾夷光之堕簪尔乃圅苞¤敻。薮逋臧亡植竿杨颿盗弄搀抢雨?儵??闪??冘踔上下翱翔封豕窫窳千百跳踉昱忽靡踪其所之徒闻壮泷之漎漎于是蕳专诸之裔缮下濑之良弯落月冶干将较鹅鹳飞艂艭凌惊颲骤鸿汒鹰瞵鹗睨螭矫龙鴹飞矢回涛长呼裂冈贾其余怒犹能踦熊罴而肉虎豹何有黑山之逋魄潢池之怒螳既波清而涛晏永沛沛而洋洋彼高人之乐饥恣汗漫其尚羊或寻盟于遂初或藏弓于鸟尽挟少娃于灵查侣鼋鼍而永遁眩波光之淼潏。坐盘石之石?因石?因。日斜云黛。夜敻风澄。凌波长啸。拂石鸣琴游鱼唼集鲛人起听俄而洀??涛澒洞。惘慌漩濙欲穷混而鼓枻惧荡夤而汨纮是以方壶圆峤之逸侣蓬莱方丈之僊灵时乘风以遥集感漫羡以遐征然徒传江?丹??峭之变态罔辨五湖之肇名霅荆韭滆。连淞混冥。贡莫游胥。弥渺浮菱自剖浑而判气长沌而沦瀛故震泽具区怖洪猛而殊号咸池五车混泱漭于瀛溟 

　　○和汉武帝伤李夫人赋（宋存楠） 

　　宋存楠 
　　诣飞琼于睿虚兮。俄卑栖于人间。离玉阶而下征兮。立徘徊以迁延顾明河以照影兮。抚摘籍而私怜。乐大真之寡累兮。伊情想之能牵。甫毓灵于蟪窟兮。矢２呲日之何年。吐幽岩之芳葩兮。扬白玉之紫烟。石含誉以流膏兮珠郁采而孤妍兹静女之未字兮。丰婉娈之秀颜。吹芗泽于尘外兮。出弱质于衣前。照火齐于夜城兮。杂木难于琅玕。???双眉之连卷兮。渥朱唇之凝丹。郁灼灼之蕣华兮。纫盈盈之頳兰。具才好之寡俦兮。惕阃态之谁珍。拂青丝于角髻兮。将游泳乎芳春。何骨肉之疎逖兮。日承恩于至尊。徼微薄以奉侍兮。擅末伎之绝伦。岂无心而清讴兮。摹绝世之佳人。帝太息以思慕兮。嘉善诱之循循。念生贵而称贱兮。惟其言而是遵。讶九天之謇修兮。并荷遽而逡廵。抚衾裯而忍别兮。撰河汉之灵辰。飘越香之掩掩兮。繁淑气于苍鳞虽中情之信芳兮虞高高之难陈闻入宫其尤妒兮。怯妃嫔之??。处瀇瀁而自矢兮。托微心于秋旻。振回光于绛绡兮。历八街之凝氛。中眷眷以屡顾兮。振隆隆之车音。少焉拥騑騑之珠旗。登譻譻之雕辇。迟逶迤之复道。障嵯峨之宫殿。曾岁月之未除。历繁华之迁变。环佩乍鸣。仪容渐显。云霞澄鲜花月宛转千门吐其光景一人当其靡艳何修短之合度兮亶女?间妖而悠雍。既孊密而详妡兮。荡芳蔼于阆风。状窈窕而难明兮。搴若木之芙蓉。帝心怡其淑丽兮。叶和鸣之雝雝。忘玉鸡与仓鹒兮。夷细鸟于蠛蠓。尔乃荡木兰之枻檝。采芳洲之杜若。羁连爱之牵缀击烽火之秀削浴蟾蜍之光润兢趋良于严柝。撤鱼龙之秘戏。讨温柔之极乐。舍乎椒风。启其鹤钥。任洞房之幽丽。恣周阁之盘薄。隐隐沉沉。纷纷莫莫招凤鹄于涂修既雌雄之求索拂双蛾以麟须愁相思之花蕚。鳷鹊比翼以延览。琪树拂枝而交扶系朝云于在御耗大风于悲歌。张九光兮鱼日?旨练。倚桂柱兮南金涂。湿室则羽怅沉冥。凉殿则?山嵯峨。珊瑚之钩倒挂。水晶之簟横拖激颓波于湘楚摘春丝于女萝发妍唱于房露。骋逸足于纤阿。愁丝竹之幻眇。奚明光之虚无。若夫邀筹海屋。拂镜天边。金床珀枕之属。蛟褥象席之县。覩博山之发日。非忘忧而忿蠲。矫游尤兮长袖。下舞翼兮鹍弦。意怳怳而若忆。形仙仙以坐迁。贡翠黛于遐甸。倾明珠于内传。君王指顾而同辇。平阳慰劳于加餐。竭一身之宠幸。迅循环之转旋。爱麟胶而易续。势壁仞而鲜攀。何期细雨零兮芳尘灭大夫流兮团扇闲。怨椂运之奇薄兮。曳环履之差迟。肠一夕而九翻兮。中绵惋而罔持。惧容华之朝损兮。屈万乘而临之。惕燕惰之难承兮。独蒙被而致词。继转乡而欷歔兮。矫贞白之难欺。望九原以阻怅兮。识魂魄之谁司。意沈烦而不理兮。扬乱绝之棼丝。属绘事之髣髴兮。揽茹蕙之漫漫焚惊精于聚窟兮赍怀梦于琼田风离合于八荒兮意萧修而蒶欢摇太液之孤条兮诣弱水之潺湲睇甘泉以震悼兮。恣燕雀之盘桓。闲守宫于飞蜕兮。冷金茎于玉盘。拟大招而不返兮。倚阊阖而殷勤。起九疑之望台兮。泪文竹而未湮。萎长春之代谢兮。墓红翠而氛氲照蚕燕之千双兮谓夜台其无邻极反侧之??敝惘兮。动端信之少君。于焉嘉殽既陈。旨酒既列甜?菰米。青田黑蕨。进涂阴之含枝。发?谷之瓜瓞。燃芳似之灯。烧荃靡之屑。扬和玉之玲珑。荐沼沚之芳洁。非覩而常惊。但牵情而若掇。弃反魂之死灰。痛飞鳞之在?日刃留?。星灿列以成行。乌孤翔而求偶失广厦之灵步怅空帏之莫守。悲委艳于山阿。悠收欢于苑囿。访桂??山徽?于银台兮。徒长夜之悠悠。将笙簧于女蜗兮。依坎坎于??空篌。庵紫茸之云气兮。动杂尘之翻忧。夫人欲来未来兮。肃轻飙之飕飗。忽冉冉其遥降兮。啼痕敛而将收服故衣而独身兮道碧玉之搔头还幄坐而筡步兮聊须臾以同游总鸾凤使先驱兮。曷不徜徉乎九州岛。疑天门其难叩兮。渺长路之阻修。恻幼孤之鲜慧兮。德兄弟之封侯。诚广仁而施惠兮。又默默而奚求。悼幽明之殊理兮。安能于此乎淹留。帝延伫而曾萦兮。爰作赋以抒忧。值良辰而羁怀兮。恒感遇以悲秋。乱曰有美一人。清扬婉兮。持此贱躯。登宸汉兮。美丽自然。莫与京兮。帝为成之。梦熊罴兮。瑶桂销霣。天何常兮。柔曼倾意。难终歇兮。偏何跚跚。宁渺茫兮。佩之管弦。垂万春兮。 

　　○和汉武帝伤李夫人赋（朱灏） 

　　前题 

　　朱灏 
　　凭飗风?忽以走影兮。息綷纟?蔡而消声。假叆霼以隐红兮。断蜺闲乎鵁鶄。蛾月蹙而破环兮。兆?雚无药以驻生要月?百神而荐罗兮下离鸾于夜城寒蟾咽其永漏兮。飒啼眼之未晴。远山裚而春空兮。御幽郁以填瀛。游霄雿而不滓兮。托瑶姬以为侦。露泪尚收铜盘兮。金无贮而失晶垂冥帘而却觌兮幌蜀帐之孤明舞善能回花落兮。难桃岁之再頳感窈气以成秋兮愁轮没于汉盈尘燕巳乏传青兮。续梦丝以长萦。别云衫而倏复兮。掩羲辔以不征。隔笑语于清明兮。奚城国之能倾。寻湘娥而寴南兮。恃西母以为婴。神女贻钗畴属兮。驾龙媒而难迎。溟兮易晨。茫兮临奫。黤黪滞魂。思程沓廵。偶惝友荒。忧封靡尘。乱曰泪化琼瑰。窹盈怀兮。河源可穷。悲安涯兮。胷车九转。鲜止方兮。旸谷息马。遽昏黄兮。红兰当谢。空交枝兮南塘莲缕牵罗漪兮苍精亡色。蓐收残兮望台烟埋梦雨干兮韶华落镇玉堂泬漻兮。瑶席失左。雾鬟谁侨兮。轻容丧容。镜水不波兮。意蒂中断。漫思萝兮。 

　　○采莲赋（陈子龙） 

　　陈子龙 
　　余植性单幽悬怀清丽。芳心偶触。怃然万端。若夫秣陵晓湖。横塘夜岸。见清扬之玉举。受芬烈之风贻虽渥态闲情畅歌绰舞未足方其澹荡破此孤贞。矣江萧短制。本远风谣。子安放辞。难娱情性观其托岂非近累若云玄艳我无多焉遂作赋曰。夫何朱夏之明廓兮。纷峩云之日?黾清。渺回溪而逸志兮。怀淡风之洁轻。轶娟娟其浅濑兮。滥游波而赴平。横江?之宛延兮。睠披扶之遥英。含澄寒于阴沼兮。介青涯以及情。迢平川之滛寥兮苇蒲错而相似袭要佋杂芳兮。曰曾滋予香芷。中翘翘此酷卉兮。昡冷烟以自喜。嗟清都之绮姿兮。分沙澜以播美。颉玄版之灵文兮。嘉玉帐之芬旨。植水芝于澧浦兮。固贞容而温理。发渺沔以浮光兮。矫徽文以擅轨。蹇狄芬而越泽兮。杳不知其焉始其为状也。匹溢华若。的皪滥姝。莹莹遹遹。烱烱蘓蘓。丽不蹈淫。傲不绝愉。文章则旅。修姱若殊。顄淡容与。矜婥勃都初露呈景绪风发肤密间骈体。疎濯应图彼影泛泛与水欢娱列女?雽妆之峩峩兮。牵朝旭以?黛。晰翘红之曼靡兮。侧缟纤以为妃。扬缛彩于野汀兮。悼朱颜之向背浸苕玉于紫澜兮态滟滟而静对时翻飞以畅美兮。疑色授而避回。接芳心于遥夕兮。愿绸缪以解佩惕幽芳之难于兮怀涓涓而宛在属予情之善蛊兮愿弄姿而远载于是命静婉。肴丽娟。理文楫。开尽船。挂绮席。杨清川。众香缜纷。罗袖给嬛。荡舟约约。凭桡仚仚。并进回逐嫳屑蹁蹮。讙鱼怒蜂不可究宣当骇猋之回激。折玉潭以周旋。时联掉以出入。或多获而弃捐极伤心之直埭鬬湖光于远天进青翰之悠纡兮。亦奄薄于丛次涤澹鲜于澄烟兮。缬逸华之遗媚。感隈隩之凉飔兮。揽幽妍以自视。拭丰殷而耿耿御明嬧以咏。思冲寂漻之翠水兮拆紫萍之迟迟。碍卉?夂丝而胶盩兮。垂腕而濡渍。惊鸳鸯于兰桡兮。歇属玉之娇睡。堕明珰于潇湘兮。既杂荐之以江蓠玩玄纹之萦藻兮香纷然而乱之触芳苓之凝珠兮。若浥露于三。廵玉鳞之翳景兮。豋清冷之灵龟。试搴茎以斜眄兮。抚修闲而若私既攀折之非余情兮恐迟暮之见遗心解泰其焉欲兮。倾丹葩以善持。涣弱叶以半散兮。会瓌纤而淡嬉。慕碧疎之窈窕兮。帖芳沐以相支。睇承影之竦英兮隔游伴而蔽亏。掩巧巧笑于异浔兮花容容而不知。昵堕粉于褕??曳兮怜中馨之未安并丰颜以流眄兮窈柔心之骨寒薄言采于明澨兮。散偨池之极丹。惟绀房之玉赋兮。苞重袭于琅玕。累珠封其历历兮。把青瑟之胜兰。薏莹皎以秾润兮剖瑶肌之难干。齿流香而屑液兮。眇斯芳于夕餐彼辛苦之内含兮閟厥愁而惠中感连娟之碧心兮。情郁塞以善通寄伤心于莲子兮从芙蓉之荡风惊飞袣之牵剌兮。湿罗衣而脱红。断素藕而切云兮。沉淑质之玲珑。扬游丝而被远兮。曾欵欵于予衷。投馝馞以覆怀兮。矜盛年以联缔。剪鲛绡而韫的兮。包相思以淫滞。鼓夕掉于北津兮隐轻歌而暗逝。溅纤阿之宵影兮愬修蛾之容裔引清雾于虚无兮发菡萏之余丽。想昆流之仙姬兮。经天崖而小甜?心信忘情而寡累兮当娇嬺以如蜕顾彼美之倚留兮。极幽欢于静慧情荒而罢采兮削秋风以长闭乱曰横五湖兮扬沧浪。涉紫波兮情内伤。副田田兮路阻长。思美人兮不可量。去何采兮低光。归何喝兮未央乐何极兮无方怨何深兮秋霜 

　　○采莲赋（朱灏） 

　　前题 

　　朱灏 
　　泽陂张艳兮。时坠华裳。青?搴浅兮。空雕绀妆锦溪静客兮夜睡金房碧簪鸭头兮霞染郎当燃若龙烛兮。菩鉴苍茫。琼英坠粉兮。赩翕缄缃。徙倚凌波兮。湖目分乡。低光俯瞷兮。拥幕中央。当飙解语兮。中可传觞。凤翼昼临兮。满浦辉章。潆洄鸳桨兮。艕女随扬。鹢首饮红兮。晖荡火浪。的砾乱钿兮。頳颊相望。交影加罗兮。渡色成行。露贻红泪兮。暗湿明珰烟縠蒙脸兮心许其旁复渚传照兮。肥翠围眶。刻舟入铓兮香不画疆烨彼昆冈兮玉人有光炳此丹穴兮。朱颜孔阳。鲜芬行远兮。游治赍装。锦蒂合钏兮。绿珠相将。水縺连袂兮。伴结嬉鸯。池镜合顾兮。同心偕长。倾城乏笑兮。藉姝发粲。纤柯系丝兮绸缪芳澜辉雾敛袖兮。藕并玉腕开卷为期兮众姿若旦榴裙迎瓣兮。?阴设幔。婀娜苒弱兮。绮成娃馆。蜂妒羣采兮。翠鸟怯翰。鱼喁浮媚兮。醉馨酡乱共转水带兮彤虹流岸紫屏舞彩兮。浸潭花盥。钗光夺蕚兮。骈舒粉汗。烨貌电发兮。如云合畔。仙子鬬餙兮。集葩待散。芙蓉为媒兮。褰濡不惮。衿溅丹髓兮。月作白观。瑶魂离丛兮。娇蝶为饯。荇藻空席兮。芬氲犹恋。浮友弃泽兮。尚依丽眷。朝容夕谢兮。的薏未变。载芳容与兮持叶障面。乃为歌曰。朱靥和粉融倾人色授风顾影拂水镜香。怜中自通。波面不可测。同归无恼红。尔既为君子。妾心愿守童。 

　　○幽草赋（陈子龙） 

　　陈子龙 
　　冯山麓兮。望芊芊之北邙。春风荡兮。绵渺而碧伤。悲柔新兮萦心肠。怨悄悄兮流娟芳。于是紫玉山池。韩凭台墓。相思溪水。合欢茔树棠梨艳风蕙兰啼露发乱黛之丽凉。刷浅缃之幽素。学纤润于修眉。鬬轻扬于翠羽枝分理玉之光根展殉香之路泼水碧以逝愁。染云蓝而煎?女虍??想其细雨初戢。落月半明。狐拜星隐。鬼泣灯横踏荒冢之冶魅伴黄土之幻情缉衣花而佩冷飞裙蝶而神轻莫不断魂沉叶。集感遥英。吊凄凄之芳死。淫漠漠之意倾。至若漳水荒台。骊山废殿。浥温泉以丰滋。膏红粉而葱倩。歇雄姿兮青芜。闭玉颜兮绿罥。当艳阳兮昼放。恣登临兮怀恋没文砌而藏蜂触绮窓而巢燕。拨玄丛之化衣。拾翠围之遗细。伤故国兮荒莽深。追歌舞兮空睇眄。又若小院春闭。莺闺晚思感秀条之闲静揽连心之依垂落流苏而萦带。堕小鬟而腻枝。当其蔓连妆。合色剌锦帷。鹦鹉空啄。蝴蝶频移。注清眸之别妇。留飘裾之怨姬。至如巫雨通巴湘烟压楚萝密披人。莎深窜鼠。望蒙郁于羁□沉黝囚于恨侣。洗清潭之紫茎。蔽奇香而不处。火煜煜以焚如。巫僛僛而祀女。点碧血兮江?。乱凉魂兮幽渚。更有柳郊新织。兰泽初蕤。茁嫩暖而迎日。枝柔和而漾丝。嚼鸳鸯于沙芷。拂翡翠于香蓠。妖童荡乐。游女下骑。竞习芙蓉之句。相传芍药之诗。河水滟滟。岸草离离。灞浐赠别。江汉相思。感此凄恻。令人忘遗。何我情之诞愁。遇小物而斯滞。生死齐忧悲欢同赘惟兹夭之荣菀。任往来于年岁。胡触绪而纷纭尽虚无之妍慧是以放志天适。解情冥契。啜华三山之间。采芝五岳之际。值荆圃而未芟。经瑶田而不甜?心庶几忘情之士涤我伤心之蔽者乎 

　　○幽草赋（周立勋） 

　　前题 

　　周立勋 
　　辞严霜之淡淡兮。春风向而多姿。散广除之妍媚兮。结高楼之怨思。夕萋萋其留景兮。朝异色而杨熙。何轻柔摇缀而无定兮。情欵欵以欲羁。拂花先艳。入水双滋。垂英芳伫。漾态烟披。嗟乘气以回新兮数华实而下之静女牵帷以流眄兮。步迟迟而如附。承举止之婉约兮。滑纤腰而不怒。回腻绿于袿徽兮。羞丁香之微吐。娇莺下而无兮。雉疑翳而失措绾青门之别路兮上铜台之愁墓连颓秀而匪根兮。长堤漫漫而成护。朝暾鉴而犹润兮。泫昨宵之清露。荡游子于天末兮。泣佳人于日暮。燕飞飞而不乱兮。乍涟漪之我溯。夫何桃与李之分冶兮柳摇摇而愿淫闘绮窓之明妆兮。纷香合之浓阴。傲予以当春兮。弃予于遐深。舒夕光而低耀兮。隔宿莽而难任。托明月于千里兮。夜迢递而一临。艾莫修而必服兮。兰善佩而徒馨。荐蘅芷之芬郁兮。越江?而见寻。通微诚于揭车兮。干幽人之素吟。繁花接叶而骋丽兮。众芳谓其可钦疾风怀妒而难持兮夫何伤乎予心 

　　○幽草赋（夏允彝） 

　　前题 

　　夏允彝 
　　夫何兹冉之闲蒨兮。怀静好之修婵。越繁华之滛灼兮。敦修姱以永鲜。悼宿莽之不治兮。练娟娟以绵缘。气纤纤其靡迤兮。志怀远而未宣。疑藓绿而娴舞兮。方苔青而叶褼褼。寓闲庭而闲若兮。非薙氏之所能燀。覩其葳蕤摇演。蓊蘙翩翾。抽条连秀。结丛留烟。摇曳拂幌。差互萦涟。掩抑习媚要眇躭玄胡偠佋之娄态兮。信靖澹之益妍。绪风扬而结英堕。狂飚号兮劲节隳。方旖妮其相羊兮。翠姌姌而纷披。杂苍黄之文缬兮间浓薄以自持既潜栖之不拔兮。展衰飒而不危。?雨??临?木临?木其未节兮。亦何植而靡悲。顾蔚葱而弥邵兮。沐兰汤以莹肌。温晏晏其淫鬻兮。垂垂荏冉以闲姿。若乃初日欲照。百卉分红淹沦漠泊。凄隐溟蒙。承炎不热。内藻斯融又若残霞洗晕。孤月晶空。纡徐涤览。栠栠瀜瀜。冷青涵澈。袅婉玲珑。尔乃秋鸿疏引。寒乌聚飞。高干颜皱华荣势微独含滋而未散履寒道而益菲王孙怨兮未歇。户牖秘兮声希。覩兹卉之沉郁。弥凄心兮长欷。又有冶容拾翠。杂紫参朱。明当拂地。香蔼蒙涂。映此青青色。澹荡绮罗襦。湔羣秾之溷浊。乐芊眠之静愉。至于幽人闲阁。厉贞节欢。刈酣葩而不尚。惟植蕙而滋兰。恻恻清琀。户?邕户?邕盘桓。信渺逸之余契兮。独外物之鲜于。彼飞蓬兮飘飘时远举兮云中高高之未极兮。知流堕之曷终。感盈丈之靡茅兮。非焚乂之所慈。虽葵槿之微荣。惧揽撷之犹施。何兹卉之阴阴兮。雍寒砌而恒僖。亮润露之靡逸兮。坚幽栖兮俟时。 

　　○幽草赋（彭宾） 

　　前题 

　　彭宾 
　　涉兰?之微径。吊宿莽于岑阴。不选芳以自纵。羗横纷而莫禁叠青霞兮散玉除。分愁黛兮冐寒浔。织如罗兮不可帷。颜楚楚兮上予襟。若夫黼帐香暖。银阁蘪生。晓露洗花碧滋漾晴。蔓闲楹兮素趾没。拂长袖兮动嬛盈。缬流黄兮不可学。坠明珰兮无声惊。绿绮缕以遥思。怜柔娟而空横。尔其桂殿鎻兮鸯瓦冷长门闭兮金铺尘。听车马声兮雷殷殷。悲辇路兮芜蓁蓁。回风薄其霍靡兮。桃李辞而不亲。何芳馨之在怀兮。蹙纤条而翠颦。乃有食松餐桂之子。探穴登崖之客。穷异岭之碕礒。观奇英之罗积。江妃采而不尽。麋鹿衔而相寻。偓佺种而未食。山鬼披而夜吟。联缘层巅兮苍发蒙茸。披覆石泉兮环佩空音。乃有离离放臣。悠悠江潭顾杜蘅而不去。眷荪荃而怨含。目旖旎兮缤纷。愬鷤鵱兮何堪。玉若吴宫燕去梁园菟走苜蓿徒荒。金苔不有。托弱茎之披离写流蘓之飞褼。振微翘之清扬。绘□舞之芳妍。蠋绣隐兮雉锦覆。蟪蛄吟兮萤夜照。想绮罗兮在遥碧悲高台兮凉暮烟。况复松楸茂兮骐麟僵。蝌蚪蚀兮虬龙伤颂声寝兮断碣枯古欢寂兮丘陇长苍荒荒兮罥幽亭。野鼯鬬兮凄以霜。玉尘绝兮不可飞。抱孤根兮惨不扬。重为歌曰。荡摇波兮春生缛。有美一人兮廓处独霖淫下兮不予沐。扬芳馨兮未敢卜。意嶙峋兮岩之屋石虽落兮玉以碌。渺渺兮将安从。拾瑶草兮日盈掬。 

　　○幽草赋（王元玄） 

　　前题 

　　王元玄 
　　金塘昼扄。华池夕阴花飞到地春来槯心若乃阿房涨腻之隈。铜台望陵之垝。绿怨绵绵。青愁靡靡。香非怀梦。曾堕玉环。色异返魂。久辞珠屣。浓铺辇道。宫车之碾未期。暗藉长门。佳人之拾难俟。于斯时也。则有鸟啄泥而破碧。鹿舐露而伤茵。蝶迷荒而沈翼。鬼恋寂而生磷。烟新雾老。春肉秋尘。果孰吊而孰庆。均敛魄于无垠。又若骊山暮雨。浐水熏风。虞兮殉楚之墓。明妃辞汉之宫。沉凄起黛。叠怨生红。托泪表质。揽颦为丛。玉杯倾侧。花下芜菘。石碣离欹。祠前旨虉。于斯时也。则有游人载酒而犹还。壮士行歌而如惄。暾光凝紫而闻香。涧水呈蓝而映荻。丽魂悼而出游。神女踏芳而来吊。又如河名无定。地近长杨莎封马鬣苔卧沉鎗名王战没之径。将军僵仆之旁。莫不霜前如练。雨后成缃。于斯时也。则有影入深闺。根图云阁。李陵车下之泥。犹闻叹愕。贰师冢边之叶。尚殢幽啼。巳焉哉。九秋鶗鴂。三月莺鹂。花飞漠漠。日暗萋萋。朝茁温壤。夕萎寒坚。冷纤姿而不盼。委娟之如遗。是以逵情之贤释迷之士。遗澹流华。蠲落羁累。均等兰茅。夷一槱芷。虽金谷之与秋邙。又奚泽而奚滓。 

　　○幽草赋（宋存楠） 

　　前题 

　　宋存楠 
　　念时序之徂征兮兢容与乎同人覩羣物之相命兮爰瞻眺于芳辰伤寸草之逢辜兮。傍九衢而横陈。资骛驽之刍束兮。辗车轮之红尘。禀大造之殊薄兮。诚失所于托根。惟幽草之芊绵兮。傍石发而鬖髿。吐自然之佳叶兮。挺葳蕤之弱芽卷密蒙以秀出兮乐情性之无哗辞原陌之骈连兮。去玉阶之骄奢。于是兰芬桂馥。招栖岩谷。小榭深径。托荫松竹。挹露斯之湛湛。振轻飙之肃肃。始纤折以垂首。久悠扬而注目。意婀娜以倚徙。势蒙茸而重复。或踞或卧。乍仰乍沉写三春之艳景怀九秋之远心全贞精兮无用。迟名胜兮稽寻。腾隐媚兮眉目。标遥映兮衣襟。甫洛雨兮弄玉。旋晃日兮浮金。尔乃萋萋苒苒。文茵成绘。莫莫烟烟。荒庭树斾。惊笼罩兮围幕。疑缥缃兮书带。效潇湘兮失班。比兔丝兮寡系。对萱草兮忘忧。倚天门兮解劳。盈毳毛兮一掬。剪碧缕兮千条。避薙氏之汤火。锡嘉号于琼瑶。宜小羽之习习。蔽鸣虫之喓喓。类其姝之善好。状羽客之飘飘。若夫烛龙衔照。明月满怀。匪角材而骋妙。何窥帘而触阶。伊怒生之易止。怜孑处兮孰谐。至或池塘入梦。合欢并茎。形欲藏而忽显。种非异而难名。染涓涓之蝶粉。翻采采之蜂笙。藉丽娥兮密鬪。罣飞丝兮落英。侵朱履兮凝怨。捻皓腕兮多情。歌曰王孙归兮邈云程。膏泽谁施兮兹草生。空庭一色兮蘼芜青。鶗鴂先啼兮劳心惊。 

　　○蕉赋（朱灏） 

　　朱灏 
　　卷舒为质色巳成天重荫眷瞩。秋风弃捐。张轻縠之净缕。依青气以袭鲜。翻红轮而失次闻怒雷以欲前若乃霄澄金井。云砌王栏。吟虫组素。明星出肝。花命罹薄。草信失欢。扶疎徐起。高擎挹寒。泛虚戞嫩。声湿体漫。扇摇翠柄。丝织绿纨。其托踪也。赤岩成林。高栖清倚。摽识也。美人命名。甘露为子。寄貌也桃李同图。滕六写似。媒用也。骞势事书。挥洒代纸至如肓牵烟萦晓。啼露成行。荡纹有顷。内虚其房掩月若袖曳?为裳栽阴作骨。披夕迎猖拔青玉立破碧罗伤影凉石镜。光拂郎当。及乎小雨沐裾。迷雾卷席幽庇绀妆。丛新粉额。掩虹拖赩。罥光消白伫踯情台。迭折思襞。时而藉绣地。娇朱帘。封孤院。瞑华檐。窈郁失其昼觉。凄压宜于夕淹。愁霜华之增肃。阻羲辔以不炎。层纡合而空帔。舞参差之绮醉。蝉消燥于幽宫。苔借荣于冷位。于是隐菡蓞之绛火。笼葡萄之碧纱。翩回落照。衬映重霞。遮不汗之锦茵。藏未深之鹿梦银海荡姿丹山掩洞惭束馨之蕙带。骄浸?之荷衣迷烛树于无艳欺桐孙之不肥领石气以自植。截霁容以作围。苍精为之染汁。蓐收寄其欷譩。瓣续落而善化。子参生而知机中无坚以易长卷似心以悟归 

　　○红梅花赋（陈子龙） 

　　陈子龙 
　　若夫霁瓣分英?纹解画。冻魄初还。春娇骤邂。踏文砌而破月。望瑶林而吸瀣扣蕤蕤之翠俦。逗殷殷之芳派。扑嫩霞而渍粉。攀雄虫?帝而缠肌琢轻红于玫瑰衔小的于臙脂窄连心以春护隈丽魂以烟持纷白晓于剪玉。嫣朱施而弄姿。丹绣户之纤腕。照碧窓之怨眉。低微酣以衬苔。潋奇汗于溅露。分蓉脂而添香。闭玉妆以殉素。注蘂黄于绛唇。垂丝蓝于琼树。蕚绿失仙。同心起妒瘦火齐之叶叶耀海绡于暮暮月分裙而绯衣水为茵而红步拽睡娃之绮袖。浮戏鸳之堕羽。冶月魅于昏黄鬬素娥于清雾尔乃岭头木介。驿路霜飞。腻文违暖。香酥脱肥。软红绵于寿雪。借赩鉴于斜晖。泣通体之骨艳。望温泉而透馡乃若日下深闺。春慵小殿。蝶侣昼盘。莺妃晚衒。俯亭亭以腮丽。袅娟娟以体颤。隔翠幕而招人。贮红楼而疑燕湘娥梦里。夜引绛仙。陇客魂归。早逢妖媛玉鳞零藉种是丹鱼素手缠绵缕挑红线尽栽茅搜。或传蘓氏之园。畧捣蟾蜍。又变寿阳之钿。愿点染于春罗。裁舞衣之婉女?恋。巳矣哉小蓝柔绿自然亲巧割倡桃一半春谁怜红粉歇风雨伴幽人 

　　○海棠赋（周立勋） 

　　周立勋 
　　佳气流英。妍姿颤质。平野初迷。层轩晚翠。摇枝散暖。低茎发媚。愁浅紫之未盈娇弱红于难费入明镜而窥妆。照曲池兮委繸。妖姬罢舞而不前。靓女通情而犹惴织烟绪之微酣乱云纹而莫治露将重以辞春风乍惊而出睡款意无拘柔肌自懿。缀洛浦之遗钿。袭吴宫之芳谥。吐半艳其欲怜。学憨淫而如喟。荡予心以目成纷妖态而谁次若乃深闺去侣。稪障含寒严条解佩澹月飞澜荐香云之柔腻。拾霞缬而为欢。似美人之愁暮。颓朱碧之珊珊。掩绛绡之奇丽。丹女下而乘鸾怯仙佩之摇风。透酣脂而薄汗。开珠房以垂秀浣泥海而终干映麟帘而连绣。倒龙木于灵坛衔火光留滴脂浓徙百缕常霏千条乍委翠翘浮纟?畏皓腕破橤小鸟啄而余穗细蝉入而凝裾招艳魂于荃蘼。分缛影于芙蕖。裁?谷而染幔。颊微晕以善舒缭绕其待倚。体终日而倦如。类乘垣而羞语。彷褰绮而学梳。乃有轻盈帝子。绰约修娥。抚弦命意起而为歌。歌曰袖翘翘兮丹露涓。照明月兮金灯然愁无绪兮心不整缓衣带兮缚丽娟又从而歌曰。叠鸾纱之烂烂兮。落朱粉之离离拭水藻之流光兮截文繻而为襹亶佳人之芳泽兮香荧荧而覆帷 

　　○石菖蒲赋（徐孚远） 

　　徐孚远 
　　若夫小绿匀丛弱香细耦泚根浅沚变节池浏冐石濑以支持。簿寒沙以菹纫。被丹崖以紫茎。复深潭而天韭。于是冬洲结风。草晖未通。乱叶辞膏含本冲浺挺清都而不举阴滋以在中覆末密隐。兼蔓连戎。或倚族而既庭。或承飔而巳蹖。乍将扶以孤之。旋相战乎滨葓。虽晻蔼其异态。必降精以自空。尔乃青青水中。猎猎塘??几。晓芊殢侵。晚回旖旎薤翻庭而别名荪在圃而同白?蒍生泉始涓。星旦初哆。农人流连于兹晨。田父得意而如市。晒日气之丽溪占阳节之见以彼如绝涧深石?宫。崇岗逸路。木末青霞。石函绯露枝无人而独华跗饮霙而吐素神光昭烂非烟非雾并千岁之藏脂匪还丹而谁遇则有嵩丘道士九嶷山人恐天地之既老目日月以纳新朝游青要之丘。暮宿太室之门。一寸九节．霍靡氤氲采英怀中飘飖其蒑是以柔带大出。娟艽薱谸。与独摇而感逝。比耕沙以系怜方结恨于盱瞑怅吞声以谁平蒲台乍空董泽将眠岂芜城之支离。曾束水之潺湲。急迟暮乎飉风?戾托昌阳以引年其歌曰。春鸟至兮伤心碧。哀江南兮续魂魄。弄白日兮清池伐水草兮为我席岂若尧厨郁奥。文酰纵横济圣功于百卉益民聪以尚婴欢夜鲜倡优之舞明堂和雅颂之朋友冠环之告咎丰廵狩之光形表瑞华之炜晔体玉衡之降精者 

　　几社壬申合稿卷之三 【 终】 

　　●几社壬申合稿卷之三 

　　华亭杜骐征　徐凤彩　盛翼进仝选 

　　赋四 
　　骚 

　　◆赋四 

　　垂丝海棠赋（陈子龙） 
　　垂丝海棠赋（夏允彝） 
　　垂丝海棠赋（顾开雍） 
　　垂丝海棠赋（王元玄） 
　　纨扇赋（朱灏） 
　　蝶赋（朱灏） 
　　蚊赋（陈子龙） 
　　蚊赋（朱灏） 
　　诘蚊赋（李雯） 

　　○垂丝海棠赋（陈子龙） 

　　陈子龙 
　　发晓帘以选春。触澹欢于微眴冯小栏以垂手背初酣而障面约暖魂而扣红。俯琼肌之秘倦。倒懒妆其投怀。湿妖情以低颤引轻容于雾文护柔心以双缠鎻烟架而扶醒吐温酥以徐卷梦清粉之娟娟。委凝朱之弗弗。学照靥而临波。荐软肢以斜眄浴薇露而迎风擘莲苏而总綪漾游丝于皎月。袅飞鬟于碧烟。蔈明眸之静淫。倚花肩而密绵。剪毵绒于蛮锦。挂萝屏之绛仙。系娇夜之情睡。荡芳思而尚牵。拟幼眇之欢初。徉含羞以自怜掩媚姿而神抑破痕于晓眠妩弱性之愁秀拾丽影之弃妍飔紫梢以向夕。解幽贞而露儇。偎丁香以乱罥裁霞縠而染蝉堕月姊之半铢。织江妾之鬖卷。殢劳宠以腰欹。逗亸身而弄弦。颓帐舞之璎珞。拖鸾骑之珊鞭。绰?肤以娇晕。冉柔菲之纤褼。若乃晴刷山眉。风翻娃袣。蘂线钩抛。花容波??裔扇蜂翼而零斜抱蛾髯而曳星宫绕瑰之都。鲛室分娋之第。则有玉女开愁。瑶姬通慧。伴滟滟之慵颜。带婓婓之堕髻。对薄醉于绮疏。揉曼情于鞶悦点蟾汁而莹脂挑獭髓而修嫕襞幽纹以联罗。撮丹缕之孱系。至于春虚玫戺。雨涨玑帘。褪粉朱而魅散。沉的紫而魄黏。断婳絩以留碧。烂明缃而割纤短红葬其媚媚大垂废其掺掺啼伤掩帐。冶革空奁。堆陈英而悼蠹。僵去艳而流雨?韱。乱悲人之萦窄。折思妇之柔尖。秾华绝兮难续慨色命兮不兼余有意兮天姝。命余邮兮飞廉。恐迟暮兮齐轨。睇仙途兮云幨渺何接兮梦迀抱奇根兮厌?心厌?心 

　　○垂丝海棠赋（夏允彝） 

　　前题 

　　夏允彝 
　　有名葩之新艳。托瑶海而擢枝。疑红酥之凝滳。学霞绡以抽丝。剪大桃而缛碎。琢芙蓉而细垂。开千房而罗薄。圆万颗而珠甤。于时薇帐晨开。缃帘昼卷芳茵翠深石钱紫浅映宝粟于朝幌叠琼鳞于砌碝念秀枝之绀柔。惜娟体之盈愞。弱颜畏见春风面。面向玉阶逗微线。海绢遥拂动纤容。紫燕轻捐觉红颤。楚妃束素不胜衣延。娱怯举游飘扇。赵女飞仙裙带?。旋怀缠蔓露羞狷匀光晃日泣红疑雨丹爵梦灯蛟妾织缕低覆羊车斜牵凤股蒲桃少酦。琼玖嬛舞。罗衫薄兮香酥寒。云鬟重兮瑶钿俯乃有石闺仙子。甲帐宫娥。戏垂檀袖。笑绾春萝。振幡铃而摇蕋。弄芳丝而浩歌。歌曰、丽娟十四玉肤软。明离曲帐贮妖娈。黄金步摇不自持。薄倚瑚珊息芳喘。又歌曰、智琼来是紫皇宫。结得葳蕤珠万丛。不向朝阳妒肥婢。直宜天上值青童。姿再冉而宜。约晕魂魂而半朣。落粉销白。披霞滞红杏烟轻绕。蝶扇炊融。敛修□兮香自语。缬醉眼兮娇欲通重。为乱曰、公嬛浓睡暖云止。轻洗臙脂頳玉玼停停帖妥倚琱栏笼罩香泥怜月姊 

　　○垂丝海棠赋（顾开雍） 

　　前题 

　　顾开雍 
　　扬游红于荡景。泛袅袅以娇麾。蹛柔娟以弛带。摇轻皑而翦肌。纷索若其罥玳。绾丹旒而挂髟?思晓酲笼以冲线琼魂旖而斜羁射珊瑚于底纹。沉逋霞以拖绥。曈昽沃而改缕葳蕤低而妍縻。于是围烟缭绕。绮霏蒙撩。河女坠黄。璇霓下絩。樵华英以吐縠。编沾雨?资而绵缈。掷风蹄而不来。鬬踞颜以为旐。颤醉笑而婓婓。婵轻盈乎回敽湿赩路以纡长捻薄晕而夭绍则有尘静绛台云虚月来浮妖吊雪寝痕络玫偎纱帷之盘卷。艳赤罗之缨頧冉金虫而系钓围?梯而钩媒繁星悬条以抛冷。银堆漏绳以殢顋。闭卧姿而娋门。妆婹马?衣而带猜鬖宠缬以抵雾栽零影以堕苔至如杨柳楼前。梨花院里薇怅颓兰。鸾愁踏紫细雨回梦于寒环真珠拖纹于浦水隈酣脂而缀眉。碎髟?左鬌以当戺。漾银箭而依阑。逗的烁以罗蕊。风?旋硗硗其蹙胰。啼頳泪以凝髓。怅楚宫之?嫣。垂秦帘而卷橤。遂乃步瑶榭。鸣飞鬟。破迭结跃女媊。翻珞璎于晚袖。拂扬旟于亸肩。散危儛以列行。送逶紽而体蜒。敛融光以沓脱。攒反态而连缠。蹇却倚以揜纽。前舒晃而惊缏。状容与其翩姗。机工十二而屡迁。张锦幄以曾帟。扑脸蕝以度眠时则檀牙停魄彤雯改色金茎玉液之晨海上月明之客飞羽千锺磓星斗白映火凤而匀朱歇梁尘而罢婳烂宵瀼以醅江。弋残昏以为裼。末累累而卑蟉纤孱孱其垂革。凉泣薄以夜忧。发凌湑而不织燕佳倦靥以褪粉。卫须欹倾以怠。襞香兰笑而肪横。断天丝于一尺乱曰、美人起兮伤心碧。屏障死兮青钱生。年花多兮南国暮绰约老兮春怦怦。又曰、春怦怦兮黄金台。纷盛貌兮声鼓哀。绿怨晓兮丘垄出。海荡荡兮香娟来。 

　　○垂丝海棠赋（王元玄） 

　　前题 

　　王元玄 

　　披晓林之惠光兮。舞弱沼之红蜕撮小英之丽轻兮。分妍心之互缀。承偃柯而无力兮。迭青枝之毳毳狎奇骄而未恣兮。整羞情之犹閟。蹙紫纹之澹柔兮。缬绀条之婉嬺。芳稺欲属而弥矜兮。新慷将醒而不逮。菲菲晚晕而流琲兮。泛泛和烟而失暳。风将成而颤肌兮。春未辞而腰赘。舒薄腕之摇摇兮。染茜颜之棣棣。俓沉娟媚其待怜兮。持新姣而妒脆酣小寒其不羁兮坠雨丝而薄瘗怳娟质于予心兮。萦冶魂于空际怅表艳其晚名兮妃春风而莫俪 

　　○纨扇赋（朱灏） 

　　朱灏 
　　避炎轮而张罗组孀纟?蚤而成月不因热以合欢。能遮声以度阙。餙七宝之赩颜凝九光之凉骨。展霭梦于无凭。挽花魂于欲殁萤火扑而不温蝇墨酒而弄忽开金虫之埃网拂镂鸟之香奁飘霜蜕于暑国出蛾纹于火缣御炎帝以设障。邀风伯以解粘。易举轻体之燕。难袪长翳之蟾。虚蒙面而成薄。光舒发而含纤顾蝉翼之留形傲龙皮之须水丝扬舞以乘鸾。素空挥以却雉。招飞光于凌台。袭今飙于故匦。伴霓屏而杨酣。通银户而去滓。破卷碧之雾缯。日?夬函潭之星髓。空縠狎以莫逆。蜀帐荐以相吹偕白羽而刷晓漾紫绢而分漪鹅絮罥以霏雪。蝶彩粘以结褵。歌成珠而串质。色比玉而笼姿。怯晃规之初引胜新钩之小窥闭断烬于萦关。起沉水于袅路迭?情之绣尘逢恼红之膏雨逐华影而团悲弃。粉泥而凉妒。掩露脸之泪滋醒山眉之睡足三秋薄于改暄九春命于未暮玉衣献而出匣。素环隔而鸣凰。乱倚靡之艹鬓。入向夕之烟盲。麝晕染而昏影。眸水含而隐浪。镜同心以持照。靥融色以映妆。膸络纬之织缟。辞粉蠹之篆黄。 

　　○蝶赋（朱灏） 

　　朱灏 
　　倚青户以滋族。迁凤车而相羊。早去来于馨国。时取次乎瑶房曳花婢之长裾餙风女之小妆顾粉洞而容瘦上上绿天而影凉迟暮出为小草羣栖署作含香乃若辞荷拂衣。幸柳入幕。狼籍金钿。应置丘壑浴碧留今梦绯忆昨撮幽丽之空囊。弄丝萝之罥素。尝闻幻质吹成于剪楮。黄白罗致为金璜。偶寄生乎橘弟时市色于槐兄或返魂而好色或托体以牵情。假黄罗而来集。缘朱火以长生。乘长飙而挂席。闪金电以垂睛。于是扑昏乱暖。空光夕黏。轻秾骄重。猜狎玉帘飒依淡缀姿洒廉纤体寒朱怨。蒙失琼檐波印两两窓许三三薄情不近乎纨扇。遮愁屡匿于屏风。雨不出为高隐。染多变成幻工。卉敝延之改服。蜂怒不与栖雄。递金鹊之枭信。拂碧凤之尘梦晓幌怜其肌怯罨翠藉其意通夙气感芳。倾入妍授传照轻容化身杳绣独眷晚晴作迷清昼间友竹而贻粉从女树以乞脂绛轮重而露湿。白袿薄而雪欺。吸若太真解渴。飘同飞燕轻驰。能窃香而不寿。如涂珀而非医。度紫绢兮态善。逐鹅絮兮春随。入县可居。退坞堪保冢出青魂妆逢红恼尊前鬬身。画中造缟素娃荐新黄娥就老舞绕缯衣。艹出文藁。增无声之艳谱。缀偶落之瓣华。巫季解其杂佩。海妃乱诸宝珈。缬善赝而疑致。颜未衰而不遐添晕有迷离之月抛网有薄醉之霞傲天孙之乞巧类烟客之无家翩欲仙而蜕羽点可学之丹砂偕彩云于易散。杂锦霖而非賖。却内如惊误入。序色各巳有差。 

　　○蚊赋（陈子龙） 

　　陈子龙 
　　何琐虫之翾??羽。纷营禳于薄暮。本丑德于丹鷏。混嘉名于素鹭。乘炎后之方骄。逞夜光之未吐。殷丰草而宵遨。循沮湿以冥聚。经闲房之閴寥。栖阴壁之下基避术术之广除据窕窕之濞帷时出声以警寐每投暗而营肌嗟粟腹之易适何血国之无涯分虺首以呈毒。像蝎身而趋嗜。害均??黾而憎翼。秽如蝇而善閟。垂曲脚以昭文。秉长喙而利剌。潜绮幄以戢身疑温炎之依媚惟腥浓之是求。混妍山?虫而不避虽毕命于嘬肤亦既饱而无愧信极贪之所营。鲜祸福之足忌。系曰。朱陵所育。宿莽曼兮。蜎化靡野冐羽翰兮其母为鸟。罪曷逭兮。果破是?羽是?羽。曷弗断兮连墙充阁不得弹兮诫曰。南国卑湿。啮民张兮。乘人之昏女勿忘兮母曰在远即女房兮君子向明莫予殃兮重曰宵虫密迩。必扫驱兮。翻飞不杀惨剥肤兮命彼仙鼠。掠奥桴兮。丹良耀光。享苇苻兮。蝇虎旁袭。蟏蛸臾兮戟手燎烟。悉焚俘朽錑彼素娥。秋霜濡兮殄此凶族永欢娱兮 

　　○蚊赋（朱灏） 

　　前题 

　　朱灏 
　　物好阴中。蟁工其觜羣君瞀村聚族卑垒利栝秋毫。毒偏流骫。恣游八区。雷怒成喜。昧性恋昏。肉食甘鄙。乘隙营微。闻鸡舞起。焦暝为巢。鷏母育子天驹避锋空鲛挫髓因热繁徒。力唶不齿。醒彼睡乡。畏此烟视自奋猥形嫉人内美火攻有萤。设障凭纸。行刺轻生。撼山勿揣。避拂骄扬投荒昼徙嗜匪尚肤声讵佞耳风伯逐处。两师荐翊。潜踪踰闼。探侦裸裎饥不择味附和为轰艳绮躭睫。纨月示惊。偕蜂怀剌与蝇同盟铦逾螳斧合若蚁兵幸逃网国。旋困罗城。翕助气听。神视其盲。咒空恶吻。格鬬流頳。窜从舞袖。善窃膏贞。隐身藉草。花命被创飞挟利匕师征水乡危在弹指掌作北邙暗促眉鬬因肌为粮依遂反噬饱尚未扬无舌飞言连饮恨血游戏云台。江浦别孽。密污银屏。金蝉误啮。故悔葛寒。晨肆夕餮投止轻容。临幌咨别。开讴恼公。口剑逢吷内藏祸机当食而灭不怜细腰。闻香蹩??薛。酿熟闯酣。帷空望觖。耀薄灯光。轹鸯梦折。蜀帐不留。嫣红弃绝虽死芳色犹形哮劣生禀泉贪。驱趋为蔑。既惭蛛默。且媿蠹延。锦衾暴御。箴懒使迁。红镜甫敛。尔预登筵。厚仇书客。閧争逐膻。祝融助虐。蓐收卷威。迷天密地。翼扇破围依炎谋饫会见凉希 

　　○诘蚊赋（李雯） 

　　李雯 

　　青帝何虐。乃肇汝形。炎帝何怒。乃繁汝生水则育兮集则陆。蝱为弟兮晜则蝇汝德何洁兮字曰白复何才兮文其名何蜕草根兮。而升彼华楹。身何昼伏兮。目何夜明孰制厥象???木?倯橎浪孰削厥肩仄八便褼孰徤厥翼。而??羽是?羽不力。锐头利入。夫何以不螫何甘口咀咀而不佞厥肤自尾遡膂。不敌于黍。厥腹易盈。何饕彼腥糈。汝之有徒不让肌。巨掌一试脱者飞既不相告何为群呼入吾帏汝耳何听又好属夫桓汝鼻何知闻人思飧所营何利乃夕市吾门何勤口填体。而终身不悟。颠首喋血。畏垒是筑。厥覆在前。何曾不以欷。并投身祝。爰有曼肤。膏膻所都。何急欲肆求。得枯腊以朝饱。楚罗越葛。实藏孔腴。何苍莽之野。啮蓬藜之父牛马无掌汝何压焉环尾掷足不得甜?心焉??减漀淫溃。酰鸡所营何胁肩骈指。而交躭酣之。四隅之内。湫濒都有既足餍餐口而何谋人自羞雕轩绣幙。横行历入。奚爱积块之阿。而阻幽自集。维疉畾?瓦维缾。维溷维沟。维菰维??旦。何萃入萃出。不恒厥庐。曷为乘暗袭昏。而大肆厥喙何雷霆之在躬对束楚而创骁异树何生。鷏母安止。孰吐沫拆皮。又逢此子焦螟作巢何所持崆峒神视何所稽何??建遄骚讹而琐蠉以孳。鲛人惊声。维其何威。何圣人之德。仅得卫彼天驹。贞姿何仇。暴筯以奢又忍彼孝子。唶吮厥肤。何霸主施日?叟而??费礼长嘘。腹厥仙鼠。目何不化。何轻容使儇蹶云台而翔下。纤肢妖声剌何深。爰先下体夫何勤。晦暮阴雨党何森。丹良翼击。夫何听厥斟吾诉彼蟁以不臧孰枯风振箨中干不僵 

　　◆骚 

　　众薆（陈子龙） 
　　众薆（李雯） 
　　众薆（周立勋） 
　　讼魃（陈子龙） 
　　讼魃（朱灏） 
　　讼魃（周立勋） 
　　闵奄（陈子龙） 
　　哀谢（周立勋） 
　　天问（李雯） 
　　反招隐（顾开雍） 
　　初服（顾开雍） 

　　○众薆（陈子龙） 

　　众薆 【 骚云何琼佩之偃蹇兮众薆然而蔽之悲贤人去国也】 

　　陈子龙 
　　嘻阊阖块其激零兮。空黕黕而沉慅。岁涒滩之春骀兮。百卉具而异遭。薋菉奋臭以莽逵兮。兰见憎而??女戈?薅夫何弱芬之蜿女?恋兮固心持而息晚长离戾而遗音兮。魈仰啸以私忖。左鸺鹠剌剌刷羽兮。右蝮蛇游乎蒲之水。蹇幼妙而敶辞兮。?微形于利齿。羗美人中孚兮。媒申申而间之固托猰貐以为媒兮虽宿诚之易离嫮被嫉以魋肩兮。贞既字而中疑。褰幄踽其洁踪兮。郭娟娟此幽灵。狂且诼其夸毗兮。苟驱云而当荧。怀欿际其焉怼兮。遾扬旭于高冥筌既郁恫其蛾眉兮命余梦以缠绵曾??又齂之警阻兮。孰传余之幽妍命巫咸为余占兮曰颐其女有之惟躁言之曃机兮岂鼎食之如饴。譬蜉蝣之清枯兮。又触邪之疑?肉疑?肉颷风飘其一箨兮。邅夭眇于南方。扬舲于大江兮。朝潜鱼于龙堂苇索索转其玄渚兮丹椒远馨于都房瞩越山之峍崒兮。登闽峤而极望。海浡波以霍云兮。吾将使鲸为鼓枻沫蒙蒙以吹蛇兮潮涓涓而漾蛎积沙??炭漫以葬珠兮。掩蛟宫之神丽。照雪谷之紫茎兮。咀阴峯之绛荔抱疚离之昔坎兮续謇謇之今伤我固知世俗有善诬兮。指正道于天常。岂筌之独我尤兮。曷能不厌余之芳。芳固若可厌兮爰恣游乎大荒。缀列星以为衣兮。浴天汉之清澜攀箕尾之正士兮赩光庶其余旦且 

　　○众薆（李雯） 

　　前题 

　　李雯 
　　悲众薆之方壮兮。览夔虚?鬼之纵横羗独处于海波兮。魂扶?弓扶?弓而惊扬眇不知众之所谓兮绞云霓而呼列星列星失其招摇兮司诡剡剡而怒荧雷岑岑以巢?虎予兮。虹又蚪蟉而当庭。专予思之不可化兮。杳天门之不可开。帝眷九土莫与绥兮。矞狂毕方翕欱獠而不可媒。螜蜰渠畧??羽而塞天兮。凤瞑目而难视菼薍党而为城兮曰当世之无兰芷非卷施之与蒺藜兮众咸詈其妖草苟毁心以善剌兮。余又丑而不道。昔余佩此琼玫兮。岂谓党人其谅之。庶自洁于闺中兮。哲王悟而要之。精不信而中凉兮。苟脂泽之靡亏。余既不难夫长离兮。哀羣鸮之相翔。叹紫庭之山?罪崔兮。霭淫裔而不可望。波霪淋之溶溶兮欲托??茾而为航玉殿窃窣神将难扶兮。蒩蕺横条披离而充梁。彼党人其亦巳兮。念惟荪之不荒。习?烟以自苦兮。蹇独立兮山之岗。顾荃芜而不识兮。采野葛而盈房道幽阻兮又不以灯腹既枵兮鸩为粮余耿心而愿告兮。君之闼兮九关。猛犬龂龂其吠余兮。赤魃奰而叩镮岂余美之招妒兮众固好夫佻顽信成质之自爱兮。不能破玦而为环玉女之嬥旑?页兮岂避陇廉而毁颜恐彳?畺彳?竟之彭彭兮。丰狐鼫鼠猾乱而登坛爝火息而不辞兮忧博夜之未阑对白日之沉沉兮。曾不若黄昏之可安。乱曰宿雾幢幢。羞若华兮。笛藜茂茂。鼪鼯宫兮桂则虽蠹芳不死兮棘则虽长近裂肤兮以猬为裘谁曰好兮角端长饿狼饱而驩兮。仆累盛涎。龙苦其腥兮窫窳餙珥帝果以为媌兮。张目冥步。谁谓其不醟兮。余心不可说兮登崇山兮望彼丰草荟厥貌兮秋风旦至兮飘焉薄兮谅彼党人兮何盘根□而蔓荣兮 

　　○众薆（周立勋） 

　　前题 

　　周立勋 
　　世莽莽以任运兮。贤与鄙其杂糅。服廉洁而慷慨兮。众怀訧而共诟。天清冥而无所极兮。骖飞螭而难叩谓明月之不可照兮牵荆榛而为覆汨予身之远去兮。夫岂荃之不信予芳。众儇媚而工巧兮。詈予言之荒猖。荻党樧而充帏兮。解予佩之蕙兰。内美既不可以申兮。謇独立而羽?戋羽?戋庶毁容其无患兮骥在厩而终残瞻广庭兮虺蜿蜿。迷不知所处之正兮。下幽晦而栖鸾。□神尧之美节兮。繇羣贤之得路。历兴亡而莫违兮。夫何变乎此度。周论道而西昌兮。既失柄而东步。果乱流之鲜克终兮。予又何睠睠焉而怀惧。日頺光而罔耀兮。谓浮云之不我鰴熓含毒而索试兮驱凤凰而避之非殃途之不可以久留兮。伤耿心而见羁。托丰隆乘云而上征兮帝阍杳杳守者睢予将改驾乎中洲兮帝复谴予而降譩世皆艾而服芳兮。安得不刈夫兰茞。吠狺狺而入听兮。苦陈词而若耳?宰。返初期于故土兮云修修而塞路驾白水以为梁兮。溪九曲而不可渡登浮膺而远望兮彼巳非中土而焉寓将遨游于众山兮。非■〈宀禹〉■〈宀禹〉之所容也。牵宿莽而与狐兔羣兮。予不能为此踪也。欣东?之可耕兮。辍予驾而就之荃既不谓予之姱兮世孰得而谅之彼羲文钿其易兮。仲尼为之系。存亡信其有征兮。进退险而难目?祭。予既既熟识此数兮。心烦愁乎荃之不我契。抱予贞而终退兮。予独眷此崖澨。采芙蓉以为裳兮。披薛荔而为袂。虽党人之不我善兮。终不委芳而就厉。倡曰天高高兮云在下山巍巍兮木在上木有枝兮搴予旌。云随风兮不我鞅。冀列星之垂照兮。羗晦晦而不朗乱曰惟帝有阍。谁则司兮。惟北有斗。不可持兮虎豹在林犬亦狋兮凤匿其德雉乃悲兮悲不得志又恐为痍兮高翔寥廓非吾师兮 

　　○讼魃（陈子龙） 

　　陈子龙 
　　天爞爞兮高四垂气茀翕兮云何之天病槁兮露不施竭日力兮干星姿哀江南兮色黔黧。焦禾欲欣兮不得上。凌竞朱寒兮灼莽苍龙何为兮不翻。霻霳何为兮无言。鱼何次兮高原。旱草戟兮气昏。石文兮中燔。蛟渴兮蹇蹇若有物兮骄傞傞吹炎火兮缩流波虚下民兮媚天。布流言兮谓予不妍斩兹土兮不旋。诅帝女兮徙倚。遏雨工兮自弛焚碧林兮走苍兕。鼍梁涸兮石发死何辜兮坐毁发余使兮玄熊。命余邮兮云骢。支祈持戈兮舞空。黑蜧起兮冯冯。冯夷发河兮江妾海童。余排天门兮。告帝以不聪。巫僛僛兮詈汝。溺深渊兮江楚。拯燆矫兮禾黍永千??冀兮为民御 

　　○讼魃（朱灏） 

　　前题 

　　朱灏 
　　历天门有赤豹兮毕髓干而般?足离火甹其长辔兮廫霩湛而雨?单熙。律令蹻足不趥兮。灵星??西而涸池何雨工之滞牧兮汉无黑?黾而碧熹门?豕旸乌之流盼兮。阻屏号而亡适望焦明之不穴?亲兮兆?雚黑蜧而靡激槁苋甤以暍灥兮。难玉女之披帔。崖山烈而泽竭兮。叩桐鱼以兴喟。??求石姥而亄浆。兮朱鳖潜以失洎。雌霓走?白彼风车兮云待族而失泽笞泥龙之不应兮。立阳石而墽圻。孰燋蔈无不摽兮。遏旱钵之为逆??差巫尫之将焚兮宜列缺怒而魃烹丰隆当为车轹兮。付河伯之问征。勅应龙以致鞫兮。墂黑螭之窅渊。?商羊使力啄兮。中石燕之飞磌。于无为之刑兮。截南域之长身龙山声罪吹角兮或就歼于枫人电帜示之水曹兮。明骄愆之膺戮。苟得赤夫妭族兮。岂?几房心之不恧。 

　　○讼魃（周立勋） 

　　前题 

　　周立勋 
　　日皛皛兮云不来。高原扬尘兮物势兀?贵。百川东蹙兮蛟龙回。河汉无波蓬历?土。草木焦卷兮黍稷为埃。匪上帝之不仁兮云有物而为之灾戴一目其直视兮。喜燔灼以自恣矫龙首而难驯兮驾日轮使西辔云皑皑而在野兮。瞻天毕而先彗。鸺鹠啸而呼雨兮。树紏结而失蜼。顾四野漫漫其无所阴兮。江河辍流而成澌。乘赤鲤以□雾兮。叩九关而告之。羲和弭节于中土兮。助炎威而下垂越巫尫而犹暴兮吴巫纷纷而陈辞田父负耒而横涕兮。孰有畴而忽耔。闵彼魃之罔憝兮。赤千里而是?羽是?羽霞朝绚而为衣兮。霓西亘而为翍。祝丰隆震其前兮。屏翳荡而在水。羗鬼国之昏霪兮。羣魍魉而啙啙。高岑磊磊而无见兮。毒潦流而生痏。招雨师于帝都兮。清露浥而若氿。御田祖而酌醴兮。苗既稿而复薿魃之去兮下民喜 

　　○闵奄（陈子龙） 

　　闵奄 【 悼友人潘子桓也】 

　　陈子龙 
　　于戏美人之归蒙如也乘玄颷其焉之莽瑟兮徭零。雾障乎长离。摧杀修翰兮。堕扶桑之上枝沈墨玉于洮之水兮予今亡此灵蓍悲浩浩兮流云而无姿。风发发兮散枯桑之鸒斯?鸟。景黡黡兮穹黝???韭?以莫丽。扬沙棠之委委兮。予将东征海之涯。冯层台以四周兮。召巫阳而敶辞。惟昔帝之委抦兮。纷灵璅之妖禲。茁众芳于江南兮。属美人之姱励。矫幽贞以相慕兮。扬狄芬以微睇媒介夫汝南之正士兮 【 谓周子也】 曰吾党之圣惠余既赠其玉环兮。耿中情之私寄。苟非义而不取兮。立前修而遂遂。翔赤鸾于大杆兮。衔玉符以舒翅。披阊阖而导乎东璧兮。览雷师之形字。贻灵威于洞庭之野兮。胡青版之陆离。人既炫其流烂兮。又詹詹而见詈指星辰以为期兮我固知美人之瑞也缉??上儿??王?珎贝?而为佩兮。又胡遘此瘁也。曰先鸣于冀州兮。信洸洸于上京。滋丰洁而沃若兮。表下土以为正。辽帝阍而不我即兮。抱总总之幽诚。弄翠羽于南枝兮。嗣小雅之鸣嘤。发湘江之怨文兮。逐兰台之丽情。子既纷其金雘兮。余蹑华而峥嵘。继微言于孔繇兮。属玄苞之菁荣惟丑艾之奋臭兮实滋蔓于鄱阳彼曲士之疾正兮。毁椒兰之不芳。佩迷谷而适野兮。固周身以焜煌。直我道之徽绳兮。绝狡童之无良余龙既连蜷于云中兮子又曰山有猛虎朝策我马于凫峄兮。夕余秣于幽土。狐伏莽而穴处兮。鹿牲牲而随麈虽九关之见阻兮帝锡予以绣黼若息壤之在弇兹兮令鸾凤其自歌舞子独遘此?闵兮。垂锦帷于南浦。鸿文飞扬而四出兮。鲜夫人之纂组。余归舲于大江兮。知卒斩夫蘅杜。瞻海云而涕洟兮。摧吾党之良辅。驾青螭而上腾兮。惟帝实予善侮。升扈垒而招之兮。嗟尔魂徕其俣俣。招曰玄冬切暮兮。吾子上征。雨?函昙容容兮。高云鼓笙阴池早青兮广堂肃清我烁玄文兮钟鼓孔鎗魂其来兮将为子荣名 

　　○哀谢（周立勋） 

　　哀谢 【 伤潘殿虎桓也】 

　　周立勋 
　　属昌启之屯际兮。士皇皇而见摧。荃既抱此孤愤兮。予亦忧愁而伤怀。登扈垒而太息兮。世谣诼以善詈凤野处而得其羣兮谓将剌天而扬风?戾虺蹲首于帝闺兮。故遂穷夫党系。怀姱修世既莫我知兮。每中夜而雪涕。朝予济夫娄之??裔兮。荃又涉乎灵坛。纷内美其竢时兮。众芳杂缀而不反虽松栢之摧为薪兮顾兰与蕙其犹未删谅情质之可信兮。帝思要之以为佩。荃既东南之冑望兮。又申之以能叡。羌众芳眩曜以充帏兮。荃遂骧夫北路。萧艾望风而自替兮。咸曰之子之终见遻。予掩抑而内伤兮。搴宿莽之回互。众翱翔游此春宫兮。各兴心于宝璐。茌疾驾而中邅兮。委明时而返步。抱练要其亦何伤兮。被薜荔之濩濩。彼乃鼓刀而终遇兮何必周容之为吾度。羗肆志于典坟兮。益驰情乎著述。明珠落而复缀兮。绮霞粲而难易吴既朝成暮遍兮越亦裒而成帙噬霓霓之不悞兮。谓真赏之在予。辞有唱而必和兮。永朝夕而相娱。伫新事于古情兮。世不日日童而謣謣。美同好之不我弃兮。忽风雨之参差。予既还此旧都兮。荃亦慷慨而不自怡。悼时俗而致愍兮。怀嫉妬而不可处也。溘离羣其不豫兮。非好为此矩也掩篇卷而不发兮岂摇襞而无楮也兰茞芳而各畮兮。又何以为此侣也。余夙驾于秣陵。兮时秋气之将深。荃既抱此沉奇兮竟奄忽而至今。风萧萧其戒旦兮。云漫漫而待阴。托曩契于旧要兮。聆鸿鴈之来音。杳双翼于天末兮。望南浦之湛湛。病亦人之常兮。畴疲暮而不可禁。彼国之夭八百岁兮岂无雾露之见侵愿采不死以为床兮恐榛莽郁而成林荃之驾玉鸾而上征兮。告予梦于曾阿予既窹而勿占兮今乃信其非言?为时疾风起于寒孟兮。挈予侣于山之?。瞻四郊之无偃木兮。心怦怦而如摽春与秋其代序兮今又届乎冬之交酌寒醴而踌蹰兮。叹交游之零散。日晼晚而欲坠兮。神??敞惘而靡攒。申予寐之髣髴兮。历子室之轩闳抚佩衽以永诀兮徐告予曰是时乎吾将行挥予泪之浪浪兮。子有后而予存。旦将信而犹疑兮。岂天道之足论。謇妖梦之是践兮。萎东国之芳熏。盟既好而勿替兮。曷生与死而相循。居充堂行则连驾兮。悲十载而遂分。昔何贤之不没兮。天何昼而不昏。杨好述而玄冢兮。吕既掩而书坟。悼吾子之通兮。思托桀而上浮。排羣氛以径度兮。又将历览乎九州岛。捐长辔于中道兮。非骐骥之躃也。山崔嵬而巅陨兮。非石之却也彼三秀其犹苓落兮孰云兹世之可宅謇无枝而拂日兮。遂冉冉其焉隔。纷多颜之感吾目兮。编烦忧以为膺。丧黄刘于南州兮。荃又焚其玉瑛。聚散果不可常兮。耽夜台之茕茕。陆生发叹于长逝兮。向子停骖而念昔。彼情好其犹眷眷兮。岂伊文章之朝夕巫阳为吾辅之兮四方不祥而不可适结撰至思兮赋同心于故席乱曰天旷旷兮不可基。日昭昭兮暮为期。梧楸摇落兮下苦雾。美人夷留兮湘之浦文辩纵横兮世莫襄爱奇向广兮古道昌岁月飘忽兮曾不得揣。飞龙为导兮云为缦鸾凤慕类兮吾谁与欢 

　　○天问（李雯） 

　　李雯 
　　兆惟鸿洞。棼沦颠迷。布化产萌疑彼湘累。旷而不答晦晦恢恢。小臣作讯。胤廸于来。其词曰诞稽开迹。畴号旌之。汉垠未属。何以形之。冯冯沉沉。夫谁恶之。??石刂?然以昭畴尚慕之冥涬蠢烦。曷帝自庭厥初不有奚知其圣太蒙肇启。厥从何始。羲和未司。摄提安纪。灵文八会。谁演布之离艮之精畴初俪之穴?友人安生。汰沃安汜。九州岛之外。谁知其宇。旷穹者苍。奚衡奚间飞谷安穴巨鳌安奠夫谁步之得十有三万琼羽之门。厥惟何方。金根何所。连福何藏。天池安际。紫海安极天皇不飞夫安施九翼纤阿安在娥则窜焉蟾菟比居乌何介焉何丰隆岑岑而穷彼橐非?巴。圭?黾衣腐蠸。其变几何。玄龟食蟒。其制维何僵枯累层奚不髅都何鸿涛洋洋而望舒司苻鲸死何丑彗则为茀?灭何精而仕晕以屈饿妻菜容。曷妖虹自术。蜋气含火何以然之。蚓尘起雾。何以致之。驼烟穷蛟。何以摄之。番唐贮角。何以将之御曦掩鸟惟其何畏何强絷厥翼而靳彼灵草古帝伟修。上隆于天曷伛厘而九土是甄不周何弱工额何??革曷五老相翔。而巨蛟萦天。穷奇觺觺。劓忠灭鼻。曷帝流之。而肆顽以佚。爰有大树。实惟火母苍渠之司燔何假彼鸟啄曷杀墨龙而委?以聚。铜首吞石。帝何刘焉既奋虔以尸奚绘而怖焉奚快彼一决。降厥魃以熇下。山?虫尤造兵。全何以流生煽炎以威何血卤众羞赤龙黄云。庆都是凭。曷为未媾。先制厥形。黑风受纪。何以恊之。有豕衔噣。何以昵之。昆崘之墟。何以渊之。民聚厥砾。何以歌之。土伯拥川。鸿蒙曷囚。何以恊之。服庚械而不雠龙场千里其林安有巨蛇九万其头安守炎山东峙。号惟沃椒。孰堕日之精而鼎波以熬。七宫嶪峩。夫谁所庐。栢高上下。云谁之都六巫操药夹于猰尸既蔽厥辜帝曷比之女肠横道。曷圣而蛊。寿麻无景。曷惟耐暑大人之市奚物盈焉登高张耳夫谁听焉丑尸暵枯。乎何鄣焉。二八日夜。臂何联焉。泉何所漏。火何所沉。夸蛾何族。无路何民安有鬼弹是能中人安有夜游。挟婴以奔。腊鼍鲵齿。曷为不死衔尾笑天亦何所喜帝俊膻行。勤民以殂。曷冥厥神。而泛彼昭河。汪豕是浴。奚为不醉孰天华之凶而得彼吉妹二女嫔妫。翼于俊躬。诞宵与烛厥灵遥通曷二帝之贤不克厥子而惟女是工鲸窃息壤。矣融是杀。何夺父佑子。而同勒以别。鸣鼓聚食。曷为不戒何惭彼玄狐而不字厥呱。启持禹功。何荒彼野舞。鸣蝉不得。夷羿何逸。奚震十邑之封。而失彼南的。蠢惟小子而国威自鉥惟甲扰天。遇??逢何迷。曷杀师门。而风雨迎之。既悔用厥祠而登车逢殃亥为寄豭曷兴河伯之师殄易厥家廉祭九鼎何所祈焉蓬蓬白云何所兆焉繁植细柳。牛羊是惩。何坠厥绩。而没渊振英。白狼衔钩。何登汤朝。安得夫蛟妾。称天以骜遂兆狸鼠。奚而不虚??。触龙道癸。夫何轘厥躬翼龟登木何以言之躶步露行何以浮之。婴鲵伏卵。何所藏之。水唐出膝。何所媚之。游惟赤熊。善笑而谐。曷佞彼共伯而终沉于淮月?鸟吺之佐实惟狐功扶翼食海厥恨何从何莠君蠹臣而泯涽以同禹伐屈骜。何以罪之。夸翔河上。何以终之。何敦厥勋。而再世逢茱。女鸠在。商何所谋焉媵何不详汤何袚焉喻味图天。惟何亟焉。业彼贩牧。舜奚不耻。孰号不遑。而又交七士。削锯施朱。叛者益多。金柱三千。其下维何。何登受之昌明。而其民式呼。何喾畜犬。维信不丑妻彼玉姬而贸夫仇首天降石年。嘉谷是祉。曷懵玉册而乞彼小子农发不燥九井以兴曷益作之而有龙云登天锡厥图玄文贲烛。鬼何所伤。而苍腕是哭。献获珪季何执杀之库塞丁何棘周秉苍德。翼日衣光曷?穸于豕牢赫然得昌蜚龙扰郊何以惊之。环厥天智。何以殉之鳖灵荡尸望妃是戏曷为怛化许厥大而稽细豢豕为醴。奚而繁讼曷孝子设弹而毒矢用机武秉蜂旗一人是求。曷尚诅盟而四内共头。遂悬二白。孤竹不理曷激良媛而吐薇爰死彼纣王之酣百神吹去何阳侯拂波违天之成而屃怒灭兄何德而用作歌。何蝎蠹自中而孺子卒孚。惟昭涉汉。安遇夫大兕。孰二女同舟。而爰同沉止。丹朱仪房。是生穆王。曷甘彼白鹄之血。而西狩式荒。苍龙衔卵。剖厥男子厥神维何。而得彼朱矢。取玉作蜮夫何所射何利险肆黩而终以蹶丧。叔誉愕晋。谟归周田曷日?间彼火色而冥臣是占天鼋命律。何兆彼羸。在王?母野之郊。何厉宣是形夫王纣之年而谁使老寿乙震于天商命不莠餙女托媚淫用不佳孰自招厥醢而伯昌以嗟。赤虹黄玉。奚为孔堂。安得彼血书而妖鸟斯翔。何二伯之灵。或衰或茂。白也虫流。耳也牛吽。穆叔梦天。何以压焉。既得夫猳啄。夫何胜焉盐脑孔甘奚为而服何射月而泥而中彼共目盈心疾击。得臣是力。曷吝琼玉之弁。而贰夫河伯。遂食熊膰。何阨厥子。曰灵何羞而更乞良谥惟夷葬共。何凭怒之。不胜心厥弟何彻臭而炀之。弟有淑媛昆何求。囊甲击戈夫何尤。卫女齐死雉何化。屋乘白骥渊何投。鞅宾于天。射罴及熊。何过彼桓门。而赤杖是逢。秦作金虎。黄蛇曷祀何设磁石之门而二世兵死西老折胜于夏不曷媚彼穆王作昭官之宾蠡号窦。维何不狂。何跪石而吟。而孔识厥臧。伯奇衣苔夫何哀。服药水仙。夫又谁怀。孰试飞鸢。爰失其母。羣鸟旌颜夫何衔厥鼓。何异情之好。不可为谋飞头甘秽玄国怜黝雠糜曷而陈溺之郭开曷圣而赵杖之种侧重山。胥何负之曷忘厥国仇波何助之。何东户之子。三身是因亵私游市而凭马极情殷作长夜。何为不旦惟百二十日厥何道冥之申胥梧壮。何畏彼颜。曷置于惟而厥手用牵父裘有尾子何荣不博不琴儒何功商丘探河珠何获跖死挟锥将何谷恣杀随兕培何殃射琼笑鱼虞何亡燕有惑夫何所浴河伯使者何所逐秦发机桥龙何扶中柱入咫术何疎失骖击目欣何怙?责醴酒牛何化射设狸首苌何死三足集冠获何祉倾浆阖壶夫何疑西至河水车何回龙尾作逆虎何啮?通不来弩何绝赤穴有主神何飞蛮杀白虎龙何输何丰狐岐尾。号曰天使。何彼蜉蝣。分?中分?中好衣。何彼膏壤。繁棘萃鸱何若轩?向吾南欹何有不足。陷于东西何幽黑澒洞智而益愚 

　　○反招隐（顾开雍） 

　　顾开雍 
　　山榛兮隰云。崇阿兮白??寻。荒涂兮傥莽。残古兮寂音。兰芳歇兮君不知。间欢娱兮忘所归。桂露倾兮为粮林英落兮如帷风荡荡兮河中哀景烂烂兮鸿不来若有人兮辞滹沱。容眇眇兮张忧虞。晨褰裳兮航雾露。怀远道兮心怫郁揖山鸟兮鸣徘徊声不声兮在河苗攀天路兮色幽幽。登严关兮虎丛丛蹇踯躅兮谁留揽云旗兮反西顾整步马兮纷肃索乘上下兮叶驾之与子期兮图昆仑。高桐直兮曰千仞。青霜拂兮日所见。目黄河兮来蜿蜒。道太行兮神葱茏。身无极兮捬苍龙。荡埉轧兮不可下。裁华蜺兮与我衣。伐丹羽兮在手观茫茫兮今何归或命驾兮江之荒怀窈窕兮水周堂。脱木貌兮草沐容。猿啾啾兮臻灵响。哀湍急兮平莽思。弄白日兮采宿莽。晞予发兮羗修年。君兮君兮秋未前。思去此兮心弗窹。美冉冉兮何迟暮。曷不徜徉兮洞庭。聊偃蹇兮连卷。朝孟渚兮夕云土。桂棹兴兮波澶衍。息遐景兮容与。子不下兮愁予。乘若木兮东处。骛空蒙兮清虚。水滮滮兮牛封涛兮濡轮浮天兮在沙上观帝子兮青青。告吉占于故宇。辞曰春草生兮佳人归。纫内美兮托光辉人之来兮女萝老时既逝兮匪所思又曰幼艾失兮心怮怮。冠陆离兮行中洲。蓝??伯杂兮未敢言。为同车兮将远游。 

　　○初服（顾开雍） 

　　顾开雍 
　　朕幼好此廉白兮。蹈规墨而竞举。涉皇世之远步兮。矜故服以循度。羗九头之罕御兮。矞唐风而天作。共工既迁其违诼兮。羿复滔此穷慝。回何汨乎天常兮。帝怒降于息壤日月莫知其乡兮勿?月而不我照也曰扶桑与西渊兮。或改光兮与瞰露。来游栖乎昆仑兮。望天路而抵巇。攀虎豹之危关兮。揖巛?禺巛?禺于层穴。此邦之不可久处兮。聊怳徉而卜涂。期予马于云中兮。堕长辔于江之?。揽黄裳以在手兮。襭翩翩而靡托。蹇内徽之永终兮。诟余冶而诲淫。年如河其莫可量兮。荃独拥乎幼艾我将反顾乎兰草兮香失誉而不芳怀公子于日出兮。思进身以要带。呼中夜而无媒兮。乃导言之逢怒。揜威仪以反咎兮。冀聪听之杨欢。遭天物之惮憯兮。张罗以为铩哀曀晦之滔庭兮雷殷殷而未通纷既召兹厌离兮惨恫恫其愁我昏将旦而陈辞兮。曰鸿归而何慕。掩复却而前躬兮。鬖髿髿其苁茏。盼膏沐以就理兮。梦夫君兮中央。??搴芙蓉以为桨。兮。羞白露以藉之。君畴贰而不来兮。侜予美于道左。鲸歇音而改闻兮。安涉隮乎神山?止握芳杜而作占兮徒恶乎予之婞也姱修能而多状兮灵不忍为此态也求阳和于上下兮。阴反翳女于九河。荐良遘以申好兮。羗招丑而善妒。目渺渺以不臧兮。胡同心之欢娱。嗟熊罴乎当门兮。雄虺伏而索食。余何敢蹙兮惧执臂于霜晨方胡为此襄襄兮将命毂以远行停云緌之厂?垂厂?垂兮。骖青虬之癸癸。升朝霞而东之兮。瞻若木于天右。轮人告我以封居兮。下木叶以与航予今椉以缥缈兮遗光景于云之际鬼登目于高山兮。披萝门以集帷。秋风来兹末干兮。水次鸟而号户。莽无极以四方兮。伐予凥以为御。编若邈兮不见人。旋征辕于旧草。鶗鴂先鸣于轶路兮。叆云?对黯若其下姿。谁与我以终古兮。欲修契而未知壹郁以湍其文兮烂昭昭兮飞遯悲妍声之巳虚兮譬离离以不惠作黄钟于沙丘兮。舞云门于水际。彼既耽此噌吰兮思徘徊以不得闻。惨冥冥以下土兮抱规魄其何所臻。 

　　几社壬申合稿卷之四 【 终】 

　　●几社壬申合稿卷之五 

　　华亭杜骐征　徐凤彩　林希颢仝选 

　　古乐府 

　　◆古乐府 

　　秋胡行（李雯） 
　　雉朝飞（陈子龙） 
　　君子行（周立勋） 
　　君子行（徐孚远） 
　　君子行（陈子龙） 
　　君子行（彭宾） 
　　君子行（朱灏） 
　　君子行（宋存标） 
　　君子行（宋存楠） 
　　独漉篇（朱灏） 
　　独漉篇（徐孚远） 
　　独漉篇（顾开雍） 
　　独漉篇（陈子龙） 
　　独漉篇（李雯） 
　　独漉篇（彭宾） 
　　独漉篇（王元玄） 
　　独漉篇（夏允彝） 
　　羽林郎（夏允彝） 
　　前缓声歌（徐孚远） 
　　前缓声歌（朱灏） 
　　前缓声歌（李雯） 
　　前缓声歌（宋存标） 
　　前缓声歌（宋存楠） 
　　行路难（陈子龙） 
　　长歌行（李雯） 
　　短歌行（李雯） 
　　饮马长城窟行（李雯） 
　　墙欲高行（夏允彝） 
　　悲哉行（陈子龙） 
　　悲哉行（周立勋） 
　　悲哉行（朱灏） 
　　悲哉行（顾开雍） 
　　悲哉行（李雯） 
　　悲哉行（徐孚远） 
　　悲哉行（宋存标） 
　　悲哉行（夏允彝） 
　　悲哉行（王元玄） 
　　相逢行（周立勋） 
　　相逢行（陈子龙） 
　　相逢行（顾开雍） 
　　相逢行（朱灏） 
　　相逢行（夏允彝） 
　　妾薄命（李雯） 
　　燕歌行（夏允彝） 
　　燕歌行（陈子龙） 
　　燕歌行（李雯） 
　　燕歌行（徐孚远） 
　　燕歌行（朱灏） 
　　燕歌行（彭宾） 
　　燕歌行（顾开雍） 
　　东飞伯劳歌（周立勋） 
　　东飞伯劳歌（陈子龙） 
　　东飞伯劳歌（夏允彝） 
　　东飞伯劳歌（李雯） 
　　东飞伯劳歌（徐孚远） 
　　东飞伯劳歌（顾开雍） 
　　东飞伯劳歌（宋存楠） 
　　东飞伯劳歌（朱灏） 
　　东飞伯劳歌（彭宾） 
　　东飞伯劳歌（王元玄） 
　　枯鱼过河泣（李雯） 
　　枯鱼过河泣（陈子龙） 
　　枯鱼过河泣（顾开雍） 
　　枯鱼过河泣（徐孚远） 

　　○秋胡行（李雯） 

　　李雯 
　　为乐当何期。日短而虑驰。为乐当何期。日短而虑驰。侧身修道。亦独何为遭时毒苦天不可知龙吟虎步。顾居蒿藜鳅鼠侮笑悲来无辞歌以言志。为乐当何期 【 一解】 泰华何崎嵚。所近者日星。泰华何崎嵚。所近者日星。吾登其巅。俯视冥冥雷霆大至云霓雄紏盘石若剌。步履烦苦仰首雨泣徘徊而下。歌以言志。泰华何崎嵚。 【 二解】 张乐昆崘冈。我将晏东皇。张乐昆崘岗。我将晏东皇。访问道要。云何寿考。西王母进其玉禾。青琴宓妃。餙以绮异。目流神荒猝不得问退而叹息。歌以言志。张乐昆仑岗。 【 三解】 戚戚欲何归。古人者吾思戚戚欲何归。古人者吾思吾思退而躬耕时运自依饭牛之歌。亦不能为。凭托云雾。神兽多威桓文虽高贤佐天子而雄嘉歌以言志。戚戚欲何归。 【 四解】 白髦者金钺。蓐收以为秉。白髦者金钺。蓐收以为秉奉上帝命佐讨奸腥鵭丕?鸟满林。凤凰安蹲。干削芜荒。植桂与松下养麒麟。上覆卿云。和乐万里。受禄无疆。歌以言志。白髦者金钺。 【 五解】 鱼鳖何纷纭。水竭网不施。鱼鳖何纷纭。水竭网不施圣人之德滔滔江河虾蛆文蛤皆出其中鱼龙瑰琦皆育其底安拥奥府其利将大歌以言志。鱼鳖何纷纭。 【 六解】 往来三神山。仙人无独居。往来三神山。仙人无独居。吸八琼之乐。餐五云之英。弹璈鼓筝。驱龙策麟。??放笑相宕乐无巳极是以其期永遐歌以言志。往来三神山。 【 七解】 劳劳浮日光饮食非吾生劳劳浮日光。饮食非吾生豢豕满牢死者不闻天地虽寿。非我思存奚为束手用惠他入歌以言志劳劳浮日光。 【 八解】 剌剌不得宁道智人何愚剌剌不得宁。道智人何愚。包揽世度。奚为驰驱。众人析薪。大人荐腴山高海深□重可师歌以言志。剌剌不得宁。 

　　○雉朝飞（陈子龙） 

　　陈子龙 
　　晨出陇上。雉求其妃。雌者戢戢。雄者翚翚。雌不如雄。文而锦绯虽不如雄文而锦绯雄则不拒相与飞飞嗟乎齐之处士。未有家室。高贤难和。岂无姜姞嗟尔弗慕雉彼曾勿矜其文勉就羣匹 

　　○君子行（周立勋） 

　　周立勋 
　　幽燕游侠地。冠?罗君子。珥貂不苦寒。高鞍佩垂紫。欢晏积盘餐谈论少文史内人学装束。的烁明纨绮。下士鲜容颜。偪侧伤疮肴。胡尘东北来。百僚失图纪常侍柄国权登堂事方始 

　　○君子行（徐孚远） 

　　前题 

　　徐孚远 
　　秋颷多辞叶激波无安鳞小儒委时运。知厨顾冠绅。君子观未然。洞迹鉴冥真。不若曾?羽缴及。但念世事迍。戚戚复难处。进退一何逡抱璧置荒途余晖犹照身岂无英雄姿。顾之没自驯。嗟哉君子志。沉吟感心神。 

　　○君子行（陈子龙） 

　　前题 

　　陈子龙 
　　君子夜梦游。晨起犹惴惴。胡来妖丽人。令我魂魄悸。出门遇桃李。闭目不敢视。读书废郑风常饮必欹器三十始议婚。百拜举一觯。暗室每拱手。遇盗始徐谇。买鉴严问讯。恐曾照冶媚。策马尤慎思。疑是游人骑。汉帝招儒生。思系长安繸。建章多佳人。公孙非布被。方怒长卿狂。又遇东方戏行道来帝都端然自憔悴 

　　○君子行（彭宾） 

　　前题 

　　彭宾 
　　君子秉幽性。得失常若兹。善劳非有望。憔悴信恒持。长松不苦零孤岳不厌危蹇然获谦吉。众陧失所期、时乘多匹理、险易代为资。豪圣各有困。易地自相差。嗟哉祸倚迩、蜂蛰人未知、 

　　○君子行（朱灏） 

　　前题 

　　朱灏 
　　魏草待暮合。楚兰在女芳。物情皆聚附。神耻居群乡。风木摩所止。天游适其良。会希以达漠。破彼蚊蚋房神龙不触石山桂无隐香智轫发尘际画思各有强策心振废冥昏。散孤乃光。 

　　○君子行（宋存标） 

　　前题 

　　宋存标 
　　富贵不苟合。贫贱无相离山谷任迁变。道义永不移。春和寓秋节四照盛光仪生平惟古欢、不欲肤貌似、慷慨履艰贞、闲情若处子、昗契托松云。明月来千里。 

　　○君子行（宋存楠） 

　　前题 

　　宋存楠 
　　九垠苦空旷。群动生条枝。万物各有恃川岳众所资。流俗独茫茫。每与白日欺。百年仅回飚。浮游宁久持。君子秉懿性、周孔奉良规、内修惟皎洁、外达犹委蛇、饮源避盗泉。观星识南箕。得志慎懋勉、中夜乃踌、蹰峻岭非难登。盛满恒易亏。劳谦以永誉。成名良在斯。 

　　○独漉篇（朱灏） 

　　独漉篇 

　　朱灏 
　　独漉独漉、水骨泥肉。测涯际深。濡转沦舳龙鳅杂恬海江厌阔风滓自杨。鸣机危末蚊雷饱同饥蝉餐风石信于裹。中闷纳聪。鱼困迷津。高云隐轮妖草弄夭欲凌大椿腾蛇飞声。筱笼病鹦铿鍧剑语久衔不平蚁弟蛙昆喜闘怒喧当衢豺豹自为大言 

　　○独漉篇（徐孚远） 

　　前题 

　　徐孚远 
　　独漉独漉、子晞我沐机事未成不得反复障泥自蔽。不如行猎。良念我友。倾筐倒筐。威凤制鸟。不使掌何用诋诃饥而攫肉。难以得餐。螳螂袭蝉童子挟九。食虎者驳利岂在角觺觺甘人。乃用相学。缝羽作翼。千步则堕卑智处高但为世劘。 

　　○独漉篇（顾开雍） 

　　前题 

　　顾开雍 
　　独漉独漉水清泥伏。泥伏不告。水清发目。鸜鹆在林。来方其蹲。吾欲弹子。丧我蓁蓁鸟鼠同稼幽山之下伐石得穴归我以蜡。带剑忘鞸。道人得之。求而不与言射其脂。雄虺屹屹。附于龙臆。不如弃菹。腥彼大泽。逐鸿千里。斥鷃羣齿弥云下纲犹薮而视 

　　○独漉篇（陈子龙） 

　　前题 

　　陈子龙 
　　独漉独漉、草深泥滑。鹈鹕在梁鱼不怨獭有蛙在溪。有蝉在松终日鸣噪不得罪凶玉女所赠。天云如罗欲为衣裳。谗言孔多龙睡深渊不如蛇醒孤祥祸野。胜于明灵术能压虎曷若诛之权能杀人知之则危大纵鸷鵰以击凤凰凤凰有神。击之不伤养虺袖中不啮者愚已欲亲近何得号呼 

　　○独漉篇（李雯） 

　　前题 

　　李雯 
　　独漉独漉。水深波恶。水深可航波恶难梁啾啾鸣蝉呼噪林间吾欲翳之叹子清廉身有宝刀字曰孟劳犀象不得奚为蓬蒿使獭豢鱼谁握其喉鸮鸣中堂亦谁之羞多营深藏不可自喜狡兔三穴其皮在市为盗开门孰云吾恩斧柯授人乞活安存 

　　○独漉篇（彭宾） 

　　前题 

　　彭宾 
　　独漉独漉。水深没辐。岂无尔涉。不如平陆。南山神鷞飞。北山鸂??鵣举。我欲仰弋宜作脯。怜子肌肉不盈俎。儿?生儿?由虽微。达人寄之龙失其角逐彼蛟螭窃符公子。奉寝如姬。恩深则一。各报为谁。雄剑悲鸣。讵忆彼雌。瞥然杀仇。甘刳其皮。 

　　○独漉篇（王元玄） 

　　前题 

　　王元玄 
　　独漉水流缓。水缓能杀人。下流褰裳渡。上流陈鸡牲。苍鹰方苦饥、小雏自相嬲、衔雏飞飞上高颠、叱缯咄矢空挠挠登市弹瑟。不得一钩学剑空山未知谁仇遨棘抱荆欲求兰??橑。邪许负樗。荫之丰镐。家有孝子。田父忽之。唐帝求臣。椎足枯髭。 

　　○独漉篇（夏允彝） 

　　前题 

　　夏允彝 
　　独漉独漉、水深泥浊。水深则揭。泥浊曷浣。彼有姬姜。取其詈我。敌不我俯。我犬乃可。有鸿惊飞。虚湾亦落、予啄予饮、言悯其弱、虎怒高冈。侦怖而食。剑瞑匣中。遇凶斯剚。便便壬夫。柔以禁毒。投?烈火。顶趾石玉。积颅镂器。器盈饮数壮士一怒天下和乐。 

　　○羽林郎（夏允彝） 

　　夏允彝 
　　六郡选良家。嶂嵘入建章。玉鞘金雕勒。天闲服上骧。明光六属铠。犀利千金装。流九光霍?火竹龠?羽气飞扬。侍猎上林苑。角射骋长杨。弦鸣必双叠。扼虎若驱羊。倢侈催赐帛。骠骑为傅觞。餍足上方赐。回骑酒家狂。酒家有好女习媚艳无方。清歌梁上遏。巧舞掌中翻。解佩闻芗泽。顾余索明珰。何必卿与相。为乐恣未央。恨不职稽察。反复司否臧愿兼司隶权钳网当涂张宿卫筦廷平。焱?舀炽凌侯王。 

　　○前缓声歌（徐孚远） 

　　徐孚远 
　　槛中之鹤。不如雾中之蛇白云浩浩难以为家谁能负我去。涂以玉膏长新翥。受教天公与我语。死桐堪作瑟。蒸芝堪益年但愿微躯为世所贤今日慷慨。长歌间清弦。少壮不若老。缓步如文渊。 

　　○前缓声歌（朱灏） 

　　前题 

　　朱灏 
　　霄邮传鸾斾。宴然紫蜺檠。霞酿丹穴酎。石充玉房烹。龙鳞蹙重褥。蟾丝吐光缨。鸿天云留爪瑶水银激声采碧腴灵族。煮绛满青城。烟装送黜帝琼。床安老生玄馆蝉成蜕芝田鹤为耕游廵统铜柱。盘潜扬尘瀛。周景晴列缺。追空羽逻侦。香园风梦觉。年蕚垂华棚 

　　○前缓声歌（李雯） 

　　前题 

　　李雯 
　　水弩之尾。一如麒麟之角函毒不舄心烦中剥孤凶的众仇。卒然受斮猛虎之所威岂必裂虫卉放步中林鼪鹿窜尾神龙赍雨天上行拔蹶木石人民乃惊上天念其功大得不煮烹日酷风虐人怒之蜂目豺声何为乎 

　　○前缓声歌（宋存标） 

　　前题 【 和陆士衡韵】 

　　宋存标 
　　神仙多异遇。相期在城河。平云易驱驰。独峰自嵯峨。林木映深秀。明月含清华。吹箫招子晋。鼓瑟召湘娥。春花金碧丛玉茧秋云罗鸣鸾扬节奏。日影过羲和。伫看回风舞。卧听采芝歌。珊瑚生夜光。飡烟吐紫霞。皇祚受敷锡群真为一家 

　　○前缓声歌（宋存楠） 

　　前题 

　　宋存楠 
　　鸾凤本灵族。翩翩振羽翰。呼吸吐玅气。虚白张帏幔。日月悬丽景。咽云适素翫。朱霞神君佩。青王双童案。辰光固希微。庭宇明星烂高弦发瑶琴。绛绡振纤腕。笙箫子晋吹。名氏双成唤。江妃粲然笑。阿母授飞???髣髴开心魂。忧怀类?泮。长跪奉至道。金简镂玉篆。所悯尘劳人。奄息甘羁绊秦皇惊遮璧刘帝久河汉二者尚同尽下此安足筭聚窟繁芳香。阆岭多遐观。乔松荫百尺。芝田美无畔。富贵非吾求。毛髓誓当换。俯仰见寥廓。遥兴从汗漫。 

　　○行路难（陈子龙） 

　　陈子龙 
　　秦君琉璃文玉之广殿。海绡天锦之名衣。左受安期羡门之大药。右揽上元双成之容徽。君复不乐逝将去。我今为言心事违南山种田买沧海古今贤愚相是非虽能延年老常在桃李不见永芳菲。繁华且恐易零落穷愁何得无歔欷 

　　其二 

　　春花荧荧剧可怜。映以明月双婵娟。斜烟薄雾淡不息。花飘深涧流香泉。幽人酌之如玉液。一朝出山归大川淄渑泾渭不可问谁能含香辨涓涓 

　　其三 

　　羲和日日向东生。不知何事相迫逐。长安城中百万家谁令先照黄金屋。罗裪锦瑟秋芬暖。春光莹莹满丝竹。美人意气在盛年。扬蛾发笑展新沐。曷不作书寄上天。常使东皇居若木。 

　　其四 

　　明月忽然好美人联袂相遨游。我独鲜欢掩双扉。伤心不敢当高秋悲思浩浩若云雨。何用纤阿复助愁。九华之衾琥珀枕。红罗高张十二楼闭目重重谢明月犹有魂梦来绸缪 

　　其五 

　　琼楼绣幕通鱼钥。兰香玅舞飞绰绰。屏风宛转障不得。步摇半落双金雀。荡子相求亦无数。垂帘不语春漠漠。含愁敛怨慕君子。飘扬日令红颜薄。江南才人情未通。几回遍踏桃花红芳草如山心不许。年年愁怅临春风高情莫走日月外美人不在蓬莱宫 

　　其六 

　　君不见桃花李花艳阳时。枝枝妖荡红颜垂。一朝风雨各散去不闻桃李相嗟口?咨华年陨谢天地老。人生有情偏悲思。常对春风泣花草花草不闻风不知何勿日日饮醇酒。遣愁天外无归期。 

　　其七 

　　晨起揽镜长太息。神气索漠颜枯零幸不身作好女子此时当为人弃捐何必白发始称老今我不敢滥对春风眠三十未有二十余。考钟击鼓张管弦老翁向我称少年含羞障袂不敢前 

　　其八 

　　夜梦架上两鹦鹉。绿尾刷刷绀翠衿。小语分明诉花落。湘帘窈窕春风深。忽然化作二女子。玄衣素带情不禁。回眸摇曳前致辞。抚心发调多哀音。念此变化理岂测。何况魂梦难追寻集灵台上汉天子西来玉女皆青禽覃思绕绕怪物至何以澄欲弹瑶琴 

　　其九 

　　忆昔长安同舍子。盛年慷慨相为雄。日日联骑燕台下。有时嬉翔韦曲中。一朝对策献天子。步趋宛转明光宫我独不堪而罢归意气犹令江南空世人笑汝计淹拙。虽有才调难为工。不知英雄各如此。那能戚戚甘蒿蓬。 

　　其十 

　　君不见九关虎豹方啮人。东邻贵人衣绣黼。又不见扶桑高照霜雪消。东邻贵人盛歌舞。征姬燕代乐胡羗。秦筝羯鼓谐笙簧行乐不知身秽贱日持蜥蜴点名倡。闻云老翁何太愚。日月逝矣犹皇皇一朝送汝北邙去大都我辈俱徜徉 

　　其十一 

　　男儿生世不为乐黄金垂尽心茫茫。不见长卿出蜀时卓家女儿弄酒浆卓家有富术长卿不愿闻俯身力作尽勤苦。那堪遂与监门群。一朝奉命西南夷。满城郊迎繁若云岂必戚戚患贫贱人生要在多功勋即今山东贼垒黄金高于天何勿杖剑随官军 

　　其十二 

　　少年闭户好著书。渔猎百代何纷拏。叙事直欲厕班马。五言西京与黄初。人谓诘曲不可读。五百年后知者虚其名虽盛身寂寞还与今人同丘墟莫将文彩空照耀钟鼓可以骇鶢鶋 

　　其十三 

　　学书不成去学剑。身控紫骝双雕弧。自言曾受黄石书。指顾一扫吞羣胡。前年匈奴寇蓟门。今年山东诛贼徒生平自言慷慨辈谁人尚得留其躯不见汉时卫与霍。虽成功名今巳无。颇思灸牛饮醇酒。家有赵瑟与吴歈。起唱丈人且安坐。百年任意尝欢娱。 

　　其十四 

　　西邻有美人。君子事远征。尝望山上云日日自从横不得从之去愁绪清泓泓。晓闺徘徊无端倪。晚室隐翳多悲声。下帷怯见单影在红颜明镜两不情。昔日云中双黄鹄。同飞共啄游蓬瀛。一朝雄集太液池。羁雌绕树为哀鸣鸳鸯接叩一水间丈夫多有万里行 

　　其十五 

　　朝观贵家塟。秘器出尚方。珠襦为君衣。王匣为君床。旟旐为君导。送者自成行。坐时扈从本烜赫。谁知身后犹辉光。高亭丰碣铭盛德谁其作者多文章玉体一游松栢下便有狐兔来登堂鸿文虽留千载后大抵是非都茫茫王孙倮葬名更远黄帝却在桥山旁 

　　其十六 

　　何事最伤心青春与黄土昔年埋玉草更深又是梨花对风雨孤魂恹恹出墙下杜鹃初鸣死声苦紫蝶羣飞化影多妖狐相对犹歌舞百年明器皆精灵夜往山南牵石虎不能春日野中游疑有香魂在南浦 

　　其十七 

　　娶妻必得阴丽华。生子当如孙仲谋。秦皇汉武更仙去三事若成方无忧君言太奇不可听。天若闻之天亦愁。且酌旨酒以自宽明日为君相与求玄驹绕绕枯桑下口道邹衍大九州岛 

　　其十八 

　　子晋十五便厌世。时人信作缑山游。彭祖吐内且千岁。一朝败道归荒丘神仙亦应致身早何况富贵如东流两物相销烁。多情复多愁。即今二十巳增五。功名寂寂徒离忧。长歌重叹百年事。与客置酒登高楼。浮云回薄日易暮。我今无言且优游。 

　　○长歌行（李雯） 

　　李雯 
　　忧来不可御置酒中天衢左手招翔阳。右手揖望舒。饮尔美酒晡。为我姑安驱。我欲历五岳。游戏青城居。东发龙威函。西读藜丘书。假途轶辽海。海群龙相奔趋。玉虬驾中梁。乘黄当安车。归来卧瑶瑟。玉食吹笙竽射猎西山头百虎千狼狐上堂倾玉巵。下堂敲珊瑚。所乐不可言。仰天呼吾吾。悠然起长叹日月非吾徒丈夫不苟寿松乔徒区区 

　　○短歌行（李雯） 

　　李雯 
　　大海有涯。高山有阿。多悲少欢。岁月维何。乌雀鸣唤。朱明求旦。鼓?而歌。谁能不叹。击尔鼍鼓。揭尔桂樽托体天地良及芳辰大雨将降龙上于天蚓亦在穴自吟其贤物之所足。各在乎巳蜉蝣欣欣凰凤不喜枯林风高。猛兽怒号。不见子都。但逢蓬蒿。大人所欲。亦不独快。禹勤其民。首触骖絓 

　　○饮马长城窟行（李雯） 

　　李雯 
　　饮马长城窟。窟?马毛立。毛立犹尚可。指落冻杀我。自为长城戍。时作长城吟。长城昔迢迢。单于蹛空林。长城今陂陁。胡虏日夜侵海寒鱼不寒桑枯不枯心独吾长城戍。桥立为焦黔安得如飘蓬。逍遥随风征羡彼牛与羊饱食遭其烹吾马且努力吾朝脯以水 

　　○墙欲高行（夏允彝） 

　　夏允彝 
　　鸟欲高飞先局足致身卿相巧征逐甞闻□□□厚福。卞璞莫剖。宋椟易鬻。贞女无媒。十年不育愿谒君门陈痛哭间阖非不启中人筦枢轴 

　　○悲哉行（陈子龙） 

　　陈子龙 
　　朱夏候将变。素秋行来归惨节岂足慕犹幸弛炎威。蝉翳柳叶长。鹿鸣求其妃。阳禽集枯桐。织妇停鸣机。华滋尚同怀。我意自相违。如何盛容颜。缅矣欢事非。朝暾照我床。夕露沾我衣。温凉日回干。安得永芳菲皇路何险折。南山何崔巍。本怀良不渝。乖绝鲜音徽勿为麟凤姿行歌聊采薇 

　　○悲哉行（周立勋） 

　　前题 【 一云远游】 

　　周立勋 
　　远游涉江汉。楚云带高岑。薄暮风大起。虎豹来其音。前村未见月。榛莽复相侵。羁禽响哀谷。役夫顿空林。昔有驱车子。剑佩明星临。照耀伊山麓。驿落澨水浔既感豪士气复伤荡子心行路有贵贱所恨非黄金 

　　○悲哉行（朱灏） 

　　前题 

　　朱灏 
　　烟族惟昏聚。颓颷漫高辰。鸟暌谖气候。凄草不署春渴心羁陆海行感罢芳轮长松矫晚意醒石当迷津。客云自肥遯。谢红能隐沦。中天电龄促小仅傲大椿区缘牵往月。蛰户闭穷寅。山耻安童独。景辔梗荒榛。孤磷冷碧照。桂意热通薪。廵怀无更朔。悲期难纪旬。 

　　○悲哉行（顾开雍） 

　　前题 

　　顾开雍 
　　天风荡青草游子悲未成山樱垂离离。蘼芜改光荣阴冈没鸟踵日气来纵横轻葛蔓长崕。丹萝烂华茎。众欢难复前辞物知远情感肌辨清贑。袂带羁不平。岂无好容颜。亦悦蕙与蘅。车马畏天末。壮节悬噌吰。悲哉何悲哉。隆思乱回潆。松根结崇阿冬春不绝名 

　　○悲哉行（李雯） 

　　前题 

　　李雯 
　　盌井易为满雀鸠易为欢悲哉壮士心饥来不可飡。砥锷昆山岗。淬以大海澜。携持抚户庭。局曲谁能宽。屠刀翼周文。囚虏匡齐桓。岂足雠贱贫。伤时不吾安散家无千金吐哺谁为观顾非商山徒。奚为纫幽兰。俯听壑风哀。仰视星汉阑。猿狖为吾吟。虎豹笑吾闻忼慨复何为。自古以为叹。 

　　○悲哉行（徐孚远） 

　　前题 

　　徐孚远 
　　端居意无悦。悲思积温凉白云多素姿飞鸟鸣且翔。托身无根株。慷慨何当长。矫矫振风足。岁暮徒仓黄壮心不在骨安用千金装意气一以倾。微飙发清商。鸾鸠相将迎。客华不得芳。悲哉委秋草。望望使心伤。 

　　○悲哉行（宋存标） 

　　前题 

　　宋存标 
　　愁妒欢盈量。明月促夜光。壮士废长道。佳人叹洞房各知心所悲不能共举觞。星落如乱萤。野水与天长。松栢樵为薪。孤鸾失其凰。狂泉众所乐。醒者为不祥。猛犬噬当门。兰蕙无芬芳。遗恨抱荒丘。遣酒湿枯肠。挥不辄巳醉。解　愁无奇方。悲哉复悲哉。浮云莽大荒。 

　　○悲哉行（夏允彝） 

　　前题 

　　夏允彝 
　　华荣发寒枯。浩浩春光驰。遇物莫为故。绸缪郁新姿。惜哉窈窕士顺彼浮云移纵心适所欢。奚为伤暮迟。悠涂促短辔。欲乘双羽仪。飞飞览何极。网罗横云。垂入羣偃高冈。猎者梦熊罴。匠石委樗栎。樵薪泣枯枝涂穷犹痛哭斯人良不羁 

　　○悲哉行（王元玄） 

　　前题 

　　王元玄 
　　薄暮游广甸。见此浮云生。徘徊翳落日日落秋风清。高吹浮云尽下吹万里行猿啼无安响。凤去忆遗声。不见宛洛士。高江良巳平。马援功名徒。刘彻神僊情。方其雄怀发。宁解寂寞迎。盛颜会有悴。隆墀会有倾。悲哉重悲哉。志士惜时名。 

　　○相逢行（周立勋） 

　　周立勋 
　　高天荡云气大道青茫茫我行苦踯躅。不畏道路长。春草浩颜色。百鸟纷翱翔。谁家冶游子。锦裾绣两档。羞见大堤尘。相逢曲涧旁。下马问所之。西北上太行。太行盘纡纡。中都古帝王。荆棘湮城社。羣雏欺凤凰直视川原小英雄何分创揽物贵幽异。适心在狂忘日月羁之游世事齐一觞奈此无方掇。握手徒悲怆 

　　○相逢行（陈子龙） 

　　前题 

　　陈子龙 
　　春戏光柔枝艳阳万里余深红乱人心羣蜂语衣裾忽逢娟韶子。自称天上居幽雨洒碧梢澹澹明月初发辞清和妍。邀我以同车。杂风送云骈。烱然开石闾。珊瑚为列棘。靺鞨布广除。水殿浮淫裔。海绡隔绮疏。舞凤孕岩岫驯虎衔灵书瑶草滋丛丛。耕父为我锄后房刻软玉夜捣红蟾蜍上元勅青鸟。龙相骑文鱼。朱盘高矜诗。□□□纷挐。促觞沓烟雾。红颜淡容与。众乐可君意。醉揽双成祛。静素绝妒欢通情不崎山?虚宝蛤县黼帐。清娱荡徐舒神人难久处君当归其庐贵盛再可谋此中能自如 

　　○相逢行（顾开雍） 

　　前题 

　　顾开雍 
　　驱车出东门。道仄聊踯躅白云夹青松飞鸟鸣粟粟。日出不知路。戚踧顾眠??曲中有采兰人照耀山桑沃明月上头髻。皓腕黄金束。泻语红霞间沉思滞前谷。自称本秦氏。家在高楼曲。夫壻仗千里。风声?求蓐。腰钩挂胡霜。朝上中郎襮。昨夜梦远行。朝日心悬??菐。托彼幽兰丛。吹姿为洗浴。一掬马前襭。入门去合烛。请君大道旁。弯弓弹双鹄。相逢侧侧回心肠。晨上长安窜珠玉。 

　　○相逢行（朱灏） 

　　前题 

　　朱灏 
　　龙马走如雾绵草绿熏天。鱼鳞蹙绣袂。香尘污玉鞭。花茵陈画地。霞帐回锦缠鞴臂伤视怒金?凳银漾光烟持弓?巳向云背笑语似飞磌。叱风连汗雨。清卢藐失边。鼻端时出火。气意骤居巅。腰玦佩弦月。媚行及其鲜。眉扬动柳碧。展軗类闘漩。红盘照嬛丽。鬻少年无权热势难向迩安得千春连 

　　○相逢行（夏允彝） 

　　前题 

　　夏允彝 
　　孤云不自持。恻恻往来疑。携心大道旁。欲掷抵向谁。道旁语难闻。啮啮复澬澬。吹埃沉暮蔼。有客烱然姿。峩峩冠剑佩晖光隐须眉。轩步蓄武怒。雷行匌相追。气肃天地寒心雄无杂悲叹息荆图穷。误中哂韩椎。奋鞭虬龙慵。切齿公侯雌。公侯日伺门。掉头常忍饥。翻然顾我笑。晚觏重吁嘻。相顾不相语。君身余有之。握手入余门。意寂形容危。何以佐君酒。南山抟虎炊。百万授君掷所虑雄声驰左挟郅支头右牵大宛骊。贾奇聊复尔。麟阁亦何其。河海浩茫茫。归去相娱嬉。 

　　○妾薄命（李雯） 

　　李雯 
　　西家金秀英。嚼芷含兰体清惠颜修态宜情烨若琼枝夜明。晶盘玉露通盈。鬒发委堕云鬟腻光玉燕难安莲茎徐引珊珊頳霞遥兴目澜敛裾飞??肖形娴。蕙帐葳甤流苏。弹筝鼓簧激歌。离鹍别鹄鸣呼。玅舞七盘回波。约环侵脂疑肤。珍色不胜自怜。凰求其凤良难东邻秉兰少年贻吾玫瑰琅玕结心并气齐欢乐满悲来事殊影欲辞形不俱着妾紫罗绣襦乘君白马素车君独追妾谁如妾所自裁君衣中有都梁迭迷。麝兰百和杂齐。愿君服之勿梨。绣纨莫加素绨松吟栢摇夜凉不如绮阁洞房君当勉求乐方魂亦思君未央青陵华山相望 

　　○燕歌行（夏允彝） 

　　夏允彝 
　　愁云黯漠春失红摇摇肠乱参差风望君欲度辽之东。通魂未测路曈蒙。袖寒带缓凝恨充。鸣弦韵咽凄帘胧。可怜娇小恒忡忡。况复孤栖泪隐穷。碧草湿空烟含绒。迷离望断南归骢。与君并蒂依巃嵸。浮飙飘君君断蓬。妾心欲寄逢飞鸿努力常弯明月弓 

　　○燕歌行（陈子龙） 

　　前题 

　　陈子龙 
　　燕山漠漠秋气危怀霜拂露相间之妾有紫带红香褵。明灯孤照不自支。出帷下阶天四垂。双鸿双飞星流姿。念君窈窕雅善思。胡然入梦夜何其丈夫生多辛苦辞妾心安辨素与缁锦绣大暖凉绤絺。与君相逢常违时白日何德好西驰盛年何辜有容仪情言如饥饥可治欲烹青鸟餐长离 

　　○燕歌行（李雯） 

　　前题 

　　李雯 
　　塞云飞飞白日黄。清气激冽悲河梁。念君远行践胡霜。低帏沉思不可扬明月窈窕难为当谁能愁来夜不长离魂策梦路洋洋独何盛颜媚筐床鸣筝切切诉空堂。采兰撷蕙意不芳河有坚?郁哉鲂不能从鳏中心创谅君守贞在他方。高节入云增妾伤。为君自保容仪光膏沐时施不敢荒 

　　○燕歌行（徐孚远） 

　　前题 

　　徐孚远 
　　秋云流汉纵且横。秋霜结地地欲明。念君执节戍边城。十年不解关河兵。忧来戚戚难为平。吹风入怀还复成。徘徊当户理秦筝。繁弦促柱有悲声。开厢压角歇芳蘅持之作好容颜更何况君行衣裳轻。沙没两裆烟雨并。思君不忍独惸惸。愿随双翼抗飞旌君当仰观南鸿音 

　　○燕歌行（朱灏） 

　　前题 

　　朱灏 
　　秋叶别风送离声。地隔两照蟾光盲。兰膏耗夜忧煎明清泪生波滴愁瀛碧湾不没干望星眉峰时矗无断青安得春命代冬龄情澜溯洄君为萍。孤鸾向镜咽双鸿咽鬟寒湿消暄晴。羡云作衵贴空冥。望心成旱怨霓屏。寻梦解缩长思程?东日西尚相迎君迟归飞妾假翎 

　　○燕歌行（彭宾） 

　　前题 

　　彭宾 
　　代北城高日气凉。漫天萧瑟不可望。念君别绪何仓茫。出门漠漠无近乡。帘疎月小寒夜长。橪弦冻指带清商。三星落落隔河梁。眠起一时善亡常。霜涩凝脂剪缘纕。刀尺轻栽忘忖量。南风吹到乌啼亡?皿。妾愿随风寄裲裆。清思去来杳无方。安得游丝曳剑装 

　　○燕歌行（顾开雍） 

　　前题 

　　顾开雍 
　　秋霜涂草悲枯凉。清光薄帷何能忘代马如沙傍君黄日月为君不相望海燕翩翩辞虚堂。妾子风声自断肠。初步下阶失回遑河星四流明未光衣带萧索理无方。为君憔悴亦敢当。悠悠饥渴随君傍。昔容改毁来谁妨。 

　　○东飞伯劳歌（周立勋） 

　　周立勋 
　　柔莺暖丝蝶裙香瑶姬擘玉花心凉雕云练月照清影。鬓光微动金蛾整宝瑟初开声半。沉捆弦拂指愁春阴芙蓉波小丁香结鸾尾叠剌双纹切含娇恃态可怜余摇荡芳姿春不如 

　　○东飞伯劳歌（陈子龙） 

　　前题 

　　陈子龙 
　　朱凤小娟紫鸾大。霓裳洗绛沉烟带谁家嫁艳扬波澜春风飞花娇上寒锦溪碧树明月居帖肌温玉神清虚奇怀鬬日芙蓉暖。湘娥尺素文鱼懒。堕钗暗击银筝丝蛤帐舒光劳香姿 

　　○东飞伯劳歌（夏允彝） 

　　前题 

　　夏允彝 
　　翩翩燕舞湘弦。拨云纤杳巫山渴。谁家少女隔帘栊飞香夜度愁掩红清笑传风风貌暖。玉肌延日日行懒。绛涛酣晕漾明光。重帷不遏娇容翔。可怜促促芳茵独寒帘新月依人熟 

　　○东飞伯劳歌（李雯） 

　　前题 

　　李雯 
　　羣飞翡翠孤飞鹄。青琴琼妃遥相属。谁家冶女采兰归惊艳压春花恋衣绮光流云紫鸾妒。绣幕开风狄芬护明眸通波留飞欢轻罗触佩鸣声珊。菖蒲花落桑叶沃。守宫如新厌蚕薄。 

　　○东飞伯劳歌（徐孚远） 

　　前题 

　　徐孚远 
　　西宿啼鸟东流鱼。碧玉卢女来嫁初。谁家冶艳约明鬟。如矜回媚通曼颜。疎帘不箧耀珠晖。都梁百和怀芬馡。年时价重娇不足促坐歇声暗相属牵丝逐风徒自萦可怜绝世难为名 

　　○东飞伯劳歌（顾开雍） 

　　前题 

　　顾开雍 
　　上山黄鹄下青姑。琼英玉女相欢娱谁家短鬟学杨柳歌出东风度花右金房珠构音徽阑罗帐珊瑚明月寒。可怜十五尚不足连蜷绣带春一束葡萄夜夜美难忘私语移姿香气长 

　　○东飞伯劳歌（宋存楠） 

　　前题 

　　宋存楠 
　　伯劳翻飞碧树低。波鳞沙暖鱼双栖。谁家窈窕相逢起珍重蛾眉道旁死金针腻滑游丝断。罗裙扇影香心乱。年几二八娇面红。夭桃含吐招轻风可怜嫁与东西路黄昏白日青春误 

　　○东飞伯劳歌（朱灏） 

　　前题 

　　朱灏 
　　游丝织春忙博劳。花匠破寒云轻禂。香魂袅昏镜萦梦金钿吐焰铜小凤红脂湿颜冷玉温。罗洞扬虚晓挽历?香。珠窠然光月户变艳发蓉城失霞面眸波不起含细烟粉匀偏照参差年 

　　○东飞伯劳歌（彭宾） 

　　前题 

　　彭宾 
　　紫烟溶溶起青凫。轻带摇风唤小姑。谁家冉弱开丹物。约掠新梳钩月隐。净涵澣縠枝影摇。闲安理镊珠佩僄。伯娣未笄妹??俞??玄。莲帐香微弄长钏。调弦拂匣红脸新。可怜妆粉寄花茵。 

　　○东飞伯劳歌（王元玄） 

　　前题 

　　王元玄 
　　山南红玉背青芝。娟雾明风压锦丝。谁家新冶临春昼。徘徊花烟花色??奏。绛英黄蝶纷相求娈魂□乱不成愁可怜明眸好顾盼春寒深閟残香院燕雏网户年复年。空留夜雨梦秋千。 

　　○枯鱼过河泣（李雯） 

　　李雯 
　　枯鱼过河泣。作书戒鲸鲵。鲸鲵笑相答芳饵今不施 

　　○枯鱼过河泣（陈子龙） 

　　前题 

　　陈子龙 
　　大河多贱鱼。其一颇有神。偶然获小谴。见困碣石津。身虽槁鲍肆。自知才莫伦。日望云雨至。变化归深奫。田父携就食。痛哭经河滨。寂寞波不兴。众鱼还湒鳞神物久见弃河伯自有臣活汝理亦易知汝终不驯吞声就盘餐无为贱者嗔 

　　○枯鱼过河泣（顾开雍） 

　　前题 

　　顾开雍 
　　沽鱼过河泣。出水难复入。作书与子孙。莫向水深给饮水复成鱼成鱼将安娱腹小还能廉。相戒各用愚 

　　○枯鱼过河泣（徐孚远） 

　　前题 

　　徐孚远 
　　鳣鲔挟雷雨。濈濈如有神渔人截网入一朝失要津体大厌者众剸食江汉均见杀不能报势去难自振寄众小鱼。倚赖昔所亲。幸不相随没。旧恩犹当禋众鱼倔强立意气各自新非用苦相负天帝时为嗔反复不可料。去矣勿复陈。回波委泥沙。咫尺无安沦 

　　几社壬申合稿卷之五 【 终】 

　　●几社壬申合稿卷之六 

　　华亭杜骐征　徐凤彩　盛翼进仝选 

　　古乐府二 

　　◆古乐府二 

　　长安道（陈子龙） 
　　长安道（李雯） 
　　长安道（王元玄） 
　　欲游南山行（夏允彝） 
　　空城雀（陈子龙） 
　　空城雀（李雯） 
　　胡无人（陈子龙） 
　　胡无人（夏允彝） 
　　陇头吟（陈子龙） 
　　陇头吟（李雯） 
　　猛虎行（李雯） 
　　善哉行（李雯） 
　　长相思（周立勋） 
　　长相思（李雯） 
　　长相思（陈子龙） 
　　长相思（王元玄） 
　　长相思（徐孚远） 
　　长相思（朱灏） 
　　长相思（宋存标） 
　　长相思（宋存楠） 
　　秦女卷衣（李雯） 
　　秦女卷衣（夏允彝） 
　　秦女卷衣（顾开雍） 
　　秦女卷衣（陈子龙） 
　　夜夜曲（周立勋） 
　　夜夜曲（陈子龙） 
　　夜夜曲（李雯） 
　　夜夜曲（夏允彝） 
　　夜夜曲（顾开雍） 
　　夜夜曲（徐孚远） 
　　夜夜曲（王元玄） 
　　夜夜曲（彭宾） 
　　夜夜曲（宋存标） 
　　夜夜曲（宋存楠） 
　　春夜曲（宋存楠） 
　　采葛词（宋存楠） 
　　懊恼曲（朱灏） 
　　懊恼曲（李雯） 
　　湘弦曲（周立勋） 
　　湘弦曲（李雯） 
　　湘弦曲（陈子龙） 
　　湘弦曲（王元玄） 
　　湘弦曲（顾开雍） 
　　湘弦曲（朱灏） 
　　邯郸少年行（朱灏） 
　　邯郸少年行（陈子龙） 
　　结客少年场行（宋存楠） 
　　紫玉歌（李雯） 
　　紫玉歌（陈子龙） 
　　紫玉歌（周立勋） 
　　紫玉歌（宋存标） 
　　紫玉歌（徐孚远） 
　　紫玉歌（朱灏） 
　　江南曲（周立勋） 
　　江南曲（朱灏） 
　　江南曲（陈子龙） 
　　江南曲（宋存标） 
　　江南曲（宋存楠） 
　　江南曲（徐孚远） 
　　古别离（李雯） 
　　古别离（陈子龙） 
　　秋夜长（李雯） 
　　秋夜长（陈子龙） 
　　作蚕丝（宋存楠） 
　　水仙谣（陈子龙） 
　　水仙谣（李雯） 
　　明月照高楼（宋存标） 
　　明月照高楼（宋存楠） 
　　折杨柳歌（周立勋） 
　　折杨柳歌（陈子龙） 
　　折杨柳歌（李雯） 
　　折杨柳歌（徐孚远） 
　　折杨柳歌（宋存标） 
　　折杨柳歌（宋存楠） 
　　折杨柳歌（彭宾） 
　　折杨柳歌（王元玄） 
　　绿墀怨（陈子龙） 
　　乌栖曲（宋存标） 
　　莫愁乐（宋存标） 
　　莫愁乐（宋存楠） 
　　劝君杯（宋存楠） 
　　夜度娘（周立勋） 
　　夜度娘（李雯） 
　　夜度娘（朱灏） 
　　夜度娘（陈子龙） 
　　襄阳踏铜蹄（周立勋） 
　　襄阳踏铜蹄（陈子龙） 
　　襄阳踏铜蹄（徐孚远） 
　　襄阳踏铜蹄（夏允彝） 
　　襄阳踏铜蹄（朱灏） 
　　襄阳踏铜蹄（宋存楠） 
　　襄阳踏铜蹄（彭宾） 
　　五杂俎词（夏允彝） 
　　两头纤纤诗（夏允彝） 
　　十索诗（宋存标） 
　　十索诗（宋存楠） 

　　○长安道（陈子龙） 

　　陈子龙 
　　燕京气衍大。水清山雄纡。太行郁盘趾。沧海限神图。雉堞高于云。宫殿相披扶。道旁罗邸第呵导当中趋城闉万车马。散荡不一区尘块日夜起蒙垢无贤愚拜揖何纷纷各自劳路隅府横东越猾。楼炫并州姝。徤儿多楚练。歌童学吴歈貂珰有妻媵商贾服紫朱。卖浆称戚里。驽骑天闲驹。台妇餙绣黼。贱隶佩信符。绮疏帏幕温。温室置眊■〈毛俞〉。壁藏探丸客。隧养击剑徒佳园惟栢林佐酒列牦酥。画图必纨帛。卉木临炽炉。矗矗千万户。濎濎成皇都。横者中贵人。其次执金吾。大兄李贰师。小妹卫子夫。旧领东宫尉。新赐平阳奴。朝出射狐兔。暮归扬騊駼。罘罳垂锦埒。屈戍冷铜铺。晶盘承靺鞨。火布罥珊瑚。照宵燃菡蓞。娇夜香茱萸。中堂七十二。一一凤凰雏。■〈言冏〉事疾魑鬼。叱咤惊于菟。朝彦势忽变莫言千金躯终月论为囚不得少踟蹰吾闻有一人。盛常欢娱。许史乃石交。梁邓岂葭莩。逶蛇承明庐。智术如觋巫。黄金入门去。膏壤助微须。炙手不可问所恃深根株逐臣涕长往。荷锄衣短襦言者犹在唇豺狼来追呼寄语金吾子。勿为他人驱。此中一片地。顷刻换荣枯金吾顾我笑廷尉皆大儒请看其狱辞何人不当诛吾辈宿奉行长安大圣谟 

　　○长安道（李雯） 

　　前题 

　　李雯 
　　车马老日月遥望长安中嶙嶙排天障。郁郁紫皇宫。北枕太行道。南指碣石峰。其中百万户。朱门日爞爞。将作皆羽林。卖酱时鸣钟。金玉各在眼。市侩少愚聋天子之所都百物靡不工流离翡翠帐。瑶蕋青珠幪。文锦起蛟凤。玉紫玛脑红此等贵无用不胫万里通幽并好游侠燕女丰融宝袾珊瑚襦。紫艾青马骢。射鸟西山下。挟瑟易水东。中有金吾吏自夸金吾雄将军坐中堂。绣骐玉蟠龙。黄纸出怀袖。赤棒摇短虹。其下虎贲校。磔毛趋奔蜂。日有千万人。绎络长安衕鸷鹘不空掌怒虎生腥风。近见侍中貂。纷纷亦怱怱。朱歁肘下悬。绛节红锦蒙。出入天语重弹射不及躬天子盛才桀。弋获罗飞虫区区房栊姿鵰鹗及罴熊岂无李延年亦奏卫霍功田窦犹结欢。许史气恊隆。黄金披乱穴。银洙被仆童。紫驰煮青苏。香雾流霞浓。堂上沸列管。堂下植青桐。角逐狗马间。奔走卿与公。公卿好容制。宽腹颐颔丰。腰间暖横玉。文犀镂玲珑飞尘头上望瑞拱节奏同鸣驺入阊阖肃肃闻呼嵩归来饮醇酒今日无胡戎 

　　○长安道（王元玄） 

　　前题 

　　王元玄 
　　黄金台平郭隗死。海子入城寒泚泚。清秋风起雪如轮。金柝玉街冷于水。太平之世天子尊。驰驱亿万皆来此。骡驼踯躅车鞅穿。得望君王忘疻痏。费者列戟卑为郎。暮出朱提炫晓光可怜得当贵人意十载不愁离故乡王孙里第剧可观。暖玉红氍接晚欢。清灯不照紫堂月。奏伎挟羽冲宵阑。吁嗟长安之地。旧幽蓟。末晋入虏阴云曀。二百余春成帝都。从此年年聚繁丽。东南雄赋如水流。西北征兵设重卫。九陌不飞青霄尘。王气矗起浮云际。噫嘻水衡烂用久陶陶炙火之势乃可邀 

　　○欲游南山行（夏允彝） 

　　夏允彝 
　　澄波皓万顷。岂念染轻尘高高听尔卑不为怨詈嗔。威凤翔九霄。百鸟自和驯。一人勤吐握。万物资清淳。方圆亦异器。角趾讵相伤蛇虎共一域适生无短长。荡荡忘机士。所适咸嘉祥。百年甲兵偃。四海波不扬 

　　○空城雀（陈子龙） 

　　陈子龙 
　　黄雀形体小。不能抟鸟深山中。又不能啄鱼鳅。集水葓。朝栖棘莽。暮伏蒿蓬。或独而羣。或西而东仍食田中禾莫食仓中黍田中无网罗官吏射杀汝杀汝犹自可仓中补粟又棰楚 

　　○空城雀（李雯） 

　　前题 

　　李雯 
　　空城雀何啾啾。啾啾独不得食。身倚蓬藜间。啄沙虫。复不得虫。沙。伤其嘴唶雀大苦辛回向隍下安坐。爰遇挟弹公子翩翩来。意气一何纷纭。雀大怖伏地叩翼哀鸣。公子策马去手中乃持大肥雀是雀窃脯盗粟日游乐体脂丰羡得入公子手金鼎玉盘五味杂香当是之时自谓不如瘦雀在空城里 

　　○胡无人（陈子龙） 

　　陈子龙 
　　惟汉五世其昌大诛匈奴胡亡龙堆乃作汉西门。祈连草木不长。单于窜寒方。积雪数尺。牛马耗戕汉天子。不相忘。巳命六将军分道出大荒又勒兵三十万登台浩茫茫马上残胡南望哭。帐中阏氏心悲伤。胡头山积于武库。彻侯数十徜徉。惟汉更三君。国愈强。胡弱心易分。中自仇贰。其一款塞。汉发卒来迎。大受宠赐。请婚良家子弹筝炙肉坐地其一走康居。役属诸羗自恣。都尉来。发兵都赖不得出。三重城巳摧。射中夫人鼻。其首五日县。西域尽入质。其益衰微。常守边虽从上游来厌人金人巳亡天不怜汉方涉汾祀甘泉天令皇帝千万年 

　　○胡无人（夏允彝） 

　　前题 

　　夏允彝 
　　胡马壮胡人张胡马耗胡人殃生不覩裘与觞。衣皮而食浆。北风凝雪百鸟藏。马毛浙缩骨羸尫。覆匿空帐枵其肠。胡妇泣。胡儿僵栗栗长望寒沙仆眶。天子博爱。不揆殊方赐尔秫蘖帛絮延尔亡单于稽??页暨名王。千万亿载尔犬羊。 

　　○陇头吟（陈子龙） 

　　陈子龙 
　　凉州城外秋原高。日落黄河风怒号。胡儿沙中射鵰鹗。汉家陇上开旌旄。自弃炖煌人内徙孤边摇摇千余里持节未解诸羗争。道傍半筑单于垒。材官扼塞尚不足今年转战几人死忽闻关西盗纵横军书又调凉州兵 

　　○陇头吟（李雯） 

　　前题 

　　李雯 
　　陇头流水寒恻恻。陇上行人寡颜色。黄风吹尘堆作云万马一时嘶向北燕支自落汉家儿胡泪洒天天不知玉貌花容归汉女空坐高楼霜四垂 

　　○猛虎行（李雯） 

　　李雯 
　　山草肥猛虎盘桓羣伥相追招招北南 【 一解】 虎得猱术。久乐就虎。吮血而酣。其目不怒。 【 二解】 一虎含毒。磨牙莽间不得人啮发病狂颠 【 三解】 雷鼓莫惊。朱矢莫注。胷有赤符。击之者弊。 【 四解】 吾闻上古。王道傻傻虎不咬人麒麟在前 【 五解】 

　　○善哉行（李雯） 

　　李雯 
　　天门日荡荡贱子悲毛羽生在日月下瞑目不得覩。 【 一解】 羣智如蛙虫。是以吾不与。披发从南山。郁纡当谁语。 【 二解】 士贤者卑栖。玉石不能侣。太息于呜呼。安所适晋楚。 【 三解】 吾愿于童昏。指右不识左。四海如焚焦鸟鼠悦其处 【 四解】 烈士难为羁。食愁日无绪。浩浩者天乎。契阔不可怙。 【 五解】 吾叹将安穷。所思亦难伫今吾将何游霜雪又纷阻 【 六解】 

　　○长相思（周立勋） 

　　周立勋 
　　轻云冉冉愁波明落花含绪娇难横美人去我遗空城。罗衣拭泪香不成自言家住桃花旁。门前流水学云行。腻鬤斜坠飞蝉迎。停歌捻指吹玉笙归鸾辞凤参差情风雨欲渡湘烟绷。遥思不续天泓泓。游丝绾作云中缨。双浆催愁月荒白城头草色方浅清 

　　○长相思（李雯） 

　　前题 

　　李雯 
　　玉门秋云冷。怨琴素丝哽短绠系银缾所恨不及井高望青冥长。下视陇水汤。明月照单帷。簟纹寒欲霜。昔与君别时。妾怨青门柳。青柳为枯杨。君独未回首。双纹剌鸳鸯。欲寄要君恋。剌剌不成文愧妾手中线堂前有树萱。其花号忘忧。妾独对之泣。空悲兰蕙秋。愿斸锦鲤麟。又断飞鸿翮。摧心君不知此物竟何益妾闻有好鸟。其名曰凤凰。发音良有思。夜夜鸣归昌君自保贞心妾自持朱颜长思无终极。岂隔昆仑山。 

　　○长相思（陈子龙） 

　　前题 

　　陈子龙 
　　长相思。在玉京天高漠漠何时平香云馥雾横太清娇魂如月不敢行欲抱君怀夜梦明。瞑鸾啼情咽幽素。心飞路黑相逢迎。繁花潋滟杂哭声。颓眠斜眄清泓泓茫然不识愁为谁深心窈窕生空精。古来相思能几何无端令我情甚多 

　　其二 

　　百烟欲来花可怜深深清昼静于天湘帘半卷蜂竟出白云将去心茫然春风荡漾吹红弦。我欲鼓瑟愁忽眠。中有幽灵含怨江水咽。波涛不去香在莲。我将采莲子。欲渡河无船。忽有兰桡桂楫人清妍。乘我迢迢入洛川又闻美人巳去青山巅碧霞素月娱婵娟望之不见空芊绵。长相思。怨千年日夜望我生羽翼心烦情痛不学仙 

　　○长相思（王元玄） 

　　前题 

　　王元玄 
　　漠漠生春云不知。海水啮天亦可疑。神仙蜕肌积何处。相思突兀何时夷。君不见古来妍质皆巳化惟有相思留其姿。芙蓉涓涓秋日苦凤凰之吹霄闻雨白日撑愁不及天江水江风牵一缕 

　　○长相思（徐孚远） 

　　前题 

　　徐孚远 
　　长相思。相思欲明心所怜凤衔其凰高梧里悟子得食容华鲜钿钗宝袜车阗阗。骋姝作好倚人妍。美人依徙云为鬟。蹊径窈窕隔流烟。我欲回舟钓洛川。鲤鱼乘雾木湲湲。荷香在水不入钓。思长作络徒为牵。历乱不整寄繁弦古来名艳各当年 

　　○长相思（朱灏） 

　　前题 

　　朱灏 
　　长相思。心出居萦轮。历远无贶虞。情劫为?亦不糜。盻光如发隔云圯。日兄月姊结愁褵。昏黄酣春烟。烛龙下江泪袅香梦当年镜通双鸟使草丝绾离命。凄懦花开晨幽感成核愿化石行想海中无扬尘 

　　○长相思（宋存标） 

　　前题 

　　宋存标 
　　长相思。久离别。同心钮断丁香结。巫雨摇。湘烟灭。穿针鹊尾残。吹笙凤耳热。泪湿海棠花。泥污臙肢雪。 

　　○长相思（宋存楠） 

　　前题 

　　宋存楠 
　　长相思、久离别、盘龙刻凤生香绝、铁网沉、珊瑚灭、吹箫玉腕愁。裁锦金刀热。绿苔生宝镜。青鸟衔红血。 

　　○秦女卷衣（李雯） 

　　李雯 
　　咸阳宫殿二百七。严跸不闻紫云逸。钟鼓?口?东日??口?东日?呼月妃。龙锦夜脱香飞馡。宫娥卷去向玉床。金泥窄袖琼霞光昨来梦日臂上止晓起惆怅碧窓里 

　　○秦女卷衣（夏允彝） 

　　前题 

　　夏允彝 
　　咸阳宫观二百里。行乐经年迷出入。茕茕少女卷衣随。玉阶香蔼连云湿六王钟鼓充其中悼目燕齐晋楚宫昔日承恩娇莫二。此时迎拜车前风。雷振振。惊妾心。候望复道无昏晨。泄者骈诛首千百。君王恬澹称真人 

　　○秦女卷衣（顾开雍） 

　　前题 

　　顾开雍 
　　秦王古丈夫缥缈三山意泥金蕳玉书磨崖凿文字置酒咸阳宫恬淡阿房秘驰道钟鼓发窈冥美人至寝帘罢守宫。沉香红火瘗。君王夜好斋。梦来生紫气承恩三千人心同入海市何时仙人居。明绡卷云臂。 

　　○秦女卷衣（陈子龙） 

　　前题 

　　陈子龙 
　　渭南渭北千宫殿真人夜游晓不见卷起咸阳道上云。裁作仙衣红片片。蓝田寒玉文参差。凤凰娇啄银筝丝。褶衣坐听花漏咽。道灯光烧夜枝。秦楼弄玉巳飞去君王岂是嬴家儿人生有情本无主纷纷照镜空尔为喜见明年祖龙死相将大入骊山里 

　　○夜夜曲（周立勋） 

　　周立勋 
　　明月不夜发。愁阴梧叶寒。阶前蛩语入。帷中灯气安佳人理长怨侍女罢小弹。待得鸡鸣后高星没复干 

　　其二 

　　惆怅玉钗前。明晨为郎卜。郎去春复秋。夜夜羞单縠 

　　○夜夜曲（陈子龙） 

　　前题 

　　陈子龙 
　　碧落凝臙脂红云洒秋香堕妾玉床上。化作双鸳鸯后猊娇吐烟淡汉青茫茫缥粉上瑶瑟。金虫蚀绣囊。天吴化飞蝶。仙鼠入夜房。银缸冻灰尽晚屏龟甲凉罗帐抱明月妾身映文章弄影渐成僻自怜复难忘。鸳鸯飞上天。魂梦委严霜。 

　　○夜夜曲（李雯） 

　　前题 

　　李雯 
　　络纬织露清宵中商风入帏捎桂丛玉阑独倚思惊鸿。龙修夜寒心??充??充。狄芬细籕通筠笼。云母月照相思缝。裁絺捣素秋复冬。倏燠忽凉时难同。贱妾一心烦内攻。开窓揭帷诉悲虫。 

　　○夜夜曲（夏允彝） 

　　前题 

　　夏允彝 
　　愁帷欲晕月。夜夜晖光微。枕寒不受梦。虫吟感歔欷。欲逝妾马黄。欲归君马騩。思苦难为泪。坐数晨星稀。星飞渺何极。冯寄望归辞久怨未伤心疑君犹见思 

　　○夜夜曲（顾开雍） 

　　前题 

　　顾开雍 
　　清汉罗门户愁鸾踏山缕。明月珊瑚完。暖霞薇帐吐。桃露泣朦胧铜声梦秋雨烧香楚火红。卷帘秦夜午。天上碧宵绳。迢迢腻丹乳。花落凤凰呌。生兰笑眠树酒醒烛光薄髟?妥鬌阑嫞努。佛彷亦难忘鸳鸯镜中古 

　　○夜夜曲（徐孚远） 

　　前题 

　　徐孚远 
　　清晖持照身淡然娱素秋空余宛转恨。犹解戏藏钩微风间玉体掩映?丝裯。小开长自惜。有忆向牵牛 

　　其二 

　　夜夜理秦筝。繁响何能长。愁来不成寐清晓起严妆 

　　○夜夜曲（王元玄） 

　　前题 

　　王元玄 
　　月低不到户。宵气泣清螀。露重弦声腻乌啼灯焰凉香辞梦怯镜影帖天长怜惜生情夜。银河不可望。 

　　其二 

　　夜夜屏影黑。今夜屏影明。清池临幌动。漾演乱君行。 

　　○夜夜曲（彭宾） 

　　前题 

　　彭宾 
　　终古夜一色。沉沉星影劳。是响咸清切无寐觉天高。香微薄露扄。肌怯压轻禂。但见月痕小。朦胧堕玉绦。 

　　○夜夜曲（宋存标） 

　　前题 

　　宋存标 
　　纤月鬬舞腰。是妾旧相识。枕痕红泪荧。碧缕秋烟织星寒镜入愁鸡鸣河影直莫使春风生人闻妾叹息 

　　○夜夜曲（宋存楠） 

　　前题 

　　宋存楠 
　　北斗横天直。中夜吐光芒。罗帐垂四角。雕槛双鸳鸯。兰灯烧焰冷。艳粉静销香。空帏荡子叹。贱妾徒悲伤。 

　　其二 

　　黄昏钟漏绝可怜。沉沉此夕应何年。佳人自是婵娟子。珠愁玉恨生翩妍。微风凉月流萤飞。金环纤腕红绡衣。池塘入夜莲房冷。河汉遥横露欲晞。紫箫瑶瑟情未熟。朱颜翠黛２恒相蹙。桂树琅玕千万丛。南翻乌鹊双栖宿。博垆灰暖烟雾台。侧身障面湘帘开。嘿嘿背人私自道。冥冥独抱珊瑚来。 

　　○春夜曲（宋存楠） 

　　宋存楠 
　　秦筝缓卸银蝉吐。罗衣小试平阳舞。珠帘十二梨花飞月明如水燕初归玉钩不上青宵永。百和香消密炬冷。翠羽遥低春色浓。楚云烨烨日初红。 

　　○采葛词（宋存楠） 

　　宋存楠 
　　葛之花。舞斑斑。随风扬去何还令人见此伤朱颜 

　　○懊恼曲（朱灏） 

　　朱灏 
　　离袖缝背风。草簪坠欢绿。蹙波断舒颜。驰光不及旭。 

　　其二 

　　环想盈缺月款枕无安发云面隔泥情。妒深河未没 

　　其三 

　　花魂夺新红眉峯夜转抱火寒消宿心。委泪成石脑 

　　其四 

　　春意薄烟纸露歇垂兰被离弦驻悲声。弹思竭渊耳 

　　○懊恼曲（李雯） 

　　前题 

　　李雯 
　　置蜡安花那得子搏雪筑城空流水一双鸂??鵣不相顾翻作娇媒引飞雉藕心欲白莲欲红。连根结体事不同浊河照天失星宿姮娥皎皎当清空马蹄踏地随青草春蚕守丝筐中老碧簟贯怜玉肤寒。皓腕何须守宫抱小吏墓前毒桐枝华山几下蔽膝丝烧灰作九饮荡子莫令深闺空独思 

　　○湘弦曲（周立勋） 

　　周立勋 
　　湘烟帖水云蹜蹜神女踏花游暮竹玉肌不暖愁香红。夜半月光吐新焴。呼龙载酒凤吹笙。宝钗瑶钿参差明。洛姬袜小波纹窄烟中细语含空情灵旗发鼓苍崖豁。翠?摇风紫袖脱。兰叶胜绾媒劳劳。姣鬟扶佩归心阔黄陵祠下草荒凉杜鹃飞尽晚荐觞 

　　○湘弦曲（李雯） 

　　前题 

　　李雯 
　　秋云堆波雕明纹。沅湘叠绮曜罗曛。皓翔楚女腻香熅吹兰摇蕙佳哉纷芙蓉宝帐揭桂旌。白凤摆肺盛瑶罂。河龙夜听圆瑟鸣。长离潎冽飞鹍惊。古殿翕呷暗香雨灯光寒笑幽修语锦鳞上天湿云鲜。璚沙粼粼洒笙敔。頳霞微搴烟鬟溶芳理游漾无处所泥银小女弄轻妍。碧叶琼葩相掷与。白涛虹起贯华轩鲸风吹吹凉红莲帝子不留可奈何。九疑惨黛愁蝉娟。 

　　○湘弦曲（陈子龙） 

　　前题 

　　陈子龙 
　　红脂染水鱼鳞绘。凉烟残佩香绡蜕褗眉刷花月涩肌吹罗娇呼云作?。灵书掷潭卧春蚕。神烧龙卵迷青岚女萝成蛇黄葛死楚娥倚竹摇空蓝踏波照带霞文皱。琉璃袅渡芙蓉透。甄家梦成魂红红。碎璧研珠怀荳蔻。么凤绰绰媒含愁寒铺水练丁香钩妖鬟啼春浴甘露可怜情死皆清秋晕玉投衾酣粉褪小兰脉脉温湘畹 

　　○湘弦曲（王元玄） 

　　前题 

　　王元玄 
　　湿烟泛泛飞青禽。半空吹香歘流淫。飒然堕云见素襟。雪绡帖妥飘春阴。楚江暮竹落翠涔。佩声回合动孤吟。绀宫罨画乱珠琳。灵兮若留慰君心。细拨锦瑟挑瑶琴。荐以桂浆羞红檎花枝不寒感薄衾。去住云海静相寻祝融墀下闻遗簪骑龙僊子怯秋霖。神靁填填飜玉鬵。青螭啸风度碧岑。 

　　○湘弦曲（顾开雍） 

　　前题 

　　顾开雍 
　　哀沙立云波声白。疾筈射河伐蛟额土鼓不活楚铜烂。雨工骑出青堆擘。千丈沉心江底红。天空踏鬼魂丰澪。浇酒初凝碧花暮。羁禽张响奏细雨?众。水咽汉角巫身委。小巫当河大巫玼。湍弄急泻颓赴秋。回芳茫茫蘅若死。三弦两弦灵修喑。黑米坠带鱼踪深。逐鳬上下遗光昧。君玉无梦三山外。 

　　○湘弦曲（朱灏） 

　　前题 

　　朱灏 
　　鸣鸾止咽起云谣。腾雨玄螭摩转霄。玲珑戞玉素魂邀。明光 【 曲名】 飞清长开朝。落花起舞碧华年凤丝飒曳天江烟紫琼奏虚白景燀。随飙飞粲空行軿。灵侨闪玓鸣甲银。商弦促节龙脱鳞。铿訇无断雷车廵。大游小游神长春。 

　　○邯郸少年行（朱灏） 

　　朱灏 
　　茜鞍帖轮走金弹。纨罗艳张平原旱。意气出云追龙媒。珠帷银帐发新粲系日长天萦锦绳觥船狭视碧虚岸膏全残晷延竹?愽年。剌仇雄剑激雷唤。呼鹰截虎声填空雕弓向背弯月半胸开三春无暮城。征若飞蓬风游曼。灯山花市镇韶华。年光欲破施霞幔。 

　　○邯郸少年行（陈子龙） 

　　前题 

　　陈子龙 
　　丛台之下风颾颾。轩然匹马生波涛乘夜杀人月未落有时射虎青天高一日几上红楼里。醉倚锦瑟翻罗裪。晓来朱门击钟鼓梦中壮士求其曹年华倏忽成骚屑。昔日许身谋竟拙邯郸公子意气尽邯郸美人黄金竭况复时清无所为折节儒生常哽咽壮心难断思风尘犹是当年游侠人 

　　○结客少年场行（宋存楠） 

　　宋存楠 
　　翩翩佳公子。生长在华堂。少小恒自爱。宛若圭与璋。献策未得志。相呼出道旁。亲知尽调笑。骨肉转荒凉。良朋独慰劳。斗酒聊自强。丈夫重意气。道远非河梁。宁但援急难。过误亦以匡。久要圣所贵。求贤始知方。厉志升青云。相与披九阊。 

　　○紫玉歌（李雯） 

　　李雯 

　　月求其日光离魄死玉笼囚凰不如但巳蓬莠藜蒿非妾所耻。与君相期。视此吴水。吴水湜湜。有鱍其鱼。妾心授君。不吾肯居。父兮母兮。妾则谁如。白鹤何德。使随吾车澜则有岸霞则有散生不可知。死贞其粲。绝质从君。与君旦旦。 

　　○紫玉歌（陈子龙） 

　　前题 

　　陈子龙 
　　吴山墓草寒香珥。清霜刷路兰容毁白日暮暮黄土深千古情从此中始星眸照夜雾衣轻。凉风啼□婵娟子。解带束月野白荒。沈姿浴艳愁魂喜冷光松露滴含玉泉下双环冻纤指冥途太黑相思明。感君经过见君美。腻胸长闭蚀土花。玉鱼珊枕劳桐婢。祖洲塟凤千琅玕。缑山殉寉百纨绮昔日吴宫娇晓春今贮夜台光尚紫拟翻大地兵君怀。土木纷纷悲不止。水银机发散人间。疑斲云根剪月姊。白蝶衔花佐幽欢赠君碧血徒伤此艳女上殿日月昏鱼灯狐火纷相逦高歌激厉摧人心。至今泪作三江水人愁剧可怜鬼愁何时巳去来倏忽荡无端幽魂不再相思死君不见馆娃歌舞随君王。无情欢笑安足恃。姑苏之台烟消矣。 

　　○紫玉歌（周立勋） 

　　前题 

　　周立勋 
　　青枫飒沓含幽墓夜色千年照吴树黄坡气暖玉钗生。独立寒烟脂粉蠹。双环脱指手赠君自是君心君莫悞人间佳丽亦茫茫。颜色不如此中驻。锦襦绣作蝶双飞月白无情踏狐龟土碧绵绵鬼语新。南山北山隔香雾。松花如灯泉下明。情重身轻难再顾金棺珍重徒珠瓀艳魄芳魂谁与锢紫燕衔丝初长成出门愁倚天无数吴宫照耀旧家春。零落花钿泣兰露。欢期未晓鸢鸪啼三江之水咽复吐。曾闻帝女泪痕枯。苍梧云襧潭涸。 

　　○紫玉歌（宋存标） 

　　前题 

　　宋存标 
　　上山奄忽。道逢神仙。眉污鼻雨。告我险艰。土瘠薇瘦。朝无一飡。虎豹蹲吼。穴触云端。祸机贞志。将何所闻。下山崎崛岖。道逢寒月疲影无光死灰不活。恍惚叹声。蟾蜍影阙。龙腥蛟瘴。幽芳半湼。茕茕孤云。飞沙吹灭。天上不乐。人间可知。忧来万端。凶梦行迟。同穴遥望。幽明间之。新栽松栢。揜覆僵尸。抱膝催藏。哽咽无辞。蒙犯霜露。岭隔溪危。人鬼虽殊。婚姻可为。遨游失志。不如旋归忧乐同门万■〈示冀〉尘灰。 

　　○紫玉歌（徐孚远） 

　　前题 

　　徐孚远 
　　本是昔日吴宫娃。感君故意为君出。辛苦思君谗口多。宛转欲沉芳华质。高梧风雨神凄伤霜满烟平月为日不忍怀灵长闭捐与君共语两心一。石燕飞飞银海花。芙蓉作枕云作室。绣帐葳甤膏烛光。衣轻一铢贴体衵。泉路相携不忆年。密意莫愁宫箭疾河汉夜夜纵且横风吹洞箫声瑟瑟幽愤诉天天分明。鬼伯不用相追诘。揽持鄙姿且踌躇。少别万古仓黄毕。 

　　○紫玉歌（朱灏） 

　　前题 

　　朱灏 
　　珰月蔽明偏照穸。赍恨尘归狐兔宅。夜镜无晓咽孤凰。思的可射南山隙。靥星巳殒发崩云。花开啼眼自怜昔。参氐相望望秋辰。孀娥长生亦何益漆灯凄澹乘鸾烟愁海缺填愿衔石巫峯季女招滞魂。三泉未能化五液。泪飘绛雪重珠帘。光颜碧草亦凝白。黄郊力厚难埋情。银龙滴漏悲传燡。雀钗有翅迷寻环。清辉惊遇同合璧。 

　　○江南曲（周立勋） 

　　周立勋 
　　三月暮春气百草纷相催风行江不乱雨余山自来出郭浩烟路。临池漫高台。白日照林外。桃花颜色开。美人隔南浦。双桨愁空回。 

　　○江南曲（朱灏） 

　　前题 

　　朱灏 
　　水帔裁空縠。鸯桡画靥春。缕杨萦烟骨花泥羞彩云。瘦眉纤度曲。笑风咽兰尘。 

　　其二 

　　烟鬟成小整万夜发光榰。麝膏熏雨。衫掩红肌。碧丝延辰意暮情通镜知 

　　其三 

　　覆歌裁小月夜脂泽朝光。回暄缓罗带。缄欢盛粉筐。垆头草醉色冷玉忆温乡 

　　其四 

　　露脸怀昔艳。衣雾聚香都。孤花薄匹命。夕心偪啼乌。罗芳满黛器。照妍灯认朱。 

　　○江南曲（陈子龙） 

　　前题 

　　陈子龙 
　　绮合罢含烟。江清促采莲。水鸟白上下。浽引芰田。明月窈窕来。照我筝中弦。飞露涩纤指欲歌心渺然夕香牵衣裾。浅波横画船窓外明星流楼上楚女眠 

　　其二 

　　忆登金陵城。长江日摇曳。女儿春浣纱。东风吹兰蕙。双桨系垂杨。踏歌芳草细烟景伤人心入暮徒容裔。昔时繁华子。白日忽巳闭莺花待今欢山川政清丽 

　　其三 

　　古来佳冶地。茂苑乃长洲出门湖水白青山日夜浮吴女好淡妆。烟中含素愁常持轻云意荡漾澄江秋红玉日以冷。青草日以稠横塘芙蓉花欲赠终悠悠 

　　其四 

　　今有伤心人日暮江南雨松花山上发。绿薄抽清露采兰怀袖间三年无所慕何时明月来散之吴阊路江水自言深。多为洲沚误诏迢万里余我情谁当遇 

　　○江南曲（宋存标） 

　　前题 

　　宋存标 
　　鲈鱼系客情。行乐无新故。荡子发冶讴。美人叹岐路。万峰红叶明千里江云暮遥指六陵烟。溪花沿古渡 

　　○江南曲（宋存楠） 

　　前题 

　　宋存楠 
　　江南足艳冶。碧野翳芳丝。采月破云出。迷花得径迟高楼千軰怨珠帘一种疑兰桡何处弄。妖鬟怯水嬉。 

　　○江南曲（徐孚远） 

　　前题 

　　徐孚远 
　　候潮广陵岸。风澹渌波起皓腕约锦帆笑狎轻烟里。田叶摘巳希。踌蹰弄莲子。碧莲出清泉。枯莲就浊水齐芳不齐欢流叹情何巳。 

　　其二 

　　少小持门户。游戏诸王宫。东府出伎人。玉质素云中绮楼八九月急管间疎桐夜夜歌白纻。留连兼晓风。坐视芳华发。密意与谁同。 

　　○古别离（李雯） 

　　李雯 
　　别离何从始。古道云盘盘车马籨此弊。君行无时还妾有万里心君有万里道黄鹄海中分。相失何草草。日暮天益高。寒风吹萝茑。明月不相知。奚为夜相照斲藕藕根死种蘖蘖实黄悲妾犹枯?思君如朝旸 

　　○古别离（陈子龙） 

　　前题 

　　陈子龙 
　　离别在高秋庭中百草没无以赠相思泪下如云发幽房閟瑶帐。寒风吹罗袜。尘沙满河梁未必同明月 

　　○秋夜长（李雯） 

　　李雯 
　　秋月长。长于天。银绳夜耿清无眠。碧纱开帽愁欲然。八尺屏云母鲜撇筝不语招凉烟幽桂冷思自牵。玉杵无声悬婵娟。罗帏翠袖不相怜。欲倚未倚情不宣。寒池露液香死莲。鹊惊鸯起中自孱。愿乘双鱼驾两鸾。穿天入海相流连。 

　　○秋夜长（陈子龙） 

　　前题 

　　陈子龙 
　　秋云高寒照夜明曲栏绣户无人声摇摇孤星对更漏美人焚香自清昼稍觉玉除仙鼠啼。巳闻黼帐飞蛾鬬。侍女沉沉向东床。烛泪恐污红绣裳。持烛绕床行不得。空房寂寞无辉光。聊将纤手弄瑶瑟一弦一心灯下出鸳鸯瓦上霜离离。夜寒难晓知为谁。始恨征夫不如日。朝朝照妾幽香姿那知长宿虞渊里啼乌咿喔劳相思何况交河之北归无期 

　　○作蚕丝（宋存楠） 

　　宋存楠 
　　女儿年十五。纤指恒织素。独坐可怜人。背地看郎过。一 【 解】 愿养同心蚕。油丝供侬织。春蚕自相向。多情人不识。 【 二解】 谁将金剪刀。剪断机上丝。锦纹犹可续。续就莫嫌迟。 【 三解】 

　　○水仙谣（陈子龙） 

　　陈子龙 
　　芙蓉漾波红鳞鳞。宓妃愁坐烟为茵。翠旗孑孑香兰折六铢衣寒秋水人几年凉枕动悲客。遗艳犹留岸花碧。梦踏蛟宫罗袜多鲤鱼飞处严霜白 

　　○水仙谣（李雯） 

　　前题 

　　李雯 
　　蓬山榣黛青蒙蒙。鲤鱼尾巴桃花红玉冠星袍烟上举金骨如霜凉晓空鼍吟鸾思愁海水。十二玉楼光玼玼。太霞歌出银浦清琼妃自是婵娟子老碧山头寒桂花秋云戞戞飘蓝沙青白鹿旦相值石帆如幢天无涯 

　　○明月照高楼（宋存标） 

　　宋存标 
　　西北有高楼。不夜常如日。明月照人行。见出不见入。春云闭玉颜。背月自啼笑。悲欢同一梦。盛色十年好飞花湿衣袖疑是晴中雨推窓见月光不见花飞处美人弹夜弦声情与月寒独弹自独解。寂寞香风传明月入人怀。怀中探一纸。云从远方来。不见相思字。高楼高百尺。明月无遮掩。直待照射归。莫把阴晴变 

　　○明月照高楼（宋存楠） 

　　前题 

　　宋存楠 
　　高楼高百尺。遥对南陌头。小窓开便掩夜夜觉深秋妾如系缆船。君似往来潮去宁辞道远来便觉期遥明月何皎皎。静坐扬娥眉。郎心不待照。妾颜郎自私。流星亦历历。煌煌当为谁郎程不须照妾情郎易知白云更离离。乌鹊欲栖止。比翼偶参差。安得常彼此。匣中畜双剑。风雨吼同处。中夜伤焦桐。君行妾独御会合良非易。朱颜愧独难。抚弦不成调。欲语摧心肝。 

　　○折杨柳歌（周立勋） 

　　周立勋 
　　白马置红妆。杨柳高楼下空绿不成丝坐看枝相亚 

　　其二 

　　飞乌畏弹射。不向郎边过。郎为骑马客。那复理轻碆。 

　　其三 

　　胡儿弯弓长。夜向并州去浅草杂黄云帐下虎方踞 

　　其四 

　　阿母催上头颜色为君理君看陇上春。桃花散如珥。 

　　其五 

　　草深不避兔。白日风生戟。游猎索头儿。射虎看成石 

　　其六 

　　领上双锦旗。腰下两铁裆。战罢明月尽北风吹马黄 

　　○折杨柳歌（陈子龙） 

　　前题 

　　陈子龙 
　　折柳大河上。日暮驱牛羊天沙各万里壮士犹心伤 

　　其二 

　　射虎黄云暮。腰间载两狼。愿扫沙中日。照郎好辉光 

　　其三 

　　并州城上望。胡儿谲于鬼。姜女载马头。黄金随马尾 

　　其四 

　　汉家屋里坐。胡儿马上眠安得屋生脚行动郎马边 

　　其五 

　　牛羊食黄蘖踯躅满山苦亦知不可堪食时那能吐 

　　其六 

　　女儿借官马。骑到黄河边。隔河少年子。掷赠珊瑚鞭 

　　其七 

　　日暮官渡头。苦望邺城戍。就中无限人。二十犹未娶 

　　○折杨柳歌（李雯） 

　　前题 

　　李雯 
　　系驹杨柳枝柳叶入驹口徤儿沙头卧得敌便成手 

　　其二 

　　野羊衔草来。饥鹘拳雀去。壮士有所思。叩环不得语。 

　　其三 

　　吾得汉儿女。接来累马骑生子三岁大深目号鲜卑。 

　　其四 

　　左持白鼻騧。右执金叵罗。郎带铁具装。妾看红锦靴。 

　　其五 

　　南山自有云。北山自有雪。胡女自怜胡龙龙来啮 

　　其六 

　　黄河常苦浊。华山常苦巍。不猎陇头下。安得苍鹰肥 

　　○折杨柳歌（徐孚远） 

　　前题 

　　徐孚远 
　　并州柳叶长。邺城柳叶短。天柱帐中儿。驱马不作伴。 

　　其二 

　　饮马玉璧下。牵臂入重陴汉儿作台郎宣令学鲜卑 

　　其三 

　　少年好作徤拔箭猛虎头今来作贵人臂鹰不脱鞴 

　　其四 

　　娶妇得大姬。不愿作仪同穆陆通言语鸣鞭晋阳宫 

　　其五 

　　自解弹箜筱。胡舞锦旋袍不得五千户长负佩身刀 

　　其六 

　　罢战曲河曲。帐暖脱深貂当时多乐事小妇落双鵰 

　　○折杨柳歌（宋存标） 

　　前题 

　　宋存标 
　　明明天上月。化作地下霜。悲笳惊饿虎。胡妇废宫妆。 

　　其二 

　　羗笛何年怨。吹来此地愁琵琶犹汉制掩泪上烽楼 

　　其三 

　　朔风驰代马。牵梦入他乡。从军多苦乐。孤剑照空床。 

　　其四 

　　甲重嗔马疲。风燥嫌手柔弯弓射明月月落西山头 

　　○折杨柳歌（宋存楠） 

　　前题 

　　宋存楠 
　　道傍列杨柳。珊瑚鞭青骢。少年轻家室。朝暮骋春风。 

　　其二 

　　官陌飞红尘。马足竞长驱。琵琶弹赵妇。回头留斯须。 

　　其三 

　　宝刀横腰间。握手倾斗酒。徤儿负弩矢。射猎单于走。 

　　其四 

　　生本将家子。废堞愁乌栖。雄心照烽火。无聊鬬宝鸡。 

　　○折杨柳歌（彭宾） 

　　前题 

　　彭宾 
　　蹀鞚出上郡。星高弓自鸣。前林猎骑暗。后落飞乌横。 

　　其二 

　　阴岗杂飞雪。此夜多离别。雪上迹三寸。平明度沙嵲。 

　　其三 

　　朝理青丝鞭。为君策良马?廌。暮约白絮纴。为君解重紟。 

　　○折杨柳歌（王元玄） 

　　前题 

　　王元玄 
　　日落杨柳黄。沙飞杨柳白交河流水多恻恻停鞭客 

　　其二 

　　倦客惭良马。好刀辞敝装。君看并州儿。百战成羸尫。 

　　其三 

　　从军贪微名。胡为战死。从军贪富贵胡为怀闾里。 

　　其四 

　　雪是风所为。树乃春所发。雪消牵柳枝。驱马向胡羯。 

　　其五 

　　韎韐城头红。银鞍压玉鬃。年年歌出塞。不用挟长弓。 

　　其六 

　　今夜闻折柳。明朝马上歌。去马沈吟立。归马飒然过。 

　　○绿墀怨（陈子龙） 

　　陈子龙 
　　携镜下阶步。晓思相徘徊苔衣静春碧幽幽入照来日影亲密叶妾心谁能开艳阳满天地游子方登台。 

　　○乌栖曲（宋存标） 

　　宋存标 
　　明河遥遥映碧云。月出乌啼惊夜分。待得妆成月巳落。梳云堆鬓光如濯 

　　其二 

　　镜里寻、郎笑复嗔。明河隔断梦中人。催乌衔石坹河路。归拥郎车云外渡。 

　　○莫愁乐（宋存标） 

　　宋存标 
　　莫愁江上风。却问月中路。欢谓早归来。侬犹嫌日暮。 【 一解】 莫愁月不出。只愁郎不归。郎归便无月。暗里识容辉。 【 二解】 侬家在愁中。却言莫愁乐。见郎殊平常。江水分清浊。 【 三解】 愁不来寻人。侬自寻愁去。胡上棹歌声。烟波无住处。 【 四解】 

　　○莫愁乐（宋存楠） 

　　前题 

　　宋存楠 
　　莫愁生石城。繇来不知路。迎欢欢未来。江头日须暮。 【 一解】 莫愁何所能。能作忘愁声。估客林随泪。莫愁相逢迎。 【 二解】 何处起清讴。闻声知莫愁。愁来侬不解。山水任悠悠。 【 三解】 光阴如追电。百年那堪负。江左解风流。莫愁长相守。 【 四解】 

　　○劝君杯（宋存楠） 

　　宋存楠 
　　杏黄衫子缀银蝉。花袖翩翩拂翠钿。玉人佳丽垂绮筵。华堂银蜡燃青咽长歌一曲及暮天四座皆起称万年。称万年。欢无歝。劝君杯。酬今夕。 

　　○夜度娘（周立勋） 

　　周立勋 
　　高高明月光。照侬难为影。整发砚?寸花墙。流叶不及耿。 

　　○夜度娘（李雯） 

　　前题 

　　李雯 
　　脱妾长由衫。星光抱妾桨打折芙蓉花君听波声响 

　　○夜度娘（朱灏） 

　　前题 

　　朱灏 
　　星心识私路玉宇纳潜兔。云多缩地思暮魂返烟步。 

　　○夜度娘（陈子龙） 

　　前题 

　　陈子龙 
　　侬行拂草露。衣湿夜无声。河汉横着天。堤防织女情。 

　　○襄阳踏铜蹄（周立勋） 

　　周立勋 
　　征人抱锦鞯。思妇缄素缟。门前柳色深。莫上襄阳道。 

　　其二 

　　襄阳城中居。不识襄阳路。夫婿近从军。白马催日暮。 

　　其三 

　　黄云压城低。堤上行人少。缚得杨州儿。紫缰控騕里。 

　　○襄阳踏铜蹄（陈子龙） 

　　前题 

　　陈子龙 
　　征人何处去。江水共东行。制帆千余幅。知我闺中情。 

　　其二 

　　何日下杨州。门前双画舟。却载紫骝马。黄金餙辔头。 

　　其三 

　　生长襄阳城。石头在何处登山望不见他时来迎女 

　　○襄阳踏铜蹄（徐孚远） 

　　前题 

　　徐孚远 
　　襄阳多徤儿。扬舲下江渚巳破景阳宫莫忘大堤女 

　　○襄阳踏铜蹄（夏允彝） 

　　前题 

　　夏允彝 
　　辛苦襄阳女。织缣勿织素。缣成身上衣。素作风帆布。 

　　其二 

　　未识襄阳路。隐隐测车音。怪郎忽南驰。戈戟耀江浔。 

　　其三 

　　杨州女如花。飘漾欲忘忧。莫负闺中忆襄阳居土头 

　　○襄阳踏铜蹄（朱灏） 

　　前题 

　　朱灏 
　　征衣蔽汉水。犹带襄阳尘。腰间弯明月。照我闺中春。 

　　其二 

　　宛滨吐烟紫。迷断巳离弦。相思入马耳。偏为徤儿牵。 

　　其三 

　　岘山高闺梦。颜辉上金鞿巳得石城水出浣襄阳衣 

　　○襄阳踏铜蹄（宋存楠） 

　　前题 

　　宋存楠 
　　生长岘山侧。不识石城远。大堤诸女郎。尽道从军返。 

　　其二 

　　骏马挟弓矢。血痕犹染臂。缚得杨州儿。总是襄阳骑。 

　　其三 

　　破得石城早。徤儿切莫留。杨州繁华地。大堤女郎愁 

　　○襄阳踏铜蹄（彭宾） 

　　前题 

　　彭宾 
　　郎家本宿卫。策马金贝装。女儿弄犀铠。恨不随襄阳。 

　　其二 

　　朝出襄阳城。犹是襄阳路。门前金鞍整。珍重江千渡。 

　　其三 

　　徤儿摩白日。少小慕江莼。截流倚星剑。兼看江南春。 

　　○五杂俎词（夏允彝） 

　　夏允彝 
　　五杂俎。较猎场。往复还哀乐乡不得巳。绝资粮。 

　　其二 

　　五杂俎。织花茵往复还雠相因不得巳极人臣 

　　○两头纤纤诗（夏允彝） 

　　夏允彝 
　　两头纤纤薪一束。半白半黑国手局。腷腷膊膊羝羊触。磊磊落落刚无欲。 

　　其二 

　　两头纤纤临危强半白半黑台谏章腷腷膊膊万弩张。磊磊落落侠士肠。 

　　○十索诗（宋存标） 

　　宋存标 

　　郎将出门去。先与觅归鸿。不知郎远近。长疑在月中。懊恼无消息从郎索春风 

　　其二 

　　语郎莫早起。春风未解冻。颠倒郎怀中。痴龙狎渴凤。今夕问明夕。都索新梦。 

　　○十索诗（宋存楠） 

　　前题 

　　宋存楠 
　　碧玉阿谁破。黄金亦难弯。规模象小月。出入罗袖间。旋转无断续。从郎索指环。 

　　其二 

　　夭矫游龙惊。娇顽紫凤放。扬尘蓬岛中。送雨荆台上。倒挂珊瑚钩。从郎索锦帐。 

　　几社壬申合稿卷之六 【 终】 

　　●几社壬申合稿卷之七 

　　华亭杜骐征　徐凤彩　林希颢仝选 

　　五言古诗 

　　◆五言古诗 

　　仿古（李雯） 
　　咏怀（徐孚远） 
　　咏怀（夏允彝） 
　　杂诗（周立勋） 
　　杂诗（陈子龙） 
　　杂诗（顾开雍） 
　　杂诗（宋存标） 
　　杂诗（朱灏） 
　　拟行行重行行（宋存楠） 
　　咏史（徐孚远） 
　　咏史（宋存楠） 
　　咏史（夏允彝） 
　　岁暮杂感（陈子龙） 
　　遣兴（陈子龙） 
　　寓言（陈子龙） 
　　寓言（李雯） 
　　寓言（朱灏） 
　　惜捐（周立勋） 
　　惜捐（徐孚远） 
　　惜捐（顾开雍） 
　　惜捐（陈子龙） 
　　惜捐（宋存标） 
　　惜捐（宋存楠） 
　　杂剌（彭宾） 
　　幽人（陈子龙） 
　　幽人（朱灏） 
　　幽人（李雯） 
　　幽人（夏允彝） 
　　田家诗（徐孚远） 
　　田家诗（李雯） 
　　田家诗（陈子龙） 
　　田家诗（朱灏） 
　　田家诗（周立勋） 
　　旱（李雯） 
　　雨（李雯） 
　　喜雨（顾开雍） 
　　喜雨（周立勋） 
　　复旱（夏允彝） 
　　暑（陈子龙） 

　　○仿古（李雯） 

　　李雯 
　　寒日照北林。悲风号其巅?雪相层居积幽无与宣。岁暮怀苦心。慷慨思长言。高台植棘荆。卑岸树芷萱。菀枯各有遇。谁为相周旋。眷彼苍鹰姿。翱翔陵中天苟自生羽翮孰云非高贤如何幽居子。沉落伤华年。 

　　其二 

　　宿昔好童心。峥嵘视九州岛。跳达临路衢意广难为谋。二十事诗书。折节下朋俦。览古不得志。壮士成旧丘。徽音蒿与莱。燕雀鸣啾啾。岂无吾所怀。欲告将无繇东者流水驶西者白日浮是道不可易惄然起长忧 

　　其三 

　　采谷昆山禾。路远不及飧。假衣吉光裘。岁晏不及寒。遥望虽苦辛。此志良独难君子有异尚小人多平欢手植青桐枝。系以翠琅玗。万年摩穹苍。时一仪凰鸾。吾生诚不待。聊用息往叹。 

　　其四 

　　东吴富烈士。专诸及要离。清霜发中怀。凛劲生悲奇。斯人今巳亡。闻有旧冢闾。松栢生其身。狸狌舞其墟取琴向此弹用酒斟酌之击剑起悲歌。涕泪沾吾颐蹇衣舍之去白日无光辉 

　　其五 

　　孔雀矜羽翰。刷翅临南岗爰遇双鸷鸟谗我于凤凰。本自怀丑质。妄欲相摧藏。朱雁从西来。黄鹄偕翱翔。相期辉天衢。缤纷有容光。仓黄束孤咮。翕羽逃菰蒋。惜哉秉高德。细故时相忘。 

　　其六 

　　云霓织如组。山川郁纷拏生不近日月孰能无崎岖。茫茫视荒城。人兽相杂居。各自荣其生角牙与刀锯夸父自骛死。岂能恨阳乌。安得返太清。逍遥陵长途。 

　　其七 

　　吾有双佩□。结绿与悬黎。左刻青松枝。右蟠蛟与螭。羁以朱丝绳。袭用?蚕绨。犀椟蔚龙文。嵌岩吐火齐置之怀袖间十年无所贻宝此神物光恐或沉污泥 

　　其八 

　　昔日湛卢剑。光声冒三吴。一朝舞白鹤。惊飞入楚都。烨若流星光。皎如匹练舒。潇湘积云雾不敢相盘纡楚王梦中见钦若贤士俱再拜列九宾。拂拭召风胡。龙渊及工布。因此相奔趋。不见鸣犊死。仲尼为回车。 

　　其九 

　　黄河西北来。江汉为南维。不期会溟海。同波不相疑神龙输上天澎濞空中施蒸然起万族不知谁所为如何窭薮子中田画町畦鸟雀各自饱鮆蛤不相肥顾此复奚嗟。小物多纷岐。 

　　其十 

　　卢敖山上呼。若士云中游。携手四五人。洪崖与浮丘。裘氏呻吟者。秋栢徒修修。不见秦王医。车多乃益羞。豫章宿为薪。梯杨不相忧。愧非赵李姿。无为驱鸣驺。 

　　其十一 

　　西北有好女。绰约芙蓉光。紫霞为上襦。白云为素裳。秀擢停玉枝。微风激中香。含思无所系。挟志凌朝霜。奈何彼戚施。屃屃姿猖狂。怪鸟间鸣。青雀高飞翔飞飞入何所不归白玉堂远望使心迷。流光结中肠。 


　　其十二 

　　人言长生乐长生良苦悲朝见亲戚死暮见城郭非。高台生黄埃。丰屋卧狐狸。死者则巳忘。生者徒长嘻。仙人王子乔。奉吾药一笥三岁不敢吞心中生狐疑 

　　○咏怀（徐孚远） 

　　徐孚远 
　　灼灼炎夏日。憔悴理忧端。流光不可逝。白云何盘盘。有客自南来。一言良独难。加餐若不足。焉用生羽翰。终恐所怀忤。愧彼峩峩冠。 

　　其二 

　　朝霞何光辉。灿灿着层岒幽鸟欣奇怀于时多令音浮云不盈掌白日为之阴变化讵可知。昔歌今则吟。去去不相望。风雨还故浔。 

　　其三 

　　巢中两黄鹄。其一凌层风。凌风亦何之。所悲羽翮竓傍有挟弹儿。上有张机量。何为用射我。咫尺玄都宫。雌鹄仰天看。雄鹄还入丛。去住各有时。郁郁两相同。 

　　其四 

　　昔日翠?君。容颜苦不好繁华未盈夕所幸致身早一朝推迁至。黑头居然老。昔美不可持。今贵讵能保。虞卿方著书。宁子歌浩浩。世事迤参差。何为激怀抱。 

　　其五 

　　徘徊池塘上。回景翳白杨。高蝉发清响不餐何自伤。因思贤达士。贫贱不可忘。所以采芝老。长歌振徽光。今我独何适。浮沉各异方。郁然念生平。孤云依山岗。 

　　其六 

　　扬舲发枉渚。意欲凌紫霞。风颷起天末。川谷势崟谺。相顾咫尺间。倾侧愁日车大泽不足问隐见迭龙蛇拔剑挥绕波一弃莫重嗟矫矫云中鹤。田田水上苴。沉浮同一时。去矣山之涯。 

　　其七 

　　丹桂生高岗。朱草阴山阿草摧勿复言桂折当奈何。祸福非异门贵达者多一免不再冠势去如流波谁念生平时小吏得见诃。矫矫吴市卒。避世方行歌。 

　　其八 

　　世难不可干。屯夷固云推抗身学土木达者伤奇姿。我闻龙变化。屈直无常仪。白玉摧为薪在盛理不疑如何秉幽尚。长啸高山厜。寄怀任通塞。宴宴终保持。 

　　其九 

　　同川而易流。波逝去难回。怨毒结中肠。宿昔委尘埃。片言倾意气。千里相徘徊。顾盼遗光泽。谐笑不为裁。如何两决绝。明达多嫌猜。荀王不终好。殷刘势相推。山岳起一时。见此令心哀。 

　　其十 

　　念我生平时。慷慨意何长。弃去夸与名。寂寞怀古方。凤凰忍朝饥。相将凌云翔。岂言终憔悴。旷世不可望壮盛既消捐知谋不得强芳芝被山泽。倏忽委严霜。 

　　○咏怀（夏允彝） 

　　前题 

　　夏允彝 
　　戚戚非所持。感来难复巳。仰窥浮云驰。俯测飞景驶。纣忧世不治。卑贱孰为理。南山莫隐沦。东?失耘耔。至人欲无为。忘机视流水。 

　　其二 

　　万里不徒往积风轻羽翰。皤皤渭上叟。俟时良亦难。五世藏金尽。天下惊报韩。栖栖怀玉士。永叹常编残霖雨自西郊阴霭日漫漫宁知蛟龙腾泽薮翻洪澜 

　　其三 

　　日车或得翻。羲和益鲜暇。鸠鹰以时迁万物慎变化不闻鸡失鸣鸾凤代时夜天马龙之友。岂充鼓车驾。晖晖阳春姿。忍以轻风谢。 

　　其四 

　　二十未知书。光色跨俦伍。长大益习诵。端然念千古忠信道不合纵横焉足数贾生阨绛灌。前席犹倾吐。岂意琅玕姿。弃捐久尘土。中怀未忍停。放歌长独舞。 

　　其五 

　　中夜抚剑起。一怒扫獯鬻。渴饮名王血。弃掷腥膻肉。挥帜日驭回。掷刃光流煜。嗟哉弄兵子。未战而自伏。潜身不言功。祝君解怨讟。万方缓征输。蒸民免敲朴。 

　　其六 

　　猗欤当世士。彬彬大有羣。叹息荣华子。贵贵自相欣。结绶不终席。争怜起纷纭。苑枯亦更事。意气委流云。所以同心士。敛骨节殷勤。 

　　其七 

　　吾友富徽烈。卓哉贾马俦。发策鄙平勃。修词则商周偃蹇麟凤姿。鞭笞御貔貅。朱草不妄滋。庆云俟偶逑。谓余旷荡士。相将万里游万里未易适燕雀来啁啾绝迹跻云表高寒翻百忧 

　　其八 

　　投石超距雄。百万蕳熊罴。中权号令司。公望秉钺麾。孙吴佐前筹。屈指愈蓍龟。拔山数十辈。驱走列偏裨。嫖姚颇跳脱。节下司鼓旗。转输良亦艰。萧管互规随走檄命班杨三闾润色之造父牧圉长。谷量骓与骐北骋单于台南越昆明池 

　　其九 

　　驾此万斛舟。言置垇堂中。岂意垂天翼。摧折委蒿逢。豫章千丈材。樵薪日相攻。娟娟蛾眉子。憔悴泣寒风。河清信可俟。旭日扶桑东。 

　　其十 

　　东邻女无双。况乃盛文藻。开颜照闾里。回睇光皓皓。托身慎蹇修。君恩贵及早。鸡皮三少姬。婢嫁东方老。二乔归策瑜。白首相携抱。百年讵知促。愁思祝冥昊。 

　　其十一 

　　文举赐金穴叔夜封酒泉车前拥八驺。灼灼姿清妍。秦姬与赵女。歌舞日喧阗。荏苒岁耆艾。有子郁婵娟。少者侍中贵。长者勒燕然。供张与时徙数见恐不鲜为乐恣未央忽叹可长年 

　　其十二 

　　北风浩浩流。沉阴松栢哀。清歌丽舞地。零落蔓与苔。乌鸢与蝼蚁桀骜相讥诙新鬼语旧鬼。俊愚同一杯。劳劳尘中客。攘攘安之哉。 

　　其十三 

　　羡门招我游。松乔相缘因。辛苦节松木。吐纳争故新。寂寞岩中居。逡廵魂魄驯。恍惚未云期。庶几千秋臻焉知千秋后为乐无邅迍故知远近齐。大柢悲欢均。 

　　其十四 

　　勒名高山颠。风雨日侵销。置碑沉渊中。波涛相荡摇。不忧万世名。所痛生民凋。生民俩当尽。万世长陶陶。木槿无久荣。蜉蝣不终朝。蠢蠢还相嬗。春至草惟蘨。咄咄何道。弹琴咏逍遥。 

　　○杂诗（周立勋） 

　　周立勋 
　　高云失崇岭。托风照田隅。万物难久荫。日薄更相驱。前溪生微暝。淡淡烟与纡。愿属飞乌影流辉布区区 

　　○杂诗（陈子龙） 

　　前题 

　　陈子龙 
　　娟娟露中兰遇我若有思俯身近芬芳野草忽间之。白日流有路。明星烂无期。清光伤人心。含怀待所私。杳杳复何乐。巧笑当及时。盛年閟幽欢。红颜谁揽持。放情驰远方。沉蹈天然姿。 

　　○杂诗（顾开雍） 

　　前题 

　　顾开雍 
　　遥遥雁门路。垂垂陌上桑。与君共离别。逈道永相望。阶前蕙草生。圆月鸣回廊。因兹不得意。迢递怅流黄。胡马云中飞。君颜改苍凉君行自万里妾梦亦经霜挟尺剪秋衣。思君与妾长。忖身裁得遍寄君妾在傍愿言胡草死。春风入未央。 

　　○杂诗（宋存标） 

　　前题 

　　宋存标 
　　病起忧复来。昏昏白日卧。更阑频秉烛。终夜起独坐。别离巳过期。归鸿阻道路。梦君对新人。绸缪胜于故。明月本自妍。泱莽浮云妒。辗侧寒衾枕。独影泪如露。 

　　其二 

　　物类亦何感。时至辄鸣悲。七月戒流火。九月催授衣。谁不畏寒露。美人与我违。阴云兴户侧。对镜无容辉。梦中自惊愕。怪子不肯归。寐觉无人声。独影守重闱。本是比翼鸟。凌风不并飞。鳞鸿无尺素。盈盈河汉晞。畏闻车马过。畏闻车马过。徙倚掩双扉。 

　　○杂诗（朱灏） 

　　前题 

　　朱灏 
　　地舟石作帆。铜柱劳富媪。龙愚守颔珠。明乌目蔽草。噫气成酸风。蜺青易变缟花气以顺飞木为苍精老 

　　○拟行行重行行（宋存楠） 

　　宋存楠 
　　古来重行役。履世多崄巇。游子惨不言。少妇前致词。严霜戒危道。马足寒且嘶。君子客京洛。荣枯谁复司。君今加飧饭。饥寒谁复知所陈虽无异骨肉情自私踯躅出门去。驰车竟何为。 

　　○咏史（徐孚远） 

　　徐孚远 
　　我本汉都护。雅志慕功名。郅支杀使者。城郭方纵横。去国万余里。仓黄巳抗旌。古今共如此。势异众所惊。相国称好儒。引义乃力争。康居未及下。槛车何訇訇所谋两垂绝功罪难分明浮云交驰流。白日杂飞霙寄语绝域使端居慎莫营 

　　其二 

　　智计不足论。否泰在一时亚父自去楚曲逆谓间之。荒哉汉祖心。万金弃若遗。为国有纲纪。察人在膏脂。亲信可保。豁达徒见嗤。君观布衣士巳诺谅不移。疑行非高贤。灰身从此辞。 

　　其三 

　　西游咸阳道。冠?列行轩。倾身事弘石。意气自相存。须臾不可托。浮云散朝暾。出关资千万。势类犹上门。间堂进广袖。歌吹何纷繁。被服耀流光。长揖吏所尊黄金生羽翼瘢肴安足论嗟彼叔孙子。负薪不及飧。 

　　○咏史（宋存楠） 

　　前题 

　　宋存楠 
　　荆卿本无术。舞阳轻薄儿。壮士尚孤注。神圣贵待时。应云犹未至。养此虎豹姿。世讵乏智勇。至德天所私。当其罹忧患。危急仅如丝。细人诚有言。拔剑殊可疑两贤既相厄瞬息分雄雌圣人无死地巵酒安足辞 

　　○咏史（夏允彝） 

　　前题 

　　夏允彝 
　　一雄雌其六。云黯山东咽。锋镝天下惨。罚销成钝铁。液铁冶中泣。忍灰三晋血。长城孰言归。骊山亦永诀。督责栗霜飞。天地莽?冽。伊人婉娈姿。徒手吹炎热。寓言黄石秘。倾彼谩骂杰。甝甝挟山夫。从容持箸啮。翻飞旋帝乡。清澜千祀澈。荡荡乘车子。营营要领绝。英英公可作。恐不受尘绁。 

　　○岁暮杂感（陈子龙） 

　　陈子龙 
　　玄冬景方晏。浮云寒无姿。晨风翔天末。狡兔棋中逵。怨彼雪与霜。纷纷侵我肌。如何盛年子。窈窕有余悲。旨酒徒满樽。狐白何离离相对不能饮令我颜色衰白日忽巳暮春阳岂无期。惜哉憔悴士。愧此桃李枝。燕坐还欲出。黯然临路岐。 

　　其二 

　　积素有盈旬。三日无朝阳。薄暮咸容辉。起视雁南翔。云物凄以恻。百年常相将时恐哀怨多欲告言无方黾勉效轻薄欢娱等悲伤情性为我累何时当悦康高桐苦多音泽兰苦多芳何如一世人是非皆茫茫 

　　其三 

　　深冬常闭户。白日翳以阴。广除生木介。高馆来寒禽。言念怀所欢。杳若商与参。岁月自徘徊孤情日夜深岂无倾城色。可以明我心。君子乐幽素。小人为荒滛古时芙容花芳香犹至今良意信有托。何用双南金。 

　　其四 

　　长夜意恻恻。衾枕相因依。雨雪阳禽誀。朔风胡马肥。念我同门友。摇摇京洛归。发天津树。杨舲大江矶。或留承明省。九伐佐枢几。羽翰共一林。风涂各分飞。叹予蓬蒿下。岁暮多歔欷。烈士无闲情悠悠日月非侧身天地间愧我旧裳衣何时二三子。连辔扬皇威。眷言继往昔。母令贤者希。 

　　○遣兴（陈子龙） 

　　陈子龙 
　　妖狐有脂粉。上帝夸香馨。阴山漏雾姿。巧障月与星帝醒白日举何处藏其形即今在蒙蒙日夜思雷霆 

　　其二 

　　畏影而却走。疾声乃碎釭。既却复繁复。方碎尤铿鍧人言可重禁命尽难再荣岂为克让士。污巳成人名。 

　　其三 

　　田夫策牛犊。仙人骑凤凰用舍必乘时宜适各有方。鲁君视管囚。楚霸观韩王。愚若鸡与鹜。塞默无辉光一朝奋大策吞声徒困伤 

　　○寓言（陈子龙） 

　　陈子龙 
　　江东有秽鸟。自名为秃鹙。食鱼徒满吭。毛羽终可羞。其或所立渚。鸥鹭必远投。何来一苍鹰。铁翮黄金眸虽非高尚姿犹任搏击谋不作摩天飞。下集沧江流。侧身就鹙饱。比翼相遨游末流安可居贵贱各自求所以老鹤心傲然当高秋 

　　其二 

　　鲁国有腐儒。行止如清狂。拜虎求不啮。揖蛇求不伤。二物颇威厉岂欲贵仪章非不执斧柯欲举心茫茫终觉屈身易宁知均丧亡持肉餧猛兽。弭耳来相将。食尽甘饵见。亦得充君肠所以天地间尽产豺与狼 

　　○寓言（李雯） 

　　前题 

　　李雯 
　　应龙登天衢。奋泽下土膏。及乎卧深渊。昏然若不昭吾观篱下虫缉穴何纷骚未闻金翅鸟营营工其巢君子务四方。小人刈蓬蒿各自有本事何能相为劳 

　　其二 

　　石闻指佞草。生在陶唐时上有贤圣君纤柯奚尔为又闻古杰奸往往神仙姿奚独紫庭宠良云造化私不然贤达士戚戚何空悲 

　　其三 

　　赤骥走万里。不贵守户庭。养鹰如养鹜。岂能求其腾。小制不大立。缓辔可崇登。用人若草木。奚为徒兢兢奴隶则封侯汉室以大兴 

　　其四 

　　首阳止一山夷齐踞其巅是以吕子牙遂有营丘田。高卧良有谓。投袂非徒然。区区欵?马。欲骑纣安先。麟凤不救时鸮狐谁当怜拔剑击四荒云雷郁相连 

　　○寓言（朱灏） 

　　前题 

　　朱灏 
　　日车走炎海。月户开寒潭碧心有凉热云烟岂安憨羁龙宿小穴。饫虱扬长鬖物累殊伸屈灵蠢皆忘惭点金犹待药。煮石尚为甘。无情未化质。辛甜贻他婪。我闻钟山北。神仙有亿族。芝田画千顷。瑶草盈万斛。安得从偶耕。琼粟饱饥腹。脱彼蚊市喧。并谢鸢施肉。六凿无生香。奚用反魂木。 

　　○惜捐（周立勋） 

　　惜捐 【 嗟贤人去国也】 

　　周立勋 
　　大宇支枉材。华缨耀薄躯。反复变忠佞。焉得不踟蹰。伊昔乱国纪。未必皆狂貙。　先帝好深拱。中欢禅须臾。朝士相偪促。贤者投其罦。苍黄及典要。零落感激徒。日月扬再光。结佩承明趋自信君与臣上书勉后图天地屡兵革。内外无严郛在易有至数小人戒欢娱镇阉高旌节。母乃四海瘏。惜哉委国宝。夺职还旧区。萧条出燕市。莽莽南云芜。林岩少静木。齐鲁摇长戵。安危谁所使。倏忽成荣枯。锄兰浥荒露。羁鸾怯惊飙。直道甘自梗。　皇舆漫相汗。吾闻忠义士。慷慨布天衢。当关嘷虎豹。何繇辨贞谀。愿为存亡虑。触忌恐见诬。脱身遇　明主。幽怀无时敷。 

　　○惜捐（徐孚远） 

　　前题 

　　徐孚远 
　　凉风起高岗。萧飒使心危作力振天宇终伤垂云姿伊昔端拱初。老鸮折其觺。泰气辉朝日。群才柱皇基。令望绾剧要。谈议多逶迟。金紫煜煌煌爵崇智筭衰持刀惮一割。逐魅友熊罴。此辈亦易与。驱扇徒膏脂。黠者通天衢。外拒兼内縻遂令帝脱纲雷雨惟所施先朝有遗事祖述信不疑惠文殿内黯。貂珥帐下居。策勋先蹇足。持筹尽毛锥。上相即侍中。一气秉神羲。安危未敢料。出口成巇欹。小臣倚国恩。中夜起嗟咨。翳翳没无光。星汉激流雨?斯乌啼不毕夕。去羽失高枝。拜章触大罪。勿得少淹羁。圣恩实广大。脱组未御魑。送者出门叹。敕厨备晨炊。虎豹隐奇文。毛摧安用皮。去去各有时。清昼舞妖狸。 

　　○惜捐（顾开雍） 

　　前题 

　　顾开雍 
　　哀风作九微。嘌嘌咽皇路。皇路荒无章。高人耻狼顾。鸺鹠鸣斋宫。佞枝遭时蠹。昔在　君王初。夷难开群寤。振衣臻高冈。休光式蓝辂軿迹奋忠姿危论亦豫附辽辽太平代。旻天急呰愈。时宰挠清扬。精景埋尺雾。乘纲弄鸿威。揜聪恣指趣。戎作方孔多。灾衅自天吐。悲哉一君子。攘节为瓦注。戒易寓恫辞。抚变恻晞露。疾痛乱日月。众夜乃一呼。前辙既颠倾。末遇?摧什。秣马金阙东。繁露逐车度。伤羽堕中霄投光去笼笯国士云流离邦谋动违误天庙缺箎音。蒿宫撤桂树得失为孰多。捐良遂泉涸。江海颓不流。薜萝山鬼怒。来方应有人去者日迟暮厌悔托永号。反复知迁悟 

　　○惜捐（陈子龙） 

　　前题 

　　陈子龙 
　　忆昔　先帝时。貐揳方内讧。国柄不在握。行止如旋风入阱笑麟凤上殿怕狐狨。宵人骂碧血。群阉艳华虫。逆臣谋益急。势去天愈梦。天下忧默然。日月何时东。是时大诛贤。余姿托转蓬。裂衣敦稼穑。上诉求盲聋。　今皇膺图箓。噀啸云雾空捕反不藉兵恊策鲜一忠紫极终夜正。煌煌颂帝功。白首悉悲哽。大道娱清通虽无异人出奋节除夷戎犹见皇纲张羲和正当中即今五载余。庶事伤初终。前者胡难烈。其后内设罞。貂珰满都镇。四野多块土?夅。守臣报青孽。农夫指虫?帝蝀。有士私愤切。陈辞发宿蒙。上言天序顺。下言俗态工。尔作非时鸣。此辈真愚侗胡不牧羊去蠢菌污彤宫秉锄大欢喜。高山友罴熊。不见妄言俦。搒掠成罢癃。项婴阴雨木。手锢昆冈铜。吁嗟夜魂黑。蹙蹙谁为雄射鸟莫射凤凤去羞梧桐击树莫击桂桂死怨靊霳东邻有贤妇。闲贞弃狡童西邻未嫁女感物忧忡忡其处虽异遇均抱清洁衷何人国所重悲伤到微躬 

　　○惜捐（宋存标） 

　　前题 

　　宋存标 
　　浮云幻城府。党雾蔽隆曦曲木无直心孤松守高枝。鸱鸮疾鸾凤。立心自参差。功罪失轻重。义礼久陵迟。正士君同命。无艰不可支。上勉后图。天下争安危。直道甘自梗。深文成小疵。永言谢　圣主。语默忤时宜。空橐一杯水。不堪娱细儿。孤臣易得罪。罗网悲雉罹。班马鸣萧萧。疲仆共流离。惜哉委国宝。氷雪甘裘絺。　诏旨虽切责。自矢非面欺。患难见君子。名节励相知。蹄轮反初服。弃职为农师。烟霞生退谷。　圣朝无羽仪。天下一二士。抚时摧肝脾人望既落职相聚其畴咨行游托风谣讽剌藏深规殷忧感七发。不遇成五悲。六爻占阴阳。九畴慎稽疑。耿耿星向晨。蒸云日月移。猛犬嘷天阙。变幻生九嶷。天地屡兵革。江河为漏巵。处女谢怀春。贞妇笑戚施。叹息贤人去。日落悲风驰。蠹食琅玕树。鸦集凤凰池。救毁痛抱薪祭祀飨三尸从来披锦牺。不若曳尾龟。顾厨与俊及。何如有道碑。狐鼠徒凶凶。忍见犬逐罴君子如清风晓霁眺孤吹卷舒任纨扇。不受尘缨羁。弃捐勿复道。叹息亦何为。 

　　○惜捐（宋存楠） 

　　前题 

　　宋存楠 
　　大道理伸屈。哲人治安危。寒暑鳞往复。日月生盈亏。煌煌盛明代。功德比有妫。恩泽匝寰海。裁覆若天垂。鸾凤振六翰。松桂挺葳甤秉情虽殊向所至各有大者崇山岳微浅权黍黎言笑共一处。车交九逵。彼美贞独行。糠核常苦饥。孤凉困蓬茅。不欲时俗移。十载金闺彦。语默适所宜。蒙难始奋迹。时艰殚图维。慷慨陈周易。自比千岁蓍。　圣明少留意。微臣从此辞。　至尊特神武。菲薄因面欺。知尔抱遐虑。诘责含弘慈。狂瞽易贾罪。蒭荛本无私。极论动中外。昌言膺崄巇。一去不足惜。冠裳丧羽仪。丹衷白日照。孤影疾风吹。情切命殊薄。感激横涕洟。何年赐环日。四海常朝饥。 

　　○杂剌（彭宾） 

　　彭宾 
　　解冠涉桂水。日暮叹无梁。忽高枝巅。口?壳口?壳声怨长。遐寓飞走绝。八极几回翔。自言腾攫久。生昔际朝阳。长罗弛逼胁。摩青耀锦章。鸧鹄或瞻国。求食豢稻粱。自彼蟠木折。孽狐障明光。高缴及海泽。利嘴杂羣蝗。周垣掣劲翮。黄鸟叹三良。阏吉??经七载。狡童绝大纲。青冥隐星汉。朝日扇勾芒。獍抶凭霆击。曳组离锦裆。鸾翼驾皇路。矶钓起渭旁。以兹惭未字。挟策走冀方。岂期应节变。鸣雌不可防。直赢沉千里。疾盈恣蜮伤。徤者悲蜒蜿。触籓撄剑铓。南山昔所叹。摧兰不用橿。权枒诚难拔。一夫自病狂。贤者悲道丧。中贵欢夜觞。 

　　○幽人（陈子龙） 

　　陈子龙 
　　幽灵不在晦明月谁能同出则经天衢隐亦大海中龙蛇春变动。空谷生雄风始知雷雨夕不住蓬莱宫君来为明盛光彩流虚空剑佩随云高。平壤开华嵩。世乱天不见。扫除用靊霳。促促违所向。翻然扶桑东。山中时倚剑。帝所或射熊。素女骑紫鸾。宝匣灵文红壮心既有归大道非无功咫尺宇宙外胡为守蒿蓬 

　　○幽人（朱灏） 

　　前题 

　　朱灏 
　　澄汉自洗心。消息闭群期。风质讵滓静云出无生知。荡虚游长啸。日月敛瑕窥。驰烟多返驾。餐懒未及芝。栖清空导路。逍遥存遐司不理龙蛇鬬独寿霜雪时翔高遇凤想神光淡秋熙玄津岁埃没。灵槎顺气吹。乘霄解滞组。性润岳雨滋。素功冥绮照。常甘唯道饥 

　　○幽人（李雯） 

　　前题 

　　李雯 
　　羣山不能聚游云亦时通山桂有余香。千里谁当同。宿昔层城思。杳冥浮霄中。幽人渺何居。青嶂含鸿蒙天汉落水声碧潭沼霓虹日月在吾目旷然闻清风百才极用壮。余因造化工。气酣饮天酒。宾客东王公不闻秦家鹿奚知汉氏龙蜉蝣多聪明。朴心有所崇。是人不可见。浩歌谁为雄昂首呌凤凰飞云日冯冯 

　　○幽人（夏允彝） 

　　前题 

　　夏允彝 
　　寂寞冈泉乘云去为雨大翮云垂天。风轻不刷羽。至人亦何为。鹿豕恣狎侮。纵意岂其乐。顺物良用苦。偃蹇麟凤姿。掊折天下矩。煎石未粘天。析薪不缺斧。侧首呌皇羲。携杖驯貔虎。寝足休内机。志大不妄怒污泥畜灵虬人世焉得取 

　　○田家诗（徐孚远） 

　　徐孚远 
　　翳翳四五月。良苗如新蒲暑余足云气往往沾田垆。即事有纲纪。沟陆各相呼凉风带曙星谈笑轻泥涂。百谷非不登。年年闻捐租。官长但晏眠。所幸无追逋。努力在兹日。足以慰所须。薄暮荷耒归。桑牅负高榆夕阳接烟火繁响动鸣蛄。老农勤拾取。鸡犬勅妻孥。藜藿未及饱。还复哺其雏。长大能疾耕。勿复忧饘餔。端然念孙子。世业不为劬。 

　　○田家诗（李雯） 

　　前题 

　　李雯 
　　布谷深春鸣。披蓑向陇首。新霖养稚禾。细草足牛口。荒理视所勤。即事不可苟。良苗植深根。惧彼蒲稗丑。利此镰与锄。母然脱吾手。猫虎不足求。所视防堤厚。以兹卫盛苗苗盛天所右。螟螣不为飞蓐妆相与守蒸然秋玉姿不在风雨后八月梨枣熟。九月丹乌臼。坎坎蜡鼓声。饮酒乐相寿。 

　　其二 

　　五月南飔发。良畴亦婉娈。畆中流水绮。沟中流水淀蛙黾视吾耕飞鱼白如练老牛不下田。童子勤挽牵。家长自县归。严符县中见。不言力耕田。但言速输县。两税尚云宽。今欲求其羡。不闻天子忧。不见东西战。长老疾驱牛。述之声鸣咽吾苗日以长吾农日以煎顾此敲髓资。乃在柔芳甸水深鱼鳖游水竭鱼鳖罥小人分有常。安敢思荒晏。 

　　○田家诗（陈子龙） 

　　前题 

　　陈子龙 
　　四月雨新足。良苗青可怜。农夫荷耒出。各自求其田。蓑苙有烟气。陇陌相覆连。飞鸟或鸣树。游鲦时泳川。叹息此村老。保聚多岁年。昨日村中人。买牛入邻县。传闻有盗贼。杀戮求金钱。归来但涕泗。终夜不敢眠。安得守其庐。鸡犬皆翩翩虽尝被呵责官吏真圣贤 

　　其二 

　　布谷先夏鸣。田鼠饮浊水。冺冺蚓窍通。格格鹭武徒。桑女蚕欲饥。携筐于耟。夜望牵牛津。不见云电起。远村灯火红。犬吠复不止。何来有一人。行趋甚雄驶。入门且剧怒。手探怀中纸长跪不敢读请君命其旨上言奉尚方下言供战士难得少须臾。忍看长吏褫在仓黄雀肥在野黄雀死虽然同羽翼岂不异脂髓忠臣亦可为老农徒自耻 

　　○田家诗（朱灏） 

　　前题 

　　朱灏 
　　浮青甜?心荡光。墟逈幽滋独。霁旷空濑衣。寂苇招声宿。鸣鸡醒午酣。昧草安愚谷桑榆养丰阴流红醉。饮犊。细筱风哂微。篱弱花就睦。蝶乱扑暖繻。新鷷疑故澳。苔筵接候虫。飘杨绿难蓄危桥度蹇烟生云犬吠熟。坟复樵气通。众沟夺月目。匏樽留去曛。驯鳞游入掬槿荣不辞朝萤火辨昏族 

　　○田家诗（周立勋） 

　　前题 

　　周立勋 
　　薄凉荐晚渚五月下新苗雨余开净绿。沟塍自相条。前村烟火微蟪蛄鸣终宵水深伤苗本。窦泽见清漻。树头栖黄鸟。邻家饷白鲦。田父劝勉力。晨餐不及朝。所贵在速长。杀草谋其?厂兆斤?。吾闻上古时。农祀重迎猫太平防害稼况乃征敛朝疾耕待秋税无为官长嚣 

　　其二 

　　南山风吹棘北林月在田犁锄有安影。机杼声复牵。苗多雨未足。分渠流细川。老农勤致问。东邻或余犉。愿借终亩力。缓急自一廛。邻家饶畜牧。安能无顾钱。嗟哉手与足。耘耔良所便。朝汲瀼头水。暮看村外烟。八月潮大白。禾黍立野鸢。牧获置高树。颓宇浮空船。谋炊日不给。朝廷颂有年。 

　　○旱（李雯） 

　　李雯 
　　上泽久不下。积如委灰。高??然曝万里。白日光徘徊草干长骄虫山焦郁枯雷农叹夜有声讹言日喧诙独坐空堂中。如闻禾黎哀神龙复安居涸湫令人猜波竭潭宫倾。岂惟蛙鱼灾。微雪乱气度。飙风猛相豗人事有所召可以术理椎戈甲半天下。鼠思反婴孩。笑歌彼何人。安得无深戟。 

　　○雨（李雯） 

　　李雯 
　　大风十日号。屏翳旷其职讵意苍眷回颇恃虾蟆力。澒同空波涛。摧褶莽相直。白浮平远姿。众苗欣巳薿。其磔裂时。足令爱者惑。苟或抒劳农敢曰非帝德六符未可陈。九野鲜静域。吁嗟荷锄子所耕非其食穷马多倾辀。铤鹿思险匿。及兹未崩莽。犹足加悯恻雨余空翠来云归晴江黑仰目盱天施。后土时沾埴。 

　　○喜雨（顾开雍） 

　　顾开雍 
　　江南地卑埴。财赋当　天都。丁男力耒耜。父老勤征输。汲汲畏官法。终岁亡卒屠。织布不织丝。　京师为名纑。而民弃坚懿。易帛聊短襦。诛索三百年。践更破居庐。贫民簿十亩。苦征相怨逋。况坐阡陌连。囏难常吞吁更三四县令富室吹枯芦。杼断难得联。鱼空谁施罛。连秋事兵革。涂疮尚云刳。岁谷数不登。民气颠瓯盂。皇皇走乡戆泛泛皆白徒素鲜忠义结。投竿尽戈殳。　　圣明亲会计。万里隔孔虞。今春麦盈畴。一亩三斛逾。官吏不下扰。农者相欢娱。插稻遂及时。青苗祝神巫。草尽既垄深。猜风使怀苏。三月至四月。天泽不绝濡。炕旱发中夏。乃及大火徂。密云乘东郊。赤宰骑龙孥。裂田势颓岸。焦土烁铜鈇。　上帝怒滋厉。杀苗莫杀荼一方等息壤。四国啜无餬。圭璧曾未竭。号呌斯载涂。夜半帝迁思。念兹哀者雩。为公与为私。毋乃虾蟆无。 【 时有方士能致雨卒以虾蟆得之】 飘风布洪蒙。崩云旋地枢。漰湃浩川谷。平田充流污?皿。自午至暮足。槁叶苍嚅嚅。老农感　皇土。不戴冥冥谟曰余生初来天子问二吴愿得千万年弗复借民祖 

　　○喜雨（周立勋） 

　　前题 

　　周立勋 
　　中天走赤日。浮云薄未空。炎光下四野草木气欲穷苗枯土堛裂。水鹤避深丛。田父辍耜叹。仰看天垂虹。夜高漏明月。星尽霞复东。真人拥羽?。挥剑詈天公。丹砂分篆笈。东北来苍龙。呼啸杂雷电。风雨摇鸿蒙倏忽天地失波涛相奔攻树势若偃草。屋瓦成飘蓬。连舟烟火绝接垄江河通始知神鬼力不与冠?同尧汤委气数。万物无所蒙。兹术信灵异。反复造化功寄语下车者无为劳贵躬 

　　○复旱（夏允彝） 

　　复旱 

　　夏允彝 
　　雨旸曷维时。辛苦东南耕。漕粟逾百万。岁岁输上京。况兹滨海地。尤兼布缕征。秉耒不鸣机。所恃甘霖倾。何意夏愆阳。百物苦焦烹。山岳烂毛发。深溪枯藻萍。桔槔终断绝。暍死犂与骍官府坐叹息。牲玉何当轻。时穷且焚巫。谢此孑遗氓。为公者虾蟆。竭蹷云雷生。一两讵足润。长吏昭至诚。雨师未撤驾。凶魃还峥嵘。数日益龟圻。热此未枯茎。老农苦督作。所痛灶无羹。乞贷自穷扼。抱禾泣走城。未获天公悯还蒙长吏惊束生不容再。昨雨方沾盈。催科何得暇。坐观禾黍成。 

　　○暑（陈子龙） 

　　陈子龙 
　　白日稍行西。火云犹在东。炎威盛杨越。旱魃为谁雄。风力既巳竭。纨扇其何功。鸺鹠晓乱鸣。毒蛇游水葓群物各栖息蚊蚋独骄空整衣终不堪。血国恣盈充偃蹇本小节畏客非我衷颇思翠水岩。复忆蓬莱宫。玄霜荐夕膳。海绡障朝龙?木自谋岂不乐伤彼蒸黎穷郊原焦若毁。牛死人罢癃。盛衰易以迁。世乱如蒿蓬贵人都茫茫贱士徒忡忡 

　　几社壬申合稿卷之七 【 终】 

　　●几社壬申合稿卷之八 

　　华亭杜骐征　徐凤彩　盛翼进仝选 

　　五言古诗 
　　七言古诗 

　　◆五言古诗 

　　凌河（陈子龙） 
　　凌河（徐孚远） 
　　凌河（夏允彝） 
　　苦热（朱灏） 
　　清明（周立勋） 
　　清明（顾开雍） 
　　清明（徐孚远） 
　　清明（朱灏） 
　　清明（夏允彝） 
　　清明（宋存楠） 
　　北郊看梅（周立勋） 
　　北郊看梅（陈子龙） 
　　北郊看梅（顾开雍） 
　　北郊看梅（宋存标） 
　　北郊看梅（宋存楠） 
　　北郊看梅（彭宾） 
　　看梅（朱灏） 
　　适郊（徐孚远） 
　　秋园感怀（李雯） 
　　九日登高诗（李雯） 
　　御史大夫张公抚浙时携二归山东孕二雏焉以为瑞也图以记之命予赋其事（陈子龙） 
　　樱桃（陈子龙） 
　　家园诗次年少韵（李雯） 
　　冬日同万年少游横云山李舒章园亭（陈子龙） 
　　春昼独坐感怀（陈子龙） 
　　欲晴山行即事（周立勋） 
　　赠罗华亭纹山（陈子龙） 
　　从?桥雨泛出西陵桥（陈子龙） 
　　从?桥雨泛出西陵桥（顾开雍） 
　　循苏堤至南屏下（陈子龙） 
　　循苏堤至南屏下（顾开雍） 
　　自锦带塘至湖心亭（顾开雍） 
　　从灵隐寺上韬光道（陈子龙） 
　　历南屏诸胜取雷峯路归湖中（陈子龙） 
　　寒园诗（李雯） 
　　客寓赠澄江主人（徐孚远） 
　　舟晓同方扶予先生武林道中作（宋存标） 
　　春季游留都同社送别横云山因游李舒章园居（夏允彝） 

　　○凌河（陈子龙） 

　　陈子龙 
　　辽东百余城。一一居胡酋。却发渔阳军。版筑青海头。绸缪缉胡垒。圪然当仇雠。扬兵直虏巢。转饷凌瀛洲。中建大将旗。徤儿双吴钩。国家劲兵处。此地无与侔要区敌所争胡来必清秋朝廷东指笑何异撼蜉蝣。我城铁不如。况复饶貔貅。长围既蛇盘。孤城遂兽罘。鸣镝马跃濠。负土驼填沟四门闭白日万人无一筹击鼓鼓不扬愁云高戍楼满城悉敛魂。黯黯如荒丘。外救溃散。气夺层?揫。后来不传烽。出关皆逗遛。相顾但叹息。拔身终无由都尉万矢尽左贤一角抽汉王岂有神事秘必可羞白羽同献捷。云解当宁忧。朝议持未许。颇见边臣浮。退避理获全。进壤真大訧。榆关为北门。宁远为遐陬。安居胡不乐。岂得恣他求。何人兴妄役。坐引豺狼蹂。唐时筑受降。汉代营凉州其后或沦胥未闻诛首谋寄语临边士。曷勿常悠悠失地律尚轻开边罪难酬　君王不好大谁敢思封侯 

　　○凌河（徐孚远） 

　　前题 

　　徐孚远 
　　酋胡乱天纪。辽海久凋丧。大城弃如土。况乃余屏嶂。上将画地图。凌可批其亢。建牙帐中居。屹屹未可傍。转输关塞愁。畚锸兼兵仗。沙石杂?霜指顾城郭壮。地要敌所争。虎卧走其圹军府未及成虏骑突相向胡来暗风雨。嗅地知尘坱。主客势难齐。列壁尽毡帐。月阙不解围。清夜悲笳唱。筑堑青海头。飞鸢不得放。幕府无消息。遥遥永相望。壮士弹指泣。转粟如天上。援声竟寂寞。孤城安所仰。穿井无飞泉。煮革讵成饷。将军拔剑起。星河气惨怆。麾下皆徤儿。未知适所向。鞭马西南驰奇计秘难状关兵天下强。总戎安危杖。脱身得来归。气矜神色旺。中朝有是非。玺书乃责让。始者议关强。不闻盈箧谤功名一巳忤弹射动成创庙畧契昭融机事焉可量呜呼三城戍。断臂昔所尚挑衅不谋身噍诃无乃妄成败今何如。塞默独惆怅。 

　　○凌河（夏允彝） 

　　前题 

　　夏允彝 
　　全辽久瓯脱。樵洒寝貔貅。凌可创恢复。四海郁同雠。数千齐版筑。百万资干糇。雷野车彭彭。前驱无豫尤。所恃上将武。兼资元老猷。县官悬上赏。馘敌万户侯。斯城苟不拔。锡犒亦绸缪。帷幄必公孤。士卒餍酒牛。阴绩鼓角。白日翻斾斿。壮士倚城笑。虏至毕虔刘。飞骑告工成。中朝褒壮谋。明日风尘扬。百里耀兜鍪。觱篥啸地中。冲楼舞城头。四匝贯雄垒。十万横深沟。鸣弦堕高鸟。穿伍闭蜉蝣。愁云黯不飞。阴风怒飕飂。有诏急驰救。征发讵悠游。榆关锋锐尽。蓟永亦穷搜。紏选积时日。一战散浮沤。衰气不复鼓。坐视虏深秋。萧条日月暗。惨烈霜雪稠。我军炙地居。虏重只孙裘。勿欺白水誓。上将脱拘囚。峥嵘三骑归。奏凯卫霍卫霍□。拔身号飞将。弃土喻割瘤辽土何堪惜。关中犹践蹂。庙堂良筭出。覆师非国羞。胡然城其涯。恢疆邀近忧受降安朔方青涧制西酋古人亦何为百代终墟丘 

　　○苦热（朱灏） 

　　朱灏 
　　融帝开朝冶。郁乔?欠空自炊长河虹渴饮焰岭鼠抽丝萤烁隐身叶。星干滴髓池。肥榴张艳网。悴藓画焦眉。晖翳龙衔烛晴雄雷失雌熏隆汤井溢。气赫紫山痴。霜簟温寒玉。霞膏色染脂。澄纨螭暵沫。绛帛火悬旗。炎海消水兽。赩霄焚雪嵋。珊枝生汗粟。翼扇起熇翍。烟展蒸烦縠。雾为爞导师。月晆犹变赤。水国亦镕璃。慑暑狎虵冷。迎颷乏草支。鞭阴皆旱石。逃甲是凉医。蚪纵荣台辔。犹遮风穴吹。 

　　○清明（周立勋） 

　　周立勋 
　　去去陇头春深花怜人影野薄淡无翳。娇酣不自秉。行云浅覆堤。柳重啼莺警。天空出素丝。散漫如垂绠香鞯破柔红油壁恣芳景墓火凄然明心寒鬼食冷。石垣蔽冶容。偷帘荡绣衿。饮罢鬓鸦飞。镜中羞复整。接巷舞长杨。窥舟临短杏。锄烟蝶气忙。种月鸟声耿。时良风雨催。万物愁多梗。高楼知远道。一烟云并。嫩色学罗襦。飞容照琼领。寂寞有年身。草满幽光猛。 

　　○清明（顾开雍） 

　　前题 

　　顾开雍 
　　陌晖媚幽桑阴云罗远杨晨烟?野垄。轻寒□微茫。革绪天风和丰青?颓塘余花埋方歇。川姿淹邈望。北道草怮怮。横古遭情伤。傍生六尺榆。下有平田亢?瓦。白日精景昏。东飞霾孔黄冠?夹路去郭门何荒凉悲哉繁华子。鼓帐移前冈。期思忽辍乐。千年沉短觞。壮士不惜土。慨忼堕哀光。春机莽充斥。淑怀谁能忘。 

　　○清明（徐孚远） 

　　前题 

　　徐孚远 
　　仲春变气候。绮旎散新烟。和风洒芳雾。空光憺潺湲素。川交绣薄红云幄远谸。清照分沙润繁声入径妍。不惜柔枝落。愿随长缕牵。所幸非兼巳。颓节暂流连。 

　　○清明（朱灏） 

　　前题 

　　朱灏 
　　新火悟昨烟。草木衣初试解风起红笑鵙默春尚稺石泉拂旧眸霞市留晓醉篆碧虫书始。縠尘雨丝织。郊姿署湿光。熏气布如地。溶曲欵飘香。沙席暖不次虹将出彩絙野马善走戏 

　　○清明（夏允彝） 

　　前题 

　　夏允彝 
　　漠漠新烟发。荡耀春气骄。花燃乱莺曲。细雨整殷嚣金镫影艳曳。百草暖重绡古墓风花杂松栢鸣漻漻。溪水不妄绿春密烟归条 

　　○清明（宋存楠） 

　　前题 

　　宋存楠 
　　清明春事半。密地匝飞鸦。榆钱覆长道。遥堤开柳衙。骄奢来许。窈窕识罗家。雄心衔宝剑纤手试轻纱但夸龙似马。或负妾如花。楼头谁少妇。当路拨琵琶。终曲泪三叹。含羞面半遮。所悲非忆远。荒冢竟何涯。今日此寂寞。当年最繁华。台榭易松栢。马?石徒牵遮。仪容湮彷佛。灵魄丧幽遐。英贤子推火。佳丽阿香车。青春莫掷度。日暮扬尘沙。 

　　○北郊看梅（周立勋） 

　　周立勋 
　　长衢亘北野。夹道花成霰。微香艳芳尘。弱羽举轻扇。墓门双石高。曲磴扶深院。靡靡幽气侵。滟滟寒枝战。游女飘素衣。出手思整钿小鸟决林。来回看绮被面夜深月照堤花叶不相见 

　　○北郊看梅（陈子龙） 

　　前题 

　　陈子龙 
　　我心伤春阳携手城之阴高冢卧石马。游女息遥浔昔称贤达士郁郁成高林游蜂花间来触草为和音感此渡前溪。淡越恣幽寻。暖叶洁肥柔。气理相浮沉。芬芳放樊圃水木两不任余情给妖梦。荡渺开空淫。他胜夺欣赏人散花愈深夜犯月露姿。奇香出襦襟寒光来斟酌清娱犹至今 

　　○北郊看梅（顾开雍） 

　　前题 

　　顾开雍 
　　出郭旷游览。寒光罗素姿。狭道影欹写当风香难羁。幽冶冻不前。高梦晓空期。顾兹坻下路。数数人踪施。葳徃寄日。众情莫与知。澹荡一水涯。独妍遭流嗤。譬彼名高士。长年山中畸。 

　　○北郊看梅（宋存标） 

　　前题 

　　宋存标 
　　旷然春气妍。人影动寒烟。寂寞志未立。浮沉负芳年。饮书飞数字。水马走涧边。梅花香不远。长被春风牵。花下寄遐瞩。慷慨莫能传。能使羣籁寂。惟见白云闲。达人贵观化。衔杯辨圣贤。郊外风俗美。人朴无机权。幽花傲羣媚。照影问前川。为乐苦烛短。明月来灯前。 

　　○北郊看梅（宋存楠） 

　　前题 

　　宋存楠 
　　轻寒回淑气。脉脉动芳思。韶光荡神想。幽独静为姿。散步出北门。所期在乘时。良朋集佳苑。春色莽难持。妖萼俯朱槛。净绿临瑶池。香魂悦遥野。舞态见参差。蕋繁枝干隐。影艳浮鸳宜。胜心非石转。爱情因境羁自然谁忍折惟愁陇笛吹。 

　　○北郊看梅（彭宾） 

　　前题 

　　彭宾 
　　香引前林永。回看花影疎理色庶不辱静然明舟初。轻寒春艳薄。尚素物华。延景互慊慊。濯心?雪余。 

　　○看梅（朱灏） 

　　朱灏 
　　深野旅浅春寒心尚羁雪幽独资空荒。人影粘横铁。篆烟营缺篱?魂自怜洁照水洗檀晕。素心耻受涅。孤村含白酣。香雾不敢。高旻动苍气。云缟亦为裂。昏黄无所归。漾光自饮渴。 

　　○适郊（徐孚远） 

　　徐孚远 
　　芳气入林。发妍在兹辰。结侣眺幽渚。欢赏寄所新。清晖传远意。风华丽以匀。长堤交素绮。列栢荫文茵。策杖情徙倚。遡洄涟沦。展谑谢日夕。持此一当春。 

　　○秋园感怀（李雯） 

　　李雯 
　　凉风吹秋云。飞雁无北向海涌鲸鲵多野荒豺虎壮西悲秦川流南愁苍梧瘴。东顾海岱间虮虱称伯王巾帼秉钺旄。貐窫在民上。纷纭牢狴烦是物不可创徤儿怯为兵作贼孤雏放。是以黄巾徒。飘然恣飞扬。裂锦披龙文绣镼缀华仗嚼酒簸红旗拥姬刀环傍犹然中原人巳作羗胡状岂无将相尊。黄屋自惆怅置国非金垒闻烽思玉帐英雄在草间无饵其能遄??山王?河鼓星光。车骑四方漾。山东大流血近闻诛败将远调防胡兵。内伐绝贼口?元。十万非不多。贵其速剪荡。关门无铁枢。临秋亦宜防。犹恐久迟疑。即事生??为??羕。方今祸乱后。横迹时相酿。棘荆易为林恐或烦哲匠苍苍吴云深。冥冥海雾涨。黄不可乘鹙鸧丛相谤安得挽天弧奋手射四望鸺鹠空山。蛙黾江河塟四海无风尘。傲然守青嶂 

　　○九日登高诗（李雯） 

　　李雯 
　　颢颢九秋节。凄凄登高期长年独何人秋花费芳枝。林木饶远阴。荒庭发层思水伤影摇潏。月出云参差。傲然接所劝。开言绝中疑。骧首云台勋。凫藻蓬莱湄道左不得志浩歌难自持携手瞩寥廓。相盼神披离青冥在澄潭幽怀靡所之凤叹临丹穴龙愁郁湫池霭霭露满襟。佳人卧遥帷。云路不可即。怅望秋风吹。 

　　○御史大夫张公抚浙时携二归山东孕二雏焉以为瑞也图以记之命予赋其事（陈子龙） 

　　陈子龙 
　　云海浩无端。白日开高清。老寉凌波涛。双羽翻然明。影落芙蓉池。沧州渺玉京。气塞顿高墉。仙才饲牙兵。瀛风修神骑。瞻望虚遐声徒存俗羁愤永保旷士贞玉衣随素装。放志怀峥嵘芳园荡禽性幽人知夜情傲静济水上。横翼风云平。和光动俦匹。远泽胎精英。二雏鸣啾啾。物小神矜盈。日长烟霞姿。弱翮霜华成。思昔太古时。人鸟无相争。机物日夜深。焚笼何紏萦。物困智垂尽。鼓息阻芽萌天地巳促俭区区思专生张公今亚相。盛德滋雄名。炳广揽国纲。日月在轩楹。惠心感洁材。清绝成符祯。安坐理天枢。缭绕红玉笙。 

　　○樱桃（陈子龙） 

　　陈子龙 
　　夏春交丽景。当时贵朱樱。携以青丝笼。玉盌秀高盛。色若群靺鞨。照耀盘餐明美人湿纤指入口神轻清甘涩本同枝。味亦随时成何年媚皓齿圆的含流莺昨岁屐佳令。倚泊平原城。风沙唇干燥。颇怀烟林情。既断婕妤赐。不见青童擎。忆昔在京口。碧叶缀瑶琼。恣食千余颗。主人赠满籯即今重对汝三叹意纵横此物岁呈艳我身时时更窃惧年华衰丑质羞精英 

　　○家园诗次年少韵（李雯） 

　　李雯 
　　平生湖海士。特立俯大荒。身愧龙豹姿。家擅岩林长。结交应刘徒。浩迈聊相当。遂枉濠上访。披衣登高冈仰视星河月出山衣霜青崖有孤思。颓云积澄凉。唅呀吐长风。碕厂?义亘短梁。修竹影娟潜葩发微香惊鸟天上呼神物湫中藏谷道舞山魅。枯林冻寒螀幽石闺女不下琼露浆怀佩无所贻。采芝欲谁芳。左顾豫章木。森竦来清商。右激西涧泉。湿翠荡中央。烟深凫雁苦。水涸鼋鼍伤。相览独无言。缅冬心彷徨。 

　　○冬日同万年少游横云山李舒章园亭（陈子龙） 

　　陈子龙 
　　玄冬景奄忽。薄暮山苍茫颓云浩当野黯然天外凉石壁森峥嵘。深涧多严霜朱楼峙其间窈窕松月光永夜宿烟雾。独鸟号山冈梦境有超越及晨滞余伤搔首登高台。云物都荒荒。人影乱木杪。绝磴相翱翔。遐哉池上饮。其乐不可忘。名士秀万子。文苑长李郎身在林泉际思横日月旁明时一握手。愿言保孤芳。 

　　○春昼独坐感怀（陈子龙） 

　　陈子龙 
　　昼静不厌长。春风满阛市。荒庭蔓深草。摇曳弄晴戺。瘦桑光尚沃。邻家蚕脱纸。白云过我居。残花烂余紫。啧啧决墙鸟。历历缘树蚁秋毫涉微心沉吟度舒晷幽情怀新寂。寡营学远累戒饮时忘机谢客翻倒屣奋意难骤息志士古如此干戈日夜多黎元色如毁。兵气照文登。逆谋起越嶲。用事臣益骄。植根有表里。魑魅影太清。钩陈注枉矢。时良尽三木。贞夫终朝褫凄恻太平业不见耕凿喜江南寂寞人。浩歌荡无纪宿好卧龙名勉负莘野耻二十颇有余。空林老兰芷。忍看豺狼横。俯身默成痞。远患翔凤凰。乘时驾騄駬。天运屡通塞。英雄达其理谅非闲散姿何难混鹿豕。 

　　○欲晴山行即事（周立勋） 

　　周立勋 
　　日开云未至。溪水静晖晖新柳不知暗小桃红欲归岩谷无移置。园亭改旧扉湿光如露气草木含清肥高阁达深浅。万象皆有威。沾泥知兔匿。安花识鸟稀。因之越山麓。暮景晴相依。 

　　○赠罗华亭纹山（陈子龙） 

　　陈子龙 
　　良玉本温质。兰蕙资阴。夫君金闺彦。出宰吴江浔清风布霞路羣象肃以森耽文有余欢。譬彼雠南金。郁哉蒲中士。窈窕多奇音。在理亦无弃。殷殷仍宿心。皇涂政艰难。世用各异寻。旱颷震江表。嘉禾色巳黔谁为神龙质万里怀甘霖愿言捐所缓专心事保任民命岂无期。积储聊备侵贤达方烦焦何时挥素琴 

　　○从?桥雨泛出西陵桥（陈子龙） 

　　陈子龙 
　　午云政翳景泄烟纷多时文揖淹宿雨。触波超阴涯。中湖既澹滟。外流亦委蛇。杨舲?弱芷清浅犯幽姿秋心牵前麓。润质怀丰枝。仰送孤岭没。俯瞩潜鹭饥。松栢森修冈伤客情易知莽莽风满山美人绝光仪涉水更凄放。属缆开清吹。精灵展密意。物化持后期。缅矣采芳素。弥弥荡遥思。 

　　○从?桥雨泛出西陵桥（顾开雍） 

　　前题 

　　顾开雍 
　　风潭旷容与。窈窕寻幽期。晨舲既逋望。午溪旋依湄入桥不厌深北山时逶迤。塘蕖剩晴媚小鸟翻阴涯泓光澹遐景。潋滟动短簃。安楫稍已远。回带堤难羁。滩藏岩屡兴石曲风声悲长楸夹松门。藓台砌古碑宿雨寒不落山鬼含灯吹萧萧土中花紫烟生脂不见西陵月年年秋自知 

　　○循苏堤至南屏下（陈子龙） 

　　陈子龙 
　　轻舟遵芳涯。悠悠弄溶裔湿云卷峰外繁雨涓松际秾润发秀直空蒙含幽丽行旅隔烟水。担荷萦薜荔。湖山竞翠容。松篁间亏蔽。南屏覆虚泛。北亭怀婉悘。日暮虎声闘树瞑猿飞细吴客多深华。越歌杂伤慧。区中兹邈清。采赏有渊契。柔姿媚羁情。秋心良易切。泛泛载芬芳。朝夕从此逝。 

　　○循苏堤至南屏下（顾开雍） 

　　前题 

　　顾开雍 
　　北岭缅修趾。绵宛遵渚通。始情托冈赜。循涯意弥浺。浅兰冐清坻。弱濑泚故红。稍左媚孤屿。隔涘甸丰葓。彷佛改层阴。上下招冲融。冥蒙浩无主。猎猎依塘风。吐纳桥下溪。纵横求所终。朝游濯锦池。亭午恣回潀湖光望不还薄薄南山中紫蔓被清霞。菱根乱岩丛。寂寞渔子兴。削竹覆鱼弓。林声激滩齿。独鹭鹜张罿。淹留戢景深。渺神欢所穷。 

　　○自锦带塘至湖心亭（顾开雍） 

　　顾开雍 
　　浮水无限绿。高凉息大堤。残□宿冈渚。落景明归鹥岸道直如马松风常在溪解缆安中流。反顾疑有徯。空光罗未巳。摇澹前容迷。画船晴波。越女喧音齐。浩浩无时无。甜?心此停远倪。含黛下山势。妍镜澄圆睇。参差倚天杪。湍声荐层题薄南悲草多春秋长污泥 

　　○从灵隐寺上韬光道（陈子龙） 

　　陈子龙 
　　澄气发层径。午峯秀披扶。孤亭乔木下。散旷存清娱。水涸溪尚静。云暝山复殊。广堂郁朱草。别涧生青蒲。悬舆攀绝巘。反杖送岖途迭映媚樵路虚折限人区幽篁迭娟姿。飞泉历虚无鸣鸟谷中怨巢。鼪松际俱高阁抱云气迢递开江湖四山閴无人秋响相奔趋物虑劳光采遗心适可符 

　　○历南屏诸胜取雷峯路归湖中（陈子龙） 

　　陈子龙 
　　悠悠长北堤。历历穿西涘驱车乱朝暾联袂上云绮。危峰阴先冠。密涧影相比烟白晓人净泉香秋草死。卷山纳蔽翳。虚岩息遥视。石青无时。寒流明未巳。羁心散羣壑。美人复何似。共挹层霄波。庶荐湘中芷。谷函禾黍风。渡成橘柚市。幽魂抚肃肃。矜情候弥弥。会拾芳华归娟娟弄秋水 

　　○寒园诗（李雯） 

　　李雯 
　　荒庭集静楚。遥瓜?见多清历深霭晚际红细草岩下碧。池冻掣鱼尾。?纹见鹤迹。积翳参以差修竹响栖翮。雅意任空囊。古人列素壁。颓放岂吾怀。难与世相适。 

　　其二 

　　敛气味幽赏。霜雪清我襟目逐飞枯征神与竹栢深。凌严桂枝直枯死青桐吟。短褐非吾冷狐貉无温心穷山惜衰蕙。悲壑怜寒禽。阴霞送日末。皓月抚夜沉。欢乐不吾将。恻恻愁空林。 

　　○客寓赠澄江主人（徐孚远） 

　　徐孚远 
　　水陆递回互。日暮且安如。小艇烟光里。缘崖得此居。主人农家流。门巷不容车。朴直寡揖让。爽气来巾裾。野外少供络。截网得修鱼。须臾列盘餐。倾樽倒屠醑。庶修割慈老。设食佳有余感此意气厚想见淳古初良久步浩月。散诞入幽墟。薄露团草根。竹影淡萧疎。是时林壑静。豁达游广除。我行既有适。旷然心神舒。 

　　○舟晓同方扶予先生武林道中作（宋存标） 

　　宋存标 
　　舟行浪不起。棹影泛星希。神感因物作。闻见发天机微寒光在水初日缀云衣蚤起忆新梦。测幽露端倪。芳气随风结。晨光识其微陌上歌缓缓空翠摇前溪。 

　　○春季游留都同社送别横云山因游李舒章园居（夏允彝） 

　　夏允彝 
　　风花燠溪水。此日舟行宜。吾行聊暂尔。吾友亦伤离。行行山之阿。停桡重委蛇。山云古突兀。山骨积镂劘镂深益窈窕崕崿穷班劙。离立老岩竞。孤屹凌天委雄势具万仞。怒浪连云垂幽泉隔风霄杳杳潜流池。藓碧云根黑。冷青彻须眉。芊暧烟纷树。回沫风萦丝。携手曲桥上。伏石撑幽弥。若甑若杵臼。若驷若卧犪。丁丁林隙堕。断崖开曲碕谁云留叩久揽胜自忘疲愿骑石帆便偕影越江湄 

　　◆七言古诗 

　　昆明池治水战歌（陈子龙） 
　　昆明池治水战歌（周立勋） 
　　昆明池治水战歌（顾开雍） 
　　昆明池治水战歌（朱灏） 
　　昆明池治水战歌（彭宾） 
　　昆明池治水战歌（宋存楠） 
　　废苑行（李雯） 
　　废苑行（陈子龙） 
　　废苑行（周立勋） 
　　分咏西京杂记（新丰　陈子龙） 
　　分咏西京杂记（斩蛇剑　李雯） 
　　分咏西京杂记（庆安世　周立勋） 
　　分咏西京杂记（石鲸　朱灏） 
　　分咏西京杂记（贾佩兰　夏允彝） 
　　学义山烧香曲（陈子龙） 
　　阳春烟雨词（王元玄） 
　　壮士行（徐孚远） 
　　壮士行（朱灏） 

　　○昆明池治水战歌（陈子龙） 

　　陈子龙 
　　凌云北开照汉月。楚南积水光浺瀜。酷烟布绝大秦道。荒唐旄节啼腥风。黔巫压翠绿波死。昆仑浴象摇龙宫。巴蟒暑饮毒溪水。踏歌蛮女攀雄虹。汉威不到刘郎怒。割石烧空剪银浦。旋风卷土移洪蒙。劫灰飞尽羵羊舞长安城西星浸池秦家苍璧神灵雨清秋碧落鵰鹘游。楼船激浪中流鼓。高牙矗天日犯旗。黄姑愁绝云莽莽。鹳鹅唼藻声徘徊。老蛟失翼青兕哀壮士学技夜郎国美人倚望通天台支祈尺郭移下濑。威名遣作天南雷炎州小水入泾渭卭竹枸酱端然来从此昆明静春碧。宫娃染红青草隈元狩三载工作始叱咤滇王受汉玺幅员不数羲与轩茂陵龙孙真天子 

　　○昆明池治水战歌（周立勋） 

　　前题 

　　周立勋 
　　长安天子好武节。卢朐列障秋光裂。五尺曾通南滇池。戈船夜走昆明绝骑龙踏象天崩云元鼎初成下濑军甲锋散日波声起蛮月入关照新水怒旗欲偃蟠星文。驱策劳靡如羊豕。十万中流鼓气扬。铁光不暖沉灰紫。组练寒凝舞瘦蛟。蹙波作城烟靡靡。中原骑士北登台。八校从征关□嶲。竹酱纷纷走上都。南滇自系名王玺枞阳歌阕大驾回秦巫祀雨石鲸死水烟漠漠白鹭飞宫辇不来空旧垒昆明之功夫下闻飒沓犹含茂陵雨 

　　○昆明池治水战歌（顾开雍） 

　　顾开雍 
　　天南汉朔漏小水。掷马西行能一纸。黄云不落珊瑚红。日色斜怒火池垒。将军入塞霜屠鼛。苜蓿叶就头兰骜卭枝鸠鸠一州主闭水百仞居封涛天子南强未可洫。使节郎当通不得。楼船十万薄危星。湳海难呼滇岭黑神奇力甲下螮蝀穿得湖光滟滟空一夜云璈换刀斗八十九侯飞艨艟轴轳销浪泼青鲖。岸头如草张鼓?隆鼓?隆。大旗椷剑天搀出。鹍旌桊雾扬渊谼。鲸鼍骇骇苍蛟拨。连艘铁柱绡宫括虾虹辟历风沙啼中有白龙腥箭筈大将十年胡月黧。浴戈弹汗挥声澌。此日长安罢行猎穹庐气坠成舟楫君王浩有神功。意宠丸池小徤雄。悬车乘木报长乐。六军酒卧酣曚曚。安得天河泻秋幕。昆明荡漾祈连童。 

　　○昆明池治水战歌（朱灏） 

　　前题 

　　朱灏 
　　紫氛荡水激飞鵧。蛟螭盘帛烟吐暖。牵空黄霭闪剑花角鸣鼓浪雷不旱锦缆霞共月抱弓。战气嬲龙鼓咽洪。鋋戟剌霄画舞雪。整阵为营翼不折。千艘奔突碍腾鳐。甲光蔽日鲸跃铁。涛拥羽书白先驱。舳舻转鬬度貔貙。箭弩射落搀抢湿玉虹渴饮滇成壶石人阅武遥通汉。火旗走红队云愞。凯声卷波几摧台迂鳞顽甲惊止乱 

　　○昆明池治水战歌（彭宾） 

　　前题 

　　彭宾 
　　汉使不羁天天险。贯穷絙索暨蛮隅。锦车直指跨鞭长天子披图志怪迂滇云斜覆黄屋小。盛穪香柱列氍毹。尺缯轻揄诱旁邑。贾市逶迤充神厨长安明月接南云雄排五尺落铁劬。举头茂陵捧神玺。鲸鲵戢甲中夜跔。封爵列邑诚足多。经行暑毒道颇纡。帝曰神池不可得。从此昆明荡战舟?俞。毒龙老蛟导武节。画鹢飞旋腾赤符。日弓射石棹声里。縿风夹水气象殊。浮船十万星河明。怒翻白鸥起蠙珠。幡旄羽葆震丸封。禹鼎雌雄精欲枯。鱼鸣随雨地文裂。星立玄址天河盓。 

　　○昆明池治水战歌（宋存楠） 

　　前题 

　　宋存楠 
　　炎汉皇帝推神武厮养椒房鞭胡虏苜蓿葡萄逐处生。蒲梢鱼目横边数。将军肝胆不顾家。阴山魂魄烧胡笳。昆明不揣邯郸虱。天子还知式怒蛙。上林内苑昭武德。刀笔囚吏谪伐棘。金绳玉牍紫芝泥。池沼神灵窥帝力。神池桂柱浮天香。娃柔管涩??搴凤凰。摇晴挑滟绿蔽膝。红线色丝连爱长。锦帆兰桨白鱼跳。织女提梭含半笑。星眸雾靥回文裾。清影明河相对照。水网佽飞只射鴈。大鱼何自罹忧患。截纶脱索矢报恩。径尺双珠腹中办。君王郑重观兵勅。细柳当年在池侧珊瑚丈二烽火树九华七采舒颜色苍兕余皇形障天。晖晖飘飘嘘紫咽。幡葆麾?芒四角。乘流突触夸便旋。小翼大翼居中翼。楼船戈船飞鸟船。司空辑濯黄衣邝。鳞屋贝阙惊战场。旌旗上下纷杂沓。雌雄胜负生激昂。至尊玉颜独龙准。斩蛇利剑空中引。御兵御将奉庙谟。指麾顾盼英雄尽。封茅列爵岸头侯。昆仑使者河源求。蔡姬娇来怒小白。胶舟问出周王羞。豫章巍台帖赤羽。钲鼓沉波河伯惧。六师岂是戏焏龙石鲸闪忽喷雷雨回看龙舰郁峨峨。无小无大欢情多。官奴内监更回惑。肃肃振旅道止戈。劫灰墨黑忆万春。战征挞伐安生民碧空何日天弧落试问通仙执戟人 

　　○废苑行（李雯） 

　　李雯 
　　君不见野荒径仄废苑古落石空亭怨秋雨鸟呼时有凉风吹。月白独见鼷鼯舞獱獭趂鱼黄日下秃鹙乱入鸳鸯伍。鹿角金牌供猎人刻毛驯兔晡胡贾别有幽房深锁门。铁花重绣穿藤根。彷佛犹闻兰麝气。彩帬蝶出相翩翻。珊瑚钩折蛉翼断。捍拨笓笆银迹灿。冷粉生尘虫网森。枯桐落露空清旦子规暮唤凉殿侧白狐戴髅望星汉昔时歌舞亦有神高台月出闻夜叹美人阶下语园花翠烛青萤露中散忆昔繁盛称莫当。朱阁绣户云满梁。凿池欲拟汉太液。筑堂莫数鲁灵光。麟须之帘映珠网。鲸目之光照曲房。青鸟啄珠拂舞后。草木厌闻迭迷香。竹枝洒盐羊不往。玉颜懊恼纷忙忙。题诗素壁墨痕蚀。至今藻绣青与黄。飞萤满天落秋浦玉砌雕甍愧黄土栢梁基上无遗芳。铜爵台前碧瓦腐玄髫浓醁且娱宾狐鼠渔樵他日主 

　　○废苑行（陈子龙） 

　　前题 

　　陈子龙 
　　荒郊落落行日暮。短墙旁属大堤路。苑门零藉不安横。芳草何年满阶布。余花小红犹吙池。碧丛化蝶还能妒。雏空自有春秋子规颇厌啼风雨阴竹窈窕山鬼立。夜久磷光在高树树影摇月月更凉疑有香魂梦中度昔时美人年尚芳。层城素宇遥相当。传宴楼头半鹦鹉。樊香被底双鸳鸯。紫阮拨弦来古墓。明珠悬幕开中堂。白日欲瞑水欲竭。莺花不得尝翱翔。旧家亭台尚未改。昔人巳去徒悲伤。藤蔓经过蔽幽室架上犹垂红绣裳床前白粉与兽炭其中往往存都梁雨后流沙洗阶戺。折钗碎玉相辉光。可怜壁间剥题字当时一咏飞千觞。即今太平良不易。变迁萧瑟数年事。况当衰乱何所期。浩荡青崖足寡累不尔欢娱须极意后人勿复空憔悴 

　　○废苑行（周立勋） 

　　前题 

　　周立勋 
　　藤萝夜蔓荻枫高。秋风向壁白云劳空堂废馆烟中立鼪鼯啼雨求其曹昔日繁华照朱碧。绮窓明月流辉积。美人屏障锦绣居。舞袖初回玉笙炙。门前短草自成行。阶下浅花亦不瘠东楼欢宴西怨嗔夜深往往见遗舄可怜石上青苔痕。犹是当年歌舞迹。夹道鸟啼旧榆枌。栋宇寂寞开残云。妆台已冷燕双入。深竹留寒多鬼羣荒鱼发发鸟衔去中宵鹤唳他家闻偶来池畔逢野老。自言居此前水渍。颓垣之中昔深院。儿童时复持宝裙。断岸连冈相咫尺。花栏药槛为耕耘。吁嗟洛城邺下皆名胜。千秋万岁铜雀坟。 

　　○分咏西京杂记（新丰　陈子龙） 

　　分咏西京杂记 【 新丰】 

　　陈子龙 
　　天上沉沉肃紫清。汉王宫阙崔峥嵘长乐殿前拜天子太公寂寞无欢声忆昔初从丰沛游。少年屠狗相征求。乡里呼作亭长父。其乐不减秦诸侯。他时拔刀授龙子。相将约束长安里。摇摇故乡不可即贵人历落徒为尔一朝天力移新丰。万室巧匠经营中。山东故人归帝里虽存礼数欢娱同人生富贵岂不足。何为贫困堪慕秦家游侠气未衰汉帝衣冠礼相误呜呼隆准真乃公豁达大度真若翁 

　　○分咏西京杂记（斩蛇剑　李雯） 

　　前题 【 斩蛇剑】 

　　李雯 
　　金虎东攫六禽死大炉销兵腾烟紫那知犹有三尺锋芒舓山中护龙子秦险楚氛剸若豚。区区羣雄安足论。七星离离拥日月。留侯萧相功名尊。忆昔高宗伐鬼方。神锋岩岩白大荒。千年颢气不可灭再兴真人肃世纲此物岂用珠宫秘。月色霜华暗中炽。云孙龙睡媟英威。柄入椒房与常侍。二猾窃铁无久功。典午创图非英雄。异物不为庸主御。冲颷抉云有所从。 

　　○分咏西京杂记（庆安世　周立勋） 

　　前题 【 庆安世】 

　　周立勋 
　　三云峨峨窈窕居。屏风屈玉紫绶舒。帐底香销呼赤凤珠光寂寞阑干初侍郎绰绰年十五善作离声天下数出入深宫宠爱兼名花如雾巢鹦鹉轻丝裁履锦霞茵。玉阶萦烟夜漏春自是帝家行乐秘古来才色难沉沦鸳鸯瓦暖琉璃温。当年宠出昭阳门昭阳承恩称女弟軿车选艳亦至尊 

　　○分咏西京杂记（石鲸　朱灏） 

　　前题 【 石鲸】 

　　朱灏 
　　鱼唼神浆倾石髓。喷沫迎鲸羞作婢。动若燕舞阑风时偕土龙乙天癸月珠夜射离毕随。劲尾耸鳃河伯起游通银湾喁墨云鼓浪欲溺魃神死如螭流涎蟠石国。旱鳞跳波屏翳喜。宿中曀集期朱鳖。吸吐月脑效大鲤。未用加鞭知点额。枯肆能倾玄冥耳。 

　　○分咏西京杂记（贾佩兰　夏允彝） 

　　前题 【 贾佩兰】 

　　夏允彝 
　　扶风美人歌吹工相传约束来深宫自言曾侍戚夫人大风歌歇随风蓬夫人玅舞泣鸾凤。绿香雾霭花蒙丛。君王欢醉看倚剑。轻蛾薄袖消豪雄。牙阗声沸百子池。牵连爱缕靡终穷。胡然筑声哀惨切。来自深山数老翁。夫人掩泣呼如意。君王叹息空懜懜。含辛坐视珠玉碎。哀乐无方适所冯。猛士徒能四方守。缚豵谁与破绦笼。昔驱貔虎入咸阳。美人无数安房龙?木。一朝牝主峥嵘出。耀光鸣玉须臾空。君王宠爱莫为承。万古茫茫慎女戎。 

　　○学义山烧香曲（陈子龙） 

　　陈子龙 
　　小栏春放烟未缉。静夜花飞悬露湿。楚宫猛兽光茕茕。劫灰葬火香云泣。海山雷击枯枝红千年沉水涎龙宫娇娥纤手擘小炷。调弦剔蜡迎新风玉凤颤声霜影瘦月凉桂堕蟾蜍鬬云母双屏漏细烟。梦染玉肌通翠袖。香压茱萸透体莲毾登?毛幽暖清眸眠触手暗帐凝芳泽。守宫收骨膏余妍浓酣散浪红兰液髯燕粉蛾不得惜启帏星落空光白春野荒荒艳魂魄 

　　○阳春烟雨词（王元玄） 

　　王元玄 
　　高楼心荡天收渌。微寒漾漾青禽浴满园清艳帘外沉春气娇憨无约束海绡半障妖鬟红。碧色蛮丝湿浅风帝女行云洗柔绿草心绒窄含空蒙四山罨幕花梦客迷幽妍眼莺啼白大野香动魂淋漓鬼衣扫墓殷桃夕江南愁绝烟欲遮。西陵之下莫愁家小闺暮暮婵娟子渐看幽兰孕凤车 

　　○壮士行（徐孚远） 

　　徐孚远 
　　莫掣鹰。鹰思常在翮清秋脱鞴上追格侧目凡鸟无一迹磔裂毛血不为强。发愤捂如所对剧。意气不如草。神龟寿何益青丝作络帛作帻愿逐都护安西客开元天子大好武。帐下奏请不知数。朝士兼假即清阶。何况能持百石弩。中有一人无资装。刀头索莫同行侮。长跪监奴置伍中。愿作傔人事府主。傔人三十直夹铍。绣襦葳蕤常插羽军中迁次安可期序勋不用门户为将军决策掩瀚海。捷书万里常苦迟。幕僚成行不敢撰傔人自赞为此辞。磨盾列草何皇皇。檄成三叹奏明光。从此将军异颜色。豹姿逴烁龙云翔。十年持节自开府。前部鼓吹后笙簧男儿不死即列戟不见昔日异姓王雄剑在壁鸣何长玉宇屑瑟看天狼 

　　○壮士行（朱灏） 

　　前题 

　　朱灏 
　　腾踔雄辀蚤自挟方寸岳立何能平电笑雷诃破软垒。裂眦猊??俞皆敛睛。开张澒洞出刚角。强撑豪荡决怒鲸。歊歔饮气若蜺渴。不堕日车力彭彭。七户坚持习百胜。纷纭安敢寇意城。切玉如土石如黍利剑佩之无腐声。狎视大武同蚁鬬。鬼胆巳破神心倾。 

　　几社壬申合稿卷之八 【 终】 

　　●几社壬申合稿卷之九 

　　华亭杜骐征　徐凤彩　杨肃仝选 

　　七言古诗 
　　五言律诗一 

　　◆七言古诗 

　　老将行（陈子龙） 
　　登州行（李雯） 
　　登州行（陈子龙） 
　　登州行（宋存楠） 
　　登州行（朱灏） 
　　迟暮行（徐孚远） 
　　迟暮行（陈子龙） 
　　迟暮行（李雯） 
　　西陵曲（顾开雍） 
　　妍歌（陈子龙） 
　　边风行（陈子龙） 
　　边风行（李雯） 
　　壮游行（陈子龙） 
　　池上寒月与客集宗远园亭限如字（陈子龙） 
　　池上寒月与客集宗远园亭限如字（顾开雍） 
　　池上寒月与客集宗远园亭限如字（李雯） 
　　池上寒月与客集宗远园亭限如字（夏允彝） 
　　青溪城望天马诸峯（顾开雍） 
　　秋旅行（顾开雍） 
　　春暮曲（宋存楠） 
　　鴈荡图（朱灏） 

　　○老将行（陈子龙） 

　　陈子龙 
　　汉兵诛胡漠南空。捷书夜奏烽火红。公卿纷纷选爵里。天子大开明光宫。是时檄召冠军侯。云连甲第长安中。少年搤掔献奇计。塞上悲歌独老翁。借问翁为谁。曾守右北平。当年率师临盛秋。匈奴不敢称其名。暗中射石黄云冷。白昼腾虎俱峥嵘。徒夸结发巳百战。未得一当单于兵。年年出师作裨将。帐下徤儿多专城。繇来功高赏不酬。惟有茂陵轻封侯数奇纵遇高皇帝岂得便与韩彭侔君家丞相在中下何况长平冠军真杰者 

　　○登州行（李雯） 

　　李雯 
　　登州城上鸮乱栖。登州城中虎交蹄。海月静泣万鬼室。石龟不语闻冤啼。辽东小将齿嚼血见虏骨寒工内啮白纱黄衣拟府主。霜戈不知人膏热。赤风遥走腥入天。银鎗夜焰弓鸣弦。海东巳绝安巢燕黄腄飞刍不得便臙脂冈下日脚紫田横山前饱乌鸢　天子防胡凌海水。专赐棨节镇牟子。谁知犬羊不在外搀抢枉矢流于　此此辈岂必皆骁雄。乞活饥民被驱使。近闻江南赋敛急。一禾安得生万米。反者不征此倍输。老农眼血对眠耜。 

　　○登州行（陈子龙） 

　　前题 【 作于四五月间】 

　　陈子龙 
　　山东无兵八九年。辽人一夜成豺虎。千村寂历烟火微。烬邑残城满鼙鼓。新年转战渤海上。登州将士犹无数。青旗倒折赤帻哭声断处同时脯祗存美女及衣冠。两城百万今为土。昂然横玉二大酋。高樯锦缆凌沧州。随风吴越抵交广。东媒虏孽乘清秋窃闻朝议且曲赦此事若成方百忧未必田横有义士。大者为王小者侯。老鸱幸死假雏翼。易军拥帅椎?末攵毛?尔新长成。弯弓射日孤零冷。止令天下军心强。叛服无常尽驰骋。吁嗟朝廷方用兵负恩不灭威难行 

　　○登州行（宋存楠） 

　　前题 

　　宋存楠 
　　戎旅骚然年一年。泥沙腾贵比金钱。燕然勒铭迟时日。刁斗旌旗紫塞连天骄不道能施喋诡语从今事舟楫贝阙鲛人怯夜渔。龙宫海若愁飞涉。渤海亲教宿重兵。毒波骇浪鞭狂鲸。建牙设纛藉弹压。分甘夺哺迎辽丁。甘泉烽火孤城援。玉玺颁符重征遣。虎千番捧檄催。海枯石烂风难便。　圣明神武天怒赫。简书功令移魂魄。不割持刀终自戕。治丝纷理无良策羊羹鹅炙本微衅熊穴轻启全齐震野寺烧残剩劫灰。僵尸横道闲空榇。狂童国狗竟长驱。酒温饭熟留斯须。赤眉黄巾正求友。妻妾子女浮珍珠。草根白骨青冢哭。梨枣苍蝇衔腐肉。豺狼跳呌狐狸号。数下坚城几破竹。么么蜂虿何蠢蠢。命轻责重军书紧。南北咽喉孔道惊。穆陆无隶鱼盐尽。大逆槛车殊鸟兽。头颅饮器千金购。蛙鼓蚊雷霹雳前。弯弓射日当清昼。坐甲嬴粮惟敌求。杨灰裂角龙文牛。书生胆核藏蓄缩。漏师失属滋殷忧。登州更属儿戏场。阿谁城上遥相望。将军逢贼便握手悠忽白日夜仓皇。奸轨合从将大逞。贵官长吏犹抟影。民能齐言皆属齐。更漏沉沉落瓶绠。美人怨眼香泪竭。宝剑霜花摇尺铁。千家灯火青荧荧。恶风吹箭当空折。龙媒倚徙卷猬毛。俄传城尉半衔刀。咫尺十步莫相顾。贤愚贵贱齐所遭。阴云惨冻烟失路。白雪三尺鲜血污。闻道中函缓一死。四海纷然向东指。 

　　○登州行（朱灏） 

　　前题 

　　朱灏 
　　鬬鸦儿。噪螽起。金马走宿围。惊寇染雪紫。鲸奔东海海吼逞。伏猊夜张蚩尤影。害气吞城渴蚪哽。铁衣赤缝肉合领。髑髅左右封迷台。膏红鬼泣无黄埃。逆霄污潢惊黔雷。幕貙生翼虵集麟。风噫磷碧腥乌唇。赭草布昏羲失轮。括火焚自巢。毒卉方蘖辰．血涛汗驹刷。剑花缺零春妖旗闭斗失东柄斩蛇殪豕望偶人 

　　○迟暮行（徐孚远） 

　　徐孚远 
　　茂陵少年颇好老。公孙巳贵。伏生征道。黄金铸就赤渥洼。驹生齿齿。犹食上林藁上林风沙多吹没贤达当奈何不成为君御。往来坂坂逢怒诃。长途欲一言。白鱼安足歌不如作力游泰山徙倚日观闲天关。神人扞关不可攀云雨咫尺徒为奸羣犬相鸣吠。老蛟立阛阓。昔日成安君。市门吏笞背然不然纵横巳成但晏眠从此却去二十年犹能说项持秦权 

　　○迟暮行（陈子龙） 

　　前题 

　　陈子龙 
　　无情忘白日有情泣年期是以穴?复岩深涧之松栢。蠢菌千载梁栋姿。渥洼神马三岁无人秉。跳舞朔风心何悲。君不见东邻嫫母三十嫁老农。欣动盛餙常蚩蚩。又不见西施十五六。空房怨艳伤失时。丘壑自有物天地何得久相欺风尘稍稍壮士喜。拔剑起舞呼龙螭妇人醇酒何物哉不能忽奋难骤衰世上白发纷纷何足数独我年少剧可危 

　　○迟暮行（李雯） 

　　前题 

　　李雯 
　　白日白日日安抚吾语若东邻有好女三年不嫁。颜色尽如土。南山昔日龙马驹。农夫传之与牛伍。鬣焦齿平。骨归沙田。伯乐泣之涕如雨珊瑚乃树大海中铁网不来朱光腐人生不若贲禺桂。千秋万岁立空山。金鹅飞飞来复逝。 

　　○西陵曲（顾开雍） 

　　西陵曲 【 一名西冷】 

　　顾开雍 
　　劳劳怨雨孤山秋一天啼绿寒啾啾湖波颓光咽不流红烟旧土剪暮愁桂洞苍茫坠凉蕋暗泉下道铜铃死鼪须桂树突青晴。老松剥鳞湿丹髓。泠云捞拢白草长壁油无心悬露光白日幽寐呌高鸟。黑石平声碧花醮。求萝逐狸浇椒兰。三尺烂铁吟哀湍流年一度弹落月黄昏不还泪如发行人夜夜塘浦来。败芰残霞向马虺。楼台半入江沙鼓。斜曛光彩愁无媒莫忘紫燕人间路西陵桥下吹何数 

　　○妍歌（陈子龙） 

　　陈子龙 
　　青玉流寒云照台。双成弄影香雾开。鸭绿屏风缀玫瑰。萦娇绾艳杂烟来红弦沉沉壁间雨铜铺冻断幽纹古花更摇夜兰思苦银灯皆人浩无主婵娟抱梦欢魂蛊。春山入怀隔秋浦敲垱踏鸾望河鼓我为楚歌若楚舞 

　　○边风行（陈子龙） 

　　陈子龙 
　　十月居延边草死。黄风吹沙万里。落日半照牛与羊。入暮胡笳马上起。枯桑淅淅杂声来。城头鸣角何时巳。千烽齐过玉门关一声夜渡黄河水鸱枭宵明啄战场。白狐青冢磷光紫此时将军归帐中霜戈壁立月在空金铙十部尽胡乐。屈巵舞女酬新功。美人起唱伊州曲。飒然四坐生悲风回首中朝冠?子赐貂方出明光宫 

　　○边风行（李雯） 

　　前题 

　　李雯 
　　胡云欲断黄沙吹。边风猎猎严鼓鼙。宠堆之下寒日瘦四山夜紫霜下旗将军昔在凌河战。今日凌城积水霰白骨我同袍人化作飞尘来拂面胡儿锦衣蒙茸裘。汉儿单甲铁兜鍪。自言委弃沙场里。朔风何不吹髦头。 

　　○壮游行（陈子龙） 

　　壮游行 【 送童子也】 

　　陈子龙 
　　董生今年匹马走江外我为疑之久徘徊羣盗倏忽满天地。诸公寂寞无云雷。中原惟驰白羽箭。燕京谁筑黄金台。九关秋风虎豹怒。三河晓雾蛇豕来拔剑斫之非汝力萧条千里空虚埃董生笑谓尔不知。十年以来尝好奇。结交在五陵下。学道时历三山期。方士新献压虎术。厮养能获射鵰儿去年种田地肺山今年牧羊东海涯我辈龙蛇不可测岂得便采商山芝渡江十月淮阴城。鸹鸧鸿鴈相哀鸣。黄河猎猎吹天外。彭城落日高原明。山东故人久相待。有吴君子旧知名昨夜山中射两狼解鞍且坐为尔烹官军近日渡胶水。鲸波余孽犹纵横。有书可射聊城下。有酒可却莱夷兵。忽然念作并州歌。挟旅夜走桑干河。扬鞭入帝里。宫殿何峩峩。稍易儒冠拜学士。 【 董子省其祖学士公】 归来仍着红锦鞾。亦有金张共出入。岂无李赵相经过。选人不就太常祝。夜饮不逢小尉呵。燕姬一曲那可留。傲然大舶凌沧州。尺书别岛効奇计。楼船属国恣遨游。或回榆关外。转历青海头但言辽西乐不言辽西愁白衣缓带河海客。挟策且试东诸侯长揖高坐诸将上纷纷参佐无风流束装又出赵邯郸更将西入秦长安。云中北望虏千帐。榆林传烽遮贺兰。将军守边尽金注。王公设险无泥丸高旗大纛但强饭短刀长铗忧忘餐人生会当有鳞翼时衰便得成羽翰万里之行岂足道。青天肃肃路漫漫。我闻君语生雄风。燕南冀北万马空。或授黄石书。且遇采药翁。朝泛豸?岁貊境。暮宿新秦中。古来英雄各如　此。后人戚戚何其穷我今亦将取侯印移封更乞蓬莱宫安能徒作老文士天下徤者独董公 

　　○池上寒月与客集宗远园亭限如字（陈子龙） 

　　陈子龙 
　　碧云素月相踌蹰九秋楚客神清虚。流烟娟娟临广除。高天飞霜独愁余。幽潭不动寒有余。枯林穴?呌窱光崎岖。上有栖鸟下有鱼群影淡艳伤哉疎命客为我停望舒。既醉且榄双成袪。竦身凌竞高凉居。何以赠之璠与玙今我不乐将焉如 

　　○池上寒月与客集宗远园亭限如字（顾开雍） 

　　前题 

　　顾开雍 
　　四天寥泬平凉居。寒秋欲进声踟躇。独月皓露临广除苍茫侵人涓涓初有客浩淡来何徐。长风拂林纷萧疎。芳兰不盈间襟裾。与子嬉游搴芙蕖。高言淑明充子虚危霜夜重光难茹烟姿偃蹇愁度余清娱支持留欷嘘孤寉呌啸依衰芦琼云泱漭遥青车。泰山梁父艰趄。罗衢星汉胷焉如。 

　　○池上寒月与客集宗远园亭限如字（李雯） 

　　前题 

　　李雯 
　　高天流寒云不舒。秋娥浴藻临清除。郁烟路岩中踈。上有高木凉以鱼皓鹤偃蹇影上居欲鸣其寒步为除。披衣拂袖霜有余。星汉离离愁照余。仙人不下青玉书。琼瑰在怀将安如。终筵坐起揽客裾。饮酒极乐悲来初。 

　　○池上寒月与客集宗远园亭限如字（夏允彝） 

　　前题 

　　夏允彝 
　　浩浩无主开凉初峦连积影消清渠疏云澶宛将焉如。长空寂净遐哉虚。高杨沓拂森旄旟。空庭罗月光纷挐。狂呼烈激欢林闾。梄鹤巧舞其来徐。鱼闲乐我濠上居。醉歌欲极重欷歔寥寥风接声愁余。焉用解忧揽子袪 

　　○青溪城望天马诸峯（顾开雍） 

　　顾开雍 
　　城头草深马尾青白云拂楼千片明遥峦八九眠不起中悬一峯缥渺子参差垇莽老绿平。山烟如啼春声死。昏苍浩浩理难收。真宰颓唐青冥愁。睥睨晨挂长天路人向此中空光度 

　　○秋旅行（顾开雍） 

　　顾开雍 
　　江于萧飋哀空茫。城头落叶依枯霜。翔鸿相失鸣垂粮桂花不白沙不黄镜湖百顷青颓塘。千年沉绿愁相忘古木老声高无光禅房月落辞回廊。鬬虫急响驰踉蹡星河罗列何成行下阶四念忧无方胧胧滴露思中央朔风觱栗来申商罗帷森森秋在旁晨闻鴈子伤中肠。欲明不明酸清眶。遥传海土呼怆皇。青烟不绝烧高冈。黑夕登陴恣危樯。使君发卒如蜩螗出门薄游未久常。越州迢递分车缰。殊音自理安珪璋黄昏无言支胡床 

　　○春暮曲（宋存楠） 

　　宋存楠 
　　莺啼柳弱春无恙。到处逢人惯相向。烟丝风眼自希微。絮散花飞更摇宕。道旁路熟香尘浅。谢娥奋罗衣卷。碧草栏鞋涩未前黄蜂扑面香难遣怯深羞重自然惊。欲语还停更有情莫教纤指伤桃李明岁还来底下行 

　　○鴈荡图（朱灏） 

　　朱灏 
　　山灵厌寂家羣鴈。昔貌得从毫端幻。巃嵸巑岏尽指名。移置不离云物间。荆驿拔石乱青邮古僧千岁自羁束。梁身崎崄洞命悬。雷岩巳长寒风粟幞头大小隐林泉。芝顶可采饱游属。双笋解箨露玉青。照胆潭作银潢录。莺崕仙掌瘦看魂。五老不知甲子彳?足。应真洞口烟可耕。响岭大木向霄吁水帘织珠络玉丝。听诗之叟若顾误。白云寨内饶鬬云。灵岩滴尽浑沌乳。平霞玉屏阻羲鞭。展旗天柱空成锢。卓笔自出独秀华。玉女惟驾双鸾步。石龙战海胜居湫。桥渡神仙愁堕屦参差皱透逗天聪磈骨化凝蟾兔。版障奔霞列赤城。鞍岭待登留古驻。石门飞石瑞鹿峯剪刀欲截紫冥路穴鼻幽畏闻雷腥。讵那对瀑惊星吐。鴈顶犹不拒鸿人锦溪偏洗珊瑚骨华阳能养秋月丹梅雨犹飘微沫发擎丸崿嶂每含珠。大焰嵯峩色兵艴。戴辰升视佩孤光。燕尾泉飞裂玉首。韶景不断行春梁。丹芳巳开天画牅。四十九盘真宰迷。内外二谷发险笱??觔竹涧中屐齿徂。十八寺布烟雨畆。寸管通神具五丁。构绿营青缣素寿。 

　　◆五言律诗一 

　　春望（李雯） 
　　春望（周立勋） 
　　春望（陈子龙） 
　　春望（朱灏） 
　　春望（顾开雍） 
　　春望（宋存标） 
　　对莺（陈子龙） 
　　对莺（王元玄） 
　　对莺（彭宾） 
　　对莺（周立勋） 
　　对莺（夏允彝） 
　　对莺（朱灏） 
　　对莺（宋存楠） 
　　江南赠别（周立勋） 
　　江南赠别（陈子龙） 
　　江南赠别（李雯） 
　　江南赠别（夏允彝） 
　　江南赠别（朱灏） 
　　江南赠别（顾开雍） 
　　江南赠别（宋存楠） 
　　病鹦鹉（陈子龙） 
　　病鹦鹉（李雯） 
　　病鹦鹉（周立勋） 
　　病鹦鹉（徐孚远） 
　　病鹦鹉（彭宾） 
　　病鹦鹉（朱灏） 
　　病鹦鹉（顾开雍） 
　　枯桐（李雯） 
　　枯桐（朱灏） 
　　早春（陈子龙） 
　　早春（周立勋） 
　　早春（彭宾） 
　　早春（朱灏） 
　　早春（顾开雍） 
　　早春（宋存楠） 
　　萤（李雯） 
　　萤（夏允彝） 
　　萤（顾开雍） 
　　萤（王元玄） 
　　萤（朱灏） 
　　晓（周立勋） 
　　晓（陈子龙） 
　　晓（彭宾） 
　　晓（朱灏） 
　　晓（宋存楠） 
　　燕巢（陈子龙） 
　　燕巢（夏允彝） 
　　燕巢（朱灏） 
　　杨梅（李雯） 
　　杨梅（陈子龙） 
　　送董子出塞（李雯） 
　　送董子出塞（徐孚远） 
　　送密之归皖桐（陈子龙） 
　　即事（周立勋） 
　　夜步（王元玄） 
　　即景（徐孚远） 
　　即景（朱灏） 
　　晓发娄江（周立勋） 
　　早发（徐孚远） 
　　村行（周立勋） 
　　送杜冏思省亲温州（陈子龙） 
　　舟行即事（徐孚远） 
　　中秋一日别横山作（李雯） 
　　圣期别业即景（陈子龙） 
　　夜眺（徐孚远） 
　　晚意（李雯） 
　　晚寒愁坐（周立勋） 

　　○春望（李雯） 

　　李雯 
　　春事莽无属。烟花赴北楼。沙柔浴鸟喜。藻合戏鱼留。万木开岩色。五湖净绮流。乱离闻不少聊乐是南州。 

　　○春望（周立勋） 

　　前题 

　　周立勋 
　　春平流野色雨外落花初红满莺啼得。青留蝶意徐。孤村芳树静。高阁冶云舒。兵甲传齐鲁。江南未掩锄。 

　　○春望（陈子龙） 

　　前题 

　　陈子龙 
　　春深天意静。草满碧无声野阔烟难并山浓雨易成。火应残海国。花及缀江城。掩抑伤心细。吴农且放耕。 

　　○春望（朱灏） 

　　前题 

　　朱灏 
　　旧筱怀新霁。归花因草羁。废峦青亦谪。悍水白为欺。叶冶通朝晃。丝游忘暮思。窄堤宽柳带。倩鸟浴犹疑。 

　　○春望（顾开雍） 

　　前题 

　　顾开雍 
　　城外春难约遥青尽可名远烟淡林昼。薄雨滞川晴岸带数家暮桥余一板平江南多媚日天地不休兵。 

　　○春望（宋存标） 

　　前题 

　　宋存标 
　　不辨烟中路孤情黯自消。柳深鸦隐背。桑长草齐腰。云破日光漏。帆移树影摇。意随春近远。送目入层霄。 

　　○对莺（陈子龙） 

　　陈子龙 
　　啼魂时隐艳。软语待春催丽曲温香里美人烟雾台雨深花幕病。日弄柳衙诙。造次怜看汝。游丝可自媒。 

　　○对莺（王元玄） 

　　前题 

　　王元玄 
　　小舌何乃纵。趁花靡不为猥声欺蜀帝急语尽吴儿。恼乱醉愁梦。羁栖迷荡思。芳春啼恐尽。逐去最高枝。 

　　○对莺（彭宾） 

　　前题 

　　彭宾 
　　众鸟知时早。流莺啅翠新。谁羁晴日暖。相引野鸣春柳带数声怨风回湍水频。堕枝吟不定。毛羽且须珍。 

　　○对莺（周立勋） 

　　前题 

　　周立勋 
　　前林香泛泛。小羽接枝飞闺暖啼红暮天深敛翠微鸒鸠安近意鹰隼足危机湘浦空烟外。雪衣暂与归。 

　　○对莺（夏允彝） 

　　前题 

　　夏允彝 
　　花灼缯云薄。柳浓帘雾深。美人发清啸。流水传空音。急管烟栖涩。新簧绿影沉。穷边春未遍。度此启遐心。 

　　○对莺（朱灏） 

　　前题 

　　朱灏 
　　丝光莺度细。绡幕转春机。声涩云犹遏。啼翻花巳飞。碧拖娇弄带。黄刷拂昏衣。迁影风犹顾。翔空破玉围。 

　　○对莺（宋存楠） 

　　前题 

　　宋存楠 
　　朱槛艳光满。流莺漾晓晴。缕衣春护惜筝语柱分明。惊梦海棠睡。衔花柳絮轻。幽栖闲不扰。斗酒为君倾。 

　　○江南赠别（周立勋） 

　　周立勋 
　　吴云高未收。离别在中洲。兰芷牵芳恨。芙蓉湿晓愁波声微动月山气远疑秋解佩无言赠。湘江夜雨流。 

　　○江南赠别（陈子龙） 

　　前题 

　　陈子龙 
　　自古相思地离筵意渺然雨深南国暮云满北征年寇盗悲横埜。蛟龙喜浴川。时艰更行役。大抵急幽燕。 

　　○江南赠别（李雯） 

　　前题 

　　李雯 
　　携手清郊暮。江波意渺然。齐秦闻乱角。吴楚未孤烟。溪静鸟虚映。岩高熊欲缘。未知安枕是。况复畏途边。 

　　○江南赠别（夏允彝） 

　　前题 

　　夏允彝 
　　江南烟水阔。城市亦苍凉。魂断花飞瓣。心伤草腻香鸟翻洲渚白帆带荻芦黄京洛风尘远。莼鲈应未忘。 

　　○江南赠别（朱灏） 

　　前题 

　　朱灏 
　　江花流去颜。缺月欲归环。装冥资区水离云入别山帆成未脱叶。浆作比飞蛮?鸟天岸为烟壑。分衣复碧湾。 

　　○江南赠别（顾开雍） 

　　前题 

　　顾开雍 
　　江流悬六月。客意薄三吴拂吷辞杨柳挥云遣鹧鸪。旱城多瘴苦 【 时吴国大旱】 兵土亦忧虞。君自中原寄。怀钩倚大都。 

　　○江南赠别（宋存楠） 

　　前题 

　　宋存楠 
　　别浦遥遥路。相思何处楼帆轻淮雨出梦白楚天浮。咽水苍茫事。笙歌次第愁。雄心尊酒尽。安得为君留。 

　　○病鹦鹉（陈子龙） 

　　陈子龙 
　　久为帘幕客。心性学吴姬。同悴风前伴。相思陇外知多言老更甚解梦病增疑莫厌樊笼困春鹰不敢窥。 

　　○病鹦鹉（李雯） 

　　前题 

　　李雯 
　　岂无岭海思。空伴曲闺愁。孔雀休云妒。雄鸠吾意羞废香怜翠羽瞑目傍银钩恃有能言智敢为仆妾谋 

　　○病鹦鹉（周立勋） 

　　前题 

　　周立勋 
　　高楼思不静。莱尔结幽心。欲去难恣举能言且未深。移笼窥月细。碍架啄花禁。懒与园林近。愁时闻素琴。 

　　○病鹦鹉（徐孚远） 

　　前题 

　　徐孚远 
　　鹦鹉恣奇慧。孤生仰主慈。近人分珍惜强默遂支离会见羽毛损宁辞谗口疑放归不度陇。日后得还思。 

　　○病鹦鹉（彭宾） 

　　前题 

　　彭宾 
　　花帘愁日夕。倩尔伴微栊不密身先失相思梦未通。绿衣羁客瘦。绀趾困樊?。远掠惊回看。藏身幸主翁。 

　　○病鹦鹉（朱灏） 

　　前题 

　　朱灏 
　　羁条巳训气。语默未谋时。久怯朝阳色。唯牵旧陇思。涩声不媚听。振影是中医。羽翰难重刷。如新矰缴悲。 

　　○病鹦鹉（顾开雍） 

　　前题 

　　顾开雍 
　　老碧愁笼系圆吭滞小红懒抛青鏁冷。性损鸭香胧。来胧谗支慧。入宫语病工。苟知驯主梦。辞粒学修聋 

　　○枯桐（李雯） 

　　李雯 
　　干自青铜立。枝非鸟雀安。沉浓思昔荫。疎老未云残白月怜雕影玄霜擎古寒遥知风雨弘歌响夜珊珊。 

　　○枯桐（朱灏） 

　　前题 

　　朱灏 
　　鸣骨咽朝湿。夜风未语深鸾无凭梦影雨失洗华心。冥节不闻闰。虚中可返音。倚空难俯爨。合体断分阴。 

　　○早春（陈子龙） 

　　陈子龙 
　　嫩寒犹傍雨。莺弄促芳春。香洗怜梅婢。波洵落鴈臣山光开小羽雷势发羣鳞空野烟云薄迢迢倍损神 

　　○早春（周立勋） 

　　前题 

　　周立勋 
　　春至忽无迹。日光动柳姿故寒宁在水新事巳归时。梅暖花香半。雪残莺语羁。晓山初丽色少妇莫相疑。 

　　○早春（彭宾） 

　　前题 

　　彭宾 
　　羣气动偏疾。初来野色移。暗芳勤有托。余冽憎非宜啄雪鸟欺暖迎香花失居未知寒巳破雨歇见支离。 

　　○早春（朱灏） 

　　前题 

　　朱灏 
　　冻云巳失所。鸟语不拈寒波止光犹廓。柯参声巳干。燃梅月假道。柳雾垂鞶。羣影动封碧野姿骄寂峦 

　　○早春（顾开雍） 

　　前题 

　　顾开雍 
　　春光复欲至。经物亦难知。寒磴旧相失新池晓。自澌。到花不定暖。招柳欲牵姿。最是清思发。无声草待滋。 

　　○早春（宋存楠） 

　　前题 

　　宋存楠 
　　今古江南思。年华递岁时。莺啼娇渐出。草长绿能知暖日私花气轻风入柳丝江?拥妖丽。连袂且迟迟。 

　　○萤（李雯） 

　　李雯 
　　幸与草根别。犹分日月光。星星近相接。耿耿自能将不甚辞纨扇偏宜隐竹床诸虫复何意。荒野夜行长。 

　　○萤（夏允彝） 

　　前题 

　　夏允彝 
　　羽翼谁所假。歘然盛光辉或云小草出自作繁星飞。疑焰然空小。难灰入帏微。荧荧如可久。不道聚羣非。 

　　○萤（顾开雍） 

　　前题 

　　顾开雍 
　　虚堂暗通夕。融融度冷光星高不带草人静欲逾床远客三更别。支离半骨凉。因人岂无意。小照自微行。 

　　○萤（王元玄） 

　　前题 

　　王元玄 
　　宵渚乱华清。微躯敢自明失炎因六月不寐独三更雨重时投幕。风高欲绕城无为慕星阙昨夜动欃枪 

　　○萤（朱灏） 

　　前题 

　　朱灏 
　　资暮识锦里木无改火惊扬空缩月地飞炬破云城。犹益香鬟热。能含王腕晴诸山乞小照风向不烟生 

　　○晓（周立勋） 

　　周立勋 
　　鸟飞分夜色。云动散朝光。曲障余佳睡。虚窓入早香。镜奁初达曙。鬓发未成行。谁念高楼外。寒风与雁翔。 

　　○晓（陈子龙） 

　　前题 

　　陈子龙 
　　空光云外至。淡滟散林乌。残月初回梦。幽花入图。乍明羞障幕先暖照笙竽行乐如昏旦。华年不可俱。 

　　○晓（彭宾） 

　　前题 

　　彭宾 
　　严星犹带渚。庭燎尚余熏。暖阁侵垆气。幽思接露文。羣飞枝曲乱。小靥瓣痕分。放觉曙窓里。云来锺语闻。 

　　○晓（朱灏） 

　　前题 

　　朱灏 
　　劳星亦成觉。光历巳为臾问影沉消息依形淡有无缠空蒙不滓。微没净非甫。共漾晶盘内。神居似得图。 

　　○晓（宋存楠） 

　　前题 

　　宋存楠 
　　此景正如何。朝天佩玉珂。深黄疑日月。浅碧辨山河。陇塞因程远。莺花忆梦多。更怜帘幙里。云雨失湘娥。 

　　○燕巢（陈子龙） 

　　陈子龙 
　　海滨羁旅客。幸托画梁宜养子仍能稳污泥不在卑。知兵营暗垒。识向避非时莫恨秋风蛰华堂今政危 

　　○燕巢（夏允彝） 

　　前题 

　　夏允彝 
　　网罗横林密。未若依人舒。叹息语其妇。辛勤营若庐。墙围不厌固。儿女行森如。所愿曾留爪。年年无事居。 

　　○燕巢（朱灏） 

　　前题 

　　朱灏 
　　瑶光欲藏室。避戊建歌梁。卜向难开北。安焚犹宿堂。构成耽懦蓐。影匿恋柔乡。不昧吴宫照。新泥免故伤。 

　　○杨梅（李雯） 

　　李雯 
　　是物矜清夏苍山一夕丹。霞光酣入液。琼理细便餐。酸去宁香齿。殷余洒白团吾闻多内热不遣植长安 

　　○杨梅（陈子龙） 

　　前题 

　　陈子龙 
　　盘餐媚朝日。五月艳新姿。绛雪寒清幄。明星缀晓枝。礼无原庙荐。驿少后宫驰分饷江湖士流红染越丝 

　　○送董子出塞（李雯） 

　　李雯 
　　董子竟北去朔风秋尘扬。种芝不待长。拔剑良有光燕市访屠狗龙沙好牧羊丈夫自有意时俗讥清狂 

　　其二 

　　公业食不足季心天下知由来游侠士所贵行藏奇西北风烈古关河豺虎疑莫李郁尉匹马阴山陲 

　　○送董子出塞（徐孚远） 

　　前题 

　　其二 

　　结客装千万。东临辽海头平沙连塞色舞雪压征裘决策敬通敌。开围子义俦。十年伤老大。托意在吴钩。 

　　徐孚远 
　　董生长寂寂。况乃当秋高。剑气方鸣璧鹰心在脱鞴。聊书诸将请。燕市酒人游。迟子度聊日。应为皇甫留。 

　　其三 

　　闻道长淮北。连天没锦鞯。鱼龙浴广陌。貔虎怯平川好武今何得博游有岁年且将高士榻。直下汉楼船。 

　　○送密之归皖桐（陈子龙） 

　　陈子龙 
　　君归秋色尽。落叶九江哀宿雁依寒水潜蛟避古台。衍余图马在机及木牛来。 【 密之衍易解作木牛】 霜月横吴楚。清光送客杯。 

　　○即事（周立勋） 

　　周立勋 
　　天地原非尔山川亦有羣草深风不去。岸尽水为分。暗叶蜻蜓戏。晴沙鹳鹤勤。客愁容易得。丧乱复相闻。 

　　○夜步（王元玄） 

　　王元玄 
　　草细通幽路云香接暮衣夕阳鸟际淡。初月烟中微。野火乱林石。碧萝来作扉。悠然夜游子。惆怅临寒辉 

　　○即景（徐孚远） 

　　徐孚远 
　　兹游得首夏。风雨晚清移。虚磴分流细。深篁引翠迟。鸦归知暇豫。鹤饱看佽差。我亦悲生事。登楼荡远思。 

　　○即景（朱灏） 

　　前题 

　　朱灏 
　　轻烟自无闷。缘蔽鸟偏窥花尽无心地云摩临照池。林招光习息。阁立景能随。栖步苔虚左。函幽巳破诗。 

　　○晓发娄江（周立勋） 

　　周立勋 
　　卧起留朝日。开船得小寒山云连雨暗江草入风宽。天势容高阜。客怀在远滩。无惭游计拙。秋色白门看。 

　　○早发（徐孚远） 

　　徐孚远 
　　早发孤城外。缘流宿雾中。野航分岸出村树入烟同高枕负微日长歌想大风生平多道路愧此北飞鸿。 

　　○村行（周立勋） 

　　周立勋 
　　散漫平芜势。沿流覆浅塘日光雨后白柳色雾前黄江米荒村市湖鱼别浦樯囊空行欲止。春思别茫茫 

　　○送杜冏思省亲温州（陈子龙） 

　　陈子龙 
　　小舫逐烟姿。君行知有思涉江神女赛度岭石门诗。明月夜深缓阴峯暑到迟聚欢应好梦。我意欲相期。 

　　○舟行即事（徐孚远） 

　　徐孚远 
　　风波犹未恶。众力巳云嗟。断岸奔流出。回舟滔日斜。惊鱼没近渚孤鴈啄平沙斟酌征途事。我行亦有涯。 

　　○中秋一日别横山作（李雯） 

　　李雯 
　　日暮风林肃。云归征鸟浮。残崖能自古。幽径易为秋高啸呼龙睡长吟与鹤谋牧樵时有意。问我在园丘 

　　其二 

　　宿雾有时积连峰不肯平风临岩际静。花向暮光明。蛩响联秋竹。菰香?野萃。悬藤有孤致。山鬼未能惊。 

　　○圣期别业即景（陈子龙） 

　　陈子龙 
　　晨光风渚淡。首夏濯羣妍。远浦估船泊高林梵鼓传岸香藤覆水墓湿草深烟尽日荒郊路。江流同去年。 

　　其二 

　　雨淡海棠外春深弄小红犹残花梦后巳入夏云中深陇常藏雉江清欲下虹农家早收麦。官吏晓年丰。 

　　其三 

　　虚室河干静。青苔深浅同渔蛮丝网月龙女绣幡风。麦秀歌村老。蓬辛泣小虫。避愁无地好。踏径暝梵宫。 

　　○夜眺（徐孚远） 

　　徐孚远 
　　难忘此夜月。良久伫空林清影散幽壑微吟起莫禽。风寒木叶下。云卧石苔深。漠漠天高去。相看独抚襟。 

　　○晚意（李雯） 

　　李雯 
　　敞墅寒原外。孤庭乱木中。杂霞停瞑色。清吹入高桐。村静砧舂急星严乌雀通萧条最无事。间久独成翁。 

　　○晚寒愁坐（周立勋） 

　　周立勋 
　　万树斜阳里啼鸦敢后归篱边残菊坠。野径短花肥。孤意难凭几。愁心未理徽。无端怜镜影。巫峡故云非。 

　　几社壬申合稿卷之九 【 终】 

　　●几社壬申合稿卷之十 

　　华亭杜骐征　徐凤彩　盛翼进仝选 

　　五言律诗二 
　　五言排律 
　　七言律诗一 

　　◆五言律诗二 

　　行乐词（陈子龙） 
　　悯乱（李雯） 
　　感秋（李雯） 
　　独立（徐孚远） 
　　避地（朱灏） 
　　雨（夏允彝） 
　　舟涸（陈子龙） 
　　偕诸公集盛氏（陈子龙） 
　　冬日游小赤壁（周立勋） 
　　再过淀山湖（周立勋） 
　　漫兴（李雯） 
　　偕万年少李舒章宿陈眉公先生山房（陈子龙） 
　　晚宿野市（周立勋） 
　　宿山园（夏允彝） 
　　夜登虎丘（王元玄） 
　　长州路（顾开雍） 
　　发金阊留别陈大（徐孚远） 
　　金阊道（徐孚远） 
　　晓湖初晴（周立勋） 
　　晓入西湖（顾开雍） 
　　晴湖（顾开雍） 
　　雨湖（顾开雍） 
　　山栖夜意（彭宾） 
　　立春（夏允彝） 
　　立春（李雯） 
　　除夕（陈子龙） 
　　除夕（李雯） 
　　燕巢（彭宾） 

　　○行乐词（陈子龙） 

　　陈子龙 
　　小少通轻侠。家门事事宜。初成巫雨赋。新聘茂陵姬。玉盌分长乐。珊鞭贡月氏青楼随意入不信有相思 

　　其二 

　　高楼临曲沼。朱槛动波涛。别院空歌舞。中堂列羽旄难忘三妇艳早结五陵豪夜饮何能倦深寒解五绦。 

　　其三 

　　珠帘花正艳。春梦入葳甤碧玉笼娇鸟沉香浴小姬早冠迎剑客昼饮试筝师口暮归何处。银灯杨柳丝。 

　　其四 

　　池馆新成列。来寻旧酒徒水嬉开曼衍春倦借樗蒱。宫样监奴舞。戎装燕女扶。自矜能任侠。有客履明珠。 

　　其五 

　　谁家好男子。甲第五侯中世爵当横玉先朝有赐铜。雀屏秦镜碧。凤枕汉环红犹恨难为宿长歌教小童 

　　其六 

　　清丽仍儒雅风流不负身性能通乐府名早厕骚人小史匀笺腻青娥捣药新诗成花幕下。灯火晚留宾。 

　　其七 

　　待月楼头宴。霜飞龙脑尘赐钗双翡翠压袖小麒麟闭幕矜歌妓持金看浴人温柔兼激宕。意气往来新。 

　　其八 

　　出猎平郊道。红妆队队霞。探丸望杨柳。踏镫理琵琶。佐酒龟兹乐。传围大宛騧醉娇联骑去油壁晚还家 

　　其九 

　　春江玅含雨。锦缆濯烟姿。绕岸声歌合。沿溪香粉遗。佳人沉玉珥。神女献金支彷佛陈王事年华不可衰。 

　　其十 

　　未极人间乐宁知真有焉碧云扶殿阁。素月馆婵娟穆满旌旗日刘郎陵墓年若云天上好何不遂神仙 

　　○悯乱（李雯） 

　　李雯 
　　致乱非今日伤时独野人甲兵天下半。征令岁时新。厚俗知　明主群疑归柄臣如何旧封域。一往见荆榛。 

　　其二 

　　学盗乃甚易为农术巳穷飞旌愁故垒乱角怨秋风争穴皆韩兔。当关谁渭熊十年大流血庙筭访群公 

　　其三 

　　斩鲸竟何日。受钺乃纷然留盗贻　天子糜金衍。岁年。舟航戒吴越。车马怯幽燕。年少清河客。羁栖独可怜。 

　　其四 

　　土著避羣盗。翻然调远征。民流雠主客。卒悍自纵横。雄特先乞活。陈吴亦戍兵几人广武叹孺子得成名。 

　　○感秋（李雯） 

　　李雯 
　　遂有矜秋意空庭落小凉晚花浓剌日。病叶坠先霜爽动宜鵰鸮骄腾问犬羊郊原最愁寂。沥酒对沧茫。 

　　其二 

　　寥落生闲思。萧骚宕我胷天高了不与野净自能供木末芙蓉见泉踪薜荔封明霞如可掇。幽意渺相从。 

　　其三 

　　四海郁兵气。山川尚有姿。登临及今日。幽滞失良期。不解洛生咏。能吟豪士诗。闭门聊自卧。乱石逈相宜。 

　　○独立（徐孚远） 

　　徐孚远 
　　独立孤城暮。因来池上亭疎林延赤景高鸟下青冥。乱水归舟急。缘村渔火荧。砧声无意绪。遣我若为闻。 

　　○避地（朱灏） 

　　朱灏 
　　清凉以利见。?性去炎洲。七户谢声木。九关纳息輶。云开无住地花有不时秋腾气神楼结。唯栖大块舟。 

　　○雨（夏允彝） 

　　夏允彝 
　　溟蒙原榼合。心远动无涯。堕鸟余烟惑。归云滞影目?畲肥添山意重绿覆水容斜杳杂愁难次。沉沉竚晚霞。 

　　○舟涸（陈子龙） 

　　陈子龙 
　　舟影清虚断。秋炎日夕加幽燕传厌雨江淛反霾沙越女担盐横。村童堰水哗。忧虞万端在。行旅莫长嗟。 

　　○偕诸公集盛氏（陈子龙） 

　　陈子龙 
　　俗士久不遇雅人天下稀文章矜意重。游戏壮心违。塞北闻兵聚。城南见鸟飞诸公无寂寞日月未全非 

　　○冬日游小赤壁（周立勋） 

　　周立勋 
　　野桥临断涧。开径入藤萝水乱山光动草凉雁影多更无青嶂立惟有白云过细石皆文理。徘徊此一阿 

　　○再过淀山湖（周立勋） 

　　周立勋 
　　百顷平无岸。浮云细未连。鸥鳬团白渚鸿雁没青天。岛屿斜阳树。桅樯独夜船应分帝子泪瑶瑟理湘弦 

　　○漫兴（李雯） 

　　李雯 
　　日是寒林暮。难禁细鸟喧。高云总自去饥鹤静无言岁月英雄悴江河盗贼尊吾闻徒步客薇蕨不能飧 

　　○偕万年少李舒章宿陈眉公先生山房（陈子龙） 

　　陈子龙 
　　与客俱好静夕阳水上寒遂繇晚山下。颇历幽人端乌鹊振风起松杉入照残夜深更语笑。明月畏相看。 

　　其二 

　　连袂上云岫寒心各自知预营高士墓。乃筑仙人祠。 【 时先生方营生圹筑吕仙祠于其旁】 江海鸟飞内?霜月起时幽幽林木下。浩荡不能思。 

　　○晚宿野市（周立勋） 

　　周立勋 
　　荒僻真成古凄凉杂暮声风烟聊散漫。鸡犬似逢迎。百里遥乡思。孤舟系客情。愁边多畏物。犹有未啼莺。 

　　○宿山园（夏允彝） 

　　夏允彝 
　　山气下帘栊垂化动酒红虚泉通石梦细鸟咶藤风。道士松下笑小娘深夜踪凌晨寻雨叶。归袖湿葱茏。 

　　○夜登虎丘（王元玄） 

　　王元玄 
　　我来适此境再见经营初小筑缘崖出高榆带月疎石平开面势。涧古荡幽虚。坐久微风集。吹笙下碧墟。 

　　○长州路（顾开雍） 

　　顾开雍 
　　冬塘独木路归鴈照寒沙白雾兼波阔黄芦倚岸斜客行何岁暮落日乃天涯念此茫茫者江枫点数家 

　　其二 

　　日晚定何去。荒烟与断桥平田出野烧村祠杂枯萧牛蹋巳眠地鸦羣半渡潮伤心波浪阔迟暮一寒桡。 

　　○发金阊留别陈大（徐孚远） 

　　徐孚远 
　　为客无端久。扬舲在此晨岁寒常惜日裘敝每嫌身。小妇迟梁苑。东?忆仲邻。幽怀难自理。清啸发高旻。 

　　○金阊道（徐孚远） 

　　徐孚远 
　　小艇冲烟出苍茫置此身溪行常失路。鸟语辨清晨。客思如流水天寒犹钓缗予生或有托。风雨即河津。 

　　○晓湖初晴（周立勋） 

　　周立勋 
　　日色开湖昧羣峯来晓清鹳飞晴不下鳬没湿犹轻大势趋山尽微波与岸平西陵宛转地。歌舞为谁成。 

　　○晓入西湖（顾开雍） 

　　顾开雍 
　　湖水秋夜白。暝云时在峦带堤烟势直过月掳声寒。入北半归树浸南纯定澜。纷纷鳬鴈起。摇碧倚阑干。 

　　○晴湖（顾开雍） 

　　顾开雍 
　　宿雾初收态涵青有定姿画桥分嶂脉丹阁揽湖眉。娟柳凉通水。秋花香吐湄。苍深何限理。入目巳逶迤。 

　　○雨湖（顾开雍） 

　　顾开雍 
　　昬川浩平夕。雨容参差微。急鳬??中桨没饥寉揣亭归。锺湿依山远风吹到墓非采葑翻举网。灯火列丹围。 

　　○山栖夜意（彭宾） 

　　彭宾 
　　肃气阔四野。高天皓月流苍冥媚幽目清逈入寒洲。北涧响枯箨。南池起惊鸥。渺思不可禁。孤眺独深抽。 

　　○立春（夏允彝） 

　　夏允彝 
　　新云虽窈窕霜雪不辞春花柳更相慕清光若厌人年华多寂寞。日月半风尘。莫学情如水。芳时最损神。 

　　○立春（李雯） 

　　前题 

　　李雯 
　　何事东风急。飘飘又逐人不知歌管意谁与岁华亲。物色自相媚。羁愁有此身。五湖青草动。别是一年春。 

　　○除夕（陈子龙） 

　　陈子龙 
　　城中百万户绕绕管弦前风俗随乡古。烟花隔岁妍。未应悲白发。能不怨芳年明日春光满经过剧可怜 

　　○除夕（李雯） 

　　前题 

　　李雯 
　　小馆清池冻。寒城暮气红辛盘伤老大钩戏忆儿童人世荒亭外悲凉繁会中生年未三十。鬓发欲怱怱。 

　　○燕巢（彭宾） 

　　彭宾 
　　寂寞雕梁意。瑶光星散依。紫泥勤细筑。黄口惜新衣。鸱鹘知能避。蛇狸觉汝肥飞鸣聊自好讵足息深机 

　　◆五言排律 

　　重经孝陵（周立勋） 
　　春寒大风雨竟日分咏水让居（陈子龙） 
　　为杜徕西悼亡（陈子龙） 
　　病鹦鹉（宋存标） 

　　○重经孝陵（周立勋） 

　　周立勋 
　　万壑松涛满。千盘辇路长华夷还界限天地隔荒茫虎护金舆秘龙趋玉殿凉衣冠留至德。风雨散灵光。翡翠炉烟重。麒麟石势张勋庸皆赐冢宿卫俨腾装南纪瞻如岳西陵偃不冈谶图真有待。宫阙郁相望。一自弓须后。常思丰沛旁。赤乌曾置埭。朱雀旧浮航。霸气先年灭。皇风此日扬。应知卜洛意。攘攘竟何乡。 

　　○春寒大风雨竟日分咏水让居（陈子龙） 

　　陈子龙 
　　负湿恣佳兴。天风动碧洲。野云纷乱甚。潭影澹茫收。声杂情难定寒深春不流柳沉狂绿泛。花损瘦红愁小寺钟摇暮孤村树学秋展蕉思卷障。夹栢代张油。蓑色联青草。渔丝起白鸥。蜗生盘废院。莺梦结重楼雨外啼鸡重烟中宿鸟浮。绣畦奔峡涧。幽渚恍蛟蚪。病对魂尤敛。诗成进愁。人今无好事。 【 勒卣畏雨不至也】 景勿厌常游。压雾矜清夜空雷逼暗丘。篮舆忽踵至。稍愧郑庄邮。 【 予复以舆载勒卣遂至也】 

　　○为杜徕西悼亡（陈子龙） 

　　陈子龙 
　　本自巫峯秀。移来茂苑鲜。撷芳杜有若。求种楚为先。刘安门仍大。卫娘家更贤。小楼怜碧玉。晓匣弃青铅。理鬓秋蝉见。飘裾春燕穿桃花娇暮雨兰叶破朝烟龙脑烧鸾带。龟珠餙鴈钿。红纹绡罢织。渌水轸初旋。绣巾??金为剪。枯桐荻化弦。珊瑚扶鼠笔。蛤粉拭鱼笺。砚爱琉璃迭。文多玳瑁编书名传弟子箫谱动神仙纱系轻持臂。钩藏属放拳。素娥云作扇。青雀羽成船。矾石温香露。琅玗剌宝軿。佳人方凤舞。公子政鸢肩。蜴肉臙脂样。蟾肪琼琚边犀钉凉不卷熊席暖余妍白髓资朝染黄脐??咸夜煎欢情三午月。愁绪九秋天。急雨催银箭。狂澜荡石莲飞花伤要渺落叶病婵娟红璧缸摇灭丹幡辇召还玉妃呼月御。婺女失星躔。阆苑悲离催。人间泣杜鹃。返魂香自煮。怀梦草空眠。窃药先奔羿。凌波不姓甄。抱寒吟桂殿。流目?丐坐芝田。荳蔻心犹白。悉茗茎竟玄。空余龙缟袜。何用比肩毡。不见云为雨。常看水逝川。刘郎悲毒石。穆满吊寒泉银鸭衣犹热金虫发尚缠韩冯飞恻恻秦吉语儇儇魂断灯初泪。神伤月再圆。自多新宛转无复旧因缘熊口中苦。马蹄云外牵莎青神女冢头白小姑篇寄子九节草。贻郎七宝鞭。相期同不死。愁怅白云年。 

　　○病鹦鹉（宋存标） 

　　宋存标 
　　春老香难护。深闺盟易寒长疑代鼠祸不是畏珠弹缄舌惊河鹊。隐形羞镜鸾。聪明防众忌。啼笑向人看。弃妇羞同遇。孤臣感万端。多心经莫纪。狂疾赋谁刊。久失云霓志。空留明月坛雪衣应有冢翠项苦无冠减俸鹤来吊。开笼鹰欲蟠六宫愁几许三诏侣应单性慧偏无命。愁多何所欢。故乡问消息。肯使羽毛残。 

　　◆七言律诗一 

　　感怀（陈子龙） 
　　感怀（李雯） 
　　感怀（周立勋） 
　　闻滇（朱灏） 
　　闻滇（王元玄） 
　　闻滇（陈子龙） 
　　闻滇（彭宾） 
　　少年（周立勋） 
　　少年（陈子龙） 
　　少年（顾开雍） 
　　野祠（周立勋） 
　　野祠（陈子龙） 
　　野祠（夏允彝） 
　　野祠（李雯） 
　　野祠（王元玄） 
　　野祠（宋存楠） 
　　野祠（徐孚远） 
　　野祠（朱灏） 
　　野祠（彭宾） 
　　避地（周立勋） 
　　避地（夏允彝） 
　　伤春（周立勋） 
　　伤春（李雯） 
　　伤春（朱灏） 
　　伤春（夏允彝） 
　　伤春（宋存标） 
　　伤春（宋存楠） 
　　伤春（徐孚远） 
　　伤春（陈子龙） 
　　雪（陈子龙） 
　　雪（李雯） 
　　晚晴见红霞覆积雪（陈子龙） 
　　晚晴见红霞覆积雪（李雯） 
　　观治兵累日（周立勋） 
　　观射（李雯） 
　　闻山东捷报有喜（李雯） 
　　初夏杂感（周立勋） 
　　初夏杂感（陈子龙） 
　　初夏杂感（徐孚远） 
　　初夏杂感（彭宾） 
　　无题（周立勋） 
　　无题（夏允彝） 
　　穆天子（李雯） 
　　穆天子（陈子龙） 
　　景阳井（李雯） 
　　春夜深雨闻邻家弦弄（陈子龙） 
　　有梦（李雯） 
　　中秋风雨怀人（陈子龙） 
　　中秋风雨怀人（李雯） 
　　至韬光岭（周立勋） 
　　至韬光岭（陈子龙） 
　　渡钱塘江（顾开雍） 
　　周游陆文定公墓舍（陈子龙） 
　　周游陆文定公墓舍（李雯） 
　　夜梦登岱（李雯） 
　　即景（周立勋） 
　　即景（王元玄） 
　　野泊（周立勋） 
　　寒郊野坐（夏允彝） 
　　春尽（朱灏） 
　　春尽（宋存楠） 

　　○感怀（陈子龙） 

　　陈子龙 
　　北风日落海云黄。万里江南愁政长城市荒荒淹岁月山河历历散?霜家无百顷惟供客。囊少千金不治装莫道重论游侠事中朝冠?本贤良 

　　其二 

　　神京奕奕古幽州。紫禁烟云属御楼。　天子新添太府寺羣臣多拜大长秋簿书衡石皆秦吏封事飞霜半楚囚对即今谁便殿。几人江上自披裘。 

　　其三 

　　北极朝廷倚玉清。千官岳岳自峥嵘外家难治椒房重察子风闻御诏轻薄暮赤丸燕市侠。连宵白羽蓟门兵公卿此日多筹策徒向　神宗说太平 

　　其四 

　　军府烽烟杂雨霜。卢龙万马尽云翔。巳将国计归中贵。更发兵符遣侍郎虏部徙庭秋上谷饥民举火夜平阳君王留意安边策。西苑亲开内教场。 

　　其五 

　　文登穷寇夜传烽。高堑蛇第几重。岂止夷兵能壁垒更无岛帅渡艨艟五家堕指三冬尽。千灶炊烟万马供最是坚城宜早下。谁人百道一时攻 

　　其六 

　　老金人不祭天。分明运转杀胡年。牛羊耗失思南收。风雨摧残滞北还衷甲政宜谋马邑盟书谁是奏甘泉纷纷汉将槛车后。独使中涓控九边。 

　　其七 

　　中原侧首半蓬蒿。丁壮江南尽挽漕武备向推河朔勇寇来无复太行高　圣明倚重惟金部海内经营恃贼曹若有王杨能事主何烦桑孔计秋毫 

　　其八 

　　谋国登坛事事能。榆关胡骑日凭陵惟呼将士分三恊不会诸侯筑大凌西极火攻赍寇盗。东酋天与费金缯。　至尊愁坐承明殿。诸老从容是股肱。 

　　○感怀（李雯） 

　　前题 

　　李雯 
　　出廓清晖近我庐。平寒万里接桑榆气传陇朔留刚侠身困江东长废迂鹰马遂乖年少事诗书空被市儿呼屋梁日仰知何益。应有侯芭亦未孤。 

　　其二 

　　杨州历历擅清华。烟景沧茫旧帝家。歌舞半销随世事。藻才徒横壮天涯建牙冷落材官客征税殷勤油壁车闻道永嘉近无恙。莫从泛海问星槎。 

　　其三 

　　舳舻万楫树云桅江米如沙中使催玉粒几曾战士饱朱提翻自绝边来和戎魏绛今多事诱虏王恢昔异才最是临期费惆怅。度辽纸上说龙媒。 

　　其四 

　　紫极神都称冀州。幽燕霄际望龙楼诸公舄履平台稳　天子云裘黄屋愁累若殿中新御史。于城阃外大长秋。更教内院三千骑天策将军居上头 

　　其五 

　　桑干亦自号黄河。昔日天骄曾此过遂使　至尊深执法敢辞诸吏尽严诃若卢夜泣?霜重江海秋风鸿鴈多　圣主搜才穷禁闼。岂无龙骥在岩阿。 

　　其六 

　　诸将东征未凯旋。黄云白骨尚纷然如何皮岛凌波使却似蓬莱方士船不夜城边守狐鼠。之罘山下候烽烟。孤雏巳自驱苍兕犹枕雕戈望远天 

　　其七 

　　精新庙筭却匈奴。更使当涂一事无国计总归中谒者剌奸还待执金吾满山白甲皆蛾贼天下黄旗尽兔株幸得五原天夺虏。阴山夜雪不曾踰。 

　　其八 

　　少府何无耿寿昌。度支不见贾弘羊。均输自是安边策。平准犹文足国方追录太山穷会计力田苍海贮厫仓更虞地大人民众。尚有纷纭劳　圣王。 

　　○感怀（周立勋） 

　　前题 

　　周立勋 
　　?霜清历见寒阡。古道迢迢隔暮烟家本刑名难去魏身非屠博倦然燕一裘冬夏无知巳。十亩丰山有税钱。日月易流壮盛里不关风物亦凄然 

　　其二 

　　迟迟车马此神京。甲夜犹传召对名相国分曹论冠盗侍臣开第揖公卿朝廷迁客皆言事边塞临戎自请盟。愁叹子云甘寂寞。南郊烟树日峥嵘。 

　　其三 

　　不堪日落照榆关。西望燕京指臂间余孽自更龙虎号新军未学鹳鹅班马兰雪暖传烽近鸭绿江寒转饷艰最是安边多将吏却令风雨送胡还 

　　其四 

　　长围十万赴登州。白骨成原旌斾愁战舰风高悬不夜戍台日落拥之罘观军中使频持节叛将连戎未解鍪苦忆黄山闻设誓。故人东市失封侯。 

　　其五 

　　当年文社亦纵横。结客论心旧擅名百代雄风归吾党三吴落日照孤城明时凤侣多相得。下濑鸥群且自盟侧足未逢天下事难言蓬荜可遗荣 

　　其六 

　　愁看鴈影度寒原。历历诸峯一望昏。此日黄巾穷岁月。连宵白羽蹙乾坤天涯流客终难遇国事羣公未敢论不识铜山奔走路棠梨花满几家村 

　　其七 

　　金陵景物谢家多。犹忆东山载酒过凉月自生琪树外秋风欲下碧城阿万方摇落余丝管六恣繁华尽绮罗。疋驱驰曾涕泪。秦淮寒雨夜蹉跎。 

　　其八 

　　南浦烟云不自愁。故人零落巳先秋十年著作时方信千里交游晚更收梦到青山成永诀。书留华阁见贻谋。素车白马真吾事。鹦鹉何言赋未投。 【 感潘子也】 

　　○闻滇（朱灏） 

　　朱灏 
　　碧鸡阻汉长妖缠。赤白横驰逆毒烟。魑魅吹风犹啸劲。螭蛇撼日不知年益州饶鸷盘天柱滇海腾波梗地船未洗甲兵河夜动。蛮云亦复带腥前。 

　　○闻滇（王元玄） 

　　前题 

　　王元玄 
　　滇池东去走双鱼。濮瘴犹含古?余。汉月千峰寒刻木蛮云万里动征书兵戈接势初闻谍。旌节辞威巳满魖。中土即今戎马隔。楼船未解下军储。 

　　○闻滇（陈子龙） 

　　前题 

　　陈子龙 
　　万里朝廷恩泽阻。益州属国涨妖氛彻侯年少心怀土使者谋轻血染云倒水飞蛇吞汉节丛篁狂象载蛮军。楼船未建高旗日。谁有相如喻蜀文。 

　　○闻滇（彭宾） 

　　前题 

　　彭宾 
　　练云高出濮城厜。藓石斜侵蒙诏碑汉使浪传苍硙檄蛮军直负亘箐旗蟠胸瘴血埋天朔。进耳巫烟掣地祗。莫道此邦瀛海外。迤关旧戍共朝曦。 

　　○少年（周立勋） 

　　周立勋 
　　居近新丰识帝家。生年十五善琵琶秦楼夜入明珠尽兰馆朝回玉勒斜风细绿衣从射雉日微红祫试骑騧羽林多少奇材客绝塞功成有鬓华 

　　○少年（陈子龙） 

　　前题 

　　陈子龙 
　　濡陵浓柳迭春姿玉勒冲烟人不羁射虎月腥弓影瘦鞲鹰风疾袖痕移戴星醉入青娥馆触夜潜行黑帝祠骠骑封胡虏弱年年寂寞羽林儿 

　　○少年（顾开雍） 

　　前题 

　　顾开雍 
　　生长燕山宿将家。十三走马出胡笳黄金不万羞窥剑骏骨虽千亦桂车恂辩语云陇右李。风颷定是曲侯邪君王欲竟西羗事白发关门理岁华 

　　○野祠（周立勋） 

　　周立勋 
　　江头细雨竹花轻。古屋荒凉缀晚铃鸟鹊遍巢延夜月君王遗像照残星寒帘自闭村巫祝废鼓犹来山鬼听不及田家香火重年年社日走鱼腥 

　　○野祠（陈子龙） 

　　前题 

　　陈子龙 
　　禾黍湾通小径边。横溪石马卧寒烟画图诡僿知吴俗题额荒茫设汉年安稳燕雏巢绣幕起居龙女剥花钿老巫死后神灵歇。新鬼僛僛舞庙田?耎。 

　　○野祠（夏允彝） 

　　前题 

　　夏允彝 
　　出出风啸空檐悲。纶纷莎蔓缠云旗。黑阴凝霰斑鬼额穿溜郁菌峥神眉习舞留酸犒拱鼠。传磷飞骑掩薨夔。瘠腥奢祷巫未倦。竭蹷前材曾卧犁。 

　　○野祠（李雯） 

　　前题 

　　李雯 
　　落日沉沉原草凉。魏红荒碧亦祠堂神鸦啄树哨卑殿鬼马脱缰游废廊篝火夜赛巫舌徤游光晚出村心忙只今苦岁鱼腥俭风雨摇荡神灵伤 

　　○野祠（王元玄） 

　　前题 

　　王元玄 
　　南岳尊峯称秩礼。一禄风雨亦灵祗。稻畦春浸迎神路。竹坞宵闻深魅诗。瓦卜诞诬香漠汉。村巫狞劣舞僛僛可怜脽犦供输役赛皷今年且漫祈 

　　○野祠（宋存楠） 

　　前题 

　　宋存楠 
　　极目苍烟翠蔼羁碧椽兽瓦立欹危。鸟巢松栢翻残藓。童牧牛羊下断碑画壁霓旌全鬼魅平田野烧出琉璃殷勤俎豆酬兴废黄土难持白玉姿 

　　○野祠（徐孚远） 

　　前题 

　　徐孚远 
　　荒烟遗庙点苍苍。风吹萧疎荡日凉。栢古巢乌深没树。台空遗鼠独游梁赐禺骚瑟常鸣匣画戟参差静掩芒多盗且须勤祷祝齐巫歌舞八祠忙 

　　○野祠（朱灏） 

　　前题 

　　朱灏 
　　郊荒埋日聚鸦村。独水兼天痕待吞废草却烟传碧火篆藤居魅出黳蜿台承泫露滋幽泣幢饱凄风啸旧魂。云路眇光侵月死。苔连断碣自为阍。 

　　○野祠（彭宾） 

　　前题 

　　彭宾 
　　独树溪头转废祠云迷伏兽意难持烟余香积秦时鼎烛末风传巫氏辞鬼啸两庑缥瓦堕。蛇盘曲蔓远林疑。青坛爟火时陈燎。莫说祈年报赛迟 

　　○避地（周立勋） 

　　周立勋 
　　忽忽乾坤寇盗催。江南无雨亦堪哀。时危不得舒筹策。　主圣何妨蔽草莱已叹黄金能结客敢歌白石自通媒琅琊杀气高边徼。辽海征人日未回。 

　　○避地（夏允彝） 

　　前题 

　　夏允彝 
　　山东豺虎新成长。江外征输带覆倾世乱不闻终讳盗时清何得厌谈兵未随管氏还踰海。且结庞家事偶耕。天下英雄广正叹几人草畧就声名 

　　○伤春（周立勋） 

　　周立勋 
　　黑虹缠日侮春风。万甲齐光海岱东平阁草凉初燕集小城花隐暮鸦通军输欲渡淮烟□□节何来冢谶空。极目未堪愁远事。茅斋能结□相同。 

　　其二 

　　花漫漫水为堤。战骨初高新雨迷。沙暖□归愁自习。海寒鲸起势难挤上都游侠调鹰马坏邑流亡泣鼓鼙中使频传催赋诏。不纣芳草事春畦。 

　　○伤春（李雯） 

　　前题 

　　李雯 
　　碧动江天万里姿。中原此日厌旌旗青袍白马浑常事玉帐金鞭何处施河北不闻食桑椹。海南无路贡离支。低飞莺燕犹无赖。啄蕋衔虫春日迟。 

　　其二 

　　阵云遥覆海春寒。上国花前倾酒难南谷莫教鸿羽送北军不解栢脂餐朱旗日拥宫中使。白简无劳柱后冠。叹泣江南荷锄子。十年社鼓不成欢。 

　　○伤春（朱灏） 

　　前题 

　　朱灏 
　　桃然烟幕似传烽。蠢动东方蛰尽从。月射就弦犹引满。榆钱催荚不支供。风生口角多谈虎。云鬬心旗有见龙。 【 吾郡有龙虎见】 阖扇欲修遮毒雾。春坛虽立积愁封。 

　　其二 

　　香离粉破甚春惭。风劲无光不媚蓝。蚁阵徙排□怯鬬蜂衙不静为分贪苔青昏眼文埋冢。星白荒铓剑破函。沉闷几添燕社雨。欲酣无国梦无庵。 

　　○伤春（夏允彝） 

　　前题 

　　夏允彝 
　　春入平芜花气流。淋漓荡艳不相收。江南波阔征输急。淮右烟迷榛莽浮。光瘦秦山妖晕月。沙肥齐海血殷洲。登楼愁望摇空吾。弄翼新禽未解忧。 

　　其二 

　　摇摇、新草含天碧。柳叠愁烟思不羁黑水风腥黔枝尽苍梧日冷楚云危旄头芒恶横鋋戟。貂尾峥嵘秉钺麾。　天子劝农曾下诏。来年秋税近春追。 

　　○伤春（宋存标） 

　　前题 

　　宋存标 
　　感时无计挽天河。憔悴春云酒一壶。风雨妒入花信恶。烟波隔岸夜愁多。涕应唾海全无谓。笑即轰雷可奈何。塞外悲笳催日落。肯教壮士漫挥戈。 

　　○伤春（宋存楠） 

　　前题 

　　宋存楠 
　　踏翻花路骋华骝。恨碧羁红志未酬。北地紫貂朱祓艳。南天白日黑虹愁。流亡瘦骨知青冢。征戍狂烽罨荻楼。短服雕弓谁格鬬。雄心牢落在封侯 

　　○伤春（徐孚远） 

　　前题 

　　徐孚远 
　　闻道妖星缠海东。正逢南国洗花红。新莺相语多愁耳。故柳长飞自逐风。拥甲苍黄归士变。建牙迁次大官同。人人颇牧忧　明主领护还须出禁中 

　　其二 

　　作徤东兵近上京。春来消息未分明已传蓟北刘公节复斥淮南袁弟名沙漫绿围沉折戟。风吹碧浪悬旌。独愁田客连余势。出没烟波未可平。 

　　其三 

　　角鸣一夜变难详。帐下千羣成虎狼。突骑不驱辽水战。归师翻作济西防博徒中立将军急剑客招来中使忙羽檄不须频召募。于今戎伍正飞扬。 

　　○伤春（陈子龙） 

　　前题 

　　陈子龙 
　　江南春放五湖东。花气伤心万国同滇表烟迷金马庙海滨烽迫鲁王宫占星夜泊蒹葭雨。结客朝隋杨柳风。犹是太平无早计茫然举事为谁雄 

　　其二 

　　深愁柳叶护烟湄。不及兵前学翠眉。鸿射秦台凉月暗燕焚海屋涨云悲紫貂刻玉牦标纛白马横金虎谶旗石隐未能当任侠。拟辞黄绮结袁丝。 

　　○雪（陈子龙） 

　　陈子龙 
　　札札纷纷弄雨工。紫皇新在蕋珠宫初随碧海二更月旋舞红楼五夜风孔雀尾翘金照耀。水蚕丝纤玉玲珑年来耕尽蓝田土止有卢家堂更空 

　　其二 

　　西母琅玕。饲凤凰。粉飘银汉隐红墙连宵楼阁能通火永日帘栊不避香三尺鲛人永作剪。五铢姑射水为裳。乘鸾蕚绿迷云路。指点青溪白石郎。 

　　其三 

　　床引红牙帘钉犀。绛纱淅淅小楼西。竹房半欲涂云母。椒实全惊吐火齐鸳瓦晓深连玉树凤鞵朝起踏浪泥依稀不夜城中梦恨有寒啼碧野鸡 

　　○雪（李雯） 

　　前题 

　　李雯 
　　丽藻迷愁不可支。琼楼高在碧浔湄羽葆万?迟鸾驭组练千林偃翠旗蕙帐小开琴静悄。青城不夜鹤褵褷赵家玉体矜寒际可要墙东射鸟儿 

　　其二 

　　帝女琱寒施诞妆。玄洲瑶圃更相望烛银夜照飞琼入琅实先教青鸟尝天上可曾裁白纻。人间多自舞霓裳。楚王既晏章华醉翠被浓香倒玉床 

　　○晚晴见红霞覆积雪（陈子龙） 

　　陈子龙 
　　积素荒荒更不开。咸池返照白龙堆。巳嬴沧海尘三斛。更椄天家酒一杯绛节仙人云府度红鸾帝女玉山回可能同载魂犹断汉武雄心曼倩才 

　　○晚晴见红霞覆积雪（李雯） 

　　前题 

　　李雯 
　　远白高寒意未收。夕阳阑射阁西头。珠尘谷量输青海。琼液壶倾洒聚洲鹤氅明童回锦袖绛绡玉女烂星眸紫霞宫里浑常事散作登楼一?愁 

　　○观治兵累日（周立勋） 

　　周立勋 
　　天狼昨夜下吴淞。次将论兵属仲冬月黑雕弧疑射虎霜清组甲似骑龙扶胥晚障攻围合。鼓角宵严训练重莫以防胡非此地只今闽海正传烽 

　　其二 

　　落日喧喧呼噪通。挥兵指刃事称雄连年烽火吚喉地尽日旌旗首尾中戏士乐伤争徤槊帐儿习射卧持弓东南画海为游骑。更取艨艟付阿童。 【 指闽帅也】 

　　○观射（李雯） 

　　李雯 
　　平原草短角弓凉。年少分朋出射堂银镝入风惊饿鹘乌珠照日傍垂杨只今四海多传箭。幸有三吴未战场。身是陇西猨臂种可怜无力下天狼 

　　○闻山东捷报有喜（李雯） 

　　李雯 
　　闻道三齐海雾开。封狐雄虺竟何才将军戈篲田横道馘虏腥高韩信台始见临边多壮士莫言圣筭不惊雷中原自此消羣盗。铁骑无烦再北来。 

　　其二 

　　千骑东方秋战天。幽燕诸将解围还。波臣不与鲸鲵横内孽诛为胡虏先由郭人民求橡藿。归村爨火带烽烟。愿闻　天子安民诏牛种明年赐福田 

　　○初夏杂感（周立勋） 

　　周立勋 
　　芦风散雨入行舟。兰乐双催自客愁野绿势能齐万树山青事不到孤邮何年兵革东方隘今日□输大地求父老劝农勤发土。江南无黍亦堪筹。 

　　其二 

　　风雨何愁四野中。开渠纳水亦淙淙柳溪不动云争下麦陇初除燕自通词客飞腾归党禁孤臣荒远岂天梦。便应挟策投　明主。坐对青山未可逢。 

　　○初夏杂感（陈子龙） 

　　前题 

　　陈子龙 
　　麦陇初晴烟火收。碧溪水鸟踏新愁。吴农减食犹悬耟。汉使乘传问满篝塞北呼庚终饿虎江南分野本牵牛幸无自惜疲残骨。此地忠勤三百秋。 

　　其二 

　　江南风雨绿初清。有客登高意不平肃慎矢曾飞北地昆明钱尚阻西京宫人新少传封事常伯徒劳共禁兵愿上洛阳流涕语。更端历难汉公卿。 

　　○初夏杂感（徐孚远） 

　　前题 

　　徐孚远 
　　高楼霏雨暮烟并。入眼凄凄放绿平播谷岂劳圣主诏赐年常苦大农争青包马上不知数。白祫铃前只署名。幸有江南添息壤。泥涂禹贡未分明。 

　　○初夏杂感（彭宾） 

　　前题 

　　彭宾 
　　海涛吹雨楝花秋。软土新畦接细流草具暂充欣野食赫书飞下敛青畴土膏尽废推南服。天府奚为困一州。愿得极边多战士。吴农力竭未辞休。 

　　其二 

　　定绿流烟不可收。羁愁无限暮登楼雄鸠得主能谗凤挚鸮惊虞思近鸥　天子沈忧独胡虏。群公大业极征求。无才不得诬今日。管乐悠悠空白头。 

　　○无题（周立勋） 

　　周立勋 
　　穷阴漠漠下重帏。捡点寒花雪后稀珠阁半沈鸾竟去银河不断鹊曾飞最怜酒醒初回梦。更忆歌残自理徽神女佳期原珍秘高唐一赋有微讥 

　　其二 

　　秦楼消息意难孤。玉管寒吹永夜徂翡翠叠裙连菡蓞鸳鸯宿枕缀珊瑚巳教北烛幽期断。未信南筠恨事无。寂寞鬓云愁不改。伤心岂复解吴歈。 

　　○无题（夏允彝） 

　　前题 

　　夏允彝 
　　天上行云未遣收。人今独立鸟多俦晚花惟有芙蓉艳断水难禁芦荻秋巳绝商丝怨楚雨。莫歌黄淡赘吴愁。江珠洛佩寻常事。偏我含思羁白鸥。 

　　○穆天子（李雯） 

　　李雯 
　　穆王昔日厌皇州。白首增城号壮游天子龙鸾云上出群臣猿鹤野中秋西来草木多英异。北望河山足冥搜玉果金膏携满毂璧台犹有盛姬丘 

　　○穆天子（陈子龙） 

　　前题 

　　陈子龙 
　　穆满西征天外期。弇兹日影动旌旗。赤乌美女新参乘。苍璧?夷导六师已有笙簧欢阿母尚愁风雪冻殇姬犹踰汉帝夸神马徒筑昆仑使者词 

　　○景阳井（李雯） 

　　李雯 
　　宫井当年敛翠华。景阳休唱后庭花不堪罗袜欺寒藻剩有燕脂染暮霞永夜银床辍晓绠。千秋玉砌烱幽葩可怜仆射还衣锦素颈殉玉独内家 

　　○春夜深雨闻邻家弦弄（陈子龙） 

　　陈子龙 
　　曲巷通烟泛柳枝。轻寒玉簟黑离离肥香会伴红弦语密雨遥笼白纻词风展小纤声入瘦。夜沉空艳影为姿。帘栊愁绝王昌梦春气虚无灯暗时 

　　○有梦（李雯） 

　　李雯 
　　双栢亭亭倚墓坟。七年回首怨秋云极知温玉今来冷可奈余香犹自闻彩蝶疑来寒翠带。清霜想已拂罗裙鸳鸯久愧韩凭鸟永夜吟思特为君 

　　○中秋风雨怀人（陈子龙） 

　　陈子龙 
　　谁将幽鸳度华年。河汉蒙蒙月可怜落叶黄飞妖梦后轻绡红冷恨情边青鸾湿路箫声歇。白蝶迷魂带影妍愁怅卢家人定后九秋云雨泣婵娟 

　　○中秋风雨怀人（李雯） 

　　前题 

　　李雯 
　　桂树飘摇尚有枝。芙蓉细王?f不成帷如闻琼佩秋虫语何处婵娟明月姿涛白广陵空夜雨。珠明合浦隔云湄。秃鹙已满江河隘。会欲乘螭拜武夷。 

　　○至韬光岭（周立勋） 

　　周立勋 
　　一径云开万竹光。楼高细霭辨微茫空浮江白来鸿鴈全拥山青杂虎狼海峤气凉秋大出松亭日静晚逾荒即今天地皆兵战。极目中原未可忘。 

　　○至韬光岭（陈子龙） 

　　前题 


　　陈子龙 
　　鸟道斜盘亭午时。清秋高阁动深悲湖山南浸云生杂江海东风日照危入槛尚余龙凤势到人□见虎狼姿 【 僧云旁有虎穴】 昔年愁怅偏方事。吾辈登临独钓奇。 

　　○渡钱塘江（顾开雍） 

　　顾开雍 
　　江畔阴云直午昏。潮声大出海东门。山钟到岸愁分越。吴鸟投沙秋背辕场灶火红通马户 【 居民倚江煮盐东连海畔】 下舟风白入牛湓 【 中丞置艘百余以时廵警其不入号者辄通舆夫为奸名曰下舟客不察而侪此每风雨大至即扬帆东之不知所往或杀其人投之江】 苍茫射弩知何力。麓上城高势拒亹。 

　　○周游陆文定公墓舍（陈子龙） 

　　陈子龙 
　　斜照松凉小径明。红桥系柳晚潮平玉鱼寒露菰蒲冷石马秋风禾黍声有树艳牵霜后色。隔溪香断月初情高原岂是埋愁侣我独伤心对九京 

　　○周游陆文定公墓舍（李雯） 

　　前题 

　　李雯 
　　晚柳秋蒲回曲塘。低栏清影暗吹芳栢篱罨罨新藏麝枫岸离离吹待霜剑佩如存游月出麒麟不鬬暮云长茫茫直视皆冢垒。独向平原吊夕阳。 

　　○夜梦登岱（李雯） 

　　李雯 
　　身卧江南遥海边。梦飞何事故僊僊云旗不阻神房道岳气能通日观天碣石归潮洗襟袖。吴阊立马带风烟可无　天子登封事愿助金泥玉捡篇 

　　○即景（周立勋） 

　　即景 【 时方立夏】 

　　周立勋 
　　树色含烟日走西。暗雷晴逼雉云低。高楼欲断千门雨。曲沼曾通二月澌旧鹤向人犹徤舞残莺送客不难啼相随故事惟庭草。翠竹流光绿与齐。 

　　○即景（王元玄） 

　　前题 

　　王元玄 
　　高阁阴霞没且迁。竹凉随户纳声专。小鱼戏唼无饥态老鹤交飞未肯眠粉蝶障狐余数石。空仓掷鼠鎻哀烟。郡家忽忽忧兵火。一望良筹已筭全。 

　　○野泊（周立勋） 

　　周立勋 
　　春阴寒雨滞归程。对酒难歌倦后倾折柳何年惟别恨毛梅此夜不同情烟留远树村先暗。散平江波乍生。白鹭双飞兰乐外。愁看山霭暮萦萦。 

　　○寒郊野坐（夏允彝） 

　　夏允彝 
　　浩望平烟贮晚寒。清郊远浦净漪澜竹竿袅袅青无数野日荒荒红不安秋去高林凉古殿。人依宿莽伫归翰。何当腾气萧风上。千骑雕孤射雉看 

　　○春尽（朱灏） 

　　朱灏 
　　离离绿悟昨红非。草木留昏云拂衣。山带贴空风作剪。花身媵远水成妃。野收迷藻晴消乱。林养深菁阴遽肥。已老碧丝春遣别应门苔长暮无违 

　　○春尽（宋存楠） 

　　前题 

　　宋存楠 
　　几日春光未忍归。满栏妖蕚吐蔷薇樱桃不夜珊瑚色玉版今朝玳瑁衣远树碧云蒙翡翠。游丝湿露溅珠玑为怜燕子香泥重金屋殷懃更启扉 

　　几社壬申合稿卷之十 【 终】 

　　●几社壬申合稿卷之十一 

　　华亭杜骐征　徐凤彩　盛翼进仝选 

　　七言律诗二 
　　五言绝句 
　　七言绝句 

　　◆七言律诗二 

　　霞起阁即景是日立夏诸同社咸集赋诗竟日（陈子龙） 
　　寒月在池上作（李雯） 
　　废苑（朱灏） 
　　客居越州值有兵警（顾开雍） 
　　对秋月怅然愁边塞（宋存楠） 
　　周游山庄次勒卣作（李雯） 
　　初夏（周立勋） 
　　初夏（彭宾） 
　　病起（李雯） 
　　渔火（顾开雍） 
　　闇公彝仲宗远勒卣卧子燕又伟男集王默公书屋（宋存楠） 
　　野坐（宋存楠） 
　　冬至（李雯） 
　　谢人赠牡丹（李雯） 
　　生日偶成（陈子龙） 
　　家童梢桂予不能止也伤而赋之（李雯） 
　　十月闻雷（彭宾） 
　　独立（李雯） 
　　送方扶予入都（陈子龙） 
　　送方扶予入都（周立勋） 
　　送方扶予入都（宋存楠） 
　　赠彭城万年少（李雯） 
　　送万年少还彭城（陈子龙） 
　　赠龙舒方密之（李雯） 
　　赠龙舒方密之（顾开雍） 
　　遇桐城方密之于湖上归复相访赠之以诗（陈子龙） 
　　送勒卣之金陵（陈子龙） 
　　送周王二子入南国学（李雯） 
　　送董子北游（顾开雍） 
　　赠转运崔使君（陈子龙） 
　　为徕西挽内人二首（李雯） 
　　横山阻风（李雯） 
　　横山阻风（周立勋） 
　　于山涧中（夏允彝） 
　　渡春申浦（周立勋） 

　　○霞起阁即景是日立夏诸同社咸集赋诗竟日（陈子龙） 

　　陈子龙 
　　众碧无心与夏期。丽谯尽入夕阳姿细烟时上花双瓣远雨常含日半规老竹走寒穿废堞。瘦鱼飞暑见荒池。哀时江表犹清晏。挟客登高且赋诗。 

　　○寒月在池上作（李雯） 

　　李雯 
　　碧云何处是幽期。怅望琼楼冷桂枝独鹤不猜霜下影飞鸿欲引月中思丹瑚可佩输三尺。玉液能倾假一巵。只有鄂君余绣被。秋琴无语夜深悲。 

　　○废苑（朱灏） 

　　朱灏 
　　草气难通烟不时。萤游每怯罥尘丝。云妆不入惟愁乱花目虽存亦闭窥衰竹罨房喧鸟默。凄苔长席篆虫移。荒延病月光离魄。蔓药无能自植医。 

　　○客居越州值有兵警（顾开雍） 

　　顾开雍 
　　越国流离半蔽城。海州残夜角弓鸣观潮使者无消息弄水徤儿今事兵公等纷纷成北寇吾行冺冺可南征伤心用武难为昔。一鉴西风秋树平 

　　○对秋月怅然愁边塞（宋存楠） 

　　宋存楠 
　　风前一叶堕高城。金井凉生伴月明。秦地河山银缥缈。汉家宫阙玉峥嵘。千门露冷琼花艳万里烟销古戍平独立尚怜秋气肃。天涯行役不胜情。 

　　其二 

　　玉门何处古凉州。铁骑长驱说未休羗笛漫愁青海月塞鸿应度白登秋荒城匝地炊烟断。落木关山画角愁。一曲离歌谁堕泪。游魂陇水咽刀头。 

　　○周游山庄次勒卣作（李雯） 

　　李雯 
　　寒日登山事近幽。苍崖携手暮羁留孤云无侣亲岩树壮士相依问古丘望极不来双白鹿。月明先入小红楼。脱巾醉欲眠青嶂。阮籍当年自胜流。 

　　○初夏（周立勋） 

　　周立勋 
　　高云含暑散轻雷。平野茫茫绿势回。万户开农迟麦垄。一鸠鸣雨过花隈城通北浦春流尽路接西山暮色催寂寞残红风不起。愁看燕子踏香来。 

　　○初夏（彭宾） 

　　前题 

　　彭宾 
　　南风吹老艳阳天。缓绿亭亭静绮联。朱实巳从细鸟食葛巾欲向嫩篁眠醉鸠独立梦桑树。孕鲤相飞入水田。新雨吴农齐插种。官家莫税青苗钱。 

　　○病起（李雯） 

　　李雯 
　　病起急欲问秋雨白云不合相离披乱蝉如织失静树。渴鸟相呼来清池。坐上樽中竟何有。脱巾摇膝空尔为铜缾揭水灌松下怜汝憔悴生枯枝 

　　○渔火（顾开雍） 

　　顾开雍 
　　细雨连湖夜照红。南屏钟鼓下鱼罿。合围漏角低悬网。伐水随天直射葓岩下柳深星带火船头风阔势如弓黑光艳艳人眠夕。待月登楼自远空。 

　　○闇公彝仲宗远勒卣卧子燕又伟男集王默公书屋（宋存楠） 

　　宋存楠 
　　野水苍茫近酒家。孤洲芳屿护蒹葭晴云抵暮疑兼雨独树高原自落花紫网纤鳞闲挂绿。白鸥振羽出平沙。莫迟尽醉今宵话。银汉秋空万里槎。 

　　○野坐（宋存楠） 

　　宋存楠 
　　残云满地此荒丘。不尽斜阳与客愁。直北诸山来大野近南一水入寒流苍凉浦树先秋变。寂寞溪烟向晚收独坐未堪悲往事鴈声今巳到秦楼 

　　○冬至（李雯） 

　　李雯 
　　日下狼山只渐长。月中青女更吹霜。高楼玉笛愁无绪小苑寒花近有香气暖琼泉龙睡足。风来沙渚鴈行京。自怜浊望沧洲外。不及葭灰一寸扬。 

　　○谢人赠牡丹（李雯） 

　　李雯 
　　小苑红销頳玉姿。清秋瑶圃更相遗苍烟轻笼朝霞种银锸征施香睡时欲采琱云传晓梦将温罗荐待春期知君怜我多愁癖。曳雨牵波引艳思。 

　　○生日偶成（陈子龙） 

　　陈子龙 
　　问汝此日何高眠。风吹碧梧徒自怜程生嘲客始三伏 【 六月一日初伏】 邓禹笑人巳一年 【 时予年二十有五矣】 拟勒文章北海上。随将射猎南山前。功名细事尚寂寂。那敢輙欲为神仙。 

　　其二 

　　击剑读书何所求。壮心日日横九州岛颇矜大儿孔文举难学小弟马少游不欲侧身老章句岂徒挟策于诸侯闭门投辖吾家事。与客且醉吴姬楼。 

　　○家童梢桂予不能止也伤而赋之（李雯） 

　　李雯 
　　满满幽香鎻翠翘。竹枝深掠堕轻绡。玄鸾已去空回首。丹雀飞来怅寂寥无复琼姿怜月姊犹余芳思守青腰汉宫欲貌夫人影蕙帐珠蕤冷碧霄 

　　其二 

　　何不移根天上栽。紫皇玉女数能来。有香自与兰同病。无术能如栎不才。山鬼旌旗独空翠。仙人英馔半荒苔沾衣久巳承佳惠怀袖临风不敢开 

　　○十月闻雷（彭宾） 

　　彭宾 
　　疾雷不合下霜朝。况复无云近鼓妖岂有宗君拜殿上或惊光禄舞天骄东南赤魃寒犹纵。西北黄巾久未消不谓　圣朝频覩此。欲修封事问丹霄。 

　　○独立（李雯） 

　　李雯 
　　碧天空藻敞高姿。独立丘园多所思客愧博徒无胜气身非才子有微词论交四海将安属。托志苍生良自嗤。文举元龙今见否恢奇浩荡是吾师 

　　○送方扶予入都（陈子龙） 

　　送方扶予入都 【 时为国子博士】 

　　陈子龙 
　　与尔常期明月居。中原江左昔入悲赋诗高丽麟龙语说剑苍茫将相姿子皙每劳梁帝诏。林宗当属汉儒师。艰难莫晦安危畧。大半谈兵可救时。 

　　○送方扶予入都（周立勋） 

　　前题 

　　周立勋 
　　官舫踈帘进晚凉。岸高徐引练花香。去随薛淀湖光白。行近燕山日气黄词赋激昂难寂寞才名清切会飞扬汉家同异诸儒家历落雄心览大荒 

　　○送方扶予入都（宋存楠） 

　　前题 

　　宋存楠 
　　垂杨掩映系征鞍。尊酒凄然隔浦寒京洛弟兄倾盖易江南山水别离难咽云触手临风绘。桃李成蹊傍日看。从此振鳞沧海阔。金门紫凤碧琅玕。 

　　○赠彭城万年少（李雯） 

　　李雯 
　　龙护沙堤螭褗碑。彤楼清馆傍河湄已为宋玉才茌尽更擅莫愁家易戏马台边楚日月歌风亭上汉威仪千年伯气今安在。并作君怀绮艳思。 

　　○送万年少还彭城（陈子龙） 

　　陈子龙 
　　飘零蛮锦湿玄霜。永夜兰桡小帐香冬暖镜台飞孔雀月明纨扇画鸳鸯大江北渡吴归客。旧楚西来汉故乡。指点横塘春事近。莫教愁怅郁金堂。 【 万子约于明春纳姬吴中并晤吾辈】 

　　○赠龙舒方密之（李雯） 

　　李雯 
　　知君桂檝下钱塘。赠我骊珠青玉厢洛下玄谈辅嗣少诸刘文笔孝标长驱车千里还求友。仗策三秋不自凉。顾盼英雄饶壮思。庐江不得有周郎。 

　　○赠龙舒方密之（顾开雍） 

　　前题 

　　顾开雍 
　　大雅风流事不弹。多君千里共盘桓。和南未诏书名重天子同时赋草寒今日珪璋尽东海。应知明月掌龙峦。夜深四顾高星斗。指点能人路巳漫。 

　　○遇桐城方密之于湖上归复相访赠之以诗（陈子龙） 

　　陈子龙 
　　小雨烟波碧可怜。残荷衰柳各娟娟才人南国皆纨翩轶女西陵怨翠钿秋病扁舟能望气夜寒古庙半谈天繇来江表论兵者。大抵风流似晋年。 

　　其二 

　　仙才寂寞两悠悠。文苑荒凉尽古丘汉体昔年称北地楚风今日满南州 【 时多作竟陵体】 可成雅乐张瑶海且剩微辞戏玉楼颇厌人间枯槁句。裁云剪月画三秋。 

　　○送勒卣之金陵（陈子龙） 

　　陈子龙 
　　忆得秦淮旧酒楼。无端不见又三秋当年轻薄夸宫体此度凄清满石头白羽新军怀楚练 【 时金陵新立一军】 黄云侠客动吴钩即今天地多兵甲勿向城西问莫愁 

　　其二 

　　十二城头江更寒君游此月动波澜芙蓉子夜倡楼逈鸿鴈商秋古殿残海内于今嗟凤隐眼中谁是识龙蟠生平寂寞孙刘辈。空老周郎强自宽。 

　　其三 

　　南朝子弟每论兵。独耻为儒风调轻吾辈近交吴剑客君今仍作鲁诸生凤台夜色云中缺。乌榜晨光柳外明。傥过东山思旧隐。永嘉烽火政縰横。 【 勒卣入太学故有诸生之句时温州有盗警】 

　　其四 

　　勿将礼数问朱轩更有风流暗敛魄且谱红弦艳南国可传白纻到中原湖名玄武开滇水。山号卢龙像蓟门汉室公卿愁散地无心挟策莫轻论 

　　○送周王二子入南国学（李雯） 

　　李雯 
　　秋涛如洗千峰色。别艇时开双鴈来犹存儒寇行不壮况闻飞檄意方猜石城严拆凉风落。乌寒砧暮角催。江左风流应未尽。莫辞樽酒自徘徊 

　　其二 

　　我生不识金陵道。君复倦游思惘然更着青衫拜孔子羞携长向江天云辞东府怀歌扇荷折西洲不采莲秋气满天鼙鼓乱。昆明当见习楼船。 

　　○送董子北游（顾开雍） 

　　顾开雍 
　　秋约吴江万水清。送君萧飒理纵横。十年辽海要钩学九日燕台论剑名投策解环虚掌右。探图入穴饮奇兵。书生赋草能当虏。得似驱羊薄紫宫。 

　　○赠转运崔使君（陈子龙） 

　　陈子龙 
　　闽峤青霞天外开。陆离珠佩照楼台赋才新益熬波句博物应知贡珀来南楚鼪鼯归傲吏。东吴宾客拥奇材。明时莫上输边策转运犹无中使催 

　　○为徕西挽内人二首（李雯） 

　　李雯 
　　连枝绣帐不成难。珠柱无声玉漏残翡翠帘随霜月晓茱萸匣近碧灯寒怜交甫怀空佩。不信秦嬴骑独鸾。烟海沉沉瑶岸远难携梦草问珊珊 

　　其二 

　　羽骑高飞绛节飘。朱颜不住此逍遥。??贵獴犹弄金铃簇鹦鹉仍缘银蒜条初拟红珠圆夜夜。谁言碧树冷朝朝。王巵自向云中去。空鎻葳蕤惜步摇。 

　　○横山阻风（李雯） 

　　李雯 
　　山栖不耐又惊风。催日崩云夕望中石落尽从飞叶下凌生不许钓竿通居人拾草椒岩际。饥兽丛毛芦笛宫。百是良朋深接膝。难篝寒火听归鸿。 

　　○横山阻风（周立勋） 

　　前题 

　　周立勋 
　　空山绍壁见苍苔。朱阁斜临石势回龙虎尚余荒井气荆榛无复野云哀停杯问字成今古。杖策寻高屡去来。渡口危樯风浪促。小桥寒月共徘徊。 

　　○于山涧中（夏允彝） 

　　夏允彝 
　　暗绿资山昼不明水痕初没荻无声云能覆岸鸥衣暖。竹肯携晖鸟梦轻汲女改瓶羞妡绠渔儿踏鲤贯花茎春桥此曲多风乐。别有伤心问濯缨。 

　　○渡春申浦（周立勋） 

　　周立勋 
　　浪卷平芜蹙岸回。海天何处见蓬莱孤城带雨沉飞阁别浦连云拥戍台可有宓妃乘水戏。能无贾傅托文哀。滩空日夜潮声急。几向春申墓上来。 

　　◆五言绝句 

　　少年（李雯） 
　　大堤女（李雯） 
　　绿墀怨（李雯） 
　　雪后（周立勋） 
　　拟艳（彭宾） 
　　古怨词（陈子龙） 

　　○少年（李雯） 

　　李雯 
　　玉面青丝骢金弹画宝弓朝来灞浐上逐处是春风 

　　其二 

　　少小狭邪游宫袍挂玉楼生从豹尾贵不尚郅支头 

　　○大堤女（李雯） 

　　李雯 
　　腰插青柳枝。手持白接■〈罒离〉撇波下江去知是谁家儿。 

　　其二 

　　烟艇曳红霞。芙蓉湿素沙。鸣篙落苹渚鸂■〈涑鸟〉不成家 

　　其三 

　　紫丝持作障。火浣裁为襦。郎赠琥珀枕。妾投袜韐珠。 

　　其四 

　　春风宕无力。大堤罗袜多如何系锦缆故使玉钩过。 

　　○绿墀怨（李雯） 

　　李雯 
　　桐露滴不去。秋尘扫不来。云屏明夜冷。难向玉阶开。 

　　其二 

　　香殿芳菲满。金铺射日红。东风吹碝砌。只有凤车通。 

　　○雪后（周立勋） 

　　周立勋 
　　碧野开残径。鳞鳞露浅塘月寒光不起鴈度莫催霜 

　　○拟艳（彭宾） 

　　彭宾 
　　山眉漾镜水红鹉唤绛仙琼雪润花肺醉妆忘夕年 

　　其二 

　　珊骨浴晶盘。交龙覆作被。云浆湿夜荷。员峤石焚赋 

　　其三 

　　慵倚虹霓屏饥供芙蓉食熏尘滞红雨闘凤成心织 

　　○古怨词（陈子龙） 

　　陈子龙 
　　向夕新妆竟凭栏不自持。春风未相识。犹向桃花吹。 

　　其二 

　　瑶琴妾曾理。不解伤心。今日难为别知他哀怨深。 

　　其三 

　　秋心抱明月。相望夜深时。却羡沉西海。清光待后期。 

　　◆七言绝句 

　　柳枝词（陈子龙） 
　　柳枝词（顾开雍） 
　　柳枝词（周立勋） 
　　柳枝词（夏允彝） 
　　柳枝词（宋存标） 
　　柳枝词（宋存楠） 
　　柳枝词（李雯） 
　　野驿（顾开雍） 
　　野驿（周立勋） 
　　野驿（陈子龙） 
　　野驿（夏允彝） 
　　野驿（徐孚远） 
　　野驿（朱灏） 
　　野驿（宋存楠） 
　　西湖漫兴（顾开雍） 
　　西湖漫兴（陈子龙） 
　　西湖漫兴（周立勋） 
　　葛岭（陈子龙） 
　　秋晓（顾开雍） 
　　秋寺（顾开雍） 
　　锡山即事（陈子龙） 
　　锡山即事（徐孚远） 
　　吴阊口号（陈子龙） 
　　秋月（彭宾） 
　　舟行即事（顾开雍） 
　　薄暮入惠山（顾开雍） 
　　赠澹云王较书（周立勋） 
　　碧海（周立勋） 
　　穆天子（徐孚远） 
　　嘲吴客（彭宾） 
　　斩蛇剑（徐孚远） 
　　夜泊（顾开雍） 
　　浒墅（顾开雍） 
　　许墅竹枝词（王元玄） 
　　宫词（夏允彝） 
　　宫词（朱灏） 
　　宫词（李雯） 
　　偶忆（周立勋） 
　　拟艳（顾开雍） 

　　○柳枝词（陈子龙） 

　　陈子龙 
　　朝元阁下障生绡。宫女留春挽细腰。妙舞新传回鹘队红灯碧月闘清宵 

　　其二 

　　吴阊荡雨湿三眠。玉腕红绡染丽川。贪看黄莺声颤处。水纹温腻落金钿。 

　　其三 

　　烟肥小院护春娇淡引西陵风雨条红罨蔷薇鹦鹉睡倩人惊醒更吹箫 

　　其四 

　　春风约束甚无名岁岁腰肢别样情。何事永丰新唱后。妖鬟十五倚身轻。 

　　○柳枝词（顾开雍） 

　　前题 

　　顾开雍 
　　隔巷回车日气芬。女儿停靸辨香馧一笑不来红堕地侬家偏学少殷勤 

　　其二 

　　江头桃花落水多。山边青雀飞青攞。小鬟暖客不肯住教即嗟跎马上歌 

　　其三 

　　墙上草高风蚤来。侬家日出门未开但恐东风吹欢手扬鞭多力不能回 

　　其四 

　　荡桨轻罗薄薄扬。与欢相失在南塘。水深莲子不得采攀荷缝作欢秋裳 

　　其五 

　　侬上秋千出短墙。欢骄紫骝金埒长旁人见侬相侧力不知欢是谁家郎 

　　○柳枝词（周立勋） 

　　前题 

　　周立勋 
　　门杨柳散高楼。小得春风绾别愁。少妇藏羞窥不语轻柔时上玉搔头 

　　其二 

　　丰条漾态不辞劳。密叶通香可自遭买得闺中愁意绪夜深未遣月痕高 

　　其三 

　　吴阊宫馆旧臙脂。小雨飞花满地悲惆怅东家荒夜月犹将歌舞问西施 

　　其四 

　　弱缕承风万绿寒。玉钗斜落鬓云宽郎今拾得轻相问为结同心掷与看 

　　其五 

　　上青门外可怜时。流乱轻丝不自持。犹记芝生殿里曲。落花如雾浴芳枝。 

　　○柳枝词（夏允彝） 

　　前题 

　　夏允彝 
　　游丝风软怯春归。轻袖殷勤漏落晖。丁香丝断将离茂。难结君心空掩闱 

　　○柳枝词（宋存标） 

　　前题 

　　宋存标 
　　路生芳草意生苗。梦到江南第几桥。折却柳丝系郎臂。不容花底学吹箫。 

　　其二 

　　柔风拂柳吐兰芽。香阵难回舞袖遮。明妥亦知人爱暖。满天飞絮罩烟霞。 

　　其三 

　　柳腰一束落花轻。放尽春风柳眼明。却怪闺中无好梦偏寻绿树打黄莺 

　　○柳枝词（宋存楠） 

　　前题 

　　宋存楠 
　　覆额妖鬟拥翠翘。瑶台仙子着轻绡。玉关明月愁眉敛。渭月春风闘细腰。 

　　其二 

　　飞花扑絮自然深。变化浮萍岂易寻。寄语莫栽杨柳树。天涯若个不关心。 

　　其三 

　　百样娇痴一种匀。生憎情性独怀春非烟非雾拖金缕如画如花罩玉人 

　　其四 

　　垂丝抝作珊瑚用。叶叶斜穿珠箔弹。不道深闺更多事。折来还比翠琅玕。 

　　○柳枝词（李雯） 

　　前题 

　　李雯 
　　高楼十丈锁金镅。妬却春风吹柳开。无数枝条柔似我。黄鹂偷弄去还来。 

　　其二 

　　紫陌森森柳自长。临池又欲覆鸳鸯长条纵有千寻绿莫系襄阳锦两裆 

　　其三 

　　断却青丝践马蹄狂。花不得舞东西。犹怜修叶愁眉似。啼露愁烟傍小闺。 

　　其四 

　　芙蓉叶嫩水萍滋。云是垂杨花所为。老去春条不堪剪。何当玉笛又频吹。 

　　○野驿（顾开雍） 

　　顾开雍 
　　比人涤酒问南人明月如沙共此尘。独有驿头杨柳怨。青青犹旁客为春。 

　　○野驿（周立勋） 

　　前题 

　　周立勋 
　　大堤落日白荒荒。驱马凭车宝剑装欲向驿亭传使节寒烟衰柳闭长廊 

　　○野驿（陈子龙） 

　　前题 

　　陈子龙 
　　微阳倒映旧红楣。禾黍荒庭没断碑何忍更从衰乱说太平使者不威仪 

　　○野驿（夏允彝） 

　　前题 

　　夏允彝 
　　荒烟漠漠大堤黄。古木凄迷闭使廊。亟下劝农宽大诏。轺车初息绿林张。 

　　○野驿（徐孚远） 

　　前题 

　　徐孚远 
　　荒亭寂寂草俗绵。江笛风烟欲暮天却怪中郎持节罢传驺常费大农钱 

　　○野驿（朱灏） 

　　前题 

　　朱灏 
　　骑布残曛风剪青。驿楼资暮滞流萤。诸峰相去云传置树外孤猿唤客星 

　　○野驿（宋存楠） 

　　前题 

　　宋存楠 
　　官廨倾颓挂薛萝。劳人太息此经过。炊烟马迹今何处省得钱盗贼多 

　　○西湖漫兴（顾开雍） 

　　顾开雍 
　　画阁涵波晓绿平。秋山如梦镜初明楚烟旧雨香消语便下秦楼第几声 

　　○西湖漫兴（陈子龙） 

　　前题 

　　陈子龙 
　　日暮湖光杂素秋淡烟遥接小红楼一双鸂勑?鸟荷花雨。画桨惊飞人更愁。 

　　其二 

　　日有湖山欢上客不知歌舞老何人惟留堤畔千条柳常对秋风泣鬼神。 

　　其三 

　　朱楼山半绮窓虚。疑是层城碧玉居瞑鸟投烟去将尽凭谁消息数行书 

　　其四 

　　虫怨秋山万木空。渔灯明灭小亭红焚香永夜愁难梦人在西陵风雨中 

　　其五 

　　碧水当沉万古情。香魂寂寞去边明烟波小艇南屏下入暮子规啼数声 

　　其六 

　　玉津园畔晓残钟。宋帝当年塟玉容。化作满湖红菡萏枝枝常背北高峯 

　　其七 

　　荒坟秋草雨方深。苏小虚无巳至今疑是孤山有高士西陵不许结同心 

　　其八 

　　渺渺苍烟天政凉人言此水似潇湘本无云雨晴湖在宋玉微辞不可当 

　　其九 

　　白马嘶烟秋更骄。紫薇花下少年邀。知他醉窹青娥馆又梦钱塘第几桥 

　　其十 

　　当时风月未全销。草烂臙脂蚀翠翘。移得秦楼名更好。谁人解弄凤凰箫。 

　　○西湖漫兴（周立勋） 

　　前题 

　　周立勋 
　　平湖初涨绿如天。荒草无情不记年。犹有当时歌舞地西陵烟雨丽人船 

　　○葛岭（陈子龙） 

　　葛岭 【 传为贾平章别墅】 

　　陈子龙 
　　楚城吴地十年急。妙舞清歌一日闲忆得当年游侠客争言江左谢东山 

　　○秋晓（顾开雍） 

　　顾开雍 
　　夜露无声啼寒竹。酸风射地秋阶红萧萧欲回鉴湖梦愁杀钱塘东复东 

　　其二 

　　星气初高急五更。帘栊如水不成明枕上乡关一片远鸡鸣别自海中声 

　　○秋寺（顾开雍） 

　　顾开雍 
　　黄叶罗门一径深。大铃号月冷铜磷。到来久住如家舍客夜方知江外身 

　　○锡山即事（陈子龙） 

　　陈子龙 
　　小艇高樯烟有无。江南十月下群鸟寒流颓澹何情思犹是纷纷入五湖 

　　其二 

　　迢迢驿路尽寒声。曲曲山楼似碧城荡口酒清人易醒。五更无梦厌分明 

　　其三 

　　寒江寒日共徘徊。烟冻山成碧玉堆山外何人更愁绝青摇万顷独登台 

　　○锡山即事（徐孚远） 

　　前题 

　　徐孚远 
　　十月河流白似霜。踈林萧瑟挂高樯。客舟日暮愁云合不遣栖乌带夕阳 

　　○吴阊口号（陈子龙） 

　　陈子龙 
　　衰柳寒鸦天四垂。严霜纤月滞归期。巳无茂苑千金笑。不许伤春有所思。 

　　其二 

　　无赖三更酒醒时。朝朝曲巷候佳期。将疑翠水人难见不信君家诚易知 

　　其三 

　　凤纸鱼笺未晓裁。岂知词赋是良媒非关斑女文章尽奉倩繇来不爱才 

　　其四 

　　那当非雨复非烟。沉绿肥红障暮天。侧首但怜金菡蓞。潘家止有步生莲。 

　　其五 

　　远视红酣滟滟。扶近看无复掌中娱楚王宫里原难入检点腰肢必减厨 

　　其六 

　　金陵轶女小鬟欹。北里笙歌事事宜借得夏侯衣四障教人不敢问容姿 

　　其七 

　　万子风流自不群。卢家织锦巳纷纭。可怜宋玉方愁绝徒为襄王赋楚云。 【 万子谓年少也】 

　　其八 

　　何妨放诞太多情。已幸曾无国可倾却信五湖西子去。春风空满阖闾城。 

　　其九 

　　传闻夜醮蔡经家。能降乘鸾萼绿华。莫似红颜洞易散。馆娃宫外尽烟霞。 

　　其十 

　　各有伤心两未知尝疑玉女不相思芝田馆里应愁怅枉恨明珠入梦迟 

　　○秋月（彭宾） 

　　彭宾 
　　清月依微见客寒吴心越夕雨漫漫此来亦欲寻秋事。却旁松棱倚桂圆。 

　　○舟行即事（顾开雍） 

　　顾开雍 
　　黄日如云午未开。平沙淡柳接潆洄无端遂与寒潮曲天北天南一鴈来 

　　其二 

　　澹黯中流自不平。断桥独树与纵横。分明定有登山约一片泉声天外清 

　　○薄暮入惠山（顾开雍） 

　　顾开雍 
　　寒霞漠漠足阴冈。松子无风不井床落日体轻悬杖履百年愁杀五湖粮 

　　其二 

　　曲涧残阳断不流。旧时池馆委山丘于今霜露□珠斗夜夜龙鳞泣坠楼 

　　○赠澹云王较书（周立勋） 

　　周立勋 
　　小阁初阴两未真衣香不散蝶罗新极知君意轻歌扇自采寒花故赠人 

　　○碧海（周立勋） 

　　周立勋 
　　碧海蓬山事巳违。紫兰香暖隔重闱自怜燕子楼中月不及朝云暮暮归 

　　○穆天子（徐孚远） 

　　徐孚远 
　　飞琼歌舞白云端。万里明霞戴胜冠谁道杨家殿脚少江都一幸不回銮 

　　○嘲吴客（彭宾） 

　　彭宾 
　　野云摇曳任风吹欲倚南枝更北枝白鹭他从霜□宿。鸳鸯入梦亦堪疑。 

　　○斩蛇剑（徐孚远） 

　　徐孚远 
　　菱光三尺起秋风。斩取秦关百二中却忆当年解佩力未央巵酒复新丰 

　　○夜泊（顾开雍） 

　　顾开雍 
　　客逢荡口酒潺湲。暗碧成声下玉泉。夜半松柯啸山魅孤舟白月冷婵娟 

　　○浒墅（顾开雍） 

　　顾开雍 
　　严关木叶蚤风吹。大舶鸡鸣欲过迟。关吏盛呼传乘使大农不比奉园时 

　　其二 

　　控引江湖日夜长。江南米熟不须防。　君王自□勤萑泽却得金钱罢入羊 

　　其三 

　　公卿绝问贾人居。汉法无心亦慎初料得武皇□逐虏年年算口不胜书 

　　其四 

　　巴賨越罽总秋毫。少府缗钱亦告劳。向使扶风买牛种大夫应悔辨锥刀 

　　○许墅竹枝词（王元玄） 

　　王元玄 
　　女儿家住大桥阳。碧柳■〈毛参〉■〈毛参〉覆曲廊记得三年春涨处别郎似水不曾量 

　　其二 

　　花落月明能见郎。匆匆何事少心肠郎家自惯鸡鸣去不为侬分梦里霜 

　　○宫词（夏允彝） 

　　夏允彝 
　　杨柳阴森鎻液池。沉沉歌吹落重岬。遥传天子忧勤甚。行乐宫中杳未窥 

　　其二 

　　盛德能焚甲乙帐。长门赋不费金钱君王远色高千古恩泽何妨田窦专 

　　其三 

　　拥翠亭前弄小晴。忽闻飞骑远峥嵘。才人八子咸回首。阿监于今方盛荣。 

　　○宫词（朱灏） 

　　前题 

　　朱灏 
　　长门烟闭玉衣深。冷月能传灯火心。花弃不留回舞地。流莺犹作望春吟。 

　　其二 

　　碧宫早鎻不情春。独夜风眠翠被尘。红袖集栏香梦散。山青空淑画眉辰。 

　　○宫词（李雯） 

　　前题 

　　李雯 
　　桂殿沉沉官漏长。五明扇影曜琼珰。玉函不复关封事。素手闲垂倚御床。 

　　其二 

　　葡萄苜蓿上林中。花气遥闻长乐宫。自是君王游乐少。内家何处独当熊。 

　　其三 

　　金戟雕弓绣画装。催来驰射猎长杨宫中自有材官客边骑纷纷大剧忙 

　　其四 

　　紫微深禁近邻天。钟鼓遥传隔细烟惟有中书对便殿近来时遇五花砖 

　　其五 

　　御勅官中颁彩丝。接来争作绣麟旗。军容将出明宸赐。天策神威绝塞知。 

　　○偶忆（周立勋） 

　　周立勋 
　　小窓残雪照孤帷此夜佳人有词言及宝钗分散日暗垂双玉枕先知 

　　其二 

　　秋娘朱粉不劳施。锦幕初开夜雨时。共说伤心无限恨。小庭芳草碧参差。 

　　其三 

　　■〈艹縻〉芜亦自解相思。永夜歌残细语悲渡口风流桃叶冷。红颜啼里一时亏 

　　其四 

　　抱瑟悲凉巳自疑。屏风屈曲障纱帷。黄金费尽歌眉敛香玉新来体自知 

　　○拟艳（顾开雍） 

　　顾开雍 
　　碧玉绡头拖锦靸日出荡荡珊瑚明当窓蜀弦凝紫云梨花不来鎻寒声 

　　其二 

　　龟甲屏风小山曲。芳兰欲笑茱萸红。劳胡燕春风酣。蕙帐昼眠人恼宫。宫 

　　其三 

　　潇湘碧云洛浦雨。海客酒寒面如土。哀歌颓入银沙路。清廓无声怨画鼓 

　　壬申文选卷之十一 【 终】




