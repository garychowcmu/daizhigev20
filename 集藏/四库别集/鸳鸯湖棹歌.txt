
鸳鸯湖棹歌　　（清）张燕昌 撰 

　　张燕昌，海盐人。字文渔，号芑堂。清嘉庆时以优贡举孝廉方正，受知于阮元。平生力学好古，曾师事丁敬、张庚，尤嗜金石，搜罗宏富，曾自摹古文字为《金石契》，又曾登宁波天一阁，摹石鼓文，筑石鼓亭勒石于家。著有《石鼓文释存》一卷、《飞帛录》二卷、《金粟笺说》一卷。《金石契》一书流行极广，其书画篆刻，为世所珍。以上见《嘉兴文献》及和《鸳鸯湖棹歌》自注。 

　　乾隆甲午三十九年之冬，临川李公视学两浙，以《鸳鸯湖棹歌》课嘉禾士子。盖欲采里巷之谣谚，觇民情于歌咏，而因以谱太平之风景也。燕昌生长鸳鸯湖畔，扁舟来往，寻鸥问鹭，樵歌渔唱，时领略于烟波缥渺间。昔杨铁崖云：道扬讽谕，古人教广，有兴国显家之道焉。不揆梼昧，仿朱谭二公倡和之作，续成百首，非敢踵美前贤，亦祗操音下里云尔！ 

　　东南一带稻鱼乡， 
　　男务田农女务桑。 
　　侬谱太平新乐府， 
　　棹歌声里渡鸳鸯。 

　　波纹如縠叠轻罗， 
　　风波不作烟波多。 
　　惯拨瓜皮小艇子， 
　　浪花圆处疾子梭。 

　　春城士女晓粧妍， 
　　插鬓红薇浥露鲜。 
　　唱入饧箫深巷里， 
　　卖花天气看秋千。 

　　换衣亭外念郎衣， 
　　落帆亭畔望郎归， 
　　花落阶前郎不至， 
　　竹林新长燕来肥。 

　　花开如锦柳如丝， 
　　学绣村中学绣时， 
　　绣得鸳鸯常比翼， 
　　双双棲在合欢枝。 

　　注：常绣村在郡城西。 

　　绿萝水阁白蘋湖， 
　　小妇当窗簾不钩， 
　　三丈日高春梦醒， 
　　街前唤卖马兰头。 

　　注：绿萝庄在鸳鸯湖南。 

　　新晴滟滟晓云开， 
　　铃语钟声尽日催。 
　　莫道侬舟归独晚， 
　　烧香三塔寺前来。 

　　贤娼巷里春风温， 
　　苏小坟前夜月昏。 
　　惟有离离青草色， 
　　年年寒食最销魂。 

　　三月吴蚕已二眠， 
　　蚕房辛苦春秋天。 
　　楝花开后人如醉， 
　　才放蚕忙又种田。 

　　岸花片片落柔枝， 
　　岸柳依依拂钓丝。 
　　绿涨深时宜阿子， 
　　红桥围处是孩儿。 

　　樱桃熟时乳燕飞， 
　　豆荚堆盘笋蕨肥。 
　　榴花红映交叶绿， 
　　与郎吃粽送寒衣。 

　　溪上犹传旧姓钱， 
　　溪边是处起炊烟。 
　　连天小雨桑阴密， 
　　夜夜青蛙叫水田。 

　　高贴红笺蚕月韯， 
　　柳丝处处插茅檐。 
　　与郎禁忌休来往， 
　　怪杀人家闭户严。 

　　熟梅时节雨连绵， 
　　石首鱼腥正上筵。 
　　一路冰鲜齐入市， 
　　海滨新到贩鱼船。 

　　注：石首鱼俗称黄鱼，嘉兴贩黄鱼者从宁波航海到乍浦，鱼上盖冰以保鲜。 

　　头蚕五月住丝车， 
　　织得新罗夺锦霞。 
　　妾欲为郎悬艾虎， 
　　郎须为妾插榴花。 

　　梅风竹雨入筠簾， 
　　甪里街头屐齿黏。 
　　记送郎行行不得， 
　　履鞋桥上履鞋尖。 

　　青丝笼带看蚕娘， 
　　两岸人家齐采桑。 
　　缫得新丝何处卖， 
　　东新行贩北新行。 

　　注：新行镇在嘉兴，新行里在秀水王江泾。 

　　嘉绫满幅细花纹， 
　　一丝一缕见辛勤。 
　　制就鸳鸯相映绿， 
　　绣衣坊外遇郎君。 

　　注：嘉兴产绫，细花纹，称嘉绫。绣衣坊一在郡城，一在海盐资圣寺左。 

　　湖柳丝丝醮碧波， 
　　金陀坊外绿阴多。 
　　落花何处寻西子， 
　　范蠡湖中五色螺。 

　　注：金陀坊、范蠡湖都在嘉兴市内，范蠡湖产五色螺，其中有西施妆台。 

　　妾家却住滮湖东， 
　　爱趁晴江五两风。 
　　正是相思无限处， 
　　子城隔断女墙中。 

　　注：滮湖在郡城南，即今南湖。子城郡府治围墙。 

　　处处名花列肆？， 
　　侬家西市市湖边。 
　　凉风水阁浓香透， 
　　一带篷窗茉莉船。 

　　通越门边鸟夜棲， 
　　马嘶隐隐杂鸣鸡。 
　　五更听得邻船语， 
　　一道斜封到水西。 

　　注：水西驿名。 

　　子夜低翻一曲歌， 
　　湘簾处处隐纤蛾。 
　　人家好似船联泊， 
　　隔岸红楼跨水多。 

　　罢钓归来月正昏， 
　　橹声矣乃市声喧。 
　　乘风直到湖心处， 
　　放鹤湖边又一村。 

　　州倅东厅锁碧池， 
　　柳丝婀娜夕阳迟。 
　　闲来受煞清宵景， 
　　高唱侬家花影词。 

　　忧欢石边草离离， 
　　为郎忧欢无尽时。 
　　可憐石有忧欢意， 
　　侬有忧欢石不知。 

　　注：忧欢石在嘉兴。 

　　麒麟塘外藕溪前， 
　　种剩荷花已百年。 
　　闻道名人觞咏地， 
　　可能十丈藕如船。 

　　注：麒麟塘藕溪俱在郡城东，藕溪明正统初许松泉在此种藕，花开时开，名人多游咏于此。 

　　五色东陵文贝光， 
　　甜瓜味好赛琼浆。 
　　输它玉乳犁还嫩， 
　　不及金鹅蛋更香。 

　　注：东陵堰多甜瓜，其小者名金鹅蛋。 

　　苹花香送木兰桡， 
　　一叶湖心趁晚潮。 
　　网得双鱼怜比目， 
　　移船载放放生桥。 

　　镜香亭子好风过， 
　　翠盖红衣映水多。 
　　水底鸳鸯眠正稳， 
　　教郎低唱采莲歌。 

　　注：镜香亭在嘉兴，旧时亭边多栽莲花。 

　　春风亭下百花林， 
　　遗泽甘棠岁月深。 
　　最是当年陆蒙老， 
　　凉蝉好句幕中吟。 

　　丹枫乌桕护柴门， 
　　仿佛江南黄叶村。 
　　门外南湖菱最美， 
　　胜它风味鸭馄饨。 

　　注：明诗僧智舷筑黄叶菴于郊西。南湖产圆角菱，俗名馄饨。 

　　汾湖水接鹤湖长， 
　　芡子莲心次第香。 
　　怪底无肠是紫蟹， 
　　霜天切莫劝郎尝。 

　　注：汾湖，鹤湖俱在嘉善。 

　　古寺金铭映水流， 
　　宵深海月接天秋。 
　　清光好抵湖天阁， 
　　郎自迷离烟雨楼。 

　　注：金铭寺在郡城，湖天海月楼名。 

　　槐花落尽桂花开， 
　　人向南宫祝福回。 
　　年少风流齐目断， 
　　等闲折得一枝来。 

　　杨柳弯头布谷啼， 
　　黄云叆叆遍锄犁。 
　　连宵了雨三朝雾， 
　　不到秋分稻秀齐。 

　　家住秦塘第几湾， 
　　空明不隔一重山。 
　　劝郎两浆双溪过， 
　　莫向七星桥下还。 

　　注：秦塘在秀水，双溪七星桥在嘉兴。 

　　写山若水富云烟， 
　　慧业文人旧有缘。 
　　卷轴缥缃皆锦秀， 
　　题韯金粟藏经笺。 

　　注：李日华有鸟山楼，项墨林有若水轩，皆种鉴赏家，海盐金粟山藏经数千卷，好事者剥取背纸以供名人书画、名曰"金票笺"。 

　　清宛堂空花石存， 
　　题名犹说赵王孙。 
　　我来太仆祠前拜， 
　　翠墨登登手自扪。 

　　注：舞蛟石旧在范长康清宛堂前，今在小烟雨楼、石上篆文"舞蛟"两字相传是赵松雪手笔。 

　　载酒寻花傍水扬， 
　　秋泾秋叶舞斜阳。 
　　郎心莫向分湖去， 
　　妾意终怜合路长。 

　　注：秋泾在秀水，分湖即汾湖，丰属吴江，故名合路，贝陆游日记。 

　　竹荘花发满沙汀， 
　　桂楫兰桡几度经。 
　　犹记武塘传十詠， 
　　藕花香列水心亭。 

　　梦回鸳枕小锣声， 
　　报道绸船趁晓行。 
　　尽日秀湖城内外， 
　　归来凉月伴残更。 

　　注：盛泽绸船泊郡城南门外。 

　　蟋蟀声中白露寒， 
　　洲边鹤唳晓星阑。 
　　侬家只爱金笼听， 
　　不向裴公岛上看。 

　　注：郡城卖蟋蟀者都聚市于真如寺前。 

　　僧庐到处挂胡芦， 
　　秋老霜高共断壶。 
　　一自高人亲制后， 
　　操来风韻胜厅觚。 

　　芦花白处雁衔霜， 
　　爱棹扁舟过练塘。 
　　最是吴郎多逸趣， 
　　客中滋味饭檀香。 

　　池边乳鸭半双栖， 
　　远树参差望里低。 
　　为爱枇杷多结子， 
　　园东载酒列园西。 

　　祥符塘上芰荷香， 
　　十里茜溪一带长。 
　　不解平川平似镜， 
　　游人惯说是斜塘。 

　　注：祥符塘、茜溪、平川俱在嘉善，平川又名斜塘。 

　　郎来问柳妾寻梅， 
　　镜水花容岁月催。 
　　漫道闻湖梅与柳， 
　　亭空税暑好迟回。 

　　注：税署亭名，问柳寻梅皆桥名。 

　　魏塘精舍渺烟汀， 
　　花气薰窗润画棂， 
　　楼头得月长相望， 
　　燕乐堂边高卧亭。 

　　梅花庵外竹千竿， 
　　梅花庵里写琅玕， 
　　梅花真迹传竹嫩， 
　　高节清风白昼寒。 

　　云东逸史泛仙槎， 
　　琴鹤相随帆影斜， 
　　又见沧江虹贯月， 
　　米家书画属姚家。 

　　菖浦泾上泊鸣桡， 
　　共酌菖浦酒兴豪， 
　　醉后回塘看竟渡， 
　　龙舟飞过会龙桥。 

　　春晴连日好摊灰， 
　　处处烧盐尽作堆， 
　　南北东西团似雪， 
　　鲍郎浦上望郎来。 

　　横山山畔吊逋翁， 
　　吹落松花上钓筒， 
　　家住东南山水窟， 
　　双峰兰若翠微中。 

　　闻琴台畔仰山高， 
　　闻琴桥下荡轻舠， 
　　千载知音遗迹在， 
　　水仙一曲隔云涛。 

　　壁立山头夕照衔， 
　　望夫千载立巉岩， 
　　爱它一片心如石， 
　　望断江南叶叶帆。 

　　两湖湖水碧如油， 
　　禅悦钟声冷素秋， 
　　仿佛六桥明月夜， 
　　游人争说小杭州。 

　　好是冬初天气清， 
　　山容秀丽水容明， 
　　与郎同上鹰窠顶， 
　　乌兔今宵尚有情。 

　　白洋一带渚烟秋， 
　　日暮传来渔唱幽， 
　　海月年年圆又缺， 
　　劝郎莫漫去登楼。 

　　注： 白洋河在海盐东门外海上。 

　　花开金粟寺前浓， 
　　朝莫山僧响梵钟， 
　　石篆不知归底处， 
　　独桑战鼓白云封。 

　　澉浦诸峰接邵湾， 
　　永安湖面绿回环， 
　　随郎前后登高去， 
　　大步山连小步山。 

　　永安湖上水悠悠， 
　　山色湖光满目秋， 
　　最是多情杨宣慰， 
　　梳妆犹剩十楹楼。 

　　云村吟啸百峰前， 
　　山下于今有鹤田， 
　　为溯銕崖旧游侣， 
　　鹧鸪声里莫春天。 

　　塘连銕琐浪翻银， 
　　夕汐朝潮若有神， 
　　郎信不如潮信稳， 
　　佳期三五总非真。 

　　祗园幽静碧苔封， 
　　楼阁荒凉落晓钟， 
　　细雨莺声春未老， 
　　杏花楼外杏花红。 

　　湖天风雪逼轻裘， 
　　酒满深杯月满楼， 
　　羡煞黄门添冷趣， 
　　芳洲雪夜有归舟。 

　　九峰影里驾轻桡， 
　　九派湖流弄晚潮， 
　　愿比九峰青不断， 
　　莫随九派隔湖桥。 

　　联珠池畔树参差， 
　　弄珠楼外云迟迟， 
　　相思累累如珠宝， 
　　只有当湖明月知。 

　　注：联珠池、弄珠楼俱在平湖。 

　　嘉遁当年不受怜， 
　　蜃园终日抚清弦， 
　　知音只有郑高士， 
　　墓在西峰晓月前。 

　　秋鸟屠故味更鲜， 
　　侬家饷客佐清筵， 
　　赏来别有闲风味， 
　　又见披绵落翠烟。 

　　探花巷里散轻烟， 
　　紫燕飞飞花正鲜， 
　　却忆沈郎诗句好， 
　　翠蛾环坐忆洲钱。 

　　夜泠轻航买女桑， 
　　三春乡市各纷忙， 
　　侬家接得石门种， 
　　十亩闲闲蔽草堂。 

　　简斋书阁对南轩， 
　　花月交辉自一村， 
　　家上芙蓉洲上住， 
　　繁花相送到青墩。 

　　注：芙蓉湖南轩简斋都在崇德（今桐乡） 

　　皂林渡口渡船齐， 
　　青镇东来官路西， 
　　两岸稻花香不绝， 
　　桔皋声里过车溪。 

　　注：皂林渡 青镇 车溪都在桐乡。 

　　桐叶青青桐溪边， 
　　桐花开到县门前， 
　　珊瑚銕纲王蒙画， 
　　芸草书编鲍家田。 

　　槎栎古木夕阳斜， 
　　略？中横水一涯， 
　　耕鉴不知人世事， 
　　西村风味古田家。 

　　余春园里雨初收， 
　　曲水流觞尽日浮， 
　　谁继香山高会后， 
　　风流人物小瀛洲。 

　　注：余春园在海盐西门内，一名小瀛湖。 

　　争先挟册尽垂髫， 
　　赶早学来夜正遥， 
　　大胡先生读书处， 
　　一竿灯火小虹桥。 

　　纱帽笼空剩敝袍， 
　　郑家忠孝著清操， 
　　淡泉小印朱文古， 
　　犹为人间惜凤毛。 

　　一卷茶禅高士图， 
　　儒衣僧帽伴云孤， 
　　瓣香赢得风流语， 
　　可有青钱十万无。 

　　野堂写生压石田， 
　　弥伽山水得真诠， 
　　精意画中谁领略， 
　　真传却在采芝仙。 

　　平生汲古服龙泓， 
　　过眼云烟鉴别精， 
　　遗恨斜川空想望， 
　　往来几度射襄城。 

　　门前曲水绕名园， 
　　月落城南乌夜村， 
　　蒿径归来闲似鹤， 
　　十年霜雪老黄门。 

　　轧轧鸣机手自操， 
　　授经深夜仰劬劳， 
　　从知艺苑犹余事， 
　　漫道南楼笔墨高。 

　　绛跗阁前虬龙松， 
　　绛跗居士玉雪容， 
　　百余年来犹说项， 
　　茯苓根下苔花浓。 

　　切玉镌金谁绝伦， 
　　徐家父子得天真， 
　　精思合与羚羊比， 
　　信手临摹妙入神。 

　　唑唑欲撼寄奴城， 
　　雨雨风风何日晴， 
　　为语初来客稳睡， 
　　侬家惯听是潮声。 

　　枳作芭篱门掩柴， 
　　南山山下足生涯， 
　　莫教误吃观音粉， 
　　别有香沙芋味佳。 

　　赑屃何缘市上观， 
　　却因文字作虬蟠。 
　　千年遗泽犹思鲁， 
　　十丈丰碑共识韩。 

　　吾家丙舍抱溪湾， 
　　彩笔留题苔色斑。 
　　松桧阴中春草绿， 
　　游人细读米家山。 

　　修竹林中鹊噪喧， 
　　春风步屧半苔痕。 
　　丹哥不使来偏易， 
　　清远闻川易鹤轩。 

　　年来作客似沙凫， 
　　窗外寒梅护鹤。 
　　泛宅浮家图画里， 
　　一湖明月淡相娱。 

　　虫鱼钟鼎手笺疏， 
　　识字先渐未读书。 
　　难得钜公多赏骘， 
　　署书也许到蓬庐。 

　　仲谋居士百花诗， 
　　金粟山人绝妙词， 
　　兄弟诗名传海内， 
　　一时风月寄清思。 

　　注：彭孙贻别号仲谋居士，有百花诗，其弟孙 遹号金粟山人，有金粟闺词一百首。 

　　客里秋怀唱和工， 
　　土风宛转橹声中， 
　　朱谭韵事堪千古， 
　　管领鸳鸯西复东。 

　　雪艇横流映水矶， 
　　铁松深处掩双扉。 
　　怀家风味春来美， 
　　一碧相湖产蚬肥。 

　　网得河豚味最鲜， 
　　家临流水小桥偏。 
　　摇来恰比梭尤疾， 
　　两橹春江贩笋船。 

　　行过马桥即来墩， 
　　绿波？滟映前村。 
　　轻舟万寿山前去， 
　　两岸桑阴到斗门。 

　　注：马桥，丰墩俱嘉兴急递铺。 

　　遐想经营伐越初， 
　　练兵兽向练塘储。 
　　当年试剑石犹在， 
　　荷锸亭边吊子胥。 

　　船舟兽住魏塘湾， 
　　废垒成冈樵牧还。 
　　酒务当时非一处， 
　　城中城外两瓶山。 

　　筑室传经泖水前， 
　　柘湖世泽几经年。 
　　著书堂上怀先德， 
　　犹记三鱼塞漏船。 

　　第五桥边舟可乘， 
　　一堤杨柳挂闲罾。 
　　张家旧业城南曲， 
　　十丈花开看古藤。 

　　旧时月色逐波流， 
　　东郭花开看未休。 
　　正是江南春雨后， 
　　红霞一抹杏花楼。 

　　闻琴桥畔酒楼开， 
　　估得鲜雨泼绿醅。 
　　千古知音东海上， 
　　高山流水伯牙台。 

　　注：伯牙台在海盐东城外闻琴桥畔。 

　　韻事朱谭寄两湖， 
　　扁舟侬亦兴非孤。 
　　曾经百？流传后， 
　　漫数嘉禾八景图。 

　　注：张尧同有《嘉禾百？》吴仲圭有嘉禾八景图。


鸳鸯湖棹歌　　（清）谭吉璁 撰 

　　谭吉璁，嘉兴人，为朱彝尊之表兄。据《嘉区文献》载：字舟石，监生出身。清初官延安府同知，副将朱龙叛，守榆林城有功。康熙已未（八十年，1679）时召试博学鸿词。迁登州知府。著有《延绥志》、《肃松录》、《尔雅广义》、《喜树堂集》。生于明天启四年（1624），卒于清康熙十九年（1680）。 

　　予自弱岁从戎，瓯海闽山，梯涉殆遍，今又往来燕秦间，且以转饷入褒斜谷，几几死者数矣。稍稍息肩榆林，适逢寇至。婴城固守，自知必无生理，赖援师围解，庶几可告无罪以去。此莼鲈之思肠一日而九回也。表弟朱锡鬯以《鸳鸯湖棹歌》简寄，依韵和之，即鄙俚者亦不加点，取其不失吴音已耳。嗟呼！人穷则返本。盖吾二人出处不同，而所遇之穷大都相类。况枌榆之社，入之梦寐者与，若以为庄舄之越吟也，则吾岂敢。嘉兴谭吉璁自序。 

　　斗门水势到今平， 
　　两岸条桑鸠妇声。 
　　料峭春风帆腹满， 
　　微茫烟树露金明。 

　　注：金明：即金明寺。 

　　秋来蜜桔自塘棲， 
　　露冷微霜乌夜啼。 
　　担至南亭香未改， 
　　胜传柑子风楼西。 

　　注：杭州塘棲与石门接壤产蜜桔，粗皮而小，无核，味最甘。 

　　水市花船一样窗， 
　　龙渊学绣一条江。 
　　凭谁移个龙渊塔， 
　　学绣村边也作双。 

　　注：学秀里塔一，龙渊寺前塔三。 

　　渔歌听罢听山歌， 
　　且有当头照桂娥。 
　　影入碧漪坊下水， 
　　月光多与水光多。 

　　注：碧漪坊：明清时嘉兴坊巷之一，在城中心，朱氏祖居位于该坊。 

　　夜色千家尽黑甜， 
　　梦羊人起兔华纤。 
　　火光直射杉青堰， 
　　旧事人犹说建炎。 

　　注：南宋运河二十一堰，杉青居其一，置盐官一人，秀王子称夫人张梦人遗一羊，已而有娠以建笑元年十月生孝宗于丞厅。时杉青闸官虞侯张洁夜见赤光烛天。 

　　水次嬉游上木牌， 
　　闻郎跼蹐向金阶。 
　　只知令史铜龙署， 
　　不道先生甪里街。 

　　注：禾中水次多编木为牌，浮于河中。 

　　三径西邻杨柳斜， 
　　经年塞上镇风沙。 
　　不闻竹里提壶乌， 
　　惟见墙阴苜蓿花。 

　　苏小坟前水北流， 
　　苕花梧叶满园秋。 
　　月华不与高城隔， 
　　飞上星湖第一楼。 

　　注：嘉兴县学旧为兴圣寺，中有"星湖第一楼"。 

　　胥江不远小山存， 
　　犹有遗祠翠木昏。 
　　挂席西风乘兴去， 
　　白莲秋水夕阳村。 

　　注：胥江在胥山下。白莲：白莲寺。现为郊区步云乡花园村。 

　　光禄墓前啼早鸦， 
　　一湾水转石桥斜。 
　　谁道犀牛能望月， 
　　遥怜槵子尚开花。 

　　注：有槵子树传自西竺来者。 

　　荡浆线车载女师， 
　　线丝线得合罗线。 
　　最怜箔上同功茧， 
　　看作飞蛾逐对现。 

　　注：二蚕并作一茧名曰同功茧。 

　　渔子经年弄小艚， 
　　浮家绝胜女娟操。 
　　抛将网下头如鸭， 
　　收得鱼来尾似刀。 

　　注：鸭头船见《三国志》。刀鲚亦作（鱼祭），春初肥美可食。 

　　春来河蚬不论钱， 
　　竹扇茶炉载满船。 
　　沽得梅花三白酒， 
　　轻衫醉卧紫荷田。 

　　注：紫荷花草生田中，花开如茵，可坐卧，游人藉此泥饮。梅花三白酒：嘉兴土产的酒名。 

　　官家不数放金鸡， 
　　仗尔燖鸡石上啼。 
　　一自少连司宪后， 
　　淮平冤狱浙江西。 

　　隐真古院一清池， 
　　去影松声礼罄时。 
　　鹤羽归来人不识， 
　　玉箫闲按步虚词。 

　　注：隐真院在城东南，昔有方士干此修炼，化去中有一池生鱼，多异色。 

　　花蒿游艇贩私盐， 
　　不怕诸司怕范廉。 
　　看取跳鱼并子蟹， 
　　星星尽被鹊弓拈。 

　　江村复礼旧名乡， 
　　竹作笆篱石作塘。 
　　到处十家三酒店， 
　　春波系缆岸花香。 

　　注：《唐书》：徐岱，嘉兴人，大历中为校为郎，观察使李栖筠署所居，为复礼乡。十家三酒店，禾中谚也。复礼乡：乡里名，在嘉兴城西北。 

　　楝子花疏过雨声， 
　　扎山看火树头鸣。 
　　邻船两桨买桑叶， 
　　南抵馀城北渚城。 

　　注：扎山、看火俱鸟名，鸣则桑叶贵。馀城在半逻南。 

　　檇李亭南范蠡湖， 
　　野桃花落点春芜。 
　　湖中种得杨池藕， 
　　得似西施臂也无。 

　　注：西施臂，西湖藕名。 

　　阿侬爱泊相湖浔， 
　　相湖银鱼二寸针。 
　　吴盐蜀姜为郎煮， 
　　不怕回船到夜深。 

　　注：城北相家荡产银鱼。 

　　闲看飞燕掠花阶， 
　　更听蜂衙向早排。 
　　忽忆南湖开芍药， 
　　买舟重试踏青鞋。 

　　通陵何处水苍茫， 
　　辛苦陂成起马塘。 
　　秦驻山头秦帝住， 
　　（鱼资）鱼纤蛤可曾尝。 

　　吴疆漠漠起黄尘， 
　　君子钩师争战频。 
　　檇李当时西属越， 
　　六千曾有锦衣人。 

　　注：檇李为吴疆，后属越。 

　　苍西古塔尽阑红， 
　　阁老厅门一迳通。 
　　犹记北楼骖筿地， 
　　蔷薇一丈晓庭中。 

　　海口鲜船夜夜开， 
　　河豚已过石头催。 
　　前溪载得南浔酒， 
　　泾渎无征任往来。 

　　市舶风樯五两飘， 
　　桑东太仆墓非遥。 
　　黄肠华表千年石， 
　　常映双溪百尺桥。 

　　险竿欲上鼓先挝， 
　　跳罢双丸采索叉。 
　　连舫齐来菩萨庙， 
　　看场未散日先斜。 

　　注：徐偃王祠，俗名徐菩萨庙。 

　　端平桥外浦云波， 
　　傍岸邻船恰又逢。 
　　水市乍闻鸡膊膊， 
　　城楼遮莫鼓咚咚。 

　　碧瓦珠光火一丸， 
　　绿扬丝挂采幡干。 
　　泥孩纵说鄜延好， 
　　不及习王庙上看。 

　　净相寺门夕照黄， 
　　菱花杏叶石榴香。 
　　青李悬仁小如粟， 
　　错疑钻核自王郎。 

　　铢衣祖钵贮双林， 
　　百尺浮屠海市阴。 
　　横浦遗居何处是， 
　　香飘桂子满园金。 

　　青（章鸟）白鹭浴湖堤， 
　　飞向罗潭庙口西。 
　　竹伞棕鞋尘不到， 
　　秋风且看稻花齐。 

　　注：罗泽湖在鸳鸯湖东，禾中有秋分稻秀齐之湾。 

　　十番鼓笛尽船开， 
　　吹到风云酒万回。 
　　月自鸳鸯湖上出， 
　　灯从狮子汇边来。 

　　注：狮子江，东门外埠名。 

　　同心栀子结花梢， 
　　比目文鱼共水坳。 
　　莫学赵郎贪尚主， 
　　秦箫声断凤楼抛。 

　　星霜乘障一身遥， 
　　骨肉难教开士（？）。 
　　纵使全师由陆黯， 
　　不妨拜爵自张昭。 

　　塞上雕弓明月弯， 
　　时时泣向大刀环。 
　　鸳鸯湖客鸳鸯水， 
　　远梦何劳万里还。 

　　梭鸡动肢羽纤纤， 
　　秋兴球场红白黏。 
　　宣德盆中茭米洁， 
　　将军塞上紫金尖。 

　　演武场东庙祀施， 
　　行行祖道此神祠。 
　　伤心三叠阳关曲， 
　　愁看千条弱柳丝。 

　　参旗横照郡楼平， 
　　塔火初沉渔火生。 
　　郭外城中十三寺， 
　　一时落月尽钟声。 

　　注：十三寺：指嘉兴精严寺、楞严寺、天宁寺、金明寺、祥符寺、报忠寺、水西寺、朱福寺、东塔寺、真如寺、景德寺、漏泽寺、白莲寺。 

　　江城锦乌偏啼花， 
　　柳外回塘宛转斜。 
　　霜卤盐场分十处， 
　　月波春酒酿千家。 

　　舞蛟石势拂云枝， 
　　诏使宣和载独迟。 
　　不共铜驼薶艮岳， 
　　至今犹葆谷成祠。 

　　注：舞蛟石在东门内，高丈余，相传花石纲所遗。舞蛟石：嘉兴有名的一座太湖石峰，传是宋微宗宣和年间"花石纲"遗物，历经沧桑，现置于南湖边的仓颉祠前。 

　　卜邻不少素心人， 
　　随意闲门对渚苹。 
　　馆客牙兼书籍店， 
　　羹调菽乳但留宾。 

　　龙丞犹自著青衫， 
　　日忆沧波天际帆。 
　　秦驻长墙多地脉， 
　　峨眉西望半规衔。 

　　三条玉带二条犀， 
　　争访金鸡梦白鸡。 
　　高冢累累羊虎尽， 
　　塘南塘北乱乌啼。 

　　勤王子第秀州多， 
　　路接临平万里河。 
　　旧是靳王驻师地， 
　　罗囊锦澈夜深过。 

　　居士归来无一尘， 
　　柴门深闭白牛边。 
　　铁肝御史时相问， 
　　悔不同浮范蠡船。 

　　槐叶青时和冷淘， 
　　叶浓时转桔皋。 
　　槐叶黄时香稻熟， 
　　登场禾稼比墙高。 

　　上元灯火尽龙衔， 
　　兽舞鱼跳百鸟鵮。 
　　千里舳舻连夜发， 
　　焦山早遍锦云帆。 

　　殳山过雨水冷冷， 
　　石辟苔深缀字青。 
　　想见诗人游览数， 
　　偏舟来往女阳亭。 

　　朝鲜贡使墨山遥， 
　　特赐钿函诏七条。 
　　数向明州来往熟， 
　　为君也作绿江桥。 

　　当湖断塔涌双林， 
　　塔下湖光九派涂。 
　　估客驱来随外宿， 
　　阿侬持底比郎心。 

　　朱公清德未渠央， 
　　不赐明湖与葛塘。 
　　西丽桥边频怅望， 
　　乌头零落状元坊。 

　　东园平仲近如何， 
　　颇忆林棲赋遂初。 
　　上番雨多移紫竹， 
　　方池水浅种红鱼。 

　　柘湖水接白沙湾， 
　　海月亭亭照独山。 
　　一自蓬莱风引去， 
　　至今千载不知还。 

　　注：白沙湾、独山皆在平湖。 

　　长水县前长水晴， 
　　语儿乡里语儿生。 
　　嘉禾乍产由拳野， 
　　黄龙双见海盐城。 

　　青帜才过白帜开， 
　　相邀灿米集城隈。 
　　一身欲易苍生命， 
　　那得鄱阳佛子来。 

　　黄梅苦雨水连云， 
　　灶上蛙声不忍闻。 
　　海口潮？三月堰， 
　　桑田沧海一时分。 

　　注：《宋史》：邱？，江阴人，知秀州。海潮岁大人，坏近海田。宗至于海口视之，遂筑三月堰。 


　　宅西狷石旧名亭， 
　　曾侍先人说五经。 
　　梦想故园犹在眼， 
　　棕榈一树假山青。 

　　双梓墓前春女游， 
　　春风一曲散春愁。 
　　侬家世世比肩里， 
　　胜袭分茅万户侯。 

　　贫居丙舍北营南， 
　　水曲篙师路尽谙。 
　　手种门前杨柳树， 
　　遥怜飞絮雪毵毵。 

　　石臼湖南麻雀墩， 
　　溪流尽向木迤门。 
　　三江霸业今何在， 
　　吴越春秋又属孙。 

　　裴休岛上最萧疏， 
　　传是朱三十五居。 
　　安得闲身坐销夏， 
　　插天翠柳满床书。 

　　注：朱敦儒行三十五，"插天翠柳"朱咏月词中之句也。 

　　朱书银尺秘遗踪， 
　　六里山前石篑封。 
　　天玺乍颁人入洛， 
　　夕阳青盖有楼松。 

　　广陈小市客徘徊， 
　　卜宅王孙旧水隈。 
　　当时介弟来犹拒， 
　　县伊何知是姓梅。 

　　澉市澄湖映夕澜， 
　　人传多尉旧盐官。 
　　游人到此登楼倦， 
　　不信秦川道路难。 

　　华胥午梦是吾师， 
　　醒值糟床酒熟时。 
　　瓮菜但携春不老， 
　　匏尊莫问夜何其。 

　　孱陵守冢几村围， 
　　摇橹依稀是白衣。 
　　祠外青泥春雨滑， 
　　年年只有燕双归。 

　　注：吕蒙冢在海盐城西四十里。 

　　幽溪鹿院水沄沄， 
　　少女云间四尺坟。 
　　差胜六陵金碗出， 
　　玉钩依旧对斜曛。 

　　鲁公浦与暗潮通， 
　　十幅轻帆信好风。 
　　试访逋翁旧时宅， 
　　下山歌罢石台空。 

　　菜花泾上半渔矶， 
　　薝匐林中尽竹扉。 
　　寒水看同春水阔， 
　　高田比似下田肥。 

　　注：菜花泾在城东，薝匐林，僧舍名。菜花泾：在今嘉兴市农业学校附近。清康熙帝曾驻此地看菜花，得名。 

　　花时午日白荒荒， 
　　最爱莺声半逻塘。 
　　一样桥头打双浆， 
　　郎舟云母亲沙棠。 

　　沈家园子已无存， 
　　一水塘湾护郭门。 
　　年少休怜露台妓， 
　　当时曾杀悼王孙。 

　　黄冈栖隐有多流， 
　　张种同时誉并遒。 
　　多事道书论殿上， 
　　何如乡较在沧洲。 

　　胜郎高咏兴尤耽， 
　　毛守登楼宴乐酣。 
　　更忆词人贺梅子， 
　　断肠乐府偏江南。 

　　郭外轻船处处乘， 
　　桃花水满压血罾。 
　　板桥南畔更西去， 
　　一路青林络紫藤。 

　　注：城南西板桥至项襄毅公墓下，紫藤花最盛。项襄毅公：即明兵部尚书项英忠。项系嘉兴人。死后谥襄毅。其墓在今南湖乡西南湖村，地名项坟漾。 

　　山门常乐枕湖流， 
　　象塔风铃语不休。 
　　谁识霜钟鸣九乳， 
　　当年犹有最高楼。 

　　竹垞听说梅溪上， 
　　绕屋修篁万个余。 
　　何日结邻棲傍舍， 
　　燃糠同照夜深书。 

　　注：南史顾欢海盐人，家贫读书燃糠自照。 

　　客游姜被屡相从， 
　　飞梦池塘别思浓。 
　　遥计归航转吴市， 
　　晴山九点数何颙？ 

　　菟苻衮衮付诸公， 
　　寂寞名山计不同。 
　　苦忆落帆亭下水， 
　　步兵只合老江东。 

　　不须炼药紫云棲， 
　　随意江皋草阁低。 
　　西马桥西寻季虎， 
　　春船解缆月湖堤。 

　　木犀开后菊花开， 
　　黄雀霜螯载酒醅。 
　　九日登高东塔寺， 
　　风沙终胜赫连台。 

　　卜居簾外想高梧， 
　　穿经惟须乱石铺。 
　　穷寒主归无长物， 
　　庭花为妾木为奴。 

　　山杯恣取竹根为， 
　　何用星槎泛屈卮。 
　　一壑一丘吾愿足， 
　　十洲五岳欲安之。 

　　谭吉璁和续《鸳鸯湖棹歌》三十首 

　　崇德枝枝墨竹新， 
　　彩毫不让管夫人。 
　　休将塞上吹横玉， 
　　散作边声滴泪频。 

　　石笋罗浮载一林， 
　　曲阿遗宅共伤心。 
　　最怜通子啼枫影， 
　　独向冬瓜感旧吟。 

　　信知别有再生天， 
　　顾况题诗岂偶然。 
　　为问穷途多少泪， 
　　如何不哭向穷泉。 

　　白龙久闭白毫光， 
　　剑气何曾发紫芒。 
　　有日长绳投虎骨， 
　　管教霖雨遍苍穹。 

　　光兴宝塔百千灯， 
　　照得郎魂也未曾。 
　　弹罢箜篌浑不寐， 
　　潮来潮去梦无凭。 

　　当湖春水浪翻空， 
　　欹侧轻帆细雨中。 
　　若问楼台成海市， 
　　错教铁索锁深宫。 


　　渺渺胥江估客舟， 
　　经年夫婿不回头。 
　　蜀锦吴盐何日到， 
　　不祠博陆祠钱侯。 

　　绣得鸳鸯随少伯， 
　　妆成窈窕献夫差。 
　　自怜春色还无主， 
　　犹向吴宫占馆娃。 

　　姑苏麋鹿草如烟， 
　　试看春衫旧镜前。 
　　桃李不言多结子， 
　　语儿亭外五湖船。 

　　澉浦杨家百万艘， 
　　当年海运胜河漕。 
　　朱张遗迹谁堪继， 
　　似向三坟吊二桃。 

　　赭山潮势接天来， 
　　捍海塘东石囤摧。 
　　莫道扬波非鬼力， 
　　天师即遣御香回。 

　　景公祠庙近青墩， 
　　应自瑯邪入海门。 
　　何事秦皇鞭石苦， 
　　不将飚驾访昆仑。 

　　陈舟浮海问东瓯， 
　　两将将屯且逗留。 
　　闻道楼船铃下卒， 
　　先登早拜御儿侯。 

　　碧瓦冰花镂更雕， 
　　胜于红粉巧于描。 
　　谁知却是妾颜色， 
　　不待春风镜里消。 

　　钱王分建八都堂， 
　　南渡谁知守海昌。 
　　曾有上书康幕府， 
　　教人无那忆睢阳。 

　　薄海新从战伐余， 
　　每思修竹是吾庐。 
　　秀州太守如相问， 
　　好与沙门共著书。 

　　七佛翻来冠秀州， 
　　天教媪相得封侯。 
　　城南多筑五京观， 
　　回首空传万岁楼。 

　　秦驻同头好避秦， 
　　女童五百尽仙人。 
　　何须更理桃源棹， 
　　笑向渔翁一问津。 

　　海滨地僻合幽栖， 
　　拟泛扁舟殷水西。 
　　北窗不羡金花扇， 
　　南陌时分玉乳梨。 

　　市舶司边局卖盐， 
　　更闻缯假岁时添。 
　　校缗一似泉州算， 
　　争说清风留梦炎。 

　　蓬莱极目尽霜烟， 
　　望月亭中水接天。 
　　莫言郎去无消息， 
　　也有他时月再圆。 

　　世事奕棋浑不定， 
　　榆林为腹海为边。 
　　却如东武州前地， 
　　今日成湖昨日田。 

　　西风吹月泪阑干， 
　　鸿雁初飞白苇寒。 
　　梦识小长芦有路， 
　　不知何日赐西安。 

　　史山缥缈接三湖， 
　　秋水连天入望无。 
　　高士不来花欲暮， 
　　数声渔笛起菰蒲。 

　　百战天亡事岂非， 
　　美人花发泪沾衣。 
　　可堪独上真如塔， 
　　荒冢垒垒认紫薇。 

　　相约岳庙卜金钱， 
　　转忆狂夫岁事边。 
　　寂莫陈山龙母洞， 
　　洗儿空自落飞泉。 

　　春山澉浦响溪流， 
　　春雨春星夜泊舟。 
　　雨里不知天有岸， 
　　星边长觉地如浮。 

　　九溪九曲绕湖陂， 
　　史马僧踪到处疑。 
　　庙儿自来留白沃， 
　　荆巫谁与上青词。 

　　塞门春暮草萋萋， 
　　苦忆机云去路迷。 
　　洲上莫题鹦鹉赋， 
　　阁中好在凤凰池。 

　　最爱吾乡陈令举， 
　　骑牛独自入庐山。 
　　枫林空有相思梦， 
　　头白归来好闭关。



鸳鸯湖棹歌　　（清）陆以诚 撰 

　　陆以諴，字和仲，清乾隆丁酉四十二年（1777）拔贡。与兄以谦齐名。官新昌县训导。著有《毛诗草木鸟鱼本旨》十三卷、《和仲诗集》等。袁枚《随园诗话》曾收录其诗。以上见清光绪《嘉兴县志》。《嘉区文献》称其“博极群书，考据精确，著述亦甚宏富”。 

　　潞河托迹，鸳水关心。思比翼之文禽，言归未遂；学变歌于阿子，倚棹偏工。唱出巴渝调外，别将兴寄南湖；响高铁笛声中，不独情殷西子。此竹垞太史《鸳鸯湖湖棹歌》所由作也。盖以名胜曾传，土风可记，陆蒙老吟成八咏，犹剩楼台，张尧同赋就百篇，非关舟楫。因思扣舷而和，觉乙乙其若油，触绪即成，难丝丝而就理。舟携李亭边，窃思学绣；家近闻琴桥畔，应遇知音。 

　　百顷滮湖镜面平， 
　　棹歌欸乃唱新声。 
　　阿侬双桨桥边过， 
　　夹岸春波照眼明。 

　　注：滮湖：嘉兴南湖原名。 

　　鸳鸯湖畔鸳鸯栖， 
　　鸳鸯梦醒鸟初啼。 
　　侬船方过丽桥北， 
　　郎马已来水驿西。 

　　容与回风一串歌， 
　　红衣翠盖隐修蛾。 
　　镜香亭下兰桡系， 
　　为爱连房结子多。 

　　长松璎珞势欹斜， 
　　屏柏龙槐映浅沙。 
　　游遍真如兴未尽， 
　　三间精舍记衔花。 

　　湖别东西水共流， 
　　堤边花柳几经秋。 
　　宜烟宜雨宜晴处， 
　　四面湖光百尺楼。 

　　喜子网丝千缕存， 
　　瓜花乞巧月黄昏。 
　　阿谁绣出鸳鸯谱， 
　　记取侬家学绣村。 

　　新样花船蠡壳窗， 
　　凤皇洲畔泛晴江。 
　　携家汉魏塘边住， 
　　门外溪流也作双。 

　　放鹤洲前买棹过， 
　　家家养鸭水汀多。 
　　渔村日落人争渡， 
　　两岸惟闻阿子歌。 

　　绿阴深处欲藏鸦， 
　　麦浪初翻一径斜。 
　　三月儿童争靧面， 
　　里中新水涨桃花。 

　　不遇篙工即罟师， 
　　浮家远近柳如丝。 
　　亭边且莫寻羞妇， 
　　乡里还须识语儿。 

　　注：羞妇亭在嘉兴县北。 

　　韭溪桥畔扣鸣艚， 
　　记得土风雅自操。 
　　妆阁家家多跨水， 
　　谁云低处不容刀。 

　　青苗何事取民钱， 
　　租埒六州满载船。 
　　大有频征能记否， 
　　高丰白雀集屯田。 

　　一城隔水远闻鸡， 
　　月未斜时乌未啼。 
　　踏月唱歌何处好， 
　　阿侬家住月濠西。 

　　并蒂莲开映碧池， 
　　双岐瑞吐麦秋时。 
　　同茎三穗真堪献， 
　　谁赋嘉禾绝妙词。 

　　银鱼细撒水精盐， 
　　燕子来时笋价廉。 
　　上已西郊修禊事， 
　　飞觞曾记韵同拈。 

　　纷纷红雨满江乡， 
　　处处黄鹂啭柳塘。 
　　村北村南齐约伴， 
　　曹王庙上去烧香。 

　　积雨唯闻沟水声， 
　　熟梅时节鹁鸠鸣。 
　　酸心侬怕居梅里， 
　　愿得移家近子城。 

　　注：梅里即梅会里，在嘉会、大彭二乡间。梅里：今郊区王店镇。 

　　刘仙来往拂云烟， 
　　曾向隐真院里眠。 
　　道貌难将尘笔写， 
　　市缣绘像恰留钱。 

　　桂楫兰舟是处停， 
　　平波只欠数峰青。 
　　红薇白苎斜阳外， 
　　可识尚书会景亭。 

　　注：红薇泾，白苎桥俱在潘尚书园中。会景亭：南宋尚书潘师旦的园林，在今湖东北岸。 

　　菱买南湖四角纤， 
　　瓜来东郭味还甜。 
　　秋深一棹分湖去， 
　　紫蟹黄花酒兴添。 

　　一径垂杨映石牌， 
　　荒烟蔓草没苔阶。 
　　游人指点朱翁子， 
　　寂寞孤塋甪里街。 

　　曲曲城南一带湖， 
　　宣公遗宅久荒芜。 
　　当年放鹤曾名渚， 
　　犹有鹤归渚畔无。 

　　注：三十世祖宣公旧宅在治南，有放鹤之所，名鹤渚。 

　　堂产灵芝曜玉津， 
　　宅惟三亩五湖滨。 
　　若非孝德钦朝野， 
　　那识归途万里人。 

　　放棹东西麟瑞湖， 
　　斜阳飞絮乱平芜。 
　　风波起处郎须避， 
　　千亩荡中浪势粗。 

　　注：东麟湖、西麟湖俱在麟瑞乡，西麟湖俗名千亩荡。东西麟湖即东西千亩荡，均在今郊区栖真乡。 

　　塔影(leng)嶒映碧浔， 
　　龙潭澄澈不藏针。 
　　郎心终似游龙变， 
　　妾意长如潭水深。 

　　云环梳罢日当阶， 
　　绮阁深深翠幕排。 
　　妾在履鞋桥畔住， 
　　倚窗还绣合欢鞋。 

　　村边柳色远微茫， 
　　望见归舟泊野塘。 
　　摘得韭菜春酒熟， 
　　鹅头胫好应时尝。 

　　注：禾俗取非芽裹面，名鹅头胫，又名应时春饼。应时春饼为明清时嘉兴名产，见《古禾杂识》。 

　　秦迳山深覆玉尘， 
　　永安湖近棹舟频。 
　　郎惟湖畔寻高士， 
　　侬喜山中访美人。 

　　落花流出满城红， 
　　起凤腾蛟一水通。 
　　爱向凤池坊里住， 
　　朝朝染翰凤池中。 

　　檇李花逢三月开， 
　　林间拂拂暖风催。 
　　阿侬种李也知嫁， 
　　曾读齐民要术来。 

　　注：檇李檇字从林，有所捣，见《说文解字》。嫁李法，腊月中以杖微打岐间，正月中复打之，足予。见贾思勰《齐民要术》。 

　　八月桃花满路香， 
　　桔槔警起睡鸳鸯。 
　　古泾三百开成后， 
　　愿祝年丰比闸长。 

　　年少熙春逐絮飘， 
　　回头娱老路非遥。 
　　郎居城北熙春里， 
　　妾住城南娱老桥。 

　　背上细腰鼓乱挝， 
　　杨花唱出路三义。 
　　何如庄外渔歌起， 
　　极浦残阳一角斜。 

　　夜半郎归醉如泥， 
　　连咀不羡数根齑。 
　　侬家风味由来美， 
　　切莫闻名厌丑梨。 

　　春日流莺似弄丸， 
　　徐熙宅畔雨初干。 
　　目纹未识观音面， 
　　须向灵光仔细看。 

　　注：灵光寺即精严寺东晋尚书徐熙故宅，咸通间立。木纹观音殿又目纹观音，见嘉禾百咏。 

　　乌夜村边夕照黄， 
　　花多野菜惹衣香。 
　　扁舟寄奴城南去， 
　　莫便场前忆鲍郎。 

　　遁迹南屏林下眠， 
　　高踪原不受人怜。 
　　风流九杞谁能续， 
　　纳券曾闻置鹤田。 

　　巉嶢山色出林梢， 
　　炼药曾经住岭坳。 
　　不有谭仙诗句好， 
　　靸鞋谁识海泉抛。 

　　宋版书装金粟笺， 
　　书签次第列窗前。 
　　下簾静坐闲居日， 
　　一卷吾家正学编。 

　　路尽山回游几旬， 
　　清江有记景弥新。 
　　桐馆冢畔去深处， 
　　可访当年殳道人。 

　　舟过吴江不暂停， 
　　迢迢秀水远峰青。 
　　何缘买得双头橘， 
　　昨夜郎船返洞庭。 

　　亭开柴辟战场遥， 
　　遗迹难收烟水描。 
　　偶过御儿思往事， 
　　笺疏端合让韦昭。 

　　张氏两园接茂林， 
　　如云浓绿已成阴。 
　　正宜载酒枇杷熟， 
　　乳鸭池边一树金。 

　　女郎年少舞腰纤， 
　　汇畔胭脂和露粘。 
　　最是凤仙花色艳， 
　　染来玉指透红尖。 

　　注：禾俗七夕女郎多取凤仙花染指甲。 

　　丁字簾前夕照回， 
　　珍珠兰朵未曾开。 
　　买将抹丽钗头插， 
　　却喜郎从乍浦来。 

　　分得南湖水一弯， 
　　澄林濮市绿回还。 
　　它乡名士争来集， 
　　如此乐应郊早还。 

　　彩云墓近散花场， 
　　仁杏萧疏带雨凉。 
　　枝叶原来同一本， 
　　果生叶上也无妨。 

　　梅腮小妇粉轻施， 
　　独向马头暗祷祠。 
　　郎道头蚕今岁好， 
　　劝侬莫做二蚕丝。 


　　天庆馆前秋水平， 
　　读书堂外暮云生。 
　　轻舟挐至悲公岛， 
　　隔浦烟波起笛声。 

　　注：读书堂在天庆馆之右，即朱希真别墅，陆放翁诣之，笛声自烟波间起，顷挐小舟至，同发其家。天庆馆，元末已废，明代在其地建城隍庙，今为嘉兴市城区人民政府驻地。 

　　八咏曾传吐笔花， 
　　披云阁上夕阳斜。 
　　吟成蒙老诗中景， 
　　一簇楼台十万家。 

　　注：披云阁在子城上。陆蒙老诗云：“云烟断外沧江阔，一簇楼台十万家。” 

　　澄海门东绕柳枝， 
　　妆台春去日迟迟。 
　　一舸已逐鸱展远， 
　　谁访西施范蠡祠。 

　　携舟散浦远山浓， 
　　碧眼老僧竹外逢。 
　　金粟山前金粟寺， 
　　独桑犹听鼓冬冬。 

　　注：散浦即澉浦，载郦道元《水经注》。金粟寺中有独桑鼓，相传孙吴时战鼓。 

　　海云飘渺忆征人， 
　　岁岁行踪似泛蘋。 
　　夹岸获花迷雁荡， 
　　秋风又见雁来宾。 

　　注：雁荡在嘉兴治西北，一名雁门，旧有海云楼。雁荡：古又名雁门荡，现又名西雁荡，在今郊区双桥乡、虹阳乡境。明代荡滨筑有海云楼。 

　　斜阳返映淡红衫， 
　　极目泖湖片片帆。 
　　只爱戏珠台上望， 
　　明珠一颗九龙街。 

　　注：戏珠台在当湖，湖流九派，似龙以珠故名。泖湖：东泖在平湖城东。 

　　烧香二月接长堤， 
　　运粟千艘三塔西。 
　　相约明朝拜大士， 
　　莲花朵朵唱声齐。 

　　石门斜向玉湾开， 
　　携棹南亭晚未回。 
　　侬喜庄前问柳去， 
　　郎从巷里探花来。 

　　漏泽寺前列肆廛， 
　　西河环绕木行边。 
　　隔溪摆渡唤来急， 
　　撑出林间鸭嘴船。 

　　注：西河在嘉兴东门外，俗称沈家木行头，渡口多摆渡船。 

　　无金休向浪中淘， 
　　溪畔时抽洁水槔。 
　　岁岁稻乡逢稻熟， 
　　三朝寒露怕风高。 

　　闸上杉青日半衔， 
　　一时归鸟物同鹞。 
　　船归亭下帆须落， 
　　好待风来始驾帆。 

　　一楼雪月照前汀， 
　　垒石成园竹树青。 
　　好景争传七十二， 
　　看花须上爱山亭。 

　　镇接西塘记旧林， 
　　福源宫静闭门深。 
　　劝郎莫坐忧欢石， 
　　恐尔忧欢别有心。 

　　注：忧欢石在西塘福源宫前，永乐间夏忠宣元吉巡视水利，民思之。立石。沈堪诗：波痕移上下，心事别忧欢。西塘：嘉善西塘镇。 

　　杏坛坊外路迢遥， 
　　泮水分流又几条。 
　　闻说兴贤曾有馆， 
　　愿郎早渡采芹桥。 

　　镇接西塘记旧林， 
　　福源宫静闭门深。 
　　劝郎莫坐忧欢石， 
　　恐再忧欢别有心。 


　　魁星亭子建中央， 
　　别墅西郊对远塘。 
　　莫道秀才庄里好， 
　　游人争说状元坊。 

　　白龙母冢白云齐， 
　　每岁白龙到海西。 
　　怪底石留人马迹， 
　　曾传隐马不闻嘶。 

　　浮峰高阁不胜秋， 
　　还忆当年偕隐流。 
　　更有胥山樵子好， 
　　焚香读易藕花楼。 

　　仰天坞下水湾湾， 
　　屈指归期海外山。 
　　化石至今心不化， 
　　依然独立望夫还。 

　　注：望夫石在永安湖仰天坞之右。 

　　谷巷家住文水头， 
　　出乘沧江虹月舟。 
　　恰怀小隐桐村好， 
　　疑舫斋中载酒游。 

　　山半灵湫云雾开， 
　　层层景色列山隈。 
　　试看烟景平林接， 
　　何处归帆天际来。 

　　百尺梧桐连白云， 
　　花开凤鸣市中闻。 
　　同情只有桥边水， 
　　几处同流总不分。 

　　注：凤鸣市、同情桥俱在桐乡。 

　　东皋园内开木樨， 
　　东皋园中养木鸡。 
　　闲吟长啸一无事， 
　　但看落花听乌啼。 

　　南风五两海天晴， 
　　石首鱼乘潮水生。 
　　不及马嗥鱼作腊， 
　　移居今在马嗥城。 

　　坊名百福福何深， 
　　圩号千金金易沉。 
　　妾欲为郎祈百福， 
　　郎须为妾惜千金。 

　　濮紬光滑胜吴绵， 
　　花似嘉绫巧并传。 
　　小女湖边来濯锦， 
　　鸳鸯对对水中眠。 

　　注：嘉绫：古代嘉兴产绫闻名。 

　　一曲桂花里外塘， 
　　秋风到处正飞香。 
　　传家恰喜同清白， 
　　半亩池环千叶香。 

　　青墩三友聚成亭， 
　　浦上芙蓉岁几经。 
　　可记三高祠在否， 
　　临川曾亦志乌青。 

　　白苋紫茄盈担中， 
　　五更贩客聚城东。 
　　鉏家滩上夜深市， 
　　隔岸星星灯火红。 

　　注：鉏家滩上府治东北，四时菜果多往贩焉。 

　　亭开列岫傍湖居， 
　　映水潆洄画不如。 
　　为问当年丁郏史， 
　　何由池畔得金鱼。 

　　不分城北与城南， 
　　竹所荔轩景素谙。 
　　最爱百花庄里去， 
　　花开带露碧(lan)毵。 

　　携棹已过望虎墩， 
　　殳山山北掩柴门。 
　　来青高躅谁堪继， 
　　侬亦平原旧子孙。 

　　大小横山古树疏， 
　　人家茅舍称幽居。 
　　何年顾况台边住， 
　　兰若双峰好读书。 

　　松树点头记旧踪， 
　　问松桥畔几曾封。 
　　轻舠泛入新塍路， 
　　夹道参差百丈松。 

　　登临怀古重徘徊， 
　　不上山椒即水隈。 
　　林畔移家多贮柿， 
　　湖边鼓棹远寻梅。 

　　溪流曲折入幽蹊， 
　　甓灶塘前路欲迷。 
　　侬爱菖蒲泾里住， 
　　郎归应亦辨东西。 

　　一山遥对小西湖， 
　　出没海中若有无。 
　　漫说画山须五日， 
　　可能依样画葫芦。 

　　注：永安湖一名小西湖。葫芦苇山在澉浦东海中。 

　　壑舞饥蛟云气围， 
　　苍然独立满苔衣。 
　　风雷但看崇朝合， 
　　依旧双峰挟雨归。 

　　一杯缭绕水汾沄， 
　　传是梅花和尚坟。 
　　犹有橡林旧隐在， 
　　萧萧古橡映残曛。 

　　鱼乐国前一棹通， 
　　楼开凝碧对春风。 
　　夜来浮玉亭边宿， 
　　水上钟声渡远空。 

　　注：鱼乐国在烟雨楼前。凝碧，浮玉二亭及水上钟声，俱见龚勉十二景诗序。 

　　雪艇横流映水矶， 
　　铁松深处掩双扉。 
　　怀家风味春来美， 
　　一碧相湖产蚬肥。 

　　注：铁松，斋名。 

　　网得河豚味最鲜， 
　　家临流水小桥偏。 
　　摇来恰比梭尤疾， 
　　两橹春江贩笋船。 

　　遐想经营伐越初， 
　　练兵曾向练塘储。 
　　当年试剑石犹在， 
　　荷锸亭边吊子胥。 

　　注：练塘相传子胥伐越，吴王练兵之所。胥山有试剑石，荷锸亭。练塘：即练浦塘，在嘉兴东南海盐与郊区界境，水流纤曲，传伍子胥在此练水军。 

　　舣舟曾在魏塘湾， 
　　废罍成冈樵牧还， 
　　酒务当时非一处， 
　　城中城外两瓶山。 

　　注：两瓶山，一在府治后，见李日华《紫桃轩杂缀》；一在魏塘市南，见弘治志。魏塘：河流名，即自嘉兴城区东栅通往嘉善的河塘；嘉善县城因名魏塘镇。 

　　筑室传经泖水前， 
　　柘湖世泽几经年。 
　　著书堂上怀先德， 
　　犹记三鱼塞漏船。 

　　第五桥边舟可乘， 
　　一堤杨柳挂闲罾。 
　　张家旧业城南曲， 
　　十丈花开看古藤。 

　　旧时月色逐波流， 
　　东郭花开看未休。 
　　正是江南春雨后， 
　　红霞一抹杏花楼。 

　　闻琴桥畔酒楼开， 
　　沽得鲜鱼泼绿醅。 
　　千古知音东海上， 
　　高山流水伯牙台。 

　　注：伯牙台在海盐东、城外闻琴桥畔。 

　　自愧效颦漫尔为， 
　　言来无当已如卮。 
　　只缘生长禾兴地， 
　　倚棹高歌任听之。 

　　韵事朱谭寄两湖， 
　　扁舟侬亦兴非孤。 
　　曾经百咏流传后， 
　　漫数嘉禾八景图。 

　　注：张尧同有《嘉禾百咏》，吴仲圭有《嘉禾八景图》。两湖：指嘉兴鸳鸯湖及陕北榆林鸳鸯湖。



鸳鸯湖棹歌　　（清）朱彝尊 撰 

　　编者按朱彝尊所作《鸳鸯湖棹歌》一百首，词意优美，脍炙人口，仿效者广泛，现载于后，以便读者查阅。 

　　一 

　　蟹舍渔村两岸平，菱花十里棹歌声。 
　　依家放鹤洲前水，夜半真如塔火明。 


　　宋朱希真避地嘉禾，放鹤洲其园亭遗址也。 
　　余伯贵阳守，治别业于其上。真如塔峙其西。 

　　注：放鹤洲：在嘉兴鸳鸯湖畔（现称西南湖），遗址在嘉兴城区南湖乡西南湖村无名圩。 真如：塔名。塔址在嘉兴城区城南路真如新村东，放鹤洲西边，现为嘉兴轴承石所在。 
　　真如塔塔顶现置于嘉兴市人民公园土山上。 

　　二 

　　沙头宿鹭傍船栖，柳外惊乌隔岸啼。 
　　为爱秋来好明月，湖东不住住湖西。 

　　注：这首诗描写的是鸳鸯湖（西南湖）的秋月。 

　　三 

　　春城处处起吴歌，夹岸疏帘影翠娥。 
　　一叶舟穿妆阁底，倾脂河畔落花多。 

　　倾脂河在楞严寺东，人家多跨水为阁。 

　　四 

　　宝带河连锦带斜，精严寺古黯金沙。 
　　墙阴一径游人少，开遍年年梓树花。 

　　宝带，锦带俱水名。精严寺多梓树。 

　　注：宝带河：以唐朝宝华寺得名，在嘉兴子城西二百步，清初已废。精严寺：北到勤路，南抵精严寺街，东近少年路，有房舍数百间，为嘉兴近代规模最大的寺庙。 

　　五 

　　西埏里接韭溪流，一篑瓶山古木秋。 
　　惯是争枝乌未宿，夜深啼上月波楼。 

　　西埏里载干宝《搜神记》，在嘉兴县治西，韭溪之水经其下。瓶山，宋时酒务。月波，秀州酒名，载张能臣《天下名酒记》，楼系令狐挺所建，宋人集题咏诗词甚多。 

　　注：月波楼：在今嘉兴卫生学校处，早废。县治：清时嘉兴县治在今市总工会所在之处。 

　　六 

　　檇李亭荒蔓草存，金陀坊冷寺钟昏。 
　　湖天夜上高楼望，月出东南白苧村。 


　　檇李亭址在金铭寺北。宋岳珂为劝农使，居金陀坊，著《金陀粹编》。寺南有楼名湖天海月。 

　　注：金陀坊：为宋元时嘉兴七十坊之一。白苧村：扼南湖通海盐塘之咽喉，白苧村即指南堰一带。金铭寺：又名金明寺，在今嘉兴市第一中学内。 

　　七 

　　百尺红楼四面窗，石梁一道锁晴江。 
　　自从湖有鸳鸯目，水鸟飞来定自双。 

　　注：湖：此处指鸳鸯湖。鸳鸯湖在唐宋时就负有盛名，是嘉兴城南的游览胜地。 

　　八 

　　倅廨偏宜置酒过，亭前花月至今多。 
　　不知三影吟成后，可载兜娘此地歌? 

　　注：陆游入蜀日记：倅廨花月亭有小碑，乃张先“云破月来花弄影”乐章，云：得句于此亭也。张子野云：往岁吴兴守滕子京席上见小伎兜娘，后十年，再见于京口。 

　　九 

　　女墙官柳遍啼鸦，小阁临风卷幔斜。 
　　笑指孩儿桥下水，雨晴漂出满城花。 

　　注：孩儿桥在天宁寺东，石栏尽刻作孩儿，载鲁应龙《括异志》。孩儿桥：桥在现建国路天宁寺街口，因近年市河被填，桥已为路，但地名尚存。 

　　十 

　　樯燕樯乌绕楫师，树头树底挽船丝。 
　　村边处处围桑叶，水上家家养鸭儿。 

　　注：《乐府·阿子歌》注：嘉兴人养鸭儿作此歌。 

　　十— 

　　桃花新水涌吴艚，十五渔娃橹自操。 
　　网得钱塘一双鲤，不知鱼腹有瓜刀。 


　　注：钱塘杜子恭就人借瓜刀，其主求之曰：当即相还耳。既而，刀主行至嘉兴，有鱼跃入船中，破鱼腹得瓜刀。见《搜神后记》。 

　　十二 

　　穆湖莲叶小於钱，卧柳虽多不碍船。 
　　两岸新苗才过雨，夕阳沟水响溪田。 

　　注：穆湖：现名穆河溪，群众惯称马河溪，在今城区嘉北乡陶家桥村，这里盛产鱼菱。 

　　十三 

　　金衣楚雀白？鸡，不住裴公岛上啼。 
　　白马未嘶云屋外，红船先渡板桥西。 

　　注：裴岛即放鹤洲，相传裴休别业。 

　　十四 

　　堤外湖光堤内池，露荷珠缀夜凉时。 
　　阿谁月底修萧谱，更按《东堂》旧日词。 

　　注：毛滂在秀州赋《月波楼中秋词》云：“露荷珠缀，照见鸳鸯睡。”《月波修箫谱》乐府调名。《东堂》滂集名也。 

　　十五 

　　鸭馄饨小漉微盐，雪后垆头酒价廉。 
　　听说河豚新入市，蒌蒿荻笋急须拈。 

　　注：方回题竹杖诗：“跳上岸头须记取，秀州门外鸭馄饨。” 

　　十六 

　　城北城南尽水乡，红薇径外是回塘。 
　　千家晓阁纱窗拓，二月东风蕙草香。 

　　注：红薇径：原在南湖东岸，是宋代尚书潘师旦园林“会景亭”中的一景。 

　　十七 

　　西水驿前津鼓声，原田角角野鸡鸣。 
　　苔心菜甲桃花里，未到天明棹入城。 

　　注：西水驿在城西。桃花里人多种菜为业。西水泽：为嘉兴境内古驿站之一，其故址在今丽桥附近。 

　　十八 

　　姑恶飞鸣触晓烟，红蚕四月已三眠。 
　　白花满把蒸成露，紫葚盈筐不取钱。 

　　注：姑恶，鸟名，蚕月最多。野蔷薇开白花，田家篱落间处处有之，蒸成香露，可以泽发。 

　　十九 

　　村中桑斧响初停，溪上丛麻色渐清。 
　　郡阁南风才几日，荷花开满镜香亭。 

　　注：府城西北有麻溪。镜香亭在慈恩寺南，今废。溪：此处指麻溪，在今嘉兴郊区虹阳乡与江苏接壤处，水通太湖。 

　　二十 

　　徐园青李核何纤，未比僧庐味更甜。 
　　听说西施曾一搯，至今颗颗爪痕添。 

　　注；徐园李核小如豆，丝悬其中。僧庐谓净相寺，产檇李，每颗有西施爪痕。檇李，嘉兴著名特产，其果扁圆形，皮色殷红，果肉呈琥珀色，多浆法，味甜醇，微有酒味，为果中珍品。 

　　二十一 

　　藉袈桥上水松牌，白石登登雁齿阶。 
　　曾记小时明月夜，踏歌连臂竹邻街。 

　　注：竹邻里，元陈秀民所居。藉袈桥在其东北。藉袈桥：今已湮没。其旧址在嘉兴城区勤俭路和少年路口，人民电影院西侧。 

　　二十二 

　　谷水由来出小湖，渚城辟塞总春芜。 
　　战场吴楚看犹在，折戟沙中定有无。 

　　注：《水经注》引《吴记》：“谷水出吴小湖，经由拳县。”渚城在今城北十五里。《水经注》又云：“浙江又东经柴辟南，旧吴楚战地，备候于此，故谓之辟塞。”渚城：春秋时的古城，吴城争战时筑。其遗址在今嘉兴市郊区双桥乡双桥村，其地现名主人浜，为渚城浜之讹。 

　　二十三 

　　金鱼院外即通津，转粟千艘压水滨。 
　　年少女墙随意望，缝衣恰对柁楼人。 

　　注：《舆地纪胜》：金色院在嘉兴县西北。金鱼院：在今嘉兴卫生学校一带。 

　　二十四 

　　怀家亭馆相家湖，雪艇风阑近已芜。 
　　犹有白蘋香十里，生来黄蚬蛤蜊粗。 

　　注：怀悦居相湖南。辟柳庄。有水亭名“雪艇”。湖中产蚬甚肥。 

　　二十五 

　　学绣女儿行水浔，遥看三塔小如针。 
　　并头菡萏双飞翼，记取挑丝色浅深。 

　　注：城西学绣里，俗传西于入吴，刺绣于此。三塔，龙渊寺前塔也。三塔：原嘉兴著名古迹。运河出嘉兴往西南有三塔湾，湾北曾建有龙渊寺，寺前三塔并列，风景极美。 

　　二十六 

　　梅花小阁两重阶，屈戍屏风六扇排。 
　　不及张铜炉在地，三冬长暖牡丹鞋。 

　　注：里有张鸣岐．制铜为熏炉，闻于时。 

　　二十七 

　　鹤湖东去水茫茫，一面风泾接魏塘。 
　　看取松江布帆至，鲈鱼切玉劝郎尝。 

　　注：鹤湖在魏塘，清风泾即白牛泾。 

　　二十八 

　　莲花细步散香尘，金粟山门礼佛频。 
　　一种少年齐目断，不知谁是比肩人。 

　　注：金粟寺在海盐西南。林坤《诚斋杂记》：“海盐陆东美妻有容止，夫妇相重，寸步不离，时号比肩人。孙权封其里。” 

　　二十九 

　　织成锦衾碧间红，缭以吴绵四五通。 
　　锦上鸳鸯三十六，双栖夜夜水纹中。 

　　注：里出善锦。 

　　三十 

　　天宁佛阁早春开，鸟语风铃次第催。 
　　怪道回船湿罗袜，严将军墓踏青来。 

　　注：天宁寺在秀水县治东北，后有严助墓。天宁佛阁：天宁寺。在今嘉兴市区天宁寺街。 

　　三十一 

　　长水风荷叶叶香，斜塘惯宿野鸳鸯。 
　　郎舟爱向斜塘去，妾意终怜长水长。 

　　注：长水，秦时所凿。斜塘，地名。 

　　三十二 

　　踠地垂杨絮未飘，兰舟上巳祓除遥。 
　　射襄城北南风起，直到吴江第四桥。 

　　注：城北王江泾有射襄桥，俗讹为寿香桥，即射襄城故址。 

　　三十三 

　　宣公桥南画鼓挝，酒船风幔拄鸦叉。 
　　碧山银碗劝郎醉，棹入南湖秋月斜。 

　　注：陆宣公桥在城东。朱碧山元时嘉禾银工。宋闻人滋《南湖草堂记》：“檇李，泽国也，东南皆陂湖，而南湖尤大。”宣公桥在嘉兴市区中山桥与七一桥之间。 

　　三十四 

　　木犀花落捣成泥，霜后新橙配作齑。 
　　犹恐夜深妨酒渴，教添玉乳御儿梨。 

　　注：御儿玉乳梨见《汉书》注。 

　　三十五 

　　画眉墨是沈珪丸，水滴蟾蜍砚未干。 
　　休恨图经山色少，与郎终日远峰看。 

　　注：沈珪，禾人，善制墨。谚云：沈珪对胶，十年如石。载何为薳《春渚纪闻》。郡城四望无山，宋郑毅夫月波楼诗：“野色更无山隔断”是也。禾人：嘉兴人。 

　　三十六 

　　三姑庙南豆叶黄，马王塘北稻花香。 
　　秋衣薄处宜思妾，春酒熟时须饷郎。 

　　注：三姑事见《括异志》，今长水有庙。马王塘在其北。三姑庙：在今嘉兴市郊区王店乡宝华村，庙已废，地名尚存。 

　　三十七 

　　小妇春风楼下眠，与论家计最堪怜。 
　　劝移百福坊南往，多买千金圩上田。 

　　注：石门有春风楼。钱塘应才为嘉兴学正，婢曰陆小莲，百福坊人。贝琼元末避地千金圩。百福坊：古坊名，现称百福弄，在嘉兴市政府东边。 

　　三十八 

　　小舫中流播燕梢，一螺青水练塘坳。 
　　随郎尽日盐官去，莫漫将侬半逻抛。 

　　注：燕梢，小船名。长水东有练浦，一螺青，浦水名。刘长卿诗：“半逻莺满树”。今讹为半路。一螺青：现郊区蚂桥乡三星桥村有一螺青自然村。 

　　三十九 

　　戗金砚匣衍波笺，日坐春风小阁前。 
　　镂管簪花书小字，把郎诗学鲁？编。 

　　注：战，去声。斜塘杨汇髹工戗金戗银法，以黑漆为地，针刻 山水、树石、花竹、翎毛、亭台、屋宇、人物，调雌黄韶粉以金 银箔傅之。见陶宗仪《辍耕录》。杜诗编年自禾人鲁訔始。 

　　四十 

　　雨近黄梅动浃旬，舟回顾渚斗茶新。 
　　问郎紫笋谁家焙，莫是前溪读曲人。 

　　四十一 

　　秋灯无焰剪刀停，冷露浓浓桂树青。 
　　伯解罗衣种罂粟，月明如水浸中庭。 

　　注：禾中产罂粟，相传八月十五夜，俾女郎解衣播种。则花倍繁。 

　　四十二 

　　绣线图存陆晃遥，唐家花鸟棘针描。 
　　只愁玉面无入画，须是传神盛子昭。 

　　注：陆晃，禾人，有绣线图载《宣和画谱》。唐希雅及孙宿皆善画花鸟，墨作棘针。子昭魏塘人，尝画崔莺莺像。 

　　四十三 

　　去郭西南桂树林，五亩之园一半阴。 
　　笑插枝头最深蕊，两鬟如粟辟寒金。 

　　注：城西屠氏园有桂二本，垂阴逾亩，每岁两树迭开金蕊一枝。 

　　四十四 

　　榆钱阵阵麦纤纤，野菜花黄蝶易粘。 
　　记送郎船溪水曲，平芜一点甑山尖。 

　　注：甑山在桐乡，今为钱大理贡墓。 

　　四十五 

　　比翼鸳鸯举棹回，双飞蝴蝶遇风开。 
　　生憎湖上鸬鹚鸟，百遍鱼梁晒翅来。 

　　注：鸬鹅湖在海盐县西南。 

　　四十六 

　　龙香小柄琵琶弯，切玉玲珑约指环。 
　　试按花深深一曲，海棠开后望郎还。 

　　注：南宋太学服膺斋上舍郑文，秀州人，妻孙氏寄秦楼月词，一时传播，酒楼伎馆皆歌之，载《古杭杂记》。“花深深”、“海棠开后”词中语也。“琵”字唐人多作仄音读。 

　　四十七 

　　酒市茶寮总看场，金风亭子入春凉。 
　　俊游改作乌篷小，蔡十郎桥低不妨。 

　　注：晏殊《娄要》：嘉兴县有金风亭。蔡十郎桥，载《至元嘉禾志》。 

　　四十八 

　　落花三月葬西施，寂寞城隅范蠡祠。 
　　水底尽传螺五色，湖边空挂网千丝。 

　　注：城西南金铭寺有范蠡祠，旧并塑西子像，湖中产螺皆五色。范蠡祠：在范蠡湖畔，今嘉兴一中校园内。 

　　四十九 

　　苏小墓前秋草平，苏小墓上秋瓜生。 
　　同心绾结不知处，日暮野塘空水声。 

　　注：唐徐凝《嘉兴逢寒食》诗：“惟有县前苏小墓。”王禹？诗：“县前苏小有荒坟”。今县南有贤倡巷。苏小墓：即南齐时歌伎苏小小墓，在市区贤倡弄（现更名自由弄）。 

　　五十 

　　风樯水槛尽飞花，一曲春波潋滟斜。 
　　北斗阑干郎记取，七星桥下是儿家。 

　　注：春波、七星二桥名。 

　　五十一 

　　天星湖口好花枝，便过三春采未迟。 
　　蝴蜨双飞如可遂，教郎乞梦冷仙祠。 

　　注：天星湖在嘉兴县治东，湖北有协律郎冷谦祠，祷梦者有奇验。 

　　五十二 

　　江楼人日酒初浓，一一红妆水面逢。 
　　不待上元灯火夜，徐王庙下鼓冬冬。 

　　注：徐王庙在府城东北，每岁人日、谷日ru舟击鼓，士女往观。 

　　五十三 

　　河头时有浣衣人，处处春流漾白蘋。 
　　桥下轻舟来往疾，南经娱老北蹲宾。 

　　注：娱老桥在城南，蹲宾桥在府治西。蹲宾桥：桥已废，在现在子城西的紫阳街上，俗呼蒸饼桥。 

　　五十四 

　　芳草城隅绿映衫，凤池坊北好抽帆。 
　　徐恬旧宅芹泥暖，雨过斜阳燕子衔。 

　　注：凤池坊，娄机故宅，今郡学之前。徐恬宅见陆广微《吴地记》。 

　　五十五 

　　秋泾极望水平堤，历历杉青古闸西。 
　　夜半呕哑柔橹拨，亭前灯火落帆齐。 

　　注：秋泾桥在城北。杉青，闸名。落帆，亭名。秋泾：在市与塘汇乡交界处，横跨秋泾河，是一座单孔拱形石桥，桥长60米。 

　　五十六 

　　屋上鸠鸣谷雨开，横塘游女荡舟回。 
　　桃花落后蚕齐浴，竹笋抽时燕便来。 

　　注：横塘在城东。俗名笋之早者，曰“燕来”。 

　　五十七 

　　漏泽寺西估客多，楼前官道后官河。 
　　正值喧阗日中市，杨花小伎抱筝过。 

　　注：吴船女郎入市唱曲，号“唱畅花”。 

　　五十八 

　　五月新丝满市廛，缲车响彻斗门边。 
　　沿流直下羔羊堰，双橹迎来贩客船。 

　　注：羔羊堰在石门县，斗门在石门北。 

　　五十九 

　　鱼梁沙浅鹭争淘，处处村田响桔槔。 
　　一夜城西苕水下，酒船直并小楼高。 

　　六十 

　　九里桥西落照衔，樱桃初熟鸟争qian。 
　　须知美酒乌程到，遥见新塍一片帆。 

　　注：宋曾鲁公监秀州新塍酒税，今作新城误。九里桥：在今郊区新农乡九里汇附近。 

　　六十一 

　　马场渔溆几沙汀，宿雨初消树更青。 
　　最好南园丛桂发，画桡长泊煮茶亭。 

　　注：彪湖一名马场湖，宋潘师旦以南坞。渔溆水十一处会于春波门外，建会景亭。南园余叔宜春令别业，有桂树四本，高俱五丈。苏子瞻煮茶亭在水北。 

　　六十二 

　　青粉墙低望里遥，红泥亭子柳千条。 
　　郎船但逐东流水，西丽桥来北丽桥。 

　　注：西丽桥：位于市区三塔路，横跨运河， 市区通向西郊的主要进出口，宋代已有桥名。北丽桥：位于市区建国路北端，横跨运河，始建于宋初，是沟通市区南北的重要桥梁。 

　　六十三 

　　伍胥山头花满林，石佛寺下水深深。 
　　妾似胥山长在眼，郎如石佛本无心。 

　　注：胥山在城东十八里。石佛寺唐刹。 

　　六十四 

　　花船新造水中央，晓发当湖溯汉塘。 
　　听尽钟声十八里，平林小市入新坊。 

　　注：甪里东为汉魏二塘。德藏寺钟初成，工戒以勿击，俟行百里击之。工行至新坊十八里，遽击之，由是不能远闻，载《括异志》。 

　　六十五 

　　蒲山草与荠山齐，澉浦潮来乍浦西。 
　　白沃庙南看白马。巫言风雨夜长嘶。 

　　注：蒲山，菜荠山惧在平湖。白沃庙祀汉使君。 

　　六十六 

　　绿烟初洗兔华秋，片片鱼云静不流。 
　　山月池边看未足，移船买酒弄珠楼。 

　　注：山月池在平湖德藏寺，城东有弄珠楼。 

　　六十七 

　　鹦鹉湖流碧几湾，白龙湫水落陈山。 
　　游人秦小娘祠过，社鼓声边醉酒还。 

　　注：鹦鹉湖即柘湖。陈山上有白龙湫，见《括异志》。秦小娘，晋时人，祠在平湖东南二十里。 

　　六十八 

　　阿侬家住秦溪头，日长爱棹横湖舟。 
　　沾云寺东花已放，义妇堰南春可游。 

　　注：横湖，沾云寺俱在半逻东。义妇堰，汉许升妻吕荣冢，死黄巾之难。糜府君敛钱葬之。今讹为吕蒙冢。 

　　六十九 

　　巫子峰晴返景开，传闻秦女葬山隈。 
　　闲听野老沙中语，曾有毛民海上来。 

　　注：《乐资九州志》：盐官县有秦驻山，始皇经此，美人死，葬于山下。山之东，海口有巫子山。《水经注》：光熙元年有毛民三人集于县，盖泛于风也。 

　　七十 

　　横浦东连白塔云，下方钟鼓落潮闻。 
　　结成海气楼相似，煮就吴盐雪不分。 

　　注：白塔山在海中。盐官亦有蜃市。 

　　七十一 

　　劝郎莫饮黄支犀，劝郎莫听花冠鸡。 
　　闻琴桥东海月上，乌夜村边开始乌末啼。 

　　注：闻琴桥在海盐城东。乌夜村，何准宅旧址。 

　　七十二 

　　鹰案绝顶海风晴，乌免秋残夜并生。 
　　铁锁石塘三百里，惊涛啮尽寄奴城。 

　　注：鹰窠顶在澈浦山椒。每十月朔日月并出海中。晋安帝隆安五年孙思犯海盐，刘裕拒之，筑城于海盐故治。 

　　七十三 

　　招宝塘倾水浅深，会骸山古家销沉。 
　　都缘世上钱神贵，地下刘伶改姓金。 

　　注：招宝塘在海盐西南。《九州要记》：古有金牛入山，阜伯通兄弟凿山取牛，山崩，二人同死穴中，因曰“会骸山”。郡有刘伶墓，土人避钱？讳，改呼金伶墓。 

　　七十四 

　　曲律昆山最后时，海盐高调教坊知。 
　　至今十棒元宵鼓，绝倒梨园弟子师。 

　　七十五 

　　春绢秋罗软胜绵，折枝花小样争传。 
　　舟移濮九娘桥宿，夜半鸣梭搅客眠。 

　　注：濮院，元濮乐闲所居。濮九娘桥在焉。 

　　七十六 

　　郎牵百丈上官塘，客倚篷窗晚饭香。 
　　黄口近前休卖眼，船头已入语儿乡。 

　　注：在今桐乡县，春秋时吴越接壤之地，又称御儿乡。 

　　七十七 

　　轻船三板过南亭，蚕女提笼两岸经。 
　　曲罢残阳人不见，阴阴桑柘石门青。 

　　注：崇德，古南亭。石门，春秋时吴垒石以拒越。 

　　七十八 

　　走马岗长夕照中，塘连沙渚路西东。 
　　不知吴会谁分地，生遍茱萸一色红。 

　　注：走马冈在石门永新乡，地有官窑，相传吴越分疆处。语儿中泾，一名沙渚塘。《吴会分地记》书名见《太平御览》。吴茱萸，禾郡土产。 

　　七十九 

　　移船只合甓川居，酿就新浆雪不如。 
　　留客最怜乡味好，屠汶秋鸟马嗥鱼。 

　　注：闽人卓成大元末侨居甓川。马嗥城殆即《水经注》所云马？城也。鱼可为腊。 

　　八十 

　　郎家湖北妾湖南，两浆缘流路旧谙。 
　　却似钓鳌矶边鹭，往来凉月影毵毵。 

　　注：钓鳌矶在南湖中，龚太守勉所筑。 

　　八十一 

　　野王台废只空墩，翁子坟荒有墓门。 
　　舍宅尚传裴相国，移家曾住赵工孙。 

　　注：白莲寺隔水有顾野王读书台址。朱买臣墓在甪里街北。真如寺相传裴休宅。赵王孙谓孟坚也，居广陈里。 

　　八十二 

　　秋晚东林落木疏，白莲僧寺水中居。 
　　昏钟不隔渔庄火，古殿犹存日本书。 

　　注：白莲寺即东林施水院。渔庄在其北。寺壁有日本国人题名二处。 

　　八十三 

　　蕲王战舰已无踪，娄相高坟启旧封。 
　　曾见朋游南渡日，北山堂外九株松。 

　　注：县东三十里，一冢甚高，传是娄机墓，中有石室，为盗所发。北山草堂，沈氏宅，其石垒自南宋。 

　　八十四 

　　仲圭旧里足淹徊，曲径横桥一水隈。 
　　小？春风认酹酒，佛香长和墓门梅。 

　　注：吴镇墓在嘉善县治北梅花庵。 

　　八十五 

　　怀苏亭子草成蹊，六鹤空堂旧迹迷。 
　　唯有清香楼上月，夜深长照子城西。 

　　注：怀苏亭在府治。六鹤堂宋知州邓根建。府廨有清香楼，见《异闻总录》。子城载《闲窗括异志》，今目为子墙脚。 

　　八十六 

　　稗花枫叶宋坡湖，路转潮鸣山翠无。 
　　百里盐田相望白，至今人说小长芦。 

　　注：宋坡湖即贲湖。《吴郡记》：“海滨文斥，盐田相望”。檇李旧号小长芦，见周必大《吴郡诸山录》。 

　　八十七 

　　桑边禾黍水重围，时有秋虫上客衣。 
　　三过堂东开夕阳，满村黄叶一僧归。 

　　注：三过堂，苏子瞻遗迹。黄叶庵，释智舷所筑。 

　　八十八 

　　百花庄口水沄沄，中是吾家太傅坟。 
　　当暑黄鹂鸣灌木，经科红叶映斜曛。 

　　注：百花庄在城北十五里，先文恪公赐茔在焉。 

　　八十九 

　　鸭嘴小船浅水通，获花门巷萧萧风。 
　　荆南豫北斗新酿，不比吾乡清若空。 

　　注：清若空亦秀州酒名，见《武林遗事》。 

　　九十 

　　秋水寻常没钓矶，秋林随意敞柴扉。 
　　八月田中黄雀？，九月盘中黄雀肥。 

　　注：黄雀味甚腴，产陶庄、马疃。 

　　九十一 

　　江市鱼同海市鲜，南湖菱胜北湖偏。 
　　四更枕上歌声起，泊遍冬瓜堰外船。 

　　注：唐张祜曾领嘉兴冬瓜堰税。 

　　九十二 

　　妾家城南望虎墩，郎家城北白牛村。 
　　白牛不见郎骑至，望虎何由过郭门。 

　　注：陈舜俞居秀州尝骑白牛往来，自号白牛居士。 

　　九十三 

　　百步桥南解缆初，香醪五木隔年储， 
　　不须合路寻鱼鲊，但向分湖问蟹胥。 

　　注：去郡城东北三里有百步桥。马永卿《懒真子》：苏秀道中有地名“五水”，出佳酒。陆游日记：合路卖鲊者甚众。《一统志》：分湖产蟹。 

　　九十四 

　　石尤风急驻苏湾，逢着邻船贩橘还。 
　　只道夜过平望驿，不知朝发洞庭山。 

　　注：苏湾，近吴江境上，陈舜俞墓在焉。 

　　九十五 

　　父老禾兴旧馆前，香（禾亢）熟后话丰年。 
　　楼头沽酒楼外泊，半是江淮贩米船。 

　　注：望云门北旧有禾兴馆。唐李瀚《嘉兴屯田政绩记》：“嘉禾一穰，江淮为之康：嘉禾一歉，江淮为之俭。” 

　　九十六 

　　茅屋东溪兴可乘，竹篱随意挂鱼罾。 
　　三冬雪压千年树，四月花繁百尺藤。 

　　注：东溪，从叔子蓉别业。 

　　九十七 

　　舍南舍北绕春流，花外初莺啭未休。 
　　毕竟林塘输甪里，爱携宾客醉山楼。 

　　注：山楼，从叔子葆所居，四方宾客至者必集于此。 

　　九十八 

　　溪上梅花舍后开，市南新酒酦新醅。 
　　寻山近有殳基宅，看雪遥登顾况台。 

　　注：余近移家长水之梅溪，殳山在其西，横山在其南，皆可望见。顾况读书台在横山顶。 

　　九十九 

　　归人万里望邱为，白酒黄壶瓠作卮。 
　　来往棹歌无不可，西溪东泖任吾之。 

　　注：邱为，郡人，王维送之诗云：“五湖三宙宅，万里一归人。”里中黄元吉治锡为壶极精致近日乡人多用匏樽。西溪在府城西三里，鲍恂所居。东泖在平湖。 

　　一百 

　　槛边花外尽重湖，到处怀觞兴不孤。 
　　安得家家寻画手，溪堂遍写读书图。 

　　注：黄子久有《由拳读书图》。
