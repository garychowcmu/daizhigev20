【鼓枻稿 】 前卷  后卷
【前卷】  岩居高士图歌  自画关山旅行图因制画山曲  自画万壑松风图歌赠天台朱东中梅花巢  自画山居图歌赠宜春朱隠君  朱叔仲山水引为邵生作  瓢隐画歌  朱泽民山水歌  张商画竹歌  桃花画眉曲  鉴湖春晓  观山  古意  踏车谣  西蜀  玉垒词  三峡词  宫词  有所思  美人扑蝶图  旅怀  春兴  听朱秉中鼓琴  八月十五夜对月  漫兴  渔船早起  鼓枻  十日对菊  十月十七夜舟中作  对雪  漫兴  王使君季野飞云楼燕集  赵生席上  夜雨水竹居听弹筝  旅馆与陆季弘对榻  读陈天倪传有怀其子惟寅惟允  白云为闲上人赋次郑子封韵  中秋湖上看月  春日漫兴  早春述怀  花下把酒  忆锦官  读何水部诗集  春兴  沧波  旧筝  送张士皋归闽中  送张伯奇还花溪旧隐  送朱秉中之杭将归天台山中  送潘公颖归越  送鱼台贾景庄自吴航海之京师  送顾仲贽四明归觐  送马氏立之杭州  送赵生航海之京  李士贤检校使吴  送相德谦之越  寄淀湖邓高士  寄魏秉中表兄  重寄  寄南浔潘隐君草堂  柬倪季敏南墅隐居  寄邓高士  寄徐生兼柬廉愚谷上人  寄湖州潘公颖  寄王明仲寓杭  旅赠王宗善  蔡尊师乡老见过感怀书赠  赠周可久  次韵海上还  次韵陆高士见寄  次韵朱北窗江上阻雨留旅馆对榻  次韵答甬东方彦修见寄并柬徐生  次韵沈仲说洞庭秋晚  用唐綦母著作留题龙兴寺诗韵赠长老闲公白云  阖庐浦  陈湖  题嘉兴水西寺  重宿金处士瞻云轩呈二同游  寄题湖州沈自诚水竹居  留题横塘般若寺  登大觉寺琳公鉴湖楼  题文殊院壁  南城祚真精舍寓宿呈熙哲二公  昭明寺暹上人房次韵题壁  题暹上人可赋轩  升公兰若  登天池山留发在公一咲  题浑沦庵  吴下口占  越来溪  过王季野妻施夫人墓  吴江  灵岩寺  姑胥山  横塘  题王元章梅  题王叔明为瑛上人画松亭雅集  题陈松巢画  题宣和马图  题赵松雪画  题赵仲穆人马图

鼓枻稿 元虞堪叔胜
岩居高士图歌
山高性所乐,好山何处无.平生乐山夜入梦,神游历历皆方壶.浮云满空任纾卷,把笔题诗傲轩冕.长松如龙鳞满身,风雨年年长苍藓.结巢绝爱当岩阿,平地白云如涌波.落叶萧萧作飞雨,自看山中秋色多.日夕樵歌响幽谷,啼易关关乱林木.几年种木(秫)茅公山,更弄渔舟武夷曲.山中过惯真脱尘,但看日月不记春.嵓居高士莫咲我,我亦本是青城人.自愧长年不归去,遇舜逢尧竟忘虑.一船烟雨在江南,画里看山淂真趣.桃花水生春尚寒,西来雪岭消不干. 【一作不曾干】出门千里更万里,无缘缩地何其难.
自画关山旅行图因制画山曲
三年不作画一画旅愁生家山万里隔蜀道正难行蜀高山且远睢塘水复险别来记得春水深山日欲去风尘满风尘满如何成都西南愁翠蛾蛾眉愁损人未归杜鹃啼血朝朝飞杜鹃飞向何处江南三月春十日九风雨每同谢挑看青山安淂草堂留杜甫君不见杜甫悲歌一世豪南奔北走何其劳南奔北走何其劳许身稷契愚且高
自画万壑松风图歌赠天台朱东中梅花巢
天台万八千丈山桃花久不流人间上当斗牛开天关仙人几度招我穷 【疑躬】幽攀琼台玉阙迥寂寞石槁且滑空潺湲曾识高人姓朱者读书缚屋莲峯下一从画淂龙马神龟文走献天子登天阍天子莫可官归来老田野最喜两儿郎绿髟&#63139;火更萧洒大者赋远游不肯卑微休仲也谁与俦爱我画沧洲聊将水墨趣写此空岩秋鴈宕云连赤城暮潇湘雨里苍梧愁我爱仲也琴倾耳大赏音南风散五弦为我开烦襟栖鸟夜啼秋月堕黄鹂晓啭春花深君不见画中绝是琴中趣万壑秋风满松树应有梅花可结巢随意青山看云厺
自画山居图歌赠宜春朱隠君【善地理】 
朱侯有隐居乃在宜春间东游久未已浩荡忘其还山川神气具在眼穷幽赜隐知何限黄河之源出昆仑千里万里盘旋屈折支天根自从开辟分九州岛大噫呼噏生气浮绵延直接无尽头奔澎不息入海流海门限水回蛟蜃碣石排风驻马牛从此山川极瓯粤秦王之石禹王穴朱侯朝览赤城霞莫看山阴雪山阴溪中钓鱼者旧庐亦在青城下胷中丘壑浑天成
手把风云自楎酒窅霭外鸿蒙前来龙起伏顷刻真宛然长松古桧亦偃蹇不似草草生风烟朱侯长相见谈咲共刮目脱屦白石上沧浪歌濯足爱山之癖奈侯酷聊以寻幽画茅屋青山隔溪转白云就檐宿不短挂猿藤颇长栖凤竹画成送侯当早归越来溪旁花正飞春山蕨长荠菜肥何待满树风雨钩辀啼朱侯朱侯此别勿叹息一饭劝君当努力但将鸡犬深入云莫管桃花尽狼籍此画挂向草堂壁读书万卷守勿失从教门前泥潦三尺深深掩柴门莫轻出 
朱叔仲山水引为邵生作
看山朝不饭画水夜不眠西蜀书生有此过传癖呼镫索酒忘青年东吴朱家叔仲子爱画更觉入骨髓清晨起来头不梳快展溪藤泼秋水长年买船上会稽即溪云门随所之越人煮海竞取富孰肯相逐探幽奇归来自喜胸腹饱磊块峥嵘挥不了东家巾&#63140;真(帧)子高十寻落笔唯嗔烟嶂小邹生拜揖长衣裾淂画一纸七尺余就中儿得戴安道一丘一壑松两株前年我亦画巨庐还有松巢安读书昔年李太白最爱云端蕖焦桐不着童子抱先生自是乘蓝舆仙人自在第九迭牧竖樵夫皆可居朱叔子邹阳生世俗那辨关与并&#63140;刂齐君不好瑟王子自吹笙何当与子坐待海晏风尘清更作昆仑顶上行
瓢隐画歌
溪山昨日风雨来溪上船子冲潮回白鸥微茫度岛屿绿树怳惚迷尘埃烟昏气黑夜滂渤石梁茅屋多倾颓壶公画里何悠哉写此世外之蓬莱弱水不渡良可哀
朱泽民山水歌
江山青青江水绿,市上何人吹紫竹.避暑宫前不见春,落花满地游麋鹿.千古江山列画图,朱侯解写咫尺烟模糊.扁舟依然在洲渚,应可自此归五湖.昔人去者今有无(意)昔人去者今有无
张商画竹歌 
洞庭张商爱修竹放笔从横写千幅世上今无玉局翁胷中自有篔筜谷黄金易成金错刀石室洒洒生秋毫凤皇飞去空
寥寥张商落墨何其高
桃花画眉曲 
春禽踏南枝新柳拂蛾眉东风一何浅花间声宛转君不见秋乌一夜啼金井裁衣念远剪刀冷便是苏家窈窕娘愁对离鸾亦断肠
鉴湖春晓
越王城南看春晓湖上好山责未了谁采夫容落镜中翠黛蜿蜒如可扫贺公归来酒满船幽花纲户春娟娟手招南风鸣五弦鸾冲隺翥今千年
观山
山无垢色云无住心达人观之其高且深
古意
秉烛夜何长芳筵惜春暖莺花已惊曙东风杂弦管还念战场人冰花铁衣满
踏车谣
一春多风复多雨,田头踏车最辛苦.去年种田田无收,还租卖却牛一头.今年城西盗贼起,北巷南村尽烧毁.城头土崩日夜修,壮者服役老者忧.晨食糟糠每忘尽(昼)妻子长饥面皮瘦.公家吃酒呼歌奴,不念农家租不敷.公家若若念农家苦,水涝祈晴旱祈雨
西蜀
西蜀青山青似眉连云芳树杜鹃飞垆头酒熟樱桃过万里槁西人未归 春风画舸锦江上细雨未樱红树中买得白鱼剩沽酒丈人相对倒星&#63140;阝筒
玉垒词
玉垒峰头月落西碧鸡祠下杜鹃啼江南倦客多归思忆踏扁舟泛五溪
三峡词 
雪浪西来尝滚滚云涛东去自茫茫宁知万迭关山恨比似难牵百丈长
宫词
想凤停针刺绣纹沉沉别殿锁重门棠梨枝上三更月雪色氷轮不见痕
有所思
美人不来渺何许路旁芳草绿萋萋桃花春浪半篙浅恨隔三千弱水西
美人扑蝶图 
双蝶忽飞来扑之意偏好绣扇着春堤恐污宜男草 【扇上有萱花故云】
旅怀
野阁篝灯独夜时苦愁风雨失归期梦回蜀道关山险行尽江南草木里纵酒为怜花落去懒眠重恨月来迟不知鸣凤飞何处老却梧桐第一枝
春兴
十日寒风剪落梅东西撩乱雪盈堆王孙何处寻芳草野老多情踏旧苔须觉緐华随水去断无行迹过桥来黄昏寂寞徘徊久安得清樽为尔开
听朱秉中鼓琴
潮落沧江月上时衡门独客正栖迟弹琴犹有禾&#63140;杂中散对榻可无锺子期蝴蝶翩翩迷晓梦松风飒飒起秋思水云别转潇湘曲白露无声下竹枝
八月十五夜对月
月色且看今夜好砧声不断若为情联绵烽火近或远阻绝兵戈纵复横赤壁烟销非昨梦黄河天近几时清如今采落重寥落华髟&#63139;火摧人两鬓生
漫兴
眼中风景如何了门外桒田知几年北去黄河犹滚滚南飞乌鹊竟翩翩于今虎帐闻鼙鼓何处龙舟奏管弦浊酒一杯难强醉默看芳草忆春前
渔船早起
舟泊芦花雪满窗晓锺烟寺已微撞鸡啼草屋星垂地鸦散枫林月堕江拙计祇甘持钓去闲心何必竖旙降起来惊破沙鸥梦飞渡前汀又一双
鼓枻
兰枻鼓清流独悲江上秋屈生尝悃款渔父亦迟留斑竹涵清泪沧江没白鸥钓竿斯可寓随意泊吾舟
十日对菊
捻花悲节过无酒愀无欢客里情怀恶江头风雨寒扬雄空识字陶令苦辞官荆璞应难抱身琴欲罢弹
十月十七夜舟中作
江汉月辉辉孤舟一夜归白沙渔聚火清露客沾衣橹约寒潮响鸥联宿鳫飞人间成底梦吾独转忘机
对雪
碧落瑶花满分明属化工江山如画里天地只壶中瑞应三番白春无半点红原头踏芳草遮莫待春风
漫兴
避地藏吾拙衡门尝自扃豺狼时扰扰风雨昼冥冥海上琅玕折山中芝草零如何秉干羽不见舞虞廷
王使君季野飞云楼燕集
翠黛生微晕阑干下夕阳乱蛙喧鼓吹芳草满池塘歌按黄金缕诗传锦绣囊焦桐犹自弄还问蔡中郎
赵生席上
清明纔过日踏两到君家列坐新行酒比邻始种花墙头红窈窕杯面绿文加归骑宁扶醉还令插帽斜
夜雨水竹居听弹筝
緐溜响檐牙深堂静不哗坐来听夜雨歌起酌春霞烛小银花坠筝低玉桂斜俄闻关塞曲飘忽思如麻
旅馆与陆季弘对榻
旅馆联宵话心期一寸冰春风歌玉树夜雨落寒灯世事嗟余耳人情见哉陵男儿四方志摇落岂无凭
读陈天倪传有怀其子惟寅惟允
惜别经三月相思寄五言风尘淹逆旅烟树锁离魂行处松楸晚吟时乌鸟昏临文忆前行重为洒啼痕
白云为闲上人赋次郑子封韵
一片复一片应无去住踪悠扬轻似羽变幻倏犹龙宝月同瞻海青莲别见峰若招嵓畔宿飞散下堂锺
中秋湖上看月
中天今夜月烂照五湖秋玉树悬虚静金波入汉流间关南北路浩荡【一作牢落】古今愁欲踏仙查去陵空赋远游
春日漫兴
甫里祠前春雨晴阖庐浦口海潮生白鸥聚处蒲芽短惊起轻轻荡浆鸣 几阵飞花扑高树一声啼鸟正当门闲拈采笔无题处写得江南过雨痕 夕阳半落乌衣巷春树多迷绿野堂无事山樵虽不出也愁风雨暗高冈 去年一得河边信万户千门掩粪泥 【逃亡之家皆以粪土封门】不觉风烟惨江上也无豚栅与鸡栖 桒条齐绿柳糁糁又见人家卜养蚕到处落花随雨后半兮春色在江南 西塞山边吹战尘南阳原上草如茵谁将宋玉伤春句说向登临感慨人
早春述怀
河边残雪未全销怪底春来暖尚遥好待东风剪芳草马蹄踏遍赤阑桥
花下把酒
一百五日正欲暮三月尽头犹是春把酒对花须大醉人间谁主复谁宾
忆锦官 
锦官城外山如画春雨飞花红满川人过旧垆还买酒鱼来丙穴宜论钱
读何水部诗集
剪烛联诗孰似君多情无奈沈休文扬州春月应无夜只为梅花瘦几分
春兴
詹尹如何为卜休闲身犹住海边楼一春风雨知多少花落莺啼并作愁 原头芳草绿如茵寒食江南已过春飞絮漫天兼绕路落花如海倍愁人
沧波
沧波渺碧落芦叶生秋风一船不结缆长啸月明中
旧筝
鳫逐暮云断蝉惊秋梦寒萧条关塞曲不复和愁弹
送张士皋归闽中 
阖庐城外草芊芊西子湖边客上船二月水生春自泛三山日落梦相牵鸱夷竟去沧溟远杜宇还啼锦树妍我亦欲归愁剑阁风尘消息在何年
送张伯奇还花溪旧隐
见说石田茅屋在花溪南畔柳溪东乱兵横杀虽不到死草华风亦自同天际浅芜春莽苍水边寒月夜朦胧羡君归去仍高卧布谷还啼幽竹丛
送朱秉中之杭将归天台山中
盈盈柳色动江皋手挽长条照锦袍乱世总怀乡土计还家宁惮路程劳桃花流水心何兢华顶尖峰首(手)漫搔窃莫西湖恋光景槎回南斗滞秋高
送潘公颖归越
离乱相逢泪满襟怳如魂梦话侵寻犹愁大泽鲸波险况说南山豹雾深杨柳折来重忍别蓼莪书罢复难吟陇头还植新松树知向栖霞第几岑
送鱼台贾景庄自吴航海之京师
鼓枻沧浪歌渥缨送君临别重怔营迯名遂是鲁连子痛哭安非阮步兵短褐文章千里重白鸥沧海一舟轻好纾长策干明主正为苍生问贾生
送顾仲贽四明归觐
木落空江烟雾开客程无奈鳫声催船从贺监湖头过人在吴王宫里回梵剎雨花霏雪霁海潮浴日上蓬莱灵椿此日应千岁娱着斑衣献寿杯
送马氏立之杭州
泛泛相逢水面萍悠悠行路尚从横残年送子东南厺顷刻题诗感慨生西子湖边春定蚤谢家池上雪初晴登临莫折垂杨柳试听黄鹿&#63140;鸟第一声
送赵生航海之京
之子天边去远游沧海中蓬莱十日到云汉一槎通夜静应瞻斗秋高定转蓬慎闻尧治诏【诏一作语】归慰钓鱼翁
李士贤检校使吴
使者来吴日多君属后车全家当国难孤直保民余秉节心仍壮扬名信不虚怀忠独怜孝珍重史官书
送相德谦之越
世路一何艰风尘戢血殷送君阖庐浦投客会稽山恋阙头添白寻亲泪复澘台中论前绩刀马岂容闲
寄淀湖邓高士
故人消息近何如一别经年未得书世事似棋犹自奕湖光如淀不妨渔风尘定阻王乔舄山野或容陶令居我亦从来绝泥滓何缘方外学清虚
寄魏秉中表兄
海上魏公子风流忆汉貂别来良契阔时节竟萧条岁暮沧江远天寒白隺遥艰难慎行处吾欲老樵渔
重寄
客厌吴江冷谁歌蜀道难风尘应阻绝归计且盘桓腊雪明残夜梅花耐薄寒殷勤&#63139;心嘱毛颖聊以报平安
寄南浔潘隐君草堂
湖头隐居好竹树日萧森对酒花当面焚香隺在阴青山应似旧岐路只如今潘君思吾否高情足漫吟
柬倪季敏南墅隐居
李也端修士高闲独闭门桒麻深昼雨鸡犬自朝暾设以南州榻陶然北海樽何时觅渔者相逐【逐一作趂】到桃源
寄邓高士
海上玄真子,能诗似谪仙.从来披隺氅,长上钓鱼船.袖有雌雄釰,囊无子母钱.一壶春自足,应不问先青(天)
寄徐生兼柬廉愚谷上人
之子病来久缘情多苦吟经旬不会面镇日废弹琴雨过江澄练梅酸树合阴文殊应在座摩诘好论心
寄湖州潘公颖
看花长想曲江春燕子东风聚散频君向水精宫里住题诗还近玉堂人
寄王明仲寓杭
南风昼舸去十日北海清樽空百杯黄鸟有时啼绿树【明仲宅与仆寓所门巷相接每岁五月有两莺来栖柳阴相会曰信禽也自明仲出莺杲至日鸣不鸣尝辄】红榴和雨落苍苔【尝以盆榴见遗故云】已开相府朝朝入却喜仙都夜夜回山色湖光固无恙浙船应是未归来 西湖何处好题诗落日西泠唱竹枝团扇晚停眉黛敛水寒休弄玉参差
旅赠王宗善
江湖独客转飘蓬一雨愁兼半月风正哭穷途如阮籍忽逢侯士即王戎故园春去无多燕此日南飞几个鸿甚喜得君相慰藉深惭花落酒樽空
蔡尊师乡老见过感怀书赠
西来文物眼中稀岁晚相逢款竹扉万里祇操乡国语百年惟着野人衣翠蛾江上愁空老白隺辽东信未归见说关山尘雾暗不知诚郭是即非
赠周可久
漂泊风尘际相逢湖水浔繄君正哀愤而我且狂吟禾黍感行役蓼莪思孝忱忧来无复道端处和鸣琴 【可久母没于兵】
次韵海上还 
问君何处觅玄洲还作东方海上游瑶草只从方士寄蟠桃那许世人谋尘飞怳惚千年劫槎转虚空八月秋但怪晨光多变见元龙不是蜃为楼
次韵陆高士见寄
美人相别意何长世路悠悠曲似肠军马埜中犹格斗渔船江上亦凄凉连年甫圼同茶灶何日成都问草堂惆怅沙鸥随所适东飘西泊似无乡
次韵朱北窗江上阻雨留旅馆对榻
落花如海乱西东绿水青山旧日同无奈春光容易晚不知行路几时通竹深埜鸟频呼雨浪滚江豚正转风吾欲留君休解缆剪灯联榻话飘蓬
次韵答甬东方彦修见寄并柬徐生
避地每承先枉问躬耕无计服勤劬兵干南北家千里风雨蒹葭海一隅故旧岂闻真国士咲谈唯爱老渔夫烦君为觅蓬莱路徐福楼船近有无
次韵沈仲说洞庭秋晚
时花媚秋色落日澹晴晖橘亚丹枫树江分白鸟矶围棋应遁迹把钓或忘归(机)漫道因诗瘦高情深翠微
用唐綦母著作留题龙兴寺诗韵赠长老闲公白云
西蜀竟忘归东林自掩扉百年纯白髟&#63140;火独着旧缁衣阅藏心源净安禅鼻息微天花如雨下无个着空飞
阖庐浦 
阖庐浦口画船开兴逐秋潮海上回霜树露花红窈窕梵宫仙观碧崔嵬南飞越鸟双双过北带吴山隐隐来欲把一杯观浩荡乘风樯柁苦相催
陈湖
渺渺洪流接具区由来耕凿摠膏腴沉沦为有鱼龙混开廓岂无鸿鳫俱好觅根源随博望莫将清浅问麻姑桑田变海元如此自泛扁舟入五湖
题嘉兴水西寺
宣城水西不可到秀州水西今独游太白才情真放逸牧之人物更风流诸天问法元无相千载题诗在上头人世古今同一梦劫灰烟暝五湖秋
重宿金处士瞻云轩呈二同游
昔同下榻轩中眠此夕复来惊五年世故怳然如梦寐物华端可喻云烟两公何忧髟&#63140;火俱白唯我自咲心无缘但看梅花颜色好岁寒仍与月娟
寄题湖州沈自诚水竹居
水竹之居清且幽休文无恙在湖州渊鱼或跃谁同咏鸣凤安栖不易求镇日输君常把钓何年着我一维舟共烧蜡烛听春雨高卧清风八咏楼
留题横塘般若寺
西郭横塘寺开门对越溪潮生沧海近云起碧山低浮世惊前梦回廊觅旧题重怀先太史曾共白云栖 【昔先太史与白云闲上人憩此今三十年矣而壁间遗墨尚新仰瞻徘徊不胜流涕因赋此以岁月云】
登大觉寺琳公鉴湖楼
谈咲宝楼开湖光劈面来浮云空翳槛明镜若为台野鸟衔花去潭龙作雨回坐参真法境无意想蓬莱
题文殊院壁 
文殊兰若旧珠树纲罗交殿古余狮座林空见鸟巢天花特作供埜菜日充庖忽忆香山语令人愿结茅
南城祚真精舍寓宿呈熙哲二公
尘世竟忘情还来访惠明一灯悬夜榻万竹起秋声虎啸风连屋乌啼月满城坐忘浑不昧(寐)相对话无生
昭明寺暹上人房次韵题壁
脱俗经云壑寻僧到竹房林标发虚籁潭影落天光净观禅心寂清斋道味长南山寺相对结屋好邻旁
题暹上人可赋轩
祇树给孤园当阳辟小轩天空澄霁月海净浴晨暾雾隐南山豹风传后夜猿凭高殊可赋观妙亦何言
升公兰若
莫咲长来过虎溪逃禅吃酒醉如泥桃花落处看春色杨柳阴中听鸟啼
登天池山留发在公一咲
行穷水色与山光觅得灵源到上方蹑断翠厓云汉上坐扪参井濯沧浪
题浑沦庵
龙虎山中看月高静无天籁绝纤毫浑沦消息谁知得夜半吹笙醉碧桃
吴下口占
吴王城下水连村梅雨新晴海雾昏谁复吹萧市朝变夕阳芳草断人魂
越来溪 
每踏扁舟过越来青山何处复登台野花荆棘都迷恨空逐寒沙白鸟回
过王季野妻施夫人墓
宝玦珠奁土一抔东风原上使人愁落花寐寐迷芳草日暮王孙何处游
吴江【六言】
三高祠前流水五湖烟外孤篷枫落吴江夜冷高情都付渔翁
灵岩寺 
响尸&#63139;牒回廊何处来寻陈迹都非日暮疏锺孤起白云岩下僧归
姑胥山 
不见旧时台榭空闻千苦风流满地山花落去几番麋鹿来游
横塘
越来溪头暮雨姑苏城外横塘黄帽就船炊饭绿鬟隔岸鸣榔
题王元章梅 
髯君画梅若天造冰雪肝肠屡倾倒骑驴曾上燕南道骂人不识梅花好囊空元钱遂归蚤把酒对花心懆懆夜半歌呼发酒狂纵说花王被花恼江南三月春风颠柳絮梨花不堪扫雪庵枝梢颇缀緐那似山中昔怀抱忆君誓不委路草若欲寻之畏行潦闻道关门空读书十年不见今应老羌笛吹时不下来而今正合穷幽讨君不闻咸平处士骨枯槁白隺翩翩度瑶岛
题王叔明为瑛上人画松亭雅集
仙人王子乔吹笙度人世天目山前骑隺来五采虚空画无际岨崃冈头十八公恰在已公茅屋东要予赋诗请莫咲石土精魂今古同
题陈松巢畵 
秋山殊可画爱此侣巨庐九迭青厓峻万株红树疏笋舆陶令入莲社远公居何日风尘静松巢好读书
题宣和马图
龙姿凤质满中原尽蹴秋风度海门一疋不来践霜雪沙场青草自黄昏
题赵松雪畵 
江上晴天锦绣纹丹崖红树思纷纭毫端染得秋无际犹是苍梧几片云 王孙今代玉堂仙自画苕溪似辋川如此青山红树底那无十亩种瓜田玉箫吹断几黄昏南国风流竟莫论帝子不悲秋色晚墨痕何以着啼痕竹色萧萧木叶稀(齐)石边芳草迥凄迷断猿月落愁人去正在黄陵庙里啼
题赵仲穆人马图
骥子如龙势欲飞圉人犹着旧宫衣霜蹄践雪花无数可是长安道上归
赋小瓶红白梅花
冰肌自傲罗浮雪晕脸偏酣太液春共立东风妬环佩珊瑚伦玉较精神
题顾定之出墙竹
莫咲虎头痴偏怜凤尾乘粉墙遮不断翠雨湿多时
题朱叔仲画青山白云横轴
山青绿树深白云更多少忆尔越中行扬帆看春晓我在山中住山中秋复春白云长晻户来往断无人
题倪元镇画竹树图
个个竹弄雨了了树撑烟还教米拜石痴绝伴清妍
题陈慎独画 
箓竹在坡陁蒹葭隔洲渚咫尺雨中秋披图漫愁予
咏异石 
吴人朱叔重善绘画尝游石堰山遇方士授异石玉色清润如鉴如屏云白石青趣若天造要予咏之
观山有奇术绾此天地根白云飞不去一片玉浑沦
题列子乘风便面
昔者列御寇泠然御其风方诸澈秋水乃今见犹龙
题陆季弘画碧桃花
玄都观里花如雾曾弄参差引凤还(皇)几度春风开劫外不随流水到人间
王明仲游海云兰若折锦带花贮瓶中索赋绝句
举手拈来咲似人海云飞堕一枝春临风看舞双衔凤安得徐生便写真
题徐士元画钓隐者(图)
云去鸟来还适意海枯石烂不移心寥寥千古凭谁论独见先生泽畔吟
题卫明铉画隐居图
每因脱俗居林下更复题诗句画中啼鸟落花空岁月闲云流水漫西东
为王允同题家山荆溪图
好山都在太湖西满路风烟棘刺迷华屋燕飞今在否市槁官柳不胜题
是陈慎独画竹树图
不见高年慎独翁漫凭图画看幽丛石边竹树生寒碧好在萧条破墨中
为义兴周伯昂题春山图
孝侯孙子独称贤乱窜思归夜不眠看画每期王右辖题诗惟忆杜樊川桃花雨外寻樵径春水天边觅钓船爱汝披图良足慰不须重办买山钱
题吴江春晓图赠张伯奇南归
吴淞江上春初晓烟水微茫带浅芜政是玄真归去日钓船从此落鸳湖
送马民立省亲后还官越上 
抚戎之越岂能羁拜母还官定有期屈贾有才当用日仪秦多辩政逢时潮平江阔曹娥庙木落山空夏禹祠政隙好探风土胜莫言孤剑倚天涯
次危大参韵送相德谦之台州别驾
一上沧溟万里船便朝金阙九重天远臣艰棘曾身践　圣主哀怜有旨传别驾之官台宿近长安举首日华边故人珍重文章在报政行看不负贤
送陶元庸归吴觐母后复游越依李开府
扰扰越城路摇摇吴水春自唴沦落客又送远游人挟策长忧世谋生独为亲输君谈甓事更向邺侯陈
送冯信卿之乌程令
好去乌程令间关白髟&#63140;火新五弦应得趣一剑只全贫湖水家家绿桃花树树春几番兵燹地天复惠凋民
寄马民立在越上并简孟季成
半生书剑各飘零千里相思望窅冥春水鸥边吴树绿夕阳马上越山青依对已是同王粲适度何由似管宁故旧见君还问我钓船只说寄烟汀
寄徐生 
积雨新晴三月初好风轻扬落花疏阖庐浦上安渔艇檇李城边问客居吏牍可闲还复尔亲庭常省近何如一春未得南来信绿树阴时想过予
山家书壁
为爱山家人迹稀往来浑觉市廛非雷鸣谷里朝寻菌雨过岩前日采薇草泽底须人自弃桃源真与世相违他年未必无园绮应是看云到晚归
山中独夜有怀江上故人
三更风露番衾薄万壑松涛到枕緐江上故人宁隐豹山中独客正听猿兰烟剩馥乌皮几烛影摇红白玉尊月色鸡声虽寂寞思君清气满乾坤
江渚移居
紫关临水野人居思满沧洲老钓渔落木两山秋色远淡烟孤鸟晚晴初底非江左袁宏渚可是隆中葛亮庐故旧几人同咲傲兵尘十载漫踌躇
赠单子贞游云间并柬邾仲义
月过衡门竹树低清尊聊得话羇栖输君惯听云间隺咲我空闻夜半鸡千古好怀浑漫忆百年高兴属谁题东南以久别邾征士岁晚寻船逆上溪
遗陈生 
流萤罗扇夜徘徊望断银河鹊未来何处海门潮送月几年空照越王台 【生家钱唐涌金门】
赠笔生温子敬
铦锋淬锷未由降梦底生花愧老江要见太平无事日杀青书里作长杠
赠墨客李庆源
千金买赋不买墨墨重万金识者稀乡操绝艺待良史着敝江南旧布衣
与吕志学夜坐
坐待西斋月论过上夜春乱离方促膝狭窄岂容身一剑风尘际十年江海滨黄金难铸日白髟&#63140;火漫催人
书耕隐卷后
吴中顾家兄弟贤养亲遗子力耕田暖云谷雨春三月斜月梨(犂)星晚一川尘市不逢真隐者桃源忽见即神仙年年但愿长丰稔无吏征租横索钱
书陶孝子传后
常州城陷民陶某父为贼驱去及官军复克城父死不知其所某于寓近营冢圹葬父冠裳旦暮哭临故人序其孝云
天兵自昔下宋时常州之民皆死之百年政尔劳生息一日犹然逢乱离妖氛易灭不足数玉石俱焚良可悲北门陶家有新冢子孝亲冤难汝为
咸林行为杨玺改葬乃祖作
余杭山前百战场蒺梨满道多虎狼黄尘茫茫白日惨子独往也良慨伤深衷愤不畏狼虎极目苍天泪如雨苍苍葢【葢或作益】高愁奈何肠断咸林一抔土黄场下深九仞泉我翁痉此今百年朱旙玉节久寂寞黄鹂碧草空留连回首东吴三百里无限好山并好水誓收寒骨閟幽函与翁来归此山里隹城再卜再封树麦&#62769;&#63140;卞椒浆好时(祠)祀慈乌还来共栖止慰我生存保终始唴哉杨公好孙子人生蜉蝣在天地间关谁复顾生死骨肉之恩固如此嗟哉杨公好孙子
良苦吟为马元寻母得见作 
水流岂无源草生固有根东风回惊澜吹此野烧痕乱离失母痛割肠难断思念如两慈乌饥号各孤鶱烟迷太湖渚霜陨吴会门七亡一朝见九起万死魂澜洀草复茁尺蠖信乾坤上承高盖旋景入无永昏凭大载安辙穷有回辕衣破泪始灭哭绝声始吞始【下始一作如】命苟有逆终雨不洗冤春晖转忘忧式复念倚门翻思在离别岂料俱生存余驩菽粟俱辛苦勿出言我歌良苦吟顽薄当弥敦

【后卷 】  除夜  元日  人日  元夜  新岁次韵荅沈存斋  心远楼为澣上人赋并发同席郑明府一咲  雪蓬轩为式上人赋  赠黄山人  送澣北海上人住灵岩寺  题王生所画春山图  红梅引次韵用发壶中老人一笑  赠湖州二沈笔生并简潘隐君  拜郊台怀古  望湖亭  题江皋会饮图  题倪元镇竹树图  题王鸣吉吴江送别图  题醉太白  题施雅山所藏宋周汉国端孝大长公主所题桂花便面手卷后  次韵山居六咏起句题  石屋为褱安在上人赋  午日访沈元圭席上次黄舜臣所赋诗韵  江村渔隐  游宋胡少师横山福寿兰若次韵书壁  山家重书壁  为李可道题卫明铉画楼台图  送达明善还嘉兴  王明仲听雨楼赋  题钱舜举画蚕桒图  题舍弟坊墨竹  题云山图手卷  吕彦贞见寄江舍次韵奉荅  石湖旧苑  题陆季弘碧桃花  题章横塘谖花  题秋山楼观图  湖村夜泊  震泽  浔南书事  访潘公颖浔南隐居  次韵寄韩景中  寄黄高士隺巢  登穹窿山访学仙张袁二道士  山家看花  题画小景  题大痴道人黄子久画关山迭嶂图  题青山白云二首  盘门  宿黎里普济院书壁怀南邦长老  瞻云操  钓鱼操  沧浪操孺子鼓枻作  题陈慎独所画竹树图  汗漫游与姚子静钱公权璧上人同赋  吴伯常家看桃花  如舟亭为沈子和氏赋  钱公权席上次韵  书赠公权  次韵荅公权见贻之句  次韵荅阮维则  题苏小小真  题夹竹桃花画眉  为弘行者画萱草  为矢&#63140;见侍者画天台图  题十六应真图  澄江季丙卿留饮客邸  为季丙卿题卫明铉所画呪钱出井图  成都使君王季埜席上次韵奉呈僧巢初庵云林玄素子素诸公  赠笔生施廷用  题柯参书竹  题天台王思齐雪溪诗卷  题柯博士竹  题黄道人画  茅经厯之嘉兴道过埜寓因赠  题庐益修水仙  用韵赋王明仲分菊  荅郑长卿以书见贻  留客听琴  重赠潘公颖归越  安素处士畴隐次郑遂昌韵  遗陈童子  倚楼次韵  隺瓢  爱日堂为于仲和赋  山居图  李龙眠画马  飞云楼春夜会饮联句  施架阁池上夜饮联句  寓目  赠星史汪清溪  题陆季弘画竹  题坚石林上人松下小像  题教上人所藏石壁高僧图  为坚上人题石林图  为道公题夏山图  题盛子昭画会琴高士图  题孟仲良画中才子图  为范克齐题山水图  题倪云林为薛隺斋真人所画竹  次韵戏荅坚公木樨

后卷
漫兴
除夜
出门无路达天衢漫拥寒衾咄咄书岁月又随更漏尽半生孤愤不能除
元日 
帝所新正尽早朝万方无乃寸心劳野人空老江湖表梦绕钧天日已高
人日 
草堂人日倚吟节日出阴销见远峰但愿八方春盎盎尽无争斗即为农
元夜
鳌山月在沧江冷蛟室潮生贝阙寒闲却锦囊双凤管玉人何许(处)夜漫漫
新岁次韵荅沈存斋
满卜今年见小康莫疑筮短复龟长野鸥久识沧洲趣海隺终期寥廓翔日转华夷蟠淑气春回草树发天香先生自种门前柳已似新鹅与酒黄
心远楼为澣上人赋并发同席郑明府一咲
东吴胜地黄山麓北海上人心远楼闲爱白云飞海嵪静听春雨过沧洲复公诗好不可压郑老官余曾共游荠滑笋肥加晚&#62769;&#63140;卞得参世外有扬州
雪蓬轩为式上人赋
忆棹扁舟渡海东海风吹雪洒寒蓬怳如屋里生虚白谁共无边说幻空暂对鸥盟忘绿渚更探龙藏入珠宫而今别在青岩半戏玩云泉去住同大方上人尝游云间泛舟观海昼夜趺坐蓬窗之而心辞神会所谓水厓铁树造证有独得之者非世之人所可识其桨而自乐也及归隐灵岩山中縳芧为修定之所因自扁曰雪蓬轩盖将志夫不忘其所得之从来耳新公仲铭乃为文以记其事龙华樵过之因赋诗资一咲云阏逢执徐浴佛日
赠黄山人
按淅重研四十年眼空历历好山川乘龙起伏成形似大块浑沦岂变迁路绕脚跟千里健澜翻舌底九河悬把诗长啸出门去又踏春风何处船
送澣北海上人住灵岩寺
昔到吴王避暑宫灵岩寺在半天中霸图终入黄池会山势犹纡绀宇雄一厺豪莘千古梦数声啼鸟百花风高人好坐琴
题王生所画春山图
山中幽事梦不尽爱我王生每画之春及把犁耕绿野晚来携瓮汲清漪桃花泛处渔舟杳藤刺长时鸟道危四十漂沦归计拙一看一画一题诗
红梅引次韵用发壶中老人一笑 
罗浮山下春风来嫣然一咲梅花开东君不是爱颜色玉容重着臙脂堆要令姑射朝天阙丹砂炯暎肌肤洁天人自是实失惊空谷何年见清绝又如十二飞琼春酒酲綘纱笼玉尤分明天桃緐杏便麄俗纷纷艳冶徒相争暗香不断流丹髓三咽令人消鄙俚莫言春半不耐寒饱浥冰霜不知几吾生痛饮自得师对花烂醉高阳池朱颜顾我每如此壶公壶公如何鬓成丝颠倒笑我为花扬酒巵
赠湖州二沈笔生并简潘隐君
沈郎兄弟苕溪客艺绝蒙恬入品流十载旧游浑似梦一番相见又逢秋扁舟夜雨来沧海满目风尘易白头归去定寻潘处士为言无事狎群鸥
拜郊台怀古【遗趾在越来溪上】
吴王城外拜郊台山色湖光共绕回终古翠华随水厺何年玉牒为天开斜阳一笛牛羊下细雨千帆云鸟来忠死佞存陏&#63139;尒霸业登临不尽客典哀
望湖亭 
望湖亭子横山半水色山光落槛前前辈风流今已矣野人登眺独凄然隺鸣华表谁同听犬上东门或更牵漫把一杯消客恨五湖何处别乘船
题江皋会饮图
日月摠消杯杓里江山都落钓船中何人相对苦不饮应是行吟泽畔翁
题倪元镇竹树图
侵晨好在不梳头写此陈篁古木秋清气逼人甞(当)不得岁寒谁与说风流
题王鸣吉吴江送别图
长向空江叹别离含毫犹赋画中诗一声鳫叫丹枫落思逐东流转&#63150;舟&#62692;也&#63151;时
题醉太白
汗漫鱼龙窟逍遥虎豹关死生浑托醉何独夜郎还
题施雅山所藏宋周汉国端孝大长公主所题桂花便面手卷后
粤稽宋端孝公主理宗立(女)也其所自题桂花诗便面以碧纱为衬所织折桂澹然与今(冷)月辉映自是宫制纤丽绝俗可知而东庐王野叟 【名琦字德玉】所识有云在武林时与故旧刘公仲鼎邂逅恭(茶)话因及杨中斋附马事故出此见遗 【刘鄜王孙】乃是吾冢妇之母之笔也藏于箧笥凡三十六年而外孙施宜之其先有兄弟并举进士者有双桂堂尚在堂扁政与扇合诚可以再为其后来者谶故装褫为卷笔其颠末并制桂香词于后以予焉且曰贵主题此扇时犹未出合天上清芬世间何有则如前辈宝重之如此至隆山牟先生赋之有满身风露不知寒之句尤极凄惋使人一读无限感慨今雅山处士亦既老矣所宝外家遗物又几五十年自谓虽获夜光每弃弗顾而独护此卷如新不忍厺手时时出以示人讽咏不辍其风韵又可知矣间属堪赋之惟前代闺门旧物固是罕得然相传之久殆百有余年出不出两家当时遗老又能详记其事使更千百载足以起人之兴怀于无穷若雅山之宝此其意亦有在乎于是追次其韵遂并及而归之宜乎为雅山处士字云
一一方诸镜样团金壶霞量(墨)岂无端万年枝上天香尽遗恨青天碧海寒
谁复风流斗凤团天人丰骨想毫端楚吟番泣铜山泪共洒秋风玉井寒 
天水双双桂影团喜符隹谶上眉端外家丰采今犹在长啸空山隺髟&#63139;火寒
次韵山居六咏起句题 
山居何所有檐窦过晴云灵物循常见尘嚣绝不闻花间蜂作阵松径鹿成群莫怪寻幽约长来避俗纷龙山宛若龙飞舞出群峰霖雨终须作闲云或可从萧条何处寺隐约数声锺鯈幻听经去天花雨九重杂树带云栽林间一径开好莺鸣不绝独隺去还来密荫生青霭闲花落紫苔为吟清昼寂操几数徘徊
绝胜为人夸山中宰相家琅玕皆翡翠金弹是枇杷玄圃生奇玉丹炉养嫩芽孰知方外事不比世间奢乳燕定新巢翾翾过柳梢自来帘幕下不堕纲罗交细雨迷南陌飞花接近郊主家贫好在破屋任人嘲好山看不尽一望一番登崖险森如戟泉甘冷若冰鸣锺传下界着屐上高层不是石槁客何由识老僧 
石屋为坏庵褱安在上人赋
石屋都无斧凿痕棺来元是一浑沦借师猊痤盘礴赢开出维摩不二门
午日访沈元圭席上次黄舜臣所赋诗韵
一蓑 【蓑一作帘】葵锦烂晴霞五色丝虹(红)映臂纱玄药自消头上雪绛榴谁插鬓边华茶烹石鼎从 【从一作投】施禁诗写蛮笺学破邪不是西山黄石叟难逢东老地仙家
江村渔隐
微茫烟水窟窈窕野人家屋里容书几门前着钓槎桃花春涨漫桒树昼阴斜欲问玄真子栖迟几岁华
游宋胡少师横山福寿兰若次韵书壁
每到横山麓都违浊世氛僧留夜听雨我自日看云历历前朝寺桓桓给事坟凄凉莫嗟感竹帛已传闻
山家重书壁
老农政喜黄梅雨笑我何妨白昼眠竹往自啼泥滑滑稻畦蛙叫鼓阗阗开沟放水将锄去过岭看云借屐穿性僻自嫌多懒散空吟未遂卜居篇
为李可道题卫明铉画楼台图
海上相逢忆旧游更开图画说丹丘玉箫吹老人间世独倚烟霞第一楼 
送达明善还嘉兴
鲈鱼鲙斫尊元醁阿滥堆成笛政愁昨夜凉风吹得苦莫传离思入南州
王明仲听雨楼赋
华星不可摘飞雨若为听忽暝番巴峡兼秋响洞庭甲兵连夜洗丝竹蹔时停几度销银烛沈思赋窅冥
题钱舜举画蚕桒图
桒中鸣禽巧如鴂吴娘养蚕夜不歇暖雨寒风恼杀人政是江南三四月苕溪遗老白髟&#63139;火翁画蚕画叶思春风千金难买吴娘笑故宀&#63139;鸟(写)生枝椹子红
题舍弟坊墨竹
吾弟颇洒落凤梢兼写秋看渠矜老可怜我忆陵州
题云山图手卷
窅窅一带山沉沉万株树着我静者心独得看云趣
吕彦贞见寄江舍次韵奉荅 
失笑自甘成野老放歌犹复哀王孙十年兵阻西蜀道九月霜雨东吴门缺裂布袍懒适市萧条苃舍还依村何缘处处无酒卖荷君数来空与论 【荷君一作故人】白石先生多逸情寄采好句如弥明空江落木秋正木流水行云日自生神人忽张洞庭乐老将复捷燕山兵雄深雅健何可得我一把咏身如轻
石湖旧苑【六言】
望湖亭子凄然不似当年风景画船空载梅花谁唱暗香疏影
题陆季弘碧木&#63139;兆花
别是一枝春飘然似玉人东风仍满面绝不染红尘
题章横塘谖花
宜男烂着花不似王孙草莫吊蝶空狂番令惜春老
题秋山楼观图
万朵芙蓉在屋头白云堆里见层楼题诗忽忆云门寺几度寻僧八月游
湖村夜泊【人多逃亡】
岁晚过湖边缘村夜泊船数家余破屋几度断炊烟病犬惊篱罅饥乌叫树颠问津无处所寒月照人眠
震泽
汪洋巨泽控三吴不为黄池入版图大禹功成遗鼎在夫差侈极故台无淍灵尚护龙潜窟国色纔销鹿卧芜神物在川辉日月生民终古桨涵煦
浔南书事
偶即浔南地川原路欲芜老翁行乞食稚子幼难扶未放开河卒犹差守戍夫为农那可卜愁我在江湖
访潘公颖浔南隐居
去岁途逢岁欲徂今年岁晚访浔隅头颅未老心还折世路多艰事屡殊知子淮南思桂树愁子剑北问桒株闲情廿载浑依旧却笑虞翻走畏途
次韵寄韩景中
离愁迢递每相干劲草支风也是寒切莫凭高叹摇落举头见日是长安 世路羊肠不可之强将情绪托新诗素丝黄黑岐南北政是长悲痛哭时
寄黄高士隺巢
五年不见黄高士,孝行如君岂得之(知)阮籍再生应有愧颜丁不死孰同辞泷冈表在浑撍涕陟屺诗成重所思莫怪剡溪船不到石尤风阻未堪期
登穹窿山访学仙张袁二道士
穹窿绝顶访仙居燕坐高人石不如一点红炉飞白雪大千碧海掣金鱼坐看日月浑沦转咲指华夷寥廓虚我亦飘飘生羽翰不奔尘世五侯车
山家看花
折得山前数样花瓦瓶随意贮山家 【一作乱插置山家】 香沾昨夜三更雨红带朝阳五色霞不用熏笼蒙兽锦绝胜肌玉护蝉纱长安道上风尘暗把酒看春复叹嗟
题画小景【六言】
绿水金塘马健青山红树乌鸣策策吟鞭远指蒙蒙花雨新晴
题大痴道人黄子久画关山迭嶂图
老痴作痴便痴绝画山画树画若铁想从忆昔少年游饱在燕山度霜雪重关复道压层峦万水千山咫尺看只今无复黄知命脱去人间行路难
题青山白云【二首】
幽人卧春晓四山云气迷闲门花任落叫杀护林鸡 
人家青树合僧寺白云封谁共诗翁住夕阳听晚锺
盘门【六言】
为【为一作南】雨庙前霜柏阖庐城下寒潮风雨扁舟经过伤心无复吹箫
宿黎里普济院书壁怀南邦长老
空花室里听清秋身世俱忘得自由风雨萧条来北窦蒹葭瑟缩响南洲瞿昙喻法开金像禅衲当机尽(竖)玉楼却话西余山下客在川何不掉归舟
瞻云操 
维蒸之麓兮蔚乎苍苍英云下被兮吾亲永藏雨露沾濡兮焄蒿凄怆嗟亲之逝兮其何以注瞻云之兴兮泛乎乔林慨思吾亲兮忧集于心乌翩翩兮旦止猨啾啾兮夜吟灌郁椒兮澈泉之下泣松楸兮零于宿莾憾(慨)吾生兮茹兹荼苦抱终天兮终古
钓鱼操 
瞰沧江而盘礴阅浮云之卷纾物悠悠其永逝吾何心而钓鱼
沧浪操孺子鼓枻作
泛沧浪猗毋泊我舟通汗漫猗毋遏我游彼湛湛猗既玄以黝物扰扰猗其盍以修夫滔滔猗吾宁与休孰知我猗不我为俦叹自取猗籨者惟由
题陈慎独所画竹树图
为嗟玉树埋黄土见画题诗即断魂健笔清真如宿昔满林烟月对黄昏
汗漫游与姚子静钱公权璧上人同赋
我亦身从汗漫游逍遥海上觅玄洲遍探龙藏三十界一驻鸾笙五百秋不用灵槎通绝域底须神骏蹴昆丘臭帑 【夏】即是人间世谁共蜉蝣乐未休
吴伯常家看桃花
二月一日走海涯吴生邀我看桃花重寻玄都定何日且看赤城俱是霞此番开颜阿母喜他年得子小儿夸蜂衙蝶阵浑扰扰何处春来有汝家
如舟亭为沈子和氏赋 【松曹翁书扁】
东老作亭东海头开窗盘礴坐如舟花飞油(酒)幔云高卷竹暎书签水乱流留客可看清剡雪李仙应过洞庭秋只从占得沤波绿却咲王孙赋远游
钱公权席上次韵
卷地东风暗落花倚风聊侧帽檐纱十分春事都成梦半百年华只漫嗟诗酒纵凭知己诮才情浑好着谁夸考功宅畔潮通海便欲乘桴莫问家
书赠公权
今年海上逢钱起日日题诗句法新谓我欲高东汉士多君恰到(合)盛唐人扁舟共泛心相得高榻长悬意独真唯待吹嘘上天去不知何地有通津
次韵荅公权见贻之句
一日风尘澒洞时百年身世转堪悲岂无怀抱同千古谁共登临望八垂为客澷投鹦鹉赋伤春多在杜鹃诗穷途覆辙迟回久莫道为轮不用规
次韵荅阮维则
蹇予十载漂沦客奈此一春风雨何泥没畏途人迹断草掀荒屋漏痕多长怀鸟道行行险却看骡纲事事駄万里穷愁蓬阮籍竹林虽近未能过
题苏小小真
钱唐江上月如眉杨柳新生二月时儿得当年美人面东风一曲丽春词
题夹竹桃画画眉
翠袖笼颦怯晓寒欲妍花儿苦无遄黛蛾拂得春山远不负飞鸾桂影团
为弘行者画萱草
弘兄身在空华室梦幻无边苦忆亲要认东风真面目宜教重见北堂春
为矢&#63140;见侍者画天台图
风雨祇园夜寂寥对僧然烛画山椒眼明认得天台路有个行人到石槁
题十六应真图
人人见自有神通步步都行怖畏空不是脚跟能蹋实如何到得大江东
澄江季丙卿留饮客邸
一勺钱溪水手年澄客心风尘增感慨山水倦登临处处群游在林林众木森持杯骋怀思还斾听佳音
为季丙卿题卫明铉所画呪钱出井图
神仙好幻术惊世更骇俗咲移天地入壶中大块轮囷等珠粟葛仙炼丹世所传呪钱出井飞上天长生久视亦已矣此事一说经千季卫君亦是丹丘子与我何(论)交脱生死昔年李仙差可耳雅好楼台今画史孤云处士骑鲸去　文皇欲官挽不住雾带云裾尽属君草草落笔成天趣季乡何由得此图欲写仙公炼丹处井气空明泄海寒丹光错落窥天曙虾蟇秋飞老桂轮子规夜叫长松树季卿父烈丈夫季过五十山泽曜手授(援)神农之百草口诵轩辕之古书回生起死夺造化阴德迈种为菑畬膏肓二竖为哭泣何物五么能揶歈一道澄江自西下十年卖药留东吴花飞苑树秋霜薄叶落江枫夜雨疏每寻翁生说烹炼更得困老称名誉只今又逢东海上咫尺蓬莱隔烟浪便持此画问安期举手人间谢尘坱
成都使君王季埜席上次韵奉呈僧巢初庵云林玄素子素诸公
隐者分湖住高士云林栖蒹葭散汀看鸥去桃花隔屋闻鸡啼每同杖屦踏春堤诗筒酒榼前后提公子风流乃相爱缕引婵娟生叆云&#63140;建纤歌细舞交驩从翠珰玉佩花笼葱兰亭之下暮春会飞觞列坐千载同莫讶眉山长帽翁高谭雄辩颜酡红颓然自谓谪仙侣欲举万象超鸿蒙丹丘子陶朱公人间岁月驹过隙不饮莫待两鬓成衰蓬君不见东风晓作梨花梦白雪飞来已半空
赠笔生施廷用
苕人艺者多艺笔冯陆当年称第一冯陆之前漫有人良工若个当俦匹吴兴遗老旧王孙忆昔被诏游帝阍白玉堂中留补衮冯也陆也此日其艺皆其伦 【伦一作抡】玉堂仙去冯陆死遂有时名落人耳后来温生杨生皆擅场乡里而今有孙子几家有艺如有田侯门曳裾笔满船先生兄弟懒归去更有施生争后先施生施生良独苦一棹江湖正风雨雪满头颅尘满髯过我烟江阖庐浦吾侪自顾非华阳奚足为尔分强良聊复临池扫硬黄云烟脱手生光芒快马追风忽当陈铦戈利剑森交张跳龙卧虎畏颠素便欲掇出参 【参叅同】锺王甫知老髯绝艺得精法差可辟易数辈又于陆也相翱翔宣州兔越州竹慎勿贪书痉筠簏竹已废萌茁免亦饱狼腹春管秋毫取次生应待山中气清肃作歌赠君归计促不足传人喻珠玉重来过我烟江曲为君展破沤(鸥)波绿
题柯参书竹
秋风来苍梧白日照九疑不见湘夫人一枝空泪垂海上青琅玕曾持天上看萧条风雨夜谁拾凤毛寒
题天台王思齐雪溪诗卷
忆昔山阴访戴船满溪晴雪思茫然重游想得前时梦春水桃花别有天
题柯博士竹 
后主错刀无复见长公珠玉竟荒凉风云尽卷篔筜谷若个知君叶叶长 馋守风流清且贫珊瑚都入柰垣春奎章博士承恩日一一临池写得真
题黄道人画
垢面野人头似雪画山应复画冲茅几株五老峰前树个个如云可结巢
茅经厯之嘉兴道过埜寓因赠
省郎南郡之官去百里岂惊行路难不谓埜人疏世务漫劳舟檝木&#63140;羲江干沙汀寂寞浮鸥冷城郭萧条劲草寒自古循良须赞画好垂竹帛向人看
题庐益修水仙
卢郎吹笛向沤波梦里曾瞻帝子何一自美人遗玉佩至今南浦月明多
用韵赋王明仲分菊
就地分花入瓦盆南风吹雨昼皆皆几时帘幕秋香满看引飞来埜蝶魂
荅郑长卿以书见贻
沧江梅子雨丝丝谷口书来念远期爱道不官耕隐去但悲风木起哀思
留客听琴
楼中伯也 【也一作牙】兴不浅座上中郎心欲归晚蝶几番和梦厺秋鸿逐段拍波飞
重赠潘公颖归越
烟尘眯目奈愁何柳色寒深腊未过把酒送君离思远扬帆过浦乱山多到家立雪看修竹涕泣临风废蓼莪若解栖霞践霜露年年湖水绿生波
安素处士畴隐次郑遂昌韵
沧海扬尘澒洞时荒荒白日闪朱旗田间勿怪小结屋世上更谁能采芝烟雨荒村归牧监风波极浦见渔师清晨出耕晚入息三尺黄鱼足办炊
遗陈童子
涌金门外秋如诲咲指青天白玉盘此地别来添两岁姮娥还怯夜潮寒
倚楼次韵
江楼独倚送斜晖水尽天南鸟独飞风信晚潮吹酒醒头无炎汗湿綀【綀音蔬苎属出江州洞】衣
隺瓢
青城黄仙师四海遍行脚东观沧溟万里余到时两鬓秋萧索手中尝持一隺飘言是太古开花萼偃蹇浑无斧凿痕分明洞有烟霞烁青田一种至今无溟渤昆仑任抄掠一从箕泉遭弃置使向华表为栖托自入行囊不计春长悬日月同飘泊弹丝或奏太古调只与此瓢相对酌醉将北斗挽天潢肯把此飘分两勺君不见伯牙绝弦无知音卞和献璞遭残虐世间俗子眼眵瞎有耳徒能听管钥安知老大葫芦生小谪乾坤自成噱林屋洞口种橘李山人平生读书得真桨自是西周老聃姓抱一冲虚不雕琢仙翁岂非无怀民大道向出羲皇若禹穴南来一邂逅握手谈咲如旧识昨以此瓢今可遗临别要即重然诺谢之拂袖去意若全落魄人山得之不敢却左悬右佩贮灵药有时(挂)向青厓间脱屣扪萝坐盘礴月明辽海夜生寒梦绕秋空只足跃迩来作者歌隺瓢竞说山人瓢不恶长謌短句我亦有雨露云烟讵穿凿我歌不凿瓢愈奇山人之名愈充扩李山人莫惊愕我亦青城丈人客昔年西来览丘壑几回晞髟&#63139;火太霞颠至今尚负山中约瓢乎瓢乎尔知否一夕风高起朔漠潇湘洞庭木叶落尔今不蔓纵为瓢徒向人间受缠缚何当从今只化隺何当从今只化鹤为我戞然飞鸣一万里长风浩浩翔寥廓
爱日堂为于仲和赋
于君之家临具区躬耕把钓何勤劬爰作新堂奉亲乐婴啼拙舞将驩娱知君采衣尝自着匪独乐尔怡妻孥上堂朝夕具甘旨列以羔豕兼莼鲈称觞愿亲百岁寿无由驻日忘朝晡长年树桒阴满户林中夜夜巢慈乌服劳恐辱子事尽生祥不瑞天理符君不见东家万厦蓄有余生儿二十不读书崇朝街里调鞍马不肯堂中问起居又不见西家有子怀明珠十年辞家远游去天下豪侠相奔趋白髟&#63139;火之亲只眼枯令名既失身受污于君于君非尔徒于君于君非尔徒
山居图 
埜人爱山披此图芙蓉秀色如巨庐莫知昔人结巢处云松千尺今何如阴厓瀑布落飞磴冷烟石髟&#63139;火生云梳仙家别自有天地乃见楼观皆琼琚淋漓澒洞元气湿众木一脱秋风疏石田得镵良可凿缚茒便约幽人居吾乡青城十万里山可樵而水可渔别来不觉几更改两鸟巢树遗愁予秖今浪一纵萍梗仰观俯视空走&#63140;咨趄何当归来老其下白日躬耕夜读书
李龙眠画马 
龙眠居士画天(六)马神妙不在曹严下始信天闲有六龙毛骨权奇汗流赭凤头锦膊狮子花雄俊岂待奚奴夸腾霜叱拨好头赤驭气竞欲追风沙超骧一个玉蝴蝶蹄如踣金&#63140;截眼烨烨直恐翩翩便飞厺一点春
风正扬鬣君不见宁王画马花萼楼四海八荒无事秋玉面之骢忽变化开元天子爱之亦莫留乃知龙媒矫矫不世出自是龙池飞霹雳汉家封疆既混一天马西来劳贡锡海宇清平忘战敌呜呼海宇清平忘战敌
飞云楼春夜会饮联句
楼外雨萧骚如何慰寂寥 【禋】 画兰昏(花)正倚朱履夜从招公子开东阁 【敏】先生莫后邀熊征协吕望凫舄伫王乔【堪】自尚虞卿壁谁吹伍子箫玉壶承酒酌【禋】银叶藉香烧亶亶襟怀豁飘飘气宇骄【敏】过秦人罕论适赵客难撩文脉如泉涌 【堪】词源若海潮每看青玉案长想赤阑桥【敏】就醉翻金缕相期折翠条烟霞同啸傲【禋】汗漫及渔樵酒胜春衫薄诗成腊烛销【堪】 悠扬通蝶梦瘦损过蜂腰最喜相邻近【禋】惟怜失路遥幸因投契谊何以荅琼瑶【敏】瑟瑟低檐溜冥冥动斗杓结驩得知已端不负春宵 【堪】 
施架阁池上夜饮联句 【潘公颖明发将归】
槽头醁醑倒不尽池上梅花开欲齐今日好怀良足慰【谷】百年高兴若为题银灯炫席珊瑚烂 【敏】采笔联诗锦绣迷细雨作花檐际【堪】 清歌如缕拍中低浑忘司马青衫湿 【谷】似听宫莺绿树啼公子金猊烧笃耨 【敏】美人犀筯劝驼蹄也知北海能豪杰 【堪】况有东方善滑稽腰细舞低番弱柳【谷】手纤杯重压柔荑先判五夜同倾倒 【敏】未信三边尚鼓鼙倏忽年华梁旦暮【堪】风流人物晋东西江湖空阔鸿偏到 【谷】梧竹高低凤独栖乘兴放船来笠泽 【敏】散愁投辖忆浔溪襟期久矣交如漆 【堪】谈咲颓然醉似泥潮长空滩移舴艋 【谷】雨晴何处看凫鹥会须发达摅忧愤 【敏】慎勿登临动惨凄失喜今宵是何夕酒阑起舞忽闻鸡【堪】
寓目
天远水复遥白鸟独长往当从息几人发此天际想
赠星史汪清溪
李白有奇句汪伦多好情我无朱绂恋子得清溪名清溪在何处白鸥长与盟日夕弄扁舟卷纾一丝轻惯识鱼鸟性都忘风雨声年年使槎到夜夜天河清谁将支机石更问严君平列宿二十八五纬相从衡车杓转极垣两眼俱分明客星到何度乃复逢长庚遇子练祁间呼我安期生我本渔者徒廿载江湖行桃源窅难觅驰逐天下兵昨从四川来要掣东海鲸风尘犹澒洞海波不遑宁不见贺季真把酒聊自倾人徒咲放旷自是安欣荣固穷岂求达但醉不用醒乐天复何疑陶公乃归耕为子鼓兰枻听我歌濯缨
题陆季弘画竹
少年文赋已曾传画竹风流老更妍烟雨一竿生笔底珠玑万个落帘前 翛翛双玉倚空清翠羽鸾翔袅不停好似皇英愁日算九疑如黛隔秋屏
题坚石林上人松下小像
一得金刚体自然芙蓉万柔立青天如何恰坐双松下明月寒潭又说禅
题教上人所藏石壁高僧图
了无寒暑与昏朝独坐松根看閴寥万丈悬厓颠倒立法身无等劫尘消
为坚上人题石林图
海边云气接鸿蒙万石林中见玉虹八月潮高秋满树看山输与坐禅翁
为道公题夏山图
紫翠峰峦云雾里琼琚楼观石林端何人曳杖嵓头厺不畏松风瀑沫寒
题盛子昭画会琴高士图
二子弹琴固有期空山石上坐移时至音不着人间听只许松风涧水知
题孟仲良画中才子图
席帽羸骖抵朔风雪中驱策灞桥东几时却向长安道到处题诗蹋软红
为范克齐题山水图
魏公枝叶学长年曾逐仙人上九天几见蓬莱水清浅归来画里看山川
题倪云林为薛隺斋真人所画竹
云林写竹如琅玕我昔爱之长相看凤皇去矣秋影独白隺归来辽海寒
次韵戏荅坚公木樨
青冥昨夜御天风采得金丹下月中普散十方香世界莫教鼻观塞双筒
题嵓壑孤舟图【六言】
我将投栖岩壑爱此松萝绝尘欲唤沧洲艇子不知黄袄何人
题栢子庭画石菖蒲【四言】
蹲此于菟直将尔髟&#63139;贝大啸一声风清月孤
老子骑青牛像【四言】
孰知而传象帝之先始生八十终言五千度关青年西迈不还若有见者乃犹龙然
次韵坚公秋怀
曾策羸骖咲独骞秋风瑟缩楚南天好诗都拾奚囊里得句频过佛寺前坐傲浮云栖乱叶生憎急管杂緐弦而今头白心如水惟有愁情到极枕(边)
中秋夜与坚上人东楼看月
圆通寺里看秋月十五潮头送夜明龙喜金光摇海藏鹊惊树影弄天泓秖知世界无昏昧不信风云有变更诗句已成禅即悟急听楼上打锺声
荅陈孟章省元
文章得失寸心知千载寥寥竟属谁天象昭回云汉表人文宣朗古今宜凤鸣阿阁雄诸籁蝉响悲风引一丝知子有才良得意关睢麟笔玩多时 陈宪 
几年白髟&#63139;火欲成堆千里青云未有媒高论谢颜思变雅远怀班马识奇才六朝音响都成选两汉文章孰可回想是寸心知得失相逢为我洗烦埃
用先叔祖韵寿隺斋薛真人
近以兵避海上会隺斋真人于练川语及旧游皆如梦寐因诵先叔祖太史文靖公诗乃为真人九月一日生朝赋也今俱客于此复逢此日而诵此诗感怀今昔二(三)十年伏于是堪不敢无述谨用韵以为寿云
练海秋潮若卷涛辽天得与隺同遨人间不老三花树天上初兮五色桃甲子每书聊自记姓名千载复谁逃等闲谈咲重阳近又向尊前一举螯 薛毅夫
青城文思涌波涛子复长吟海上邀瞻望白云歌伐木记从瑶水得余桃百年风雅谁能继万里烟尘共 【共一作借】此逃不是菊花知节序一杯负却蟹双螯
赠瀞天镜讲师
予渡练川寓于大报国圆通寺寺有大藏道场请师主席师锡自云间适至等(寺)谓转大法轮鼓鸣螺震广阐宗风增辉佛日者矣我今有分得与见闻踊跃喜欢遂成赞叹
义天本无际心镜夺方诸白月离沧海清风下太虚扶宗谭般若演教契真如龙象朝朝集松堂响粥鱼
次王原吉韵赠石林上人
石林蛾海剂杰出大方家说偈缾番水看经席散花秋听潮信急夜坐月痕斜借问穷源客曾乘几度槎
九日与隺亝真人饮坚上人东楼次韵
楼台超有界风月到无边说幻难逃佛凭虚已是仙玄洲生碧草净土出青莲我爱杯中物来修社里缘
宿坚公房咏高丽石瑠璃【在练川】
石灯如仰月云截水光寒不为山灵秘应从海若刓中虚长寂照表净即空观绝胜青藜杖寥寥半夜阑
海上丹房联句
秋皋候海月夜宿丹房清 【堪】 紫气动琼户白光摇素楹 【孝思】霜凝万手杵火伏三足铛 【巽】煌煌竖(坚)玉井烂烂连赤城 【堪】 变合鈆永髓交媾龙虎精 【孝思】所以灵毓秘服之身形轻 【巽】三花常结子一胎忽腾婴 【堪】后天竟不死终古真长生 【孝思】孰云迈周聃政谓凌商彭 【巽】乾坤天(大)莫测日月悭其行【堪】大椿阅春秋微虫啸昏【孝思】造化几不息循环互相【巽】天渊一飞跃□冶徒煎烹 【堪】 道体讵割裂名言孰纷争 【孝思】超然万物表蕞尔群目盲 【巽】  扶摇鲲鹏化坎熖蝇蚋营 【堪】畴能较巨细何用&#63150;口&#62680;虫&#63151;辱荣 【孝思】巿期既遯世鲁连亦迯名 【巽】飞度海水弱鞭马&#63140;丘石梁平 【堪】完(浣)浣白盘上滟滟金波倾【孝思】犀光微照耀怪状毕露呈 【巽】鳌戴涌突兀鲸奔触喧轰【堪】灵鼍杂鱼膢(伴)舞若惟能狞【孝思】蜃吐起氛雾豚喷飞沫霙 【巽】 鲛呈绡错落蚌献珠荧晶 【堪】一一苍螭立双双赤鯶【尚孝思】何物比目鲽况尔了头鱼&#63140;圣 【巽】鳖甲竟六缩虾蛇难独撑 【堪】飘飘注羽节的皪蜚佩瑛 【孝思】琴生跃鲤出王子跨隺迎 【巽】龙管碎碣石螺觥吸沧瀛 【堪】效此宽大量解以无何酲 【孝思】画然悟忘返归欤咏遐征 【巽】脱御鸿蒙气当作款乃声 【堪】谪天本奇术缩地若偶枰 【孝思】局蹐顷步势呼吸万里程 【巽】坐我已几席咲子犹庭闳 【堪】葳蕤覆肺盖踊跃抢心兵 【孝思】 齿鼓击訇坎音锺叩嘈吰【巽】婆娑髢以髟&#63139;火傲兀瞪而瞠 【堪】微吟涩庄籁独茧缫娲笙 【孝思】金&#63140;从琤间金石雰霏乱玑珵 【巽】铁画逗溜壁牙签响风棚 【堪】惊蛇逐毛颖飞虹卷陶泓 【孝思】万卷在手破五车于腹盛 【巽】么谷应蓍策罗浮证棊枰 【堪】果有奕局事岂无高世情 【孝思】室剑商镂绣囊琴蜀锦頳 【巽】得趣始破绝有神终合并 【堪】蒸炉萤暖暖茗釜蛴嘤嘤 【孝思】银丝过行鲙玛瑙重出豚 【巽】神枣异桃核仙芝类蓂茎 【堪】瓜开珠(犀)落瓠榴破珠倾樱【孝思】 红擘烂于火青剖圜若缨【巽】丹分盎大橘殷对合抱柽 【堪】魁杓落睒睒蒲牢发鈜鈜 【孝思】齁鼾摠辟易猛省浑目&#63140;坚目&#63140;梦 
【巽】孳免罢秋岛窗鸡候晨鸣 【堪】 霜结鸳颈瓦灯灺雁足檠 【孝思】舞兴憵憵起侠气冲冲横 【巽】客豪思横发童倦嗔屡负 【堪】冥搜入右左狂謌错锵铿 【孝思】啁啁泣魍魅呱呱叫猱猩 【巽】直令东方白尽使神么惊 【堪】予与东海生俱侨练水一日泛舟自枫村塘过葫芦湾转桃浦寻欲观海抵夜月色良白宿昆丘仙丹奇药饮酒吟咏要予二客联句记一时游会焉予愀然曰昔人慨光景子鹪沤蜉螟者有远游余响之悲今吾与客游子言殆天啔也非即于是三人伦属各赋偶语共得字凡六百四十为韵六十有四句百二十有八命萹曰海上丹房联句仙者钱巽字公权客生阮孝思字维则予乃青城山学樵虞堪叔胜也时疆圉协洽九月月望 【堪】记
戏为日本僧立恒中题梅花
飞厷三千里开过数百春此言谁解得还汝日东人
题渊明赋诗图
归来不负酒并琴幽鸟南山伴好吟一自卷中书甲子钓璜千古不同心
赠日本僧立恒中藏主
上人昔自日边来大海犹如渡一杯三万里程空水观百千沙界到天台翻经席上花飞遍曳履林间叶落堆政共长吟好诗句却言又上凤凰台
送杨方外法师入上清山觐乃师祝洞天真人
长年海上赋游仙又送杨君觅洞天华盖自来尘世表祝融犹在【一作望】日华边先生遂赴浑沦约弟子重参槖钥玄萝磴夜深扪绝顶素花台上月当圆
为明仲公子题木笔仕女图
木笔花开春已深十分闺思向谁吃暖风吹破游丝梦故折琼芳比素心
为明仲题倪云林画
东游久不见倪宽落日秋风海树寒一个草堂曾憩息王猷于我忆盘桓 参差海树珊瑚立窅袅风篁翡翠兮尚想君家清閟合墨池零乱搨鹅群
题卫明铉所画嬴女吹箫图
吹动箫声万籁稀飘飘风露湿仙衣采云飞断秦楼月却跨青天五凤归
题明铉画子晋吹笙图
髟&#63140;火翁我欲归耕从杖屦共歌击壤乐淳风
题季丙卿见示前辈陆子方先生义斋廉使所著乃伯父季吉甫传并诗 
季父医名播昔年寸心行义契苍天如扶槁朽颠厓里尽起春风造物前卢扁神奇端复并机云文字固当传至命遗泽流诸子犹似澄江注百川
看帆
襄阳丘彦章侨居笠泽数年辟小轩与摇成江直风颿沙鸟如在几席间余尝为扁曰看帆而为之记今从海上还重过轩中留住屡(数)日乃相徘徊间而乡情客思共有感焉故复赋之以诗
烟波江上使人愁【崔灏句】嬴得开轩作卧游应事千帆来袅袅复同孤鸟去悠悠迟回星斗宁搀落快踏风云不暂留瞬息安危由逆顺转看身世亦同谋
蚤觉浮生类转蓬江湖元不恨西东十年敛迹居林下万里游情付梦中开阖岂嫌梅子雨往来难信石尤风青山坐老堆黄髟&#63140;火奈尔滔滔泣路穷 
一日几番云作阵百年都若蚁旋堆南金逐翠登燕埒北罽随貂到楚台采药已将童女厺浣纱曾送美人来名奔利役何休歇日落长天数去回巾袂翩翩隺背仙玉笙吹满泬寥天碧桃花上春风度应是人间五百年
题王生画帧 
薄命长乘海上桴展图惊见好林庐明年若遂归耕计牛角角&#63140;翏觩管挂书
题诸葛武侯草庐像
天挺神明不世姿当时出处系安危三兮事埶劳筹笔(画)未出隆中也自知
埜人家 
埜人还住野人家好在山颠与水涯不以红尘千世事却于青草识年华门前夜雨生新涨屋上春风卷落花只有渔樵来会酒謌呼每到月西斜
题朱泽民画钓图 【六言】 
泛轻舠兮钓渚歌沧浪兮自取不知所读何书竟相忘于鱼水
施宜之处士隐雅宜山中守先人茔与堪先陇为邻承寄柳道传博士所撰其墓铭见示因诗奉詶
雅宜山在玉遮东联络诸峰眺望中一自隹城封马鬣长时神气接鸿蒙穹碑述德金门彦高隐承家白经过滟滪泛瞿唐天险何如地险长我爱越山投剡曲君看吴水忆襄阳季鹰思鲙乘高兴司马捺书念远乡不是烟尘迷锦里也还鸥燕逐牙&#62677;&#63140;啬
题吴江孙氏先小隐湖楼
太湖三万六千顷小楼寻常盈丈间高情自寄烟水阔长啸不惊鸥鹭闲白日看云当槛过清宵放月照琴还谁家燕子空撩扰惟待秋风坠绿鬟
悼坚上人
几度扁舟过练川上人邀我佛楼前听潮倚柱秋联句待月钩帘夜说禅身世等空前日梦影堂虚设故时筵如何却说心头事再结三生石上缘 【此师之遗语故用为落句】
题江山台观图
何处琼琚歌舞台重重金碧向江开杖藜渔艇吾偏爱谁在崎岖浩荡回 
为立上人题云山欲雨卷
白云不作雨作雨但霏微长唵青山路唯教翠湿衣
题佛图澄应赵故实卷
喃喃说偈水缾空愡愡山河梦寐中莫怪现前持故畏水西千载报春风
题朱叔重画山水卷
娄东朱叔重满卷画云烟过越乘山轿归吴放埜船危峰苍鹘上远树白鸥前每惬幽寻意题诗为尔传
题盛子昭临吴兴公溪山钓舩图
着我春江听雨眠沤波亭下水如天当时度得参差玉吹起春风满钓船
题倪云林画
天末远峰生掩冉石间流间络寒清因君写得三株树忽起孤云埜隺情
题李安忠猿鹊图
啼猿灵鹊赋难工皎峡月河星思未穷谁向楚台愁寂寞想趍岩殿却知风
题月夜泛湖诗卷
醉里谁吹碧玉箫潇湘明月泛兰桡一时高兴都难遏万里青冥便欲飘风水龙吟秋袅袅星河鹭起夜迢迢汉槎嬴节成何似不及空謌度次寥
题王叔明所画岩居罗汉
金锡曾飞海上峰归来岩窟坐蒙茸已采娑竭诸人藏几度长安半夜锺席上衔花驯杂鸟钵中听法隐降龙写真画变还摩诘应为人间叹未逢
分题赋得任公钓台送王允刚归义兴
任公有钓台阳羡西门道六朝去已远一守称绝倒无事每萧闲于焉事幽讨惠政寔已多昔民仰苍昊至今钓游处水清山亦好云天日为旗埜树春如葆鱼鸟识风流江山见文藻王孙远游归凄迷思芳草壮气溢前修我当论怀抱出处可探奇有志莫易老 【任昉字彦升萧梁时尝为义兴守】
雨中遇同川访王性中斋居寓宿话旧
天时人事应推迁十别俄经二十年华屋几空玄鸟计沧江重对白鸥眠前程扰扰三叉路往事滔滔百道川共话平生夜来雨故人高榻未虚悬
次韵奉畣性中
华馆春风昔往来翻成卓【卓一作车】鞅逐尘埃狂游自讶飞龙剑落魄浑忘化鸽杯天地一沤身未老关河万里路还开欲将短笛吹隺调又惜江城玉树梅
九斗群峰飞翠寒仙人居处最高安每看直下沧溟小长立危尖宇宙宽一自两凫从远迈数番双鲤奉余欢而今带月吹笙去海晏尘清更不难
读饶介之遗徐允中书
介之善张旭怀素书玅一时人往往争得之以为奇玩具得意超迈之笔而徐所蓄尤多故乃装辑成卷视若名言世瑶然皆务夸张矜满之辞略无一语能及国及民如云当年仆过吴陵时知有诸豪杰今日乃得为刎颈文交何也以气相感尔又云 允中人杰肯与仆领此夙志矣噫观夫此得不为果亡必败之谶即今此卷散落民人间使人一展览 便殊不满
挥毫草草入颠狂岁月犹题破国前郭隗不言才漫尔田单失计事徒然穴中虎子终探物梦里麟儿应诧贤摠为有生锺祸谶绝怜无处托楼栖然
兵革后送周伯昂归义兴
城郭已皆非人烟触处稀莫言前度事但得一舟身归妻子全当喜乡邻在可依孝侯还有庙再拜勿歔欷
题赵松雪浴马图
澡浴霜寒带月嘶皎如飞雪度春泥圉人不可轻调御驭花萼楼前晓仗齐
题顾定之画二筱【六言】
匪阘翣之老稚伊翩翻之羽翘戾九天而披拂迟一气之扶摇
题谖花图
一自北堂风雨深谖花萎矣思难任而今画里愁题句重感春晖寸草心
遗陈生士起
故人违我作仙游世上应无百尺楼一见凤毛翚五采尚思谈咲说吴钩
题赵魏公揩痒马
久忘爬刷向河汾抵树摩身动晚云千载有谁怜骏骨展图空忆李将军
题顾定之竹
录事官常州政是太平日想得凤凰枝抓髯挥采笔直节应承雨露恩五色之云护子孙而今飞向南闽厺摇荡春风化墨痕
海岸图
海岸水西流看山正倚楼迢迢烟九点咲指是斋州
画隺篇为陈叔介赋
伊谁画此隺千载遗陈生飘飘有仙气相顾移蓬瀛高吭修胫若长鸣磊落昂藏睨太清思陵霄汉不飞去若有待者台阶平群真昔朝上帝所郁罗萧台隔风雨鸾骖凤驭自钧天却载瑶笙来下土寥廓余音世罕闻聋听瞽辨徒纷纭南岳真人既远迈五色云霞散华盖棊声一响阑干空人境皆非城郭在自脱红尘世纲中直来玄圃沧洲外陈生一从魏伯阳上虞学道期翱翔栖真笠泽瑞云观长对此隺悬斋房坐读参同玩周易造化机关洞探赜乃知薛公画向通泉壁十一通灵今绝迹故为此隺成爱惜孰云道士青城客久欲归赴玉局奕但留壁间箭一只海尘茫茫薄日色何天一方来叹息便冲碧落万里展雪翼图南不使鹏先得
题竹树图送陈君玉归吕城
烟枿风篁乱墨痕依稀儿得项南村归耕布谷应啼晚好在春阴护子孙
虞山人鼓枻藁
闲尝谓汲古所刻多讹字惟钞本独善此汲古阁钞本也不特底本异常而笔画皆得篆隶义若较书如埽落叶旋扫旋有也
雍正丁未四月十日较宋宾王记 
