二十四孝
元·郭居敬 
 
一、孝感动天
二、亲尝汤药
三、啮指心痛
四、单衣顺母
五、负米养亲
六、卖身葬父
七、鹿乳奉亲
八、行佣供母
九、怀橘遗亲
十、乳姑不怠
十一、恣蚊饱血
十二、卧冰求鲤
十三、为母埋儿
十四、搤虎救父
十五、弃官寻母
十六、尝粪忧心
十七、戏彩娱亲
十八、拾桑供母
十九、扇枕温衾
二十、涌泉跃鲤
二十一、闻雷泣墓
二十二、刻木事亲
二十三、哭竹生笋
二十四、涤亲溺器
　
 
 
孝感动天 
 
　　虞舜。瞽搜之子。性至孝。父顽母嚣。弟象傲。舜耕于历山。有象为之耕。有鸟为之耘。其孝感如此。帝尧闻之。事以九男。妻以二女。遂以天下让焉。系诗颂之。　

　　诗曰

　　对对耕春象。纷纷耘草禽。嗣尧登帝位。孝感动天下。　

 
 
亲尝汤药 
 
　　西汉文帝。名恒。高祖第三子。初封代王。生母薄太后。帝奉养无担母尝病三年。帝目不交睫。衣不解带。汤药非亲尝弗进。仁孝闻于天下。系诗颂之。　

　　诗曰

　　仁孝闻天下。巍巍冠百王。母后三载玻。汤药必先尝。
 
 
啮指心痛 
 
　　周。曾参。字子舆。事母至孝。参曾采薪山中。家有客至。母无措参不还。乃啮其指。参忽心痛。负薪以归。跪问其母。母曰。有客忽至。吾啮指以悟汝耳。后人系诗颂之。　

　　诗曰

　　母指方缠啮。儿心痛不禁。负薪归未晚。骨肉至情深。
 
 
单衣顺母 
 
　　周。闵损。字子骞。早丧母。父娶后母。生二子。衣以棉絮。闵损。衣以芦花。一日。父令损御车。体寒失鞭。父察知其故。欲出后母。损曰。母在一子单。母去三子寒。后母闻之。卒悔改。系诗颂之。　

　　诗曰

　　闵氏有贤郎。何曾怨后娘。车前留母在。三子免风霜。　
 
 
负米养亲 
 
　　周仲由。字子路。家贫。尝食黍薯之食。为亲负米百里之外。亲殁。南游于楚。从车百乘。积粟万钟。累褥而坐。列鼎而食。乃叹曰。虽欲食黍薯之食。为亲负百里之外。不可得也。有诗为颂。　

　　诗曰

　　负米供甘旨。宁辞百里遥。身荣亲已没。犹念旧劬劳。　
 
 
卖身葬父 
 
　　汉董永家贫。父死。卖身贷钱而葬。及去偿工。途遇一妇。求为永妻。俱至主家。主令织布三百疋。始得归。妇织一月而成。归至槐阴会所。遂辞永而去。有诗为颂。　

　　诗曰

　　葬父贷孔兄。仙姬陌上逢。织布偿债主。孝感动苍穹。
 
 
鹿乳奉亲 
 
　　周。郯子。性至孝。父母年老。俱患双目。思食鹿乳。郯子乃衣鹿皮。往深山群鹿之中。取鹿乳供亲。猎者见而欲射之。郯子俱以情告。乃免。有诗为颂。　

　　诗曰

　　亲老思鹿乳。身穿褐毛衣。若不高声语。山中带箭归。
 
 
行佣供母 
 
　　后汉江革。少失父。独与母居。遭乱。负母逃难。数遇贼。或欲劫之去。革辄泣告有母在。贼不忍杀。转客下邳。贫穷裸跣。行佣以供母。母使身之物。莫不毕给。有诗为颂。　

　　诗曰

　　负母逃危难。穷途贼犯频。告知方获免。佣力以供亲。　
 
 
怀橘遗亲 
 
　　后汉陆绩。字公纪。年六岁。至九江见袁术。术出橘待之。绩怀橘二枚。及跪拜辞堕地。术曰。陆郎作宾客而怀橘乎。绩跪答曰。吾母性之所爱。欲归以遗母。术大奇之。有诗为颂。　

　　诗曰

　　孝悌皆天性。人间六岁儿。袖中怀橘实。遗母报深慈。
 
 
乳姑不怠 
 
　　唐。崔南山曾祖母长孙夫人。年高无齿。祖母唐夫人。每日栉洗升堂。乳其姑。奶不粒食。数年而康。一日玻长幼咸集。乃宣言曰。无以报新妇恩。愿子孙妇。如妇之孝敬足矣。有诗为颂。　

　　诗曰

　　孝敬崔家妇。乳姑晨盥梳。此恩无以报。愿得子孙如。
 
 
恣蚊饱血 
 
　　晋。吴猛。年八岁。事亲至孝。家贫。榻无帷帐。每夏夜。蚊多潜肤。恣取膏。虽多不驱之。恐其去以而噬亲也。爱亲之心至矣。有诗为颂。　

　　诗曰

　　夏夜无帷帐。蚊多不敢挥。恣取膏血饱。免使入亲帏。　

 
 
卧冰求鲤 
 
　　晋。王祥母丧。继母朱氏。不慈。父前数谮之。由是失爱于父母欲食鲜鱼。时天寒地冻。祥解衣。卧冰求之。冰忽自解。双鲤跃出。持归供母。有诗为颂。　

　　诗曰

　　继母人间有。王祥天下无。至今河上水。留得卧冰模。　
 
 
为母埋儿 
 
　　汉。郭巨家贫。有子三岁。母尝减食与之。巨谓妻曰。贫乏不能供母。子又分父母之食。盍埋此子。及掘坑三尺。得黄金一釜。上云官不得龋民不得夺。有诗为颂。　

　　诗曰

　　郭巨思供亲。埋儿为母存。黄金天所赐。光彩照寒门。
 
 
搤虎救父 
 
　　晋。杨香年十四。常随父丰往田间获粟。父为虎曳去。时杨香手无寸铁。惟知有父而不知有身。踊跃向前。搤持虎颈。虎亦靡然而逝。父方得免于害。有诗为颂。　

　　诗曰

　　深山逢白额。努力搏腥风。父子俱无恙。脱身馋口中
 
 
弃官寻母 
 
　　宋。朱寿昌七岁。生母刘氏。为嫡母所妒。复出嫁。母子不相见者五十年。神宗朝弃官入秦。与家人诀。谓不寻见母。誓不复还。后行次同州得之。时母年已七十有余。有诗为颂。　

　　诗曰

　　七岁离生母。参商五十年。一朝相见后。喜气动皇天。　

 
 
尝粪忧心 
 
　　南齐。庚黔娄为孱陵令。到县未旬日。忽心惊流汗。及弃官归。时父疾始二日。医曰。欲知愈剧。但尝粪。苦则佳。黔娄尝之。甜。心甚忧之。至夕。稽颡北辰。求以身代父死。有诗为颂。　

　　诗曰

　　到县未旬日。桩庭遘疾深。愿将身代死。北望起忧心。　

 
 
戏彩娱亲 
 
　　周。老莱子至性孝。奉养二亲。备极甘脆。行年七十。言不称老。常着五彩斑斓之衣。为婴儿戏于亲侧。又常取水上堂。诈跌卧地。作婴儿啼以娱亲。有诗为颂。　

　　诗曰

　　戏舞学骄痴。春风动彩衣。双亲开口笑。喜气满庭帏。
 
 
拾桑供母 
 
　　汉。蔡顺少孤。事母至孝。遭王莽乱。岁荒不给拾桑。以异器盛之。赤眉贼见而问之。顺曰。黑者奉母。赤者食。贼悯其孝。以白米三斗。牛蹄一只与之。有诗为颂。　

　　诗曰

　　黑桑奉萱帏。饥啼泪满衣。赤眉知孝意。牛米赠君归。
 
 
扇枕温衾 
 
　　汉。黄香。年九岁。失母。思慕惟切。乡人称其孝。香躬执勤苦。一意事父。夏天暑热。为扇凉其枕席。冬天寒冷。以身暖其被褥。太守刘护表而异之。有诗为颂。　

　　诗曰

　　冬月温衾暖。炎天扇枕凉。儿童知子职。千古一黄香。　
 
 
涌泉跃鲤 
 
　　汉。姜诗。事母至孝。妻庞氏。奉姑。尤谨。母性好饮江水。妻出汲而奉母。又嗜鱼脍。夫妇常作之。召邻。母。供食之。后舍侧忽有涌泉。味如江水。日跃双鲤。诗时取以供母。有诗为颂。　

　　诗曰

　　舍侧甘泉出。朝朝双鲤鱼。子能恒孝母。妇亦孝其姑。　
 
 闻雷泣墓 
 
　　魏。王裒事母至孝。母存日。性畏雷。既卒。殡葬于山林。每遇风雨。闻阿香。响震之声。即奔墓所跪拜。　

　　泣告曰。裒在此。母亲勿惧。有诗为颂。　

　　诗曰

　　慈母怕闻雷。冰魂宿夜台。阿香时一震。到墓绕千回。　
 
 
刻木事亲 
 
　　汉。丁兰幼丧父母。未得奉养。而思念劬劳之恩。刻木为像。事之如生。其妻久而不敬。以针戏刺其指。则出血。木像见兰。又眼中垂泪。兰问得其情。将妻出弃之。有诗为颂。　

　　诗曰

　　刻木为父母。形容如在时。寄言诸子侄。各要孝亲帏。　
 
 
哭竹生笋 
 
　　三国。孟宗。字恭武。少孤。母老病笃。多月思笋煮羹食。宗无计可得。乃往竹林中。抱竹而泣。孝感天地。须臾地裂。出笋数茎。归持。作羹奉母。食毕疾愈。有诗为颂。　

　　诗曰

　　泪滴朔风寒。萧萧竹数竿。须臾冬笋出。天意报平安。　

 
 
涤亲溺器 
 
　　宋。黄庭坚。号山谷。元祐中为太史。性至孝。身体贵显。奉母尽诚。每夕亲自为洗涤溺器。未曾有一刻不供人子之职。有诗为颂。　

　　诗曰

　　贵显闻天下。平生事孝亲。不辞常涤溺。焉用婢生嗔。　

 
 

