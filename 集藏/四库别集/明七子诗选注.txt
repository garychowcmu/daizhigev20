七才子诗选

　　叙

　　

　　卷之一

　　卷之二

　　卷之三

　　卷之四

　　卷之五

　　卷之六

　　卷之七

　　【叙】叙七才子诗集

　　稽古唐虞，贞元交会，风气醇庞，元恺应运而生。至于夏之吁俊，商之丕厘，周之简阅，百僚师师多士□□，不可□□。下逮汉晋唐宋之间，虽□不乏人，求共才媲曹刘，诗追李杜，邈乎未之前闻者，岂有他哉，由干士习未醇，亦风气之渐漓耳。我祖龙飞驭极　列□相承礼乐教化翕然风动，真才辈出。时则有若王子元美、李子于鳞、徐子子与、宗子子相、梁子公实、吴子明卿，虽地限南北，年相后先，要皆掇巍科，跻膴仕，或鸣珂而同寅于帝里，或分节而共寀于外台，才名赫奕，为天下望。独谢子茂秦，以豪侠韬光，翱游吴□荆楚间，与诸君子邂逅，同盟鸡土&#63140;玄，时乎会晤暌违，时乎燕居闲眺，尊酒赓唫风晨月夕应感而作，为七言，为古风近体，累牍连篇，靡不崇雅黜浮，敲金戞石，力挽唐人风致，使李杜复起必在骖乘，遇曹刘沈谢殆建旗鼓而代之将矣。之七子者洵为中原麟凤，继趾联翩，人人快覩者乎。比来廵闽使者马君罗，汇诸制成帙，而翰史李君为之校编，走伻委叙于不佞，不佞愿为诸君子执鞭素矣。藉此得以供役厕名于末，不甚幸哉，不甚幸哉。因走笔以□□□命 峕万历癸巳仲冬上浣之吉 鹿门茅坤拜识

　　【卷之一 / 李攀龙】

　　送赵户部出守淮阳 

　　崔驸马山池燕集得无字 

　　春日送郭子坤下第还济南

　　秋夜白雪楼赠周公瑕

　　荅宗子相吏部斋居见赠 

　　和梁宪使过密咏天仙宫白松[相传轩辕氏三女葬此因化为白松] 

　　同王元美登郡楼[时于鳞守顺德] 

　　和马侍御赋得飞来双白鹤

　　署中有忆江南梅花者因以为赋

　　集徐子与席上因怀梁公实

　　送郭使君解郡暂还豫章[南昌古名豫章] 

　　送吴明卿给事谪江西

　　答王元美山东道中见寄 

　　送恽光世按察郢中[即今湖广承天诸处] 

　　和徐子与过访平原道中值雪[平原郡今改为县属山东] 

　　送耿蠡县之官 

　　答岭南欧桢伯 

　　寄吴明卿兼简徐子与

　　登真定大悲阁 

　　上朱大司空

　　寄王元美 

　　同张肖甫登滑县城楼

　　送王学甫出守安庆[安庆府属南京] 

　　怀宗子相 

　　送刘侍御还京 

　　赵州道中怀许殿卿 

　　答王元美吴门邂逅见赠之作 

　　送杜青州子睿按察郢中 

　　郡城楼送吴明卿

　　送李司封谪广陵

　　笸丈见送廵海之作 

　　拟王安人寿郭子坤长史郭尝为庐州别驾

　　送徐子与兵备武昌[武昌属湖广] 

　　王元美起家按察河南寄促之官

　　□□许殿卿左史刊倡和集

　　和吴木常南楼烟雨之作 

　　送王侍御按贵阳

　　吴明卿自建宁移邵武有寄

　　送谯比部还顺庆

　　寄贺殷正甫进大宗伯

　　送魏顺甫按察之潞州

　　寄张幼于 

　　送俞宪使赴楚中

　　郡城楼赠谢茂秦山人

　　寄怀楚人魏顺甫

　　东坡书院同许殿卿朱灌甫赋 

　　送张直卿再迁三楚参政 

　　赠刘将军 

　　送周给事还朝 

　　送万言卿明府之长兴

　　寄别王元美

　　赠李明府暂诣广州奉送景王之国 

　　秋前一日同王元美谢茂秦吴峻伯徐汝思集城南楼

　　送劳少参督四川学政

　　送丰城杜少府谪滇南

　　

　　明七子诗选注卷之一 浙汜茅坤 云间陈子龙选定 古杭汪淇 汪恂订正

　　李攀龙【字于鳞，号沧溟，山东历城人。嘉靖甲辰进士，授刑部主事，迁员外郎郎中，后拜河南按察使。着有沧溟集传于世】

　　

　　送赵户部出守淮阳

　　仙郎起艹汉明光几载军储事朔方五马新为淮海郡三台旧署度支章行车麦秀随春雨卧阁花深对夕阳时忆上林词赋客鸿书遥下楚云长 汉官仪尚书郎主掌文书起艹明光宫名　朔方今改为宁夏卫　汉官仪朝臣出使驷马为郡守增一马称五马一后汉以尚书为中台御史为宪台谒者为外台号曰二台度支户部属官掌天下财赋岁计所出而支调之也　后汉书郑弘为淮阴太守行春大□随车致雨　汉书汲黯淮阳卧阁　司马相和作上林赋

　　崔驸马山池燕集得无字

　　主家池馆帝城隅上客相如汉大夫十里芙蓉迎剑舄一樽风雨对江湖桥边取石鲸飞动台土吹箫凤有无向夕不堪车马散朱门空锁月明孤 主家公主之家春秋公羊传曰天子嫁女于诸侯至尊不自主婚使同□主之谓之公主葢周制□城角曰隅　单底曰履复底曰舄　西京杂记汉武帝作昆明池刻石为鲸遇风雨鲸常呜吼鬓尾皆动　列仙传萧史得道善吹萧秦穆公以女弄王妻之遂教弄玉吹萧作凤鸣有凤来止其屋穆公为作凤台　古者王侯驸马之家皆以朱漆涂□ 

　　春日送郭子坤下第还济南

　　华省栖迟白发新因怜失意转怜春樽前病起逢寒食客里花开别故人赋就自堪生顾盻才高岂合老风尘燕台郭□君家事□□□骝不致身 华省余华省也　岁时纪冬至一日五日为寒食　曹植与吴□书曰左顾右盻谓若无人岂非君子壮志哉　高适诗岂知书剑老风尘　史记郭隗谓燕昭王曰古之人君有以千金求千里马者马已死买其骨五百金以归不期年千里之马至者三今王必欲致士先从隗始于是昭王为隗改筑宫而师事之骅骝色如华而赤良马也

　　秋夜白雪楼赠周公瑕

　　日落风请竹树林一尊飞阁敞秋阴纔逢狗监人先老能到龙门客自深海上共悬期月梦山中堪赠白云心阳春寡和休言误此夕□君作楚吟 狗监□□子犬马之官也□马相如作子虚赋同郡杨□□为狗监侍上诵之帝曰朕恨不与此人同时得意曰臣里人司马相如自言为此赋帝人喜召拜为郎　后汉书李膺以声名自高士有被其延接者名为登龙门客指公瑕　陶弘景诗山中何所有岭上多白云只可自怡悦不堪持赠君宋玉对楚玉曰客有歌阳春白雪和者不过数十人其曲弥高其和弥寡

　　荅宗子相吏部斋居见赠

　　金茎夜擢建章高汉主祈年祀事劳仙吏诗投青王案故人秋卧白云曹此生湖海供多病何物风尘抵浊醪中散近来疏懒甚久无书扎到山涛 金茎铜柱也汉武纪帝于建章宫作金茎高二千丈大七围上加仙人掌以承露西都赋擢双立之金茎建章宫在未央殿西　汉武纪元封二年令阳巫祀上帝百神用鸡卜以占岁之凶丰　古乐府有青玉案曲　帝王世纪黄帝名秋官为白云　稽康为中散大夫其绝交书云不涉经学性复疏慵于鳞自喻　晋山涛为吏部尚书与稽康辈称为竹林七贤

　　和梁宪使过密咏天仙宫白松【 相传轩辕氏三女葬此因化为白松】

　　孤根一托蕋珠宫不与苕华粉黛同夜暗龙鳞衘自照天清鹤影望来空条封姑射千秋雪葢拥兰台万里风非为子云能作赋谁知玉树本青葱 炖煌记桀伐岷山岷由送二女子桀一日琬一日琰桀甚爱之刻其名于苕华之上苕是琬华是琰王维诗种松皆作老龙鳞　松指白鹤　庄子藐姑射之山有神人居焉肌肤若氷雪婥约若处子　葢谓松葢宋玉风赋序云楚王游于兰台有风飒然而至王曰快哉此风　汉杨雄字子云善词赋借比梁宪使　杨雄甘露赋翠玉树之青葱玉树喻白松

　　同王元美登郡楼【 时于鳞守顺德】

　　摇落高楼此对君天涯不复有离群衘杯大麓来秋色倚槛刑台过白云树杪人家漳水出城头风雨太行分极知今日同王粲赋就还应邺下闻 大麓泽在北京　顺德古名邢州　通鉴补注漳水有二一出上党大黾谷今乐平县少由也名为清漳一出上党鹿谷山今潞州长子县场山也名为浊漳　太行山在河北　魏王粲字仲宣发荆州城楼作思乡赋葢喻元美邺今河南临漳县魏曹操建都所在

　　和马侍御赋得飞来双白鹤

　　三花珠树五云开海上双飞白鹤来借问分行栖玉署何如对舞映霜台月明华□□翩起雪满缑山并驾回万里只今谁比翼仙禽原自不群才 汉时有道士自外国来种树于嵩山下一年三花李白诗借问欲栖珠□鹤酋年却向帝城飞　霜台御史台也　搜神记辽东华表柱有白鹤集其上曰有鸟有鸟丁令威去家千岁今来归　列仙传王子晋得仙后语人曰七月　日待我于缑氏山至期果乘白鹤驻山岭举千谢时人而去

　　署中有忆江南梅花者因以为赋

　　欲问梅花上苑迟座中南客重相思开帘署有青山色对酒人如白雪枝驿使书来春不见仙郎梦断月应知偏惊直北多烽火昨夜关山笛里吹上林苑在陕西汉武帝建　晋书陆凯与范晔善寄梅花一枝与晔有诗云折梅逢驿使寄与龙头人　龙城录隋赵师雄游罗浮日暮于松林下遇一美人淡妆素服出迎师雄与语言极清丽芳香袭人因共饮酒肆中师雄醉寝久之酒醒起视在梅花树下惟见月色微明师雄空惆怅而已　笛有落梅花曲

　　集徐子与席上因怀梁公实

　　共指金茎雪色间鸣珂当日满朝班即看徐孺能悬榻岂谓梁鸿更出关薄宦天涯成白首故人江上买青山岭南梅树春堪折赠我宁无驿使还金茎见□　通俗文马勒餙曰珂唐车服志五品以上有珂　后汉陈蕃为豫章太守特设一榻以待徐孺于去则悬之　东汉书梁鸿字伯鸾将欲隐东出关作五噫之歌以寄意时公实请告还南海故云　岭南大庾岭多梅花 

　　送郭使君解郡暂还豫章 【 南昌古名豫章】

　　春风解郡豫章还已报征车起汉关尽怪双龙高紫气何妨五马照朱颜门人榻自南州下座客樽应北海闲自是朝廷知借寇先开书箧慰中山 晋书张华传斗牛之间常有紫气华以问雷焕曰此宝剑之精上彻于天耳当在豫章丰城华即补焕丰城令焕掘狱中得双剑一送与华一留自佩华亡剑失所在焕子一日持剑晋延津剑忽跃出腰间腾水而去使人求之但见双龙各长数丈　五马见前　南州榻徐孺事见前　后汉书孔融为北海太守尝曰座上客常满樽前酒不空吾无忧矣　汉书愿从陛下复借寇君一年　史记魏将乐羊伐中山平之归其君收得谤书三箧

　　送吴明卿给事谪江西

　　海上风尘未罢兵如何严助厌承明故人惨淡浮云色逐客萧条白雪情落日挂帆彭蠡泽清秋伏枕豫章城诗篇巳侧当时目不用兼传抗疏名汉书严助任□中大夫请为会稽太守帝赐诏曰卿厌承明之庐□□明殿在石渠阁外　彭蠡泽在江西南康府束阔四十里长三百里今鄱阳□是也　豫章见前　汉郅都为中尉行法不避贵烕宗室列侯见都侧目

　　答王元美山东道中见寄

　　飞来尺素九河阴报道春光满上林游子自惊年少好故人无恙岁寒心即今病借青云起何用诗传白雪音处士一星依帝座两朝谁似主恩深 吕氏春秋巨鹿之北分为九河　上林见前　风俗通噬虫曰恙古者人多野宿为恙所噬故人相见必芳间曰无恙乎　史记太史公曰闾巷之人欲砥行立名非附青云之士恶能施于后世哉白雪阳春白雪曲也　隋天文志少微四星在太微西士大夫之位一名处士星

　　送恽光世按察郢中 【 即今湖广承天诸处】

　　醉拥骊驹不可留送君花发凤凰楼青春开府西陵色到日登台北雁愁寒雨远分荆楚望白云无尽汉江流共知人世悲难合倘得隋珠莫暗投 骊马深黑色二岁曰驹逸□云骊驹在门仆夫具存骊驹在路仆夫整驾□□羲时凤巢阿阁今楼阁称凤本此　郢中一名西陵　言楚有回鴈峰北鴈不到恐难寄书耳　楚初都于荆故谓之荆楚　汉木原出嶓冡山至汉中为汉水也　汉邹阳昼隋侯之珠夜光之璧以暗投之于道路人无不按剑相视何者无因而至前也

　　和徐子与过访平原道中值雪 【 平原郡今改为县属山东】

　　九河风色报褰帷道入平原雨雪迟天欲并传梁苑赋君今试和郢中词凭陵凡素光犹动缥缈扁舟兴可知况值如渑春酒熟好来投辖未须疑 九河见前汉书贾琮为冀州刺史入境命御者褰其帷裳　谢惠连雪赋序梁玉不悦游于兔园俄而微霰零密雪下　郢中白雪见前　左传凭陵我宗社吕向曰凭陵者凭依陵乘也　世说王子猷雪夜乘小舟访戴达子剡溪　左传齐侯曰有酒如渑渑水名在齐　汉书陈遵性嗜酒每大会宾客辄将其车辖投干井中虽有急终不得去

　　送耿蠡县之官

　　百里初分上谷城傍临易水接燕京地偏侠客风犹在天近郎官宿转明北阙青云悬舄影西山白雪入琴声知君三异寻常事何限当年卓鲁情 蠡县古名上谷　易水在北直隶安州　荀悦曰使气作威结私交以立强于世者谓之侠客　汉书郎官上应列□出案百里　萧何治未央宫立东阙北阙神仙传王乔为叶县令有仙术每诣朝但见双舄从东南来　西山即天寿山吕氏春秋宓子贱宰单父弹琴而单父治　汉书鲁恭为中牟令司徒袁安遣人往察之归告安曰恭有三异积德禳灾一异仁及鸟兽二异童子有仁心三异后汉卓茂为令视民如子民不忍欺教化大行后官至太传鲁即鲁恭

　　答岭南欧桢伯

　　中原才子动相闻谁复高名得似君南海一珠悬北斗黄河双鲤角青云城边五色羊何在台上千金马不群献赋几年犹未遇罗浮春思坐氤氲 中原即中国也　一珠借比桢伯　黄河源出昆仑古诗客从远方来□我双鲤鱼呼童烹鲤鱼中有尺素书　广东志吴孙皓时滕修为广州刺史未至□五仙人骑五色羊迎修因呼为五羊城千金求马燕昭王事见前　司马相如杨雄尝献长杨甘泉等赋得官　广东志罗浮山在博罗增城二县之支高三千六百丈名朱明耀真之天乃蓬莱一岛也杜甫诗秋兴坐氤氲

　　寄吴明卿兼简徐子与

　　蓟门春酒别同袍念我风尘解佩刀楚客久无鹦鹉赋舍人殊有凤凰毛书来月色漳河满北望秋阴汉阙高行矣旧游还自爱伟长今在白云曹 扎诗岂曰无衣与子同袍　晋书徐州刺史吕虔有佩□□谓必二公可佩逃刀虔以赠别驾玉祥日卿有公辅之器故相与耳　三国祢衡作鹦鹉赋　时明卿为中书舍人宋书谢灵运子凤字超宗善文词帝尝曰超宗殊有凤毛　漳河见前　魏文帝与吴质书行矣自爱吕向曰行矣自爱谓勉行政治自爱声誉也　魏徐干字伟长建安七子中人借比徐子与白云曹解见前

　　登真定大悲阁

　　高阁崚嶒倚素秋西山寒影挂城头坐来大陆当窗尽不断滹沱入槛流下界苍茫元气合诸天缥缈白云愁使君趋省无多暇暂尔登临作壮游 崚嶒高貌秋属西西方色白故谓之素秋　西山见前　大陆见前　□理志滹沱河自鴈门卤城东去参合县又经真定南关　诸天如净居天兠率天梵天之类也

　　上朱大司空

　　河堤使者大司空兼领中丞节制同转饷千年军国壮朝宗万里帝图雄春流无恙桃花水秋色依然瓠子宫太史恒裁沟洫志丈人何减汉臣风 朱司空必兼都御史治河　谓粮船自黄河而北　书曰江汉朝宗于海　恒谭新论大司马张仲议曰河水浊一石水六斗坭而民竞决河溉田令河不通利至三月桃花木至则决以其噎不泄也可禁民勿复引河　汉武帝祀元光中河决瓠子帝临河沉白马玉璧群□皆□薪以塞之筑宫其上名曰宣房宫　汉书沟洫志曰武帝时齐人延年真书言河出昆仑经中国注渤海是其它势□北高而东南下也可准高下开天河上岭出之胡中东注之海如此关东长无水灾北边不忧匈奴此功一成万世之利帝壮之

　　寄王元美

　　闻君雨雪到青州春尽鸿书未可求莫问弹冠千载事徒令把袂对人愁浮云万里中原色落日孤城大海流自昔风尘驱傲吏还能伏枕向清秋 青州府属山东　汉书王阳在位贡禹弹冠言弹其冠尘以待王阳之荐也　李白诗但得长把□晋庾翼与兄书曰不能脱脚于风尘之外李白诗还从傲吏游　韩诗展转伏枕

　　同张肖甫登滑县城楼

　　层楼落日倚蹉跎明府高轩载酒过槛外秋阴开大麓帘前树色散漳河关门紫气临燕满风雨青山入晋多我醉欲裁王粲赋故园戎马近如何 蹉跎迟暮也晋周处□欲自修改而年巳蹉跎唐李贺七岁时韩愈皇甫湜过之贺作高轩过大麓见前　漳河见前　列仙传老子西游关吏尹喜望见有紫气浮关曰应有真人过老子姓李名耳于鳞自喻　山西古为晋地　王粲赋见前□

　　送王学甫出守安庆 【 安庆府属南京】

　　花满胡姬春酒楼仗君五马五骅骝明光起草推高第三十专城领上游天柱西悬江汉影海门东望帝王州到来纡画思同舍万里风烟白雁秋 李白诗笑入胡姬酒肆中　五马骅骝俱见前注　杜甫诗明光起卅人所羡　古诗四十专城居上游上流也　天柱山在南京灊县　海门潮所起处谢眺诗金陵帝王州　同舍于鳞自谓　笔谈云北方有白雁似雁而小秋深乃来

　　怀宗子相

　　蓟门秋杪送仙槎此日开樽感岁华卧病山中生桂树怀人江上落梅花春来鸿雁书千里夜色楼台雪万家南越东吴还独往应怜薄宦滞天涯 顺天古蓟地有蓟门关槎乃水中浮木也　淮南王招隐肩桂树丛生兮山之幽　笛有落梅花曲汉武帝纪使者绐单于言天子射上林中得雁足有系帛书谓武在某处单于大惊后世遂以雁传书为故事　庄子要畧曰江海之士山谷之人轻天下细万物而独往

　　送刘侍御还京

　　才子高名八使中登车千里竞称雄西台入秦闻天语东海陈诗见国风伏柱久推三楚骏还朝争识五花骢极知未尽澄清志献纳犹堪宠汉宫 后汉书顺帝遣杜乔周举冯羡周栩栾巴张纲郭遵刘班八人分行州郡表贤良显忠勤号曰八使西台御史台也古诗造天关闻天语　礼记命太师陈诗以观民风刘时自山东还台故云　老子为周柱下史王康琚诗老聃柱下史史记世家楚文王都郢昭王都鄂考列王都寿春故谓之三楚刘侍御必楚人　五花谓五色花纹也　后汉书范滂登车揽辔慨然有澄清天下之志　西都赋序朝夕论思日月献纳

　　赵州道中怀许殿卿

　　忆尔襜帷出牧年风尘谁识使君贤政成神雀犹堪下兴尽冥鸿遂杳然树色远浮疏雨外人家忽断夕阳前重来此地逢寒食何处看春不可怜 襜披衣帷车裳也　汉书黄霸为颕川太守在郡八年政事大治时凤凰神雀数集郡县颕川尤多杨子法言鸿飞冥冥　荆楚岁时□冬至后一百五日有暴风疾雨曰寒食

　　答王元美吴门邂逅见赠之作

　　姑苏城上倚高台却望中原酒一杯彼自有人浮海去我今为客渡江来飞龙忽报干将合老骥还惊匹练开共向风云论二子谁知天地此徘徊 越绝书吴王起姑苏台五年乃成高见三百里　于将剑名　家语颜回望吴门马见一匹练孔子曰马也故后号马为一匹　后汉二十八将论曰咸能感会风云奋其智勇于鳞与元美先称为中原子

　　其二

　　云满江城醉色寒萧条春兴入弹冠自怜沧海双珠合谁作青云一鹗看日月祗销高伏枕风尘何事老投竿岂应梅福吴门在共说先期吏隐难汉书王吉字子阳与贡禹为友世称王阳在位贡禹弹冠言其取舍同也　汉孔融见韦元将兄弟与其父书曰前日元将来渊才亮茂昨日仲将来文敏笃诚不意双珠出于老蚌甚珍重之喻巳与王元美　孔融荐祢衡表鸷鸟累百不如一鹗使衡立朝必有可观　庄子投竿东海旦旦而钧后汉梅福九江人为南昌尉一朝弁妻子去不知所之后有见福于会稽变姓名为吴市门卒云晋昼山涛吏非吏隐非隐汝南先贤传郭钦吏隐于蚁陂之山

　　送杜青州子睿按察郢中

　　东方千骑古诸侯宪府遥开大楚秋北海清风犹满座武昌明月更登楼五云过郢朝□气三峡吞江拥上游此地功名谁得似君家元凯自荆州 古乐府东方千余骑夫婿居上头　北海今山东青州府满座用孔北海座上客常满事　晋书庾亮镇武昌尝乘月登南楼曰老子于此兴复不浅　五云五色云也东汉书气佳哉郁郁葱葱　三峡谓巫峡明月峡巴峡　晋杜预宇元凯咸宁　四年代羊佑为镇南大将军都督荆州诸军事

　　郡城楼送吴明卿

　　西来山色挂城头东望漳河入槛流傲吏岁时频卧阁故人风雨一登楼乱离王粲逢多病著作虞卿老自愁君到长安相问讯谁怜五月有披裘漳水见前　史记虞卿困于梁不得意乃著书世号虞氏春秋太史公曰虞卿非穷愁亦不能著书表见于后世　延陵吴季子出游遇一翁五月披裘时路有遗金季子谓翁取此金翁曰五月披裘岂拾遗金者哉

　　送李司封谪广陵

　　明光起草羡青春服药求仙笑此身白首云霄空荐士黄金湖海未逢人广陵鸿鴈来秋色寒雨江枫度逐臣见说故园湘水上懒将词赋吊灵均 明光起草见前　古诗服药求神仙多为药所误　杨州古名广陵　宋玉哀屈原赋湛湛江□□上有枫日极千里兮伤春心傅毅七激曰闇君逐臣逐臣放逐之臣也谓李司封　汉书湘水出湖广零陵县　灵均屈原之字

　　笸丈见送廵海之作

　　楼船遥指越王城万里波涛按部行门下有人惟说剑江南何处不谈兵长缨我愧山东妙铜柱君悬海外名忽讶天台霞色起开缄彩笔更纵横 船上建楼谓之楼船越王指勾践也　按部者按行部阵也　庄子有说剑篇　汉书南越与汉和亲终军自请愿授长缨必覊南越王首献之阙下潘岳西征赋终军山东之英妙　东汉马援征交趾立铜柱于汉界以勒功　天台山在浙江天台县西一百十里孙绰天台赋赤城霞起而建标

　　拟王安人寿郭子坤长史郭尝为庐州别驾

　　南山高唱入新题曲罢娥眉玉盌齐秦史自偕赢氏女庐江谁忆仲卿妻双飞青鸟披云下并蒂蟠桃带雪携何必千金称上寿嫣然一笑醉如坭 毛诗如南山之寿不骞不崩　毛诗螓首娥眉　萧史娶秦弄玉见前　晋郭璞至庐江爱主人仲卿之妾无由得乃取小豆三□□其宅散之主人晨见赤衣人数千围具家就视而灭甚恶之请璞为□璞曰君家不宜有此妾卖之则此祸可消□人□之□郭于坤　汉武故□帝斋居忽有青鸟从西来集殿上东方朔曰此西王母欲来有□□母乘紫云车而至进蟠桃七枚　宋玉好色赋嫣然一笑惑阳城迷下蔡

　　送徐子与兵备武昌 【 武昌属湖广】

　　使君安在武昌城江汉双悬宪府清共许登高能作赋不妨乘暇一论兵翛然白雪千人和飒尔雄风万里生更忆南楼明月好欲携佳兴共纵横 谓使君安在于武昌也　江汉二水名在湖广　汉艺文志登高能赋则可以为大夫　庄子翛然而往翛然而来白雪巳解见前　宋玉风赋　此大王之雄风　庾亮乘月登南楼事见□

　　王元美起家按察河南寄促之官

　　莫道渔樵计巳安主恩堪为一弹冠足知上国群公疏犹作中原二子看虎观迥连嵩少起龙门高倚大江寒与君聊玩人间世明日抽簪未是难 弹冠巳解巳前　于鳞与元美自称中原二子　白虎观在洛阳北宫河南志嵩山有大室少室少室高八百六十丈方十里与太室相对但差小耳　龙门山一名伊阙在河南　庄子有人问世篇晋锺会遗荣赋□发抽簪永绝一血

　　□□许殿卿左史刊倡和集

　　平台左史寄相思开卷风流见往时巳自游梁词赋长翻因御李姓名疑玄经竟为何人出郢调除非和客知君有明珠堪照乘更烦清影到茅茨 平台在河南开封汉梁孝王建　汉司马相如傅如如闻梁孝王集枚乘辈子平台悦之因病免客游梁居数岁乃着子虚之赋以喻殿卿　汉书李膺性简亢少交接荀□谒膺因为御车既还喜曰吾今日得御李君矣　汉侯□尝从杨子云授木玄经　宋玉对楚王曰客有歌于郢中者其始曰下里巴人国中属而和者数千人其为阳阿薤露属而和者数百人其为阳春白雪国中属而和者数十人引商刻羽泛以流征国中属而和者不过数人而巳是其曲弥高其和弥寡　史记魏惠王曰寡人国虽小尚有□寸之珠照车前后各十二乘者十枚　淮南子曰圣人处环堵之室茨之以生茅 

　　和吴木常南楼烟雨之作

　　南楼迢逓俯丹梯烟雨萧条拂槛低越徼层阴千里合吴门春树万家迷江流欲动帆樯外山色纔分聛聣西一自不斋多暇日新诗还与醉同题 谢眺诗即此凌丹梯　吴门是前　聛聣城上女墙言于城上聛聣人也　后汉书周泽为太常卧病斋宫其妻往问之泽以为于犯斋禁收送诏狱时人为之语曰生世不谐作太常妻一年三百六十日三百五十九日斋一日不斋醉如□既作事复祗迷

　　送王侍御按贵阳

　　中原遥入楚天长道出盘江古夜郎自许铁冠冲瘴疠兼携白笔扫风霜百蛮拥节开雄镇万里登车揽大荒莫说壮游非妙远选同时八彦避鹓行辰州武陵诸处皆古盘瓠子孙所居人贵州必经此夜郎即贵州也　汉官仪御史法冠以铁为柱即柱后惠文冠也　魏辛毗传魏大曾群臣见御史簪白笔问曰此是何官呲对曰所谓御史簪白笔以奏不法者也李白诗绣方御史何昂藏铁冠白笔横秋霜　节以旄为之上下相重如竹节凡王命往来必持此以为信也　尔雅海外疏旷无所不达故称大荒　八彦即杜乔等八使见前唐书上官仪曰御史供奉赤墀簉羽鹓鹭

　　吴明卿自建宁移邵武有寄

　　十载徘徊侍从群，铜符更向七闽分。且疑落魄终迁客，也自风流一使君。五马忽惊龙渚气，双轓犹画幔亭云。已知才子官□起，无柰吴郎雅好文 明卿先为兵科□事　汉文帝初与郡国为铜虎符应劭曰铜虎□第一至第五国家当发兵遣使者至郡合符符合乃听受七闽今福建　汉书郦□其家符落魄落魄与落托落薄义同　汉刺史行部紏察郡县与锈衣使者同故称日使君　龙渚即延津在福建见前　续汉志二千石□葢朱两轓武夷山有□亭峰在福建建宁府崇安县离城三十里

　　送谯比部还顺庆

　　归去嘉陵江上春襜帷不复走风尘巴山渐出云连楚剑阁回看雪照秦岁晚江湖多病疏时危裘马倦游人明光起草君无簿汉主恩深侍从臣 嘉陵江在四川顺庆　巴山在蜀　蜀志小剑山去大剑山三十里连山险道飞阁相通故曰剑山比部时必请告还蜀　汉司马相如传或谓卓王孙曰长卿故倦游虽贫其才足依也长卿蜀人以喻比部明光宫名

　　寄贺殷正甫进大宗伯

　　十载词林供奉中史才经术并称雄恭承三命铜龙署兼典诸儒白虎通要地持衡当北斗清声曳履入南宫犹言紫极氤氲处非复文昌八座同 唐□翰林供奉　周礼三命受位再命受服前汉有铜龙楼　汉章帝建初四年□太常愽士郎官及诸儒会白虎观议五经同异帝亲称制临决作白虎议奏即今白虎通是也　汉书李固曰陛下之有尚书犹天之有北斗也斗为天喉舌尚书亦为阶下喉舌　汉书郑崇每□革履帝笑曰我识郑尚书履声南宫今礼部也　紫极上帝□居喻今宫禁氤氲和也　尚书谓之八座

　　送魏顺甫按察之潞州

　　壶关上党切云霄宪府中天插汉慓山势西临三晋险地行东控两河遥名从出守高郎署策本和戎竉圣朝尽道疆场悬节钺犹能书礼满渔樵 壶关上党俱属山西　史记魏斯赵籍韩虔三分晋地是谓三晋即今山西　两河谓滹沱黄河也史记晋魏綘陈和戎有五利以喻魏顺甫　节见前越大斧

　　寄张幼于

　　吴门风雨洞庭阴上客常开子墨林剑阁自题名更起鲈鱼一忆兴何深古今不改中原色南北相看万里心愧我惊人无俊句劳君写入二龙吟 姑苏八门皆吴王所建故曰吴门洞庭湖在巴陵县西横直七百里　杨雄作解嘲赋以子墨为客卿　晋张载作剑阁铭声名日起　张翰因秋风起思吴中鲈鱼脍日人生贵适志耳富贵何为遂命驾而归张载张翰皆喻幼于　杜甫诗语不惊人死不休　吴陶丘洪荐刘繇刺史曰前年举山公柰何复举正礼洪曰若使君用山公于前擢正礼于后所谓御二龙于长涂耳正礼繇字也

　　送俞宪使赴楚中

　　揽辔江湖万里清使君三楚旧知名阳春不是寻常调明月堪偿十五城行省重臣推掌宪中原多事盛谈兵遥怜佐吏躭秋色不浅南楼庾亮情 范滂揽辔见前　三楚见前注俞必先按楚故云　阳春白雪见前　汉邹阳书明月之珠史记赵惠王得楚和氏璧秦昭王闻之愿以十五城易璧　庾亮事解见前

　　郡城楼赠谢茂秦山人

　　把酒亮楼眺暮春孤城落照浊漳滨自怜白发常为客谁道青山不负人西署诗名干气象中原宦迹任风尘元龙未下当时傲湖海看君意转亲 地理志浊漳出上党鹿谷山东至邺与清漳合　杜甫诗彩笔昔曾干气象　晋庾翼与兄书自不能脱脚于风尘之外　后汉陈登字符龙有文武才借喻茂秦

　　寄怀楚人魏顺甫

　　摇落谁怜作赋才高秋无处不悲哉大王自啸雄风起神女长携暮雨来非有上林吞梦泽至今江汉遶兰台武昌月满南楼夜安得青樽共我开 宋玉九辨赋悲哉秋之为气也　宋玉风赋此大王之雄风　宋玉高□□□□□王游高唐梦见一□□曰妾□山神女也朝为□云暮为行□□相知上林赋吞若云梦者八九　兰台宫楚王建

　　东坡书院同许殿卿朱灌甫赋

　　散发东坡月满庭王孙春草雁池青平台吹合风先起竹苑樽开酒旋醒自愧长卿工作赋谁怜子政老传经明朝莫报高阳会不是江湖有客星 遗荣赋云散发抽簪　王孙谓灌甫鴈池在河南开封梁孝王建　平台梁孝王建　竹苑即傍花园在平台右　汉书司马相如字长卿工词赋闻梁孝王建校士辈于平台因客游梁国数岁乃着于虚之赋　刘向字子□汉宗室以喻灌甫　汉□食其自称高阳酒徒　天上有客星隐士之星也

　　送张直卿再迁三楚参政

　　谁言才子久飘零十载功名满汉庭前后两曹推起草风流百粤让谈经重来方岳分荆楚此去江湖识岁星明主赐环今日事武昌杨柳几回青 汉官仪尚书郎掌文书起草　广东古百粤地直卿尝督广东学政　荆楚见前　列仙传东方朔平原人在吴中为书师数十年武帝时上书拜为郎昭帝时或忠言或戏语莫知其旨宣帝时卖□于五湖间识者谓其岁星精也　大明诸司职掌云□武官朝服各有二环　晋书陶侃□武昌好种柳有部将窃官柳植之私庭侃□之问曰此是武昌西门柳何以至此

　　赠刘将军

　　忆醉卿家春草芳征轺信宿向渔阳行间旧识千夫长毂下新推六郡良白马从军明月塞黄金结客少年场何时更出追骄虏策尔持缨请建章 毛诗注一宿曰宿再宿曰信渔阳今改为蓟州属顺天府　书曰万夫之长　毂下辇毂之下谓京师也汉武帝以六郡良家子从征　江淹别赋边庭未静负羽从军　古乐府有结客少年场行终军请缨见前建章汉武建在未决宫西千门万户

　　送周给事还朝

　　才子先朝侍从年东山一卧主恩偏弹冠更借风云起补衮新看日月悬疏动龙鳞成五色名联骑省映群贤当时谏猎还谁任闻道长杨赋巳传 晋谢安高卧东山　弹冠见前晋书王猛曰若借以风云将不可复制矣　诗衮职有阙伸山甫补之　潘岳秋兴赋序以大尉椽兼虎贲中郎将寓直子散骑省　相如长杨赋序云上将大夸胡人以多禽兽农人不得收敛从至射熊馆还上长杨赋以讽

　　送万言卿明府之长兴

　　逐虏将军度漠回黄金犹自满燕台请缨惭我为齐客制锦多君更楚材城上春云天目出帘前秋色太湖来弦歌暇日能相忆花里新诗过鴈裁 沙碛曰漠　请缨汉终军事见前　左传襄公二十一年子皮欲使尹何为邑何辞子产曰子有美锦不使人学制焉大官太邑身之所庇不使学者制焉其为美锦不亦多乎　天目山在浙江杭州太湖节五湖也

　　寄别王元美

　　谁怜伏阙上书还国士含冤动帝颜杀气始应高碣石飞霜犹自满燕山风尘双泪绨袍尽湖海扁舟白发闲却念十年携手地不知春色在吴关 礼月令仲秋之月杀气侵盛碣石山在直隶昌黎县　淮南子邹衍尽忠于燕惠王王信谮而系之衍仰天哭正夏天为之飞霜时元美尊公为严相所陷故云　毛诗杨手同行　李白诗丹阳北向是吴关

　　赠李明府暂诣广州奉送景王之国

　　帝宠亲王出牧年逢迎东道借才贤郎官旧列星辰上朱邸新开日月边千乘旌旗分羽卫九河春色护楼船知君不废鸣琴兴应教还操柱树篇 左传□之武曰若舍郑以东道主行李往来供其之用　汉书郎官上应列宿史记太薇宫后二十五星郎之位也　古者王侯邸舍皆以朱漆涂户　九河见前　吕氏春秋宓子贱弹琴不下堂而单父治　汉书传淮南王与八公之徒各竭才智著述篇章分其词赋其招隐扁有云桂树丛生兮山之幽

　　秋前一日同王元美谢茂秦吴峻伯徐汝思集城南楼

　　万里银河接御沟千门夜色映南楼城头客醉燕山月笛里寒生蓟北秋胡地帛书鸿鴈动汉宫纨扇婕妤愁西风明月吹双鬂且逐飞蓬赋远游 燕山燕之西山　汉武帝纪使者绐单于言天子射上林中得鴈足有系帛书谓武在某处单于大惊后世遂以鴈传书为故事　汉班婕妤燕歌行日新制齐纨素皎洁如霜雪裁为合欢扇团圆似明月常恐秋节至委置在深箧　楚词愿轻举而远游

　　送劳少参督四川学政

　　分藩吴越气雄哉人自南宫出上台一抱连城明月满还看三峡使星来锦江波动词场色剑阁高临宪府开圣主贤臣今日事王褒门下本奇才 南宫见前晋天文志天有上台中台下台在天为三台在人为三公　秦昭王以十五城易赵璧故曰连城汉邹阳书明月之珠　三峡见前后汉书和帝分遣使者二人各至州郡观采风谣二人当到益部诣李邰候舍时夏夕露坐邰因仰观问二君发京师知朝廷遣使乎二人惊问何以知之邰指星示云有二使星向益州分野故知之耳　蜀志成都江水濯锦鲜明故称锦江　剑阁在四川汉王褒圣主得贤臣颂云故必有圣智之君而后有贤明之臣

　　送丰城杜少府谪滇南

　　共惜投荒万里天当朝起草事空传主恩绿鬂神仙尉客梦青云侍从年盘水秋帆开瘴疠黔阳春树隔风烟孤臣自有丰城剑遥夜思家向斗边 投荒谓投窜于荒服之外　起草见前　汉梅福为南昌尉后得仙　辰州等处皆盘匏子孙所居入云南必经于此黔阳今为县属湖广辰州抵连云南　丰城剑张华雷焕事见前

　　

　　【卷之二/ 王世贞】

　　

　　送李侍御迁江西宪[时按山西还] 

　　过吴明卿宅

　　赠王元肃参军 

　　送张侍御按应天

　　寄袁鲁望 

　　宗子相席上别诸子各赋 

　　宿香山寺 

　　李兵宪邀登密云城楼

　　赠蓟州周都督 

　　答徐子与见寄 

　　寒外得李伯承见寄诗有感

　　答谢茂秦山人 

　　独酌 

　　李于鳞邀登郡楼得秋字 

　　饮故人赵参议宅[时赵以病归] 

　　答汪兵宪伯阳 

　　岁暮答吴明卿 

　　送顾水部监荆州税 

　　宪佥彭公尝莅秋曹乃孙端朝复践其地赋此纪之 

　　被青州命后得李伯承寄诗率尔有答

　　提兵安东海上大闽 

　　寄李于鳞 

　　送衡府叶教授还吴 

　　登岱[泰山一名岱宗在山东] 

　　怀梁公实[时公实告归岭南] 

　　答张幼于 

　　送蔡子木守衡州[衡州府属湖广] 

　　宗子相吴明卿夜过 

　　赠章道华宪副 

　　方德新侍御见访得蓬字 

　　赠临淮李小侯 

　　送陈子兼任滇南宪副

　　得徐子与书云刻余拟古诗因答

　　题李于鳞白雪楼

　　九日泛舟灵岩以病且雨不克登有作

　　邹山人赍谢茂秦书来谒赋此赠之 

　　戴锦衣伯常过访

　　寄吴明卿[吴时守邵武] 

　　送莫子良起参梁藩入贺登极 

　　赠别俞汝成宪使之楚

　　过德州不及访李于鳞见寄

　　寄余德甫闻有盗警[名应举江西南昌人] 

　　吴门遇徐子与见访得今字

　　答赠苏子川[名溓山东濮州人兵部侍郎佑之子] 

　　寄子承中丞

　　少司徒吕道夫见访席上赋赠 

　　送王司训罢官归天台

　　渡小淮口大风和徐子与 

　　九日省中诸公邀游两高遇雨不果小酌灵隐寺[寺在杭州] 

　　答吴邵武明卿 

　　送艾教授迁王官归楚艾尝为邑令 

　　喜张肖甫开府吴中 

　　送王汝文提督操江 

　　同马通政吴太常蔡宪使饮太虚楼 

　　徐子与久宦楚中贻书见讯时余有晋臬之除 

　　寄答张助甫

　　题周公瑕小像 

　　李于鳞赴浙臬邂逅吴门有赠 

　　赠秦少说比部 

　　顾刚太仆乞归用张召和给事韵赠之

　　答朱用晦余德甫追和感事之作

　　武日赠别省中诸公 

　　寄谢茂秦 

　　赠少司徒清丰吕公 

　　吴明卿自贵徐子与自闽同日书至有感 

　　王阳德兵宪数过弇山园颇述泉石之美走笔奉寄 

　　送浙人周广文之襄府纪善

　　送王太史胤昌册封关内便道省寿夫人

　　

　　明七子诗选注卷之二 浙汜茅坤 云间陈子龙选定古杭汪淇 汪恂订正

　　王世贞【 字符美，号凤洲，晚号弇州山人。南直隶太仓人。嘉靖丁未进士，历任南京刑部尚书。有弇州四部正续稿传于世】

　　送李侍御迁江西宪 【 时按山西还】

　　曾飞片檄下呼韩大漠风云指掌看揽辔秋高三晋色挂帆天入九江寒清朝尚郁囊中草祖道犹惊柱后冠东望斗边多战气几时书记向长安 檄以木为之长尺二有急用以征军呼韩邪匈奴酋长名　沙碛日漠　史记韩哀侯魏武侯赵敬侯共灭晋三分其地故曰三晋即今山西　九江即江西浔阳晁氏志一水而曰九江谓江于此分九道也　草谓谏草　黄帝子名累祖好远游死于道路故祀以为道禆以为道路之福法冠一日柱后惠文执法者服之　书记记室也凡官出镇于幕下置一官记其事故谓之书记

　　过吴明卿宅

　　猎猎西风吹客衣，空庭系马待斜晖。久&#62677;&#63140;弃高兴缘君发，无郡清樽与病违。海内声名双聛聣，郢中歌调一翻飞。何须稚子投车辖，屈指交游未忍归 猎猎飞扬貌鲍明远诗猎猎晚风过　聛聣谓侧目相视也　郢中歌谓阳春白雪曲也　汉陈遵性嗜酒每宴宾客辄将其车辖投于井中虽有急终不得去

　　赠王元肃参军

　　水边新筑类禅居尘尾玄言颇湛如相视右军修褉帖未成中散绝交书马曹竟不关公事。狗监何烦荐子虚。便欲图君丘壑里故园烽火更踌踷 晋王衍每谈玄轨玉柄尘尾与手同色喻参军　　王羲之为右军其兰亭记云永和某年三月三日会于会稽山阴之兰亭修褉事也　魏氏春秋涛为选举郎举稽康自代康作绝交书以答之世说王子猷为桓冲骑曹参军冲问曰卿署何曹答曰不知何曹时以牵马来似是马曹　汉司马相如传相如作子虚赋杨得意为狗监侍上诵之帝曰朕独不得与此人同时得意曰臣里人司马相如自言为此赋帝因召拜为郎 

　　送张侍御按应天

　　旧识埋轮都下亭新看直指破青冥金陵亦是先皇地玉节仍分汉使星朱桁路从飞驭辟白门人为避骢停凭高倘有张衡思两赋应传蓟北听后汉书张□□□□□□□□亭曰□□□□□问狐狸遂劾奏大将军梁冀等不法事　汉有绣衣直指使者青冥□□也或曰云　金陵今应天我太祖建都于此　周礼守邦国者用玉节范骅后汉书李邰善天文和帝遣使者微行观风使者当到益部诣邰候舍邰因仰视问二君发京师知朝廷遣使乎使者惊问何以知之邰指星示云有二使星向益州分野故知之耳　朱桁路在应天白下门在上元县西北汉书行行且止避骢马御史　汉张衡作两都赋以北张侍御

　　寄袁鲁望

　　异时樽酒足平生白眼俱夸无世情自别风尘河朔饮。谁歌雨雪蓟门行。论心客路空车马屈指流年过甲兵赋就河东应有达怜余早晚厌承明 晋阮籍对俗士常为白眼　典畧云袁绝与刘松辈在河朔于三伏之际酣饮避暑号为河朔饮北京古为蓟地有蓟门关　前汉杨雄献河东赋　汉书严助仔治中大夫请为会稽太守帝诏助曰卿厌承明之庐耶承明殿在未央宫北

　　宗子相席上别诸子各赋

　　醉尔春风金屈卮忽看山岳坐来移停鞭欲尽幽州色立马愁听出塞词我自青云甘薄宦谁当白雪问相思向来天地躭烽火摇首人间未可期酒杯一名金屈　幽州今顺天府　古乐府有出塞曲李白诗愁闻出塞曲泪满逐臣缨　通鉴释义黄帝用云纪宫谓春宫为青云杜甫诗薄宦走风尘　宋玉对楚王曰客有歌阳春白雪和者不过数人是其曲弥高其和弥寡　边方备惊垒土高如坛形置烽竿于上有寇至举火以相告日烽火即今之烟墩也

　　宿香山寺

　　白云深锁上方幽蹑屐无劳问惠休竹里布金千月至松间鸣玉片泉流谈经石听蟾蜍转卓锡天回罔象愁坐久忽惊心地净向来西竺在南州上方僧房之最深处　僧名惠休姓汤能诗　陆机诗飞泉漱鸣玉　昔羿得不死之药于西王母其妻窃食之奔入月宫是为蟾蜍　图经云舒州潜山最奇而山麓为尤胜志公与白鹤道人俱欲之同谋于梁武帝帝令各以物识其地得者居之道人曰某以白鹤止处为记志公曰某以卓锡处为记巳而鹤先飞去至麓将止忽闻空中锡飞声志公之锡遂卓于山麓　西域有天竺寺故曰西竺也

　　李兵宪邀登密云城楼

　　丽谯高拥白云愁多暇相携此壮游万马春齐新制府千山日静古檀州海边享士投醪足幕里论兵借□筹君自大夫谙故事却从王粲问登楼 颜师古曰楼　名谯故谓美丽之楼为丽谯焉　密云古名檀州　昔良将有馈箪醪者投于河令将士迎流饮之宋刘哄曰古之为主将者有投醪之惠有吮疽之恩　前汉书张良曰臣请借食前之箸为大王筹之　古云登高能赋则可以为大夫　魏志王粲字仲宣之荆州依刘表登城楼作赋以自见

　　赠蓟州周都督

　　当年突骑满渔阳幕府宁空赤白囊一自军容开细柳能令烽色避长杨挥鞭坐画楼烦地鸣镝遥飞瀚海霜马上铙歌平虏日好翻新曲顾周郎 汉书吴汉说彭宠曰渔阳上谷突骑天下所闻也注曰突骑冲突军阵之骑也渔阳今改为蓟州属北京　汉书注卫青征匈奴大捷帝就拜青于大将军府中故曰幕府　汉书周亚夫屯兵细柳营其营在陕西咸阳县西南　长杨宫名　楼烦胡域国名　前汉匈奴传冐顿作鸣镝应劭曰挠箭也瀚海北方大海群鸟解羽伏乳于此因名　铙歌军中之乐岐伯所作

　　答徐子与见寄

　　家难飘零岁未还几惊双鬂坐来班椷飞白苎春前雪梦入青苕雨后山海内弟兄生死共天涯音信有无间羞他桂树丛丛长浊水清尘不可攀 白苎歌吴人之歌也吴地出苎故名始则田野之作后大乐氏用焉以其音入清商故清商曲有子夜歌者即白苎歌也　苕溪在浙江湖州子与胡州人　淮南王招隐篇桂树丛生兮山之幽　曹植诗君若清路尘妾若浊水坭浮沉各异势会合何时谐

　　寒外得李伯承见寄诗有感

　　蓟门春草易临岐回首风尘始自悲孤鴈书来明月戍故人吟罢白云司曲中杨柳知相忆别后刀环未可期闻道朱弦多怅望莫将流水受人疑汉书使者绐单于言天子射上林苑中得鴈足有系帛书云云后世遂以雁传书为故事　通鉴释义黄帝以秋官为白云　古乐府有折杨柳曲　古乐府何当大刀头注云刀头有环借音而言问何时当还也　礼记曰清庙之瑟朱弦而疏越　列子伯牙鼓琴而子期知音志在流水子期日洋洋乎志在江河

　　答谢茂秦山人 漳河雪色卷飞涛来往双鱼尺素劳大国可能忘醴酒故人犹自感绨袍虚名岁月躭诗损薄禄风尘倚醉迯莫问蓟门驱传事不如湖海卧龙高古诗客从远方来遗我双鲤鱼呼童烹鲤鱼中有尺素书　汉书楚元王敬礼穆生穆生不嗜酒元王每置酒常为穆生设醴焉醴甘酒一岁所熟者　史记范睢为秦相须贾以绨袍赠之见前　传车也 

　　独酌

　　孤城辙迹自来稀浊酒青灯暂掩扉敢谓云霄他日异岂应风雨故人非时名且助潘生拙宦业谁怜邴氏微回首东山俱小草可堪萝薜问初衣 晋书潘岳仕宦不达作闲居赋曰仆自弱冠至于知命之时八徙官而一进阶再免除名虽通塞有命抑亦拙者之效也　汉书邴曼容免官养志自修　晋谢安石高卧东山　楚词若有人兮山之阿披薜荔兮带女萝

　　李于鳞邀登郡楼得秋字

　　使君杯酒一登楼倚槛萧条落木愁不尽天风吹大陆何来岳色满邢州匣中星动双龙夜析里寒生万马秋为问郡曹诸记室几人能并李膺游 大陆泽在北京　山之尊者曰岳邢州今北京顺德府　拾遗颛顼高阳氏有双剑在匣中常如龙虎吟　析军中警夜之木也　记室官名典密事也　后汉书李膺字符礼为司隶校尉以声名自高士有被其延□者名为登龙门

　　饮故人赵参议宅【 时赵以病归】

　　当年疋马去长安岂谓风尘早挂冠丛桂长谣明月夜据梧清枕白云寒共思河朔诸贤饮还问平原十日欢我醉欲为歌伏枥恐令如意碎琅玕 东汉书逢萌见王莾乱政解冠挂于东都门外而去　河朔饮见前注　史记秦昭王与孟尝君书曰愿与君为平原十日之欢　晋书王敦酒酣辄咏魏武帝乐府歌曰老骥伏枥志在千里烈士暮年壮心不已以如意击唾壶为节壶边尽缺琅玕美玉也 

　　答汪兵宪伯阳

　　春风粉署并含香矫首秦天散渺茫乍有双鱼论故旧始知千骑领东方功成介子恩原薄书就虞卿去不妨我自拂衣秋色里期君可在五湖傍 唐制郎中员外郎所居以粉画之谓之粉署汉制尚书郎口含鸡舌香以奏事　陕西秦地伯阳尝为陕西庆阳太守　双鱼传书见前　古乐府云东方千余骑夫婿居上头　汉书楼兰国数遭杀汉使传介子谓霍光村楼兰龟兹数反复不诛无所惩愿往刺之以威示诸国光白遣之介子与士卒俱赍币帛以赐外国为君王贪汉物来见使者介子使壮士杀之　史记虞卿困于梁著书号虞氏春秋

　　岁暮答吴明卿

　　喧喧车马满长安咫尺吾侪握手难岁暮风光容尔共天涯心事仗谁看鸿边雪净西山晓马首云生北海寒自是阳春无和者朱弦莫易向人弹 日出有风日风光大抵犹言时光也　西山即天寿山在顺天府城北　北海即瀚海也　礼记清庙之瑟朱弦而疏越一唱而三叹有遗音者矣 

　　送顾水部监荆州税

　　仙郎使节出燕台直下荆门万里开贾舶春随巴雪下塞鸿秋共岳云回南州竹箭人称美少府金钱日更催便酌贪泉知不变期君还有济川才 节以毛为之上下相重如竹节凡用王命往来必持节以为信　盛弘之荆州记郡西六十里有山名荆门　荆州巴蜀门户　湖广衡山谓之南岳　尔雅东南之美者有会稽之竹箭焉　少府秦官掌山海池泽之税以给供养汉元帝纪曰帝温恭少欲赏赐节约故水衡少府钱多　晋书吴隐之为广州刺史境内有贪泉相传饮此水者廉士皆贪隐之取而酌之赋诗曰古人云此水一歃怀于金试使夷齐饮终当不易心　书高宗谓传说日若济□川用汝作舟楫

　　宪佥彭公尝莅秋曹乃孙端朝复践其地赋此纪之

　　署里曾传玊树高一麾湖海卷旌旄朅来华族称鸠氏争道名家有凤毛北斗春云听旧履西山秋色满仙曹亦知元凯多卿裔为拟新词比佩刀 王树比彭宪佥　通鉴补注少昊以鸠氏纪宫爽鸠氏为司寇今题曰秋曹必爽鸠氏无疑　谢灵运子凤宇超宗善文词帝叹曰超宗殊有凤毛　汉郑宗尝曳革履帝曰我识郑尚书履声　西山在北直隶　晋杜预字符凯晋书吕虔解佩刀以赠王祥 

　　被青州命后得李伯承寄诗率尔有答

　　立马寒云拥塞回萧条西望一鸿来故人青玉吟为案上国黄金别起台海岱长悬开府色风尘倘许佩刀才知君岂少高阳侣披发狂歌转自哀 古乐府有青玉案曲　上谷图经燕昭王筑台置千金于上以延士谓之黄金台在易水南十八里王禹称曰海岱东海泰山也青州属山东故云晋书徐州刺史吕虔以所佩刀赠别驾王祥曰卿有公辅之器故相与耳　汉书郦食其自称为高阳酒徒

　　提兵安东海上大闽

　　新提千骑向东方剑客黄金尽解装桃叶初明珠勒马梨花半壮绿沉鎗拍天涛拥军声含驾海云扶阵色扬莫笑书生无燕颔斗来金印出明光 古乐府曰东方千余骑夫婿居上头　杜甫出塞诗百金装刀头　珠勒谓以珠餙马勒　绿沉鎗者言以绿色之物沉没鎗柄也杜甫诗雨抛金锁甲苔卧绿沉鎗　汉书班超传超微时有相之曰生虎头燕颔万里封侯相也后果以平西域功封定远侯　晋书周顗曰明年杀诸贼奴取金印如斗大明光汉宫名

　　寄李于鳞

　　卜筑新开济水浔当年草色著书深歌成明月难酬璧买罢青山有赐金海内交游虚屈指天涯书史好论心丰城纵许干将在斗气苍茫不可寻 济水出山东　汉邹阳书明月之珠夜光之璧　宋种放累章乞归上赐买山银百两　晋书张华传斗牛之间常有紫气华以问雷焕焕曰此宝剑之精上彻于天耳当在丰城华即补焕丰城令后焕掘狱基得双剑送□与华华得剑报书曰细看剑文此干将也莫邪何为不至虽然此神物终当合耳 

　　送衡府叶教授还吴

　　临岐斗酒意踌躇可向王门再曳裾此去穆生宁为醴。由来冯氏总无鱼。白云丛桂从裁赋。秋色丹枫好著书。小艇太湖何限事野夫愁杀里画熊车陶潜诗为我少踌躇　邹阳上梁王书何王之门不可曳长裾乎　汉书楚元王敬礼穆生常设醴酒后忘设焉穆生曰醴酒不设王之意哀矣不去楚人将箝我于市遂引病归　史记冯驩为孟尝君客弹铗而歌曰长铗归来乎食无鱼　汉制刺史车画熊于轼

　　登岱 【 泰山一名岱宗在山东】

　　尚忆秦松帝跸留至今风雨未全收天门倒泻银河水日观翻悬碧海流欢转千盘迷积气谁从九点辨齐州人间处处襄城辙矫首苍茫迥自愁 史记秦始皇封禅泰山风再暴至休松树下因封松为五大夫跸以止行人也　泰山记泰山东上七十里至大天门小天门　泰山东南名日观鸡一鸣时日始出长三丈许　泰山盘道屈曲凡经五十余盘　山东齐地　庄子黄帝将见大块于贝茨之山车至襄城之野七圣皆迷无所问途

　　其二

　　壁立芙蓉万古看削成松桧隐高盘中峰翠压徂徕色绝顶青收碣石寒梁甫吟成还自和茂陵书就欲谁干依微白马吴阊在欲向秋风问羽翰 张载剑阁名壁立千仭李白诗兹山何峻秀绿翠如芙蓉　徂徕山在山东　碣石山在北直隶昌黎县　梁甫泰山下小山诸葛亮尝登于此作梁甫吟　汉书司马相如居茂陵病且死有遗书颂功德言符瑞劝上封泰山　韩诗外传曰白马出吴阊望之如一匹彩

　　怀梁公实 【 时公实告归岭南】

　　汉关歌似伯鸾稀五岭霜天独振衣题竹醉凭蓝轝去。斲苓晴荷短镵归。人间大药无今古。海上黄金有是非。为问别来何所道知他战胜久能肥范晔后汉书梁鸿字伯鸾扶风人东出关过京师作五噫歌以寄意　广东有五岭左太冲诗振衣千仭岗　陶潜尝乘蓝轝　玄中记松脂沦地千岁为茯苓镵锥之类　抱朴子曰合金丹之大药抱朴子曰丹砂可为黄金河车可作银母得其道可以仙身

　　答张幼于

　　十年曾识凤凰毛回首风烟梦寐劳书到关河双玉案赋成湖海一绨袍握中明月谁相贵曲里青山且自高闻道汉庭推仲蔚莫令秋思满蓬蒿 凤毛见前　青玉案见前计　绨白练也　汉邹阳书明月之珠　列子伯牙操琴而锺子期知音志在高山子期日巍巍乎高若泰山　三辅决录张仲蔚平陵人隐居不仕所居蓬蒿没人

　　送蔡子木守衡州【 衡州府属湖广】

　　少年为郡肃清修京洛相携赋壮游一去蔡邕谁倒履。可堪王粲独登楼。插天衡岳层层碧遶郭湘江细细流莫向秋风悲日远长沙今得比中州 魏志蔡邕敬重王粲闻其至门倒屣迎之一座尽惊邕曰粲有异才吾不如也　魏志王粲之荆州依刘表表不礼粲登城楼作赋以寄意　衡山为南岳在湖广衡州　汉书湘水出湖广零陵县晋书明帝幼时元帝问曰日与长安孰近对曰只闻人从长安来不闻人从日边来　一统志曰长沙府属湖广汉贾谊曾谪长沙太传也

　　宗子相吴明卿夜过

　　折简凭过散寂寥汉宫华月绮春霄青云坐向论心失白雪歌容攘臂骄五子中原天未厌千秋吾道日相要城锺渐送栖乌起冠葢长安总自饶 魏畧王陵谓马宣王曰卿直以折简召我我敢不至　班固西都赋曰冠葢如云

　　赠章道华宪副

　　相逢慷慨欲如何铜柱铭成鬂未皤病后风波无意苡归来天地有松萝名山禽向终应徧小径羊裘好并过为问洛阳车马客千秋业就许谁多 后汉马援讨平交趾立铜柱以纪功　汉书马援在交趾常饵薏苡以胜瘴气军还载之一车后有上书谮之者以为前所载皆明珠文犀　汉向禽曰吾巳知富不如贫贵不如贱但不知死何如生耳婚嫁毕游五岳名山不返　稽康高士传蒋诩为兖州刺史谢病归于舍傍开三径与隐士羊裘羊仲交游　洛阳属河南 

　　方德新侍御见访得蓬字

　　十载风尘意气中，剧知倾葢解相同。朝阳此际多鸣凤，野父由来不避骢。出匣星文欣自吐，当樽风色为谁雄。君看万里比邻在，把&#62761;&#63140;央无劳叹转蓬 汉邹阳书倾葢如故白头如新　诗大雅曰凤凰鸣矣于彼高冈梧桐生矣子彼朝阳注云山之东曰朝阳　后汉书桓典为御史常乘骢马京师语曰行行且止避骢马御史　吴越春秋曰伍子胥过江解剑与渔父曰剑中有七星文可值百金　宋玉风赋此大王之雄风　曹子建诗转蓬离本根飘飖随长风类此客游子捐躯远从戎 

　　赠临淮李小侯

　　谁是平阳第一勋五陵裘马尽输君雕弧甲夜弯秦月彩笔商秋犯楚云乐府争传都尉句孤儿别属子侯军他年自扫燕然石不待班生为勒文 前汉书高祖封列侯巳毕复定元功十八人位次皆曰平阳侯　五陵谓长陵安陵阳陵茂陵平陵也　颜氏家训夜有甲夜乙夜丙夜丁夜戊夜谓之五夜　晋江淹梦人授以彩笔自是文藻日进商属秋故曰商秋　汉李延年为恊律都尉常作折杨柳出塞入塞等曲　汉百官表云取从军死事者之子养羽林官教以五兵号羽林孤儿子侯谓小侯也　后汉书窦宪与单于战于嵇落山大破之宪遂登燕然山刻石勒碑令班固作铭

　　送陈子兼任滇南宪副

　　十载悠然卧草庐忽从天上见征书归如圆月终难晦出似浮云偶自舒骢马霜清炎海路碧鸡星引使臣车莫言回首长安远闻道山公巳奏除陶潜归去来辞云无心而出岫　骢马见前南方炎天故曰炎海　汉书宣帝闻益州有金马碧鸡之神可醮祭而至命王褒持节求之益州今云南是也使星事见前　晋书明帝幼时对日远近故事　晋书山涛为吏部尚书其所甄拔人物各为题目时称山公启事

　　得徐子与书云刻余拟古诗因答

　　憔悴悲吟大泽边双鸿忽下破春烟青山欲老潜夫论白雪虚传和郢篇万里故人殊徤在中原风色尚苍然相逢倘问行藏事自种要离墓畔田 楚词屈原既放游于湘潭行吟泽畔颜色憔悴形容枯稿　后汉王符隐居著书讥当时得失不欲彰显其名号曰潜夫论　郢中白雪见前吴中志要离古之烈士墓在苏州吴县

　　题李于鳞白雪楼

　　平楚苍然万木齐嵯峨飞阁岱云低峰头玉蕋春长在槛外金茎夜不迷赋就梁园无左席书来郢曲有新题何人强责元龙礼不□清樽我辈携谢眺诗平楚正苍然　玉蕋山名　汉武帝制金茎上加仙人掌以承露春长在夜不迷二句皆以喻白雪也　谢灵运雪赋序梁王不悦游于兔园俄而微霰零密雪下授简于司马大夫曰试为寡人赋之　郢曲谓阳春白雪也　汉陈登字符龙

　　九日泛舟灵岩以病且雨不克登有作

　　伏枕移船秋色来秋出空抱碧崔嵬乾坤总负登高意风雨难私济胜才谁遣紫萸供独笑秪应黄菊背人开欲知游赏俱陈迹吴越双留万古台 风俗记九月九日登高以禳灾危　唐书许浑传浑好游山水休便登陟时人语日许非徒有胜情实有济胜之具 

　　邹山人赍谢茂秦书来谒赋此赠之

　　萧然落日半空除矫首乾坤叹索居有客相逢邹衍似停鞭为出谢庄书梁园赋月才难老稷下谈天辨有余自是圣朝多隐逸使君秋兴满樵渔 礼记子夏曰吾离群索居亦已久矣　以邹衍北山人　宋谢庄字希逸逸词赋比茂秦　谢庄有月赋梁园汉梁孝王兔园也茂秦遇知赵王故云　史记邹衍大言天事谓之谈天 

　　戴锦衣伯常过访

　　衡门草色远相寻握手登台意气深天地尔曹仍缓带风尘吾党合抽簪犹余广柳车中泪谁问陵阳石里心但使臭兰长不负莫从鸿鲤论浮沉 毛诗衡门之下可以栖迟　晋书羊佑传佑镇襄阳常轻裘缓带身不披甲　锺会遗荣赋云散发抽簪永绝一丘　广柳丧车也前汉书高祖求季布甚急布匿濮阳周氏周氏置布广柳车中往鲁朱家卖之　韩非子楚人卞和得玉璞献之厉王王使玉工相之曰石也以和为诈刖其左足及武王即位又献之又以和为诈刖其右足及文王即位和抱璞哭干荆山之下王使人剖之得美玉遂封为陵阳侯　易曰其臭如兰元美自注载先寄余两书不达 

　　寄吴明卿 【 吴时守邵武】

　　朴被当年出汉庭中原秋色共飘零吴天剑夺真人紫闽海符分使者青别后登龙愁自掩道傍歌凤好谁听因君更熟杨雄赋憔悴风尘懒独醒 朴被未详　晋书斗牛之间常有紫气雷焕日此宝剑之精上彻于天耳又神仙传老子西游关吏尹喜望见紫气浮关日应有真人过吴天剑元美自谓也　福建古闽地汉文帝初与郡守竹使符皆以竹箭五枚长五寸镌刻篆书第一至第五张晏曰符以代古之珪璋从简易也颜师古曰与郡守为符者谓各分其半右留京师左以与之谓明卿　登龙门李膺事见前　鲁论楚狂接舆歌而过孔子曰凤兮凤兮何德之衰　汉书杨雄传雄读屈原离骚赋未尝不流涕以为君子遇不遇命也何必沉身哉乃作反骚赋以吊之　屈原渔父篇众人皆醉我独醒

　　送莫子良起参梁藩入贺登极

　　早辞簪芴偃林扉总为苍生愿不违一座云山无豹隐百年天地有龙飞鸡声带月催长乐鳬色占星倚少微最是五湖饶钓叟从君乞取旧荷衣 晋书传安石不出将如苍生何　列女传陶大夫妻曰妾闻南山有玄豹雾雨七日不下食者何也欲以泽其毛衣而成其文章　易曰飞龙在天天下文明　长乐宫名□□天文志少微四星在太微西士大夫之位也　楚请制芰荷以为衣兮集芙蓉以为裳 

　　赠别俞汝成宪使之楚

　　别筵仍赋紫貂裘黄鹤摩天不可留雪后抗旌云梦泽月明张乐洞庭游诗成自失巴人调宦就应宽楚客愁倘问故交留滞意周南或恐是青州 李太白诗解我紫貂裘且换金陵酒　古歌黄鹄摩天极高飞　云梦泽在湖广安州　古诗洞庭张乐地潇湘帝子游洞庭湖在湖广巴陵县西横直七八百里　巴人调即阳春白雪见前　楚客指屈原诗意谓俞汝成之显达不似屈原行吟泽畔之间　汉书是岁天子始建汉家之封而太史公留滞周南不得与从事谓其子迁曰今天子封泰山而予不得从行命也时元美守青州故云

　　过德州不及访李于鳞见寄

　　渭河新水渺漫漫东望踟躇思万端我自可无衰凤叹君今仍作卧龙看归鸿落照乡心剧立马浮云岱色残岂是剡溪偏兴尽古来天上聚星难 渭水出陕西宝鸡县　毛诗爱而不见搔首踟蹰　蜀志徐庶谓刘备目诸葛孔明卧龙也　剧犹甚也　泰山一名岱宗　世说曰玉子猷访戴达于剡溪及门而返日乘兴而来兴尽而返何必见载安道耶　汉书陈实与诸子侄造荀淑父子讨论子时德星聚太史奏曰五百里内有贤人聚

　　寄余德甫闻有盗警 【 名应举江西南昌人】

　　自尔巾车返豫章萧然五柳似柴桑江秋月隐芙蓉佩山晚云归薜荔房身在青毡偷不惜酒酣黄犊坐何妨飞扬总为千秋事邺下狂名巳鴈行 孔丛子孔子歌日巾车命驾将适唐都郑玄周礼注巾犹衣也南昌古名豫章　陶潜宅边种左柳着五柳先生传以自况柴桑潜所居之处也　晋书王献之夜卧斋中有盗入其室窃物殆尽献之日青毡我家旧物也可特置之　汉书武帝始元五年有男子乘黄犊车诣北阙　李白诗壮士心飞扬　邺今河南临漳县礼记兄弟之齿鴈行 

　　吴门遇徐子与见访得今字

　　吴阊寒望郁萧森李郭仙舟重古今千里关河谁命驾百年天地此披襟中霄剑动延津气白雪弦开郢国音总道客星堪物色春来萝薜恐难寻 吴阊门在苏州　后汉书郭泰与李膺同舟而济众宾望之以为神仙　剑动延津张华故事已解见一卷李于鳞诗　汉书光武少与严光同学及即位使人物色访严光得之后光与帝同寝以足君帝腹太史奏曰客星犯帝座甚急　萝薜解见前 

　　答赠苏子川【 名溓山东濮州人兵部侍郎佑之子】

　　病后时才屈指空樽前青眼暂相同家声自识中郎将词笔重归小许公宦就承明新汉月篇成东海旧齐风知君岂少河梁思翘首南天有断鸿 晋书阮籍传籍能为青白眼见俗士待以白眼见嵇康以青眼待之　前汉苏武为中郎将　小许公事未详　承明汉之殿名　左传季札闻歌齐之声曰表东海者其太公乎　苏武送李陵诗云把酒上河梁

　　寄子承中丞

　　黄龙东去海云低玄兔城头鸟夜啼帐下青羗新属国军中白马旧安西牙旗月拥诸陵出甲帐天回万堞齐最是酡酥争奉处不妨飞捷醉中题 契丹境内有黄龙塞　通鉴补注汉武帝定朝鲜置玄兔郡　青羗谓西羗可谷浑封为青海王故称青羗汉书匈奴浑邪王降上令徙之边五郡因其故俗为五属国　后汉公孙瓘常骑白马车中呼为白马将军九域志汉置安西都护府领月支条支部落　兵书牙旗者将军之旌黄帝出军法曰五色牙旗遁天气四时也吴孤权因之作黄龙大牙旗　汉武帝有甲帐　酡酥酒也 

　　少司徒吕道夫见访席上赋赠

　　十年天地竟何如同首沧桑感慨余到郡未悬徐穉榻应门先报吕安车休论白眼狂时事且出青山着后书酒色便如漳水浊可能相见不踌躇 列仙传麻姑谓王方平日接待以来三见沧海变为桑田　后汉书陈蕃为豫章太守特设一榻以待徐穉去则悬之　李密陈情表内无应门五尺之童吕安车见前　陶潜诗为我少踌躇

　　送王司训罢官归天台

　　丹枫吹叶点离杯箫鼓千江夕照催但惜广文投杼去不知神武挂冠回门生蓝轝迟能稳客舍青毡寒自开若指夫君到时路赤城霞起接天台唐郑虔为广文博士史记曰昔曾参居鲁有与参同姓名杀人有报其母曰曾参杀人母织自若又一人来报曰曾参杀人其母尚织自若顷又一人报之其母惧投杼喻墙而走　南史陶弘景挂冠神武门上表辞禄　梁昭明太子譔陶渊明传曰渊明有脚疾使一门生二儿舁蓝舆既至欣然便共酌饮　青毡见前　一统志天台山在浙江天台县晋孙绰天台赋赤城霞起而建标 

　　渡小淮口大风和徐子与

　　十里清淮匹练同飞沙忽掩夕阳红云君鼓吹溟蒙外河伯旌旗杳譪中扶病自惊枚叔壮放歌谁夺楚王雄维舟坐酌宜城酒白首人间万虑空谢眺诗澄江净如练　帝世系曰天地初起溟滓鸿蒙　河伯水神　牧乘七发曰将以八月望日观游于广陵之曲江　宋王风赋云此大王之雄风 

　　九日省中诸公邀游两高遇雨不果小酌灵隐寺【 寺在杭州】

　　秋山铙吹拥登台龙藏含云郁未开天际两高风雨色客中重九弟兄杯茱萸插罢偏成感竹叶飞时不待催昏黑上方那可到诸君虚有大夫才 铙吹谓铙鼓歌吹也　两高山名　魏文帝与锺繇书曰岁往日来忽逢九月九日九为阳数其日与月并应故谓重阳　李太白诗九日茱萸熟插鬂伤早白　竹叶杯名　隋书焬帝游金山寺问何时可到上方常琮对曰昏黑应须到上方上方僧房最深处也　古云登高能赋则可以为大夫 

　　答吴邵武明卿

　　江城腊尽雨萧萧忽有鸿书破寂寥海内风尘仍岳牧故人踪迹满渔樵休论往事才空老不为微名贱转骄东望浮云真咫尺武夷寒色锁岧嶤 十二月谓之腊月　寂寥空静之貌　书日内有百揆四岳外有州牧侯伯　史记魏太子击出遭田子方于道下车伏谒子方不为礼子击怒谓子方曰富贵者骄人乎贫贱者骄□□子方曰亦贫贱者骄人耳富贵者安敢骄人　武夷山在福建崇安县岧嶤高貌 

　　送艾教授迁王官归楚艾尝为邑令

　　量移何事转堪怜懒向主门乞俸钱仙令至今称美锦广文原只抱寒毡别筵枫断吴江色归客鸿开楚岫烟若过长沙应大笑不将憔悴送青年 左传子皮欲使尹何为邑子产曰君子爱人以政犹未能操刀而使割也其伤实多子有美锦不使人学制焉大官大邑身之所庇也而使学者制焉其为美锦不亦多乎　唐郑虔为广文博士杜甫赠以诗曰才名三十年坐客寒无毡　古诗云枫落吴江冷　湖广楚地故称楚岫　长沙今属湖广贾谊曾谪长沙太守

　　喜张肖甫开府吴中

　　当时七子大名齐谁似金瓯出御题摇笔江南开雨露挥鞭海外卷虹霓张公政就真堪乐蜀国弦调自不凄倘许元戎过小队新庄亦号浣花溪 唐崔琳传唐主一日书琳等名覆以金瓯会太子入帝谓曰此宰相名汝谓为谁太子曰非崔琳卢从愿乎帝曰然　曹植诗圣朝多雨露　汉蔡邕日虹霓阴阳交接之气雄曰虹□曰霓矣　东汉书张□为渔阳太守百姓歌曰桑无附枝麦秀两岐张公为政乐不可支　蜀人司马相如善鼓琴肖甫蜀之铜梁人钦云　杜甫诗元　戎小队出郊垌　浣花溪在成都 

　　送王汝文提督操江

　　折冲原自汉庭闻柱后新裁上切云一剑画将天堑地千帆教就水犀军台城昼拥韬钤色幕府春生组练文却笑当年浑共浚与君同姓不如君 汉书光武日贾复有折冲千里之威　法冠一名柱后一名切云　陈孔范曰长江天堑古以为限吴王夫差有水犀军三千　台城属南京韬钤武士所服也　古者出征以幕帐为府署故曰幕府左传楚伐吴使邓练率组甲三千柀练三千杜预注组甲漆甲成组文被练练袍也　晋王□工浑俱为将军治水军 

　　同马通政吴太常蔡宪使饮太虚楼

　　不须槎上访莲莱咫尺云霄法象开挟日千峰凌聛聣浮天万顷浸楼台西泠棹影烟从破下界钟声晚自来十载故人尘外景醉翁宁为酒徘徊 蓬莱山在东海仙人□居也　聛聣城上女墙言于城王聛聣人也 

　　徐子与久宦楚中贻书见讯时余有晋臬之除

　　东西岁宴走除书转觉徐卿姓字疏薄劣偶先燕市骏覊栖宁为武昌鱼台中白简霜容老湖上青衫草色如莫向并州频问讯病夫无意太行车 汉书王莾传论曰独无天帝除书乎　薄劣元美自谓　晋书童谣云宁饮建业水不食武昌鱼谓子与　晋书传玄为御史中丞每有劾奏值日暮则奉白简竦诵不寐又南史云任眆沈约为中丞弹文皆曰捧白简以闻　古诗云青袍似春草　并州今山西太原府　魏武苦寒行北上太行山艰哉何巍巍羊肠路结屈车轮为之摧

　　寄答张助甫

　　中原高枕白云深春草玄关懒自侵不惜汝南人月旦只愁江上鲤浮沉凤凰独览千寻德鹦鹉双悬异代心此日为君成感慨武昌风色昼阴阴 杨雄闭关草玄故曰玄关　后汉书许劭与从兄靖好覆论乡党人物每月辄更其品题故汝南俗有月旦评　古诗呼童烹鲤鱼中有尺素书　贾谊赋凤风翔于千仭兮览德辉而下之　汉襧衡作鹦鹉赋后不逊黄祖杀之　武昌属胡广时助甫参议楚中 

　　题周公瑕小像

　　隐囊纱帽褐宽袍丘壑依稀亦我曹名似卢郎堪北玉颊如裴令欲添毛朱颜雅负阳春在彩笔能令气象高不独陶然君自好见来争若醉醇醪 晋顾恺之图谢鲲像曰此子宜置丘壑中以鲲尝云一丘一壑自谓过之故也　卢郎未详　顾恺之尝图裴楷像颊上加二毛观者觉神明殊胜　陶犹喜也　吴志孙权将程普以年长数侮周瑜瑜折节下之终不与较普后自敬服而亲重之乃告人曰周公瑾交如饮醇醪不觉自醉汉制以正月造酒八月成名曰醇醪 

　　李于鳞赴浙臬邂逅吴门有赠

　　十年龙卧杳难寻握手相看思不禁天上客星聊作使人间旧雨复成今地过瓜步风烟软潮满胥江月色深鹏鷃逍遥俱自得肯将踪迹论浮沉 使星见前　旧雨即旧日也　瓜步江在扬州六合县界　胥江在苏州府　庄子比冥有鸟其名曰鹏搏扶摇而上者九万里然后图南且适南冥也斤鷃笑之曰彼且奚适也我腾跃而上不过数仭而下翱翔蓬蒿之间此亦飞之至也而彼且奚适也逍遥自得貌 

　　其二

　　楼船金鼓殷如雷宪府春当海国开西岭白云推案出中原紫气渡江来翛然自喜千秋事去矣谁当一代才今夜吴阊寒更好最怜分手各登台船上建楼曰楼船殷音隐　紫气老子过关关吏尹喜望见紫气浮关曰应有真人也　庄子翛然而往翛然而来 

　　赠秦少说比部

　　两都台省并称雄名姓先朝抗疏中和璧苍蝇元不染鲍家骢马渐难工浮云自失三春色大泽长回九辨风若语莼鲈思后味步兵原合醉江东 楚文王得卞和玉璞剖之得美玉号和氏璧陈子昂诗青蝇一相点白璧遂成冤蝇之为虫污白使黑喻佞人之变乱善恶也　列异记鲍子都上计入都有骢马随之后官至司隶其子与孙俱为司隶皆复乘骢马京师歌曰鲍氏骢三入司隶再入公马虽瘦行步工此反其意而用之　宋玉有九辨悲秋赋　张翰思吴中莼菜鲈鱼脍曰人生贵适志耳富贵何为遂命驾而归又晋书云张翰清才雅度时人号为江东步兵

　　顾刚太仆乞归用张召和给事韵赠之

　　那因九折始回车勇退功名世不如官似骑曹看引马心同学士爱焚鱼新篇渐出归田赋旧草犹存谏猎书何谓四愁张给事也从携手赠琼琚 汉王阳经邙九折板叹曰奉先人遗体岂可乘此危乎遂回车解授而去　马曹王徽事见前注杜甫诗碧山学士焚银鱼　陶潜作归田赋　汉书相如传时天子方自击熊豕逐禽兽相如上疏谏帝善之　汉张衡咏四愁诗毛诗报之以琼琚琼琚美玉也 

　　答朱用晦余德甫追和感事之作

　　一身蹭蹬避墙东回首交游感慨中泣罢人龙才欲尽度来天马步难工缄书忽动西江色只字犹希大国风但使斗间双气王不将雷雨辨雌雄 蹭蹬失势貌后汉王君公遭乱独不去时人为之语曰避世墙东王君公　晋书宋纤有远操隐于南山太守马岌造焉纤拒不见岌叹曰名可闻而身不可见德可仰而形不可覩知先生人中之龙也　汉武帝得大宛马名曰天马马步工见前　斗间剑气见前注王去声　列士传欧冶铸双剑一雌一雄 

　　武日赠别省中诸公

　　差池霜色鬂毛侵三月移藩巳滞滛惜别故人分手泪思归傲吏折腰心頳鱼下水犹堪溯黄鹤摩天不易寻回首莫论萍梗事古来天地有浮沉 毛诗差池其羽　滞滛犹滞留也　南史陶潜曰我不能为五斗米折腰即日解印绶去　逆流曰溯　许慎说文萍无根浮水而生有青紫两种蘂皆细对生梗长二寸许李频诗生事似浮萍 

　　寄谢茂秦

　　罢醴谁堪邺下居世情秋共鬂毛疏家移潞子云边国门少梁王雪后车歌罢此生惟短铗赋成何地不长裾漳流转自并门上可怪天南断鲤鱼 罢醴酒邺下并见前　茂秦初寓邺后尝过山西潞州沈约慰涂赋云衣云边以知国　梁王汉梁孝王也茂秦尝游于赵王故云　冯驩弹铗见前　邹阳上梁王书何王之门不可曳长裾乎　漳水见前并门即并州属山西　鲤鱼寄书巳解见前 

　　赠少司徒清丰吕公

　　当年青琐独批鳞主圣能宽万死身见历风波垂百折到来霄汉是孤臣淇园午色摊书卷漳水秋声起钓纶自是非熊堪入梦郡楼长盻属车尘 青琐谓殿门刻为青琐文而青涂之也韩非传龙之为物可狎而骑也然其喉下有逆鳞人有批之则必死人主亦有逆鳞而说之者能不撄人主之逆鳞则几矣　司马迁书万死不顾一生　淇园在北直隶　漳水出河南临漳一　太公世家西伯将出猎卜之曰所获非熊非罴非虎非貔乃帝王之辅后遇太公子渭阳载与俱归　司马相如书　犯属车之清尘

　　吴明卿自贵徐子与自闽同日书至有感

　　参差青鸟建章宫忽有瑶音慰转蓬两地虹霓书远近各天雷雨剑雌雄俱夸拙宦身犹在且喜加餐字每同寄语图南争矫翼燕台四起大王风 汉武故事帝斋居忽有青鸟从西来集殿上东方朔曰此西王母欲来有顷王母至山海经云青鸟者西王母之使也人首鸟衣衣青衣而飞行曰青鸟　虹霓见前　杜甫诗匣里雌雄剑　古诗长跪读素书书中竟何如上有加食饭下有长相思　庄子北溟有鱼其名曰鲲化而为鸟其名为鹏背若泰山翼若垂天之云搏扶摇而上者九万里然后图南且适南溟也　大王风见前 

　　王阳德兵宪数过弇山园颇述泉石之美走笔奉寄

　　一壑中年属谢家秪缘朱绂离青霞衡门过客题衰凤小队春闲驻浣花巳借使君为地主可无诗句忆天涯郧江亦号羊公府卧阁萧条负岁华 谢家谢灵运惠连也元美以之喻巳兄弟　朱一作青朱绂谓朱裳画为绂文也　晋吕安与稽康善一日安来适康不在子稽喜出迎安不入门题凤字而去喜大欣不知凤字乃凡鸟也　浣花溪见前注　时元美廵抚郧阳羊公羊佑也晋人尝镇荆州 

　　送浙人周广文之襄府纪善

　　冠葢钱塘雅自雄青衫憔悴出江东曾陪谢监观沧海更向襄王对大风荐草功名微禄外曳裾心事倦游中怪来枚叔躭梁苑应为人间眼未工 班固西都赋冠葢如云钱塘属浙江杭州　宋玉风赋序楚襄王游于兰台之宫有风飒然而至王曰爽哉此风宋玉对日此大王之雄风　汉枚乘为梁孝王宾客梁范即东苑 

　　送王太史胤昌册封关内便道省寿夫人

　　玉节新从北极开彩衣仍出上方裁犹龙紫气将西度如带黄河自北来岳色昼晴回菡蓞珂声春晓散蓬莱称觞不贷夷门酒分得君王露一杯 周礼守邦者用玉节　高士传老菜子年七十衣彩衣为婴儿戏于亲之前以求亲悦颜师古曰上方少府属官也作供御器物　史记孔子问礼于老子去谓弟子曰老子其犹龙乎函关紫气亦老子事见前　汉书黄河如带　陕西华岳顶上有莲花峰　蓬莱唐之宫名　夷门大梁城门　露武金茎露也

　　

　　【卷之三/ 梁有誉】

　　送胡比部文征之南都

　　燕京感怀 

　　送潘尚改调南京

　　九日寄欧阳伯梁彦国二山人 

　　吴宫 

　　送张子畏使代 

　　寄宗子相吏部 

　　中秋前一夕过黎惟敬山房值雨

　　送卢少明郎中之京 

　　瓜步眺望[瓜步在扬州六合县界] 

　　感秋 

　　送沈仪部之任留都 

　　庚戍八月虏变 

　　送周一之出塞 

　　病中李于鳞徐子与宗子相王元美过访得寒字

　　送吴仁卿南还因附家信 

　　暮春病中感怀 

　　秋夜简谢茂秦山人 

　　张掖门送座主朱公旅衬还归德

　　春日病起得家书怅然有感

　　秋日谒陵眺望 

　　题隐居图 

　　朝中候旨星同事诸公

　　姑苏怀古 

　　厓门吊古 

　　寄木虚山人

　　送莫子良督学贵州 

　　扬州悼隋离宫 

　　登白云山顶

　　山馆燕集忆梁彦国山人 

　　送邝和仲之任广德 

　　粤洲池亭泛舟得明字

　　至日 

　　桐庐道中 

　　登黎惟敬山楼 

　　登城上楼 

　　安期岩[在广东番禺县东] 

　　闻董原汉卧病赋此讯之 

　　

　　明七子诗选注卷之三浙汜茅坤 云间陈子龙选定古杭汪淇 汪恂订正

　　梁有誉【 字公实，号兰汀，广东顺德人。嘉靖庚戍进士，授刑部主事。有兰汀存稿传于世】

　　送胡比部文征之南都

　　西都词赋见才豪此日风尘揽佩刀吴楚地当瓜步折东南山拥秣陵高湖边春草吟骚客城上秋云对法曹六代繁华应涕泪况堪天地战争劳班固作西都赋　瓜步扬州古渡其状如瓜谓之瓜步　秦始皇时望气者言金陵有天子气使人凿山为渎以断地脉因改名秣陵　屈原作离骚赋后世词人墨客皆称曰骚客　北部刑部也为法司故曰法曹　六代吴晋宋齐梁陈也俱建都南京

　　燕京感怀

　　鹿塞戈鋋血未干龙庭烽火报长安拟擒可汗先开幕欲拜嫖姚更筑坛青海月明胡马动黄榆风急皂鵰寒材官羽骑多如雨夜夜旄头倚剑看 庆塞在北戈鋋即矛质也　龙庭匈奴祭天之所　可汗匈奴酋长名犹华言天子之幕帐幕　前汉霍去病为嫖姚将军汉高祗筑坛尹韩信为大将军　青海即卑禾海也在陕西临羗县西　黄榆山是太行绝顶处鵰似鹰而大俗名皂鵰杜甫诗皂鵰寒始急　杜甫诗多少材官守泾渭前汉书武帝置建章营骑后更名羽林军　晋天文志昴为旄头胡星也 

　　送潘尚改调南京

　　曾向东山起谢公自怜筹策几人同清时心迹行藏里白首诗篇感慨中曳履汉庭虚夜月鸣珂江左自秋风悬知铜柱铭勋后天畔还看剑气雄 晋书谢安放情丘壑高卧东山后起为大都督　汉郑崇哀帝时为尚书仆射数求见曳革履帝笑曰我识郑尚书履声　马勒饰曰珂江左南京也　汉马援讨平交趾立铜柱于思明以立功　晋书张华传斗牛之间常有紫气华以问雷焕焕曰此宝剑之精上彻于天耳

　　九日寄欧阳伯梁彦国二山人

　　一别高楼烟月空可怜尺素滞孤鸿潮平人隔秋云外日落山明海气中三径萧条应自往五噫感慨复谁同重阳独酌真无赖愁绝高台落帽风 稽康高士传蒋诩为兖州刺史称疾归于舍傍开三径　范晔后汉书梁鸿东出关过京师作五噫之歌曰陟彼北邙兮噫顾瞻帝京兮噫家室崔嵬兮噫人之劬劳兮噫辽辽未决兮噫帝间而悲之晋书孟嘉为□□参军九日□温宴龙山风吹嘉帽落而嘉不知

　　吴宫

　　月堕平湖漫不流烟波何处可消愁千年人傍要离塜百顷谁寻范蠡舟廊上悲风闻响履堂前清宴忆传筹竹枝似写当年恨声起吴江叶叶秋 后汉书梁鸿与妻孟光隐于吴依富人皋伯通每食举案齐眉通异之及鸿卒通葬之要离塜傍函曰要离烈士伯鸾清高可相近也伯鸾梁鸿字　越绝书范蠡既灭吴乘扁舟泛五湖不返　苏州图经响履廊吴王所作以梗楠木板籍地西子行则有声 

　　送张子畏使代

　　使星遥指晋阳城晓渡郊原铁骑迎狐塞天低横杀气雁山秋早动边声书生倚剑心徒切诸将挥戈意未平若过北堂称庆罢还将筹策献承明 范晔后汉书李邰善天文和帝遣使者微行郡县观采风谣使者当到益部投邰候舍邰因仰观问二君发京师时知朝廷遣使乎使者惊问何以知之邰指星示云有二使星向益州分野故知之耳晋阳今山西太原府　铁骑马之带甲者　蔚州蜚孤岭抵近边故曰狐塞　雁山即雁门山也在代州　杜甫诗慈颜赴北堂　承明汉□名在未央宫北 

　　其二

　　征马长嘶起朔风独怜平子思无穷烟尘正值萧条候世事空归感慨中云暗故关听断角日沉残垒见孤鸿悬知吊古径行处好问当年李牧公 汉张衡字平子有才名喻子畏　垒营垒也　史记李牧者赵之北边良将也尝居代大破匈奴十余万骑灭襜槛破东湖单于奔走十余岁不敢近于赵境 

　　寄宗子相吏部

　　野馆西风丛桂开天长犹阻朔鸿来忧时应念山公启作赋空惭水部才一卧烟霞违汉署几看烽火望燕台清秋河岳堪藜杖莫动江南庾信哀 晋书山涛为吏部尚书甄拔人物各为题目奏之时称山公启事喻子相　梁何逊为水曹尝吟梅花诗为世所重公实自谓也　崔豹古今注边方备惊垒上高如坛形置烽竿于上有寇至举火相告曰烽火即今之烟墩也　藜杖名高丈余其茎可为杖　梁庾信字子山侯景之乱奔江陵尝有乡关之思作哀江南赋有云虽无危老之辞惟以悲哀为主

　　中秋前一夕过黎惟敬山房值雨

　　青山闲寂偶寻君斗酒哀歌思不穷天上阴晴浑莫定人间弦管转愁闻梧桐声急千家雨岩壑寒生四壁云明夜月圆谁共看露荷风竹对秋分 闲寂即寂寞也　陶潜诗斗酒聚比僯　汉书礼乐志丝曰弦竹曰管杜甫诗锦庭弦管遶纷纷半入灵山半入云此曲多应天上有人生能得几回闲　汉司马相如传相如居于成都家徒壁立言徒有四壁更无资产也

　　送卢少明郎中之京

　　朔风吹雁度江皋送客悲秋且浊醪抱病巳拚沧海钓含香犹忆白云曹西京露滴金茎冷北极星垂彩仗高到日故交如问讯为□伸蔚白蓬万 泽曲曰皋　东方朔十洲记沧海在东海中水皆苍色仙人谓之沧海　汉制尚书郎四人奏事口含鸡舌香以辟胃气帝王世纪黄帝名秋官为白云　汉以长安为西京武帝制金茎上加仙人掌以承露　北极北辰之极尊星也彩仗兵器即花鎗　三辅决录张仲蔚平陵人隐身不仕所居蓬蒿满径

　　瓜步眺望 【 瓜步在扬州六合县界】

　　残虹渗淡巳黄昏江上烟波独怆魂京口树浓藏雨色海门风急长潮痕西来暮色连三楚北望浮云隔九阍正值旗亭须买醉忧时怀土不堪论 京口在镇江府城东五里即京岘山　海门潮所起处　孟康汉书注云江陵为南楚吴为东楚彭城为西楚谓之三楚　曹植诗西北有浮云九阍九门也即古诗浮云蔽白日意　旗亭江心之酒旗也 

　　感秋

　　佳节聊登郭隗台长空淡淡鸟飞来客衣未授寒砧急羽檄遥传暮角哀树色依微临聛聣云光浮动近蓬莱可堪多难当摇落却忆东篱菊又开郭隗台燕昭子建在易水南十八里　诗九月授衣　檄以木简为之长尺二有急事则插以鸟羽故谓之洞檄　聛聣城上女墙言于城上聛聣人也　蓬莱殿名　陶潜诗采菊东篱下 

　　其二

　　江湖此日复何如谩向天南赋卜居京国今归怀陆橘乡园行乐想潘舆候虫声起灯花落社燕巢空木叶疏一出碧山秋巳晚暂随时哲待公交车 屈原有卜居词　吴志陆绩年八岁于九江见袁术术出橘食之绩怀三枚因拜辞堕地术笑曰陆郎作宾客何乃怀橘乎绩答曰欲归奉母术寄之　潘岳闲居赋序太夫人为御板□升輶轩达览王畿近周家园　燕以春社来秋社去　汉张褒隐碧山　汉官仪公交车司马秩八百石掌诸上书□阙者东方朔初上书帝令待诏公交车

　　其三

　　蓟北风烟惊壮心感时应觉二毛侵功名共羡虞卿璧世事徒怜季子金战后关山生暝色雨余城阙淡秋阴即看节候堪杯酒徙倚聊为越客吟 二毛黑白二色也左传襄公曰君子不擒二毛　史记虞卿说赵孝成王一见赐黄金百镒白璧贰双　战国策苏秦字季子西说秦王书十上说不行黄金百斤皆尽　史记越人庄舄仕楚执□有顷而病楚王使人察其意之所向闻具作越吟知其思越也徙迁也倚立也踟蹰不进之貌

　　其四

　　碧纹氷簟正宜秋卧看银河净欲流鳷鹊观前清露滳卢龙塞下暮云稠临风长想苏门啸多病徒怀祀国忧诸弟故园应北望相思知上海边楼 汉建鳷鹊观在未央宫外　卢龙今北京永平府　晋孙登隐苏门山阮籍过之登不应籍因啸而起至半岭闻有声若鸾凤之音乃登啸也　列子杞国之人忧天崩坠身无所迯废于饮食

　　送沈仪部之任留都

　　清秋分袂重踌躇客里那堪更索居蓟北风尘嗟对酒江南鸿雁几传书片云孤月三山外衰草寒云六代余到日休文应吊古闲成八咏意何如 陶潜诗为我少踌躇　汉书仗者绐单于言天子射上林苑中得雁足系帛书言苏武在某泽中按雁不能传书以此为口实耳　丹阳记江宁县北十二里滨江有三山相接即名为三山　唐杜牧之诗六朝文物草连空　南史沈约字休文为东阳太守郡有沈约八咏楼

　　庚戍八月虏变

　　白草萧萧大野间单于猎火照秋山坐令鸣镝侵周甸不见封坭守汉关郡邑疮痍嗟正苦边庭供饷转多艰九重巳命嫖姚将为报苍生一解颜 单于匈奴酋长号取广大之貌　前汉匈奴传冐顿作鸣镝应劭曰挠箭也　汉书王元说隗嚣曰天水完富士民最强元请以一丸坭为大王东封亟谷关　天子之门有九重九者阳数之极也一阊门二远郊门三近郊门四城门五皋门六库门七雉门八应门九路门汉霍去病为嫖姚将军嫖姚音飘摇劲疾貌　列子五年之后夫子始一解颜而笑 

　　其二

　　胡骑朝驱度黑河射鵰还傍帝城过四郊此日惭多垒三辅何时遂息戈出塞卫青犹荷戟从戎魏绛漫论和汉家会奏平胡绩愿听回中横吹歌 黑水源出陕西秦州　后魏秦王干善弓马尝从太宗出有双鵰干以二箭下之军中号为射鵰校尉　礼记四郊多垒卿大夫之耻也　前汉以京兆扶风冯翊为三辅　汉书武帝大征匈奴大将军卫青出塞子余里度幕捕斩大获而归　杜甫诗魏绛巳和戎　古今乐录曰横吹胡乐也张骞入西域传其法于长安惟□摩词兠勒一曲李延年因之更造新声二十八解后汉以给边将 

　　送周一之出塞

　　蓟门萧瑟雁鸿秋王粲从军事远游侠客临期赠七首故人把袂问刀头龙沙旌闪胡尘断鹿塞笳鸣汉月流搔首乾坤俱涕泪古来国士几封侯 王粲从军诗云从军有苦乐惜问所从谁　七音比七首尺八利剑也荀悦曰使气作威结私交以立强于世者谓之侠客　古乐府何当大刀头力头有环借音而言问何时当还也　龙沙龙庭之沙也李太白诗战士卧龙沙　鹿塞见前笳卷芦叶为之 

　　病中李于鳞徐子与宗子相王元美过访得寒字

　　清樽病里罄交欢况复风尘旅思宽天地秪怜词客在莺花懒逐世人看千家鼓角春声惨北阙星河夜色寒牢落他年垂钓者白云犹自忆琅玕 前汉书陆贾谓陈平曰君何不交欢太尉杜甫诗老农何有罄交欢　萧何治未央宫立东阙北阙群臣奏事及谒见之徒皆趋北阙　白云山在番禺县东琅玕美玉其色似竹 

　　送吴仁卿南还因附家信

　　献策名成出帝乡高才不愧汉贤良趋庭彩服生春色过里儒冠带御香粤社交游空岁月燕台去住各烟霜寒梅欲发聊持赠消息凭君寄八行汉武建元元年诏举贤良方正直言极谏之士　高士传老莱子年七十衣五色彩衣为婴儿啼戏于亲前以求亲悦　贾至诗衣冠身惹御炉香　后汉窦章与马融善融与章书曰孟陵奴来赐书见手迹欢喜无量次于面也书虽一纸八行行行七字

　　暮春病中感怀

　　万方云气护蓬莱春色苍茫紫极开天阔高台招骏去风生大漠射鵰来明时病益江湖思佳节愁深鼓角哀堪笑腐儒通籍晚艰危心折请缨才 蓬莱殿名　晋天文志北极五星在紫宫中故曰紫极乃上帝所居也　射鵰见前　汉制朝省官出入禁闱有簿籍载姓名掌门者会验名籍以通出入　江淹别赋心折骨惊汉书南越与汉和亲终军自请愿授长缨必覊南越王首级致之阙下

　　其二

　　频年烽火滞天涯隐几萧条感物华万里春衣空过雁千邨寒食自飞花人间漫意冲星剑海上虚疑贯月槎自惜不才成傲吏一辞神武即烟霞 烽火见前　庄子南郭子綦隐几而坐　荆楚岁时纪云冬至后一百五日有疾风甚雨谓之寒食杜甫诗佩剑冲星聊自拔　王子年拾遗记尧时有尸槎流于西海光如星月十二年一周天名为贯月槎　李白诗还从傲吏游　南史陶弘景脱朝服挂冠于神武门上表辞禄 

　　秋夜简谢茂秦山人

　　永夜风林怒未平不眠乌鹊自多惊清霜满树禁钟断缺月低空邻杵鸣燕赵浪游今日意乾坤长笑古人情黄尘郁郁还无赖拟逐渔樵过此生 杜甫诗乌鹊自多惊　蔡邕曰天子殿门非侍御之臣不敢妄入故曰禁中　古诗三五明月满四五蟾兔□　燕建都易水赵建都邯郸今皆属北直隶李太白诗我把两赤羽来游燕赵间　列子曰子桑户孟子反子琴张三人相与为友相视而笑莫逆于心　杜甫诗时危兵甲黄尘褒

　　张掖门送座主朱公旅衬还归德

　　丹旐遥驰睢水滨都门恸哭起行尘乾坤尚想凌云赋烽火空伤报国身季子剑留悲异日中郎书在与何人南湖烟水秋应惨不过西州亦怆神 丹旐即今铭旌也睢水在南都宋州　江淹别赋见行尘之特起　汉武帝读相如赋叹曰飘飘然有凌云之气也　烽火见前　史记吴季札将聘晋带宝剑以过徐君徐君不言而色欲之季子为上国之事未献也然心许之矣使还徐君已死季子将剑挂徐君墓树而去今泗州有桂剑台　魏志蔡邕为中郎将敬重王粲每日粲有异材吾不如也吾家书籍尽当与之　晋书羊昙传昙为谢安所爱重安薨后辍乐弥年行不由西州路尝因过石头城大醉不觉至西州门左右曰此西州门也昙大哭而去 

　　春日病起得家书怅然有感

　　苑柳宫槐生晓烟起看佳节倍堪怜天涯尺素经残腊客里分阴似小年愁病可堪归雁后春心空负落花前西山爽气朝来好拟把琴樽眺远天 许慎说文冬至三戍日为腊风俗通腊者猎也因猎取兽以祭先祖或曰猎者接也新故交接大祭以报功也蔡邕独断曰猎者送终之大祭　晋陶侃曰吾人当惜分险　王徽之为桓冲参军冲尝谓徽之曰卿在府日久此当相料理徽之不答直高视以手版拄颊云西山朝来致有爽气耳 

　　秋日谒陵眺望

　　清秋霜露肃祠官帝里山川此郁盘上谷风尘通大漠居庸紫翠落层峦七陵松掩金铺瞑万壑锺流玉殿寒香雾蒙蒙候灵跸星辰还仰太薇看 祠官摄行祀事之官　郁盘重厚貌李太白诗江山犹郁盘　上谷今大同府砂碛曰漠　居庸关在顺天府北　门首餙谓之铺三辅皇图未央宫前殿金铺王户注云金扉上有金花似兽及龙蛇铺首以御环也　跸以正行人也　太薇上帝星也 

　　题隐居图

　　结茅栽树倚岩幽避迹甘从麋鹿游屋外青山通短径门前修竹荫寒流看云时隐乌皮几对客闲披鹤氅裘可是淮南招隐地西风萧瑟桂丛秋 刘昆诗麋鹿从我游　杜甫诗鸟皮几在还思归　晋王恭美姿仪尝衣鹤氅裘涉雪而行孟昶见之曰真神仙中人也　淮南王刘安招隐士篇云桂树丛生兮山之幽

　　朝中候旨星同事诸公

　　晓望铜龙辟曙辉曳裾趋候掖垣扉西山云雾开黄甸北阙星辰护紫微地迥遥瞻天仗肃时平惊说羽书飞腐儒通籍惭何补拟献甘泉愿转违 汉太子宫有铜龙楼　禁中有东西两掖垣乃禁墙也　西山即天寿山前汉天文志云日有黄道日君象故天子所行之道亦曰黄道又曰黄甸　汉未央宫有东阙北阙紫微帝星也　天仗天子庭下仪仗即今瓜斧之类　羽书见前　汉高祖骂郦食其曰腐儒几败乃公事杜甫诗云腐儒衰晚谬通籍　汉成帝时杨雄从上幸甘泉宫既还献甘泉赋

　　姑苏怀古

　　看山几日到吴中词客登临感慨同金虎迹荒灵气灭水犀军散霸图空春归茂苑乌啼月花落横塘蝶怨风谁识倦游心独苦扁舟长忆五湖东 苏州古为东吴　越绝书吴王阖闾葬山下三日有金虎蹲踞其上因名金虎坟　吴王有水犀军茂苑横塘皆在苏州　汉相如传或谓卓王孙日长卿故倦游其人才足依也公自谓　越绝书范蠡既雪会稽之耻乃乘扁舟泛于五湖太湖环浇五百里谓之五湖或曰五湖谓鄱阳青草洞庭丹阳太湖也 

　　厓门吊古

　　谁悟当年谶巳真汴杭回首总成空愤无勾践三千士死恨田棋五百人海上乾坤春梦短厓前风雨客愁新英魂若作啼鹃去葛岭山头哭万廵 唐书唐俭说秦王曰公日角龙庭性恊图谶系天下望若外罗豪杰内招戎狄以据秦雍此汤武之业也　未初建都汴梁后都杭州　越勾践有战士三千　虞氏春秋汉灭项羽田横欋与具徒五百人入海居岛中高祖召棋将至自杀其五百人闻横死皆自杀　寰宇记蜀帝名杜宇号曰望帝后死去化为杜鹃蜀人闻杜鹃啼曰我望帝也　葛岭山疑在新会近厓门

　　其二

　　杀气空蒙下赤霄胡尘卷地翠华遥舟胶楚泽谁相问魂溺湘潭不可招泪血岁添厓上藓灵风暮拥海边潮独怜岛树犹含恨不待秋来却尽凋 礼记月令仲秋之月杀气寖盛谢眺许空蒙如薄雾　翠华天子之旗　帝王世纪周昭王廵狩反济汉江滨楚人以胶胶船王至中流胶液溺死喻宋帝之沉海也　屈原沉于湘潭弟子宋玉作招魂赋以哀之喻陆秀夫诸人也 

　　寄木虚山人

　　昔从萧寺接风流把酒相看赋远游海上十年还浪迹山中一别复惊秋野烟细遶卢敖杖夜雪难乘剡曲舟空寄诗篇慰岑寂知君心为白云留 国史补梁武帝姓萧好佛创寺命萧子云飞白大书一萧字故后人号寺为萧寺　屈原远游篇悲时俗之迫阨兮愿轻举而远游　卢敖燕人秦始皇召之为博士使求神仙不返　语林王子猷居山阴大雪夜因咏招隐诗忽忆戴逵时逵在剡县便乘舟访之经宿而至　宋陈搏隐居华山云台大宗召之搏辞表有云一片野心巳被白云留住

　　送莫子良督学贵州

　　献岁星轺出汉京南中鸟道入云平□经迁史浮湘处肯让文翁化蜀名恋阙梦悬春署□登高诗满夜郎城莫嗟万里风烟远揽辔应怜报□情 献岁正月元日也　南中志交趾有鸟道四百里以其路险峻人迹不到惟有鸟飞度耳　司马迁为太史令尝浮湘　前汉循吏传文翁为蜀郡太守见蜀地僻陋有蛮夷风乃修起学宫于成都选下县子弟以为学宫弟子由是大化至今巴蜀好文雅皆翁之化也　唐夜郎属溱州即今贵州是也　辔马辔也后汉范滂登车揽辔慨然有澄清天下之志

　　扬州悼隋离宫

　　藻井雕甍驻彩霞锦帆一夫已无家凄凉夜月楼前舞零落春风杖外花残烧遶原碑卧草夕阳依岸柳藏鸦可怜河水滔滔逝不识人间有岁华 薛琮曰藻井当栏中交木为之即井干也　隋书焬帝作龙舟凤舸施锦帆于上以幸江都　扬州志琼花观有后土碑　隋焬帝于江都筑堤种柳名隋堤柳唐李商隐诗终古垂杨有暮鸦

　　登白云山顶

　　报道春光出郭残漫携樽酒上层峦涧泉杂雨鸣山阁空翠因风湿客冠阴壑冥冥霄见日长松落落夏生寒谁知一别含香署遮莫青峰独耐看 李白诗春光半道催　冥冥暗貌　晋孙绰天台赋荫落落之长松　汉制尚书郎四人奏事口含鸡古香以辟胃气遮莫方言也遮折 

　　山馆燕集忆梁彦国山人

　　忆赋思玄意独深山川萧瑟几登临百年秪合持螫醉万事何妨拥鼻吟海上断云秋漠漠天边落水岁阴阴稽山庐岳风流远此日词人可共寻 张衡作思玄赋　晋书毕卓曰左手持蟹螫右手持酒杯拍浮酒船中便足了一生矣　唐人诗空作西州拥鼻吟　南史何胤以会稽山多灵异往游焉庐山记僧惠远约陶渊明结白莲社于庐山渊明撍眉而去会稽山在浙江庐山在江西

　　送邝和仲之任广德

　　公交车待诏几经秋桐汭今乘五马游烽火频年堪涕泪循良此日慰诛求山连白石横朝霭溪下丹阳急瞑流如此风光殊不恶相思吾倚仲宣楼 公交车司马汉官名东方朔初上书令待诏公交车　桐汭即广德汉制朝臣出使驷马为郡守增一马故谓之五马　白石垒在南京霭云集貌　丹阳湖在南京当涂县东南七十里　魏志王粲字仲宣尝登荆州城楼作赋后人名为仲宣楼或日仲宣楼在襄阳城东非荆州也 

　　粤洲池亭泛舟得明字

　　荡漾金塘霁色明蓼花风起木兰轻共悬霄汉乘槎兴忽动江河击楫情载酒客来鳬雁起采芳人去芠荷平就中更有悠然思满壑寒林作水声 李白惜阳春赋水荡漾兮碧色　任昉述异记浔阳江中多木兰树鲁般因刳为舟故谓之兰舟荆楚岁时记张骞乘槎至天河得织女支机石　晋祖逖渡江击楫而誓曰逖不能清中原而复济者有如大江　鳬水鸟如鸭青色 

　　至日

　　曾侍朱衣献履辰惊看此日物华新中原天地犹寒色南国山川自战尘鸿雁塞遥恒避腊柳梅谷暖暗生春斸苓采药原吾分一醉江楼笑此身 唐仪卫志朝日御史大夫领属官至殿西庑从官未衣传呼促百官就班献履曹植至日表云亚岁迎祥履辰纳庆　说文云三戊日冬至为腊　玄中讵松千岁为茯苓脂渝入地中千采斸斮堀也本草茯苓二月以锥刺地也

　　桐庐道中

　　日暮烟岚路欲迷山樱落尽见鼯啼林藏宿雨诸溪涨峡朿长江万木低野老移家依碧嶂松门无路访丹梯飘零却忆当年事一曲劳歌越水西 岚乃山气蒸郁草木如蓝　鼯鼠也尔雅注鼯鼠一名夷鹄状如小孤声似人呼马融笛赋鼯鼠夜啼　山横曰嶂　丹梯磴道也李白诗云牵萝入松门　劳歌劝力之歌也唐人诗劳歌一曲解行舟

　　登黎惟敬山楼

　　楼前山气日氤氲偶为看山一访君下榻微风吹石壁当歌明月出浮云断鸿远向沙头落孤罄低从树杪闻只道避喧非避世他时休勒稚圭文氤氲和也左太冲蜀都赋气氤氲以翠微　滕下阁序云徐孺下陈蕃之榻　李白诗当歌共□杯南史周颙隐北山后应诏出为海塩令欲过北山孔稚圭假山神作文以却之日北山移文谓其隐操不终也 

　　其二

　　苔径云泉松十寻风回众壑自龙吟谢家群从多诗兴苏岭高人发啸音树色夹城春雨暗江光吞璧夕阳沉生涯卒岁浑疏豁望逐金茎思不禁 谢家群从谓谢灵运与其族弟惠连也惟敬之弟惟仁亦工诗故云　苏门山一名苏岭晋孙登隐居苏门山阮籍诣之与论养生导气之术登下不应籍因笑而起至半岭闻有声若鸾凤音乃登笑也　毛诗何以卒岁　金茎铜柱也汉武帝制金茎上加仙人掌以承露□玉屑饮之

　　登城上楼

　　木落城头风怒号百年形胜自周遭碧窻日晓沧溟阔画拱云开象纬高目断层霄无雁字梦淹南国有鱼舠登临一笑成今古弹剑酣歌愧尔曹 庄子大块噫气其名为风作则万窍怒号　沧溟即沧海也　北南两星曰纬　舠小船也　汉薛瑄传一笑相乐斯亦可矣　家语子路弹剑而歌孔子和之李白诗酣歌激壮士

　　安期岩【 在广东番禺县东】

　　东南紫气动江关玉舄飘飘遂不还谩忆鹤归华表柱更传仙在沃焦山松稍花落禽衔去石上芝生客到攀今古苍茫俱莫问何如散发弄潺湲 列仙传老子西游关令尹喜望见有紫气浮关日应有真人过　神仙传广州城东有涧生菖蒲一寸九节安期主服之仙去但留玉舄耳　搜神记辽东华表柱有白鹤集其上曰有鸟有鸟丁令威去家千岁今来归城郭如故人民非何不学仙冢累累　沃焦山未详必安期常游处也　楚词观流水兮潺湲

　　闻董原汉卧病赋此讯之

　　春来愁绪日冥冥燕峤风光自草亭入塞战尘天外黑隔城山色雨中青驱驰岁月怜同病肮脏江湖笑独醒南北乱离忧不细汉家谁问董生经 冥冥暗貌杜甫诗愁绪日冥冥　诸葛亮出师表遂许先帝以驱驰史记伍员曰同病相怜　肮脏高亢娆直之貌屈原渔父篇众人皆醉我独醒乱离言时乱人苦别离也以董仲舒比原汉也 

　　

　　【卷之四/ 谢榛 】

　　送谢少安犒师固原因还蜀会兄葬[固原属陕西] 

　　喜黄实甫至留酌

　　中秋无月同王元美李于鳞赋得城字

　　席上赠卢次楩[名柟比直隶浚县人太学生丁诗赋] 

　　送胡世甫西还 

　　人日过吴峻伯宅时峻伯将使豫章 

　　答苏侍郎允吉见寄[名佑山东濮州人官至兵部侍郎兼都御史] 

　　送彭进士谪豫章

　　答徐子与兼怀宗子相

　　送客游洞庭湖[湖在湖广巴陵县西] 

　　无题 

　　皇甫道隆谪大梁有寄

　　寄王元美 

　　陈子结内翰宅同孟得之对月 

　　送陆比部汝成谳狱闽中 

　　初春夜同梁公实宗子相赋

　　夜宿榆林驿

　　送顾汝修还松江

　　秋夜有怀 

　　望云中塞 

　　秋夜宗子相杨虚卿饯予杨氏园亭留别二首 

　　送沈宗周守顺庆[顺庆府属四川] 

　　暮秋简沈参军 

　　送朱子羽大参还任江西 

　　立秋前一夕同王元美吴峻伯李于鳞登城楼 

　　登五峰山有感 

　　冯汝言入计暂还海口同吴峻伯沈子刚出饯各赋 

　　送王诗得还东筦

　　魏县东城同张肖甫陆道函晚眺

　　夜集陆道函宅同张肖甫丁子学赋 

　　送陈仲声还任金华 

　　春夜饯别赵子后宪副之大梁 

　　大司马苏公书至自云中兼闻捷音赋答 

　　送张子明少参还任山东 

　　秋夜即席呈应瑞伯驾部因忆去秋是夕同瑞伯归自盘山后酌潞阳官舍

　　秋日柬顾汝和中翰 

　　冬夜集徐子与宅

　　环山楼为崇阳刘封君赋 

　　冬日雪登郁孤台

　　殷太史正甫马死诗以悼之

　　送杨以公侍御按真定

　　重阳夜感怀

　　赠杨次和参军 

　　

　　明七子诗选注卷之四浙汜茅坤 云间陈子龙选定古杭汪淇 汪恂订正

　　谢榛 【 字茂秦，号四暝山人，山东临清人。读书工诗，与辈齐名。有游燕入晋等集稿传于世】

　　送谢少安犒师固原因还蜀会兄葬 【 固原属陕西】

　　天书早下发星轺二月关河冻欲消白首应怜班定远黄金先赐霍嫖姚秦云晓度三川木蜀道春通万里桥一对郫筒肠欲断鹡鸰原上草萧萧汉班超为西域都护封定远侯　前汉霍去病为嫖姚将军　九域志陕西洛郊县有三川镇秦武王谓甘茂曰寡人欲驱车三川以窥周室即此　万里桥在蜀成都诸葛亮送吴使至此日万里之行自此始矣因名　郫出大竹土人截以盛酒故号郫筒李商隐诗云郫筒当酒壶　毛诗鹡鸰在原兄弟急难

　　喜黄实甫至留酌

　　自别梁园岁几徂可怜消息断江湖相逢白发知多少。一醉黄金问有无。地接边关秋气早树翻乌鹊月明孤百年聚散应难定对尔长歌叩玉壶梁孝王有修竹园在河南开封府徂□也　谢灵运诗云聚散成分离　古诗长歌正激烈晋书传王敦酒后辄咏魏武乐府歌曰老骥伏枥志在千里烈士暮年□心不巳以如意系唾壶为节壶边尽缺 

　　中秋无月同王元美李于鳞赋得城字

　　四野苍茫烟雾生月华暗度凤凰城云间不辨银河色。楼外空传玉笛声。鸿雁清秋游子意梧桐白露故园情谢庄徙倚还词赋此夜关山何处明 顺天府西南七十里有凤凰山因以名城　宋谢庄字希逸常作月赋茂秦自喻徙迁也倚立也踟蹰不进之貌楚词步徙倚而遥思　古桨府有关山有杜甫月傍关山几处明 

　　席上赠卢次楩 【 名柟比直隶浚县人太学生丁诗赋】

　　有才流落感当时怜尔清狂但酒卮梁狱上书千。古恨楚台作赋九秋悲星霜荏苒愁颜在日夜伶仃白发知秉烛虚堂醉今夕明年还赴菊花期唐书武后见骆宾王檄曰人有才如此乃使之流落不偶乎宰相之过也　苏林曰凡狂者阴阳脉必浊今此人不狂而似狂者谓之清汪　汉邹阳见怒于梁王下狱遂从狱中上书次楩以酒狂为浚令所陷论死后当道诸公惜其才力救之获免详见王元美集中　宋王楚人作悲秋赋　每年一次霜降一次星移故云星霜荏苒渐进之貌也　伶仃无成单孤貌　古诗昼短苦夜长何不秉烛游 

　　送胡世甫西还

　　愁中忽过蓟门春归骑萧条复向秦白首全生逢圣主青山何意见骚人陇云朝度乡关近渭水晴分草树新自是杨雄多著述烟霞不负旧纶巾 陕西古为秦地　屈原作离骚赋故后世词人墨客皆称为骚人　舆地志陕西陇城县有大陇山亦曰陇首　渭水出陕西宝鸡县　汉杨雄字子云闭关草玄　纶巾白纶巾也白丝纺而为纶唐皮日休诗白纶巾下发如丝

　　人日过吴峻伯宅时峻伯将使豫章

　　余寒薄暮重凄凄帘外青山望欲迷人日正逢燕雪后仗星遥动楚天西宁辞取醉留官舍更约寻春过御堤何限柳条萦别思江城南去乱莺啼 日将暮曰薄暮　正月初七谓之人日　汉书李邰善河图风星和帝遣二使微行郡县使者当到益部诣邰宿焉邰因仰观问二君发京师时知朝廷遣使乎二人惊问其故邰指星示云有二使星向益州分野故知之耳江西豫章郡春秋时为吴楚之交　刘昂之诗折尽官桥杨柳枝春风依旧绿丝丝啼莺为向行人道离别何时是尽期

　　答苏侍郎允吉见寄 【 名佑山东濮州人官至兵部侍郎兼都御史】

　　幕府书来见远情况逢秋暮正休兵天销朔塞烟尘色风断燕关鼓角声一代功名归上将百年湖海任狂生应思帝里传杯夜南北迢遥共月明 汉书注卫青征匈奴大捷帝就拜青大将军于幕中故曰幕府　上将上将军也汉以吕禄为上将军魏文帝黄初中有上大将军唐德宗贞元初诸军各置上将军以北允吉　汉书郦食其人皆谓之狂生

　　送彭进士谪豫章

　　清朝远谪自悲吟六月鸣蝉满上林帆度九江秋水阔树连三楚暮云深滕王阁上瞻霄汉徐孺祠前叹古今独向天涯摇落处西风应起帝乡心 上林苑汉武帝建在陕西西安　九江今江西九江晁氏志一水而日九江谓江于此分九道也史记世家楚文□都郢昭王都鄂考列王都寿春故谓之三楚　滕王阁在南昌城外　南昌有徐孺祠

　　答徐子与兼怀宗子相

　　昨夜孤鸿度邺城长安旧社忆同盟秪缘漂泊怜王粲不为疏狂薄襧衡落月西楼千里梦浮云北塞几年情江淮更念风骚侣谁折梅花一寄声 邺今河南临漳县时茂秦居邺　王粲字仲宣往荆州依刘表表不礼登城楼作赋以自见　三国襧衡字正平恃才傲物曹操恶之王粲襧衡茂秦皆以自喻也　杜诗落月满屋梁犹疑见颜色谓宗子相　晋书陆凯与范晔书自江南寄梅花一枝与晔韩愈诗因风数寄声 

　　送客游洞庭湖 【 湖在湖广巴陵县西】

　　相逢楚客问巴州此去杨帆湖上游日月平临洞庭水烟霞半入岳阳楼低沙白雁投寒渚隔浦丹枫照暮秋莫向湘君听鼓瑟。黄陵月冷不胜愁。 巴州谓巴陵也　李白诗杨帆借天风　长沙志洞庭之水潴为七百里日月出入其中　岳阳楼在巴陵城上与君山相对　梁刘孝绰雁诗洞庭春水绿衡阳旅雁归　楚国多枫树谢灵运诗晓霜枫叶丹　湘君尧二女舜妃也楚词令湘露鼓瑟兮使海若舞　黄湖庙在湖广湘阴县北六十里以祀舜二妃 

　　无题

　　楚女春心不自持月明谁唱竹枝词琼簪玉珥何颜色翠幙朱栏且岁时燕子楼空伤往事杜鹃花老负归期江头月落西风起转觉湘灵瑟调悲 李白诗春心亦自持　竹枝歌乃巴渝之遗音也惟峡人唱之　簪珥冠之餙也　唐张建封镇武宁有女子名盻盻者绝色也建封纳之居燕子楼建封卒盻盻誓不他适居是楼十余年幽独怅然杜鹃花俗名映山红今江南处处有之李太白诗杜鹃花开春巳阑　湘灵鼓瑟见前

　　皇甫道隆谪大梁有寄

　　闻君遥自楚天来一到梁园见赋才摇落旧曾悲屈宋寂寥今复吊邹枚黄河荡目寒声转嵩岳连空远色开何事弟兄俱谪宦西风愁对菊花杯 道隆必自湖广移官大梁　梁园见前　屈原宋玉俱楚国人　邹枚邹阳枚乘也皆为梁孝王宾客聚于平台　黄河源出昆仑　河南嵩山为中岳　公自谪时道隆之兄子循亦谪开州

　　寄王元美

　　仙郎久别感孤鸿无那艰虞两地同河岳愁云连赵北海天兵气满吴中老来避世家难定乱后悲秋赋转工闻道鸣珂复京国共期春色醉新丰 李白赠史郎中诗仙郎久为别　晋书慕容垂载记日市朝屡改艰虞靡息　李白□赋愁云蔽日李白诗兵气拥云间　宋玉有悲秋赋　马勒餙日珂唐车服志五品以上有珂　三辅旧事太上皇不乐关中思慕乡里高祖乃徙丰沛屠儿于关中沽酒煮饼号日新丰李白诗美酒沽新豊 

　　陈子结内翰宅同孟得之对月

　　陈遵投辖罊交欢池上淹留并倚栏月到玉堂秋转静天回瑶阙夜偏寒坐听客子穿云笛恍见仙人承露盘金马明朝还待诏清樽应忆此时看 汉陈遵嗜酒每宴宾客辄将其车辖投于井中虽有急不得去　玉堂殿汉武帝建去地十丈阶基皆用玉　汉郊祀志武帝作承露盘高二十丈大七围以铜为之上加仙人掌以承露和玉□饮之汉武帝得大宛国马以铜铸像立于司马门外因名金马门东方朔初上书帝令待诏金马门应劭日待诏谓以材技征召未有正官故谓之待诏 

　　送陆比部汝成谳狱闽中

　　醉攀杨柳禁城东别后芳樽不可同蓟北几人听候雁天涯孤剑倚征蓬任公台瞰江流远天姥峰连海色空虞帝好生当此日遥知闽徼待春风 候雁望带书而来也　任公台天姥峰俱在福建　帝王世纪舜德好生　福建闽地尽边曰徼

　　初春夜同梁公实宗子相赋

　　云后长风吹禁城梅花零落此时情关河月暗迷鸿影宫殿春寒湿漏声双鬂愁深须一醉百年交定见同盟灯前莫话筹边事弹剑悲歌气未平 陆凯诗长风万里举　唐书李德裕在剑南筑筹边楼其部落众寡馈送远近曲折咸具乃召集边事者与之指画商订夷虏之情伪尽知之焉　家语孔子厄于匡谓子路曰歌予和汝子路弹剑而歌孔子和之曲终匡人解甲而罢汉书匡衡传意气未能平也 

　　夜宿榆林驿

　　独夜榆林罢酒杯愁看霜叶满苍苔驿灯孤照征人梦边月高悬落雁哀胡虏几窥青海戍烽烟又上白登台当年李广空遗恨萧飒天风正北来 玉粲七哀诗独夜不能寐　青海即卑禾海也在临羗县西李白诗胡窥青海湾　括地志朔州定襄县东北三十里有白登山山上有台名曰白登台即汉高祖被冐顿所围处　汉书李广传广守右北平匈奴号为飞将军避之数岁不敢入北平然数奇竟不得封侯饮恨而死

　　送顾汝修还松江

　　千里飞霜叶下初知君回首忆鲈鱼潮生瓜步移孤棹路转吴淞是旧庐海上白云秋不断天南明月夜何如梅花岁暮应须折驿使相逢有报书 晋书张翰见秋风起思吴中鲊鱼脍叹曰人生贵适志耳富贵何为遂命驾而归苏轼赤壁赋状如松江之鲈　瓜步扬州古渡也状如瓜故云　吴淞即松江府　晋书陆凯与范晔善自江南寄梅花一枝与晔复有诗曰折梅逢驿使寄与陇头人

　　秋夜有怀

　　凉宵力疾步莓苔欲赋高秋愧楚才白发秖缘人事老黄花偏傍客愁开樽前独坐星河转灯下悲歌风雨来还忆重阳乱离后故园惆怅一登台杜甫诗力疾坐清晓　宋玉楚人作九辨悲秋赋　李白诗夜分河汉转　列子秦青击节悲歌声振林木　魏文帝书岁往日来忽逢九月九日九为阳数其日与月并应故曰重阳　楚辞惆怅兮而私自怜 

　　望云中塞

　　几年欲向塞门游北渡桑干重旅愁画角悲凉孤馆夜黄榆摇落九边秋壮心未掷班生笔浪迹堪怜季子裘回首江湖任鸥鸟谩嗟华发滞燕州 崔豹古今注塞者塞也所以拥塞夷狄也故曰塞门　桑干河名　胜州东有榆林关秦蒙恬破胡关地千里累石为城植榆为塞　□□书班超少家贫为官佣书投笔叹曰大丈夫当□传介子张骞立功异域以取封侯安能久事笔砚乎　史记苏秦字季子西说秦王书十上而说不行黑貂之裘敝　华白缁黑色也

　　秋夜宗子相杨虚卿饯予杨氏园亭留别二首

　　燕京客久欲东还华馆清樽共一攀门簇银鞍花竹外地开金谷市朝间当秋戎马仍多事此日渔樵未是闲赖有群才匡济策采薇堪自老青山 李白诗华馆陪游息　西京杂记汉武帝得贰师国天马常以玫瑰为鞍缕以金银李敬业诗汗马跃银鞍　石崇有金谷园　李白诗群才满金闺　毛诗陟彼南山言采其薇 

　　其二

　　南国词人早见知。芳园岸帻此追随。青萍古色相看处。白首多情欲别时。蟋蟀夜寒杨子宅。芙蓉秋它习家池。玉衡西转燕歌舞犹自持觞问后期 帻巾也有赤帻青帻素帻布帻后汉光武纪马援初入见帝在宣德殿南庑岸帻坐迎曹植诗清夜游西园飞葢相追随　青萍剑名　蟋蟀促织也毛诗云蟋蟀在堂岁□其暮　习池襄阳习郁大池也晋山简镇襄阳每出醉其上因号为高阳池　玉衡即斗柄也 

　　送沈宗周守顺庆【 顺庆府属四川】

　　明星当户动征鞍此去春光道路看巴子地形天外转嘉陵江色郡中寒三秋战伐抡才急四海诛求出牧难沈约未须裁八咏徛楼时复望长安 明星东方启明之星杜甫诗东方明星亦不迟　四川夔州古巴子国　嘉陵江在顺庆　杜甫诗哀哀寡妇诛求尽痛哭秋原何处村　南史沈约为东阳太守郡有沈约八咏楼　长安属陕西汉唐建都所在以喻今京师 

　　暮秋简沈参军

　　参军逸气佩吴钩坐订风烟动早秋八咏篇成何太瘦九关兵罢转多愁边隅树色空军垒东北笳声断戍楼应惜中原多猛士几人相见话封侯 魏文帝与吴质书曰刘公干有逸气惜未遇耳晋书恒温挺豪雄之逸气吴钩剑名　沈约八咏见前又约与徐勉书云老病数旬革带常移札以手握臂率计月瘦半分　九关俱在西北　笳卷芦叶为之　汉高祖歌安得猛士兮守四方唐诗凭君莫话封侯事一将功成万骨枯 

　　送朱子羽大参还任江西

　　落落才名三十年宦途华发转堪怜独怜上国星随马远度西江雪满船湘雁晚低彭蠡泽楚云春澹豫章天定知丰剑归君后遥望长安北斗边 杜甫赠郑虔诗才名三十年坐客寒无毡　星随马用使星事见前　寰宇志彭蠡泽在江西南唐府东阔四十里长三百里即今鄱阳湖　江西南昌古名豫章春秋时为吴楚之交　晋书张华传斗牛之间常有紫气华以问雷焕焕曰此宝剑之精上彻于天耳当在豫章丰城华即补焕丰城令后换掘狱基果得双剑一日龙泉一日大阿

　　立秋前一夕同王元美吴峻伯李于鳞登城楼

　　几年词客凤城游蓟北河山共倚楼清夜桂樽聊对月。明朝蓬鬂又惊秋。风飘玉笛凄初断天转银河倒欲流遥忆故园砧杵动梧桐一叶起人愁 伏羲时凤巢阿阁今城阙称凤本此　唐李白诗华发不耐秋飒然成衰蓬　淮南子曰梧桐一叶落而天下知秋 

　　登五峰山有感

　　树杪跻攀石磴悬手携藜杖出风烟东分辽海千重岭北尽胡沙万里天秋草征夫烽堠外夕阳归鸟戍楼边时看白骨成悲感为忆嫖姚战伐年藜草名高丈余茎堪为杖　辽海辽东之海　汉书匈奴传云胡地沙卤多乏水草　边方备惊垒上高如坛形置烽竿于上有寇至举火以相告曰烽火堠斤堠也即今烟墩　王仲宣宣哀诗出门无所见白骨蔽平原　汉书霍去病为嫖姚将军出塞捕虏二千二百□封冠军侯嫖音飘姚音摇取劲疾之貌

　　冯汝言入计暂还海口同吴峻伯沈子刚出饯各赋

　　岁暮长安送客还驿亭疏柳不堪攀星轺欲发仍呼酒春草相期一解颜陌上清霜迎剑舄笛中明月动关山海门冻合三吴舫此日冯唐发易班 古者相别折柳以赠　天上有使星故使者车曰星轺　列子夫子始一解颜而笑　单底曰履复底曰舄　横吹笛有关山月曲　海门潮所起处三吴谓吴郡吴兴丹阳也　汉书冯唐女帝时为郎武帝过郎署问曰父老何时为郎何其老也李白诗蹉跎鬂易班 

　　送王诗得还东筦

　　送客悲歌驻别筵蓟门摇落碧秋天论心未订沧洲约分手那堪白发年路出三吴兵火后帆归百越海云边知君岁暮遥相忆独对梅花不可传博物志薛谭学讴于秦青未穷其枝辞归青送出郊乃抚节悲歌声振林木响遏行云谭乃谢求返宋玉赋悲哉秋之为气也萧瑟兮草木摇落而变衰　西阳杂俎元藏机渡海被风飘至一处居人曰此沧洲也其洲千里花木常如春人居或银台金阙有金茎花人皆带之云不带金茎花不得到仙家　三吴见前　广东古百越地　岭南大庾岭多梅花

　　魏县东城同张肖甫陆道函晚眺

　　多难逢君感慨同。登临莫遣酒杯空。无端世事兵戈后。不尽交情聚散中。三晋河山低晚照。千家砧杵乱秋风。萍踪未定邹枚老。回首梁园有断鸿。李白诗浮云无定端　汉书翟方进曰一死一生乃知交情　史记魏斯赵籍韩虔三分晋地谓之三晋　许慎说文萍无根浮木而生有青紫二种叶皆细对生梗长二寸许杜甫诗生事似浮萍邹枚汉邹阳枚乘也为梁孝主宾客　梁园见前 

　　夜集陆道函宅同张肖甫丁子学赋

　　乌鹊翻飞月满城更堪飘泊旅魂惊百年过眼嗟人事四海论心见友生天转明河分夜色风高落木动寒声醉来擎筑荒台上燕赵悲歌自古情 苏子瞻赤壁赋月明星稀乌鹊南飞　杜甫诗空山独夜旅魂惊　毛诗虽有兄弟不如友生　史记高渐离击筑而歌筑者竹乐器也状似琴而天头安弦以竹击之故名为筑也颜师古曰筑形似瑟而细颈也　古称燕赵问多慷慨悲歌之士 

　　送陈仲声还任金华

　　双旌带雪下长安晓色催人马上寒不惮风尘驰驿道。应知父老□江千。金华云隔三千里碧草春连五百滩遥想元龙乘暇处月明谁共倚楼看 旄首曰旌　金华府属浙江　唐李白诗闻说金华渡东连五百滩　汉陈登字符龙以比仲声

　　春夜饯别赵子后宪副之大梁

　　一樽春夜重淹留无那琴中孤鹤愁萍梗可堪燕市别文章不负兔园游中原赤子心逾切北塞黄云战未休华发应嗟勋业晚行看击楫大河流 琴操有别鹤曲　许慎说文萍无根浮水而生有青紫二种叶皆细对生梗长二寸许　汉梁孝王有兔园在平台之内　比方杀人冤气太重高接于云云为之黄北方有黄云戍　华白缁黑也刘向新序云土亦华发堕颠而后可用　晋书祖逖为冀州刺史渡江中流击楫而誓日逖不能清中原而复济者有如大江

　　大司马苏公书至自云中兼闻捷音赋答

　　龙沙漠漠起霜风堠火关心白发中江海几手疲国计胡庭此日议边功笳吹夜月军门静剑倚秋天虏障空麟阁久虚知不负捷音今献未央宫 龙沙白龙堆沙漠也在西域中　堠火见前　笳者胡人卷芦叶吹之后入中囼以为军中乐以金为口以木为身而吹今日番笛　宋玉大言赋长剑耿介倚天之外颜师古曰障者塞上险要之处往往修筑别置候望之人所以自障蔽而伺敌也　汉宣纪甘露二年帝思中兴功臣乃图画于麒麟阁法其象貌题其官爵姓名凡十一人　未央宫汉高祖建一名紫薇宫取正紫宫于未央之义也

　　送张子明少参还任山东

　　蓟门伐鼓发楼船送别君侯南浦边秋水绿平鸿雁渚晓霜寒动菊花天东方赋敛嗟今日上国干戈忆往年遥想四愁吟不尽山湖上渺风烟汉班固曰杖节拥旄征人伐鼓船上建楼谓之楼船　汉仪注列侯为丞相称君侯颜师古曰君侯者列侯之通称不必丞相也江淹别赋送君南浦伤如之何　千楯也戈戟也葢干主蔽而戈主刺也拾遗记庖羲造干戈以餙武此干戈之始也　张衡四愁诗序曰张衡不乐失处机密阳嘉中出为河间相时天下渐弊欝欝不乐为四愁诗以寄噫云　□湖在山东济南府 

　　秋夜即席呈应瑞伯驾部因忆去秋是夕同瑞伯归自盘山后酌潞阳官舍

　　去年遥自蓟城回旷逸堪怜越客才驿柳清秋还并辔潞河良夜坐传杯青山别后边烽起明月歌中胡马来今夕相看感离乱西风吹雨不胜哀 辔马辔也　潞河即通州河汉置潞县唐五代皆因之　烽火见前　离乱言时乱人苦别离也

　　秋日柬顾汝和中翰

　　为忆仙郎隔紫薇经时长讶报书稀月明绿酒当年共秋老黄花近赏违三殿星霜侵晓入九衢风雪带寒归缘知此夕还乘兴车马遥听半掩扉 天上有紫薇宫上帝所居也唐改中书省为紫薇省　盛弘之荆州记绿水出豫章乌程乡有井宜取木为酒世谓之绿酒　南部新书大明宫中有麟德殿三面亦以三殿为名或曰三殿谓蓬莱拾翠翠薇也　四达谓之衢九衢即长安之九市也　空中翰过访也 

　　冬夜集徐子与宅

　　城上乌啼冬雪余满庭寒色月来初病当岁晚心方切老向天涯讣转疏湖海相知今夜酒风尘一别几年书可怜京国多烽火王粲谁怜未定居 李白诗碱乌独宿夜空啼　魏志王粲字仲宣山阴人从献帝至长安以西京扰乱乃之荆州依刘表表不礼粲登城楼作思乡赋以自见

　　环山楼为崇阳刘封君赋

　　日上江楼紫翠开乱峰相对郁崔嵬晴云低傍重檐合秋色高从四壁来老至应期弘景卧赋成堪惜仲宣才楚天黄鹤还飞下谁共仙翁醉玉杯 汉书相如传家徒四壁立　南史陶弘景天监中脱朝服挂冠神武门上表辞禄隐于山中　王粲字仲宣登荆州城楼作赋为世所传　武昌志江夏有辛氏卖酒一老翁常来索酒辛与之不问其直翁曰吾负汝酒债多矣因画　黄鹤于壁间曰客至此鹤舞客至鹤果舞四方闻之观者日如市皆取钱而呼鹤舞辛致资财巨万翁一日再来遂呼鹤乘去辛氏筑楼以待之 

　　冬日雪登郁孤台

　　孤台崛屼树摧残此日登临自鹖冠哀角暮从风外断荒山愁动雪中看关河渺渺行人远吴楚苍苍落木寒醉倚南楼望江北片帆何处是长安 崛屼高貌　艺文志楚人有居深山以鹖为冠因鹖冠子颜师古曰以鹖鸟羽为冠也　长安喻今京都

　　殷太史正甫马死诗以悼之

　　房星一夕堕燕台苜蓿秋花空自开金勒萧条余鹤辔玉堂惆怅失龙媒早朝尚忆嘶风去夜醉犹怜踏月回此日召王巳陈迹中涓曾复问君来 房星马星也　苜蓿草名大宛以之饲马张骞使西域取其种而归　拾遗记曹洪与魏武帝所乘之马名日鹤辔马辔也　汉书武帝天马歌日天马来龙之媒　通鉴补注天子有中涓又日涓洁也王居中而洁除之人也

　　送杨以公侍御按真定【 真定府属北直隶】

　　君从淮海动威声燕赵乘春复此行世事忧深持白简天骄乱后惜苍生马经滹水鱼龙避霜下恒山道路清遥夜乌啼何限思坐看孤月度严城 晋书传传玄为御史中丞每有劾奏值日暮则捧白简整簪带竦诵不寐　汉匈奴传单于与汉书日南有大汉北有强胡强胡者天之骄子也云云　滹水即滹沱河地埋志滹沱河东经真定　汉书成帝时御史府栢树当有野鸟数千栖宿其上朝去暮来后人遂号御史台日乌台

　　重阳夜感怀

　　月冷燕城断旅魂广庭风露坐来繁老当浊酒酬今夕秋到黄花忆故园多病淹留孤剑在当年游好几人存狂歌重此登高意满眼浮云不可论 风俗记九月九日登高以禳灾厄　浮云喻小人也 

　　赠杨次和参军

　　楚材流落市朝间仗剑经秋未破颜自惜草玄淹岁月可堪垂白向边关天横落照明于垒地入穷荒接万山长路何人问行投夜来驱马雪中还左传楚声子聘于晋还令尹子文问晋大夫与楚孰贤对日晋卿不如楚其大夫则贤皆卿材也如杞梓皮革皆自楚往虽楚有材晋实用之　杨雄闭关草玄借比次和　汉红阳侯与杜业书日诚哀老姊垂白随无状子出关垂白言发近白也　垒营垒也　颜延年诗嗟予怨行役

　　

　　【卷之五/ 徐中行】

　　京口小饮江楼怀王元美 

　　九月八日登天津城楼待李比部谢山人 

　　长至达甫携从子仲鱼过集得旁字 

　　吴明卿守樵川贻诗见讯兼有卜居吴兴之约赋此答之 

　　寄题李于鳞白雪楼 

　　送李兵宪量移还南昌余亦被播归吴兴 

　　寄答广陵文学欧桢伯

　　寄岭南李佥宪 

　　访王元美兄弟偶遇吴门喜而赋此 

　　秋日同宗子相游朝斗岩 

　　送袁鲁望北上 

　　哭梁公实 

　　周真阳欧桢伯饯余于张掖门时真阳亦以候调至 

　　泾溪王使君见过投诗赋答

　　送莫廷尉之任南都 

　　哭梁公实 

　　寄怀张肖甫

　　和李于鳞赠王元美兄弟诗

　　登岳阳楼 

　　蔡芜令王君元老招之北上过访山居席间赋赠

　　寄冯大参 

　　送王元美兵备山东 

　　九日怀俞仲蔚 

　　赠叶顺甫 

　　寄徐君督学楚中

　　解郡后寄怀李于鳞时先余乞归七年矣 

　　呈大中丞周公 

　　都门感旧 

　　吴明卿迁大梁余福建除书同日下赋寄 

　　有讽李于鳞不宜起者辄为解嘲

　　汪伯玉中丞起抚郧阳志喜

　　武昌闻曹有卿自广西擢浙臬寄赠 

　　丘宗伯邀余雪后登赤壁作

　　送长沙张少参之蜀便道还吴 

　　齐安雪中得南昌朱仲□余德甫书并诗却寄 

　　同王元美渡江喜霁 

　　被高南还曾子澄待予春和驿席间赋别因忆宗子相

　　黄鹤楼新成

　　夜集秦年兄署中观月有赋

　　何汝肃超拜闽□中丞赋赠

　　春晴登镇远楼 

　　客部杨伯章擢河南学宪寄赠时许殿卿为南长史 

　　九日洪山寺登高怀王元美吴明卿李于鳞王敬美 

　　送骆给事购书还越 

　　郊卧病不赴斋宿属王元美诸人并移病因赋 

　　送王鸿胪使闽还朝其先君按闽多得士 

　　石佥宪以平南功进秩寄贺

　　答黎惟敬立春日见怀

　　程学宪迁贵阳大参从蜀道归省赠别

　　大中丞汪伯玉自郧台移镇武昌寄赠

　　同王元美敬美夜饮许伯云给事

　　漆佥宪以中秘士授御史旋擢闽宪入寿赋赠 

　　都门会李于鳞 

　　潘中丞漕河东归赋赠

　　九月六日穆水部邀登吉祥寺 

　　寄谷中丞 

　　计后南还诣王元美旋赴豫章赋别 

　　得史少尹钱塘书却寄

　　入计会秘书黎惟敬自南海至 

　　赠武陵于信夫太守 

　　欧桢伯夜过

　　九日登松风楼有怀宗子相

　　南昌谢侍御索赠有赋

　　吴明卿入大梁寄朱灌甫宗正 

　　卧病简万郎中章甫 

　　

　　明七子诗选注卷之五浙汜茅坤 云间陈子龙选定古杭汪淇 汪恂订正

　　徐中行【 字子与，号天目山人，浙江长兴人。举嘉靖庚戌进士，授刑部主事。所著有诗集行世】

　　京口小饮江楼怀王元美

　　新亭杯酒暂留欢故国山川乱后看飞檄大江愁王气谈兵幕府笑儒冠天回聛聣孤舟出潮起鱼龙六月寒飘泊正思王粲赋浮云何处问长安新亭在南直隶江宁县十里近江渚　说文檄以木简为书长尺二用以征兵玉去声　通鉴补注古者出征以幕帐为府署故称幕府　聛聣解见前　水经注一水发源天水县其水出五色鱼俗以为龙而莫敢捕因号为鱼龙川　魏志王粲字仲宣山阴人献帝西迁从至长安以西京扰乱乃之荆州依刘表表不礼登城楼作赋以自见　李太白诗总为浮云能蔽日长安不见使人愁 

　　九月八日登天津城楼待李比部谢山人

　　摇落千山客思哀城楼面而海云开渔阳秋色三边尽碣石悲风万里来南北烽烟聊对酒古今怀抱此登台明朝更有龙山约羗笛胡笳莫漫催渔阳郡今改为荆州属湖广　碣石山在北直隶昌黎县　荆州志龙山在府城西北十五里晋书桓温九日与参军孟嘉辈游龙山后人遂以为故事　马融笛赋序云近世双笛起于西羗故称羗笛胡人卷芦叶为笳吹之故谓之胡笳

　　长至达甫携从子仲鱼过集得旁字

　　汉宫仙律动初阳吴地悲歌入醉乡忆昔云霄曾献履于今风雨各沾裳交游渐与青山厚词赋频惊白发长明发登台望云物德星犹聚五湖傍 刘向别录燕地寒不生五谷邹衍吹律而温至生黍也　王绩撰醉乡记　献履见前　物色也续汉书明帝元年明堂祀毕登灵台望云物　后汉陈实与诸子侄造荀淑父子讨论于时德星聚太史奏曰五百里内有贤人聚以喻达甫叔侄也按孙氏瑞应图云德星即景星也状如光月生于晦朔助月为明王者不敢私人则见

　　吴明卿守樵川贻诗见讯兼有卜居吴兴之约赋此答之

　　卧阁烽烟客梦劳缄书雨雪问绨袍苍茫剑浦双龙气寥落词林一凤毛谁向畏途论岁月且期偕隐向蓬蒿微名削尽关河事转见千秋郢调高汉书汲黯淮阳卧阁　史记范睢谓□贾曰绨袍恋恋有故人之意耳　剑浦即延津晋雷焕得宝剑其子持剑经延平津剑跃出腰间腾水而去使人求之但见双龙各长数丈　南史谢灵运子鳯字超宗善文词帝尝叹赏曰超宗殊有凤毛　庄子畏途者十役一人则父子兄弟必盛卒徒而后敢出 

　　寄题李于鳞白雪楼

　　骀荡深知宋玉才层楼高倚岱宗开月含双掌云边出涛拥三山海上来梁苑赋成谁授简郢中歌罢自衔杯侧身东望飞扬甚乘兴焉能信宿回宋玉楚人善作赋比于鳞　泰山一名岱宗在山东泰安州之北　汉书武帝作仙人掌以承露和玉屑饮之　三山东海中蓬莱方丈瀛洲三仙山也月含双掌涛拥三山皆以比白雪楼也　谢惠连雪赋序梁王不悦游于兔园俄而微霰零密雪下授简于司马大夫曰试为寡人赋之　宋玉对楚王曰客有歌于郢中者歌阳春白雪　楚词心飞杨兮浩荡　诗注一宿曰宿再宿曰信

　　送李兵宪量移还南昌余亦被播归吴兴

　　向愁华发愿多违何幸青山遂拂衣一榻昼悬徐穉去扁舟春送李膺归垂纶震泽歌明月载酒庐山赋采薇为报海鸥休浪讶风尘回首久忘机李白诗华发同衰白华白□黑色也　后汉书以藩为豫章太守特设一榻以待徐穉去则悬之后汉李膺为司隶校尉以声名自高喻李兵宪　云泽即太湖也　庐山在江西南康府毛诗陟彼南山言采其薇　列子海上人有好鸥鸟者每旦往海上从鸥鸟游其父谓曰汝取来吾观之明日之海上鸥鸟舞而不下李商隐太仓箴海翁忘机鸥鸟不飞 

　　寄答广陵文学欧桢伯【 名大任广东南海人】

　　芜城客梦满江皋千里怀人尺素劳箧里夜光南海月赋中秋色广陵涛谈天宁复如燕市玩世何妨似马曹念尔最怜中散调知音寥落向谁操芜城今扬州府　汉邹阳书明月之珠夜光之□一统志南海合浦县出　扬州古名广陵枚乘七发将以八月望日观涛于广陵之曲江　史记邹衍谈天　史记王子猷为桓冲骑曹参军中间□卿署何曹答曰不知何曹时见牵马来似是马曹又问所管几何曰不知马何由佑数又问马近死多少曰未知生焉知死　晋嵇康为中散大夫好弹琴尝遇异人授以广陵散声调绝伦 

　　寄岭南李佥宪

　　一别承明阻旧欢乘骢君复出长安天南气色高铜柱日下声名壮铁冠霜肃炎方春瘴尽月明沧海夜珠寒共嗟岭外翔鸿少欲寄琅玕道路难承明汉之殿名　汉桓典御史尝乘骢马　汉书马援讨平交趾立铜柱以纪功在广东思明府汉官仪御史法冠以铁为柱即柱后惠文冠李必先为御史后握岭南兵宪云　南方为炎天故称炎方南粤志云江南多瘴气春为青草瘴秋日黄茅瘴　岭南合浦出珠　岭外五岭之外　琅玕美玉也 

　　访王元美兄弟偶遇吴门喜而赋此

　　一夕孤城落叶分经年明月怅离群正愁孤棹回残雪恰喜双鸿下暮云把酒便须旬日醉和歌宁遣众人闻相逢亦是寻常事紫气何劳映斗文李白诗西陌愁为落叶分　世说王子猷居山□雪后月色晴霁忽亿载□俱乘舟访之及门而□日乘兴而来兴尽而休何必见戴安道耶　双鴈喻元美兄弟也　晋书张华传斗牛之间常有紫气华以问雷焕曰此宝剑之精上彻子天耳

　　秋日同宗子相游朝斗岩

　　仙掌苍苍倚寂寥群峰高拥万灵朝泉飞南斗青天湿地接中原紫气骄秋到白云留作赋客来明月坐吹箫相逢已在崆峒上何用缑山问子乔 昔有仙人过华山塞道以手擘山开路手迹见存故华山有□掌峰□喻朝斗　紫气见前　崆峒山在陕西肃州　列仙传王乔周灵王太子□□得仙后语人曰为告我家七月七日候我于缑氏山至期果乘白鹤驻山巅举手谢时人而去

　　送袁鲁望北上

　　匹马萧萧向帝州北风吹雪满貂裘弃繻自许终逢主抱璧何须晚拜侯夜月衔杯燕市里春云载笔凤池头相思南望蘼芜绿定有鸿书问旧游 萧萧马行貌亦谓轻便也　前汉书终军入关关吏与军繻曰为复转还当以此合符军曰大丈夫西游终不复转还弃繻而去后为谒者过关关吏识之曰此弃繻生也　韩非子楚人和氏得玉璞以献励王王使人相之日□也王以为诈刖其左足及武王即位又献之王又以为诈刖其右足文王即位和乃抱璞哭于荆山之下文王使人剖之得美玉封和为陵阳侯　天上有凤凰池晋人以北中书省 

　　哭梁公实

　　三秋别思蓟门深南望苍梧起夕阴尚拟郢中争白雪那知方外误黄金纵横未展垂天翼生死难灰蹈海心便欲登床寻子敬不禁双涕掩鸣琴 苍梧属广西与广东接壤　郢中白雪见前　淮南子彼游□之外者也史记封禅书李少君言于汉武帝曰祀灶则致□而丹□可化为黄金黄金成以为饮食器则益寿　庄子北溟有鱼其名为鲲化而为鸟其名为鹏怒而飞其翼若垂天之云　史记鲁仲连谓赵使辛垣行曰彼秦者弃礼义而尚伯功之国也彼即肆然而为帝则连蹈东海而死耳　晋书王子敬死子猷入坐灵床取子敬琴弹之弦既不调掷于地曰子敬人琴俱亡

　　其二

　　五岭高秋玉树残尺书犹自问加餐虚传沧海窥鸿宝岂谓青山妬鹖冠剑失中原高斗没诗留南岳白云寒怀中锦字何曾灭风雨灯前不忍看广东志临贺始安潮阳大庾桂阳为五岭李白哭崔辅宗诗一朝残玉树　古诗呼童烹鲤鱼中有尺素书长跪读素书书中竟何如上有加飡饭不有长相思　刘向传淮南王有枕中鸿宝苑秘书言神仙使鬼物为金之术　真隐传楚人有隐居山中以鹖为冠因自号鹖冠子　斗牛剑气见前山之尊者曰岳意指罗浮　古诗置书怀袖间三岁字不灭

　　周真阳欧桢伯饯余于张掖门时真阳亦以候调至

　　迁客驱车出帝乡几人携酒上河梁名齐李杜宁辞党饮逐荆高不厌枉秋色似应怜去住浮云何自识行藏风流莫谓飘零尽紫气犹寒北斗傍 古诗云驱车上东门　汉李陵送苏武诗携手上河梁　汉书范滂以党人被逮其母曰汝今与李杜齐名死亦何憾李杜李膺杜密也　史记荆轲至燕日与高渐离饮干市击筑而歌傍若无人浮云喻在庭之小人　晋王湛传论曰朝野挹其风流　紫气见前

　　泾溪王使君见过投诗赋答

　　云霄侍从忆仙班湖海飘零又赐环执戟频年仍绿鬂褰帷到处有青山风尘万事悲歌里杯酒千秋聛聣间更羡郢中曾扈跸只今白雪满江皋大明诸司□尝云文武官朝服各有二环　前汉书东方朔传曰位不过为郎官不过执戟　汉书贾琮为冀州刺史入境命御者褰其帷曰刺史当远视广览何反垂帷裳以自蔽耶　李白诗悲歌但长乎　聛聣以侧目相视也　郢中今湖广承天府扈卫也汉书出称警入称跸以止行人也

　　送莫廷尉之任南都

　　绣斧风尘十载劳宠行新赐汉宫袍广陵涛白仙帆远建业山青法署高气色两都　典马功名万里吕虔刀六朝芳草犹堪赋翰苑争传旧彩毫 前汉书暴胜之为直指使者衣绣衣持斧督课郡国　广陵涛见前注　建业今南京廷尉即今大理寺为法司故谓之法署　桓典骢马见□　晋书徐州刺史吕虔有佩刀或谓曰为三公可佩此刀虔乃以赠别驾王祥曰卿有公辅之器故相与耳　吴晋宋齐梁陈为六朝俱都南京杜牧之诗六朝民物草连空

　　哭梁公实

　　潇潇风色暗燕关易水东流不复还一自文园移疾后遂令遗草出人间瘴深铜柱空悬涕日短丹砂未驻颜独有梁鸿旧时月清秋长照灞陵山 易水见前史记荆轲至易水歌日风潇潇兮易水寒壮士一去兮不复还　汉司马相如为文园令病免居茂陵　相如传相如既病天子曰相如病甚可往取其书使者至相如已死其妻曰长卿未死时有书谓使者来求书奏之乃封禅遗草也　铜柱见前　仙经丹砂为金服之升仙　东汉书梁鸿与妻孟光隐于灞陵山以耕织为业咏诗书弹琴以自娱以比梁公也

　　寄怀张肖甫【 时肖甫少参广西】

　　中原一目起弹冠南徙仍从万里看地拥铜标新岳枚天回金马旧祠官紫薇玉树春相媚沧海明珠夜并寒虚道四愁君更切那无一字报琅玕 汉书王吉与贡禹相友善人曰王阳在位贡禹弹冠言其取舍同也　铜标见前　汉书宣帝闻益州有金马碧鸡之神使王褒持节来之金马谓□形似马其神祠在益州金马坊祠官摄行祀事之官也　唐以行省为紫薇省　廉州合浦出珠地近广西　张衡作四愁诗　张衡四愁诗美人赠我青琅玕 

　　和李于鳞赠王元美兄弟诗

　　王生海内几人同爱弟纵横技亦王关内季心俱任侠邺中曹植并词雄和成郢曲飞春雪舞罢吴钩起朔风况是龙门经品第千秋二美檀江东 晋书传刘琨少负意气有纵横之才　侠客传季布与弟季心俱任侠不覊颜师古曰任谓任使其气力侠之言挟也以权力侠辅人也　魏志曹植与兄丕俱工诗赋与王仲宣辈齐名　郢曲见前吴钩见前　后汉书李膺以声名自高士有被其延接者名为登龙门用喻于鳞

　　登岳阳楼

　　天敌平湖万里台秋高霞色照行杯三湘白日波间动七泽青山镜里开风静仙人吹笛去月明神女弄珠来徘徊便拟休餐住俗吏渐非曼倩才 寰宇志湘潭湘源湘乡为三湘　相如上林赋云楚有七泽　张衡南都赋游女弄珠于汉皋之间汉东方朔宇曼倩有仙才 

　　蔡芜令王君元老招之北上过访山居席间赋赠

　　高天何意落双鳬为问闲居到五湖主圣会应封即墨官贫且莫笑莱芜尘埃气色存龙剑丘壑襟怀对玉壶闻道平津开阁待肯容沧海着潜夫 前汉王乔为叶令有仙术尝诣朝惟见双鳬从东南飞来　史记齐威王召即墨大夫语之曰自子之居即墨也毁言日至吾使人见即墨田野辟人民给官无私东方以宁是子不事吾左右以求助也封之万家　莱芜县属山东　龙剑见前　古诗云清如玉壶□　汉公孙弘为平津侯开东阁以待四方之贤者　后汉王符隐届著书以讥当时得失不欲彰显其名号曰潜夫论

　　寄冯大参 【 冯时分廵百粤】

　　向传绣斧渡潇湘重绾银章拥大荒开府苍梧推马援论兵汉署忆冯唐荔枝入夏连薇省翡翠乘春贡越裳共道抚绥多远略遥看兵气凈扶桑 潇水与湘水合谓之潇湘　汉制银印皆龟纽其文曰银章尔雅海外疏旷无所不达谓之大荒苍梧今属广西汉马援为伏波将军　汉文帝峦尝过郎署与冯唐论将唐曰上古王者之遣将也跪而推毂曰阃以内寡人制之阃以外将军制之军功爵赏皆□□外□翡翠鸟名雄赤日翡□□曰翠越裳国在交趾之南　扶桑在东海中

　　送王元美兵备山东

　　汉庭词客领元戎十二东秦指掌中一上岱宗皆郢调遂令海表失齐风褰帷晓日开云壑校猎春花满雪宫虚席倘询天下事郡人谁与鲁连同 汉谓山东为东泰高帝纪田肯贺上曰夫齐东有琅琊即墨之饶南有泰山之固西有浊河之限北有渤海之利持戟百万齐得十二焉　泰山即岱宗在山东　左传吴季札闻歌齐之声曰表东海者其太公乎　褰帷贾琮事见前注　校猎谓猎有所获校其多寡以赏功也汉书音又又云校猎者以本相贯为栏校遮止禽兽而□取之也　鲁仲连山东人史记辛垣衍谓仲连曰吾乃知先生天下士也 

　　九日怀俞仲蔚 【 名允文昆山人工诗不仕】

　　黄花秋发映绨袍鸿雁天回首重搔摇落三江空望远风烟万里独登高悔将薄宦驱双鬂判取流年付浊醪却笑兼蔎官舍满何如仲蔚卧蓬蒿 毛诗爱而不见搔首踟蹰　三江钱塘江杨子江吴松江也　风俗记九月九日登高以禳灾　幼曰兼葭长曰芦苇　高士传张仲蔚平陵人工诗修行隐居不仕所居蓬蒿没人又李白诗谁念张仲蔚还依蒿与蓬

　　赠叶顺甫

　　五湖秋晚忽相寻，犹有陵阳泪满襟。跃马向口&#63140;&#62871;唐举相，好龙犹负叶公心。衔杯一日穷愁尽，击筑千秋侠气深。便欲赠君燕七首，不禁风色起萧森 楚卞和抱璞哭于荆山卞泪尽继之以血后文王使人剖之得美玉封陵阳侯　史记蔡泽燕人从唐举□举熟视而笑曰先生昂鼻巨眉魋颜蹙项膝弯吾闻圣人不相始先生平泽知举戏之乃曰富贵吾自有所不知者寿也举曰先生之寿过此以往四十三年泽笑而宏谓从者日吾持梁刺卫跃肥马疾驱食肉富贵四十三年足矣　庄子曰叶公子高好龙居室皆尽龙天龙闻而下之叶公惊走乃知所好非真龙也　史记云高渐离击筑而歌　七首尺八剑也 

　　寄徐君督学楚中

　　五花骢马气何豪三楚青山照锦袍羽猎向夸云梦大文章今并郢中高旋收和壁登清庙肯使隋珠隐汉皋明主赐环恩不浅门中□勿赋离骚 五花谓五色花纹也　史记世家楚文王都郢昭王都鄂考列王都寿春故谓之三楚　云梦泽在湖广德安　郢中今湖广□天府　和氏璧见前注　邹阳书隋侯之珠列□传郑交甫过汉皋见二女佩两明珠前请其佩二女解珠与之行数十步珠亡二女亦不见　赐环见前　楚屈原被放作离骚文选注离骚犹言离忧也

　　解郡后寄怀李于鳞时先余乞归七年矣

　　东山高卧已多时念我新贻招隐诗白首苐应知已惜青云宁免众人疑纵横词翰千秋事汗漫江湖五岳期从此泛舟虽未晚拂衣终自愧鸱夷 鲁有东山　汉刘安招隐士篇　史记石越父曰吾闻士屈于不知已而仲于知已者　史记须□谓范睢曰不意君能自致青云之上　汗漫广远无涯貌五岳谓泰山衡山蒿山华山恒山　史记货殖传范蠡既雪会稽之耻乃乘扁舟泛于五湖变易姓名号为鸱夷子皮颜师古曰号鷎夷者言若盛酒之鸱夷多可容受而可卷怀与时张弛者也 

　　呈大中丞周公

　　再起中原属望新投簪曾复负平津风云未尽文章色日月仍扶社稷身虚左至今惭国士居东谁不念孤臣兴来欲泛山阴棹修褉于今正暮春 左传投簪请老平津见前　史记魏隐士侯嬴为夷门监者信陵君置酒大会宾客虚左位自迎侯生坐上宾客大惊　周成王纪管叔与蔡叔作乱周公居东郑氏曰居东谓避居东都□知何如也山阴属浙江　王羲之兰亭记永和九年暮者会于会稽山阴之兰亭修褉事也按褉者恶秽之事昔人一日死三女众吊之谓其不祥可临水洗濯秽尘遂以酒于水上洗觞而饮曰修褉后世遂以为故事云 

　　都门感旧

　　自去吴山赋采薇重来魏阙泪沾衣握兰画省知何岁种柳金城已十围朝下鸣珂新月满市中击筑旧游非因思侍从甘泉日几度花前并马归 吴山在浙江湖州府毛诗陟彼南山言采其薇　南史何胤曰阙者谓之□魏□者法也魏者当涂而高大貌也故阙或谓之象阙或谓之魏阙　汉官仪尚书郎含香握兰　晋桓温自江陵北伐行至金城见少时所种柳皆十围慨然曰木犹如此人何以堪扳枝折条澘然流涕　珂马玉餙也史记荆轲嗜酒至燕日与燕之狗屠及高渐离饮于燕市酒酣渐离击筑轲和而歌于市中相乐也已而相泣旁若无人　汉杨雄传成帝时雄从幸甘泉宫还献甘泉赋以讽 

　　吴明卿迁大梁余福建除书同日下赋寄

　　白发薇垣改佩鱼故人同日拜除书已甘铩翮三朝里敢谓雄飞万里余丰剑忽看腾越水隋书终得照梁车相携且赴弹冠会莫向湘沅赋卜居汉杨绾传旧制刺史被代反遣皆降鱼书乃得去鱼书□铸鱼形也　汉王莾传日独无天帝除书乎　颜延年月行鸾翮有时铩羽三朝也　赵温曰大丈夫当为雄飞母为雌伏　丰城剑见前自喻赴福建　隋珠见前史记梁惠王曰寡人国虽小犹有径寸之珠照车前后十二乘喻明卿入大梁　弹冠见前　湘沅二水名在湖广屈原作卜居词

　　有讽李于鳞不宜起者辄为解嘲

　　诏书三聘旧儒臣端委清朝表缙绅帝座客星高自若天门紫气望逾新已知词赋关当世何必行藏异古人金马陆沉君自见仙才终不混风尘晋书谢鲲对明帝曰瑞委庙堂使百僚凖则鲲不如亮　汉书光武与严光共卧光以足加帝腹明口太史奏客星犯帝座甚急帝笑日朕与故人严子陵共卧耳　列仙传老子西游关吏尹喜望见紫气浮关曰应有真人过果见老子乘青牛过关老子姓李用比于鳞　汉东方朔待诏金马门酒酣据地而歌日陆沉于俗避世金马郭象日陆沉人中隐者譬如无水而沉故日陵沉

　　汪伯玉中丞起抚郧阳志喜【 郧阳属湖广】

　　归来推毂动岩廊六传依然镇帝乡记室半倾天下士戈船曾系日南王登楼明月三湘满倚剑雄风万里长开府试论文与武秖今谁似杜当阳汉冯唐对文帝曰古之遣将也人君亲推其毂日阃以外将军制之通鉴释注推毂言举荐人如推毂之转运也唐马周疏曰陛下端拱岩廊之上　传车也嘉靖皇帝起自湖广故称口帝乡　托室官名典密事也曹操辟陈琳为记室　汉侯严为戈船将军日南国名　晋庾亮镇武昌尝乘月登南楼三湘见前　宋玉风赋此大王之雄风晋杜预有文武才尝镇荆州封为当阳侯

　　武昌闻曹有卿自广西擢浙臬寄赠 【 名天佑江西浮梁人】

　　褰帷忽自九疑来宪府遥临禹穴开铜柱至今望海峤霞标依旧插天台江南尽识青骢步邺下谁当绣斧才笑问吴兴登岘首何如山简习池回褰帷见前九嶷山在营道县北九山相似行者疑惑故名之日九疑　浙江会稽山有穴禹南廵登焉民间相传禹入此穴故名　铜柱在广西思明府　天台山在浙江台州晋孙绰天台赋云赤城霞起而建标　有卿先公尝自御史分廵浙中故云　绣斧见前　吴兴属浙江亦有岘首山　晋山简镇襄阳尝至习家池上尽醉而归因号习池为高阳池时子与佥事湖广故以自喻也

　　丘宗伯邀余雪后登赤壁作【 赤壁在湖广鄂州上流八十里江边□皆赤色故名】

　　鸣珂旧接五云班骊酒平临七泽间霞落高天御赤壁雪晴隔岸出青山狂来意气堪横槊老去风尘更赐环不是苏公能放逐谁将二赋壮江关 珂贝类可餙马勒唐车服志云五品以上有珂　骊酒谓筐篚盥酒也东汉书耿弇曰乘舆将到臣子当击牛骊酒以待百官七泽在湖广　苏轼赤壁赋云横槊赋诗　赐环见前　宋苏轼由翰林谪黄州尝游赤璧作赤壁前后二赋 

　　送长沙张少参之蜀便道还吴

　　东征且莫恋莼羮遇主长沙异贾生江月秋悬青翰舫使星春度锦官城天连剑阁题名柱地入卭郲叱驭行试问蜀中诸父老文章谁并长卿名莼水奏也生水中三月至八月茎细如钗股名曰细莼九月至十月渐粗在坭中名曰块莼以五味和煮为羮食之　汉贾谊谪为长沙王太传　说苑鄂君乘青翰舟越人拥楫歌曰今日何日与子同舟　后汉书李邰善河图占星和帝遣使者□行郡县观采风谣使者当到益部诣邰候舍邰因仰观问曰二君发京师时知朝廷遣使乎二人惊问何以知之邰指星示日有二使星向益州分野故知之耳成都一名锦官城　剑阁在四川晋张载入蜀作剑阁铭　卭郲蜀地名汉王尊为益州刺史至卭九折坂问吏日此非王阳所畏道耶吏日然尊叱其驭日王阳为孝子王尊为忠臣　司马相如字长卿蜀之成都人

　　齐安雪中得南昌朱仲□余德甫书并诗却寄

　　二子才名邺下齐尺书朝发豫章西斗间龙气寒相傍江上鸿音雪不迷古调双投青玉案山翁一醉白铜鞮不禁此夜飞扬甚清兴冷然到剡溪 邺今河南临漳县魏曹操建都所在诗意以二人比邺中七子　南昌古名豫章　斗间剑气见前古乐府有青玉案曲　白铜鞮曲名晋山简镇襄阳每出饮习池上儿童歌曰山翁出何去往至高阳池日夕倒载归酩酊无所知李白襄阳歌襄阳小儿齐拍手拦街争唱白铜鞮傍人借问笑何事笑杀山翁醉似坭　晋王子猷尝雪夜访戴安道于剡溪 

　　同王元美渡江喜霁

　　新秋霁色满江关容与方舟杜若间击楫自怜过白首开樽犹喜对青山海中楼阁晴堪画水面鳬鸥晚更闲亲友亦知前路稳中流分手放歌还 汉张衡赋登蓬莱而容与尔雅曰大夫方舟王粲诗方舟溯大江杜若香草也　晋祖逖为奋威将军渡江中流击楫而誓曰祖逖不能清中原而复浚者有如大江　晋天文志海傍蜃气象楼台　鳬雁之属　苏轼赤壁赋放乎中流听其所止而休焉

　　被高南还曾子澄待予春和驿席间赋别因忆宗子相

　　谩嗟仙客散梁园月满春河且晤言望气久劳关令尹论交宁负赵平原停杯拟就将归赋倚剑犹衘未报恩邻笛忽闻吹折柳旧游沦落倍销魂 梁园见前　关吏望紫气　见前　史记赵胜为平原君好士食客常数千人　□潘岳赋登山临水兮送将归　宋玉大言赋云长剑耿介倚天之外　晋书传向秀与嵇康善嵇康既死向□经山阳闻邻人吹笛发声嘹喨追思昔日与康□宴之好乃作思旧赋古乐府有折杨柳曲　晋江文通别赋黯然销魂者惟别而已矣 

　　黄鹤楼新成

　　飞阁新从鄂渚开高标仍得并兰台白云忽自三湘起黄鹤依然万里回不断雄风催作赋长留明月照衘杯芳州春草年年绿千古何人解爱才 武昌古名鄂渚舆地记云梦之南号鄂渚　楚王有兰台宫　李白黄鹤楼诗四面生白云三湘见前注　相传仙人费文伟尝骑黄鹤憩于此　宋玉风赋此大王之雄风　芳洲谓鹦鹉洲李白诗芳草凄凄鹦鹉洲　后汉书曹操□祢衡与刘表表复不能容以江夏太守黄祖性急送衡与之祖子□宴宾客适有献鵙鹉者射日请先王赋之衡挥笔立就词藻甚佳复不逊黄祖竟杀之

　　夜集秦年兄署中观月有赋

　　故人秋兴满蒹葭明月重停万里槎赋就澄江逢谢眺飞来清镜对秦嘉天涯转觉亲知好老去翻怜暮景斜别后并州应此地相思谁不念三巴 谢眺字玄晖尝赋诗云澄江净如练　古乐府破镜飞上天　郑解寄反诗云年来覊客减欢游少对清光说别愁社里故人相忆否夜来归梦到并州　蜀中志阆水里西流曲如巴字号日三巴

　　何汝肃超拜闽□中丞赋赠

　　廿年骢马外台臣一□非熊入梦新肃驾雄风回七泽褰帷紫气动延津□从去后思何武帝为南中□寇恂自许折冲吾党事知君不慕画麒麟 太公世家传西伯将出猎卜之日所获非熊非罴非虎非貔乃霸王之辅既而得太公于渭之阳载归以为师　雄风七泽见前　紫气延津见前　汉书何武为吏守法尽公进善退恶其所居无赫赫名去后常见思　东汉书寇恂从光武征颎川百姓遮道曰愿从陛下复借寇君一年　汉书光武曰贾复有折冲千里之威　汉宣帝甘露三年思中兴功臣乃图画麒麟阁法其象貌题其姓名官爵凡十一人麒麟阁在陕西西安府城 

　　春晴登镇远楼

　　东风吹雨散江皋飞阁新晴荐浊醪画栋春浮千树色锦屏天擢五云高祲氛久自销铜柱魑魅今应避彩毫解道西南开气象匣中犹有吕虔刀 江曲曰皋　五云五色云也　祲氛恶气也杜甫诗回首扶桑铜柱标冥冥氛祲未全消　魑山神魅老物精也　晋书吕虔为徐州刺史有佩刀或谓必三公可佩此刀虔乃赠别驾王祥曰苟非其人刀或为宪卿有公辅之器故相与耳

　　客部杨伯章擢河南学宪寄赠时许殿卿为南长史

　　仙班暂辍建章宫宠命新乘碧玉骢家学千年杨伯起朝仪一代叔孙通书□太室浮真气诗采成周播国风更道平台枚乘在□园授简可能同 建章宫汉武帝建在未央宫北矣　汉书杨震字伯起博学明经诸儒□曰关西夫子杨伯起　前汉叔孙通传臣愿征□诸生与臣弟子共起朝仪　河南嵩山有太室□室真气老子事见前　国风毛诗篇名　梁孝王建平台与枚乘辈游宴时乘年高称日枚叟用比殿卿　谢惠连雪赋序云梁王游于兔园授简于司马大夫曰为寡人赋之

　　九日洪山寺登高怀王元美吴明卿李于鳞王敬美 【 洪山寺在湖广□□县西□里】

　　宝地黄花已自开倦游词客此登台秋高落木千江下天阔寒云七泽来入楚渐成庄舄病浮湘虚愧马迁才遥知兄弟持螫处念我还停浊酒杯 宝地寺也　汉相如传或谓卓王孙日长卿故倦游虽贫其才足依也　七泽见前　史记越人庄舄仕楚执珪有顷而病楚王使人察其意之所向闻其作越吟知其思越也　史记司马子长浮湘晋毕卓日左手持蟹螫右手持酒杯恒沉酣此中便足一生矣 

　　送骆给事购书还越

　　投荒暂向玉关回惜别重登万里台禹穴好采金简去滇池宁为碧鸡来盘江明月千山出衡岳浮云一日开汉室只今多雨露长生况是贾生才 投荒谓投寓于荒服外也玉门关在陕西　吴越春秋禹梦童子自称玄夷苍水使者谓禹曰欲得我山神书者齐焉禹退齐三日遂获金简玉字之书于衡山　滇池云南也金马碧鸡王褒事见前武陵诸处古皆盘匏子孙所居白云南入中国必经于此　皮日休撰韩愈碑文能开衡山之云曹植诗圣朝多雨露　贾谊谪为长沙王太传后云赋 

　　北郊卧病不赴斋宿属王元美诸人并移病因赋

　　仙台玉漏霭沉沉遥望金茎只自吟司马女园常病肺汉皇宣室正斋心高城过雨宜秋早闲馆焚香坐夜深何事故人俱伏枕虚传载笔赋汾阴 汉武帝作金茎高二十丈上有仙人掌加铜盆以承露和玉屑饮之　司马相如为文园令有肺病免居于茂陵　汉文帝斋居受厘宣室按宣室未央宫前殿正室也斋则居之　汉孝成帝郊祀甘泉汾阴以求继嗣召杨雄侍诏承明之庭雄作甘泉赋以上

　　送王鸿胪使闽还朝其先君按闽多得士

　　公门桃李徧天涯典客新乘白鼻騧鸟屿烟中俱属国衣冠海上半通家彯缨百越回兵气授简三山送彩霞更道远游情不尽还期方外送仙槎 唐狄仁杰传杰好荐贤或谓日桃李悉在公门　通鉴补注鸿胪典客官九卿之一也尔雅云马黑鼻曰騧　汉孔融谓李膺曰融与君累世通家　彯亦飘也　二山谓鳌峰鸟石金粟在福建福州府城内　楚辞愿轻举而远游　淮南子彼游方之外者也

　　石佥宪以平南功进秩寄贺

　　崇朝五岭凈妖氛缓带春风自不群铜柱只今题马援长缨何必借终军元戎幙府行休战天子明堂坐策勋多少登坛文与武功成谈笑有如君 五岭见前注高琳诗何以报天子沙漠凈妖氛　晋书传羊佑镇襄阳尝轻裘缓带身不披甲冑马援铜柱见前　汉终军传南越与汉和亲终军愿授长缨必系南越王置之阙下　幙府见前按明堂夏曰世家商曰重屋周曰明堂明堂者所以明诸侯之尊卑制礼作乐颁度量而天下服此古制也孝经以为宗祀之所孟子以为王政之堂然则是天子之外朝犹后世大朝会之正位也左太冲诗吾慕鲁仲连谈笑却秦君

　　答黎惟敬立春日见怀

　　共忆绨袍驿舍寒招携词客赋春盘谁知天上双星隔犹作滇南万里看悬榻经年情转刻回舟中夜兴曾阑都门咫尺犹如此何问平原十日欢 杜甫立春日诗春日春盘细生菜忽忆两京梅发时　双星参商二星终不相见　云南古滇国故曰滇南黎曾参议云南　后汉书陈蕃为豫章太守特设一榻以待徐穉去则悬之　世说王子猷雪夜泛舟访戴逵造门而返曰乘兴而来兴尽而休何必见戴安道耶　平原郡今改为县属山东济南府史记秦昭王与孟尝君书曰愿与君为十日之欢 

　　程学宪迁贵阳大参从蜀道归省赠别

　　荐贤金马满公交车赐履铜标并客居莫讶周南淹太史总缘父老□相如波平巫峡堪回棹花发潘园好御舆倾葢几时仍赋别浮云万里重踌躇 金马门见前公交车令汉官名乃奉贤荐士之官公交车犹言仕路也　魏志功臣赐剑履铜标见前周南洛阳也汉书是岁天子始建汉家之封而太史公留沸周南不得与从事谓其子迁曰今天子封泰山而子不得从行亦命也　汉司马相如使蜀因喻蜀父老　巫峡在蜀　潘岳闲居赋云太夫人乃御板舆升轻轩远览王畿近周家园汉邹阳书倾恭如故注云倾葢犹交葢驻车也 

　　大中丞汪伯玉自郧台移镇武昌寄赠

　　钧天一震洞庭阴虎观峥嵘白雪林云梦火明秋校猎兰台风起昼披襟浮湘司马才名大开府羊公惠爱深独有夜郎覊客在武溪朋雨自悲吟 钧天乐名庄子曰黄帝张乐子洞庭之野　白虎观汉章帝所建　岳州志荆江南忠之泽皆名云梦洞庭八百里则云梦最大者孟浩然诗气蒸云梦绎校猎事见前　宋玉风赋楚襄王游于兰台之宫有风飒然而至王乃披襟当之曰快哉此风　司马迁浮湘事见前　晋书羊佑镇襄阳绥怀远近甚得江汉之心　覊客自谓　乐府横吹笛有武汉深马楼南征所作其曲曰滔滔武溪一何深飞鸟不渡兽不临嗟哉武溪多毒淫

　　同王元美敬美夜饮许伯云给事

　　爱客陈遵不厌劳闲居犹自重吾曹岁寒投辖情偏好夜半呼卢兴转豪白破梅花吹雪色绿浮桑落泻春涛厌厌未竟乌栖曲却怪东方海日高 汉陈遵字孟公性嗜酒好宾客　陈遵每宴宾客辄将其车辖投井中使不得去　宋刘裕与刘毅樗蒲裕投五木掷之四子俱黑其一子转跃未定裕励声喝之即成卢焉　世说刘堕善酿酒熟于桑落之时因得名杜甫诗坐开桑落酒　毛诗厌厌夜饮不醉无归乐录乌栖曲者鸟兽三十一曲之一也　毛诗日出东方 

　　漆佥宪以中秘士授御史旋擢闽宪入寿赋赠

　　郁葱佳气满蓬莱留滞周南太史才献寿自成金鉴录赋诗应满栢梁台风清辇道花骢入日照天池彩凤来正值楼船连奏凯铙歌并上万年杯 蓬莱殿名东汉书气佳哉郁郁葱葱　太史公留滞周南事见前　唐书玄宗千秋节张九龄为千秋金鉴录上之　汉武帝建栢梁台成诏群臣能为七言诗者得上坐　花骢五花骢马也后汉桓典为御史常乘骢马　山海经丹穴之山有鸟五彩名之曰凤凰　歌军中乐周礼所谓军大捷则令凯歌者也　铙歌亦军中乐黄帝使岐伯作圣明天子颂献万年之王觞

　　都门会李于鳞

　　相将沮溺老田间携手那知并赐环铜狄似犹谙岁月酒垆终不邈河山关门方轨来真气帝座双星照客颜当宁倘寻东观事敢云杨马在朝班 论语云长沮桀溺偶而耕　赐环见前　铜狄者以铜人作夷狄之象也按神仙传后汉蓟子训入长安见与二老翁共摩铜人相谓曰适见铸此已五百岁矣张天觉诗云鹤发飘飘紫府仙摩娑铜狄不知年　世说王戎过黄公酒垆谓客曰吾昔与稽叔夜阮嗣宗酣饮于此自稽阮亡便为时所覊绊今视此虽近邈若河山　轨车辙也方轨言并辙而进也列仙传老子西游关令尹喜望见有紫气浮关曰应有真人过　帝座客星见前　礼记天子当宁而立华阳志汉李九字伯仁贾达荐其有杨雄之才明帝召入作东覩赋遂拜谏议大夫　杨马杨雄司马相如也 

　　潘中丞漕河东归赋赠

　　衘恩翻喜谢波涛坐使安仁变二毛投杍总如非帝意负薪谁不念臣劳千秋禹绩真难掩一日吴山转自高余亦倦游思解绂五湖久已属吾曹 潘岳字安仁秋兴赋序云晋十有四年余三十有二始见二毛　甘茂曰曾参居费鲁人有与参同姓名者杀人人告其母曰曾参杀人其母织自若又一人告曰曾参杀人其母尚织自若顷之又一人告曰曾参杀人其母投杍下机而走　前汉书武帝元光中河决匏子帝临河沉白马玉璧群臣□□□以塞之　禹疏九河　吴山在浙江湖州潘浙人故云　绂即绶也

　　九月六日穆水部邀登吉祥寺

　　上方楼阁倚江开万里帆樯破浪来正拟青山留对酒况逢黄菊好登台斗间自合丰城气白下谁当水部才九日未知何地醉因君投辖重迟回 南史宋悫尝曰愿乘长风破万里浪　丰城张华事见前　金陵有白下门梁何逊为水曹吟梅花诗为世所传　迟回不行貌鲍照诗临岐独迟回

　　寄谷中丞 【 谷时廵抚浙江】

　　含香画省忆同时白晳红颜照玉墀烽火三持沧海节声名一起缙云司江涛骤拥枚生发海月闲窥谢传棋念我湘潭尚留滞虚传龙剑有雄雌 汉制尚书郎四人奏事口含鸡舌香以辟胃气　左传再坚曰有君子白晳须　烽火见前　通鉴补注黄帝用云纪官以夏官为缙云　枚乘七发云将以八月望日观涛于广陵之曲工以比浙江潮　晋书谢安传符坚率众百万次于淮淝安夷然无惧色旋命驾登山与客围棋至夜乃还指授将帅各当其任　时子与为湖广佥事　列士传楚王命欧迨铸双剑有一雌一雄欧迨留雄而以雌进楚王剑在匣中常悲鸣王问其故群臣对日鸣雌忆其雄耳

　　计后南还诣王元美旋赴豫章赋别

　　舟&#63140;羲棹沧洲问卜居扬帆西下复何如故人云卧三江上计吏潮回万里余总为青山怜去住相看白发感居诸樽前娓娓情难尽不待秋鸿数寄书 屈原作卜居词　李白诗云卧三十年三江见前　计吏古者每岁秋遣吏将聀事会计数月报之天子故名计吏今布政司造岁支册是也时子与擢江西布政故云　毛诗日居月诸　娓娓犹恋恋也　古诗袖中有短书愿寄双飞鸿

　　得史少尹钱塘书却寄

　　尺书曾向碧鸡开忆汝重登金马台客散广陵无绝调赋成招隐见清才潮生北固应相忆秋尽西湖且未回忽报赤城霞色动知君早晚入天台 碧鸡金马见前　晋稽康好弹琴遇异人授以广陵散声调绝伦　淮南王有招隐士篇　比固山在镇江州北一里下临长江上有北固楼天色晴明登楼望见广陵城如青霄中鸟道相去五十里今有望梅楼　西湖在浙江钱塘　孙绰天台赋赤城霞起而建标　天台山在浙江天台县西二百十里

　　入计会秘书黎惟敬自南海至

　　自君海上卧青山东观风流不可攀剑气夜看南斗合金门朝见岁星还中原万里周旋地华发三朝侍从班旧侣只今归欲尽宁辞击筑醉燕关 后汉藏书东观学者称东观为道家蓬莱山张衡上疏云请得专事东观收拾遗文毕力补掇　剑气见前　列仙传东方朔平原人在吴中为书师数十年武帝时上书拜为郎昭帝时或忠言或戏语莫知其旨宣帝时避乱卖药五湖识者谓其岁星精也　华白缁黑也刘向新序云士亦华发堕颠而后可用　筑乐器也应劭曰状似琴而大头安弦以竹击之故名为筑也音竹 

　　赠武陵于信夫太守

　　少年陈乞为潘舆汝颕循良总未如誉起兼城和氏壁功成一箭鲁连书山多桂树深招隐家在桃源稳卜居自信丹砂堪世出不妨垂老混樵渔 潘舆见前　魏文帝书楚之和璞价越万金贵重兼城　史记齐田单攻聊城岁余不下鲁仲连乃遗书约之矢以射城中遗燕将燕将见书泣三日乃自杀聊城乱单遂屠聊城　淮南王招隐赋桂树丛生兮山之幽　武陵桃源见前　仙经丹砂为金服之升仙

　　欧桢伯夜过

　　廿载风尘一晤难五陵意气竟谁看偶逢燕市卜萄酒何似江都首蓿盘彩笔一挥春雪色明珠双照夜光寒倚歌忽忆荆高会未数平原十日驩 汉书注五陵谓长陵安陵阳陵茂陵平陵　史记大宛国人以菊萄酿酒富人藏酒至万余石久者数十岁不改汉张骞取其种以归　薛令之为王宫教授赋诗曰朝日上团团照见先生盘盘中何所有苜蓿长栏杆欧曾为江都文学故云　史记荆轲至燕与高渐离饮于市酒酣渐离击筑荆轲和而歌于市中相乐也已又相泣傍若无人　平原十日见前 

　　九日登松风楼有怀宗子相

　　炎徼寒迟菊未开漫因九日一衘杯松涛忽逐秋风起鹳鹊遥迎落照来海绕三山连聛聣□空万里见楼台凭栏独忆登高侣城角凄清转自哀 刘伶酒德颂云衘杯潄醪　福州志城中有九仙乌石越王三山聛聣见前

　　南昌谢侍御索赠有赋

　　客有云霄意气看邀予相赠碧琅玕何须下榻知徐穉已自围棋识谢安骢马晓从三殿出虬峰秋色九江寒峥嵘各有如龙剑咫尺犹怜会合难 鲍照诗意气相倾死何有　琅玕美玉其色似竹张衡诗美人赠我青琅玕　滕王阁序徐孺下陈蕃之榻徐穉子与自喻也　谢安借喻谢侍御　南部新书大明宫中有麟德殿三面亦以三殿为名或曰三殿谓蓬莱拾翠翠薇也　虬峰在江西九江今九江府属江西 

　　吴明卿入大梁寄朱灌甫宗正

　　当年解印去中原南徙偏销万里魂岂谓葡萄充使者翻缘丛桂忆王孙客来兔苑题新赋士向夷门感旧恩邺下故人星散尽好从季重一开樽 子与尝守汝南后迁云南参议　汉张骞使大宛带葡萄种而归　王孙谓灌甫用丛桂字葢以淮南王比之　梁孝王有兔园在河南开封东比角客谓明卿　夷门大梁城门感恩用侯赢事见前子与自谓　邺今河南临漳县魏建都所在　魏志吴质字季重善词赋以喻明卿 

　　卧病简万郎中章甫

　　朝回伏枕望金茎中夜怀人玉漏清已分杨雄皮执戟如何严助厌承明艰危世务芳樽尽摇落风尘白发生不调未须嗟宦拙汉臣郎署自垂名 汉杨雄字子云谢灵运诗共哂子云阁执戟亦已疲　汉严助任治中大夫请为会稽太守帝赐诏曰卿厌承明之卢乎 

　　

　　【卷之六/ 吴国伦】

　　登黄鹤楼 

　　送宪使蔡子木还任蜀中 

　　同王元美登扬州芜城阁得秋字

　　八月十八日浙江楼观潮 

　　怀宗子相 

　　送熊履道赴新会令 

　　过顺德饮李于鳞郡斋得难字 

　　奉寄明府二叔 

　　七夕张肖甫至同王元美宗子相余德甫过集 

　　闻吴中寇乱寄讯徐明叔张子培

　　登丛台

　　予谪豫章徐子与宗子相携黎惟敬过访得韵沙字 

　　送王元治秀才还吴 

　　荅徐明叔司勋 

　　余德甫席上饯别徐子与还湖州同谢茂秦赋 

　　寄题陈宪卿职方夏汭园 

　　刘别宗子相

　　登岳阳楼 

　　送王道充给事还京 

　　朱希舜池亭夜宴

　　登滕王阁有怀李于鳞王元美宗子相徐子与 

　　荅王孙树德雪中□□

　　奉荅朱宗伯

　　宿华严公馆

　　徐子与宗子相自闽中遣使讯予匡山赋荅

　　送张叔养侍御应诏还京 

　　署中盆荷始花喜而有述 

　　简谢茂秦山人 

　　西桥步月 

　　荅宗子相见讯 

　　空明阁与顾季狂山人夜谈

　　人京喜魏顺府适至夜酌同赋 

　　西塔寺避暑

　　黄河舟中送黎惟敬还南海

　　侯钦之宪使枉过草堂

　　张羽王携酒东署见招

　　酬万元献典签见问 

　　九日同方君敬登西塔寺阁

　　题邹太史词

　　雨夕有感简周子征使君 

　　徐子与书至自武昌念予为甚赋此荅之 

　　夏日登鉴江亭 

　　初秋月夜同杨仁甫泛舟饯别张羽玉赴金陵 

　　送刘子成兵备黔阳 

　　于信夫太守邀饯武陵潮音阁 

　　行经桃源 

　　平溪病怀 

　　将发贵州留题署中 

　　间行访王元美敬美 

　　寄刘子成兵宪 

　　富口舟中送邹彦吉使君北上 

　　门人陈德卿自南康何子仁自邵武同日过访喜赋 

　　陪张羽玉饮竹间

　　访刘仲将山居 

　　滹沱河

　　张天光大参园宴集 

　　题密县天仙宫白松 

　　答徐子与见讯 

　　海珠寺席间赠戴广州朝宾

　　饮洪济卿户曹凤山亭

　　送林子顺给事还京 

　　姚山人自王元美所来极谈弇山园之胜喜赋 

　　次郢上曾以三司空携具见访舟中访旧 

　　追挽李光禄忠节公 

　　送方兆行兵备上谷 

　　凌少参惟和宅赏海棠

　　

　　明七子诗选注卷之六浙汜茅坤 云间陈子龙选定古杭汪淇 汪恂订正

　　吴国伦【 字明卿，号川楼，湖广兴国人。举嘉靖庚戌进士，授中书舍人。着有甔甀洞藁行于世】

　　登黄鹤楼

　　黄鹤仙人去不回海滨楼阁迥崔嵬千帆雨色当窓过万里江声动地来云梦天低湘女怨洞庭叶下楚臣哀当时玉笛今寥落独有梅花照客杯武昌志黄鹤楼在府城外相传费文祎得仙尝骑黄鹤□于此　云梦泽在湖广七泽之一也湘女尧一女娥皇女英也卒为湘女神　洞庭湖在湖广巴陵县横匝七八百里楚词洞庭波兮木叶下楚臣屈原也　笛有落梅花曲李太白诗黄鹤楼中吹玉笛江城五月落梅花 

　　送宪使蔡子木还任蜀中 【 名汝楠浙江德清人嘉靖壬辰进士官至兵部右侍郎】

　　西去重歌蜀道难蓟门尊酒暂留欢行边霜叶巴江暮战后秋云楚峡寒父老向传司马檄风尘犹滞惠文冠逢君欲握明珠赠世路还同燕石看古乐府有蜀道难李太白亦有蜀道难其词曰噫吁戏危乎高哉蜀道之难难于上青天　蓟门今顺天府　四川夔州古巴子国　楚西陵峡即瞿塘峡入蜀之门户也　司马相如仗蜀因移檄谕巴蜀父老　汉舆服志法冠一日柱后惠文高五寸执法者服之或谓之獬胶冠　荀子宋之愚人得燕石于梧台藏之以为宝周客闻而往观俛首掩口笑曰此燕石也与瓦甓不殊主人大怒藏之愈固 

　　同王元美登扬州芜城阁得秋字

　　隋堤高阁俯邗沟载酒欢同赋客游树里钟声山寺午檐前雨色海门秋离宫花鸟都陈迹辇道风沙自古丘二十四桥何处是且乘明月醉扬州 隋焬帝自版渚引河筑街道植以柳名隋堤长一千三百里邗沟扬州也　海门潮所起处　离官天子出游之宫也相如子虚赋离宫别馆弥山跨谷　相如上林赋云辇道纚属　广陵志扬州有二十四桥今废 

　　八月十八日浙江楼观潮

　　浙江楼望浙江潮八月长风海若骄万里蹴涛惊地轴千鲸喷沬撼星杓天运巨浸疑相荡雪卷重山忽自清却怪贾帆空际落翩如六翮下扶摇钱塘候潮图云潮来每月二十四五渐减二十六七渐生至初三渐大不差顷刻惟八月十五独太常潮远望若素练横江梢近潮头高数丈卷云拥雪混混沌沌声如雷鼓　海若乃海神也　张华博物志地有三千六百轴互相牵制　古今注鲸鱼常于五六月就岸生子至七八月导子还海中鼓浪成雷喷沬成雨万马千鲸喻浙江潮之势也　东南巨浸　李白诗涛似连山喷雪来　韩诗外传鸿鹄一举千里所恃者六翮耳庄子逍遥篇搏扶摇而上者九万里 

　　怀宗子相 【 宗时在告】

　　为郎几月叹归与淮海维扬一敝庐多病相如思倦免二毛潘岳爱闲居江湖极目戎衣满京国论心酒伴疏稍喜巨源能厌世未须重拟绝交书 论语子在陈日归与归与　禹贡淮海维扬州杜甫诗云淮海维扬一俊人　司马相如有消渴疾既病免寓居于茂陵　二毛二色毛也潘岳秋兴赋序晋十有四年余三十有二始见二毛岳又作闲居赋　魏氏春秋晋山涛字巨源为吏部选曹郎举嵇康自代康作绝交书以荅之时子相为吏部考功员外郎故云 

　　送熊履道赴新会令

　　楚客之官五岭遥兵戈满眼别魂消孤帆晓发湘江□高阁秋凭越海潮同学故人谁鲍叔殊方仙令独王乔何当一洗鲸鲵尽听汝琴声下九霄 之官字用汉书萧望之便道之官五岭临□始安潮阳大庾桂阳也　江淹别赋黯然销魂者惟别而已矣　湘水出零陵会于洞庭湖　广东古百越地　汉书王乔显宗时为叶令有仙术常朔望请朝但见双鳬飞来　鲸鲵大鱼名雄曰鲸雌曰鲵左传楚子曰古者明王伐不敬取其鲸鲵而封之以为大戮　吕氏春秋宓子贱宰单父弹琴不下尚而单父治

　　过顺德饮李于鳞郡斋得难字

　　马度洺州杀气残逢君落日且留欢邢台徙倚黄云过楚客悲歌白雪寒万里雄心摧说剑千秋傲骨强弹冠清樽一解风尘色握手相怜行路难 洺州属北直隶礼记月令仲秋之月杀气侵盛　顺德府古为邢州淮南子黄泉之埃上为黄云江文通诗黄云蔽千里游子何时还　楚客自谓白雪阳春白雪曲也　三国阮瑀与孙权书曰大丈夫雄心能无愤发庄子有说剑篇　汉书王吉字子阳与贡禹相友善时人为之语曰王阳在位贡禹弹冠言其取舍同也师古曰弹冠言入仕也　后汉蔡琰胡笳十八拍关山阻修兮行路难又古乐府有行路难曲

　　奉寄明府二叔

　　京洛当年一挂冠壮心虚向畏途寒归来松菊杯堪把老去兵戈枕未安三峡暮云停赋笔九江秋色起渔竿玄才此日惭无补那得飞书折屐看 东汉书逢萌见王莾乱政解冠挂于东都门外而去　庄子曰夫畏途者十役一人则父子兄弟相戒必盛卒徒而后敢出　陶潜归去来词三径就荒松菊犹存　汉书杨雄疏日北狄不服中国未得安枕高寝　三峡西陵峡巫峡明月峡　九江即浔阳九派水至此分为九道故日九江　晋书谢玄谢安侄也玄等既破符坚数十万众于淮淝驿书至安方与客围棊殊无喜色既罢入内过户限不觉屐齿之折云 

　　七夕张肖甫至同王元美宗子相余德甫过集

　　天转银河北极回星桥露掌并崔嵬何年汉使乘槎去此夕缑山跨鹤来明月万家机杼根黄云四塞皷鼙哀相怜客路双愁眼又见秋风桂树开 北极北辰之至尊者　华阳志秦李氷造七星桥上应七星露掌汉武帝承露之仙人掌也　汉张骞乘槎使西域　列仙传王子晋谓人曰语我家七月七日候我于缑氏山至期果见子晋跨鹤驻山巅举手谢时人而去　七夕歌机杼年年劳玉指　黄云见前鼙小鼓也

　　闻吴中寇乱寄讯徐明叔张子培

　　忆君愁病出长安盗满三吴避地难徐孺榻悬风雨过张华剑倚斗牛看干家痛哭秋声乱百战纵横海色寒此日寸心应折尽何时尺牍慰加飱 长安属陕西汉唐建都所在以喻今京师　通典吴郡丹阳吴兴号为三吴　后汉书徐穉字孺子陈蕃守豫章不接宾客惟设一榻以待徐孺子去则悬之　杜甫诗心折此时无一寸　古诗长跪读素书书中竟何如上有加飱饭下有长相思许慎说文牍书版也长一尺故谓之尺牍 

　　登丛台【 春秋时赵武灵王所筑颜师古曰连聚非一故谓之丛台】

　　邯郸城北赵王台入望烟沙万里回碧汉迢遥还栋字翠华消息久莓苔可怜东海辞金去无复秦庭抱璧来日暮风生千树里犹疑歌管送余哀 邯郸今直隶广平府赵王建都所在　翠华天子之旗相如上林赋建翠华之旗　列仙传安期生卖药东海边秦始皇东游请见与语三日三夜赐金璧悉不受曰后数年求我于蓬莱山　史记赵王得楚和氏璧秦昭王欲之请易以十五城赵王问蔺相如对曰臣愿奉璧而往使秦城不入臣请完璧而归相如至秦秦王无意偿城相如乃计绐秦王复取璧遗使者怀归赵而以身待命于秦秦王礼而归之

　　予谪豫章徐子与宗子相携黎惟敬过访得韵沙字

　　大江西去楚天涯此日孤舟异汉槎帝里春光沉雨雪客程秋水土蒹葭故人卮酒惊相问一别风尘远自嗟宣室只今羣从满未应前席待长沙 江西豫章春秋时为吴楚之交　汉槎见前　幼曰蒹葭长曰芦苇　宣室未央宫前殿正室也斋则居之汉贾谊谪为长沙王太傅后文帝思谊召之入见帝方受厘宣室因感鬼神事而问焉谊具道所以然之故至夜半帝前席既而叹曰不见贾生白谓过之今不如也 

　　送王元治秀才还吴

　　彩笔翩翩江左才清樽落日蓟门开风尘是处陵阳泪戎马频年庾信哀遂以生涯供五岳羞将名字动三台莼鲈故地今存否怅指南云归去来 晋江淹梦人授以彩笔自是文词日进江左今南京　卞和抱璞哭于荆山之下文王剖之得美玉封为陵阳侯　梁庾信字子山侯景之乱奔江陵常有乡关之思作哀江南赋　五岳泰岳华岳恒岳嵩岳衡岳　晋天文志星有上台中台下台在天曰三台在人曰三公乡玄云黄帝法天置列侯众官以风后配上台天老配中台五圣配下台谓之三公 

　　荅徐明叔司勋 【 明卿时谪豫章】

　　楚客何曾识路难感时羞自泣南冠平生杯酒青云薄此去江湖白日寒宦拙非缘明主弃心违常借故人看犹余万里南溟在莫向蓬蒿惜羽翰 古诗行路难不在水不在山只在人情反复间　左传晋侯观于军府见锺仪问之曰南冠而絷者谁也有司对曰郑人所献楚囚也与之琴操南音侯语范文子曰楚囚君子也可释之南冠君子呼天而啼　通鉴补注黄帝用云纪官以春官为青云　孟浩然诗不才明主弃多病故人疏　故人谓徐明叔　南溟即天池也　庄子鹏之徒于南溟也搏扶摇而上者九万重 

　　余德甫席上饯别徐子与还湖州同谢茂秦赋

　　有客将归思转哀乾坤惨淡一衔杯相逢燕市悲歌侣不减河梁赋别才秋色蓟城双剑合月明苕水片帆来吴中父老惊相慰乱后犹能昼锦回 酒德颂云衔杯漱醪　古称燕赵间多慷慨悲歌之士　李陵送苏武诗执手上河梁游子暮何之北蓟春秋时为蓟地　舆地志苕溪在浙江湖州　湖州古为西吴　后魏书甄琛为定州刺史既还乡衣锦昼游又唐书魏元思还宋州帝送之曰依锦书游在乎此日

　　寄题陈宪卿职方夏汭园 【 名柏湖广汅阳人嘉靖庚戌进士官兵备□使】

　　司马园开江汉间小从波上迭青山蓬蒿密拥悬车地鸥鹭羣随抱瓮闲老去丹心仍魏阙书成紫气即函关月明万里天如雪何得扁舟访戴还 江汉二水名在湖广　白虎通臣七十悬车致仕悬车示不用也　庄子子贡至汉阴见一丈人抱瓮汲井灌园问何不作桔槔乎丈人笑曰吾闻圣人云有机事者必有机心有械事者必有械心吾非不知羞而不为也　南史何胤曰阙者谓之象魏象者法也魏者当涂而高大貌也　语林王子猷居山阴雪后月色晴霁便乘舟访戴安道于剡溪 

　　刘别宗子相【 明卿时赴豫章】

　　自得衘杯赋上林谁从车马问知音风尘渐老穷途色去住相悲异代心沧海片帆飞暮雨蓟门三□□秋阴思君畏向淮阴过桂树萧萧秪自吟 □马迁书衘杯酒接殷勤之欢相如作上林赋　□子伯牙鼓琴而锺子明知音乐记惟君子为能□乐是故蕃声以知音　蓟门见前三月望秋阴□时之变也　汉刘安封为淮南王其招隐篇有□桂树丛生兮山之□□桂枝兮聊萧萧云

　　登岳阳楼

　　□□层城四望开洞庭秋色正徘徊湖吞九水浮天□□拥三巴入镜来赤甲云生神女过黄陵日落帝妃哀□□不必乘槎去直取君山作渡杯 洞庭□前　岳州志九水谓沅渐元辰叙酉沣资湘九水皆合于洞庭湖即禹贡九江　蜀志三巴谓□水东南流三折如巴字也　赤甲山名宋玉高□赋云妾巫山神女也朝为行云暮为行雨黄□庙在湖广湘阴县北六十里庙有晋太康九年□额日舜帝二妃之碑　汉张骞乘槎寻河源以使西域　君山在洞庭湖中以舜二妃得名高僧传渡杯者不知其姓名常乘木杯渡水因名 

　　送王道充给事还京

　　忆昔曾联供奉班琐闱清切五云间簪毫夜傍金茎直委佩晨趋御辇还一自风尘捐骏骨翻从湖海问龙颜君今更入承明谒补衮何须羡仲山 杜甫诗忆昨逍遥供奉班宫门日闱琐者谓其门刻为连琐文而青涂之也清切犹严切也　簪毫即簪笔也汉武帝作金茎上加仙人掌以承露　战国策郭隗谓燕昭王曰古之人君有以千金求千里马者马已死五百金买其骨而归　汉纪高祖隆凖龙颜　承明庐在石渠阁外曹植诗谒帝承明庐　毛诗衮□有阙惟仲出甫补之 

　　朱希舜池亭夜宴

　　灼灼芙蓉系艇深竹栏松径故阴阴问津疑失桃花火招隐堪同桂树林石上暝云留醉卧杖头残月起行吟笙歌夜促飞觞急万里明河倚席沉 灼灼明貌曹植洛神赋近而察之灼灼芙蓉出绿波　陶渊明桃源记太康中武陵人捕鱼溪行忽逢桃花林夹岸数百步见山山有小涧拾舟而入居人见渔者大惊为设酒食曰吾先世避秦居于此　淮南王招隐篇桂树丛生兮山之幽　晋孝武纪论曰肆一醉于崇朝飞千觞于长夜　沉谓天将署也 

　　登滕王阁有怀李于鳞王元美宗子相徐子与

　　高阁重登秋欲残南州风物尽凭栏空江不断西山影紫气犹冲北斗寒迁客形容愁对酒故人消息畏弹冠中原未少论心地不定浮云何处看 西山在江西南昌府□外　迁客左迁之客江淹恨赋迁客海上　汉□吉传吉与贡禹为友世说王阳在位贡禹弹冠□师古曰弹冠言入仕也中原即中国也　杜甫诗浮云终日行

　　荅王孙树德雪中□□

　　一别章台朔气侵盈盈秋□故人心貂裘季子寒仍籍纨扇班姬远自吟吹到阳春回黍谷兴来风雪拟山阴江行不辨卢峰色欲寄梅花何处寻 南昌古名豫章故曰章台　古诗盈盈一水间脙脙不得语　史记苏秦字季子说秦工书数上不行黑貂之裘敝　班婕妤□宠作燕歌行曰新裂齐纨素皎洁如霜雪裁为合欢扇团圆似明月刘向别录燕地寒不生五谷邹衍吹律而温气至生黍也　山阴雪夜见前　匡庐山在江西　晋书陆凯与范晔善自江南寄梅花一枝与晔 

　　奉荅朱宗伯

　　谷口移舟胜若耶春樽疑对武陵花十年此别心仍醉一夜相思鬂欲华不□□车驰鲁邸取期前席问长沙从君浮海非无□□恐星辰犯客槎 若耶溪在浙江会□□二十里　武陵桃花见前　列子曰有神巫□□列子见之而心醇　华色白缁黑也　汉书　帝初即位以安车驷马迎申公既至以为太中　未舍鲁邸议明堂廵狩改制服色事以比朱宗伯　前席长沙见前明卿自谓　论语曰乘桴浮于海　张华博物志有人居海上见浮槎来遂乘之而去至一处有城郭屋舍见一丈夫牵牛海上人问此何处曰还蜀问严君平即知矣至蜀问君平曰某月某日有客星犯牵牛宿正是此时到天河时也

　　宿华严公馆【 馆旧为华严寺】

　　道傍空馆郁崔嵬却是前朝说法台舍利已随秋早没摩尼曾捧夜珠来争驱马首冲疑网谁向龙池辨却灰是说村中风雨夕犹闻金铎上方回金刚经云如来说一切□皆是觉世　舍利佛骨　佛书有摩尼珠水月之说　西京杂记汉武帝穿昆明池见黑灰帝问东方朔朔日可闾□域梵人后西竺僧法兰至众问之云世界终尽劫火洞烧此灰是也　寺阁系铜铃日铎北魏作永宁寺上为九层浮屠上剎复高十丈每夜静铃铎声闻十里 

　　徐子与宗子相自闽中遣使讯予匡山赋荅

　　素书遥自七闽来落日披缄字字哀渐有烽烟侵卧合可能花月傍登台穷途颇悟盈虚理我辈原非侍从才为语幔亭携手客清樽须复避人开福建古七闽地　汉书汲黯淮阳卧阁　庄子□伯至北海东面而视不见水端望洋而叹北海若曰井蛙不可语海者拘于量也夏虫不可语水者笃于时也曲士不可语道者囿于教也天下之水莫大于海万川归之不知何时止而不盈尾闾泄之不知何时已而不虚　李太白诗子虚叨侍从献赋有光辉　幔亭峰在福建武夷山秦始皇时武夷宫建幔亭于此因得名 

　　其二

　　信使迢遥问逐臣却令双泪满衣巾愁心夜送江流急短发秋悬海色新闭阁久无青琐梦看山聊与白云亲思君一曲青庐绝何日乘风到七闽逐臣放逐之臣也枚乘　发云闇君逐臣　汉冯延寿为左冯翊闭阁思过青琐见前　陶弘景诗山中何所有岭上多有云　匡卢山在江西南康府古有匡裕结庐此山因名时明卿以兵科给事谪豫章入居于匡庐山故云　七闽见前　时子相参议闽藩子与作守汀州 

　　送张叔养侍御应诏还京

　　抗疏归来日掩关诏书今始及东山两朝故事留簪笔先帝恩深在赐环绣斧重披双辇下衮衣常傍五云间孤臣潦倒鹓行梦一夜从君万里还 颜师古曰抗举也谓上之也疏者疏条其事而言之　魏畧侍御史簪白笔立殿陛书过以记不法者　大明诸司职掌云文武大小官朝服各有之环　前汉书暴胜之为直指使者衣绣衣持斧逐捕羣盗　通鉴补注衮衣龙衣也衣五章裳四章凡九皆絺绣而画以为衮也　潦倒犹老病也唐上官仪曰御史供奉赤墀簉羽鹓鹭接迹夔龙岂雍州判佐比耳

　　署中盆荷始花喜而有述

　　盆水疏荷亦自芳空斋着雨似林塘叶心珠堕仙人掌花际云衘帝女妆虚讶锦衾遗洛浦欲携初服问潇湘南熏且作繁华主莫道开樽是异乡 汉武帝作仙人掌以承露以比荷珠杜甫诗荷珠碎又圆　襄阳者旧传赤帝女姚姬未行而卒葬于巫山之阳米玉高唐赋妾巫山神女也朝为□云暮为行雨诗意葢谓荷花丽如巫山之云也古诗云锦衾遗洛浦曹植七启愿返初服从子而归潇湘二水名会于巴陵言欲制芰荷为衣而返于潇湘也　舜歌曰南风之熏兮 

　　简谢茂秦山人

　　问君漂泊意何如海内兵戈滞卜居邺下争传王粲赋燕关更射鲁连书不知鬂发穷来短只怪交游病后疏意气看君逾玩世王门肯复曳长裾 屈原作卜居辞　邺今河南临漳县魏建都所在王粲字仲宣魏人长于词赋时茂秦寓邺故以北之　史记齐田单攻聊城岁余不下鲁仲连乃为书约之矢以射城下遗燕将陈利害燕将见书泣三日遂自杀聊城乱出单克聊城仲连与茂秦俱山东人故云　孟浩然诗云多病故人疏　汉邹阳书何王之门不可曳长裾乎茂秦常游赵王门故以此为喻 

　　西桥步月

　　散步城西第二桥飞虹千尺跨山腰月明乌鹊浮空渡风起鱼龙拔浪骄圯上逢人疑化石广陵怀古罢吹箫野航秋水堪乘兴不信河源此夜遥 李太白诗安得五彩虹跨天作长桥　淮南子曰七月七夕乌鹊坟河成桥以渡织女　水经注有一水发源天水县出五色鱼俗以为龙莫敢捕因谓之鱼龙川　汉书张良传良尝游圯上有一老父堕履桥下命良取之良拾履跪进老父曰后五日平明与我会此凡三往老父出一编授良曰读此则为王者师后十三年见我谷城山下黄石即我也遂去　杜牧之广陵诗二十四桥明月夜王人何处教吹箫　航小舟也　西域传河有两源一出葱岭山一出于阗于阗在南山下其河北流与葱岭河合东注蒲昌海去玉门阳关三百余里张骞乘槎穷河源即此 

　　荅宗子相见讯

　　去国西从五老游看云日日醉江州微名不忝称三黜短发何堪任百忧旅梦月寒宣室夜归期木落洞庭秋知君万里能怜我白鴈来时泪未收 江西匡山有五老峰　江州即浔阳也　论语柳下惠为士师三黜或曰子未可以去乎曰直道而事人焉往而不三黜　毛诗我生之后逢此百忧　汉文帝召贾谊入对宣室见前　洞庭湖在湖广巴陵县西明卿楚人故云　北方有白鴈似鴈而小秋深乃来北人谓之霜信此暗用苏武鴈传书事 

　　空明阁与顾季狂山人夜谈

　　高台风雨极攀跻坐逼青旻万象低峰似飞来云未稳榻应疑傍月伺栖昔人而壁非吾事他日磨崖共汝题呼吸已堪通帝座不知何处唱天鸡 李白诗蹇予羡攀跻　左太冲魏都赋万殊之象不同　传灯录云达摩至少林寺面壁九年不□文字　蜀中志牛头山下有闾丘均撰瑞圣寺磨崖碑　唐书李白登华山落鴈峰日此山最高呼吸之气想通帝座矣　玄中记桃都山有大桃树上有天鸡日初照此木天鸡即鸣天下鸡随之皆鸣

　　人京喜魏顺府适至夜酌同赋

　　客散华阳已十年重来五马并朝天青云亦借词人色白首惭称计吏贤握管春回燕谷里闻钟月过凤城边停杯却忆同游事何处关山不可怜 通鉴补注华阳秦太子宫名在陕西旧长安城内其街亦号华阳街　汉官仪朝臣出使驷马为郡守增一马故谓之五马时顺甫亦为济南太守云　计吏古者每岁秋遣吏将职事会计数目献之天子故曰计吏今布政司造岁支册是也　邹衍吹管见前　顺天府西南七十里有凤凰山故以名城 

　　西塔寺避暑

　　石门回合郡城西岸帻重来路不迷池浴九龙将雨过塔标双鴈倚天低酒杯无用逃河朔屐齿还如在会稽万壑松涛吹日夜炎蒸那得到禅栖 谢灵运诗云州渚骤回合　帻巾也有赤帻青帻素帻汉书光武岸帻而见马援　学林一三五为九九者老阳之能变者也龙八十一鳞九九之数也　西域记昔有比丘见羣鴈飞翔忽有双鴈投下自殒众曰此鴈垂戒宜旌彼德乃瘗鴈建塔后人称鴈塔始此　典畧袁绝与刘松在河朔于三伏之时酣饮避暑号为河朔饮　宋书谢灵运在会稽登山常着木屐上山则低其前齿下山则低其后齿　杜甫诗三伏炎蒸定有无 

　　黄河舟中送黎惟敬还南海

　　握手轻分李郭舟寒涛六月渀生秋风吹华发乾坤短天折黄河日夜流逐客去应吟泽畔故人归复卧罗浮请看行路兵戈满杯酒难论此别愁 后汉郭泰发洛阳李膺送之同舟而济众宾望之皆以为神仙　华发白缁黑也刘向新序云士亦华发堕颠而后可用焉　黄河源出昆仑山下　楚词屈原既放游于江潭行吟泽畔颜色憔悴形容枯槁时明卿谪为南康推官故以屈原自况也　广东志罗浮山在□罗增城之交高三千六百丈名朱明耀真之矢是蓬莱之一岛者也 

　　侯钦之宪使枉过草堂

　　日暮山城骢马来荆扉旋扫白云开庭柯宛转延飞葢篱菊参差佐举杯重镇喜瞻羊祜节雅谈亲接庾公才酒酣漫赋新知乐小队从容踏月回 骢马见前　陶潜归去来辞盻庭柯以怡颜曹植诗飞葢相追随　晋泰始五年以尚书左仆射羊祜都督荆州诸军事镇襄阳节以毛为之见前　晋咸和九年加庾亮征西将军镇武昌时钦之兵备武昌故以二人喻之　楚词云乐莫乐兮新相知 

　　张羽王携酒东署见招

　　晏坐秋阴百卉迷何期折简叩幽栖官非彭泽先生隐酒似浔阳太守携古柏近人凉雨散遥山入署暝云齐过从暂解风尘色莫遣城乌子夜啼 卉草木之总名　魏畧王陵谓马宣王日卿直以拞简召我我敢不至耶宣王笑日以卿非折简可致故也　陶潜为彭泽令宅边种五柳着五柳先生传以自况明卿自谓　王弘为江州刺史尝携酒于路邀陶潜饮浔阳即江州也以喻羽王　李白诗城乌独宿夜空啼 

　　酬万元献典签见问

　　赤城仙吏偶人间虚拟云霄更赐环坐使形容凋泽畔独留文藻至江关寂寥官署悬琴卧酩酊王宫奏赋还一水相怜千古意几时招隐入深山赤城山在浙江天台县一名烧山其上石壁皆如霞色望之如雉蝶然因得名　大明诸司职掌文武朝服一品二环用玉二品二环用犀三品四品二环用金五品二环用银镀金六品七品二环用银八品九品二环用铜　古诗盈盈一水间脉脉不得语 

　　九日同方君敬登西塔寺阁

　　西塔峰头醉倚栏故人佳节剧相看溪摇白练穿城下树拥丹梯到阁看何处烟云升海气几家砧杵送秋寒黄花不减东篱色只愧青门未挂冠 剧犹甚也　谢眺诗澄江净如练　谢眺诗游驾凌丹梯　礼记月令季秋之月菊有黄花陶渊明诗采菊东篱下悠然见南山　古长安濡城门民间谓之青门东汉书逢萌见王莾乱政解冠挂于东都城门而去注云东都门即青门也

　　题邹太史词【 太史名智蜀人孝庙时以言事谪广东石城吏目未几卒于官】

　　梁狱邹阳解上书一官流傍海云居虚将彩笔干霄汉无复青蕧照石渠赋鹏湘南年并少颂鳣门下客全疏荒祠断碣蛮烟里落日枫林黯不舒 汉邹阳见怒于梁王下狱遂从狱中上书　杜甫诗彩笔昔曾千气象　拾遗记刘向校书天禄阁夜有老人植藜杖杖端出火用以照向具说开辟以前至曙而去曰我太乙之精也石渠阁在未央宫之北以藏□书用比天禄阁　汉贾谊谪居长沙有鹏鸟入谊舍谊知已必死乃为赋以自广范晔后汉书杨震尝客居于湖有雀衔三鳣鱼飞集讲堂门下取鱼进曰鳣者卿大夫之服象也数三者法三台也先生自此升矣

　　雨夕有感简周子征使君

　　八月南中暑未消孤云人望楚天遥羊城鼓角悬秋雨大海风雷过晚潮去国此身元污漫逢人何事不萧条惟应自理清商曲藉尔朱弦永夜调 唐狄仁杰见白云孤飞日吾亲舍其下瞻怅久之明卿楚人故日楚天遥　广州志三国时有五仙人骑五色羊入城故号羊城　颜延年孤身去国还故里污漫广远无涯貌淮南子吾与污漫期于九垓之外　杜甫诗不堪人事日萧条　古乐府有清商曲　礼记清庙之瑟朱弦而疏越一唱三叹有余音者矣 

　　徐子与书至自武昌念予为甚赋此荅之

　　知君不厌武昌居念我南浮万里余岐路此生谁得意兵戈相望一裁书洲前作赋愁鹦鹉海上修文走鳄鱼但得青山还白发衡门应枉故人车 武昌属湖广晋陆凯疏童谣云宁饮建业水不食武昌鱼宁还建业死不止武昌居　鹦鹉洲在湖广汉阳渡□上流□汉□衡常于此作鹦鹉□因得名　唐韩□□潮州刺史境有鳄鱼为害愈作文祝之鳄鱼立徙诗意以襧衡比予与武昌而以韩愈自喻高州云　衡门以横木为门也毛诗衡门之下可以栖迟

　　夏日登鉴江亭 【 在高州】

　　地尽南荒万里回石亭斜倚鉴江开乡心苦被蛮云结客泪遥含海色来六月孤城喧鼓角千家落日闭蒿莱炎方多难何时解极目重溟转自哀 南荒者南方荒忽极远之地也　南方为炎天故谓之炎方　重溟海也晋孙绰赋或倒景于重溟 

　　初秋月夜同杨仁甫泛舟饯别张羽玉赴金陵

　　明月方舟富水涯新秋凉雨过蒹葭欢言此夕衔杯好奈指长江去路賖湓浦片云将涕泪金陵六代想豪华白头傲骨从人投虚拟张骞八月槎 方舟并雨船也王粲诗方舟遡大江湖广承天府唐时名富水　幼曰蒹葭长曰芦苇　司马迁书衔杯酒接殷勤之欢　湓浦即湓城昔有一女子洗银盆被水漂去因得名　楚威王以吴地有王气埋金镇之故曰金陵六代吴晋未济梁陈也汉张骞乘槎使西域见前用北羽玉 

　　送刘子成兵备黔阳 【 名景韶湖广崇阳人官终佥都御史】

　　几载谈兵碣石宫苍茫拥节向黔中金城共识艰危茦铜柱还标战伐功七泽春深飞彩鹢百蛮天尽跃花骢征旗欲发离歌断易水寒生万里风 史记邹衍大言天事谓之谈天碣石宫燕昭王所筑以待邹衍　节以毛为之上下相重如竹节凡以王命往来必持节以为信也黔中今武陵诸处便是　汉宣帝纪赵充国曰兵难遥度愿至金城图上方畧乃发大兵诣金城按金城汉郡名今陕西兰县以比黔中　后汉马援讨平交趾立铜柱以纪功　楚有七泽鹢水鸟也画于舟首以压水神故曰彩鹢　百蛮犹九夷之类花骢五色骢马也　易水在北直隶安州城外东北又荆轲歌曰风萧萧兮易水寒 

　　于信夫太守邀饯武陵潮音阁

　　万里秋风动五溪空王台殿白云齐客来莲叶舟堪系仙去桃花渡已迷握手故人非少壮携樽落日更攀跻凭栏醉问黔阳道怅指蛮烟楚塞西 武陵有五溪谓雄溪□溪西溪沅溪辰溪也皆盘瓠子孙所居谓之五溪蛮今湖广辰州界是　禅家有十二空外空内空大空小空之类故日空王　齐景公作莲舟令宫人掌之以鬪名竞渡　桃渡详后　晋书君少壮登朝名葢四海　黔阳属湖广辰州府界　时明卿赴贵州故云 

　　行经桃源

　　天辟灵源一径通石林秋色上虚空溪声暗咽秦时雨村落仍遗晋代风千尺藤萝丹洞口几家鸡犬白云中相逢野老殊颜色莫问桃花何处红 杜子美诗春日无人见虚空不住天　陶渊明桃源记晋太康中武陵人捕鱼沿溪而行忽逢桃花夹岸渔父异之复行尽水源见一山便从山口人土地平广屋舍连接黄发垂髫怡然自得忽见渔人大惊问所从来邀还家□酒食先世避秦至此不知有汉无论魏晋也□人□数日辞归既出迷不□得路矣

　　平溪病怀

　　南游莫道武溪深天人平溪更毒淫岩石小开鼯鼠径青丛幽结鹧鸪林霜高楚塞青枫乱瘴拥蛮山白日阴逆旅病躯摇落后无端风雨促归心 东汉马援南征作武溪深其辞曰滔滔武溪一何深飞鸟不渡兽不临嗟哉武溪何毒淫　鼯鼠状类小狐声如人号马融赋云鼯鼠夜叫　鹧鸪越鸟也恋南不思北　逆旅客舍也庄子悲夫世之人直为拘逆旅耳

　　将发贵州留题署中

　　已分孤臣老百蛮除书犹自发燕关官同太史周南滞节似张骞异域还白首从人增薄禄彩毫随处纪名山夜郎台畔江如珥别去仍悬梦寐间 百蛮犹言九夷之类　汉王莾传曰独无天帝除书乎　前汉书太祖始建汉家之封而太史公留滞周南不得与从事谓其子迁曰今天子封泰山而予不得从行命也周南今洛阳　前汉张骞武帝令使西域诸国　夜郎今播州宣慰司唐李白流夜郎即此 

　　间行访王元美敬美

　　多难辞官漫陆沉间关披发远相寻经过自削人间迹对语仍寒别后心霜下蓟门天黯澹虹垂碣石昼阴森莼鲈正好归无计肠断吴江秋水深 晋郭象云陆沉□中隐者譬如无水而沉故曰陆□　汉书荀彧□荀君乃越河冀间关以从曹氏注云间关犹言展转也　庄子孔子再逐于鲁削迹于卫　晋□□书引领南望良以寒心　淮南子邹衍尽忠千燕惠王王信谮而系之衍仰天而哭正夏天为之□霜时元美父中丞公为严分宜所陷故云　虹阴气也为小人碣石宫燕昭王筑　张翰见秋风起思吴中莼菜鲈鱼脍曰人生贵适志耳富贵何为遂命驾而归 

　　其二

　　一自浮云失路岐关山风雨系离思可怜微服过逢地却是南冠对泣时结客黄金虚自掷投人白璧总堪疑请看落日潇湘色千古犹含楚赋悲 李白诗路岐有南北郭□曰岐道傍山也　孟子曰孔子微服而过宋　左传晋侯曰南冠而泣者谁也有司对曰郑人所献之楚囚也　古乐府有结客少年场行　邹阳书明月之珠夜光之璧以暗投于道路人无不按剑相视何者无因而至前也　潇水与湘水合于洞庭故谓之潇湘　楚赋怀沙招魂诸赋 

　　寄刘子成兵宪

　　万里黔阳揽辔来海门烽色望崔嵬营开列戟秋虹绕幙拥双戈赤日回风鹤已传淝水捷鼓铙真越汉人才何时得泛维扬棹酾酒同登戏马台 辔马辔也时子成自贵州佥事擢副使镇淮阳　海门潮所起处烽色烽火之色　戟门戟也唐制大都督十四戟　幙幕府也　晋书谢玄桓温等与秦符坚战于淮淝秦兵大败自相蹈藉而死者蔽野塞川其走者闻风声鹤喉皆以为晋兵云　汉李延年作铙歌鼓吹曲　酾酒谓以筐篚盥酒也又曹操赤壁歌横槊赋诗酾酒临江古今记戏马台在彭城西楚项羽所建 

　　富口舟中送邹彦吉使君北上

　　十月霜高楚水寒芙蓉犹共美人看江烟黯澹难为别斗酒须臾且尽欢谒帝远瞻承露掌赠行新制切云冠中朝旧侣如相问白发三湘一钓竿 张衡字子平四愁诗序云屈原以美人为君子　陶渊明诗得欢当作乐斗酒聚比邻　曹植诗谒帝承明庐汉书武帝起栢梁台作承露盆高二十丈以铜为之上加仙人掌以承露　云冠法冠也一名切云　相问谓明卿　寰宇志湘源湘潭湘乡为三湘

　　门人陈德卿自南康何子仁自邵武同日过访喜赋

　　宴坐茅堂拥敝貂扣门何客慰萧条雁经彭蠡风偏疾马度闽关雪未消别后山川成浪迹归来日月荷清朝无妨国士收名晚万里凌云气尚骄 史记洛阳苏秦西说秦王书数上不行黑貂之裘敝　彭蠡泽在江西南康府东今之鄱阳湖是也谓德卿　邵武古闽地谓子仁　汉司马相如一奏大人赋武帝读之叹曰飘飘然有凌云之气

　　陪张羽玉饮竹间

　　山雨初过鸟乱啼舍傍幽径草凄凄景方苜蓿园中少樽似篔筜谷里携市远都无车马迹君来不减凤凰栖风流近代谁嵇阮醉后看山且杖藜楚辞春草生兮绿凄凄　苜蓿□名张骞使西城时载之归　兴元府洋州有篔筜谷中山竹故因名竹为篔筜　汉书考城令王涣谓主簿仇览曰荆棘丛中非鸾凤之所栖百里之邑非大贤之路此反其意而用之者也　晋书谯郡嵇康与陈留□籍辈为竹林之游自号竹林七贤皆纵酒昏酣遗落世事　藜草名其叶大青色高丈余其茎可为杖

　　访刘仲将山居

　　平湖棹入小溪湾一室萧然万竹间病自莼鲈思后起人疑蕉鹿梦中还急须酿酒供开社何用余钱更买山林日已西犹握手鬓毛殊改别时斑□翰思莼鲈事见前　列子郑人有薪于野者遇骇鹿而□之恐人见之返而藏诸隍中覆之以□不胜其喜俄而遗其所藏之处遂以为梦焉　世说支遁就深公买山深公曰未□巢由买山而隐　　北史后魏李冲年四十鬓发斑白李太白诗蹭蹬鬓毛□ 

　　滹沱河

　　滹沱之水雁门来直入平原绕汉台万马乘流奔赴海千鲸触石鬬鸣雷秦兵北伐投鞭渡楚客南浮击楫回麦饭亭前沙草合翠华不见使人哀 地理志滹沱河自燕门卤城东去参合县又东□真定南鬬又东过灞川文安入海　平原今改为县属山东济南府　一句喻河之势　秦符坚日以吾之众投鞭于河足断其流　晋书祖逖渡江中流击楫誓曰狄不能清中原而复济者有如大江　东汉纪光武渡滹沱河至南宫遇大风冯异进麦饭即此　翠华天子之旗也相如上林赋云建翠华之旗 

　　张天光大参园宴集

　　十亩新营百卉移主人犹是黑头时茅垣静绕栖云室野水潜通浴鹤池鸟道落花催进酒月来修竹拥题诗繁华莫问梁王苑坐看明河倚户垂 卉草木之总名　隋书江总梁时已为显宦自梁入陈又自陈入隋归尚黑头杜甫诗远愧梁江总还家尚黑头　西京杂记梁孝王好宫室苑囿之乐作囿华之宫营兔园园中有山山上有落援岩雁池池间有鸦洲鹤渚日携枚乘辈宴饮其间 

　　题密县天仙宫白松 【 密县属河南】

　　何处松标岁月深蕊宫寒色昼森森龙文细结清霜老鹿尾高悬赤日阴二室迥疑开雪岭三花遥复妬珠林由来帝子颜如玉词客偏□万古心 蕊珠宫仙人所居以喻天仙宫　抱朴子曰松树皮中有脂状如龙形　庐山记云石门北岩有松数百株高仅二十丈撍生绝崖南临石门涧自涧中仰视之离离如鹿尾焉　河南嵩山之上有太室少室　汉有一道士自外国乘种树于嵩山下一年三花雪岭珠林皆喻松白也　天仙宫之白松不知几千岁相传轩辕氏三女葬此因化为白松 

　　答徐子与见讯

　　一骑山中问挂冠林扃初启石萝寒蛾眉老尽难销妬鸟道归来始就安八月芙蓉分杂佩三湘云水狎渔竿庐峯九迭蟠三界那得同君倚醉看 梁陶弘景脱朝服挂冠于神武门上表辞禄　楚辞云众女妬予之娥眉兮谣议谓予以善淫　南中志交趾有鸟道四百里以其险峻人不能到惟鸟飞度之故名　庐山记山高一千三百六十丈周回二百五十里其山九迭川亦九泒焉　时子与尚为江西左布政故云

　　海珠寺席间赠戴广州朝宾【 寺在广川南门外江心】

　　海寺飘飖巨浪中凌虚一苇信长风六螭漫驾金银阙孤鸑疑投碣石宫坐久昙花天上坠望来烟水日南空君今莫讶珠还早此地遥当合浦同 苏子瞻赤壁赋纵一苇之所如　六螭六龙也东方朔十洲记东海蓬莱山皆金银楼阁仙人所居以比海珠寺　鸑鳯之属碣石宫在东海亦以喻海珠寺　佛经云昙花三千年一见现则法轮王出　地理志岭南旧有日南郡　谢承后汉书孟尝为合浦太守郡属民多采珠以易米先时三千石贪秽使人采珠积入私囊珠忽徙去民饥死者盈道路尝化行一年之间去珠复还

　　饮洪济卿户曹凤山亭

　　凤山亭子碧云中绕屋蓬蒿仄径通山迭青螺浮旷野江摇白练下晴空一樽乘兴秋无恙何客登高赋独工相望菰蒲家不远胜游能得几回同 三辅决录张仲蔚平陵人修竹□诗隐居不仕所居蓬蒿没人　刘禹锡诗遥望洞庭山拥翠白银盘里一青螺　练漂白布也谢眺诗云澄江净如练　风俗通云噬虫曰恙古者人多野宿为恙所噬故每相见必劳之曰无恙乎　汉艺文志登高能赋则可以为大夫　菰即菰菱蒲即葑也明卿自谓 

　　送林子顺给事还京

　　仙掌高悬北斗间卿云常护紫宸班十年瘴海波初定八月星槎使正还寓直桐阴清左掖退朝花气郁西山知君补衮非凡手不必青蒲拟犯颜 仙掌见前　史记若烟非烟若云非云郁郁纷纷潇索轮困是谓卿云卿与庆同　张骞乘槎见前唐禁中有左右两掖　西山即天寿山在北直隶　诗衮职有阙仲山东补之　汉书史丹传丹为侍中元帝寝疾丹以亲密近臣得视疾候上闻独寝丹直入卧内顿首伏青苹上谏欲废太子事青蒲即青绿蒲席也应劭曰以青窥地曰青蒲非皇后不得至此

　　姚山人自王元美所来极谈弇山园之胜喜赋

　　衡门初辟长新萝有客飘然远见过彩笔故称吴下士白头犹慕郢中歌十年岐路双鸣铗□楚风烟一钓蓑正忆弇山园景好坐谈终日卧游多 毛诗衡门之下可以栖迟　晋江淹尝梦人授以彩笔自是文词日进吴下令南京山人必吴人宋玉对楚王曰客有歌于郢中者歌阳春白雪其曲弥高其和弥寡　尔雅曰二途谓之岐　史记世家楚文王都郢昭王都鄂考列王都寿春故谓之三楚二句明卿自谓　宋宗少文日老疾俱至名山恐难偏视惟自潦怀观道卧以游之 

　　次郢上曾以三司空携具见访舟中访旧

　　几载传书问别颜梦中无路觅燕关那知江汉乘桴过恰遇云霄解组还宦迹三朝供白首君恩一日重青山醉来身世风涛外始信冥鸿不可攀 顺天府古之燕地　江汉二水名鲁论孔子曰乘桴浮于海桴竹筏也　组绶之属　三朝谓嘉隆万三朝　扬子法言□飞冥冥弋者何慕焉

　　追挽李光禄忠节公 【 李文昭正统已已以光禄丞死土木之难】

　　何人谏猎扣彤闱扈从当年事已非万马忽乘青海戍六师翻困白登围魂依塞草寒无色血溅胡云黯不飞千载孤忠悬俎豆还如仗节虏庭归 宫门曰闱彤闱谓以朱漆门也　司马相如传扈谓从横行出乎四校之中扈卫也　青海即卑禾海在临羗县唐歌舒翰驻兵青海契丹攻破之喻已已土木之败　栝地志云朔州定襄县东北三十里有白登山山上有台名曰白登汉纪高祖被冐顿四十万骑围于白登七日　史记兰相如曰臣请得以颈血溅大王矣　诗中之意葢以苏武比李文昭

　　送方兆行兵备上谷

　　雁门西去朔云驰万迭烽烟六月师闻道单于窥上谷不知方叔领边陲横戈已壮吞胡气按辔新成出塞词莫向铜标嗟往事燕然今是勒功时 雁门关在西北　崔豹古今注边方备警作土台台上作桔槔头上有兠苓置薪其中寇至即举火相告曰烽火多积薪寇至则燔之望其烟曰烽燧昼则燔燧夜则举火兠苓笼也　单于匈奴酋长号取广大之义上谷地名　书日方叔元老克壮其猷　左传卫烛过免冑横戈而进　辔马辔按辔者按正其辔绳使马不得驱驰也古乐府有出塞曲汉李延年作　马□铜柱见前　燕书窦宪与单于战十稽落山大破之宪遂登燕然山刻石勒御令班固作□ 

　　凌少参惟和宅赏海棠

　　仙署名花海国移半开风雨倍含姿红妆向客寒犹赋翠蔓留春艳不支欹侧漫同妃子醉婆娑解乞沈郎诗梁园多少青阳景妬杀君家赤玉枝 花以海名皆从海上来如海棠是也　唐杨贵妃传明皇常常召贵妃被酒新起帝曰此乃海棠花春睡未足耶　婆娑放浼貌沈郎事未详　青阳春也　赤玉谓海棠

　　

　　【卷之七/ 宗臣】

　　春日 

　　送人还楚 

　　集明卿席上有赋

　　寄马明府 

　　午日同李于鳞徐子与宴集梁公实时值雷雨 

　　送陈使君还楚 

　　省楼春集 

　　西来 

　　送王参军之横州

　　人日简杨子

　　诸子夜集 

　　省中斋居贻李于鳞徐子与王元美梁公实

　　寄陆长庚 

　　旅怀 

　　得黄山人书

　　送刘武库使云中便道还楚

　　寄袁二丈 

　　送人南还 

　　同王元美余德甫集吴明卿得何字 

　　雨中闻岛夷消息

　　寄袁二丈 

　　过扬州

　　寄许殿卿 

　　冬至夜高子明陆子和见过有感时事

　　同徐子与登茅山绝顶风雨骤至

　　频年 

　　同余德甫徐子与送吴明卿谪豫章 

　　得吴明卿还京消息却寄 

　　送李子实太史还朝 

　　顾一丈夜集

　　送许先生之楚府长史

　　同李伯承夜过况吉夫宅得真字

　　答吴明卿斋居见赠 

　　送人之河南

　　集徐子与宅得山字 

　　和朱子价冬至雪后早朝 

　　七夕同王元美张肖甫吴明卿余德甫酌之东园

　　寄谢茂秦 

　　送卞从事之岭南

　　春兴二首 

　　袁二丈夜访山馆

　　送唐大参赴山西

　　得方山人书

　　过泾访王九江 

　　答徐子与见赠 

　　送李太史还朝

　　

　　明七子诗选注卷之七浙汜茅坤 云间陈子龙选定古杭汪淇 汪恂订正

　　宗　臣【 字子相，号方城，南直隶兴化县人。举嘉靖庚戌进士，授刑部主事，数迁至按察司提学副使，卒于官。所著有方城集传于世】

　　春日

　　帝里频看柳色新那能金马坐沉沦谁家羗笛吹明月无数梅花落早春羣盗烽烟时更急五陵冠□□相亲故园岁事沧江上肠断孤舟起□□□□□□ 汉书武帝得大宛马以铜铸像立□□□□□□名为金马门　双笛从羗人起故□□□□□□笛有落梅花曲　烽烟烽火之烟□□□□□　汉书长陵安陵阳陵茂陵为五□□□如云 

　　送人还楚

　　苏门摇落朔云秋尔去千山落日愁□□□□□□在青枫舟楫大江流楚人昔有怀沙□□□□□□瑟留念我好传鸿雁曲月明应醉庾□□□□□□蓟门今顺天府李白诗朔云□高天□□□□□楚怀王被谗见放作怀沙赋自溺□□□□□□楚辞使湘灵鼓瑟兮令海若舞唐人□□□□□骚人往鼓瑟无师□子闲亦此意　□□□□□月夜登南楼与殷浩辈宴饮后人遂称其楼为庾公楼

　　集明卿席上有赋

　　陌上黄金侠者游蓟门春草暮□□□□□□□□梦万里怀人落日愁鹦鹉昔悲湘□□□□□□□臣裘酒阑忽听孤笳起肠断胡□□□□□□□□ 后汉祢衡传刘表送祢衡江夏□□□□□□□重衡一日大会宾客适有献鹦□□□□□□□曰愿先生赋之衡挥笔立就词语甚佳后因不□黄祖杀之　西京杂记汉司马相如初还成都以所衣鹔鹴裘就市人杨昌买酒与卓文君为欢淮南子注鹔鹴长颈绿毛其形□雁　笳以芦叶为之

　　寄马明府

　　秋云何处寄相思华发知君满面垂去国柴桑陶令醉还家芦苡汉臣悲竟无尺素传朱鲤或与仙人种紫芝一自沧江分折柳十年摇落鹿门期 华发白缁黑也　陶潜为彭泽令耻折腰弃官归柴桑曰以诗酒自娱李白诗陶令日日□　汉书马援征交趾尝饵芦苡军还载之一车后有上书谮之者以为前所载皆明珠文犀　古诗客从远方来遗我双鲤鱼呼童烹鲤鱼中有尺素书　四皓歌曰烨烨紫芝可以疗饥　古者相别折柳以赠　鹿门山在湖广襄阳 

　　午日同李于鳞徐子与宴集梁公实时值雷雨

　　到门芳草逐人来午日新蒲对酒开沉陆总为方朔侣怀沙独惜楚臣才人间魍魉雷堪走海上蛟龙雨不回夜半浮云难去女更堪孤角凤城哀 风俗通端午日人皆用菖蒲泛酒食之谓可以益寿汉书东方朔传朔待诏金马门酒酣据也歌曰陆沉于俗避世金马晋郭象曰陆沉人中隐者譬如无水而沉故曰陆沉　怀沙见前屈原五月五日沉于汨罗　魍魉乃山林妖气所生害人者　浮云喻小人　顺天府西城七十里有凤凰山因以名城

　　送陈使君还楚

　　使君匹马向河梁此去江乡即帝乡楚客多才见鹦鹉汉旌何日渡潇湘山中杜若迎新绶渚上芙蓉念旧裳京洛交游俱近幸迟君秋色赋长杨 李陵送苏武诗执手上河梁游子暮之　世宗皇帝自楚入继大统故曰帝乡　鹦鹉赋事见前旌首日旌潇水与湘水合于洞庭谓之潇湘潇湘者水清深之名也　杜若香草也汉制二千石以下墨绶　小洲曰渚楚辞云制芰荷以为衣兮集芙蓉以为裳　史记友人谓豫让曰以子之才臣事赵孟必得近幸　迟音穉待也易穉子于归汉司马相如献长扬赋

　　省楼春集

　　朝来鸣佩散长安汉署千花覆石栏把酒逢君歌北雁上书有客泣南冠万家芳草悲春暮三月高松过雨残欲寄愁心与白日浮云满目不胜寒 佩玉佩也　左传晋侯观于军府见锺仪问之曰南冠而泣者谁也有司对曰郑人所献楚囚也召而吊之问其族对曰伶人也与之琴操南音晋侯曰南冠君子也　汉陆贾新言曰邪臣之蔽贤犹浮云之蔽白日也唐薛能诗自古浮云蔽白日洗天风雨几时还

　　西来

　　西来秋色满燕山昨夜平湖使者还白羽书传辽左捷黄金诏赐殿中班竟何汉卒屯青海难信班生老玉关闻说单于频出猎相逢马上看刀环 燕山即北京天寿山　羽书羽檄也辽左即辽东海之左也　汉武帝纪岁发十余万众击胡有能斩捕首虏之士诏赐黄金二十万斤　青海即卑□海也在临羗县□　汉书班超传超为安西都尉年老思归上疏曰臣不敢□赐酒泉郡但愿生返玉门关按玉门关在陕西瓜州北一十八里单于匈奴酋长之名取广大之意　李白诗刀开明月环

　　送王参军之横州【 属广州】

　　中原落日怨离羣万里关山路又分乱后谁为骠骑使征南吾忆伏波军湘妃斑竹行秋雨神帝苍梧起暮云铜柱高标犹在眼好将勋业答明君 前汉霍去病为骠骑将军　马援为伏波将军征交趾　湘妃舜二妃也卒为湘水神故曰湘妃博物志舜死苍梧尧二女追之至洞庭以泪挥竹其竹尽斑　礼记舜葬苍梧之野归藏启筮曰有白云出自苍梧入干大梁按一统志苍梧今为梧县属广西　铜柱在广西思明府汉马援建 

　　人日简杨子【 东方朔占书岁后七日为人日】

　　游子频年栖汉庭又看春事落阶蓂乾坤双眼逢人日江海孤槎使客星病起鬓毛知尔白愁边杨柳为谁青风烟况复音书隔向夕征鸿不可听 帝王世纪尧时有蓂草夹阶而生每月朔日生一叶至月半则生十五叶至十六日后每日落一叶至月晦而尽月小余一叶不落王者以是而占历焉　博物志有人居海上见浮槎来遂乘之而去至一处有城廓屋舍见一丈夫牵牛海上人问此何处日还蜀问严君平即知□至蜀问君平日某年某月日有客星犯牛斗宿正是此人到天河时也　何夕犹言此夕也 

　　诸子夜集

　　鸣佩朝来散紫宫相逢意气为谁雄一樽醉忆江湖上三月春残风雨中消渴文园卧司马题书碣石问冥鸿青山南北吾将往肯向人间泣路穷 天文志云天上有紫微垣人君之宫象之故日紫宫　鲍照诗云执君之手饮君酒意气相倾须百斗　司马相如为文园令有消渴疾　碣石海畔山淮南子曰过归鸿于碣石扬子法言鸿飞冥冥弋者何慕焉　晋书云阮籍不由径路而行路穷则哭

　　省中斋居贻李于鳞徐子与王元美梁公实

　　向夕停珂省阁幽吏人犹自进春裘蓬莱双阙金茎远阊阖千门紫气流明月在天难命驾白云垂户好登楼明朝献赋甘泉者汉畤秦祠非昔游 珂即马勒饰也　蓬莱殿名汉武帝作金茎高二十丈上加仙人掌以承玉露　阊阖天门也天上紫微垣尝有紫气环绕　晋稽康传东平吕安服康高致每一相思千里命驾　汉杨雄从成帝祠甘泉秦畤还朝因献甘泉赋以讽之畤音止祭处曰畤

　　寄陆长庚

　　天涯一自失论文岂有同心不□君孤客逢秋悲蓟草尺书经岁阻江云清时易别烟霞路明月难随鹿豕羣便欲投簪沧海去兵戈消息不堪闻 杜甫诗何时一尊酒重与细论文　易曰二人同心其利断金　蓟草蓟门之草　孔丛子曰人生有四方之志岂鹿豕哉而□羣聚乎　左传投簪请老东方朔十洲记沧海在北海中地方三千里水皆沧色仙人谓之沧海无风而洪波自文

　　旅怀

　　客计年来尚卜居楚江渔父意何如茂陵肺病相如赋汉帝心知贾谊书天地一身惟报主烽烟双眼正愁予秋风万里吹南国丛桂花开满故庐 屈原作卜居辞　汉司马相如有肺病免归茂陵　汉书贾谊在文帝时上书曰窃惟今之事势可为痛哭者一可为流涕者二可为长太息者六绛灌之徒深疾之云　崔豹古今注边方备警作高台台上作桔槔头上有笼置薪其中有寇即举火相告曰烽火多积薪寇至则燔之望其烟曰烽燧 

　　得黄山人书

　　昨日传书到汉京几年为客向江城怀人夜雨孤樽在闻尔秋霜两鬓生半世行藏频倚剑各天消息一沾缨何时共逐华阳侣手把芙蓉对月明 汉京谓今京师　李太白诗麻姑垂两鬓一半已成霜　宋玉大人赋云长剑耿介倚天之外　古诗云客在天一涯缨冠带也　茅君内传茅山秦时名为华山洞天 

　　送刘武库使云中便道还楚

　　送君西问玉关游关吏应知有气流三晋暮云停汉节七陵斜日揽吴钩马回塞北青枫老人到湘南紫橘秋沉醉洞庭明月里可能不动蓟芳刘 玉门关在陕西甘肃卫　神仙传老子西游关吏尹喜望见紫气浮于关日应有真人过果见老子骑青牛来　史记晋大夫赵籍魏斯韩虔三分晋地故曰三晋节以毛为之上下相重如竹节凡以王命往来必持节以为信也　国朝七陵俱在天寿山近大同即云中也吴钩剑名　山海经潇湘有橘田橘洲每岁一熟　寰宇志洞庭湖在楚巴陵县西 

　　寄袁二丈

　　孤鸿不到海门烟别后音书动来年江上暮云空复好湖南新月为谁圆怀人竟负□梅曲卧病长歌采蕨篇咫尺山阴飞早雪可能一□剡溪船 海门潮所起处　杜甫诗渭北春天树江东日暮云何时一樽酒重与细论文　李白诗新月到窓圆　毛诗陟彼北山言采其蕨　汉书张良日夜望咫尺之地八寸曰咫十寸曰尺　世说王子猷居山阴雪后月色晴霁因诵招隐篇忽忆戴逵时逵在剡溪便乘小舟访之经宿而至

　　其二

　　九月寒花照客杯故人何处独登台霜华好与青枫落秋色能堪白雁催鼓角孤城犹自急干戈双眼共谁开知君近有江南赋千古深知庾信哀 枫似白杨有脂而香　沈恬笔谈云北方有白雁似雁而小秋深乃来来则霜降北人谓之霜信　通鉴补注于楯也戈戟也葢干主蔽而戈主刺也拾遗记庖牺造于戈以饰武此干戈之始也　庾信字子山有哀江南赋

　　送人南还

　　楚天摇落欲何之把酒青门泪并垂汉署昔题金马赋淮南秋问桂花枝还家客梦寒蝉急去国君思白发知岁晚衣裳仍好制扁舟处处有江篱 曹槙诗远游欲何之　长安灞城门民间称之为青门　金马见前　淮南王招隐篇桂树丛生兮山之幽　寒蝉一名蟪蛄　颜延诗去国还故里

　　同王元美余德甫集吴明卿得何字

　　长安花落奈春何夜夜春亭载酒过骏去难逢燕市骨凤衰重听楚狂歌青天短鬓垂今古明月孤笳散薜萝醉后莫言归骑晚浮云犹自满关河 长安属陕西汉唐皆建都所在喻今北京　战国策郭隗谓燕昭王曰古之人君有以千金求千里马马已死五百金买其骨以归不朞年千里之马至者三今大王诚欲招贤先从隗始　鲁论楚狂接舆歌而过孔子曰凤兮凤兮何德之衰　笳卷芦叶吹之李伯阳作

　　雨中闻岛夷消息

　　一雨沧江起杖藜愁边芳草正萋萋天门石制双雷下海国烽高万象迷百战苍生鲛室里频年赤羽凤城西谢安不负东山望昨日征书到会稽 藜草名其叶大青色高丈余其茎堪为杖　萋萋草盛貌　左太冲魏都赋万殊之象不同　鲛室鲛人之室也郭璞长江赋鲛人构室于悬流　家语赤羽若日凤城见前　晋书谢安栖迟东山负公辅之望后起为大都督破符坚军于淮淝东山在浙江会稽县

　　寄袁二丈

　　高秋摇落蓟门城万里相思对月明人在蒹葭歌白苎病中风雨望金茎关山尺素时堪寄南北孤鸿暮不征间说子云能献赋长杨羽猎古今名 摇落犹寂寞也　白苎吴人之歌也吴地出苎故名始则田野之作后大乐氏用焉以其音入清商调故清商曲中有子夜歌者即白苎也　金茎铜柱也汉武建此句自谓　汉提雄字子云蜀人工词赋成帝时为待诏承明之庭从上羽猎献羽猎赋明年从上至射熊馆还献长杨赋诗意以子云比二丈

　　过扬州

　　湖上行吟落日边高秋萧索倍凄然芜城旧识参军赋玉树空传帝子篇隋苑云残杨柳色邗沟夜断荻芦烟可怜白舫青蓑侣犹有渔歌似昔年 沈约宋书鲍照为临海王子顼参军在广陵子项叛鲍照见故城荒芜作芜城赋广陵即今之杨州也　陈后主作玉树后庭花曲　隋炀帝发淮南之民十余万开御沟自山阳起至杨子江广四十步傍皆筑御道植柳树　扬州古名谓邗沟

　　寄许殿卿 【 名邦才山东历城人与李于鳞有倡和集】

　　声名历下共王何海岱秋云几度过燕市黄金图骏少齐人白石饭牛多山中夜赋深风雨醉后春衣泣薜萝圣世才贤俱近幸碧池芳草待鸣珂沈约宋书谢灵运既东还□泰山上璇东海何长瑜以文章赏会共为山泽之游历下即历城诗意以王何比殿卿并于鳞也　宋王禹□曰海岱东海泰山也　燕市骏马见前　史记齐桓公干郊迎客宁戚饭牛车下扣牛角而商歌曰南山灿白石烂生不逢尧与舜禅短布单衣纔至骭长夜漫漫何时旦　楚辞若有人兮山之阿披薜荔兮带女萝　珂马勒饰也

　　冬至夜高子明陆子和见过有感时事

　　孤夜羣星聚此筵寒梅细石晚相鲜两仪消息还长日双铗追随自昔年人世岁华空鬓发江门戎事正风烟哀时词客无今古久矣吾悲庾信篇后汉书陈仲弓与诸子弟造荀淑家荀氏八龙迭更侍左右于时德星聚太史奏曰五百里内有贤人聚　两仪天地也岁时纪晋魏间宫中以红线量日影冬至后日影增一线唐杂录记宫中以女工揆日之长短冬至后日晷加长比常日增一线之工此说似为是　庾信哀江南赋云虽无危老之词惟以悲哀为主 

　　同徐子与登茅山绝顶风雨骤至

　　并骑华阳踏紫氛振衣今日谒茅君石门曲闭仙人掌天柱高留帝女云万里江湖秋不断二仪风雨昼难分山中瑶草如堪问吾欲常随鹿豕羣茅君传茅山秦时名为华阳洞天刘公□诗奋□凌紫氛　左思诗振衣千仞冈洞仙传茅蒙字初成师鬼谷授长生之术神丹之方入山修道炼药白日升天□昔有仙人过华山塞道仙人以手擘山开路今□迹尚存　神异经昆仑山布铜柱其高入天谓之天柱帝女云即赤帝女巫山云雨之云也二句□华山昆仑以比茅山　山海经姑射之山帝女□焉化为瑶草其花黄其实如兔丝服之可延年 

　　频年

　　频年客泪满蓬蒿是处生涯半羽旄汉诏北来戎马急楚江南去阵云高三军岁晚悲芦角诸将秋深损战袍百计艰危君莫问宵衣此日圣躬劳 淮南子吾生也有涯　李白诗黄云列晓阵　万二千五百人为军大国三军合三万七千五百人唐书太宗曰朕不敢荒怠宵衣肝食杜甫诗无乃圣躬劳 

　　同余德甫徐子与送吴明卿谪豫章

　　柳色千门照别居片帆西去是匡庐洞中白鹿知谁待醉后青云任尔疏落日蒹葭三楚客高秋风雨九江书汉庭多少夔龙在独有文园负子虚 匡庐山在江西　匡庐山有白鹿洞唐李渤与兄涉俱隐兹山惟养一白鹿因名　黄帝以春官为青云　史记世家楚文王都郢贻王都鄂考□□都寿春故谓之三楚　九江即浔阳九泒谓水至此分为九道也　夔龙见前　司马相如为文园令尝献子虚赋病免居干茂陵

　　得吴明卿还京消息却寄

　　忆尔孤帆落日摇洞庭秋色正萧条幽兰杂佩湘君赠暮雨高唐楚客骄方朔已归金马诏枚乘空赋广陵潮悲歌旧侣相逢日何处胡姬醉紫貂 洞庭湖在湖广巴陵县西　毛诗杂佩以赠之湘君舜妃娥皇女英也　宋玉楚人其高唐赋有云妾巫山神女也朝为行云暮为行雨以宋玉比明卿　东方朔初上书武帝令待诏金马门　枚乘七发将以八月望日观涛千广凌之曲江诗意以东方朔喻吴明卿而以枚乘自喻子相乃广陵人故云　李白诗笑入胡姬酒肆中晋书阮孚传孚以金貂换酒为有司所劾

　　送李子实太史还朝 【 太史名春芳扬州人登嘉靖丁未科状元历官终大学士】

　　楚江二月送朱轮江上千家长白苹宫锦尚留丛桂色仙舟不住广陵春云间鳷鹊含香入日下夔龙佩玉新一自周南归太史石渠视草更何人 汉官制二千石车用朱轮李白诗伐鼓□朱轮　唐书李白应诏赋诗明皇特赐宫锦袍　后汉书郭泰与李膺同舟而济众宾望之以为神仙广陵今扬州府　鳷鹊含香见前　夔龙舜二臣也董玘舆服志古者君臣皆佩玉三代同之葢起干夏后氏至周始制其等礼玉藻所记天子佩白玉公侯山玄玉大夫水苍玉也　汉书天子始建汉家之封而太史公留滞周南不得预从事　石渠阁在未央殿北

　　顾一丈夜集

　　江上草堂开夕阳寒波十里即沧浪西湖客至扁舟雨故国鸿归昨夜霜一别鬓残胡马后两秋书隔楚云长相逢斗酒且沉醉莫问城头孤月光毛诗注山西曰夕阳　楚辞渔父歌曰沧浪之水清兮可以濯我缨沧浪之水浊兮可以濯我足顾一丈别业在西湖　古诗云胡马依北风　曹植诗斗酒相娱乐

　　送许先生之楚府长史

　　南去孤帆逐塞鸿一樽寒雨蓟门冬曳裾邹客明珠在作赋梁园白雪工日落潇湘寻太岳秋高荆楚过新丰长沙不必嗟留滞贾传声名自汉宫 邹阳上梁王书曰何王之门不可曳长裾乎□日明月之珠云□　谢惠莲雪赋序梁王不豫游于兔园俄而微霰零密雪下　潇水与湘水合流于洞庭谓之潇湘水清深之名也太岳衡山也　汉书太上皇不乐关中恒思丰沛高祖乃徙丰沛屠□□民于关中为市名新丰荆楚过新丰者以世宗皇帝自湖广入继大统故以新丰喻之也　前汉贾谊常为长沙王太傅

　　同李伯承夜过况吉夫宅得真字

　　陌上鸣珂散紫宸相逢意气转相亲清樽细菊堪销夜走马传书易隔旬九月衣裳同在客千江烽燧远愁人凭君莫洒忧时泪无数秋风白发新 珂者马勒饰也唐制五品已上有珂紫宸殿名　□书高祖谓尉迟敬德曰大丈夫当以意气相期边方备警累土高如坛形置烽竿于其上俟有寇至则举火以相告日烽火多积薪草遇寇则燔之望其烟日烽燧

　　答吴明卿斋居见赠

　　紫薇夜灿建章开圣主亲祠太乙回禁月千门龙驭肃宫云五色凤笙来金茎秋落仙人掌白雪歌残楚客才莫谓汾阴能献赋汉皇当日问蓬莱 紫薇建章俱见前　乐书汉武帝祠太乙自宵至明　龙人君之象故驭曰龙驭　周灵王太子晋吹笙作凤凰鸣　金茎仙人掌汉武事见前　白雪曲名也楚客指明卿　汉成帝祀汾阴后土扬雄献甘泉赋　汉书武帝封禅泰山而方土更言蓬莱诸神若将可得帝欣然从之欲自浮海求蓬莱东方朔谏止之

　　送人之河南

　　匹马翩翩不可留垂杨醉色满神州千年词赋人游洛十月关山雪满裘翠壁天开中岳色黄龙日抱大河流知君万里中原思不到长安旧酒楼 翩翩轻貌毛诗翩翩者骓　李太白赋醉愁心于垂杨古今通论昆仑东南方五千里谓之神州五岳之神帝王之宅　洛河南也　李白诗横天耸翠壁河南嵩山谓之中岳　运斗枢曰舜与诸侯观河洛有黄龙负图出至市前大河谓黄河也　赵宋初都河南故以长安为喻

　　集徐子与宅得山字

　　七首胡霜照客颜相逢侠气满燕关荆轲西去此其辈易水东流不可还天地只今飞赤羽江湖何处问青山悲歌忽忆行藏计为尔云霄解佩环 通鉴释义七音比尺八剑也李太白诗胡霜不见花　史记荆轲为燕太子丹西刺秦王至易水歌曰风萧萧兮易水寒壮士一去兮不复还易水在北直隶安州北　家语子路曰由愿得白羽若月赤羽若日钟鼓之音上震于天旌旗缤纷下旙于地由独当一队而敌之 

　　和朱子价冬至雪后早朝

　　兹年兹夕又春阳千骑朝天总建章金马并摇苍佩入铜龙高傍紫薇翔斗间云气垂鳷鹊裘上霜华满鹔鹴何处词人歌白雪知君此曲自三湘 春为青阳故曰春阳　建章宫汉武帝建在未央殿西　金马门见前礼记曰大夫佩水苍玉而纯组绶　铜龙前汉太子宫名紫薇垣天帝所居也　汉有鳷鹊观在未央宫外　鹔鹴裘服名　白雪阳春曲名也　寰宇志湘潭湘源湘阴故谓之三湘

　　七夕同王元美张肖甫吴明卿余德甫酌之东园

　　细雨林塘花气流长安片碣即丹丘羣公解佩山云起七夕开樽桂树幽玉杵声残河汉语紫箫吹落蓟门秋乾坤此会谁能负吴楚兵戈日日愁 长安见前碣谓碣石宫燕昭王策丹丘海外仙山也昼夜常明楚辞云化羽人于丹丘兮留不死之旧卿　李白诗列筵坐羣公佩环佩也　吴今之南京楚今之湖广 

　　寄谢茂秦

　　与君秋别蓟门钟每见秋云不可从杂佩相贻仍蕙芷美人一水隔芙蓉月明江上歌梁甫病卧山中拟蜀龙尽道漳河成独往十年高□在青松 毛诗杂佩以赠之蕙芷香草也　美人指茂秦古诗云盈盈一水间胍胍不得语　蜀志诸葛亮躬耕陇亩好为梁甫吟梁甫太山下小山也　三国传徐庶谓刘备曰诸葛孔明卧龙也　漳河出上灵庄子要畧江海之士山容之人轻天下细万物而独往 

　　送卞从事之岭南

　　长安落日照胡缨君去才高从事名匹马关山冲蓟雪五羊人吏识江旌署中夜啸芙蓉暮海上春衣翡翠明驿使广陵如可到梅花今满越王城庄子吴王所好剑士皆蓬头□□垂冠缦胡之缨又李太白诗赵容缦胡缨□冠带垂下者　广洲志云三国时有五仙人骑五□羊入城因名为五羊城　翡翠鸟名雄赤日翡雌□日翠南越间多有之耳　晋书云陆凯与范晔友善自江南寄花一枝与晔复有诗曰折梅逢驿使寄与陇头人越王即赵尉佗秦末据有岭表今广州其故城也 

　　春兴二首

　　往岁含香紫禁东千官环佩散天风茂陵病逐樵人去淮海春残桂树丛宦寄云霄惟敝舄主恩日月在冥鸿简书使者江亭满可得相逢问汉宫汉制尚者□四人口含鸡舌香以奏事天上有紫薇垣人主之宫象之日紫禁　司马相如卧病免居茂陵　淮海即淮南桂树丛见前　单底曰履复底口舄　冥鸿见前　简书戒命也或曰刑书诗岂不怀归畏此简书

　　其二

　　沧洲生事起垂纶蜀使西来泪满巾万里书传巫峡雨几时归摘楚江苹清猿知在关山听白发应催日夜新人世百年堪俯仰蓟门一别五经春 杜阳杂编云隋元藏机渡海被风飘至一处居人日此沧洲也人居皆银台金□有金茎花人皆带之曰不带金茎花不得到仙家　时子相尊公宦西蜀故云　巫峡在四川夔州府　苹水草也凡言百年者即一生之类

　　袁二丈夜访山馆

　　湖北湖南落日斜谁人题竹野人家自言海上多秦石始信河边有汉槎斗酒□听今夜雨江梅曾对十年花别来玄草今何似容易秋风老岁华 秦始皇作石桥欲过海观日出处有神人能驱石下海石去不速神鞭之石皆流血　张华博物志载有人居海上乘槎而到天何宗懔作荆楚岁时记而附会以为张骞事前贤多据用之子相亦承龚而□之耳□杨雄闭关草玄 

　　送唐大参赴山西

　　摇落秋风旧汉冠当年奏草并琅玗朝辞燕甸胡霜阔春到龙门朔雪残行省紫薇羣吏夕严关赤燧万峯寒使君频拥旌旄出多少疮痍夹道看 琅玗美玉　顺天春秋时燕建都所在故曰燕甸　龙门即河津属山西　唐名中书省为紫薇省边方燃火曰烽举烟曰燧葢寇至即以相告也　周礼束帛为旌旌首曰旄　疮痍百姓伤病之貌 

　　得方山人书

　　忆昔同登冀北台黄金识尔入燕□□秋消息胡云断十月音书楚使来落日中原犹作客扁舟沧海负停杯青枫莾莾孤鸿暮何处临高首重回 冀州今北京顺天府台拮黄金台也　史记燕昭王置千金于台上以□天下土　中原即中国也沧海在东海□仙人所居　尔雅枫□白杨有脂而香莾莾多貌

　　过泾访王九江

　　一樽秋色起蒹葭泾水东流走白沙黑发孤臣悲去国青云两世见通家几人江上贻芳草九月山中问桂花安得淮南赋招隐与君终日弄烟霞 幼曰蒹葭长□□苇　泾水出宣州泾县　颜延年诗云去国还□里　后汉孔融年十岁见李膺语门者曰我是李□□家子弟膺问之融曰先君孔子与君先人李老君同德比义而相师友则融与君累世通家　汉淮南王有招隐篇

　　答徐子与见赠

　　建章风雨怨春芬即有梅花难□君客□艰危羣盗在主恩流落七闽分古来词赋悲□□乱后江山断白云莫羡幔亭霞石晓恐应先驻□波军 建章宫汉武帝建在未央殿西　陆凯寄梅花事见前　福建古七闽地时子梠为福建参议故云汉扬雄传雄闭关草玄怡如也　福建武夷山有幔亭峯在大王峯下秦始皇时武夷建幔亭宴曾孙于此　马援为伏波将军征交趾 

　　送李太史还朝

　　北去楼船向紫垣长途芳草日开樽汉庭秋问仙人掌方朔才高金马门羣盗兵戈无上策苍生顦顇满中原安危将相须公等宵□□今独至尊紫垣紫薇垣也紫薇帝星名□紫气环绕如垣故云　汉武帝制仙人掌以承露　汉书东方朔字曼倩汉武帝初上书□令待诏于金马门　汉书陆贾谓陈平曰天下安注意相天下危注意将将相和调则民豫附　唐太宗曰朕不敢荒怠宵衣旰食荀子正论曰天子者势位至尊无敌于天下 

　　【七子诗选注卷之七 终】 

　　
