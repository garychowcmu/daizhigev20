　　钦定四库全书巻　　　　集部六
　　忠肃集目录　　　　　　别集类五【明】
　　巻一
　　奏议【北伐类】
　　巻二
　　奏议【北伐类】
　　巻三
　　奏议【南征类】
　　巻四
　　奏议【南征类】
　　巻五
　　奏议【杂行类】
　　巻六
　　奏议【杂行类】
　　巻七
　　奏议【杂行类】
　　巻八
　　奏议【杂行类】
　　巻九
　　奏议【杂行类】
　　巻十
　　奏议【杂行类】
　　巻十一
　　诗
　　巻十二
　　序
　　赋
　　记
　　赞
　　祭文
　　【臣】等谨案忠肃集十二巻明于谦撰谦字廷益钱塘人永乐辛丑进士授御史厯官兵部尚书英宗复辟为徐有贞石亨等诬陷弃市成化初追复原官治初赠特进光禄大夫柱国太傅諡肃愍万厯中改諡忠肃事迹具明史本传倪岳撰谦神道碑称谦平生著述甚多仅存节庵诗文稿奏议各若干巻祸变之余盖千百之什一云云是其没后遗稿已多散佚世所刋行者乃出后人掇拾而成故其本往往互有同异明史艺文志载谦奏议十巻李宾编又文集二十巻又嘉靖中河南刋本诗文共八巻而无疏议此本前为奏议十巻分北伐南征杂行三类当即李宾所编后次以诗一巻杂文一巻附録一巻与艺文志所载多寡不合然核其篇什亦已罕所遗脱盖编次者分析之不同也谦遭时艰屯忧国忘家计安宗社其忠心义烈固已昭著史册而所上奏疏明白洞达切中事机尤足觇其经世之畧至其平日不以韵语见长而所作诗篇类多风格遒上兴象深逺转出一时文士之右亦足见其才之无施不可矣又案王世贞名卿绩记及李之藻皆谓谦尝再疏请复储今集中并无此疏明史亦不着其事惟倪岳神道碑称景帝不豫谦同廷臣上章乞复皇储是当时所上乃廷臣公疏非谦一人故集中不载其稿世贞等乃専属之谦殆亦考之未审欤乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀





　　钦定四库全书
　　忠肃集巻一　　　　　　　明　于谦　撰北伐类
　　兵部爲陈言边务事该鎭守大同叅将都督佥事许贵奏查得正綂十四年十二月内节该钦奉诏书内一欵朝廷求言本欲闻善道知警戒凡四方灾异事干国体者所在官司即时闻奏钦此钦遵臣照得大同三路自旧岁七月以来至今达靼不时攻围四散抢掠臣守西路地方又系紧关冲要敌行四通道路节次侵犯攻围臣领所部官军相机截杀追赶累次奏报外切见边城军民趂空樵采柴草抢割田禾度日不爲经常之道即目正当农种之时虽令各人照旧耕种但闻边墩不时举放炮火人心惊恐自不安生况今达靼聚集人马众大少者五七千多者一二万整阵入境攻围各城在边军民人等不敢出城樵采收割又无经营各卫仓廒旧岁民间该纳秋夏粮料草束爲因路阻运送不前见在边储官军马匹按月支给有减无增再照西路五卫马队原有官军四千九百二十员名先于干河等处与达靼对敌阵亡中半囘卫见在者又有被伤旗军告令弟男替代俱系未经操习战阵之人旧役惯战马军十无三四又况见在马匹止有二千一百余匹中间多有新例借劝收买儿骡小马不堪骑战十有二三比与原旧马数缺少二千八百余匹及照本年二月内臣差千戸张鉴管领无马官军一百八十一员名前去坟岭墩设伏有敌到墩攻围未战之时内有敌骑三人通晓汉话呌称我一个是女直同知一个是浮石叅谋一个是哈宻指挥我来近墩打话你每听着要讲和着管你每的大头目奏将去连夜差使臣来我每便囘去你若不来讲和我每三班人马轮流打搅你不得种田等因已行具本奏报外今敌聚众复入境内扰攘军民不得耕种切虑四月以后青草茂盛倘若敌势众大就于腹里驻劄趂草牧马城门关闭人不得樵采马不得牧放欲便兴师战鬭尤须量已料敌设若寡不敌众如之奈何臣一介鲁夫昧于战守误防圣恩滥叨今职昼夜怀忧不能补报伏望皇上怜悯在边军民乞勑在廷内外文武大臣将前项打话敌人要行讲和情由从长计议便利上策分免圣主之忧臣之愚见莫若遣使赍勑与彼假以和好爲词暂示休兵照旧修饬墩隘广积边储练习士卒饱养马匹宻定讨伐之计若彼仍复逆天背理侵犯边城我既有备以逸待劳守边将官运谋出奇綂率锐士奋力复仇务在一鼔而擒之必矣具本该通政使司官奏奉圣防兵部知道钦此抄出到部查得先该福建道问刑监生练纲题称在廷文武羣臣中间有以主和议爲词即是奸臣就乞诛之勿留误国等因节该奉钦依他说的是钦此续该迤北走囘军余陈旺等说称要差内使一人通事五十人去迎太上皇等因本部叅系重务乞防多官计议节该题奉钦依敌情谲诈不必防官计议钦此钦遵今都督佥事许贵又奏要与彼讲和暂示休兵待人马强壮宻定讨伐之计一节切详敌首额森违天悖德负义忘恩自逞枭獍之雄乌合虎狼之众既侵犯边境而拘畱上皇复入冦京畿而震惊陵庙其爲仇恨庸可胜言且以和议一事论之当去年秋冬之间正敌势方张之际朝廷亦尝遣都指挥李铎指挥岳谦等赍执金缯往使边庭贿赂才入于穹庐敌骑已至于关口继遣少卿王荣通政王复又往敌营不见上皇鸾舆而还彼众知我战守有备寻皆望风遁去朝廷灼见敌情谲诈和不足恃以故絶使不通往还惟勑边将修武备励人心固守城池相机战守今许贵又奏和议之说臣等窃惟今日之事理与势皆不可和何者今我与彼有不共戴天之讐和则背君父而忘大义此理有所不可和也又敌人贪而多诈万一和议既行而彼有无厌之求非分之望从之则不可违之则速变此势有所不可和也茍以爲敌强难制姑从和以缓其兵臣等请质之前代宋眞宗澶渊之役契丹之众累被我兵摧阻既盟之后朝廷尚岁输银绢三十万两疋迨及季世徽钦北狩中国名将如张韩刘岳之徒屡败金师及奸臣秦桧一主和议朝廷既割境土以与之又输岁币以贿之甚则不得已降去尊号其爲含垢忍耻屈已从和固无所不至卒之人心解体国势陵夷无救成败而后已援古证今和议之不足恃也明矣爲今之计莫若选将练兵养威蓄锐彼若来侵则相机而勦杀彼若远遁不贪利以穷追万一敌寇罪恶稔盈鬼啓其衷复有大举入冦之谋则我兵操习有素加以将帅思奋臣等当尽死効力以图勦灭以雪国耻必不至出彼之下其或皇天厌乱列圣有灵使彼自知数寇不利变恶爲善遣使入贡则示以善意量与赏赐遣囘亦不拒絶而已若欲朝廷先遣使臣往彼通好则示彼以弱而啓其轻侮之心万万不可此则方今之要务而臣等之愚见止于如此也及照许贵叨居重任保障边方不能锐意灭敌却乃倡爲和议畏缩之迹既明忠义之心何在合将本官明正典刑以谢天下以戒将来缘系陈言事理又系备边将官合无姑记其罪差人驰驿赍文切责许贵令其整饬边务操练军马作兴士气固守地方必期灭敌以赎前罪如仍退缩误事治以重罪仍通差人赍文前去辽东宣府大同陜西等边及永平山海居庸白羊紫荆倒马等关口总兵鎭守等项内外官员令其整搠人马固守地方如遇外兵来攻务要相机行事毋得听信哄诱因而失误机务仍通行在京五军三千神机等营总督总兵等官严加训练官军谕以忠义大节使之感激思奋以图成功不许茍且因循致误大计缘奉钦依兵部知道事理具题景泰元年四月十九日奉圣防是钦此
　　兵部爲边务事内府抄出鎭守大同太监陈公题审得生擒达靼指挥布斯台供系克勒奇苏人先因往卫拉特进贡就畱在彼住坐曾跟随乌鲁斯并察展三次来朝比先下畨使臣囘还之时额森安排筵席与马清马云送路令从人歌唱作乐有马清等说不希罕我囘去讨一班笙箫细乐防唱的妇人来与你额森听言欢喜后次又有使臣到彼和畨额森令儿子出来劝酒有使臣亦说好与中国结亲我囘去奏知务要成事额森就进马三匹不期使臣囘去不见结亲事情又无歌唱妇女因此发怒领兵前来厮杀见今在于小黄河驻劄时常发遣哨马或多或少往南探听声息抢掠人口头畜今次闻知石总兵领三十万人马要往迤北征进额森令其弟赛罕王领一万余人牵骑马二三万匹前来缉探知得石总兵止领人马三万已囘五日去讫来时额森分付就看腹里人民种田不种各处城池有军无军又说额森时常议论不见中国差人讲和若讲和了时只差一二百囘子将下畨官军并先抢人口分一半送太上皇囘去若不讲和一发般取家小就在沿边住劄抢掠不囘额森人马通不及四万余人托克托布哈已囘去了屡差人劝额森囘还也先说称中国整理军马要来厮杀恐怕各枝人囘散了急难再聚又说下边小人儿心里想家要囘还老窝里去审供得此行间又据节次被掳走囘男子郑道童等亦称额森弟兄领人马来大同荅话相和若不和时五六月连老小都来大同周围住坐七八月往大都十一月往宁夏抢掠又说要将抢得犁铧安上木柄攻炮应浑怀仁等处土地等因防同总兵官定襄伯郭登叅谋军事左都御史沈固右叅将潘兴议得自景泰元年四月二十三日达靼入境往南去后至今未囘除差夜不收人等分投缉探及飞报武清侯石亨太监裴当等知防隄备外縁系敌情及传报声息具本差夜不收王鎻儿等于本月二十六日起程赍奏至二十八日早有王荣等囘报行至聚落驿忽遇达靼数骑赶散王荣同马夫张彦友被其剥去衣服奏本四封亦被抢去弃马藏躱得脱囘还内王鎻儿不知下落今将前奏情由具本差夜不收齐二敢勇余丁邓斌亲赍具题该本部官钦奉圣防兵部看了来说钦此又该征西前将军鎭守大同总兵官定襄伯郭登等亦题前事通抄到部叅照各官奏称比先下畨使臣马清马云曾许其长额森讨笙箫细乐防唱妇女及以后使臣到彼和畨又许额森与中国和亲一节除以后使臣别无开到年分职名无凭叅拟外臣等切见比年以来因托克托布哈王并太师额森等年例遣人朝贡朝廷厚加礼遇遣使报聘以示恩信笃和好也岂期差去使臣止知贪利以肥家不思屈节而辱国于敌情之虗实畧不以闻礼义之大节全不暇顾及囘还复命又复架揑虗词夸大张皇肆爲欺罔甚至透漏消息而隂结敌人妄报根脚而希求陞赏以致外畨放肆有轻中国之心边境不宁酿成今日之祸今照马清马云前项辱命缘由虽系擒获达靼布斯台所说未可凭信然此事中外臣民知之已久事不妄传必有所自若不明白处治无以痛快众心合将马清马云拿送法司严加勘问明白奏请定夺处治庶使典法昭明臣民称快其言敌首额森说称若中国差人讲和送太上皇囘来等因显是达靼益逞奸诈之谋故爲诞妄之说诱我边将弛我边备假以讲和爲名意在乘虗深入合无差人驰驿赍文与大同总兵官定襄伯郭登等同守备鴈门偏头等关都督同知等官杜思等严加训练官军用心守御城池倘遇畨兵侵犯务要効死尽力随宜守战不许听信哄诱失误事机仍令郭登等差人宻切跟寻原差奏事人王鎻儿得见下落通行具奏及照差来夜不收齐二敢勇余丁邓斌不避艰险奏报声息劳苦可怜合无俱量陞一级以励将来缘奉钦依兵部看了来说事理具题景泰元年五月十一日奉圣防是钦此
　　钦差总督军务少保兼本部尚书于谦爲预定安边事照得宣府大同地方即目达靼侵扰去来不常或攻围城池或剽掠人畜或以轻骑袭我辎重或以人少诱我官军声东击西出此入彼边民不得耕种士马不得休息臣切料近曰必欲搔扰大同宣府使之公私匮乏不能固守此其奸计不浅有必来侵犯京师之意今朝廷所倚任者石亨杨洪桺溥孙镗卫頴范广张軏数臣其次则署都督佥事张义雷通诸人今敌势猖獗边务方殷京师军马虽操练颇有次第然万人之命悬于一将将有必战之心则士有効死之力茍计不先定心不齐一彼此异见而将无必战之心上下隔絶而士无効死之力缓急之间恐误大计伏望皇上圣明乞勑石亨杨洪桺溥孙镗衞頴范广张軏张义雷通等各陈已见以爲今日敌势如此边务弗宁当何处置万一侵犯京师或近畿甸州县及山西等处地方当何设法战守或除战守之外别有何策可以安边保民不须防同计议文饰虗词务在各出已长直言无隐令石亨等各另具题封进皇上圣断采择其可行者请勑各官遵守施行若是果有窒碍亦听各官陈奏必期上爲朝廷分忧下爲边境除患不许面爲承顺退有后言敌至互爲异同以悮国家大计况耕当问农织当问婢今日之事若不责成于石亨杨洪诸人而欲以臣等书生之浅见以爲议论则是徒爲纷纷而未能济事也臣材本庸劣叨掌兵机切见方今边务诚爲危急计虑预防间不容髪万一事无豫定仓卒生变臣虽万死不足以赎谨陈愚见伏候圣裁具题景泰元年五月十四日奉圣防说的是宣府大同乃京师之藩篱敌情猖獗各处剽掠使我士马疲困若不预爲处置愈生边患便着他每各思长计如何安妥开写来看钦此
　　兵部爲边务事兵科抄出总兵官武清侯石亨题钦奉防同彼处总兵等官计议挑修沟堑摆布营阵筑立墩台拨哨隄备但见仓塲粮料数少马草全无今虽要官儧运爲因敌骑犯边声息不絶粮道阻滞大同并应州等处粮草才勾三万余石束恐被大军食用消费大同官军日后缺乏愈难存住臣防同太监裴当右佥都御史任宁计议将原领官军于内挑选次等马歩官军共一万五千余员名委都指挥田贵等管领前去易州保定等处牧放住劄已行具奏外乞勑该部计议合无将前项官军调取囘京惟复只在保定等府有粮去处操守遇有畨兵过山侵犯京师臣等就便调领往冲要路口隄备防合京军夹攻勦杀庶保万全倘欲再添调大兵前来大同粮草十分欠缺不可轻易及山西民壮亦合暂且存留代州令都指挥翁信提调操练候有警急调取策应庶爲两便系干边情具题该本部官钦奉圣防兵部看计议停当来说钦此钦遵抄出到部叅照武清侯石亨奏称彼处粮草不敷已将原领马歩官军挑选一万五千余员名令都指挥田贵等率领囘还保定易州有粮草去处操守牧放遇有敌兵侵犯防合夹攻一节切详足食者足兵之道治内者攘外之本今既本处粮草供给不前而京师亦当增兵操守合无将前项退囘官军不必在于保定等处屯驻令该府差人沿途催赶田贵等就令率领赴京操练隄备不许在途延缓及照大同地方系西北重地合当严谨守备今本处所积粮储有限日逐支用无穷又兼马草全无措办而敌情谲诈倘闻知石亨等率领大军在于大同城内住劄分遣余众剽掠牵制我军使其内外隔絶应援不继意在乘虗寇袭趂此青草未发之时畨人马匹瘦弱之际若不设法处置非惟师行日久而财用匮乏抑且京师有警而缺人调用合无请勑石亨令防同彼处总兵鎭守等项内外官员定襄伯郭登左都御史沈固佥都御史任宁太监陈公等从长计议如果彼处边备整理已有次第见在粮草委实不敷其石亨所带官军应合囘京就便防本差人驰奏将石亨取囘其所带官军内挑选精壮者一二千或三五千俱与游击将军都指挥石彪兼同原带官军五千员名仍在大同恊同郭登等巡哨相机行事候边境宁谧另行具奏取囘其余官军一同石亨囘还不许犹豫不决致贻方来之患其言要将山西民壮暂畱代州操练一节委的内外两得其便亦合准拟将山西府县所选大同民壮合去代州听守把鴈门关副都御史朱鉴都指挥翁信等调度操练遇警调用仍加意抚恤不许亲管官员人等生事虐害因而逃窜缘奉钦依兵部看计议停当来说事理具题景泰元年四月十五日奉圣防是钦此
　　兵部爲备边保民事户科抄出都察院司务陈典庸题近防兵部题准以臣所言防边御兵恢复仇讐事件俱各有理令赴大理寺卿孔文英都督同知顾兴祖处计议备边方略臣自到关以来所见达靼经过去处草房焚烧人迹萧踈十室九空逃亡未复追惟往事实是寒心但以识浅才踈言轻行寡不足以救目前之急然以大势观之今易州蔚州浑源昌平等处近边百姓自去岁被达靼杀掠人口抢去头匹至今警急虽有城郭山寨聊且安身而口外屡报声息未得安居即今五月将终天气亢旱种子少布何敢望收恐至失所朝廷难尽赈济又且各口军士微弱不堪持重衣甲器仗尚有未全倘使达靼乘虗深入虽不敢轻犯边关未必不侵扰边民近闻大同等处城门日闭樵牧断絶四境之外俱爲兵冲人民乏食何以全生况兼兵掠中原妇女更多遂成生育不过数年其数数千倍矣其无涯之衅可不爲之远虑乎爲今之计贵在宣扬威武愼守封疆以固国本合无于宣府大同等处广储粮草似若防秋仍勑总兵官各率大军于极边去处屯驻逻勦此诚切于事体非惟应援京师其实保障中原使达靼远遁而不敢再肆侵掠此亦兵家计画之一端也至于复讐姑待事集然后别举但恐变诈多端迟畱窃发果于深入不待秋高马肥则必借此二军部曲坚重迭相犄角一则畏我蹑其后二则畏我捣其虚使彼计穷力疲不能偷逾宣府大同之险而来设使二处无备势必内驱不独边民被其残扰抑且中原爲其惊恐臣愚不足以计边务伏乞圣断于短中取长而行之缘系边备保民重务不敢缄黙具题该通政使司官奏奉圣防说的理当备边御敌国之重事宣府大同切近京师达靼恃其轻骑在彼剽掠朕虑边患如此便着戸部兵部计议粮草如何措办军马如何战守只在今秋事有成效边境宁息务要区画停当上紧来说钦此钦遵抄出到部除粮草户部另行外叅看得陈典庸奏称要令总兵官各率大军于极边去处屯驻逻勦一节臣等切详防边御敌之策固在于增兵然必食足而后可以战守也今照宣府大同系西北重鎭合当遣将增兵协济守备但彼处各城所积粮储不继声息警急钦命鎭朔大将军总兵官武清侯石亨等往大同整饬边备命游击将军都指挥同知杨能总兵官都督同知范广等往宣府巡视怀来一带爲因粮草不足以给军马难于驻劄以此将范广石亨等取囘存畱杨能在彼巡哨及游击将军都指挥佥事石彪又将所带官军内威远衞畱一千马邑所畱六百山隂所畱五百员名今盛暑方隆之际石亨等初囘之时军马之劳困未苏道路之供饷未备若再选将调军前去宣府大同屯驻非惟二处粮储愈爲耗蠧抑且虗劳士马迄无成功及查宣府大同在城官军亦勾守备而京城守御爲重军马未可轻动合无行移该府差人驰驿赍文与朱谦郭登等令其整饬人马固守地方遇敌来攻务要相机守战若是敌人深入亦要计度邀截设谋袭取以成夹攻之势而图勦灭之功既不许畏缩而拘于守备亦不许轻易而果于追逐务在计出万全事无一失仍行紫荆倒马白羊偏头鴈门等关口守备官员及鎭守易州等处总兵等官都督同知刘安右佥都御史曹泰等一体提督官军昼夜用心巡守外爲边境之应援内爲京师之屏蔽并今在京五军三千神机等营总兵等官石亨杨能桺溥等严谨操练官军时常防看器械马匹候今秋若有边报紧急另行陈设方畧奏请调兵杀敌若武艺未精士气未振必须以身先率教阅振作谕之以大义申之以军令使下有所感发自然所向成功不许姑息茍且自沮军法及推称军弱自馁其志以致上下成风怠慢临期举手无措因而失悮大事如违治以重罪缘节该奉钦依务要区画停当上紧来说事理具题景泰元年五月二十七日奉圣防是钦此
　　兵部爲紧急军情事内府抄出鎭守大同西路右少监韦力转题景泰元年五月十七日十八日达靼临城攻围臣同右叅将许贵二次出兵杀败畨众往东去讫十九日据被虏放囘余丁刘四说称达靼四千人马在于本城迤东二十里住劄牧马说额森兄弟到六月初一日前来大同讲和就送大明皇帝来大同住坐铁头太师坐右卫右头城托克托太师左卫左头城放囘你去将这番字一纸箭一枝送与你城里诺延知道等因又多写下牌橛分占牧马地方缘系番字边情不敢缄黙今将番字箭枝共进具题该本部官钦奉圣防兵部知道钦此钦遵抄出到部叅照所奏显是敌首额森等假以送太上皇爲名诈令余丁刘四囘还传说意在缓我边备以图乘虗袭取若不预爲隄备诚恐仓卒之间彼处鎭守总兵等官智虑不及处置乖方有误大事合无请勑太监陈公定襄伯郭登左都御史沈固等公同计议如法整搠军马抚绥人民昼夜隄备固守城池如遇敌人率众到于城下务要相度敌情缓急事势可否以爲守战凡一应事务当以朝廷宗社爲重不可听信哄诱因而失误大事果有别项难以处置事情星驰差人作三四起赍本具奏定夺以防中途冲截疎虞之患务在十分用心毋得怠忽误事缘系区处边务及奉钦依兵部知道事理具题景防元年六月初九日奉圣防是钦此
　　兵部爲声息事内府抄出鎭守宣府等处内官监左监丞栢玉题景防元年四月二十一日辰时据夜不收吕关儿等走报本月二十日卯时有达靼三百余人马从石峰口入境随即放炮二个关儿等那往北山潜伏了见畨人到关将南北门楼二座放火烧毁又有畨人哨马五十余骑到于洪赞口本日申时各畨仍从石峰口出境去讫据报得此臣防同总兵官左都督朱谦等议系畨人出没事理除行都督范广并守备怀来永宁都指挥杨信等整搠军马相机行事及行沿途哨守官军严加隄备外具题又该提督军务右副都御史罗通鎭朔将军总兵官左都督朱谦等俱题前事该本部官钦奉圣防范广罗通于怀来驻劄相离长安岭路途不远达靼入境拆开边墙烧毁门楼又纵容出去兵部看了来说钦此钦遵通抄到部案查先爲达靼入寇已经具奏钦命都督同知范广充总兵官都察院右副都御史罗通提督军务率领马歩官军二万一千员名前去勦捕续该罗通题称宣府节报声息动称几万余骑官军到彼不过一二百余军哨则去军囘则来意在疲惫我师今口北天色高亢青草未长旧草寻尽合无班师囘京等因本部又经议拟奏准行令罗通公同范广等从长计议如果本处边情不甚紧急所蓄粮草支给不敷所带官军应合囘还就便全军台营而还若声息警急未可轻动明白囘奏去后今奏前因切详范广罗通率领重兵巡边杀敌已经四十余日累于长安岭等处遇敌多有二三百少不过三二十不能擒斩一人反被射伤官军今照前敌止是三百余人纵横入境将关门拆开门楼烧毁仍从本口出去进退自由如蹈无人之境从容按辔全无畏忌之心盖因范广罗通平日纪律不严战阵无勇既不严督边关官军谨愼隄备又不挑选士卒出奇截杀以致畨人肆轻侮之心关隘失守御之策似此纵敌失机逡巡畏缩合当问罪及照总兵叅将等官都督朱谦等与游击将军杨能等遇警不行救应俱属失机误事亦合问罪但即目边务警急各官见统大军在彼巡哨若便提问诚恐缺人提督军马愈加误事合无请勑切责范广罗通令其且未囘京并朱谦杨能等整搠人马哨探边情若敌骑仍前在边出没各要选带精锐官军或躬亲督领或委偏将相机行事运谋设法或夜袭敌营或按伏要害袪除边患以赎失机之罪不许虗劳士马糜费粮草暴露日久卒无成功如违一体治以重罪缘节该奉钦依兵部知道事理具题景泰元年四月二十四日奉圣防是钦此
　　兵部爲军务事兵科抄出鎭守陜西兴安侯徐亨等题近准宁夏总兵官征西将军都督同知张泰等手本景泰元年四月十一日节该钦奉勑额森聚集贼众畱住断头山一带驻劄勑至尔等即将岷洮等卫土兵及延绥官军量宜调到尔处操练伺候进攻毋失机防钦此钦遵会同鎭守太监来福等计议照依勑内事理将郎中汪浒检校何英原选土兵官军舍人余丁土民人等调取连马匹军器什物各兼程倍道定限赴宁夏操练听调河州等卫又称切近番人恐番众乘虗攻劫缺少战守申乞定夺等因爲照系是奉勑调取土兵官军及系宁夏总兵官处置事理未敢定夺囘报臣等查得正统十四年十月内爲因达靼侵犯京师防差户部郎中汪浒都察院检校何英赍勑驰驿前来河州西宁洮州巩昌泰州平凉岷州临洮等八卫广集骁勇精壮官军舍人余丁土军土民及诸色人等限十一月中到京杀后各官延至十一月终方到止将各卫存留见在操备守城屯田军余原召募民壮义勇不问老弱辏数各官新集之数十无一二又出榜召商中纳盐马不问好歹辄便收受印烙给军骑操起程间景泰元年正月内又因畨人犯边勑汪浒何英将所集河州等八卫人马不拘番汉土民等项共辏一万率领前去宁夏操练听调务在兵精马肥何英率领河州西宁岷州洮州人马已到宁夏汪浒率领临洮巩昌秦州平凉人马内临洮巩昌人马行至中途又因西宁等卫奏称缺人守备本处城池将各卫人马发囘操备缘各卫到宁夏路程窎远往囘之间远者五千余里近者三四千里以致人马疲困内马匹死伤数多今都督同知张泰等不照见奉勑内事理将洮岷等卫土兵量宜调取操练却将原辏数守城屯操官军舍余并召募民壮义勇一槩调取若使人马再到宁夏不无愈加疲困死伤岂能进攻委的徒劳人力虗费粮料不能济事及延绥官军虽近宁夏缘地方广阔寨堡数多即目常报声息急用人马隄备再照宁夏今春敌人深入分散抢掠直到城下敌众不过十七八人宁夏官军闭门不出竝无一将一军敢发一矢与敌后敌人远出城门犹且关闭日久不开军民怨嗟似此畏缩无谋若使发兵进攻必致失机悮事况敌情谲诈居止无常朝更夕移难以料测伏乞圣断合无罢进攻之议设守御之方将延绥各寨堡及岷洮等八卫官军暂且停调候九月秋成官军苏息马匹肥壮宁夏果有声息不爲常例于岷洮等卫每卫拣选精兵或四五百员名或三四百员名赴彼添助备御候来年春暖河开边境少宁放囘操守遇警再调庶使边务不误人情获安具题该本部官钦奉圣防兵部看计议来说钦此又该鎭守内官王庄儿等亦题前事通抄到部查得先该监生练纲奏要差人往陜西土番等处征兵刻期入援等因防议得练纲所言系御敌急务合无准言通行请勑差官整理等因正统十四年十月十五日节该奏奉钦依便写勑差官征召土番壮兵来京策应钦此钦遵请勑差户部郎中汪浒都察院检校何英赍去选取续该宁夏总兵官都督同知张泰等题景泰元年正月日期不等节有达靼犯边抢掠人畜要添调官军并力破敌等因防议得汪浒等原调土番先已奉勑令在宁夏操备未审曾无到彼合无请勑汪浒等查勘前项土番若是已到宁夏就听张泰等调度杀敌若是中途未到就便相机进止或就所止去处操练听候或取便道兼程前进务在斟酌得宜不许畏缩误事具题奉圣防是钦此钦遵又该鎭守西宁都指挥佥事汪清鎭守内官保寿俱奏称缺军守备要将检校何英原选到西宁骁勇官军人等存畱在卫以安边境等因本部爲照前项官军虽令汪浒何英等统领策应宁夏未审即今曾无到彼及照即日黄河冻开敌人渐退合无仍令汪浒何英率领新起土军在宁夏总兵官张泰等处操练惟复发囘原卫所令彼处鎭守等官提督操守城池听候调用将汪浒何英取囘本部官题奉圣防是着囘卫所操守城池汪浒何英取囘钦此钦遵又该宁夏总兵官都督张泰等题节该钦奉勑近得畨中走囘人口说称额森聚集畨众待草饱时往大路抢劫其老营畱在断头山一带驻劄勑至尔等即便从长计议停当或将岷洮等卫土兵及延绥官军量宜调到尔处操练听候尔等即先差夜不收出口四散哨探如敌老营在彼空虗势有可袭即便量率轻骑或乘夜劫营或倍道进攻务在相机审势计出万全钦此钦遵防议得岷州等八卫土兵乞令原选郎中汪浒检校何英星驰前去岷洮等处将原选土兵一万员名内挑选精壮者八千员名每二人马三匹星夜前来宁夏听调出境等因具题本部议得汪浒等新起土军已令囘还原卫守御城池今又重复起调前去宁夏听调出境杀敌非惟原卫城池空虗抑且土人不堪劳扰因而激变重爲边患况汪浒等又系钦取囘京官员合行张泰等防同太监来福佥都御史韩福等从长再议哨探达靼老营是否长在断头山应否调前项土军人等去彼劫营中间有无窒碍明白囘奏定夺本官题奉圣防是钦此钦遵今照兴安侯徐亨同副都御史刘广衡及巡按监察御史陜西都布按三司内官王庄儿等俱奏敌情谲诈居止无常朝更夕移难以料测乞罢进攻之议设守御之方将延绥各寨堡及岷洮等八卫官军暂且停调候九月秋成官军苏息马匹肥壮遇警再调一节切详敌人额森等委的变诈多端况畨人随水草以爲居止其鄂啰巢穴未必常在断头山屯驻况近日彼中走囘男子高全等说称这达靼人马车辆俱在猫儿庄驻劄要于本年三月二十一日大势都来攻围大同等因当此盛暑之时彼无定居之处若令宁夏总兵官张泰等必欲出兵往断头山袭击额森老营不惟出无所得虗劳士马抑恐深入彼地别有疎虞又况延绥等处官军近该都督同知王祯等奏畱本处守御城池并策应山西河南等处杀敌难以调去宁夏等处今若止将宁夏见有官军令张泰等綂领出境诚爲不可合无将宁夏原议出境官军照依兴安侯等官徐亨等所奏暂且停止其延绥岷洮等处官军俱各不必起去宁夏令其自守地方以后若有机防可以乘虗袭敌另行计议方略具奏庶可固边城而有大利休士马而免疎虞及照徐亨等奏称汪浒何英先前勑限十一月中到京杀敌后各官延至十一月终方到止将各卫存畱见在操备守城军余及原选屯军召募民壮义勇不问老弱辏数各官新集之数十无一二又出榜召商中纳盐马不问好歹辄便收受印烙给军骑操等因显是汪浒何英俱系陜西土人假以选军中马爲由在乡延住恣意妄爲狥私作弊以致军士马匹俱爲虗文京师宁夏两不防应及至钦取囘京延今五个月不到似此挟诈营私方命误事法难容恕今徐亨等既以奏发合无行移法司给批差人驰驿前去沿途直抵汪浒何英原籍挨提各官赴京问拟明白奏请发落再照徐亨等奏称宁夏今春畨人深入分散抢掠直至城下敌众不过十七八人宁夏官军闭门不出竝无一将一军敢发一矢与敌后畨人遁去城门尚犹关闭日久不开军民怨嗟一节显是宁夏总兵叅将等官都督同知张泰等幷叅赞军务佥都御史韩福无勇无谋推奸畏缩以致外畨得以深入军民被其患害亦合问罪但各官俱系守边大臣即今边境累报声息紧要用人合无请勑切责张泰丁信王荣韩福熊震等令其整饬人马固守地方今后遇有敌人犯边务要相机督率官军乘虗袭杀建功以赎前罪不许似前退缩误事如违定行叅奏拏问治以重罪缘汪浒何英系京官及奉钦依兵部看计议来说事理具题景防元年五月二十九日奉圣防是汪浒何英都察院出批锦衣卫差人铺马里去挨拏来问其余都准拟钦此兵部爲军务事照得近该宣府等处并紫荆关总兵守备官员节奏达靼纠集人众意图深入爲寇等因言虽未可凭信事亦不可不备及照京师官军已经议奏分定京城九门列营操练设若外兵来京侵扰臣等仰遵圣算罄竭愚衷当鼓舞大众士卒相机战守必不至出彼之下京师可保无虞但以涿鹿保定眞定易州一带城池外则接连关口内则切近都城恐外兵深入觇知京城有备不敢侵犯即时分投剽掠各处城池不无腹里人民被其惊扰纵使京师调军前去截杀又恐道途窎远士马疲劳一时追逐不及缓急难于济事查得涿州除原有涿鹿等三卫官军舍余外又差都指挥陈旺沈奂率领在京官军共七千五百员名保定除原有大宁都司保定左右中前后五卫官军舍余外又差都指挥石端等率领在京官军共七千员名眞定除眞定神武右二卫原有官军舍余外又差都指挥王信张智率领在京官军三千七百员名易州除调茂山卫全伍官军舍余外又差都指挥王虹率领在京官军六千五百员名俱各前去修守城池应援内外又有总兵官都督同知刘安右佥都御史曹泰统领在京各营精锐马队官军五千员名往来巡守各城各关今议得虽有前项官军在于各营操守然恐各官因见分定地方遇警不能相机策应虽有总兵官刘安等巡守官军又恐地方广濶仓卒不能周遍临期因而误事未便合无再于在京五军营拨精锐马队官军四千员名神机营拨马队神铳官军一千员名共五千员名请勑右都督杨俊充游击将军率领前项官军并口外原跟随本营惯熟头目人等前去涿州保定眞定沧州河间等府州地方往来巡哨遇有达靼去处听杨俊节制出军截杀不许退避轻易纵其剽掠其总兵官都督同知刘安叅将都指挥佥事魏忠颜彪令防应易州并白洋紫荆倒马等一带关口守备官军相机进若有机防可以与杨俊防合亦要同心协力以图成功不许自相矛盾因而偾事其合用行粮草料行移户部差官预先整理如此庶内外得以应援而敌骑不敢深入缓急得以相济而人民有所倚仗具题景泰元年六月二十四日奉圣防是钦此
　　兵部题爲军务事照得山西地方外则接连边境内则屏蔽京师先因达靼入寇人民被其抢掠近该鎭守山西右侍郎等官张敏节奏忻州等处地方又有达靼入境剽掠查得山西除偏头鴈门二关并隣边振武振西等卫原有官军守备其腹里军卫有司俱各城池空虗官军数少虽有勑命署都督佥事王良右副都御史罗通前去鎭守缘无官军可调遇警卒难措置万一敌兵深入平阳等府地方爲患非惟居民被其荼毒抑恐中原因而不安今看得都指挥石彪骁勇有谋曾经战阵先充游击将军在于大同并代州等处巡哨节次劫杀敌兵有功合无将石彪量与陞擢于五军营选拨精壮马队官军二千员名神机马队神铳官军一千员名请勑令石彪充游击将军统领前项官军前去山西太原等府地方往来巡哨其本部原奏差监察御史等官起调延安绥德官军四千员名暂于平阳府驻劄偏头关官军三千员名暂于太原府驻劄与各城应有操守官军民壮义勇俱听石彪公同王良罗通提督遇有敌兵深入就令本官统领出奇截杀其所在鎭守等官不许占留不发及忌嫉功能以沮大计有功重加陞赏误事罪有所归仍行守备偏头关都督同知杜忠左叅议叶清守备鴈门关都指挥同知翁信右副都御史朱鉴如是探有敌势虗弱机防可乘亦要期约石彪等同心合力调度官军互相袭击毋得自相矛盾因而偾事自取重罪缘系请勑差遣官军隄备敌人事理具题景泰元年六月二十四日奉圣防是石彪陞都指挥同知署都督佥事着充游击将军钦此
　　兵部爲军务事先该本部照得易州涿州保定眞定通州俱爲京师屏蔽紧关要冲合当增兵操守以爲应援已经议拟奏准于五军营拨马歩官军二万员名易州涿州保定各五千眞定三千通州二千令署都指挥佥事陈旺等五员管领前去各城操练如遇各关或京师有警就便防应及请勑都督同知刘安充总兵官右佥都御史曹泰叅赞军务五军等营拨精锐官军五千员名随同刘安等于前项地方关口内外往来巡守及勑都指挥佥事魏忠颜彪分巡东西二路关口遇警相机调度去后今照口外宣府怀来并山西蔚州等处节报达靼大举入寇声息紧急紫荆白羊等关口守备官员亦奏畨兵切近关隘等因臣切详各关委系京师屏蔽紧关冲要去处若是畨兵深入爲寇必先攻犯关口诚不可不上紧隄备查得各关除原有官军外节次在京拨去官军紫荆关共一万二千余员名倒马闗五千二百余员名白羊口共五千八百员名然中间军土爲因衣鞋破损过活艰难逃窜数多虽是设法挨拏仓卒未能尽获陆续拨补即今尚未完足及照涿州原操官军系是防应白羊口易州保定原操官军系策应紫荆关眞定原操官军系防应倒马关各处虽是相去不远仓卒难于调度欲将前项操守涿州等项官军计议量拨各关守备缘系边务难以遥制合无请勑都督同知刘安右佥都御史曹泰及操守涿州署都指挥佥事陈旺易州都指挥佥事刘全保定都指挥同知石端眞定署都指挥佥事张智公同各处鎭守文武官员计议将在京原拨去操守官军照依地方应合那调若干前去各关兼同本关官军守备或团营操练听候杀敌或各关原有官军堪勾修守不必添调其陈旺等所领官军依旧于各城操守遇有警急边情及炮火声息就便相机统领前去各关防应杀敌二者之间何者爲当量宜处置通行具由星驰防奏以凭定夺务在城池关口俱不失误腹里境外两无疎虞不许视常轻易偏执占恡及自求安逸避远就近以致守备不固遇警误事罪有所归缘系请勑处置边关事理具题景防元年六月二十四日奉圣防是钦此
　　兵部爲边务事内府抄出鎭守宣府等处内官监右少监栢玉题照得宣府地临极边控制北陲之要害实爲京畿之藩篱向者畨人入剽尚頼朝廷洪福城池坚固士卒効力仅保无虞迩来酋长额森累遣其类讲和奉送太上皇帝囘京缘彼尚猖獗其情难测诚恐指以和好爲由因而窥伺虗实不可不预爲隄防然自去年畨人侵犯京师防调总兵官昌平侯杨洪率领精锐官军五千余员名前去截杀事宁就畱本官在京及存畱马歩官军都指挥梁泰等三千余员名跟随守备缘前项官军原系备边人数况兼遗弃家小经年在外衣鞋破损盘纒罄乏无人供送委的艰难臣防同总兵官都督朱谦等议得先因达靼分投入剽围困各城除将宣府原操马歩神铳官军量数发囘万全左右怀安蔚州广昌等卫所固守城池外今查得见操马队官军有马者四千六百八十三员名无马者二千九百六十二员名歩队官军四千八百五十员名神铳手一千六百三十九员名共有一万四千一百三十四员名实是人少地广卫所隔越调用不敷即目秋高马肥恐彼侵犯难以抵敌乞勑廷臣从长计议将前项存畱在京官军仍发本处俾依家小住过操备养其锐气敌至相机勦杀庶爲便益具题该本部官钦奉圣防兵部知道钦此又该总兵官左都督朱谦亦题前事通抄到部查得先该昌平侯杨洪奏准存畱口北开平等卫官军指挥梁泰等三千余员名在京随操听候警急调用续该总兵官左都督朱谦内官栢玉等奏要将梁泰等官军尽数发囘本部节经议拟京师天下根本即今畨人虽已请和奸诈难测不可不增兵防备又经奏准暂畱在京候边情虗实何如另行计议发囘近该本部照得独石等处城池屯堡先因畨兵侵扰因而失守仓库粮储等项俱各见存缘此等城堡俱系紧关去处控制边境关系非轻敌人今已请和久经奏准请勑总兵官左都督朱谦防同鎭守巡抚叅将等官计议修设守备并沿边一带墩台屯堡俱要设法修筑以备哨守如果事体重大应合奏请明白上闻去后今奏前因叅照官军梁防等三千余员名原系口外守备人数合当发囘原处以备守战及照口外独石马营龙门长安岭等处城池俱系紧关要害去处外控朔漠内蔽京师去年因畨众入寇势孤援寡俱各捐弃失守兹当声息稍宁之时可以措置之日若不从长设法作急区画停当万一彼或渝盟未免似前误事虽经具奏令朱谦防议修设守备诚恐各官互相矛盾迁延月久不即整理有妨边备看得昌平侯杨洪都指挥同知杨能先在口外年久备谙彼处山川险易道里远近士马强弱边情缓急合无请勑杨洪或杨能令其带领原畱在京官军三千余员名前去宣府与同总兵官都督朱谦内官栢玉及叅将鎭守等官侍郎刘琏佥都御史任宁并巡按监察御史万全都司堂上官公同计议独石马营等处城池及龙门长安岭一带墩台隘口若何设法守备每城堡合用官军若干其各处城堡或照旧修设或相度并立或止用原有官军恊济操守务在用心恊谋逐一勘议允当经乆利便就便急忙用工应修理者趂时修理应设立者上紧设立俾声势得以连络彼此互爲应援仍将原带官军梁泰等三千余员名分各城守备以实边境通将处置过缘由具实囘奏令差去官员囘京以后若有地方疎虞罪坐差去之人缘系钦依兵部知道事理具题景泰元年八月二十八日奉圣防是钦此
　　兵部爲军务事照得近该鎭守山西内官怀忠副都御史罗通署都督佥事王良并守备偏头关都督同知杜忠鎭守鴈门关副都御史朱鉴等节奏景泰元年七月以来日期不等节有达靼或百十余人或千余人到于山西腹里保德等州河曲等县杀掠人畜等因通行隄备外今访得畨中走囘人口并山西奏事人员说称前项达靼不是额森部下人数系乌梁海部下约有三千余人一向在于柜子山屯驻四散出没剽掠因无官军截杀所以益肆猖獗今照山西见有游击将军署都督佥事石彪率领马队官军三千五百员名在于太原府又调到延绥官军四千员名在于平阳府操守偏头关官军三千员名在于太原府操守俱系久在边方惯战人数其山西都司所属卫所及偏头鴈门二关并境外大同威远浑源怀仁朔州等处各有守备官军若不从长设法调度官军将前项达靼早爲截杀即目山西太原府州县人民已是被其虏掠惊疑逃窜数多虑恐此畨因来腹里抢劫得惯熟知道途险易远近往来得肆侵掠非惟大同粮草难以儹运接济抑恐中原人民不得安生合无各另请勑王良罗通石彪同偏头鴈门二关守备都督同知杜忠都指挥同知翁信副都御史朱鉴左叅议叶清及大同总兵官定襄伯郭登叅谋军事左都御史沈固鎭守太监陈公并鎭守大同西路右叅将都督许贵及巡按山西监察御史都布按三司堂上官从长防议量度前敌实有若干的于何处驻劄或用官军若干合当分爲几路何者爲正兵出战何者爲竒兵掩袭何人分扰其前何人邀截其后何处系此敌出没要害去处用兵若干拒截何处系敌营寨所在用兵若干围困逐一区画停当务在先胜后战就令石彪统领各项官军并各城民壮人等或令罗通提督王良等随后防应翁信杜忠各出精兵夹击或许贵等量调士马按伏邀拒务在同心协力计出万全作急勦杀以图成功不许自分彼此互相推调因而玩敌重贻边患其合用马匹军资器械宜从罗通石彪王良杜忠郭登等随宜措备啓行仍将调兵方略先行差人星驰具奏有功重加陞赏误事罪有所归缘系防议调兵勦杀伏兵事理具题奉圣防兵部同石亨杨洪桺溥每看了上紧来说钦此钦遵通抄到部防同各官计议内安远侯桺溥说称鎭守广西年久迤北等处地方城池等情俱不知识不敢妄言及武清侯石亨昌平侯杨洪各将边境合行事宜写出中间有不可行者有窒碍者另立前件于后今议得大同宣府地方自敌人犯边以来官军消耗数少沿边墩台壕堑俱被敌坍撅无人瞭望致使出入自由纵横剽掠以致城门终日紧闭不敢放出樵采头畜饿死房屋拆尽田禾不得收割草束俱被焚烧况今春农在迩若不设法扫荡伏莽人心委的不安合无请勑石亨杨洪各带精锐马歩官军四万员名内歩军三万五千马军五千石亨自紫荆关往大同杨洪自居庸关往宣府沿途巡哨就行提督守备官军人等堵塞关口修理墙榨墩堡及布列营阵暗设隄备其若势大来攻以计破之如其势小以兵勦之逐之远去依旧了守遮防彼处军余人等耕种秋成一体拨军防守户部委官措备粮草供给军饷候布置停当事体宁帖仍旧囘京其余计议未尽事件宜从各官临时处置务在区画得宜经久利便上足以巩固京师下足以控制边境今将各官写出边境事宜议拟开立前件开坐具题景泰元年八月二十八日于奉天门节该奉圣防领军巡哨及措置边务都准议行但京城守备尤重恁每还自从长计议石亨杨洪桺溥内推一员足以付托的来看钦此
　　兵部爲边备事兵科抄出鎭朔将军总兵官后军都督府左都督朱谦等题钦奉勑鎭守宣府右少监栢玉总兵官左都督朱谦叅将都督同知纪广侍郎刘琏佥都御史任宁独石等处城池屯堡俱系紧要控制边境去处所系非轻先因外兵侵扰因而失守其仓库粮储等项俱各见存即目边境稍宁不可不趂时修理勑至尔等即便从长计议设法修理整治照旧守备其沿边一带墩台屯堡亦须修筑以备操守如果事体重大应奏请者明白奏来处置务在从宜区画以图经久不许因循怠忽有误边务钦此钦遵照得独石开平卫等城堡原有调拨宣府前等卫所官军在彼守备先因外兵侵犯将各城堡抛弃臣等防同栢玉刘琏任宁巡按御史张昊议得前项城堡官军彼时被敌杀虏惊散逃故者多欲便照依旧数拨军守备缘宣府等处被其抢虏及逃遁者亦多况宣府系是总鎭去处合当聚集军马团操以备并力剿杀其万全左右怀来俱系极边军马数少若再摘拨前去倘遇敌至难以战守乞勑廷臣从长计议合无于独石除见有官军二千五百员名合于在京官军添拨一千五百员名马营堡除见有官军二百七十五员名合于在京添拨一千员名云州堡除见有官军一千二百八十员名合于在京拨添一千员名赤城堡除见有官军四百八十员名合于在京添拨一千员名龙门卫除见有官军一千二百八十一员名合于在京添拨一千五百员名龙门千户所除见有官军一千九百九员名合于在京添拨一千员名长安岭除见有官军二百九十六员名合于在京添拨一千员名每处拣选智谋骁勇都指挥一员提督仍推选叅将一员总理公正老成文职一员赞助务在战守合宜抚绥有道敌至则相机剿杀平时则蓄威养锐如此则边疆复振而人民安妥矣缘系钦奉勑防区画经久事理具题又该朱谦等亦题前事通抄到部案照先准本府咨该昌平侯杨洪言怀来相去宣府一百五十里原有土木鸡鸣山二驿官军走递近因达靼侵犯俱被惊散凡有声息往来飞报猝难相通见得土木西北雷家店西离宣府八十里至怀来七十里北接麻峪口外通板荅峪等处亦系达靼出没之处路当冲要合筑城一座将保安卫并美峪千户所官军安插在彼守备便益等因已经防议委官踏勘量计丈尺合用人工议将宣府前卫所除存畱守城官军外于内并操备歩队内亦拨五千名共二万名相兼修筑彼时爲因声息紧急不曾兴工今防同栢玉刘琏任宁张昊议得即今声息稍宁欲要修筑缘杨能等军马已调囘京况宣府迤西万全左右怀来保安等四卫城堡俱临极边控制冲要除将原辏筑城歩队并无马旗军二千六百六十名退囘各守城池外各用工程浩大委的人力不敷乞勑该部调遣官军一万五千名宣府各卫摘拨军余一万五千名共辏三万名内一万名各带军器防防二万名做工庶得城池易完事不失误等因具题该本部官奉圣防兵部知道钦此钦遵查得先该内官栢玉左都督朱谦等各奏要将昌平侯杨洪奏畱在京口外开平等卫官军都指挥梁防等三千员名仍囘原卫所操守本部爲照前项官军原系口外守备之数合当发囘守战及口外独石马营龙门长安岭等处城池先因势孤援寡俱各捐弃失守兹当声息稍缓合当设法措置合无令昌平侯杨洪或都指挥杨能带领梁泰等官军前去宣府与同朱谦等计议将各该城堡修设守备题奉圣防冬天时月口外水土早冻人受寒苦事不能成且罢待明年春暖再来说钦此本部又照栢玉等奏讨梁泰等官军合无先行发囘宣府等处操守惟复待春暖一发前去奉圣防待春暖一发整理钦此钦遵今朱谦等奏要添拨在京官军前去独石等处守备各选都指挥一员赞助及于雷家店筑立城堡一节缘在京原操官军数内但系江南卫所运粮者俱已放囘其余又调各关修守游击等项见在官军委实数少京师天下根本外兵变诈难测今虽朝贡请和不可不严隄备所据见操官军难便轻易掣动及照朱谦等先奉勑计议边务别不曾出一计防动一官军修一墩堡设一防守又不开奏彼处原先捐弃城堡即今楼橹仓库废存若何及沿边一带墩台何处可以修复何处可以用工其见在粮储应否搬运止是奏要拨添官军前去似此徒具文移岂不有误边务况今日之事边备爲重茍修一城堡则有一城堡守战之益筑一墩台则有一墩台瞭望之便合无差人驰驿赍文与朱谦公同鎭守叅将等官内官栢玉侍郎刘琏佥都御史任宁叅将纪广等计议雷家店等处城堡若可以用工修筑作何调度见有官军人等上紧逐渐修筑仍拨精锐官军严加防护不许仍前怠忽致有疎虞其文职宣府已有刘琏任宁在彼叅赞又有纪广若再推举添差不无官多徒爲烦扰难以准理合用都指挥领军分投各城守备宜从量调见有官军于万全都司见任都指挥内差委骁勇有谋者管领前去务在拣选至公不许狥私滥用仍将计议处置过边务缘由可行可止逐一从实开奏以凭定夺毋专以添军爲由展转延调如若迁延茍且日后误事罪有所归缘节奉钦依兵部知道事理具题景泰元年九月初八日奉圣防是钦此
　　兵部爲边务事照得宁夏地方切近边外近该彼处总兵叅将等官节奏有达靼侵犯地方杀掠人畜等因除通行隄备截杀外臣等窃闻边方者京师之藩篱将帅者士卒之司命必得将帅谋勇兼全然后边方保无疎失今访得宁夏总兵官都督同知张泰虽称颇知军旅殊少勇敢守则有余战则不足及节次畨中走囘人口俱称达靼每言进马使臣若赏赐的轻先去抢了陜西等语若不早爲处置万一畨酋也先等渝盟逞奸纠众侵扰陜西地方宁夏实当其冲诚恐总兵官畏怯不肯领兵出战纵令深入腹里则关陜一带俱不得宁利害所系不爲不重询访得陜西都司都指挥使马让骁勇便捷堪爲战将合无将本官量陞都督佥事请勑充副总兵令去宁夏协同总兵官都督同知张泰鎭守地方遇有外兵侵犯务要设法调度身先士卒相机截杀有功陞赏不恡不许畏缩怠忽互相推调纵敌爲害仍各另请勑张泰太监来福叅赞军务右佥都御史韩福佐理军务都指挥使熊震各要彼此协心与马让公同体量边情共济戎务以爲边方保障毋得互相矛盾忌嫉功能彼此忿争隳废机务自取重罪缘系选用边将及请勑事理具题景防元年十二月初四日奉圣防是钦此
　　兵部爲边计事礼科抄出礼部尚书杨宁题正綂十四年八月达靼犯边独石龙门一带及永宁怀来边将皆弃城不守以致数十年之经营数十万之蓄积一切委诸草莽罪不容诛事往难论比闻欲调官军复守独石龙门等处斯固攸宜臣切维爲政当理内及外守边当自近及远京师者四方之本永宁怀来宣府直抵大同皆京师藩篱也各处见在军马以之专守尚虑未足爲固而又分之以守独石等处则兵愈寡而势愈弱一旦边报卒至救援不及切恐人心惶惶事如前日未可知也独石等处一摇则永宁诸处人心必不自安诚不可不虑又况足食而后足兵今宣府大同皆告缺粮以近边犹尔又安能远供餽也今之计边储者或曰军运或曰民运或曰纳粟冠带或曰开种盐粮或曰银货杂买言者纷纷而皆不求其本夫有播而后有获春耕而后秋敛奈之何不务其本而惟末之图古人屯金城屯渭濵屯塞下具有成法实边之道无以逾此往者不可谏来者犹可追虽不可养患亦不可无事为启衅来则御之去则备之法之良也不赏边功以沮外徼生事之人意之善也今之爲边将者士卒不恤而一意希求陞赏外侮不御而一防妄报功次有斩获一二首级而报功至一二百人者有止称杀败边人斩获首级而全不开数者其爲欺妄不言可知此果何功于朝廷何益于边备至如临阵亡死者固皆可愍然军胜而死此勇进而至防生其忠可奇军败而死此退走而被追杀正当论主将之罪今一防陞一级是死者以退走爲功而生者不以败亡爲惧又非所以示劝惩也臣愚以爲永宁怀来宣府直抵大同京师藩篱当益兵积粮选将固守彼固则此自安独石龙门等处姑候此有余力然后议及遗下粮米设法以近就近搬运给军卫拉特新来和好必不即爲边患一带田地可以趂时设法屯种令各该总兵叅将等官及侍郎刘琏都御史沈固任宁并巡按御史分投委官提督亲行劝课如是田多军少先尽军种遗下余田听令近边官豪势要一应人等有力之家尽力开种无种子者官爲借给秋成抵斗还官明行榜示景泰二年子粒并地亩税粮俱免征纳所得花利令自粜卖仍行纳粟冠带开中盐粮银货籴买等法人人见利而趋则耕者不劝而勤得谷必倍可资边储北直山东山西河南近边去处宜令各卫所府州县官专委一员提督春农布种仍与设法置买牛具种子俱从巡按御史管屯佥事比较其有用心勤得谷多者指实具奏量加褒赏以劝其余则家给人足可资供餽沿边守将遇有声息且须预将在外人畜收入城堡婴城固守俟师老气惰然后乘便击之如彼肆无忌惮越关内侵则内外合兵令其腹背受敌计无不克有功官军陞赏以信如有似前弃城不守率众在逃无分贵贱不限亲疎必杀不宥然后人知劝惩其有斩首少而报功多及妄报杀败外兵斩获首级希求陞赏者合无其功皆不必录军胜阵亡官军与军败失防者陞赏亦须量有节减以止贪冒以戒退怯庶得爵赏不滥臣诚愚昧仰防圣恩莫能补报比因议及边事不得长策昼夜思惟寝食不安辄有所见不敢缄黙倘有一得可采乞勑该部施行缘系边计具题奉圣防户部兵部看计议来说钦此钦遵抄出到部除屯种等项户部另行外查得先该本部照得独石龙门长安岭等处俱系万全都司所属紧关城池去年敌众深入俱各捐弃失守兹当声息稍宁可以措置虽经具奏令总兵等官朱谦等修设整理诚恐各官迁延有妨边备已经节次议拟奏准令都督佥事董斌提督前项卫所官军修理城池防护粮储等项及昌平侯杨洪原畱在京开平龙门等卫官军三千员名并其余俱系口外卫分在京报効等项官军俱令都指挥杨能尽数领囘原卫所操守近该董斌题称独石马营云州雕鹗长安岭等处城池委系外控异境内庇宣府怀来一带若独石马营等处城守严固则腹里卫所自然无虞今议将前项城池重复整饬修设屯营诚安边御侮长防合设都指挥一员在彼分守地方请降勑书并给符验及将独石等处卫所官军男妇人等俱要听伊钤束督发原处以实空虗之城并将万全都司带俸都指挥推选有谋有勇之人分沠独石马营李家庄雕鹗龙门等城专一守备操练听伊调遣等因具题抄出本部又经逐一依拟奏准通行去后今尚书杨宁奏要将独石龙门等处候有余力然后议及一节臣等切详各处土地城池俱系祖宗经营创建其独石龙门一带正系极临异境紧要去处外爲边境之藩篱内爲京师之屏蔽去年畨人纠众入寇守臣虑恐势孤援寡因而捐弃失守至今清议不容今额森等已来请和边报不甚紧急所宜兴滞补敝修设故疆以爲久远之计以图复讐之举况前项城堡已命董斌提督并原守各城军马俱已发囘即目正在营置之际彼处总兵鎭守等官竝不曾奏难以修复缘由岂可自馁自画轻易掷弃且我退一尺则彼进一尺我失一寸则彼得一寸得失进退之机安危治乱所系就使干戈扰攘之日尚当固守封疆况平居无事之时不宜自蹙土地兼且守备各城自用原有军马而非那移他处官军今以理势论之必当复修整理合无通行请勑宣府总兵叅将鎭守叅赞巡抚官员抚宁伯朱谦右都督纪广内官栢玉侍郎刘琏佥都御史任宁都督佥事董斌等将独石马营赤城云州李家庄雕鹗龙门长安岭等处一带边务查照本部节次议奏事理会同计议区处斟酌人情之劳逸相看地形之夷险先其急而后其缓举其大而略其小果系紧关去处上紧修复不系紧关去处从缓整理其各城合用都指挥务在惟选至公俾边城守备得人而粮储防防有法不许各持已见怠忽因循自馁其志废弛兵备若因此失误事机必治以重罪不恕其奏永宁怀来宣府直抵大同当益兵选将固守缘永宁怀来已有都指挥同知杨信万全右卫已有都督佥事江福提督宣府已有总兵官抚宁伯朱谦叅将右都督纪广大同已有总兵官定襄伯郭登叅将都指挥潘兴东路已有叅将右都督方善西路已有叅将都督同知许贵宣府大同所属前项各城除总兵叅将及把总提督守备官军外又有都指挥或一二员或三四员守城管操而所在卫所官军止勾固守别无相应官军可以増添其奏有功官军陞赏以信如有似前弃城不守率众在逃无分贵贱亲疎必杀不宥其有斩首少而报功多及妄报杀败外兵斩获首级希求陞赏其功皆不必录军胜阵亡官军与军败失防者陞赏亦须节减一节臣窃惟兵之胜负固系乎赏罚而赏罚运用必在乎严明近年以来因南北交讧纷扰所在用兵抚捕其有功官军中间若有不明者本部议拟行令所在提督叅赞军务等项都御史及监察御史等官重复体勘明白方才定夺陞赏而总兵叅佐等官若有失机误事亦往往覆奏降黜如向者所陞德胜等门紫荆关及大同宣府等处官军俱系杀败外兵保全城池有功人数该总兵等官造册奏要陞赏节行驳勘明白若不照例陞用何以激劝人心其有退缩覆溃如阳和口及土木等处官军虽已死于锋镝未尝陞用一人况兵家之事以捷胜破敌爲全功不以斩首多寡爲勲绩若止以斩首多寡定爲陞赏崇卑则人皆顾恋首级未免爲敌所制今称有妄报杀败外兵斩获首级希求陞赏缘无指实无凭查究合无通行各处总兵鎭守叅赞等项文武大臣今后若是奏报破敌有功官军务要体勘明白要见何人奋勇当先爲首何人协力跟随爲从何人生擒外兵何人斩获首级从实开奏以凭定夺不许狥私泛滥将无功之人一槩冒请陞授以致赏罚不明士气消沮如违一体治罪及奏沿边遇有声息预将人畜收入城堡固守俟其师老气惰然后击之如彼越关内侵则内外合兵令其腹背受敌等情俱系用兵常法亦系见行事理别无定夺缘节该奉钦依兵部看计议来说事理具题景泰元年十二月初八日奉圣防是独石龙门一带乃宣府藩篱若弃城不守宣府必孤京师以何御敌写勑与朱谦董斌每上紧修守不许因循误事钦此
　　兵部爲走囘人口事内府抄出鎭守宣府等处内官监右少监栢玉题景泰二年五月十四日准提督独石马营等处都督佥事董斌手本本年五月十二日哨探马营夜不收百户李长目儿等送到畨中走囘妇女郭四女供系易州涞水县民人郭义女正綂十四年八月内被达靼抢去近日达靼连家小牛羊马匹尽往南行一个月才到两路墙烟墩下四女连夜脱走一宿到马营准此会同副总兵纪广等议得系干畨中走囘妇女传说达靼近边驻劄除整搠见操人马及行沿边巡哨官军严加隄备外连人具本具题又该副总兵右都督纪广亦题前事本部官俱钦奉圣防兵部知道钦此钦遵抄出到部除审得郭四女与栢玉等奏内相同外叅照郭四女所说前项达靼往南行走去边不远虽未审是何部落及所说前言未委虗的缘本妇系在涞水地方抢去先前额森入寇之时正从此处囘还本妇被虏在彼今又带同前来则知前兵系额森部落无疑若不早爲区处严谨隄备即目雨水沾足青草长茂诚恐各部在于近边去处驻劄牧放分遣其众四散侵扰非惟边人不得田作而日加疲敝抑且道路梗澁不通而难于儹运则人心终日惊疑边备愈难措置臣等会同总兵官武清侯石亨昌平侯杨洪及左右副总兵叅将都督孙镗范广过兴张义游击将军石彪雷通等议得前此虽侵犯之迹未着而寇边之意已萌防微杜渐不可不虑除选差乖觉夜不收星驰前去怀来宣府令彼处鎭守总兵等官一体差遣夜不收同去独石马营等处宻切哨探是否带有家小人众即今见在何处屯驻其人马号色是何部落有无南牧犯边之意作急从实囘报如果事情紧急臣谦先行亲诣怀来宣府等处计议相度寇势众寡事情缓急仍令石彪雷通带领原议奏官军六千员名每人关与银一两布二疋炒五升随即啓行前去怀来屯驻相机行事务在奋勇设谋以济边务既不许拥兵自卫坐蠧粮储亦不许率易轻出致堕狡计及行总督军务工部尚书石璞副总兵右都督纪广叅将都督佥事杨能提督独石等处都督佥事董斌孙安并赞理军务左侍郎刘琏等将石璞原先议奏挑选宣府龙门怀来万全官军一万余员名兼同石彪等带去官军相看外兵众寡事势缓急若是此次四散出没可以乘虗掩袭就便调遣官军或乘夜扑捕或按伏邀截务要成功以挫其锋以遏其进以壮军士之气以安边人之心设若其势浩大难于争锋务要坚壁清野持重自守差人驰奏京师调遣大军总兵等官统领前去臣谦就便督同随宜设法分投应援庶几有备无虞边事不失仍令户部设法措备粮草本部通行大同辽东陜西延绥甘肃宁夏永平山海宻云古北口居庸紫荆倒马白羊偏头鴈门广昌等处关口总兵鎭守官员各要整搠人马用心隄备遇警相机行事不许因循怠忽致有疎虞及照走囘妇人郭四女间关防渉囘自异地首先传说边情合无令礼部量与赏赐发囘原籍给与完聚以爲方来之劝缘系处置军务及奉钦依兵部知道事理具题景泰二年五月十七日奉圣防是钦此兵部爲声息事内府抄出鎭守大同右少监马庆题该后军都督府备兵部咨呈该臣等准左叅将右都督方善手本据双山儿墩外地名石窟山哨探夜不收任奴儿等报景泰二年六月初一日了见境外正北桺河沟内有火一处约离一十余里至初二日见达靼一百余骑顺河往东去讫及据东土山等墩了见烟火并放炮等因具本该本部官奏奉圣防这声息未见何处敌有无侵入边境兵部便差人铺马里去着郭登等哨探是实星夜奏来钦此钦遵查得近据守备天城都指挥孙瑛备守东土山墩哨守指挥谈话呈本月初三日该守接界怀安卫尖山儿墩百户马兴呈送畨地走囘妇女一口王妙善系辽东广宁右屯卫中所百户黄泰下小旗李用妻正统十四年七月内被达靼抢去草地随住说称边外有防兵三营抢我的一营约有八十余人去老营里偷马未囘止畱男妇五十余人赶马百余匹在东北下营近边藏躱至五月二十日至晚妙善得脱走囘又该青松岭墩小甲张子名呈报了见先前在桺河里驻劄达靼俱骑牵马疋于初三日往东去讫又于本年六月初九日该守周家岭墩大同前卫指挥王璥备鸦儿崖墩百户郭瑛呈本月初七日了见迤北海东走囘妇女一口到墩呈送前来审系直顺天府固安县民人张林妻孟氏正统十四年十月内被达靼抢去有乌梁海达靼约有一千余人不肯跟同额森囘去将氏带去海西头随住后各人去老营偷马二次被额森人马抢杀人口数多其抢氏本营达靼十数余人景泰二年六月初六日在地名梁城儿起营往东北去讫不敢近边侵扰遗氏得脱四日夜走囘除将各妇递囘宁家外防同总兵官定襄伯郭登等议得前项边患系乌梁海达靼欲往北去恐被额森抢杀欲往南来又惧官军勦捕俱各四散随逐水草濳住竝不曾入境除整搠军马隄备外缘奉钦依囘奏事理具题该本部官钦奉圣防兵部知道钦此又该总兵官定襄伯郭登亦题前事通抄到部查得先该本部爲照宣府并龙门等处总兵提督等官节次具奏并畨中陆续走囘男妇传说独石马营等处往来出没达靼多系乌梁海种类其数不多若不出兵追勦诚恐敌人愈肆等因奏准行令宣府总兵鎭守等官随宜设法调兵出境勦杀续该鎭朔大将军总兵官昌平侯杨洪奏督令董斌领军在于石沟等处哨过乌梁海兵马对敌擒获达靼人口解京近又该杨洪等奏龙门千户所等处有达靼七十余人议差叅将杨信等领兵去彼追勦等因具题除通行外今照马庆等所奏双山儿等处哨见达靼及据走囘妇女说称前次亦系乌梁海之人先在独石马营等处抢掠因见杨洪等不时遣将出军截杀以此又去大同地方况前次其数不多一向在边剽掠既不跟随额森往来出没不定若不早爲设法令各边出兵夹攻不无长奸纵敌边人难以田作今郭登等止是奏到了见边患缘由不见发兵勦捕方略合无行移该府差人驰驿赍文与郭登等再差乖觉夜不收四散哨探前宼即今见在何处屯劄头畜实有多寡如果的系乌梁海种类其实不甚浩大可以发兵勦杀就便挑选精锐官军选委骁勇惯战头目统领宻与杨洪杨信期约或乘夜掩袭或据险按伏或俟其四散牧放之时瞰其分抄边境之际务在内外夹攻表里袭击以成剿冦之功以挫伏戎之势以壮军士之气以安边人之心其有功官军人等朝廷自有重大陞赏不许逡巡畏缩怠惰因循外假愼重之名内怀偷安之计主将无敢勇敌忾之心偏裨无协力赞襄之道纵敌剽掠略不经心以致边事日弛其愈得计本部仍行昌平侯杨洪照依先次议奏令叅赞杨信等务要计出万全事无一失仍要期约郭登等军马和同计度相机行事不许自分彼此因而不能成功缘奉钦依兵部知道事理具题景泰二年六月十四日奉圣防是钦此














　　忠肃集巻一
　　钦定四库全书
　　忠肃集巻二　　　　　　　　眀　于谦　撰北伐类
　　兵部为邉务事照得近该卫拉特额森续差使臣察赤轻等二十七名来京进贡该宣府总兵官右都督纪广等问讨铁牌看騐说无止有番书一纸差伊带领朶顔三卫部下来因为阿噜台和寜王的根脚在三卫来取不与着军马来收三卫如今放回怕邉上人惊差我领他每来朝见今三卫老小车辆尽在小黄河牛头山一带住劄打围等因本部已经覆奏通行隄备去后今照朶顔三卫其众素号骁悍叛服不常不耻败亡敢为剽掠观势强弱以为从违先因额森犯邉各种部落多有结连徃徃在于近邉去处潜蔵出没剽掠人畜其为邉患不可胜言既被额森収捕今又放令回还名为在邉住种其实奸诈难测安知不为额森腹心而为我邉患害况小黄河牛头山一带正系彼之出入要途不可不备今既察赤轻带领来朝若便待之如常置之不问非惟不足以发其奸抑且不足以弭其患合无令通事都督佥事昌英等将察赤轻带来朶顔三卫使臣严加晓谕备述先前扰邉之罪朝廷恩同天地因其臣顺来朝一切不问尔等当感恩思报毋蹈前非仍请勑令其赍回晓谕朶顔三卫头目人等尔等防国恩开设卫分享有官爵务要敬顺天道尊事朝廷钤束部落以为我邉藩篱若有外兵侵扰必湏奋勇勦杀以除邉患或有迤北走回人口不得邀截杀害就便差人防送来京朝廷陞赏不恡若违背天道辜负国恩犯我邉疆朝廷调度大军勦杀必不容贷如此庶使恩威得以并行边人知所感惧縁系处置邉务敌情具题景泰三年正月十二日奉圣旨是钦此
　　兵部为被掳走回人口事内府抄出镇守陕西内官王庄儿等题景泰三年正月初二日酉时准总兵官征西将军都督同知张泰等手本景泰二年十二月十九日据黒山营哨备署都指挥佥事任信呈送被掳走回男妇三名口到官防同镇守太来福副总兵都督佥事马让防賛军务右佥都御史韩福审据韩成供系寜夏中防卫左所百户毛俊下选操土军陕失丁户内余丁先于景泰元年正月初十日被达靼赛罕王识字人额棱特穆尔抢去跟随到于地名图拉河老营住过是城因晓番语今年秋间闻知额森差使臣赴京进贡留下从人五百在于口外驻劄等使臣同回后又聴得额森怪恨托克托布哈王要人马去征杀了要着他的外甥阿喇卜丹王的男做王子有阿哈拉呼知院不忿领部下一枝人马又有哈喇沁三千人马都投顺托克托布哈王去了有托克托布哈王整防人马要与额森厮杀有赛罕王得知收拾人马报与额森一同前去鸿呼尔噶地面躱避有额森又将原収讹専一枝人马连家小都放回原地方去了等用着你时来成等跟随额棱特穆尔行了十程至十一月二十日夜同妻李氏商议约同直寜山卫右所百户贾贵下总旗孟成共偷儿骟马七匹夤夜脱走沿途倒死五匹于本年十二月十八日到于黒山营转送前来据供告报等因准此防看得縁系走回人口告报境外畨情事理専差舎人吴能赍本具题该本部官钦奉圣旨兵部知道钦此又该镇守陕西兴安侯徐亨亦题前事通抄到部除走回人口另行外查得近该迤北走回男子叚大口等说称额森要与托克托布哈讐杀等因本部为照额森之与托克托布哈其讐嫌猜忌之心非止一日今称讐杀理或有之又恐畨情奸诈假以讐杀为名意在犯我邉境不可不备已经节次奏准行移各邉各闗总兵镇守等官严加隄备去后今抄前因防照走回男子韩成等所说聴得额森怪恨托克托布哈要领人马去征杀着他外甥阿喇卜丹王的男做王子一节縁与叚大口等所说事情颇同及称有阿哈拉呼知院同哈喇沁人马都投顺托克托布哈王等因縁哈拉呼在彼人中颇知道理畧晓天道人事必是因见额森邪谋彰露厉阶已成且恐不利于己以此结连投顺虽传说之言未见的实然以理揆之也先违天悖徳罪恶贯盈或者鬼啓其衷使其自相吞噬以速灭亡且外畨相攻中国之利先事预备防患之防万一外兵果于自相攻击其溃散败亡之众不无有欵我邉诚恐所在总兵等官仓卒之际处置乖方失误事机未便合无令该府差人驰驿赍文与各邉各闗总兵等官务在整饬人马固守地方若有外冦近邉来降覆审眀白果无虚诈就便差人伴送赴京其有散亡部落或在我邉地方潜形隐迹或相率侵扰必湏哨探来众多寡斟酌形势强弱可以乘虚袭取即便挑选官军运谋设法出其不意掩其不备奋勇勦杀仍星驰差人具奏有功之日朝廷陞赏不恡仍令各邉总兵等官务要上念皇上委任之隆下轸邉事付托之重当边人间隙之际正将臣立功之秋时不可失志不可馁凡在邉内外文武官员十分用心公同计虑相机而行以靖南牧之烽烟以为邉方之保障既不许逡巡退缩以悮事机亦不许轻率无谋以中狡计縁系处置边务及奉钦依兵部知道事理具题景泰三年正月十四日奉圣旨是钦此
　　兵部为邉务事该钦差总督军务少保兼兵部尚书等官于谦等题近该各邉送到走回人口屡报畨长托克托布哈与额森讐杀而大同等处亦报烟火声息臣等切惟额森违背天道辜负国恩一旦无故生衅侵扰邉境荼毒生灵虽悔过摅诚遣使入贡而罪大恶极终不可容臣谦备员总督臣亨叨任总兵日夜兢惕思所以报朝廷之恩思所以雪前日之耻今豺虎自相吞噬是天授以复讐之机而不可失也且外敌惊散扰乱必来窥伺我邉今春东作之时未免有妨耕种若非振以兵威令其逺遯则邉方屯田之事恐未能成臣等再三计议欲各统在京马军五千臣谦徃宣府臣亨徃大同其余将佐于范广杨俊孙镗过兴张义雷通石彪郭英刘深崔福刘鉴等内定夺前去盖京师非无军马若带去太多恐费邉储且兵贵乎精不贵乎多故也臣等到邉遇警则所在各城军马悉聴臣等调度如敌势大必用添军勦杀另行奏请定夺如防允臣等所请就将三营团操军马内挑选停当整理部伍收拾军装什物等件至二月中旬以后天气渐和啓发前去兵部仍先行各邉各闗整搠军马以为声援预备防应其余军前合用事件临期具奏臣等素乏谋勇之材又无勲阀之望叨受恩宠任寄兵戎茍于此时而不奋忠义之气竭涓埃之报则是负天地生成之恩其于天下后世之清议亦有所不容者臣等昧死具题景泰三年正月二十二日兵部为声息事兵科抄出守备永寜都指挥同知周全等题准管墩都指挥佥事向贤咨备髙山墩军人马肆等报三月十一日酉时了见境外东北烟火一处相离本墩五里又了二人身穿青衣一人身穿黒衣俱到墩下行走等因备咨准此防照前项达靼出没恐有侵犯邉境除呈镇守懐来永寜右防将都督佥事杨信等处并差夜不收千户杨防等前去爪探本日夜据原差官军走报本日午时到髙山墩四海冶王达子庄缉见前项歩行达靼三人仍在彼徃来行走当即放炮一个各墩接连举放复从旧路去讫得此诚恐彼众诱我官军出境在彼四散埋伏侵犯邉境已将见操官军整搠隄备外縁系达靼出没事理具本専差夜不收小旗侯胜亲赍具题又该奉御王整等亦题前事又该宣府左防将都督同知杨能题为走回人口事先准镇朔将军总兵官右都督纪广咨景泰三年三月初六日酉时准提督独石马营都督孙安咨开独石迤南髙山墩平坡举烟一把黄土岭平地举烟一把俱未息灭备咨防同镇守等官右少栢玉等议得先该孙安屡咨三月初九日修守独石马营今又报了烟火不逺为此议拨马队官军一千员名咨臣统领于本月初七日起程间又准后军都督府咨准兵部咨呈为声息事咨臣等量选官军前去防应臣已于本月初九日夘时到于赤城防同都督孙安将原守官军家小防送至晚到于马营安挿至初十日酉时据守备云州堡都指挥沈礼呈本年三月初十日未时该提调墩台指挥刘寜备守青石嵯夜不收梁小十二报了见嵯下达靼二人行走当即问据内一名董清系辽东广寜中卫左所百户刘敬总旗陈居子下军人董兴旺男先于正统十四年七月二十一日被托克托布哈王部下达子必齐克图抢去不知地名住过至景泰三年二月内不记日期同抢去边外人口小厮脱走一月偷骑马三匹说称中途倒死一匹行至长城外有不知是何部下达靼约有三千余人马在长城东行走将原来马二匹偷去歩行到于嵯下连人呈送到臣防同都督孙安随差原带通事千户华图和尼审得数内一名小厮系开元人自幼被边人抢去失记卫所姓名一名董清系前项卫所余丁自阿尔台地面走回一月方到长城至夜将骑来马二匹偷去天眀爪探止有十余匹马蹄踪迹具说与原来呈文语言前后不一縁系走回人口传说外敌事情未委虚的除将原来军马整搠齐备于马营堡驻劄遇有报到声息相机防勦及行总兵官右都督纪广等行属提备外理合具本顺差夜不收百户钱镛亲赍具题又该提督独石等处都督同知孙安亦题前事该本部官俱钦奉圣旨兵部知道钦此钦遵通抄到部除审走回男子董清小厮二名所说边情与杨能等奏内相同外防照永寜地方切近居庸闗及天夀山等处今止有达靼歩行三人入境虽埋伏之兵难测而了见之兵止此又况本部先前节有议奏通行各处守邉将臣遇有急军情务要相机守战而周全等却乃畏缩无谋眀知外兵入境其数不多又无马匹可以驰骤故意虚放炮火使之惊散并不发兵截杀挫邉人奋勇之心长外兵奸宄之计万一巡哨官军失于瞭望又似龙门千户所平湖墩台已被攻坍将夜不收杀掠贻害邉徼决非细故兼且哨见无马外兵三人尚不敢出倘遇劫敌四散入境岂能前驱推原所由盖因提督懐来永寜都督杨信平昔号令不行以致所部头目怠忽悮事再照走回男子董清说称长城不知是何部落达靼约有三千人马一节访得都督杨俊说称长城只是离邉三十余里显是外兵已近我邉必有窥伺侵犯之谋及查得达靼将平湖墩攻坍杀掠夜不收军人蔡英等本部已将提督官都督孙安及守备都指挥张夀等防奏行令各官聴调勦杀使其以赎前罪经今日乆勦杀功迹蔑闻外兵纵横自若虽董清等传说三千未必寔有是数其部落虽非额森之众必是乌梁海三卫残民遗孽受彼节制故向在潮河川长城一带潜蔵因见我邉将臣畏怯不敢袭杀徃徃乘虚窥瞰剽掠似此畧无忌惮出入自由若非振以兵威折挫其势其患不止于攻坍墩台杀掠夜不收而已即目独石赤城等处正要设法儧运粮储又系邉人畊种时月一旦紏众突入为冦岂不有悮邉方大计合无令该府差人驰驿赍文与杨信严督都指挥周全等差人哨探前兵若是仍在近邉去处隠见出没哨有的确踪迹就便量带精锐官军多方出竒乘机勦杀以赎先前怠忽悮事之罪务在量敌而进不许轻率误事如果探无下落持重固守相时而动如违定行防奏一体治罪及赍文与孙安杨能公同计议先差乖觉夜不收哨探敌营下落备得兵数之多寡兵势之强弱如果可击随宜设防或日则伏兵趂草喂马夜则衔枚倍道兼行出其不意攻其无备以成擒杀之功以壮军士之气以便邉城之儧运以兴邉境之屯田有功官军朝廷陞赏不吝不许偏执已见刚愎妄为圗保一时身家乃忘经乆计虑及谋不先定意圗徼幸致中狡计自取罪愆又查得近有奏准事例迤北走回男子有情愿投充勇士者准令收充勇士送御马养马遇有调军出口剿杀令其指引道路今审走回男子董清小厮俱情愿投充勇士看得各人俱各精壮乖觉合无照例收充勇士送御马养马定于武骧右卫食粮聴差用縁系处置畨情并走回人口及奉钦依兵部知道事理具题景泰三年三月十六日奉圣旨是钦此
　　兵部为走回人口事兵科抄出镇守大同总兵官定襄伯郭登等题准左防将右都督方善咨据阳和卫猫儿荘墩哨备指挥王瑛备本墩百户黄忠呈该了髙军人薛友亮等执了见境外正北有一人骑马前来到墩呈送到职审据侯敬供系大同前卫后所余丁先于景泰元年正月内在于本城西南锡蜡沟牧放牛只被额森下军人岱尔下平章抢掠送到迤北一向在彼住过有额森今年正月内将平章放回徃南行到捞盐海子被额森差军人前来将平章当住后额森将平章就连老小放回往东行走本役于景泰三年三月十五日夜骑马一匹走回本役在营时听得军人説称托克托布哈领人马与额森厮杀额森得胜将托克托布哈赶徃东北去了后托克托布哈领好人马复来要与额森厮杀额森得知就领人马徃西北去了又聴得额森说若是托克托布哈赶上我就便与他讲和陪话备供连人马咨送前来防同太监裴当右少监马庆审得侯敬于前项年月日被额森头目都尔本平章下军人锡里岱抢至迤北送与达靼博台处随住景泰二年十月内有额森将都尔本平章人马约有四五千人放回捞盐海子北邉住劄二月复调回与托克托布哈厮杀敬在营看放马牛不曾跟去景泰三年正月内都尔本平章领人马回营聴得二十年抢去汉人说额森将托克托布哈杀败托克托布哈徃东北去讫又说托克托布哈若赶上我时就便顺他赶不上时罢本年三月十七日都尔本平章领人马起营徃辽东地面种田敬跟随两程得脱偷骑马一匹昼夜行走五日到邉等因叅照本人所供言词与前咨不同及称托克托布哈要借人马还与额森厮杀一节与节次走回人口所说不同中间恐有未尽情由具本差人伴送具题该本部官钦奉圣旨兵部知道钦此钦遵又该镇守太监裴当及山西行都司都指挥使孔旺等俱题前事通抄到部除审侯敬所知前项敌情与奏内相同外查得先该节有迤北来降畨人及走回男子徃徃说称托克托布哈王被太师额森人马杀败或言托克托布哈已被杀死或言将带人马徃东去讫等因及称柜子山见有屯驻达靼本部已经不次具奏通行各邉总兵等官严加提备行令大同总兵官定襄伯郭登差人宻切哨探柜子山外兵有无见在动静何似若果别有犯邉情由宜从相机守战去后今侯敬又说称托克托布哈要住北邉借毛人毛马来与额森厮杀有额森徃西北去了说称托克托布哈若赶上之时就便顺他赶不上时罢等语虽前后不同未委虚的设使果如侯敬之言托克托布哈借兵与额森讐杀自相攻击彼既自有衅端顾籍不暇岂能别起奸犯我邉境所谓敌自相攻诚为中国之利但事情未可深信而隄备不可不严合无通行在京五军三千神机等营并各邉各闗总兵等官各要整搠人马加意训练务俾号令严眀兵备修举勿谓外兵啓衅而有懈怠之意勿谓目前茍安而忘经乆之圗务俾有备无患期保万全又查得近有奏准事例迤北走回男子有情愿投充勇士者照例收充勇士不愿投充勇士者发回原卫原籍优免差役终身今审得余丁侯敬情愿原卫其带来马一匹已送内府交收合无送礼部照例给与马价令该府差人沿途应付口粮送去大同总兵官处转发该卫随住照例免其差役终身縁系处置走回男子并奉钦依兵部知道事理具题景泰三年四月初八日奉圣旨是钦此
　　兵部为声息事内府抄出镇守寜夏直殿监太监王清题景泰三年九月十四日据宿巍口外淡沟塘哨探夜不收景彦成走报本月十三日酉时分了见正西水窝有敌兵八人骑牵马一十五匹到于贺兰山后口外松林内砍打椽棒至戌时分防徃旧路去讫得报防同总兵官都督同知张泰右监丞王春副总兵都督佥事马让防賛军务右副都御史韩福议得外兵原无定止惟徃来趂逐水草今次采打椽木必有所见况兼秋髙马肥正敌出没之际显是近邉窥瞰虚实动静故以少敌引诱官军意在声东击西縁敌情谲诈俱难测度除当调马队官军三百员名委署都指挥佥事任信管领于十五日早先行出口宻切爪探随又调选二千贠名议委副总兵马让右监丞王春管领神铳太监马平统率于十六日出境前去遇有外兵近邉潜住相机掩袭勦杀及通行东西二路左右叅将都指挥使熊震王荣严督沿邉墩台营堡哨守官军昼夜仔细谨慎隄防外縁系调兵出境哨探勦捕外兵事理具题又该总兵官都督同知张泰等亦各题前事又该镇守大同太监裴当及总兵官定襄伯郭登山西行都司署都指挥使孙英等各亦题称景泰三年九月二十四日节该左右叅将方善许贵开报大同前后威逺阳和髙山等卫黄山坡威寜十分岭等墩了见境外正北偏西正西偏北及正东俱有烟火一二处约逺二三里等因因又该提督独石马营等处都督同知孙安镇守独石内官弓胜等各题称景泰三年闰九月初三日戌时云州墩青石嵯等墩了见境外正东火光一处离墩约逺一百余里等因该本部官俱钦奉圣防兵部知道钦此钦遵通抄到部叅照所奏前因系干烟火声息况寜夏所报邉情已见敌兵八人入境虽称砍打木植防载去讫诚恐此敌懐蓄奸计指以采木为由故意窥伺虚实别有紏众侵犯之谋又况寜夏逺在黄河之外遇警卒难防应兼且大同独石等处近日节报烟火不絶绵亘接连动经数百余里既有形迹必有实情若非遣使来朝必是揺毒扇祸若不预为防范未免临期有误合无令该府差人驰驿赍文与寜夏縂兵官张泰公同叅賛镇守等官整搠人马固守地方仍差乖觉夜不收分投哨探前敌有无在邉出没务在相机战守以安邉鄙以除祸害不许自相予盾推调畏缩纵敌长奸因而踈虞大计自取罪愆仍赍文与大同独石等处总兵等官郭登孙安纪广江福许贵方善当此邉报络绎之际邉情未定之时各官必湏十分谨慎隄防若果事出非常度其可战则运谋设防互相约期出兵截杀如其不可则坚壁清野持重固守仍一面星驰奏报如或其酋遣使到邉或称朝贡或称打话亦湏审势度情随宜措置不许怠忽致有踈失縁系系处置隄备邉情并奉钦依兵部知道事理具题景泰三年闰九月初八日奉圣旨是钦此
　　兵部为预备邉务事内府抄出镇守大同太监裴当题该后军都督府准兵部咨呈兵科抄出总督军务少保兼太子太傅兵部尚书等于谦等题该右佥都御史季秉题称敌中差来使臣鸿胪寺序班杨冕
　　男杨玉说称额森老营只今安在哈尔满地面
　　住坐统领精兵见在沙窝一带蔵住等因防同
　　总兵官太子太师武清侯石亨等计议得敌
　　首额森违天悖理志骄气盈假以进贡为由遣
　　人瞰我虚实而又紏集虎狼之众日渐近我
　　邉方侵犯之谋既已彰露隄备之防不可不
　　严其大同地方虽系要相离京师窎逺卒难
　　应援兵部节次行移总兵等官郭登等令其计
　　议应否遣将增兵而各官执称粮草不敷并敌
　　使来朝不必增添难便定夺合无再行郭登
　　等计议如果应合遣将领兵前去调遣战守
　　径自具奏定夺等因具题节该奉圣旨懐来操备一节待眀年春暖缓急定夺钦此钦遵防同总兵官定襄伯郭登等及都司卫所管事管操等项都指挥等官孙英等议得敌首额森指以进贡为名纠集虎狼之众故彰声势逼近邉隅肆其无厌之求邀以难从之请名虽曰和实则启衅然制敌之道在于有备无虞用兵之方贵乎知彼知己今大同现操官军除东西二路外马队官军止有六千余贠名以近守则有余以逺战则不足歩队官军虽有八千八百余贠名止可排营列阵不能争先趋利数内亦有精壮好汉为因无马俱各歩操如防圣防怜悯邉城兵力寡弱乞勑该部量掇精锐马队官军一万余骑前来余外另带附余马数千匹每马就防行粮数斗粮则给军食用亦可存省邉储其附余马匹聴臣等于歩队内选人骑操如若马歩军士数少即于正统十四年原选各卫所余丁并大同府民壮查照原来量为增减整防齐备聴有警相机调用如此则军威强壮邉事可以有为人无浮冗供给不致缺乏臣等再照大同府四川七县之民生长邉方安其习俗性既勇悍尤耐饥寒自昔至今多有腹里及迤南卫所充当军役其各该卫分有二三千里有五七千里者或嵗乆年深抛家失业者供役者少事故者多或因路程窎逺中途死者有之或因不服水土到卫死者有之或因贪赃官吏受嘱卖放者有之起觧者未至逃亡者复来该卫无实用之人原籍有清勾之扰既佥长觧又敛盘纒况今兵燹以来乡里凋零至极军伍既不能足民户因而靠损其本府州县官吏里老累次于臣等处告称艰难若得就近于大同等卫所当军情愿自备鞍马不敢便支粮赏奋勇杀敌以圗补报臣切惟天下卫所相同者多祖宗制度难于更改但国家政务有经有权兵家事机有急有缓今者北陲之于西边大同之与他处非惟理势轻重有不同其实事机急缓之悬絶若不先其所当重者急者而后其所当轻者缓者则守经用权之道未见其可如防准题乞勑该部从长计议除太原府等处边卫军役外其余不拘在京在外卫所校尉力士旗军幼军等项今后遇有逃亡事故在营无人补伍例当清勾者不为常例俱各于大同就近照名充当军役聴其自备鞍马暂且不支粮赏于大同前后二卫带管收操待后积有数多另立卫分管辖仍行原先卫分开豁籍册永不勾补縁此等之人既免背井离乡之苦得遂安家恋土之情若使抚恤有方教演有法遇有警急一则不忍弃其祖宗坟茔一则不忍毁其宗族产业无不心懐敌忾乐于战鬬比与山西河南调来操备官军主客既殊坚脆亦异庶使民户无分析之患军卫获有用之兵所谓一举而两得也縁系计议回奏请旨调发京兵及改调军役事理具题该本部官钦奉圣旨兵部知道钦此又该镇守大同总兵官定襄伯郭登等亦题前事通抄到部案查先为前事已行勘议去后今抄前因叅照奏要量拨精锐马队官军一万余骑就带附余马数千匹前来操守一节查得在京各营官军见防勑谕选拣一十五万团营操练聴调杀敌其余次拨官军又有运粮等项差占数多况大同各城蓄积粮草有限供给彼处官军尚且不敷节有奏报声息未有十分紧急若是添拨官军前去操守不无坐食边储愈见凋耗兼且京师守备为重官军难以轻动合有警之日另行奏请命将发兵前去防应其前项马匹合无行移太仆寺拣选一千五百匹令郭登等差人闗领前去给与选出歩队精锐官军并彼处舎余民壮骑操应用其称要大同府所属州县清解各卫所校尉力士旗军幼军等项俱于大同附近卫充当军役一节縁校尉力士幼军俱系随侍等项要人数又兼其数不多难以存留外所据清解各卫旗军合无准言不为常例存留彼处操备聴调杀敌边方宁息另行定夺仍令各该有司军卫将清勾收发过旗军姓名通类造册缴部以凭查考不许指此为由生事扰害縁奉钦依兵部知道事理具题景泰三年十二月二十六日奉圣旨是钦此兵部为边务事该钦差总督军务少保兼兵部尚书于谦等题近该延安绥徳并辽东等处节次了见人马烟火除行隄备外切惟敌情奸诈变态百端虽称遣使来朝奸诈未易测度况敌使之来需求无厌或取讨逺年人口或请要差遣使臣虽圣恩特赐寛容终不能满其所欲且今次差来使臣彼处数少回回数多此軰将及回还而各边屡有声息并宣府又报敌使拆墙入境切恐敌酋故以使臣缓我却遣人分投侵扰尤恐辟勒玛哈穆特并察展等回还因其不满所欲遂尔别起衅端纠率其众为我边患未便臣等防同计议得万一敌情变动则宣府大同与陜西离京至逺连接三边而外敌又屡有侵扰之谋合当严慎隄备大同系紧要边方自经扰攘之余军民凋瘵未复加以粮储数少马草不敷兼且路途颇逺悬隔闗隘倘有警急难于防应欲临期调兵则恐缓不及事欲预先增兵恐坐蠧种草有此两难不可遥制臣等议得若宣府有警则京师约量敌势多寡调兵前去防应陜西沿边一带合预先请勑令总兵镇守叅賛内外文武官员各要整搠军马固守地方凡要害去处俱要分兵拒守差人哨了遇警相机行事可战则战可守则守务在计出万全事无一失凡一处有警则隣近去处互相防应有功则一体陞赏误事则厥罪惟均不许自分彼此坐视不理以误事机大同请勑郭登年富方善许贵等并太裴当等公同计议若大同有警各人设何方畧可以御敌作何布置可以克敌彼处军马粮草可否勾用应否京师命将统兵预先前去防应或不湏京师调军自可济理边务斟酌自己强弱广询下人舆情眀白从实具奏毋得偏执茍且致贻边患若奏请至日如果应合调军臣谦照依比先奏奉钦依事理领军前去总兵叅将等官于团营数内临期奏请定夺仍行户部查筭各边现在粮草数目应合预备者就便早为整理毋临期误事及照敌使回还经过懐来宣府等处俱系紧要邉境固当振肃军威使彼知我有备彼中粮草有限不宜费用过多合无于都督石彪雷通刘深三员内请旨令一贠仍充逰击将军名目请勑带领原统官军三千员名前去恊同所在官军守备城池以壮军威使臣出口回京仍令兵部行文宣府懐来独石一带一体严慎隄备臣等仍将在京各营见操军马春暖如法操练以备紧急调用及行各闗守备等项官员一体固守闗隘以备不虞不许怠忽误事臣等又惟边圉为患自古有之惟人君修徳于上人臣效忠于下则其患未有不平者皇上抚运中兴宵旰圗治今北敌畏威纳欵皆皇上修徳之效臣等俱以驽劣叨膺重寄万一外兵改虑自速败亡臣等当捐躯効力以圗殱灭此敌以圗补报国恩若茍禄全身以误大计罪甘赤族縁系防议边务事理具题景泰三年十二月二十日各官奏奉圣旨是卿等为国家虑患正当如此但今军马战守之方未有一定可凭恃者卿等便同各营头目每从长计议敌果入境如何可以出战勦杀如何可以固守无虞敌若不来亦当如何操练军马或分或合可以百战百胜以防不虞务在的然有可凭恃毋事虚言逰击将军着雷通充待使臣将起时领军就闗行粮出去事毕回京钦此
　　兵部为边务事该钦差总督军务少保兼兵部尚书等官于谦等题该差臣等计议方略防本具题节该奉圣旨卿等便同各营头目每从长计议敌果入境如何可以出战勦杀如何可以固守无虞敌若不来亦当如何操练军马或分或合可以百战百胜以防不虞务在的然有可凭恃毋事虚言钦此计议得国之所恃者兵兵之所赖者将将得其人则兵无不精兵无不精则国威自振而寇盗之患自平矣臣等俱以庸劣叨膺重寄驭兵乖方致厪圣虑今议得各营见操官军已选十万分作五营团操以备出战每二万人为一营每队五十名一人管队每一队又立领队官一员每千人把总官一贠每三五千又立把总都指挥一员其管队把总大小总兵官贠各量其才器髙下谋勇如何而选用之使之互相统属兵将相识如遇下教场操练之时臣等出其不意量调一队或三队五队防阅但唤把总管队官姓名各官自行管领本队军士前来内唤出军士一二人或三五人令管队把总官识认是何姓名卫所却将军人悬带牌面上原开写姓名卫所年貌查对若有不同就将管队等官量情责罚仍比较弓箭牌刀长鎗等项武艺精熟者量为奬劝生踈者一体惩治使管军者知军士之强弱为兵者知将士之号令体统相维彼此相识不致临期错乱难于调遣大意前项团操军十万合则为一营分则为五营万一外防侵犯寇多则各营俱动寇少或分调一二营或调一万三五千随机应敌其平日选定大小该管头目已定则交战之时多用则多调少用则少调止调该管头目则士卒自随平日相处既乆同軰之人易以相机管事之人易以使令如手足之捍头目子弟之卫父兄比之平日混同操练不辨强弱不知号令将各营之人逐渐辏合者不同庶防可以成功取胜又敌之所恃者弓马冲突而已敌知我火器一发之后未免再装迟慢以此我军放罢火器就便驰突前来今若与之对敌我军列阵外用鹿角遮防持满以待寇若来紧坚阵不动先以弓弩对敌神铳未发先以火药爆仗诈之敌必谓我火药已尽不复畏避驰马来攻则我军火铳火炮飞鎗火箭弓矢齐发若势重又以大将军击之待敌势动分调精锐马军用长鎗大刀劲弓射砍歩军用团牌腰刀一齐冲入彼阵或刺射人马或砍其马足臣等以身率先冲冒矢石奬励士卒俾无退缩如有退缩者即以军法治之此则臣等愚见操军出战方合之势如此仰惟皇上徳威逺布兵必不敢侵犯京师臣等谨当用心设法将各营已选团操并其余军马一体操习整饬队伍申严号令务使人马强盛武艺精熟除团营之外另选次第精壮以备缓急调用以助团营军威每日除演习弓马武艺之外仍令马歩官军兼习阵法及交锋冲突安营走阵以为战鬬之势使之耳目惯熟歩骤轻健能知进退坐作之法免致临敌畏怯失错至如固守之法则今日士卒颇多京师城垣坚固又有战车鹿角器具兵纵势众可以固守无虞虽臣等愚见如此但用兵之法不测如隂阳难知如鬼神贵在临机应变难以一定而求况外兵矫捷去来之间如飘风骤雨应敌之际非勇无以挫其锋非智无以破其诈必谋勇兼济而后可以成其功岳飞有言阵而后战兵家之常运用之妙存乎一心又曰文官不爱钱武官不惜死天下太平矣臣等既防朝廷大恩授以重任敢不洁已爱军以振士气损躯効死以报国恩縁系防议战守事理具题景泰三年十二月二十二日各官奏奉圣旨是兵贵乎精将在谋勇卿等务要同心恊力操习军马有事运谋或战或守若无事则抚恤士卒养其锐气遇警易为调用这等不负朕委托之重钦此钦差总督军务少保兼太子太傅兵部尚书于谦等为军务事该各营总兵等官太子太师武清侯石亨等防议得迤北敌首额森悖逆天道屯聚其众近我边疆若不预为设法选练设使遣将调兵军不识将意将不识军情不能为用今五军三千神机等营各有总兵掌管规矩不同倘遇调遣辏拨前去非惟军将俱不相识抑恐号令不一误事不小合无于五军三千神机等营拣选精锐马歩官军一十五万内五军营八万神机营五万三千营二万分为十营一营一万五千用坐营都督一贠五千用都指挥一员共用三员一千名用都指挥一员或指挥一贠把总共用一十五员五百名又用指挥一贠把总共用三十员每队用管队官二贠前项坐营把总等官各于营内选拣防能骁勇之人管领操练俱聴臣等徃来提督管操太刘永成原管神机营阮让原管三千营取自上裁令其提督操练鎗内臣随同前去各营鎗如有声息各调官军若干或用一营二营三营就着某总兵官及坐营都督统领前去互相防应征勦其余官军令的当头目管领各于夲营操练如此庶得号令归一人易遵守内外两得其济临敌必能成功縁系防议军务守御京师事理具题奉圣旨是钦此
　　钦差总督军务少保兼兵部尚书于谦等为军务事先该宣府等处总兵官奏报外兵声息紧急钦命臣同各营总兵官计议战守方略臣等已将议到方略逐一开奏该奉钦依是钦此除钦遵外今照总兵官武清侯石亨同左右副总兵叅将都督孙镗范广过兴张义等见今挑选到五军三千神机营头拨精锐官军六万员名分作三营团操内神机营精锐官军二万员名均三营照旧操练外臣等原先议奏方略内要领大将军炮十六个并量领大炮飞鎗手把锐以备冲敌之用俱未曾闗领今照火炮之具实乃军威亦外敌平昔所畏必湏平居之时领出聴总兵等官设法令军士演放操习惯熟量其髙低逺近缓急疾徐一旦临敌方能不乱而有成功又况今日夜不收徃独石等处哨探回还说称哨马营一带俱有敌兵驻劄其势浩大窃料此敌秋髙马肥气渐凉不无有侵犯边方深入为防之意兵家之事以先戒为寳防患之防以预备为要况神机营拨到官军数多炮少周匝摆列不敷切恐临期难于御敌乞勑工部合无将后项开列铳炮火器等件照数作急于内府闗出交与总兵等官石亨等如法收贮随宜操演并大将军炮十六个斤重数多人力不能背负合用驰载车辆亦乞行移工部成造具题奉圣旨是钦此钦差总督军务少保兼兵部尚书等官于谦等为军务事照得先该防官议拟奏准令武清侯石亨都指挥同知杨能各统官军徃大同宣府巡边后因宣府节报敌兵近边欲来攻围宣府以此暂缓行期数日以来差人哨探不见的确声息显是外兵窥伺我边进退未定若不整搠士马遥振军威切恐外兵骄矜愈加得计臣等议得合无令石亨将原选定官军三万余员名杨能将原选定官军一万五千内再添五千共辏二万员名闗领赏赐衣甲粮钞聴声息逺近虚实于二月中旬起程前去巡边破敌务在相机行事计出万全既不许退缩畏避以损军威亦不许深入贪功以中狡计臣等仍于各营挑选精兵五万或六万亦皆闗与鲜眀衣甲精利器械各委勇敢头目分管另行操练聴调用破敌其余官军一体严加操习不许视常怠忽及出口巡边追破外敌全凭马力伏望圣恩量加草料餧养庶使马得臕壮而便于驰骤军增锐气而易以効力具题奉圣旨是钦此












　　忠肃集巻二
　　钦定四库全书
　　忠肃集巻三　　　　　　　眀　于谦　撰南征类
　　兵部为懐柔逺人事吏科抄出吏部左侍郎何文渊题臣访得贵州地方洪武年间止设贵州思南思州宣慰司管属土民仍设都司衙门镇守其地太祖髙皇帝命镇逺侯顾成在彼镇守事简民安逺人畏服永乐十一年湖广布政司叅政蒋廷賛具奏于贵州开设布按二司将思南等三宣慰司地方改设六府每府所管不过三四长官司人民每司不过一二百户官多民少防差弓兵皂门子库子驿夫等项应答不前官吏在彼防洁者少贪墨者多又从取索民财土民受逼日渐困穷以致去嵗苗贼反叛杀害军民总兵官宫聚又生事激变水西等处土官共起谋逆劫杀地方烧毁衙门驱虏人口官军征讨屡尝交锋杀人盈野自去春以来米粮艰难人多饿死伤天地之和召水旱之灾未必不由于斯今兵疲民困又遣将南征师旅之行粮饷为先湖广四川云南三布政司儧运供给劳苦万端恐生他变贵州地方山岭髙峻林木深奥虽有雄兵猛将急难成功且又土人之性叛服不常如防乞勑兵部防多官计议其被贼烧毁衙门弗复起盖布按二司并各府大小官吏及从征官军俱各取回地方止照洪武年间设立宣慰司衙门管属土人设都司衙门都指挥等官以钤束军卫遣大将一员前去镇守仍降勑书出给赏赐命大臣一员便于言语者前去招抚便宜行事宣布恩威赏劳土官土人西北边鄙宁息另行计议复设衙门于今多事之秋且置此小防于度外等因具题本官奏奉圣旨该衙门看钦此钦遵抄出到部查得先因贵州等处苗贼生发攻围毕节平越等卫城池敌杀官军剽掠人畜已经莭次具题钦命总督总兵等官王骥等领兵勦杀去后续该巡按贵州察御史黄镐题称彼处贼势猖獗城池围困及称王骥老病等因本部又经具题钦命保定伯梁珤充总兵官替王骥领兵杀贼及差官量调直九江等卫官军前去协助杀贼去后今侍郎何文渊奏要将贵州地方被贼烧毁衙门弗复起盖布按二司并各府大小官吏及从征官军俱各取回止设宣慰司及都司卫所一节臣等切详贵州地方虽僻在一隅人多顽犷系我太祖髙皇帝开创于前太宗文皇帝经营于后迨今八十余年法制已定地方无虞比年以来为因边将处置乖方加以征南之师数出兵疲于乆戍民困于逺输遂致各种贼防乘机生发杀掠人畜上干圣虑劳师逺征已及一年之上各该城池虽被蛮贼围困而各城官贠皆能効力死守及总督总兵叅将巡按三司等官又不曾要将贵州地方遗弃并征进官军取回縁由具奏况土地祖宗之土地人民祖宗之人民岂可轻易弃掷兼且事干边务难以遥制合无行令总督军务本部左侍郎侯璡总兵官保定伯梁珤等将本官所言取回各衙门官贠等项縁由公同勘议眀白务在斟酌停当处置合宜上不违祖宗之成法下不贻边境之后患通行具实回奏定夺其言要出给赏赐命大臣一员前去招抚一节縁此贼势已猖獗恶已稔盈四出纷扰种类不一倚山箐而为险效蜂蚁而屯聚既无所指定处又无常管头目非得深晓夷情熟知道路之人卒难招抚访得何文渊先已出差贵州备谙本处山川险易夷情向背合无将本官量与陞职请勑并闗领赏赐前去贵州与同侯璡等相度贼势便宜招抚惟复不必差官只差人驰驿赍文与侯璡公同总兵官保定伯梁珤等审度前项贼情量宜抚捕务在日下寜帖其合用赏赐银布等件就彼官库量为支给不必京师运去务俾抚捕两得其宜地方不致失陷縁奉钦依该衙门看事理具题景泰元年四月十九日奉圣旨是不必差官只行文书与侯璡梁珤整理钦此
　　兵部为紧急边务事兵科抄出镇守广西总兵官征蛮将军都督佥事田真等题准右军都督府勘合准兵部咨呈该总兵官田真等奏抄出本部议拟请勑令左佥都御史等官杨信民等看议如果广东贼徒生发官军守备不敷即于属卫所府州县拣选舎余民壮及设法招募土兵协同现在官军相机守备杀贼不许指以人少马无因而失误地方等因备咨前来照得近该叅将都指挥使武毅手本开称见统军士并防合广东江西等处官军至南海县金利巡检司见得贼船不下千百余只不次前来迎敌严督军兵连日对敌杀退贼众遁于石门等处等因臣防同广西巡抚刑部右侍郎李棠巡按察御史胡新都布按三司右布政使等官章聪等议得广西地方即目庆逺来賔融县等卫所城池俱被贼人围困东泉洛容滩大汾等处贼防不计万数四散屯聚攻劫各县栁州一带水陆道路俱各不通杀虏洛容永福等县乡村男妇不计其数逺近军民肝胆涂地贼人又行聚众要劫永福县治及苏桥等处逼近广西城池甚至向化夷人俱被贼人煽惑及逼脇竞起为恶事势十分危廹节差百户程源刘成等具题去后今广东贼徒既已杀退比与广西贼势稍缓又有南京江西等处官军足勾追捕合照兵部奏准相度两处贼情缓急互相为援事理将广西官军取回防应欲奏请不无迟误除差官驰驿将叅将武毅原领去官军土兵星夜取回救援及行广东都司转行镇守左副总兵都督同知董兴左佥都御史杨信民等严督南京江西等处调到官军追捕余贼外縁系取回防应广东官军事理具题该本部官钦奉圣旨兵部看钦此又该总兵官田真题为贼情事照得广西所属府州县猺獞夷人递年作耗前总兵官右都督等官山云等镇守之时俱有调湖广贵州广东各都司官军前来协同广西官军哨守尚且不敷贼人窥伺出没不意正统十年冬为因两广贼冦生发将广东都司调来征进广西官军俱各取回防应又钦奉勑书选调广西精壮官军土兵一万员名前去广东防同勦贼为是撤去守备广西贼冦处处蜂起不能固守节经具题外续因栁州等处贼势猖獗已经差官驰驿前去属卫调遣署都指挥使范信署指挥使邓敳各领官军前到栁州防合都指挥同知孙麒官军并力勦杀贼徒于景泰元年二月二十五日行至北流县遇贼攻打县治督军杀获首级二十八颗三月初四日行至来賔县被贼前后攻打来賔千户所城池有范信连日督军对敌被贼药箭射伤下唇穿出右腮贼人退遁乌石堡等处縁范信邓敳二哨官军止有一千四百贠名其贼徒却有七千众寡不敌虽经不次催调路阻未能防合近该富川县猺贼盘性子等自称弥勒佛主令其贼众造为妖言扇惑地方夷民无知一时响应旬日之间聚至千余为照土兵合谋不可稍缓又摘指挥葛宗防管领官军一千员名星夜前去乘其未定以击之今照庆逺栁州融县来賔洛容等处贼人不计万数攻打城池堡分杀虏乡村逼近广西城池除调指挥马宣量领官军于都狼山等处及都指挥曹福领军于兰麻等处指挥贾祥领军于永福等处险隘去处据守防其冲突庶可等待应援縁贼徒众多非得大势以折之适足以长其侮慢边备之心不可轻动除另行防本具题取回征进广东官军救援外縁系备边事理具题该本部官钦奉圣旨兵部看了来说钦此钦遵通抄到部查得先该镇守广西总兵官田真等节题彼处蛮贼生发攻打县治杀死官军要将叅将武毅领军回还非惟不能以救广东之危尤恐一时亦未能到广西应援不无彼此妨悮两无成功节次奏准行令广东镇守总兵等官都督同知董兴等防同武毅调度各起官军土兵人等务将前贼作急勦灭就令武毅领军回还操守去后今照田真奏称广西贼势十分危廹已行差官将武毅原领官军土兵取回一节臣等切惟救患睦邻乃将臣之当务専权方命在国法所难容今照田真当叅将武毅已到广东徃徃具奏本处贼防滋蔓既不能调度见有官军人等随宜抚捕又不奏请定夺辄将武毅官军取回似此方命専权奸诈欺罔法所难容况即目四方多故敌骑纵横调军防应乃是边境常事若是将帅互相放效各将自己官军取回岂特违朝廷命令必致壊军国重务况兼广东总兵等官都督同知董兴等屡奏彼处贼首黄萧养等聚众僣号势甚猖獗而广东军民颙望武毅之来应援甚于饥渴之欲饮食今田真与武毅互相串同逗遛不进辄自取回以致徒劳士马虚费粮储两处地方俱不得济所据田真合当拏送法司究问以为将臣専权欺罔之戒縁即目边方多故紧要用人合无请勑切责田真令其查勘武毅所领官军若在广东未回仍令就彼作急勦杀贼冦黄萧飬等尽絶仍回广西守备若是已到广西将领回官军数内一半存留本处守备一半或令武毅或令委勇敢都指挥一贠统领前去广东杀贼务在两处地方俱无失所仍令田真等用心奋勇勦杀本处贼防以赎専擅欺罔之罪如是失机误事治以重罪不恕本部仍行广东广西巡抚镇守官贠并巡按御史都布按三司一体协力各将本处贼冦勦杀尽絶以除军民之患毋得互相推倚玩冦殃民自取重罪不便縁系请勑及奉钦依兵部看并兵部看了来说事理具题景泰元年四月二十九日奉圣旨是钦此
　　兵部为苗贼聚众劫杀等事兵科抄出湖广按察司分巡湖南道佥事程志学题景泰元年十月二十九日据长沙府寜乡县申准安化县儒学牒呈准本学教谕钟旻闗称本年十月二十一日早忽有苗贼生发结搆人众前来安化县地方劫虏人财杀人放火有本县知县马思敬带领阖衙人等先自般移不知去向十一月初四日又据本府湘乡县申景泰元年十一月初二日辰时分忽有苗贼数多各执鎗弩器械鸣锣击鼓张打旗号来县劫掠呐喊数声惊散人民为因火夫人等对敌不过俱各奔走杀伤人命虏去人马烧毁房屋等因到道臣照得先据寳庆卫经歴司申称苗贼声言要来湘乡县流劫当委长沙卫府指挥佥事胡胜正千户周僖推官李铎带领军余火夫三百余名前去湘乡等县议集本境民夫隄备抚捕去后今各申前来除添拨军余民壮设法追捕外縁系贼情具题该通政使司官奏奉圣旨兵部知道钦此又该湖广长沙府通判顾元等亦题前事通抄到部查得先该湖广都司等衙门都指挥使等官马翔等题称湖广寳庆府武冈邵阳等州县地方俱有苗贼杀掠人畜烧毁衙门房屋等因本部抄出已经议拟奏行总督湖广贵州军务右都御史王来总兵官保定伯梁珤并湖广都布按三司捕盗官员及巡按察御史各要整搠官军民壮人等互相尅期设法将前贼截杀如果贼情十分紧急及别有处置星驰奏报去后今奏前因叅照前项苗贼先已到于寳庆府所属州县抢掠因无官军隄备截杀以致益肆猖獗蔓延到于长沙府地方杀人放火全无畏惧及照长沙实控大江上流相去武昌不逺今已被贼侵扰则是湖广腹里地方亦被其害显是彼处司府州县官贠平居素无武备遇警望风奔走坐视民患略不介意若不早为严督处置诚恐贼势益张民愈受害合无本部差人驰驿赍文与王来梁珤并续差去都御史李实督同都布按三司捕盗官贠及巡按监察御史设法调度官军人等务将前贼及早扑捕尽絶勿使滋蔓张大如若似前延缓纵贼残害人民罪有所归仍将剿捕过贼冦縁由作急驰奏縁奉钦依兵部知道事理具题景泰元年十二月初三日奉圣旨是钦此
　　兵部为防音事兵科抄出右副总兵右都督方英等题景泰元年四月二十七日该总督军务兵部尚书侯璡调臣统领都指挥同知刘玉等官军直捣贼首郎赏改寨攻勦叛冦官兵尅破贼巢百户金亮等擒获伪王王阿同郎赏改斩首二十六级当日尚书侯璡又调右副总兵田礼统领署都指挥佥事李鉴指挥佥事髙勲等官军掩袭铜鼓等寨攻开贼巢生擒贼人阿王斩首二十四级二十八日复调右叅将都指挥使李友统领都指挥同知丘真都指挥佥事陈祯等官军达官人等由清平径趋都匀卫解围进至狗场遇贼蔵伏截路当督都指挥佥事陈祯指挥佥事杨海等官军达官人等奋勇向前与贼对敌杀败贼众就彼驻兵五月初一日至都匀解围初六日右叅将都指挥使李友统领都指挥丘真陈祯等官军达官土兵攻勦都匀槩管琵琶等寨反叛蛮贼攻破贼寨斩首一十七级生擒五人余贼奔遁山箐初八日仍领官军土兵捜山勦捕斩首一十七级生擒三十一人十一日右将军李友统领都指挥丘真陈祯等官军达官人等用彼所镇抚陈良等作乡道就彼开通旧路透出龙里地界兵进邦木摆忙等处箐口遇贼先据髙山各执器械奔冲而下官兵奋勇并力夹攻斩首一十五级余贼溃散十四日兵次葛里铺遇贼率众邀截我师当督官军交锋力敌杀败贼众斩首数级生擒一人十五日回军龙里臣同右叅将李友统领官军达官人等进勦大小平伐上马轿白纳等长官司不服招抚者摆省等寨蛮贼十八日臣领都指挥郑防等分勦革亚等寨克破贼巢杀败贼众斩首三十八级生擒首从贼徒七名余贼奔遁掠其委积焚其巢穴右叅将李友统领都指挥丘真陈祯等分勦把路摆多等寨杀败蛮贼斩首二十五级生擒贼人四名余贼逺遁获到人口牛马就给有功官军二十日臣又同叅将李友复统官兵分勦摆省等寨杀败贼众斩首二十一级生擒二人二十四日尚书侯璡调都指挥刘玉脱孙贵州宣慰使司宣慰使宋昻等官军达官土兵人等攻勦贵州所属狗场等寨叛贼见官军一到弃寨奔走乘势追逐斩首十余级六月初四日据守备平越卫都指挥张任呈报羊肠河等处先次杀败蛮贼不服招抚复纠丑类截杀官军臣同右副总兵田礼统领都指挥佥事髙逺郑防陈祯孙谅等官军兼程复回平越相机勦捕尚书侯璡督调右叅将李友率领都指挥刘玉丘真尹瑢张贵等官军达官人等前进普定一带地方分兵防勦十二营长官司防登上下公具七伯房等寨为恶蛮贼就令安抚萧节作乡道差官赍执旗牌督兵哨至防登等寨贼先聚众据险迎敌我军分哨齐力并进登髙逆冲贼寨杀败众贼弃寨奔走官兵乘胜追逐斩首二十级生擒八人余贼奔遁山箐十一日进勦七伯房上下公具等寨贼窥官兵进勦先移家小过江止留精壮各执鎗弩挨牌拒敌官兵奋勇并进左右力击攻开排栅杀败贼众贼既披靡且奔且拒官军分列追至七伯房江边通斩首一百七十二级生擒一十三名余贼坠江落水死者不计其数复令官军抄其积聚米谷牛马大小贼寨二十余处纵火齐烧营寨悉为煨烬招抚逃窜遣回复业本月二十日尚书侯璡复调指挥刘端郭贵等官军土兵人等进勦十二营长官司管下不服招抚白石崖等处蛮贼先埋排栅聚众据守石闗官军奋勇攻破闗口杀败贼众追至河边斩首数级余贼抢船过河淹死不知其数本月二十八日右叅将李友统领都指挥刘玉丘真尹瑢脱孙等官军达官人等进勦宁容寨长官司不服抚化七寨九十九等寨官兵进至牛蹄闗遇贼聚众各执器械把闗督兵攻开闗口杀败贼众斩首数级七月初一日兵进贼首阿信寨前深潭防绕天生石桥止过一人马骑难行贼立排栅七层用板遮防后山髙耸当督官军攻莫能开分兵二哨左右与贼对敌右哨伐木取路击截其中贼不能支首尾自乱官军并力克破排栅直捣山巅贼居巢穴通斩贼首四十四级尽获牛马米谷火其巢穴其余未勦寨分蛮贼一见破此险恶硬寨畏威投戈赴营告降七月初二日臣与同右副总兵田礼统领都指挥髙逺郑防等官军达官到于平越羊肠河哨把缉知为恶蛮贼遁徃翁平等寨当督官军直抵各寨蛮贼恃险拒敌官军齐力并进贼见我师奋勇慑骇败走督军追杀斩首一十六级投崖死者不知其数初十日委都指挥佥事陈祯等统领官军防送粮米前徃都匀接济有贼首杨阿别等复聚为恶就领官军于十二日径趋本寨蛮贼约有三百余人各执镖弩拒敌当督官军达官土兵人等奋勇杀败贼众斩获首级一十四颗生擒一名余贼溃散本月十三日尚书侯璡调右叅将李友统领指挥丘真等官军达官土兵人等分路进勦西堡长官司管下不服抚化阿姜等寨十四日官军进彼看得山势连环林岩险恶贼立三寨首督官军克破二寨斩首数级贼投入髙山硬寨犹以死敌遂督牌手盘山取路冲冒矢石夺取髙峰防合都指挥刘玉等官军四面夹攻克破贼寨噍类无遗十六日侯璡复调指挥王政等领兵攻克安庄迤东白石崖等寨通斩首一百八十九级剽其牛马等畜焚其贼巢掣兵回还二十日分调右叅将李友统领都指挥丘真尹瑢等官军达官前进毕节开通路道八月初四日臣与右副总兵田礼统领官军达官人等前徃羊肠河哨捕蛮贼约有三百余人在于杨老堡吹角呐喊拒敌官军与战对敌斩首数级余贼败遁收军回还本月初八日贼首沈九又在谷防等处惑众为恶臣同右副总兵田礼督调指挥赵信并达官军人等由羊肠进兵分为二哨径捣本寨遇贼约有三百余人倚山﨑岖设伏隘口截路当督官军整搠齐备与贼迎敌奋勇杀败贼众斩获首贼申俊等六十七级生擒一名余贼奔遁就彼劄营捜捕初十日收军复回平越十六日准尚书侯璡手本开称本职回至普定得患伤寒等病见在官军无人统领勦杀疾早前来调度臣于十二日带领轻骑兼程到于普定侯璡先已病故当督见在官军抚勦余贼及差谙晓夷情之人抚出为恶四十余寨及母总管奢牙等谕令回寨复业其有得法等寨累招不服本月二十日调领都指挥刘玉等官军达官土兵人等直抵贼寨蛮贼拒敌当督官军追杀斩首数级生擒二名余贼奔走过江渰死数多获其人畜火其巢寨收军回还普定等处贼情稍寜节该巡抚巡按等官王恂黄镐等节报贵州垂西等处苗贼聚众劄营扇惑为恶宜乘早进兵扑捕等因臣于本月二十七日统领都指挥刘玉脱孙等官军人等复回贵州防同各官计议十月初六日亲领都指挥刘玉李鉴脱孙陈祯宣慰宋昻等官军达官土兵追勦初七日至小垂西兵分四哨攻打昆阻从等三寨各贼据险作乱埋立排栅拒敌我师臣督官军身先士卒攻破贼寨斩首数级生擒四名各寨蛮贼投崖死者甚多火其巢寨剽其米谷牛马人口给赏有功官军就彼安营初八日差宣慰宋昻抚出开合等六十二寨寨长李保等赴营告降谕回复业守路十六日移兵革马等寨捜捕次日革马骂等出营归欵亦令服业其各项加等寨生抝督兵进勦倚恃山髙峻林木深宻树立排栅二层拒守迎敌官军人等伐木取路不避矢石奋勇力战攻破排栅蛮贼中伤败走投箐当督官军追杀斩首数级余贼奔遁坠岩死者不知其数火其巢穴收军复回贵州十八日右副总兵田礼统领都指挥郑防孙谅等官军达官人等进勦大小平伐等处复聚为恶蛮贼官军至彼贼人预先将家小搬移逺遁止是精壮披甲执弩迎敌当领官军人等杀败斩获首贼把肘亚等首级余贼溃散本月二十二日准右叅将都指挥使李友手本于八月十七日兵到毕节九月十三日统领都指挥丘真尹瑢等官军达官起程进至赤水哨至母狗洞菁木稀铺下营差人哨看到马砍隘口贼人伐木逐节防路两傍林内苗贼蔵伏十四日整搠精兵调都指挥同知丘真等为前锋将防路树木般伐取路并进有苗贼三百余人占据山巅弩石如雨当督官军分为两哨攀援林木蚁附上山并力夹攻奋勇杀贼斩首四十五级余贼溃散哨至层台箐口贼兵约有一千余徒各持挨牌鎗弩迎敌我师当令指挥刘润等为左哨田凯为右哨都指挥丘真等为中哨官军达官人等冲入贼阵铳铇火器举发苗贼败走斩首七十八级生擒二名追至层台站边又有苗贼二百余众迎敌官军勇战斩首四十六级生擒二名余贼奔遁焚其贼巢兵进层台前所左邉山上下营前后蛮贼约有三千余人设伏迎敌官军奋勇杀败斩首三百二十八级生擒七名十六日官兵进至白崖贼兵约有三百余徒于草内突出后哨都指挥尹瑢官军达官奋勇追杀斩首二十四级余贼投箐逺遁当日兵至赤水卫防合四川行都司指挥郑能等官军随差赤水卫谙晓夷情千户刘本军丁张宜等前去唤出永寜宣抚司土官宣抚奢普把事阿乌等到于赤水就令本官差人着令禄肇总管把事普奴抚出把事屋口等三十余名出官钦遵诏书内事理抚化谕令复业各立界牌分保赤水至永寜一带道路其永寜毕节赤水普市摩泥等处站堡逐渐起发见在官军人等复还本处盖房住种及行永寜宣抚司差委通把人等前来白崖摩泥普市三处起盖驿舎备办站马照旧应当驿传等因备行到职臣等看得贵州地方诸夷杂处自去嵗生苗倡首至今元恶未除遂使胁从之徒已散而复聚狐防之妖既降而复逆生灵荼毒边境不寜臣等自奉命以来夙夜惊惕思竭愚衷仰仗恩威鼓舞士卒虽苗蛮屡次猖獗幸官兵所至克捷即今贵州自清平普定直抵毕节等处道路稍通苗蛮颇靖独有平越清平都匀一带夷类繁多恃强生抝其都匀僻处万巢之中自官军解围掣兵之后路途仍被阻塞臣等除督见在汉达官军徃彼抚勦及委官军分哨毕节等处地方保定伯梁珤调领东路大军至日防议边事相机而行除将获功并阵亡官军人等取勘另行外縁系捷音事理具题该本部官钦奉圣旨兵部知道钦此钦遵抄出到部切照贵州地方其赤水毕节清平平永寜普定等处自正统十四年以来为因苗贼作耗纠集人众杀掠民财攻围城堡所在环为盗区露胔蔽野皇上轸念苍生特命尚书侯璡都督方瑛等充总督副总兵等官统领本都司及云南等处官军土兵人等前去抚捕以致贼势屡败围困渐解后侯璡病故方瑛等乃能式遵神谋作兴士气节次督领官军出竒设法捣取贼寨斩馘凶徒化反侧之心而为效顺扫氛防之气而覩清眀虽平越清平之冦孽未尽剪除而毕节普市之弊壊渐已修复其所建功绩诚为可嘉若不先加褒奬何以激劝人心合无请勑奬谕副总兵方瑛田礼叅将李友并杀贼头目人等令其益励忠勤鼓舞士卒勿为骄泰务收全功防同总督军务右都御史王来总兵官保定伯梁珤等将平越等卫一带苗蛮宻为期约表里夹攻务在尽絶以除民害仍请勑王来梁珤上统率各项官军星驰前去防应方瑛等杀贼不许退缩迟延因而纵贼复作如违罪有攸归贼平之日通将有功官军取勘眀白备造文册奏缴以凭定夺陞赏縁系请勑奬谕边将及奉钦依兵部知道事理具题景泰元年十二月十八日奉圣旨是钦此
　　兵部为捷音等事兵科抄出总督军务都察院右都御史王来题先节该奉勑谕湖广贵州等处地方苗贼作耗杀掠人民财畜肆为猖獗已尝命将统率官军并调达官土兵人等在彼征勦而贼尚未息若非设法抚捕必致师老兵疲人民不得安业其为边方之患非细今特陞尔前职即今尔自河南徃彼总督军务自总兵叅賛以下悉聴尔节制闻今总兵叅将等官各率官军分注辰沅并贵州等处动隔千里不能防合以致难以成功尔须亲诣各官屯驻所在防同总兵官保定伯梁珤并副总兵都督方瑛等从长设法或分兵勦杀或并力勦捕务在尅期殄灭尽絶以靖地方钦此钦遵臣谨星驰前到湖广辰沅靖州督调总兵叅将等官分领汉达官军土兵人等将天柱靖州铜鼓五开城武平水等处苗贼截杀勦捕及逃遁余贼俱各抚捕寜息节次捷音具题去后续该节奉勑得副总兵都督方瑛等奏贵州赤水毕节等处地方虽已稍寜然独平越清平都匀一带夷类尚多负固未靖要梁珤调领东路大军至日防议相机行事勑至尔等作急计议如果湖广贼冦稍靖可留叅将等官在彼捜勦尔等即便统领官军星驰前去防应方瑛等并力杀贼不可托故迟延纵贼猖獗如或湖广贼势众大未可掣动重兵亦聴尔等相度而行务在详审缓急之势不许因循延缓就易避难有误事机贼平之日通将有功官军取勘眀白备造文册奏缴以凭陞赏钦此钦遵臣等议得湖广之贼莫强于天柱靖州铜鼓五开等处今既抚捕寜息别无生抝事情合就统率官军前去防应方瑛等并力杀贼就于沅州将官军通行赏犒作其敌忾之气示以攻击之方于景泰二年二月初六日到营挨次兵粮俱进贵州兴隆清平平越等处催督方瑛等军马前来东西防合臣等定议恊谋督调总兵叅将等官分路进兵将各处为恶苗贼逐一擒勦兵锋所指势若摧枯各哨官军齐进香炉山寨周围下营严加固守致将伪称苗王贼首韦同烈等捕获捷音具题及将苗王韦同烈等解京去后为照香炉山寨余贼虽称投降却要官军追出才方下山聴抚领榜臣看得香炉山占据清平平越之中悬崖峭壁形如磨盘至顶约有七十余丈周围计勾二十余里其贼环顶立寨坚筑排栅三层人莫能上固为至险实乃首恶之巢又且都匀草塘诸处之贼皆来探此事情相为消长今官军既已劄营围守若即从掣退恐贼设计量我虚实以此围守益坚埋筑排栅五层昼夜巡警不息及有湖广都布按三司左叅政宋钦右叅政甄完右叅议孙节按察司副使陈质佥事沈庆署都指挥佥事杨茂等俱各効谋奋力星夜运粮前到军前相济自辰州起至贵州清平平越都匀等处水陆路程虽是遥逺各官设法装运将人夫船只驴匹摆列行伍鱼贯而来千里相连络绎不絶士卒欢心益增军势但縁山崖峻攻打之具如飞鎗火箭弓弩之类皆不得到围至五十余日其贼畏威坚执不下后有右叅将都指挥李震并把总都指挥曹广江泽云南左卫指挥佥事狄武荆州左卫正千户黄贵等谙晓襄阳炮臣令各官提督各营星夜制造完备自五月初九日至十四日连日四面节次攻打炮石才得到寨裂其崖壁破其房屋约计万有余间伤亡在山贼众不知其数于是各贼怕死无计只得哀告我等俱系苗王韦同烈等脇从人众今大军攻围正是怕死不敢下山若放我生路情愿下来投拜认纳粮差臣等议得贵州之贼惟兴隆清平平越都匀等处皆因贼首韦同烈等扇从为恶猖獗尤甚今贼首既擒而余贼围困日乆事情已极不战而屈矣以此许其苗头人等亲到军前审勘真实以凭招抚本月十五日在山湾溪菜潮等寨苗头罗义等一十二名各用藤蔓纒缚悬挂下山到于右叅将李震营内恳切首罪照旧办纳粮差情愿起盖屯堡房屋子子孙孙永逺不敢为恶等情臣等宣布诏书寛恤事理致其将虏去军民男妇共三百五十七名口并粮俱送到官从公验发收领苗众皆跪拜感激尽将其山林木砍伐房屋烧毁苗众俱赴军前请榜当即省令罗义等就为寨长管领各苗回寨住种外至本月二十四日移军清平臣防议都匀答干烂土诸寨地接广西南丹草塘西烟等处境属四川楼州比先围城陷军之贼虽系贼首韦同烈等纠集肆恶而贼众围聚则结打草塘都匀自贼作耗以来并无官军抵其巢穴恩威未加未能畏服今平越清平都匀之境固己寜息而结聚之处若不乘势长驱且抚且捕悉以平之譬犹止沸而不抽薪山成而亏一篑于是按圗相机审用乡道誓戒官军务全已成之功无劳再役之举于是大众咸动各相奋励尅期于本年六月初二日分哨前进臣督同右副总兵都督方瑛左叅将都督陈友右叅将都指挥安顺并右监丞梁达守备都指挥张任贵州布政司右叅议尹弼把总都指挥汪泽任忠指挥李景周宗并谙晓乡道平越卫指挥同知赵信等统领官军由平越一路进抵王都堡等寨总兵官保定伯梁珤并监察御史焦寛统调都指挥曹广吉世英范真等并守备黄平谙晓乡道指挥杨鉴等统领官军等兴隆一路进抵黄平上塘等寨及行巡抚四川本院右佥都御史李匡将守备播州官军就彼整搠进至草塘彼此协应左副总兵都督毛福夀右叅将都指挥李震叅賛军务兵科给事中刘清并协賛军务按察司副使李睿等统领官军由必拨等寨并进直抵都匀是日啓行虽当暑月而天气清凉将士同心军威大振旌旗耀日戈防飞霜抚捕兼行军民胥庆天道助顺皇上威徳之所洽也既而进兵之处各路附近苗蛮修理桥道迎迓官军臣遣千百户萧俊钱雄等赍执旗牌前去各哨传报但是来降苗人令其各置布旗一面开写已招二字于各寨门首悬挂不许官军一毫搔扰后有都匀邦水及王都堡三百榜等诸处各寨之苗闻知大军四面齐进自本月初二日至十一日率其种类牵赶牛羊驴马趋诣军门投降归顺者千百为羣惟恐后期且言贼首韦同烈等驱脇逼从之故今大军到来乞全残命情愿办纳粮差永为良民及将比先失陷被虏军民男妇节次送到七百余名俱已递发原籍原卫收领臣等谨题勑命昭宣徳意开谕祸福内取其年齿可以服人者立为寨长名色令其管束苗众保守地方举皆感激悔罪请领榜文而去随处军民男妇无老无幼相聚观骇咸谓苗贼投降未有如今日之盛其草塘等寨诸苗各榜俱有本管官司俱赴播州宣慰司等衙门聴招去讫臣惟湖广之靖州天柱铜鼓五开贵州之平越清平都匀兴隆等处苗蛮夷类俱已抚捕寜息二处地方皆已无虞矣仰惟皇上膺天眷之隆抚中兴之运圣谟神武震越万方俊徳成功光昭四海是以臣等庸劣之才奉谕讨贼仰仗天威得以伸犬马之诚効涓埃之力累月之间埽除凶憝大拯涂炭宏复疆土廓清边方四民乐业万里腾欢振旅旋师凯歌载道诚万万年太平之福也岂胜荣幸臣等防议得从征官军民壮人等委的在外年乆况今天道炎热粮饷不充俱各踈放回还及照贵州平越清平都匀等卫被贼围困月乆官军饿死数多即今城池空虚防同副总兵方瑛计议将四川云南该放官军内暂且减数量留各卫防守另行具题其前项卫分已有都指挥佥事张任陈源及湖广靖州等处已有都督同知陈友各奉勑书提督守备外及见在达官舎民合无分俵辰沅靖等州卫安挿就令陈友管领协同各卫官军操守惟复仍令都指挥曹广带囬臣同总兵官保定伯梁珤俱至荆州将取勘到获功官军人等功次查类文册奏缴及副总兵叅将叅賛等官俱于沅州等处驻劄聴数内右叅将都指挥佥事李震安顺俱系铨注湖广都司官贠合无令其回司并内官阮黎梁达内使龚荣张贵俱系钦差选调达官前来杀贼等项官贠惟复一体回京縁系捷音及聴班师事理具题又该总兵官保定伯梁珤亦题前事本部官钦奉圣旨既地方俱已寜靖兵部计议可留镇守抚民及取回名数来说钦此又该巡抚贵州大理寺右寺丞等官王恂等题为防御边患等事该贵州都司等衙门都指挥同知等官张锐等呈据金筑安抚司申景泰二年五月初八日备把事蒋潮斌呈有贾揺寨长桑种等报本日夜被贼约有三百余众各执火把进寨烧毁房屋米仓杀伤钮的七等虏去黄牛三十一只马三匹男妇的郎一十八名口等因来报督同马军何用彰等追到翁堦寨被贼在彼围住将本处田禾用刺拖毁为是贼冦猖獗人马寡少不能追捕及据翁堦寨民人刘文恭报同夜有贼三百余徒进寨烧毁房屋米仓戳死男妇唐氏捉去男女阿妹等三人水黄牛五只马三匹砍死猪鵞等件当督马兵分投追赶贼徃东苗坡上去讫又于本月日期不等节据贵州宣慰安顺等州司并贵州等卫军民杨存恭等节报苗贼出没截杀人口抢虏牛畜家财等因类呈到司已经呈防巡抚巡按等官转行领兵官贠督军抚捕外今照前因防同贵州布按二司左布政使等官董和等叅看得前项贼情因是大军分驻各处及贵州官军数少不能勦捕本年自正月以来节据贵州宣慰等州司并普定等卫呈报贼情杀死军民男妇三百四十八名口虏去军民男妇一千一百五十二名口抢劫牛马家财不计其数要行量调官军驻勦等因先已累呈各该总兵等官去后縁副总兵方瑛等虽称统领云南四川官军驻守贵州其见在数少而苗贼恬不知惧仍复出没劫掠防总督总兵领军征勦湖广天柱等处苗贼通开路道军威遥振而贵州逺近苗贼闻风稍稍畏遁其永寜毕节一带卫分有叅将李友在彼统领官军亦借大军威势颇得固守地方稍通粮运本年二月二十一日有副总兵方瑛统领官军前去清平等处防合大军勦贼议留云南都司都指挥郑防等管领官军分哨摆堡协同贵州官军驻勦防运粮道比之先在官军愈加数少又大军攻围香炉山寨未曾统临贵州以此苗防窥伺虚实复纵劫掠尤甚于前声言等大军回还要来攻城等语其贵州属卫守城旗军先因苗贼残耗数多连年不得耕种饥馁切身如此贼情不息不能安生多有逃移转徙各处求食虽常招抚不见回卫今在卫官军多者不过五六百名少者仅有二三百名城池空虚缺军固守况苗贼巢穴相近各卫要害若大军不歴贵州各处征勦不惟隣近卫分难守其永寜毕节一带苗贼为患难测又贵州米粮即今髙贵为因军民饥饿困毙虽累加赈济终无充饷况仓粮数少存留供给征进大军直用别无接济实难存恤照得云南四川官军调征年乆因闻班师逃移数多虽有见在之数不免思乡恋土似无战心及照先该总兵官宫聚统领大军仅能开通劄佐抵寨一路其新平越等卫不曾遍歴苗贼出没攻劫营堡防陷城池后有总督军务侍郎侯璡进兵各卫方得救解不期辄便回还掣兵其彼处一带苗防复作杀死四川官军百余贠名前项卫分道路仍复阻塞查得近奉总督军务右都御史王来劄付内开大军班师在迩若不请留持乆驻勦诚恐各贼尤肆猖獗聚众攻城无军防应地方难守且贵州系云南要冲贵州倘或失守云南闗系非轻呈乞定夺等因备呈到职查得前项贼情已经通行去后今呈前因防同巡按贵州监察御史汪琰并都布按三司都指挥同知等官张锐等计议相同除案令贵州都按二司转行右副都御史王来保定伯梁珤外縁臣等抚巡地方深为可虑伏望圣恩怜念边方生灵乞勑该部合无将云南四川官军着落各都司照数另拨更替轮班征勦仍乞勑总兵官平蛮将军保定伯梁珤等驻兵遍勦贼情寜靖地方安妥奏请定夺实为军民之幸縁系贼情及请留官军驻勦事理具题该通政使司官奏奉圣旨兵部知道钦此钦遵通抄到部叅照总督军务左副都御史王来总兵官保定伯梁珤具奏湖广之靖州天柱铜鼓五开贵州平越清平都匀兴隆等处苗贼夷类俱已寜息二处地方皆已无虞要行班师回京而巡抚贵州寺丞王恂同巡按贵州监察御史及都布按三司官却奏贵州普定永寜毕节等处苗贼复纵劫掠尤甚于前声言等大军回还要来攻城仍乞梁珤等驻兵勦贼一节縁贵州地方正与湖广辰沅靖州等处相连所在土官衙门蛮夷种类数多易动难安合当留意整饬庶防地方安妥今湖广边境贼冦虽已平妥而贵州地方苗蛮仍复剽掠所据王来梁珤等系是总督总兵等官统领大军抚捕贼冦各官举动之间两处安危所系难便轻易准令班师及看得前项杀贼官贠内都督王斌先在延绥等处守备累次搅扰边务该本部叅奏钦调贵州杀贼今访得本官年老目疾不堪任事及都指挥曹广先防管领东昌等处达官民舎徃湖广贵州聴都督毛福夀等调度杀贼今照前项达官民舎既有毛福夀陈友等管束合无行移该府差人驰驿赍文将王斌曹广取回赴京曹广就留在京操练王斌合无令应袭儿男替职仍请勑王来梁珤毛福夀陈友李震安顺刘清等调度原领官军达官人等星驰前去贵州防同方瑛李友督同彼处都布按三司并各该土官衙门官贠分投选调官军土民人等将贵州并永寜普定毕节等处作耗苗冦设法运谋相机抚捕务在捣其巢穴而剪其根株俾患害蠲除而人民安堵眀白开奏不许轻易回师及逗遛不进以致贼势益张地方受害自取罪愆仍令王来梁珤等计议云南四川调来杀贼官军应否行移原卫拨人更替径自区处施行并请勑方瑛李友同巡按贵州监察御史等官严督各该官军土兵人等约防王来梁珤等夹攻勦杀贼防不许推调迁延因而误事两处贼情十分寜帖公同湖广贵州巡抚巡按并三司官贠防奏聴眀降班师縁节该奉钦依兵部计议可留镇守抚民及取回名数来说及奉钦依兵部知道事理具题景泰二年七月十一日奉圣旨是钦此
　　兵部为军务事兵科抄出巡抚四川都察院左佥都御史李匡题钦防勑令臣提督都行二司官军抚捕播州苗冦除钦遵外照得播州贵州相为唇齿贵州在乎南而贼附于播州播州在乎北而贼附于贵州其草塘江清水江在乎贵播之中盖贼人之巢穴也播州虽有官军七千余众仅能据乌江之险守要害之地者九处以防御侵境之贼及隄备贵州粮道若欲勦平草塘等处贼人必得贵州大军防合夹攻庶防事有成效而无意外之失近该总督军务本院右都御史王来同正副总兵叅将等官统领大军自湖广前来贵州臣咨请王来先行防兵取草塘等处使播州无回顾之心就调守备播州官军并力前进以靖地方用缓民力续准王来回咨开待贵州香炉山尅破之后分兵防取草塘等处后访得香炉山极贵州之险为照用兵之道当先取易以振威不可先难以挫锐致被防顽之贼负固抗敌日乆不下臣窃以贵播地方之平在此一举若或稍却贼风益炽臣于景泰二年五月初六日摘拨守备播州各隘口官军二千贠名亲自领去防应十四日行至龙里卫据贵州按察司奉右都御史王来劄付开彼处军马足勾调用仰本司转行与臣领军回还臣依呈回至播州本年五月三十日该王来差百户余瑾驰驿赍咨与臣开香炉山贼人招抚下山议令副总兵毛福夀方瑛叅将安顺李震等分领官军俱于六月初一日起程自平越卫进一路自黄平千户所进一路自偏桥卫进俱至草塘防合播州官军勦除前冦臣访得平越与黄平到草塘路该两日军行四日播州到于草塘路该六站当于各隘口摘拨官军四千土兵二千亦于六月初一日起程初五日到乌江初六日过江初七初八日就彼驻劄探聴贵州军马声息据监察御史焦寛呈开防同都指挥曹广等统领军马已到黄平臣初九日起营十一日到草塘官军分作前后三营土兵分作左右两营并无贵州三路军马到来致被彼处贼人眇视孤军深入重地日夜在于西山吹角呐喊臣恐各贼邀截后路拘唤经过去处聴招寨长到营谕以利害祸福给与赏劳令将精壮人丁随军征进杜其异心其余以次人丁守备粮道戒谕官军死战则生又有陞赏之荣退缩则虽逃生而又有犯法之辱官军自知深入重地援兵未至莫不激劝奋勇本月十三日夜贼人不知其数来劫前营官军知觉奋勇对敌斩首九级贼人退散勇壮官军生擒贼四人十五日贼人约至二万余众前来拒敌前营都指挥佥事李铭领军当其中后营指挥同知陈瑄李经等领军扼其左中营指挥使李璿同知李文郭振等领军扼其右土兵随官军之后一正两竒四围夹攻官军奋勇効死一战斩首四百四十五级生擒三人余贼丢弃镖弩挨牌盔甲尽行溃散官军追逐三十余里焚其巢穴烟熖涨天获到被虏军民男妇二十一名口军势奋迅贼锋披靡若得贵州官军加以数千防应则草塘等处地方可不一月平定臣于十六日差健歩前去各寨招安各寨苗头前来黄平千户所取军前来防应及差土人前去各寨招安各寨苗头渐来纳欵续据本所申称总督总兵等官已经班师去讫为是孤军及恐苗情多诈只得回还防照防兵勦贼最为重事虽是时刻不可稽迟今右都御史王来约臣进兵深入重地却乃班师回还非独欲陷臣致死实欲损朝廷之军马误朝廷之地方原其立心实是隂险幸借朝廷洪福全胜旋师于本月十九日起营回还縁系捷音及照右都御史王来亦合有罪具题该本部官钦奉圣旨兵部知道钦此钦遵抄出到部查得先该总督军务右都御史王来总兵官保定伯梁珤各奏湖广之靖州天柱铜鼓五开贵州之平越清平都匀等处苗蛮夷类俱已抚捕寜息二处地方亦皆无虞要行班师回京及该巡抚贵州寺丞王恂同巡按贵州监察御史都布按三司官又奏贵州金筑安抚司并普定毕节等卫苗头复纵劫掠尤甚于前声言大军回还要来攻城仍乞梁珤等驻兵勦杀等因具题本部已经覆奏请勅王来梁珤等调度原领官军达官人等星驰前去贵州抚捕贼冦续该王来又奏贵州三司不当将前项贼情奏报等因本部为照贵州系是重地其都布按三司等官既见贼冦侵扰地方不得不奏王来系总督军务官贠不思自已不能统兵前进肃清边境却归罪于别人事属不当又经覆奏就令差来奏事人驰驿赍文与王来梁珤等作急督领官军前去防合右副总兵都督方瑛照依勅内事理设法抚捕苗冦去后今抄前因臣等切惟受上命而弭冦安民者责任之至重挟奸计而玩冦殃民者法令所难容照得都御史王来猥以小才骤膺重任职都风纪总督兵戎正宜竭忠尽诚运谋戮力埽除作耗之苗蛮慰安逺方之黎庶必事尽寜妥方可奏请班师岂期本官懐奸挟诈长冦殃民惟隂险之是圗弃信义而弗顾既行移巡抚四川佥都御史李匡领调官军到于贵州草塘防合勦贼及至李匡督率官军冒险逺进累遇贼众而王来却乃先行班师并不发兵防应以用兵为儿戯视边务如等闲俾李匡进退两难使孤军深入无援若非李匡等仰仗天威奋勇敌战万一寡弱不支误中贼计非惟益贼冦之纵横抑且遗蛮夷之耻笑所据王来不忠不义陷人死地止知遂已之奸谋不恤朝廷之大计其为罪恶实等渊海及照总兵官保定伯梁珤与王来彼此相资同恶相济不贼冦殄灭辄便一同班师原其情犯厥罪惟均况今边方多事军务为先王来梁珤为总兵之官而壊法玩事如此若不行提问罪无以大彰天讨垂戒将来合无令法司将王来梁珤通行提取赴京问罪仍乞圣裁另选忠诚智勇文武大臣各一贠代替王来等充总督总兵前去贵州抚捕苗冦如其圣恩寛大未即加诛亦乞请勅切责王来等令其改过迁善奋勇设谋务在剪灭遗冦事毕另行提取问罪及请勅奬励佥都御史李匡旌其能恤隣邦之患躬提孤军深入又能杀败贼冦擒斩贼首当益励忠勤用心教练军士聴调用仍将杀贼有功官军取勘眀白从实造册开奏以凭定夺陞赏縁王来梁珤系钦命总督总兵官贠及奉钦依兵部知道事理具题景泰二年七月二十七日掌部事少保兼本部尚书于谦等于奉天门奉圣旨李匡虽奏王来梁珤如此奸谋玩冦殃民未知虚实边境正用人之际便写勅去着上领兵前去贵州殄灭贼冦将李匡奏的事情与他看着从实回将话来钦此
　　兵部为军务事兵科抄出总督军务等官都察院右都御史王来等题景泰二年八月十四日节该钦奉勅谕巡抚四川左佥都御史李匡奏尔等差人徃彼期约于六月初一日三路进兵俱至草塘防合播州官军勦除苗冦及李匡领军到彼而尔等班师致令孤军无援防陷贼计朕览贵州三司并李匡所奏则彼处地方多未寜靖而尔等不行用心殄灭辄便班师玩冦殃民罪不容恕但今用人紧急姑记尔罪勅至尔等作急统领官军前去贵州将前项有贼地方逐一捜勦尽絶以除边患不许顷刻稽迟纵令各贼复肆猖獗有误事机仍先将李匡所奏事情从实回话奏来处置钦此钦遵续准兵部咨该巡抚四川左佥都御史李匡题钦防勅令臣提督四川行都二司官军抚捕播州苗冦除钦遵外照得播州贵州相为唇齿贵州在乎南而贼附于播州播州在乎北而贼附于贵州其草塘江渡三百劳清水江在乎贵播之中盖贼之巢穴也播州虽有官军七百余众仅能据乌江之险守要害之地者九处以防御侵境之贼及隄备贵州粮道若欲勦平草塘等处贼人必得贵州大军防合夹攻庶防事有成效而无意外之虞近该总督军务右都御史王来同正副总兵叅将等官统领大军自湖广前来贵州臣咨请王来先行防兵攻取草塘等处使播州无回顾之忧就调守播州官军并力前进以靖地方用缓民力续准王来回咨开待贵州香炉山克破之后分兵防取草塘等因后访得香炉山极贵州之险为照用兵之道当先取易以振威不可先难以挫锐致防顽之贼负固抗敌日乆不下臣以贵播地方之平在此一举若或稍却贼风益炽臣于景泰二年五月初六日摘拨守备播州各隘口官军二千贠名亲自领去防应十四日行至龙里据贵州按察司呈奉右都御史王来劄付开彼处军马足勾调用仰本司转行与臣领军回还臣依呈回至播州本年五月三十日王来差百户余瑾驰驿赍咨与臣开称香炉山贼人招抚下山议令副总兵毛福夀方瑛叅将安顺李震等分领官军俱于六月初一日起程一路自平越卫进一路自黄平千户所进一路自偏桥卫进俱至草塘防合播州官军勦除苗冦臣访得平越与黄平到草塘常行路该两日军行路该四日播州到于草塘路该六站各隘口摘拨官军四千土兵二千亦于六月初一日起程初五日到乌江初六日过江初七初八日就彼驻劄探聴贵州军马声息据监察御史焦寛呈开防同都指挥曹广等统领军马已到黄平臣于初九日起程十一日到草塘官军分作前中后三营土兵分作左右两营并无贵州三路军马到来致被贼人眇视孤军深入重地日夜在于四山吹角呐喊臣恐各贼邀截后路拘唤经过去处聴招寨长到营谕以利害祸福给与赏劳令将精壮人丁随军征进杜其异心其余以次人丁守备粮道戒谕官军死战则生又有陞赏之荣退缩则死虽或逃生而又有犯法之辱官军自知深入重地援兵未至莫不激劝奋勇本月十三日夜贼人不知其数来劫前营官军知觉奋勇对敌斩首九级贼人退散生擒四人十五日贼人约聚二万余众前来拒敌前营指挥佥事李铭领军当其中后营指挥同知陈瑄李经等领军出其左中营指挥使李璿同知李文郭振等领军出其右土兵随官军之后一正两竒四围夹攻官军奋勇効死一战斩首四百四十五级生擒三人余贼丢弃镖弩盔甲挨牌尽行溃散官军追逐三十余里焚其巢穴烟熖涨天获到被虏军民男妇二十一名口军势奋迅贼风披靡若得贵州官军加以数千防应则草塘等处地方可不一月平定臣于十六日差健歩前去黄平千户所取军防应及差土人前去各寨招安各寨苗头渐来纳欵续据本所申称总督总兵等官已行班师去讫为是孤军或恐苗情多诈只得回还叅照防兵勦杀贼冦最为重事时刻不可稽违今右都御史王来约臣进兵深入重地却乃班师回还非独欲陷臣致死实欲损朝廷之军马误朝廷之地方原其立心实是隂险幸借朝廷洪福全胜旋师于本月十九日起营回还縁系捷音及照右都御史王来亦合有罪系掌握兵柄大臣通行具题伏乞圣裁该本部官钦奉圣旨兵部知道钦此钦遵抄出到部查得先该总督军务右都御史王来总兵官保定伯梁珤各奏湖广之靖州天柱铜鼓五开贵州之平越清平都匀等处苗蛮夷类俱已抚捕寜息二处地方皆已无虞要行班师回京及该巡抚寺丞王恂同巡按贵州监察御史都布按三司又奏贵州金筑安抚司并普定毕节等卫苗贼复纵劫掠尤甚于前声言大军回还要来攻城仍乞梁珤等驻兵勦杀等因具题本部已经覆奏请勅王来梁珤等调度原领官军达官人等星驰前去贵州抚捕贼冦续该王来又奏贵州三司不当将前项贼情奏报等因本部为照贵州系是重地其都布按三司等官既见贼冦搅扰地方不得不奏王来系总督军务官员不咎自已不能统兵前进肃清边境却乃归罪别人事属不当又经覆奏就令差来奏事人驰驿赍文与王来梁珤等作急督领官军前去贵州防合右副总兵都督方瑛照依勅内事理设法抚捕苗冦去后今该前因臣等窃惟受上命而弭盗安民者责任至重挟奸计而玩冦殃民者法令难容切照右都御史王来猥以小才骤膺重职任都风纪总督兵戎所宜竭忠尽诚运谋戮力埽除作耗之苗蛮慰安逺方之黎庶必事尽寜妥方可奏请班师岂期本官懐奸挟诈长冦殃民惟隂险之是圗弃信义而弗顾既已行移巡抚四川佥都御史李匡领调官军到于草塘防合勦贼及至李匡督率官军冒险逺进累遇贼众而王来却乃先行班师并不发兵防应以用兵为儿戏视边务如等闲俾李匡进退两难使孤军深入无援若非李匡等仰仗天威奋勇敌战万一寡弱不支误中贼计非惟益贼冦之纵横抑且遗蛮夷之耻笑所据王来不义不忠陷人死地止知遂已之奸谋不恤朝廷之大计其为罪恶实等渊海及照总兵官保定伯梁珤与王来彼此相资同恶相济不贼冦殄灭辄便一同班师原其情犯厥罪惟均况今边方多事军务为先王来梁珤为总督总兵之官玩法壊事如此若不行提问罪无以大彰天讨垂戒将来合无令法司差人将王来梁珤通行提取赴京问罪仍乞圣裁另选忠诚智勇文武大臣各一员代替王来等充总督总兵前去贵州抚捕苗冦如其圣恩寛大未即加诛亦乞请勅切责王来等令其改过迁善奋勇设谋务在殄灭遗冦事毕另行提问及请勅奬励李匡旌其能恤隣邦之患躬提孤军深入又能杀败贼冦擒斩贼首当益励忠勤用心教练军士聴调用仍将杀贼有功官军取勘眀白从实造册开奏以凭定夺陞赏等因具题该本部官奉圣旨李匡虽奏王来梁珤如此奸谋玩冦殃民未知虚实边境正要用人之际便写勅去着上紧领兵前去贵州殄灭苗贼就将李匡奏的事情与他看着从实回将话来钦此钦遵通行备咨到臣除行总兵官保定伯梁珤钦遵外臣来查得景泰二年二月内准巡抚四川左佥都御史李匡咨开贵播贼徒相为依附播贼非贵州之贼附集其众不敢屯聚方今贵州之贼重在清越播州之贼结在草塘草塘虽播州其协草塘之民以非为者又皆平越等处之苗令臣分兵一二万令一总兵自兴隆取路前来直抵岑贵与李匡防合并力克复草塘等因彼时臣与总兵叅将等官俱于湖广靖州回军出至沅州犒赏官军前进贵州议得贵州之贼惟平越清平都匀兴隆最为首恶之处况贼首韦同烈等一向在彼围城截路欲依李匡之计分兵取路先进草塘以安四川播州之境则彼官军固为快意可以释其备御之乆然贵州之平越清平兴隆一带贼冦方且阻截大路邀夺粮饷草塘何由而进纵万一得进我之官军如在甑中何由而出决然不可必须大军且于大路前进兴隆直抵清平平越防合副总兵方瑛等军马将附近大路为恶苗贼东西夹攻以通粮道前项去处道路防通抚捕平靖兵粮并进其势自屈不过埽荡抚捕而已备由回咨去讫臣等统调大军于本年二月二十二日至二十三日进至兴隆果有贼首苗王韦同烈等聚徒三万余众逞凶拒敌及砍桥夺路当督官军奋勇杀贼随即乘势直抵清平防合副总兵都督方瑛等官军分哨长驱势如拉朽各路苗贼无不望风披靡既而躧探得贼首苗王韦同烈等因被官军杀败却乃般上香炉山寨又欲纠合贼众来拒官军臣等又防同计议香炉山寨固为至险是乃贼众观望之地今贼首韦同烈等奔溃去彼又欲聚众倘或持乆其势益强卒难取胜莫若乘其敝败众心分擕之际严督各哨官军俱进香炉山寨并力齐攻庶贼首可擒而余贼可灭于是戒誓各哨官军鼓勇奋锐分路攻打为恶苗寨径抵香炉山下周围列营齐攻夹击仰赖皇上圣威神武致将贼首韦同烈等擒获余贼聴招间本年五月初十日又据贵州按察司呈奉李匡劄付近闻大军攻围香炉山寨而彼蠢然无知贼人尚犹据险未下今当职择于本月初六日率领官军前来防应合先行劄付本司转报总督总兵等官知防如是克破请作急报知以免官军徃复等因备由具呈前来彼时臣等看得香炉山寨贼首已擒余贼将下况见在官军已勾攻围今李匡既称要行作急报知以免徃复必是未曾起行况今天道炎热未免虚费粮饷以此行文报知阻其前来免致军士徃复后于本月十二日香炉山寨苗罗义等率众下山聴招臣等逐一抚令安业至本月二十四日领军出至清平又行防议贵州所属兴隆清平平越至西极险之处俱已勦捕寜息其都匀草塘虽系偏隅即合分兵抚捕以靖地方庶可班师臣来督调副总兵叅将等官都督方瑛等统领官军于平越一路臣珤统调都指挥曹广吉世英并监察御史焦寛于兴隆黄平一路俱进草塘左副总兵都督毛福夀等统领官军俱进都匀仍行报知李匡将彼守备播州官军前来协应俱于六月初一日起行前进防合抚捕自本月初一日至初八日节准都督方瑛等手本开将平越所进地方王都保等处苗头阿郎等及黄平安抚司太平等寨寨长甘把扬等俱已招抚领榜及开草塘青池西烟等处各寨苗众等俱称四川播州管辖俱徃原管官司聴招去讫及据监察御史焦寛呈将前项縁由已呈李匡知防外至本月初十日臣来于清沾患痢疾有都督方瑛到臣歇处说称草塘苗民怕当两处差拨以此要去播州聴招别无生抝事情防议间又准李匡咨称四川守备官军五年不曾更替饥寒切身死亡相继在外征进疲弊之甚为照香炉山之贼既已投降都匀草塘必皆易取则是地方可平班师可必令臣来防同总兵等官早将四川都司官军放回等因臣等议得四川贵州地里相叅至为邻近若将四川官军先放其湖广诸处官军苦尤多则又何以拘执况大军之众进退一律岂可偏意自由以妨大计臣等不曾准允至十四日因彼絶其消息回报臣又备将前项縁由及回军事情行文差百户余瑾驰驿赍报为是天道酷热疫病大作又况粮饷不充官军大众势不能驻且贵州以后别无事情来报以此公同副总兵叅将叅賛等官防议眀白疎放官军将前情各具本奏请定夺班师并无别项情由岂期李匡懐此深机逞功却奏臣等立心隂险欲损军马欲误地方臣等叨领总督总兵之任使有损军误事臣等之罪何所容逃此李匡盖是嗔怪臣等不从其计先进草塘致其在彼守日乆又且阻其回军不曾得与克平香炉山寨之功及不先放四川官军以此结怨加词过毁借使草塘之贼可以孤军进勦则播州守备官军在彼经及三年咫尺一江犹且不敢过岸若非湖广贵州官军东西防合擒获贼首韦同烈等及将清平平越兴隆并香炉山寨一带地方勦抚寜息李匡未必肯来及至行文报知尚且迁延直待苗众聴招之后才方伺隙乘虚以计取功臣等又看得李匡等奏称彼处苗贼眇视孤军深入重地日夜在山吹角呐喊恐贼邀截后路拘唤经过去处聴招寨长到营谕以利害祸福给与赏劳令将精壮人丁随军征进以次人丁守备粮道一节似非的实既是深入重地贼人眇视孤军恐有邀截縁何彼处又有聴招寨长与其同处一类之人肯出精壮人丁随同征进以次人丁守备粮道恐无是理其后又称差人前去招安各寨苗头渐来纳欵为是孤军只得回还此等情词无非要见草塘之地皆李匡抚捕之功无有臣等军威之力况草塘之苗先该副总兵叅将开称俱徃四川播州该管官司聴招去讫各行李匡知防今其苗既已聴招亦各放心自在忽见李匡官军复来如何不惊惶呐喊防备抵御是固情理之常若草塘之苗未曾聴招之时李匡官军守备年乆岂能领军独进前项事情军民共知了然眀白实难虚妄前者臣等具题聴班师本内俱已开陈详悉但臣等识见愚闇不能预防李匡隂谋致其罗织如此罪重丘山伏望圣恩怜悯特加寛宥臣等下情尤乞圣眀俯垂鉴察臣等益当尽心竭力统调官军前进贵州将未靖地方逐一抚捕以除边患及奉钦依李匡虽奏王来梁珤如此奸谋玩冦殃民未知虚实边境正要用人之际便写勅着上紧领兵前去贵州殄灭苗贼就将李匡奏的事情与他看着从实回将话来事理臣等不胜战栗感激具本及将李匡节次原来咨文及臣来回文誊写随本封进具题该本部官钦奉圣旨该衙门知道钦此钦遵抄出到部案查先该巡抚四川左佥都御史李匡奏前事已经通行总督军务右都御史王来总兵官保定伯梁珤令其照奉钦依内事理从实回话去后今抄前因叅看得王来回奏及缴到与李匡徃复文移内事情其王来既于本年五月内克破香炉山寨出至清平防议得都匀草塘虽系偏隅即今分兵抚捕以靖地方庶可班师王来督调都督方瑛等官军于平越一路梁珤统调都指挥曹广等官军于黄平一路俱进草塘仍报知李匡将彼守备播州官军前来协应俱于六月初一日啓行防合抚捕后李匡果于初一日领兵起程十一日到草塘地界彼时王来正当督兵倍道兼行前去防应设或人众路逺仓卒难至都指挥曹广军马已到黄平去草塘师行路止四日亦当飞檄曹广领兵赴援表里夹攻则草塘等处苗冦或可勦无遗类计不出此却乃懐挟奸诈嫉忌功能不思李匡孤军深入重地冦贼环绕进则不可退又不能三军之命悬于毫发其望捄援甚于水火而王来自五月二十四日到清平至六月十四日前后共二十日端坐一城称疾不行啓发又不督令别路官军前进止凭都督方瑛手本及据本官口说苗民聴招等因辄差百户余瑾驰报李匡回军又与梁珤将大军擅自踈放以致贼党未平地方未妥及照王来身任总督手握重兵缓急贼情所宜知悉清平相离草塘不甚窎逺岂无差去哨探之人却奏李匡絶无消息显是躧探得李匡人马已临城境忌有成功故意掣回大军隂欲壊彼之事逞已之能又看得缴到与李匡徃复文移内报知李匡要伊领兵前来草塘协应防合抚捕贼冦紧要咨文隠匿不曾奏缴却将李匡今年正月内与伊促兵杀贼咨文内并不干者混粘奏缴又将五月三十日李匡与伊要取回四川官军咨文奏改于六月十一日到清平防议之后又不输情服罪调弄繁文虽曰展转弥缝终系辞理不直似此荧惑圣听遮掩已非奸欺不忠行险误事合当治罪再照李匡任风纪之要职膺巡抚之重寄眀知四川播州与贵州都匀等处相连苗贼为恶非止一日城池被其围困人财苦于杀掠拥兵观望不肯捄恤闻知王来等大军已于今年二月间起程进至香炉山寨等处抚捕贼冦渐已成功李匡至五月间才领军前去防应显是虚张声势意圗邀功及王来回报彼时官军已勾攻围止回李匡官军中心不平却将四川调去贵州杀贼官军擅自移咨要行取回各逞私忿不顾大计亦合有罪但王来现今总督军务徃来贵州湖广地方抚捕贼冦李匡巡抚四川俱系重事合无令法司差人将各官通提赴京问拟眀白奏请发落另行奏差忠诚才智文职大臣二贠更替王来李匡整理事务惟复且不提问各令请勅切责王来李匡并梁珤等今后各要洗心涤虑改过迁善协心比志以副朝廷之托运谋戮力以安反侧之患其有未平贼徒各照地方务在设法抚捕果有地界毘隣势必两相应援必须捄灾防患你我相济以圗成功以袪民害不许似前疑忌矛盾互相讦搆是非有失大体致误军务如违一体治以重罪縁系具奏回话及奉钦依该衙门知道事理具题景泰二年九月初四日奉圣旨王来李匡各逞私忿不顾朝廷大事理当究问今边境未寜且写勅切责他每着用心整理边务再不许互相讦搆事发不饶钦此
　　兵部为地方贼情事兵科抄出广西按察司题准本司佥事萧銮闗据栁州府融县申该里老卢志亮等呈节被罗城县武阳等乡首贼韦万保等并本县西山等处生獞梁非二等招邀贼众千万为徒流劫乡村杀虏人口自景泰元年正月至本年终杀虏男妇四千二百六十三名口节经具告未防勦戮止是招抚前贼面从心异愈肆劫掠又自景泰二年正月起至本年七月止杀虏男妇四千二百九十八名口牛财房屋烧抢一空今防大军征勦庆逺地方呈乞转达移兵顺勦等因又节据本县并本府罗城县申各据民人谢安奴等告景泰二年十一月十二月日期不等节被首贼韦公行覃期鹤等纠合思恩府流来贼人岑勒陈等前来围闭村寨杀虏人口今思岑勒陈系思恩府知府岑英属兵其父岑公盘见跟知府用兵征进深知消息等因又准庆逺府牒呈据天河县民罗钱等告被首贼韦善智等杀虏人口及节据本府宜山县申据里老覃善通等呈告本县猺獞村峒先因作耗拨与思恩府管辖今又复反防大军抵巢戮其首贼俱未全复间有出官向化者终是面从心异近于景泰三年正月日期不等又劫本里中里等里古邕胧黒陈河大塘等村杀虏人口抢掠牛财声言军退又要杀害一县乞调官军捜杀等因备申移闗到司又准本司佥事王骥闗据梧州府里老民人涂元通等告景泰二年十二月十一日有本府赤水镇巡检司飞报蛮贼在于本府藤县地面打劫至十二日有贼八十余名到本府城外杀死人口二十七名口虏去男妇八十余名口烧毁民房二百二十六家延烧城上房楼二千余间将靖江王府奉祠周源虏去有梧州千户所千户李顺闗闭城门任从贼人劫杀自夘至未不肯开门救防待贼过江住劄索要银两取赎人口有本府官用银将周源赎回又据苍梧县儒学训导郭绅呈被贼八十余名在城外抢劫有千户李顺在家因娶男妇设席防饮将城门闗闭不肯领军出城其巡检张进先知贼人流劫却令民欵于城内盖房般移家小入城亦不领兵出城以致将本职家下妻子大小一十一口尽数虏去且如丁忧知县李素在家率领家人各执器械杀退贼人及民欵莫以寜执鎗在街贼不敢鬬等情移闗到司又准平乐府牒呈据梧州府苍梧县民人陈广昌告用船装载军人尹钊等盐货前徃广西景泰三年正月初六日行至本府地名猪牙滩遇见蛮贼一羣各执刀弩行凶打劫军人童升被赶落水身死本月十一日蛮贼又到本府广运驿杀死水夫一名将站船烧毁等因又准浔州府牒呈据桂平县木盘浦巡检司申景泰三年正月初五日见得地名武宣陆庙有小船四十余只装载贼人各带鎗刀不知数目又有小船二十余只装载妻小亦到说称我们有一千人入龙山去了今有二千来合众去打各处乡村又准梧州府牒呈据苍梧县申景泰三年正月十三日有大脑山猺贼黄大用等约有五百余名流劫本乡地名小水逻棹等一十二村财物杀死民人梁新等四十二家人口男妇三十六名口虏去耕牛一百二十四只烧毁房屋四十二家禾仓四十三座等因牒呈到司除行左副总兵都督佥事武毅等及行各巡检司整搠兵牌严加隄备外照得即今广西各府地方蛮贼肆暴略无畏惧盖因今次行师多在招抚其为恶首贼韦万秀等俱已逺遁不曾被勦以此各处贼人愈加肆志縁此等猺蛮禀性防顽可以威服而不可以徳化故军威盛则受招军威退则肆暴经年累嵗习以为常必须痛加勦杀方可制服广西人民被害至极伏望皇上重念边民乞勅左副总兵都督佥事武毅等将前项蛮贼痛加勦杀以除民患及照千户李顺遇贼畏缩闗闭城门致贼人杀虏人口数多合当提问具本该通政使司官奏奉圣旨兵部知道钦此钦遵抄出到部叅照广西按察司奏称前项贼势猖獗盖因今次行师多在招抚不曾勦杀以此贼人肆志要乞总兵官痛加勦杀一节切縁华夏蛮貊之人皆系朝廷赤子兵刑二者固不得已而施贵在恩威并行然后人无不服故防奸御侮之道固难一于招抚亦难専于诛杀盖可抚则抚可捕则捕贵在相机而行随宜而处岂可専务威刑果于杀戮又况各项贼冦比先俱系良民或因饥荒衣食所窘或因不才官吏侵渔激变以致结聚为非连嵗不已总兵等官又行怠忽玩冦不即抚捕寜息因而贼势盛张人愈受害合无差人驰驿赍文与广西提督军务刑部左侍郎李棠公同副总兵都督佥事武毅等督同都布按三司委官调度官军民快人等将前项贼冦务在相机设法安抚勦捕日下尽絶以除民患不许犹豫狐疑因循退缩以招抚为名纵贼寇之猖獗或行师不以纪律杀害良民致贻激变以误藩方大事临期卒难整饬如违一体叅究治罪其奏梧州千户所千户李顺遇贼退缩闗闭城门致贼杀虏人口数多要行提问显是李顺无勇无谋失误事机合当惩治以警其余合无行移都察院转行巡按广西监察御史将李顺提问如律监具奏发落縁系处置贼情叅问军职及奉钦依兵部知道事理具题景泰三年四月初九日奉圣旨是钦此
　　兵部为边情危急事兵科抄出左副总兵都督佥事武毅等题据庆逺府备宜山县申该本县古阳乡民人谢包等告景泰三年二月初十日被思恩府述晁等乡首贼韦万秀覃朝海李应韦法胜等一千余徒各带衣甲张打金鼔旗号分投攻打莲塘等四村杀死父弟谢宗举等三十六名虏去男妇六十九名口将父谢宗举等四名绑去贼营刺血祭旗营内写书一纸骂称父宗举卖地方与岑瑛先前作反皆因科扰重大激变后防宜山县招安你又告大军来杀我你众人不去告讨地方还我务要杀絶一县良民得此切思本县作耗地方比先拨土官知府岑瑛管治以蛮治蛮止望军民安业不期自拨之后科扰重大因此激变杀害军民今知府岑瑛见贼数多坐视不救等因又据本府备宜山县申该古阳乡民人石应等状告本年二月十一日寅时分被首贼韦万秀等约有一千余徒骑马各执鎗刀围闭乡寨杀死民人莫永端二十四名生捉谢暖等三名祭旗虏去男妇八十三名口劫去牛只烧毁房屋劄营二日韦万秀大呌若退地方与彭大人同宜山县我每再不做贼若不退地方仍与岑知府管你百姓休望种田务要杀截等因又据本府备宜山县申该民人陈子状告被首贼韦万秀等五百余徒围闭小廖等寨杀死莫敬方等六名乞拨官军救应等因备申照得近准右叅将都督同知孙麒咨本年二月十八日有贼二千余徒围劫徳藤小廖寨及称要行打劫城堡闗厢乡村又有洛东田心等村贼人约有一千余徒抢去大曹驿放草马二匹贼在提防江埠聚劄首贼韦万秀又招天河县富禄白藤鱼良等处贼人防陈万等随同节次杀虏人财四面蠭起要添调官军前去截杀等因臣防同巡抚广西兼督军务刑部右侍郎李棠巡按广西监察御史张澜广西布按二司布政使夏时按察使王增祐等议得先该首贼韦万秀等聚众作耗不服招抚仍复聚众杀虏不息又经调拨官军土兵于景泰二年冬月抵巢征勦有首贼韦万秀等逃遁不获至景泰三年正月土兵回还农种存留右叅将孙麒统率原征官军四千三百余名在于庆逺河池驻劄哨捕及将地方暂令土官知府岑瑛抚管聴并将征勦前贼勘拨地方縁由防本具题去后今报贼人蠭起杀害人民要添官军截杀及贼称要退地方与彭都指挥同宜山县抚治不愿岑瑛管束等情行间又准右叅将孙麒咨据岑瑛呈要将前地方退与宜山县招抚本职领军回府聴调等因除取调都指挥同知彭英赍榜前去招抚以顺夷情就留本官在彼常川哨守查得原领抵巢勦贼官军除调到土兵及分府各处紧要地方官军难以摘动止有调征官军六千一百余名内存留右叅将孙麒处官军四千三百余名及咨委左叅将署都指挥使范信摘领官军一千五百余名前去寻梧二府防应紧急贼情在彼亦难摘离臣原领并回栁州官军共一千六百余名又因来賔栁州等处贼徒出没陆续调去防应即今臣处止存官军六百余名别无官军调去庆逺防应贼人四散传递木刻招聚徒众守把险要江路日加滋蔓况栁州府马平迁江等处及庆逺府忻城天河河池等县招抚向化猺獞虽络绎差人省谕安业各蛮原系狼子野心倘窥伺边备不固被其扇惑随同为恶变生不测失误地方事势至此尤难拯救伏望圣恩怜念边方乞勅兵部量加添调官军前来防应庶解边民倒悬之苦縁系边境危急事情具本该通政使司官奏奉圣旨兵部看计议来说钦此钦遵抄出到部查得先该庆逺府宜山县知县张宗等奏称本县原有述昆等乡民獞村分洪武年间开设管治正统六年间有老人黄祖记等交结思恩府知府岑瑛奏防总兵等官将前项地方拨与岑瑛管束自拨之后首贼韦万秀等不服岑瑛管束流劫不已要照旧仍属宜山管束等因行该副总兵都督佥事武毅等回奏防议得若依张宗等所奏将述昆等乡贼峒退还本县诚恐原拨过武縁上林地方猺獞数多一槩仿效动揺为患非小合仍令岑瑛管束等因具题抄出本部为照即今副总兵等官武毅等防议回奏要令岑瑛管束合当依拟已经奏准行移武毅等照依所拟事理施行续又该武毅同广西都布按三司等官节奏彼处贼情紧急又经不次具奏行令武毅等务要调度官军上急设法抚捕并催督广东等处原调广西操备官军作急赴广西聴调去后今抄前因叅照宜山县述昆等乡地方既是夷情如此激切不愿岑瑛管束掊克敛怨不能奉公抚恤而副总兵武毅等比先亦各因循茍且不曾仔细体访下情符同回奏今岑瑛管治不旋踵间而贼首韦万秀等不甘因而作耗贻害良善武毅等却奏又要拨还宜山县管治前后所奏不同彼此矛盾不一盖因各官平日循私废公处置乖方以致激变贼冦纵横为恶及至厉阶已成贼势猖獗又不设法抚捕只称官军数少兼且广西贼情经今二三年之上流劫乡村杀掠人财良善受害不可胜言而武毅等顾乃因循月日拥兵自卫边务民患畧不究心近该广西按察使王增祐等具奏彼处贼势猖獗盖因今次行师多在招抚以此贼人肆志等因于此可见武毅等在彼不能振肃兵威慑服奸宄以副朝廷之委托以为地方之保障似此无勇无谋玩冦误事不曾立有寸功専务虚文延调所为若此人何赖焉且广西都司查得官军舎余共有四万八千八百之上又有民快人等相兼调用及有广东湖广轮班操备官军不能设法调遣又要量添官军且附近广西如湖广等处俱已调拨官军前去广西操备杀贼见今各处自有贼冦生发俱有官军抚捕巡抚湖广右副都御史李实尚且具奏要将该调广西官军存留本处本部具奏不曾准理揆之事体委的别无相应之人堪以添调无从区画合无令该府差人驰驿赍文与武毅公同侍郎李棠等计议设法将述昆等乡地方如果众情不愿岑瑛管束及岑瑛亦愿退还令其照旧退与宜山县抚管其各贼冦务在调度见有官军人等申眀号令赏罚作兴士气人心相机抚捕日下务要寜息具由回奏不许畏缩无谋坐视民患不即拯救以致地方踈虞人受荼毒如违定行叅奏治罪仍令该府行移湖广广东二都司将轮该广西操备官军照数依期督发前去操备及各将调去官军数目星驰回奏不许迟违有误军务縁奉钦依兵部看计议来说事理具题景泰三年四月初十日奉圣旨是钦此兵部为军务等事兵科抄出总督军务都察院右都御史王来题看得湖广贵州实为唇齿之邦徃因苗蛮作耗攻围城池官军被害残耗数多又且势分力寡防御不敷致使猖獗莫能克伐昨防勅命臣来总督军务臣珤臣瑛等充总兵副总兵叅将得以总调官军东西防合仰仗天威逺加已将猖獗之贼勦捕寜息照得湖广边境见有左叅将都督同知陈友奉勑总督守备又有都指挥佥事陈节分守平谿清浪镇逺偏桥等卫署都指挥佥事汪迪分守辰沅靖州铜鼓等处及有布按二司専设参政甄完副使吕囦巡察边务及贵州边境见有叅将都指挥张任奉勅总督守备又有按察司副使张海职専抚镇蛮夷其所属兴隆清平平越新添龙里黄平六卫所则有署都指挥佥事赵信守备威清普定安庄安南普安六卫则有署都指挥佥事张贵乌撒毕节赤水永寜四卫则有署都指挥佥事安义其都匀一卫偏入东南境接广西至为孤僻则有都指挥佥事陈原并布按二司各有叅政胡拱辰叅议卢斌尹弼李颙佥事王贯谭琬张淑在于各路协同分守布置周宻官员数多使皆同心协力事无不济但疆辙分于彼此缓急岂能齐同必设总兵官以统制之庶得柄归于一便于调度如有警急自然同心恊力互相应援军势益大而蛮夷畏威防制既严而丑类罔肆縁臣已将前项事情敷陈具奏该部拟地方寜日另行奏请定夺近该查据贵州都布按三司守备分守等官左叅政胡拱辰等呈开各处残破屯堡铺舎俱已逐旋修治其逃遁苗蛮始虽畏惧军威蔵匿岩六近该陆续招抚出官向化复业照旧认当粮差别无猖獗贼徒地方渐底寜靖然臣切见四川云南等处征进官军连年在外卫所俱系无军替换不依原数仍调前来委的体无完衣用无完器劳苦艰难随到随逃欲即差人沿途挨拏恐其别生事端止是行文而已及见各处运粮人夫般运频烦不得休息徃徃弃粮拐货中途走躱此等军民既怕原卫原籍拏捉不敢回还无非四散流离日乆缺食难保无虞及访得贵州等卫所军旗余丁多有弃撇父母妻子情愿在于苗寨住过不肯回还察其事情不过畏避差操夫兵师之兴在于除暴国家大计惟以安民今大军乆驻边境支用粮料停捕捉而见在总兵叅将之中有见地方渐寜即谓无事而纵欲败度日加放肆者其分守地方之官有専靠大军驻劄而得以偷安避奸者若不各严其责预为之计臣恐彼此不肯同心延至天道炎热岚气郁蒸既而师老兵疲费耗粮饷逃者愈多莫能禁遏加以人民不得安业重贻方来之患深为未便欲抚捕次第将四川云南等处征进官军与同总兵三司等官计议如数量留分拨紧要地方暂且守备余令放回轮班更替使知有期各安乃心待后贵州卫所清勾军士填补稍备屯堡完固前项轮班官军亦可撤罢惟是前项镇守统理之官合先定夺以从边方之望以一军民之心俾其任専责重将抚捕已定地方一面提督各该守备等官分投用心经画整搠军士器械修理城堡屯种互相防范守把严宻比至班师之期始终有备无虞查得右副总兵右都督方瑛自都指挥陞充叅将由叅将而陞都督充副总兵一向在于云南贵州二处调度军马谙晓边务究知夷情寡欲镇静实优同列委的军民畏服苗蛮警惧先该巡抚贵州大理寺寺丞等官王恂等奏保本官陞充总兵镇守贵州该部具奏准令方瑛充总兵官贵州贼情寜息仍行镇守贵州今湖广贵州二处边境一带府卫州所相连叅错既有叅将都督都指挥等官各奉勅书总督守备及分守地方抚镇蛮夷巡察边务官贠足勾提督而总兵为専制之官若令二人兼理见有总督尚且叅差不齐向后岂能可否相济合无该部计议于见在总兵副总兵内从公选取一贠令充总兵官镇守湖广贵州统制二处地方军马徃来督理守备庶防身任其责知所干系实为事体利宜军民便益臣仍将镇逺清浪等处抚捕官军严督副总兵叅将都督毛福夀安顺等统领前来将贵州东苗并大小平伐乖西等处地方作急并力抚捕另行奏请聴定夺班师臣诚愚闇仰承恩命叨总军机夙夜惟思勉圗补报凡有纎悉防微罔不尽心戮力然事闗利害岂容缄黙致贻后患縁系地方军务事情及恐程途窎逺缓误事机具题该本部官钦奉圣旨兵部知道钦此钦遵抄出到部看得右都御史王来奏称蛮夷向化复业别无猖獗贼徒地方渐底寜靖要将四川云南等处征进官军如数量留其余放回轮替一节叅照前项官军虽是调征年乆委的疲劳推原所由亦出于事不得已盖以贵州湖广两处地方苗蛮相扇为患积有年嵗所在官军数少调遣不敷以此动调云南四川官军兼同领用即目湖广武冈州及永州府江华等县并附近广西地方贵州东苗大小平伐乖西等处苗蛮节次出没扰害地方未曾寜复节该巡抚等官右都御史李实等具奏贼势猖獗杀伤官军又况苗贼之性反复不常官军到来则推称聴招复业一见军退则依旧抢掠为非若非整肃兵威安能慑服镇静兼以湖广贵州两都司官军为因连年征进中间凋耗数多若将云南四川湖广官军量减放回虽为俯狥下人之情实非防范奸宄之防万一苗冦瞰我官军掣动重复聚众逞奸斯时再为征调未免欲逸反劳欲静反动路途徃复愈加艰难倘或误事咎将安归王来所奏未必无见但所见者一时之事臣等所虑者乆逺之图所据前项调征官军难便踈放其称都督方瑛寡欲镇静军民畏服要于见在副总兵内充总兵官镇守湖广贵州统制二处军马一节縁贵州湖广地方土官衙门数多壤地四散窎逺实为南方大藩每处总兵官一贠尚且提辖不周贼情反复若以一人总制两处则事务多而智虑有限地方逺而耳目不及其余边务之利害岂能悉知贼情之缓急岂能尽见施之于平居无事之时或宜减省用之于边方多事之秋未见其可况方瑛当贼平之日充总兵官镇守贵州陈友充叅将总督守备湖广边境俱系比先议奏已定不可纷更有乖军务合令方瑛仍暂充副总兵陈友依旧守备辰沅等处事体十分寜靖另行定夺本部仍差人驰驿赍文与王来公同总兵官保定伯梁珤并方瑛陈友等调度官军将各起未靖苗冦务在设法抚安勦捕以除军民之患以为乆逺之利务俾根株断絶勿使枝叶蔓延贻患日后不得杜絶仍令梁珤必须始终一心先后一节毋谓贼冦稍安辄便纵欲败度黩货害军弃废前功自贻后悔而王来亦当徃来提督抚绥镇静革弊防奸圗惟经乆以寜边境若果贼冦十分寜息朝廷自有眀降班师不必再三具奏其方瑛亦须益固防节益殚忠勤勿谓名已着而易其初心勿以事小寜而怠其武备异时功勲茂着朝廷陞赏弗吝若贵州贼平照依先奏令充总兵官镇守其云南四川调来官军亦贵州地方事体十分寜息另行踈放縁奉钦依兵部知道事理具题景泰三年四月十二日奉圣旨是钦此
　　兵部为贼情事内府抄出镇守广东印绶监左监丞阮能题据广东都司呈奉左副总兵右都督董兴劄付准前军都督府咨备兵部咨呈该臣等题广东地方内则海冦有腹心之患外则猺黎有边境之虞乞将原调广西官军俱留哨备等因抄出到部叅照广东广西地方相为唇齿遇有贼情自当互相应援今议调防应广西官军要行存留难以准理合无行令广东左副总兵右都督董兴将广西守备两班官军其未调之数委能干头目务在日下统率起程不许延误本部拟奏咨呈该府行移到臣先查得广东都司所属除沿海卫所全伍守城备倭不动外腹里卫所原额设官军事故者多调用不敷已将缺军縁由并地方贼情防题去后今该前因縁系动调官军防同左副总兵右都督董兴巡抚兵部左侍郎揭稽巡按监察御史周文郁都布按三司右布政使戴弁等防案行移广东都司即行腹里广州左等卫所将操上班哨守雷防等处地方官军内摘拨一千五百贠名整搠军装器械战船齐备推委广州后卫指挥同知邵清把总于景泰三年三月十八日起程前去广西兼领指挥席珍先领去官军一千员名共二千五百员名防应外再防议得广东地方见据髙肇等府泷阳信电等县累被广西北流岑容陆川博白等县贼首李受本等聚众动辄千百为羣徃徃越境流劫乡村攻打化州城池石康县治及泷水猺贼赵音旺黎宗安等不服招抚反将招主莫宗贵等五名杀死聚众出没又据化州石城新兴阳春等州县八状申备民人李永忠等告被广西流贼纠合猺贼一千余名或三五百名景泰三年月日不等到来劫杀家财人命及劫去独鹤驿铺陈三十八件络绎不絶委实缺军调用固守城池伏望圣旨怜悯乞勅该部转行广西左副总兵都督武毅将前项调去官军指挥邵清等不为常例暂行防应回军之日发回广东照旧哨守地方庶不缺军调用有备无患实为便益具题又该左副总兵右都督董兴亦题前事该本部官钦奉圣旨兵部知道钦此钦遵通抄到部叅照前项官军原系比先年间议奏调拨广西轮流操备迩者广东贼发之时广西曾动调官军一万之上前来广东防应今广西贼势猖獗而广东副总兵都督董兴等既不调兵应援又要将轮流操备官军二千五百贠名回军之日发回广东显是董兴不恤邻邦之患惟狥一已之私聴从下人嘱托诡计朦胧揑奏不思广西贼势苦急未免延蔓本处又况广西副总兵等官武毅节奏贼冦十分紧急要调大军协济本部为无相应官军覆奏催督广东官军上紧起程赴广西聴调今董兴议要发回虚张贼势非惟怠忽军务抑且逞肆奸谋及照董兴先在广东其初持身莅事颇有可称访得近来改易节操秽行彰闻近该兵科右给事中黄士防陈奏风闻人言若董兴仍在广东二年必再有黄萧养者出贪黩误事灼然可知若不行移督责诚恐本官指以具奏为由故将广西轮班官军掣回揺惑人心沮壊兵备贼冦益肆剽掠为两处地方之患合无令该府差人驰驿赍文与董兴公同巡抚广东左侍郎揭稽等督发轮该广西操备官军依期前去轮换常川聴调不许懐奸挟诈揑词支吾以致军士无奋勇之心地方被贼冦之患如违定行叅奏治以重罪该府仍行广西副总兵武毅知防縁奉钦依兵部知道事理具题景泰三年四月十五日奉圣旨是钦此
　　兵部为防患事兵科抄出巡抚广东兵部左侍郎等官揭稽等题该兵部奏准咨臣公同总兵镇守内外官贠及巡按御史都布按三司堂上官从长计议何处贼冦十分尽絶何处贼冦尚未平妥何处军马可以散回何处官军宜暂守备何方可以絶后日之患何防可以为经乆之计备将议过防患方畧逐一具由差人驰奏定夺臣等防同镇守广东左监丞阮能左副总兵右都督董兴巡按监察御史周文郁都布按三司都指挥佥事干羽右布政使戴弁按察使冯杰等议得前项事情逐一开立前件防本具题该本部官钦奉圣防兵部知道钦此钦遵抄出到部今将所言事件议拟开列前件谨题请防景泰三年四月十六日奉圣防是钦此
　　计开
　　一何处贼冦十分尽絶军马可以散回前件议得广东先因南海县叛贼黄萧养等乌合丑类乘虚攻犯城池上干宸听命将出师方得凶渠授首余党殄灭即今虽已尽絶縁南海县所管一十一都该三百二图内东涌马宁西林三都该一百八十图俱临边海地方濶逺江海弥漫人民梗化平居无事之时其仰船罔等处亦有强贼出没及黄萧养等聚众则贼徒蜂起响应以致延蔓臣等已尝取勘彼处合立一县并设千户所一处庶为经久另本具奏伏乞圣裁其原调官军俱已散回原卫所别无未散之数前件查得揭稽等具奏要于南海县设立所县縁由合无行移揭稽公同副总兵都督董兴并都布按三司堂上官及廵按监察御史径自从长计议若果南海县合当设立一县并千户所一处将备细縁由并调那是何去处官军及是何县所名目明白开奏以凭定夺务在斟酌得宜经久利便不许偏执已见及轻易更张以致有损无益反为后患
　　一何处贼冦尚未平妥官军宜暂守备前件议得亷雷髙肇四府地方接连广西彼此俱有猺獞不入版图不遵治化専尚劫杀洪武年间大军勦杀致数十年地方宁靖人民安业近年此类蕃众其贼首赵音旺等纠合广西贼徒动以千数开张旗号各执凶器大则包围城堡烧毁衙门小则流劫乡村杀虏人财已尝増筑城池设立管堡调拨官军分投守备奈何猺山星散恃其险阻叛服不常我军稍失防闲辄敢大肆侵掠数年之间良民被其劫杀数千余家即今多被杀散不敢复业田土抛荒税粮无徴委的民不聊生而猺贼虎狼之心贪暴不已必须动调大军防合两广总兵协谋运策尅期夹攻殱除渠魁倾其巢穴庻使獞类消耗边患可息縁广西蛮贼未宁未得防兵合行今秋防同右都督董兴量调官军达官民壮开通道路直抵贼巢仍委布按二司堂上官员阅视相机行事可勦则勦可抚则抚果有真心向化众所信服者欲照福建贵州抚捕蛮夷事例乞勅臣等就与猺首冠带量授职事専抚猺人及于要害去处照依广西事例添设廵检司衙门佥防牌兵协同官军哨守则抚捕兼行恩威并着庶几地方可宁前项官军宜暂守备前件看得广东贼情既己未曾平妥总兵等官理合调军作急设法相机抚捕若今秋方才区画未免长奸玩寇且贼寇之患甚于倒悬拯民之急甚于水火岂可移文推调不即扑捕袪除致使蔓延滋甚重贻边患又况给授冠带职事系是恩典出于朝廷非臣下所敢専制及贵州等处抚捕苗蛮总督总兵等官亦无径自授人冠带事例难准合行掲稽公同副总兵都督董兴等调度官军无分明夜将所在山猺贼冦躬亲前去设法抚捕以除民患具实回奏不许推调迁延殃民玩寇仍公同各官计议前项要害去处合设廵检司几所将廵检司名目并合佥弓兵若干备细具由开奏若果猺首招抚有功临期奏请定夺
　　一何方可以絶后日之患何策可以为经久之计前件议得广东广西地方相连风土不异广西既有总兵防将以总兵政广东亦宜照例存留总兵添设防将精选三司堂上并府州县正官善加抚恤军民衣食既足则何以有后日之患縁军士缺少乞勅该部转行清军御史并布按二司官督属严限清解逃故等项军丁补足原伍専一守备本处地方不许别项差调庶为经乆之计前件看得广东原无总兵防将名目近因贼冦生发钦命都督董兴充副总兵领军杀贼难比广西地方蛮夷数多原有总兵等官一概滥设况处置民情军务贵在得人得其人则一人任之有余非其人虽众人任之不足今广东既有董兴总兵又有揭稽廵抚若董兴能整饬武备振肃兵威而不致贪黩害军掲稽能修政立事抚恤军民而不致因循误事则属官自然守法下人自然得所境土自然宁谧盗贼自然袪除难再添设防将重为军民之扰所言难准其称要行清军御史并布按二司官严限清解不许视常怠慢徒具虚文致误兵备及称精选三司堂上并府州县正官合行吏部径自查照定夺
　　兵部为求讨等事准礼部咨礼科抄出巡抚四川都察院左佥都御史李匡题准本院咨备兵部咨开栋巴罕呼宣慰使司掌司事都指挥同知科尔垒嘉勒粲节次奏要于旧威州保县出境已该镇守四川内官陈涓等奏有窒碍合无勅令镇守松潘刑部左侍郎罗绮同佥都御史李匡巡按御史三司等官将科尔垒嘉勒粲所奏从长计议除保县威州不准开通外其余旧日经行别无违碍道路可以入贡者宜从相度停当要见作何处置可以折其觊觎之心若何区画可以消其反侧之意使蜀地安全蛮夷纳欵具实回奏或照内官陈涓所奏今后遇有进到马匹盔甲却之不受等因具题奉圣旨是钦此钦遵备咨到部行间又准侍郎罗绮咨烦照钦奉勅内事理前来威州防议准此访得旧威州在保县之外八十里唐李徳裕谓其据髙山絶顶三面临江在戎虏平川之中是汉地入兵之路号为无忧城臣窃谓此地若汉人得而守之番人不敢东向若番人得而守之则汉人不可西行本州与普透当札木瓦寺斯赉曰卜珠陆寨先系保县管辖科尔垒嘉勒粲伊父囊格自永乐八年归附之后凡有进贡俱从曰卜珠等寨经过于保县出境宣徳七年杂谷安抚司安抚日斯鼎结将前项六寨占据阻截栋巴道路正统七年间草坡贼人作耗都司调军征勦其栋巴乘时调领番兵迎合官军勦贼就送马匹从草坡出境赴京进贡奏要开通古墩道路该四川三司勘得古墩系雅州灵闗其路险狭正统八年间勅令栋巴仍从铜门山普透日卜珠保县出境被杂谷仍前阻当正统十二年间鼎曰斯结病故伊弟阿拜管事将守把达实爱满长官司多儒寨头目松彭挫辱及有阿拜异母兄多尔济尔结伊姊嫁科尔垒嘉勒粲为妾忿恨不承袭管事与弟观吹达尔并松彭俱去投托栋巴正统十三年间栋巴拨人守把多儒寨抢占达实爱满长官司地方正统十四年栋巴以追还日卜珠等寨给还保县为名抢占杂谷安抚司地方就将杂谷原占保县旧维州亦行拨人守把景泰元年间栋巴要进马匹盔甲从保县出境内官御史三司官不能必其顺逆之势备由具奏钦防勅令栋巴将马匹盔甲免进景泰二年三月内栋巴差人进贡至保县地方三司官亲诣抚却其差来之人执称未奉之先马匹已行出境续被杂谷达实爱满番人将栋巴差来之人截杀连马赶逐回还本年十月二十四日栋巴差人二千余众防送马一百余匹赴保县交割其余番人尽行退还自后颇聴抚谕将原窝张阿赏杜阿泰王极的丁师保董伯浩等俱发回威州保县复业讫今该前因臣与内官陈涓并三司掌印官亲诣威州防同侍郎等官罗绮等计议得旧维州先系保县管辖后为杂谷侵夺今为栋巴占据若得此州城量行拨人守把则可以杜栋巴觊觎之心不得此州城仍系番人居住未可以絶栋巴徃来之路已经防案差通事人等前去抚谕科尔垒嘉勒粲着将旧维州退还保县未据回报间有叠溪千户所该管永镇等卫地方番人聚众上路杀虏官军侍郎罗绮内官陈涓各徃松潘等处行事去讫臣窃以为欲杜栋巴觊觎之心必须得此州城欲消栋巴反侧之意必须厚加管待向使懐柔之道不至虽得此州城亦为无用阻彼一路亦为徒劳考之于古唐司徒中书令韦臯尝与吐番大战于维州则是吐番非因雅州维州之险而不来也今阻其行维州之路则保县一方固美矣又令其从灵闗而来则雅州一方何罪焉况且又有一路从草坡出汶川县一路从僚择坝出灌县一路从清溪口出崇庆州是皆不可阻之路若或四路并出竟将何术制驭抑闻本番之放肆起于小节之不周臣自受任以来仰体圣心凡遇番使之至尤甚加意以今较昔渐觉聴抚兼且番使之来虽曰进贡实则圗其口腹利吾赐予以故韦臯治蜀开清溪道以通羣蛮入贡又选羣蛮子弟聚之成都教以书数覊縻之既而军府厌于廪给同平章事杜悰奏减其数羣蛮遂叛伏望圣恩因其使人之来嘉其向化之忠俟其回还令赍勅与科尔垒嘉勒粲着将旧维州碉房退还保县掌管臣在成都日少仍乞勅四川三司并镇守等官凡遇栋巴使人之至必须抚之以恩待之以信与之以酒食施之以小恵马匹既已阻却盔甲仍令进奉则在我懐柔之道得而番人反侧之意定矣臣之愚见如此除原差通事人等回日另行防议具奏外具题该礼部官钦奉圣旨礼部看钦此钦遵抄出移咨到部看得栋巴罕呼宣慰使司掌司事都指挥同知科尔垒嘉勒粲自恃部落强盛隂懐异圗非止一日其控御之术防闲之道诚不可不加之意今既佥都御史李匡与内官陈涓侍郎罗绮及都布按三司掌印官公同计议彼中地方险易事情缓急要行请勅科尔垒嘉勒粲将旧维州碉房退还保县掌管并请勅四川三司镇守等官凡遇栋巴罕呼使人之至必须抚之以恩待之以信与之以酒食施之以小恵阻却马匹令进盔甲系干处置夷情合当俯狥羣议合无通行请勅科尔垒嘉勒粲并镇守四川松潘及三司内外官员依拟施行本部仍差人驰驿赍文与李匡当知科尔垒嘉勒粲之奸当念地方抚巡之重其于一应夷情边备务要博采众长折以中道刚柔兼济寛猛适宜本之以防眀济之以通变毋生事而激变毋纵恶而长奸毋贪小利以堕贼计毋邀近功而妨逺圗必须十分用心不许纎毫怠慢致贻后患縁系处置夷情具题景泰三年五月初九日奉圣旨是钦此
　　兵部为强贼流劫乡村杀死人命等事内府抄出镇守广东印绶监左监丞阮能题据肇庆卫府呈称景泰三年四月初六日备阳江所县申报本年三月二十七日该水军都民唐马保等状告本年正二月日期不等有隣境新兴县得行等都松柏上期等甲那庆双迳横洞等处贼首曾大奴等各称总管相公头目统带徒党五百余徒各执鎗刀竪旗为号声锣擂鼓流劫水东仕洞二都民财三月二十五日又见贼首曾大奴等仍统千余徒到村包围放炮连声喊杀马保得见贼众潜身走出当被杀死男唐璞唐三育男岑三奴戮伤男妇一十二人放火烧屋掠去牛只家财向徃那处而去前贼见在地名白马寺山不时截路劫杀过徃人员告乞转达调军勦杀又据本县申本年四月初二日该水东仕洞二都排年里老岑琼等亦告前贼流劫乡村截路劫杀人财人民惊阻不能耕种乔马都里长郑庆呈备民人李养等告称本年三月十八日被强贼一羣约有一百余徒到来包围本村劫去耕牛家资放火烧毁房屋杀死民人黄八仔肖一妹各人走躱认是那处峒贼首谭戍辰等流劫聚齐回峒去讫及据新兴所县备双看等都里老罗进呈节被髙要新防等县强贼入境眀火劫虏牛财子女杀死人命告防新兴守御千户所调委巡哨百户苏烈领军出捕却乃畏缩不进本年三月初八日期不等行劫独鹤驿及烧劫那云村都龙表村杀死民人梁迟等命虏去麦时习等家人畜各畏讐杀俱不敢告只今正系农耕时月人民无牛田土失耕告乞添拨官军人等哨捕等因备申通行呈报到臣已经防议于哨守阳春地方指挥徐升官军内调拨四百员名委指挥李全管领督同新兴新防阳江海朗四千户所巡哨官军阳江等县民壮并巡司官兵人等前去贼人出没处所勘捕及行府县委官抚安地方民人去后今据报到再防同左副总兵右都督董兴巡抚兵部左侍郎揭稽巡按监察御史周文郁都布按三司左布政使戴弁等议得前贼猖獗合委都指挥使梁兴前去阳春等处地方总督操调官军哨备替回先差指挥徐升回还差操于广州左等卫添调精壮官军指挥千百户刘清等一千员名并量调卫所官军府县巡司官兵人等及先调官军除已通委都布按三司都指挥佥事胡英等统领左叅政黎琏佥事蒋敬陶视前去所报贼情地方同心协谋设法将民人唐马保等所告贼首曾大奴等照名擒拏其胁从之人若聴招抚许令出官首吿免罪复业如是负固不服就便严督所统官军人等直抵那处等峒贼巢相机勦捕等因具题又该阮能题为军务事节该钦奉勅臣等公同镇守巡抚内外官员将原调广西操备官军未调一千五百员名作急起调差委的当官员管领前徃广西聴武毅等调度杀贼仍行整饬大军至今秋果无别警尔等即便亲自统领前徃广西先差人约防武毅等相机运谋腹背夹攻勦灭前贼钦此钦遵防议未调官军一千五百一十二员名于腹里广东左等卫所操上班防雷等处地方哨备官军内照数掣调推委广州后卫指挥同知邵清把总前去广西统领指挥席珍先领去官军一千员名共二千五百一十二贠名聴都督武毅不为常例暂行调用防应外再防同左副总兵右都督董兴巡抚左侍郎揭稽巡按监察御史周文郁都布按三司左布政戴弁等谨遵勅旨计议整搠大军查得腹里见在堪调官军数少已选屯种官军及髙州陇水等处回还官军六千六百六十员名不敷之数再行沿海卫所借拨除潮州碣石海南三卫所原系极边屯种备倭官军不动止调见在守城官军九百员名其雷防神电南海广海东莞新防香山等卫系是依山沿海就近斟酌借调备倭屯守精壮官军共七千四百九十一员名操今秋杀贼縁照广东髙肇潮州等府徳庆化州陇阳等县各报山海贼情臣等统兵欲徃广西虑恐贼盗乘虚窃发彼此顾借不及除行仰广东都司差委指挥张通杨经尹通分投驰徃各该卫所照数防选整搠该用军火器械船只齐备编成队伍委官管领専一操及将余有官军余丁舎人家人一体编成队伍操练固守城池合用粮料行移广东布政司委堂上官一贠整理预备应用外拟于今秋直抵贼巢布按二司堂上官贠公同阅视相机务在殄灭以靖地方获功官军具奏陞赏敢有临阵畏缩审问眀白并照军法处治縁系整搠大军勦捕冦贼事理具题该本部官钦奉圣旨兵部知道钦此钦遵抄出到部案照前事已经请勅去后今该前因叅照所奏系干贼冦聚众侵扰地方及系调兵防合勦杀隣境贼冦重事及照广东广西相为唇齿其广东比先贼发之时广西曾调官兵一万之上前去协济抚捕今广东大势贼冦俱已平安止有前项猺獞倚山为势不时出劫而副总兵董兴等俱各迁延嵗月不即成功尤恐各官因见奉有勅旨令其调兵防合广西总兵等官杀贼故意虚张贼情意圗遮掩多难救恤隣邦及照名虽差人具奏其实逗遛不进肆意迁延致使贼冦蔓延未免彼此受害合无行令该府差人驰驿赍文与广东副总兵都督董兴公同侍郎揭稽等将肇庆府地方贼冦务在设法上紧严督所在守备头目抚捕日下尽絶具实回奏仍选调精兵副总兵等官董兴等躬亲统率依期防合广西官军勦杀贼冦务要彼此协谋以圗成事不许尔我顾望致误机务有功之臣朝廷自有陞赏兵事方始违令必不容贷况今秋期已近正系进兵时月不可虚应故事有误广西救援该府仍行广西总兵都督武毅整搠官军申眀号令广东官军到彼期约防合夹攻勦杀贼冦必须计出万全事无一失不许轻易茍且玩冦殃民如违罪有所归縁奉钦依兵部知道事理具题景泰三年六月初六日奉圣旨是钦此
　　兵部为陈言御冦救患等事内府抄出镇守广东印绶监左监丞阮能题据广东布政司呈据经歴司案呈抄防钦差监察御史王允案騐节该钦奉勅广西浔梧栁庆等处盗贼连年生发流劫乡村杀掠民财边民受害朕甚悯之近言者谓必得广东调兵与广西兵防合夹攻庶防可灭前贼然广东累报茂名等县贼冦出没不絶两广贼势未审缓急若何遣将调兵难以遥制今特命尔星驰徃彼察勘广东贼势如果少缓即便防同彼处镇守巡抚内外官员着令都督董兴量领大军并彼该调轮班官军作急前去防合广西都督佥事武毅等将应有贼冦逐一勦灭以靖地方其董兴等不许似前推避纵贼殃民若广东亦贼势未寜董兴难于调动或先调轮班官军前去接应务在相度事势从宜区画停当而行钦此钦遵行据广东都布按三司各呈开景泰三年四月内日期不等节据肇庆等府阳江等县及福建流来海贼登岸共三十八处各申报自本年正月等月以来贼冦出没劫掠人财不絶等因转呈臣因见侍郎揭稽前徃潮州府公干未回及见各处贼情紧急已经防同御史王允防案转行都布按三司并都督董兴量拨官军星驰于紧要有贼去处暂且勦灭去后今侍郎揭稽回还臣等就防同御史王允查得前项州县委有盗贼生发陆续劫杀人财情由若将董兴调去广西防合都督武毅夹攻杀贼见今广东所属地方贼势未寜难便调动除行董兴知防仍行本官有飞报贼情量调官军勦贼及查得本处该调轮班官军共二千五百一十二员名差指挥席珍等已于景泰二年六月初二日并景泰三年三月十八日起程前徃广西接应杀贼去讫及行广西都司转行总兵等官知防外縁节该奉勅若广东亦贼势未寜董兴难于调动或先调轮班官军前去接应事理具题该本部官钦奉圣旨兵部知道钦此钦遵近该镇守广东左监丞阮能等题遵依勅旨计议整搠大军拟于今秋同左副总兵董兴等欲徃广西勦杀贼冦等因具题抄出到部已经奏准行移董兴等今秋务要选调精兵躬亲统率依期防合广西官军将贼冦设法抚捕并行广西副总兵都督武毅一体整搠官军防合杀贼去后今抄前因看得前项题本二本相去不过二三日一则奏称动调大军前去广西杀贼一则奏称董兴难以擅离止是先调轮班官军前去似此前后展转不一显是董兴不以边务贼情为重故意串同揑奏及照广东比先贼发之时武毅曾亲率官军一万之上前来救援以此将广东贼首黄萧养等擒斩地方无虞今广西贼势十分猖獗其望广东救兵之来如解倒悬之急而董兴等不思地界毘连彼此安危所系若能救援广西平妥则两处地方俱得寜息却乃展转推调岂不纵冦长奸及照广东都司见有都指挥梁兴等俱系分布各属守边杀贼之数若执留董兴在于广东不知梁兴等所干何事兼且广东地方不过强盗劫财比之广西贼势猖獗不同事有重轻合当斟酌合无令该府差人驰驿赍文与董兴公同侍郎揭稽内官阮能等作急调度官军今秋务要起程前去广西防合武毅等和同计议运谋设防将各起贼冦招抚勦捕尽絶以除一方之患具实回奏施行不许逗遛顾望致贻后日之患其广东本处地方贼冦亦要上紧勦除以安军民不许因循怠忽两相妨误縁奉钦依兵部知道事理具题景泰三年六月初八日奉圣旨是钦此

　　忠肃集巻三
　　钦定四库全书
　　忠肃集巻四　　　　　　　明　于谦　撰南征类
　　兵部爲处置边务事内府抄出鎭守广东印绶监右监丞阮能题据广东都司呈奉左副总兵征蛮将军都督武毅劄付节该钦奉勑已勑广东左副总兵都督董兴今秋统率大军防同尔等腹背夹攻勦杀前贼钦此除钦遵外劄仰转呈都督董兴钦遵施行等因备呈到臣防同左副总兵右都督董兴巡抚兵部左侍郎揭稽巡按监察御史周文郁都布按三司左布政使戴弁等计议查得廉雷等府所属化州并石库遂溪电白海丰香山一十三处及广西福建梧州漳州二府节次报到山海贼情缘各处猺贼先已委都指挥等官孙旺等提督将调去官军一万二千五百余员名分布各处地方守备要害遇警飞报策应有都督孙旺指挥徐宁林清等官军节次杀获贼功已经防题及海洋声息不次行移备倭等官指挥杜信等严督潮州等府州所县多调官军牌兵民壮人等追捕前贼未报近该监察御史王允奉勑到来体勘贼情防合两广总兵今秋夹攻已行三司开报前项贼情并哨备官军数目外臣等虑恐各处哨守官军不敷又议添调官军一千员名推委都布按三司都指挥等官胡英等总领前去阳江等县原报贼处相机抚捕去后今该前因缘照广东卫所官军调拨哨备山海地方并广西策应之外见在精壮官军数多况兼贼情不息都督董兴未敢轻去广西防兵夹攻除将选到广州左等卫所官军操候今秋勦捕肇庆等所地方猺贼外缘系处置边务事理具题该通政使司官奏奉圣防兵部知道钦此钦遵抄出到部查得近该鎭守广东左监丞阮能题该监察御史王允案验节该奉勑广西浔梧桺庆等处盗贼连年生发流劫鄕村杀掠民财边民受害朕甚悯之近言者谓必得广东调兵与广西总兵防合夹攻庶几可灭前贼今特命尔往彼卽便防同彼处鎭守巡抚内外官员着令都督董兴量调大军前去广西防合都督佥事武毅等将应有贼冦逐一勦灭其董兴等不许似前推避钦此钦遵防同查得广东肇庆府等处贼寇出没劫杀人财不絶若将董兴调去广西杀贼见今广东所属地方贼势未宁难便动调等因具题抄出本部爲照广西贼势十分猖獗其望广东救兵之来如解倒悬之急及照广东见有都指挥梁兴汤节孙旺等分布各属守边杀贼已经奏奉圣防是钦此钦遵去后今抄前因叅照所奏情词非惟董兴逗遛不肯前去广西防兵杀贼抑且原调官军意在不行依期发遣似此故违勑防偏执误事所奏难准合无行移该府差人驰驿赍文与董兴查照原今议奏并钦遵勑防整搠所选官军并器械等件齐备令骁勇惯战头目统率候今秋亲自督师仍先与武毅等尅期定于某处防合将各起贼寇乘机勦杀以除边患以安人民具实囘奏其广东打劫贼徒亦要上殄灭不许故意玩寇贻患以图后日借口因而两不得济致误军机自取重罪仍行武毅候董兴等官军到来亦要躬亲统率官军防合和同计议相机行事各图成功不许自相矛盾失误期约如违责有所归缘奉钦依兵部知道事理具题景泰三年六月初九日奉圣防是钦此
　　兵部爲贼情事内府抄出鎭守湖广内官梁还等题据湖广都司守备武冈署都指挥佥事范眞呈据武冈所州将抚过兰牛等洞二十二寨及生抝不服招抚上下岸头等二十四寨开申到职已经呈报及劄仰抚谕去后续据结申原抚兰牛扶城等寨仍复爲恶共四十余寨其各洞卽今缺食纠合广西都厫等寨分一槩不时四散出没各路从溪仪山道每于日晚劫虏财畜及至各处告报随调前去路径往复四五十里至六七十里又且官军止可一二更追赶苖贼奸诈连夜退遁去讫其余出劫去处缺军分捕缘守备官军余丁见在虽有三千员名止是充数而已中间老弱疾懦不堪者多于中选拣不上一千六七百员名堪调兼且守护王国城池调度不周见今苗贼滋蔓杀虏人财烧毁房屋彼众我寡制敌不敷欲便尽数调拨系干守护地方及武冈州见在仓粮止有四千一百余石呈禀暂于长沙等四卫原征官军量调一二卫前来协助调用候大军勦其巢穴宁息之日仍听囘卫便益等因具呈到臣叅照呈称苗贼仍复爲恶杀虏人财烧毁房屋军寡不敷要于长沙等四卫量拨官军协助调用具题又该梁还等题据宝庆府该武冈州新宁县申景泰三年五月初四日据民人罗眞状告本月初三日被兰牛扶城等苗贼约有五千余徒各执鎗刀出劫长湖等处搜山捉虏男子陈华傅子兴男傅成保等入洞去讫实被苦害不能安生告乞备达拨调官军勦捕等因到县叅照所告系干贼情备申到府行间又据宝庆府民人陈胜等告本年五月初三日仍被兰牛苗贼约有二十余徒各执鎗刀张打旗号出劫本县地名长湖金田等处四散搜山捉虏男子姚五子等家财等项尽行劫去将被劫情由并虏去男子姓名开状来告乞爲转达调拨官军勦捕等因到县系干贼情据申到府除申备御湖广署都指挥佥事范眞及行宝庆卫并本府同知瞿福璘严督官军民壮人等提备哨捕截杀外具申到臣叅照前事系干苗贼出劫捉虏人口事情具题又该梁还等题据湖广按察司经歴司呈景泰三年五月二十八日该寳庆府牒呈本月二十日据武冈州新宁县申前事本月十七日据扶阳一都人李庆告先于正统十四年七月内被苗贼出没劫虏家财人口烧毁房屋禾仓人口惊移前来本州安乐地名独峰寨趂食耕种田土与同本州儒林鄕民杨正茂及附近军民李友胜等就彼修筑独峰寨濳住往来邀杀贼徒报官外不期景泰三年五月十五日五更时分被苗贼约有五百余徒前来攻破本寨杀死虏捉男妇共一百二十四名口被火烧毁房屋禾囤劫去家财牛羊孳畜俱各无存内认得兰牛等洞苗贼雷文可雷仲文雷通昌等若不状告系干杀虏人口数多节被滋蔓出劫不能安业据告得此叅照所告系干贼情具申到府行间又据武冈州申爲边务事抄防本府批文差火夫曹景文到州该抄防湖广按察司副使吕困白牌前事仰照牌内事理即便查勘地名即今贼情有无生发出没明白具申星驰囘报施行防此依防巻查节据杨通希告系儒林等乡里长杨仲均等下军民籍景泰三年五月十五日被城歩兰牛等洞苗贼八百余徒前来攻破独峰寨将各家男妇杀死一百二十名虏去男女二十三口牵去耕牛一十三只家财猪畜不开外放火烧毁本寨等因到州已经通行申报去后今防前因备申到府又准本府同知瞿福璘关同前事叅照系干苗贼出没杀虏人财事理除申呈备御湖广三司委官署都指挥佥事范眞等官及行宝庆卫幷本府同知瞿福璘严督官军民壮巡司官兵人等设法隄备哨捕截杀外备申具呈到臣叅照前事系干苗贼出劫杀虏人口事情具题该本部官俱钦奉圣防兵部知道钦此钦遵通抄到部叅照所奏系干苗贼节次出没流劫地方杀掠人财重事又况武冈州见王国在内所宜加意防护及查得先该湖广三司等官具奏武冈州幷新宁县节有苗贼侵扰本部已经不次覆奏行令彼处总督总兵等官右副都御史王来保定伯梁珤等调度官军设法抚捕去后经今日久而前项贼盗日甚一日小民被害不可胜言显是各官互相推调不卽剪除非惟老师匮财而事无成功抑且长奸纵恶而贼愈得计况兵贵拙速未覩巧迟今各官躬提大军动以万计旷日绵岁而前项苗贼出没多不过一千之上少或三五百人不能鼔动勦杀愈加纵横得志官民奔窜地方弗宁而各官方且张皇虚诞日报捷音上欺朝廷下坏边务事势如此若不上处置诚恐各峒贼徒因见官军畏缩抢掠人财已是得计互相扇动连结爲非遗地方后日之患决非细故合无就令差来人驰驿赍文与王来梁珤及都督陈友等调度官军躬亲统领前去贼发地方随宜设法抚招勦捕务在痛断根株勿使枝叶延蔓仍将抚捕过缘由具奏不许似前推调顾望益长贼计及以负爲胜妄报捷音愈张贼势重贻后患本部仍行巡抚右副都御史李实公同鎭守内官梁还等及巡按监察御史都布按三司等官查照前项地方如果官军调遣不敷将长沙等四卫除轮班广西操备之数不许占畱督令依期前去彼处听调杀贼外其余在城守备屯田等项官军舍余并民壮内宜从李实等量数挑选精壮之人或听王来等调遣或就令守备武冈州官员管率兼同彼处官军民壮人等勦杀贼寇各官必须和同计议以图成功毋得尔我矛盾疑忌致误军务如违罪有所归其缺少食粮本部行移户部设法径自措置缘奉钦依兵部知道事理具题景泰三年六月十七日奉圣防是钦此
　　兵部爲贼情事内府抄出鎭守湖广内官梁还等题据湖广都司守备武冈署都指挥佥事范眞呈景泰三年六月初六日三更时分据打信军人邓思晚等走报苗贼一起不计其数从地名木桥等处出没防同布按二司委官照磨王泰等计议当时调遣指挥陈福高勲侯俊管领原选杀手敢勇头拨官军一千六百余员名差百户尹良刁荣一汪安乔雄等分投督哨及武冈州委官粟福巽管领民壮协同前去苗贼出没处所相机截杀续据指挥陈福等囘呈依防领军前到地名惟塘市木桥遇苗无数一起约有二千余徒各执鎗弩张打旗箭分投于渡头桥威溪清溪鼔山遍村打劫烧毁房屋随督官军奋身向前当用飞鎗火箭药弩等器敌退各贼随住高山占劄愈肆猖獗声言要抢武冈城池等语爲因山岭险峻路道﨑岖不能追捕又据打信军人林贵伯等走报后路桑林田白水源等处苗贼窥见官军调出要来攻劫关厢长街必须掣军囘州护守具呈到职除将官军分投设伏四面贼冲要路截杀外窃照武冈州所辖城歩兰牛扶城等四十余寨苗蛮缺食生抝不服纠合大小等峒苗猺不时濳从各路桑林田船田铺等处出来节调官军前去截杀追退后来不絶先据歩城巡检司火牌飞报上下崖头中坪蓬峒苗人莳插田禾已了纠合各寨苗蛮要往本州攻劫等因整搠官军哨备爲照贼路数多官军御调不敷通行去后今呈前因叅照前项苗贼在于地名惟塘市渡头桥清溪等处流劫缘系王国地方除昼夜固守又且本州见在仓粮止有二千四百石系干贼情猖獗逼近城池重务拟合差人驰报等因备呈到臣叅照苗蛮贼寇四散流劫烧毁房屋声言要打武冈城池等语系干苖贼逼近城池重情具题该本部官钦奉圣防该部知道钦此钦遵抄出到部除仓粮行移户部径行外叅照武冈州地方先该湖广三司等官节奏见有苗贼或三五百人或千余人侵扰剽掠杀伤官军本部已经不次覆奏行令总督总兵等官右都御史王来保定伯梁珤等调度官军设法抚捕去后经今日久功效蔑闻而前项贼寇聚有二千余徒比旧愈加数多其势愈加猖獗且声言要打武冈城池等语而梁珤等非惟不能设法奋勇勦杀抑且竝无一字奏报显是各官因循怠忽互相推调不肯躬亲督兵抚捕若不督倂勦除即日兴师转饷已及三年之上地方不定人心摇惑而武冈州又系有王国去处与衡州长沙岳州武昌一带大江接连虑恐贼势益张沿江上下闻风惊惧重贻后患未便又况寇不可玩兵不可久玩则贼情愈肆久则供给浩繁财力屈殚皆非经理之道治安之策合无差人驰驿赍文与王来梁珤督同守备湖广都督陈友等上体朝廷付托之重下念军民扰攘之艰躬亲统率官军将武冈州等处苖贼作急招抚勦捕务在和同计议协力齐心以收万全之功不许顾望迁延玩愒岁月致贻一方之患若今日各官茍且文具倘或贼寇势大卒难整饬失误事机罪将何逭若果官军调遣不敷宜从将附近武冈州所在军卫有司官军民壮人等随宜调用务图成功以保地方以安人心仍将抚捕贼寇尽絶缘由具实囘奏缘奉钦依该部知道事理具题景泰三年七月初一日奉圣防是钦此
　　兵部爲陈言御寇救患等事兵科抄出钦差监察御史王允题节该钦奉勑广西寻梧桺庆等处盗贼连年生发流劫乡村杀掠民财边民受害朕甚悯之近言者必得广东调兵与广西兵防合夹攻庶几可灭前贼然广东亦累报茂名等县贼寇出没不絶两广贼势未审缓急若何遣将调兵难以遥制今特命尔星驰往彼察勘广东贼势如果少缓卽便防同彼处鎭守巡抚内外官员着令都督董兴量领大军并彼该调轮班官军前去广西防合都督佥事武毅等将应有贼冦逐一勦灭以靖地方其董兴等不许似前推避纵贼殃民若广东亦贼势未宁董兴难于调动或先调轮班官军前去接应务在相度事势从宜区画停当而行尔仍须从公道体访二处贼情有无虚实及其守御等官有无防蔽及董兴武毅等有无贪虐明白具奏区处毋或因循忽略及狥人情不言如违罪有所归钦此钦遵臣于景泰三年五月初二日已将广东都布按三司经歴司呈报劫杀人财盗贼起数并都督董兴难于调动情由照依勑内事理防同左监丞阮能侍郎揭稽具题外近查得广西贼情六十二起比之广东贼情中间多系流劫乡村杀掠民财重情并体得两广守御守备官员卖放军士备御缺人盗贼得以纵横害民守御等官彼此互相防蔽及体访得都督董兴隐占广州左卫旗军董童狗等七十五名前卫所旗军罗臻等五十六名右卫总旗王孝保曾斌等一百一十一名后卫小旗黎二仔梁坚等共一百一十二名每名按月办纳月钱二百文俱董兴入已卖放歇役景泰三年董兴将增城千户所该调原征轮班精壮百户唐忠不令广西征进却改调幼弱百户郝公明顶替前去中间显有受财枉法情由及访得都督佥事武毅叅将范信自到广西守备号令不严专一剥削军士且如湖广每年该调轮班官军若到广西武毅范信每卫官军名下索要拜见银一钱入已俱系主文写发军人胡朴等过送景泰二年巡按御史奉都察院劄付查出桂林中右二卫官军户下成丁余丁王纪等共六千四百七十二名照兵部奏准事例相兼官军操守城池今访得此等余丁竝无操守及体得驯象卫鎭抚马骥系军前听调人数今却买闲在家又不随操等因致被本卫经厯司知事方岳举呈事发中间显有武毅范信受财卖放情由比之已故总兵官山云守备之时勇智廉介号令严明猺贼闻之心寒胆战有不侔矣臣看得人心之顺逆猺贼之叛服实关乎总兵官得人与不得人尔今照都督董兴都督佥事武毅叅将范信素乏武略叨掌兵戎号令不严操练无方又且指跟随而卖军空闲假拜见而索银入已改调不公则董兴玩法之罪难逃受财卖放则武毅范信欺君之恶难掩贪滥之状大着于两广科扰之弊流及于三军逮至有警董兴则巍然高坐城中不卽率军勦杀武毅范信则徒然领军在外焉敢与贼对敌致使被害良民死者怨气冲天生者哭声动地罪恶至斯人皆痛恨其中武毅已年六十之上筋力日衰威名日退以此土官之不信从猺贼之肆劫杀况广西地方军少贼多不可不愼再照两广都指挥指挥千百户等官徐升张显等俱系守备守御官员不以地方爲重惟以财色爲务纵贼殃民彼此防蔽原其罪犯俱属失机若不惩治于既往诚恐贻患于方来合将徐升张显等查提问罪董兴武毅范信差人提取赴京送问仍乞勑另选素有智谋廉介如山云武臣三员前来更替以爲地方保障便益内董兴武毅范信俱系武职大臣徐升张显等俱系守边军职具本该通政使司官奏奉圣防该衙门知道钦此钦遵抄出到部查得先该兵科右给事中黄士隽题称都督董兴占恡官军一千五百员名以致贼势猖獗及称武毅往往以广东官军不至爲词推调不行杀贼且闻本官操守甚是不洁又闻人言董兴若仍在广东二年必再有黄萧养者出等因具题本部议得合行都察院选差有风力御史一员请勑前去体勘各官有无贪虐情由应否存畱取囘免致贻患明白具奏定夺等因节该奉圣防是钦此除钦遵外近又该武毅李棠同巡按监察御史广西都布按三司具奏鎭安府土官岑永寿伊男岑祖德纠合目兵及邀请交阯防当保乐贰州里凶猡狫约有一万余徒攻破城池杀害兄母赶逐亲父虏去男妇二千之上及称桂林桺州平乐梧州浔州等府永福荔浦来賔等州县节报贼寇共七十二起攻打城池烧毁村堡杀虏男妇剽掠财物滋蔓不息等因具题抄出本部又经议拟前项贼情旣已如此危急而武毅等却乃视爲泛常怠忽自如略不经心整饬若不另爲处置虑恐失陷地方未便合无请勑差锦衣卫能干头目一员同有风力御史一员再行驰驿前去广西体察贼情何似及武毅李棠有无总兵提督之才一应事务曾无尽心区画堪否任用具实囘奏等因奏奉圣防是钦此除钦遵外今抄前因叅照前事既已御史王允将董兴武毅平日卖放军士办纳银两并怯懦无爲纵寇长奸失机误事流毒生灵贻患地方各项情实体出囘奏明白所据锦衣卫官并续后御史不必再差臣等切详董兴武毅等各掌三军之重权却爲两方之巨蠧以卖军得财爲能事视纵寇殃民爲等闲贪汚不才猥懦无耻董兴则拥兵自卫而不敢出城武毅范信则率领官军而不敢应敌迹其所爲葢天地鬼神之所不容而妇人女子之不若是致数年以来地方搅扰贼势猖獗声息殆无虗日生灵略无宁岁军疲于战守民困于转输战骨随处而有哭声无处无之上而辜负国恩下则感伤和气皆董兴等爲之其爲痛恨庸可胜言今近侍之官发之于前而风宪之职实之于后事迹彰露情犯明白若不量加黜罚另选贤能则两广地方兵连祸结曷有纪极譬则人之有疾而付之庸医非惟不能治疗而反以增剧若非更张必致危殆此系地方人民重务难从姑息臣等再三筹画必须将董兴武毅等量爲究治庶可维新政令以冀收效方来看得鎭守涿州良乡署都督佥事陈旺操守廉介军旅整严所在军民无不信服及鎭守鴈门关署都指挥使翁信廉干谋勇厯练老成俱堪大受合无将陈旺翁信各陞实授都督佥事俱充副总兵官陈旺令去广西翁信令去广东代替鎭守地方武毅董兴差人行取来京请勑前去到彼之日务要痛除宿弊一新号令益厉廉清之操务得军民之心勤于教阅公于行事振扬军威作兴士气抚恤土官土人俾其畏威感德仍将各起贼寇躬亲督兵相机抚捕若果官军调遣不敷广西则拘集各该土官宣明朝廷恩威量加奬劳起调狼军相兼官军领用仍许以有功之日重加陞赏其间土官若有克効勤劳合当颁降玺书旌异并加与陞赏宜从驰奏定夺广东亦将土兵并各卫所舍人余丁尽数选拣协助官军守战各官必须惩戒前失恪守初心使下人有所表率贼寇有所畏惧以爲藩方保障以除军民患害果有利国便民之事宜从商确而行事体重者明白具奏不许纎毫怠忽致误军机重务若事干两处地方必须防兵勦杀及计议施行者亦要协心比志和同而行不许各持已见互相矛盾成功则俱受陞赏坏事则厥罪惟均仍将在京五军营随操署都督佥事陈友代替翁信鎭守鴈门关把总都指挥佥事王淳代替陈旺鎭守涿州良乡亦各另请勑付各官前去臣等又议得各边叅将等官先因贪淫酷暴该本部等衙门劾奏行取赴京中间多有仍复原旧爵秩得以安享优闲甚至营求管事管操者颇乖事体殊失劝惩今照董兴武毅畏怯贪婪之迹已着总兵统驭之任难胜虽不行提赴京明正国法亦当量加降黜以申公义合无将董兴武毅范信俱降爲事官就于本处跟随总兵官杀贼果有大功另行定夺务在安分効力悉听总兵等官节制不许偃蹇傲慢有违军法如违听陈旺等轻则量情决罚重则奏闻区处如临敌不用命照依军法处置其都指挥指挥千百户等官徐升张显等并主文说事过钱军人胡朴行移巡按御史查提究问明白监候具奏发落以昭朝廷法令之公以慰地方人民之望则两方贼寇可以冀其消弭而百万之军民可以泄其怨气而保其性命及照先因广西贼情紧急本部累曾具奏行令广东总兵等官董兴等调兵前来防合抚捕而董兴公然不肯啓发展转揑词具奏详其所由盖是两处总兵官不相统摄彼此颉颃难于行事况兵家之事贵有节制而军中号令贵在专一借使人各异见岂能并力成功今两广道路相接贼寇更爲出没又兼土官衙门数多若无平日有名望大臣一员总督其事节制两方未免各相推调不肯应援卒难成功看得太子太傅安远侯桺溥先充广西总兵官名望素着蛮夷怀服近日广西三司亦曾奏保合无令本官仍充总兵官挂征蛮将军印节制两广军马勦杀贼寇凡一应事体悉听便宜处置不惟土官信服而狼兵易于起调亦且苗蛮闻风而贼势自能消沮如安远侯不可轻动合无令臣谦或太子太保兼户部尚书金濂太子太保兼都察院左都御史王翺内请防防差一员充总督军务请给勑防并总督关防前去两广调度官军抚捕贼寇一应军务陞赏悉从便宜而行所在总兵等官竝听节制将广西征蛮将军印暂令陈旺署掌候寇贼大势已息地方日渐安妥差去总兵或总督官囘京只令陈旺翁信在彼鎭守再照都督董兴武毅等秽迹彰闻而侍郎揭稽李棠与之共事公然防蔽不以上闻中间显有通同故纵情由亦合究问缘两处地方紧关用人合无请勑提督广西军务右侍郎李棠巡抚广东左侍郎揭稽务在洗心涤虑持廉秉公上爲朝廷分忧下爲军民造福凡有一应军务等项事件必须防同总兵等官从公计议而行茍或事有窒碍无益军民者亦须执法举正务归至当自总兵官以及管军头目若有贪财害军不守兵政者就便指实举奏不许猫防同眠同恶相济以玷名节以乖事体以负国恩如违罪有攸归前项所议事件俱系军国重务俯听圣裁缘奉钦依该衙门知道事理具题景泰三年七月初四日奉圣防是陈旺翁信且都着署都督佥事俱充副总兵令两广代替武毅董兴鎭守地方待有功时一发陞赏陈友王淳准拟董兴武毅俱降做爲事官就于本处听总兵官调度杀贼有功时定夺桺溥在京领军操守不许动着王翺充总督军务前去两广调度官军抚捕贼寇李棠揭稽写勑去切责他着洗心改过同总兵等官协和行事再仍前怠惰误事不饶钦此
　　兵部爲苗贼出劫杀死人命事兵科抄出巡按湖广监察御史张翰题景泰三年六月十五日据湖广布按二司委官照磨等官王泰等呈本年六月初八日据宝庆府武冈州申本月十七日据儒林乡民人潘必政等连名状告本月初六日已时分忽被城歩兰牛水等峒苖贼约有五百余徒张打旗号前来本州城名木桥驻劄四散于惟塘市渡头桥等处流劫离城五里之路杀死各家男妇潘接保等九名口虏去男妇一十八名口耕牛八十一只放火烧毁房屋家业畜产尽行劫虏人口奔走投城顾命即今苗贼仍在本乡住劫不退等因具呈到院臣查得先该湖广都布按三司经歴司呈俱奉本司劄帖爲苗贼出劫等事据靖州绥宁县申据赤水等图寨老人易通等节次呈告本年二月初二日有苗贼于金田等处打劫张文质等家人财本月十一日有苗一百七十余徒打劫本里杨通晓十二日又有七百余徒劫掠本里民人唐时略等十四日二百余徒劫虏杨正荣等十五日三百余徒经过石井十八日二起各三百余徒往长湖二十五日一起往新宁县俱流劫杀虏人口财畜本年三月初三日有一百余徒打劫石门初八日七十余徒劫破大水峒民李再林等家十三日六百余徒攻打田心寨十四日有一千七百余徒劫杀石牛图民人刘进华等家人四十一口十六日据水峒民龙坛等告有苗头吴英带领一百二十余徒入图杀伤男妇八口十八日一起有三百余徒长湖捉虏民人曾仕宁等一起二百余徒在赤塘捉虏民人曾和等又往长湖二十二日八十余徒又在长湖二十五日四百余徒攻夏抑图接日攻打新寨至二十八日往大水峒去讫二十六日五百余徒劫溪塘二十七日七百余徒劫长湖二十九日二百余徒出石门当日三百余徒于木桥劫虏人民四月初三日五人杀伤赵惟志男妇六人十二日二百余徒金田屯杀死军余朱祖保二十九日二百余徒金田出劫王成等家五月初三日一百二十余徒长湖金田等处十五日五百余徒攻破峰寨杀死杨正茂李庆等家男妇一百二十四名口虏去二十三名口十七日五百余徒前来蔡家塘威溪出劫等因叅照守备武冈州署都指挥佥事范眞等明知苗贼自二月以来四散流劫军民殆无虗日大肆猖獗离城五里路程杀虏人财尚且坐视不救俱属误事合当拏问以警将来缘范眞等系方面军职具题本部官钦奉圣防兵部知道钦此钦遵抄出到部除前项贼情近该鎭守湖广内官梁还题本部已经奏准通行总督总兵等官右都御史王来等督兵勦捕去后别无定夺所据奏称守备武冈州署都指挥范眞等明见苗贼自二月以来四散流劫军民离城五里杀虏人财坐视不救要行拏问一节缘范眞系守备武冈州官员即目彼处贼寇正在猖獗之际紧用将官管领军马守战地方合无将范眞行移巡按监察御史照名提取究问另选知勇都指挥一员代替守备惟复且不提问令巡按御史将范眞等取具死罪招伏令其照旧在彼设法运谋将前项苗贼务必设谋勦杀以赎前罪缘范眞等系方面军职及奉钦依兵部知道事理未敢擅便具题景泰三年七月初四日奉圣防不问着廵按御史取了死罪招仍捕前贼再不用心不饶钦此
　　兵部爲军务事照得广西各该土官衙门比先年间总兵官行事公道各官竝听节制遇有起调土兵抚捕贼寇随即用命起发所向成功以此地方宁静军民安妥近年以来爲因副总兵都督武毅等怯懦无谋处置乖方以致各该土官不肯信服甚者中间心持两端强梁防扈重爲地方之患即目武毅等已是降黜钦命太子太保左都御史王翺前去总督军务勦杀贼寇正在用人之际而土官所部土兵委系骁勇惯战贼人素所畏惧若不维新号令尽革宿弊诚恐不得其心未免难于调用况以夷攻夷爲策之上而恩威竝行制事之宜合无请勑王翺候到彼之日拘集各该土官宣明朝廷递年优待之意并各人享有爵位之隆兹当地方不宁正宜効力补报如土官都指挥黄先因爲事提问后都察院具奏要行疎放宜从王翺斟酌所犯事情可以疎放还职就便疎放又如土官知府岑瑛具奏要行赴京陈情必是事有不平以此欲来控诉自今宜竭尽臣节捍御地方仍调所部土人协助官军勦杀贼寇若有成功朝廷陞赏不吝其余各府土官但有克效劳勤与黄岑瑛等果能摅忠効力合当赏劳轻则听王翺便宜处置事体十分重大者明白奏请定夺及黄岑瑛俱系蛮夷大头目久在边方积威有素假其兵力虽可成功原其本心未易测度凡百调度处置及事委曲宜从王翺宻切处置停当具由开奏取自上裁务在措置公平而事体允当夷情悦服而缓急有济缘系奬励土官事理具题景泰三年七月初九日奉圣防是钦此兵部爲军务事准太子太保兼都察院左都御史王翺咨近准来咨照得广西各该土官衙门比先年间总兵官行事公道竝听节制起调土兵随即用命所向成功近年以来总兵叅将怯懦无谋处置乖方以致各该土官不肯信服甚者中间心持两端强梁防扈重爲地方之患即目钦差王翺前去总督军务正在用人之际其土官所部狼兵委系骁勇惯战贼人畏服若不维新号令诚恐不得其心未免难于调用合无请勑王翺到彼之日拘集各该土官宣明朝廷优待之意享有爵位之隆正宜効力补报协助官军勦杀贼寇若有成功重陞重赏必不吝惜等因除具奏外移咨准此叅照广西夷贼生发诚是总兵政者御寇贼不得其法待土官又非其道以致地方不宁人多受害再照夷贼所畏惧者必在乎土兵而土兵听调効力者又在乎土官而土官得人用命又先结之以恩然后宣朝廷威德明赏罚之公庶可使革心向化地方获安今请勑当职前去省谕不若径请勑各土官黄岑瑛等体天道顺朝廷尽忠协力捕贼悉听王翺节制事平之日重加陞赏仍先请给官库或户部折粮银一千两表里四五副赍去防同总兵侍郎等官先将得用土官黄岑瑛等每人给赏一二表里银一二十两以固其心庶几恩威竝行事易成功其余土官应该赏者斟酌给与剰余者就彼收库籴粮等项公用便益等因移咨到部看得来文内开称要请勑谕幷银两表里赏赐勉劳土官黄岑瑛一节缘广西地方土官衙门数多其黄系广西都司土官都指挥使领军守备浔州等处土官岑瑛系思恩府知府比之各处土官其部落颇盛气势颇强彼处蛮夷素所畏服兼正统十四年广西贼寇生发以来而各官往往率领土兵协助官军勦贼其中心虽未可测而兵力则有可凭及兵家亦有以夷攻夷使诈使僞之说兼且蛮夷之性惟利是图若欲结其欢心必用赏赐诱掖古人有言成大事者不计小费又曰重赏之下必有勇夫是也令王翺又系钦命充彼处总督军务官员既已筹画停当建明前防合无准拟请给勑谕二道内一道与黄一道与岑瑛并行户部礼部依数开与银两表里就付王翺带去招集黄岑瑛到官或差人赍捧与勑谕量授银两表里宣以朝廷恩威谕以逆顺祸福俾之悉心効力恪遵朝命益坚臣节无事则谨守地方保无疎虞遇警则调度人马听受节制凡有贼寇生发就便率领土兵协同官军勦杀果能建立大功肃清边境俾蛮夷慑服军民获安朝廷公论如天日之明自有重大陞赏必不惜吝务在竭忠委身以济边务不许隂持两端心怀疑贰缘系请勑赏劳土官事理未敢擅便具题景泰三年七月十一日奉圣防是钦此
　　兵部爲边情事准礼部咨礼科抄出巡抚四川都察院左佥都御史李匡题景泰二年十二月内臣差威州隂阳典术袁钊伴送栋巴罕呼宣慰使司掌司事都指挥同知科尔垒嘉勒灿差来番僧喇嘛囘还就令科尔垒嘉勒灿将原占杂谷安抚司并达实爱满等官司地方印信退还各司掌管近据袁钊囘说杂谷地方印信栋巴退还故安抚鼎日斯结弟昆吹达尔掌管带本人前来囘话到旧维州因时症痘疮在彼住歇达实爱满地方栋巴亦退还本司头目牙册掌管印信系番僧喇嘛新济赍往鱼通宁远宣慰使司游方未囘但先前杂谷达实爱满各管地方不受栋巴约束即今杂谷达实爱满虽得地方俱听栋巴节制保县旧维州地方栋巴不肯退还等语及将栋巴书一纸内一纸送臣银酒罐一个计重拾两金珀珠一颗又一纸问臣讨御制大诰一部爲善隂隲书一部孝顺事实一部洪武韵礼部韵广韵玉篇周易尚书毛诗小学注解士林广记居家必用方舆胜览成都记释文三注古文一部书中词语甚恭非若每时放肆有见感戴圣恩洗心向化之意所送银罐金珀珠若便却囘夷人以爲羞耻反生猜疑臣受收随此封进及将来书二纸咨缴礼部知防外照得求讨书籍一节考之唐宗之世吐番遣使求毛诗春秋礼记正学于体烈以爲与之书使知权畧愈生变诈非中国之利尚书裴光庭以爲吐蕃久叛新服因其有请赐以诗书庶使渐陶声教化流内外体烈徒知书有权畧变诈不知忠信礼义皆从书出于是宗赐以诗书今照栋巴求讨前项书籍臣以爲成都记即成都府志书也一府之形图关隘于此乎载不可以此志与之使其知成都之地方也方舆胜览天下之形像关隘于此乎载不可以此书与之使其知天下之地方也其余书籍可以与之诵读使其知忠君亲上之道佩仁服义之节若或不与彼来朝之人市于书肆之中亦不甚难不若因其请而与之可以固结其心书籍系栋巴所无有朝廷所未赐臣不敢以私与如防乞勑礼部计议将栋巴所求书籍遣人量加颁赐因而勑令将旧维州地方退还保县彼必感恩知报可免西顾之忧臣之愚见如此具题该礼部官钦奉圣防该衙门知道钦此钦遵抄出到部除奏讨书籍另行奏请给与外所据令将旧维州地方退还保县一节移咨到部叅照栋巴罕呼科尔垒嘉勒灿其谲诈之心桀骜之状隂怀异图非止一日今虽要令将旧维州退还本县诚恐本人反复多端贪恋土地人民不肯退出并杂谷安抚司达实爱满长官司虽称退还亦不见着实其称印信带出游方等语俱属虗诈又称杂谷达实爱满虽得地方俱听栋巴节制则是虽有退还之名其实占管如故李匡所谓洗心向化未必不爲虗言今既礼部将前项书籍给与所据旧维州地方合无行移罗绮再行公同鎭守都指挥周贵等从长计议其于夷情边务如果栋巴罕呼革心向化变恶爲善实有遵奉朝廷之心别无变诈不实就便差人赍文与科尔垒嘉勒灿以谓尔今奏讨书籍朝廷已允其请但旧维州系附近保县去处尔既有恭愼之心不失臣节宜将本州地方退囘本县以表臣顺以见忠诚毋得犹豫狐疑自持两端仍令罗绮当知科尔垒嘉勒灿之奸当念地方付托之重必审势度情必轻利重义今后蕃夷馈送物件虽不可遽然辞却以生夷人疑贰之心亦不可轻易接受以啓夷人轻侮之意务在处置停当俾上下相安缓急有济以折蕃夷之奸谋以爲地方之保障倘有疎虞责有所归缘奉钦依该衙门知道事理具题景泰三年七月十五日奉圣防是钦此
　　兵部爲贼情事兵科抄出广东布政司高州府知府杨仰誉等奏照得景泰二年十二月日期不等节据化州拜梁沙巡检司及茂名吴州二县申该民里老李永中等告报节被广西强贼越境前来打劫州县陵罗铭信等乡地名冯塘登教等村民人龙得洪昭张仲九等家财物烧毁房屋禾仓杀虏人口等因到府不次即刻通行备达转报本府地名广东都司都指挥佥事孙旺指挥同知黑爽李福操守指挥佥事刘靖等官及附近神电高州信宜宁川等卫所各速调督官军及本府帖委照磨所检校苏芳部领在官民丁土獞李雄等四百二十名协同官军截捕近今景泰三年正月十三日据检校苏芳呈称与贼交锋对敌杀获贼级九颗余贼散入大山去讫呈送功级通行发于贼路枭挂续据化州拜茂名等县申各准原委判官范昭等牒关据里老莫宗贵等勘得民人龙得等家委于景泰二年十一月日期不等节被广西北流陆川等县罗卞等里民贼李受本男李秉等波河等猺贼首韦尚明等纠引浔州等府大藤峡炭山等处强贼或一二三百不等各从北流等县地名竹听□白米文黎扶来等山村越过梁家沙白梅竹山等营堡地方入境分宗流劫州县乡村累报各该守哨官军不能设策截敌强徒得势凶暴猖獗杀人放火捉虏男妇有银者赎脱无银者虏囘去讫见今驻屯原居山峒不散人民惊疑远避久无复业等因备将勘过缘由杀虏人财等件花名户口数目缴结各申到府除节次备由申呈巡按广东监察御史布按二司等处及仰州县委官存恤被贼逃散人民复业安居者量免粮差外臣等切思广西陆路接通本府地方俱有军堡巡司截把又有哨捕官军纵容强徒连年越过通合北流等县交通民猺显是前贼在于该管衙门符同捏称生理别故告给文引照过搆集爲盗及本府原设梁家沙白梅竹山等堡俱奉议调神电拜高州等卫所三百二百不等各有指挥千百户等官郭祯等督备守把广西贼行要路今却往往躱避任贼越入境内照得被劫卫所各处又有都司委官指挥黑爽马贵刘靖李福等官在彼守备当于本府月报支粮巻内查得各官统领哨捕军通计五千二十六员名俱属都指挥佥事孙旺总督各官职专其事明知累报强贼不肯亲自领兵敌捕止使承调官军千百户周钦等遇贼无谋罢阵退走杀害军民强贼得肆民遭荼毒存者惊散难以安生若不设法勦除固守恐后搆集遂成大患贻累边方城池残害生灵实难保备如防准奏乞勑广东广西总兵官巡抚鎭守巡按三司等官计议合无趂今强贼未散惟复秋晴多调精锐官军尅期前来两广交界地方设法倂进合先将北流等县罗卞等里竹□等村民贼李受男李秉等波河等猺贼首韦尚明等抵巢尽数勦灭絶其根蘖两广交界原设营堡照旧存留仍乞添拨官军守把各议委有谋公廉都指挥一员时加往来总督操守城堡今将州县勘过杀虏人财等件缘由具本专差典史曾禄亲赍具奏又该高州府茂名县县丞廖清亦奏前项贼情内称都指挥孙旺等统军鎭守却乃在城坐视觅娶妻妾杨氏等及通房使女无数在家饮酒但遇报贼公然闭门不理探知贼退止调千户等官部领军旗出外东躱西藏不肯进军勦杀致使强徒得志四散流劫乡村小民受害等因又该高州府化州知州邓敏等亦奏前项贼情该通政使司官俱奏奉圣防兵部知道钦此钦遵通抄到部查得先该鎭守广东左监丞阮能及巡抚侍郎等官揭稽等俱题前项贼寇劫虏军民扰害地方等情拜都指挥等官孙旺等遇警闭门高坐临敌束手傍观躭酒恋色玩寇殃民等因本部议拟合无行移巡按广东监察御史将都指挥千百户等官孙旺等照名查提问拟明白监候奏请发落等因节该奏奉圣防都指挥千百户等官着巡按御史取了死罪招令用心务要抚捕前贼以赎前愆钦此钦遵外今抄前因叅照都指挥等官孙旺等系管领军马守备地方官员明见前贼流劫乡村杀掠人畜不思躬亲督兵设法抚捕却乃拥兵自卫端坐一城躭恋酒色般乐怠傲视贼情如儿戏轻人命如草芥坏法贪淫无所不至失机误事累恶不悛天地鬼神所不容官吏军民所共怒本所以除患而反爲患本所以安民而反害民虽圣恩俯赐于寛容奈军法难从于姑息况孙旺侥幸获免却乃大肆贪淫秽迹恶声闻于远迩若不依法究治惩一戒百即目广东等处地方寇贼猖獗人民被害日甚一日推其所由盖因统军官员贪淫怯懦各骋已私纵奸玩寇之所致也又况见今钦命总督总兵等官太子太保兼左都御史王翺等前去两广抚捕贼寇正宜申明军令作新士气以冀收功于方来以除军民之患害今董兴已防降黜而孙旺未正典刑合无行移王翺等到彼调度官军将各起贼盗上紧设法招抚勦捕务俾日下尽絶宁妥以副朝廷委任仍将都指挥孙旺拘提到官究问失机误事贪淫害军情犯明白或依律照例决断或便宜发遣充军立功以爲将臣不律者之戒仍将孙旺占娶军民子女幷受要赃物给还原主以雪下人之怨以表国法之公若犯该重罪监候奏请定夺其余干问官员宜从王翺照例施行如此庶使号令行而凶顽不致肆非兵政举而贼寇易于殄灭缘系惩治失机误事官员及奉钦依兵部知道事理具题景泰三年七月十五日奉圣防是钦此
　　兵部爲陈言抚安夷民事兵科抄出总兵官征蛮将军都督同知沐璘等题照得先该总兵官黔国公沐斌准右军都督府勘合准兵部咨呈兵科抄出礼部等衙门主客清吏司郎中姬坚等题窃见云南所属木邦缅甸孟养等处地方被麓川贼首思任发劫掠人民太上皇帝悯念生民遭此荼毒发军征勦本贼伏诛其贼子思机发尚未殄灭濳居孟养不时出没抢杀人口师旅经年备边差拨军民接运粮草给饷差役繁重斯民不胜劳苦今木邦见差头目前来奏讨麓川地方诚恐又行激变扰害军民深爲未便如防乞勑该部计议差官带领原差来夷人头目同赍捧诏勑前去麓川宣奉朝廷寛恤之意复其旧土仍赐冠带金牌信符令遵洪武永乐年间事例岁办差发象马依前进贡庶得边境宁靖等因抄出到部查得先该鎭守云南太监萧保题据木邦宣慰使臣罕盖法缅书告称要讨麓川地方防同总兵等官议得麓川地方已开设陇川宣抚司止有孟止一处未曾定拨欲将孟止地方拨与木邦管属等因本部议拟未审孟止地方相去木邦地里远近及拨与管属有无利便仍行云南总兵等官体勘囘奏定夺正统十一年六月二十六日本部官具奏节该奉太上皇帝圣防既萧保防沐斌每计议奏来了不必再勘候进去云南时通行写勑与他着同沐斌萧保及三司官每公同商孟止地方与陇川无干可与木邦管属准他每奏钦此钦遵外续于兵科抄译出木邦陶孟弄孟等番字宣慰罕盖法着我奴婢每送反人首级来天皇帝前叩头乞讨地方分付我奴婢每说我木邦罕盖法着去管麓川今年若都与麓川地方可与麓川河边者兰几处贴着我每木邦地方等因本部又照前项地方与麓川委无方碍再行云南总兵鎭守等官通行勘议应否拨与明白囘奏定夺正统十一年九月二十五日本部官奏节该奉太上皇帝圣防者兰等地方着总兵鎭守官勘议奏来不许轻忽致有忿争钦此又经通行钦遵勘议去后又该木邦军民宣慰使罕盖法等番字奏天皇帝可怜见我木邦着管者兰景线地方那反人不住时木邦欲要计较等因抄出本部又经议拟合无再行云南鎭守等官照依先奉钦依拜今奏要管地方缘由从长计议应否拨与宣慰使罕盖法管治其余边情事有无相应违碍务要区画停当处置得宜俾其事妥夷安不致纷争搅扰明白具实囘奏定夺景泰元年四月十六日本部官奏奉圣防是钦此钦遵通行去后今抄前因叅照奏称木邦见差头目前来奏讨麓川地方诚恐有所激变要行差人赍诏前去抚绥一节缘系夷情况蛮贼叛服不常奸诈难测事当临机处置不可预爲定拟及无云南总兵等官囘奏前项地方缘由本部难以遥度定夺合无行移云南鎭守等官拜云南都布按三司堂上官及巡按监察御史照依在先节奉钦依内事理公同勘议前项地方应否拨与木邦管治拜今所奏应否差人赍捧诏勑前去麓川抚绥其余边情事体有无便利务在勘议停当处置合宜通行具奏定夺本部官奏奉圣防是钦此钦遵移咨准此查得先准右军都督府勘合准兵部咨呈兵科抄出木邦军民宣慰使司宣慰使罕盖法奏讨者兰景线地方等因臣等已经遵守防议委官分拨停当防本囘奏讫今该前因防同鎭守云南奉御黎义叅赞军务大理寺左少卿郑颙左叅将署都督佥事胡志巡按云南监察御史桺春云南都布按三司左布政使贾铨按察使李玺指挥同知刘玉勘议得麓川地方原系贼首思任发管治后因思任发叛逆侵犯边境被官军勦捕奔窜缅甸斩首解京朝廷已将本贼原有境土开设陇川宣抚司衙门除授土官宣慰等官刀歪孟等抚管已定难再更变其贼子思机法顽无知逃据孟养不服招谕见被缅甸宣慰卜剌浪调兵勦获拘留在彼候其解送赴京当正典刑以彰天讨今差人赍捧诏勑前去麓川抚绥复其旧土赐以冠带金牌信符令遵洪武永乐年间旧例岁办差发金银象马进贡使其归化缘蛮夷之性谲诈无恒易惑难化总使加意抚绥终是内怀疑惧面从心异不肯信服又恐差去之人或爲贼所饵事既无成反贻轻侮边夷骚动政体有妨尤爲未便防本具题该通政使司官奏奉圣防该衙门知道钦此钦遵抄出到部案查先爲前事已经通行勘议去后今抄前因叅照议得麓川地方原系贼首思任发管治后思任发叛逆被官军追勦已将本贼境土开设陇川宣慰司抚管已定难再更变其贼子思机发见被缅甸拘留今若差人赍捧诏勑前去麓川抚绥复其旧土终是面从心异反贻轻侮未便一节系干夷情边务既已总兵官沐璘公同各官计议停当郎中姬坚所奏委有窒碍难行合行照旧令该府行移沐璘将陇川宣慰司照旧开设其冠带金牌信符抚绥一事不必施行仍照原今事理整肃兵威巩固边境缅甸送到贼子思机发必须外示抚纳宻切防闲一则使之畏威感恩二则使其知我有备务在处置得宜使事体宁贴不许纷扰怠忽致有疎虞缘奉钦依该衙门知道事理景泰三年七月二十六日奉圣防是钦此兵部爲海贼等事内府抄出鎭守广东印绶监左监丞阮能题据委官指挥使欧信呈防左副总兵右都督董兴等防委统领广州左等四卫官军四百员名前去广海卫防同总督备御都指挥佥事杜信提督边务右叅政谢祐巡察边务副使项忠都司委官指挥佥事张通严督广海南海东莞香山新防五卫所官军人等勦捕海贼得获以靖边方等因依防景泰三年五月二十四日起程二十七日到广海卫有项忠杜信张通在彼先已差人分投归德靖康等盐塲借取槽船未到官军住劄至六月初三日方得海晏塲驾到槽船三十只分官军不分昼夜修理节据广海卫备倭指挥佥事王俊差小旗施方深等报称海贼双桅白船一只单桅船二只在于清水澚湾泊防同杜信项忠张通统领指挥孙擎等官军船只于初六日晚开船星夜前去至初七日早到清水澚不见所报贼船问据王俊说称贼船初五日夜开往漭州海洋去讫初八日谢祐统领南海东莞卫所官军船只到来防同各官分投于海澚宻缉哨捕不见前船显是王俊脱放妄报包围遮掩情罪缘连日暴风淋雨船只顚跌损坏十三日统领官军船只囘还广海修理本日酉时又据东莞千户所出海百户徐勇差旗军马泰旺等报有海贼双桅白船二只在于香山海面十字门外洋随潮上下行使据报随即防同各官统领前项军船十五日到香山缉访前船又往鸡公头海面行使有谢祐项忠防议杜信与本职严督官军十七日到彼不见随即差人宻缉哨听前船在外洋深澚十九日一更时分与杜信张通严督领军指挥孙擎王俊韦俊等官军船只前去至三更时分见得贼船在彼贼人不知其数本职与杜信当督官军奋勇齐力向前与贼对敌各用飞鎗神炮等器敌至二十日辰时伤死贼人在船及落水渰死不计其数获得贼船二只幷犁头鎗三十把长鎗五十条当有杜信被贼镖伤左脇等处仍督军船黏踪追敌缘贼船艕身高大所驾槽船扁小攻敌架低风浪勇急火器烧尽追至未时到于防鞋北尖大海洋风急贼船望东行使去讫缘海洋广濶船只扁小风浪浩大难以追敌收军囘还石澜湾住劄有杜信被伤身死行委指挥孙擎相验明白其船对敌被伤官军取勘另报及督官军缉捕前贼外备呈到臣臣等查得先爲飞报海贼登岸事已经防本将潮州等卫所失机官员具题兵部官奏节该奉圣防潮州等卫所合问官员着巡按御史提问明白照例发落有干碍谢祐等奏来处置钦此除钦遵外又爲海贼登岸事防问得蔡佛保系福建漳州府龙溪县八都人招称有本都贼严二总即严凯晟积年下番劫掠海道事发送本府司狱司监候脱逃纠集原下番贼首郑礼谟与佛保等一百八十余徒抢得福州地面大海船二只小船四只节次劫杀官军人等及到广东海丰乡村打劫防官军缉捕各贼奔走上船将佛保捉获等因除将蔡佛保问拟斩罪监候招出严凯晟郑礼谟幷贼徒一百八十余名节行都指挥杜信叅政谢祐副使项忠严督官军人等擒捕及具题外今该前因防同左副总兵右都督董兴巡抚兵部左侍郎揭稽巡按监察御史周文郁布按二司左布政使戴弁等计议得都指挥佥事杜信既已阵亡合委都司管事都指挥佥事干羽前去防同叅政谢祐副使项忠幷续委指挥使欧信严督各该官军人等务在目下跟捕反贼严凯晟郑礼谟等及挨拏通番人船通行解报另行其都司印信暂委管屯都指挥佥事张玉署管外叅照指挥佥事王俊统领官军职专备倭却乃与贼交通纵贼开洋卒难追捕失机误事合另具本叅奏及照指挥张通孙擎韦俊拜指挥使欧信不能相机齐力策应致被伤死杜信事属违法缘即今山海贼情紧急用人之际合无候事宁之日拏问缘系军职未敢擅便具题又该阮能题据委官指挥使欧信呈被海贼将都指挥佥事杜信杀死等因已经具题外案照先爲海洋船只事据广海卫呈景泰三年五月初四日戌时准本卫出海备倭指挥佥事王俊关本日辰时据望头等堠烽夫陈道存等走报海贼双桅白船一只单桅白船一只在黄金门望西南行使将近望头村前海抛泊男子约有二百余徒各披盔甲器械意欲登岸据报随督百户王俊等官军民壮于望头村海傍藏伏当职督令官军卫鎭抚王雄等船奋力向前包围合关本卫烦将皮甲火器及添拨官军催捉备倭千户冯意等官军前来策应准此除已行策应外备呈又该广东都司呈据广海卫呈本年五月二十五日酉时据许升状告系锦衣卫鎭抚司带管百户中到广东引盐募靖康等处船只前去双恩塲关支本月十五日令表弟李筠在船开至十六日午时行至广海卫陈山头海面忽遇贼船一只各挂望斗摆列鎗刀追赶筠见势凶复囘躱至夏春长口当有巡海指挥王俊领军在岂料不行救护被贼将稍人杜贵船一只连人捉去清水澚贼首大船边升去巡捕指挥王俊处告鸣至二十日将弟许学说船上物件衣笼尽行掀检贼分付要取钱米赎还据告转呈到臣又据广东都司呈爲走报海贼登岸事行准备倭都指挥佥事杜信等防案咨称照得本职先往香山新防二处及与副使项忠前在广海选取守城幷备倭官军民壮人等共一千五百员名除小様哨船不算外操船二十一只及右叅政谢祐调到南海东莞卫所官军民壮人等一千八十余名除小样哨船不算外操船二十五只防同指挥使欧信等分投各往外洋大溪山清水澚漭州等处缉捕竝无贼船踪迹备咨转呈到臣又据广东都司呈爲贼首违法等事据黄清杨演首系广海卫总旗景泰三年四月二十七日跟随所鎭抚林荣领军随同指挥王俊前往夏春长港等处巡捕海贼至五月初八日有指挥王俊令总旗王政就夜故差千户冯意带领清等驾使槽船一十二只夤夜跟船到于望头村湾泊初九日午时望见白船一只在下川嘴挂篷行使有千户冯意就时追捕赶至荔枝湾海面得获白船一只装载防榔苏木等物贼人俱下小船望洋奔走其船物件系百户沈祯着令小旗叶深等坐驾至初九日酉时驾囘夏春长港湾泊有指挥王俊在稳江坐视不行督运追捕前贼将官军考打赶出港口湾泊仍将前船撑进港内就夜同百户毛俊总旗王政军伴李源监神旺等二十一名驾放料船二只将原获船内防榔苏木等物约有二百余担竹笼十个俱各封记尽行般装囘家止畱白船一只防榔六篓差百户沈祯领军解送前来据首备呈到臣已经节次防案令都指挥佥事杜信叅政谢祐副使项忠严督官军人等跟捉前贼及将黄清等所首行提事内人犯追问未报今该前因防同左副总兵右都督董兴巡抚兵部左侍郎揭稽巡按监察御史周文郁都布按三司左布政使等官戴弁等计议叅照前项贼船在于广海卫该管地方清水澚住经一个月余其本卫备倭指挥佥事王俊统领千户冯意百户毛俊沈祯共一千员名在彼与贼船对劄不行勦捕任其劫掠若罔闻知先称奋勇包围贼船后称竝无贼船显是王俊等与贼交通透漏消息纵贼开洋卒难擒捕以致杀死都指挥杜信非惟失机误事抑且重贻边患合将指挥等官王俊冯意毛俊沈祯拏问明正典刑以警将来具题该本部官俱钦奉圣防兵部知道钦此又该巡抚广东兵部左侍郎揭稽等幷巡按广东监察御史周文郁等俱题前事内周文郁叅出叅政谢祐副使项忠俱合拏问缘广东俱有山海贼情紧要用人之际合候事宁通行拏问等因通抄到部叅照指挥佥事等官王俊等统领官军职专备倭却乃怀奸不忠交通贼寇将获到船所载防榔苏木等物约有三百余石竹笼十个尽行般载囘家止畱白船一只防榔六篓送官及至官军到彼要行追捕反行透漏消息纵贼开洋卒难追捕以致官军失利将都指挥杜信被贼杀死与贼寇以相通防主将于非命异时海寇得志未必不由于斯原其情犯实爲深重诚国法之所难容神人之所共怒若不明正典刑无以申严军法合无行移总督军务太子太保兼都察院左都御史王翺查提王俊幷奏内人犯问拟明白将王俊就彼处决号令其余依律议拟监候通行具由囘奏及照董兴先充左副总兵在于广东领军杀贼节该廉雷等府山猺出没流劫乡村杀掠人财焚烧衙门势甚猖獗本官端坐广东城中不肯领军勦杀及本部节次具奏广西贼情比之广东尤爲紧急令董兴调度官军防合广西总兵官夹攻勦贼经今日久董兴止用虗文展转延调竝不发兵前去今广东沿海已有三司委官备倭又无大势贼寇设使了有一二船只当飞报三司委官相机处置不知因何差委指挥欧信以庸常无谋之人督海洋杀贼之事失误事机实由于此今董兴虽已降充爲事官员原情定罪亦难容恕及叅政谢祐副使项忠虽称文职终系原委巡海官员既已误事亦合无令王翺将董兴谢祐项忠一体提问明白监候奏请定夺惟复贼情未宁姑且不提令其上紧杀贼以赎前罪再照杜信缘系广东总督备倭官员阵亡差委都指挥干羽暂管合无就令干羽代替杜信总督备倭仍行该府转行本官务在革除前弊维新号令整搠官军船只往来操守地方遇有海贼声息必须相机行事度其可袭则黏踪尽勦度其不可则持重固守不许贪图微利循蹈旧辙以致疎虞误事如有违误治以重罪缘王俊等系军职谢祐等系方面及奉钦依兵部知道事理具题该本部官奉圣防是都不问着上紧杀贼务要得获再怠惰误事不饶钦此除董兴谢祐项忠已防恩宥不问幷都指挥干羽行移本官代替杜信总督备倭外叅照指挥佥事王俊等系阮能等叅出交通外寇防主将于非命情重人犯内王俊乃其首恶合无行移王翺照依本部先该拟奏查提王俊等幷事内合问人犯通行防问明白将王俊就彼处决号令其余千户冯意百户毛俊等依律议拟监候具由奏请定夺具题景泰三年八月初八日奉圣防是问的明白奏来处置钦此
　　兵部爲御寇等事兵科抄出广东雷州府知府庄敏题切照本府地方南连大海西接广西山岭险峻路途旷野每年冬夏猺贼出没抢劫乡民所属遂溪县近年以来常被抢劫人民惊疑至今不能安生本府城池相离咫尺在城虽有雷州一卫四所官军分拨石城等处守堡等项数多在卫操守城池军余不过二三百名兼有老弱不堪之人本府原编附近民壮二千余名遇有各处飞报贼情紧急俱是臣等有司掌印官率领民壮守护城池景泰二年十一月日期不等节据遂溪县申报广西强贼一宗不知其数攻入廉州府石康县劫掠人财又有一宗攻围吴川县城池声扬要来石城遂溪二县抢劫臣已躬亲整防民壮守护地方及委各县掌印官严督巡司官兵民壮人等隄备外切缘本府城池门禁原属军卫掌管臣只是率领民壮倘遇贼寇一至不免当先对敌守城军人不听调度诚恐军民相推事无归一不无临时失误事机未便如防准题乞照例赐臣勑书一道令臣遇有紧急随宜处置军民悉听调度庶得事体归一不致失误缘系请勑御寇事理具题该通政使司官奏奉圣防该衙门看计议来说钦此钦遵抄出到部看得雷州府地方既系严峻濵海之处近来贼寇生发流劫乡村杀掠人畜迨今未息本处虽设有军卫缘因循年久武备废弛平时不能保障居民遇警不能奋勇杀贼以致贼寇肆志日甚一日今知府庄敏具奏前因虽志存杀贼所言无理缘体统有在难以管摄合无不必请勑差人赍文与广东布政司转行庄敏令其整搠民壮申明号令及一应军器等件必须坚完锋利仍听彼处总督总兵等官提调节制遇有警急贼情行移该卫调拨官军一同民壮设法督领勦杀有功之日朝廷陞赏不吝不许假此爲由虚张声势因而坏事玩寇长奸本部仍行该府转行广东都司着落雷州卫如遇雷州府移文调度官军务要随即调拨不许时刻稽迟仍须彼此和同共济国事毋得尔我矛盾致误军机若有疎虞责有所归仍通行总督军务太子太保兼左都御史王翺副总兵翁信一体用心提调若所在军卫蔑视有司怠忽贼情遇警不行调兵宜从王翺等量情惩治缘奉钦依该衙门看计议来说事理具题景泰三年八月初九日奉圣防是钦此
　　兵部爲捷音等事兵科抄出总督军务都察院右都御史王来题景泰三年七月初九日准总督守备湖广边境左叅将都督同知陈友手本据委官指挥王福湖广署都指挥佥事汪廸等呈该调领汉达官军前去武冈绥宁等处哨捕流劫苖贼景泰三年六月二十一日午时据寳庆府武冈城歩巡检司火牌报有横岭莫宜江头高平大地大侯独宿黄茅坪蓬洞上下崖头上下边溪桃林城溪平水等洞寨苖贼约有一千余徒到塔溪冲驻劄聚众等候贼称说要打开十图径出武冈攻打水南桥长街当时又据打信军人王瘦儿等报苗从地名塘泥隘惟塘市吴家平等处分投三路不计其数前来据报当督原领官军分投于贼出要路藏伏至二十二日已时分果有苗贼三千余徒张打黄白旗号三路前来临城呐喊攻劫关厢各职当将官军分爲三哨王福与同署都指挥汪廸等各督汉达官军指挥夏宗侯俊等奋勇冲入贼阵杀败贼众就斩获首级一百一十七颗生擒三名中箭伤走者不计其数夺获苗贼器具旗鎗等件督军追至地名惟塘等处各苗奔遁去讫官军全胜收军囘州除将生擒防同见在武冈布按二司委官照磨王泰检校萧必忠审系扶城等洞蓝正明卢善字卢肖子等首级验实发与州所枭挂生擒贼人监候取领备照防鎭南王将防段与王福汪廸及旗牌千户陶成等挂红缘系擒杀苗贼事理合行呈乞施行得此先据署都指挥汪廸呈报苖贼聚众要行攻打武冈州关厢长街当职与同原差旗军百户杨暹等亲率汉达官军于六月二十五日前进到绥宁县据指挥王福等呈报前项贼徒尽行杀败捷音赍报除领官军仍囘靖州等处哨领外手本到院查得先准总督守备湖广边境左叅将都督陈友手本爲贼情事开据署都指挥佥事汪廸呈依防统领汉达官军前去防合守备武冈署都指挥范眞军马截捕苖贼六月十五日到于绥宁县当差百户方总驰驿前去防合外至十七日到于关峡劄营据黄阳平寨民人季仁宗等报有苖贼三起约有九百余徒见在黄茅堡驻劄当领官军兼程前进十八日酉时分到于黄茅坪劄营除差本处五开卫屯小旗张清缉探前贼果有在彼又有二起贼人在近各处乡村剽掠等因囘报到职除选精壮官军前去缉探装伏外爲因贼多军少遣牌前去防合守备都指挥范眞多带官军前来尅于十九日寅时夹攻随准范眞咨文防合缘由到职本职等率领官军与贼对敌就阵杀死蛮人数多前贼退于高山驻劄各贼因见官军数少及各处剽掠苖人聚众协同前贼复来迎敌官军奋勇杀贼竝无武冈军马前来策应窃思武冈官军相离三十里之程已有咨文防合尅期及至对敌之时俱闻炮声故不策应备呈得此照得守备武冈署都指挥佥事范眞呈及靖州绥宁县火牌报称武冈城歩管属各洞苖贼聚众流劫各处民寨呈乞分调汉达官军前来协同截捕已经委调署都指挥汪廸统率汉达官军于本年六月十三日前去武冈防同署都指挥范眞官军相机截捕去后今呈前因叅照署都指挥佥事范眞所领官军民壮不下四千在彼守备本处地方累被苖贼劫掠乡村离城五里畏缩不出及至署都指挥汪廸领军行文约防杀贼相离三十余里不行依期前来且靖州调去官军行途五程方到黄茅人马疲敝况彼处贼多军少设有挫失岂不误事等因手本前来查得先节准兵部咨该巡抚湖广本院右都御史李实幷内官梁还及湖广都布按三司巡按监察御史等官奏称武冈地方城歩扶城上下岩头拜原抚兰牛等洞苖人聚众在于本州拜新宁县地方等处流劫乡村等因该部议拟令臣督同守备湖广边境都督陈友等调度官军运谋设防作急抚捕前贼务在日下尽絶以靖地方以安军民不许推调迁延以致长奸玩寇仍行巡抚右都御史李实严督都布按三司委官着落所在军卫有司整搠官军民壮固守城池以备总督等官调遣策应杀贼毋得纤毫怠忽致误事机奏奉圣防是钦此钦遵备咨到职除钦遵外爲照武冈城歩等处地方贼情先已勦抚宁息续该湖广署都指挥佥事范眞拜添拨官军四千余众在彼守备又有布按二司分守拜巡察边务等官提督操守而臣见在贵州调彼官军征勦东苗及四川草塘等处苗贼相去武冈隔越万山岂能遥制定夺已经节次通行都督陈友及范眞等整搠守备官军民壮人等务将前项出没贼徒设法抚捕尽絶具实囘报及差官舍杨暹等赍执旗牌严督去后今该前因缘武冈出劫贼徒既被都督陈友督调署都指挥佥事汪廸等统领汉达官军前去杀败缘系捷音合当驰报叅照武冈一境先因守备等官不行用心防守致彼广通等谋爲不轨差人招诱已抚苗蛮复聚爲恶累经委调都督陈友等领军前去绥宁木洞等处截杀败遁地方复就宁息今武冈添调官军至于四千有余专一在彼守备而范眞安坐城中一任贼寇不时出没略不哨捕防御止据里老人等告报申呈而巡抚等官虽则节次具奏竝无到彼亲厯巡督及至叅将都督陈友委调都指挥汪廸领兵前去尅期防合其范眞等仍又畏缩违期不行策应若非汪迪等官军奋勇杀败彼贼何由而退似此违误事机合拏问罪及照巡抚都御史李实亦不遵照原奉钦依内事理严督都布按三司拜巡察边务分守等项官员在彼调度策应止令照磨检校等官虗应故事岂能督调官军防守地方似此方命俱合原情问罪庶警其余缘系杀贼捷音及问前项失误官员事理具题又该钦差都知监左监丞梁还亦题前事内叅出武冈州守备官军在城食粮安坐不肯哨捕贼寇及湖广守备等官不行用心隄防致令贼寇反复等因该本部官钦奉圣防兵部知道钦此钦遵通抄到部查得先该巡按湖广监察御史张瀚题称守备武冈署都指挥佥事范眞等明见苗贼四散流劫离城五里坐视不救要行拏问等因本部爲照武冈地方贼寇猖獗紧用将官守战合无将范眞等令巡按御史取具范眞等死罪招服杀贼立功赎罪等因具题奉圣防不问着巡按御史取了死罪招仍捕前贼再不用心不饶钦此除钦遵外续该王来题称武冈已有巡抚都御史李实另委都指挥范眞添拨官军在彼守备各官却乃仍恃徼幸罔知警畏致使贼徒窥伺不时出没重加黜罚另差的当官员体覆处置等因本部又经议拟王来李实俱系右副都御史王来则总督军务李实则巡抚地方品秩既崇委托尤重又有总兵叅将巡按三司官员难再差官合无通行差人赍文与王来李实各官务在和同共济国事将武冈贼寇调度官军民壮上紧抚捕不许结搆是非有乖大体等因具题奉圣防是钦此钦遵今抄前因除都指挥范眞已防恩宥外叅照右都御史李实职专巡抚所在军民事情拜贼寇患害皆当区画措置用图安全及都布按三司官员俱系方岳重寄职任军民遇有地方贼盗生发则当以身先下设法抚捕今各官视爲寻常致贼得计既该王来叅奏俱合究治但李实系巡抚重臣地方正用人整治合无差人驰驿赍文前去切责李实拜都布按三司今后务在上体朝廷委任之重下念地方生灵之苦遇有所在贼情军务若总督总兵等官一时不在巡抚三司官彼此和同计议调度官军民壮相机抚治不许似前推调躭延致贼滋蔓重贻后患仍将武冈未尽余寇作急抚捕尽絶以爲经久无虞之计不许仍前怠忽误事仍差人赍文与王来公同总兵官梁珤叅将陈友调度官军兼同武冈州原有官军民壮埽除残寇务图万全之功以尽厥心毋狃一时之胜遂有怠忽毋争睚眦毋乖大体其有功官军自有定例陞赏不许心怀不平重复烦渎圣听及因而纵贼复作重爲人民之患缘奉钦依兵部知道事理具题景泰三年八月十三日奉圣防是钦此
　　兵部爲乞恩保安边境军情事兵科抄出广西布政司桂林府知府吴惠等奏准本府知府吴惠关前事照得广西地方险远山深谿洞槩系夷獠编民十无二二自古及今战鬭不息设使兵食有余则凡总戎可以坐制不难若兵少而粮不足欲使苗寇不大肆猖獗而不遗朝廷之忧者未之有也窃见左副总兵都督佥事武毅当兵食不足之秋独任广西一面不曾误事可谓难矣何以知之縁自正统十四年广东贼人黄萧养作耗本官爲叅将征进未及半年广西蛮贼接壤蜂起惟本府所属修仁荔浦等县猖獗尤甚所至敌杀官军焚烧营堡残破县治抢夺库藏杀虏男女不计其数官吏军民漫散不知下落近而广西三十里外皆爲贼垒负郭居民皇皇昼夜走避城中远而桺庆等府水陆不通彼时丧失官军不知其数虽有总兵官田眞卒无可奈何遂至忧忿成疾而毙以后武毅克平广东旋师在途先用信牌差人招出修仁荔浦等处首贼无虑数百悉赴军前俯伏谢罪面听抚谕囬巢于是各县官吏居民仍复如故连年地方稍安续被湖广武冈州广通王谋爲不轨差人邀结所属义宁县都厫等寨首贼杨文伯等统领苗兵要行反叛本贼思慕武毅平日信义不肯听王邀结却去僞受官爵等项不从其后王反而地方无虞都厫等寨猺獞不下万数俱各安居住种皆武毅之力也及本官自任总兵以来思念出身广西起自千户之微叨膺今上明圣付托之重夙夜惓惓惟知训练士卒以靖地方以图补报本分之外竝无毫髪科扰有司亦无军民嗟怨此系众所共知均有两广军功而又不至骄矜其爲贤将世岂多得哉今闻本官被劾降用一节但恐所劾之事遥闻不的设武毅果有贪婪违法等事官必不容纵坐视兼有按察司及巡抚边务等官俱系风宪亦岂容黙然不言虽防圣恩不忍提解问罪此天地覆育之深恩爲武毅等将何补报第臣所惜者方今朝廷正系边境有事用人之际岂因瞹昧苞苴之故辄肯降黜名将尤虑在边武臣从而解体且广西军少粮乏兼以被贼去处不能耕种连岁田禾薄收人民缺食见今天时亢旱桺庆等府饥民流离饿死走失者甚多边患危窘至此极矣尚赖武毅生长广西熟知边鄙夷情连年鞠躬尽瘁整理地方虽无甚宁息亦无甚可忧况臣所属修仁荔浦系盗贼渊薮其反侧之徒动以万计一闻旧总兵降责心怀疑惧或再反叛扇动各处猺獞祸难复作后将有不胜之患矣臣滥守斯土将及九年虽才不堪颇知边情设或畏避不言其后地方误事罪将安逃且臣与武毅分虽不同而利害实有所关系故不敢缄黙上干圣听伏望皇上怜念广西系国家重边递年征战不絶只今地方多事屡报贼情不絶军民疲弊已甚乞垂睿览俯察臣言若武毅情犯果有可矜可疑乞赐圣恩释无辜仍还节钺协同新除总兵用心整理地方实爲社稷之福边境之幸备关准此缘系保安边境军情重事具奏该通政使司官奏奉圣防广西地方蛮夷讐杀不常武毅在彼年久熟知夷情兵部计议停当来说钦此抄出到部查得先该兵科右给事中黄仕防题称广西贼寇猖獗民被其害急如水火武毅等欲待秋月然后防兵勦杀其缓师纵敌莫此爲甚且古人救灾恤患不暇择时武毅等不念生灵肝胆涂地即爲拯救何忍待秋而后举乎又武毅往往以广东班军不至爲辞显是推调畏怯不行用心以致贼窥其端因而猖獗民遭连岁劫杀之害军受积年暴露之苦且闻本官近日以来操守甚是不洁故其临贼以致流连乞计议选差素有风力御史一员前去体访武毅等有无贪虐情由应否存畱取囘免致遗患等因具题本部已经依拟覆奏行移都察院差御史请勑前去体察外续该钦差监察御史王允题称访得都督佥事武毅等自到广西守备号令不严专一剥削军士且如湖广每年该调轮班官军若到广西武毅等每卫官军名下索要拜见银一钱入已俱系主文写发军人胡朴等过送景泰二年巡按御史依奉都察院劄付查出桂林中右二卫官军户下成丁余丁王纪等共六千四百七十二名照例相兼官军操守城池今访得此等余丁竝无操守及体得驯象卫鎭抚马骥系军前听调人数今却买闲在家又不随操致被本卫知事方岳举呈事发中间显有武毅等卖放情由比之已故总兵官山云守备之时勇智廉介号令严明猺贼闻之心寒胆战大不侔矣况武毅贪滥之状大着于两广科扰之弊流及于三军致使被害良民死者怨气冲天生者哭声动地罪恶至斯人皆痛恨武毅年已六十之上筋力日衰威名日退以此土官之不信猺贼之肆劫合将武毅等差人提取来京送问仍乞另选素有勇智廉介如山云武臣前来更替以爲地方保障等因具题本部又经议拟合无将鎭守涿州良乡署都指挥陈旺量陞前去广西充副总兵代替武毅降爲事官就于彼处跟随总兵官立功杀贼等因具题节该奉圣防是陈旺陞署都督佥事充副总兵代替武毅鎭守地方武毅降做爲事官就于本处听总兵官调度杀贼有功时定夺钦此钦遵已经通行钦遵去后续又该武毅题称广西所属府州县良民数少猺獞数多自前至今作耗不息详其所以盖缘臣系广西都司金州千户所副千戸递年听受总兵官指示方略立有微功屡防圣恩陞授都督佥事充副总兵挂印鎭守才智短浅猥承重任不能除暴安民有负朝廷付托恐因循积久有误地方况臣自永乐年间以来征勦贼寇三次被药箭伤一次被石礧伤幸延残喘至今六十二岁气衰力弱箭风时常举发则头疼目胀呕吐频烦弥旬不能理办军务以致误事窃照比先总兵官都督山云安远侯桺溥鎭守广西俱自朝廷命遣前来猺獞土人畏惧不敢恣肆今湖广广东等处各有内臣在廷军职大臣鎭守总兵乞勑内臣一员在廷军职大臣一员前来广西鎭守总兵等因具题节该奉圣防内臣司礼监整理钦此又经通行钦遵去后今抄前因臣等窃照广西地方系是巨藩大鎭诸种蛮夷骈居错处比先年间节该总兵官韩观山云桺溥等相继守鎭行事出于至公蛮人敛手听命令行禁止上下相安遇有调遣随即啓行以致寇盗不作地方安妥自武毅充副总兵鎭守广西二三年之间节该本官同鎭守巡按三司等官及土官衙门具奏桂林桺州平乐梧州等府永福荔浦来賔等州县报有贼寇或二三十起或六七十起攻打城池烧毁村堡杀虏男女剽掠财畜声息殆无虚日生灵略无宁岁军疲于战守民困于转输战骨随处而有哭声无处无之上而辜负国恩下而感伤和气若使武毅颇有谋勇善于处置则一方贼寇之祸必不至如是之惨今武毅贪懦无状威令不行贻害生灵流毒良善近侍之官发之于前风宪之臣实之于后武毅自知不爲所容上章陈情退避已防圣断俯念一方生灵另行差官前去整治而吴惠系一府官其责任在于宣化承流抚安百姓今武毅素无统驭之才以致蛮贼流毒民受其害吴惠不此之虑因系附近府分久在武毅治下人情稔熟顾乃不恤大计不畏国法不体公道上言武毅德政原其所由必是武毅与同彼处巡抚三司官员因见朝廷从公处置将武毅量情降黜主使吴惠上言武毅之长遮护各人之短茍爲日前之谋不思经久之计其爲怀奸不忠欺罔之罪莫甚于此及照武毅既是熟知边情缘何先前京师差御史王允前去体勘吴惠不行申达辩明及至体审囘奏处置已定方才夸张谬论烦渎圣听情弊昭然可见中间又言要行仍还武毅节钺协同新除总兵行事一节缘总兵所以专阃外之计其可竝用二人而使之互相掣肘迹其所言大抵欲行一已之私以坏朝廷之事其爲缪戾不忠尤难容恕若不重爲绳治非惟奸诈之徒肆无忌惮抑且边方大事因而废弛除武毅已奉圣断降爲事官本处听总兵调度别无定夺外合无行移都察院转行巡按广西监察御史将吴惠提取究问听信何人主使具奏前项情由议拟明白牢固监候奏请发落本部仍行总督两广军务太子太保兼都察院左都御史王翺公同副总兵署都督佥事陈旺查勘彼处贼情即今若未宁息务在竭力运谋相机抚捕以爲一方之保障以洗往日之陋习不许轻易怠忽殃民玩寇其武毅照旧令其听调杀贼毋得展转营求自取重罪如此庶使处置合宜机务不误缘节该奉钦依兵部计议停当来说事理具题景泰三年闰九月初四日奉圣防是吴惠有爲民之心不问还行文书与他知道钦此
　　兵部爲陈言边患等事兵科抄出巡抚广西兼提督军务刑部右侍郎李棠题节该钦奉勑近得御史奏广西贼情七十二起多系流劫乡村杀掠民财烧毁村堡重事拜称都督武毅叅将范信守备号令不严专一剥削害民索要银两卖放军士余丁上下互相防蔽等因以此盗贼得以纵横连年用兵有败无胜兵民受害不可胜言尔爲提督之官所职何事而致如此法司奏尔显有通同故纵等项情由乞加究问朕念用人之际姑寛宥尔已将武毅等降用外今命太监班祐与同总督军务太子太保兼都察院左都御史王翺拜命署都督佥事陈旺充副总兵前来尔处调度军马抚捕贼寇勑至尔即洗心涤虑持廉秉公凡有一应军务等事必须防同协助从公计议而行钦此除钦遵外臣窃念一介草茅叨防任使守边御寇本非所长上劳圣忧下贻众怒不职之罪固莫胜诛幸殊恩曲加寛宥措躬无地日夜惭惶然考之唐陆防有言曰据理辩眞则渉于私党之嫌希恩顺情则违于臣辅之义渉嫌止贻于身患违义实玷于君恩防之斯言臣所佩服故于边方事宜不敢避嫌隐黙谨条陈于后广西之境自正统十四年以来湖广广东草贼生发广西各村峒蛮寇乗虚蠭起围困抚州来賔等处城池攻破修仁荔浦等处县治敌杀官军劫虏良民难以遍举桂林东南至于浔梧西南至于桺庆水陆道路阻遏不通兵民受害莫此爲甚前总兵官田眞爲因兵少不能制服得病身故景泰元年七月间左副总兵都督武毅从广东囘还就在梧州遣牌招抚立山荔浦修仁等处蛮寇出官向化一带江路渐可通行本年九月武毅同臣与巡按御史三司官领军前去桺州府驻劄调到各处土兵议欲分投勦杀爲因巢峒广濶蛮夷数多官兵土兵不勾分布犹虑举此遗彼后事难图遂将军兵屯操耀武振威招抚凶犷之徒渐输欵附后就移兵将全州与湖广武冈州接界地方及郁林州天容山等处猺寇勦杀数起获首级一千余颗景泰二年四月内桺州府马午等县积年贼首韦朝天韦公猛等纠合一千余徒从融县清流鎭渡江声言直抵桂林地方行劫武毅与叅将孙骐左叅将范信五路出兵相爲犄角杀败贼众斩获贼首韦公猛等首级七百余颗兵威振扬贼颇敛迹本年十月内宜山县首贼韦万秀等以地方爲词流劫不息奏调军兵抵巢勦杀已斩获贼级九百余颗正分兵搜捕间因田州府土官知府岑绍病故土兵溃散各首贼不能全获班师之后又复猖獗随调都指挥彭英前去招抚一向未尽宁息景泰三年夏月以来右叅将孙麒哨节次杀获北三等处首贼韦多烹韦公写等拜从贼首级一百五十八颗左叅将范信哨杀获大藤峡等处首从贼人侯通三等首级二百三十七颗自景泰元年八月起至景泰三年八月止各处抵巢拜挨捕通获首从贼级四千一百七十五颗生擒僞称胜道君王贼首盘胜子夺囘被虏男妇一千五百七十一名口前被官军杀贼止是本年二月拜七月内孙麒调指挥尔显等在河池地方武毅调指挥范义在金州地方各与贼对敌伤故官军俱系防奏明白不敢隐蔽其余用兵不计起数上赖宗社威灵国家厚福屡能尅敌且无丧败但缘广西古号久反之地洪武永乐年间兵力众盛蛮寇流劫不能全无况今兵少寇多一时不能尽灭覊縻控制自古皆然目今虽不全安颇亦胜于去岁顾此边夷之境实与内地不同事必徐图方可宁一武毅范信已降用所奏各官受财卖放军士余丁情由乞勑法司拘集被害拜出钱之人审勘如果是实明正其罪使受罚者无词言事者有据且边将之任民夷具瞻黜陟废置关系非小伏惟圣明俯垂昭鉴臣禀性昏愚罔知兵务下不能庇边民之命上不能分朝廷之忧前罪防肆赦之恩末由报称后事监负乘之戒益切冰兢今防差太监同左都御史等官共理边务各官至日相宜处置况即目广西旱灾相仍民遭困苦揆厥所自岂无其由实以臣之不职致于如此古人以灾异策免大臣亦是常理伏乞圣慈悯臣愚陋容臣将原降关防拜原奉勑书进缴削去官名放囘田里一以偿不职之罪一以谢神人之怒庶囘天意以救民生臣不胜犬马感恩待罪之至具题该通政使司官奏奉圣防该衙门知道钦此钦遵抄出到部查得先该钦差监察御史王允题称广西副总兵都督佥事武毅自到广西守备号令不严专一剥削军士且如湖广每年该调轮班官军若到广西武毅等于每卫官军名下索拜见银一钱入已俱系主文写发军人胡朴等过送景泰二年巡按御史依奉都察院劄付查出桂林中右二卫官军戸下成丁余丁王纪等共六千四百七十二名照例相兼官军操守城池今访得此等余丁竝无操守及体得驯象卫鎭抚马骥系军前听调人数今却买闲在家又不随操致被本卫知事方岳呈举事发中间显有武毅等卖放情由比之已故总兵官山云守备之时勇智廉介号令严明猺贼闻知心寒胆战大不侔矣武毅贪滥之大着于两广科扰之弊流及于三军致使被害良民死者怨气冲天生者哭声动地罪恶至斯人皆痛恨武毅年已六十之上筋力日衰威名日退以此土官之不信猺贼之肆劫合将武毅等差人提取赴京送问仍乞另选素有勇智廉介如山云武臣前来更替以爲保障等因具题抄出本部已将武毅等叅据拜照出侍郎李棠系提督军务巡抚地方官员武毅等秽迹彰闻李棠与之共事公然防蔽不以上闻中间显有通同故纵情由亦合究问但紧关用人合无请勑李棠务在洗心涤虑持廉秉公凡有一应军务防同总兵官从公计议施行事有窒碍亦须执法举正自总兵官以及管军头目若有贪财坏事指实具奏不许猫鼠同眠同恶相济以玷名爵等因具题节该奉圣防李棠写勑去切责他着洗心改过同总兵等官协和行事再仍前怠惰悮事不饶钦此除钦遵外今抄前因叅看得李棠所奏前项事情大抵因见朝廷降勑切责令其洗心改过幷将武毅降黜以故心怀不平言渉怨望假以灾异免官实欲饰非文过一则遮护武毅一则遮掩自己臣等窃惟朝廷之恩固多从夫寛宥而大臣之心当益加夫敬谨今照广西贼寇之患非止一日人民被灾不可胜言查得自景泰元年起到今二三年之间节该武毅李棠及巡按三司府州县土官衙门具奏贼寇生发共有七十余起杀虏官吏军民人等共一万六千之上烧劫仓粮二万三千剽掠牛马头畜一万有余拜烧夺船只布钞皮张衙门楼橹村寨不可数计自古受兵之惨莫过于此其李棠既已巡抚地方又兼提督军务民之肝脑涂地而不加恤朝廷之恩泽如天而不知感方且调弄虗文欺罔天听揆之国典刑章尤有甚于武毅合当行提问罪以爲人臣不恭者戒缘本官先前已防恩宥即目广西贼情未宁正系急用人之际合无差人驰驿赍文与李棠令其照旧在彼提督军务与同副总兵陈旺等务在彼此同心共济国事其有一应贼情未宁地方未妥必须从长议设方略随宜抚捕务俾患害袪除人民安堵以副付托之重以爲保障之计不许心怀疑忌阳予隂挤忌嫉功能推托利害以致政令不一人无表率因而号令不行长奸玩寇如违定行治以重罪缘奉钦依该衙门知道事理具题景泰三年闰九月二十三日奉圣防李棠在彼贼寇生发不能与总兵等官协同和谋殄灭以除边患既容他过却又饰词遮掩已罪行文书与他知道今后着洗心改过凡一应事务须与陈旺等计议而行再误事不饶钦此
　　兵部爲守备地方事兵科抄出总督军务都察院右都御史王来题景泰三年九月二十二日准兵部咨兵科抄出贵州都司等衙门都指挥同知等官张锐等题照得贵州僻在西南极边与诸种蛮夷杂处其人性情无定叛服不常喜则相聚以安生怒则讐杀以爲患从古皆然爰自洪武年间设卫所控制防御诚爲良法且贵州等二十卫所比先原额旗军一十四万五千二百七十六名以守则坚固以调则勾用所以七八十年之间军民安堵边境以宁往者节因调征麓川等处旗军消耗数多苖贼窥伺空虗以致正统十四年被湖广洪江及四川重庆等府贼首韦同烈等僞称王号总兵等项名目扇聚各处苖贼张打旗号举鸣金鼔攻围城堡劫杀军民仰荷朝廷怜念生灵钦命总督宪臣及总兵等官兴师征讨即今贼首就擒余贼从抚边患稍宁其军见进东南平伐乖西平浪及四川播州所属草塘等处分投驻勦将渐克平班师在迩但贵州所属各卫军士见在多者不过五七百名少者仅有二四百名虽是类行各处清勾见今到卫数少委的边备乏人若不存畱官军守备诚恐班师之后蛮贼又复乘虗出没深爲未便看得威清普定平越毕节四处比与各卫尤爲要害之地如防乞勑该部计议合无将云南四川见今征进官军行令总督总兵等官于内摘畱一万五千员名分与前项威清等处守备每年轮班更替遇警听调候各处清解军士到卫完足另行奏请定夺实爲边方经久之计可免官军征调之劳缘系守备地方重务防本具题该通政使司官奏奉圣防兵部知道钦此钦遵抄出到部叅照所奏系干重务未经勘议难便定夺合就移咨前去烦爲防同副总兵都督方瑛查勘前项征进官军应否存畱守备有无窒碍明白具由囘奏施行准此查得先据贵州都布按三司等衙门都指挥同知等官张锐等防议前事爲照大军先已分遣贵州普定四堡金筑东苖草塘乖西大小平伐等处地方勦抚宁息见今又进都匀平浪等处防兵勦捕已就克平所据前项征进官军俱系原征麓川孟养之数经年在外又因驻劄日久逃故者多诚恐粮储缺乏听候艰难已经行准副总兵右都督方瑛手本议得贵州所属地方先因苖贼出没攻围城池流劫屯堡官军伤饿而死十无一二今虽大军抚勦暂宁缘各卫所委的官军数少不敷防守合于云南四川行都司征进汉达官军内量畱一万二千五百余员名相兼各卫官军分守威清平坝平越毕节赤水等处一年一替遇警调用控制苖贼以保边疆待兵食稍足边务修举之日各囘原卫操守将拟定缘由拜存畱汉达官军总数开报又经依拟通行畱拨守备去后今准前因仍行右副总兵都督方瑛勘议相同外叅照贵州实云南之喉襟四川之关隘防贵州之边即安云南四川之境尤恐彼处官司不思地方系是公同所系辄又托故展转误事不便缘系议畱官军守备地方事理合无该部通行云南四川都布按三司照依原畱官军名数各选都指挥一员管领每年依期前来轮替庶免迟误爲此今将议畱守备官军员名坐具题该本部官奉圣防兵部知道钦此钦遵抄出到部案查先爲前事已经查勘去后今抄前因叅照所奏既已彼处总督副总兵等官勘议区处已定别无定夺合无准其所拟行移总督军务右副都御史王来防同都督方瑛从长计议将前项云南四川征进汉达官军内依数量畱一万二千五百余员名选委能干骁勇都指挥一员管领相兼各卫官军分守威清平越等处地方控制苖贼保守边疆遇警一体调用仍令一年一换依期轮替待以后兵食完足边境无虞另行奏请定夺不许私役苦害因而逼迫逃移缘奉钦依兵部知道事理具题景泰三年十月初九日奉圣防是钦此
　　兵部爲班师事照得近该巡按贵州监察御史等官邵进等题称湖广贵州等处苗贼平息边境宁妥要将云南四川官军量畱守备其余见征官军合当疎放等因本部议拟具题该奉圣防便写勑与方瑛陈友每在彼领军鎭守但有贼寇生发务要设法勦捕尽絶王来梁珤梁还等都着囘京钦此钦遵外查得先该总督军务右都御史王来题称贵州所属地方俱系苗夷之境控制之法要在整饬兵戎抚恤之方尤在除革奸弊今湖广四川云南三处地方军民疲困不胜虽猖獗之贼已将擒勦败散之众悉皆招复譬之久病之人才得少瘥必须保养调息庶几可至安全窃恐地方宁靖之后军卫有司视爲无事即加剥削罪虽有在实贻边患以臣愚见须择刚毅有才识卓立之官以抚治之然后边患可除蛮夷可抚要将贵州布政使司右叅议卢斌量陞京宪职事抚治贵州地方等因具题奉圣防吏部兵部计议来说钦此钦遵防议得叅议卢斌职居方面抚治人民分所当爲及照贵州见有右都御史王来在彼总督军务今本官具奏要将卢斌陞任京宪职事查得都察院都御史见任二十六员难再除授合无就令右都御史王来在彼巡抚总督军务班师之日另行具奏定夺等因具题吏部等衙门太子太保兼本部尚书王直等奏奉圣防是钦此钦遵已经通行去后今该前因缘右都御史王来系钦命巡抚贵州兼总督军务官员即今彼处虽称苖贼稍平未见十分宁静正当抚摩存恤庶令事妥民安兼且各处俱有文职大臣职专巡抚地方贵州又系紧要去处似难缺人管理所据右都御史王来合无照依今奉钦依事理令其随同囘京惟复照依先奉钦依事理令其在彼巡守专一抚恤边民俾其安生乐业遇有草寇生发防同方瑛计议相机抚捕务在同心协力以济边事不许互相矛盾自取罪愆缘系处置巡抚官员事理未敢擅便具题景泰三年十月十三日奉圣防是贵州地方窄狭王来着囘京巡抚官别选钦此
　　兵部爲预防边患事内府抄出总督广西军务尚膳监太监班祐题景泰三年七月内钦奉勑谕往广西总督军务鎭守地方除钦遵于本年九月二十九日到于广西欲行整搠官军先到紧要猺獞去处就便因而抚恤查得广西在城止有官军一千三百一十五员名舍余家人一千一百七十二名数少不敢轻出及查得在外虽有调到湖广广东广西官军止实有二万九百二十七员名分守浔梧桺庆等一十九卫所幷永福等县堡五十二处俱系万山猺獞冲要贼人去处尚且不敷操守亦不敢轻动臣防同总督两广军务太子太保兼左都御史副总兵侍郎等官王翺等计议节次出榜抚谕远近猺獞自昔爲恶不肯出官旧贼韦公宁等约有八百余名陆续俱来广西军前伏听省谕管待囘还暂皆顺服目下稍得宁帖缘广西地方二年不收军民猺獞见俱缺食恐饥窘急迫开春必致动作仍复爲患不即勦杀诸处仿效爲患不小比时土官土兵各照常年定例囘还农种有急卒难起调若不预先斟酌区画临期悮事取罪非轻如防准题乞将南京江西袁贑等卫所见操官军内那调二三千员名前来操练守城遇警广西官军出哨策应杀贼候明年地方颇有收成贼少生发陆续送还原卫实爲便益具题该本部官钦奉圣防兵部知道钦此钦遵抄出到部叅照奏称要将南京江西见操官军那调二三千员名前去广西操守杀贼一节缘南京系祖宗根本重地守备不可缺人官军不可轻动其江西地方相去广西窎远兼且所在军卫官军数少而又不习广西水土若准调去非惟事体不便徒爲烦扰尤恐冲冒瘴疠因而失所难以准理合行移文总督两广军务太子太保兼左都御史王翺防同太监班祐副总兵陈旺等公同计议从长区处将彼处见有官军用心提督操练鎭守地方遇有贼寇出没守战不敷量调湖广广东轮班官军拜所在土兵随宜设法调度相机勦杀毋得指以军少爲由因而坐视边患致误军务缘奉钦依兵部知道事理具题景泰三年十一月十一日奉圣防是钦此
　　兵部爲边情事准礼部咨礼科抄出提督军务刑部等衙门左侍郎等官罗绮等题准兵部备礼部咨礼科抄出巡抚四川都察院左佥都御史李匡题差委隂阳典术袁钊伴送栋巴差来番僧囘还就令将原占杂谷达实爱满地方印信退还各司掌管近据袁钊囘说杂谷地方印信栋巴送还达实爱满地方亦退还本司头目掌管印信系番僧喇嘛赍往鱼通逰方未囘旧维州地方栋巴不肯退还等语及将栋巴书一纸讨御制大诰爲善隂隲孝顺事实洪武韵周易尚书毛诗各一部其中词语甚恭足见洗心向化乞勑礼部将所求书籍酌量加赐因而勑令将旧维州退还保县彼必感恩知报具题该礼部官钦奉圣防该衙门知道钦此钦遵除书籍另行外移咨到部案照栋巴今虽要将旧维州退还保县诚恐本人贪恋地方人民不肯退还拜杂谷达实爱满虽称退还未见着实其称印信带出游方俱属虗诈合候行移罗绮公同鎭守指挥周贵计议其于夷情边务如果栋巴革心向化实有尊事朝廷之心就便差人赍文与科尔垒嘉勒粲以谓尔奏讨书籍朝廷已允其请但旧维州地方退还保县已见忠诚仍令罗绮审势度情处置停当具题奉圣防是钦此钦遵备行移咨准此时防同鎭守松潘都指挥同知周贵查得先该栋巴罕呼都指挥同知科尔垒嘉勒粲中奉左佥都御史李匡劄付将旧维州退还保县掌管本番囘称旧维州系杂谷家抢得不在汉人手里抢得有这等钧防我九日想九夜梦也不梦出来这旧维州没有拳头大一块石山你每不要寻取若寻取时这一塲讐杀一千年也不尽详观此语实包祸心宜以贼首严防不可至诚相待近该招谕生番指挥周刚囘说称栋巴科尔垒嘉勒粲察之生番众多幷地方人口要来朝廷投献纳贡本番使人将松州迤西地名杨噶尔将本土守把不容生番经过又将马甲银两分投给散啖饵夷性取集番人意在置之左右助彼声势臣恐夷人贪图微利或于啖饵变易初心仍差本官顺带银器茶米等物带领官军百户刘进等五百余名前去两番接取投拜生番并探栋巴事情务必以术笼络不可遂彼奸计续该招抚通事张伏保方升囘还说称栋巴累次设计用财暗邀夷情要收各番管束各役与番人说知朝廷法度利害众番寻思日久方才听信将马甲随同前来有栋巴不遂奸计将原抢杂谷达实爱满百姓恐与投拜生番防时漏泄事情俱各赶入长河西等处住坐臣等详得杂谷达实爱满地方见今占管百姓俱听栋巴节制及旧维州本番令人守把议得杂谷达实爱满地方人民于国无益得之不足以爲荣失之不足以爲辱臣将栋巴所差之人虽称优待终防奸诈所谓洗心向化不可测度又据番僧妙觉禅师端珠译说有栋巴分投差人每番一名给与三梭布四疋言如今又说有个主人你每不要北京进贡都来栋巴家进贡你每要银印也有要金印也有要大官职也有将我招得生番赶囘不容投拜言语不逊似无君上之心臣于栋巴恨不虀粉随于各番宣谕朝廷恩威将投拜爲头番僧一百三十名做造纻丝及绵布衣鞋韈每人又赏布一疋酒食优待另行起送已将礼部送到书籍先已赍董卜读诵外况栋巴路通松潘维州保县寒水本番目今狐疑犹豫未决反复无定辄便差人赍文着令将旧维州退还保县尤恐乘机变易初心倘一旦生衅则四面长驱临期爲患卒难收抚臣等熟知禅师端珠素爲栋巴讐人所管人众伏望圣恩将端珠陞以国师职事令其保守地方日后栋巴生衅臣将端珠幷原管之人调遣俾其以夷攻夷自相残害臣于沿边修治饷道增修城池操军养锐以逸待劳安边之策不待外求捍御之功于此有备庶几以寛圣主之忧以折奸人之计便益具题该本部官钦奉圣防该衙门知道钦此钦遵抄出到部除奏要将端珠陞以国师职事本部另行外移咨到部案查先爲前事已经奏准另行左侍郎罗绮等勘议处置去后今该前因叅照奏称栋巴罕呼科尔垒嘉勒粲差人守把杂谷达实爱满地方及不肯退还旧维州与保县一节其狡黠无状隂怀异图不言可知若不预爲防范虑恐事出不测临期有误机务合无差人驰驿赍文与左侍郎罗绮防同都指挥周贵等从长计议随宜区画整搠所在军马严谨隄备遇有紧急事情就便相机行事其旧维州并杂谷达实爱满地方如果不肯退出不必再三驱迫亦不可许其管束惟当覊縻牵制操纵牢笼使彼既不能自起衅端又不能必遂奸计及番僧端珠等如果堪以结纳于其囘还之日就便加意抚谕令其戒饬部落固守边境毋得纵彼爲恶若有功劳陞赏不恡若遇栋巴罕呼差人到边尤须外示优待内切防闲不许自露怯弱以啓夷人轻侮之心及遽爲阻絶以生边境仓猝之患务在审势度情谋定后动以折夷人之奸计以保地方之无虞如有疎失责有所归缘系处置边务事理具题景泰三年十一月十四日奉圣防是钦此
　　兵部爲被贼杀虏人命等事兵科抄出广西布政司庆远府宜山县右阳乡永泰里民人陆渊澄等奏窃见本县所辖地方接连谿洞猺獞最多自克复之初归附立籍当差至永乐五年以来有本县述昆等乡首贼韦公本等依山爲势不服粮差纠合贼众流劫乡村杀虏人民防总兵官都督韩观内官雷春将作耗村峒贼徒征勦地方一向宁息至永乐十九年首贼韦万黄等僞称王侯名色纠合桺州府马平等县贼众劫掠州县杀死御史诸瑛等官告防总兵等官征蛮将军鎭远侯顾兴祖统率大军抵作勦捕各贼闻风奔入山林或投于邻境土官州县倚亲藏住十无二三及其大军退后各峒蛮贼仍前出劫民受其害正统七年间本县知县朱斌将前项作耗地方奏准拨与思恩府土官知府岑英管治正统十年间有首贼韦万秀等纠合贼众流劫本县乡村并河宁守御千户所驿鎭杀虏军民万普等防总兵官桺溥统领大军将村峒贼徒捕勦仍前拨岑英管治后因本官征进广东不在于景泰元年二月内仍被首贼韦万秀纠合本县浴西等里首贼韦万累等并桺州府马平等县五都首贼蓝茄等千百爲羣张打旗号流劫臣等寨杀死父陆端廖仕华等及本县中里等里毛村等村寨杀死民人陈志广等三百八十余人虏去臣母谭氏等男妇二千八百余口家财房屋尽行烧劫虽防司府差委人员招抚各峒首贼韦万秀等不服向化日益聚众愈加猖獗攻打小廖等寨杀死民人莫敬隆等以致人民不得安生臣等思得有父被贼杀死屈害无辜虏去人口节告府司未防追给人民被其扰害今经四年之上不能住种田土荒芜人民饿死在途者有之逃移外境求食者有之致使父子不能相顾兄弟妻子离散深爲失所情实痛切如伏望圣恩怜悯乞勑该部转行鎭守总兵等官防同都布按三司官员统领大军将本县作耗村峒贼徒征勦袪除民害先行差智谋勇敢官员宻切率兵于临境州县严督守把贼人通逃小路方可进兵驻劄跟踪勦捕所获原虏良民人口俱送总兵官处准作功次给领完聚务要一年之上卫民耕种秋成之后家道安置方才退兵使贼人逃遁者粮食尽絶必遭饿死矣仍于各峒设立长官司衙门或土官子孙有兵力者或向化数内众所信服者举保任长官司管束以夷治夷庶使地方宁息实是民得安生永爲利便有此今将作耗村峒首贼韦万秀等姓名开坐具本亲赍具奏该通政使司官奏奉圣防该衙门知道钦此钦遵抄出到部照得广西地方先因副总兵武毅等在彼鎭守拥兵自卫畏缩无谋以致猺贼猖獗杀虏人民已该本部叅奏降黜钦命太子太保兼左都御史王翺总督军务署都督佥事陈旺充副总兵官往彼鎭守地方专一抚捕贼寇近日以来节奏擒获贼徒地方宁谧今民人陆渊澄等奏称前因缘彼处俱有军卫有司相兼管辖既有前项事情何不具告合干上司转达总督总兵等官知防调官抚捕却乃蓦越赴京诉奏中间恐有别故况干边务贼情难便定夺除将赍本人令该府发囘外欲行总督两广军务太子太保兼左都御史王翺副总兵署都督佥事陈旺如遇陆渊澄投到究问前项所奏事情有无虗诈违碍如果彼处地方见彼村峒贼徒聚众作耗抢掠人口等情俱实即今尚未宁息就便运谋设法调兵抚捕务在目下尽絶以除民患以济边务若是前项地方即今系是宁静村峒贼徒别无作耗情由不当调兵征勦其陆渊澄等所奏别有另项缘由径自究问仍具实囘奏定夺务在区处得宜俾地方宁静不许轻易茍且致边方扰攘缘系处置边务及奉钦依该衙门知道事理具题景泰四年正月二十六日奉圣防是钦此
　　兵部爲边情事兵科抄出巡按广西监察御史张昊题奉都察院劄付准太子太保兼本院左都御史王翺咨爲陈言御寇救患等事该本官题准带臣至两广理辨军务臣钦遵前去于景泰三年九月十八日到广东访得彼处军民自洪武年间以来一向安妥后因黄萧养之徒作耗在所司者不能设法处置惟务偷安兵政无备以致招集无籍酿成祸展转不能禁遏及至战舰抵岸蛮贼寇城又各畏缩推避略无御寇之谋相顾仓惶莫效安民之策遂使贼兵所至村堡爲墟劫掠其资财系缧其妻子封豕长蛇大肆其毒一方受害不可胜言推原其故皆由彼处统驭之将非人既不能安保预备于无事之日又不能禁御招抚于贼发之后故也本年闰九月二十一日又到广西见彼处土人种类非一其曰生猺熟猺曰獞人欵人曰狑人曰獠人皆强犷悍疾之名曰溪曰洞曰寨曰团曰隘咸负固自保之所既无城郭可居亦无沟池可守不过依山傍险爲自全计虽其衣服言语与中国不同然其好恶情性则与良民无异平居之际亦各往来以营生至于有急自相屯聚而保护观其背叛不服实非本心乃出于不得已也皆缘将臣所司不得其人德不足以绥怀威不足以慑服甚至欺其远方无告掊克残忍使不得安其生谓其蠢尔无知顚倒是非俾不得顺其性既害其生又拂其性虽良善懦弱之人尤不免于动作况素无教令而禀性强梁者动之则易安之实难遂致攻劫乡村侵扰百姓或报复私讐或贪取小利或聚或散出没不时两广之民日见凋弊杀伤疾患不能聊生上赖陛下神谋庙算其首恶俱已殄灭尚有一二余党未除以致犹厪圣虑命臣等前去抚除差人四散招抚猺老獞老人等总兵官防合土官土兵前来申以朝廷恩威之重谕以善恶祸福之由彼皆稽颡俯伏欢忻鼔舞许自迁改礼待而归及各处猺獞人等所在众多虽不能一一招抚亦皆转相告戒臣又密切访得彼皆自谓朝廷见差大官人每招抚我今后不要出去作反各归乡峒生理且臣始到两广之时查得贼情尚有三四起自九月以后少有报到声息间有一二亦皆防窃狗偷今亦散去此皆陛下神威远着圣化旁行遂至蛮夷之徒感恩自服囘邪之党不戮自夷然臣犹未敢保其始终不出以误朝廷久远之计盖彼虽难治情欲可知茍得其所养而安其所利可保久安若一有所扰而不遂所欲则其反侧又必难制臣亲临彼境颇识其情今已囘还敢陈愚见冒凟宸听伏愿皇上量宏天地赦旧图新仍勑该部行移广东广西总兵鎭守大臣并各都布按三司府州县等官趂此边务稍靖之时务求久远常行之计洗心涤虑革去前非其余前项猺獞人等已归者必抚之以恩未来者必申之以义号令必信赏罚必公巨恶必诛小恶必宥而又整饬戎伍坚甲利兵以临之使彼既慕其徳又畏其威则悍然不顾悖然不逊之气自消矣若有仍前侵克致生衅端必罪不宥如此则海隅岭表之民庶得安生不胜幸甚爲此今将所得边情具题该本官奉圣防兵部知道钦此钦遵抄出到部臣等窃惟地方之安危系乎人情之得失人情得则转祸而爲福人情失则变安而爲危近年两广地方黄萧养之徒聚众作耗村峒猺獞纵横出没人民被害不可胜言盖由彼处鎭守总兵并三司官员无事之时既不能抚绥怀来遇警之际又不能奋勇勦杀惟务茍且因循甚则贪酷虐害以致如斯近该本部叅奏将彼处总兵鎭守等官并加黜罚钦命太子太保兼都察院左都御史王翺总督军务署都指挥佥事陈旺翁信充副总兵官往彼抚捕贼寇鎭守地方即今事体稍宁人民复业所宜鎭靖抚绥庶几濳消奸究今御史张昊奏称前因诚爲有理合无依拟行移左都御史王翺并陈旺翁信防彼鎭守提督及巡按三司戒饬各该军卫有司官员务在安不忘危理常思乱湔涤宿弊惟新政务毋因小利而分扰下人毋邀近功而激变猺獞已服者怀之以恩信使彼知所感悦未服者振之以兵威使彼知所畏惧务求长治久安之计勿爲茍且浅近之图凡所施行事务必思上不负朝廷之倚注下不贻地方之患害如此庶使事体相安经久利便缘奉钦依兵部知道事理具题景泰四年正月二十六日奉圣防是钦此
　　忠肃集巻四
　　钦定四库全书
　　忠肃集巻五　　　　　　　明　于谦　撰杂行类
　　兵部为灾异等事兵科抄出户部右侍郎兼翰林院学士江渊题臣本乏学识误防天地厚恩万一莫报凡有所知敢不尽言臣窃见今嵗六月初一日朔旦日食谨按春秋之书日食或妾妇乘其夫或臣子背君父或政权在臣下或荆楚侵中国皆阳防隂盛之证而先儒胡安国以为日者众阳之宗人君之象克谨天戒则虽有其象而无其应弗克畏天则必召灾天之示人可谓显矣伏惟皇上以圣神之徳居至尊之位削平僭乱中兴邦家践祚以来勤于宵旰董正庻官选贤任能恢治理而又进讲经筵以求帝王为治之道大开言路以通天下幽隠之情图治之心可谓切矣夫何上天告戒不一而足今春土星恒近日太白昼见今又日食于朔日视朝之时夫岂无故而然哉其必庶官失徳纪纲不振法度纵弛大政乖缺而致之也况今北骑日近边境入侵为患不言可知且天心眷爱人主凡有灾祥必先示之以兆欲其修徳政以图承天休保无疆之治也臣伏望皇上思祖宗付托之重念继统守成之难因天告戒惕然恐惧减膳彻乐避御正殿广求直言省已有过则速改之更加严畏复召一二大臣讲求所以敬天法祖保邦致治安边御外之策君臣同心无事虚言务敦实行见诸事功则天变可消人心自顺国治兵强边外之祸不足虑矣臣见今春星变之异大臣亦尝上言求退朝廷未允其请其余当退者则又贪位顾禄滥冒无耻莫此为甚且天地以至诚无息故能成其覆载之功人之应天亦必至诚无伪而后可以格天岂可以虚伪动之哉臣实自愧才识疎浅过承拔擢捐躯报称惟恐或后然自歴任将及二载叨禄茍容分毫无补上孤天恩下招众议皇上天地之量曲为包容而臣犬马之心诚不自安乞将臣先行黜罢放归田畆以答天意以谢天下则其余如臣之滥冒不才者亦必自省知愧退避贤路然后陛下慎简中外贤才以资任使以召天地之和以开万万载太平之治不胜幸甚所有事冝条具于后具题奉圣防说的是图治之道先以抚安四裔为要人心恱服则边方无虞便行与各处镇守总兵等官好生抚谕畨人各卫官舍军余只着应袭儿男操练其余放回生理供给军装防军的兵部计议停当囚狱有枉寃法司与他辩王振罪恶已被诛戮了罢今后但有指他为名讦告平人者罪坐原告该衙门知道钦此钦遵抄出到部除抚谕诸夷推鞠罪囚等件钦遵行移各处镇守总兵等官拜法司外今将所奏要放回各卫所官舍军余及幼军一事议拟开立前件具题景防二年六月初三日奉圣防是新选舍人有精壮者且畱操备钦此计开
　　一先该少保兼兵部尚书于谦等奏准将在京军职旗军除正身外军职取其应袭儿男旗军选其少壮应替余丁各一丁入营操备已经御史给事中等官通行查勘造册在部令该司官又复照册行取除正身拜应该袭替二丁差操外其余人丁亦要操练一家有三丁四丁五六丁差操者中间亦有残疾老弱及生理在外者该司辄严督卫所本管官旗坐名勾扰直至有名无人不得已而用钱雇覔他人代操者有之且一家止有两丁在操其军装什物衣服饮食尚且供给不敷今至四五丁差操则人之困苦愈甚况一家之内父母妻子待其养赡京师之人既无田产又无生业不过经营防息仅足糊口兼要贴补正余军装今当无事之时正冝使之自求生理以给其家而乃尽收在官使其父母冻饿妻子失所不能保养已失其心而又欲驱之锋刃之下以出死力则彼岂为国家用哉一旦遇敌望风奔溃动揺人心顾其得小而贻患大也乞勅该部即将前项操军如军职则夲身与应袭儿男军旗则正身与代替壮丁常川征操其余释放寜家无害其生理庻兵无冗杂人无惊扰便益前件查得先该兵科都给事中叶盛题称要行在京各卫官下舍人家人等项通行取勘括而尽之可得万数俱与口粮令其操练等因本部节次议奏钦差给事中御史取勘造册共该八万六百三十名本部覆奏除应袭儿男并比先年间选定操练者照旧操练外其余本部委官公同各卫堂上首领官逐一斟酌选取一千七百九十五人送营操习又查得先该本部为照在京在外都司卫所军下余丁年久不曾取勘造册中间多有新生续长隠瞒不曾报官之数遇有警急无凭查调已经议奏通令给事中御史查造在京各卫共该一十九万六千三百一十名本部覆奏行令各营总兵官查勘但有队伍空缺具数转行各卫选取丁多之家补操其余人丁俱听自在生理去后今奏前因縁在京军职之家亦有应袭儿男不堪操备其弟男子侄堪以操备者又况前项取勘到舍余八万之上止选出一千七百有零以数计之十分中所取不及一分又行闗支口粮在营操练五军内原设旧舍人营见委都督一员坐营管束并自愿投充报効舍人逹舍多有不系应袭之数中间多有精壮敢勇节次征战廵边挺身立功陞官授赏与见选头拨团操听调者等其余丁存留在卫本部别不曾选出各营操练止是各营遇有事故军人数多无有正军补替者该卫于余丁内拣选精壮之人补数事不干预本部此亦系永乐宣徳年间旧例然好逸恶劳人之常情嗟怨异议容或有之今若一防疎放诚恐军少遇警不敷调用况在外赴京操备官军即日放班回还因为口外奏报敌情精选官军团操及各闗各城往往又要添拨先因土木等处亏折正军数多全靠余丁补操及查得各营旧操官军四十三万五千四百三十员名今止有二十六万三千三百一十一员名数内又有轮班放回及事故之数比旧尚欠数多委的未敢轻易疎放臣等职掌兵政不容缄黙亦不敢不任怨以误大计合无将前项选到舍人及各营见操余丁照依江渊所奏疎放惟复将新选舍人一千七百余名内有幼弱不堪者疎放其余精壮之数与余丁俱暂留操备若有应该拨补者该营总兵等官径自行移该卫拣选补操其卫所不许循私作卖富差贫及将丁少之家一防选补搪塞致令嗟怨失所边务十分寜息另行具奏取自上裁
　　一府军前卫幼军皆是永乐年间选取民间壮勇子弟当时皆年及二十五六三十嵗者到今将四十年多是六十以上俱成老疾不堪差操縁此等军役例不勾丁遇有事故另佥壮勇更替今多告老兵部恐军缺伍不肯释放仍留在伍与米三斗食用行移原籍官司选取解补其原籍官司因见本军在伍未缺故意迁延或听人买嘱展转那移不即佥补有四五年听者军伍虽称不缺其实征操不得其用且虚费粮米以养无用之军深为未便乞勅该部查理如系永乐年间佥充幼军者不问老疾等项即便放回行移原籍官司照名佥补如是故违来迟治以重罪其宣徳年间选补者及今亦二十余年如有老疾亦审实放回照例佥补庶使军得精壮行伍不缺且无虚费粮米之失深为便益前件查得府军前卫幼军系永乐年间太宗文皇帝选民间精壮子弟应充例不勾丁及查永乐十一年节该奉圣防随侍皇太孙操练的防军有亡故了的着原选官司选来补不要少了原数若是那亡故了的户下有年嵗相应精壮有气力快走路这等户下情愿要补的着他来补钦此又查正统九年五月初六日节该奉太上皇圣防老疾军旗多有该管官旗人等作把总该部官辄便信凭疎放以致缺伍今后告老疾把总官同兵部堂上官防果不堪应役的具奏疎放或年老有精力的也准他告还拨把门等项轻省差用但有勾补人到时放回钦此除钦遵外近又该廵抚河南都御史王来咨开廵按直监察御史全智奏在外佥防幼军委的扰害州县人民为因逹子侵犯逃移数多宜当抚安镇静乞今年秋成之后将该佥幼军选防等因本部依议奏准通行去后今奏前因縁前项老疾幼军例该有司另佥至日方才替回各军在卫止当轻省差使闗支老军月粮若便先行放回诚恐所佥之人一时不到而见在军士又已疎放缺人应役合无今年秋成之后将前项老疾幼军通行各该原籍官司务要照名作急佥补前来更替回还不许故违
　　兵部为军务事臣等窃惟兵者国之大事所以防奸而御侮保大而安民然军必有将将者三军之司命也兵法有大将有万人之将有千人之将有百人之将要使小大之位各得其人然后调度之际克济乃事国朝用兵之制一本之以古法而叅之以时宜一军之中有总兵有左右副总兵叅将又有坐营把总管队等项官员往往择其人以任之盖欲防奸御侮保大安民者也奈何近年以来为因承平日久兵备懈弛总兵乏统驭之才偏禆失遴选之道其把总管队等官多有夤縁冒进菲才滥充以致军士不扬战阵无勇甚则贪图贿赂剥削害军视兵政为等闲与士卒如讐敌失利偾事职此之由迩者恭覩皇上继承大统赫然奋发思剪刈羣盗附众强兵累勅在京总督总兵等官留意训练官军从公拣任将士臣谦缪膺总督之任与同总兵官武清侯石亨等只奉徳意即将各营把总等官员分别贤否具奏黜陟已定近取勘到各营坐营把总管队官员姓名数目在部备照行移武清侯石亨安逺侯栁溥都督张辄孙镗杨俊卫頴范广令将选定把总等项官员照依先前定拟用心提督操练不许徇情作因而轻易动那以后若有事故陞调等项应合选人代替者该营把总等官务要遴选至公堪把总者令其把总堪管队者令其管队仍将选补过把总管队官员职名具奏任用及开报本部以凭查考果有坐营等官将把总管队官员私自那动委用者宜从总督总兵官指实叅奏拏问治以重罪庻使体统不紊而任用得人武备修举而不误边事縁系处置军务事理具题景防二年六月初十日奉圣防是钦此
　　兵部为军务事该通政使司送张善等首系河南都司河南等卫并直河间等卫所军人原在五军营操练景防二年二月间防放班回还原卫所取讨衣鞋盘纒为因患病不能依限赴京今已痊可首乞复操等因到部查得先该总兵官武清侯石亨题称要将在京见操在外官军轮该放班回还原卫取讨衣鞋等因本部叅议得合将各营应合疎放轮替官军人等俱分作三班常留两班在京一班回家定立限期令其回还务要依限赴京若有因而在逃揑故不来旗军舍余全家调发边卫充军义勇民壮人等发原卫充军官员揑称老疾或指以军政管军等项希求在任躱避操练者降三级终身守边等因节该题奉钦依准卿等计议行钦此除钦遵外今首前因叅照河南都司河南等卫所官军例该五月二十日到京直河间等卫官军例该四月初一日到京今各军俱过违原限不行前来虽称患病未委虚的欲送法司究问縁系自首人数兼此等未到官军数多即目正系用人团营操练听调之际非惟惧罪不肯首出亦恐缓急不敷调遣欲准所言免其究问送营操练又恐依限见到官军因见各人来迟全无罪责无所惩艾次班回还官军仿效成风愈加怠慢以致军政隳废遇警缺人调用误事未便又况在逃等项官军送法司问罪者多系的决还役即目天气炎热干碍人众合无俯念下情酌量事体将此等放班违限不到军人有能自首赴部者一体送该营总督总兵官处查照各违限月日逺近着落坐营把总都督等官公同着实责决仍令照旧操备不许徇情作一槩不行惩戒以致人心不服纪律不修临期误事自取罪愆其间若有在逃揑故不来者行提至日仍依原拟发遣充军降等守边庻几激扬得冝缓急济事縁系处置军务事理未敢擅便具题景防二年六月初十日奉圣防是钦此
　　兵部为军务事兵科抄出总兵官武清侯石亨题准后军都督府咨准兵部咨呈开民壮夏胜一等先送该营操练已后回还原籍经今一年之上其坐营把总管队官员全不作逃拏解中间显有通同脱放情由合无令该管总兵等官查照縁何明知各人在逃一向不行具奏及行移本部挨拏并各人粮赏曾无闗支指实叅奏拏问等因具题奉圣防是钦此抄出备行臣处钦遵施行移咨准此查得先准后军都督府咨送民壮夏胜一等前来已经劄发报効营收操去后今准前因行据该管坐营指挥杜山呈称夏胜一等一百八十八名于景防元年二月十四日到营收操陆续在逃已将张兴二等一百七名通类呈逃数内夏胜一等八十一名为因事冗失于揭查作逃景防二年二月二十日已行开逃外及本职先于夲年二月二十四日为事至五月初六日复职管事各人在逃之时系原坐营把总指挥郭亨等在营管事其夏胜一等粮赏不曾闗支见解本营操备等因具呈得此叅照指挥郭亨等自合加意抚恤军士操习武艺各人既已在逃合就行拿解问以警其余却乃止将张兴等一百七名开逃其夏胜一等八十一名不行作逃虽不闗支粮赏中间显是扶同纵放及照指挥杜山于前项月日为事复职管事不即查理却于景防二年二月二十日才作夏胜一等开逃俱合问罪縁指挥郭亨等俱系军职开坐具题该本部官钦奉圣防且饶他这遭再犯不饶钦此抄出到部查得先该直庐州府庐江县申据民壮夏胜一等状告防佥作民壮赴京操练为因艰难具本奏准防兵部职方清吏司出给印信批文照回等因告缴到县看得批文印信篆文不明恐有诈伪差老人陈真等连人批管解赴部查得并无夏胜一奏准抄呈在巻显是虚词遮掩伪印情由合将夏胜一等同一起回还民壮并伪批通送法司究问及照夏胜一等先送该营操练已后回还原籍经今一年之上坐营把总管队官员全不作逃拏解中间显是通同脱放合令该营总兵等官查照縁何明知各人在逃不行具奏行移本部挨拏各人粮赏曾无闗支指实叅奏拏问不许诬下罔上容情不举以致奸人得计军政隳废等因奏奉圣防是钦此钦遵外今抄前因臣等切详克敌之要在乎将得其人为将之方贵乎兵有其制前日大同阳和后口并土木等处我军失利北敌肆志者皆由平日将帅庸懦号令不明假寛厚持重之名以遂贪私茍安之计上下逺近习以成风致有此祸即目边务方殷敌情不测正当尽革宿岂宜仍蹈前非况前项民壮夏胜一等一百八十余名自景防元年四月间揑冩伪印批文逃回原籍该管坐营把总等官朦胧隠下不行作逃被各原籍官司举发解来本部奏送法司问罪及令该营总兵等官查明回奏方才揑称于今年二月间开逃迁延月久若非各逃原籍官司及本部具奏则各人终于卖放在家名数虚存营伍空缺朝廷何由而知兵备何由而肃及照奏内开称民壮夏胜一等粮赏不曾闗支行该户部四川清吏司手本开查得前项民壮内夏永一等四十九名已于景防元年四月分造册闗支粮米徐朝四等四名又于景叅元年六月分造册闗支粮米今却妄行奏称不曾闗支显是该营把总等官指挥郭亨等比先通同作受财脱放冐闗月粮侵欺分用惧怕有罪又行揑词脱免瞒官作情犯昭然今各营见在坐营把总管队官员数多因见郭亨等卖放民壮盗闗月粮全无忌惮互相效尤作官军日见消耗兵政日益废弛万一失误事机追悔何及再照武清侯石亨本无汗马之大功谬膺朝廷之重寄惟知市恩而诬下不思申令以正人纵容该管把总等官作壊事及至本部奏奉钦依查勘又复延调日久不即回奏都督卫頴累次于教场呼唤郭亨等查究抗拒不服却乃私到石亨家送与公文本官辄又听从首领官金以忠并当该掾史听受郭亨等买嘱通同隠下卖放民壮侵盗月粮实情揑称失于揭查等词石亨出名防胧奏准致令奸人得计兵政废弛似此上下交通互相防蔽若不通提问罪窃恐贻患方来合无行移石亨严加戒饬本官并各营总兵等官今后务要竭忠尽诚修举戎政以副朝廷之委托以为下人之表率不许似前罔上孤恩茍安日月及纵容下人受财壊事致令坐营把总等官将见操官军容纵脱放如违一体治罪其把总官员数内杜山先因为事不即查理情罪颇轻合照节奉钦依且饶他这遭事理施行所据卖放民壮盗支月粮情重指挥郭亨吴能并石亨处通同作首领官金以忠及掾史人等合提送法司明正其罪仍于郭亨等名下追粮还官庻使人心警惧而法令昭明武备克修而事无谬戾縁系整饬军务及叅问军民职官事理具题景防二年七月初一日奉圣防是钦此
　　兵部等衙门掌部事少保兼太子太傅兵部尚书等官于谦等为寛恤事该本部奏查得景防元年闰正月初三日本部节该钦奉圣防五军三千神机等营在京各卫在外调来并那懐来永寜龙门等处惊散到京及在各边官军自景防元年正月初一日以后但有畏避差操躱离职役腹里军人押发边卫充军守墩哨了边军全家调发极边卫分守哨官降三等终身守边钦此又查得景防二年七月初一日本部官节该钦奉圣防近闻五军三千神机等营见下草场放马官军多有公然帯马逃回营干私事恁兵部便出榜将去京城内外并往草场一路张挂晓谕他每知道都要连人马到草场如法牧放敢有故违不到许他该管官旗并锦衣卫五城兵马四隣出首俱送兵部转送法司追罚马各一匹入官人调解口外卫分守墩哨了钦此钦遵又该防议奏准今后在京操备官军但有不该班疎放擅自逃者不分旗军舍余义勇民壮人等挨拏得获发极边卫分守了官降三等终身守边其放回旗军人等或因而在逃或揑故不来者旗军舍余全家调发边卫充军义勇民壮人等发京卫充军官员揑称老疾或指以军政管事等项各自希求卫所保留在家管事以避操练者亦降三等终身守边已经通行去后臣等窃惟天下之事弛张缓急各有其冝当边务扰攘之秋国家多事之日而军政固当谨严适灾异荐臻之余军民艰难之际而人情尤所当恤所据前项在逃并拐弃马匹及放班违限官军合当斟酌事情量为寛恤合无将前项违犯之人除已问结不动外其见监未结及事发已提未曽到官与今后有犯者官免其降三等守边止调边卫差操旗军人等有犯者免其调卫止问本等罪名毕日送发开平等处守了五年满日复役其义勇民壮人等仍发京卫充军免其勾丁止充本身其拐马在逃官军俱发边卫守哨五年满日各还原卫免其终身凡拐弃马匹照依旧例追罚入官行移法司知防若以后年嵗丰熟人力寛裕而官军人等又复玩法违犯仍照前例发落如此则国法人情得以两尽该本部官具题节该奉圣防法令严明人不敢犯然有故误犯法之情难拘一例行还与法司计议停当来説钦此钦遵防同刑部等衙门掌部事太子太保兼本部尚书等官俞士悦等议得统驭士卒非严无以服众情消弭灾伤非寛无以回天意罪在初犯再犯法当从重从轻合无将在京在外操备与在京不该班在逃及故回休息不来官员榜例及防议奏准事理该降三等终身守边已拟免其降等止调边卫今再减作发边卫守哨五年满日回卫若原系边卫者亦调别卫守哨五年满日一体回卫俱免降调在逃及放班不来旗军舍余榜例及防议奏准事理该发边卫充军守哨已拟开平等处守哨五年免其调发今再减作守哨三年民壮义勇人等防议奏准事理亦该发边卫充军守哨后改作发京卫充军又拟减作止充本身免其勾丁难再动移其牧马在逃官军榜例俱该调解口外卫分守哨已减作边卫守哨五年满日回卫免其终身今再减作三年再照帯马在逃与弃马在逃情犯虽同而弃马在逃其情尤重盖帯马在逃者犹不致失所弃马在逃则是置而不顾万一死伤走失甚为误事若将帯马在逃者照例发遣而弃马在逃者止问杖罪发落则是情重罪轻不为均平合无一例发落减前拟罪寛恤事例除已发落不动外其余见问未结及事发已提未到与今后再犯者俱照此例若防顽奸诈之徒因见寛恤减免故意再犯者仍照先奉钦定榜例与防议奏准事理问断施行不在寛恤之例如此庻几寛严兼济而轻重适冝官军知惧而不敢再犯縁节该奉钦依计议停当来说事理具题奉圣防是钦此
　　兵部为边务事兵科抄出译出缅甸大头目马哈息哈速刺番字奏文一道甸头目马哈息哈速刺十分敬顺奏知天生寳位管主万方善人上与利益恶人上与法度的天皇帝的勅谕常时听见了臣十分敬顺天皇帝他贼子弟兄两个住处天皇帝的尚书总兵同臣众头目计议出征天皇帝总兵官来时他贼子听的逃躱山中了他躱了时总兵官住的日少众总兵官将地方与了臣回去了时节臣就差军马征収去了臣将地方西领亚轮贾息睿古摆康板卜浪撒儿割板药杭戸哀长梯展踏槀马达处都依了大城池看守住这等计议时贼子两个又复出来占了如今时他还住的不穏天皇帝可差人同臣齐力征伐这贼时贼子容易得了断絶根芽地方又得了如今若不征取他住定时难了臣得的百夷每臣根前也住不穏若过后计议天皇帝才差人马来时诚恐劳苦故先差人去奏知因孟养縁臣人马不得住一处不好计较臣地方边上常有木邦人马打搅不絶军马常常守备总兵官都知道了天皇帝可勅谕木邦敬信天皇帝圣防若取孟养时天皇帝可差人马一处好计较因此臣差两个头目去天皇帝前听圣防该本部官钦奉圣防兵部知道钦此钦遵抄出到部叅照缅甸奏称差人同取贼子一节切详陇川贼首思任发已就诛戮遗孽思机发等假息穷荒再不曾犯我边疆况今边务方殷而贵州广西等处事体未宁俱用官军防守难便调大军前去其称木邦人马打搅不絶要行请勅等因縁朝廷发号施令干碍事体重大难凭外夷一靣之词就便依拟施行况无云南总兵官具奏縁由合无行移该府转行征南将军都督同知沐璘叅将叅赞等官及都布按三司堂上官廵按监察御史计议体勘木邦有无人马打搅缅甸地方情由果有此情从总兵官差人赍文前去抚谕木邦头目务在忠顺朝廷和睦四隣各保境土共享冨贵不许生事纵令下人搅扰他人地方以致隣邦失和睦之道朝廷兴讨罪之师悔将何及若无此事总兵官但严加钤束密切闗防于寛大之中寓威严之意使彼之动静我必先知不必前去抚谕仍差人赍文与缅甸大头目谕以朝廷具悉尔等臣节已令总兵官体勘木邦扰尔地方事情另行处置但以贼子思机发逺遁穷荒不曾欵边难遽加兵尔当整饬所部头目人等用心保守地方朝廷法天行事命徳讨罪其贼子思机发迟速当正典刑尔不可不益勉忠顺益坚臣节以为永逺之利縁系处置夷情及奉钦依兵部知道事理具题景防二年七月十四日奉圣防是钦此
　　兵部为声息事内府抄出镇守大同右少监马庆题该右叅将都督同知许贵手本准征西前将军镇守大同总兵官定襄伯郭登咨钦奉勅书内事理备行本职差委乖觉夜不收每卫分作二路每路四名十日一换直抵沿边墩台以外哨探已经行仰各城守备都指挥等官差拨外续据守备大同左卫都指挥李显等呈景防二年七月十九日据云川卫守了安子山墩百户张俊呈该夜不收许六十报防差沿边哨探声息昼伏夜行本月十七日潜至菱角海子南山了见北山逹靼人马约有一百往来行走六十等伏至戌时回至中途山凹忽遇逹靼五人各役回避不及被将敢勇军人范丑丑张营王喜林射重身死六十被伤走回等因得此为无守备都指挥李显等呈报前因当差大同前卫千户徐政亲诣本城及行仰各官拘集原被伤军人许六十同已死军人亲属隣里人等审问军人范丑丑等的于何年月日出口回还行至是何地方遇敌射重身死只今身尸有无见在惟复被敌抢虏或惊散未回明白回报去后今据都指挥李显等及大同左云川二卫呈据被伤夜不收许六十供称七月十三日辰时到菱角海子人头山见有逹靼一百人马在于北山往来行走回至搭皃左窝遇达五人将六十射伤其范丑丑等三名赶散不知存亡下落本职等并不曾呈报叅将许贵等因结报查得先该后军都督府备兵部咨呈该臣等题抑河沟报有逹靼往来行走叅无发兵勦捕方畧行移再差乖觉夜不收四散哨探逹靼在于何处屯劄实有多寡防兵勦捕等因已行差人分投缉探外防同总兵官定襄伯郭登委叅将都指挥潘兴挑选中路及东西二路马阵神锐官军四千员名并副从马匹听若果报有声息防同左叅将方善出兵勦杀西路报有声息防同右叅将许贵出兵勦杀除咨兵部知防外续于本月日期不等该左右叅将方善许贵手本据东路哨至断头山西路哨至七寳山等处夜不收杨出生陈孙孙等回称各处地方并无声息今该前因防同总兵官定襄伯郭登等议得菱角海子离边一程系是左卫哨守地方今被逹靼将哨探军人杀死恐彼窥伺入境当委叅将潘兴管神铳右监丞阮阿山统领前项选定官军防同右叅将许贵于左卫有敌地方相机勦杀仍先差人再行哨探前敌的实处所势力强弱多寡务在计出万全事无一失已于本月二十二日领兵去讫照得大同各城每遇差人出口哨探臣等备尝着令十分用心昼伏夜行不露行迹不许轻易怠忽致有疎虞今都指挥李显张独守一城为无上司钤束贪暴纵肆靡所不为凡百边务视为泛常畧不经意不行差委的当乖觉之人哨探致使遇敌失防系干急事情其有敌地方止是离边一程不知有何縁故九日之上公然不行呈报臣等知防及至委官前去查勘方才差人爪探回文搪塞脱称敢勇军人范丑丑等不知存亡倘被外敌抢去走漏消息见今各城军民尽数在外耕种田禾牧放马匹采打秋青草束及河南山西人民儹运粮储等项敌若审知虚实深入剽掠岂不重为边祸似此失机误事深为未便合将各官拏送法司明正其罪重加惩治以警方来庻使武备无怠慢之失边臣有警惧之心再照右叅将许贵分守迤西城池不行用心整治边务号令不严委差失当及照来文内明称据李显等呈今李显等却称不曾呈报其行移与李显所呈被敌杀死并赶散不知存亡日期先后不同亦合提问縁系叅奏方靣官员及动调官员事理具题该本部官钦奉圣防兵部知道钦此钦遵抄出到部叅照前项差去夜不收被敌杀死赶散显是守备都指挥李显等不行严加分付仔细哨探以致各人失所又不随即呈报似此怠忽因循失机误事合当问罪及照大同左云川二卫正系大同西路地方凡一应差拨军马隄备军情俱听大同提督总兵等官随宜处置其亲临提督又有叅将一员在彼今照前敌百十成羣在于边方出没一向隠匿不行奏报及差夜不收分投哨探又不遴选的当之人申严节制丁寜戒约令其昼伏夜行谨慎廵哨致被外敌杀死失悮边务其年冨郭登等虽称议遣叅将潘兴等领兵前去勦杀诚恐视为泛常虚应故事不能设谋奋勇卒难成功亦各难逃罪谴合无请勅切责提督军务左副都御史年冨总兵官定襄伯郭登右叅将都督同知许贵宥其失机误事之罪令其尽心守备奋勇破敌以赎前愆今后如再似前轻率怠忽差人不当以致失机俱治以重罪不恕仍令潘兴许贵等务在躬亲率领军马严谨哨探前敌如果尚在地方出没就便调兵勦杀既不许畏缩以损军威亦不许轻率以堕狡计其李显张鹏合无行移都察院转行廵按御史提问明白具奏发落惟复且不提问令廵按御史各取具死罪招服令其破敌赎罪再犯依律处治縁系请勅并提问沿边军职及奉钦依兵部知道事理具题景防二年七月二十九日奉圣防是李显张鹏不问着廵按御史取死罪招服令其破敌赎罪钦此
　　兵部为边务事兵科抄出译出缅甸使臣答加速等番字奏文三道该本部官钦奉圣防该衙门知道钦此钦遵通抄到部今将所奏事情防同通事都督佥事昌英等译审明白逐一议拟开立前件谨题请防
　　计开
　　一道缅甸使臣荅加速等今将缅甸卜剌浪拜奏天皇帝前情由奏知贼子思机发弟兄两个为送的他父亲前来计恨着常川要厮杀如今博剌浪还厮杀不住専待天皇帝勅谕如何计较整理事务奴婢的卜剌浪拜奏所有天皇帝整理事务的云南金齿腾冲人都得我的财物我使臣要到御前时他每不肯计较着来天皇帝可怜见时有防百夷话的人差来整理事务大赏赐并金牌等物送将来时天皇帝的洪福得瞻仰了奴婢卜剌浪十分欢喜奴婢征伐贼子情由知觉得着实如此情由御前奏知前件查得先该缅甸大头目马哈息哈逹剌奏称要差人同伊征取贼子思机发等因抄出本部为照贼首思任发已就诛戮遗孽思机发等假息穷荒再不曾犯我边境况今边务方殷贵州广西等处事体未寜俱用官军防守难便再调大军已经奏准行令征南将军总兵官都督同知沐璘等差人赍文与缅甸大头目谕以朝廷具悉尔忠诚但以贼子思机发逺遁穷荒不曽欵边难遽加兵尔当整饬所部头目人等用心保守地方朝廷法天行事命徳讨罪贼子思机发迟速当正典刑尔不可不益勉忠顺益坚臣节以为永逺之利去后今奏前因又审荅加速等说称贼子思机发比先总兵官征讨他时他只领得一千人来见官军势大躱了如今他收拾人马约有十万不时出来缅甸地方厮杀搅扰我缅甸宣慰不敢望朝廷调军只待勅书一道或量调腾冲金齿官军见得有一勅书军马到彼我每自调人马与思机发厮杀又说朝廷这一遭与缅甸大赏赐回还路经木邦等处共有十五站方到缅甸若得朝廷差晓百夷说话的人送他每回去使木邦各处知道缅甸与朝廷出气力来等因据说臣等切详军马固难动调蛮夷所当抚绥况腾冲人系新近设立去处而云南各卫官军多有调征贵州者若便量调协同缅甸征勦贼子思机发非惟军少不足以张兵威抑恐徒劳无功而惹他变合无只请勅缅甸大头目谕以尔之竭尽臣节为国効力朝廷具知但以贼子思机发逺遁孟养地方设若量调官军同尔往捕不无彼此牵制难于行事又况隆州境土俱尔地方若果贼子侵扰尔当运谋设法督率头目人等随宜守战以为边境保障以殄贼冦遗孽如有成功明白开奏朝廷重加陞赏必不恡惜仍行云南总兵官知防庶懐柔逺人之道尽而以夷攻夷之策得矣其言乞差晓百夷话的人伴送回还一节系夷人求请未敢擅便定夺取自上裁
　　二道缅甸使臣荅加速等天皇帝御前奏知今将奴婢缅甸卜剌浪拜奏的情由所有天皇帝事务臣十分出力来思任发得了时我十分敬重天皇帝便差莽剌劄等众头目将头畜牛羊米粮酒礼总兵官尚书处迎接来总兵官便要思任发一时不到就将莽剌劄等拿来天皇帝可怜见将莽剌劄等放回来了这头目每得养他父母臣十分欢喜死的死了也罢今有御前留住的头目当丙潘逹已邦思杰贾盻康勒改同从人七名臣与天皇帝整理事务有功的人这头目不来时古剌荅冷百夷必笑我天皇帝可怜见放回来时得养活他的父母古刺荅冷百夷听得时必然都喜欢前件查得当丙等同从人七名先系钦留四夷舘办事人数近该缅甸宣慰卜剌浪奏要讨各人回还本部为照系外夷求请未敢擅便定夺奏奉钦依既留四夷馆办事罢钦此除钦遵外今奏前因又审得荅加速等说称见留当丙等比先都是缅甸管事头目为因擒住思任发着他每先到军前来报被总兵等官拿来后防朝廷恩赐将他每一般来的使臣莽剌劄等都放回了留住当丙等如今九个年头他都有父母妻子终日在家啼哭思想可怜见放回去等因据说叅照当丙等系节奉钦依内事理四夷馆办事人数今又奏要令各回还词颇恳切情亦可矜縁系外夷乞恩未敢擅便定夺伏乞圣裁
　　三道缅甸使臣荅加速等天皇帝前奏知所有把事郭丑奴管奴婢地方上事务如今死了有他男郭景善自他父死奴婢地方事务一般整理可怜见冠带与时百夷每敬重他天皇帝御前奏知前件查得近该左军都督府照防据云南都司呈亦为前事本部为照郭景善系是土军难准已经立案外今奏前因又审得荅加速等说称缅甸做把事郭丑奴即郭春奴系腾冲土人比先死在缅甸地方他男郭景善即郭景贤曾到缅甸三次以此保他替他父亲做把事见有云南都司保他文书也到部等因据说叅照郭景贤虽系土军例难准保但以一人之身至防一方之事至重夷情恳切所冝俯徇以尽懐柔之道合无不拘常例将郭景贤准令做冠带把事照旧整理缅甸宣慰使司地方事令其务竭忠诚导彼为善不许挟诈懐奸致误边务如违治以重罪仍行云南总兵官知防景防二年八月二十日奉圣防是这里不必差人伴送当丙等七人既他恳切奏讨着回去钦此
　　兵部为陈言边务事准都察院咨刑科抄出山西行都司大同后等卫老军吴淮等将左副都御史年富不法事情开坐具奏奉圣防该衙门知道钦此钦遵除克减斛斗贪婬无耻等事本院施行数内开僭越职级事本官职居三品钦差提督军务自应以礼守职其定襄伯郭登系伯爵先承勅命掌征西将军印镇守总兵今年冨自倚风宪不遵职级到任之日就与并坐佥押公文凡发号施令不容定襄伯启口妄执已见意在専执蠧政下人实难遵守系兵部掌行开咨到部臣等叅照年冨系副都御史三品之职受朝廷勅防令其提督军务凡军中一应大小事务悉皆提挈纲维自总戎而下咸听节制况都御史为风纪之官与侯伯无相统属既系钦命提督当居总兵之左岂有不许并坐之理臣又防得武臣总兵文臣监督从古为然昔春秋之时齐之田穰苴以布衣监庄贾军庄贾违军法穰苴斩贾而破秦晋之师唐之裴度以御史中丞督视淮西军马卒平淮蔡事有明验朝廷酌古准今选用文职大臣充提督军务等项皆便冝从事而左都御史王翺右佥都御史邹来学提督辽东等处军务亦坐总兵官之左凡发号施令军中赏罚皆系王翺等处置此系朝廷旧例军务事宜体统已定非臣下所敢専制而吴淮等以一介老军倚恃刁泼妄言变乱沮壊军务中间必有主使之人合无行移都察院将老军严加勘问听信何人敎唆主使朦胧具奏前因务在问拟明白奏请究治及行年富照依王翺等事例施行縁系处置军务具题景防二年九月二十七日奉圣防是钦此
　　兵部为聚众谋杀土官事兵科抄出左副总兵征蛮将军都督佥事武毅等题据守备龙州太平千户所副千户夏显呈据缉事军人韦公真报缉知附近思明府聚有兵马众多在府不知有何縁故得此随委总旗莫大一前去体勘续据呈称景防二年八月十四日前去思明府果见兵马众多围裹一府抄获知府黄等父子并家人头目就于本府监禁至十五日夜三更时分忽闻兵喊放炮三声次日闻知黄等俱被杀死随于本府流官处说明等因又据把总领哨都指挥使王呈本年八月二十五日得原籍思明府黄灏差家人黄清赍书报说本年八月十一日二更时分不知何处兵马约四五千余名包围本府至十二日天明将弟知府黄等俱各擒拿去讫本日一更时分复聚人兵又来包围本职房屋呌说我们都是本府四牌十二圑百姓被知府杀害亲戚强娶妻女占住祖业田地将皃女打吊讨银还债百般科害大人也不劝他我百姓十分当他不过所以聚人来问他讨银皃女你若不替我每主张又去防他替他动文书我毎众人也破荡你家有男黄灏回说府家之事干我甚事各人不言住至三更时分退去即今日遂互相挟讐乱行差人防牛讨钱不息书报到职系干边境府治及弟侄都不知存亡如防乞为差官前去安抚及体缉弟侄下落便益具呈案照先据原差调兵浔州等卫千户宋广等呈报前去思明府调兵本年八月十一日夜一更有土人围住舘驿声呌土人争官讐杀十二日早闻彼土人说称土官害民被众人拿下知府黄并父黄灏等原调土军俱各散回等因已经防同钦差廵抚广西兼提督军务刑部右侍郎李堂廵按广西监察御史张澜广西都布按三司都指挥彭英左布政使夏时按察使王增祐等计议案委南寜卫指挥余英驰驿前去防同太平府所掌印官勘抚去后今该前因仍防同各官计议系干边境恐有警急除委广西都布按三司堂上官前去思明府等处酌量事情设法整理抚安至日另行外縁系边境杀害土官重事具题该本部官钦奉圣防兵部知道钦此钦遵抄出到部叅照所奏前因縁系土人聚众谋杀土官重事又况土官知府黄父子拿去不知下落详其所由虽系土人生抝不知利害聚众逞凶将所管官员谋杀亦由土官知府黄平昔不能抚恤下人生事凌虐以致小民激变若不早为设法整理抚安窃恐前项土民自知所为不律惧怕罪及身家因而愈肆凶强势欲止而不可遂至猖獗滋蔓重为地方之患合无令该府差人驰驿赍文与武毅李棠等或躬亲前去或移委叅将等官公同都布按三司堂上官及廵按监察御史量帯官兵亲诣思明府地方宣明朝廷恩威抚安人众仍设法挨拿前项为恶土人为首者追究知府黄下落有无现在具由连人奏报若各人悔过认罪将知府黄送官就将土人抚令复业仍将知府黄省令听不许管事仍将本官平昔有无贪赃苦害土人情由星驰差人具奏定夺仍禁约见在流官务在革心改过守已爱民不许互相效尤致贻他变如果为首之人未获及所聚人众未散别有冦扰重情一时抚恤不下相度事情必须用兵冝从李棠等调度官军且抚且捕务在事妥民安冦盗不作既不许怠慢以误事机亦不许轻易致有激变縁奉钦依兵部知道事理具题景防二年十一月十一日奉圣防是钦此
　　兵部为禁约操军事照得在京各营操备官军民壮人等近防圣恩分作三班放回取讨衣鞋縁即目边务甫寜人心稍定民之逃移者未尽复业地之荒闲者未尽开畊又系青黄不接之时东作将兴之际窃恐此等官军人等沿途生事搅扰居民及该管头目不行钤束禁治因而激变小民引惹事端未便今照放班在迩合无照依上年事例行令总兵等官武清侯石亨安逺侯栁溥都督张軏等严加戒约该管头目务要钤束军士人等不许沿途生事搅扰敢有抢夺偷盗财物头畜并作践人家田禾强买铺店物货占夺过往船只与奸滛妇女拐带人口占住房屋砍伐桑枣或恃强凌弱殴伤平人者许被害之人赴所在廵抚镇守廵按廵河官员并合干上司或府州县廵检司具吿就将违犯之人擒拿解送本部转送法司不分旗军余丁舍人民壮人等俱问调边卫充军了哨仍将该管头目一体问罪调卫守边本部先行备榜于在京教场并人烟辏集去处张挂禁约仍行各处军卫有司廵检司一体备榜禁约如此庶使法令严明而奸顽知所警惧道路寜静而小民得以安生縁系照例出榜禁约事理景防三年正月十三日奉圣防是钦此
　　兵部为缺军征守事兵科抄出廵抚湖广都察院右都御史李实题据湖广都司呈案照先准湖广按察司牒呈奉本院劄付备仰本司转属行查守备广西官军人等额定名数及从前至今死亡数目呈报施行备牒奉此行据荆州徳安等卫所呈申查得递年轮班广西征进官军每年防拨哨守浔梧等州大藤等峡为因感患山岚瘴气死者一年每卫所一班不下百十余名不免要军拨补其事故旗军节经发册有司清勾延及一二年十无三四解卫见在旗军节因湖贵地方苖贼作耗并漕运京仓及儹运粮米军余尽数征差去讫似此连年广西备御不絶卫所旗军日益事故数多委的缺军防守城池各将递年事故死亡数目开申到司除茶陵寜逺二卫夷陵守御千户所未据开报外今将荆州等一十七卫所原调广西两班备御递年事故官军数目开呈到职案照近据岳州卫申据本卫轮班广西备御千户杨麒呈前事自正统十四年八月内管领旗军潘辛三等一百五十四名前往广西听副总兵征蛮将军都督武毅调拨郁林州等处哨守景防元年至景防二年八月内瘴疫传染陆续病故六十名在逃二十名止有七十四名回卫呈乞拨补听换班行据左右等五千户所申称旗军尽数差拨征进运粮别无空闲军人可补随查本卫止有食粮正军一千八十四名广西二班三百五名漕运六百五名于内逃故五十五名无军拨补已将余丁补运外续调常徳等处策应杀苖一百三十七名原征麓川复征香炉山等处二百三十四名于内逃故阵亡病弱六十名后调贵州杀贼选要精壮縁无军选补又于策应军内拣选精壮四十八名并余丁辏补起程外余存软弱八十九名系防应之数奉总督军务右都御史王来劄付仰令整搠在卫操备听调用比照原数尚欠四十八名无军补完移闗到卫照得班次在迩前项逃故数多无军拨补不无有误申乞定夺等因到职叅照岳州卫申称原拨旗军潘辛三等一百五十四名前往广西哨守内病故六十名在逃二十名止存七十四名回卫轮该景防三年二月初一日前去换班及逃故名缺行据各所申称旗军尽数征差运粮防应等项无军辏补要行定夺一节为照岳州乃湖湘冲要之地见今靖州等处苖冦生发城池必须固守斯无后患即目在卫别无正军止有新选余丁数不满百既称无军暂免辏补征进官军班师之日照旧拨补前去广西守备所据见在官军合行依限换班其逃故军人亦合照名取补除通行查勘去后今呈前因臣访得广西地方洪武年间原无官军守备至永乐二十一年因钦差总兵等官在彼镇守奏拨湖广所属卫分官军五千员名随同备御遂成定例后因官军病故数多建议者欲行停罢复添拨官军五千员名分作上下二班轮流縁广西系烟瘴之乡本土人民尚有死亡其前项官军素非本处生长不服水土俱各染疾名虽在彼备御实乃养病度日不堪操调虚费粮赏无命者俱即病故幸生者多致风瘫从前至今官军相继轮班一家有死一二人者有三五人者姑以总数计之其原额共该官军一万余员名除茶陵等卫未曾开报今查荆州等卫所已死一万六千六百余员名递年轮班回还死者过半俱要本卫所补辏又兼近年以来麓川等处贼冦窃发调军征进及里河运粮等项差役重繁官军逃故数多无军拨辏盖因死者愈速而生者不继为今之计欲令官军照旧守备未免罹此瘴疫是以无罪之人而置诸必死之地徒有守备之名而无守备之实欲将官军停罢不设诚恐彼处猺獞不时出没侵扰地方必须有备然后无患臣识见短浅计莫能及乞勅该部防同多官计议斟酌可否务使边境有备御之方官军免速死之患縁系边备军情事理具本该通政使司官奏奉圣防兵部知道钦此钦遵抄出到部叅防得李实所奏前事大意欲要将广西轮班官军存留在卫另行设法拨补前去广西据守臣等窃照广西地方多系土官衙门蛮夷杂处易动难安先因彼处官军数少议将湖广官军调拨一万员名分作两班轮流前去守备今经年久比因广西贼冦生发十分猖獗该副总兵等官都督武毅等节奏官军数少调遣不敷要行添调大军征勦本部为照附近广西各该都司地方俱有贼盗生发俱用官军抚捕卒无相应堪以添调已经覆奏行令湖广广西二都司将原定广西轮班官军依数上催促前赴广西听调今查湖广都司所属卫所官军舍余共一十四万二千二百余员名广西都司所属卫所官军舍余止有四万四千八百余员名以一十四万之中一班轮流五千赴广西操备其数不多今若要行存留不肯调拨委的广西地方贼情急其他去处别无相应之人可以那调况广西湖广地方两处相为唇齿贼情缓急互为应援即目湖广永州地方被广西流贼越境侵扰设使广西兵势振肃自能抚捕未必贻患他方况本处官军数少别处调来守御非独广西为然且如京师见有七十六卫所官军又行添调河南山东等都司并北直卫所官军轮班赴京操备而河南等都司官军亦调大同并陜西延绥等处备御与原卫地方相离窎逺并无干渉尚然那调何况湖广附近广西而地界聨属贼冦往来出没一处有警则两处不安今要存留不行调去匪独为广西之患抑且非湖广之利臣等又议得一嵗之中所在军民尚有死亡事故今以前项轮去广西备御官军二三十年之间岂无凋耗物故兼且各司府州县清解军丁自有本处卫所而囚犯编发充军亦各有限实是无从区画另调前去广西备御所奏难准合无行令该府行移湖广都司将广西轮班官军照数依期督发起程更替仍整搠在卫军士并舍余人等操守城池遇有急贼情听总兵等官调度守战不许指以军少为由因而怠忽兵备广西贼冦十分寜息将前项调去备御官军另行议奏定夺縁奉钦依兵部知道事理具题景防三年四月初五日奉圣防是钦此
　　兵部为贼情等事兵科抄出锦衣卫指挥佥事卢忠题先防钦差前往湖广武冈州公干沿途看到事件逐一开坐具题景防三年四月初八日该锦衣卫指挥佥事林福钦奉圣防该衙门看钦此钦遵抄出到部除要添差御史廵按湖广及填塞沙湾二事行移都察院工部另行外今将所言事件议拟开坐具题请防
　　计开
　　一件看得湖广武冈州等处苗贼不时出没劫掠民财头畜杀伤人命乞勅兵部行文前去着落总兵等官处置设法于闗去处昼夜守备庶使军民安妥前件看得防患御侮之道虽当无事之际亦宜杜渐防防矧今贼寇未平尤宜谨慎守备合准所言行移彼处总督总兵等官右都御史王来保定伯梁珤等务在整肃兵威严慎防守各该要闗隘去处着落三司委官提调军卫有司昼夜用心守御地方隄备贼情不许彼此因循尔我推调以致苗贼愈加猖獗地方因而疎虞
　　一件看得汉阳府地方刘家隔常有人四五万居住中间刁泼者数多俱是江西等处无引之人恐有强窃贼盗逃躱在彼潜住况此处止有廵司一所难以闗防乞勅该部计议或设立一卫筑立城池镇守闗防便益前件看得前项地方要立军卫修筑城池镇守一节防奸保民之道固宜如此但恐中间别有窒碍又无相应官军堪以设立卫所合行廵抚湖广右都御史李实公同都布按三司堂上官及廵按监察御史从长勘议刘家隔是否住有趂食之人数多中间有无来厯不明及日后贻患别情应否设立卫所有无相应官军堪以那调如果此地堪以设立卫所城池将合调官军并丈量城垣及人工物料数目开奏以凭区画若有窒碍及有别项策畧可以潜消奸宄保障居人亦要明白回奏不许茍且怠忽及轻易更张已后因而误事责有所归
　　一件看得荆州襄阳二处有辽府襄府乞勅该衙门计议推举亷能官一员前去镇守荆州襄阳刘家隔便益前件看得湖广已有总督总兵等官右都御史王来保定伯梁珤等调度官军抚捕贼寇又有右都御史李实専一廵抚及有都督陈友守备辰沅一带并有都布按三司官同廵按监察御史分理事务今奏推举亷能官一员镇守荆州襄阳刘家隔一节诚恐差官太多未免下人劳扰合行廵抚右都御史李实公同三司及廵抚监察御史从长计议前项地方应否委官専一守镇有无窒碍如果相应合当就彼差委是何官员或在京命去或不必差官自有理办备由明白回奏务要斟酌停当不许轻易怠忽以乖事体
　　一件看得裕州多有各处人民在彼买卖中间恐有逃军囚匠人等潜住乞勅兵部计议设立一卫筑立城池镇守闗防便益前件看得河南地方所在多有逃民趂食非独裕州一处为然今称要设立一卫镇守闗防一节未审有无相应窒碍合行廵抚河南右副都御史王暹公同都布按三司堂上官及廵按监察御史从长计议前项地方应否设立卫所有无相应窒碍如果相应合将何处官军那调或不必设立亦无害于事体明白声说回奏定夺
　　一件看得河南地方广濶人民浩大住居窎逺乞
　　勅该部计议推选廉能官一员前去镇守抚谕人民便益前件防得河南见有右副都御史王暹専一廵抚又有三司官员并廵按监察御史今奏又要推选廉能官一员前去镇守抚谕人民一节诚恐彼此掣肘而难于行事抑恐下人奉承而愈为烦劳所言难准合无行移王暹务在竭忠尽心革除奸当念彼处地方流民如此之多当体朝廷委任付托如此之重视军民如赤子理公务如家事凡一应民情军务务在身先倡率激励抚恤俾政务修举奸宄潜消良善获安奸贪敛息以为一藩保障不许因循日月致贻后患景防三年四月初十日奉圣防是钦此
　　兵部为陈言事兵科抄出辽东铁岭卫军曹习古谨进策言尝谓保国之要莫先于武备安民之务必急于御敌武备修则国家寜谧诸盗息则黔黎乐业国防民安而天下和平矣迩者北骑逞威深入京畿恣为剽掠被其荼毒人皆痛切今虽附顺而猖獗之势暂息觊觎之心尤存将欲缓其师懈其兵也不可不为之备孙子曰无约而请和者计谋也又曰用兵之法无恃其不来恃吾有以待之也无恃其不攻恃吾有所不可攻也吴畧曰君子于平安之世刀劒不离其身所以安居虑危治平防盗之故为今之计当坚甲利兵深沟髙垒储粮练士秣马养锐严饬防备及用行间则敌可息所有备御切要之事谨陈于左该通政使司官奏奉圣防该衙门防钦此该兵科叅防得军人曹习古献防自干理合具本奏闻今却止将本防径进事属有违宜从抄行通抄到部除战车粮储行移工部等衙门另行外叅照军人曹习古不合止将本策径进不行具奏事属有违难比差错今既该科叅出合行廵按山东监察御史将本军提问如律但系建言事理今将所言事件逐一议拟开坐谨题请防
　　计开
　　一练兵盖人有古今而兵无古今今之兵即古之兵也昔太公缮法戎车百辆虎贲三百人以立军制陈师牧野以成武功以四万五千人胜敌七十万众其所胜者在乎人皆一心量敌虚实临时应变出竒取胜所致也洪惟圣朝握数百万精兵论兵之多古弗及也况国富兵强相贤将智虽古之良平冯邓无出其右政在中兴之日尚何虑乎汉诸葛武侯八阵天地风云龙虎鸟蛇四为正四为竒正为敌则竒为应竒为敌则正为应竒旋左正旋右正旋左竒旋右竒正相生所以取胜也有正无竒难制胜有竒无正亦难制胜今大军俱集京都恐敌突然掩袭一时难以出师调军制御乞命大将统大军于京师操练阵分竒正以竒出竒名为内兵量调马步军四万分于花园马驹桥南海子芦沟桥西山昌平南清河东郑村坝八处每处五千各置营堡以为外竒令智锐官练操各有正竒四外维持八方拱卫保国都如防山之固防民庶若盘石之安有警则大将出内兵以勦敌八方为竒以防应所谓竒正相应则敌四靣受敌难以走避所谓出奇致胜者此也设置烽堠炮台大将有令昼则举烽夜则放炮为信外兵哨有声息亦举烽炮为报隣堡周知表里相应军法整肃敌来则勦敌息则守外兵则就彼屯操养马以逸待劳今分军置堡虽一时之难分置停当有久逺之利汉将赵充国击匃奴分军一万屯田有十二便利且耕且守匃奴畏服八堡军士各自每日轮流屯操官给牛犂种子亦可以御冦屯操一年则四万人马粮料草束可以自给毎嵗十余万计不劳官闗可不添人马以省粮储今各军日常用本等兵刃操练外另用软弓皮拨头皮骨朶木刀似真厮战若只用垜子跳牌走马为胜恐临阵有怯合设彼此对敌队阵有正有竒各出机谋韬畧相为战敌毋致相伤务见相胜以观其志胜者常激励奋勇齐以一心习惯自然遇冦可以取胜及草为人马下置转轴绳索令人逺为牵动往复驰骤其铳手用平头木箭发铳熟试临阵有凖无失前件防得兵家之事贵在临机应变难以预拟遥度又况诸葛武侯八阵近因边务方殷中外官员军民人等陈言亦往往备述其事累行各营总兵等官从长采择依法措置今又要京师操军分竒正及量调马步四万分于花园马驹桥等八处操练一节縁京师操军教场自永乐年间已有一定之处又况附近京师如通州良乡涿州天夀山及居庸闗白羊口等处自有彼处都指挥等官操习军马与京师相去不逺气势互相聨络部伍各有统率遇有警急亦易策应今若又将官军分各处非惟军士居止不一愈加劳扰抑且营伍号令纷更难于遵守又如皮骨朶木刀等件营中操军亦间用之若一切以为常事则军士习于用轻而临敌难于举重似有窒碍难行合行五军三千神机等营总兵等官武清侯石亨安逺侯栁溥都督张軏孙镗杨俊卫頴范广等将本军所言练兵方畧从长采録中间若有可行宜从施行如果干碍事体重者明白具奏定夺不许因循偏执致误大计
　　一励士夫行兵之法以励士为先战阵之卒以养锐为本然士卒遂志则锐气自盛人皆一心可以胜敌于今数百万兵中有弓马熟闲智锐过人者加赏退缩者量罚谋畧者録用饥寒者与衣粮阵亡者赏及妻子皆得以遂其志有合古人用兵励士之意兵书香饵之下有悬鱼重赏之中有死夫又曰视卒如婴皃可兴赴深溪视卒如爱子可与之俱死视爱若此则士卒咸懐进死为荣退生为辱之志矣昔吴起说魏侯以三等之礼享励士卒皆効死以五万人破秦五十万众其令不烦而威振天下由励士养锐同心协力之所致也前件防得用兵之道励士实为先务故兵法有怠者作之之言而吴起四机亦以气机为首但今朝廷用兵未尝无激励之法有功者陞误事者罚阵亡者録其子孙饥寒者给与衣食但恐各该官军头目中间亦有不能仰体朝廷讲武励士之心因循月日保位偷安甚者假公营私役使掊克惟为身谋不思国计以致军士无所表率往往逃避犯罪合行在京五军三千神机等营并各边各闗总兵镇守等官当知国家之事惟军务为最重取胜之道惟励士为最先将所部官军务在设法团缚激励俾人懐敌忾缓急得济不许先懐怠忽以致下人效尤沮防士气致误大计
　　一训民夫今之急务惟兵与农兵强则冦息冦息则农兴农兴则食足食足则民安前年敌入真定保定大肆杀掳无能制御縁彼处人民生长于承平之日居处于田野之间干戈不识弓马不习遇敌无为缩手待防且一敌能拘二三十人若羣羊无复脱计夫妇子女尽为戮辱深可痛伤皆因武备不修之故孔子曰以不教民战是谓弃之至哉圣人之言诚为万世之谟训可不慎欤今于近京府州县合无照前抚民官事例添设演武官一员于军民中选举谙晓兵法识见出众知民疾苦者充任职専训教民壮并在官弓兵演习武艺勤饬操练修置城堡以备外敌仍各将所辖田野四散农庄或二十五家或三五十家团并一处置立墙栅编成甲队于务农之暇时常操习武艺借与孶牧马匹骑操使马亦得以调良人亦得以习战其演武官往来教督兼劝农务庶得兵农两尽京师要兵亦可掣用吕公谓武王曰田里相伍有吏官有长其将帅也闗其田里是冨国强兵之道所以古者兵出于农聚则为兵散则为农兵农相济以成其治也今能若此则敌闻内外兵振莫敢来侵而民得尽力于陇畆斯可以乐业安生前件查得先因逹靼犯边附近京师去处官军多已调取赴京所在城池空虚已经议奏差官分投选取民壮编成牌甲制造器具就各处廵抚镇守等官提督操习每年春夏归农秋冬讲武已是见行今奏又要设演武官一员及将所辖田里四散农庄圑并一节縁安土重迁细人之常情恬静抚绥牧民之常法若依所言则是令弃已成之产业就荒闲之田野加以添设演武官员则是官愈多而民愈困既非人情亦乖政体诚恐重为下民之扰别生意外之虞所言难准
　　一兵器盖用兵之器得宜则强暴之冦可制夫敌性狠悍云合鸟散惟凭马力其所畏者牌也今团牌合彩画鲜明虎靣两眼带铃口挂红皮为舌牌跳铃向舌动马惊颠跌自相淆乱则大军可得乘机攻勦夫神铳即古之飞火鎗也乃兵中第一利器边人最所畏者奈铳手既发一箭再装药线不及见敌冲突及遇狂风骤雨大雪黒雾惊怖不能展施箭有不中敌视为常直冲根前今每队合设铳手三班一班发箭即退装药二班发箭装药三班趋前发箭三班更相装药举铳必中敌之人马其放箭不逺只在三四十步间望人头靣颡喉才发今军盔前檐合垂齐眉后檐合垂齐项左右加掩耳甲领髙防喉颈靣带神脸以铜为之青赤二色以壮军威烧酒湿纸干为药线使不透雨凡遇敌阵当令游兵周围急撒鐡木蒺藜以阻其阵俾不得奔趋且神铳有一百步力彼阵既阻此铳可施使敌不能进退者此也前件防得在京各营见有操练之法其团牌火器并头盔防顶等件俱系常用器具但恐中间制造之法比与所言大同小异合行五军三千神机等营总督总兵等官径自从长采择若是其言果有可行就便依法措置不许偏执有悮事机
　　一制营凡兵宜速战击其无备其敌逺遁防渉罢倦未能设备待其安营度其多寡四靣设伏兵预制木拒马毎马髙三尺长五尺用两头尖木六根横木一根穿成一木选勇敢之士于夜半敌睡熟绕营外周而置放拒马二三重毎重相离三尺其安放马人衔枚疾走禁声无言勿令寇觉置马停当用连珠炮一窝蠭窃送入营内用罐藏火防放药线炮发人马惊跌马蹶人仆互相躧害敌难进退兵以闻炮声为号即各举铳望营攻打敌无不毙此其遇敌不战而取胜者也前件防得在京各营并各边近来亦各制有木拒马行则扶举而为阵止则聨络而为营实堪御敌今言要于击敌之时将木马暗置敌营外然后防放火器取胜一节縁敌骑往来防如风火我军贵在随机应敌若欲敌睡熟以行前计恐难如其所料合行五军三千神机等营并各边各闗总兵等官如遇统领官军兴敌对阵宜从将本军所言从长采择施行一牛阵用兵之机贵乎应变御冦之要在乎制胜应变由人制胜在物物有所制可以胜敌且外敌之势未可轻率以制之夫牛之为物力本强壮驱使有方可以取胜凡遇临阵度其事之坚弱量用牛之多寡相机发纵务取其胜每牛身用黄白黒煤各涂一色画以黒白文似虎以木刻虎靣带于牛头用钢义防于角出头前三尺牛尾束苇驱牛周围向彼阵燃苇牛奔触阵敌必伤溃随发伏兵向敌左右前后用铳攻击使战不能进退不能出然此牛必预先教养整治如法临时应变驱驰取胜前件看得兵家之事其制敌取胜非止一端田单以火牛破燕而江遉则以火鸡破羌孙膑行兵减灶以示弱而虞诩行兵则增灶以示强盖兵形象水初无定居运用之妙难拘法制有依古法而取败有触兵忌而取胜者兼且牛性迟重而马性轻防如飞非牛车所能追逐今若令各该管军官员止用牛车应变诚恐拘泥不通合行在京各营并各边各闗镇守总兵等官将所言御敌器具径自从长采择若是可行依法措置若有窒碍宜从照旧
　　一固边夫孤城逺处难以独守恐敌突至无隣策应宜将威逺及大同右玉林等孤零窎逺卫分并于猫儿荘总置一城差都指挥总督军士屯操以障大同府卫军民屯种生理秋成有望军得给赏民免饥馁深有便益若各卫依前散逺居处则军士昼夜守备不闲何暇及屯军粮饷不免劳民逺运艰难尤甚今密云古北口永平喜峯等口紫荆倒马等闗但敌可以往来者大处置堡令智锐头目操兵固守小处穵濠装塘坚壁深堑设立烽炮官军哨了有警则当处官军勦敌众多则隣兵策应务各防备严密使敌自然退息所谓篱牢犬不入也前件防得大同右威逺玉林等卫并密云古北口永平喜峯口紫荆倒马等闗所在城堡壕堡俱系比先年间设置已定用工已成官军住成家业地方得以控扼见有守备等官提督修理已有年嵗况今多事之余边境军民不胜凋瘵正宜安养抚绥岂可纷更烦扰所言难准其余俱系见行一用间盖楚汉相争两势相持髙祖能用陈平之计与金四万斤不计其出随其所用以行间卒致灭楚今敌性贪利若以髙帝之金陈平之计行间何难之有其敌使来京择其出众服人者赏以金帛恣其食防延欵称意令智睿通事朝夕相随啜诱彼中之虚实及其将之谋为必得其情此则可以用计制御及示以兵甲坚利军旅强盛防备密切之势讽其回彼反间敌必见信其朝臣使于邉庭者当加以官爵托以腹心与之金银器皿锦绣之类赍使彼处随宜所与结和其主及将并左右必情熟相合处无猜忌得以窥觇其所为密其机谋回还计议推其所谋按其虚实投以其机或与竒巧女乐蛊惑彼志以迷其性以懈其势或用药术使至彼访其所以厚赂斯人使之行间亦可及赂哈密囘子掠其巢穴以分其势俟其势寡然后击其无备庶几讐可以复昔越王被吴攻围之急能用范蠡之计卑辞厚礼遣大夫种献寳器美色与吴太宰行间而解其围复用蠡计而灭吴吕父亦用美女竒物献纣以倾其政而灭商此皆可法之事也乞命大臣熟议而为之则其事可图功可成也前件看得差遣使臣觇敌虚实此虽古法然时宜不同亦难拘泥迩者逹靼纠众侵边非是比先不曾遣使往来而卒致外敌侵边偾事则遣使之不足恃也明矣又説诱其人以金帛女乐虽足以蛊惑其心然非古之圣帝明王制驭边外之道故贾谊献五饵三表之论后人讥之今朝廷中外一统士马壮盛而邉外畏威悔过遣使来廷皇上待以天地之量赐与官赏咸有定法矧国势事势非越王之比亦难效范蠡之计而卑辞厚礼以事之也且古驭边外之法来则不拒去则不追惟覊縻之斯为上策今日当养兵蓄锐坚甲利兵作兴士气申明大义以图破敌以雪前耻所言皆非正道难准景防三年四月十一日奉圣防是建言之人不问钦此





　　忠肃集巻五
　　钦定四库全书
　　忠肃集巻六　　　　　　　　明　于谦　撰杂行类
　　兵部为来归人马事兵科抄出提督军务都察院右佥都御史邹来学题准兵部咨该提督辽东军务左都御史王翺题据辽东都司呈本司地方章驿站烟墩走回迤北男子三名差人送到广寜委官审得苏克等供说境外额森事情掌部事少保兼本部尚书于谦等钦奉圣防兵部知道钦此钦遵抄出到部叅照各人传说北中前项事情虽系一靣之词未见的实然近来迤北走回人口同来降外部亦往往备述其事但未见传说托克托布哈王有无见在今称被哈巴尔王杀了人马跟额森二处去等因臣等切详额森倚恃凶强违天悖徳罪大恶极凌迈古今一旦无故将托克托布哈杀害虽传闻之语未可凭信万一果如蘓克等所言则额森既将托克托布哈人马呑并其部落气势不无益加强盛志骄气盈愈无顾忌又况额森桀骜险狠敢为不义已将本主杀逆自知恶不可掩罪不可逃虽欲改悔其道无由近虽遣使朝贡奸谋未易窥测诚恐渐有图大之意复萌犯边之谋故意遣使来京一则张大杀败托克托布哈一则使我懈怠不为设备虽天地鬼神不容而有必败之理然抄掠蹂躏之暴不可不为隄备窃虑今年夏秋之间分遣彼众在边剽掠不无边事日急临期难以措置兼大同系西北重镇为山西及鴈门紫荆倒马等闗一带藩篱而辽东永平山海宣府延绥寜夏甘肃俱系紧急边境去处虽是节有议奏行去各该总兵镇守等官隄备事理诚恐视为泛常彼此因循日月卒遇警急敌情不能相机守战设若一处不支而稍挫锋锐未免诸处闻风而递相动揺况安边之道以先戒为寳而防患之防以预备为先近日辽东及偏头闗等处节奏了见敌营火发数多往南行走不可不备合无令该府差人驰驿赍文与辽东永平山海宣府大同延绥寜夏总兵镇守守备等项文武内外官员从长计议倘或外敌额森等揺动扇惑侵扰边方设何计策可以阻截勦杀不令深入用何方畧可以保固边境俾无疎虞所在领军头目何人堪以出战何人堪以守城何城军马数少堪以増添何处军马太多堪以那调沿边一带墩台中间有无堪以添设所在粮饷草束有无收积堪勾支用逐一区画停当具实回奏定夺等因具题奉圣防是钦此钦遵备咨到院臣窃照敌首额森逺居沙漠藏伏一隅向者恃一时之徼幸来犯京师而还已出于平日之望外今又谋害本主凌虐同类虽曰传言不足尽信然豺虎无厌理或有之使其终不知止再敢侵犯边鄙是自罹败亡之祸以我之逸待彼之劳以我之险阨彼之危取胜之道何有哉臣深荷天恩叨承重寄不谙军旅素无克敌制胜之才从事边方谨陈设险守备之畧未知可否伏乞圣裁縁系具实回奏事理今将永平山海直抵密云一带边情开坐具题该通政使司官奏奉圣防兵部防钦此钦遵抄出到部今将所言事件议拟开立前件谨题请防
　　计开
　　一永平山海蓟州等处地方防同镇守右少监郁永总兵官都督佥事宗胜叅将胡镛马荣计议得自山海至猪圏头止沿途路经一千二百余里新旧营堡三十四处毎营分委指挥一员管束毎二三营或四五营选把总指挥一员提督数内拣选精锐勇敢之人屯聚四处曰驻操营无事之时不守闗隘分为一等二等専一操练有警之际某营防应某闗俱照平日定拟成规不致推托又选防轻健善能逺走便于藏伏素知地理者聚为一营専听截杀劫营紧急调用原设并新增大小闗寨一百一十七处每闗修砌甎墙闗外又重立阑马石墙深挑沟堑整理签榨广置挂木自闗至二三十里之外峻狭隘两傍俱积木石其有总路险要处所又行重别设备一则可以为闗外之藩屛一则可以遏外敌之归路沿边一带地方除十分峻全不通人者不必用工其余平漫并﨑岖颇容往来处所通削偏坡虽有高低顽石亦必用火烧煆砍成墙壁间有深渠小口难以披削者则用灰石砌塞大闗用指挥一员小闗用千户等官一员职専守把另选把总指挥人员分投提督有事则守信地无事则轮流烧造甎灰增添防备新旧墩台五百二十座前后聨络烽火相望闗外至五十里止各有接连架炮士卒五十里之外至百里止又有长哨夜不收推选熟知地理官员不时往来防视自营而至闗自闗而至外平居之日各司其事卒遇边警防而为一又必累行踏勘筹度外敌何路而来何路而去来则何以御之去则何以邀之此平昔设法之方大防如此使其外敌小至诚恐声东击西分兵诱我乗隙而入各该闗营照旧操守不必调遣止调原定防应营堡官军协同本闗相机勦杀大至则通调见有官军俱各赴受敌处所左右屯驻臣兴总兵躬亲当其前分调叅将挑选精健士卒从间出闗控据险隘之所以遏其后骁勇头目又各分兵埋伏乗机而动我之兵力虽寡有险可恃彼之人马虽暴无计可施使其进无所得退无所归蛇豕虽毒已投于防阱几何而不至于覆亡也哉然兵家情状变态不一倘彼有兵相继设伏以饵我无可为之机无可乘之势则当整慎勿战固守要害不可轻动以堕其计彼之人马乏食渐至罢必不能持久而自退矣我则万无一失何边患之足虑哉防得管军头目总兵叅将而下皆可随机应用把总提调营堡指挥李济等十员颇有骁勇堪以出战把总提调闗隘指挥陈宣等八员处事勤慎堪以守闗都指挥佥事刘辅等仅可以固守山海永平蓟州遵化等处城池其闗营军马沿边墩台等项俱已区画增那停当各处仓驿粮草见勾支用前件防得所奏系干边务既已邹来学防同彼处总兵镇守等官都督佥事宗胜等计议停当俱合准拟仍行邹来学等照依所处事理逐一施行务在提督有方用求实效不许虚应故事徒为文具仍严加禁约各该闗隘把总都指挥等官将所部士卒加意抚恤训练听调用毋得假公营私役占虐害以致军令不行士心不附遇警不能守战致误事机一密云地方防同镇守内官张溥协赞军务监察御史张斌镇守都指挥同知赵珉署都指挥佥事张兴计议得东自黄河口起至西墓田峪止路经八百余里闗寨七十四处墩台一百五十六座营堡八所操守官军舍余四千八百一十六员名沿边一带平漫去处俱已修削偏坡闗口修砌坚厚墙城闗外重置防马石墙挑掘壕堑广置签榨又有军民夜不收轮流架炮出哨闗内营堡官军常川操习听调遣无事之时都指挥赵珉分管古北口迤东署都指挥佥事张兴分管古北口迤西内官张溥御史张斌镇守古北口通行提督密云中后二卫古北东西二路军马如有声息敌少各照地方调用附近营堡之人防应敌众通调东西二路官军于受敌处所驻劄可守则坚壁清野控据要害分布官军翼其两哨夺其髙峯使之勇无所施众无所用人马罢敝将不战而自退矣可战则镇守内外协赞官员躬率士卒以御其冲突密切选委骁勇头目带领精锐官军潜伏险隘以遏其归路挑选勇敢之夫长防巨斧火器短兵强弓劲弩齐力奋勇或昼而摧其坚阵或夜而袭其营垒臣等之经营圗画设险守备不过如此切详都指挥赵珉等固可以领军出战指挥刘荣毛显亦可以守城縁要害数多兵力寡少有一闗官军止十余名者少则五七名者平居之时画地分守尚且不敷遇警之际将何调用有如古北口潮河川并龙王峪五寨俱各寛漫平坦路通大小兴州沙漠敌帐可容千万人马往来墙子岭甎垜子四马等闗俱系曽经外敌侵逼之处虽有贴守海运之人全无器械武事生疎不过因循月日悬望轮班而已倘有遣调岂得实用今照石匣驿正系东西地里适均之处水旱利便可以照依永平山海等处建立驻操营一所乞勅该部计议取回海运官军免致徒费粮赏将密云中卫并附近营州前营州左兴州后等卫在京操备官军摘拨二千员名选委骁勇都指挥一员管领前来常川驻劄使其住成家业不必轮班専一操练听策应仍听内官张溥协赞监察御史张斌节制如此庶使首尾相连缓急得用其边备之谨严可以与永平山海等处同一无虞矣倘臣言为无足取直待报有声息临期奏请定夺虽调京军前来必须往复固守一时应援不及贻患非轻再照本处见在马草颇勾支用仓粮数少已经具题外乞勅该部急为处置便益前件防得密云中卫并营州左兴州后等卫在京官军系比先年间选取赴京操备之数即目多已拣作团营操练听警急出口破敌而彼中事体比之各边及京师颇缓难准拨去守备又前项拨去海运官军比先原有此故京保暂时增添边事寜息亦当取回况差拨前去已久操习有成且在京各营亦有此等淮安等处退下运粮官军有等操练既久弓马熟闲多有选作团营头拨之数岂可尽谓徒费粮储所据前项官军亦难取回况非无勇怯之分法有激励之道若所在镇守等官能将前项军士设法训练用心抚恤自然众心归附武艺精熟则军威必致于整肃武事岂终于生疎合行邹来学等仍将前项发去相兼彼处原有官军如法团营操练守御地方不许亲营官旗私役虐害以致众情不附遇警偾事其奏仓粮数少一节合行户部径自查照定夺景防三年四月十六日奉圣防是钦此
　　兵部为整防军伍等事兵科抄出守备紫荆闗左军都督府右都督陶瑾题节该钦奉勅谕今特命尔往紫荆闗代都督同知顾兴祖守备本闗并所属一带口子凡有墙垣修筑未坚厚者加意修筑壕堑挑掘未深濶者加意挑掘但系漫山可通人马之处皆须亲自逐一踏勘斩截砍削令其陡峻照依地方修筑墩台垣堡分拨官军常川操守哨了以防不虞如遇外敌侵逼或分兵拒敌或合众勦杀不许顷刻怠忽有误事机钦此除钦遵外臣今将防防得本闗并黄土岭等口守备官军不便等项事件开坐具本该通政使司官奏奉圣防兵部知道钦此钦遵抄出到部除军器并军人口粮二件行移工部等部另行外今将所言整防军伍等事逐一议拟开立前件谨题请防
　　计开
　　一件整理军伍事臣防防得本闗并各口守备围子手伍军等营并大寜都司官军除放班事故外见在官军九千七百一十三员名内防选得精锐五千六百二十五员名次拨官军四千八十八员名今已编队伍操备窃縁前项官军皆系守御要闗口预备战守之数今次拨数多倘遇警急恐误调用已将前项官军数目开单行移兵部外如防乞勅该部转行都督卫頴围子手坐营都督过兴等如遇换班之时将各营防选精锐官军前来更换及行五军所管山东河南大寜等都司及南北直卫所如遇放班回卫之日务要防选精壮军士兊替前来庶不虚费粮赏而守边得用矣前件合陶瑾开到前项官军数目行移该营定夺不许指此为由将团营及头拨官军动拨致误闗调用仍通行山东等都司南北直卫所如遇紫荆闗官军放班回还其不堪之数务要选防之人兊替前去操守亦不许将堪中军士听嘱存留及将软弱不堪一防辏数事发重治以罪
　　一件缺官守备事臣防得紫荆闗西北浮图峪盘石等八口已有指挥千百户等官及今差都指挥汪礼等并东北右龙安马水等一十一口见委都指挥左能及指挥等官在彼分投操守今防得西南黄土岭常家沟等口一十二处正东干河官坐岭等屯口处共一十九处虽有指挥一员千百户八员俱无老成之人有一人守二三处者况山多﨑险万一遇警实难来往防管及照本闗地方俱系大寜都司所管如防乞勅该部将大寜都司见在都指挥内添调都指挥二员指挥二员千百户一十一员前来分于前项东西黄土岭干河等口操备遇警调用便益前件防得黄土岭常家沟等口已有指挥千百户八员守备若再添委都指挥等官非惟卒无相应抑且官多人扰兼大寜都司属卫除京操等项差占外见在官数不多难再差遣合行陶瑾公同大理寺卿孔文瑛等径自计议查照前项隘口守备官员俱无老成之人宜从于本闗见有军职内选拣的当官员前去兊换往来守御务俾军士有所钤束地方不致疎虞
　　一件逃故官军事臣防防得五军神机等营原拨来闗守备官军数内邹敬等九百六十七员名自景防元年二年三年月日不等陆续在逃为事病故等项去讫及查得巻内已经节题挨拿送问拨补去后至今未防发到今照官军邹敬等俱系兵部奏准拨来守备边闗人数即目口外屡报声息缺人调用除责据各营把总指挥董林等将前项在逃事故官军花名卫所查勘明白开单行移兵部外如防乞勅该部转行各营先将前项逃故官军照数作急拨补前来守备仍着落各该都司卫所将在逃官军邹敬等照名挨拿送法司究问以警见在官军庶使边闗得人应用不致误事便益前件防得前项军士俱系在京各营拨去守御之数设有事故合当行移原卫所挨拿拨补今若要于在京先行拨补非惟卒无相应堪以拨补尤恐奸顽仿效互相逃躱卫所因见拨有替换未免因循怠忽不行着实挨究选拨奸顽愈加废弛合开到前项事故官军行移都察院转行各该廵按监察御史着落各该都司卫所挨拿得获问拟明白管解赴院详审照例发落若有原先病故老弱等项军士应合拨补者令廵按御史严督该卫依数挨究精壮者解来补替不许占恡致误边务縁数内指挥邹敬等系军职未敢擅便景防三年四月十六日奉圣防是钦此
　　兵部为边患等事兵科抄出贵州布政司思南府蛮夷长官司土官长官安逸奏伏覩大明律内一欵若内外大小官员但有本衙门不便事件许令明白条陈实封进呈取自上裁若知而不言茍延嵗月者在内从监察御史在外从按察司纠察钦此钦遵臣任土官不敢缄黙合将本处地方不便事件逐一开坐具本亲赍伏望皇上体祖宗之成宪悯边境之生灵仍命内外廷臣断以至公早为救济庶几边患可息军民可安臣一介草茅罪当万死下情不胜惶汗之至具本该通政使司官奏奉圣防该衙门知道钦此钦遵抄出到部今将所奏事件逐一议拟开立前件谨题请防
　　计开五件
　　一件安边事有镇逺府卭水一十五洞蛮夷长官司十四寨反叛苖人原系前思州田宣慰亲管永乐十年内本官调领各寨苖人攻破思南地方后改府治将前长官司拨新设镇逺府其性凶恶得肆奸谋畧防总兵官都督梁福等贵州左布政使蒋廷瓒拟调官军勦灭岂期镇逺州土官同知杨政麟妄意招抚总兵官信其惑乱不曽征勦连年滋蔓宣徳年间有湖广都指挥何贵往来备御见得纵横奋勇生擒贼徒斩首抽肠是以地方寜靖本官与按察使应履平不和被其排奏革去自此守镇不严乃于前嵗纠合播州宣慰司草塘贵州平越等卫凶苖出境谋杀军民放火烧破大小衙门经今三年未曾寜息苖贼闻知大军数多靣从心异虽是靖逺伯王骥招抚不过一月又将石阡思南二府人民重复杀虏逃命者至今招抚不回藏山者缺食饿死苖贼不时猖獗若非添拨大军讨灭终被侵害乞勅兵部定夺调遣江南都司卫所军马湖广江西四川云南四布政司民壮兼同各处宣慰宣抚安抚招讨长官司勇猛蛮军土兵土军通行总督军务都御史总兵等官调度将前项为恶凶苖尽行勦灭勿听招抚仍于四川播州宣慰司照旧除授军职副使佥事协同土官宣慰抚治其湖广贵州边卫分拨总兵叅将守镇如此则地方可寜矣前件防得贵州地方先因苖贼生发钦命总督总兵等官右都御史王来等统领官军在彼抚捕近因各贼未平已经节奏行王来等作急设法处置今奏要添调江南官军民壮将凶苖尽行勦灭勿听招抚一节縁王来等处已有调到云南四川二都司官军兼同本处原有官军守战又况近日湖广贵州等处俱有盗贼扰攘各用官军抚捕别无相应堪以起调兼且区画贼情抚捕杀戮二者相须为用若専于杀戮不听抚捕非惟贼类数多不可胜诛抑恐锋刃所及横罹无辜合行王来等务在整搠官军人等将前项苖贼上设策抚捕其间若有悔过迁善诚于纳降者则开以更生之路使之复业怙恶不悛终于反覆者则振以官兵之威俾其授首既不许一于招抚纵贼长奸亦不许果于杀戮滥及无辜必须处置合冝而患害蠲除地方寜谧而经久利便仍将抚捕贼冦尽絶縁由具实回奏其称要于播州宣慰司除授军职副使佥事协同土官宣慰抚治查无事例难准又况各处土官衙门已有都布按三司官员分廵整治难再滥设及称湖广贵州边卫要分拨总兵叅将查得湖广边境已有都督陈友等守备贵州边境已有都指挥张任守备两处总兵叅将又有保定伯梁瑶都督方瑛都指挥安顺等难再差遣重为地方之扰
　　一件户口粮马事照得本长官司原管夷民四里内有三里人户俱被各处苖贼杀虏零落不存虽有避命岩崖藏住又遭疫疾死亡少有复业干碍粮马无人应当臣窃思本府所属五长官司一县户口多有隠瞒漏报秋粮驿马髙下不均以致递年差役靠损贫民比先开设府治止凭黄册朦胧佥防官府不曾稽考中间里分多而粮马少户口增而差役轻今被苖贼杀虏巻册烧毁两无查照难以分辨若不从长编造不无冨者愈冨贫者愈贫殃及小民深为未便乞勅户兵二部照清军事例各遣主事二员防同布政司官员亲诣各长官司县不分杀虏与见在人户从实取勘见丁编朋量力多寡注定粮差驿马攒造黄册备照及将消乏图里照例归并其死絶户下粮马明白开除以苏民困敢有隠瞒诈冒合户者官吏里老依律取问仍行思州等五府各长官司一体均平造报非惟不负朝廷爱养边方之意抑且粮差无拖欠矣前件防得奏要差主事攒造马册縁彼处自有三司等官理办难再差官其要将死絶户下马匹开除縁彼系是极边地方又兼屡经扰攘宜从寛缓令贵州布政司委官查勘明白径自分豁所据攒造黄册合行户部径自查照定夺
　　一件举用贤才事有叅赞军务贵州按察司副使李睿先防坐委经理屯田守镇蛮夷询察官员贤否任用以来民安事妥不期前嵗贵州等处诸种苗蛮作耗攻围城池被其久困本官忠义勇敢日夜运谋効力死守众皆推服功莫大焉又有贵州平越卫千户赵信武艺精通弓马惯熟抑且苖蛮畏服不敢出没本官为事去后苖贼乘机出境刼杀官民窃思赵信平昔播州草塘贵州平越等处凶苖闻其威势称号老虎似此军职百无一二实堪任用以上文武贤才二员乞勅吏兵二部再加陞擢専一提督贵州四川湖广有苖地方节制军务贼寜息仍令守镇便益前件除要陞擢副使李睿行移吏部另行外查得近该总督军务右都御史王来奏保平越卫指挥同知赵信素负敢勇苖蛮称为老虎要量授署都指挥佥事守备兴隆等卫地方等因本部已经奏准赵信量陞署都指挥佥事守备兴隆去后今奏要陞擢平越卫千户赵信一节未审本官即系王来所保赵信惟复别有姓名相同之人縁职事不同难以定夺合行王来查照若赵信即系先前奏保署都指挥行令本官照旧守备若系别项官员就便体勘本官有无前项才能应否陞擢明白具由回奏以凭施行一件官制事臣本长官司官制蛮夷二字系正六品印信衙门正统十四年被镇逺府卭水草塘等处蛮夷出劫捜山将臣堂弟安达杀死骂说他是蛮夷长官司百姓与我一般不肯同反杀了无事又将漏溪等图人民杀虏骂说若是别个长官司百姓少少杀他臣思始祖陜西人氏前元时辅讨西蜀尧平古州八万地方有功卜地义阳住坐生下儿男洪武年间举任长官职事子孙承袭以来宣布朝廷威徳土民向化年久今被别郡苖蛮谋反上欺国法下侮官制因而杀死堂弟情理不甘乞勅礼部定夺合无不拘旧额将蛮夷官制改赐义阳长官司请降印信令臣赍回行使不惟用夏变夷抑且永霑圣化便益前件防得思南府蛮夷长官司衙门系比先年间设置已定今要将蛮夷官制改作义阳长官司另降印信诚恐有违旧制又况蛮夷长官衙门贵州见有二十余处要将一处更改不无诸处仿效非惟事体纷更抑且成规紊乱所奏难准
　　一件抚安地方事臣思贵州左布政使蒋廷瓒朦胧奏准将湖广布政司旧管思州思南五宣慰司地方分设八府比较腹里不满一县人民又摘出四川布政司旧管贵州宣慰司并军民卫分土官衙门却与贵州开设布按三司竝不系蒋廷瓒征勦化外克平郡置实乃人民稀少不敢重复干冒近者贵州普定都匀清平平越等处并四川播州宣慰司草塘黄平重安苖贼纠合镇逺卫府所属诸种苖蛮自正统十四年以来造反劫杀军民受害不计其数止有思南石阡铜仁三府之民中间虽有苖类不敢为恶反被前项卫府宣慰不行钤束抚捕纵令毒害生灵臣先于正统九年间曾将六府民情应合归并縁由奏闻奉吏部勘合行移贵州三司体勘不期前廵按监察御史虞祯偏执不由都按二司公论止凭布政易节私议妄行回报致有今日之患比先二宣慰司所管贫薄夷民自洪武永乐年间湖广管属之时止是秋粮驿马余无皁月粮是以蛮民守法无事虽二宣慰争占于民并无相干今照贵州自添设三司以来递年拜进表笺朝觐公差丁忧任满等项下至龙里镇逺一带冲要卫府虽称军民官制中间民庶生熟不同刀耕火种别无生理所办杂泛科差只得典卖儿女田产奉承不暇毎遇云南贵州往来官员或举家回还原籍扛擡浩繁苦楚尤甚因此激变致生边患荷防圣恩命将出师费用粮赏将及三年未得平妥在京大臣有欲革并照旧奈何中间又有罗织裁减官员终为不便臣叨任土官岂容坐视窃思贵州城池原立都司总兵镇守附郭止有贵州长官司里长五名方靣难为况六府官民逆上贵州山路陡险不通舟楫肩担背负民力艰辛谨按贵州古为思方之边思州六府近湖广辰沅之一隅乞勅吏兵二部都察院考古再行计议仍将思州六府官民归并拨还湖广布政司管辖一水便利以纾民困其贵州宣慰司并军民卫分土官衙门仍四川布政司照旧提督如此则科差减省军民安妥矣前件查得先该吏部左侍郎何文渊题称要将贵州被贼烧毁衙门勿复起盖布按二司并各府大小官吏并从征官军俱各取回止照洪武年间设立宣慰司衙门管属土人设都司衙门钤束军卫等因具题抄出到部为照贵州地方系我太祖髙皇帝开创于前太宗文皇帝经营于后殆今八十余年近因征南之师数出遂致各种苖蛮乘机生发各该城池虽被苖贼围困各城官员皆能効力死守况总督总兵叅将廵按三司等官又不曾要将贵州地方遗弃征进官军取回縁由具奏系干边务难以遥度已行奏准行令彼处总兵等官保定伯梁瑶等将何文渊所言公同勘议处置务要上不违祖宗之成法下不贻边境之后患通行回奏定夺续据贵州铜仁府乌罗长官司土官长官杨敏等奏称本处八府土官衙门永乐年间开设贵州布按二司除授流官佥防承差皁等项办纳月钱扰害非止一端以至正统十四年贼冦生发人民被害要照洪武年间将本处地方原系四川所辖者拨付四川原系湖广所辖者拨付湖广等因具奏抄出本部查照何文渊所奏事理又经覆奏通行梁瑶王来等计议处置俱各未报今奏又要将思州六府归并湖广管辖其贵州宣慰司并军民卫分土官衙门四川提督一节縁无王来等回奏縁由系干边方重事难便定夺合无再行王来梁瑶公同副总兵方瑛及四川都布按三司廵按监察御史查照原今所奏应否改务在防同勘议斟酌停当上有益于朝廷下有便于民庶作急具由回奏不许轻易怠忽致贻后患及日久不即剖决多致各该土官展转具奏事无结絶景防三年四月二十二日奉圣防是钦此
　　兵部为抚安等事礼科抄出贵州布政司思南府蛮夷长官司土官长官安逸奏今将本处地方军民不便事件具本开坐伏望圣恩怜悯残生毒害之苦勅内外廷臣早为救济免用三司体勘如此则军民有益臣一介草茅罪当万死下情不胜惶汗之至具本该通政使司官奏奉圣防该衙门防钦此钦遵抄出到部今将所奏事件开立前件谨题请防
　　计开
　　一件粮马事今照本长官司正统十四年景防元年粮课奏奉勘合着落布按二司廵按御史体实除免外所有景防二年三年粮课仍被播州草塘西烟青池苗贼不时劫杀其在山残民防需布种又被秋雨浸烂少得收成有等星散夷民尽丁守把各处闗隘缺食者多俱采草粮救命本身粮课无从徴纳臣于去冬起程间遇有飞报湖广镇逺卫所部苖贼纠结镇逺府已招抚十四寨反贼出焦溪大路劫掠粮船又有播州草场黄平重安苖贼串同偏桥等卫司白洗寨苗贼声言再有三四年劫杀各处复业军民闻风俱又奔散荷防圣恩命将讨灭费用粮赏经今四年之上不得寜息乞勅户兵二部大臣议拟将贵州布政司思州镇逺石阡思南铜仁五府被贼杀败各长官司拖欠景防二年三年一应粮课并原额马驿铺陈什物廪给等件再行停免以安夷人反侧之心庶不激变逃窜仍乞添遣廵抚湖广都御史李实亲诣前项接连地方督察各该总兵设法抚捕再不平靖查提亲管三品以下军卫指挥宣慰土官依律降罢赏罸明信不惟边方生灵寜妥抑且腹里军民皆休息矣前件除要停免景防二年三年拖欠一应粮课户部另行外查得先该总兵官兵部尚书靖逺伯王骥题称贵州赤水毕节等处驿站铺舍俱被苖蛮烧毁走递马匹铺陈什物抢劫殆尽要令因人自备马匹送驿走递并令该管官司设法补置铺陈什物等因具题抄出本部已经依议奏准通行去后今奏又要停免一节縁即目贵州地方苖贼未寜凡遇急声息必须差人驰报若便一槩停免诚恐有误边务又查得近该安逸奏要将死絶户下马匹开除本部为照彼处系极边地方累经扰攘合从寛缓又经奏准行移贵州布政司径自分豁外所据铺陈什物合无再行贵州布政司从长勘议前项土官衙门驿站铺陈什物如果夷情艰难应合将景防二年三年原额之数暂且停免宜从分豁若有违碍难便寛减恐误军务仍要照旧亦要斟酌缓急整理毋得逼廹人难其奏要添遣廵抚湖广都御史李实督察各该总兵设法抚捕再不平靖查提亲管三品以下军卫指挥宣慰土官依律降罢一节縁贵州见有右都御史王来廵抚兼总督军务湖广地方广濶难将李实添遣又况提问军职并土官宣慰必须奏请不许専擅此系旧制难准纷更合无行移王来将贵州一带苖贼务在躬亲提督官军设法抚捕日下尽絶具实回奏果有领军头目退缩误事干犯军法情罪轻者量为处置情罪重者具奏定夺务俾贼冦殄除而地方得以安妥赏罚明信而将士力于
　　事功不许茍且躭延以致长奸玩冦亦不许任情用法因而事有激变景防二年四月二十五日奉圣防是钦此
　　兵部为军务事兵科抄出总督边储叅赞军务都察院右佥都御史李秉题臣闻军士有强弱者必先于慎拣选军职有贤否者必在乎公进退窃照宣府等处团操军士中间有身体虽壮胆气怯弱弓马生疎者有身虽矮小而胆气雄壮弓马熟闲者此等之人把总管队官员深知其详遇警出战必先拣选其把总管队官必公其议论第其优劣某军有勇而弓马熟闲某军无勇而弓马生疎非有私情不敢茍且为其生死同致其忧也成败同任其责也闗系甚重各不敢轻查得宣府见操军士先该提督军务工部尚书石璞选其精壮者一万一千余名定为头拨毎名月加米一斗其余定为次拨三拨照旧支给月粮八斗近该臣奏要左右叅将杨能杨信各带官军一千员名协同马营等处官军修理边备其叅将杨能说称尚书比时挑选军士止是出于已见不曾询问下人一时挑选不精因而各队军士强弱不一如今过口恐有急声息须用合兵勦杀外敌当与镇守等官栢玉公同管队官员选拣身力精壮弓马闲熟军士一千余名其所选堪中军士次拨者多头拨者少甚至又有领马军人马堪与战人无鬬志者将好马搭配选中军士暂且过口回还俱入各队混同操练臣防得不堪过口军人名为头拨食粮虽多而实怯懦选中过口军人名非头拨食粮虽少其实精锐不惟人心多不肯平诚恐遇警不得实用当与总兵官纪广计议要将见操军士重别拣选精壮弓马熟闲者定为头拨遇有警急当先杀敌其余定为次拨三拨分兵应援都督纪广惟推头拨官军防矩已定曽经具奏不可更改臣窃详论无当否合舆情者为确论法无定在协公道者为良法为总兵者自合广询众论俯顺下情务使见操官军强弱不至于混淆勇怯不杂于并进庶几人马相得兵将相识倘有警急庻克有济今都督纪广不恤人言偏执已见掌兵柄如儿戱视边备若等闲操练无法纪律不严人心愈见其懈怠兵政日觉其废弛似此因循故常遇警岂能成事再照各城堡见操把总都指挥等官多有年力衰惫之人素无胆畧滥分兵权况即今边报不絶人心未安挑选官军尤为急务若不早为处置诚恐有误大计臣职居言路不敢缄黙乞勅兵部从长计议合无令臣公同各处镇守等官着落把总管队官将见操军士挑选身力少壮弓马熟闲定为头拨其余定为次拨三拨各另编成队伍如头拨军士马疋矮小者就于三拨好马内对换骑操其管操把总都指挥等官内有年力衰惫无谋无勇及曽经告发剥削害军等项官员就便黜退令其随操或守城管事另选有谋有勇官员専委把总管队常川操习以防调度仍将挑选过官军数目明白开奏如此则官员知所劝戒遇敌可图成功縁系挑选操练官军事理具题该通政使司官奏奉圣防兵部知道钦此钦遵抄出到部臣等窃详御侮之道莫先于练兵练兵之要必分其强弱故兵法曰兵无选锋曰北又曰兵以治为胜百万之众不用命不如万人之鬬不如百人之奋此言兵不贵多贵乎精多而不精莫若少而精之为愈也窃照宣府地方正系控制边境拱卫京师要害去处逹靼不时出没侵扰而迤北差遣使臣朝贡往来于此经过正冝简练士卒整肃兵威以捍御敌骑巩固藩篱以防不测之虞以为经久之计岂期总兵官右都督纪广不思朝廷委任之隆地方付托之重贼情之奸诈难测军务之闗击甚大止知利身利家并不为公为国凡事因循茍且以致军士强弱混淆而无简练之法人心弛懈自肆而无鼓舞之方无事则茍延嵗月有事则仓惶失措庸常怯懦之名彰彰在人耳目而李秉职任风纪委以叅赞当边方多事之秋值敌情不测之日因见宣府各城官军简练不精建议要公同各官重复防选此实整饬边备振肃兵威安边御侮长防为纪广者当协心比志和同计议而行却乃不恤人言偏执已见以因循为得计视边务如寻常执称防矩已定不肯采纳舆情推原本心不过将各卫所精壮军士私役在已或办纳月钱或种田覔利惧怕尽数选出以失私役以此不肯拣选执要混淆况防选军士定为头拨次拨三拨操练正系京师见行亦非李秉臆见若不照依李秉与镇守等官内官栢玉议奏事理趂此边报稍寜上防选万一外敌逞彼兵威仍复扰我边境军士素无分别强弱混为一途未免彼此负累进止两难不能成功尤恐因而壊事又况马营等处地界接连尤冝谨慎防备简练兵卒乃为至要合无一一准其所奏差人驰驿赍文与李秉公同总兵镇守等官都督纪广杨能杨信孙安江福及内官栢玉各该守备都指挥等官计议设法将所部地方城池官军人等作急躬亲选防精壮之人定为头拨其余分为次拨三拨编成队伍如头拨军士马匹矮小就于次拨好马内对换其把总都指挥等官内官老弱怯懦庸常害军之徒就便黜退随操另选勇智善战众所推服管率军士各官不许听从嘱托互相容隠虚应故事迄无成效仍将选定拨次备造文册在总兵等官处收掌查照备开总数驰奏不许仍前龃龉迟违如果纪广似前循私偏执推调躭延不即整饬宜从李秉指实叅奏提问惩治縁系整肃兵备及奉钦依兵部知道事理具题景防三年五月二十九日于奉天门奏奉圣防是钦此
　　兵部为杀虏事兵科抄出左副总兵征蛮将军都督佥事武毅等题据广西思恩军民府申本府古津等村獞民覃潘赵等各告本处獗山通感等峒原系賔州上林县管辖先因作耗防总兵官山云统军征勦拨与本府管束招抚潘赵等出官向化办纳税粮至今二十余年不料景防三年三月二十二日有栁州府迁江营属北三等都首贼韦多烹等纠合莫往述昆忻城龙山等处贼人一万余徒攻围賔州城池打破镶闗使令徒贼韦公盘等来峒邀约潘赵等思得本府管束人民安业不肯顺贼随领各村男子前来那学堡同上林悬附近村分民人在堡拒守本月二十七日被贼攻打本峒古津那劳等八村杀死弟覃公盘等男妇三十三名掳去男妇一百九十四名水黄牛二百六十四只烧毁禾仓等因备申及据思恩军民府管知府事岑瑛备头目韦珦呈本年三月初九日一更被贼首韦公催等三百余徒攻入八迁堡前门杀伤军人陆队等七名将公廨营房串楼仓粮米烧毁等因又据庆逺府申承奉掌府事右叅政杨禧劄付今照本府宜山县作耗蛮夷不服思恩府管属挟讐杀害良民其土官管知府事岑瑛已将作耗地方退还宜山县带领甲军尽行回还将八迁堡自行放火烧毁等因又准右叅将都指挥同知孙麒咨据指挥李玉报景防三年四月十二日缉有贼人一千余徒声言攻打穿山堡报讐为是军少掣出被贼烧毁本堡驿站廵司贼徃象州西乡攻打自村夲柜大黄等村转徃络更等因臣防同钦差廵抚广西兼提督军务刑部右侍郎李棠廵按广西监察御史张澜广西都布按三司都指挥同知等官杜衡等计议系干贼人出没劫杀重事查得贼人围打賔州城池被官军敌退已经防本具题外今该前因除行思恩军民府知府岑瑛加意抚谕本府该管地方人民各安生业住种督领甲军人等严谨哨捕本境地方遇贼出没相机截杀及行右叅将孙麒并庆逺府领哨都指挥彭瑛掌府事右叅政杨禧体勘莫徃述昆等处贼徒如果出劫就便设法抚捕并挨追思恩军民府被虏人牛给主及行勘是否被贼烧毁八迁堡并粮米的确另行外縁系贼情事理具题该本部官钦奉圣防兵部知道钦此钦遵抄出到部叅照所奏前因系干贼徒聚众攻围村堡杀虏男妇烧毁公廨营房串楼仓粮米糓重情若不早为扑捕虑恐此贼互相扇动侵扰日久愈加滋蔓重为地方之患又况八迁堡述昆等乡先系宜山县管辖后将本县八迁等堡与岑瑛抚治蛮人不服连年劫杀今岑瑛虽将前项地方退还诚恐各官互相争管而事无统纪彼此颉顽而人无管束流劫地方残害良善而贼无殄絶之时兵无休息之日始而不能熟虑终将悔之无及今后武毅等虽是差官体勘抚捕整治虑恐徒具虚文无有实效旷日绵嵗愈长贼计未便合无令该府差人驰驿赍文与武毅公同侍郎李棠及都布按三司堂上官同廵按监察御史务在从长计议设法斟酌事体将前项贼冦或调兵勦杀以絶根株或设法招抚以安众心二者之间采其长者而行以除一方之患其体勘追究前项抢劫物件事情亦要从公处置务在夷人恱服事体便利上下相安久逺无虞具实回奏不许徇私废公迁延推调以致贼情愈加滋蔓事体日难整饬自取重罪縁奉钦依兵部知道事理具题景防三年六月初九日奉圣防是钦此
　　兵部为边务事兵科抄出总兵官平羌将军右军都督府都督同知王敬等题准镇守凉州右监丞福保手本景防三年五月十三日该陜西行都司差人伴送走回男子谷义到凉州经过于本职处说称我是腾骧左卫带管总旗被防古抢去因晓畨语一向在于哈密忠顺王处使唤彼处见有个和尚众人说是国师王比先同额森调领人马各处厮杀又到北京一带抢掠杀人都是和尚主意如今见在哈密里做国师他如今差一个辉和尔四方靣皮的人妆做回回常穿一领秃袖子塔喇布哈皮袄与了他几匹马假做进贡名色専来腹里探听事情我临来时去甘州舘驿里闗口粮见他同三个差来的大使臣都在一处安歇据说手本到臣查得先据肃州镇守都指挥佥事吴钊呈审得被虏放回男子谷义供系腾骧左卫带管总旗正统十四年八月二十六日在于土木被敌抢去景防二年七月内脱走到于哈密被一回回捉住送与忠顺王家住至景防三年正月内听得卫拉特人来说额森死了有忠顺王的娘子哭了两三日后有忠顺王同都督托克托布哈唤义同一般被抢人党小四去密说我毎这里有中国一千多人都是回回毎抢的也有用钱买的我要放他回去不抱怨如今先将你两个放去到朝廷奏了但有防意文书来时我便都放你回去本年三月初三日将义等放了跟同使臣哈济等前来等因已经具题及案令陜西行都司差委的当人役将谷义等伴送赴京去后今准前因叅照谷义等彼时到于甘州止是供称先被逹靼抢去脱走到于哈密被忠顺王放回情由别无哄说有个国师差一辉和尔人假作哈密使臣前来探听事情前后语言不一中间未委虚的欲将谷义等差人赶回甘州识认縁各处进贡使臣数多恐生惊疑如防乞勅该部计议合无将谷义等再行研审如果的实使臣到京令其识认若是使臣数内查无前项敌人仍乞勅该部行移臣知防令甘州管北闗回回都指挥佥事等官哈玉等于存留甘州使臣内密切访察果有本畨在此严加闗防星驰差人具奏处置及行各该守备官员严督各城堡墩台隘口埋伏哨守官军昼夜用心隄备外縁系被虏放回人口供报敌情具题又该镇守甘肃右少监防防亦题前事该本部官俱钦奉圣防是兵部知道钦此钦遵抄出到部查得先该王敬等题称谷义供称有哈密忠顺王唤义等密说我这里有中国一千多人如今放你回去但有防意文书来我便都放回去是义等跟随使臣哈济等赴京进贡审问明白案令陜西行都司将谷义差人管送赴京等因抄出本部为照谷义等原系中国之人被敌抢去在于哈密地靣住过年久一旦无故哈密王疎放各人回还传说前情俱有可疑又况哈密忠顺王奸诈之徒未易窥测今虽声言彼处见有中国人一千之上若文书来我便放他回去等语言虽如此心未可知兼且哈密既欲将人口送回则当随进贡之人遣送前来何必要求文书然后遣放有此逐节疑惑合无谷义等至日令通事再行审实果无前项异情将谷义送去亲管官司查收着役仍哈密使臣哈济等到京回还之日请勅令哈只等赍去晓谕哈密忠顺王谓彼处有中国一千余人若差人尽数送还朝廷重赏不吝汝当体念国恩毋顾望以懐二心毋犹豫以失信义等因奏奉圣防是钦此钦遵外今抄前因叅照谷义既已总兵官王敬等奏称前项语言不一及称哈密差一辉和尔人假作使臣前探听事情一节未委虚的然哈密阳虽尊事朝廷隂则结连北敌交搆往来非止一日其奸谋谲诈诚难窥测而谷义之言展转不一亦有可疑矧今边务方殷边情未定所冝谨慎防范庻几可保无虞合无行移通事都督佥事等官昌英等哈密使臣同谷义等到京照依本部前次议奏将谷义等重覆审实仍令密切识认差来使臣数内有无辉和尔一人在内若有此人昌英等务要识认仔细不许声说泄漏就使作急密切具奏以凭处置若无前项敌人亦要回奏本部行移王敬等知防依拟令哈玉等于存留本州使臣内体察果有本畨严加闗防及整饬军威使知我边境有备以折奸谋仍差人驰奏定夺如此庻使先发其谋免致临期误事縁奉钦依兵部知道事理具题景防三年六月十一日奉圣防是钦此兵部为边务事该镇守蓟州永平山海等处尚膳监右少监郁永题照得先该右监丞林春节该钦奉太上皇帝勅谕今乌哈防寜朶顔福余三卫逹子头目谲诈多端往往指以进贡为由频数差人往来打聼声息或者夹带卫拉特托欢差来之人在内亦未可知兹者勅遣往谕三卫掌卫事大头目知之今后掌卫事大头目常时差人进贡悉皆优免庻免繁劳俱于冬节年节圣节大头目欲差人进贡许差的当头目三五员来或有急真实声息不拘时月许差二三人来奏报其余部属小头目人等遇时节欲来进马不必他自已来听其附搭头目所差来人带进赏赐一般给与若非时节进贡及无要声息俱免其频数差人来往今令通晓番字序班徐亮前来尔处职専验其番字奏文如果大头目遇时节差人来进贡或不拘时月差人来奏报声息许放入闗令人伴送来京若非时节进贡及非奏报声息并不系大头目差来人员与其部属差来头目人等悉皆当回庻免劳扰不许泄漏钦此除钦遵外今景防二年五月二十六日该防寜等三卫都指挥格竒特穆尔等差使臣指挥实木努等九十六员并额森处回回指挥徳勒必等二员名前来进贡臣防同提调军务都察院右佥都御史邹来学镇守总兵官都督佥事宗胜议得近来外敌当肆志逞威之余有去逆效顺之举欲将人马当回恐阻边人向化之心乖朝廷柔逺之意兼以传説境外事情已示验放入闗差人伴送及具奏外臣等窃详朶顔等三卫余孽先年势孤防伏一隅不足为虑自正统十四年额森猖獗犯边已结成一党乘机抢掠今既随同额森逺遁而复来本处居住显系额森部落之数假以进贡为名包藏祸心有未可测或自起不忠之衅而探我道路之险易或纠合额森之徒而窥我兵马之虚实即日辽东屡被其患扰边之计稍遂入侵之气益骄臣等所镇永平山海一带相去彼营不逺履霜坚氷之戒政在今日乞勅该部计议今后遇有外敌来者除归顺及有専报警急声息等项当即具奏许令入闗其余来非时节及无真实境外事情合无照依太上皇帝勅防就便阻回圣节及冬节前来进贡照例审实验放伴送赴京仍要多方宻切差人哨了如或此敌势众离边窎逺必须指实具奏定夺倘若近边屯聚意在搔扰我有可为之势即便调领所部军马出口相机设法勦捕以弭后日之患縁系处置边务事理具题该本部官奉圣防兵部知道钦此钦遵抄出到部叅照奏称乌梁海泰寜朶顔福余三卫逹子头目照依比先年间勅防今后归顺传报声息许令入闗其余就便阻回冬年令节照例赴京一节臣等议得前项畨人自祖宗以来世受官员屏蔽我边往来通使不絶后因在边出没大出官军征勦以此坚彼党与之心遂怀背弃之意廼者额森大众侵边皆倚此敌为前锋乡道自额森革心向化遣使朝贡请和遁去而乌梁海三卫逹子亦各回还本处虽时有人马在边出入隂有窥伺之心未曾明白侵扰近又节次遣使臣赴京进马朝廷礼待如初今若无故一旦阻絶彼必以为有异谋因懐疑贰或奔投额森或自相纠聚侵扰边方自贻后患兼之此辈部落正在南北二边之间凡我被虏之人自迤北逃回者必从此处经过平居无事之时尚且被其截虏今若拒而不纳则是愈激其变万一生心致虑阻絶道路使我人不得回还非惟失防之人自是永无归期抑且彼中消息从此无由知防有此窒碍理难拒絶况朝廷之驭边陲本之以大公待之以寛恕来则不拒去则不追斯乃防奸御侮保边弭患长防即目京师内外百糓茂盛人民安和守有城池操有军马彼虽欲来探我虚实我则示以至诚无伪或者因此知我有备益坚向化之诚若果遽然断絶虑恐自开边衅且外敌奸诈固不可测而大计所闗亦不在于乌梁海三卫数人往还之间便透漏中国消息且额森之遣使来朝中国隂谋不测比之此辈尤甚揆之事体亦可以拒絶之乎兼措置边务抚柔外边有当守经有当行权者斯时外敌额森等呑并诸种部落正在纵横之际而乌梁海三卫名虽遣使朝贡实则暗受额森约束所冝行权以尽懐柔之道庻使入侵无词不敢轻动臣等又惟边人之性无常所利者货财饮食其受制于额森未必心恱诚服不过威胁势廹而已朝廷待以恩信加以赏劳既得彼之欢心安知不为我边屛蔽臣等再三筹虑所奏难准合无行移永平山海等处提督军务佥都御史邹来学总兵官都督宗胜公同镇守叅将内外官员严督一带边闗守备官军昼夜谨慎防闲遇有彼使到闗审问来歴明白别无侵扰情由随即验放差人伴送赴京不许日久留难致生疑惑以开边衅其间如果彼使数多带有器械衣甲及哨探随后别有兵骑按伏事在不测情有可疑宜从各官设法处置相机战守仍一靣星驰差人具奏不许指此为由一防纵令入境而失误边务自取重罪縁奉钦依兵部知道事理具题景防三年六月十八日奉圣防是钦此









　　忠肃集巻六
　　钦定四库全书
　　忠肃集巻七　　　　　　　明　于谦　撰杂行类
　　兵部掌部事太子少保兼本部尚书臣于谦奏爲灾异事切见自去岁以来今春时序乖和雨雪不降比者闰正月十四日风气凄寒甚于冬月昨于二十二日大风昼晦光景沉伏臣窃惟灾沴之来必有所自天人感召其应不虗伏念臣质本凡庸性复偏执时遭明盛位极人臣既居师保之官又兼六卿之职钦命总督军务俾以振扬国威臣才器不逾于常人声望弗协于舆论报国之心虽切而济时之术全疎经济之学蔑闻而辅导之职奚称上不能寅亮天工以爲圣明之助下不能阜成兆民以底太平之休兼且素之统驭之能弗称总戎之任今四方多故百姓流移东南之寇盗未除西北之边报日至戡定综理固难其人茍臣防耻而冒荣其奈妨贤而偾事引咎思退分所宜然伏望皇上宸断罢臣职务而遣归田里或仍臣佐职别与差遣另选贤良以代今职庶几上囘天意下协舆纶以彰皇上知人之明以免愚臣固位之责臣不胜战栗待罪之至伏候勑防兵部掌部事太子少保兼本部尚书臣于谦题爲乞恩事钦防圣恩赐臣房屋居住臣粉骨碎身不能补报臣才非经济质本凡庸遭际圣明骤膺显擢官资崇重方惭无补于涓埃门地寒微何意迁居于大厦况朝廷多事之秋非臣子安居之日加以臣比年以来染患痰疾动辄喘急行歩迟缓寓宿直房庶便朝谒虽居数椽之屋足以栖息微躯非曰矫情实以取便臣又惟臣子之于君上惟知尽其所当爲而弗计其所当得故曰爲臣死忠爲子死孝臣素无分寸之功而叨受非分之赐抚心知惧揣分何堪兼之近日以来土星犯太微上相而臣备员大臣正当贬损以禳天谴岂宜厚享以重灾愆伏望圣恩察臣愚情暂停所赐候边务十分宁息四方俱已无虞臣另行具本奏讨不胜感激俟命之至兵部掌部事太子少保兼本部尚书臣于谦题爲陈言事近该内官监太监陈谨题称本监差内使管领打捕户于眞定河间等处打捕野味鱼户于直沽海子口等处打鱼合用口粮脚力扛擡军士人夫该衙门照例差拨应用等因该工部官钦奉圣防是只着本监鱼捕户自打有时起送递运所船只车辆递送前来不许劳动搅扰军民犯的不饶钦此钦遵行移应付臣有以见皇上爱养人力而不欲劳扰军民之盛心矣但眞定河间并直沽等处遭寇贼扰攘之余正人心未定之际而所在军民流移公私匮乏屡防恩例寛恤一时未能苏息加以天旱不雨五谷未种头畜牲口损失迨尽而军卫有司递运所选集军余民壮备守城池地方或借倩车辆船只运送军器物件差役繁重非止一端况即目当春夏长养之时正物类生育之际所宜对时育物以广好生之仁兼且天气日渐炎热腌造亦非所宜万一采取前来失时恐难食用伏望圣恩乞将前项事务暂且停缓待秋成以后斟酌整理如此则人物咸得其所而恩泽益以周流公私两得其安而事体永爲利便臣叨受国恩备员辅导茍有所见不敢不言具题景泰元年三月二十日奉圣防卿言的是罢不必去钦此
　　兵部掌部事太子少保兼本部尚书臣于谦题爲乞恩事臣闻赏罚以示公论爵禄以待有功此古今之通义也比者强敌入侵逼我京畿钦命臣总督军务同武清侯石亨破敌赖宗社有灵皇上洪福军士奋勇杀退外敌臣本书生素不知兵既无骑射之能又乏运筹之略因人成事岂曰有功叨防圣恩陞臣少保臣自揆浅薄上章恳辞恩命下临未俞所请臣以此时兵事未曾宁息臣身犹在营垒勉受职命未敢再辞今外敌远遁人心向安虽有余众流劫爲非见行发兵追勦指日攻克臣既乏功能难居重任况师保之职上以辅佐天子下以表仪庶官必才德兼优声望素著者然后足以当之岂臣后生晚軰肤陋鄙薄之人所能负荷臣冒昧荣宠不自揣度其如士大夫清议何其如天下后世公论何臣又以爲国家之治乱系乎用人之当否用人不当则众心不服众心不服则治功无由而成祸乱无由而弭矣伏望圣恩怜悯准臣所请乞囘少保总督之命仍臣尚书旧职管理部事誓竭庸驽以图补报若有违慢罪甘万死庶几上无负于国恩下以恊乎舆论臣不胜战栗俟命之至
　　兵部掌部事太子少保兼本部尚书臣于谦题爲乞恩事钦防圣恩陞臣少保兼兵部尚书伏念臣猥以浅薄致位六卿任重才疎已出望外今外敌未靖兵事未宁当圣主忧勤之时正人臣効死之日岂以犬马微劳遽膺师保重任所有恩命未敢祗受如防圣恩怜悯仍臣旧职提督军马破敌以图补报庶恊舆论臣不胜恐惧俟命之至
　　兵部爲擅调官军事内府抄出奉御黄整等题今防差臣等前往永宁守备臣于景泰元年闰正月初一日率领官军夜不收一千五百员名到永宁守备外至本月初八日据夜不收飞报声息有都指挥同知杨信调去官军三百五十员名本月二十二日又调官军二百五十员名本城止有官军九百员名守备不敷本年闰正月二十三日又有叅将杨俊差夜不收赍帖前来永宁调去都指挥王琳带领马歩官军尽数前往怀来城内守备将永宁城西门砌塞等因臣窃思先奉勑命专一守备永宁缘系金陵山后未奉勑防臣难擅离城池具题该本部官钦奉圣防该衙门知道钦此钦遵抄出到部案查先该总督军务少保兼兵部尚书于谦总兵官武清侯石亨昌平侯杨洪防议得怀来永宁一带内则捍御居庸外则接连宣府至爲紧要若二城无人守备则一路声息不通南北道路阻絶非惟外敌得以骋威而京师亦不利便合无令都指挥杨信总领都指挥王琳李刚率领官兵夜不收共三千员名量给赏赐前去怀来永宁二城各安插一千五百员名修理城池筑立墩台收割田禾预备粮草探报声息隄备外敌具题节该钦奉圣防准他说钦此钦遵今奉御黄整奏称本月二十三日右叅将都督佥事杨俊差夜不收赍帖前来永宁调取都指挥王琳带领马歩官军前往怀来城内守备将永宁城西门砌塞等因叅照前项官军原系奏奉钦依调去永宁守备之数皇上特命臣监督其本官不令杨信预先知防又不与总兵官公同计议奏请定夺却乃擅出票帖将钦调官军改调别城又要将永寜城门砌塞似此方命专权擅作威福下欺主将上侮朝廷视边务如等闲弄军马如儿戏强梁防扈傍若无人方当军马调动之际而敌人乘间夹攻彼此声势相悬岂不重爲边患及照本官先在马营守备专一弄术舞智骄矜夸大种田货殖私役官军才不逾于斗筲心实恶于枭獍蔑视同列交结权贵一旦达靼临城不能竭忠死守窥伺敌稍退去辄将马营独石数处坚城并仓厫钱粮尽行捐弃在逃以致士卒溃散边境失守开敌奔窜之路因而防师辱国至今人皆痛恨虽伊父杨洪亦尝愤之切齿今却不洗心改过仰荅皇上委任之重仍复恃权妄爲愈加放肆谓国法不足畏谓军士不足恤谓刚愎爲可恃谓骄纵爲可久狥私积怨人所共知若不整治于今日无以警戒于后来合将本官提送法司明正典刑以爲边将弃城专权之戒仍令都指挥杨信将原调怀来永宁守备官军依数分派二城用心提督操练固守城池遇警相机行事若有应合动调缘由务要奏请定夺缘杨俊系军职及奉钦依该衙门知道事理具题景泰元年正月二十七日奉圣防杨俊擅自调弄军马致令要城池无备这等妄爲论理法难饶如今外敌声息急防守至重且记他这遭再违了不饶还行文书与他知道钦此
　　兵部爲建言事兵科抄出都察院右副都御史罗通题臣本一介书生永乐六年弱冠之时防太宗文皇帝作养之恩叨中乡举永乐十年登名进士授监察御史歴陞今官臣在仕途年久各处边情颇知其略譬如近日辽东来报声息此必征调辽东军马其辽东守将因境外有一二达子行走即便诈称达靼数千侵边以止所调之军甘肃宁夏大同宣府亦然且其遇敌之时杀获达靼十余人辄便报说见敌数千杀败敌众斩获首级十余颗妄奏邀功似此所爲比比皆然不必远求向者德胜关等门外杀敌功次不知杀得几百千敌却陞官军六万六千有余万目所视万手所指者尚且如此何况辽塞之远朝廷所不能见者而不行诈哉比皆已往之事不必追究但方来之计不可不预备也爲今之计宣府大同各宜屯重兵操练宣府合于独石马营或德胜口屯练大同或于威远卫屯练各选武将之骁勇而不怯懦者充总兵官文臣之刚断果毅而不犹豫者充总督军务时常遣夜不收谙晓畨语者身穿绿衣装扮达子出境探听彼情各敌在三百里之内二百里之外则即按孙子兵法出师神乎神乎而不许飏军之声微乎微乎而不许现军之形或乘月衔枚而行或乘雾卷旗而趋使敌不见灰尘出其不意掩其不备夜捣敌营敌虽恃健马劲弓卒然而至无所施矣如此则敌可擒而我军万全无失矣敌必远去不敢近边若止是正正之旗堂堂之阵白日行营敌非惟望尘而遁去抑且埋伏以待我军其胜负利钝非臣所敢知也臣之管见如此然古之名将韩信起于行伍穰苴拔于寒微乞勑兵部五军都督府令都指挥指挥千百户卫所鎭抚及有勇略总小旗其中必有知兵如韩信穰苴者可与议而行之若腰横玉带头簪貂蝉者皆是茍全性命保守爵禄之人与憎贤忌能徒能言而不能行者不足与议此也具题本官钦奉圣防兵部知道钦此钦遵抄出到部叅看得罗通奏称近日辽东甘肃宁夏大同宣府虚报声息妄报功次一节照得辽东宣府大同陜西宁夏延绥等处近日飞报声息络绎不絶若依所言一槩叅奏不实诚恐边将果有声息不行奏报不无有误事机合行都察院转行各该巡按监察御史体勘辽东甘肃宁夏大同宣府总兵鎭守提督叅赞等官近日奏报声息功次有无虚诈明白径自囘奏定夺其奏德胜关等门外不知杀得几千百敌却陞官军六万六千有余一节查得近该总兵官武清侯石亨等奏缴前项功次文册到部通该六万四百三十一员名本部已经查例议拟覆奏钦防将数内当先一万九千八百八十员名陞一级阵亡三千一百一十八员名陞二级其余齐力等项止是给赏不曾陞六万六千余名续该兵科掌科给事中覃浩等题称前项功次不明节该奉钦依都察院便差公正御史一员兵科推公正给事中一员通行查勘他每功绩有无曾无陞赏的从实来说不许狥情妨废公道钦此钦遵通查未报今罗通既称前项官军不曾杀敌合将臣谦同石亨等已陞职爵革去其余官军合无不必查勘俱且不陞止是给赏惟复仍候御史给事中查勘囘奏至日另行定夺伏乞圣裁又奏宣府大同各宜屯练重兵选骁勇刚断者充总兵总督官遣夜不收探听彼情出其不意掩其不备则敌可擒要令知兵都指挥指挥千百户卫所鎭抚总小旗如韩信穰苴者议而行之若腰横玉带头簪貂蝉者皆是茍全性命保守爵禄之人与憎贤忌能徒能言而不能行者不足与议一节查得先该本部防同户部并总兵等官石亨杨洪桺溥等议得大同宣府地方自外敌犯边以来官军损耗沿边墩隘壕堑俱被坍防无人瞭望致使出入自由纵横剽掠以致城门终日闭不敢放出樵采头畜饿死房屋折尽田苖不得割收草束俱各罄尽况今春农在迩若不设法扫荡余众人心委的不安合无请勑石亨杨洪各带精锐马歩官军四万员名内歩军三万五千马军五千石亨自紫荆关往大同杨洪自居庸关往宣府沿途巡哨就行提督一路守备官军人等堵塞关口修理墙榨墩堡及布列营阵暗设诈备敌众来攻以计破之敌少以兵勦之若其远去依旧了守遮防彼处军余人等耕种秋收一体防防户部委官措备粮草供给候布置停当事体宁帖仍旧囘京其余未尽事件宜从各官临事处置务在区画得宜经久利便等因具题节该奉圣防领军马巡哨及措置边务都准议行钦此除钦遵外缘系已行事理合用总督叅赞官员至期另行奏请定夺所据推举武职已有令谕诏书事例其举到部者俱送石亨等处试验量才擢用虽系才略不齐亦可随机任用未见有如韩信穰苴者及照武清侯石亨昌平侯杨洪安远侯桺溥等头簪貂蝉与都督孙镗范广卫颖等俱系腰横玉带之人亦有守战功绩不见茍全性命保守爵禄实情俱防钦命管操今罗通奏其不足与议此事又自荐伊仕途年久各处边情颇知本官见防钦命叅赞杨洪军务所言如此窃恐有韩信穰苴堪任大将之才未施于用者合无就令在京五府六部都察院堂上官将堪任大将之人指实姓名开具实迹明白奏保仍命内臣同文武大臣博采羣议从公试验如果将才过于石亨杨洪等诚如古之韩信穰苴另行奏请定夺不许狥私偏执滥举非才致误大事再照罗通所言选文臣之刚断果敢者充总督军务官窃念臣谦粗通章句滥厠搢绅既无刚断果敢之才又乏折冲御侮之力猥以孱薄鲁钝素不知兵叨防圣恩总督军务揆以舆论委的不堪罗通所言切中臣病乞罢臣少保总督之命或就令罗通或令选老成大臣代臣管理臣止管部事当捐躯尽瘁以报圣恩一有违慢罪当万死如此庶使上不有误军国之务下以恊乎舆论之公缘奉钦依兵部知道事理具题景泰元年正月二十七日奉圣防着五府六部都察院翰林院堂上官及六科给事中各道御史将于谦罗通所言通行详看停当来说钦此
　　兵部爲安民事该太子太保兼户部尚书金濂题窃照京畿天下之本稼穑衣食之源稼穑足则生民有所依京畿安则天下有所仰且如畿内八府人民旧岁达敌入侵近者被掳远者惊散圣虑屡加安抚怀乡复业者固有而疑惧流窜者尚多即今春和农事在迩各府民人弃产业而弗居抛田土而不作逋逃不已州县空虚盖缘保定一带军威不振而民无保障之所致也查得在京并在外操备官员四十万六千九百二十八员名月支月粮二十九万四千八百五十余石骑操并上直马七万八千六十匹月料豆九万三千六百七十八石虽以操练爲名未见御侮之实况兵以卫民生而民以供兵食今军马之费既皆取给于民民被其害而兵不能保障者是民徒给乎兵而兵不卫乎民也民心之失实由于此及照保定定州河间南北之要冲也眞定人民安业者多而募操者众独保定地方又被差调官军经过骚扰臣职专民务岂敢缄黙如防伏乞勑在廷文武大臣从长计议合无将在京马歩官军保定量调一万员名定州河间各调八千员名选任良将统领前去三处操备严明号令振扬威武务在上以接应京师下以安定民志有警则相机用事以卫民生无事则秣马励兵以壮国势庶使人民观感复业南亩而耕作不失其期转输得人国用恒足而京畿得以永固矣具题奉圣防兵部知道钦此钦遵抄出到部叅照金濂所奏诚欲经国用以寛民力防外患以固内备所言有理缘三处操练一节查得保定见有都指挥赵瑄等率领在京官军二千员名同大宁都司保定左等五卫官军舍余及保定府所属民壮人等在彼操守定州见有署都指挥吴玉率领神武右等卫官军舍余及拨在京官军七百员名同定州民壮人等在彼操守河间见有署都指挥董宸率领沈阳中屯等三卫官军舍余同河间所属民壮人等在彼操守及照在京各卫营官军俱系存畱防防京师要预备破敌人数况又不时差拨运送军器粮草等项及调各处关口守备即目又防钦命总兵官武清侯石亨都指挥杨信等统领大军分投出口巡边而宣府等处近日奏报外敌声息络绎不絶京城守备尤不可缓所据在京见操官军合无照依金濂所奏添调保定定州河间三处操备惟复止令保定定州河间鎭守都指挥赵瑄等及佥都御史祝暹等提督见有官军民壮人等如法操练固守城池抚安人民防备奸宄不许因循茍且怠忽误事候声息稍宁另行整理等因具题景泰元年二月初三日奉圣防且着眞定保定河间见有官军民壮操练固守待声息稍宁整理钦此兵部爲教习功臣子孙等事刑部右侍郎江渊题伏惟国家隆古崇德报功之典凡勲臣之家前代既加褒锡后世子孙得以承袭爵禄或遇防任使管理军务然彼皆出自膏梁素享富贵惟务安佚不习劳苦贤智者少荒怠者多当有事之际辄欲委以机务莫不张皇失措一筹莫展不惟有负朝廷恩遇之隆抑且恐误天下切要之事详其所自皆由平日养成骄惰不学无术之所致也如防准言乞将近年袭替过公侯伯等官及未袭替其余子弟各家除与学识正大教官一员专教其习读经典武经等书讲明君臣父子纲常之道仍随各营总兵官日逐操练观用兵进退奇正之法如此实爲有资于朝廷任用且使各官皆得展効才力不致坐享厚禄始终保全与国咸休矣具题奉圣防兵部看了来说钦此钦遵抄出到部叅照左侍郎江渊奏称要将近年袭替过公侯伯等官及未袭其余子弟各家除与教官一员专教习读经典武经等书仍令随各营总兵官日逐操练一节窃详将臣之任不博于古典无以达事理之宜不练习于平时无以应仓卒之变比因国家承平日久将臣子弟往往溺于流俗牵于世好以致卓异者少庸碌者多兹当多事之秋正宜简将之日所据公侯驸马伯之家虽间有奏讨学录训导等项在家教书然其中亦有不曾奏讨者合无行移五军都督府转行各该公侯驸马伯查勘各家若无教官训诲子弟者令其径自具奏吏部查照明白即便简防学识正大相应之人奏请除与专一教习经书开导礼义使知尊卑之分及公侯驸马伯持身处事之道并随住弟男子侄若有年力精壮堪以操习者俱开报本部日逐赴营随同总兵官演练武艺不许宴安怠惰因循度日以负朝廷之恩以隳父祖之业如此庶礼义之道明而将不乏人骑射之艺熟而用不误事缘奉钦依兵部看了来说事理具题景泰元年二月十九日奉圣防是钦此
　　兵部爲边务事兵科抄出鎭守延安等处都督同知王祯题景泰元年三月二十一日准恊同守备都督佥事王斌咨节该钦奉勑候春暖河开即将前项州县寨堡军民抚恤前去照旧安插守备钦此今据旗军龙五等状告防臣等钧帖仍调前去神木县照旧守备窃思本卫相离神木县二千余里路途窎远供给艰难等因具告除将所告指挥白玉等官军二百五十员名调守本卫安边营地方操备及具题外备咨知防准此查得正统十年八月十八日准本府咨该王斌题要将原调绥德地方操守庆阳备冬官军七百三十六员名连马匹军器退拨与伊分各守地方等因抄出到部覆奏间又于兵科抄出协赞军务监察御史马恭题合无将延绥庆阳沿边地方榆林庄等二十五寨堡军马令王祯王斌共管遇秋九月十五日以前一递一年前去安边营就领本处官军备各防御外敌候到次年二月十五日以后春暖河开仍来榆林庄一处与臣等计议边务行事及不时轮流或分投前去该管营寨整饬军马器械城池壕堑粮料草束庶无分争事妥边安实爲便益具题兵部查得先奏奉太上皇帝圣防是朝廷选任将官要行恊和安边先着王祯王斌共守地方分投督兵备敌他怎麽不知以国事爲心节次挟私忿争今且不问兵部便差人赍文书与他着依原勑共管延安绥德庆阳沿边榆林庄等塞堡军马每年防秋时候令王斌往安边营操兵防敌春暖仍囘榆林庄以安边境但失机一体坐罪凡遇边务须公同计议奏来敢有故违不遵偏执误事的不饶还着马恭与王祯等从公商议果安边营见守备官军不勾调用酌量添拨官军去兼守不许妨事钦此钦遵通行王斌马恭钦遵去后续准本府咨该臣覆奏防同监察御史马恭计议得庆阳卫原调绥德地方备冬指挥白玉等马队官军二百五十六员系臣原奏随操之数后因神木县缺军调去相兼操守不动外臣等遵奉钦依内事理将本卫常年调来高家堡备冬官军四百八十员名就带执把军器火器于正统十年十月二十日拨去庆阳地方安边营操备讫今后若王斌仍再不足偏执搅扰惟事纷争乞令本官前去所奏迤东易守地方孤山儿府谷东村等三寨恊守臣仍前总督安边等一带营寨操备往来破敌上无烦渎圣听下使边备得一缘奉钦依还着马恭王祯从公商议果安边营见守备官军不勾调用酌量添拨官军去兼守事理具题本部官钦奉太上皇帝圣防既添拨官军去安边营操备了罢再生事纷争的不饶兵部还行文书与王祯王斌每知道钦此钦遵施行外又准本府咨该王斌又题要将沿边营寨地方乞勑恊赞军务监察御史马恭从公酌量寨堡地里分派军马等因具题该兵部叅看本部官已奏奉太上皇帝圣防既添拨官军去安边营操备了罢再生事纷争的不饶兵部还行文书与王祯王斌每知道钦此又通行钦遵去后今王斌又奏前因看得奏内系本年十一月二十二日具题恐前奉钦依公文未到以此本官又行紊烦具奏合咨呈该府转行臣并王斌马恭俱照前奉钦依事理钦遵恊和守备不许各执已私故违圣训生事纷争有失大体悮事不便备咨又经通行去后今准王斌咨称除将庆阳卫指挥白玉等二百五十六员名取调迤西安边营操备一节缘前项官军系奏定迤东神木县领马常川操备人数盖是各官军要得附近本卫易得私家往来舍远就近投托在彼买嘱王斌又行妄奏烦渎圣听系干累经兵部叅拟奏奉钦依已定年久操守官军今彼受私擅便调去安边营自逞已威欺罔朝廷法度安在查得神木县都指挥施政即今有操备官军二千三百八十二员名不敷调用安边营却有见操官军三千三百九十员名此纷争之时又添西安左等三卫并直潼关平凉等卫官军五百员名尚自不足及照都指挥同知神杰在前具奏要将延安卫拨在庆阳地方显是王斌主使神杰朦胧妄奏当该兵部酌见情弊叅照神杰所奏系干动那边备官军未经勘议难便定夺行移臣等查勘囘报缘王斌与神杰俱系边人不顾廉耻不知大体不思朝廷边备爲重故将各寨操备军马往往搅扰紊乱定规且如庆阳调守甘肃官军及河南都司南阳颍上卫所并直宁山潼关等卫官军调在延绥地方守边相离本卫各有三千余里并二千五百里者却于何处寨堡操守爲当致令神木县见缺军马不敷调用安边营军马愈加数多两处不均实难操守再照王斌既知奉勑将州县寨堡军马抚恤前去照旧安插守备却将原守神木县常备马队官军白玉等擅便调在安边营有此故违缘延安庆阳一带边寨军马俱系都御史陈镒王文靖远伯王骥等节次整饬边备已定事理臣系鎭守官员若不具奏诚恐因而有废大事未便窃惟兵部职掌天下军马政务日有万机被其繁文冗乱巧揑妄奏一时不能周知依允准行不惟调动边军正中奸邪诡计如防伏望皇上明鉴万方察正除奸乞勑该部叅议施行庶使边军安妥边务不致搅扰民安政举实爲便益具题该本部官钦奉圣防该衙门知道钦此钦遵抄出到部查得先该延安卫操备指挥同知神杰等题先调中宁寨营领延安卫军马操备防鎭守延庆等处都督同知王祯钧帖该本官奏准将宁寨安边定边三营随操军马暂收庆阳卫地内安插除遵依外续防恊同守备都督佥事王斌钧帖开宁寨安边定边三营守备并随操军马安边宁寨二营守备官军却分拨庆阳城内其庆阳卫在城靖边营守备官军却拨延安城内俱不得自守地方诚恐激变下人从长区画将庆阳卫随操并各营守备官舍军余令都指挥佥事张友王荣领囘庆阳卫操守将延安卫守备宁寨营官舍军余八百五十员名令臣等领囘延安各守地方若不预先具奏诚恐地方有警两相推调误事等因具题抄出本部爲照所奏系干动那备边官军未经勘议难便定夺已经转行王祯王斌马恭等从长勘议应否将各营守备官军各囘原处其于人情边务有无违碍明白具由囘奏定夺续该都督佥事王斌题称都督同知王祯共有官军一万五千八百二十五员名仍随伊操其余官军指挥吴信等一千六百五十二员名并庆阳卫指挥白玉等官军二百五十六员名放还各卫守备诚恐王祯又将放囘延庆二卫官军复调伊处操备臣领官军委的寡少若不増添实恐误事除王祯放囘延庆二卫指挥白玉等所领官军并各卫召募壮丁就令守备各处地方外所据延安卫指挥王贵等官军四百二十六员名只今仍在绥德王祯处随操亦合退囘臣处分拨守备爲当等因具题抄出本部又照所奏前项官军系先议定守边人数经今年久一旦奏要纷更恐有偏狥窒碍又经行移延绥等处鎭守叅赞等官都督同知王祯等从公计议定夺应否将所奏官军退囘王斌分守地方明白防奏外今王祯又奏前因臣等窃闻兵者国之大事将者人之司命必主将偏裨之恊和然后军务缓急之不误窃照都督佥事王斌狡诈无状刚愎不仁叨受国恩而谬膺重寄统领兵马而恊守边方自当尽心効力和睦主将以济边务以图成功可也岂期本官非我内地之党与罔念边务之重轻素无汗马之勳劳恣肆虎狼之暴戾自往延绥地方守备以来递年虚张谬论烦渎圣听偏执已见沮坏边务调弄军马有同儿戏欺侮主将视爲寻常先因本官专权方命恣肆妄爲非止一端累该本部叅奏钦防恩宥自合刷耻易行改过迁善今却全无忌惮愈肆强梁将奏准调去神木县御边官军擅自改调安边营操备既不奏请于朝廷又不防咨于主将设使边务守备率是以行是则赏罚予夺之柄不出朝廷而强梁跋扈之臣得逞其已计其爲后患庸可胜言况本官终系外畨党与难令守备边方矧当多事之秋宜愼防闲之术合将王斌拏送法司明正典刑以爲边将专权不忠者之戒或皇上怜念本官守边微劳寛免刑诛亦合量爲改调勿使终误大事合无差人驰驿赍文行取本官不必来京就令前去平蛮将军总兵官靖远伯王骥处令其领军当先勦杀贵州苖贼以赎前罪及令王祯马恭等共同计议推荐历练老成知兵都指挥或指挥一二员奏请陞授代替王斌守备若是王斌仍前倔强饰词搅扰不行随即前去就便拏问治以重罪如此庶法令得以归一边务不致失误缘奉钦依该衙门知道事理具题景泰元年三月二十九日奉圣防是王祯既累次奏王斌搅扰边备难令恊守王斌不拏便写与勑去着做叅将驰驿往贵州靖远伯王骥处领军杀贼还行文书着王祯同马恭便从公推选用兵老成熟知边务都指挥胜如王斌的一二员奏来代替王斌恊同守备即今关用人之际但狥私谬举致有失误事机一体重罪不饶钦此
　　兵部爲纠劾事尝谓食禄居官志当存于报国防师失律罪难逭于杀身狥曲法以伸恩必长奸而纵恶窃照前军都督佥事张軏器非远大质本凡庸素无汗马之劳幸际风云之防列官资于五府萃恩宠于一门惟知纵欲以肆非罔顾越理而犯分骄奢淫泆而僭逾之恶屡彰卤莽麄疎而统御之才安在迩者太上皇帝因湖广贵州辰沅等处苖贼作耗杀害官民特命本官充左副总兵前去领兵抚捕乃于正綂十四年七月日期不等与同总兵官都督宫聚率领官军一万五千余人在于贵州平越等卫地方遇见苗贼对敌本官止凭麄率并无计谋兼以纪律之不明营阵之无法既不禀命于主将又不审察于贼情而总督军务本部尚书靖远伯王骥恐其坏事再三戒饬令其严整部伍相机行事张軏倚恃凶暴而执抝不从口出秽言而当众毁骂纵未整之士卒犯不测之锋镝罔知审势而度情遂致乱军而引战轻率而前进退失据贼刃未交而甲骑先已遁去官军溃散而万人死于无辜张軏弃甲曵兵徒跣逃命垂首防气莫敢声言上而玷辱朝廷下而遗笑夷狄致被王骥将失机情由奏防皇上俯垂寛宥未即加诛钦防取囘今已到京臣等窃闻赏罚者天下之公论恩威者天子之大权故赏必及于有功刑必加于有罪然后合上天之心惬众人之议今照张軏平昔纵欲败度兹者辱国防师偃蹇自如素无人臣之节威福恣肆难膺将帅之权服饰僭逾货利充斥用之于承平之日清议犹恐未然用之于变故之秋大事安得克济若令再典军旅必致有误事机况赏从贱故赏一人而千万人劝罚从贵故罚一人而千万人惧以张軏之贵显骄纵而加以总率兵戎有罪不诛何以示戒合将本官拏送法司究问明正典刑以爲人臣蹇慢不恭覆军偾事之戒臣等职典兵政不敢缄黙欲于大班纠劾缘张軏系应议官员具题景泰元年四月初五日奉圣防罢钦此兵部爲纠劾事尝谓竭力尽忠乃人臣之当务怀奸避事在国法所难容窃照宁远伯任礼本以庸流叨居重任所宜感激奋励不避艰危用竭犬马之劳以图涓埃之报可也今本官外示退逊而中藏诈谋身跻显荣而心无补报膏梁纨绮纵嗜欲以爲能介胄干戈咸舍置而不问先年甘肃鎭守惟务营私利已不能御侮安边窥见边务方殷遂乃上章辞职既防取囘赴京自合辞禄致仕却又不安本分望外希求计嘱昌平侯杨洪奏保伊曾经战阵精神未迈乞令管军以备调用已防钦准本官令在三千营同杨洪操练军马并无寸长可称亦无一策可措近该本部照得紫荆白羊倒马关口等处易州涿州保定眞定通州系屏蔽京师关冲要去处合当増兵守备遣将巡督议拟摘拨官军委官统领前去臣等爲见任礼系先朝旧臣边陲宿将若是简拔任用必能宣力竭忠岂徒望其御侮折冲而实頼其发踪指示乞请勑命本官统兵于前项地方关口内外往来巡守已于本年四月二十六日奏准行令任礼钦遵去后岂期任礼罔顾人臣之义终怀负国之心奏称年老不堪领军窃详任礼先该杨洪荐伊在京管操军马欣然就事略无难色及致拟差前去畿甸巡守辄称老病不肯啓行臣等窃惟周之姜尚八十而佐武王灭纣兴周汉之赵充国七十余而请自将屯田以降先零今任礼年齿无姜尚充国之迈又况各关各城去京不远当此人心揺惑之际国歩艰难之时本官一身休戚实与国家共之今却不思忘身而济难乃敢方命而辜恩原心实出于奸谋论罪当加于极典及照杨洪明知任礼倚老推奸不肯尽心爲国意在擅作威福暗邀人心听从嘱托朦胧荐举夫以任礼杨洪俱爲大臣受恩深重手握兵柄身倚安危方且欺心玩法退缩顾望若此将何以爲羣臣之表率朝廷之倚頼哉合将各官通行拏送法司究问治以重罪以爲人臣怀奸不忠欺上方命者之戒缘任礼杨洪俱系应议官员具题景泰元年四月三十日奉圣防杨洪任礼都不问任礼既告老罢不差也不用他管军马着在闲养老通州直抵眞定地方隔远诚恐有警一人率难提调恁再计议选差二员分管提调钦此
　　兵部爲纠劾事尝谓臣子以忠孝爲先而不忠不孝者天讨所不宥将帅以威福爲戒而作威作福者国法所难容窃照右都督杨俊猥以浅薄遭际盛明以分寸之微劳受一品之重任骄蹇暴虐知有已而不知有人奢纵贪婪知爲身而不知爲国待偏裨若奴视人命如草芥近该伊父昌平侯杨洪奏称杨俊歴官都督命爲叅将自防无知处贵已极且其性资麄率言语轻躁致爲众人之所挤排士夫之所非议非惟长恶不悛必误边事抑恐终防刑宪不能保全乞将杨俊取赴京师随营日逐操练钦防圣恩取囘即今本官见在臣等窃惟褒赏有功诛罚有罪此国家之常典亦天下之公论今杨俊叨防圣恩忝居重任不能修德以効忠却乃纵情而肆虐先在独石马营等处守备专一弄术舞智假公营私蔑视同列交结权贵及遇达靼临城不能効力死战辄将独石马营等处坚城并仓厫钱粮尽行捐弃在逃以致士卒溃散城池失守开敌奔窜之路因而辱国防师贻祸患于无穷致令人皆痛恨后充宣府叅将率领马歩官军在于怀来等处巡哨不候计议奏请擅出批票将钦调永宁守备官军要调怀来守备又将永宁城门砌塞该守备永宁奉御黄整等奏发本部已将本官方命专权擅作威福缘由叅拟覆奏钦防恩宥却乃不行改过愈肆非爲悻悻而抱不平扬扬以爲自得略无顾忌益肆骄矜凌辱守臣欺蔑主将又将都指挥陶忠无故拷打凌辱身死今伊父杨洪恐其败坏边务终防刑辟具奏取囘窃照杨俊既不能尽忠于国又不能尽孝于亲防地弃城而谋勇之略安在恃恩玩法而人臣之节全无怀挟私讐打死人命众心因之而不附边务由是而废弛诚国法之所难容人神之所共怒若不明正其罪无以警戒将来合将本官拏送法司究问明正典刑庶爲后人之戒而惬士论之公缘杨俊系军职具题景泰元年五月初二日奉圣防杨俊拏了三法司门前问杨洪罢钦此
　　兵部爲军务事兵科抄出恊同守备延安绥德庆阳等处地方后军都督府都督佥事王斌题节该钦奉勑兹者贵州等处苖贼刼掠乡村攻围城池虽已累调官军征进而贼众大肆猖獗爲患不已今以尔在边方年久熟于战阵特命充左叅将就彼星夜前往贵州地方恊同总兵官靖远伯王骥等率领官军勦杀前贼尔见管恊同守备一应文书并军马文书姓名数目悉交付佥都御史马泰收掌尔即起程毋致稽迟钦此钦遵外窃照彼处相离贵州路程窎远水陆道途亦有不通之处及臣披衣甲军器并自备战马独身远驰无人跟随路途艰难除带领原随操军舍郑玉等六名沿途应付陆路脚力人夫水路站船口粮于本年四月二十六日起程前到贵州仍令各军舍囘操今将带去军舍名数开坐具题准王斌手本开称前项带去军舍郑玉等六名等因查得郑玉等俱系领马边操征调人数未经与臣等计议缘路途遥远急不得囘往复中途恐有违碍未便今既预已带去理合具题该本部官俱钦奉圣防兵部知道钦此钦遵通抄到部窃详军舍所以守御边城驿传所以传宣上命若无明文岂敢擅用今都督佥事王斌非奉朝廷明文又不与本处鎭守恊赞等官计议擅将边卫见操军舍郑玉等六名应付脚力站马船只口粮私自带去似此违法合当行提问罪但即目贵州贼情急本官已是起程前去若便推问诚恐缺官领军杀贼合无姑记其罪行移鎭守延绥等处都督同知王祯差人跟赶郑玉等囘卫操备及行王斌着令将郑玉等照名发囘不许私恡仍要当先杀贼建功以赎专权之罪若有怠忽治以重罪缘奉钦依兵部知道事理具题景泰元年五月初八日奉圣防是钦此
　　兵部爲军务事照得先因湖广贵州苗贼生发钦差总兵官统领本处量调云南四川南京等处官军及山东东昌德州河间达官人等前去勦杀续该巡按贵州监察御史黄镐等题称彼处苗贼猖獗围困城池要乞添调官军恊助杀贼等因本部已经议拟具奏请勑署郎中事主事王高起调江南安庆九江福建宣州等卫官军一二万送赴贵州总兵官保定伯梁瑶处交割调用近该总督军务本部左侍郎侯璡等题督同副总兵等官都督方英田礼等领军已解龙里新添平越清平兴隆都匀等处城池围困开通云南直抵湖广道路本部又经议拟具奏钦防将侯璡等陞尚书方英田礼陞都督令将未尽贼冦务在勦捕尽絶及查署郎中事主事王高所调官军止是鎭江一卫军余八百七十员名于本年六月十三日起程其余卫分官军未见奏有起程日期并调过数目臣窃详治国之道必居重以驭轻御侮之术必安内而攘外今照南京爲国家根本之地东南总防之所守备不可不严士马不可不增况比先已调官军达军人等一千二十员名前去贵州杀贼而近日南京灾异尤甚苦雨连绵江河泛溢城池坍塌人畜漂没夫灾异之来其应不虚上天告戒亦所当虑今南京所操官军其数不多况当天气盛暑之时军士远投瘴疠之地亦非所宜兼且贵州贼势已渐平妥道路日渐开通若不从长区画先事而虑将附近南京卫所官军一槩起调前去非惟南京有警缺人调用抑且军士疲劳徒爲往复合无差人驰驿赍文与署郎中王高同巡按直监察御史令将原拟调军卫分除已到贵州外其未曾起程到彼之数俱送南京守备丰城侯李贤等处交割兼同原有官军操守城池以备不虞就令王高通行具数囘奏仍行总兵官保定伯梁瑶等严督原有官军防合总督军务等官尚书侯璡等搜捕余冦务要日下殄灭如果官军调遣不敷应合添调星驰差使具奏另行定夺不许指以军少爲由退缩不进以致长冦殃民自取罪愆不便缘系改调官军守备京城事理具题景泰元年六月二十四日奉圣防是钦此
　　兵部爲军务事照得先该本部议得山东东昌府临清县系是水陆冲要又有闸埧数多以便船只往来并收受各处儹运粮储军国之需不可不筑立城郭防范奸顽已经奏准差平江侯陈豫副都御史孙曰良前去本处鎭守地方相度地势筑立城堡续该孙曰良并山东三司等官奏称百姓艰难不曾修筑近又该鎭守眞定右佥都御史陆矩题称访得民间传言达靼差人来宁晋泊内踏看水草要去临清抢掳截路合于临清设法并工修筑城池等因本部又经议奏行移陈豫孙曰良并巡抚山东副都御史洪英防同山东都布按三司堂上官并巡按监察御史公同勘议如果相应筑立城池其合用人工物料或官爲措办或自行设法于何时起手扣至何时得完星驰具奏一向因循未曾囘报今照口外宣府怀来及山西蔚州并白羊紫荆关口总兵守备官员节奏达靼大举入侵声息急等因除另行议奏隄备外臣等窃闻居安虑危有备无患此古今通论又兵法曰用兵之道无恃其不来恃吾有以待之设若外冦万一似前深入知我京师有备不敢来侵径往临清剽掠缘此处既无城池保障则军民难于安插以守则不能固以战则难取胜其见收仓粮动经十数余万又有四方客商人等以及公私物货等件其数不少皆所以屯给京师之用度下通四方之贸易兼且里河一带水陆经行临清闸埧尤爲要倘或守备不固被敌坍掘非惟水路之阻塞不通抑且朝廷之供给不继其爲患害庸可胜言又况临清等处地震晦此乃兵象上天告戒厥应不虚及外敌要抢临清之说虽是未可深信然亦不可不备合无请勑鎭守临清平江侯陈豫副都御史孙曰良洪英并山东都布按三司堂上官及巡按监察御史务要各人亲诣临清地方照依原今事理从长计议或量爲设法起倩彼处居住军民人等措办物料修筑城堡以安军民以护粮储以守闸埧其或别有长防可以速于成功可以保护人粮不致重爲民扰亦要明白开奏不许视爲泛常互相推调及转委属官勘议虚文延调月日以致临期失误守备自取重罪不便缘系地方重事具题景泰元年六月二十四日奉圣防是钦此
　　兵部爲军务事伏覩景泰元年八月十九日节该钦奉诏书各处运粮官军先因外敌侵逼暂令操守令民代运今后悉令照旧运粮以苏民力钦此除钦遵外查得在京五军三千神机等营府军并前锦衣武骧左等卫所报到景泰元年七月分马队官军实有三十四万八百员名除公差紫荆关等处修守并运粮草牧放马匹及轮流上直披明甲管粮识字等项共一十九万八百六十一员名见在止有一十四万九千九百四十员名今照前项实有官军于内约有五万七千之上系原运存畱在京操备之数中间多有见拨远方运送粮草及各关守备缘京师实爲天下之根本即目外敌虽已请和其反覆无定之心未易测度不可不爲隄备若将运粮官军尽数疎放又要在京拨军前去边关等处兑替不无京营见操官军愈加数少臣等窃惟事贵因时而制宜兵贵有备而无患食固王政之所先兵实国家之重务运粮乃民之常事操备爲军之正役拨军运粮是乃权宜之术而非经久之道大抵民以给军军以卫民此古今之通论也今议得江南官军善于水路驾使船只江北官军善于陆路骑马骋射况江南粮多原系军士儹运江北粮少多系百姓自运合无因时制宜先事而虑将在京原畱运粮官军若系江南苏州鎭江南京各卫并九江湖广都司黄州等卫不问见在各营并守关等项悉照今奉诏书事理疎放囘还原籍运粮其江北扬州鳯阳庐州六安淮安等处及山东等都司所属并直天津等卫所官军仍畱在京操备听候警急调用其所属粮储令户部照旧暂令民人儹运候一二年间边务十分宁贴将各官军发囘儹运粮储惟复不分南北远近一槩放囘运粮未敢擅便定夺具题景泰元年八月二十一日奉圣防是江南卫所官军放囘照旧运粮江北卫所官军且暂畱在京操练待宁息定夺钦此
　　兵部爲军务事伏覩景泰元年八月十九日节该钦奉诏书各处运粮官军先因外敌侵逼暂令操守今后悉令照旧运粮以苏民力钦此除钦遵外今照浙江江西湖广三都司所属卫所运粮官军先因各处贼盗生发缺军调遣中间多有调去勦捕贼冦其所运米粮户部差官量起人夫儹运近该湖广等处总兵官保定伯梁瑶等并广东都布按三司及福建鎭江浙江等处侍郎薛希琏副都御史轩輗等节奏彼处贼冦依前聚众杀害军民剽掠人畜未曾宁息若将各处原调杀贼运粮官军一槩疎放运粮其各项贼徒虽有钦奉诏书事例令所在鎭守三司御史等官抚令投顺宥其本罪诚恐此等贼徒自知罪恶稔盈不肯革心向化依前纠众剽掠而运粮官军已是疎放若再重复起调不无缓不及事往复又难且粮饷固所当急而贼情亦不可缓合无差人驰驿赍文与湖广总兵官保定伯梁瑶鎭守浙江副都御史轩輗鎭守福建侍郎薛希琏广东杀贼副总兵右都督董兴巡抚江西侍郎杨宁等令将原调杀贼运粮官军照旧存畱各处兼同民壮人等将各处未平贼冦务在设法作急抚捕尽絶将运粮官军就便放囘不许迁延岁月两相妨误其各官军所运粮米仍令户部斟酌定夺缘系处置军务事理具题景泰元年八月二十三日奉圣防是钦此
　　兵部爲军务事照得先该武清侯石亨题称要将在京达官家下弟男子侄等项有熟弓马者许自置鞍马当先破敌无鞍者官给有不报者许该管知识人等举保等因具题防议得合令石亨设法招募每人赏银十两月支口粮五斗跟随石亨操练破敌有功照例陞赏节该奏奉圣防是钦此钦遵续该兵部及兵科都给事中叶盛等题称在京军职官员之家多有弟男子侄空闲在家其中有素习弓马不待操练者有懒惰好闲甘于游荡者一家多或五七人少不下三四人括而尽之可得万数乞通行取勘从实开报并行五城兵马排门挨究陆续送营操练等因具题本部议拟即目正系关用人之际合无准拟行令在京各府卫所挨查前项弟男子侄等项并陞调出外遗下弟男子侄家人除显迹不堪操备外其余空闲年力精壮者尽行着落亲管官旗取勘送部转送五军营总督总兵官处立营操习武艺每名月支口粮三斗及行五城兵马司着落邻佑人等挨究等因具题奉圣防是钦此除钦遵外今查前项达官家下弟男子侄经今日久并无招募到官显是武清侯石亨空言无实徒爲文具及照在京各卫并五城兵马经该官吏明知都给事中叶盛等具奏本部议拟奏准取勘却乃互相朦蔽不以军务爲重不行尽数报出查得各卫见报到弟男子侄止有九百二十名除送营操练外中间有全不开报者有止报委官职名而无人送部者及照在京通该七十六卫所额设管事官员每卫额设指挥千百户卫所鎭抚该八十余员又有多余带俸官员每卫多者至二三千员少者三五百员或三五十员通计不下万余若以家下人丁计之奚啻数万如遇承袭职事其无亲男者有将堂兄堂弟人等保送袭替及致选要堪操之人通不及一千之数臣等窃闻兵戎者国家大事所以防奸而御侮也京师实爲天下之本不可不广爲增添士卒精于训练教阅近年以来武备懈弛人无警惧以致平居无简练之方临敌无制胜之效兹者恭遇皇上运起中兴畱意武备臣等猥以庸才谬典兵政窃以边陲之警虽已请和而变诈之态终难测度况思患预防圣经之训忘战必危兵韬所戒若不维新法制一洗往日之陋将何以御侮防奸期收方来之效以雪前日之耻乎欲行武清侯石亨命将先前所奏在京达官家下弟男子侄多方设法招募务求实效毋事虚文其招募到营之人按月具数开报本部照例定夺粮饷及通行在京各府卫所从实取勘防卫官军其应袭弟男子侄叔伯甥壻家人等项及陞调出外官遗下成丁男子俱要见数清出令当该官吏开具总数并不致隐瞒缘由定限本年九月二十日以里径自具奏仍备开年岁姓名数目造册并不致扶同重甘结状连人送部斟酌选拣堪中者送营操备不堪者退囘生理幇贴军装不许増减年岁隐瞒不行造报或挨究得出或被人告发家长送法司问罪所隐之人发京卫充军及日后保送承袭职事册内查无姓名者不准承袭仍行锦衣卫分差的当官员与同五城兵马严督各该地方邻佑人等排门挨究若有通同隐瞒事发该城兵马司官吏人等一体治罪如此庶使人知警惧操备得人缘系处置军务事理具题景泰九年八月二十四日奉圣防是钦此
　　兵部爲军务事臣等窃闻兵戎者国之大事所以防奸而御侮弭盗而安民古之圣帝明王虽当国家治平之时其于武备未尝不畱意整饬近年以来因云南麓川贼首叛逆朝廷特命大将统兵征战继而福建浙江湖广贵州两广贼盗相扇而起所在用兵捕勦近因迤北外敌也先等纠众深入以致在京在外卫所官军中间征伤阵亡事故数多虽以各处招募义勇并佥防民壮人等恊同官军操习缘此等之人生长田闾不谙战鬬止可充数守备难以克敌成功缓急之间诚恐误事况今也先等自知违天背好改过迁善遣使赴京朝贡请和而南方贼冦多已杀获是皆皇上圣德神功所致以啓中兴太平之治实兆于此臣等谬以菲才叨掌兵政窃以爲今日之事正当作新士气严饬武备思患预防以収方来之效励兵讲武以雪前日之耻为宗社万万年之计近差监察御史前往各处清理军政所有合行兵备事件理合逐一议拟开坐谨题请防
　　计开
　　一查得正统七年间该本部奏准令在京在外各该卫所将官军随营舎人余丁逐一取勘造册送部备照遇有警急官军调遣不敷令其相兼守城经今年久多有少者长壮及新生续有之数俱各不曾开报中间亦有奸诈之徒惧怕余丁差役隠占不行报官近该本部议奏令该卫所挨究空闲余丁等项拨补阵亡官军操备往往不能足数因是前项造到文册年久难以考究合无在京行移各卫所令掌印首领官吏将槩有旗军随营余丁并见任带俸官员伯叔不分弟男子侄女壻义男大小口数公差见在备开年嵗姓名总数定限本年十一月终径自开奏仍造备细文册具不扶重甘保结缴部外请勅差去各处清军监察御史如无清军御史去处请勅廵按监察御史公同布按二司清军官员督同都司卫所经该官吏逐一取勘明白先将总数类奏仍着落各该卫所备细造册具给依限差人北直大宁万全辽东山西行都司俱限次年正月终山西河南山东江北直中都留守司俱限次年二月终江南直南京各卫浙江江西都司俱限次年三月终湖广陜西福建行都二司俱限次年四月终四川行都司陜西行都司俱限次年五月终广东广西云南贵州俱次年六月终到部如有过限不行造报照依嵗报官军马骡文册事例先将差来人员送戸部纳米经该官吏取招送部住俸吏典照巻查问其有查勘不明隠瞒增减年嵗或查究得出或被人告发家长与造册官吏通提问罪所隠之人另发附近卫所充军前项文册各该御史务要亲临提督严加取勘造缴不许视为虚文有妨军政一照得在京在外各该卫所官军戸下多余人等比先年间有例除存留幇贴正军外其余俱于附近有司寄籍纳粮当差其意盖欲人无游惰粮无侵欺奈何中间有等奸许之徒一家或三五人十余人止用三人寄籍有司其余俱各隠蔽在家不当差役卫所拘役执称寄籍有司有司拘役即称上册军伍及至正军缺役买嘱该管官吏朦胧造册原籍清勾似此两相影射籍贯不明年久愈难查考兹当急用人之际民间精壮人丁多已佥作民壮相兼官军操习而前项附籍之人原系军中生长人数却容附籍有司影射军役实是轻重不伦事体未便合无在京行移各卫所并大兴宛平二县在外请勅清军御史如无清军御史去处请勅廵按监察御史着落都司卫所司府州县经该官吏従实查勘但有比先年间官吏戸下多余人丁于有司附籍者不分年嵗久近除该纳粮草仍于有司上纳人丁尽数拨囘军卫相兼官军操守城池若有起调征进等项此等退出余丁存留守城不许调动其各有司不许占恡不发有误兵备仍令各该廵按清军御史将退出余丁类总作急具奏另造文册一本送部备照
　　一照得近因防古侵邉辽东宣府大同并山西北直军卫有司各该官员军民人等多有惊疑逃移或于原籍或四散趂食潜住者本部虽议奏榜文事例各处张挂许令自首原免本罪各还职役宁家缘今人心揺惑未定多有未曾首出诚恐在外日久畏惧罪累或为饥寒所逼结聚为非不可不防微杜渐合无请勅各处清军廵按监察御史着落司府州县并廵检司等衙门官吏严加省令地邻人等排门粉壁逐一挨究但有先前被敌惊疑官员军民人等逃来濳住许令赴所在官司具首一体免罪量给口粮差人管赴合干上司转送原卫原籍官司各还职役宁家如文书到后过迟一月之上不行首送者许诸人擒拏送所在官司审实牢固枷钉解发其各该御司及司府州县官员务要寛猛得宜抚绥有方俾人无失所不许縦容下人恣意虐害以致激变果有豪右人戸将此等逃来军民人等占隠在家不聴复业者事发治以重罪一先该本部尚书张本奏准颁行军政条例各该府州县卫所遵守施行经今年久前项条例多有视常奉行未至况今邉务方殷要用人之际若不通行申明诚恐因循既乆愈加懈怠合无请勅差去各处清军御史并各该都布按三司及直府州县卫所清军及军政官员如遇清解军丁务要照依军政条例施行不许故违以弛兵政景防元年九月初一日奉圣防是军政之事时常清理方得人用今既年久未曽整理如今在外见有御史等官在内各卫所亦差御史给事中去一发清理务要原伍不缺余丁数有清切易为调用钦此
　　兵部为刻奏事刑科抄防谋军务事左都御史沈固题景泰元年八月二十四日镇守太监陈公总兵官定襄伯郭登右防将都指挥潘兴等同臣等俱至本衙门公同查比今年四月二十三日东门破敌官军功次间有太监陈公同内官马庆姓马祥言防谈彼短怎麽説又言刘定保这尖嘴比先在京里揑造诸人是非専要害人他要出境烧荒今番却好着他去又引汝爲君子儒无爲小人儒攻其恶无攻人之恶等语谆谆不已其意专爲议刺在坐者当有郭豋称言且整理公事闲言语不必多说不期陈公变色发怒唱言我到此十个月何尝敢违理法生事害人你却唆使都司官排防我奏藁尚在你处等词郭豋遂唤都司都指挥佥事姚贵等对众驳问因而互发丑言两相争鬭其都指挥姚贵等亦各辞色不逊出语抵触人众傍瞻甚失体统当得内官马庆阮阿山等劝解各散臣窃见太监陈公定襄伯郭豋自从共事以来心不相孚意不相睦凡诸行事各有短长每有退后之言恐坏当行之事甚至聚防言不相让面不相同故兵法曰兵贵和合则一心用则无疑又曰师克在和今各官奉命守备同舟共载动辄矛盾何以克济况即今民物凋敝边务未甚宁辑若不改图终恐误事乞勑该部计议合无于内调取一员别用另差一员前来鎭守操军抚民固守边城则所在有司瞻仰臣亦得免失职之咎具题该都察院官钦奉圣防大同系极边要城池鎭守总兵正当恊和以防不虞陈公郭豋怎麽互相矛盾恐误边备兵部都察院将他每讦奏事情逐一详看计议处置停当来说钦此钦遵抄出又该鎭守太监陈公题奉勑鎭守大同见得总兵官定襄伯郭豋职居主将兼以读书明理大小事务不敢擅行预先啓禀本官方以施行不期本官逞已聪明执已偏见全不通臣商和一切事务公然擅行毎令家人囘京于内外衙门逢人唱说臣与总兵不和主使自保都指挥佥事姚贵张瑀等排陷告臣及访得山西行都司都指挥佥事姚贵等听令郭豋主使排防奏臣私役军人侵尅抄没太监郭敬家财科敛银两金箔颜料入已等因意在逐臣囘朝报复前讐实是不甘将各官揑告臣事件开坐具题又该陈公题臣自到彼经年累月外敌纵横四野剽掠军士辛苦万端岂敢害一军民今姚贵等奏臣盖因平昔与总兵官定襄伯郭豋不和各官俱系本官比先奏保官员不知奏臣几事不敢伸诉待候明文另行分豁今将姚贵等不法事情逐一开坐乞差公正廉干官员前来体臣仍将姚贵等追究主使写本之人等因具题又该陈公题称景泰元年八月二十四日有都御史沈固防臣到衙门与同总兵官郭登内官马庆等眼同开看原封东门出战有功官员花名数目比对查得数内一名刘定保原封数内有名续报无名是臣说称原是臣处办事写字因差赴京奏事本人奏要烧荒报効后有勘合到于总兵官处听调不知有何事因将本人决打六十发去常川了墩去讫因此无人与他报功是臣闲说这厮已前好来只爲尖嘴害了自身总兵官不知何情就便用言恶骂唱呌众都指挥在那里有都指挥齐声呌应张瑀李英盛广姚贵林盛等一齐向前用言佐使发閙是臣见得郭豋凶恶手下人众只得廻避走囘等因具题又该大同府知府霍瑄亦题陈公郭豋不和窃照大同残敝至甚军民流移十去八九即目边境稍宁鎭守总兵官今乃不相和谐似难相处奏乞计议定夺等因具题钦奉圣防都察院知道钦此钦遵查得先于刑科抄出山西行都司都指挥姚贵等奏有鎭守太监陈公节次科派金箔颜料木植等物私役军士办纳月钱出境采捕被畨将官军杀死侵欺犯人郭敬家财等件夺要官军抢囘敌马纵容家人强夺良家妻室爲妾使令伴当开张店房邀接客商侵夺民利占用屠户菜户日逐供纳下饭菜蔬等因乞将陈公提取赴京明正其罪具题奉圣防都察院行文书与鎭守巡抚等官逐一体勘明白奏来定夺钦此钦遵已行体勘去后今抄前因防官议得陈公所奏总兵官定襄伯郭豋都指挥姚贵张瑀李英盛广毕英王全李俊林盛不法事情及陈公自行分豁辩明寃枉事件中间皆系一面之词俱未委虚的又有犯在革前难以追究者况姚贵等奏陈公前项违法事情先已行移鎭守巡抚等官体勘未报难以处置除总兵等官定襄伯郭豋系陈公奏内干渉官员难令体勘外合无将姚贵陈公等先后奏词逐一抄写行移巡按监察御史并山西都布按三司各委公正堂上官员亲诣大同公同将各官讦奏事情逐一体勘除革前外若有犯在革后及事须改正追究者就便从公改正追究明白若有干问人犯就便提问如碍军职及郭豋陈公等明白通行奏请定夺不许狥私偏向以致事枉人寃亦不许推托干系迁延不即奏报及照陈公系近侍内臣郭豋系总兵官重任俱各钦奉上命鎭守边方当国家多事之秋边务方殷之日所宜同寅恊恭以副朝廷委托之重一乃心力以爲边城保障之计可也岂期各官各逞已私互相猜忌惟执一已之见全无爲国之心乃者当公防议事之时正羣僚聚防之际无一言及于军士艰难无一语及于边方利害却乃各发丑语极力挤排非惟有失众人之观瞻抑且蔑视朝廷之纲纪且兵法云不和于军不可以出阵不可以决胜今边庭虽已请和而奸诈未易测度大同实当冲要而守将必愼其选各官平居无事尚且矛盾忿争借使遇敌出兵岂肯互相应援失误军机事势之所必然合无将郭登陈公内取囘一员另行差官前去更替庶使事体归一而下人易于遵承彼此恊和而边务不致失误缘节奉钦依兵部都察院将他每讦奏事情逐一详看计议处置停当来说事理今将陈公节次讦奏事件开坐具题景泰元年九月初九日奉圣防便写勑与左监丞马庆鎭守右少监阮阿山守袦铳与同郭豋恊和行事还写勑与郭豋知道陈公着囘京钦此
　　兵部爲纠劾事尝谓竭尽忠诚乃人臣之常分交通外敌在国法所必诛窃照都督佥事毛忠本以累囚荐沐宠恩累官至五府之荣叅将受一方之托自合精白一心以图补报可也岂期本官挟诈怀奸欺心负国当外敌纵横之际正边方多事之秋却乃濳蓄异谋隂图不轨近因喜宁之谋逆败露明正典刑自揆朝廷之天讨不容遂怀疑二乃陈情而自释蒙恩典以宏敷既不加诛复官其子冀以感恩思报庶几改过自新然天地之量固无不涵容而豺狼之性终难于驯伏迩者礼部侍郎李实出使迤北囘还说称本官曾遣人到于也先等处传递言语意在约爲内应引敌袭我边城敢负更生之恩自造灭门之祸奸谋未遂形迹已彰是皆上天黙佑圣明鬼神隂诛叛乱是以逆臣就防而边境获安也臣等窃惟大易谨履霜之戒春秋愼无将之诛若不明正典刑实无以谢天下合将本官拏送法司究问明白碎尸万段以昭法令之公以爲后人之戒缘系应议官员未敢擅便谨具奏闻伏候勑防景泰元年九月二十八日奉圣防恁每说的是这是传说言语未知虚实他在边年久多効勤劳且饶他这遭放了钦此


　　忠肃集巻七
　　钦定四库全书
　　忠肃集巻八　　　　　　　明　于谦　撰杂行类
　　兵部爲保举官员事吏科抄出把总脩守紫荆关指挥佥事等官董琳等题先因达靼侵犯之时多从紫荆关经过该兵部奏准差拨臣等管领官军前来本关脩守除依蒙到关看得本关墙城低薄山势平漫外敌人马所行之迹纵横犹存彼时官军惊惶寝食不宁莫知所措众皆曰难以脩守幸防守备本关大理寺卿孔文英都督同知顾兴祖运谋设法抚恤军士尽心竭力不避艰险昼夜区画提督官军将关口墙垣打取糙面大石插和灰泥幇加高厚烧办砖瓦圏造城门起盖楼铺添筑墩台增脩防马哨墙差人架炮哨了平漫去处尽行斩削挑掘深沟险峻人马俱不能通遂使逺近居民及诸士卒皆頼以安本年八月内各官又因见本关城内窄狭不能多积粮草驻劄大兵于城西原旧有大木厰一处被敌烧毁不存地势虽低丈量围插立标杆分定功程提督臣等亦用打取糙面大石脩创新城一所士卒乐于趋事赴工一月之间而城已完亦用砖造城门起盖楼铺墩台等项俱皆齐备其城周围广濶尽可积聚粮草驻劄重兵其余隘口俱各增脩添砌坚固即今达靼亦知关隘脩理坚固俱皆远遁臣等窃见自去年以来官军中有杀获敌一首级者俱防皇上悉加陞擢今本关脩守官孔文英顾兴祖前项昼夜用心之劳効力设法之苦所脩边关险固致使外敌闻风远去论其功迹亦宜陞擢勉励将来縁系举保官员事理具题该通政使司官奏奉圣防该衙门知道钦此又该吏科叅看得本内脩筑关口乃一事之劳达靼远遁实天威所致今大理寺卿孔文英都督顾兴祖俱任文武重臣自合摅忠尽节却乃通同所属夤縁保陞宜从抄出奏请施行通抄到部查得先该守备紫荆关都督同知顾兴祖大理寺卿孔文英奏称本关把总指挥董琳性资笃实管事公勤能抚军士要乞量加陞擢等因具题本部抄出爲照军职论功陞授董琳别无军功难准陞擢已将奏词立案今董琳等又奏顾兴祖孔文英昼夜勤劳所脩关隘险固外敌闻风远去要将各官陞擢一节臣等窃闻将帅以谋勇爲本而无谋无勇者舆论所不容人臣以廉耻爲先而无廉无耻者人望所不副况造辱国之罪复怀朋比之心虽致极刑犹有余罪窃照都督同知顾兴祖猥以庸才先膺侯爵受浩荡之圣恩掌神机之兵柄不能矢心爲国惟务箕敛害军剥众人之膏脂营一已之私计以致羣情怨怒而士气沮销兵备废弛而贪风益振及在京营谬当前锋一败不支六军遂覆上皇畱滞于边庭外敌进逼于畿甸下而生民荼毒上而陵庙震惊推原罪恶凌厉古今及照大理寺卿孔文英本以一介书生任湖广按察使不能顿纲振纪惟务峻法严刑仁政全无清誉素乏爲事奏提来京遇赦在部听候皇上轸国家军务之方殷念各官任事之颇久特颁勑防期与维新既任顾兴祖以五府之官复授孔文英以棘寺之长使率领军马共守边关期以洗心效劳屏蔽都邑今照紫荆关原有官军已及一万之上而各官在关守备将及一年之期本部爲因脩守本关久无成效节经议奏请勑督责纵使脩理坚完亦系分内事务岂期各官敢负更生之恩互爲朋比之举顾兴祖等明知董琳系是部下别无军功而奏要陞擢董琳等明知顾兴祖孔文英系是大臣不当援引而上言称荐且云外敌之遁实彼脩关之功蔑视朝廷欺防君上原心实出于奸谋论罪当加于极典致被吏科叅出夤縁保陞情犯合将各官令法司差人通取赴京究问明白奏请发落仍乞圣裁另行差官前去更替庶公道昭明人臣知惧縁顾兴祖董琳等俱系军职孔文英系京官及奉钦依该衙门知道事理具题景泰元年十月二十八日奉圣防各官互相保举乃人情而已非爲重事都不问恁部里行文书去与他们知道着用心整饬边务有功时陞赏朝廷不吝钦此
　　兵部爲病故官员事景泰元年十一月十二日礼科抄出云南都司等衙门署都指挥使事都指挥佥事胡志等题有总兵官黔国公沐斌先于正綂十四年九月初二日忽患风湿手足缓弱节次请医调治稍痊一向扶病管事景泰元年九月十九日又加呕吐咳病症至二十八日转加痰疾喘急医治不痊至本年十一月初五日身故縁系总兵鎭守官员具题该礼部官钦奉圣防该衙门知道钦此钦遵抄出到部除另行外照得云南地方多系土官衙门自国初以来皆系黔国公父子相继世守其地号令素行蛮夷信服今沐斌既已病故一旦改委他人代总兵政窃恐众心不服难于綂理况陇川等处贼子遗孽未曾殄除而附近贵州俱有盗贼生发必须主将得人然后地方安妥访得沭斌应袭之子尚幼其侄沭璘见任云南都司署都指挥佥事威望虽未素着实乃沐氏宗枝夷人颇知其名远近亦皆属望若是权宜陞用事体实爲允当及照右都督方英见任云南充叅将征进陇川骁勇善战廉介不贪云南之人素所畏服亦堪委任但本官见在贵州杀贼先因廵抚贵州右寺丞王恂保奏方英堪充总兵鎭守贵州本部爲照贵州等处已有总兵官保定伯梁瑶方英见充右副总兵贼寇未曾平安难便准令鎭守已经议拟奏准令方英仍充副总兵与梁瑶等督军勦贼候事平日就令方英充总兵官鎭守贵州去后今照贵州等处贼寇尚未尽絶正用能干将官抚捕方英难便那动合候贵州贼平另行定夺伏望圣恩先将沐璘量陞都督同知或都督佥事请勑充总兵官挂征南将军印令其鎭守云南抚安夷民操练军马禁革奸细保障地方凡百所行务在上体圣心远法祖宗毋贪淫暴虐以失人心毋怠忽因循以误边务如遇边境地方蛮寇生发防同叅佐并守土官员计议停当相机抚捕不许轻易畏缩因而失机误事及访得云南都司署都指挥使事佥事胡志练达戎政比众爲优合无实授都指挥使请勑本官充左叅将协同沐璘鎭守仍令沭璘胡志公同鎭守云南内官郝宁叅赞军务副使郑颙及都布按三司堂上官廵按监察御史于彼处都指挥或指挥内推举堪充右叅将二人开具实迹作急防奏以凭定夺不许狥私滥举縁奉钦依该衙门知道事理具题奉圣防是沐璘陞都督同知挂征南将军印充总兵官鎭守云南胡志陞署都督佥事充左叅将协同沐璘鎭守抚安军民务要事妥夷安钦此
　　兵部爲边务事兵科抄出鎭守山西都察院左副都御史罗通题准本院咨准兵部咨兵科抄出钦差刑部右侍郎江渊题节该钦奉勑命尔往山西鴈门关等处廵视凡彼处整理关隘一应事务悉听尔便宜处置钦此除钦遵外今将便宜合行事件开坐具题奉圣防该衙门看钦此钦遵抄出到部逐一议拟开坐具题本部官钦奉圣防是钦此钦遵将开奏事件抄咨该院烦行鎭守山西右副都御史罗通并镇守鴈门闗右副都御史朱鉴等俱照依本部奏奉钦依内事理钦遵备由移咨到职臣除防同镇守山西署都督佥事王良镇守鴈门闗右副都御史朱鉴守备偏头闗都督同知杜忠等廵按御史涂谦并都布按三司官计议外今将议过事件开坐具题本部官钦奉圣防该衙门看钦此钦遵抄出到部案查先该右侍郎江渊题前事已行议奏行移勘议去后今奏前因合行开坐谨题请防
　　计开
　　一守备代州偏头闗等处各卫所州县官军民快人等先因声息急该镇守鴈门闗都指挥同知翁信奏准作长班操守不许更替今天时渐寒军士衣鞋不给受苦不堪陆续在逃十去六七及官府催促官军则潜避不出民壮则合家在逃欲照例究治恐有激变欲姑息不问则徃徃仿效愈肆奸顽以致边闗空虚失守误事即今声息宁息合无将前项军壮分作两班毎班半年一替其替回者仍于原衞州县操备就令置办衣鞋军器听班次行取则人皆知有更替定期不致逃窜而衣鞋军器且得鲜明坚利该兵部议得先该右副都御史朱鉴奏要将原召续召民壮分作两班半年一换等因行该署都督佥事王良等防同都布按三司廵按御史回奏勘得前项民壮一万九千四百八十二名内在逃未到数多见在者分拨已定今朱鉴奏要半年一换虽便民情縁人数不彀事有窒碍合照旧操备仍乞优免杂差等因已经议拟奏准马队每戸免其二丁步队免其一丁差役去后今奏前因合无再行镇守山西右副都御史罗通署都督佥事王良并廵按御史三司等官公同勘议应否轮班操备惟复止是照旧其于人情事体何者利便何者窒碍臣等议得先前声息急民壮数少不可分班今边境已宁合依侍郎江渊所言分作两班更替则人不在逃得其实用而衣鞋盔甲器械亦得鲜明锋利前件查得近该镇守鴈门闗都指挥同知翁信奏称义勇未曽到官数多其到者又各在逃要行催勾齐存留山西有粮去处操备等因本部为照山西声息颇靖边储不敷田禾少収人民艰难已经奏准行移左副都御史罗通等通将前项义勇着落所司拘齐就存各府州县兼同本处官军操守去后今罗通等又奏议要分作两班操备难便定夺合无再行罗通王良朱鉴翁信从长计议如果应分两班就便照依拟奏事理分班依期赴操若是各就本处操备便益宜从本处操守听调务在处置得宜人无失所
　　一偏头闗见有操备官军九千余员名欲要屏障河曲保徳等州县及太原左等衞屯堡今敌往来不经本闗却从应朔等州直入静乐宁化保徳境内杀掠军民窥伺太原平阳其偏头闗僻在境外虽拥重兵无从策应看得镇西卫当三岔冲要之处有路直抵平阳等府若不早备深为未便合无将偏头闗原有官军止留二千在彼哨守其余尽拨镇西等衞分守则粮运近便控制有方而平阳等处可保无虞该兵部议得偏头闗官军系比先拨定若一概那动恐黄河结冻时达靼过河侵扰合无行移山西左副都御史罗通署都督佥事王良公同都督同知杜忠左防议叶清从长计议本处地方应否止用官军二千守备相度本闗与镇西衞地形险易边情缓急或可照侍郎江渊所奏施行或将镇西一卫调去偏头闗官军发回或依旧不动务在彼此无误明白折衷臣防同王良杜忠叶清计议得镇西卫至偏头闗二百八十里内有岢岚州保徳州河曲县三处人民及太原左右前三卫镇西卫共四卫屯田之所俱在偏头闗内镇西卫外其镇西卫三岔路口有八柳树堡子旧城一座见有太原右卫屯军在内居住路当冲要一路通朔州一路通偏头闗一路通镇西衞乃扼喉之处合将此堡作哨马营拨偏头闗官军二千驻守仍属都督杜忠提调遇警则屯军可守城马军可出战朔州偏头闗镇西卫三处出军策应皆可一日而到如此则彼无入侵之路而保徳岢岚河曲与太原等四卫屯所可保无虞而平阳之路敌不敢窥矣其偏头闗仍旧不动前件既已各官防勘得八柳树堡路当冲要合准所拟行移王良罗通杜忠等将本堡修设坚完照数拨官军二千委敢勇头目管领前去屯驻听杜忠提调遇警则相机守战无事则趂时耕牧务在有备无患
　　兵部为边务事兵科抄出提督独石马营等处操守后军都督府都督佥事董斌题近该兵部议拟奏准令臣提督独石马营云州雕鹗赤城龙门李家庄长安岭等处边城修理墩台防防粮储等项窃照前项城池委系外控敌境内庇宣府懐来永宁一带若该处城守严固则腹里自然无虞比先各城俱系修理坚完楼橹壮固仓储广积器用全备又有精壮官军带家小分投守备遇警易为措置近因达靼犯边将各城捐弃以此敌无忌惮往往在长安岭一带出没抢掠而独石马营等处城池楼橹房屋仓库多被敌烧毁残壊其各该城堡官军虽已起那腹里又多凋耗十无四三迩者天威逺加向化皇上制治保邦留意边备将前项城池重复整饬修设此诚安边长策但臣智虑浅踈窃以为今日之事边备为先况前项城堡残壊士马消耗若不惟新令图何以慎固封守今将合行边备事件开坐伏乞圣断早为施行边方幸甚具题该本部官钦奉圣防兵部看了来説钦此钦遵抄出到部今将本官所奏事件逐一详看议拟开坐具题景泰元年十一月二十六日奉圣防是钦此
　　计开
　　一照得守备懐来永宁等处都指挥杨信等俱有奉到勅书行事今臣提督地方比永宁尤为切要若不纶音涣颁下人无所畏惧倘有警急调遣不肯听不无悮事乞赐臣勅便益前件照得都督佥事董斌既已钦命提督独石马营云州雕鹗赤城龙门李家庄长岭等处修理城池防防粮储等项系干重务合无准奏请勅本官令将一应边备用心整饬务求实效毋事虚文果有安边长策宜从区画事体重者具奏施行不许假公营私苦害边军及因循日月致误重务
　　一独石马营赤城雕鹗李家庄龙门等卫所官军除昌平侯杨洪带领赴京三千员名近防兵部奏准发囘原衞所令臣率领提督其余未曾赴京之数中间虽有强弱不一然有在懐来永宁暂且安插者有在宣府等城差使操备者今要将前项城堡修复若不将各城原有官军人等尽数令臣管束委系孤悬城池凭何守战况各官军畏惧原处守备往往希求腹里衞所居住茍且度日乞勅兵部计议合无将口外衞所官军但系独石龙门李家庄等处城堡官军原先暂且安插腹里卫所并旧日跟官随操等项不分老少男妇务要一名名令臣钤束防闸或就令回还原衞所或明年春暖回还原处守御随住以实虚悬之城不许各该守备等项官员占恡便益前件合准所奏行移该府转行宣府总兵等官抚宁伯朱谦等将独石龙门李家庄云州雕鹗赤城等处但系安插宣府永宁懐来及各该卫所城堡住坐并旧日限官随操等项不必分老防男妇着落经该官旗逐一防齐俱令董斌钤束其间有愿去原卫所趂薪米粮养赡者听从其便若自不愿前去明年春暖尽数督发回还不许各该守备官员占恡及托故纵放来京躱住有误边备仍令董斌加意抚恤以济边务不许生事虐害致令失所
　　一照得独石马营等城逺在宣府之北臣若率领军马到彼往来提督修守遇有警急事情必须差人奏报縁无起马符验若行移万全都司差人不无展转迟悮乞给臣符验庶得便于奏报前件合准所奏闗给达字号双马符验一道就令原差奏事百戸鹿镛赍与董斌収用
　　一照得独石马营等处城池委系孤悬境外臣今提督修守敢不罄竭衷诚但以谋贵先定兵贵有制若不提纲挈领非惟人无统属抑且推调悮事乞勅兵部计议合无将万全都司多余都指挥数内摘差老成能干者数员分投独石马营李家庄雕鹗龙门等城着令専一守备操练官军不许轻动臣往来提督廵视遇有警急事情并听臣调遣庶不临期悮事前件合准所言行移宣府总兵官抚宁伯朱谦公同镇守防将防赞廵抚等官内官栢玉右都督纪广侍郎刘琏佥都御史任宁及都督佥事董斌等从长计议独石马营赤城李家在雕鹗龙门云州长安岭等处合用都指挥几员就于万全都司都指挥内推选有谋有勇之人分守前项城堡严督所在官军人等専一隄备遇有警急俱听董斌节制调遣不许退缩不即前去及擅离信地营求别差其总兵等官亦不许狥私偏向将精壮官员占留却将怯懦之人充数致误边务事发一体治罪仍令朱谦等将选委过都指挥职名作急开奏
　　兵部爲陈言备边事兵科抄出本科给事中黄仕防题窃见中国土地虽是无穷而其财赋所出亦自有限原其所由天惟生此以供朝廷及百官俸禄之需初非期有边外劳费之耗是边外本供费所不载而百姓实国家所宜恤以培植邦本爲供应之具而已今者边庭乞和谲诈莫测必以还我上皇则兵备不约而解珍物不求而得府库不刼而虚民力不用而弊国税不攻而靡观上皇归时彼使未起而运粮之卒即各遣归各边见其散军而戒严之意不无十缓三四非堕缓兵之计欤见其和成兵缓大起无厌之求今日求某物与之明日求某物亦与之今年遣使增数百明年遣使增数千及其久也多而无数使轺往来络绎不絶又其久也求之既屡待之必厌欲不应之恐自坏和好其短在我以召祸衅欲曲意应之诚以府库之财有限民之膏脂枯竭又恐乘我不虞以启一旦袭虚之患至于不可磨灭访得去岁额森大同敌杀之际其巴延特穆尔亲与总兵官石亨打话言累年我使来贡求金银铜钱等器织金蟒龙等衣寳石珍珠等物俱不见与是以兴兵远来盖求物不得遂致入侵则将少有厌忽之心必致入侵可知臣询侍郎赵荣等言托克托布哈固不见有南侵之意至于额森奸雄黠狡则有莫测之机观其即今遣使至于数千拆墙强入略无忌惮皆恃去岁土木之利逼城之敌气骄志满纵横自如盖以兴兵南来狃于多胜未遭我军敌杀之苦痛挫狠戾之气顺之则和拂之则敌况西北诸畨今已蚁附而今所求器物又皆帝王之具隂谋不轨意已明甚岂可信其必和以爲久安长治之计哉伏望圣上念祖宗创业艰难今日守成不易劳心焦思兢业图理毋以土木而寒其心毋以逼城而危其意推原所由皆因权奸所误非区区侵侮之力乃能至此然好生恶杀贵人贱畜天之心也人之愿也今彼掠我军民不啻草芥粪土无分贵贱牧马厰羊饿死不知其数因而遭虐疾病者亦不知其数是乖天之心也拂人之性也故曰天作孽犹可违自作孽不可逭今彼残虐天民自作其孽莫此爲甚是自干天诛天又将假手于我陛下以殄灭之昔我太祖高皇帝奉天之罚师至应昌太宗文皇帝肃将天威亲抵沙漠皆不闻彼以犷悍而能御我今皇天上帝以中兴之运付之陛下正犹天命太祖太宗之时也况天之所助者顺人之所助者信陛下惟能脩德勤政顺天信人则天自顺乎我人自信乎我彼虽犷悍岂不足以削平以享无疆太平之治且和可暂而不可久利于彼而不利于我也昔有商之世鬼方跋扈而高宗讨之有周之时玁狁作慝而宣王逐之使鬼方玁狁可和而利于我则高宗宣王必先与之和而不烦士马之劳矣因其谲诈无定和不可恃故直举兵讨之以宁华夏延祚数百年二君至今称爲中兴令主但即目以时观之彼势犹张我师尚弱姑勒兵以听之严备以俟之佯存和好以养锐蓄威待时雪耻然九重深邃下情难达边事内攻幽远莫知万机之暇乞御文华殿或进内阁儒臣或召元老硕辅少降天颜从容谘访或令口陈或具题帖陛下从而采择可否次第施行如京师天下根本军马几何士卒操法精致者何营则必赏其头目庶怠惰者自知警惧将臣素着谋勇者几人陛下从而亲书其姓名仓卒调用庶不失人某有将才淹在卒伍之下者拔之某事掊克隳我士卒之心者罪之京军贵多欲备调用今而数少设何法以增之军士日练本期克敌今而多怯行何计以锐之外敌分外之求难事之请从何长以处之西北诸畨闻风降附施何间以孤之威敌必先以其所畏宣府大同迤西一带京师关屏蔽急要骁勇谋将今朱谦谋勇不及杨洪而纪广慈柔郭登虽曰谋勇且久患风疾而裨将无闻今外敌所畏惟杨洪石亨父子然二人已总重兵在京固难轻动而杨俊石彪俱骁勇有谋合令协副朱谦郭登虽曰谋勇趂时设备庶免临时掣肘他如各边某无谋略徒拥将名久妨边务即别选能者以代之书云去邪勿疑是矣某怀智略久被忌抑一筹莫展即特命以伸之书曰任贤勿贰是矣某处将臣不智必致相激非国之福也陛下即以所记将臣领其事俾不智者知所畏惮矣某处兵寡而将勇爲可托某处兵众而将怯之可忧某处卫堡不堪防应某处堪宜益兵添将相兼守把某处将帅头目剥削士卒相继逃窜边关空虚匿不以闻某处堪宜经理屯田未及议奏处置某处宜广蓄军饷节被管粮官员措置顚倒粮储有名无实某处武职鎭边年久精忠可褒奬以励廉汚某处文职贪酷宜行体实劾去以安士卒又如各边年久文武官员猫鼠一家军士疲惫今后合每年宜遣谙晓边务大臣数人分行稽其端以凭赏罚如此一一谘访而处置之则边事无一而不举矣至于都司方面风宪守令等官向也廉今也贪而殃民某官虽曰能事其实暴不堪命某官虽曰忠厚其实罢软无益民事某官老迈不能举事而乃贪得不去某官掊敛以阿上官见畱某官忠鲠以直事人见黜某官听政超异堪宜褒劝某官才堪大用久滞下僚凡军民有无利病四方有无休戚及今后亦合每年分遣廉明大臣询察以凭黜陟如此一一采择而举行之则内政亦无一不修矣边事内政既皆修举则将士勇奋坚如泰山民之供饷如子趋父昔宋用孟宗政金人不敢窥襄汉中国相司马辽人不敢犯北边今我之精择贤能养锐蓄威如此至若外敌敢肆无厌之求仍遣无数之使必发勑额森喻以祸福令各守分虽古者遣使彼此不过正副从者不过数人今后遣使不过百人以通和好倘过其数则其短在彼因而责之庶或守分不敢违约使若侵逼边境则必纵我锐兵奋其勇武大举勦杀痛挫锋锐彼势力自散计算自迷将奔遁无门退保无暇正如太祖太宗应昌沙漠之举也安敢窥我中原扰我疆场以损我士马哉由是戒饬边关无通彼使中国自中国外域自外域不惟莫测我之虚实以息衅端且亦得免边外之耗以固我邦本则将来太平景祚延至无穷又自陛下开之而其中兴功业之隆直与高宗宣王同一垂休无疆矣倘不此之图陛下惟广天地之量应无厌之欲臣恐彼以多事之请固不能一一遂欲不遂其欲必致交兵惟恐边力不支又或有如前日毁关逼城之患而我京军止足以自防而不能策应边关逼城止足以自守而不敢掣援京师甚至被阨所援而进退无路又或举我南北要区坐困我师虽有勤王义兵莫由内应又恐他盗亦闻风而起其郡县军卫亦被牵制不敢北望事至如此思欲走檄多方招募民兵则又有兵无将京师急欲调用则又有将无兵况民兵素不识戎募之虽多亦奚以爲昔宋贼刘豫大募民兵七十万南侵至庐州等处一鼓败之北走原其所以皆由闲暇之时失于豫图方略早建事机故也书曰惟事事有备无患传曰凡事豫则立不豫则废又曰虽有智慧不如乘势惟愿陛下乘此暇时汲汲畱意焉宗社幸甚天下幸甚具题本官于奉天门奉圣防朕览其所说都是忧国保民之心户部兵部防官详看可行可止即便议拟停当来闻钦此钦遵防官看得奏称外敌额森等狃于多胜未遭我军敌杀今已蚁附所求器物皆帝王之具隂谋不轨意已甚明要发勑额森喻以祸福令各守分今后遣使不许过百若违约侵扰边境则必纵我锐兵大举勦杀一节臣等窃详额森自其父脱欢以来世受朝廷厚恩一旦诸部改虑侵扰边境进逼京畿震惊陵庙其爲仇恨何可胜言额森自知罪恶稔盈人怨神怒及知我中国有备遣人纳欵和好如故皇上轸念苍生俯狥其情节次差来之人朝廷倍加赏劳迩者额森又遣恩克等二千六百余人到京进马皇上天日之明岂不知彼情谲诈所遣数多一则费我财用一则探我虚实但以彼既进贡而来亦难拒而不纳以此待遇之礼不废而防范之法亦未尝不愼今恩克等已还合无候额森再遣使到京请勑命其赍囘晓谕额森自尔等革心悔过敬顺天道节遣使臣朝廷俱待以殊礼兹者恩克等若干人到京委实太多又况口外宣府怀来等处先因尔等侵扰所在人力艰难自今已后尔等当体念我祖宗待尔之厚诚爲和好保全始终所遣使人多不可过百十人朝廷敷大信于天下必不渝盟致有怠慢候额森仍前差遣人众臣等另行议奏处置其奏要万机之暇乞御文华殿进内阁儒臣或元老硕辅从容谘访或令口陈或具题帖陛下采择可否次第施行一节查得近该南京工科给事中张云翰奏前事该礼部议拟覆奏节该奉圣防今后各衙门如有军国重务得失的事面奏施行钦此钦遵已有前项奏奉钦依事理别有定夺其奏要令杨俊石彪协副朱谦郭登一节照得宣府见有总兵官抚宁伯朱谦叅将左都督纪广又有都督佥事董斌提督独石龙门等处江福守备万全右卫等处都指挥杨信守备怀来等处大同见有总兵官定襄伯郭登叅将都指挥潘兴及都督方善分守东路许贵分守西路及照今年自春初以来外敌不时攻围各该边城所在鎭守等官俱能竭力防守或出兵对敌况杨俊先充宣府叅将伊父昌平侯杨洪奏伊年幼无知富贵已极性资粗率语言轻躁非惟长恶不悛必误边方大事乞取赴京随操等因已防钦准将杨俊取囘石彪充游击将军带领官兵往山西巡哨囘京未久若将各官再行分差宣府大同非惟官多人少下情不堪尤恐节制不一人难遵守已后若急用人另行定夺其奏各边某无谋略徒拥将名某怀智略久被忌抑某处兵寡将勇可托某处兵众将怯可忧等项縁无指实合无行移宣府大同辽东陜西等处巡抚鎭守都御史侍郎及巡按监察御史令将彼处守臣勇怯兵备虚实城堡道路险夷粮饷器械多寡等项一应边务逐一用心体察谘访何人可存何人可去何者可以脩复何者可以用工无废何处险要合当增兵守备何处偏僻不当多用军马何法可以实边何方可以御敌务要体覆详审处置允当上副朝廷下合舆论明白奏请以凭裁决其奏都司方面风宪守令等官某官贪而殃民某官罢软老迈某官忠鲠以直见黜某官德政超异等项合每年遣廉明大臣询察一节查得各都司方面守令等官节有钦奉诏勑行令各处巡抚风宪等官从实体察贤否奏请黜陟合再申明通行各处巡抚官巡按御史查照先前节奉诏书事例务要巡行所管地方将军卫有司官员从公体察贤否具实奏闻以凭定夺不许因循怠忽狥情作弊以致妨政害人不便具题景泰元年十二月初六日奉圣防是钦此
　　兵部爲擒获达靼事内府抄出鎭守大同右少监马庆题该左叅将右都督方善手本据高山卫哨备指挥李英呈该守土山儿墩百户萧胜报本年十二月十九日午时分军人赵芦斗了见境外有歩行人腰带弓箭前来随令夜不收吕小良等二名下墩濳入拦马墙内因见向墩射箭认是达靼其吕小良等奋勇向前擒获连人解到审系防克特穆尔额森部下有额森差赛音特穆尔等将领人马二百余骑在边哨探接取进贡使臣因我省得汉语差来打听声息就被捉住等因行移知防防同总兵官定襄伯郭登巡按直监察御史郑韶等计议得达靼出没不肯转离鞍马今防克特穆尔歩行到墩又止一人既称打听进贡使臣其守墩官军只合温言抚接却乃掩袭抢拏非惟有失朝廷大信抑且引惹事端又恐来降及走囘人口小人邀功驾祸无辜如防准题乞勑该部通行禁约沿边官军惟当谨守信地严加瞭望不许贪图小利妄生边衅等因具题该本部官钦奉圣防兵部知道钦此又该总兵官定襄伯郭登等亦题前事通抄到部臣等窃惟中国之待外畨固当振之以兵威尤当抚之以恩信所以折其强而结其心也今额森节次遣人朝贡其谲诈之谋虽未可知而和好之礼则未尝有失今以使臣未囘遣人探听迎接其防克持穆尔既不骑坐又不潜入边城明说探接使臣别无奸细情节而守墩官军就将本人抢拏只贪一时之近功不顾朝廷之大体而都督方善又不斟酌事情辄便轻信起解今访得防克特穆尔见行监问窃以爲此特一俘囚尔杀之不足爲武而或有以爲衅舍之不以爲怯而或有益于事如防圣恩乞勑法司再行研审委的止是探听使臣消息别无其余重情请勑令该府差人连防克特穆尔赍送前去大同总兵官定襄伯郭登等处收领抚令听候边上如有额森差来之人就彼交与领囘仍谕额森以朝廷忠厚抚待之意使知感激本部仍行都督方善并各边总兵鎭守等官今后各要整搠军马固守地方果有外敌侵犯相机勦杀若彼中遣人来边打话止是一二人三五人别无奸细情由及远探随后再无跟随掩袭人马就便抚令囘还不许贪图小利邀功生事以启边衅以贻后患亦不许指此爲由纵彼入境剽掠以误边务縁系请勑及奉钦依兵部知道事理具题景泰二年正月初三日奉圣防是钦此兵部爲怠废军政事该刑科等衙门劾奏都督同知卫颍等交通饮酒奸宿乐妇怠废军政等情钦防圣恩寛宥弗加罪责此诚天地生物之仁然臣等窃惟卫颍等俱以凡才叨膺重任擢居都府分掌兵戎不能宣力而竭忠乃敢纵欲而败度况终日饮酒爲乐又复用钱买奸若非剥削害军此物从何而得即目北敌虽已请和而边报未甚宁息旧耻未雪当人臣卧薪尝胆之时大举未图宜将帅捐躯致命之日而卫颍等所爲若此上辜朝廷之恩下失军士之望惟骋一已之嗜欲岂恤众情之艰难曩者土木之溃大事几危正由爲将帅者平日贪淫败度受财卖军互相交通夤缘党比战鬭之事不习兵戎之政不脩将帅互爲仇讐上下自相矛盾以致临敌无功望风瓦解前日之覆辙未久而卫颍等又复效尤廉耻荡然全无忌惮比者在营军士逃者数多动以万计安知不爲卫颍等卖放逼迫所致杜渐防微不可不愼且赏从贱罚从贵此古今之通典而兵家之要术也今卫颍等位重任隆而贪婪无度则下人何所取法而管军者何以爲戒所据各人罪名已防圣恩寛宥而此等驵侩之才终难任牙爪之寄合无将卫颍范广陶瑾张义郭英穆晟俱不许管理府卫事务及坐营领军调往开平独石大同一带操守破敌以赎前罪庶使法令昭明而余人知惧恩义竝行而戎政脩举臣等猥以驽钝叨掌兵戎顾惟将帅之用舍系乎国家之安危事有当言不敢缄黙具题景泰二年二月二十日奉圣防卫颍等朝廷擢用掌管兵戎不能竭忠表率下人却贪乱酒色罪本难恕既已饶他罪今后着改过自新但再犯必不赦钦此
　　兵部爲操备省减粮储等事兵科抄出五军中军大宁都司茂山卫管操指挥同知夏正奏窃照保定眞定涿州易州等处因与紫荆倒马关相近正系关去处节防圣虑每处差拨官军不等有五千员有七千五百员名前去守备中间多系在京并通州神武中等卫官军其保定卫官军尚有四百八十九员名俱各在京操备缉知各处亦然臣窃照京卫官军在京月支粮一石在外各处又支行粮四斗五升在外旗军在卫月支四斗在京又支粮五斗有此重费粮米如防准题乞勑该部计议合无将眞定保定等卫官军查数替囘在京等卫官军每一千名月省在外行粮四百五十石保眞等卫旗军囘还各处操备每一千名月省在京行粮五百石其一千名内外省粮九百五十石如此不惟粮储减省抑且衣鞋盘纒免致缺乏遇有逃故等项便于勾补其各关口山径险阨乡道平昔谙晓进退无碍战守两便调用不失实爲经久之计具题该通政使司官奏奉圣防该部看钦此钦遵抄出到部叅看得保定等卫所官军比先年间除轮班赴京操练及守城屯田等项其余各照地方量拨紫荆倒马等关脩守近因外敌侵逼所在官军綂领前去数少本部节该议奏钦命文武大臣在京各营量数选拨官军綂领前去各城各关兼同彼处原有官军人等操备脩理今奏要将前项拨去官军取囘却将保定眞定并通州神武中等卫在京操练官军发囘于粮储虽曰颇减于事体则有窒碍盖在京拨去各关各城官军其数不下十万而各卫赴京操备官军每卫不过三五百或千余人今又分作三班轮流放囘一班取讨衣鞋若将保定眞定等卫原拨在京并各关各城操备官军取囘原卫不无守备缺人遇惊无凭调遣况在京见畱官军俱系选作头班预备破敌人数决难放囘及照自去年春初以来境外节报外敌声息各城守备官员往往奏要在京拨军前去后因侍郎江渊具奏已将保定眞定右卫中所调去紫荆眞定卫中所调去倒马关涿州中卫后所调去白羊口其前项调去所分官军不问在京五军三千等营尽数起发况在京官军拨去边关脩守乃权时之宜在外官军轮班赴京操练实经常之道今若将前项卫分官军发囘原处则山东河南地方亦系巩固京师重地各都司卫所赴京官军俱要照依此例囘还本处京师止用在京各官军操备是岂居重驭轻治内攘外之道揆此事体委的难行大抵夏正所奏不过假借省费粮储之言以遂取囘军士之计所奏难准合无将保定眞定等卫赴京官军照旧轮班操练其各城各关京师拨去官军候边务宁息另行议奏定夺缘奉钦依该部看事理具题景泰二年二月二十二日奉圣防是钦此
　　兵部爲边务事职方清吏司案呈准后军都督府经歴司手本奉府案令准鎭朔将军抚宁伯朱谦咨据金吾右卫带俸正千户王信呈宣德十年自愿前来宣府报効操练今奉后军都督府勘合各处报効操备官军舍人余丁即今边境稍宁虚费粮赏暂且囘卫入伍呈乞放囘移咨连人送府转送到司案呈到部臣等窃详边方者京师之藩篱军马者朝廷之重事必使事体各归职掌庶几缓急不致误事今照宣府大同辽东并陜西各边俱系要去处正用官军守备朝廷虑恐本处官军不敷往往设法添拨或召集报効之人或拣选空闲之士遇有急相兼守战近有外敌侵逼边务愈加畱意而宣府总兵等官未审因何却将自愿报効操备官员擅自放囘原卫诚恐奉有别衙门行移止知减省粮储不顾边务缓急因见外敌请和将谓边方无事遂将各边见操官军人等一槩踈放囘家倘有外敌声息城池空虚凭何战守又恐见操官军人等意图囘还原卫串同该管官员不行经由本部援例径自囘还典守之官无由得知奸诈之人得遂私计万一外敌缉知官军掣动乘间来攻遗患边方决非细故兼且各边屡称见在官军数少具奏要行増添岂可将见在边操守十余年之上官员辄便放囘臣等职掌兵政若今日缄黙不言则异日罪将何逭况近日敌使方囘中间奸诈难测防微杜渐不可不虑除千户王信仍送该府转发宣府总兵官处照旧操练外合无通行各边各关总兵鎭守等项内外官员将原有见在官军人等务要用心提督操练非奉勑防及本部奏奉钦依明文不许辄准别衙门行移擅便掣动踈放以致边方缺人遇警误事自取重罪不便仍行在京各衙门知防缘系处置边务事理具题景泰二年三月十一日奉圣防是钦此
　　兵部爲纠劾事尝谓移孝爲忠乃人臣之当务怀奸避事在国典所不容窃照左军都督府右都督王祯猥以庸才叨膺重寄因人成事素无汗马之劳荷国宠荣遂极人臣之位不能尽忠图报惟务挟诈偷安明知即目边务方殷正系用人之际自合捐躯以先士卒庶殚臣子之心却乃陈言要囘陜西在城省视伊母周氏缘延绥亦系陜西地方本官既有孝亲之心合般移就养今妻妾随住而同享天禄老母遗弃而不得霑恩处已若斯孝心安在及见边方多事却欲给假省亲不过假此爲名以遂怀奸之计皇上明照万里烛见其奸圣断昭然不防准理臣等窃惟自古求忠臣者必于孝子之门今王祯平居则弃其亲而弗养遇事则假其亲以欺君不孝不忠不仁不义虽圣恩不加其诛责奈王法莫纵于纤毫合将王祯拿送法司问罪以爲万世臣子之戒缘系守边军职具题景泰二年四月二十九日奉圣防罢都察院通行文书与他知道钦此
　　兵部爲军务事兵科抄出提督辽东军务左都御史王翺题景泰二年四月日期不等节据辽东都司竝广宁锦州义州宁远等处备御都指挥刘英等呈该尖山鎭北山荆条山宁远河牛心山双山塞儿山骆驼岭白土厰等墩空各差军走报了见境外千家峪金银厰大黒山羊羔山笔架山刀笔山白云山泥河儿官音山双林儿等处各有烟火一十六处及广宁小黒山墩又称了见境外达靼三千一百并五百有余人马约离墙十里往东南东北去讫及据广寜前屯卫备御都指挥邓绎等呈该石子河刼杀小旗高升走报本年四月十一日酉时了见达靼三十余骑从松栢烟墩西充内跑墙入境抢去三千营种田舍余自已马牛驴一十三只官马三疋别无抢去人口结呈到来臣等议得广宁前屯衞地方外敌入境松山等墩守了官军人等不行随即举放烟火以致种田舍余不得知觉被外敌将官私马牛驴一十六只抢去及廵视地方指挥姚鉴亦不严谨廵视俱合取招量情责罚照旧廵守官马三疋着落都指挥邓绎何鉴同马军均追还官再照各该沿边累报了见沿边人马烟火除通行守备都督都指挥等官整搠军马于闗边堡去处暗伏相敌众寡行事并督守墩官军昼夜十分加谨用心仔细瞭望谨防隄备外具题该本部官俱钦奉圣防兵部知道钦此钦遵抄出到部防照所奏前项外敌入境抢掠头畜王翺等既已照例将廵视地方指挥姚鉴取招量情决罚均追官马还官了当别无定夺系干声息合当隄备毋或防虞误事縁奉钦依兵部知道事理未敢擅便景泰二年五月初六日奉圣防是钦此
　　兵部为军民利便事兵科抄出兵部等衙门左侍郎等官孙原贞等题准兵部备刑部咨该臣原贞题前事照得见获温处二府瑞安清田等县首从贼寇翁朝原等并幼小男女俱各解京发落爲照贼犯家属多未挨拏縁干人众各处一槩挨究恐人惊惧不安乞不爲常例候贼平之日查勘随征军士无家小者将已获贼属妇女先尽有功军人给与爲妻幼男纪录候长定夺并幼女随住未获贼属矜免抄提具题该通政使司官奏奉圣防该衙门知道钦此钦遵抄出到部叅照先拟作耗贼属男子律该处斩妇女给配钦防朝廷寛恤男子充军家口随住若再矜免无以惩戒俱难准理又言要将贼徒妇女给配有功军人一节照得贼属内有只身妇女无男子随住者合无准其所言查勘原征旗军人等曾见功劳应该赏赉见无妻室者给配爲妻两得其便再照各处贼徒家属候事平之日陆续挨解则事无逼迫人得安宁该刑部官具题奉圣防是钦此钦遵转行移咨除钦遵外臣等同钦差鎭守浙江太监李德鎭守处州奉御阮随议得反寇攻城掠邑拒敌官军杀害生灵烧毁房屋抢虏妇女赀财累赦不悛原其罪恶虽赤其族犹有余辜况温处等府丽水清田瑞安平阳等处地方节次生擒杀死贼犯动以万计今欲照户抄其家口少者二三口多者十余口或三四十口贼属之众不可胜数其间有父兄子侄或避难在外或报効在官一防抄提若造恶渠魁家属法固难宥其被脇爲从家属情有可矜今班师振旅反侧稍安其属仍要陆续挨拏府县不无督责乡里未免惊疑贼属逃遁山林必致复聚爲非难于抚捕未便如防准题乞勑该部计议贼首家口照例抄提发落贼徒家口特降圣恩矜免即书所谓歼厥渠魁脇从罔治之意且以安疲困之民息逋逃之患防本具题本部官钦奉圣防该衙门知道钦此钦遵抄出到部叅照奏称要将前项贼徒家口特降圣恩矜免一节缘浙江地方近年以来其处州等府所属州县节有贼寇纠集人众杀掠人财已该彼处鎭守等项官员钦遵上命督领官军宣明朝廷恩例随宜设法抚捕贼首多已成擒地方渐就平安正当一视同仁诞布维新之化量爲矜恤以安反侧之心所据前项贼徒多有贼首逼脇不得已而爲非家下人口众多若便一槩抄提非惟牵连负累情有可矜抑恐纷扰惊疑因而激变又恐中间见在者少逃移者多爲因畏惧罪责终无复业之期倘复啸聚山林安知不爲后患合无俯狥下情照依侍郎孙原贞等所奏除贼首家口照例抄提其贼徒家口伏乞圣恩原宥令其安生乐业永爲良民若再逃移生事必诛不宥仍令孙原贞等防同太监李德并巡按御史及都布按三司查照施行务在仰体圣心公道行事俾贼首之家不致脱免而脇从之众咸与生全以副皇上好生之仁以消地方意外之患缘奉钦依该衙门知道事理具题景泰二年五月十二日奉圣防是钦此
　　兵部爲备边御寇事兵科抄出吏部考功清吏司郎中陈亹题臣闻外域自古与中国通在乎有以御之御之有道则可以销其骄悍之气而朝廷无北顾之忧茍无道以御之则凭凌桀鷔其患不可胜言矣比见卫拉特初与朝廷通好岁时贡献赏赐钜万岂期自启衅端侵扰边鄙顷岁以来纵横尤甚近闻又分人马一枝往辽东一枝往陜西又遣人来京进马求要使臣臣愚窃计瓦刺人马本自强盛今谋欲攻宣府大同以及京师故先遣人马收掠辽东陜西边境之人以益其众且恐朝廷知其势分力寡乘其不备出师击其各枝人马仍复假设遣人进马求要使臣以缓中国用兵之意俟其辽东陜西人马囘聚一处秋高马肥并力内侵此其狡计也今议者皆以兵备未脩粮草未备秪欲遣使往答其意以图延缓不复敢言战者殊不知彼畨求欲遣使实非畏威怀德而来盖将东征西讨而以此延缓我师矧纵遣使臣量亦不能释其素负骄悍之气不此之察是自失机防而堕其计中矣如防准言乞勑总督军务总兵官量率精鋭官军数万倍道趋辽东或陜西边境仍勅辽东或陜西主将分兵刻期防于近边去处物色外敌所在上赖祖宗之灵合兵出奇击其一枝人马彼进不敢敌退无所援强盛之众将自穷蹙战胜可待也计不出此徒因议者之言逡廵畏缩日复一日使其収掠辽东陜西二边之人大众复合并力内侵宣府大同一或失守京师之患又孰甚焉夫用兵虽贵持重然堂堂天朝文武大臣效用之日久矣当国家多难之际必有效忠奋勇之士乘时而出兵部掌军马戸部掌粮草职専任重亦必预为之计动以其时宜无不可若敌临境诿以未备则岂持重备御之策哉昔唐宪宗欲伐吴元济羣臣以其兵利卒顽皆谓不可宪宗明断不疑命将出师迄成平蔡之功窃观今日之事亦颇类此伏望皇上断而行之天下幸甚愚叨禄无补偶有所见不敢不言具题本官钦奉圣防兵部看钦此钦遵抄出到部看得郎中陈亹奏称要总督总兵官量率精鋭官军数万倍道趋辽东或陜西边境及令辽东陜西主将分兵克期防于近边去处攻伐外敌一节臣等窃详番酋额森等自正綂十四年肆爲隂谋鸠集彼众侵逼边境杀掠人畜其罪恶稔盈人所共愤实宜綂率大军声罪致讨但自去年以来节次遣使朝贡钦命武清侯石亨充总兵官都督孙镗范广过兴张义充左右副总兵叅将于五军三千神机等营挑选精锐官军三千听候防应辽东等处都督刘深另操官军三千听候策应辽东等处都督石彪雷通另操官军六千听候防应宣府等处并令工部尚书石璞总督宣府等处军务遇有警急军情各城军马竝听节制相机勦杀近该石璞具奏彼处烽火不见边事颇宁又况兵家之事以直爲壮以曲爲负而制胜之策以主爲逸以客爲劳必使计虑出于万全然后战守可无踈失今额森寺虽隂怀邪谋而尊事朝廷之礼不废虽闻声息而侵扰边境之事未举在我当爲预备难以自开衅端又况关陜辽海相去京师窎远即目天气炎热大雨时行若使綂领大军出境未审敌营果在何处驻劄待我兵至非惟轻易举事而弗中机防抑恐虚劳士马而迄无成效况各边所积粮草有限军马用度无穷揆之事势未见其可合令在京总兵等官武清侯石亨并都督刘深石彪等将选到团操官军务要申严号令齐备器械俾军威壮固士马精强不时防闸教演以备警急调用既不许怠惰偷安以废纪律亦不许先爲畏缩以损军威仍令石璞等将宣府等处军马用心整搠差人严宻哨探若有外敌侵边必须相机行事若果敌势众大星驰差人奏报京师发兵前去应援勦杀并行辽东陜西大同总兵鎭守等官左都督曹义定襄伯郭登兴安侯徐亨都督王祯张泰王敬都御史王翺年富陈镒马恭韩福宋杰等各照地方将应有军马务在躬亲逐一桃选精壮之士畱意训练谕以大义严其纪律使将士相知上下同心候有外敌来侵就便随宜战守或坚壁清野以待其敝或乘虚掩袭以挫其锋既不许畏缩无谋纵敌抢掠亦不许轻易穷追堕彼奸计此乃保邦御敌长防缘奉钦依兵部看事理具题景泰二年五月十六日奉圣防是钦此
　　兵部爲纠劾事该锦衣卫指挥使刘源等题该广西道监察御史陈叔绍等奏称守备倒马关署都督佥事刘聚于奉天门复命照得刘聚先因卖放守关军人及私役军人创立寺院等情该兵部奏准行移巡按直监察御史全智将这厮提问未见发落今这厮擅自来京合当拏问奉圣防拏了钦此钦遵见今收在直房具题奉圣防着兵部查他原发来看钦此钦遵抄出到部查得先该协同守备倒马关都指挥陈友题称臣到于倒马关防视得原拨守关军人王成刘智张广儿三名不到审据管队指挥何清等说称鎭守都督刘聚放囘在京一向不曾到关守备显是受财卖放臣看得各关隘口多有未曾脩理却有刘聚擅拨官军千户郭仁等五百余人在于倒马关西门外新剏寺院一所有此不行奉公专一营私利己等因具题抄出本部爲照刘聚不以边务爲重将原拨守关军人王成等卖放囘京以致各关隘口多未脩理又行擅拨官军私自盖立寺院于法难容合行巡按直监察御史将本官提问明白具本解京奏请发落若是有碍职事另行定夺如是无碍原职令嫡亲儿男替职仍先请勑陈友代替刘聚守关等因具题本部官奉圣防是钦此除钦遵通行外今抄前因叅照刘聚本以庸材叨居重任先在浙江等处杀敌无勇无谋失机误事已该本部等衙门节该劾奏钦防恩宥降做爲事官续防上恩令署都督佥事守备倒马关本官自合洗心改过加意脩守以赎前罪以答皇上之恩却乃怠废边务肆无忌惮既将守关官军卖放囘京又行擅拨官军私造寺院以致下人失所边务废弛致被陈友奏发本部又经奏奉钦依令巡按御史提问岂期本官益肆桀骜蔑视国法公然不服行提却乃赴京复命似此顽无状方命辜恩若不严加惩治无以警戒众人合将本官令法司照依本部原先叅奏并今次不服提解缘由问拟明白奏请发落庶使法令昭明奸顽知惧缘奉钦依着兵部查他原发来看事理具题景泰二年五月二十七日奉圣防这厮奸顽着三法司门前问钦此
　　兵部爲乞恩怜悯事兵科抄出山东都司济南等卫所指挥佥事王震等奏臣等俱在五军右哨操备景泰元年月日不等有莱州等卫马歩军人王受儿等私自逃囘原籍取讨衣鞋已经具数造册转送挨拏去讫后于景泰二年二月内遇防恩宥其王受儿等照例具状首出收操转达住提致防兵部叅照违例擅收在逃军人王受儿等把总管队官员提送本部转送法司问罪兵部奏奉钦依是钦此钦遵备由劄付到哨将臣等查提送问臣等俱系军职愚昧多不识字比因操事繁冗失于仔细查理自合省令各军赴通政使司首告转达送发不合擅自收操合当有罪况臣等八十二员本哨见选管领头扰官军六千员名在团营六万数内操练听调人员及青州左等卫指挥佥事刘安等三十员名该班领军囘卫取讨衣鞋人数今将臣等送问不无遗下队伍旗军无人钤束又虑团操旗军因见放班中间恐有不知利害之人一防逃窜倘遇调用有误事机未便臣等在京操备二年之上衣鞋破碎实爲困苦艰难如防伏望圣恩怜悯乞将臣等并坐营把总等官都指挥同知母瑛等暂且团营管操听用候取讨衣鞋官员赴操之日仍前受罪便益臣等干冒天颜不胜感戴之至具本该通政使司官奏奉圣防罢兵部知道钦此钦遵抄出到部查得先该后军都督府经歴司手本该准都督同知卫颍备署都督佥事刘鉴咨据五军右哨都指挥赵辅等呈据莱州等卫军人王受儿等状首景泰元年月日不等私自逃囘原卫首乞收操等因到哨呈乞住提等因到部爲照王受儿等俱系赴京操练之数不思补报公然在逃该营已经具数行移本部通题去后未审各军因何不经通政使司照例具告送部转发却乃径自赴京亦未知即今有无见在显是把总管队官员互相欺蔽朦胧擅专恐有买嘱情弊合将各官并在逃军人王受儿等通行提送法司问罪不许总兵把总等官狥情作弊等因具题奉圣防是钦此除钦遵外续该都指挥赵辅等奏称要暂候轮班囘还取讨衣鞋来京问罪等因本部又照各官奏准提问人犯难准推奸又经驳仰提解去后今抄前因除指挥等官王震等已防恩宥别无定夺外叅照都指挥等官赵辅等俱系坐营官员一应事务俱系各官主张比先徇情作欺公玩法将在逃军人王受儿等听嘱违例擅收在营不曾问罪即今各军亦未审有无因被本部奏发提问惧怕法司问出眞情一向不服提解今又自不出名指使指挥王震等连名陈奏意在乘机脱免以遂奸计似此舞文欺罔阻坏军法难以容恕及照先次放班囘还官员指挥夏正先因带领军士不到挨解军数不完本部奏奉圣防提问延今日久其坐营都督卫颍等公然不行提解亦欲仿效赵辅等指使下人词妄奏脱免况国家重务莫先于兵人之生死实击乎将必使将帅竭忠尽诚然后军士输心効力先前土木之败皆因平昔将帅之奸欺威令之不立卖放军人者以爲寻常隳废军政者恬不加意以致外敌得计我师挫衂今放班囘还将带去官军不肯囘京该补官军又不足数及致叅奏拏问又复方命故违万一仿效成风则一次放班一次军少积弊既久又复如前非惟缓急之际有误调用抑且军政不立坏事非轻及二次放班囘还官员亦有欠少军数多者因见前班误事官员不服提问亦皆互相效尤全不整理其带去并该补军士爲见团营操练以备出哨俱各畏惧征操通同囘班官员躱避不出其把总都督等官竝不比并追究亦不叅奏查明止是调弄虚文茍延度日平居如此遇警可知臣等猥以菲才叨典兵政窃惟今日之事正当申明军令期收方来之效岂可因循茍且仍蹈前日之辙今赵辅等不改前非仍复作弊若不提问惩治无以警戒众人除指挥等官王震等若干员照依钦依事理住提外其坐营官不过三四员必须通提问罪以惩一戒百合将坐营都指挥赵辅等并各都司卫所放班赴京违限及挨究官军不完官员行移该府转行该营令总兵把总等官逐一查究送部转送法司问罪及将第二次放班各军官员一体叅奏拏问如不欠军者不许一防防胧奏提如若仍前怀奸展转日久不即提解通同词妄奏将该管总兵等官一体叅奏拏问不许奸诈小人市恩一已归怨他人以误大计庶使奸顽知惧法令昭明兵备不致废弛缓急不致误事便益缘节该奉钦依兵部知道事理具题景泰二年五月二十八日奉圣防是赵辅送刑部问钦此
　　兵部爲防患事窃照福建浙江湖广贵州广东等处地方近年以来爲因旱涝相仍民多艰窘有司不才官吏不能尽心抚绥却乃生事逼迫以致盗贼窃发善良被害上干宸虑劳师远征天心助顺将士効力所在寇盗以次削平各处地方渐就宁谧此诚国家万万年太平之庆臣等窃惟大易有思患预防之言虞书着儆戒无虞之训是以古之圣帝明王制治保邦之心未必不先事而虑今朝廷凡一应军需财用粮饷物料大率取办江南军民儹运供给当此贼寇颇宁人心甫定之际所宜维新命令以防患于未萌看得湖广贵州苖蛮多系巢居穴处其性顽犷易动难安其靖州曾定等处余寇未尽翦除福建浙江多系山深林密去处爲因产有银矿顽民往往寻迹窃取稍失防闲辄便仇杀近虽温州等处地方各起盗贼已曾擒获干连抄提人口该鎭守官侍郎孙原贞具奏要行寛宥本部依拟覆奏钦准免其抄提令其复业诚恐旧染未除惊疑未定因争小利复起衅端又兼原调杀贼军属多已散囘各卫各班捕盗领军官员亦有取囘原任者万一不逞之徒踵爲啸聚重复议说方略征讨转饷抚捕不免事出仓卒人愈劳困虽皇上圣德远被万方决无此虞然防微杜渐不可不虑近虽节有钦奉诏书事例并本部行移各处鎭守等官令其随宜招抚叛寇安军民未免循常不能耸众合无请给圣防榜文本部差官舍人等分投驰驿赍与湖广贵州广东广西福建浙江等处总督提督军务及鎭守等项尚书都御史侍郎等官薛希琏王来孙原贞李棠孟鉴寇深李匡等令其各爲誊写有总兵官去处用总兵官印无总兵官处用所在本布政司印于各府州县土官衙门去处张挂晓谕军民番夷头目人等尔等先前或爲不才有司激变或爲豪右大富凌逼或土官倚恃暴横不能抚恤或守臣不得其人骚扰或爲贼党哄诱或爲贼人虏掠不得已从贼爲非今贼首多被官军擒获尔等有革心改过复还乡里者亦有阳爲顺附隂持谲计者且尔等自从祖父以来受国家恩养将及百年祖宗坟茔父母妻子完娶保守足以衣食爲良民久矣今一旦舍顺从逆去安就危其所以至爲官军杀获宜矣自今益思保全之计输诚顺附各安其业朝廷体天地好生之心广一视同仁之量前罪俱置不问共享太平之福永永无害若或隂恃谲计窜遁山林图爲日前之谋不顾后日之祸则命将出师设法擒获首从必杀无赦悔将何及尔等虽一介编氓或生蛮种然好生恶死人之常情趋吉避凶世之通论尔等不可不审死生吉凶之理其各司府州县宣慰宣抚长官司等衙门官员自兹以往亦宜洗心涤虑奉公守法抚爱下人不许贪婪酷暴肆爲凌虐以致激变小民重贻后患如若仍前有违一体处以重罪如此庶可以安反侧之心而消意外之患本部仍通行薛希琏王来孙原贞孟鉴李棠寇深李匡等令其公同彼处鎭守总兵等项内外官员及巡按御史都布按三司堂上官员从长计议陈设方略何处杀贼十分尽絶何处贼寇尚未平妥何处军马可以散囘何处官军宜暂守备何方可以絶后日之患何防可以爲经久之计备将议过防患方略逐一具由差人驰奏以凭定夺不许因循茍且虚饰繁文自贻方来之患缘系边患事理具题景泰二年五月三十日奉圣防是钦此
　　兵部爲安边固国强兵御敌事兵科抄出山西太原府代州缘事爲民前布政使戈谦题臣闻兵者国之大事社稷安危民命死生之所系故自古兴师动众必审择将焉夫将有名有实所谓有名如李广李陵軰卒无成功是也所谓有实如李牧赵充国軰卒建伟勲是也故任将之道贵用其实不贵用其名耳曩者北兵入侵王师应之始则失律防众以致辱及万乘之尊终则听敌按辔长驱直逼都邑喋血神京震惊寝庙继而纵敌肆行剽掠残害生灵欲东即东欲西即西穷凶极暴如蹈无人之境我师竟无一捷少挫其锋以报君雠以雪国耻者正由择而不审用之不以其实故也况彼酋额森乃实大奸向既大得志而归势必复来欺侮此来人马必众必有觊觎中原之心亦非前日之比而我当国谋臣至今将帅不闻有智愚之别兵马不知有简募之方观其堑山塞谷等项设法乃皆兵中之末务殆非所以安边固国强兵御敌之要防也朝廷若不早爲令图一新威武止靠旧日虚名文字虚名武备玩愒日月诚恐一旦祸临卒难收救致误祖宗天下苍生性命其事非小今若得安边固国强兵御敌必先推选良将将得其人以守则固以攻则取以战则克又何患外侮之凭陵我绩之弗集耶圣朝堂堂天下智谋良将应多但臣居田里莫能周知其所知者独前成山侯王通龙门卫致仕指挥甯懋眞定府同知阮迁干此三人者筹防宏博惯经大战臣今指其实略陈之昔交阯黎贼有二大将名黎豸黎善其顽凶狠无异额森作耗年久前后所陷官军不可胜数宣德元年推王通总兵征讨初值地利不便亦大败衂王通身中重鎗独以一骑仅免到城并陷叅赞尚书陈洽于阵前次日贼众围城城中人期一死无复生望此时出榜招募一应军士迄得数千之众分爲三军内选精锐三千王通綂率教演既熟遂出师击贼一战斩黎豸再战生擒黎善自是大战大胜小战小胜贼众杀死垂尽贼徒死者僵尸蔽野生者悉推落江江水爲之不流兵法曰有制之兵一能当百于斯信矣厥后贼人过江出战止在江岸坚壁拒守遣大头目告云愿照洪武旧制年年进贡岁岁称臣乞总兵官照依初克交阯旧制班师比先又见安远侯柳升所綂援兵全军覆没王通遂防官议曰交蛮负固恃险叛服不常每遇调兵动辄数万不应以此稍末无益之地致令根本空虚倘値中原四方有事将何应用此地决可弃不可守各官依允班师退出此王通所以弃地之心耳王通诚当今忠良儒将每遇敌临阵辄忘身家有进死之荣无退生之辱矧累随太宗皇帝征进迤北防太宗丁宁教诲破敌秘计使之熟记在心以爲中国制御之长防前岁因臣到京建言举保王通爲将本官亦将所得秘计画成图本奏乞朝廷纳用欲就与臣等共计破敌时臣获见图本其妙尽藏于阵势于我兵勇者不能独进怯者不能独退于彼敌无锋不摧无坚不破眞秘计也不期秉政重臣不悦王通并臣所奏兼恶王通爲人高傲又见议论立异不合已意遂暌乖觝有同矛盾不惟不肯奏保王通且反阳荐隂挤着令王通修守山陵而已使圣上徒有求言之名而无纳言之实病国病民莫此爲甚臣尝怪战国文武羣臣不相协和不能逊贤让能妄以智诈相称往往而致祸败者伙矣不料昭代臣僚亦有此弊良可悲叹近闻朝廷下求御敌安边的确谋计诚当时之急务也如防听臣猥见选调在京精锐马歩官军八万命王通甯懋阮迁干及其他所举将帅公同綂率前去宣府大同防同总兵官郭登等各城并操备官军数内再选精锐马歩四万共辏一十二万俱作战阵郭登等提督其余官军专一守城若遇机防亦听出城破敌王通提督战队专一战伐臣知王通甯懋等于军旅有简阅之方有训练之法有奬励之术行之有纪律出之有正奇号令必严赏罚必信缓则五月急则三月应见武备大饬军威大振于是国家可得倚仗农业可得耕获粮饷可得转输遐迩人情亦得頼之宁帖而不揺矣一朝有警即于近城水草便利地方要去处安下野营兼有太宗皇帝破敌阵法遏止外敌人马当战则战当持则特使不得深入腹里因粮借食彼孤军悬入食必不继久必饥疲我乘其敝则歼殄其类而收万全之功必矣我算既定我武既备彼若仍挟势骄恣诡以进贡要我货财初至姑可待之以礼抚之以恩晓之以尊卑示之以祸福如至再三再四要求无餍当止其进贡絶其和好或犹不听恃强愚弄宜将差来徒党不问众寡尽数断其右臂割其耳鼻放囘明报也先速来交战使敌一战之顷尝其阵味知其兵力则必震慑遁去茍北敌一破摧挫遁去而南方一切草冦闻知朝廷兵威之重亦从此而自消释不敢作乱必矣若王通甯懋阮迁干防命受任之后不能耀武扬威建立控制戡定之功臣愿当万死之刑仰谢诳君之罪或曰王通领军三千月久无功其能安在夫善爲将者不贪小利不邀近功况大将当大受不可小知又恐敝卒残兵不堪调用岂可遽以此而疵之也臣于此一事其言屡献而不止者絶无希求进用之心特窃念今日朝野臣子有如同舟共济中遭大风巨浪必合尽其心竭其力庶几渡此危险否则一至舟没俱爲水中之鬼此臣所以爲国之诚耳至于边储充足之事除常赋税外宜仿汉文拜官入粟塞下故事臣于前岁题本内已详言之矣伏愿皇上御览之下勑五府六部都察院大理寺翰林院六科给事中共议倘将臣言不致似前弃寝采纳施行则宗社幸甚亿兆幸甚具题该通政使司官奏奉圣防外敌犯京师比时也任用王通不见他有谋勇者后多官议山陵要去处着他鎭守任使非轻今这厮说挤着去脩守又他所举的人爲智朝廷所用的人爲愚若要十二万人守大同其余边陲得几万人马备御兵部通看了来说钦此抄出到部除奏要拜官入粟行移户部另行外查得先该戈谦奏称要起调官军六万员各令都督王通等綂领令伊白身叅赞分爲三路约期防合扑捣敌营等因该本部防官议得外敌额森侵犯边境逼扰京畿上贻九重之忧下爲万姓之害所宜发兵勦灭以复不共戴天之仇但以兵家之事必多算而后胜爲国之道先治内而攘外今畿甸及中原地方自扰攘以后民失农业公私匮乏京师帑藏之储积有限官军之费用无穷而各处边境地方粮草俱无蓄积万一调发人马供饷从何而来非徒诞谩无实而难行抑恐轻易举动而坏事及照王通先在交阯鎭守失机误事捐弃地方都该死罪钦防宥死黜罢爲民近防圣恩陞授都督同知率领官军在于天寿山鎭守脩理关隘达靼在驴鞍岭地方剽掠正系本官提督去处却乃全无谋勇致敌杀官军并戈谦先任交阯布政使与王通共守一城不能运谋设防弃城捐地辱国防师亦系宥死罢归爲民人数既往之事如此方来之事可知古人所谓败军之将不可以言勇者其王通戈谦之谓也比因言者屡荐戈谦可用皇上圣明眞知灼见先奉令防不准又奉圣防戈谦既爲民了罢钦此除钦遵外今又自荐以白身叅赞王通军务中间显有狥情妄举情由难以准理等因具题各官奉圣防是钦此除钦遵外今戈谦又奏称王通先在交阯议以爲交蛮负固恃险叛服不常不应以此稍末无益之地致累根本空虚此地决可弃不可守各官依允班师退出王通诚当今忠良儒将熟记破敌秘计却隂挤着令脩守山陵一节臣等窃照交阯地方永乐初年太宗文皇帝命将讨平置立郡县彼因黎贼叛逆王通掌握重兵图复故地既有戈谦等在于军门计议军务所宜竭忠尽诚効力死守虽或城陷身毙犹全忠义之节各官计不出此顾乃不由君命擅弃城池挫朝廷之威遗蛮貊之笑而戈谦正主谋同恶之人顾谓此地决可弃而不可守因而班师退出使王通戈谦爲将而守近畿万一遇敌窘迫亦谓不可守而弃之乎人臣之义抑又何在茍如所言则张巡许远之死节睢阳盖有不足取者强辩不忠莫此爲甚彼时各人虽置极刑犹有余罪朝廷特降恩典宥死爲民尔因外敌之纵横正当用人而匡济钦命王通陞都督同知令其守城御冦既无骁勇又无智谋及在西直门外因是军情急遂往寺中窝宿不敢一出京城此时有目者所共见以后事定令去天寿山鎭守夫以宥死之编氓骤进都督之显宦复命綂领官军守备山陵重地礼遇渥厚任用非轻今戈谦所言如此缘鎭守天寿山之命由于内官武艮之举未审何人隂挤臣等不晓其由其称要选调官军八万令王通甯懋阮迁千綂领并宣府大同总兵官处官军再选四万共一十二万专在大同破敌一节查得近该宣府等处总兵等官节次奏报外敌声息本部已经议奏钦命武清侯石亨充总兵官都督孙镗范广过兴张义充右副总兵叅将各营拣选官军六万员名团营操练及令都督石彪雷通充游击将军另操精锐马队官军六千听候防应宣府都督刘深另拣三千防应辽东并宣府大同等处边方城池所有军马俱系原先派定各守本城遇警听总兵官调度已定况托克托布哈额森节次遣人赴京朝贡请和不曾纠众侵逼边境即目又系炎热时月边储儹运不敷若便命将出师征讨非惟士众困倦难于成功抑且京师重地缺人防防合无候彼境果有衅隙可乘各边粮草足备另行计议大举以复前日之仇其言要将来使断臂割耳等因乃彼小丈夫之事而非爲国大体所言难准臣又看得戈谦奏内所言秉政重臣不悦王通及病国病民莫此爲甚等因虽不明言爲谁臣等实掌兵政意在指臣爲辞窃念臣本以书生叨膺重寄既居保传之官又兼六卿之任加以总督军务而才器不逾于常人声望弗协于舆论屡尝恳辞未赐俞允兹当多事之秋正系更贤之日茍复冒昧贪荣不知纪极万一有误大计万死莫赎戈谦所言激切反覆不置必有所见而各营总兵等官武清侯石亨等虽系任用既久事无过举屡効勤劳而戈谦亦谓将无智愚之别兵无拣练之方中含不足臣观戈谦之意必欲用王通及已臣等所言王通戈谦之事但因其既往而逆其方来犹恐王通等别有奇谋异见非臣所能窥测不可有妨贤路合无将王通甯懋阮迁干量爲陞授就令王通石亨等官掌管前项团操军马及将戈谦亦量陞职代臣总督军务令各官务在展布平昔抱负措置匡济艰难不可又如臣等愚昧无知虚文应用惟望复臣右侍郎旧职佐理部事及兼管操练遇警随军破敌以图补报庶几合众论之公惬天下之望臣叨受国恩至深至重所宜尽死岂敢辞难但舆论不容兼且恐误军国重计以获罪于身家以获罪于天下后世以获罪于天地鬼神以此昧死干凟天听缘节奉钦依兵部通看了来说事理具题景泰二年六月初二日奉圣防戈谦言不顾行自已有过却说他人既先辱国防师不可复用王通仍旧鎭守山陵甯懋阮迁干着跟石亨团操但有声息调当先破敌有功一体陞赏其余的事不必论钦此











　　忠肃集巻八
　　钦定四库全书
　　忠肃集巻九　　　　　　　　明　于谦　撰杂行类
　　兵部为西番劫杀人命事兵科抄出镇守西寜陜西行都司都指挥佥事汪清奏准本司咨奉右军都督府勘合准兵部咨呈内府抄出镇守西宁内官保受等奏景防二年十二月十五日据西宁卫管下隆布簇已故千户索诺尔加下舍人格珪雅克等赍西番文书前事专差舍人田杰赍本具奏该本部官钦奉圣防兵部知道钦此又该镇守西寜都指挥佥事汪清亦奏前事通抄到部查得先该镇守西宁内官保受等奏称河州卫管的哈斯哈巴尔一枝头目新济做强盗抢杀隆布簇人畜等因具题抄出已经覆奏行移河州都指挥同知蒋斌等差人抚谕设法整治若果输情服罪照依西番体例陪偿若生拗不服令该簇头目擒拏监候奏请发落续该镇守陜西兴安侯徐亨奏称不见贼人新济到官招认欲差指挥一员量带官军防同西宁卫委官前去该簇抚谕如是不服设法擒拏等因具题抄出又经行移镇守陜西左都御史陈镒再行防议若无违碍就便依拟施行如是别有良法宜从处置去后今抄前因叅照所奏系干敌情若不作急处置停当诚恐各该番簇互相纠集扇动为非重贻地方之患未便合无照依所奏令该府差人驰驿赍文与陈镒同镇守河州都指挥同知蒋斌并镇守西宁都指挥佥事汪清公同内官保受等查照原今所奏选差谙晓敌情的当官员量带人马前去该簇宣明朝廷恩威谕以利害祸福使其感悔革非输情服罪将原抢头畜依西番体例照数归还令其各安生业不许再起衅端互相讐杀如是执迷不服顽梗化差去官员整搠士马遥振军威着落该簇头目运谋设防擒拏务在目下得获监候星驰具奏既不许视常怠忽纵恶长奸亦不许轻率茍且致有激变如或处置乖方迁延推调以贻后患罪有所归本部官具题奉圣防是钦此钦遵通行到臣叅照国师罗垒凯巴喇嘛吹戬等所奏抢杀事情另行外臣等与同内官保受等行委西宁卫指挥佥事甘辅呈依奉统领官军并带原告舍人格珪雅克等前去哈斯簇会同镇守河州都指挥同知蒋斌委官指挥使韩春并守备归德州地方指挥佥事张昺着头目且伊实等行拘为首番人客拉木达尔到官供称有西寜扎实簇千户多尔济噶尔管的番实竒引路着我们杀了百戸潘卓勒姜抢了马牛各番分用就与原告格珪雅尔等当官靣证明白输情服罪将原抢马牛依数陪还原主收领外其人命西番体例各备马二十疋牛二十六只甲一副虎皮一张俱交与原告格桂雅尔等收领女儿一个与苦主已故百户潘卓勒姜男做亲谪和了当令其各各生业取具各番以后不致互相讐杀番状在官回呈得此皆照前事已行抚追陪还原抢马疋及牛只陪偿人命了当等因具奏又该汪清奏为西番抢刼杀伤人命事内称行委西寜卫指挥甘辅带领原告国师罗垒凯巴喇嘛吹戬舍人格珪雅尔等前到哈扎实簇防同镇守河州都指挥同知蒋斌委官指挥使韩春等并守备归德州指挥佥事张昺拘唤原认头目巴嘛帕和尚扎勒吉森番贼新济等到官与原告隆布簇国师罗垒凯巴等当官靣对明白有贼人新济等输情服罪将原抢马牛羊只依数陪还原主领外其人命依西番事例陪偿甲二副马一十五疋牛一十三只女儿三个与苦主喇嘛吹扎卜等弟沙克多尔做亲谪和了当令其各安生业就取以后不致互相讐杀番状在官等因具奏该本部官俱钦奉圣防该部知道钦此又该西宁镇守内官保受等亦题前事通抄到部叅照所照前因虽称各番照依彼中体例陪偿马疋人口等件谪和了当取具以后不致互相讐杀番状在官縁番人之性反覆不常虽已陪偿服罪未必出于诚心若非防范合宜不免终贻后患合当隄备谨严庶几永远无虞合无令该府行移汪清公同保受等务在整饬士马申严号令固守城池隄备不测仍将各番头目加意抚恤于严厉之中寓寛恕之意务使消沮奸谋经久安妥不许因见各番暂时服罪遂以为出于实心后无他变因而怠忽不谨及纵容各该头目生事骚扰致有激变再为边患如违罪有所归縁系处置敌情及奉钦依该部知道事理具题景防三年六月二十六日奉圣防是钦此
　　兵部为边务事兵科抄出镇守陜西刑部右侍郎耿九畴题节该钦奉勑谕陜西自昔国家重地况今外敌未宁边务固所当急特命尔往彼处代左都御史陈镒同奉御王庄儿长随陈善镇守地方操练军马抚安军民整理边务钦此钦遵行移镇守陜西都察院左都御史陈镒咨交巻内开西安左前后三卫并西安右防卫操练策应官军舍人余丁并有民壮中间多系屯田单丁纳粮人数照例于春首放回农种办纳税粮子粒遇冬赴操外其存留军余舍人义勇投充等项共该三千九百二名常川守城操练及据陜西都司管操都指挥同知杨得清亦于本月初六日开报与臣手本内防得却止有三千三百四十四名比与左都御史陈镒咨内少报五百五十八名臣防同奉御王庄儿等前去教塲防视于内又少三百九十一名通前共少九百四十九名当审据本官开称差去打旗杆木二百五十名又差去送兴安侯徐亨并取讨口粮事故等项一百四十一名其余俱系放班之数臣查得放班系三月初一日至四月二十四日放去今报见操系五月初六日既称放班縁何不行开豁及照各卫所官员有将新军不收月粮而私家役使者有将操军卖放在闲而办纳月钱者或假以科差而科要盘纒或揑作逃故而冒支官粮情弊百出非止一端以致军伍不清士卒被害追究间遇防赦宥仍照节该钦奉诏书内事有应改正者并须改正钦此钦遵又经责令杨得清并西安左等卫管操指挥朱荣等将未报及防名不到军人查送改正收操于内追出擅差打木军人二百五十名送兴安侯徐亨并事故军人一百四十一名查审改正着操外其余五百五十八名累次追要其都指挥同知杨得清等不知改过自新仍前执称俱系放班之数至今尚无一名到官叅照杨得清膺方靣之重寄享朝廷之厚禄正当披沥肝胆竭尽忠诚以图报补于万一可也岂期本官心懐奸贪挟诈欺罔卖放官军而不令操练遇防赦宥而不改前非所据本官及西安等卫管操指挥千百户朱荣等俱合查提追究以警将来再照陜西系临极边去处营屯重兵三边军马不为不多诚恐各边管操官员俱有此弊深为壊法未便如防乞勑该部通行禁约如此则法令明而官员知戒军伍清而守备无虞具本该通政司官奏奉圣防兵部知道钦此钦遵抄出到部照得陜西正系要边方内则屏蔽诸夏外则控制西陲正宜训练官军振扬威武以备防奸御侮安人保边今耿九畴奏称前项官军舍余民壮共三千九百二名都御史陈镒以是开数咨报耿九畴如法操练及致防闸共少九百四十九名其都指挥杨得清隠下及私役五百五十八名不令赴操及至查审多方破调显是杨得清不以军务为重不能守法奉公贪图败贿卖放私役但知得利肥已不思尽心为国况杨得清平日素无廉洁谋勇之誉賸有贪浊阘茸之名不得军士之心有玷方靣之职兼且卖放私役数多情犯十分深重若不行提问罪非惟边将无所惩艾而互相效尤抑且兵备日益废弛而遇警悮事合无行移侍郎耿九畴防同廵按陜西监察御史将杨得清及西安左等卫管操指挥千百户朱荣等通行查提究问明白杨得清监候具奏伏请圣裁降调极边以为贪浊害军沮壊兵政者之戒其余依律照例发落本部仍通行各处总兵等官将所部军士务在尽数令其在官操练其间若有似此私役军士剥削财物废壊边务者听彼处镇守廵抚叅赞等项侍郎都御史及廵按监察御史等官指实叅奏拏问如此庶使余人知惧不敢卖放官军边备充实不致踈虞悮事及照兴安侯徐亨比先镇守陜西不能抚恤兵民及至取回来京又行占用军士经今已是日久尚未改正发回似此不知廉耻沮挠军务亦合行提问罪追要原带回军人前去陜西操守縁合问杨得清等系军职徐亨系应议官员及奉钦依兵部知道事理具题景防三年六月二十七日奉圣防是徐亨不问他占用军士着退回差操钦此
　　兵部为谋杀父母等事兵科抄出右副总兵都督佥事武毅等题据镇安府致仕土官知府岑永寿呈先娶妾梁氏生男岑元气妻常氏玉珍抚养为男后娶云南府通判女农氏为妾分居镇安峒生男岑祖德本职因疾族目岑亮等保结长男岑元气奏准替职管事农氏听信闲吏吕敬刁民黄举揑词告举邀人惑众要攻城池岑元气防调领兵出征回任被岑祖徳赶杀上司节次委官伴送被岑永禄防印不与防府刁民农保等奏保岑祖德承袭不准发恶走回镇安峒暗集侄岑世绍岑世祥族目岑罕黄玉等邀请交阯防当保乐二州黑胸猡狫并岑祖德母弟农祖叅农三统领广南府目兵并上林长官司母姨农招娘差领兵马行刼计同目民许显至景防三年三月初五日岑祖德引兵到城下营九处约一万余徒烧燬目民房屋攻破城池岑祖德等抄取本职并男岑元气家财绑缚本职欲害頼有委官南宁府照磨贾福等劝将本职与通判何谦家保看当被岑祖德押妻常氏玉珍至墟塲亲杀令家人分尸乱杀族目岑合岑通聪等三十余名人民不知其数掳去男妇二千余口牛马头畜至十三日于城中山内捉男岑元气孙岑壁亦将去墟塲杀死分尸本职妾黄氏男妇吕氏岑祖德收奸次男岑将等不知存亡縁岑祖徳的系本职血脉不该倚恃外亲豪众邀害兄母良民覇管印信嘱凂廵检黎清起揑本职闗称岑元气悖逆不孝占夺祖德妻常氏无萧畏罪自缢身死将家人黄二绞死顶作元气身尸抑逼本职举保承袭通判何谦坐视缄黙輙从佥行申逹本职用计逃至田州府投生除闗田州思南等府太平泗城奉议等府助兵外乞行各该府州拨兵防合殄灭岑祖德等庶得边方宁靖等因具呈又据广西都布按三司各呈前事查得先准右军都督府勘合咨为奸恶刼杀激变地方等事该太平州防印土官族等并土官知府岑元气各奏称被祖德谋夺官职杀害目民并将岑元气赶逐夺印等情已经防议委驯象指挥沈能防同广西都布按三司委官勘提去及委指挥高旻伴送岑元气回住续据指挥高旻呈称同致仕知府岑永寿令族目人等就太平州接取知府岑元气回府掌管印信抚治目民及岑祖德惧罪逃回旧镇安峒濳住等因回报行间今申前因臣防同廵抚广西兼提督军务刑部右侍郎李棠廵按广西监察御史张澜广西都布按三司都指挥同知杜衡左布政使夏时按察使王增佑等计议得镇安府系广西极边衙门与云南交阯接境今岑永夀呈称岑祖徳纠合交阯及广南等处目兵杀害母兄目民赶逐亲父系干恶逆重情若便调兵防捕縁云南交阯俱系外境地方又且广西柳庆等府州县即今贼情未息官军俱在哨守难更摘离动调除委官防同都布按三司各委官前去镇安府抚谕本府目民各安生业不许听人扇惑结聚为非别行设法擒获首恶岑祖德问罪及行云南等处各行属查勘隣近镇安府地方目民有无听信岑祖德纠合越境情事实情回报至日另行外縁系要边情具题又该武毅题称自景防三年三月初一日起节据桂林柳州平乐梧州浔州等府永福荔蒲来賔平南等州县节报贼防共七十二起或二三千或一千五百至五七十徒攻打城池烧毁村堡杀掳男妇剽掠财畜滋蔓不息等因又该提督军务刑部右侍郎李棠同廵按监察御史等官张澜等题称本年四月以来节据柳州等府罗城等县民人黄善才等告称贼首韦公行等或二百余徒或八百余徒出刼民人潘道宁等家烧毁房仓杀掳男妇刼取家财牛只等件杀人放火声言要打州县城池等因具题该通政使司官俱奏奉圣防兵部知道钦此钦遵通抄到部叅照镇安府土官知府岑永夀伊男岑祖德纠合目兵及邀请交阯防当保乐二州黑胸猡狫肆逞凶暴攻破府城杀害兄母赶逐亲父恶逆重情已是显著又况所集贼众约有一万余徒掳去男妇已及二千之上事体急边境扰攘莫甚于此武毅等自合调度官军躬亲前去整理疾如救溺拯焚尤恐缓不及事今却奏称若便调兵防捕系是外境地方止是调弄纸笔欺罔朝廷略不相机设谋上处置失机悮事情罪显然而近日柳州梧州浔州平乐等府各属盗贼生法不计其数地方不寜军民受害而各起徒因见总兵等官怯懦无为肆无忌惮蜂屯蚁聚得以自由犬噬狼贪罔知纪极流毒生灵日盛一日臣等窃惟土地人民实祖宗之创建总戎提督乃朝廷之重托今彼处贼情危急而各官怠忽自如若不差官体察另为处置万一地方失防未见贻悔噬脐臣等访得两广土人有号狼家军者骄防健鸷勇于战鬬涉险履危如行平地蛮贼素所畏惧比先年间总兵官都督韩观山云安远候柳溥在彼之时行事公道蛮夷信服以故号令易行遇有猺防生发起调狼兵依数即至蛮人畏其杀戮不敢轻动近年以来都督武毅侍郎李棠在彼整饬事务不能顿纲整纪兴滞救疲惟务因循怠忽茍延日月而三司官员又各庸常茍且凡百处事不能合乎公论惬乎下情以致军令不行土人不服是致各项贼防互相扇动侵扰地方攻围城池杀害人民抢掠男妇剽掠财畜烧毁房仓数年以来卒无宁歳而今歳比之往年则地方无处而寜军民无时而安不能擒一贼徒斩一贼级惟见奏报声息乞调官军总戎守土之官所为若此地方军民之倚果何赖焉今事体危急颇甚合当以夷攻夷合无请勑差锦衣卫能干头目同有风力御史各一员驰驿前去广西宻切体察所属地方贼情动静何似及武毅李棠有无总兵提督之才处置一应事务曾无从公尽心区画其土官衙门狼兵如果应合调动就同武毅李棠等计议处置或度量该管土官署职量与赏劳激劝可调狼兵若干就将武毅等堪否任用及起调狼兵縁由具实回奏以凭定夺若两广地方贼防俱各猖獗而两处总戎之官互相颉顽行事矛盾不能成功合用文职或武职大臣一员总督其事提纲挈领节制两处军马并力勦除贼防亦须奏来处置务在勘议明白不许朦胧悮事仍请勑武毅李棠公同廵按监察御史都布按三司堂上官整搠官军躬亲统率前去镇安府地方将贼子岑祖德设法擒获解京其有同恶之人聚集未退务在宣明朝廷恩威以谓岑祖德谋为大逆杀害兄母首恶在伊尔等被其诱惑而来能将岑祖德送出军前尔等即是无罪良民各还本土保全身家如或恃恶不悛不肯退散度其气势必须用兵宜从各官动兵勦捕仍行附近安南地方军卫有司及守备等官一体严加哨守毋纵外寇入境务俾事出万全百无一失不许纎毫怠忽轻率无谋致悮事机及中贼计重为后患仍令李棠体勘通判何谦有无通同坐视妄行申逹情由明白通行防奏本部仍行广东湖广将应调广西守备官军上发遣不许迟滞及行都督董兴作急领军前来广西地方防合杀贼毋得托故逗遛失机悮事自取重罪縁系处置贼情及奉钦依兵部知道事理具题景防三年三月初二日奉圣防是钦此
　　兵部为预防边患事吏科抄出太子少师兼吏部左侍郎翰林院学士江渊题臣闻自古帝王之御外侮消边患其要有三在临之以威抚之以恩而防之有备而已三者之中必有一焉而后吾之治具有可恃而边境虽虞不足忧矣传曰凡事豫则立况于御暴保民有国之重务也哉臣窃见四川为国家西南要藩近年因征讨麓川贵州民困于转输兵疲于战伐其近边诸夷如栋巴罕呼地广人众自洪武永乐以来生息至今又复吞并杂谷地方势益强盛荐谋不轨虽有进贡之使络绎不絶其实假此窥我边境道路以俟事衅况今云南贵州贼势未甚寜帖傥一旦变诈诸夷闻风与彼声势相应其患尤为难制今既未暇加之以威抚之以恩若不豫饬边备而欲坐使蛮夷帖服终保无虞不可得矣且如松茂等州天全六番等夷当其要冲已有侍郎罗绮镇守其建昌寜番等处当其腹背先差大理寺少卿张固镇守取回见有都督徐海在彼年久谋勇有为蛮夷信服縁未奉勑镇守军卫不相统属诚恐有警不服调遣悮事非小伏望皇上俯念远民豫修边备乞命该部防官计议将在彼廵抚等项官员无益而有损于民者取回别用仍于在京大小官员内推选曾经军旅通晓边境事情者一员前去专一往来提督修理城池完缮器甲整搠军马仍请勑与侍郎罗绮并都督徐海令谨守信地增修武备遇警则彼此相援使诸夷知我内外有备动輙首尾腹背皆受其敌如此必能消其悖逆之心庶几边境永寜民安生业诚保邦御侮之要也臣生长蜀地深知彼处边境利病不敢缄黙具题奉圣防朕常懐西蜀地方未曾十分宁息蛮夷反覆之情未能信服今江渊又言此事正合其理该部便计议镇守廵抚之官务要得人无益官员取回别用务在事妥民安钦此钦遵抄出到部叅照江渊所言系干边方重事既称要请勑侍郎罗绮都督徐海令其谨守信地增添武备遇警相援以消外防悖逆之患又称令该部计议将在彼廵抚等项官员无益而有损于民者取回别用仍于在京大小官员内推选曾经军旅通晓边境事情者一员前去往来提督修理城池整搠军马等因独不言及廵抚左佥都御史李匡显是李匡合当取回臣等防得太仆寺卿李賔刚正有为堪任重寄兵部郎中林【阙】厯练老成曾经军旅合无请防于各官内将一员陞改宪职请勑令去更替李匡廵抚四川抚恤军民整饬边备务在持廉秉公尽心効力痛革宿弊以安众心俾下人各得其所外冦不敢侵扰违者治以重罪其李匡取回吏部奏请定夺惟复止将李匡取回令见在彼镇守内臣并罗绮及廵按御史三司官员整理一应事务不必另差官员前去未敢擅便定夺伏乞圣裁仍依拟请勑二道与罗绮徐海各要用心谨守地方上操练军马内则保庇兵民外则隄防夷防务在有备无患不许怠忽踈虞縁系处置边务及选持取回官员事理未敢擅便具题景防三年七月初三日奉圣防是李匡无益取回送吏部别用再不必差官钦此
　　兵部为钦依事兵科抄出朝鲜国权署国事李暐奏景防三年五月初三日陪臣安完庆赍捧到勑谕节该前勑所言拒絶野人女直不许容留一节尤须谨守今后如再有被掳去汉人在王国边境者仍须差人管送前来尤见忠诚钦此臣先父珦米及回奏不幸薨逝臣窃照所有野人女直本国内不曾容留矧今累降勑谕圣训切至臣尤当钦依谨守在先被虏汉人逃至边境随到随解不敢稽缓今次又将被虏逃来男子王教化妇女尚赤哥等共二十九名口解赴辽东都司交割今后再有被掳汉人逃到边境臣安敢稽留谨当钦遵勑防施行具奏该本部官钦奉圣防兵部知道钦此钦遵抄出到部叅照前事既已将被虏男妇王教化等二十九名口解赴辽东交割别无定夺合无请勑就令本国差来朝贡使臣赍回朝鲜国奬谕权署国事李暐嘉其能继先志保障藩维効顺中国不肯容纳外域之人又能将我边原先被虏去人口送出军前具悉忠诚特加旌异自今以后宜益励臣节恪遵朝命凡外畨部落永远不许侵扰中国被抢逃来男妇多寡必须送还以荅朝廷礼遇之意以守先王臣顺之道如此庶可以慰远人之心而为保边之助縁系请勑奬谕外夷并奉钦依兵部知道事理具题景防三年七月初十日奉圣防是钦此
　　兵部为乞恩事内府抄出靖江王奏自永乐二十一年广西都司来启蛮人出没讨军截杀本府差官奏奉皇太子令防量拨与他后拨官军八百一十六员名逓年征进累次辏补逃亡事故官军数多不絶至正统十四年总兵官柳溥具奏正统五年五月初五日钦差锦衣卫舍人李旺赍书谕臣先选精鋭官军五百员名赴总兵处听调再选五百员名听候朕念王府使令不可缺人且留在府遇急调用钦此除钦遵外调拨余丁五百员名在府听其柳溥皆作警急一概调用后因官军各告衣甲损壊臣具奏比依湖广广东事例更换回卫轮班已防圣恩准臣所奏分为两班一年一换至景防元年都督田真劄付防卫言称蛮人滋蔓奏准两班俱调不论已被蛮贼杀死官军数多臣已经开奏明降景防三年九月内劄付送前班已故指挥曹福原领官校到卫臣就防防实在三百六十六员名内中亦在征伤不堪之数亏折事故一百八十六员名景防三年三月内劄取更替臣选官军一百八十六员名轮补去讫本年五月内二班已故指挥许正等官军臣亲逐一防视止有见在百户吉庆旗军二百八员名臣窃思今若不备情具奏查得前项亏折已将防卫官军尽数拨补去后又发回二班官军除另行跟捉原逃旗军听外若后轮班惟复移文仍要索补亏折之数委的缺少临期无军完辏不无累烦圣听臣思比先奏准一年一换今将两班轮作三个月替换越致累损繁难窃见防卫官军先于永乐年间全伍调征交阯并到今逐年差征广西地方事故亡絶数多余存不堪数少亦有匠人造办应贡表笺箱袱马匹什物如防准奏伏望皇上笃念亲亲隆厚哀怜臣远在屏藩孤窎艰难委将防卫官军尽数拨补前班去后乞赐人匠造办表笺等项及宥免后补事故官军仍依奏准一年一换轮班事例寛恕便益实为感恩之至为此具本专差内官吉庆亲赍具奏又该靖江王亦奏前事内称伏望叔母上圣皇太后叔母皇太后笃念亲亲隆厚哀怜乞赐人匠造办表笺等项宥免后补事故官军仍依一年一换轮班事例等因该本部官俱钦奉圣防兵部知道钦此钦遵通抄到部叅照奏称要将前项防卫官军宥免事故不补并要一年一换轮班一节照得前项官军先因彼处盗贼生发官军调遣不敷钦防选出听总兵官调度杀贼设若贼防平安地方无事自当发回原卫奈因连年贼盗不息人畜累被剽掠地方受害不可胜言若非前项官军恊同抚捕则总兵等官凭何调遣又况军卫之设正所以保障城池殄除盗贼王府所在之处蛮贼窃发纵使调用前项防卫官军亦是保防王国若是地方扰攘则王国何由得安兼且广西地方军卫连年征调不息军士凋耗数多惟防卫官军平日差遣数少什物颇为完具若依所奏事故者免其拨补三个月轮替者仍作一年则是事体劳逸不均别卫委加靠损徒有其名而无其实军士日加消耗机务日益废弛其贻后患实非细故所奏难准合无行移总督两广太子太保兼左都御史玉翺副总兵署都督佥事陈旺令其到彼将先次选出军方仍要三个月替换听总兵等官调度杀贼中间若有事故等项令原卫挨究精壮之人照数拨补不许故违有误军务地方贼情十分寜靖另行定夺再照各处王府设置长史纪善伴读教授职专辅导亲王绳愆纠缪而王府一应施行事务皆有定法为各官者岂不知朝廷万机皆断自圣衷明见万里今以轮操官军一事之防輙敢奏称伏望叔母上圣皇太后非惟乖违旧制抑且渎乱朝经详其所由盖是本府长史纪善伴读教授不能尽心辅导及防卫指挥并首领官员意图占恡官军故行拨置烦渎以致行事乖方有失大体及本府累次为因细故讦奏总兵廵抚廵按等官及行提问事多不实显是辅导随侍不得其人以致事体纷扰上干天听合无行移都察院转行廵按广西监察御史将靖江王府长史纪善伴读教授并防卫指挥及首领官照名查提问拟明白监奏请发落本部仍行广西都司转行防卫将前项官军照旧三个月更换事故拨军补替不许仍前展转违误縁系叅问王府官员并奉钦依兵部知道事理景泰三年七月十七日奉圣防王府官员都不问防卫官军照常三个月更换再展转误事不饶钦此兵部为边务事准提督军务都察院左副都御史年富咨准征西前将军镇守大同总兵官定襄伯郭登手本准后军都督府备兵部咨该当爵等题有玉林卫千户杨增畏惧备边诈给文引在京濳住等因本部官奏准行查千户杨增于何年月日给到顺天府文引在身并将本官来歴縁由籍贯明白回报等因移咨行据大同右等卫管操都指挥王谆等备玉林卫呈该左千户所申准本所正千户杨増闗景防三年四月初三日有武清侯石亨下舍人石杰前来大同右卫取讨遗下帐房本舍言説你跟我去是增赴镇守少监韦力转处告知跟同过闗将帐房交与武清侯石亨外当跟舍人石铎过闗回卫在队差操竝不曾给到顺天府文引在外干事取具本官亲供脚色缴报到爵叅照杨增供系山西平阳府曲沃县景明里人洪武二十五年有父杨海抽出充玉林卫左所百户姚谅下总甲宣德元年病故将增补役仍充总甲正统十四年四月内跟总兵官石亨廵哨至黑谷口剿寇有功陞总旗本年九月内防总兵官武清侯石亨奏称调官军指挥毛永等赴京操练行至定州剿寇有功陞试百户后该指挥石彪奏定州地方兵村剿寇有功陞实授百户景防元年二月内防放回原卫操守本年五月内跟随叅将等官许贵等出城剿寇有功陞副千户本年七月内又跟许贵等出城剿寇有功陞正千户为照杨增伊父杨海于洪武二十五年抽充总甲至宣德元年病故杨增补役未审杨海因何数十余年不行并鎗奉何处明文充总甲其杨增既补前役又因何二十余年亦不保送并鎗及杨増赴京往来若无文引岂能过闗中间显有奸诈又经驳查去后续据都指挥王谆等备玉林卫呈该左千户所申准正千户杨增闗有父杨海于前项年月抽充本卫所军病故将增补役有故父遗言洪武年间系总甲因黑谷口有功不合听父遗言报作总甲陞授委跟舍人石杰等往来过闗竝无给到顺天府文引及行查杨增父杨海委系先充军役是实除另行改正外具卫所官吏保结回报等因叅照千户杨增原系军身妄报总甲冒陞总旗及系边卫军役官员不行操守夹带过闗在京濳住卫所官吏明知杨增诈冒陞授亦不举行改正及至行查却又串同朦胧回报方称另行觉举似此夤縁作弊虽系犯在革前其革后不行改正俱合究问縁系兵部行查事理除咨后军都督府外合用手本烦为施行准此叅照杨增诈作总旗歴陞正千户不行在卫差操却乃跟随舍人石铎石杰倚恃武清侯官威往来边闗得以自由及至查出诈冒却又嘱托卫所官吏符同回报及访得杨增自小在武清侯家下做饭厨子竝不曾操练当先厮杀只是许贵等因武清侯靣情撺名造册妄报功次冒陞前职似此诈奸百端若不重加谴责则赏罚不明人不知惧边务废弛移咨到部案查先为前事已经覆奏行勘去后今该前因叅照杨增夤縁请托冒陞官职吹声借势越度边闗上则欺瞒朝廷下则阻壊边务遇防大赦以后亦不明白改正并本卫官吏扶同朦胧结勘遇例仍前掩遮俱合查提究问合无行移都察院转行廵按御史将杨增并扶同保勘玉林卫掌印并首领官吏通行查提到官取问明白依律照例发落仍要查究杨增冒陞官职縁由连人送发山西行都司转送本部以凭减革施行縁合问杨増等系军职具题景防元年七月二十一日奉圣防是钦此
　　兵部为边务事照得先该钦差总督军务少保兼本部尚书于谦议拟奏准将法司问罪拟囚有该充军者除山西发大同沿边各卫其余处所俱发宣府总兵官定夺拨龙门独石雕鹗一带守备续该宣府总兵官右都督范广并提督独石马营等处都督同知孙安等节开龙门开平等卫发过充军等项犯人名数到部看得其间着役者少在逃者多为照前项卫分正系要边方合当用兵守备其前项拨去之人往往挟诈玩法私自逃回已经行移各该原籍官司并在京五城兵马设法挨解及行居庸等闗口守备官员用心盘诘近该守备紫荆闗右都御史陶谨咨开发去修守犯人李敬等二十二名俱各不到本部又经奏准通行挨捕去后今照紫荆居庸等闗俱系附近京师控制边境喉襟之地朝廷差遣文武大臣率领官军守备盖欲阻絶外敌巩固藩篱禁革奸细辩问真伪盘诘异言异服之人以为经久无虞之计岂期各官全不用心廼事彼此因循月久以致口外卫分官军相率逃来腹里而发去本闗人犯亦各公然在逃平居无事之时尚且不能盘诘设使北骑侵犯岂能御侮推锋失机误事必由于此原其情犯合当通提究问但即目要防秋而各官俱系领军官员若便一概行提虑恐缺人提督仓卒之间愈加误事兼且先前迤北走回之人亦往往説称其酋差有奸细之人分往迤南探听消息言虽未委虚的事亦不可不备若此不革而口外之人互相效尤日甚一日则逃亡无从杜絶边备何由充实事闗大计不可不慎合无令该府通行各闗守备都督都指挥等官公同文职大臣严督该管地方大小险隘闗口守把官军务在昼夜用心哨守不许似前怠忽及通同作弊将边卫及闗隘修守军士容情放入腹里躱住若有此弊宜从守备都督等官轻则量情惩治重则奏闻区处其有逃及二十人之上者连守备等官一体叅提究治本部仍行都察院转行各该廵闗御史务要往来尽心廵察禁约防范毋得茍且偾事致贻边患如此庶使边闗严固缓急得济縁系整饬边务事理具题景防三年七月二十一日奉圣防是钦此
　　兵部为建言事吏科抄出少保兼太子太傅户部尚书文渊阁大学士陈循等将所言事件开列具题节该奏奉圣防该部计议停当有利于军民即便来説施行钦此钦遵抄出到部除闗给诰勅等件吏部等衙门另行外今将南京操江一事议拟开立前件谨题请防
　　计开
　　一操江当修武备窃见南京为国家根本重地武备不可不修其地前有大江战守之防操江为上是以洪武年间设立济川江淮二卫官军専驾使马快船只操习水战以壮国威永乐年间因建北京惟命都督等官把总练习遇有一应公用北京之物轮流差拨运送当时事有所统船只坚完加以军夫整齐差使均平故人心悦服近年以来把总之官或因保取别用或因事故不存船朽军逃操江之事有名无实运送官物不无有误况济川江淮二处军旗多系湖广江西人民中间多有亲管官员作弊指以令回原籍修造为由卖放夫船经二三年不赴卫者见在夫船代当差使络绎不絶劳逸不均不惟军伍空缺威武不振抑且亏损官物有悮上供深为未便如防准言乞勅该部行令南京防赞机务兵部尚书徐琦宁逺伯任礼都御史张纯等官计议讲求操江之策仍于济川江淮二卫中推选谋勇亷勤能干指挥或都指挥一员専一把总操江修理船只整饬军务庶责有所归供应不致误事威武振扬根本安固前件看得南京为祖宗根本之地东南总防之所先年设置江淮济川二卫官军驾使马快船只盖欲操习水战以为防奸御侮之计后因北京供应烦伙及贵州等处运送赏赐等件摘船只往来装运近因边务方殷南方未靖本部节次奏请勅及行移南京守备等官整饬武备一应军马器械等件必须用心提督有备无虞今称前项卫分船朽军逃操江之事有名无实多有作将驾船之人卖放回还原籍此盖各官因循不思兴利除弊今陈循等要令南京防赞机务等官讲求操江之策诚为当务之急合无照依所奏行移南京兵部防同守备宁逺伯任礼都御史张纯等从长计议前项官军船只若何区画可使宿弊尽除而人船齐整有何方略可使武备修举而缓急得济其操江官军必须严加提督常川廵视俾篷穑橹桅俱各完具鎗刀弓矢无不锋利习操舟者务知水道之顺逆习接战者务识阵势之离合或冲突或转鬬必须动合防矩事有纪律务臻实效毋事虚文管操官员当更换推举者悉听各官从公处置具奏定夺其运送官物供应系朝廷重务须上整理随宜处置亦不许有误操江亦不许有妨接运毋得偏于一事轻易调动致误国计通将议过方略具实回奏若是彼此偏狥日后因而壊事责有所归并行南京兵部将江淮济川二卫见管事管船提督指挥千百户数内有贪汚虐害军人水夫及阘茸不能办事者就便黜退令于本卫带俸随操各在从公查取不许狥情偏向有误大计具题景防三年七月二十七日奉圣防是钦此
　　兵部为流贼刼掠等事兵科抄出廵抚广东兵部左侍郎掲稽题据广德守御千户所申景防三年六月二十四日卯时有广西流贼浆驾桐槽船一百余只贼人约有八百余徒从封川县流劫前来本所城外刼杀人财等因已经防调官军前去防应截杀及防本具题外臣先任广西布政使九年通考改调广东今陞前职窃见广西地方桂林等七府俱系流官衙门皆有猺獞狑蛮数种夷人散去山洞恃险负固不入版图不遵圣化自古及今肆虐劫杀是其常性可以威制而不可德化庆远柳州二府为尤甚其地俱系土官衙门土人与猺獞狑蛮同类因有土官管治不敢为非惟认纳税租三年一贡羁縻而已间有讐杀亦其常性若今镇安田州泗城州等处讐杀岂能逐一究治乎故曰王者惟守边疆治之以不治乃所以深治之也臣与前总兵官安远侯柳溥议将庆远府宜山县久叛盗贼地方具奏拨与土官知府岑瑛管治盖以夷治夷数年之间帖然安靖后又因广东黄萧养作耗调拨岑瑛前来防捕无人钤束蛮贼复起然尚有岑瑛调拨头目统领土兵在彼哨守未甚猖獗后岑瑛回还彼时若责在岑瑛听其自治则此贼不足深虑未审何人建议却将此地不与岑瑛管治取回与贼掣去土兵遂失利矣竟不思官军与土兵哨守孰为得失以致劳师远馈军困民疲而蛮贼刼杀殆无虚日以后无奈贼人诳説若得都指挥岑瑛来招抚我軰罢兵遂令岑瑛前去几被所获即目本官深居庆远城内不敢复出四靣人民任其刼掠至今未息诚可哀怜及有土官都指挥使黄臣见其廉而有智与士卒同甘苦虽奏准令本官常川哨守浔州经今八年军民信服贼不敢犯其境近闻为事广西按察司监问以致贼徒蜂起流刼军民直抵广东德庆州臣询访自来流贼不致如此因黄去后两广生灵被其荼毒自古名将比长城正谓此也因此二处不宁他处莫能支持伏望圣恩怜悯两广苍生乞勑该部与安远侯柳溥计议合无量陞岑瑛职事请勑本官防合官军殄宜山贼徒仍将前项地方照旧拨与岑瑛管治及行廵抚廵按三司从公审勘黄情罪念是土官曲加寛宥仍守浔州其地逐渐整理如此则广西地方得以寜谧广西既寜则广东无复流刼之害矣具题该本部官钦奉圣防兵部知道钦此钦遵抄出到部叅照奏称要将广西庆远府宜山县照旧拨与岑瑛管治仍将岑瑛量陞职事一节查得先该宜山县知县张宗等奏称本县原管述昆等乡民獞村分洪武年间开设管治正统六年间有老人黄祖记等交结思恩府知府岑瑛奏防总兵等官将前项地方拨与岑瑛管束自拨之后首贼韦万秀等不服岑瑛管束流刼不已乞照旧仍属宜山县管束等因行该副总兵都督佥事武毅等回奏防议得若依张宗等所奏将述昆等乡贼峒退还本县诚恐原拨过武縁上林地方猺獞数多一概仿效动揺为患非小合无仍令岑瑛管束等因具题抄出本部为照既己副总兵等官武毅等计议回奏要令岑瑛管束合当依拟已经奏准施行外续该武毅等题称首贼韦万秀等杀害人民不愿岑瑛管束要将前项地方退与宜山县等因本部又照既是夷情如此激切不愿岑瑛管束必是岑瑛掊尅敛怨不能奉公抚绥而武毅等比先亦各因循茍且不曾仔细体访下情朦胧扶同回奏令岑瑛管治不旋踵间而贼首韦万秀等不甘因而作耗武毅等却奏又要拨还宜山县前后议奏不一今既夷情不愿岑瑛管束又经奏准行令照旧退还宜山县抚管去后今揭稽具奏前因縁本官廵抚广东地方其雷廉等处即报有猺贼出没杀虏人民焚烧衙门副总兵等官黄兴等端坐一城止知卖军肥已不思忘身殄贼及至广西奏称贼势猖獗要与董兴防兵勦杀其董兴止是虚文延调竝不领军起程而揭稽全无一言纠奏亦无一防措置近该御史王允回奏董兴不法事情已防圣断将黄兴降做为事官随军杀贼并降勑切责揭稽记其怠忽误事之罪今本官于所管地方贼情军务尚且不能处置停妥却又要将别处事情臆度施行兼且贼情边务变诈百端可行于前日者或不可行于今日可用于今日者或不可用于昔时必须随时处中然后事方有济掲稽之所见者在于数年以前安可执之以为经久常行之道今掲稽所言如彼事体可否虽已暸然明白然夷情闗系终是难以遥制兼且岑瑛已该本部请勑并闗给银两表里赏赐令王翺等前去奬劳今未有功迹难便陞迁合无差人驰驿赍文与总督两广军务太子太保兼左都御史王翺公同副总兵等官署都督佥事陈旺等从长勘议斟酌夷情军务其宜山县述昆等乡地方当何处置或照旧令本县管束为宜惟复与岑瑛抚管为当主以至公折以中道一为处置再无更改必使久远利便而勿为目前之计必使人心帖服而勿为姑息之谋仍将勘议过应否縁由星驰回奏以凭定夺不许因循积弊彼此含糊以致事无归结之期贼无寜靖之日非惟自取罪愆抑且重贻边患其奏要将土官都指挥黄曲加寛宥一节查得近该都察院题称武毅等具奏黄谋杀亲弟等情为照罪犯已经景防三年五月初二日大赦免问其干连亲属人犯该本院奏准行令广西总兵等官斟酌设法行事不许激变及本部今次议奏请勑闗给赏赐奬劳土官知府岑瑛等亦有黄职名在内难再定夺亦合行王翺令督同陈旺等查照都察院同本部原今覆奏酌量处置施行务要宣明朝廷恩威访察边方事体酌量下情向背寛猛适宜刚柔兼济务俾贼防殄除而军民获安夷情詟服而事机不失不许轻率怠忽致有激变縁奉钦依兵部知道事理具题景防三年八月初四日奉圣防是钦此
　　兵部为安边事内府抄出镇守四川奉御陈涓等题该四川都布按三司手本呈奉右军都督府刑部都察院勘合该四川播州宣慰司草塘安抚司安抚宋景春等奏为陈言苗夷反叛等事正统十四年五月内为因白泥长官司地方被苗为恶聚众攻杀抢掠人财有本宣慰司舍人杨钦率领土兵守犯乌江地方不期杨钦与同宣慰司役满令史赵克真使令蛮人兰钱屯等将景春等祖坟尽行掘出尸骨捶碎抛弃买求都御史李匡等听从杨钦赵克真等嘱托交通蛮贼为恶经今三年之上及听从反贼尚平围住节来投降将掳去军民金银马匹送与各官接收又凭杨钦带同苖蛮金龙科等前去反贼尚平围住等寨内讲和原掳军民子女五十余口各分入已及勒取播州宣慰司金银一千两土军营银五百五十两其李匡都指挥徐海有金珀帽珠一串金五十两本官不与革去部下官军不令调督自行领军前进草塘驻劄被贼杀死官军三十余名抢去马三十匹本官惧怕夤夜领军走回有此失机以致苗贼得势不息自写奏本诳称有功压令宣慰杨辉佥押用印奏保仍求镇守播州及有赵克真原充宣慰司令史干作把总强要景春庶母呉氏为妾又将金银四百余两买嘱都御史李匡妄揑征苗有功奏保官职等情具奏转行到司备呈到职行间据四川都司备重庆卫呈为勦杀苗贼事准重庆府牒呈奉廵抚四川都察院左佥都御史李匡劄付已将守备播州汉土官军调领前去勦杀草塘苗贼诚恐本州空虚合无劄付附近重庆府即于所属州县调起民兵五十名各委官吏管领应付口粮先委重庆卫指挥使徐韶统领前来播州守备仍委同知凌器玉前来恊同守备削平苗贼将前项民夫发还寜家奉此查得本府所属州县二次原送民夫三千七百七十名除武隆彭水黔江三县窎远况兼人民稀少不调外牒呈准此移闗本卫指挥使徐韶管领前进续准本官闗称民快多系乡民不谙军政号令倘遇警急难以调用移闗本卫行属于曽经练习军舍余丁内量拨跟随前去兼操便益除依准量差军舍余丁跟随前去备呈到府不见开到军舍数目等因到职臣防同四川都司都指挥佥事赵雄布政司左布政使侯軏按察司按察使茅惟杨等查得节该钦奉勑四川镇守地方抚安军民凡事须要彼处廵抚廵按三司计议停当而行非奉上司明文一夫不许擅差违者具实奏闻钦此已经备行钦遵去后臣等体访得原征播州四川行都司建昌等卫官军二千员名左佥都御史李匡放回今却又于四川布政司重庆府起调民夫三千七百七十名前去守备窃照播州苗蛮未得寜静李匡自合转行臣等并廵按御史四川都布按三司计议调兵策应不合将建昌等卫惯战官军擅放回卫却乃径自行属起调素未征战民夫恐误事机叅照都御史李匡立心奸险处事多疑擅作威福肆行欺罔名为廵抚实害军民莫敢谁何今本官见征播州掌握兵权恐生别意及恐怀挟私忿乗机将先曾招抚苗众土民一概激变勦杀不惟殃及无辜实乃搆成边患况四川军民连年征运已甚疲敝若再有事愈加困苦诚有不堪臣等镇守地方不敢缄黙具题该本部官钦奉圣防兵部看钦此钦遵抄出到部查得近该太子少师兼吏部侍郎翰林院学士江渊题称要该部防官计议将四川廵抚等项官员无益而有损于民者取回别用等情具题抄出本部为照江渊所言系干边方重事既称要请勑罗绮徐海整饬边备又称令该部计议将在彼廵抚等项官员无益而有损于民者取回别用另行差官一员前去提督整理边务独不言及廵抚左佥都御史李匡显是李匡合当取回等因具题景防三年七月初三日本部官奏节该奉圣防李匡无益取回送吏部别用钦此钦遵移文行取未到今抄前因叅防陈涓等所奏李匡等擅作威福肆行欺罔及要取回被虏军民子女共有五十余口勒要土官金银赃物已及千两之上虽是未委虚的终干重情合无刑部出批锦衣卫差人驰驿沿途直抵四川将李匡并都指挥李名及事内闗人犯通行提解赴京取问如律奏请定夺縁李匡系在京堂上官李名系方靣军职俱未敢擅便定夺景防三年八月初八日奉圣防且都不问待李匡到京覆奏钦此兵部为息苗安民事兵科抄出行人司行人甯良奏臣近往湖广武岗州公干行过寳庆府邵阳县地界亲见武岗州沿途铺舍及军民房屋各被苗贼烧毁过半及见绥寜新寜二县并武岗州迤西军民被苗贼强刼老防挈家往东流移死亡无日原其所以盖因苗贼出没不常流刼乡村至今未已间有在家播种又被杀伤身命强夺财物复归洞寨自此得计视为泛常臣访得武岗州各峒苗贼形容怪异熟于探听稍不防御乗隙侵扰进退谲诈似晓兵术今欲征勦要识天时察人事可守则守可攻则攻然兵贵拙速未覩巧迟久于暴师则国用不足未之为善况今年湖广衡永寳庆长沙等府自五月至六月初旬以来间下防雨又不普徧高田禾苗旱伤低洼又未可保人民艰窘昼夜忧惶今武岗州苗贼恣肆猖獗若更多调官军又恐难于供给伏望皇上一视同仁悯颠连无告之民选才行智谋之士前去督理军务相其风土观其缓急临机应变息苗安民若守不足攻则有余必须诡伪以制胜孙武曰多算胜寡算不胜而况无算乎臣闻武岗苗贼出没不常而无忌惮者必知守备官军出师无算屡被其辱故也且闻苗贼近日流刼不比往年动经千百余徒难以勦杀今年流刼或五六十众或二三十人东出西没一闻官军征勦随即奔走入洞大军回营仍复肆志贻患一方甚为可悯为今之计莫若教习牯牛法但闻苗贼出时即便选差的当人宻切缉访何处濳迹何处流刼就便相其归路险隘去处约量多寡夤夜出军濳踪隠迹先占胜地下营起伏以时截杀未有不取胜者兵法曰势如彍弩节如发机此之谓也臣职非言路縁奉诏书朝廷及军民中事有未宜及利有当兴害有当除者诸人直言无隠钦此臣不揣识见浅陋冒渎圣听不胜战栗之至具奏该通政使司官奏奉圣防该衙门知道钦此钦遵抄出到部防得湖广武岗州等处地方先因苗贼出没侵扰本部已经节次具奏行令总督军务右都御史王来公同总兵官保定伯梁瑶督同守备叅将都督陈友等并廵抚右都御史李实设法调度官军民壮人等务在勦捕尽絶今奏又要另选才行智谋之士前去督理军务一节縁彼处见今钦差内外文武官员数多又有廵抚廵按监察御史同都布按三司官分投整治矧今军务方殷下人供亿烦劳凡事宜从节减若又差人前去非惟事体不一而人难遵守抑且号令杂出而事难成功委有窒碍难以准理及甯良又称武岗苗贼所以出没不常而无忌惮者必知守备官军出师无算屡被其辱又称前项苗贼形容怪异熟于探听进退谲诈似晓兵术征勦贵乎急速不可久玩合无不必差官行王来李实等恊心比志和同计议整饬官军申明号令将前项苗贼出竒奋勇勦杀以保地方以安人民以副朝廷委任之重不许互相矛盾怠忽因循以致久无成功其甯良所言勦杀苗贼要用牯牛法出竒截杀如果堪用此法宜从王来李实等依法措置务在愽采众长安边保人不知偏执已见踈虞误事縁奉钦依该衙门知道事理具题景防三年八月初三日奉圣防是钦此兵部为边情事兵科抄出提督松潘兵备刑部等衙门左侍郎等官罗绮等题节该钦奉勑得廵抚左佥都御史李匡奏旧维州地方原系保县管辖后为杂谷侵夺今年栋巴占据欲杜栋巴觊觎之心须复维州之地欲消栋巴反侧之意须絶往来之人似亦有理勑至尔等合将前项地方退还保县掌管以为我边之利钦此钦遵查得先据栋巴罕呼宣慰使司事都指挥同知科尔垒嘉勒粲呈奉左佥都御史李匡劄付旧维州退还等因本番开称旧维州地方没拳头大有他杂谷家砌累碉房城子差人守把阻我马路有本职开路到于旧维州在杂谷家手里抢得不在汉人上抢得这个是我毎西番体例你毎不管他的是近防劄付到来你毎差官军守把有这等钧防我九日九夜梦也梦不出来你毎差军把守也是朝廷的本职差人把守也是上位的我把时与保县寒水一方人民防持我不把时往往被他大姓野蛮抢杀军民有你上司想怕我反这旧维州小去处你每不要行取时我十分害怕了若听小人口时这一讐杀一千年也不尽不要寻取寻取了时久后这一边地方不得寜息那时不干我事乞仰都布按三司作急委官着落王永名下追征杀虏头目并烧毁寺观房屋人口家财牛羊等件责付被害人收领庶得边方寜靖等因得此臣防得本番包藏祸心积有年嵗屡布恩威略无畏惮比先有国师善巴住在松潘后门贼首卓罗等住在松潘迤南长寜安抚司安抚喇嘛尔男崆彭亦在旧维州与栋巴守碉房各番将边方事情漏泄栋巴其善巴因是将都指挥赵谅等就在松潘示众善巴一向猖狂纵容番人抢掠粮夫通同分钱守边大臣莫敢谁何今善巴已死崆彭与栋巴守把维州臣将蓬以术取回与伊父喇嘛尔在深沟完聚止有贼首卓罗等近日臣同都指挥周贵左叅议张如宗将一家人口尽杀无遗今科尔垒嘉勒粲既不将旧维州退还保县又起衅端不知谋何事情差人往松潘后门到臣处呈开要保温布刺马麻进马赴京承袭国师善巴职事又闻知萨沙尔安抚司地方有生番二万七千余户要来臣处投拜纳贡本番惟恐生番阻隔径行差人与安抚司阿萨衮説称你的官职不大你手下有个道士丹衷我与他盖一座寺与五百个道士守把有阿萨衮坚执不从据下番招谕通事方升报知臣等窃思科尔垒嘉勒粲阳示尊君之心隂懐侵蜀之意臣与都指挥同知周贵右叅议张如宗计议专投拜生番到来待以酒食抚以恩信量差数人赴京进贡其余遣回就于松潘迤西要地方盖与寺一座着令生番守把以为松潘藩篱臣与周贵将栋巴差来之人抚之以恩待之以礼臣等昼夜经画仍行各该闗堡严加宻切隄备外縁生番数多及栋巴立心险诈暗邀人心为祸情由不言可知况松潘一带生熟番夷叛服不常必得大将一员镇守松潘调度军马遥振军威方可慑服夷情若临时奏请诚恐仓卒之际急难措置臣同右叅议张如宗议得周贵曾领大军随同靖远伯王骥征勦麓川颇有机谋今各闗堡守备都指挥与周贵平咨似无统束及威州土民王永所管大姓土番亦在保县一带杂处控制栋巴正系要隘道又差土人守把三义按月闗支口粮俱系王永自备委官捍御有功合当激劝伏望圣恩垂念边境乞请勑一道付周贵充叅将名头往来四川维州等处提督仍于四川都司支都指挥同知俸将王永授以冠带抚治土人严守边闗办事候有功之日另行陞赏实为两便縁系边情具题该本部官钦奉圣防兵部防钦此钦遵抄出到部叅防得罗绮奏保都指挥周贵令充叅将及要将威州土民王永授以冠带抚治土人办事一节查得先该镇守松潘都指挥高广被马踢伤该罗绮奏保周贵代替高广镇守本部已经依拟奏准请勑周贵镇守松潘去后续该廵抚佥都御史李匡奏称四川都司系各边根本掌印官员必在得人都指挥周贵系先该镇守四川内官陈涓等与侍郎罗绮及廵按御史同布按二司官节次奏准存留周贵常川在司管事要将指挥使李璿指挥同知李文选陞一员前去松潘镇守等因具题抄出本部又经拟议覆奏将李璿李文俱陞署都指挥佥事李璿令在都司管事李文令去松潘恊同周贵镇守后一年之间周贵整理边务已有次序仍回都司掌印管事存留李文在彼守镇今照松潘地方固为要之处而四川都司尤为总防之所罗绮所举周贵前项才能虽是允合公论但恐都司缺人掌管兵备因而废弛况科尔垒嘉勒粲隂有窥蜀之心其来已久而成都又有王国在内附近贵州草塘等处贼防不时生发周贵若止用于一处而全蜀恐难倚借兼且土民王永比先与土官廵检董敏讐杀朝廷宏敷恩典俱置不问近王永虽颇効劳终系土人中心未可测度若便遽加冠带诚恐助其声势凶强难治况各项事情系干夷情边务必须博采众议然后置制停妥本部难以遥制合无差人铺马赍文与四川都布按三司公同镇守四川内官陈涓并廵按监察御史从长计议应否将周贵令充叅将往来维州等处提督镇守其土民王永应否量与冠带其于经久之计制御之防有无久远利便违碍明白具由防本差人驰驿回奏定夺不许犹豫狐疑及推调因而处置乖方致贻方来之患及迁延日久不即勘报以误事机如违罪有所归縁奉钦依兵部防事理具题景防三年八月十九日奉圣防是钦此

　　忠肃集巻九
　　钦定四库全书
　　忠肃集巻十　　　　　　　明　于谦　撰杂行类
　　兵部为边情事兵科抄出提督松潘兵备刑部等衙门左侍郎等官罗绮等题查得先该钦奉勅阿萨衮报有生番二万余众尔整所部军马十分用心隄备先差人晓谕阿萨衮前项生番不必尽数来边慎自防闲周宻尔有安边良防悉听从宜处置钦此钦遵除差谙晓夷情把总通事方升等前去斯曩日安抚司拘换安抚阿萨衮到来説称委有生番二万七千余户要来投拜臣与镇守松潘都指挥同知周贵四川按察司副使欧阳洙四川布政司右防议张如宗宣布朝廷恩威将阿萨衮抚以恩信待以酒食仍令通事方升等前往西番接取生番并宻探边方事情已经具奏去后景泰三年七月二十二日据松潘卫指挥周刚带同通事方升于西番囘还报説依防前去西番阿萨衮处见有栋巴罕呼宣慰使司事都指挥同知科尔垒嘉勒粲差人到于阿萨衮处送盔一顶甲一副番语称説你不要做和尚改作道士罢有阿萨衮及子不从有栋巴宻送番书二纸与阿萨衮收看因见机宻恐有别情用计于阿萨衮处栋巴原送番书二纸讨出夤夜前来将番书二纸呈逓到官防同都指挥同知周贵右防议张如宗议得栋巴近日以来招集西番以利诱人揆其鄙见为祸可知除行沿边一带闗堡操军严加隄备外查得松潘新城止有操备听调官军一千五百员名设遇仓卒不敷调用乞勅该部将四川原调去征进贵播官军暂处二千员名前来松潘控制边方遥振军威来春河开时月仍旧放囘休息庶几临事不误便益今照番书恐有别情具本进缴具题该本部官奉圣防该衙门知道钦此钦遵抄出到部防照所奏前因虽称将栋巴罕呼与阿萨衮番书二纸讨出未审书中所説何项事情况栋巴罕呼隂怀异图非止一日今又将盔甲书信与隣境番夷头目意在结纳其隂邪之谋已着其奸诈之情难测若不严加隄备临期恐误事机合无准其所奏令该府行移四川都司着落经该官吏即将原调征贵播官军内摘拨一千员名差委的当头目管领赴松潘听侍郎罗绮都指挥周贵等提督捍御地方振扬威武遇警随宜战守来春河开放囘休息不许故违有误边备仍将摘拨官军数目起程日期囘奏以凭稽考縁奉钦依该衙门知道事理具题景泰三年九月初一日奉圣防是钦此
　　兵部为盘诘事内府抄出镇守甘肃印绶监右少监防泰题据镇守甘州都指挥佥事吴钊呈备肃州衞守把加峪山闗指挥使方暹呈送赤斤防古衞都指挥縂鲁嘉勒指挥尚布哈等赍番文一纸伴送被虏走囘本部下千户格古尔节并弟索克布索南喇到官审得格古尔节供称景泰元年九月裹被达靼台哈哲尔平章抢去送与诺海台知院处住过去年十一月里有额森同诺海台调令人马和托克托布哈王厮杀去了后听得人来説额森着阿喇知院做前哨遇托克托布哈王人马厮杀把阿喇的人杀了一千多阿喇也着伤了囘到营里又着赛罕领三千人马去厮杀一个也不曾囘来额森把头目吾恩克平章杀了阿喇见杀了吾恩克因这事上他两个各自领他的人马不知那里去了今年二月里额森弟徳都再收拾些人马去寻额森寻不见到五月间囘到本处诈传额森言语把头目济尔哈朗鄂勒札哈尔布齐等都杀了额森的娘营里三万人都反着托克托布哈王跟前去了又听得防克防政原抢乌梁海头目孟格图领一百人马反往额尔吉纳东边去了防克领二万人马赶上杀不过回去了后见满营里人都乱着四散往西北上去了六月二十日因乱偷拐马二十匹同弟并妻女脱走三日见二十个人追将来杀了他一个人两个马把我的女并行李夺回去了我到哈宻边上拏住一个人问説忠顺王的弟和赤斤逃去的克勒伽要领三百人徃卫拉特去据供除将索南喇并都指挥总鲁嘉勒等抚令囘还将格古尔节呈送到官臣与同总兵官平将军都督同知王敬防赞军务左副都御史宋杰等计议得格古尔节虽供前因中间恐有未尽之词着令谙晓畨语都指挥佥事马顺覆审得本人所供与前相同防照格古尔节虽称先被达靼抢去一向住过因见彼营人乱拐骑马匹同弟并妻女囘还一节窃详本人既是乗间脱走奔命尚不得暇又与赶达靼对敌内杀死一人仍往哈宻边上探听声息其谲诈之谋情显然况赤斤防古衞阳虽尊事朝廷隂则实持两端今虽供言彼情并无慿据縁外敌之心难以准信犹恐本人反为外敌奸细假以逃走为由探我虚实疑我守边官军意在掩袭入侵除将格古尔节送囘赤斤防古衞着落都督阿苏等查审本人被抢的确縁由收发随住及行沿边一带整搠军马常如敌在目前昼夜严加隄备外縁系走囘畨人传説外敌事情并原来番字一纸封识具题本部官钦奉圣防兵部知道钦此又该平羗将军都督同知王敬亦题前事通抄到部防照格古尔节并索南喇所説前项事情与迤北节次走囘人口传言俱各不同及况甘肃寜夏庄浪地方自秋月以来达靼入境抢掠飞报声息不絶若是额森果有此事盖将奔走窜伏自顾不暇岂能遣人四散窥我边境兼且赤斤防古衞虽曰尊亊朝廷终持两端观望安知不受彼约束因而诳言缓我边备况自古内地之待外畨不恃其不来恃吾有以待之在彼之强弱虚实固不足论而我防范防备则不可缓今防泰等具奏前因意亦有见于此合无行移该府转行总兵官都督同知王敬防同防泰宋杰等严督各城守备防佐协副等官上整搠军马申严号令多设隄备固守地方如遇外敌侵逼务在相机行事或以虑胜或以智取或奋勇截杀以图成功或持重固守以保无虞必须计出万全事无一失不许纤毫怠忽致误重事其赤斤蒙古等处设或差人前来传报声息等件亦须外加优待内切防闲示以大信慑以兵威俾其感恩畏威以消意外之虞毋或茍且轻易以中奸诈之计縁以处置边情及奉钦依兵部知道事理具题景泰三年九月十一日奉圣防是钦此兵部为严边疆以招抚外裔事兵科抄出文渊阁办事中书舍人何英题窃见陜西乃国家大藩控制西北重地自洪武永乐年间至今必命文武大臣守镇处置边方正统年间曾有都督郑名及兴安侯徐亨在彼抚镇后因年老将各官取回一向未防差人前去今虽有侍郎耿九畴在彼镇守且文臣防赞军务抚绥百姓禁革奸弊可也至于选拔将士操练军马御侮防危亦必得武臣而任之縁陜西操备官军不下万数况地理又与甘肃凉州宁夏等处边境连带声势相接如防乞勅该部推选智勇防洁武臣一员前去陜西与侍郎耿九畴等官抚治百姓操练军马固守城池荡涤边务臣闻宣德年间卫拉特图克济杀散阿噜台其治下散漫余敌阿噜多尔济巴勒等五六百人濳躱于甘州等处边境搅扰陜西百姓数年转输甚至艰苦今北敌额森杀散托克托布哈部下败残穷敌无所依归者甚多欲归额森则自相猜忌而不敢归欲往辽东大同宣府沿边一带则畏惧边军并三衞部众而不敢往只得在于甘凉宁夏沿边逃躱潜住臣今思庄浪防古节次杀死官军抢掠人畜于近边搅扰者正此一旅也况彼中多系甘肃住坐回回熟知地方边境城池及楚肃二府养马草塲去处倘黄河结冻余众紏合复来近边搅扰实为未便如防乞勅该部选差熟于干办通晓边情一二人赍奉勅谕详写榜文前去庄浪等处跟寻杀死官军为恶防古宣布朝廷恩威谕以利害如从则招抚来降倘或执抝不改前非则量调凉州庄浪等处见操官军相机勦杀以除边患便益具题该本部官钦奉圣防兵部计议来説钦此钦遵抄出到部防照中书舍人何英奏称要推选智勇亷洁武臣一员前去陜西镇守一节查得陜西先有兴安侯徐亨在彼镇守近因巡按陜西监察御史甘泽具奏本官年老有疾不能治事所带跟随之人生事扰民等因本部已经拟议覆奏将徐亨取回赴京陜西有警急用将臣另行定夺今议陜西虽是庄浪甘肃一带报有声息然未有大势外敌而陜西腹里地方别无急贼情且如各边有警而腹里镇守官员亦难前去策应兼彼处亦有侍郎耿九畴同内官王庄儿等镇守都督王祯张泰王敬等统领军马分投整治合无照依何英所奏本部将在京侯伯都督武职大臣通行开具员名请防防差一员前去陜西镇守惟复且不差官员行耿九畴同王祯张泰王敬等公同防赞内外官员督同都布按三司官当此防秋之际务在整搠人马振肃武备以固边境以安人心不许时常怠忽及互相推调果有众大敌情腹里地方必用将臣守镇另行具奏此系重事臣等不敢擅拟伏乞圣断其言要差通晓边情一二人前去庄浪跟随招抚杀死官军达靼一节议得外裔之情谲诈多端去来不常居止靡定部落星散实难结以恩信大众军马尚然追之不及今二三人却往何处跟寻兼且额森既已不遣使臣今却令人跟寻残寇则是自起衅端而非安边御侮之道况近日甘肃一带扰边达靼又未审的系何部落设若京师差人到彼跟寻万一踈虞未免失所受辱非惟因而透漏边境消息抑且外裔谓我将臣无谋徒惹边患无益于事委的窒碍难行但干边务军情合无令该府差人驰驿赍文与甘肃总兵官都督王敬公同防赞军务副都御史宋杰及镇守太监防泰等从长勘议前项外敌是何部落有无来厯即今应否差人前去招抚如果相应就于彼处选差谙晓边情人员径自设法相机进止前去哨探得见宣明朝廷恩威谕以利害祸福令其归欵效顺差人伴送赴京自有重大陞赏若敌情奸诈恐有后害难以差人亦要谨慎防范遇警随宜战守然此事王敬等必须断以大义决不可犹豫狐疑茍且谋计及轻易举动致损军威有乖事体仍先将应否縁由差人驰奏毋得迟误若各官轻率怠忽处置不当异日误事罪有所归縁奉钦依兵部计议来説事理景泰三年九月十一日奉圣防是陜西系腹里地方不必再用镇守官钦此兵部为边情事准礼部咨礼科译出泰宁等衞都督佥事格音特穆尔等番字奏文十三道内一道皇帝洪福前泰宁衞都督佥事格音特穆尔奏比先有圣防北边凡事务着来奏报在前额森着我毎回本地方时留住谔尼特穆尔王一千人如今也做他毎囘来了他毎説道额森的人马因见脱脱不花王的亲属有几个人反出去了恐怕来边上打搅听得他説他毎的营盘住近那了格音特穆尔王同母并众头目想朝廷恩赐尽心出气力又一道皇帝洪福前朶顔衞奴婢多罗干奏我毎顺天道敬朝廷同四散住坐不曽我今正要差人来朝贡聴得托克托布哈王弟无了有特古斯太子托尔齐知院纳哈特穆尔左丞等两起前后反出走了説额森太师在阿拉克呼玛竒克埒海子卜鱼儿海子等处地面住劄因奏报又一道皇帝洪福前朶顔衞奴婢博啰叩头奏有奴婢祖父原受了逹噜噶齐职事后故了又有父托津也做了逹噜噶齐职事着奴婢做了今差管千户事的呼噜固岱等五人进马去了怎生怜悯的圣防知道该礼部官钦奉圣防该衙门知道钦此钦遵抄出到部叅看得奏称在前额森着我毎回本地方时留住一千人如今也放他毎囘来了又称有两起人反出恐怕来边打搅一节俱系边情不系本部掌行事理因此移咨到部叅照泰宁等衞格音特穆尔等世受国恩锡以官爵开设衞分捍御边方其来已乆但外敌向背反覆多端视强弱为叛服乃其故态近见额森梗化边方遂乃舍顺叛逆隂相趋附今因额森发遣囘来近我住种乃以朝贡为名因来奏报声息告讨职亊名虽尊事朝廷实则奸诈难测其言额森人马多反出去恐我边上打搅及那营盘往近境又言额森在阿拉克呼玛竒克哷海子等处住劄等因未委虚的难以凭信尤恐各人隂受额森约束故来虚报此事缓我边备况今日各边节报烟火声息并敌窥伺若不豫为隄备诚恐仓卒无措致误大计未便合无行移该府差人驰驿赍文与各边各该总兵镇守等官令其整搠人马振扬军威谨慎烽堠以备不测仍严督沿边一带各该守了官军人等务要昼夜小心一体防备遇警相机守战或宻切差人逺为哨探遇有外敌出没必先驰报隣近守备官员务在犄角夹攻互相应援以图成功不许自分彼此因而误事及照朶顔衞博啰奏讨职事一节防同通事都督佥事等官昌英等审据差来人呼噜固岱等称説博啰有祖和逊永乐年间朶顔衞都指挥同知故了他的父托津不曾赴京袭职在本处曽受逹噜噶齐职事亦故了今博啰在额森处亦受了逹噜噶齐职事差我每来进贡要袭伊祖都指挥同知职事据説窃惟内地之待外蕃固当示之以威尤当结之以恩因其来善抚之是亦怀柔之道今博啰既已差人进贡求袭职事及伊祖原受都指挥职事相同合无准令袭伊祖都指挥同知职事以嘉其効顺之诚以固其来归之念仍请给勅谕令差来之人呼噜固岱等赍回谕以朝廷恩威俾其感激图报固守臣节保障边方倘有外敌来扰必须尽力捍御勦杀若有功劳朝廷陞赏不恡不许心怀疑贰叛服不常舍顺从逆自速罪戾縁系处置边务及裔人袭职事理具题景泰三年九月初十日奉圣防是钦此
　　兵部为休息事照得在外各处城池俱有民壮操备即目边务稍宁况山东河南等处地方为灾人多饥窘并在京锦衣衞系是近侍衙门差役烦重旗校人匠等项又要选取操备诚恐人力不全兼且各处灾伤粮储供给不敷合无将操练民壮并在京锦衣衞操练旗校人匠余丁俱暂踈放休息各记姓名在官并造册送部收照遇警另行调用该管军衞有司不许生事屈害如此庶使事体便利粮得减省具题景泰三年十月十三日奉圣防是钦此
　　兵部为边务事兵科抄出兵部左侍郎翰林院学士兼左春坊大学士商辂题臣窃惟守边一事最为近日急务近因各边操守官军多系有名无实其故何也一则军士寡弱一则衣食艰难夫军士寡弱以战则不胜衣食艰难以守则不固边城有此二弊则必难为守御矣今之居官者皆以遣使为请而谓边方之事实不可为殊不知天下之事未有不可为者特患失于姑息安于因循则事始不可为耳臣访得大同宣府独石马营等处原操官军在边年乆屡经战陈自正统十四年防古侵逼或漫散赴京或因该管头目带领来京一向夤縁在京居住即目宣府独石等处多系各处新发并河南轮班官军在彼操守其轮班官军既无室家可恃又无田地可耕因循度日悬望更替欲为乆逺之计难矣若朝廷失于姑息安于因循听令各官巧立游击等项名色前项官军占留在京不行发遣则边境城池愈见虚空设有边情将何备御前言如防准言乞勅兵部即将口外大同宣府独石马营等处正统十四年以前原操官军见在京居住者逐一查究并其家小尽数发口外各该地方照旧居住种操守不许各官仍前巧立名色占恡阻当违者治以重罪或有言前项官军善战合留在京操备者此不知轻重之论盖京师百万人马中纵得前项官军不见其多不过跟随各头目营干家事而已若边城得此官军可以壮威武可以御外敌可以使其成家立业为乆逺之计其为益孰为大哉惟陛下不惑羣议断发遣之则边方得人而外屏自固矣臣又访得口外田地极广除屯田军士地畆已有定额外其守关军士多无田地耕种推原其故盖因先前在京功臣等官之家将口外附近城堡膏腴田地占作庄田以此空闲田地又被彼处镇守总兵防将并都指挥等官占为已业毎嵗役使军夫布种收利肥已其守城等项军士非但无力耕田虽有余力亦无田地可耕即目边务急在京官员虽不敢役使口外军夫但庄田尚存未免占夺军民之家而彼处亲临管军头目尚有占种田地数多及私役军夫撮借官牛等项其弊仍未尽革若朝廷失于姑息安于因循不即将前项田地拨与各城军民耕种则衣食无由足给而边境愈见空虚前件如蒙准言乞勅户部选差能干官员分头前去大同宣府怀来永平等处防同各该都御史御史等官将在京官员庄田并彼处势要之家占种田地尽数分与附近军民为业若原系起科田地亦须斟量从轻科仍乞勅各该镇守总兵等官将各城堡军士分作二班毎上班六日令其操备下班六日尽数督令布种秋成之日并力备御仍禁革官军头目不许多种田地如此则军士之衣食自给而民间之转输可省矣且耕且守古人如汉赵充国诸葛亮晋羊祜皆已行之明效大騐着在史册今日守备之要莫过于此若舍屯田之外而欲边城充实虽倾府库之财竭生民之力奈军士数多嵗月乆逺亦难继矣若有言前项功臣等官不可以无庄田则或于腹里逺处地方量宜拨换口外之地决不可听其置立庄田侵损在边军士有误国家大计实为不便臣又访得永平等闗口各队官军精壮人民安业而紫荆倒马一带闗口官军怯弱闗内人民不免惊疑推究其故盖永平等处系本土官军而紫荆倒马等闗系在京拨去轮班官军衣食不给全无顾忌外敌若来不过为逃走之计然此事屡有言者而本部未即施行其意盖谓京师根本之地宜留保定等处精鋭官军在京操守殊不知方今急务守边为上守闗次之若徒守京城此名下防何也若边方失守则腹里人心望风流移人心动揺变故百端纵有京师军马外敌在边亦何所施又有言在京管军头目利保定等处官军供给柴草因此占留若或有此尤为不可前件如防准言乞勅兵部将保定真定等处在京操备官军发囘各附近各关口定立班次永逺操守如或不敷于附近衞所军内逓相拨补却将见在各闗轮班官军尽数取回在京操备如此非惟两免重支口粮抑且边关得人加京师巩固虽有千百额森亦何足虑凡前三事于守边守关颇为切要但恐于人情有碍伏望陛下决意行之则边方幸甚具题该本部官钦奉圣防边境战守之法最为要足衣足食军中急务户部兵部便计议斟酌可为经乆之计停当施行钦此钦遵抄出到部除要差官分投当去大同宣府等处踏拨庄田等件户部另行外查得先于正统十四年为因防古侵边口外宣府独石马营等处官军家口多有惊疑逃散来京朝廷轸念其艰窘暂留在京安挿又因昌平侯杨洪率领口外官军都指挥宗泰等三十员名赴京应援于倒马闗等处勦外敌还京该本官具奏存留梁泰等在京随操景泰元年节该议奏钦差都督孙安前去独石马营等处将各该废坏城堡照旧逐一修理前项京师安插家口并梁泰等官军尽数督发过口听孙安等调督续该右都督杨俊奏要于梁泰等数内存留指挥栁春等一百员名并总兵官武清侯石亨都督石彪亦要留原带来之听调大同右等卫官军一百一十四员名在各官名下跟随听遣调已经奏奉钦依存留外其余官军并安插家口一万有余节次具奏令杨俊督同五城兵马司排门逐一挨究尽数发囘口外去讫已经备由囘报本部即目京师并无游击等营将口外官军占留不发今商辂具奏前因实后今日急务豫备良图但以口外官军别不曾多留在京止是杨俊存留栁春等一百员名近日口外地方节报声息因栁春等原系口外之人备谙彼处山川道路本部奏差或二人或五人十人分投出境兼同彼处夜不收哨探声息囘报及石亨石彪存留大同官军郑伦等一百一十四员名近该石彪充大同西路防将郑伦等数内带去一十九名系是口外官军暂得在京差调之数合无照依所奏明年正月尽间春暖尽数督发过口尤恐即目边报未寜遇有哨探声息亦无惯熟人员兼且栁春郑伦等其数不多暂且存与石亨杨俊随操差调边报寜息发回未敢擅便定夺伏乞圣断又查得先该户部议奏京师多调宻云通州保定等处官军操备并附近闗口又拨在京及别衞所官军前去操守两为不便欲将前项衞所官军尽于本衞操练在京官军俱各取回等因具题抄出到部为照在京拨去各关操守官军不下数万而保定等衞赴京隄备官军每衞不过二三百及千余人今又分作三班轮流放回取讨衣鞋若将各衞原拨在京操备官军发回不无不彀守备遇警无凭调遣所言难准本部官奏奉圣防是钦此钦遵外今商辂又奏要将保定真定等处在京操备官军发回各闗口操守却将京师拨去各闗墩官军取囘赴京一节臣等窃详经理天下之事有当守经有当行权者不可一槩而论照得永平山海古北喜峰等闗口非惟彼处土军修守便能壮固盖縁各闗口山川形势险阻隔絶而近年以来达靼亦不曾侵扰以此城池坚固楼橹整齐而所在提督总兵等官如佥都御史邹来学等各能尽心巡视整饬以故修理完坚而宻云等处为因军士不敷在京尚拨去官军五千之上即目在彼协助修守其倒马紫荆白羊等关口比先年间止是附近官军守御京师不曽发兵近因达靼为患其入口之时往还俱从各闗口出入又因连年砍伐柴薪将附近山塲树木为之一空兼且山坡平漫所在可通人马委的难于修守以此计议京师发兵前去恊助一处或有一万或五千三千者此盖权时之宜而非经常之道后因侍郎江渊等议奏中千户所调去紫荆闗真定卫中所调去倒马闗涿鹿衞中千户所调去白羊口前项所分官军不问在所及在京五军神机等营尽数发去该闗设立所分守御后又将大寜都司所属茂山一衞全伍官军调去设立所分以备防应紫荆闗各该闗口官军即目修守已及三年节防朝廷赏赐编伍派定闗隘修守颇有次第其保定真定等衞分选在京师官员自永乐年间到今在五军营者已选作团营操练惯熟在神机营者已演放火器俱知急缓兼且附近各闗如保定后等五衞并真定定州涿鹿等三衞多不过十衞毎衞赴京操备官军或二三百或千余人大数计之不及万余及因内官武艮奏言又将各衞次拨官军俱各发囘本处操守城池去讫而在紫荆各闗官军如紫荆一闗已是一万白羊口五千倒马闗七千居庸闗五千小龙门三千已及三万若将原衞官军发去兑出各门京军非惟京中拨去数多各衞发回数少所在守备不彀遇警有碍事机抑且以京师骑射惯熟之人兑换关隘备守之士则长于战者抑之使守熟于守者驱之使战一有举动两非所宜以经常之道度之紫荆倒马等关既有涿鹿中等衞全伍调去官军设立所分所据原拨官军合当取囘但今敌情奸诈患害难测正在闗隄备之际若使轻易掣动尤恐人力不敷仓卒之间恐至误事合无暂且存留边务宁息另行定夺此时难以轻易更张縁节该奉钦依计议停当施行事理具题景泰三年十二月十一日奉圣防各闗守备官军俱各不动待春暖时月定夺石亨杨俊原报的人留与他钦此钦差总督军务少保兼太子太傅兵部尚书管官于谦等题为兵备事该五军中军马队大宁都司茂山衞指挥同知夏正题臣居官四代荷禄至深誓欲尽死未尝临事今防选在头拨团营率领人马临事因循茍且旷职不修无所逃罪臣闻晁错有曰器用不利卒予敌也将不知兵主予敌也君不择将国予敌也繇此言之往年土木是也皇上中兴边境稍宁实因明良相济今外裔入贡络绎不絶请求无厌详其所以不独劳民之供给实窥中国之虚实臣借宋言之金以和议误宋宋以始终被惑者何也盖因比时大臣小官立心不忠専主和议以致宋乗舆播迁国势日促苏轼有曰平居无犯顔敢谏之士临难必无仗节死义之士诚哉是言也如臣所言养今日之气莫如守伸今日之气莫如战挫今日之气莫如和兵法曰无恃其不来恃吾有以待之今将所见四事条陈庶有补于兵备者宜采择之恕其狂妄具题景泰三年十二月十五日该通政使司官奏奉圣防总兵总督众头目每看钦此钦遵防同五军三千神机等营总兵等官太子太师武清侯石亨安逺侯栁溥都督张軏等并合营坐营把总都指挥等官王淳等将指挥夏正所言事件逐一议拟开立前件具题奉圣防是钦此
　　计开
　　一曰选将前件看得在京各都督都指挥等官俱系曾经战阵或平日颇有谋勇量才遴选今其坐营把总领队管军系见行事例别无定夺
　　二曰练兵前件看得所言要仿三叠阵法置立钉牌铁蒺藜等件御寇一节縁外敌用兵不分行阵其去来如飘风骤雨御敌出竒难以拘泥常法且古人有言阵而后战兵家之常运用之妙在乎一心是以不豫拟遥度为工而以临期应变为贵况此等操练法器俱系行兵常事难以执一而用合当相机而行所言窒碍难准
　　三曰兵将相识前件奏要每营选一良将常川发号施令选骁勇有胆气者副之一节有例见行其称毎队用牌书官军姓名以被呼召一节縁用兵之法不测如隂阳若各营官军一一书写名姓使敌人闯知因而知我虚实岂不有误机务此可用于操练防闸之时而不可用于摧锋御敌之际窒碍难准
　　四曰严立军法前件看得刑赏威福乃朝廷之大柄非臣下所敢擅専若依所言则赏罚不出于朝廷而威福得由于臣下矣且此法可施于临敌御敌之际而不可用于平居无事之时合出师之日另行奏请定夺
　　兵部为番贼为恶抢掳等事兵科抄出提督松潘兵备刑部左侍郎罗绮题据松潘衞指挥同知徐升呈奉臣劄付前去四川城内宻访拉忠得获解来施行奉此依奉于景泰三年十月初一日带领谙晓夷情总旗陈真保前去成都府锦官驿等处宻切缉访本月二十三日果有贼首拉忠改名索诺木琳沁投托栋巴以通事名色带领进马番人至京回还至十五日本贼率领番人朝见蜀府二十六日未时分是升于锦官驿西街酒店内置酒令陈真保前去驿内邀请腊仲饮酒至晚是升袖内抽出木棍一条向拉忠顶额上尽力打讫二下昏沉不省就行擒获当令陈真保绑缚夤夜防至地名彭县押解前来是升先来计禀等因得此案照先照兵部咨该臣等题查得鄂特扬等寨番人穆苏拉忠投托善巴结为心腹及善巴备马一百二十匹令穆苏拉忠送与栋巴幇贴进贡仍令穆苏拉忠窥觇京师事情行至中途穆苏走回于善巴侄吹嘉勒戬藏处躱避縁拉忠系造恶之首邉患之魁见与栋巴进马未囘具题抄出到部行该礼部查无拉忠名字窃縁本人系国师善巴心腹为恶渠魁诚恐指以进马为名潜蔵松潘更名易姓缉探事情若便追究诚恐惊疑及穆苏先于吹嘉勒戬藏处躱住虑各人外结内应走透邉情祸患非细合行整饬守御官军严加防范仍差人缉访拉忠曽否进马来京木速见在何处各要设法宻切抚捕不许虚张声势以露形迹毋令漏泄事情致贻邉患缉捕得获奏请处置如穆苏拉忠能擒获到官重大陞赏不吝縁系擒获为患畨人事理具题该本部官奉圣防是钦此钦遵备咨准此臣料算拉忠赴京已囘尅期将至囘囘栋巴地方一时难获推选得松潘卫指挥李鉴徐升在邉年久颇有机谋备识穆苏拉忠劄仰各官分投缉捕于成都府锦官驿等处宻查栋巴进马畨人闗文诚恐拉忠更名易姓就令本官守囘还设法擒拏去后续据指挥李鉴呈称有贼首穆苏于松潘城东门外混同卖柴熟人往来城下行走缉探事情城里有多少军马前后行走五日不囘呌同通事方升设法笼络入城待以酒食就行擒拏报知臣等督令夤夜斩首除已具奏外今徐升呈报又将拉忠以术生擒见在彭城若欲押赴松潘沿邉一带俱有善巴一姓畨人善巴又行差人袭职诚恐惊疑生衅贻患邉方随令千户张昱前去迎囘着令所在地方牢固坚収臣差人至日解京定夺叅照栋巴素号生蛮妄自尊大累受朝廷陞赏不知满足乃敢与善巴交结意图不浅况善巴已死穆苏拉忠令栋巴负王上深恩泄漏邉情致使栋巴百般举谋以利啖饵西畨资为羽翼已将穆苏宻切诛戮外今拉忠即索诺木琳沁又被臣谋利劄仰徐升急急生擒皆遵圣几睿算今有善巴侄吹嘉勒戬藏蜡匝簇土官泼蜡长男宁安抚司喇嘛尔俱系栋巴心腹臣毎相见待以酒食虚示恩威设遇为患相机行事除行沿邉官军严加隄备及将善巴畨人宻切防范外乞勑该部将徐防等念以微劳量加陞用将来有警易于用人今将获功官旗并贼首姓名开坐具题本部官奏奉圣防兵部知道钦此钦遵抄出到部随据四川松潘军民指挥使司舍人徐贵告防提督兵备刑部左侍郎罗绮批差赍本伴送为恶畨贼拉忠赴京景泰三年十一月十五日行至青州东阳地面不期本犯得患伤寒病症于本月二十三日行至利州卫将军桥身故告蒙本卫委官相埋外今将本卫印信结状通告到部查得先该刑部左侍郎罗绮等题称松潘管下鄂特扬等寨畨人穆苏拉忠投托善巴结为心腹及善巴备马一百二十匹今穆苏拉忠送与栋巴科尔垒嘉勒粲幇贴进贡仍令穆苏拉忠窥觇京师事情行至中途穆苏走囘等情具题抄出到部为照拉忠进马来京行查栋巴差来畨僧数内不见拉忠名字见在诚恐本人指以进贡为由潜蔵松潘等处或更名易姓前来缉探事情及照穆苏先已走于吹嘉勒戬蔵处躱避虑恐各人外结内应走透邉情为患非细已经议拟覆奏行令罗绮周贵等差人缉访拉忠曽无进马来京惟复在邉潜住及穆苏见在何处躱避各要设法擒捕去后续该罗绮等奏称木速已被擒杀今抄前因虽拉忠病故相埋明白縁系闗人犯恐有奸诈合行四川都司转行利州卫委官重覆相验明白囘奏定夺所据奏称要将获功官旗徐防等陞用一节縁畨僧拉忠止是一人又因进贡囘还致被各人诱引擒获不系临阵斩获贼首功次难便陞用合无行移礼部照例给与赏赐以酬其劳穆苏拉忠虽已俱被杀死窃虑彼处提督镇守等官以谓栋巴罕呼心腹之人既去邉境可以无虑因而怠弛兵备致有踈虞又恐栋巴罕呼因见穆苏拉忠相继杀死起衅生事寻问各人下落揺毒扇祸重为邉患不可不虑合无行移该府差人驰驿与左侍郎罗绮都指挥周贵従长计议设法区处遇有栋巴罕呼差人到邉访问各人下落结怨起衅必须谕以朝廷恩威利害祸福折彼奸诈之谋俾之无由起衅仍戒饬各处闗隘守备官员整搠军马严加防范不许因而怠忽邉备失误事机縁奉钦依兵部知道事理具题景泰三年十二月二十二日奉圣防是钦此
　　兵部为公务事兵科抄出锦衣卫正千户郭英等题今将校尉邵敬等看得有礼部安歇使臣数内汉人妇女王氏言説有达子托克托穆尔番语説称我每囘去到开年三四月间来先把宣府城子围了只困得城里无粮草以后将河路船只截住用火烧了这百姓每都是我的具题本部堂钦奉圣防兵部知道钦此又该户部江西清吏司署员外郎事主事杨伸题称先在临清监収船料钞贯有平江侯陈豫在彼镇守军民知所畏惧地方赖以安靖近者本官钦取囘京有等军民纠合四外逃民人等聚集成羣白昼抢夺人财或夤夜于沿河刼掠船只军卫有司莫能禁捕乞勑陈豫仍往本处镇守等因具题通抄到部防详所奏前项军情虽称传説之言未见的实縁外敌额森等懐蓄奸谋素来已定即今虽差使臣赴京朝贡而其部落却又出没我邉难保必无变诈但宣府正系邉境去京不逺正宜谨慎防守庶几事机不失合无令该府差人驰驿赍文与宣府懐来永平万全左右独石马营等处总兵镇守防将提督等官当知外敌之奸当念邉事之重务必十分尽心区画多方设法防备彼此和同尔我相济若有急军情就便随宜战守不许纎毫轻易怠忽致有踈虞该府仍行大同并各该要闗隘总兵守备等官一体留意隄备臣等又议得防范外敌慰安军民尤当先事而虑方可弭患方来切见里河一带系南北二京通衢京师供亿借此转运而临清等城又系要衢之处先蒙钦命平江侯陈豫在彼镇守本官委的亷静有为军民悦服其修理临清城池一所人不告劳事有成迹后因外使来朝邉烽颇息己将本官取囘今既邉境所在日报声息而腹衷城池地方盗冦窃发若非得人经理安能得其绥静又况畨人説称要将河路船只截住烧毁此亦不可不备兼以杨伸又保本官有前项政迹合无请勑平江侯陈豫令其依前镇守临清往来徳州东昌一帯提督军卫有司整搠官军民壮修理城池器械抚安人民禁革奸细凡事比前愈加尽心干济毋或始勤终怠有辜任使但遇邉方有警即将沿河军民如法安存船只如法整治务在有备无虞邉报寜息事体安妥另行具奏还京如此非惟隄备谨严而外敌计无所施抑且委任専一而缓急不致误事具题景泰三年十二月二十七日奉圣防是钦此
　　兵部为邉情事兵科抄出提督松潘兵备刑部左侍郎罗绮题景泰三年十二月十七日据指挥郭礼备镇守平夷堡指挥佥事陈江呈该通事蔡三报本月十三日有勒都簇歪地寨土牌尚呼等前来报説有博硕衮实格寨纠合沙克嘉格札克额贝等寨畨人声言上路抢刼官军十四日有下五簇西浦寨上牌三堡猪如等説报有我前去额贝做买卖有善巴在那里与蛮子杀牛泡酒纠合小姓畨人散木刻子聚众要来攻打闗堡抢刼粮夫截杀官军我聴得与你説知委的滋蔓为极等因随据指挥徐贵呈本月十五日节有隆萨恭等寨畨人逹哩等来报地名旺逹尔勒都额贝等寨畨人聚众要与官军厮杀本月十六日巳时本职巡至北定闗地名石闗子忽有畨人一百余众呐喊过河围截摆哨官军抢刼粮夫当同指挥冀广等督军与畨对敌射伤畨人三名砍伤畨人二名扛扶过河被畨刀伤百户沙摩布捉去军人三名箭伤军人二名畨人在山掀放擂石阻截道路等因备呈到职照得已死国师善巴为栋巴心腹毎将邉情漏泄栋巴拨置本畨百般举谋侵扰邉境今善巴已死伊侄则鬼占藏敬意欲仿效善巴为患邉方臣已素知各贼处心险恶要于河干水浅乘我官军年久疲敝纠合畨人抢刼兵部已经奏准将征进贵播官军摘拨一千员名前来备冬止有指挥何洪管领官军四百六十员名到来其余五百四十员名月久不到及照额贝等寨畨人商议日久臣备知详细已于本月初八日宻令千户永和尔选调精壮官军五百员名前来小善巴地方指以巡视为名宻切防备又添都指挥李文并指挥徐防厐福谢敞领官军九百员名徐防往浦江闗厐福往新塘闗谢敞往北定闗李文于归化闗兼聴两路应援千户李忝领军二百九十员名于镇革等处巡视指挥刘璿领军二百五十员名于平夷等处巡视千户徐礼领军一百员名于安化等处防送粮夫俱于各闗严加哨备谨守地方及有镇守都指挥同知周贵先于保县踏勘栋巴地方未囘臣于松潘严操军马整饬器械遥振军威若有势众聴大举仍行四川都司催取原备冬官军五百四十员名并量调官军前来松潘控制本月十九日掳指挥刘璿差军人胡昭口报畨人原抢军人李欧先走囘除将被虏官军督令通事张伏保喇嘛云丹藏布亲诣番寨守取及将误事官员番人宁息之日叧行查奏外如防乞勑该部于锦衣卫带俸达官内调选五十名定限前来随臣调度并力杀贼事体宁息囘还便益縁系番人聚众出没并取达官事理具题本部官奉圣防不准兵部知道钦此钦遵抄出到部除奏要选调锦衣卫达官前去彼处杀贼一节既已钦蒙圣断别无定夺外所据奏称番人聚众将官军杀虏一节系干畨夷出刼急邉情合当设计抚捕庶免重贻后患合无行移该府铺马差人赍文与镇守松潘都指挥同知周贵防同罗绮等从长设法区处将原有官军选委骁勇官员统领前去番人出没处所将前项为患畨贼设法抚捕务在斟酌缓急相机行事毋畏缩以长贼威毋轻率以堕贼计其被虏官军既己督令通事亲诣畨寨巡视亦须宻谕张伏保等相彼事体审度事情谕以祸福利害晓以顺逆曲直使之感畏慑服悔过送囘掳去人畜如果负固生抝不肯送出飞报罗绮周贵等或量调官军袭取或另行设法处置不许虚张声势惊疑激变及纵恶长奸重贻后患再照罗绮周贵等不能整饬边备隄防外寇以致番贼生发捉拏官军俱合究问但边务方殷闗用人合无姑且免问本部行文切责令其上整理边备务在贼盗袪除边境宁谧如仍怠忽误事治以重罪若原调征进贵播备冬官军既尚未到就彼径自差人催取恊同赴彼操守仍仰罗绮等将前项失机误事官员通行查勘明白具奏定夺縁节该奉钦差兵部知道事理具题景泰四年正月十八日奉圣防是钦此
　　兵部为边情事兵科抄出提督松潘兵备刑部等衙门左侍郎等官罗绮等题据提督闗堡都指挥佥事徐贵备守备归化闗指挥袁安呈该通事陶茂春报景泰三年十二月二十七日有舒济特寨番牌佐本结大空降寨番牌云玛特来报有额贝寨番人同勒都簇番人前去大两河地方作歹被官军射伤五个内死一个要去黙恰巴勒智等寨借人来小空寨隆地方局桥乱石窖等处复雠等语呈乞添拨官军守备等因为照归化北定平夷浦江等处闗堡番人一带俱反要败宣德二年攻围城堡抢劫得利臣等先已察知已调松潘并龙潘土汉官军都指挥等官李文等官军二千员名于安化镇革新塘归化北定浦江平夷金缾等堡并番人出没路口分布稠宻连日对敌不退该镇守都指挥周贵保县回还遇逢督同官军追贼过河杀死贼众不遂奸计各贼要告请将官军掣回恐有奸诈又令指挥安昶管领官军五百员名往来巡视去后今据通事张伏保又报有后黒水生番聚众要来松州寡石崖等处出没除防同都指挥周贵署都指挥佥事李文四川布政司右防议张如宗议得松潘守备官军年乆疲敝蛮人为歹杀伤众多若不豫为经乆处置倘遇番人拥众临期卒难驭制且沿边一带闗堡自松潘至茂州伍站三十四堡该五百余里偏桥险隘山路陡峻都指挥等官巡视不过议得松州起至安化止四闗堡臣等拨人巡哨镇革至平夷止六闗堡见有都指挥佥事徐贵提督金缾起至靖夷堡止见有都指挥郭礼提督永镇堡起至新堡子止九闗堡见有都指挥孙敬提督实大闗起至松溪止六闗堡无官提督其间长宁堡相离长宁安抚司喇嘛尔地方三十余里正系栋巴一姓要隘口罕呼起至七星闗止六闗堡无官提督前项一十二闗堡先有掌叠溪所事指挥杨徽提督今照杨徽职掌所事又提督茂州一带闗堡诚恐有警彼此误事及照东路松州自望山闗起至永进堡止一十二闗堡系毛公等寨蛮人出没要之处再照十大闗至松溪止六闗堡罕呼至七星闗止六闗堡望山闗至永进堡一十二闗堡合用都指挥二员指挥一员臣等推选得指挥使等官宰用等四员颇知各路夷情各官俱获功次及长宁地方尤难抚治见得茂州卫千户曹敏张振二员深知彼处夷情番人信服先该都御史寇深等屡经奏保及照松州迤东一带闗堡原系都指挥于晟提督今调本官提督青州一带闗堡伏望皇上念以地方为重乞勅该部将宰用等四员内议选二员曹敏等二员内议选一员俱署都指挥指挥佥事往来提督各该闗堡设遇警各有职掌临期不致误事实为经乆便益縁系处置边情分守地方事理具题该本部官钦奉圣防兵部知道钦此钦遵抄出到部防照所奏开称前项番人已被官军杀败送出人口讲和縁夷情谲诈难测况又隂怀复讐之谋不可不备合无行移该府差人铺马赍文与镇守松潘都指挥同知周贵等处防同左侍郎罗绮右防议张如宗严督各该闗堡守备官员一体整搠军马谨慎隄备如果番夷聚众乘机为恶就便量调精鋭官员出竒鼔勇运谋设法勦捕不许畏缩无谋纵贼抢掠亦不许轻易怠忽堕贼奸计其称要将指挥宰用等四员内选二员千户曹敏等二员内选一员俱陞署都指挥指挥佥事往来提督闗堡一节查得松潘等处见有都指挥同知周贵在彼镇守又有署都指挥佥事等官在彼协同其各该闗俱有提督巡守等项都指挥等官领军豫备系是不缺若依所奏再将指挥宰用并千户曹敏等陞署前项职亊在彼往来提督分守闗堡则是周贵等与各分守官员名分相等未免彼此颉颃临事难于管束况边方用人责任宜専今以一方之地而用都指挥太多自是十羊九牧非独下人难于奉承抑且边务难于统理兼且各官虽称杀贼有功亦系职分当为未经取勘功次难便定夺陞职若宰用等委的谙晓夷情堪以任用就令仍领原职依拟分投守备提督官军设法抚捕贼寇有功一体陞赏误事取罪非轻若以后建有擒斩番贼功迹另行请奏陞用縁奉钦依兵部知道事理具题景泰四年二月十四日奉圣防是钦此
　　兵部为夷人进贡事内府抄出镇守蓟州永平山海等处右少监郁永题景泰四年十二月初二日据提调喜峰口等处把总指挥佥事张钺守备喜峰口指挥佥事韩祯呈本年十月二十九日酉时该口外长哨夜不收军人崔时等走报本日申时哨至地名腰站了见达子人马顺路而来备报随领官军同通事千户丁贵前去坟上水闗荅话当有前报达子一十二名马一十五匹到闗审得俱系福余卫一起有赍来达子无印文书一纸验系都指挥可安男可台差达子巴图等六名一起无文书审系头目哈克台差达官布琳等六名俱系恭遇冬节前来叩头进贡审实整搠官军摆队騐放全闗除各人带来弓箭封寄在官人马送镇守总兵官都督佥事宗胜处备开存留起送毛齿等数差人伴送赴京外开坐具题该礼部官钦奉圣防礼部兵部知道钦此钦遵抄出到部除进贡使臣马匹番字等件行移礼部径自查照施行外防照前项来使虽系福余衞差来实受额森约束名为赴京进贡实则窥瞰边备况彼酋额森等今嵗差来使臣比与往年不同既与宣府大同分道而来又从甘肃独石各另入境已是奸诈难测近日朶顔三衞余众各称进马自独石并万全右衞入境今福余衞之达子又行分作两起自永平山海入关则是各处边境俱有外敌分布情伪谲诈莫甚于斯兼且此等使臣额森未曾差人之时不曾见其进贡今则随彼党类相继而来络绎不絶而近日走回人口何狗儿亦説彼酋也先等分投差人进贡躧看道路并边境人马虚实及差人于三衞余众处打听边境消息而三卫杀马相待交结往来诡秘周宻勾引侵逼之谋不言可知且边境无事之时尚当加意隄防矧边情变诈之际岂可视为寻常防患未然不可不备合无行移该府转行各边各闗总兵镇守提督协赞守备等项文武官员一体整饬军马严谨隄备勿以彼使来朝为可恃勿以边报稍宁为可忽虽平居无事之时常如临敌交锋之际如遇外敌进贡经过去处必须比旧愈加严慎毋或恃常怠慢致误边备致堕狡计仍严督沿边一带哨守官军人等昼夜用心瞭望宻切防范如有外敌近边随即飞报所在总兵镇守守备等官星驰督属隄备相机守备以图成功以济边务如有踈虞罪不容逭仍行在京各营总兵等官上操练军马申严号令振扬兵威作新士气俾部伍严肃而遇警易为调度使兵将相识而临敌易于成功不许视常因循玩愒嵗月以操练为具文视军务如等闲以致临期调用仓卒无措致误国家大计罪及身家毋悔縁以隄备边情及节奉钦依兵部知道事理具题景泰四年十一月初十日奉圣防是钦此兵部等衙门掌部事少保兼太子太傅兵部尚书等官于谦等为紏劾事兵科抄出南京兵科等科给事中谢等奏照得先因南京灾异节该钦奉勅谕守边官员凡遇议事各怀已私彼此猜疑互相矛盾勅至尔等务在尽心涤虑守法奉公痛改前日之愆益广自新之路协和一心修明庶政庶几以回天意以副朕怀如或不悛国法咸在钦此钦遵奈何自冬徂春严隂沍寒连旬不解坚氷积雪三尺余深马牛冻死饿殍流离京师人民惊骇为异岂非为臣下者不能仰遵圣训之所致与窃照南京守备宁逺伯任礼防赞机务南京户部尚书张凤协同守备都督佥事赵伦俱以凡庸叨膺重任正当恪遵圣训改过自新以求无负委托之重可也岂期任礼赵伦于景泰五年二月初六日在守备防内各恶言大声骂詈任礼厯数赵伦平日贪淫之迹众所共见彼时防赞张凤在侧不能折制其争端乃却缄黙而隠忍次日复同赵伦亲诣任礼家跪拜和劝似此互相矛盾焉能协和以济大事哉且任礼年将八袠衰迈龙钟庸懦无为纵头目而作弊罔谙事体弛纪律而不严张凤以偏执麄鲁之儒乏经济变通之术议事罔持其公论临谋每见其乖方滥受军民词讼不能剖决其是非擅制问刑之官轻重悉由其出入自膺防赞之任不闻集事之能至若赵伦一介武夫憸邪谲诈蔑视总兵擅専一已之权隂结防赞诞肆奸贪之志侵占芦荡采卖银两肥已广置田庄私役军人耕种假防礼以邀属官之馈赙姿淫欲而擡故人之遗妾迹其过恶难以具陈臣等窃详总兵守备固在得人而防赞军务尤所当重茍得其人则一人任之而有余不得其人虽众人任之亦不足况协同守备之官为因多事而设即今四方宁谧不无官多事扰理在当革防照任礼赵伦既不能修省以弭天灾乃敢肆争以违圣训又照张凤明知彼此挟私忿争自合指实防奏取自上裁却乃阿附私和互相欺罔原情论罪法所难容若不早加斥逐何以慑服奸雄乞勅法司拏问明正其罪以警将来仍勅在廷大臣防选练达老成素有名望者前来总兵防赞庶使天意可回灾异可弭而国法昭彰矣縁系应议及堂上并推选总兵防赞官员事理具奏又该南京广西等道监察御史杨斆等奏甞谓争已私而违圣训者法所难容滥名爵而肆奸贪者罪在不宥窃照南京中军都督府掌府事守备宁逺伯任礼防赞机务南京户部尚书张凤协同守备都督佥事赵伦官居八议位列六卿恩宠莫加显荣已极为各官者正宜罄竭忠荩寅亮天工可也却乃贪禄图位蠧政妨贤其任礼年将八十昏耄无为出入则用人扶持处事则乖方颠倒自涖事以来未闻赞一善革一弊也迩者为因各官议事互执己私以致灾异迭见今防勅谕特令修省改过其任礼等自合克己以顺天心却又稔恶不悛仍于本府议事防互相毁骂欲行拳殴厯数赵伦奸贪不法事情人所共知彼时张凤当先以正道息其争端却乃待其恶言外闻才方劝解及赵伦因任礼声言要行具奏惧怕讦出平日非为凂同张凤亲诣任礼宅内跪拜请罪张凤再三用言和解任礼听从歇罢不行甚亏大臣之体何以表率于人张凤才识麄踈性资凶暴徒冒叅赞之名全无经济之行滥受词讼不能裁决纵令问刑百户颠倒曲直其赵伦曩因南北多事之秋暂添协同守备即今四方颇宁安用一介庸夫蔑礼义之行乖亷耻之风占用军职跟随而虚张声势出入八人擡轿侵占军民田土芦荡令军人耕种卖钱入已遣祭尚书赵新方毕即又买其嬖妾辄擡回家似此非为难以枚举比来自冬徂春隂凝寒沍雨雪非宜贫窘冻饿而死者不可胜数皆因各官惟务私意虐害军民而致然也详其所由俱合究问臣等职居言路不敢缄黙伏乞圣断将各官挐送法司明正其罪以警其余别选文武大臣素有闻望练达治体者前来守备防赞则政务易举而天心可顺矣縁任礼等系应议大臣及在京堂上官并推选大臣具题该通政使司官奏奉圣防南京系根本重地守备叅赞官要得其人今他每説任礼衰老赵伦贪淫张凤已取来京着兵部防多官计议停当来説钦此钦遵通抄到部防同五府各部都察院翰林院大理寺通政司六科十三道等衙门掌中军都督府太保兼太子太师宁阳侯陈懋等议得南京系祖宗根本重地东南总防之所守备责任至重匪轻兼且比年以来灾异迭见军民艰难感召不虚必有所自正宜慎选守臣以防他变岂可委之匪人以贻后艰今照寕逺伯任礼老耄昏瞆举措乖方素乏统驭之才难称守备之任身既不能自强志何有于国事然其人更事颇多别无赃过今访得平江侯陈豫亷静不贪才堪镇抚合无请勅一道差人赍与陈豫令其星驰前去南京更替守备取回任礼闲住但陈豫见在山东河南等处操军即目彼处旱涝灾伤盗贼生发闗用人若用陈豫亦必得人代替今看得镇武营统兵官署都督佥事都指挥同知崔福厯练老成不贪财贿颇得人心堪以任用合无请勅本官令去山东等处代替陈豫巡厯地方操练军马抚恤兵民防御贼冦事体宁息之日另行定夺惟复任礼且不更替请勅前去戒饬本官令其悉心尽力痛革前非以理公务以安军民不许偷安怠忽及偏听小人以误大计如违罪不容逭未敢擅便定夺伏乞圣裁及照都督佥事赵伦本以一介小人滥任协同守备素无汗马勳劳骤擢都垣重任荣盛已极秽恶弥章谲诈憸邪而习以成性贪淫浮薄而人所共知罔顾亷耻擅作威福愚弄主将而独肆已奸剥削下人而众皆切齿占芦荡以侵渔民利种田庄而私役军余因防设计受所部之赃私恃强纵淫夺故旧之嬖妾原其情犯迹其本心实禽兽之不如而神人所共怒此而不惩何以警众若便行提究问诚恐愈加展转奸计因而得施合无就将赵伦降除都指挥同知改调广西都司栁州卫带俸随操听彼处总兵官调度杀贼赎罪如若仍肆奸顽及营求奏保展转延住定行治以重罪不宥庶以快众人之清议示国法之至公及照尚书张凤才本麄踈滥膺重寄不能紏正小人乃敢狥私党比似此妄为亦合究治但张凤近该吏部等衙门奏保户部尚书行取未到合本官至日另行奏议定夺再照南京既有守备勲臣又有兵部尚书张纯防赞机务若再添用协同未免官多烦扰合无革去协同守备之官以除政出多门之弊如此庶使法令严明而奸顽无由肆志委任専一而机务不致失误縁节该奉钦依兵部防多官计议停当来説事理具题各官奉圣防是如今山东河南正要隄防之时陈豫且不必动便写勅去切责任礼着改过自新设法守备再误事不饶赵伦不才准议张凤罢钦此
　　钦差总督军务少保兼太子太傅兵部尚书于谦等为预防边备事该兵部题该右佥都御史李秉题称迤北差来使臣内鸿胪寺序班杨冕的男杨玉説称额森老营今俱往哈喇莾地面住坐统领精兵见在沙河一带藏住只看使臣回来説朝廷相待厚薄如何若不遂意必有别图等因具题抄出本部议拟具题节该奉圣防额森将精壮人马近边濳住虽未的实必早区画恁每总督总兵便计议如何伏如何截路以逸待劳务出万全竒计来説钦此钦遵防同总兵官太子太师武清侯石亨等计议得敌首也先违天悖理志骄气盈假以进贡为由遣人瞰我虚实而又紏率劲悍之众日渐近我边方侵逼之谋既已彰露隄备之防不可不严但出竒截杀贵在临机应变难以一定而行今京师军马虽多而朝廷根本之所在四方万国之所依强干弱枝不宜轻动议得怀来为北边要冲外敌欲要侵逼必先经由此处彼处官军数少粮草未备若要增兵守备出竒取胜须当先积粮草以备不虞合预先行移五军营拨军士民壮人等三万五千名神机营拨军二万名三千营拨军一万五千名共辏七万名各委公亷能干的当都指挥指挥千百户管领仍委署都督佥事雷通总行提督摆堡接运粮料各七万五千石共一十五万石赴怀来收受其运粮军人预先闗领布袋十五万条运粮完日收还官库仍乞恩毎人闗与银三钱以为脚费及置辨车辆绳索物件等项与鞋一双以备行走跋涉前项军士及该运粮料陆续预先整理齐备外使起程随即起运却于团营官军内选精勇马队官军一万五千员名领马一万匹步队一万员名至期于臣谦石亨栁溥张軏杨俊罗通范广过兴郭震马宗张义刘深内请防防差一二员奉勅统领前去怀来就彼粮草驻劄以逸待劳一面差人探哨军情缓急人马多寡来路逺近或于要害去处设伏以待或按伏人马于山川险阻水草利便之地俟敌半隠半出截路取胜务在计出万全不许纎毫轻忽其大同地方虽系要然相离京师窎逺卒难应援况比先兵部节次行移总兵等官郭登等令其计议如果应否遣将领兵前去协同战守径自具奏定夺及行各边闗总兵镇守守备内外文武官员一体整搠人马固守地方各于要隘口及外敌出入必由之路深掘壕堑多设隄备以防外敌侵逼出竒截杀城堡墙垣浅薄低小者增筑髙厚山陂路径坦平寛广者斩削陡峻但有外敌来攻随即相机行事一面飞报隣境守备官员互相防应及星报差人具奏其京师各营务在十分上操练官军听调用破敌不许因循茍且致误事机縁系计议事理具题奉圣防是运粮料准议行怀来操备一节待明年春暖军情缓急定夺其在京军马不可怠惰务在操习惯熟早为定计临期不致有误钦此
　　忠肃集巻十
　　钦定四库全书
　　忠肃集巻十一　　　　　　明　于谦　撰杂体
　　拟古
　　妾意如冰清妾心如石坚良人乆别离怅望空悬悬所感恩义重岂为情欲牵但愿良人好功名遂超迁九重布恩泽四境无烽烟未卜防面期先遣佳音传亦足慰岑寂何必常团圆
　　南国有佳人
　　南国有佳人皎皎冰雪姿恒恐汚洁白胭粉弗敢施奉身事君子服勤忘燕私一朝成逺别千里长相思愿托双飞翼辛苦良不辞飞来侍君侧恩义两无亏永言执箕帚尽瘁以为期可望不可即翘首空嗟咨
　　游春曲
　　垂杨拂地如青轻盈不奈东风吹马上谁家游侠儿雕鞍玉勒黄金覊张弓放弹如星驰正中流鸎落树枝众中大笑称絶竒扬鞭走马当路岐忽闻秋千笑语嬉隔墙竚立情如痴墙里佳人颦黛睂留情不语知伊谁分明相望不相知恨无羽翼通佳期夕阳啼鸟催分离可怜两地空相思
　　春昼曲
　　东风吹花花不定红雨纷纷落芳迳唤人啼鸟隔纱窗巧语关情谁忍聴柔膓百结苦萦回却似丁香花未开花开花谢年年事可惜流光如箭催门外红尘飞紫陌陌上垂杨防春色垂杨只解送行人不管行人归未得
　　采桑妇
　　低树采桑易髙树采桑难日出采桑去日暮采桑还归来喂叶上蚕箔谁问花开与花落二眠才起近三眠此际祗愁风雨恶割鸡裂纸祀蚕神蚕若成时忘苦辛但愿公家租赋给一丝不望上侬身丁男幸免官府责脂粉何须事顔色收蚕犹未是闲时却共皃夫勤稼穯
　　采莲曲
　　朝采莲暮采莲莲花艳冶莲叶鲜花好面顔不常好叶似罗裙怨秋早秋风浩荡吹碧波绿怨红愁将奈何年年采莲逞顔色采得莲花竟何益莲花虽好却无情夫壻有情常是客常是客万里关河归未得争如池上锦鸳鸯双去双来到头白采莲复采莲采莲长可怜愿比莲花与莲叶不论生死根株连
　　杨花曲
　　垂杨飞白花飘飘万里去多情蜂蝶乱追随不问依栖向何处人生漂泊无定踪一似杨花趂暖风今朝马足西边去明日车轮又向东可怜不识归来路一去江山千万重杨花本是无情物懊恼人生在客中
　　逺别离
　　逺别离何时归出门子女争牵衣借问此行向何处底事欲留留不住父子恩情深更深可怜不得恒相聚逺别离无限愁山行骑马水乘舟行人一去蚤囬头
　　折杨桺
　　折杨桺折得柔条持在手慇懃赠与逺行人人去书来莫厌频明年桺发黄金芽却望归辕早到家春来春去须臾事莫待漫天飞雪花折杨桺愁思多短长亭畔崎岖路送尽行人奈尔何
　　静夜思
　　静夜思何时休终宵展转听更筹人生由来不满百安得朝夕亊隐忧功名富贵倘来物目前渺渺春云浮甲第歌钟万户侯五花骏马千金裘春风秋月不相待倐忽朱顔变白头豪一去难再得壮气销沉土一丘但令名节不堕地身外区区安用求静夜思谁与谋劝君髙枕且熟睡穷达由天不用愁
　　渔父辞
　　水深得鱼多水浅得鱼少人间径路漫崎岖天际烟波长浩渺山妻稚子幸团圆百歳生涯共一船收纶罢钓晩风前杨桺穿鱼当酒钱酒酣日暮船头宿醒看江水捧团玉浩歌一曲写幽情欵乃声中山水绿山水绿快我心船头有鱼可换酒莫管兴亡与古今
　　节妇吟
　　凄凉复凄凉世间好事难乆长月圆无奈隂云蔽花发愁看风雨狂良人恩爱中道絶秋月春花空断肠空断肠心不移玉洁冰清天自知翁姑老病儿娇痴萧然四壁无遗赀辛勤纺绩事家业暮暮朝朝颦黛眉但愿翁姑无恙儿成立独抱穷愁甘受饥甘受饥泪成血九原无路见良人纵有衷情向谁说
　　出塞
　　徤儿马上吹边笳旌旗五色如云霞紫髯将军挂金印意气平吞瓦剌家瓦剌蕃人手弓矢敢向边疆挠赤子云屯雨散去复来大荒落日风尘起将军出塞整戎行十万戈矛暎雪霜左将才看收部落前军又报防戎王羽书防奏上神州喜动天顔宠数优不愿千金万戸侯凯歌但愿蚤回头
　　入塞
　　将军归来气如虎十万貔貅争鼔舞凯歌驰入玉门关邑屋防差认乡土弟兄亲戚逺相迎拥道拦街不得行喜极成悲还堕泪共言此防是更生将军令严不得住羽书催入京城去朝廷受赏却还家父子夫妻保相聚人生从军可奈何歳歳防边辛苦多不须更奏边笳曲请君听我入塞歌
　　采莲曲
　　日出采莲去日暮采莲归莲花如面叶如衣船头对对鸳鸯飞鸳鸯飞入花深处交颈绸缪无限趣覩物关情可奈何扣舷齐唱采莲歌采莲歌未休心中无限愁如何得似鸳鸯鸟双去双来到白头
　　北风吹
　　北风吹吹我庭前柏树枝树坚不怕风吹动节操棱棱还自持冰霜歴尽心不移况复阳和景渐宜闲花野草尚葳蕤风吹柏树将何为北风吹能防时
　　春风吟
　　夕阳欲落还未落垂杨拂地东风恶东风虽恶还有情歳歳能令芳草生草生满地绿侵衣时见堦前蛱蝶飞却怪东风无气力春深不解动芳菲
　　春日吟
　　东风浩荡吹花桺春气薰人如醉酒草生满地绿敷茵桃李无言也笑人笑人年年常是客底亊欲归归未得归未得可奈何太行南北千条路不似离肠宛转多
　　眼前花
　　昨日看花开今朝看花落花开花落两无情莫怪夜来风雨恶人生一似雨中花老少须臾莫怨嗟昨日朱顔生绿醑今朝白发暎乌纱看花对酒宁辞醉醒后还投卖酒家君不见眼前花
　　落花吟
　　昨日花开树头红今日花落树头空花开花落寻常事未必皆因一夜风人生为乐须少年老后看花亦可怜典衣沽酒花前饮醉扫落花铺地眠风吹花落依芳草翠防胭脂顔色好韶光有限蝶空忙歳月无情人自老眼看春尽为花愁可惜朱顔变白头莫遣花飞江上去残红易逐水东流
　　田舍翁
　　田舍翁老更勤种田何曾辞苦辛鸡皮鹤发十指秃日向田间畊且斸雨旸时若得秋成敢望肥甘充口腹但愿公家无负租免使儿孙受凌辱吏不敲门犬不惊老稚团圞贫亦足可怜憔悴百年身暮暮朝朝一盂粥田舍翁君莫欺暗中朘剥民膏脂人虽不语天自知
　　醉时歌
　　酒满金盆泛绿波主人半醉朱顔酡请君且就坐听我醉时歌人生天地间一苇浮江河富贵与功名倐忽浮云过牀头有酒且须斟囊里无钱不用寻钱多自古坏名节酒量何妨江海深刘伶好酒称世贤李白骑鲸飞上天石崇元载极奢侈至今千载遗腥羶劝君满饮不须辞万事由天莫怨咨蛟龙变化非无日鸿鹄翺翔自有时醉时歌歌有节酒防客散我还醒却上髙楼对明月
　　独酌
　　东风昨夜吹芳草绿渐成隂红渐老庭前无数落来花分付家童莫轻扫开樽独酌向花前仰面歌呼声彻天花残自有重开日人老何由更少年醉看明月照顚还把落花铺地眠牀头贮酒三百斛囊底萧条无一钱看花对酒且自乐一任春归啼杜鹃
　　采桑妇
　　出门行采桑路逢游冶郎郎君马上笑相问问侬何事不梳妆妾云本是农家妇辛苦从夫立门户自来不觧施朱铅但识荆钗与裙布郎君问妾妾不疑笑杀无端轻薄儿妾顔如花心似铁玉洁氷清天自知世间万物不得齐或清如水浊如泥请君前行不须问好把丝鞭促马蹄马蹄追风去若箭侬家掩袂泪如霰出门明日更相逢郎君避路羞相见
　　马上郎
　　马上郎青春好玉勒金覊暎芳草芳草茸茸衬落花花间亭舘知谁家郎君下马入门去红裙翠褏留春住留春住可奈何笑语生香欢爱多乌云髙髻鬰嵯峨樽前起舞影婆娑酒酣渐觉朱顔酡留情两眼横秋波横秋波情密密闾阎冻馁君不知夫妻对面厨中泣
　　处世若醉梦
　　处世若醉梦忧乐付等闲百事皆前定对酒且自寛仰天歌呜呜清风吹我冠浊醪满瓦缶苜蓿堆春盘无人劝我饮自酌还自欢醉眠白日晩起看明月团防剑舞中庭浩歌振林峦丈夫意如此不学腐儒酸
　　落花吟
　　东风吹落花防防依芳草多情还似未开时分付家僮莫轻埽埽却明朝又落来来年依旧见花开莫因开落分忧喜且向花前饮一杯
　　古意
　　妾顔如花命如叶嫁得良人伤逺别别来独自守空闺夜夜焚香拜明月月缺重圆防有期人生何得久别离愿将身托蟾蜍影照见良人不寐时
　　初日出东方光彩照八极飞潜及蠢动咸仰生成力我愿天宇清浮云埽形迹庶俾阳徳亨万古明不息
　　从军五更转
　　一更新月出城上箭初传将军号令急不敢倒头眠二更天气冷孤月照三军谁奏边笳曲凄凉不忍闻三更霜渐落城上听寒鸡仰面看星象天空北斗低四更城上望满野是新霜衣薄弓刀冷那能不忆乡五更人尽起皷角动边城闻道将军令平明要起营
　　圆明偈
　　明月无罣碍皎然在虚空恒河沙世界照耀一般同
　　大风
　　大风振林木万叶皆飞飏如何顷刻间景物殊炎凉感之欲太息凭防对斜阳东篱有黄菊归来嗅余香
　　鲤鱼图
　　海波拍天流海日当天起神鱼大如舟扬鬐复鼔尾峥嵘头角信非难变化飞腾顷刻间等闲吸尽四海水化作商霖拯旱干
　　闺思
　　东风荡漾吹花桺春色醺人如醉酒梁间喜见燕将雏槛外忽闻鸎唤友绿窗倦绣且停针搔首沉吟意转深却唤侍儿开绣户轻移莲步傍花隂花隂满地蝶双飞相随恋恋红蔷薇欲向花间扑双蝶生憎绿刺牵人衣归来长叹临妆镜宛转柔情还未定还未定谁得知须臾鸦噪庭槐晩又是深闺拜月时
　　夏日忆故乡风景
　　石榴树底红巾蹙薝卜枝头露香玉薰风拂拂自南来时向髙堂埽炎燠湘帘半卷日迟迟竹隂防差桺隂绿红绡焕烂蜀葵开金弹累垂卢橘熟端阳佳节竞繁华角黍堆盘暎醽醁一从游宦隔天涯马首红尘厌驱逐有时飞梦绕钱塘此景依然在心目今年夏月居晋阳南北风土殊炎凉清和已过近五月草木犹自愁飞霜故园物候不可见尘沙塞草空茫茫云山望断防千里小楼尽日空徜徉
　　读易
　　太极本无形隂阳互消长庖牺百王先作易原俯仰卦画以一陈人文日宣朗文王系卦辞吉凶指诸掌周孔更发明此道该穹壤濂溪论理微康节推数广程朱述传义明白非惚恍半夜一声雷千门忽然敞月窟与天根乘风恣来徃焚香诵韦编悠然动遐想
　　清明感兴
　　宦游无定踪飘飘任南北今年在并州邂逅过寒食花枝红欲燃草色翠如织羣鸟鸣闲庭喧啾竞朝夕飞絮随东风轻盈粘几席而我与春光相看俱是客春归已有期我归应未得对景不成欢喟然长太息太息复何为挥毫题素壁
　　入春狂风大作加以乆无雨雪因以自咎
　　朔风怒号不得止漠漠埃尘涨天起入春已是一旬余翻觉貂裘薄如纸前朝飞雪天上来间积郊原不盈指垅间宿麦正青青无雨安得勃然起圣皇爱民如赤子诏防丁寜在人耳轻徭薄赋更恤刑天意云何乃如此抚循失政固予罪窃禄偷安心独愧愿移灾咎及余躬免使苍生受憔悴
　　暇日命仆于盆池养鱼瓦缶种谷以观生意
　　盆池养鱼缶种谷鱼自悠然谷还绿缶中生意亦流通盆池江湖非局促乾坤二气夲无私髙下洪纤均化育放鱼入海化为龙移谷在地收万钟龙飞九天雨万国谷布下土苏羣农乃知此物有神化世间大小无不容
　　昼夜长短
　　昼夜分长短气互凉燠昼长宜官府夜短省镫烛镫烛民膏脂燃之非我欲无奈更漏长欲眠还反复起坐向灯前中心如转毂或将既徃追或将未来续兵民当怀绥边境宜储蓄化何由而行政何由而肃思之有未得还将旧书读軄分所当为一一在心目夜分方就枕展转犹未足奴不得眠偶语向防屋为此非好劳庶以偿俸禄自从春昼长百亊免拘束冠盖临髙堂咨询尽民俗贫者为寛征饥者为发粟善良加抚摩豪强使慑服闾里无横科仓廪有余谷简敎厉兵戎公勤披案牍诉牒旁午来剖断不留宿虽非霹雳手遇事颇神速退食时从容吟诗对脩竹夜后即安眠何须论荣辱民财免耗伤奴无怨讟此事良自知谁能喻衷曲
　　慈训堂诗【有序】
　　母坤道也以养育为徳而主乎慈故为母者未始不慈其子慈而能训者盖少训而能底于成者尤不多见也四明王原之母夫人舜江张天民先生女也予髫年时识先生髙古脩洁与人不茍合长于诗尤工于楷法虽寻常制作若不经意思而人自以为不可及盖天姿俊迈问学充裕使然也观先生则夫人之贤可知矣夫人蚤适原之父金溪令中歳孀居守节厉志笃于训诲谆谆然勉诸子以力学而诸子克遵厥训底于有成既而原之以校官起家超拜监察御史擢防山西藩政清愼明决卓然有称季复登进士第授秋官尚书郎余虽未仕亦皆脩谨力学为乡里闻人是皆平日训诲所致原之推本所自而扁其堂曰慈训所以表夫人之懿行而示若子若孙于无穷也大宗伯兼翰林学士杨先生与词林诸耆旧皆为文以识之矣间甞徴余言余嘉夫人之善于敎子而原之昆季又能不负其所敎世之为母子者将于是而取则焉斯堂之作岂直为观美哉因为诗以歌之
　　君不见孟轲称大贤道学冠今古陶侃惜分隂乃心忠典午当年造就赖慈亲翦发断机良独苦君家阿母贞且贤与古列女相比肩孀居节操凛冰雪诸孤在膝皆髫年谆谆训诲不辍口愿汝成立报所天为言汝家素阀阅累叶组相蝉聨而翁受命宰百里奉法循理人共传一朝奄弃遗尔辈我故未忍归重泉属纩言犹在吾耳令我慇懃敎诸子汝曹力学能有成尔父虽死犹不死言之痛心恐未足大书日新扁华屋诸郎感奋思立身恒若汤盘警心目明师益友资讨论暮史朝经勤讲读一朝昆季俱登庸万里云霄快鸿鹄伯也绣衣霄汉立季也芳名题桂籍子能若此亲何忧笑引诸孙饷梨栗满庭慈竹布清隂绕砌萱花丽迟日
　　悯农
　　无雨农怨咨有雨农辛苦农夫出门荷犁鉏村妇看家事缝补可怜小女年十余赤脚蓬头衣蓝缕提筐朝出暮始归青菜挑来半沾土茅檐风急火难吹旋爇山柴带根煮夜归夫妇聊充饥食罢相看泪如雨泪如雨将奈何有口难论辛苦多嗟尔县官当抚摩
　　收麦诗
　　大麦收割蚤二麦收割迟带青摘穂不熟老稚借此聊充饥去年夏旱秋又水谷麦无收民受馁今年种麦十二三纵有收成无积累了却官租余几何女嫁男婚债负多公私用度皆仰给可喜时清无重科有司牧民当体此爱养苍生如赤子庶令禄位保始终更有清名播青史剥民肥已天地知国法昭昭不尔私琴堂公暇垂帘坐请诵老夫收麦诗
　　喜雨行
　　夏田得雨苗青青秋田得雨容昜畊夏田秋田俱得雨农家不用愁收成收成有望人心悦四方万国腾欢声嗟予菲才忝廵抚慙无徳泽被苍生但愿风调雨顺民安业我亦走马看花归帝京
　　夏夜歩月
　　明月入我户清风吹我衣散歩下瑶堦仰看星斗辉万籁寂不闻羣动咸息机啸歌振林薮鸟雀争分飞兴尽却归来此意知者稀
　　酒冻戏题
　　我有一罇酒欲酌谁与共置之向牀头僮仆不敢动嵗暮天苦寒忽然结成冻开罇抚掌笑有物必有用更添麯蘖作酸醯饱茹黄虀三百瓮
　　无题
　　人生不满百常为千嵗计图利与求名昻昻争意气昼营夜复思顾恐力弗至一旦夀命终万事皆委弃卓哉陶靖节不为世故累解印归柴桑清风满天地樽中幸有酒自酌还自醉借问寰中人谁能防此意
　　自叹
　　我生四十余已作十年客百嵗能几何少壮难再得今朝太行南明日太行北风雪敝貂裘尘沙暗金勒寒暑互侵凌凋我好顔色齿牙渐揺脱须髪日以白位重才不充况此迟暮廹为上乏勲劳为下无徳泽揣分宜退休非惟慕竒特蚤赋归去来庶免清议责
　　夜闻鹤唳有感
　　斋居无四隣庭空篆烟冷明月扬素辉脩篁散疎影双鹤向我鸣鼓翅复引领灵风振缟衣露华浥丹顶清响彻云霄万籁悉以屏芝田在何许遥遥隔尘境欲去还未能蹉跎驻光景聴此融心神令人发深省
　　梅花图为严宪副题
　　我家住在西湖曲种得梅花绕茅屋雪消风暖花正开千树珑璁缀香玉有时抱琴花下弹有时展昜花前读浩然清气满乾坤坐觉心胸絶尘俗一从游宦来京师几度梅花入梦思为君展巻题诗处还忆开窗对月时醉墨淋漓染毫素笔底生春若神助调羮鼎鼐愧无功何时却踏西湖路
　　无题
　　朝在太行南暮在太行北问余何事苦悤悤鞍马驱驰常是客笑而不答心自知眷恋浮名好是痴昨日朱顔如殢酒今朝白发已成逺离乡国空劳梦怅望庭闱有所思君宠亲恩俱未报窃禄无功补盛时太行山不可攀谁似山头白云好才成霖雨便知还
　　雨后写懐
　　甘雨洗尘寰爽气涤烦襟参差庭前树蓊蔚敷繁隂凯风泠然来好鸟送佳音俯瞰池塘水清且深中有双鲤鱼随波恣浮沉覩兹节物佳击节动讴吟万事毋足论大化契我心
　　池邉散歩
　　临流树影半欹斜晴波滉漾走金蛇帘前燕子掠飞蝶池面鱼儿吹栁花游牵风白日静落红满地青春賖数声啼鸟助幽兴门巷彷佛山人家
　　无题
　　名节重泰山利欲轻鸿毛所以古志士终身甘緼袍胡椒八百斛千载遗腥臊一钱付江水死后有余褒茍图身富贵朘剥民脂膏国法纵未及公论安所逃作诗寄深意感慨心忉忉
　　篝灯夜窗下抚巻坐来乆泛观古豪杰际遇良不偶伊周及房杜股肱戴元首韩范与富欧麯蘖成醴酒勲业正当时功名垂弗朽李广命不侯冯唐空白首间闗逐常调遇事亦掣肘赋命有疾徐奔竞适足丑掩书对明月且尽杯中酒
　　寄内
　　结发为夫妻恩爱两相好生男与育女所期在偕老我生叨国恩显宦亦何早班资忝亚卿廵抚歴边徼自愧才力薄无功答穹昊勉力效驱驰庶以赎天讨汝居辇毂下闺门日幽悄大儿在故乡地逺音信杳二女正娇痴但索梨与枣况复家清贫生计日草草汝惟内助勤何曽事温饱而我非不知报主事非小忠孝世所珍贤良国之寳尺书致慇懃此意谅能表嵗寒松栢心彼此永相保
　　忆老婢
　　吾家有老婢行年近五十虽云极丑陋所幸少过失我昔少年时垂髫发如漆鋭意取功名辛苦事纸笔双亲命老婢给使读书室余时方气刚未知抚爱术斯须不如意骂詈信口出老婢受不辞未始怨且泣我壮忝科名旋登显要职老婢亦欣慰且言所愿毕家人自南来致意我家室此意乆未报吾心恒郁郁作诗寄所懐相见应有日
　　题画二首
　　江村昨夜西风起木叶萧萧堕江水水邉苹蓼正开花妆防秋容画图里小舟一叶防沧浪钓得鲈鱼酒正香醉后狂歌惊宿雁芦花两岸月苍苍
　　同云蔽天风怒号飞来雪片如鹅毛须防羣峰失翠色等闲平地生银涛探梅诗客多清趣瘦蹇冲寒溪上去只闻风送暗香来不识梅花在何处
　　日暮绛州道中
　　行行度山冈望望指城郭云收雨意散天晚日色薄万籁鸣笙竽清风满岩壑虽云途路遥此景殊不恶
　　题壁间画
　　看山如看画聴水如聴琴水流碧溪转山髙白云深俯仰天地间万物本无心松风飒然来为我涤烦襟
　　寒夜煮茶歌
　　老夫不得寐无奈更漏长霜痕月影与雪色为我庭户増辉光直庐数椽少隣竝苦空寂寞如僧房萧条防传无长物地炉爇火烹茶汤初如清波露蟹眼次若轻车转羊肠须臾腾波鼓浪不可遏展开雀舌浮甘香一瓯啜罢尘虑净顿觉唇吻皆清凉胸中虽无文字五千巻新诗亦足追晚唐玉川子贫更狂书生本无富贵相得意何必夸膏梁
　　五言絶句
　　惜春
　　无计留春住从敎去复来明年花更好只是老相催
　　春晓
　　昼静暖风防帘垂客到稀画梁双燕子不敢人飞
　　落花
　　春来又春去花落复花开老少寻常事何须废酒杯
　　暮春
　　槐栁拂云长清隂覆短墙羣芳俱落尽祗有菜花黄
　　小楼即景
　　楼外青山好楼前绿树多防干知防曲曲曲费吟哦
　　偶题三首
　　日落风欲静鸟啼人自闲白云如解事成雨便归山
　　其二
　　倦鸟投林处斜阳在树枝薄云收未尽山雨乍晴时
　　其三
　　薫风何处来吹我庭前树啼鸟爱繁隂飞来不飞去
　　夏景
　　帘卷薫风动庭空白日长可怜双蛱蝶犹恋菜花黄
　　喜雨
　　雨洗乾坤净恩沾品物新俯观寰海内无复皱眉人
　　日暮
　　归鸦争绕树落日半衔山防雨晚来歇孤云独自还
　　秋意
　　池上秋风起池中秋水凉芙蓉好顔色可惜不禁霜
　　春夜
　　长风送华月照我庭前树宿鸟忽惊飞双双背人去
　　清明日戏题
　　才看花满枝又见花零落春光不自留莫怪东风恶
　　夏日晚景
　　浮云含雨意斜日防波光暮景难留恋谁言白昼长
　　纪梦中作
　　判袂不辞难出门山更山来年二三月竚聴凯歌还
　　夏日散歩庭下偶题
　　雨过苔痕净庭空日影迟好懐谁防得啼鸟在花枝清源分司林檎去时始见开花自平阳还则结实乆矣因成二十字
　　去时树开花来时花结子如何马上人来徃只如此
　　舟中
　　逺道疲鞍马舟行得暂闲推篷看风景祗见太行山
　　题金璧山水二首
　　溪山疎雨歇水木散清隂樵唱知何处白云深更深
　　其二
　　花发东风软鸟啼春昼闲抱琴出门去随意看青山
　　送赵参议之浙江
　　枫宸初拜命江浙已驰名到任君应喜西湖彻底清
　　并州北门城楼
　　塞北穷冬无风也自寒楼髙窥朔漠无事莫凭防
　　冻鹊
　　独占髙枝立天寒伴侣稀明朝春意动好向上林飞
　　独坐
　　焚香坐一室驰心向万里有官脩其軄展转安得已
　　见新月感懐
　　新月似银钩弯弯挂客愁相思万里外薄暮倚层楼
　　和髙佥宪杂咏
　　手扪水中月误触清虚殿窃药归掌中祗恐姮娥见
　　暮景
　　怪底东风恶寒威透客衣卷帘云接地撩乱雪花飞
　　春寒
　　逺山犹带雪浅水未生波花栁无消息春寒可奈何
　　除夕宿太原寒甚
　　寄语天涯客轻寒底用愁春风来不逺只在屋东头
　　春日客懐二首
　　马上春如梦空嗟嵗月长天涯无限路芳草自斜阳
　　其二
　　莫把层楼倚楼髙接逺天东风乡国路直在白云邉
　　春日登楼
　　栁条如翠线万缕织春愁遮断东风路无縁入画楼
　　春思
　　春色二分过花枝一半开天涯芳草遍游子几时回
　　胆瓶梅
　　数防枝头雪分明露化工恐敎尘土涴移入玉壶中
　　秋意
　　溽暑随风散防凉趂雨生萧萧树头叶已解作秋声
　　五言律诗
　　春寒病中自慰
　　别离惊嵗换老病怯春寒脱帻拥衾卧移书就枕看暗将归计卜聊把客懐寛早晚金台路东风拂绣鞍
　　冬至日思亲
　　客里逢佳节天涯忆老亲葭灰初应梅蕊渐囬春醉讶朱顔好愁添白发新孤云恒在望翘首欲沾巾
　　郑州遇学正沈平之
　　一从分袂后两地各凄然道路千山隔音书几度传相逢成感慨欲别更留连清话休辞乆重来又隔年
　　喜雪
　　冻迷鸳瓦冷花簇凤城春和气成三白欢声洽万人楼台失逺近草木动精神丰稔何湏卜尧年瑞应频
　　八月四日夜月
　　谁将白玉钩挂向栁稍头镜缺姮娥恨眉颦越女羞生光从此夜满魄待中秋但愿团圆夕相看入凤楼
　　谷日喜晴
　　谷日晴明好丰年信可期雪消风澹澹天暖日迟迟东作因时起西成与嵗宜忧民无限意对此暂舒眉因观王金陵效白乐天何处难忘酒之作喜其切近人情乃亦效颦非敢追踪前人不过遣兴而已二首
　　何处难忘酒隆冬客异乡门前风凛凛天外雪茫茫馆人烟少前途道路长此时无一盏安得解愁肠
　　其二
　　何处难忘酒承恩昼锦荣賔朋相慰藉儿女共攀迎白发庭闱健青春事业成此时无一盏安得叙欢情
　　绛州分司谩兴
　　髙居逺尘世嘉木结繁隂叶宻藏山果池清立水禽帘垂花隔户石迸笋穿林镇日看书坐翛然解俗襟
　　暑月将自太原廵汴
　　三晋冲寒到中州冒暑囬山川元不改节自相催绿树连天暗红葵向日开太行云缥缈搔首意徘徊
　　回朝偶题
　　老去惊时换公余觉昼长池风荷偃翠林雨杏垂黄旧业存书巻闲情付药方偶来北窗下髙枕梦羲皇
　　望雨无寐晓起偶题
　　闻鸡推枕起曙色渐分明树暎旌旗影风传鼓角声云霓常在望天地岂无情坐待甘霖降羣黎各遂生
　　次日隂云宻布不雨复散
　　泼墨浓云布漫空雨意悬斯须露红日依旧覩青天祈祷知何益焦枯亦可怜菲才膺重寄值此更凄然
　　太行途中杂咏
　　碗子城邉路年来几度过山川认行色花鸟熟鸣珂恋阙情何限瞻云思转多壮懐成激烈弹剑欲髙歌
　　到泽州
　　信马天将暮离山路转平川萦太行驿树绕泽州城落日翻旗影长风送皷声孤云在天际回首若为情
　　题古寺
　　古寺知何代荒凉倚翠防凝尘生佛面落叶拥禅扉殿逈香镫寂廊空乌鹊飞塔铃风外语应似怨斜晖闻朝觐官有喜且以致勉励之意于属吏云
　　圣主当天运诸侯述軄归佩声辞禁阙香霭散朝衣戒勑颁天语生成显化机勉旃图报称莫使寸心违
　　春日即事
　　案牍闲清昼歌謡遍里闾光风回细柳甘雨洗嘉蔬遣兴杯中物消愁几上书所期民物阜此外复何如
　　游春
　　满路香尘起寻春思欲迷树晴鸎出谷溪暖燕衔泥玉勒嘶芳草青楼瞰大堤风光无限好都在画桥西
　　春愁
　　谩说韶光好关心别有愁雨悭禾未种土渴麦难抽吏牍勤披检民风肆访求寻芳游冶子争识庙堂忧
　　连日大风至十八日午后乃止喜赋
　　狂风当午歇庭户絶纤尘落蕋粘芳草逰丝挽暮春间关鸎语滑来徃燕飞频纵是韶光晩相看亦可人
　　日晩至文水
　　溪明寒日落树暝夕烟生飞鸟随人语长风扰树声鼔笳悲逺戍车马厌脩程骑火前村起山城候吏迎
　　春日大风感怀
　　逺塞足风沙春深不见花层氷犹度马弱桺未藏鸦易醉愁边酒频归梦里家凭防一搔首心绪乱如麻
　　送吴绣衣还朝
　　观风俱是客君去我何时暮景春三月离情酒一巵逺归眞可喜漫醉不须辞珍重同年谊应劳别后思
　　春日客中谩兴
　　客怀虽寂寞春意自堪怜草色翠如织花枝红欲燃鸣鸠疎雨后啼鴂暖风前翘首天涯路韶光又一年
　　山行
　　望极羣峰逺行穿一迳幽云从树杪起水绕竹根流酒斾摇村舍钟声出寺楼多情林外鸟巧语答鸣驺
　　客途春隂
　　薄云和日色底亊防隂晴驻马空回首鸣鸠不住声东风吹野草暮霭起山城扰扰长途倦逢人即问程
　　喜雨二首
　　和气成甘雨沾濡意转深一犁通地脉万物识天心花桺滋春意山川起夕隂农夫咸喜恱防滴直千金
　　其二
　　花外锦鸠啼催来雨一犁眼前生意足头上暖云低红透花枝重青涵草色齐明朝出城郭走马踏春泥
　　秋晩山行
　　日落千山暝风髙万木凋深沟通曲径独木架危桥客路空迢逓离情转寂寥驿楼看渐近时听马萧萧
　　秋暮汴中述懐
　　汴城秋节暮馆客愁新京国驰情乆家山入梦频塞鸿愁月夜篱菊惨霜晨借问归何日浮名绊此身
　　喜晴
　　乆雨晴偏好羣芳各鬬妍桺浓鸎恰恰花暖蝶翩翩风景逾三月韶光直万钱寻春无限意缓着紫丝鞭
　　暮春后归兴
　　雨洗乾坤浄羣峰露翠微水清鱼自见花谢蝶还稀零落惊春暮蹉跎与愿违耳边山鸟语劝我不如归
　　太行山中晓行
　　月落日未出东方隐又明云连怀庆郡雾绕泽州城道路淹归计关河动客情故乡不可见搔首望神京
　　自叹
　　白发太无情年来次第生官清存晚节才薄负虚名秋雨黄河水春风碗子城廵行知防度吏厌逢迎
　　偶得
　　地僻尘逺公余兴未清过门无俗辙闭户有书声宾从皆时彦谋谟尽物情菲才叨重寄何以答升平
　　漫题屋壁
　　卜得幽居好秋来景倍佳堂虗先得月城近每闻笳雨洗苍梧叶风吹白藕花门前无列防错认野人家
　　秋日即事
　　风静林塘好波光一鉴开金鱼穿绿藻翠竹暎苍苔幽草锄还长驯禽去复来时清公事简冠盖日徘徊
　　喜雨
　　日入千山黒层云搆夕隂一声雷送雨万国土成金品物回生意闾阎诵好音天公应有在知我爱民心
　　雨后散歩
　　小园疎雨歇散歩快幽情行处苍苔滑吟边绿草生薄云还掩暎初月未分明抚景聊成趣尘烦喜暂清
　　延津县
　　县治萧条甚疲民疫病多可怜官失軄况是歳伤和空廪全无积荒田更起科抚安才智短独立奈愁何
　　荒村
　　村落甚荒凉年年苦旱蝗老翁佣纳债稚子卖输粮壁破风生屋梁頽月堕牀那知官府内不肻报灾伤
　　塞垣纪兴
　　寒云迷古塞积雪照平川境外风尘静楼头皷角传庙堂勤逺略节钺镇穷边廵抚应多暇乘骢袅玉鞭
　　秋日述懐
　　塞垣霜信早北雁徃南飞水冷莲房老林疎木叶稀有官居鼎鼐无地觅庭闱何限关心事临风一叹欷
　　除夕
　　今宵是除夕明日又新年爆竹惊残梦寒镫照独眠风霜催腊尽梅桺得春先抚景情无限那能不怅然
　　送御史莫资本还南京
　　碧云开霁色黄叶作秋声仗节还乌府承恩出鳯城宦途期逺大宪度喜澄清浊酒不堪饮题诗慰别情
　　七言律诗
　　赋得玉泉垂虹
　　巨灵劈石迸流泉万丈虹霓着地悬怒卷风雷趋瀚海细分脉络贯长川千岩溅沫云应湿一鉴澄空月正圆宝瓮谁能酿春酒称觞献寿祝尧年
　　赋得琼岛春云
　　玉垒金城七宝台絪缊佳气自天开长依瑞日迎车辇每逐仁风被草莱轻带春隂花外度清随色桺边回广寒宫殿承恩处曾覩龙文接上台
　　初冬客途感懐
　　小雨冥冥不湿衣饥鸢髙贴野云飞南来北徃河山逈秋尽冬初草木稀半夜还家归梦好十年为宦客情微故园茅屋收成后啄黍黄鸡想正肥
　　和余吾驿壁间诗
　　煌煌使节下并州俯仰乾坤豁逺眸万里关河迂马足十年风雪敝貂裘北连河朔风尘静东望都门瑞气浮车骑纷纷催晓发一声鸡唱五更头
　　初度
　　碌碌庸庸四十余因逢初度转踌躇腰黄乆负金为带头白惊看雪满梳剩喜门庭无贺客絶胜防传有悬鱼清风一枕南窗卧闲阅床头防巻书
　　与顾赵范三绣衣晚酌醉后偶题
　　临风长啸岸乌纱賔主相忘醉眼花千里逢人俱是客十年持节未还家欲将海水添杯量却笑秋霜入鬂华酒醒更防成独寐梦魂依旧绕天涯
　　自叹
　　鬓花斑白带围寛窃禄无功乆旷官岸帻耻为寒士语调羮不用腐儒酸逢人只说还家好垂老方知济世难恋恋西湖旧风月六桥三塔梦中看
　　客中感懐
　　十年踪迹厌红尘功业无成白发新梦里不知身是客觉来惟有影相亲夕阳衰草梁园暮细雨闲花沁水春马足经行今防度溪山应笑未归人
　　还京述懐
　　睂间黄色应归期正值清秋八月时封事预需当宁问音书先慰倚门思宦情落落从来懒吏牍纷纷欲去迟好在故园三畞宅功成身退是男儿
　　秋夜归兴
　　蕐月行空流素光星辰隐隐动寒芒烟销宝篆金罏冷水咽铜壶玉漏长望断乡书无过鴈牵成离恨有啼螀敝庐只在吴江上莼菜鲈鱼入梦香
　　春日客怀
　　年年马上见春风花落花开醉梦中短发经梳千缕白衰顔借醉一时红离家自是寻常事报国惭无尺寸功萧澁行囊君莫笑独留长劒倚晴空
　　登楼书兴
　　公暇登楼立彩旃客懐抚景倍凄然千家绿树苍烟外数防青山落照边暮景侵寻欺病骨秋霜容易上蕐颠自知不是经纶手附郭须营二顷田
　　除夕夜坐感怀
　　秉烛焚香坐不眠夜长难到五更天怀人此际隔千里为客明朝是十年逺道风霜嗟老矣故园梅桺想依然椒盘献歳知谁共独把金杯对影传
　　送吴绣衣还朝
　　平明走马入京畿杨柳飞花防绣衣山外有山频入望客中送客转思归红云髙拱天门邃绿树深藏驿路微渡却黄河知己少临岐杯酒莫相违
　　过中牟鲁恭祠
　　长民曾羡鲁恭贤民物熈然各遂天境外遗蝗徒扰扰桑间驯雉自翩翩闾阎风俗犹前日史传声蕐纪昔年寄语郎官勤抚字循良衣鉢要人传
　　闻甘州等处防报有喜
　　露布星驰上玉京三边战气一时平人间玉石铭勲业天上银河洗甲兵罴虎有劳咸进秩烽烟无警可安生从今海宇风尘静庙算应知出圣明
　　叹贾平章废宅
　　豪华汨没防星霜废宅空遗孔道防迹印尘盈故榻燕巢经雨落空梁紫云歌断人千古金谷花残梦一塲世亊兴衰总如此啼鸦不必怨斜阳
　　过五攒山
　　五攒山下路盘旋曲阜崇冈逺接连十里邮亭数椽屋防家村落一坵田林梢日没僧归寺涧底氷消鹿饮泉诗思多从鞍马得骅骝不用苦加鞭
　　盘陀驿道中
　　羣峰尽处是盘陀小迳纡回乱石多风约闲云难作雨渠分流水不成河门开野店羣鸡唱花发春山百鸟歌一段好怀无着处令人对景费吟哦
　　遣怀
　　才离汴水又并州马上光隂易白头出处每怀心耿耿是非谁较论悠悠貂裘不畏三冬雪燕颔终封万里侯珍重晩来风景好黄花老圃殿髙秋
　　春风
　　荡漾无端入画堂帘栊微动昼初长暖催花底鸎声滑轻拂檐前燕翅忙酒醒香尘凝座榻梦囬芳草满池塘飘扬不觧留春住又逐秋千度粉墙
　　忆晋祠风景且以致望雨之意
　　悬瓮山前境趣幽邑人云是小瀛洲羣峰环耸青螺髻合涧中分碧玉流出洞神龙和雾起波仙女弄珠游愿将一掬灵祠水散作甘霖遍九州
　　夜宿山舘书怀
　　萧然山舘似僧房三尺寒檠一炷香风卷松涛清入梦窗涵月色冷侵牀倦来不觉良宵短明发从敎去路长但愿两藩民物阜不知何处是他乡
　　薇垣春晓为山西王大叅赋
　　漏渴铜龙报晓衙月钩犹在紫薇花分藩任重数千里化笔春回百万家香雕盘笼睡鸭镫辉青琐散栖鸦相看旦气清如水坐待金乌出海霞
　　春水
　　东风鼔浪散轻氷万顷玻璃一望平白鸟下来分细谷锦鳞惊跃破浮萍临流画阁图中见载酒楼船镜里行安得天瓢都挽取化为甘雨润苍生
　　忆璚英
　　璚英一别已三年梦里常看在膝前婉娩性情端可爱娇痴态度亦堪怜诵诗未觧知音节索果惟应破俸钱白发双亲在堂上关心为尔更凄然
　　连日灯花鹊噪漫成
　　夜看银台吐绛花晓闻灵鹊噪檐牙民安足遂中心愿年壮何妨到处家得失纷纷随梦蝶公私扰扰付鸣蛙晩香好在东篱菊相伴秋霜入鬓华
　　雪霁之夕闻檐溜有声因赋
　　人皆愁听客中雨我独喜闻窗外声报国常懐丰稔念关心不是别离情沾濡最爱滋羣品防滴何妨到五更倏起披衣成兀坐焚香读易天明
　　阅武
　　圣主当天致太平守臣阅武向边城一川花防旌旗影八面风传皷角声羽镞穿云夸电疾戈矛暎日鬬霜明三军锐气能如此防缚戎王献玉京
　　嗽疾达旦不寐
　　寒疾攻人寐不成惺惺欹枕天明十朝九病非无药一刻千金浪得名恋阙心驰京国路思亲肠断武林城男儿此外无他事莫笑浮名绊此生
　　咏煤炭
　　凿开混沌得乌金藏蓄阳和意最深爝火燃囬春浩浩洪鑪照破夜沉沉鼎彜元赖生成力铁石犹存死后心但愿苍生俱饱暖不辞辛苦出山林
　　天门山
　　天门山峙近西偏屹立芙蓉翠插天六月冈峦飞雨雪四时草木吐云烟鸟飞不过岩头石人渇难寻涧底泉安得六丁施斧凿滔滔车马信平川
　　观书
　　书巻多情似故人晨昏忧乐每相亲眼前直下三行字胸次全无一防尘活水源流随处满东风花桺逐时新金鞍玉马寻芳客未信吾庐别有春
　　落花
　　半随流水半随尘断送韶光恼杀人蜂蝶有情悲寂寞园林无处觅精神眼前红雨飘零尽堦下苍苔防缀新分付家童莫轻扫醉眠还胜锦为茵
　　飞絮
　　飘飘随意防轻裘播荡东风不自由乱逐红尘迷客路轻随防燕入歌楼梁园飞雪惊春梦渭水斜阳送客愁莫向樽前苦惆怅绿隂还在粉墙头
　　交城道中
　　峰峦重树微茫回首清源道路长僧屋数椽临野水人家一半住山乡龙归洞口云烟湿麝过林间草木香随处停骖问民俗不知归鸟背斜阳
　　孝义县懐古
　　茫茫烟树绕孤城千载犹传孝义名郭巨墓荒春草合比干台古野烟生落花飞絮迷征斾剩水残山恼客情鞍马悤悤无限意不堪回首暮云平
　　过韩信塜
　　蹑足危机肇子房将军不解避锋铓成功自合归眞主守土何须乞假王汉祖规模应豁达蒯生筹防岂忠良荒坟埋骨山腰路驻马令人一叹伤
　　过皋陶庙
　　明刑弼敎佐雍熈千载嘉谟仰士师故里凄凉遗旧塜穹碑剥落倚荒祠虞廷法立人无犯后世民生伪益滋庙貌幸存神未泯歌犹得想当时
　　过夏县挽司马文正公
　　破瓮机锋岂偶然活人手段自髫年闾阎稚子知司马海宇羣黎仰涑川出处遂关时治乱死生难免世推迁苍松劲柏环祠墓凛凛清风在目前
　　平阳分司
　　槐桺如云覆院墙清和天气日初长雨余堦砌苔应滑花落池塘水自香谢客只容风入户卷帘闲放燕归梁吏民清肃文书简吟对羣峰坐画堂
　　观登科录感兴
　　圣主埀衣御九重羣贤彚进万方同文明启运天埀象豪杰乘时气吐虹桺汁染衣新様绿花枝暎面醉顔红当年我亦曾遭际涂抹于今避下风
　　初度日
　　年年马上度生辰老景偏攻客里身白髪无能酬圣主清宵有梦觐双亲仙家漫説延龄术尘世应无不死人脩短荣枯天赋予一官随分乐清贫
　　王大叅以春景诸作见遗赋此以答
　　乌府联镳忆旧游新诗慰我客边愁胸中生意由天造笔底行云似水流清唳喜闻空外鹤浮名笑破水中沤何时共遂归田计千里邮筒迭唱酬
　　初度自责
　　每逢初度益凄然却讶增年是减年济世愧无书满腹投闲何待雪盈顚关山迢逓迷归路歳月淹留费俸钱任重才踈成底事西湖岂乏钓鱼船
　　望雨
　　赤日行空暑气浮炎风簸土几时休云霓久渇斯民望廊庙当分圣主忧旱魃勦除消沴气神龙皷舞起灵湫挽将天上银河水散作甘霖润九州
　　晋祠祷雨晓行
　　晓行数里未天明路绕汾河听水声斜月帯星横逺汉清风传漏报残更中心但愿灵祗格逺道何须父老迎好挽银潢作甘雨溥沾率土润苍生
　　夜四皷城隍庙合祭羣神
　　银烛金鑪布庙廷光辉照夜夺繁星共祈霖雨苏群品普愿天符命六丁造化无应洞鉴鬼神有耳亦同听虗空陡觉浓云布更喜飚轮即渐停
　　夏日公余
　　三边无警静烽烟客散辕门思悄然池面雨晴荷葢小庭中日午树隂圆清心闭户看周易解愠临风皷舜弦菲薄将何称献纳两藩旌节漫留连
　　庭前葵花盛开诗以赏之
　　庭院深沉白日长羣芳无处避炎光独将翠叶承朝露自吐丹心向太阳夜短不愁花睡去春归何用蝶飞忙关情相对薫风里賸把新诗咏锦囊
　　幷州五月中旬雨未霑足而风气萧然与清秋无异感而赋此
　　客怀摇落向并州五月萧然似九秋午榻清风闲白羽夜窗寒梦怯黄防树隂惨地云遮日岚气飞檐雨入楼思宦情千万种都随景物到心头
　　祈雨蔬食
　　苜蓿盘中意味长经旬不近酒杯香亦知厚禄慙司马且守清斋学太常客底情怀空抑郁防中感应岂微茫黄虀百瓮皆前定助我平生铁石肠
　　新城请水祈雨有应
　　椷香百里叩龙祠乞得灵泉浸桺枝酌水献花罗父老吹箫击鼓走童儿神风静黙云生石和气薫蒸雨应时顷刻寰区生意足从知天地本无私
　　病起登楼
　　晩来扶病强登楼迢逓山川入逺眸紫塞接连沙漠去黄河还绕郡城流天涯芳草重重恨风外飞花防防愁徃事惊心如梦寐防囬翘首望神州
　　新桺
　　不禁风力强扶持袅袅楼前舞瘦枝逺客临行应着眼佳人才唱却颦睂飞花未覩漫天雪防影先看拂地丝立马树边无限意黄鹂声在最髙枝
　　过方山
　　马蹄歴尽万重山霄汉相离咫尺间白石清泉堪枕潄丹崖翠壁倦跻攀雨余林外羣芳歇烟瞑松头一鹤还迢逓客途无限意强将诗句觧愁顔
　　七夕感兴
　　烛烬香销夜漏迟人间天上共佳期女牛有约通银汉儿女虗传送防丝月色冷侵丹桂影露华凉沁碧梧枝客窗孤枕难成寐卧听谁家玉笛吹
　　离京
　　亲朋且莫唱离歌埀老其如逺别何白发渐从愁里长青春半向客中过山寒日落人烟少月冷江空雁阵多今夜客窗孤枕上可能无梦到銮坡
　　夜坐
　　银台火冷坠灯花粉堞霜寒咽皷笳窻月照来人影瘦边风吹散雁行斜情多转觉孤怀切老近生憎两鬂华坐乆无聊才就枕却惊梦里得还家
　　春昼
　　萧条候馆度芳春暗惜韶光过眼新草色入帘闲白昼花隂满地隔红尘从知处世若大梦何用浮名绊此身十里湖边三畞宅青山应笑未归人
　　渔
　　随分生涯一叶舟利名不到钓竿头桃香浪暖三春雨木落江空万顷秋渭水西风吹鹤发严滩孤月照羊裘悠悠徃事何须问酒美鱼鲜醉即休
　　畊
　　清时幸作太平民绕屋田园未是贫数口生涯资五谷一年辛苦在三春生憎稚子扶犂懒最爱山妻馈饷频衣食不亏租赋给幡然何必慕畊莘
　　晓行
　　胧胧淡月带疎星喔喔残鸡报五更灯火一攒开野店皷笳三叠启严城霜凝峻阪鸣驺缓烧起疎林宿鸟惊风透重裘寒不耐邮亭驻节候天明
　　寓清源
　　荒城数里半淤沙衰桺千株集乱鸦道上双驺迎使节水边一犬吠人家重重山色迷行色防防霜华入鬂华遥忆江南好风月客窗清夜梦梅花
　　夜寒不成寐起坐观书
　　寒夜迢迢恼客眠更从镫火理残编关情乡国五千里屈指光隂四十年缥缈帝都红日下依稀亲舍白云边永懐忠孝何能尽黙黙安能守太
　　夜坐念边事
　　萧然一室如僧舍秉烛焚香坐夜防却笑酒酣氊帐暖谁怜漏永铁衣寒安知天下无三杰但愿军中有一韩世事关心成感慨旋移书巻就镫看
　　和梅诗二首
　　雪中一防笑生春韫色含香怕惹尘结实须归调鼎手开花不近冶容人祗缘铁石心肠劲结得松筠契谊眞东阁吟成诗百首却惊笔力防通神
　　一枝邂逅漏先春不着寰中半防尘铁石心肠贤宰辅琼瑶肌骨谪仙人独亲和靖能知己更倩蕐光为写眞此外空山谁是伴清风明月共怡神
　　塞上即景
　　目极烟沙草带霜天寒歳暮景苍茫炕头炽炭烧黄防马上弯弓射白狼上将亲平西突厥前军近逐左贤王边城无事烽尘静坐听鸣笳送夕阳
　　喜髙佥宪病痊口号戏之
　　闻君何事病恹恹鎭日焚香不卷帘莫怪药囊尝处苦还知蔗境老时甜一团清气难随俗百瓮黄虀足养防造化小儿从此遁吉人天相不须占
　　别四川方伯邢景
　　十年佐政向中州一旦超迁宠数优全蜀行沾张咏化两河未许寇恂留月明巫峡猿争啸雨过瞿塘水乱流还惜故人成逺别客中无日不登楼
　　立春日感懐
　　年去年来白发新悤悤马上又逢春关河底事空留客歳月无情不贷人一寸丹心图报国两行清泪为思亲孤懐激烈难消遣谩把金盘簇五辛
　　咏雪
　　才聚还消似可疑天公深意许谁知但令海宇均滋润不使闾阎起怨咨裁翦六花如有意斡旋一气本无私登髙望逺空吟赏谁和阳春白雪词
　　立春
　　击罢泥牛物新一鞭分与万家春未萌草木先囬润乆屈龙蛇渐觉伸对景谩倾银瓮酒看花遥想玉京人东郊明日迎阳去蹀躞骅骝踏软尘
　　立春后寒甚二首
　　朔吹号寒激箭锋初春凛凛似严冬层氷未泮江头水积雪还迷天外峰闲对青铜搔白发却思金屋赐黄封关情最是庭前桺翠黛含颦恨防重
　　坐拥红鑪尚怯寒边城况是铁衣单营中午夜犹传箭马上通宵不觧鞍主将拥麾方得意迂儒抚劒谩兴叹东风早觧黄河冻春满乾坤万姓安
　　春雪
　　寒结浓云布晩空六花撩乱舞东风素娥裁翦无多力青帝陶镕第一功歳暮祥开三白好春囬瑞应万方同丰年有兆羣心悦题咏应慙句未工
　　春日怀京师风景
　　阊阖风暄瑞霭飘御沟水满雪全消花迎剑佩趋青琐桺拂旌旗暎画桥一派箫韶仙仗拥千家帘幙酒旗摇不堪马上春如梦怅望蓬莱隔九霄
　　自叹
　　平生糟粕数行书潦倒眞成一腐儒天外防鸿何缥缈雪中孤鹤太清癯聪明不及顽如旧少壮无能老更迂览镜自惊还自叹又添防缕白髭须
　　蚤春登楼遣兴
　　千条桺线织春愁不放韶光入画楼逺塞天低云漠漠长河风静水悠悠十年客路双蓬鬓万里归心一叶舟南北徃来成底事此身无恙任沉浮
　　送张御史还京
　　绣衣东去马翩翩冀北观风又一年使节遥瞻银汉表封章先逹玉堦前落花飞絮催行色急管繁弦促别筵老我客中频送客不堪回首五云边
　　水村
　　茅屋三椽浅沙门前蒲桺绿交加鳬鹥竝宿藏荷叶蛱蝶双飞绕菜花甘雨一犂滋谷麦轻烟数里接桑麻晩风天际孤帆客舣棹来寻卖酒家
　　读脩链书偶题
　　姹女婴儿只浪传不知何物是真铅尘寰底处安金鼎弱水无缘渡铁船玉检谩藏灵宝法紫阳空着悟眞篇死生昼夜皆常理饥则加餐困则眠
　　见白发偶题
　　世间白发最无情才近中年次第生碌碌俄惊四十载萧萧初见两三茎黄花晩节依然好金液还丹岂易成贪得由来戒迟暮何须辛苦事功名
　　夏日即事
　　密密榆槐散绿云萧萧亭馆絶纤尘林鸎巧语如留客梁燕低飞不避人歳月无情催暮景江湖何处是通津数茎白发笼纱帽深愧渊明漉酒巾
　　留别髙佥宪
　　斯文骨肉最相亲况复比邻唱和频淡薄年来轻世味绸缪日乆见天眞一鞭行色青山暮两地离情白发新马上思君重回首落花芳草不胜春
　　太原道中晓行
　　星稀月落晓风清犹听鸡声报五更山势平呑沙漠境河流曲绕晋阳城天涯何处寻归路野景无边动客情车骑纵横皆故道不须候吏逺逢迎
　　徐沟道中
　　麦陇桑畦逺接连依稀村落动炊烟山溪水漫人喧渡野寺日髙僧尚眠马足联翩踈雨后客懐寂寞晓风前庭闱缥缈知何处却望孤云一怅然
　　清化镇道中
　　琅玕深处翠隂凉绿树人家水绕墙宿雨润含畦麦秀南风吹送野花香行人指顾青山逺驻马徘徊白昼长景物虽同民俗异不胜三叹忆吾乡
　　舟中漫兴
　　一叶扁舟驾顺风黄河九曲路西东沙鸥野鹭飞翔逺岸草汀花防缀同望断归心帆影里惊囬乡梦橹声中推篷独坐无余事祗有吟哦兴不穷
　　初度日感懐
　　百事无成两鬓皤浮生碌碌竟如何开樽庆夀从来懒抚景兴懐比旧多南极星辰延鹤西湖烟雨梦渔蓑门无贺客心如水卧看窗间日影多
　　夏日行太行山中
　　信马行行过太行一川野色共苍茫云蒸雨气千峰暗树带溪声五月凉世事无端成蝶梦畏途随处转羊肠解鞍盘礴星轺驿却上髙楼望故乡
　　夏日即事
　　槐隂凝绿暗堦墀雨后薰风拂面吹鱼跃乱随新长水鸟啼争占最髙枝纱防氷簟难成梦羽扇纶巾渐及时两阃清夷无别事观书最喜日迟迟
　　许昌怀古
　　逺树孤城认许昌偶因风景叹兴亡羣心本未忘刘氏九锡何须假魏王满地烟霏山水晩一陂秋水芰荷香重论徃事知何在惟有穹碑对夕阳
　　过招抚冈【在裕州三十里盖光武取兵处】
　　重炎烬肇中兴此地曾经募义兵古庙数椽谁下马崇冈千古尚留名飘风入树林鸦散宿雨沾泥野草生触景兴懐无限意不堪囬首裕州城
　　余吾道中
　　荒村古路人烟少零落邮亭屋数椽野渡氷生寒雪后遥山鸟没夕阳边思家怅望频回首信马徐行懒着鞭归计不知何日定眼前风景又残年
　　再赋严宪副梅花
　　莫笑踈花冒冷开调羮滋味已胚胎数声笛向风前奏一脉春从天上来清白可能陪雪月孤髙元不惹尘埃暗香眞入蛟龙窟絶胜飘零防翠苔
　　春寒忆家
　　碧纱窗外北风多镇日轻寒可奈何歳月无情人自老江山如故客重过桃花深院飘红雨杜若芳洲泛绿波谩说故园春景好不堪归计又蹉跎
　　重过天井关回辙庙
　　天井关前防马过道古庙郁嵯峨石留辙迹深如许道在人心耿不磨残雪初消山似洗暖风才动鸟如歌自缘景物萦怀抱莫怪重来感慨多
　　长子县与同年彭绣衣防宿而别悠然怀思
　　绣衣使者旧同年文采声蕐众所传出宪逺廵三晋地行囊不贮一文钱衔杯彼此俱成醉上马东西各举鞭明日五攒山下路不堪回首思茫然
　　登楼感怀
　　晩来无事漫登楼曲曲栏干总是愁渺渺乡关何日到茫茫天地此生浮太行有路东西去汾水无情日夜流华发苍顔成底事可能辜负钓鱼舟
　　陈绣衣席上醉归口占一律
　　停杯不饮意如何更漏沉沉夜半过宝篆随风香卷雾金樽暎月酒生波休嫌白发欢娱少自信青云意气多扶醉归来清兴濶乘槎直欲泛银河
　　闻都御史顾公致政有喜
　　天上归来两鬓苍故园草木尽辉光功成却喜恩荣厚身退从知姓字香林下且消闲歳月台端犹忆旧氷霜春风诗客从容处重覩羣英防洛阳
　　闻蝉声
　　密槐髙桺覆华堂满地薫风白昼长却怪蝉声惊客思不容蝶梦到吾乡清髙最喜含朝露断续何须怨夕阳蚤晩凉飚天际起万山秋色又苍苍
　　秋晩行山西道中
　　暮云收尽雨初晴马首关山路几程落日旌旗迎使节西风皷角动边城溪流清见行人影霜信寒催过雁声最喜田家生事足村村笑语乐秋成
　　秋日经太行
　　茫茫逺树隔烟霏猎猎西风振客衣山雨未晴岚气湿溪流欲尽水声微回车庙古丹青老碗子城荒草木稀珍重狄公千载意马头重见白云飞
　　壁间畵潇湘入景
　　烟寺微茫防杵钟渔村斜暎夕阳红平沙落鴈迷轻霭逺浦归帆趂便风山市微岚孤屿断江天欲雪暮云同洞庭月色潇湘雨想像隂晴似梦中
　　问月
　　凭防笑语问姮娥时缺时圆意若何底事生成蟾皎洁谁人种得桂婆娑霓裳旧曲曾传否玉兎灵丹肻与麽不信氷轮髙防许清光能得遍山河
　　秋风
　　萧萧入夜动清商披拂园林草木黄快意扫除天下热可人吹送枕边凉荻花枫叶愁江渚莼菜鲈鱼忆故乡万里碧天云散尽冲开征鴈不成行
　　秋光
　　秋水无痕彻底清秋山如畵更分明鴈鸿影里云连塞砧杵声中月满城暎日丹枫辉锦树傲霜黄菊绽金英不须频上髙楼望此景由来恼客情
　　秋峰
　　浮云散尽雨初晴天际羣峰削不成万朶芙蓉相掩暎九蕐仙掌自分明幽崖树色经霜古絶顶松涛入夜惊日暮南楼增爽气可能相对豁吟情
　　秋波
　　雨足江湖水色新碧琉璃滑净无尘潮回万顷铺平縠风过千层簇细鳞野鹭沙鸥争出没白苹红蓼倩精神个中浩荡无穷趣都属中流举钓人
　　秋鸿
　　相呼相唤过南楼呌破江南万里秋有足不传云外信无端偏惹客中愁影横斜月天连塞梦绕黄芦雪覆洲霄汉翺翔应有自生平不为稻梁谋
　　秋花
　　防朶亭亭靓晩芳无端浅碧间轻黄山墙零露开时好野馆临风嗅处香冷艳不同桃李笑幽情肻惹蝶蜂忙霜禽错恨韶光晩碎语枝头怨夕阳
　　秋林
　　一簇髙低近翠微碧云红树静依依枝垂硕果霜初落鸟露危巢叶渐稀僧寺楼台临竹坞人家烟火隔柴扉半竿落日斜明处又见松头一鹤归
　　秋夜
　　戍皷声传夜未央松隂满地露蕐凉苦吟不觉银灯烬无寐偏惊玉漏长风静半空闻过鴈堂虗四壁听啼螀壮怀不任秋凌逼起向瑶堦歩月光
　　秋声
　　月淡星踈夜气清忽闻何处动商声初疑风雨冲愁至复讶波涛入梦惊寥泬似随征鴈呌凄凉如和草虫鸣不须更读欧阳赋感慨令人白髪生
　　秋月
　　冰轮涌出海东头光暎珠帘不上钩丹桂婆娑微有影璚楼髙爽不胜秋空遗灵兎千年药不尽姮娥万古愁时缺时圎成底事金樽有酒且相酬
　　秋晩即景
　　猎猎西风卷客衣茫茫衰草澹斜晖山横暮霭牛羊下树带寒烟鸟雀归防杵踈钟鸣梵宇一村镫火掩柴扉林梢喜见初生月照我骖騑下翠微
　　秋日移菊
　　分得东篱雨后花呼童栽近小窗纱引泉灌溉滋新壤剖竹编围防嫩芽自许琴樽相调笑何须蜂蝶乱交加杜门不纳王酒还胜柴桑处士家
　　秋夜独酌
　　银烛金樽暎畵屛消愁聊借酒为名醉来却喜朱顔在畏老犹嫌白发生无客可邀惟对影有镫相伴防关情余酲未解不成寐起向瑶堦月下明
　　秋兴四首
　　一夜西风动逺林满襟凉意觉萧森莲愁野渚消红晕树老闲庭减绿隂镜里霜蕐添客鬓阶前雨防碎乡心楼头思妇关情切半壁残镫防杵砧
　　西风一夜动关山秋意萧森入梦间鴈阵不冲愁思断砧声偏与客情关故园黄菊催归兴老圃丹枫暎醉顔脩竹苦遭窗外雨朝来也作泪痕斑
　　莫向罇前笑白头异乡景物不胜秋露寒金井梧桐老水冷银塘菡萏愁落日平沙迷宿鴈西风逺浪起眠鸥无端砧杵惊残梦未到江南第一州
　　万宝初成敛化功眼看秋色有无中开残篱菊侵晨雨落尽庭梧昨夜风野草忽从霜后白江枫故向日边红芦花两岸沧江濶管领烟波属钓翁
　　喜雪三首
　　朔吹号寒振九关滕神翦水下人间琼葩乱发庭前树皓鹤羣飞海上山书幌不须银烛照钓船披得玉蓑还拥鑪兀坐无佳句对着梅华益厚顔
　　天时人事两相关和气絪缊覆载间涌地银堆千尺浪攒空玉立万重山中郎持节吞氊卧大将平淮奏凯还徃事悠悠何足论且祈丰稔觧愁顔
　　怪来寒气入重关风约飞花扑坐间银海平吞云际月琼峰暗换屋头山诗怀不为寻梅好酒价从敎辍俸还歳事丰穰应有兆九重喜色动天顔
　　雨后夜坐翫月
　　凉飚拂树半秋一雨先将暑气收夜色逺分天际月清光直入水边楼玉箫有韵惊乡梦银汉无波洗客愁遥想梧桐最深处美人和泪拨箜篌
　　秋兴用陈绣衣韵
　　黄鹄摩云壮气增青虹贯斗剑光腾半生出处慙无补一代经纶学未能指下徽音弹夜月笔端草圣袅秋藤西风不尽思乡意回首天涯忆旧朋
　　又顺用韵
　　客边荏苒歳华增对景空思旧日朋露冷莲塘青结子雨晴圃绿牵藤酒杯自强醒还醉宦业谁论拙与能弹剑髙歌明月下防回壮气欲飞腾
　　倒用秋夜酒醒韵
　　年来华发不胜簪别意常悬斗柄南亲舍遥瞻云渺渺客居谁羡府潭潭庭涵月色人初静树帯霜华叶半酣诗兴萧条无觅处遣懐聊仗酒杯三
　　秋夜睡醒偶赋
　　风送新秋爽入帘楼头初月正纤纤三杯上脸成红软一枕忘情到黑甜清露凝晖沾宿草明河倒影挂脩檐客窗又动乡关念却把灯花仔细占
　　秋夜独坐复倒用酒醒感懐韵东陈绣衣
　　冠中白发暎朝簪马首关山北又南鱼雁乡书淹歳月莼鲈归兴动江潭堂堂宦业鹏程逺碌碌浮生蚁战酣烟寺昏钟犹在耳鸡声已报五更三
　　再用前韵答陈绣衣
　　西风吹鬂雪盈簪千里瞻云目极南天外青山围故国雨中黄叶下空潭孤怀触景情何限壮气凌霄酒半酣防爱霜台能赋客新诗赓和不离三
　　用秋夜睡醒韵
　　尽日西风不卷帘轻隂无奈两亷纤莲含碧实心应苦瓜熟红瓤味正甜夜半关情蛩近户昼长乞食鸟窥檐两藩弭节欣无恙进退行藏岂用占
　　清秋述怀倒前韵三首
　　老态潜从鬓里占防畨览镜立脩檐仕途无愧甘清白世味何须论苦甜晩谷迎风青穗舞嘉蔬出土翠茎纤壮怀不逐秋容变一任萧萧雨满帘
　　午漏还从日影占鸡声逺唱出茅檐鸟啼脩竹人初静门掩闲斋睡正甜客底虀盐甘澹泊诗中锦绣鬬秾纤凤仙零落西风急红雨霏霏乱入帘
　　黄甲声名旧日占谁论寸晷与风檐鬓随金井梧桐老梦忆红绫饼餤甜巨浪排空银阙涌逺山过两翠睂纤秋光惹动思乡意一度登楼一卷帘
　　郑州留别沈平之
　　秉烛连牀坐夜分漏声和月度辕门重论幼稚多堪笑细数交防半不存防好知心成白首可能醒眼对金樽明朝又是梁园别两地相思劳梦魂
　　夜半散歩庭下有感
　　梦回孤枕夜迢迢起看星河欲动摇庭月涵辉银烛冷窗风防影篆烟消虹光吐剑冲防漠豪气随诗破寂寥盛世妨贤成底事湖山有约在渔樵
　　题唐十八学士登瀛洲图
　　经济才猷结主知从容馆阁际明时都将治世安民防散作裁氷翦雪辞五凤楼髙天路近百花香细漏声迟畵图彷佛登瀛趣展玩令人有所思
　　移竹
　　移得琅玕近畵堂歳寒心事两相当髙枝直拟凌霄汉劲节还期傲雪霜夜静携琴伴幽独昼闲移榻就清凉明时持汝朝天去吹向虞廷引鳯凰
　　送王太守宇之任
　　皂盖朱轓出凤城西风荡漾马蹄轻新除明府声华重旧说郎官玉雪清城郭月中无犬吠山田雨后有人畊四方太守皆如子海宇何忧不治平
　　晩凉书怀
　　九日炎蒸一日凉晩来无事立徜徉松篁月印当窗影荷芰风传隔浦香京国虽饶非故土梁园徒好是他乡何时谢老西湖上为云山构草堂
　　咏白海东青
　　重译何须事逺求自随和气到中州一团氷雪含奇质万里云霄豁俊眸玉羽惊翻边月晓霜翎防破海天秋亲藩入贡承恩渥五色绒縧锦臂鞲
　　题李景昌竹间书舍图
　　万玉萧森绕四檐坐来惟觉雨纤纤小窗展巻循环诵古鼎焚香取次添爽籁随风来净几清隂和月度疎帘应知此地藏脩者蚤晩蜚声不乆淹
　　思归诗文巻
　　去来无迹任翩翩千里思归亦偶然自是斑衣劳梦想难将慧剑断尘缘昻昻孤鹤凌苍霭隐隐双鳬入紫烟到日慈亲应喜慰云軿忽坠防舆前
　　处静斋巻
　　希夷心地本无尘聊借寰区寄此身大药何须金鼎錬闲情惟与白云亲庭前花影空啼鸟树杪茶烟不见人我亦平生耽静趣卜邻安得共栖眞
　　汴城八景
　　艮岳晴云
　　羣峰屹立镇中州絶顶云闲宿雨收霞彩暎红开霁景天光澄碧湛髙秋清隂每逐珠帘卷佳气常依防仗浮四海承平藩府乐不妨吟咏日登楼
　　大河春浪
　　冰泮洪河春意深桃花新涨涌千寻凌波钓艇纶竿湿近水人家树木隂危岸堕沙沉鸟迹长风皷浪聴龙吟临流自得沧浪趣一曲髙歌絶赏音
　　开宝晨钟
　　日入斜窗晓气清化王宫殿梵钟鸣惊回梦幻知谁扣送尽年华是此声地吼鲸鲵僧出定路塡车马客登程翻思待漏金门下正拟封章达圣明
　　夷山夕照
　　不用携壶上翠微夷山相对伴余晖疎林返照牛羊下逺树斜明鸟雀归僧逐暮钟还宝地客寻旅馆扣柴扉壮懐未尽登临兴一任西风振锦衣
　　金梁晓月
　　金梁迢逓接西城晓骑腾腾踏月明素魄随人如有意余光伴影防多情尘昏宝镜轮蹄动树堕冰轮鸟雀惊却忆彤庭朝谒处几番拥笏候鸡鸣
　　资圣薰风
　　杰阁凌空歳月深公余乘兴一登临偏宜殿角凉飔细不受人间热恼侵却扇顿忘三伏暑阜财还忆五弦琴清心防是檐前铎响落层霄杂梵音
　　吹台秋雨
　　郡城东畔古台荒风雨潇潇送晩凉靉叇山川迷逺近髙低禾黍坠青黄冲开暮霭帆来重呌破愁云雁过忙携酒登髙应有约莫敎冷落妬重阳
　　百冈冬雪
　　冻合长河歳暮天喜看三白兆丰年东风栁絮沾衣袂夜月芦花覆钓船爱客不愁添酒兴摽梅何必耸吟肩梁园词赋应堪羡赢得新诗入管弦
　　二月初三日出使
　　春风堤上桞条新逺使东南慰小民千里宦途难了志百年尘世未闲身豺狼当道须锄殄饿殍盈岐在抚廵自揣菲才何以济只将衷赤布皇仁
　　济宁道古塜
　　伊人埋骨已多年三尺荒坵圮路边野鸟凄凉啼落日石麟顚倒卧寒烟良平计防今安在房杜功名亦偶然吊古欲询何代客断碑零落独堪怜
　　村舍畊夫
　　倚门皓首老畊夫辛苦年年叹未苏桩木运来桑柘尽民丁抽后子孙无典余田宅因供役卖絶鸡豚为了逋安得歳丰输赋蚤免敎俗吏横催租
　　路傍老叟
　　路遗老亦堪悲问着仓皇只泪垂恒产卖余无业次比隣逃尽少亲知衰残满冀升平日饥困仍逢旱涝时见説朝廷寛赈恤也来叩首拜恩私
　　梁园
　　自古梁园佳丽地于今寂寞减繁蕐日长野店闻啼鸟春暮山城见落花绿桺两行侵洛逺黄河一带入淮賖欲将尊酒舒髙兴锦帐风流愧党家
　　徐州戏马台
　　落日遥登戏马台怀乡吊古独徘徊关河千里雁频断风雨一天愁不开覇业尽销人已去山形依旧我重来何须细问兴亡事自是当初少用才
　　沛县歌风台
　　荒台遗址尚嵯峨过客经游感慨多逐鹿未倾秦社稷斩蛇先定汉山河功臣累见收封爵猛士谁能为执戈父老尚知千古事岂宜重问大风歌
　　病猿
　　锁向虗廊不自由倦舒双臂懒擡头巴山梦断霜华冷梅岭情牵树影秋入定老僧心暂释感时迁客泪初收髙门广厦多豪富未必闻声便有愁
　　题湛虗巻
　　仰看星斗屋无椽小住寰区八百年兎挟氷轮澄性海龙衔火炬照心田卧云枕上何曾梦卖药壶中别有天门外红尘走车马几人来此扣
　　秋夜赏月
　　风清月白水无波不饮其如良夜何美酒千钟舒逸兴洞箫一曲和髙歌香浮绮席飘丹桂影落金杯浥素娥沉醉却疑霄汉近乘槎直欲泛银河
　　送平江侯出鎭临清
　　皷笳载道出神州铁骑连云拥列侯防斾行穿花外路紫骝嘶近驿边楼寸心深慰黎民望一面全分圣主忧千里桑麻齐鲁地呻吟从此变歌讴
　　夜坐偶题
　　宝篆香销夜漏分娟娟霜月冷侵门雁声偏惹离情动烛影能欺老眼昏碌碌浮生惊节换悠悠徃事共谁论寒更五防星河澹又聼晨鸡唱逺村
　　晩坐窗下偶题
　　车声轧轧近墙东雁阵翩翩信晩风篱角黄花踈雨后树头红叶夕阳中湖山旧业书连屋江海狂歌剑倚空可怪流年双雪髩相侵何事太悤悤
　　欲登楼未果先赋一律以见意
　　红叶黄花殿晩秋碧云青嶂倚南楼江湖汗漫迷归路草木萧条动客愁一自衣冠辞鳯阙几畨风雪拥貂裘中州不尽登临兴欲上层霄豁逺眸
　　苏李泣别图
　　啮雪吞氊瀚海头节旄落尽恨悠悠孤臣不为一身惜降将应怀万古羞絶塞旅魂惊永夜秦关归兴动髙秋表忠麟阁图形像未数当年博陆侯
　　送黄郎中顺陞湖广参议提防太和宫
　　旌斾翩翩拂彩霞承恩清晓出京华锦衣天上神仙客华屋山中宰相家芝草九茎同毓秀榔梅千树正开花此行便与尘凡隔何用秋乘八月楂
　　示冕【时予双亲在堂留冕代养于杭】
　　阿冕今年已十三耳边垂发绿鬖鬖好亲灯火研经史勤向庭闱奉防甘衔命年年廵塞北思亲夜夜梦江南题诗寄汝非无意莫负青春取自惭
　　得外舅安丰董先生书
　　悠悠逺别防经年极目江南思渺然客底正劳千里梦天边忽堕五云笺得官自愧超迁早济世深惭学术偏瞻仰泰山应未遂马蹄明日又翩翩
　　送中书舍人内弟董仲鲁奉使亲藩
　　奉使亲藩属俊才宁亲此日遂归来天涯游子十年别堂上慈顔一笑开北阙风云新节钺西湖烟雨旧楼台痴儿相见应相问好带平安两字来
　　挽兵部柴尚书
　　权兼将相竭忠诚文武全才属老成廊庙雍容时望重边陲谈笑战尘清白鸡忽忆当年梦青史应埀万古名嗟我忝居乡曲后谩歌楚些寄哀情
　　悼内六首
　　埀老光隂两鬓皤细君弃我竟如何夫妻一旦世缘尽儿女百年恩爱多晓阁空悬台上镜春衣谁试箧中罗客边闻讣肠先断泪落西风鼓缶歌
　　世缘情爱总成空二十余年一梦中疏广未能辞汉主孟光先已弃梁鸿镫昏罗幔通宵雨花谢雕阑蓦地风欲觅音容在何处九原无路辨西东
　　缥缈音容何处寻乱山重叠暮云深四千里外还家梦二十年前结发心寂寞青灯形对影萧踈白发泪沾襟箧中空有遗书在把玩不堪成古今
　　尘寰防路两茫茫何处青山认故乡破镜已分鸾凤影遗衣空帯麝兰香梦囬孤馆肠千结愁对残灯泪万行抱痛苦嫌胸次窄也应无处着凄凉
　　东风庭院落花飞偕老齐睂愿竟违幻梦一番生与死讣音千里是耶非凄凉怀抱防时歇缥缈音容何处归魂断九泉招不得客边一日防沾衣
　　房栊寂寞掩春风百歳情缘一旦空世态不离生死内梦魂都在别离中可怜孤馆月华白犹忆香奁烛影红老眼昏昏数行泪客边从此恨无穷
　　送顾克新南还
　　都门三月桺飞花把酒相看日未斜充贡已看先得意承恩仍喜蚤还家轻风细浪征防穏芳草长亭客路賖君去故园春尚好令人归思满天涯
　　春隂感怀
　　连日轻隂雨未成万株烟桺暗春城野花偏向愁边发池草多从梦里生越水吴山频引领沈腰潘鬂不胜情何时归去西湖路载酒携柑听早鸎
　　重阳感懐
　　昼景如梭夜漏长又惊节序是重阳江枫防缀秋光好篱菊包藏晩节香多事未容陶令去老怀难学孟嘉狂萧条孤馆谁相问独对西风一举觞
　　新年客怀
　　客底光隂似水流又看五十五春秋深慙一品三孤秩敢望千金万户侯辇路尘清残雪在御鑪香暖瑞烟浮老来况味俱萧索只有归心不自由
　　暮秋感怀
　　重阳节后北风多景物萧条可奈何叶带寒声风外落雁随霜信月中过愁来万亊纷如结老去孤忠耿不磨偷得浮生片时暇凭防搔首且吟哦
　　元日述怀
　　锡宴归来静掩扉卧看初日转斜晖避喧不欲轮蹄驻得食从教鸟雀飞逺道氷霜情脉脉故园梅桺思依依新年祝愿无他事惟乞皇恩早赐归
　　王一宁学士哀挽
　　内相方承宠渥新那堪鵩鸟集承尘文章功业成千古台阁丝纶少一人慷慨谁论天下事凄凉空忆梦中身向时谈笑皆陈迹惟有临风泪满巾
　　直庐歳暮
　　直庐萧索度残年静夜焚香思悄然市逺不知沽酒价庭空惟见煮茶烟风穿疎牖银灯暗月转髙城玉漏传归兴渐随生意动昨宵清梦绕林泉
　　送知县莫文渊致仕归钱塘
　　解组还乡未白头身安意适复何求六桥有路闲来徃万事无心任去留阖境吏民思旧泽入门儿女具新篘明朝我亦休官去同向西湖理钓舟
　　送江用亨下第
　　贾生年少负奇才射防无成又独囬威凤不随凡鸟语好花偏向暮春开都门烟树关情逺故国湖山入梦来浪暖桃香三载后禹门还听一声雷
　　和何知州交趾死节韵
　　凛凛英风震百蛮巍巍砥柱屹狂澜自缘忠义存心正不惜从容就死难瘴海云迷归路逺边城月照旅魂单衣间别有文山句千载令人拭泪看
　　秋闺二首　【附录】
　　散歩瑶堦下庭空不见人回头顾明月惟有影随身
　　其二
　　莫向池边去芙蓉花正开近来憔悴甚应是被风猜
　　七夕二首　【亡妻忌辰】
　　夜静银河冷天髙玉露清双星缘底亊千古若为情
　　其二
　　华月窗间过凉风扇底生抚时追徃事幽恨不分明
　　送道士史志中
　　不驾青牛西出关却乗畵鹢向南还枕中鸿宝千金秘袖里龙光一剑闲潞水蓟门分别处岸花樯燕送留间蓬莱到日春将老想见碧桃开满山
　　七言絶句
　　豫让桥怀古
　　豫让桥边防马过当年意气未消磨人臣报主宜如此死不成功可奈何
　　平阳道中
　　杨桞隂浓水鸟啼豆花初放麦苗齐相逢尽道今年好四月平阳米价低
　　列石挽窦鸣犊
　　列国难逢世主贤孤忠非命亦堪怜临河不返宣尼辙未必声名万古传
　　晓发太原
　　鸣驺拥道出边城月澹星踈骑火明驿路经行三十里漏声犹自报残更
　　过汜水覩曾典史所种树感怀一絶
　　化洽民心乆未忘路旁嘉树比甘棠我来憇马清隂下泪洒薰风一断肠
　　过荥阳
　　鸿沟迢逓接荥阳芳草弥漫古战塲说尽兴亡无限事数声啼鸟在埀杨
　　过汜水
　　清汜埀虹贯浊流崤函虎踞瞰中州山河不尽登临兴两褏春风独倚楼
　　横望廵检司【在太行之中】
　　独倚危谯拭逺眸青山环合白云浮孤标中断分南北半是覃怀半泽州
　　读王荆公赵清献公文集
　　新法殃民众欲除金陵强辨欲何如等闲一语锋铓折稷契当年岂读书
　　暮春遇雨
　　暖风吹雨浥轻尘满地飞花断送春莫上髙楼凝望眼天涯芳草正愁人
　　村舍桃花
　　野水萦纡石迳斜荜门蓬户两三家短墙不觧遮春意露出绯桃半树花
　　夜坐
　　朦朦淡月暎窗纱坐听严城动皷笳自是归期难准信生憎银烛又开花
　　题孟浩然踏雪寻梅
　　满头风雪路欹斜杖屦行寻卖酒家万里溪山同一色不知何处是梅花
　　梦中作
　　青鸾稳驾紫云车天上归来月欲斜吹断玉笙人去逺瑶池开遍碧桃花
　　除夜宿太原寒甚
　　寄语阳和及蚤来何须堤桺与江梅五更月落天鸡唱更有城头畵角催
　　元日寓太原分司独坐感怀
　　客中况味似枯禅歳月无情任转迁不是五更闻爆竹那知今日是新年
　　太原县元日即事
　　青袍县吏庭叅庆罢新正酒半酣不道并州倦游客梦囬枕上忆江南
　　凭阑
　　晩晴公馆有余闲独上危楼望逺山散尽白云收尽雨归鸦背得夕阳还
　　嘲灯花鹊噪
　　鹊噪灯花亦偶然人间喜信只虗传朝朝暮暮知多少悮却归期又隔年
　　小楼春望
　　小楼十二曲防杆曲曲阑杆见逺山望尽夕阳芳草色天涯逰子防时还
　　残春漫书
　　借问春归何处所天涯芳草路茫茫杨花不解留春住空逐东风上下狂
　　读防同契有感
　　蓬岛瀛洲事渺茫婴儿姹女竟分张仙凡自古云泥隔空读人间不死方
　　宋宫
　　龙楼髙处彩云飞艮岳才成事已非寂寂长门金锁合中州无复二龙归
　　七夕
　　鹊桥千丈跨银河夜静风恬水不波牛女相逢又相失欢情不似别情多
　　鴈字
　　界破青天印碧波分明防画与波戈右军不识其中意却把黄庭换白鵞
　　雨中山行
　　湿云拖雨过前山逺树防防烟雾间碎石乱流人不渡晩来惟有一僧还
　　春归
　　红芳老尽绿隂肥到处杨花作雪飞塞北从来无杜宇不知何物动春归
　　山行驻马
　　沾衣数防雨余雨极目万重山外山立马平原看秋色独怜寒菊暎衰顔
　　上太行山
　　西风落日草班班云薄秋空鸟独还两鬂霜华千里客马蹄又上太行山
　　春寒喜和暖
　　东风消尽山头雪和气挽囬天下春笑杀堤边千树桺才舒青眼便窥人
　　腊月二十四夜口号
　　金鑪银烛夜生春爆竹声催节新自笑中年强随俗买裂纸祀厨神
　　十七夜灯
　　一杯浊酒送残灯歳月无情感慨增埀老渐忘儿女态从敎客况似山僧
　　读悟眞篇
　　金丹元只在红尘混俗方能得至眞自是书生守名节莫惭辜负指迷人
　　春晓
　　晓风吹月下长空渐觉东窗日影红寄语邻鸡莫惊觉家山正在梦魂中
　　蚤春即景
　　弱桺千条拂地垂向阳亭馆日迟迟杏花得春光蚤屋角斜横四五枝
　　春日写怀
　　赏心乐事乆蹉跎景物关情奈尔何独上髙楼望乡国一川芳草夕阳多
　　暮春小雨
　　霏霏小雨不沾衣细逐斜风密又稀好湿香尘沾桺絮莫敎零乱送春归
　　贪睡
　　气昏无奈困人天才説看书便欲眠分付家童添活火莫敎断却煮茶烟
　　宿徐沟
　　霜台寂寂夜无哗逺近边城动皷笳客路弥漫归思逺绛台银烛谩开花
　　登太行思亲
　　马足车尘不暂闲一年两度太行山庭闱缥缈孤云下游子思亲防日还
　　黄河舟中
　　顺风催浪片帆轻顷刻奔驰十数程舵尾炊烟犹未熟船头已见汴梁城
　　又
　　天风吹我渡黄河鼔枻中流发棹歌昨夜一番甘雨降鱼龙无数沐恩波
　　夏日忆西湖风景
　　涌金门外桺如烟西子湖头水拍天玉腕罗裙双荡桨鸳鸯飞近采莲船
　　野景
　　千山万山白云起三片五片红叶飞野寺萧条门半掩夕阳满地一僧归
　　汝寜怀古【即古蔡州】
　　鵞鸭池荒蔓草生沙河如帯绕孤城平淮事业谁能继抚景令人恨不平
　　题光武扳倒井【在裕州北四十里】
　　天相中兴不偶然等闲平地涌清泉灵源千古蛟龙蛰时出人间救旱年
　　过南阳挽孔明
　　三面英雄正角持孤臣生死系安危大星不向营前坠混一寰区未可知
　　过彭祖店【在乌陵县北二十里】
　　年垂八百竟如何终见浮生逐逝波服御无人传秘诀道髙塜谩嵯峨
　　雪晴
　　日照九逵银路直天开四面玉楼寒无边景物谁收拾分付诗人独倚栏
　　晓起感怀
　　钟声惊散树头鸦窗户微明月影斜镜里衰顔随节换数茎白发暎乌纱
　　无题
　　莫向东风折桺枝桺枝才折便兴思红尘鞍马红亭路却似当年送别时
　　春日野景
　　桺条才老杏花繁红绿参差出短垣野犬数声迎客吠屋头风细酒旗翻
　　自叹
　　红尘踪迹厌驱驰况复年来两鬓丝扰扰太行南北路不知何日是归期
　　宿仁义驿
　　公馆萧条野水边山深地僻少人烟窗风吹梦不成寐独拥青绫思悄然
　　清源分司林檎花
　　茏葱一树玉生香半露晴梢出短墙冷淡不关蜂蝶梦可能无语怨韶光
　　顾生葵庵巻
　　南薰荐爽入瑶琴户外茙葵锦作林不是贪看好顔色秪怜一防向阳心
　　题畵菜
　　青紫均沾雨露恩一团生意淡中存食前方丈倘来物大节还须咬菜根
　　春圃生意图
　　膏粱难近腹中书赖有羣蔬荐客不独澹然忘世味更存生意满寰区
　　栖霞亭巻二首
　　丹成随处是仙家何必蟠桃万树花叠膝茅亭心似水流光满目绚丹霞
　　餐霞服日总虗传识得栖眞始是仙独拥蒲团亭上坐凝神遥在五云边
　　题蒲萄图
　　一夜轰雷震九垓明珠幻出老龙腮摘来酿酒三千斛献作吾皇万夀杯
　　题畵
　　负重那堪路更賖行行未得到山家老妻稚子应相望囬首柴门日欲斜
　　孤云
　　孤云出岫本无心顷刻翻成万里隂大地苍生被甘泽成功依旧入山林
　　张灯偶题
　　客中无计可消愁随俗张灯向小楼月自团圆灯自好老怀不似旧风流
　　并州元夕
　　满城灯火走儿童万朶金莲照地红独有并州倦逰客梦魂飞绕凤城东
　　并州初春写景
　　塞上寻春不见春边风日日走红尘多情只有庭前桺微防腰肢慰藉人
　　初春睡起写景
　　雪消土润草痕青烟暖风柔桺帯轻啼鸟一声来枕上梦回春意满山城
　　暮春客途即景
　　雨中红绽桃千树风外青摇桺万条借问春光谁管领一双蝴蝶过溪桥
　　拟吴侬曲三首
　　忆郎直忆到如今谁料恩深怨亦深刻木为鸡啼不得元来有口却无心
　　忆郎忆到骨如柴夜夜望郎郎不来乍吃黄连心里苦花椒麻住口难开
　　侬在西边郎在东深堂宅院防重重浮麦磨来难见面厚纸糊窗不漏风
　　渊明像
　　杖屦逍遥五桞荘一辞独擅晋文章黄花本是无情物也共先生晚节香
　　忠肃集巻十一
　　钦定四库全书
　　忠肃集巻十二　　　　　　明　于谦　撰序
　　赵尚书诗集序
　　清明纯粹之气弥满于天地间腾而上者昭布森列而为日月星辰凝而下者流峙发生而为山川草木钟于人者表着呈露而为文章事业其生也有所自其出也有所为其制作也有所闗系岂偶然耶刑部尚书大梁赵公以鸿才硕学遭际盛时敭歴华要声实着闻其雍容庙堂之暇旬宣方岳之余怡情适趣发为辞章长篇短什操楮立就有沈雄而典重者有舒徐而优柔者有平衍而冲澹者有光彩焕发而豪宕放逸者有清新流丽而慷慨凄惋者变态纵横不一而足如八音迭奏而毕中其节如百货具陈而各适于用如五味相资而各适诸口岂区区拘泥声律而摹仿前人于万一者之可拟哉是皆清明纯粹之气自肺腑中流出有莫知其所以然而然者嗟夫公一代伟人也才与位称出与时防功在朝廷泽被生民而辞章特余事耳固未足以尽公然欲知公之出处与其人品才气者亦可于此而槩见且以知天地之气所以钟于公者固不偶然也于是乎书
　　送周御史致仕还乡序
　　士君子之出处固贵乎有道亦贵乎际时盖道备于吾身而时则闗乎气运有其道而际其时此进退之所以尽善也侍御周公自胄监发身居方岳司风纪任民社歴事累朝出入华要者三十余年晚以御史致仕南还朝之士大夫咸为歌诗以华其行属余序其首简余惟朝廷以忠厚待士以恬退厉俗凡士之特达有为者必待以不次之擢俾得伸其志而恬退自守果于退休者亦不强之以事譬之天与万物发荣滋长敛华就实各遂其性而不相凌夺士生斯世抑何幸欤公之南还也峩冠博带徜徉于里闾之间夷犹于湖山之表子孙扶擕杖屦逍遥乡之老稚咸指而羡曰朝廷待士之厚如此公之遭际盛时进退尽善又如此是不独为乡里之荣亦邦家之光也若夫情景之富则诸公之唫咏尽之矣而余不赘云
　　玉岑诗集序
　　诗岂易言哉发于心形于歌咏尽乎人情物变非深于理而适于趣则未易工也同郡洪遂初蚤有能诗名郡中景物经其题咏甚多晚而涉厯四方所见益广而所作益富萃而为巻因其自号而命之曰玉岑集徴余序之余观其命意高逺遣辞舂容冲淡而不流于鄙俗清婉而不伤于绮丽如大羮不和而真味自存如止水无波而澄景自见视彼之穿凿铺叙似若可观而求其气脉则索然者大有迳庭矣虽然余又有説焉大凡士之未得志者其气未免于不平而言亦随之今遂初于未达之时而所作温粹和平如此是尤不可及也非深于理而适于趣者能之乎东南之工于诗者余于遂初有望矣异时出以鸣国家之盛何难之有良金美玉自有定价此诗之传固无待余序姑述所见以俟知者
　　送董序赴乡试序
　　内弟郎中君之子董序将赴浙江省试告别于余请言以壮其行余忆序幼时頴敏秀异晳白温润如芳兰美玉聪慧特甚授以诗书輙能记忆成诵虽经乆不少遗忘毎一讲解必领防其意比长为学益进识益广文辞日益赡为经义数百言操楮立就皆出人意表余甚爱重之已而从监察御史吉安周瑚黄门给事京山严诚学日就月将骎骎底于成就斯行也其得儁秋闱不待谋之蓍而可必矣然余之所望有不止于斯焉何者天地间英明清淑之气不钟于物则钟于人钟于物则非常物而为竒物钟于人则非常人而为伟人序之抱负造诣如此而又出则名门蒙先世之泽承父师之训际休明之运繇是而擢巍科登显仕功名事业炳炳朗朗于宇宙间而为一代伟人是则予之所望于序也利禄声誉云乎哉乡邦夸耀云乎哉子老耄踈陋文学非其所长重序之请因书以赠
　　高佥宪挽诗序
　　山西佥宪高君以疾卒于官同寅暨藩阃诸公与晋阳士大夫咸为诗以哀挽之属余序其首余惟高君行纯才赡外圆内方操履设施有大过人者文章余事尔初以名进士起家授冬官主事转郎中居官以亷能称寻以疾请退休于家圣天子嗣大歴服诏求学行絶伦之士授以宪职俾提督海内学校遂用少保大司空呉公荐起授今职下车之始即以敦厚风俗作兴人才为己任巡行郡邑虽隆寒盛暑所不惮与师儒讲论经史谆谆不倦或至防寝食勤劳积乆而故疾复作遂以弗起讣闻逺迩哀之初君之来晋阳也廨舍与予行部相迩过从甚密遇事輙相与筹度益予为多暇则倡和文辞以为乐一日不聚首则怏然无所为怀既而余以议事还朝复来晋阳惟恐见君之晚而君已长往矣呜呼思谈论而言犹在耳覩词翰而遗墨如新茫茫九原斯人莫作其哀伤宁有既耶因书此以识意
　　赠医士李思宗序
　　余自弱冠登第歴官台宪寻奉防命贰夏官出抚河北太原深惟亲老不能躬养也遂留子冕侍膝下时冕尚防尤吾亲所钟爱恒以寒暑失调致疾而吾亲以为忧每疾作则迎邑之世毉李思宗治之思宗见理明而操术精胗正而取效速投剂之余厥疾应手而愈既而酬之以镪则辞而弗纳去年冬余奉命还朝防家君亦以受封谢防来京师具以语余余窃笑曰吾所以留其子以侍父母者期于承顔膝下悦其心而慰其念也顾乃致疾而贻亲之忧于吾心岂能一日安耶赖思宗治之则吾子之疾既愈吾亲之忧亦释而于区区之心其庶防矣且不责其报不受其直其用心何其厚耶与屑屑然较锱铢之利而不以济人利物为心者有不可同年而语矣昔人有种杏挥金而不责报者思宗其近之执此以往他日术鸣于时名播于后董奉李杲之俦岂得专美于前耶顾余受思宗之惠而乏报也因书此以致意云
　　骢马行春诗序
　　春为四时之首而主乎发生物之敛者至是而舒气之惨者至是而和故为政者顺时布令所贵宣上德而恤民隐此骢马行春之巻所由作也侍御李君之居宪职奉命出巡滇南冀北两藩毎春晴景明气舒物畅之时或出近郊或巡远郡务以采纳风謡省视民俗为事不以闾阎畎畆为僻陋不以鞍马跋涉为劳惫随其所至而休焉虽田夫野老亦必谘询而尽其情所欲与兴所恶与除事之抑郁而暧昩者亦皆与之伸理而昭雪如隂崖沍谷霜雪凝结阳春一照而品物皆欣忻然有生意行春云者春不在造化不在品物而在吾身心一转移运动之间尔抑余闻之是春也在造化为元在人心为仁其用则仁民爱物其效则国治而天下平李君能有是心则必能致其用而极其效矣余旧居李君之官而尸官任李君之职而旷职尝出巡江右诸郡既而擢贰夏官奉命巡抚徒效驱驰于两阃而不能宣朝廷德泽以及于生民因君骢马行春而重有慨焉昔人谓宋广平为有脚阳春余毎愧之敢以是望于李君若夫景物之富与行乐之情则诸搢绅之吟咏尽之矣兹不赘
　　赋
　　雪赋
　　寒光皎皎曙色苍苍客有掬衣而前崆峒子呼而语曰腊前三白之事子能赋否客跪而赋曰严乎凛哉冬至之后未成三戍也飘飘扬扬遍满八荒似鵞毛之翦碎犹蝶翅之轻狂散玉龙之鳞甲布玉兎之疆塲比梅花而六出对夜月以清光逺而望之峰峦傅粉全不相类乎秋霜近而视之庭阶藏翠却也彷佛乎氷芒袁安固志僵卧林靖适兴寻芳防桥诗思最妙蓝闗马足难行持汉节则和氊而食赋梁园必置酒而尝乘舟访戴映雪维康绡金帐中饮羊羔而低唱红炉火上烹雀舌以馨香东郭全无履屐定夫专候门墙广寒宫前倐忽幻成瑶阶玉树章华檐下须臾好似玉宇牙牀宇内三千大千银界檐前一滴两滴琼浆如斯而已其言也详既而请崆峒子曰三白事态则弟子已吐布矣腊前为瑞其意云何崆峒子曰噫嘻乎子来前闻瓦釡池蛙者岂足以知黄钟清越之奏骑跛驴驽骀者曷足以知緑白驹之良三白之在腊前也阳气未发品彚未生根荄尚在于土中枝柯已枯于地下斗柄建丑防司乡正欲寒沍以严凝方因阳和而发畅虫蝗有子必毙宿麦之植多繁所以为治世之祯祥丰年之卜筮也猗与盛哉原其所由岂虚其应实我朝君明臣良民安国泰敷和气于两间播仁风于万宇由是光岳效之地体信达顺五糓丰登而为年之大有也况今下官司马匹卿大臣抚安黔黎广推防化能体皇上之心焉以格年丰之兆也客拜稽首而歌之曰同云密布兮瑞雪漫漫丰年庆防兮朝野腾懽对阊阖而祝愿兮皇图如盘石之安
　　记
　　终慕堂记
　　慕之为言思也人有心不能无思志于功名者思进取志于恬静者思退休暌违乆则思防遇困阨乆则思富足此皆常人之思未得则思得之则弗思矣虽思矣奚能乆而不防乎惟仁人孝子之思一不越乎天理人伦而亦无间于乆暂始终此监察御史张君终慕之堂所以作也君蚤失怙恃禄弗逮养因以终慕顔其所居之堂以志其思于无穷搢绅大夫士多为诗以歌之间尝属余言以记余惟父母者吾身所自出生育之防与天地相为无穷故仁人孝子父母俱存犹一息不敢忘矧殁而弗存其有弗思者乎呜呼哀哀吾亲九原莫作盈俯仰间凡触于目而感于心者皆吾亲之所存罔极之防与此身相为存亾而未尝顷刻离于怀岂特感风雨霜露之凄怆念琴瑟桮棬之手泽而巳耶且吾闻之君亲虽异名忠孝无二理古者求忠臣于孝子之门良有以夫今君际明盛之时居可为之位而忠厚亷洁又有过人者尚当移不防乎亲者施于有政为上则思为德无一息防乎朝廷为下则思为民无一息防乎苍生以至上而简在宸衷下而得乎人心者亦不防乎君俾先人闻之皆懽忭于地下则永慕之推不可胜用仁人孝之用心于是乎极致矣岂徒为无益之思而已耶君曰然遂书以为记
　　开封府重脩庙学记
　　夫子之道天之道也天之道亘万古而不息夫子之道厯万世而无删述六经昭掲宇宙日月之照临也教化之泽洽于人心雨露之霑被也所谓生民以来所未有三代以降君天下者未有不循此而能治者也我朝列圣相承咸用此道内而京畿外而郡邑莫不建立庙学以祀孔子以育才俊所以资化源而崇教本也开封为中州里郡故有庙学嵗乆隳圮仪观弗称前郡守黄公瑾有志作新成功仅及一二而以休致去今郡守舒侯下车之初即以兴起斯文为己任遂极力为之而方牧诸公咸捐俸资以助经费于是增卑而为崇辟隘而为广饬陋而为华自礼殿讲堂以及诸生肄业防食之所莫不毕备防制宏丽视昔有加郡博士黄琮谓此不可以无记因率诸生来请余言余惟夫子之道如天朝廷作人之化亦如天诸士子生际盛时沐育清化又有贤方牧郡守以作兴之庙学之新文化之新也仪观之盛士风之盛也闗系岂偶然耶为师弟子者朝于斯夕于斯弦诵于斯游息于斯其亦知所本乎茍知所本则涵养本源砥砺素行学必造其根柢而弗专事乎言语文字之末异时出则致用得志则力行其道事与志违则求无愧于名节无媿于天地鬼神而后已若然则无负于圣人在天之无负于朝廷作人之化而亦无负于天矣则于郡守作兴之意岂不重有光耶侯名曈字仲曦浙水姚江人以名进士起家拜黄门郎被荐出守是举也足以知其善政云
　　林亭逺眺记
　　人不能以无思而其思必有所感触于目而存乎心接于外而动乎内于是乎一草一木之防皆有所因寄矣此长史呉君之林亭逺眺所以有感于思亲也君以重厚谨恪为亲藩辅佐厯任既乆忠慎着闻朝廷赠其父母如已官君恒以禄弗逮养为痛毎翊导之暇登高逺逺凄然动风木之悲因为林亭逺眺诗巻以寓意搢绅大夫士多为诗以歌之暇徴余言以记或者曰山川原隰烟云草木物之无情者也古人择胜逺眺不过假之以寄傲睨之情发吟咏之趣而已今呉君之于林亭逺眺意不越此且君之故鄊去汴防千里限之以太行阻之以大河极目无际初非有松楸之在望与丘垄之可指也是何与于思亲邪余曰不然物固无情而人则有心以有心之人而感于无情之物则物不徒物矣呉君登眺之顷虽目所接者物而心之所存者亲云物惨舒亲容之喜戚也花木荣悴亲顔之盛衰也故朝而逺眺也则见夫烟消日出晨光熹防亲存而兴之时也今也则亾欲尽晨省之礼可得乎暮而逺眺也则见夫斜阳返山余霭栖树亲存而息之时也今也则亾欲尽昏定之礼可得乎目断千里心驰九原又奚以逺近为计哉若曰假山水以寄傲睨之情对景物以发吟咏之趣此特骚人墨客之所为而非仁人孝子之用心是岂足尚哉古人谓一举足而不敢忘父母呉君其庶防矣或者曰然因书以为寄
　　緑筠书舍记
　　余按部至郑州适故人沈平之为其郡文学平之延余坐泮水东小轩内不施丹雘以为涂饰外不植花卉以资玩好萧然一室自图书之外无长物惟绕舍艺竹数百竿踈密间出生意闯然余顾而乐之因徜徉其间但见緑云匝地苍雪舞檐幽禽自鸣昼景寥寂少焉清风徐来天籁振发如聆箫韶琴瑟日光穿云翠影散乱如覩翔鸾翥凤一顷刻间而物变之接于目者千态万状余与平之相对防言心境悠然如在淇园湘水而不知其为中州车尘马足间也嗟夫心固为一身之主宰然未尝不随物而应余出抚两阃者十年所过名山大川不可胜计中间岂无佳处曾不一留意而斯轩寓目之顷尘虑顿防如此然则平之朝夕之所得者又当何如邪平之外秀頴而内清介不茍同流俗以侧媚于人观其好尚可以知其人云
　　赞
　　宋文丞相画像赞
　　呜呼文山遭宋之季徇国亾身舍生取义气吞寰宇诚感天地陵谷变迁世殊事异坐卧小阁困于羁系正色直辞乆而愈厉难欺者心可畏者天宁正而毙弗茍而全南面再拜含笑九泉孤忠大节万古攸传载瞻遗像清风凛然
　　刘侍讲画像赞
　　铁石肝肠冰玉精神超然物表不涴一尘古之君子今之荩臣才足以经邦济世学足以尊主庇民持正论以直言遭奸囘而弗伸获乎天而不获乎人全其道而不全其身圣明御宇景命惟新防典有加光生搢绅遗像斯存俨然冠巾望之者如聆虞廷之凤仰之者如覩鲁郊之麟噫斯人也正孔孟所谓取义成仁者欤
　　徐尚书画像赞
　　躯干玉立标格冰清既屹然而山峙亦浑然而天成敭歴显要遭际圣明奉使南交布防信于逺夷賛画机务作屏翰于上京行诸事业轩豁俊伟存诸方寸正大公平被宠荣于身后諡以表乎忠贞锦衣犀带俨然平生然而一防台炬然长存而竝乎光岳之精者又非丹青之所能彷佛而赞述之所能重轻也
　　颍国武襄公杨洪画像赞
　　神完气充防伟言扬江湖宇量铁石肝肠胸盘韬略而鬼神莫测手操剑防而星斗垂芒摧锋万里轰雷迅电号令三军烈日秋霜功在朝廷威振邉疆一骑前驱万夫莫当知其内者以为孙呉管乐识其外者以为卫霍闗张曰福曰寿自天降祥尔公尔侯子孙蕃昌噫斯人也所谓勲业盖世而身名流芳者欤
　　小像赞
　　眼虽明不能见防腹虽大不能容人防不足以出众德不足以润身其性虽僻其情则真所寳者名节所重者君亲居弗求安逸衣弗择故新不清不浊无屈无伸遭时明盛滥厠搢绅上无以黼黻皇猷下无以润泽生民噫若斯人者所谓生无益于时死无闻于后又何必假粉墨以写其神邪
　　祭文
　　祭亡妻淑人董氏文【时巡抚河南山西淑人殁于京】
　　哀哀吾妻既淑且贤归于我门二十余年柔婉贞顺委曲周旋上奉舅姑下睦婣族庭无间言家道雍睦女红之暇诵读书诗每有所得辄为文辞吾家素贫日用节俭子能安之淡而不厌吾忝国防列官朝行抚巡两阃乆阅星霜子居京师弱女相随幽闲之操人所共推子当盛年忽遘气疾发作无时动经旬日去嵗之秋疾埶颇张以书告我我以为常意者天相吉人当不乆而康复胡造物者之不仁遂遽然而风烛呜呼死生世之大故夫妇人伦大纲子之疾也吾不得为之胗视子之逝也吾不能与之永诀生死异路各天一方虽有子而不得见遗弱息兮谁与将翳秋雨兮残灯掩春风兮洞房妆台静兮月冷缣帏悄兮夜长讣音逺来摧裂衷肠吾今年濒五旬须髪苍苍聪明弗及于前时视聴日就于渺芒既往之日多方来之日少而罹此不幸愈加痛伤旦夕男冕来京当扶柩以还故乡庸择吉地以妥光待吾瞑目而后与子同穴而藏此谓吾之本心而亦人道之常子如有当于冥冥之中隂隲子女而盛而昌俾吾老不失所子于春秋祭祀亦有所望吾以使命未即还京因遣琼英奠此一觞言有尽兮哀无穷身虽逺兮情弗防淑不昩来格来尝













　　忠肃集巻十二
　　先少保尚书平生所作诗文惟巡抚梁晋时为多迨归兵部适罹劻勷之秋也虽日不暇给而犹不废挥洒然亦罕矣不幸奸谗搆难原燎烈烈片只不遗痛可言哉越至天顺甲申恭遇圣明嗣统明年改元圣政维新渥防汪濊漏泽九京沉寃昭雪不肖孤亦得効犬马驰驱辇下亟访旧稿无得仅于士林得抄録者计若干首如梁晋所作得之都宪无锡杨公今南昌二守同邑夏世芳兵部所作得之少宰昆山叶文庄公今祠部主事表弟董序近于乡曲之家又得公进士御史时所作若画鱼葡萄诸诗所谓存什一于千百也呜呼痛哉然以屡经誊写中间鱼豕杂然去年秋得告南还南京大理寺卿仁和夏先生致政家居间求是正先生欣然为之手校而又序其首简因题之曰节庵先生存稿时一展诵岂胜痛愤之极呜呼天地无终穷此痛曷终穷哉惟先公德行政事之大载之国史着之人心千载一日也此其支余然亦不可不传故用谨刻诸梓若天假之以年当极捜罗以为续稿泣血再拜谨书以俟成化十二年嵗次丙申冬十月初吉孤子于冕识












　　钦定四库全书
　　忠肃集附録
　　谕祭文
　　维成化二年嵗次丙戌二月戊戌朔越十一日戊申皇帝遣行人司行人马璇谕祭故少保兼兵部尚书于谦曰卿以俊伟之器经济之才厯事先朝茂着劳绩当国家之多难保社稷以无虞惟公道而自持为权奸之所害在先帝已知其枉而朕心实怜其忠故复卿前官遣人谕祭鸣呼哀其死而表其生一顺乎天理厄于前而伸于后允惬乎人心用昭百世之名式慰九泉之意灵爽如在尚其鉴之
　　诰命
　　奉天承运皇帝制曰朕惟功大者襃典宜隆行伟者扬名必逺惟显忠于既往斯励节于方来古今攸同岂容缓也故少保兼兵部尚书于谦气禀刚明才优经济兼资文武茂着声猷当皇祖北狩之时正国步难危之日乃能殚竭心膂保障家邦选将练兵摧锋破敌中外赖以宁谥人心为之晏然回銮有期论功应赏不幸为权奸所搆乃陨其身舆议咸寃防恩已锡兹复赠特进光禄大夫柱国太傅谥肃愍命有司立祠致祭用昭旌崇之典于戯执羁靮守社稷劳葢均焉表忠直愧回邪理则明矣诞数嘉命永贲幽扃灵爽如存尚其歆服治三年三月十四日
　　赐谥忠肃谕祭文
　　维万厯十八年嵗次庚寅二月癸酉朔十六日戊子皇帝遣都御史传孟春谕祭太傅兵部尚书于谦谥忠肃曰惟卿钟灵间气着望先朝属多难以驰驱矢孤忠于极荡社稷是守力摧城下之要盟樽俎不惊坐镇道傍之流议肆返皇舆于万里迄维国祚以再安赤手扶天不及介推之禄丹心炳日宁甘武穆之寃此防典所以洊加而公论犹有未惬爰颁谕祭载易嘉名贲华衮于重原表清风于百世卿灵不昧尚克祗承
　　行状
　　故明少保兼兵部尚书时特进光禄大夫柱国太傅谥肃愍于公行状公讳谦字廷益其先家河南仕金为汾州节度使知开封府者于公为八世祖阶朝请大夫令延津者于公为七世祖定逺大将军令沁水者于公为六世祖值金末之乱谱牒散落独存其官秩而亡其讳五世祖讳伯仪防遭金亡奉母迁云中元括新附之众复迁蓟仕元官至朝列大夫太常丞兼法物库使累赠嘉议大夫礼部尚书轻车都尉追封河南郡娶晋氏赠河南郡夫人生防起家中书掾累赠中奉大夫河南江北等处行中书省叅知政事防军追封河南郡公娶张氏赠河南郡夫人生九思厯官中奉大夫广东道宣慰使都元帅改湖南乞致仕以甞为杭州路总管遂家于杭故今为杭州人公之曽祖也承徳公当国朝洪武初任兵部主事改工部为时闻人至荣禄公复隐徳不仕公以洪武戊寅四月二十七日生于里第骨相异常甫七嵗僧兰古春见而竒之曰此他日救时宰相也比长补邑庠生永乐十八年领浙江乡荐明年登进士第太宗皇帝甞命赍命帛使湖广犒劳官军即以亷干著名宣徳元年授山西道监察御史公才貎英伟声如洪钟毎入侍奏对宣宗皇帝为之倾听院长顾佐风纪最严少当其意者独于公加重奏差巡按江西有平民被讐诬指为贼首乆不决公取成案阅之徳其寃白之扺诬者罪人称为神明王府官属素骄横毎遣人和买市物民甚苦之有司莫能禁公亷得其实以闻罪黜其尤者十数人弊乃息诸不便于民者厘革殆尽奸吏巨族素不法者缩气屏息不听肆民戴公至今祀于郡学名宦祠比伐还命率锦衣官校捕长芦一带快马船之夹带私盐者公不避权贵悉置之法河道为之肃清上亲讶汉庶人髙煦简公侍从罪人既得上命公数其不轨罪乱严义正肆口而成大称上防师还赏赉与文武诸大臣等盖自是受知于上属意用公矣五年河南山西两省各奏灾廷议欲命大臣经理上亲署公名特陞行在兵部右侍郎巡抚二处地方时年三十有三公感上知遇昼夜经画遍厯河南山西问民所疾苦为之兴利除害二省之民获苏越五年英宗皇帝嗣位公还朝议事复出九载九载秩满进左侍郎公在河南屡布夫政其一劝籴粮米大略以为积粟备荒虽一时之劳实万世之利其法先尽上户次尽中户以十分为率用官库钞物籴买一二以备饥荒后连年水旱民赖以济其二备物堰水公甞亲至汴城相视河势令所司毎年趂农隙之时采取秋青柴草堆积近水之处以备卷埽自是堤备无虞其三减价粜卖太略以为河南懐庆陕州余粮有在仓五七年之上者屡奏量减价值粜与陕西山西饥民并直潼闗卫军余与河南安挿逃民食用全活者众其四摅诚祈祷公每见天乆不雨卜日斋戒丹诚疏恳雨泽随降人以为精诚所致其五税粮折请缺粮地方徴收夲色其不缺者存留税粮毎石折钞五十贯以备支用官民两便其六种树浚井大略以为夲处四方孔道奏于所在急逓大路中筑髙阜旁开壕堑栽栁而于十里则穿一井以便行者盛暑无病渴之苦其七分豁差遣议者欲将山东柴炭人夫大名府孽坐马匹分调河南喂飬应当公具言夲处民情艰难差役繁重停止之其八修筑堤岸请当农隙之时修筑大堤一座以遏黄河水势仍于旁堤种树以问根基毎五里各立窝餔専人巡守坍损者随即修补堤至今在焉其九抚赈流民时山东陕西流民逃移甚众公虑贻患地方令住居相近者编成里甲另立乡都住居星散者就与各州县原乡都就近安挿各立里长管束拨荒田并退滩地令其耕种生理地方赖以无虞其十减徴粮布时夲处州县所在旱灾公具奏起运京邉粮料布花马草系国家军需不敢请减其存留粮草并被灾卫所秋田子粒量减三分成四分军民卒赖以苏至于山西地方极临邉塞比之河南大不同公亷知大同镇守备司等官私役军人耕种庄田邉方之患莫此为甚尽行勘数具奏拨与军人屯种防收子粒军还原伍又奏山西行都司十三卫俱在大同府地方写逺巡按御史不能遍厯军卫有司事多不法乞専差监察御史一员于大同巡按应门闗控压邉境所系不小闗城坍塌工程浩大夲处修理人力不敷请暂留本卫原调京操放回官军协同修理工程卒完无告劳者柴炭人夫本处通计七千八百余名议者欲附近紫荆闗易州山场州县差拨公以附近紫荆闗者如无太同太原二府地方大同极邉已奏将人夫改添腹里州县矣太原所属艰难尤甚其余州县亦合斟酌民力分共以七分为数通减一分诏从公议人皆称便公又奏乞将逃民宣徳六年秋粮马草并宣徳七年夏税停征后遇有司官员考满牌册务令开写有无人民逃移并己未复业数目缴报吏部以凭黜陟庶有司知所警惧人民不致逃窜邉储折收轻赍金银等物大户往往中途拐回公奏令布政司封收押送大同管粮官处出给通闗议者欲将金银重别煎销公以邉方给散官钱毎两折四石今金六钱折银一两每银一两折米二石比与日常官银多得一半若复煎销则木炭黒铅必须出于粮户设或亏折又将何以陪偿奏免煎销官民便之公自河南扺山西夜径大行山羣盗各持兵刃喊而前从者相顾骇公厉声叱曰汝何为者羣盗觉公遂奔散其徳威服人如此山西叅议刘孔宗律己过严流辈寡合羣小诬以贜汗累及委子公上章白其事卒不坐公巡厯梁晋间年乆事迹不可胜纪每以盈满自惧十一年上章举叅政孙原贞王来以自代时太监王振方用事御史有类公姓名者常忤振振忘其人疑为公廼乘机嗾言者劾其擅举自代之罪降大理寺左少卿罢巡抚河南山西之民闻之倍道赴阙交章愿留亲藩亦以地方不可无公为请乃复命巡抚防得荣禄公之计诏起复公累章恳乞终制不许上遣行人汪琰谕祭有司营事毕还朝陛见有河南山西民安事妥之谕寻复兵部右侍郎理部事明年闻刘夫人防复恳终制朝廷以邉事方殷不许仍遣行人汪琰谕祭有司开圹祔塟毕冬还朝又明年为正统十四年于时额森入宼独石马营至秋势益猖獗上将亲率六师讨之公偕尚书邝埜上言圣朝备邉最为严谨将士用命可坐收功不必亲帅六师以临塞下皇上宗庙社稷之主诚不可不自重不聼是年八月三日六师启行初上命公随征忽改遣邝埜留公理部事十有五日师驻狼山土木主将不识地利逺絶水路我军焦渴甚窘促玩不为备俄而敌骑奄至王师败绩死者填委沟壑为满葢旷世所无之竒祸也上北狩报至京师大震公北望号哭誓不与敌俱生太后命郕王监国是日台谏廷议土木之变罪归王振王方摄朝仓卒未有处分锦衣卫指挥马顺素附振意颇不平众怒击顺死于廷且索振所亲信二内侍将击之彼此喧哗班行杂乱无复朝仪文武诸大臣皆惊避公坚立不动王亦疑惧屡起欲退公直前扶掖劝止史且请降防令羣臣立班勿檀动命红盔将军用爪击二内侍期亟死王从之时在廷上下相顾未巳公恐事出不测复进言曰请再宣谕羣臣王振罪固当赤族俟启太后行诛未晩马顺罪恶应死勿论众稍定退朝时过午刻矣公袍防皆裂徐步出左掖门吏部尚书王直迎执公手谓曰今日事起仓卒赖公以定虽百王直将焉用之公辞谢不敢当太后以公人望所属陞兵部尚书公固辞不获始就职公以銮舆未回大敌垂至若前日扈从失律者一概寛贷则今日被坚临阵者何所畏惮乃上章劾其罪大畧曰武臣如顾兴祖等茫无一计可施遂使三军覆没上弃君父于北廷下委生灵于兵壑文臣如王佐等虽无败军之罪难逃违法之诛王令法司议罪以间时亲藩有上章愿赴阙勤王者太后遣太监金英传防皇太子冲防未能遽理万防郕王年长宣宗皇帝亲子宜嗣大统言者亦以时方多事国有长君社稷之福子是文武羣臣交章劝进王涕泣固辞避归郕邸不出太后后降防责王不得已乃即位遥尊英庙为太上皇帝改明年为景泰元年天下始知有君朝纲始肃法令始行公见上泣曰额森不道气满志得将有长驱深入之势不可不预为计迩者各营精鋭尽拣随征军资器械十不存一宜急遣官分投召募官舍余丁义勇起集附近民夫更替沿河漕运官军令其悉神机等营操练聴用仍令工部齐集料物内外局厰尽夜并工成造攻战器具京城九门最为要令都督孙镗卫頴张軏张义雷通等统领军士出城守护列营操练振耀军威遣给事中御史等官王竑等投巡视勿令疏虞各城门外居民敌若迫其胁从则声势愈大宜令兵马司排门晓谕迁徒城内听各随便居佳通州上等处仓粮不可捐弃令在官诸人闗支准作月粮之数一举两得计无便于此者大同宣府等处曾经敌骑往来剽掠者请救各处守臣谕以今日国家之事必湏辑和众庶固守城池整搠人马互为应援一切闗隘楼橹墩台壕堑务在挑修深国不许虗应故事至于选用人材尢为当今急务文臣如轩輗者宜令巡抚武臣如杨洪桞溥者宜为将帅凡军旅之事臣请身任其责不効则治臣之罪上深嘉纳悉施行之时邉报络绎讹言万端事情百出公先事预防摄权制变众一视公为安危轻重太监喜宁夲北种也土木之败降额森尽以中国虗实告之遂为乡导奉英庙趋紫荆闗京师戒严人无固志往往击而南奔侍讲徐珵妄言占象倡议南迁以避之事闻六宫而二三大臣复依违其间公恸哭于廷抗言京师天下根夲宗庙山陵社稷咸在此百官万姓帑藏仓储咸在此此处不守何处可守若一动则大势去去宋南渡之事可监矣上是公言坚持固守之议先是京扬草束自永乐以来承平日乆俱在城外堆积动以千数百万计坝上飬大马草束料荳亦置仓场于野外公一闻敌骑临闗急分遣五城兵马司官纵火焚烧一面奏闻或谓事重何不待报公曰事有经权今寇在目前若少缓待命下适以资敌及京城解严人皆服公经济逺畧设不预为焚烧之计则在野仓场皆敌囊中之物借此持乆坐困我必矣主将石亨与公谋议颇异只欲尽闭九门坚壁以待之公不聼乃请率先将士躬擐甲胄军德胜门外闭阖城门示以必死泣谕三军誓言国恩当报忠义难得事机一失祸患立至生不如死人人感奋勇气百倍十月之朔额森入紫荆闗传言送驾还京长驱直前其先至者四散前突我军坚不为动知我有偹稍自引却额森次至城下对我垒而陈英庙在额森所额森觇知我军严整不敢有加我亦不敢向敌轻放一天喜宁嗾额森邀我六七大臣出城议和奉驾还宫所邀金帛以万万计盖责我所难从以起衅端廷议忷忷礼部使来问公公曰今日止知有军旋他非所敢闻对垒七日是为十月既望谍知额森移英庙车驾杂其垒渐逺乃炮击其垒敌死炮下者万计额森大沮宵遁仍奉驾以北我军奋欲追击之公不许止令逐出境外纵之自去初紫荆失守公集议所以御宼之防皆曰额森善战而我军新集且脆弱公曰闻善战不若不战而屈人也乃一以忠义干城卒致一矢不遗敌众自退人谓天实生公以为社稷朝廷论功特加少保縂督军务固辞不允人言今日宋考纲不能及公曰四郊多垒卿大夫之耻城下但不盟耳今日惟有声罪讨贼复还车驾此臣子之职分余非所宜言适大同叅将都督许贵议奏遣使赍敇与敌假名和好暂示休兵待人马强壮宻定讨伐之计朝廷下其议公奏谓去年秋冬亦尝遣都指挥李铎指挥岳谦赍执金帛往使敌庭贿赂才入于穹庐敌骑已至于闗口继遣通政王后少卿王荣又往敌营不见皇上銮舆而回此可见敌情谲诈和不足恃窃计今日之事揆之理与势皆不可和何者中国与敌有不共戴天之讐和则背君父而忘大义理有所不可和也万一和议既行彼或有无厌之求从之则有害违之则速变势有所不可和也为今之计莫若选将练兵飬威蓄鋭敌若遣使入贡量与赏赐赍回若欲先遣使臣往彼通好适足以启其轻侮之心万万不可上以公言为然公又以涿鹿保定真定易州地方宻迩京城虽有卫所官军势孤援寡先已奏遣都督佥事刘安统领京军往来巡视以张刑势迩者额森知我有备不敢轻犯或分投在彼剽掠一时截杀不及奏添京军遣都挥陈旺石端王信王虹等前去应援又恐地方广濶刘安仓卒不能周遍仍请敕右都督杨俊统领京军往彼节制务使缓急相济人民有所倚仗公又以敌骑入必先攻犯白羊紫荆倒马等闗口诚系要处所奏将调拨京军与同原卫官军相兼隄备仍将涿州原操官军应策白羊口易州保定官军应策紫荆闗真定官军应策例马闗庶使声势连络彼此应援无偾事者俄报额森逼朱谦于闗子口又明日报追右亨于鴈门闗烽火连接逺迩骚动言者谓言急发京军往援公曰京军不可轻动敌众料难持乆廼奏上方畧遣人宻授朱谦等仍令各营整防器械调度官兵若将尅日大举者遥为应援先声旋报敌已出境人皆服公料敌之明公虑不早除喜宁边境无由得安乃计授都督杨俊擒宁解京朝廷犹预未决公上章廷劾其罪其畧曰喜宁以打话为由引领强敌入闗夲朝廷之腹心而反为北狄之腹心夲敌人之讐敌而反为朝廷之讐敌若不明正典刑是使敌人有轻视之心祸乱无可弥之日上从其言诛宁识者快之额森果知惧悔祸効顺遣使诣阙请自送大驾还京上集羣臣廷议多言敌情谲诈难信公曰此天意也君臣大义兄弟至亲当速遣使奉迎以承天心若果额森言而无信则我为有辞矣众议乃决二年秋九月太上皇帝还京众归公一言之重公以敌情尚未可测益为安内攘外之防河间东昌地方去京城不逺自永乐以来安置投降达人数多生聚蕃息骄纵莫驯额森入闗之际势将乘机骚动公因南征之师举其有位号者重与犒赉选抽随征事平遂奏留其地为国家销此积乆难除之患于一日天夀山我祖宗陵寝所在有卫无城军民散处敌人甞稔恶其地公奏起成山伯王通筑城昌平县军民徙家城中保防陵居庸闗亦相竒为势临清县漕船往来商贾辏辏实我喉襟之地或谓额森将由紫荆闗入据临清公随荐平江侯陈豫镇守其地筑立城池设置军卫防御完固后谍知据临清之计河间亡命小田儿者道之后又杂敌使中进马入瞰我虗实适侍郎王伟使大同公宻奏命伟以计诛之公又以京营军马虽有縂兵官掌管彼此各异一遇调遣辏拨号令不同兵将不识或至误事议以五军神机三千等营拣选马歩官军一十五万分为十营毎营各以都督縂领毎五千用都指挥一员毎千又用都指挥或指挥一十五员把縂毎五百各用指挥三十员分管毎队用管队官二员常令在营操练统体相维兵将相识设有调用就京原管都督等官统领前去征勦防应号令归一行五不乱迄今团营之法守而不易其独石马营等处藩篱共有八城土木之变各城奔避皆为敌所据议者欲弃之公曰弃之则不但宣府懐来难守京师不免动揺乃荐都督孙安于乆摈之余定议方畧令率兵度龙门闗且战且守自是八城完固如初祖宗旧疆不失尺寸都督杨俊议奏调拨辽东永平山海宣府大同延绥宁夏并在京五军神机等营官军尽行统领出自勦杀达贼公以调拨诸路军马出境则京师各邉一切空虗敌若缉知内外军马掣动分兵迎截牵制我军别遣人马间道剽掠所在城池何以御之进退之间两为所碍岂兵家全胜之计上深然其言俊议乃沮时浙江福建广东广西等处贼人邓茂七华宗流黄萧飬辈蜂起残破州县一切军中事宜所司待命方行公虽在千万里之外常若身处其地目击其事凡百筹画议奏痛切人情利害用能所在扑灭地方以宁独贵州苗贼声势猖獗侍郎何文渊议奏贵州山岭髙峻林木深宻雄兵猛将卒难成功乞照旧置立宣慰司管属土人设都司都指挥等官钤束军卫遣大将一员在彼镇守其被贼烧毁衙门不复起葢布按司府官员悉取回京公谓贵州我祖宗开创经营迄今八十余年法制已定地方无虞比因兵疲于乆戍民困于逺输遂致各种贼宼乗机窃发况土地祖宗之土地人民祖宗之人民岂可轻易委弃事遂寝公以北庭残灭军国之务规重甫定邉方无复多事恳辞解兵柄又以天变自劾乞罢职皆不许初额森临城之时石亨虽为主将其实因人成事得封世袭武清侯爵一向内有所歉至是蓦然以公有军功宜録用其后为请朝廷授冕府军前卫副千户公累章恳辞有曰臣果欲代子求官自当乞恩于君父何必假手于石亨不得已受命语冕曰我夲书生不知兵惟圣主忧勤吾分当死遂不揣调度军马区区犬马之劳顾荷宠异之重尔宜砥砺名节毋忝朝廷官尔之意不肖孤言犹在耳痛切肝肺朝廷赐公第京城公上章恳辞谓国家多事之秋非臣子安居之日迩者土星犯太微上相臣忝备大臣正宜贬损以禳天谴岂可厚享以重灾愆不许乃以所赐玉带金帛器皿圗书盔甲蟒龙服饰移置第内封识加谨以侈大朝廷之赐间一往视之公夙染痰疾动辄喘急寓宿直房以便朝谒一日疾举上遣太监兴安太医院使董宿视疾宿云此疾得竹和药可愈兴安为上言之且言公自奉甚俭京城地寒无竹惟大内万嵗山竹颇成林上亲幸伐竹赐之仍令计所资用一切给自尚方葢异宠也病中恳求罢归不许乃降手敕慰谕冕公朝叅且屡促公出视事公縂督军务渐乆凡各营号令进退赏罚皆由公出平日议论断制宿将敛伏石亨等不能賛一辞况亨素贪纵多壊军政公恐悮大计不得已悉裁之以法无少贷遂成嫌隙亨侄石彪颇骑勇议者嫌其一门同握京兵公奏以石彪充逰击将军往大同等处截杀夲善处也反切齿于公思有以倾之七年杭郡湖水竭土裂人皆惊异尚书孙原贞方镇守两处间语人曰人材之生钟山川之秀今日之兆哲人其委乎葢指公也明年正月景泰帝不豫在廷文武羣臣同公等上章请宪庙临朝议未下太上皇帝光复寳位改元天顺实天与人归之防石亨等贪天之功掩为已有假夺门迎复之名以欺朝廷诬迎立外藩之罪以报私怨原其奸计葢谓此罪不重则彼功不髙不大杀服肱重臣则威不立不搆成党逆大狱则权不専乗机嗾言官劾公与王文等六七大臣俱下狱所司勘得金牌敕符见存禁中别无显迹亨等杨言虽无实迹其意则有廷鞠之日徐有贞对众大声令所司痛加考掠文不胜其忿反覆力辨公徐曰辨之何益所司畏惧亨等罗织煅炼添揑意欲二字文致成招葢踵于秦桧所云莫湏有之故智也忠良被诬古今如出一途痛哉是月二十三日状闻上犹豫良乆曰于谦曽有功众相顾未及对徐珵避倡南迁之故改名有贞素以前事憾公直前对曰若不置谦等于死今日之事为无名上意乃决公与文遂遇害时锦衣卫指挥刘敬带刀侍卫目击其事后毎言及公未甞不切齿于有贞有贞又与亨辈令所司奏列被害诸臣姓名诬以奸党榜示天下遣官来杭系家属戍邉没产于官公殁之日天日无光隂霾蔽天行路嗟咨太监吉祥麾下达官有素不与公视者闻公死恸哭都市且以纸钱壶浆酹公吉祥闻之切责明日号哭如初忠义感激虽降人异类天理昭在不可泯也所司籍公第自昔所甞赐外无他物其后陈汝言代公为尚书以赂败上御便殿以所籍财物陈大内庑下召大臣入视且曰景泰间任于谦乆且専殁无余物汝言未期何得赂之无算耶时上色变亨辈俛首不敢动者乆之越数日上击毬内范恭顺侯吴瑾抚宁伯朱永等数勲旧随侍石亨张軏张輗自外未及至御前上遥见亨等连以毬杖戳地曰好个于谦如此者数声瑾永等皆流汗沾背战憟无所措出语所亲曰观上意亨辈将无所逃矣一日邉报忽急集羣臣廷议未定恭顺侯吴瑾进曰于谦若在邉患何足虑上为之黙然既出有诘瑾者曰君先世为谦所劾几败事君何过言瑾大声曰岂可以私家之怨而废天下之公议耶初公被害时皇太后宫中閟而莫知后闻之嗟悼累日适上来问安太后语之曰于谦曽効劳不用当放彼归田里何忍置之于死上益悟其寃而深悔之不旋踵间徐有贞以罪逺窜石亨等竟坐谋逆夷灭无噍类此天道好还之明验也公之遗骸都督陈逵宻赂守者収殡城西浅土且嘱居民守之又逾年冕遣义兄康谒逵逵复备棺衾康扶归塟祖茔明年宪宗皇帝即位改元成化诏释冕等之戍邉者仍给还家产天日开明公道始白冕还自龙门诣阙诉先公之寃仰荷朝廷大恩复公故秩遣行人马暶祭于墓其文曰当国家之多难保社稷以无虞惟公道而自持为权奸之所害在先帝已知其枉而朕心实怜其忠中外称快冕亦复官从使臣归展拜墓下痛墓道圮毁有浙江叅政何宜仰公髙义力为修葺三年特防令天下有司烧毁奸党榜文尽复榜内被诬者官秩间有复起而大用者二十一年杭之父老白其事于巡按御史刘魁立祠于公故第以风励乡人名曰怜忠祠遵制语也山西河南民多绘公豫于家出入饮食必祝之河南开封府城亦有庇民祠以祀公越三年今上皇帝即位是为治元年冕以应天府尹致仕始得専守公墓鳯阳府学训导储衍奏公功绩卓异宜赐赠谥立庙祭祀言甚恺切礼部将上其事给事中孙孺议奏古之节义若诸葛亮在汉张巡在唐文天祥在宋今之义若侍讲刘球祭酒李时勉少保于谦俱合一体祭祀表励将来防朝廷嵗赐一祭于乡民所立之祠恩至渥也冕痛念公未防赠谥寻复乞恩于上事下礼部议得古今人臣能为国家建大义成大功者生则有旌擢之恩死则有褒恤之典若前宋岳飞尽忠报国死非其罪其追谥祠祀在宋就已举行于谦受寃虽同而功业所就则大过之宜如其子所请朝廷从之建祠墓所赐额旌功有司春秋祭祀其文曰逢时艰危安内攘外社稷之功世永不忘仍赐赠谥诰命其畧云当皇祖北狩之时正国步艰危之日乃能殚竭心膂保章家邦回銮有期论功应赏不幸为权奸所搆乃损其身舆论咸寃恤恩已锡兹复赠特进光禄大夫柱国太傅谥肃愍用昭旌崇之典天语丁宁垂之万世朝廷终始恩典虽天地之广大何足以尽之六年浙江左布政使刘大夏莅事之初即祀公于杭郡学乡贤祠十年巡按御史姚夀为公建忠节坊牌于城隍祠下以表彰之葢皆知所重云公天性狷介谢絶交通不立党援一以忠诚上结主知分谤任怨但知有国不知有身有家平居未甞言及于私惟事之有闗休戚虽违众行之无所惮不贷赃吏不见小急于荐贤惟恐没人之善凡公所甄防后皆一一知名如巡抚时荐孙原贞王来以自代后二人皆官至尚书令名彰彰公知人之明大率类此方额森犯边之时军旅方兴中外交章论事纷纷不一议下兵部公皆一一裁之以理可者奏而行之否者止之知无不言言无不用卒能坐困额森匡济王室若昔晋武帝时郭钦上徙戎之疏而卒不见听宋钦宗时李防沮和议之非而为羣小所谮遂使刘渊窃号中土金人入据汴京臣主俱辱贻天下后世笑方今之时又未甞不为公幸独其所司専于兵政其他一切大小之事各有攸主有不尽如公所愿者且如动揺储位一事比先首建邪谋迎合朝廷者广西都指挥王洪也职掌邦礼欣然定议者谁与天生下民作之君父有天下传之子报笔草诏者谁与当时宻受黄金重赏略无难色人所共知况防官定议之日举朝羣臣莫不俯首聴命台諌言职并无一人喘息柰何石亨等用徐有贞之防情知迎立外藩之罪出于诬捏不能服天下人心仍讽所司以众人之佥谋遂事一概加公必欲置人于死地哉寃哉此穷天极地之寃也公厯事三朝服官三十余年位极人臣先世室庐之在故乡者未甞増饬尺寸丁内外艰家居衰绖徒跣无异常人其孤忠峻节更厯夷险先后一日凡遇休暇诸子百氏之书涉猎无遗为文有竒气而主于理诗词清逸流丽人争诵之在江西时和祭酒胡顺庵山居十咏诗在河南时周献王索和冯海粟梅花百咏诗皆挥笔立就尤长于奏疏毎政事旁午章日数十上累千万言不假搆思挥翰如流人称为天下竒才云自号节庵有节庵诗文稿行于世恨遭变故仅存什一于千百耳配董氏累赠一品夫人前翰林庶吉士永丰知县镛之女实生冕柔恵静専通诗书大防公平日得以尽心职业而无内顾之忧者夫人葢有助马先公十一年卒公年未五十竟不再娶亦不更置妾媵人皆义之男一即冕女一适锦衣千戸朱骥亦以公故敌戍后释累官都指挥使掌锦衣卫事后公三十余年相继卒孙男一曰允忠不肖孤冕无子立同宗子为嗣初名恕今以字行孙女六长适吏科给事中张晟卒次适工部主事倪阜次续适张晟次适徳清县学生徐九万次适益都知县孙武卿次聘杭州府学生沈继荣窃念冕性资庸下加之老耄不能肖公万一仰愧俯怍至无以自容于世顾公门生故吏鲜有存者无以质公功业之所遗其梓行奏议亦不能悉公之所有幸公是非已白大寃已雪大功已彰传之天下后世无疑者谨摭拾其立朝行已履厯之大进白于著述之家幸采择焉孤衰子于冕泣血谨
　　神道碑【倪岳撰文】
　　宪宗皇帝纪元成化之初故少保兼兵部尚书于公之子冕归自谪所即衔哀列疏以讼父寃上闻而悯之追复故秩遣行人司行人马暶往祭其墓其文有曰当国家之多难保社稷以无虞惟公道而自持为权奸之所害在先帝已知其枉而朕心实怜其忠由是天下称快曰此诚天日开明公道暴白之秋也于乎休哉已而杭之父老白于巡抚监察御史请即公所居建祠祀公榜曰怜忠遵制词也今上皇帝纪元治之初训导储衍奏公功绩宜赐赠谥立庙以记言甚剀切礼部将上其事防给事中孙孺复言古之节义则诸葛孔明张巡文天祥今之节义则李时勉刘球与公宜一体报祀以厉后来廷臣合议以闻诏嵗一祀公于乡民所立祠未防冕以应天府尹致仕归复列公平生行业请如制赠谥以慰泉下累数千言事下礼部议佥谓古今人臣能为国家建大议成大功者生则有旌擢之恩殁则有褒恤之典若前宋岳飞尽忠报国死非其罪其追谥祠祀在宋俱已举行公之受寃虽同而功业所就则大过之宜如其子所请制可赐谥曰肃愍建祠于墓表曰旌功命有司春秋致祭其文有曰逢时艰危安内攘外社稷之功世永不忘复赐赠官诘其略曰当皇祖北狩之时正国歩艰危之日乃能殚竭心膂保障家邦回銮有期论功应赏不幸为权奸所搆乃殒其身舆论咸寃恤恩已锡复复赠特进光禄大夫柱国太傅用昭旌崇之天语丁宁垂之万葢至是而公之寃已白公之功以着矣于乎休哉于是冕抵书京师谓岳在里姻之末又适官礼曹亲承徳音宜为具述其事勒之墓碑以昭示无极兵不敏何足以知之按状公讳谦字廷益姓于氏号节庵其先家河南八世祖某仕金为汾州节度使知开封府七世祖某阶朝请大夫延津令六世祖某定逺大将军沁水令金末兵乱谱牒散佚仅存官秩而亡其讳五世祖讳伯仪金亡奉母迁云中元初收括新附复迁蓟州仕至朝列大夫太常丞兼法物库使累赠礼部尚书上轻车都尉追封河南郡侯妣晋赠礼南郡夫人髙祖讳防起家中书椽累赠中奉大夫河南江北等处行中书省叅知政事护军追封河南郡公妣张赠河南郡夫人曽祖讳九思阶中奉大夫湖南道宣慰使都元帅延祐间为杭州路总管致仕遂家于杭故今为钱塘人祖讳文大入国朝仕为兵部主事改工部父彦昭隐徳不仕自曽祖而下皆以公贵累赠荣防大夫少保兵部尚书曽祖妣马杨祖妣施妣刘皆赠一品夫人公生有异质甫七嵗僧兰古春竒之曰此他日救时宰相也长游邑庠领永乐庚子乡荐明年登进士第宣徳纪元丙午拜山西道监察御史公风仪峻整音吐鸿畅毎入侍奏对上必注听院长都御史顾佐风纪甚严独器重公巡按江西奏白诬狱出数十百人于死劾治王府之以和买害民者一道肃然比还复同锦衣官校往理官船之货私盐者公不避权贵河道以清上亲征武定州罪人既得命公数其罪公辞严义正肆口而成大称上防师还受赉与从征大臣等自是受知于上属意用公矣庚戌河南山西灾廷议必得大臣兼理之上亲署公名擢兵部右侍郎赐敕以往年方三十有三朝野荣之公感上知遇夙夜经画遍厯梁晋间间民之所欲恶而兴革之民大感悦九载秩满进左侍郎公在镇乆多善政在河南者尤着若劝民粜粟官为收籴以备赈荒预拟河患督采近地草束以备筑堰公庚积乆易败即减价而粜旁省亦获以济征输脱有赢余即以钞折纳官民交以为便嵗旱奏减存留粮草积诚以祷雨泽民忘其灾河流嵗冲土城遂筑大隄以障植栁以为固立铺设夫役以备修补复植栁于道以防行旅凿井以济道渴迄今存焉时议者欲移山东薪炭及大名牧马于河南公杭疏止之山东陜西流民徙其地公为立里以居给田以耕不使贻患地方后皆视以为法其在山西奏革大同镇将役军耕种之尽入其田为军屯复以大同逺在北邉乞専差御史一员巡歴其地庶奸可革遂为永例议处修筑鴈门军役议没柴炭人夫通融有法仍奏减七分之一以苏民困时灾伤民流移公设法招徕又恐复业者惮于征输无复固志即奏免所欠税粮复请着令有司考绩以有无流民为殿最使知警焉其地霜早田薄收当输邉者多折赍金银奸民恒窃以逃公奏遣官解以惩其弊且请免煎销以便分给尤为民利公甞自河南抵山西夜经太行山有羣盗持兵喊而前从者骇愕公厉声叱曰汝何为者耶盗闻公言大惊散去其徳威所叅议刘孔宗者律已其严颇与流辈寡合众搆赃罪汚之公知其诬即奏白其事恒以盈满为惧请举叅政孙原真王来以自代时中珰王振方用事有御史姓名公者当忤之意以为公遂乗机嗾言者劾公擅举自代罢为大理左少卿二省之民倍道赴阙交章乞留亲藩亦以不可无公为请乃复命巡抚实正统丙寅嵗也明年复为兵部右侍郎留理部事时公考妣相继殁皆命奔防两遣行人汪琰抵杭赐祭治事恳乞终制不许又明年己巳于时额森犯独石马营至秋遂猖獗上下诏亲征公与尚书邝公埜上言邉方将士皆可托以制敌不必上烦六师且皇上宗庙社稷主无轻临戎恳留不听八月望日师次土木敌奄至主将失律王师败绩皇舆北狩宣府懐来仅以自保沿邉城堡奔溃一空京师大震时公独任部事北望号江誓以灭敌将议集兵为守防京师计防皇太后命郕王监国以系人心于时台谏廷论土木之变罪归王振王始摄朝仓卒未有处分锦衣指挥马顺素附振意颇不平众起捽顺击死复索振所亲信二内侍将击之班行谊杂无复朝仪王疑惧屡欲退诸大臣亦多敛避公坚立不动时掖王请留且请降防宣谕羣臣无檀动振罪俟请命太后行诛顺罪应死忽论命将军亟击二内侍死众乃定退朝漏过午刻公袍袖为裂吏部尚书王公直报公手曰今日正赖公等若某百辈何能为公辞谢不敢当进兵部尚书固辞不获始就职公受任多事之际首劾扈从失律者武臣顾兴祖辈文臣王佐辈皆宜议罪以闻庶后之任事者知所用命从之王嗣位尊上太上皇帝号改明庚午为景泰元年公入见泣对曰额森不道犯我邉疆遮留大驾彼既得志将有长驱深入之势不可不豫为计迩者各营精鋭兵械且尽宜亟募兵易漕卒以备调令工部分局治兵器以备用京师九门尤为要地宜令都都孙镗卫頴张轨张义雷通分兵以守选给事中御史如王辈佐之列营于外以振军威徙郭外居民于城内随地安挿无为敌所掠通州所积粮数百万挽运固难弃之或以资敌宜令在官食粮者悉诣阙支人以多寡受粮而归坌集京师庶防两便大同宣府甞经敌剽掠请敕各地守臣协力防镇训练修饬务使有备至于选任人才尤为至务文臣如轩輗者宜令巡抚武臣如杨洪栁溥者宜为将帅军旅之事臣请身任其责不効则治臣之罪上皆嘉纳行之时邉报给绎讹言万端公先事预防达权制变众视公以为安危太监喜宁北种也土木之溃降归也先因为之用导之入犯敌奉车驾趋紫荆闗京师戒严朝臣至有挈家南奔者侍讲徐珵因谬言占象倡议南迁事闻六宫人心揺动公为恸哭抗言于廷曰京师天下根夲宗庙山陵社稷在此百官万姓帑藏仓储在此此而不守去将何之一动大大势去矣宋南渡之事可鍳也上是公言守议遂定主将将石亨复为异议欲尽闭九门坚壁以避贼锋公言不可请率先士卒躬擐甲胄出营徳胜门外闭门以示必死泣以忠义谕三军人人感奋勇气自倍十月朔额森入紫荆闗传言送驾还京前驱突至我军坚不为动知我有备稍自引却额森次至城下对我垒而阵驾亦在敌营敌觇我军严整不敢有加于我我亦不敢向敌轻发一矢喜宁嗾额森邀大臣出议和且需金帛万万计葢强所难从以起衅耳对垒凡七日是为十月既望敌移扈跸渐逺乃举炮击敌营敌死炮下者万计额森大沮宵遁京师解严时谓不战而屈人兵实天生公以为社稷也论功加少保縂督军务固辞乆之乃受甞谓人曰四郊多垒卿大夫之耻今日惟有声罪讨贼复还车驾乃臣子之职他复何言大同叅将许贵奏欲遣使议和以缓敌兵徐为讨伐计公谓去冬甞遣都指挥李铎指挥岳谦厚赍金帛以往敌軏深入继遣通政王复少卿王荣往议迎复亦不见銮舆而回敌谲诈叵测和不足恃况与敌不共戴天之讐和则背君父而忘大义理固不可万一可知敌肆无厌之求从之则害违之则变势亦不可也莫若选将练兵飬威蓄鋭无轻遣使以取其侮从之公以涿鹿真定保定易州皆京师近地兵力单弱虽甞遣都督刘安率兵巡视犹虑敌方逺遁或肆剽掠力弗能及即奏遣都指挥陈旺石端王信王虹辈分益以兵往为之援复请敕右都督杨俊节制之民恃以安又以敌之深入必先攻犯白羊紫荆倒马诸闗复奏拨京兵与其原守官军互为应援俾无偾事谍报敌逼縂兵朱谦于闗子口明日复报追石亨于鴈门闗烽火甚急逺迩骚动众谓宜急发兵往援公不为动即奏上方畧宻授亨等仍令各营选调军马若将尅日大举者旋报敌已出境乃服公料敌之审公谓喜宁不除边方弗靖乃以计授杨俊擒送京师公廷劾其罪诛之自是敌竟畏惮悔祸不敢复犯矣卒未额森遣使入贡请送大驾还京朝廷疑未之信下廷臣议公曰此天意也君臣大义兄弟至亲当速遣使奉迎以承天心万一敌果懐诈我有辞矣议乃决秋九月大驾至自北庭众韪公一言之重时邉事稍寕公益修安内攘外之政河间东昌诸处永乐间安置降人甚众方敌入宼时势欲乗机而动公因南征奏遣其有名号者以行遂留于彼以为潜消之计天夀山祖宗陵寝所在而无城郭敌甞犯其地乃奏起成山伯王通城昌平徙兵民其中以卫陵寝且重邉闗之援临清漕舟所经啇舶辐辏实喉襟之地敌入闗时甞有往据之谋乃奏遣平江陈豫筑城以守遂为重镇寻谍知为敌谋者乃我亡命小田儿也适杂敌使中来瞰虗实公奏授计于侍郎王伟因使大同道诛之初北邉独石马营八城为敌所据公谓此不可弃即奏都督孙安授以方畧率兵度龙门闗且战且守由是八城复完公谓京兵分五军神机三千诸营者虽各有縂兵然不相统一或遇调发动相选摘兵将不识卒难济事乃议以诸营马步兵择其精者十五万人分为十营各立名号毎营以都督一员縂领之毎五千用把縂都指挥一员毎千用把縂指挥一员毎队用管队官二员团结训练体统既定兵将相识有警当调某营则自其縂领都督以下督率以行号令専一行伍不乱兵制之善者也故其法迄今守之杨俊议奏尽出京营兵并调三邉各路军马大举勦敌可以得志公报不可曰如此则京师各路军马敌或分兵牵制何以应之非兵家全胜之谋也上从公言俊素防扈时谓此议足以夺其心是时浙江福建则有邓茂七叶宗流广东西则有黄萧飬乗时窃发残破郡邑一时命将出师皆出公筹画虽逺处千万里之外悬制切中不啻亲厯其地卒用勦平贵州苖贼作乱侍郎何文渊奏乞罢布按司复置宣慰司以土官莅其地留都司以辖诸卫遣大将镇之公谓贵州自祖宗开创余八十年顾因小宼遽隳成功况土地民皆受之祖宗者岂可轻弃事遂事公念北方既平军国之务可缓恳辞兵柄以答天变乞罢皆不初额森犯京师石亨因公成功骤跻侯爵心自不安乃奏公功宜官一子朝廷即授冕府军前卫副千户累疏恳辞且曰纵欲为子求官亦不当假手于亨不许既受命语冕曰我夲书生当圣主忧勤之日分以死报顾功微报腆尔宜砥砺名节毋忝恩命朝廷复于京师之西赐公第一区公上疏辞谓国家多事之秋岂臣子安居之日况星文示变正宜贬损岂可厚享以以咎愆不许乃以平日所得赐物盔甲袍带之属移置第内封识加谨时一往视焉公素苦痰喘恒寓直房以便朝谒一日疾作上遣太监兴安太医院使董宿来视焉云此非竹不可愈安为上言具述公自奉俭约上亲幸万嵗山伐竹以赐仍命计公所用悉给自尚方葢异宠也病少间复恳乞罢归不许特降敕谕留免公朝叅屡遣中使促公出视事其为上所倚重如此公握兵乆号令赏罚皆出于公言议所及宿将敛伏亨等不能措一词亨素贪纵尤为公所裁积成嫌隙亨侄彪夲骁将时皆虑其一门同握京兵公乃奏遣彪充防击将军往戍大同二人不得遂所私益切齿于公思有以倾之矣丁丑正月景皇帝不豫公同廷臣上章乞复皇储未报英宗皇帝复正宸极此实天与人归之防亨等贪天之功掩为已有即诬公等迎立外藩以为罪与大学士王文六七大臣俱下狱所司以金牌敕符俱存他无显迹可据亨等必欲置公于死防徐珵等以倡南迁为公所斥乆不获进因易名有贞尤衔公者廷鞠之日力言大肆拷掠宜无不承文不胜忿力辨不已公曰亨等意已如此辨之何益所司承亨风指乃以意欲二字附防成狱葢即秦桧莫须有之故智也是月二十三日状上上犹预良乆曰谦实有功众未及对有贞直前曰若不置谦于死今日之事为无名上意乃决时锦衣指挥刘敬方带刀在宿卫目覩其事毎言及未甞不以为恨公殁之日天日无辉朝野寃之太监吉祥麾下逹官名某者闻公死恸哭都市以壶浆酹公祥闻之切责焉明日往哭如初此实忠义感激人心虽异类而天理固未泯耳先是杭之湖水竭土裂人惊异之孙原贞方以尚书镇浙语人曰贤才之生实钟山川之秀今日之兆哲人其委乎葢指公也至是卒騐云公之生为洪武戊寅四月二十七日得夀六十而已惜哉所司籍公家自朝廷所赐外他无一物葢公平日自律之严也未几陈汝言代公为兵部以贿败上命陈所籍物于大内庑下召大臣入视且曰景泰间谦任事乆且専没无余物汝言未期何得贿无算耶上色变之亨等俯首不敢动抚宁伯朱永出语人曰今日观上意亨辈将无所逃矣一日邉报甚急集廷臣议公顺侯吴瑾进曰于谦在邉患不至此上为之黙然初公被害时皇太后未及知比闻嗟悼累日上闻之益悟其寃深悔之既而有贞以罪逺窜亨等坐谋逆夷灭此皆上心有所惩而亦天道好还之明騐也初公之遗骸赖都督陈逵悯公无辜宻赂守者収瘗逾年冕遣义兄康谒逵逵乃具棺衾俾康扶归杭塟于祖茔即今建祠地也公天性狷介不立私党一以忠诚结上知分谤任怨无所顾忌不贷赃吏而恒宥小过急于荐贤不遗一善凡公所甄防如孙原贞王来皆在巡抚时所举其他文臣武将功名显著者尤多葢公知人之明如此公所至声绩懋异遗爱不忘故江西祀公郡学名宦祠河南祀公开封庇民祠三省之民家有公像饮食必祝皆至于今不废及己巳之变军旅方兴中外论事者纷然议下兵部公悉裁之以理可者行之否则止之知无不言言无不尽一时克诘戎兵登崇智勇卒之肃清大憝迎复乘舆以安社稷以固邉圉此诚不世之功也厯事三朝位极人臣然故庐之在杭者未甞増饬尺寸丁内外艰归萧然不异寒士孤忠峻节夷险弗逾可谓难矣平居好学手不释巻为文有竒气诗词清丽在江西时和祭酒胡頣庵山居十咏在河南时和冯海粟梅花百咏诗皆顷刻而就脍炙人口尤长于奏疏至今视以为凖当政务旁午章日数十上累千万言挥笔如流一切皆中事机人服公明决卒推为天下竒才焉平生著述甚多今仅存节庵诗文稿奏议各若干巻祸变之余葢千百中什一耳配董氏累赠一品夫人翰林庶吉士永丰知县镛之女柔恵静専克谨内助先公十一年卒公年未五十遂不娶亦无媵侍人皆义之生子一即冕自副千户改授兵部员外郎进礼部郎中南京太仆少卿应天府尹文学政事无忝家法女一适锦衣千户朱骥坐公累戍邉比宥还累官都指挥使掌锦衣卫事孙男一曰允忠孙女六吏科给事中张晟工部员外郎倪阜益都知县孙武卿徳清县学生徐九万杭州府学生沈继荣其壻也鸣呼公之功业时之屈万世之伸一时之寃史到圣眷恤恩命屡颁一时之屈万世之伸一时之寃万世之雪公于此可以无憾也已岳生也晚虽自童丱得见之闻之日乆然才力绵弱不能揄扬朝廷褒忠録功之旷典与公忘身为国之大节姑即冕所述掇拾其槩俾之立石墓道以示示后世以为他日为臣者劝焉惟公讳与先考同未敢以私故阙而不书葢公之所闗者大也临文悚然铭曰惟天纯佑贤俊挺生实商昭周为国之桢惟公之生允济斯世雄才卓识孤忠正气始镇两藩迄司五兵民困毕苏邉尘肃清时方宴安虑忽窃发皇曰往哉执挺以挞公疏恳留六师已陈越闗而北曽未浃旬敌敢犯边皇舆逹狩公独治兵痛心疾首浮议譊譊公斥正之人心揺揺公镇定之内决廷论外当敌冲一时安危万目视公国步载宁皇舆遂复名髙毁来功大弗録公存以功公亡以寃于惟圣明克俾昭宣万世之名一日之厄失短获长公亦何责穹祠显号报祀无穷西湖之防岳庙攸同庙貌俨然公其如在嗟嗟后人守视无懈



　　忠肃集附録
