媚幽阁文娱　　（明）郑元勋 辑 

　　●目录 

　　叙 
　　自序 
　　赋（附歌行篇） 
　　文 
　　书 
　　序（附跋） 
　　制辞（附奏疏议策） 
　　传 
　　记 
　　杂文（附赞说颂评募疏语） 
　　跋 

　　●叙 

　　文娱叙 

　　往丁卯前珰网告密余谓董思翁云吾与公此时不愿为文昌但愿为天聋地哑庶几免于今之世矣郑超宗闻而笑曰闭门谢客但以文自娱庸何伤近年缘读礼之暇搜讨时贤杂作小品而题评之皆芽甲一新精彩八面有法外法味外味韵外韵丽典新声络绎奔会似亦隆万以来气候秀擢之一会也往弇州公代兴雷轰霆鞫后生辈重趼而从者几类西昆之宗李义山江右之宗黄鲁直楚之袁氏思出而变之欲以汉帜易赵帜而人不尽服也然新陈相变作者或孤出或四起神鹰掣鞴而擘九霄天马脱辔而驰万里即使弇州公见之亦将感得气之先发起予之叹白乐天有云天下无正声悦耳即为娱岂是之谓耶超宗曰吾侪草土岂敢洋洋浮浮批判先觉但古豪隽必有寄如皇甫淫杜预癖柱下之五千言毘耶之四十九年法即至人累世宿刼不能断文字缘而况吾辈乎尝反复诸贤文一读之蠲愁再读之释涕三读之不觉呻吟疾痛之去体也其庶几大祥之援琴乎哉余曰宁唯是开元中将军裴旻居丧诣吴道子请畵鬼神于东都天宫壁以资冥福答曰将军试为我缠结舞剑一曲庶因猛厉以通幽冥旻唯唯脱去缞服装朿走马左旋右转挥剑入云高数十丈若电光下射旻引手执鞘承之剑透室而入观者数千人无不惊栗道子于是援毫图壁飒然风起为天下之壮观郑超宗磊落侠丈夫文章高迈名流见之皆辟易出其精鉴选为文娱斯亦吴道子东都之畵壁耳若康乐娱于凊燕玄晖娱于澄江未足比于文娱之壮观也 
　　眉道人陈继儒书于砚庐中 

　　●自序 

　　文娱自序 

　　读书不求解犹訾食不肥体也不如勿读即觧以求得巳不胜不解之苦何如不假钻味羙好盈眸听乐闻香蒙人亦知称善斯为快事予少时好妙赏文惟此专嗜进以沉愽大章心非不敬如对端方之士峩冠铁面爱不敌畏矣丁卯秋失怙以来形神放废并是文囷琼粒亦稊稗弃之不惜抱影衔思忽忽不知所属偶于数见不鲜之外采新获秘令我初览陶纵竟读笑啼不啻饮神浆聆天乐于渴且倦之时也絓结顿解回视曩辰所尝又复听而欲卧夫人情喜新厌故喜慧厌拙率为其常而新与慧之中何必非至道所寓晏子东方生以谐戏行其谲谏谁谓其功在碎首剖心之下攵以适情未有情不至而文至者侠客忠臣骚人逸士皆能快其臆而显摅之故能谈欢笑并语怨泣偕彼有隐约含之不易见者进则为圣为佛退则一顽钝者之不及情而巳吾以为文不足供人爱玩则六经之外俱可烧六经者桑麻菽粟之可衣可食也文者奇葩攵翼之怡人耳目悦人性情也若使不期羙好则天地产衣食生民之物足矣彼怡悦人者则何益而□育之以为人不淂衣食不生不得怡悦则生亦稿故两者衡立而不偏绌然六经不可加而诸文可加犹花鸟非必日用不离而但取怡悦不无今昔开落之异若以代开代落之物必勿许荐新而去陈则亦幽滞者之大惑巳爰擿其尤汇为兹集密尔怡悦初不以持赠人但念昔人放浪之际每着文章自娱余愧不能着聊借是以收其放废则亦宜以娱名戊辰冬过云间私视眉公先生若有甚获其心者爱而欲传援牍为序曰人之娱此当有什伯于子之自娱者神浆天乐而子是私之毋乃不祥乎余弟然其言乃次第订梓阅二岁庚午初夏工始竣 
　　广陵郑元勋记于灵谷万松下 

　　●媚幽阁文娱 赋（附歌行篇） 

　　甲申蒲月装订 
　　明　郑元勋超宗选 
　　陈继儒眉公定 
　　郑元化赞可订 

　　灯花赋（锺惺） 
　　平夷赋（黄道周） 
　　状元红赋（荔中名品　蒋德璟） 
　　山居赋（徐世溥） 
　　君山方竹杖赋（徐世溥） 
　　春山晓烟赋（何伟然） 
　　柳赋（徐世溥） 
　　别泪赋（张明弼） 
　　情赋（徐世溥） 
　　惨赋（沈承） 
　　小嫣赋（张明弼） 
　　憎畜犬赋（徐世溥） 
　　邺中歌（锺惺） 
　　荔支行（俞彦） 
　　于通谱中见俞容自少卿荔支行走笔戏作五十四韵柬之并呈同好（宋珏） 
　　峩眉行（并跋　陈继儒） 
　　灯市篇（倪启祚） 

　　○灯花赋 

　　锺惺 
　　与茂之夜坐累夕灯盛华异而赋之刻花烬为限时庚戌九月廿日 
　　夫何连卷离奇之绛萼兮、乃从寒焰而擢跗、惟青莲之寄生于火中兮、故锡以嘉名曰夜舒托银釭以为盎兮、泻兰膏而作渠、干寸藁之柔心兮、俨碧筒之挺夫红英、于是初苞蕾以荧荧、稍吐瓣之簇簇巨轮囷以象华苹细纷累其若金粟微晕匪风而荡曳。轻光如雨而新浴。虽蘂珠之流曜兮。或结繁而翳乎太清。乃忍微霭以养照兮。抱晨星其犹未明。戒佳人之误挑兮。愳警条而落英。背棂隙之商飕兮。虑乍定而忽惊。俄睨苏而哉生兮。终然华火 ^火 ^以敷荣。愚彼寒蛾之贪明而搴芳兮。斆游蜂之营营乃有余映残氛匪青匪绿中边萦带上下委属乍蔽乍亏。若离若续。疑裔云之承夫桂轮兮。类朝霞之濯夫若木。散幽蘤而结孤秀兮。宛翠眊与金支。缀春光于火树兮。岂若独茎之秋持。然青藜于杖头兮、焉见夫夕秀之垂垂、粲解语以献笑兮、怪夫烛胡悲而泪滋、重曰、微辉吐欲、台以楼兮寸宵荣谢春而秋兮油花可卜、告我繇兮、曰有远期、晤言遒兮、 

　　袅袅濯濯鲜秀欲滴 

　　○平夷赋 

　　黄道周 
　　洌风举而螟螣枯。黄星曙而锋距息圣人有道、薮清波伏、以理揆之、不其然乎、方显皇之初载、天下多赖、命钺三出、薄震四届、蛮夷稽首、啮膝罔外、迨于末年、泽广膏深、柯稠灌密、属甲齘于缇鱼。萧斧依于爨室。天下熙熙雕衣镂食匪茹之民、日步作之而忘帝德、东西蠢尔■〈轻上足下〉趯见戒、虽壤腐而就陁、亦忘战之害也、观夫董虺既殪、果兕再发、科勺之槛巳送仰逞之魂重夺酌醴而注腥唇火 苪萧而熏辨发于斯时也、先丁三日、显皇方升、盖甫在旒冕之龄也、维贻谋之夙张、故赫怒而可继、肆于我皇、惩毖用兴、殷忧乃启、思武丁之浚发、感干羊之未替、洒埽戒剔、克诘扬厉驺虞张目而威猰  寙。鹓雏动翮以鼓鹰鸷。招摇所归、靁竦电掣、跛者为之骤奋。眇者为之擘视。东试而徐贼歼。西试而水蔺殪。虫落之首。联于蠙珠。防风之胫。结于象齿。髓脑余吾之势。炙口成炊。盾鼻崖颜之文。逢足而是。天子曰呜呼、此其小小者、乌足以媲我显祖东讨之事乎、昔我皇祖、沈几睿照、武无臣而不胜文无微而得貌仁涵日斧之威义满月弧之彀冏寺之驷。粪其黄金。束带之儒。萦其白豹。动则袵席行师。居则旨酒长道。是以云无炮车。风稀筚篥。图列九五。星陈四七。不劳组缨。而海西送逆。大咤则阿台糜尸。小叱则兀堂丧魄。既又十年、英风益上岳顿五指海平一掌甫鼓而清灵州。再鼓而匡平壤。接毂而龙囤土崩。还棹则日由 屈稽颡。陈称不缺于仓。水流不绝其镪。于都赫哉、维二祖之威灵、故假溢而遐畅、畴师武之不力、乃东顾而多让、于斯时也、皤灌充庭、廸爽溢署、人筮宝龟、家筹匕箸、医巫闾之杀气将苏、佟哈赤之崛强何虑、大司马若念虎螭不懋、熊罴逸制、则或告以简士致日、立表谯誓、三千之试方叔。二广之掖楚子。越践临期而三汰其卒。鲁起焚和而再致其死。大司农若念转输不继泉货纔竭。则或告以营屯因地。微草就水。公刘以三单彻田。元老以  甾畬采芑。枣杜之谋臧霸世。充国之言熟人耳。黄扉之内。若念鼎不易举。材不再借。既礼乐而未遑。何樽俎之多暇。则或告以南仲之城朔方。吉甫之归自镐。周旦踰崭石之山。召 界卢龙之道。异弩之驱羣羊。雄风而嘘尘埽。我皇上凭轼而听之、以为洵如是、吾可谢拊髀之忧、受求宁之报也、于是玄冬十月、草枯霜结、木弧折于严飘。马酪渍于积雪。袴画龟文。帐飞绵蕞。山白义厉之魂。海青胡儿之血。蠢尔东夷、将敛桦皮。灼羊骨。携鸡兀。反菟■〈骨出〉。延颈靡耳。糜聚于巢穴之下。盖亦恫于我武。将暂徙而避野。七萃之士。目射意跨。坐舞不禁。呼勇欲贾。以为是螉蠮之林。可投炬而赭也。然且天子愀然思肃慎之谁庭、谘有苗之昌格、既同德以均施。何豚鱼之异责。尔诗书所陈。固得无长者而称之乎于是元宰献臣。格人硕辅。咸诵江汉。缀常武咏雨雪之风。按六月之谱。合进而敶曰、夫古之绳武跻圣。扬休有光者。岂必棘信宿之烈哉。蚩尤鬼方之师。亦或三四年矣。所贵于治天下者。明刑而刑不干。明赏而赏不僣。禁削炎帝之桐。诫佩秦昭之剑。酿区中以流和。总八荒而恫念。非独遗禽之失。不诫于前亦龙蛇之奋。时图其渐也。昔者俈尧养辜。而贻帝舜。父命绌泽。以试胤征。汉文大畜而贻景武。景武劢力以燕元成虽惠敏之殊致。各因时而同经。岂谓前积者。功收于善藏。嗣振者。德分于后竞乎。故夫闻竽而思聚者鸠民之厉也凿门而蹈凶者从戎之督也反身而修文者主相之服也鸠民而聚。聚不疑故有两造之县 【 古奥如管子自解】 入金矢十家之户赋鼓粟从戎而凶。凶不愕故有颠颉之项借以威曼子之头报以福主相而修文。文不肭故有霸主蹙頞于胜人士燮捧心于伐国信三事之分趋。良何苦于越畔。苟忧之未除。又何果于殄愠。今方皇灵旁敷、天  眷无艾、师锡骈蕃、多士克配、宵衣之哀鸿鴈葆旅之蠲狙狯。老成焦思、弼谟于内、枢辅枯髯、襄略于外、丙魏合谋于丹宫、杨仆泼剌于下濑、辛赵分奏于金城韩李明微于远塞。况又挹娄山颓。■〈髟上瓦下〉头星渺貂噉尸而垂尽金易粒而绝少老憨之才既竭。歹粆之部欲挠。扇苹未以鼓断丝。发号猿而临惊鸟。故陈傅之锋。可以不刜。而月支之头。可以坐骤也。天子维曰、都哉、允塞克壮、其是之谓乎、吾今乃知七旬三年之异効而同质也、于是玄昊感禋。神物洊锡。白狼去而衔钩。玄菟来而贡职。庙却渥洼之歌。夷翻海宴之译。盖不踰年而西贼殪。东奴服。户咸自在。城皆安乐。遏刘之颂兴。太平之舞作。重为歌曰天甲昭旋。明堂开兮。羲驭殷中。磷何来兮。巨骨长颅。扬以灰兮。尺咫之砮。焉足材兮。后夫逢凶。天所摧兮枭美无音不可怀兮虎虎 允扔执。歼渠魁兮。尔亦吾民。无所猜兮宇宙翟清。纤绝埃兮皇帝功高。尚懋哉兮。 

　　沉博绝丽之文子云殆指是欤○斩温禹以衅鼓血尸逐以染锷文实有此壮气 

　　○状元红赋（荔中名品） 

　　蒋德璟 
　　若夫金椶栗玉。鳖卵龙牙。麝囊椰锺。黑叶绿纱。蚶壳朱柹。星球鸡肝。霞墩松蕾。金线冰团。牛心鹊卵。净瓶蜜丸。夫固亚仆乎泸粤。然犹闽囿之下舟也。往者忠惠之书。讉于方氏。桥二百而为谶。竟沦掩于铎里。维铎及奕。诞降嘉蕤。延寿是孳。祥井是氿。移紫度绯。法蓝心耻。流观夫伏熸秋回。百荔垂瀸。黛葆扈云。彤实射暹。夜星昼烛。圆盖方阵。譬若火峰。其木不烬又若琅玕万斛凤丸离离芸风气闻千步又若洛媛含辞未吐寒泉三尺渫浴天芳又若合德初出兰汤广上圆下皓肪中没又若宜主柔温无骨雾绡半劈醴津斯皬龙浆斯落又若吉云露珠一勺昶膜醲英又若水晶槱核焦封又若丁香应啜灰灭又若甜雪留芬射越弛服坠裾又若茵墀流汁入渠故其冬青春荣之性。绛檽玉肤之状。驳■〈奭斗〉辩艳之妆。蠲渴补髓之湩。亮羣族之所伏。嗟难得之覼况。是以钗头盛鬋。双髻奉襡。王娘鄣袂。将军■〈扌雝〉镯。服其实者。挹膏漱瓤。为荔羡偓。昔扶荔之宫。积草之池。金明摇风。十不一易。若乃雒阳置于岭南。长安赆于巴蜀。法部初哇。明驼暗■〈肃羽〉。抚酸苞而虚怜。怅珠靥之巳秃。悝娇环之解笑。固以瑊玏为结琭。忠惠之书。■〈扌雹〉二产汰。闽江之■〈民皮〉。馤未若兹。种羃历乎三十二之外。重曰、震气五滋。狎猎的纚。生代巧兮。荅沓蚌胎。谁其冠者。繄延寿兮。元鼎风堠。宣和航瓦。珍非质兮。皇罕连宾。愿登上林。比禹橘兮。 

　　奇珍异卉谁能一一名之要不能不钦其宝 

　　○山居赋 

　　徐世溥 
　　出目西门、言涉江浒、背远城郭、依于山阻、负岩为楹、因麓开宇、山中有人、来叩余户、公子胡为、山居良苦、春畏出蛟、冬畏伏虎、虎谷蹲以生风蛟天飞而挟雨是以居人春戒于雷阴、行者夜号以求伍、尔乃凄飙恒秋寒日不午峻隐霄而难旭。幽含岚而易暮。见殪云以生悲。复狂风之常怒。回阿激峭。崩松飞梠。悄怆寂历。怳惚惊怃。魈含睇以媚人。猨掷果而相侮。斑蛟虿毒。玄蚁蝇巨。宵眠辗转。闲居错迕。且今守令失政氓不安堵稻稼鲜收。盗贼时举。嗟短垣之易超。谅非薄墉之可御。公子何不敛迹深闺。安神邃宇。春盻阳景。冬避严苦秋 【 亦未为俗】 衣纳清夏簟却暑或意至而游嬉。维伤时而慕古。对酒当歌。停觞看舞。友朋相存。从容燕语。承色笑之康怡。倚缟纨而延伫。孰与夫离远亲宾。狸貛为侣哉。答曰嘻山中人、未之知也。厌枯槁者。夸朝市为荣华。好寂寞者。嘉山林之翛逸。居陋逐纷。苦喧慕寂。性各有安。趣各有适。子之所言。匪余之所则也。今夫倚崖为壁、凿岫为宫、陵薄相带、丘麓相萦、前则纡阡广陌。皆则岭复冈重启南户而眺远碧俯北窓而瞰悬红朱霞界天。峯初酡而继赤。斜晖半视。壑含黄而曈昽。奇石碕礒。怒峙相向雪肤铁色是不一状。或兽而蹲。或人以望。欲坠复倚。倾撑横嶂。背登高冈。羣峯嵯峨。川原在目。高下交过古道曲直新阪陂陁其云生也、荏苒巃嵸。蒙茸婆娑。攭攭相逐。若期于阿。横巘无缺。出谷有波奔紫崖而黑掩映绿树而白多尔乃弥天垂雨。通畦溢涧。飘飖翕忽。不知所散。其风生也轻盈缥缈。清和寒凉。摇青荡绿。振柯鸣篁。出自幽谷来集衣裳尔乃季秋玄冬。凛冽勃蓬。回薄冲激。浩呼汹涌。若长江之澎湃。林壑为之震动。逮其狂阑怒缓。树定草靡。千山倏静。不知所止。木则丛灌茂林。蔚然四植。柯叶交加。枝干相直。橘柚千章。杉松百尺苍皮兕形碧鳞虬色甘受霜而秋黄。苦凌寒而冬碧。或悬垂于倾岩。亦横生于绝壁绣天余影透日有隙灵卉奇药。杂产其中。女罗薜荔。缭绕其侧荟蔚芬芳。难以殚记。卉木药芝。不可备识。鸣禽不一。睍睆参差。飞翔林中。往来投掷。赤白异彩。组绶备色。长尾宜照。文羽如织。高冠长距。好音连翼。飞不避人。呼而就食。鸠独鸣而知雨。乌羣栖而知夕。夋 兔兔得霜以桀骄。麏麚避雪而遂驯腾武者逞气藏迹者养文往来狉狉。相从踆踆。见猨猱之攫木。思有巢之遗民。嗟玄风之既邈。孰反朴而含淳。其为俗也礼简。人情朴而闲闲。户不盈五。室不连三。素布裹首。居者不冠。散 【 谋闲任】 处溪谷 【 山癖真得策也】 。佃于壁间。旬日浃辰。无人往还。有客至止。骇而出观当慈母之操棰稚子则走乎山巅远村举火而烟缨阜鸡栖于■〈土桀〉。而牛归阡。兽不网罟。鸟无惊喧。维斯人之易与。将逍遥兮永年。且其连山隐伏、平畴相翼、塍埒纵横、水木明瑟、面畦枕砠、流泉在北、下有涧水、上有盘石、乔木来风、夏可偃息、流觞从杯、浮 沉李、濯缨濯足、惟吾所适、昼游遨以眺望、夜归休乎岩室、孰与纷纷归市之人、扰扰趋关之客哉、然则公子何不择胜区。开名园。道枉渚。引清涟。植嘉卉。育飞翰。招走属。致潚潜。构台榭。启亭轩披啚史绎灵篇。闺房窈窕。远近芊绵。与良朋达士论说乎其中。暇则盘桓乎其间。纵观乎其前。斯亦人间之至乐。足以自怡其天者也。曰未也。苑囿之观沼池之乐。豢鹄鹍养鲂鱮环以长堤、灌以清渠、种以杨棣、植以芙蕖、对客鼓琴。呼童吹竽酌芳醴。歌歈趋。携手而游。接袂连  居。皆富贵之侈淫。匪达者之欢娱。若乃峭峯万寻。去天四五。构室其下离羣绝侣。日暮登高。以望大荒见千里之楚楚哀壑憭兮威迟。冈阜莾兮回互平沙曛兮苍黄。曲陵缪兮纡组耽峯崿之绮望感兰菊之芜终古蒹葭苍而思秦木叶落而伤楚或悲起乎秋天。或思同乎春女。感兴怀于丘陵。仍遣情乎岛屿。嘉危峯与明壑。将飘飘兮轻举。苟余情其信乐。又何恋乎金闺之与玉宇高山兮峨峨曾崖垂兮青莎树木兮蓊蔚清风兮振柯狖啾啾兮夜鸣禽翔飞兮暮过陟崔嵬兮四望青山累兮若螺幽人兮空谷羗独处兮浩歌目极千里兮旷莾思美人兮伤如之何 

　　情深于骚材兼乎选遂为绝唱○古艳极矣却无一字堆栈所以过乎六朝也 

　　○君山方竹杖赋 

　　徐世溥 
　　仙人方瞳遐处云中、来游下土、策杖如龙、有跪而献者曰、臣有异竹、可以为杖骨法寔奇应君之相仙人乃受而植之于洞庭之极浦、君山之孤屿、窅眇蓊欝、此焉是居、客有自楚来者、爰将之以示余尔乃披渭啚于汉志、歌淇澳于卫风、访筱簜于震泽、征篔筜于洋中、会稽则干傅白羽之饰、嶰谷则律中黄锺之宫、盖竹之为德也武备甲镞文含毫毛巨容舟父 缶细度笙箫至乃婴儿驾之以游嬉、父老曳之以逍遥是偕适野未宜入朝则有寄匡庐之石虎。号罗浮之锺龙。曲根产粤。劲节来卭。比灵寿以扶老。代白鸠而相从。若夫云梦箘簬之资。巫峡箜篌之器。山阿凄幽篁之曲。九嶷挺两岐之瑞。蜕萚无殊。圆柯靡二。信楚国之多材也。未若斯之洵美且异。乃为颂曰、弗如圭兮、弗如璧、象坤仪兮、应地德、规兮规兮、羗弗为兮、觚兮觚兮、君子扶兮、山有竹兮、竹圆□、□独有兮东西南北、永终古兮为司直、客乃倚而歌曰、洞庭春兮湘水秋帝子泣兮云悠 【 □些之遗】 悠怨江滨兮班班归来君山兮聊淹留又歌曰洞庭风兮君山雨夜寂历兮似太古愿为龙兮逝葛陂惧多谗兮逢君怒重曰、洞庭旦兮君山晚烟冥冥兮波澹澹游子来兮勿余眄。斮为杖兮谅谁怨。无贻余甘露兮悲大宛。有迁客闻而叹曰圆竹竹亩蔚为茂林方竹一株尚寻斧斤不遇知巳漆而为圆竹犹如此人何以堪 

　　感慨系之我心孔悲 

　　○春山晓烟赋 

　　何伟然 
　　春山冶媚、敷蕤吐鲜、乃酲曙色、溟蒙罩烟、隐晓籹而蕴黛、笼翠微而连婘、维烟云之逸性、原与山而为便、乍媚鬟之乱风、复仙茧之抽月、乍文縠之雾卷、复氷绡之市揭、忽忽悠悠、非粘非曳、若山灵春睡未觉而素帏尚垂野鹤夜唳而羽衣犹刷草木无香入熏。野燎不焚爓发。寒江之水面飞至、神丘之火穴分来、迷花抱石、春艳朝颓、屯峦冐岫、崄巇欲埋、类愁人之眉锁、颜郁结而不开、山图岩画、李夫人帘内朦胧幻魄游魂楚襄王梦中彷佛何绵茫盘礴之难状。而回散萦积之无恒也。岂中有异人焉如介子者。天启其逸。欲熏之而出谷。有异珍焉。如和璞者。天爱其宝。故暗之而霾采。有清■〈月翟〉之骨焉。翳被之而留其瘦影。有幽潜之姿焉。沈冥之而养其龙德不则怜山屐之方县未许青鞵踏破侈春工之淫佚不嫌粉翠太盈问蜿蟺之奚从。莫披根而蹑影。叹谲起而横出。予适悲夫人情。既见世态之如晓烟。诚藏山之惟恐不深。 

　　金粉迷人 

　　○柳赋 

　　徐世溥 
　　溪头柳发、江上春归、有美一人、伤心绪丝、闲行烟暮、折而赋之、窃闻园中郁郁、汉南依依章台绿早。蓟北青迟。白门则啼乌争宿。灞陵则班马常嘶。劳劳亭畔。若耶水西。所以笛声恨别。瑟调伤离。至如托根墀侧。移植殿头。翠袍夹乎驰道。青琐垂乎邗沟。深宫长乐。别馆忘忧。吴娃恒叹。梁王每游。发枚乘之丽藻。忆张绪之风流。斯则柳之荣遇也。尔乃渊明荒宅。叔夜山庭先生表姓中散匿名暗度杖履之迹。遥闻鍜瑟之声。斯则柳之高隐也。及夫军屯细柳。卫宿长杨。旌斿十万。羽猎辉光。但识亚父。讵问刘郎叛儿以白花遁祸季跖以柳下称强斯则柳之武侠也。若乃深藏朱户。浅映清池。垂露光湿。挂月星稀。暮春修稧。枝满门楣。蝉抱柱而不脱。鱼惊缗之不移楼上之素手遥出当垆之秀肩近齐弱舞楚国之腰弯畵秦官之眉随风暂举。向人复低。遂使情锺美人。心悲荡子。梦绕大堤。魂摇江沚。袅暮烟兮千条。漾春光于万里。不比拙于松栢。讵争妍乎桃李哉。 

　　濯濯娟娟恁地明媚 

　　○别泪赋 

　　张明弼 
　　白云在天。黄花满枝。与子一别。相见何时。况燕婉兮情缠。乍荆吴兮路隔天一碧而愁长野四青而怨积风迁岭而殊音云换川而同色。川多去棹、岭有还镳、别衫齐挽离目双挑零花恋叶。断梗怀条。攀鲜颓兮。润落。伤绿霣兮朱销。掺子之衿。搯子之心予何为兮烦忡。君奚事兮沉吟。水深深兮可涉。山高高兮可越。袂一判兮万里。盻暂回兮千日。哀缘心兮忽来。泪向君兮难绝。乃其双眉全下。半脸微迎。鬟低黛接。面转红生黛随恨滴红入啼明珠光流而粉破。玉艳发而筋横。尔复弱腕难加。苦言欲语似蝶影之萦丝恍莺声之杂雨指渺渺之云天。顾茫茫之烟树予从何去君向何回云天谁辨。烟树空猜。愿征筵兮合怨。畏岐路兮分哀。引目几传。含声一咽。睩死青停。唇融朱结。烛溜未枯。线痕如接。拭绛绡而化殷。落素盘而成血。着阑竹而文生。捻盆枝而瘢出。影入境而双啼。露将花而并泣。既而凄雨初微。惨云犹渍。悴色交颐。媚光染臂。倦脸灭红。惭眉罢翠。念有迁延。日无余晷残阳一树断烟半山咽声何处山深月寒蛩割憯而响微。雁分悲而音坠木念美而黄痴草怜人而碧瘁盻素月兮长晖。郁青霞兮奇意欲寄愁兮天高将埋忧兮地圮悲乎哉、卿怀落我心卿泪沾吾手、宛泣玉兮留膺、惜怨香兮辞袖、知子有念、何人蔑怀、高丘非梦、勾金有台、傥丹心之不变、睇青鸟之频来、 

　　江文通曰别方不定别理千名有别必怨有怨必盈可谓情至极矣而犹云虽渊云之墨妙严乐之笔精未能摹写若此篇可谓畅所难言无复余绪岂生花之笔遥相授耶抑文通再世补其缺畧耶 

　　○情赋 

　　徐世溥 
　　情赋者、溥所为也、昔衡作定情赋、邕作静情、潜作闲情、咸假美号、抒厥欝陶、名则闲定、寔多情矣、仆质陋而善怀、意有所极、不欲自讳、乃假女词抒我士心、岂敢希美聊用遣志云尔 
　　爰有良士、筑居丘园、檐不妨帽、墙伊及肩、旁引还渚面带清川、春日载阳、伏乎曲栏、条风始至、吟鸟参差、长堤短柳、古木新篱、波荡文縠、烟网游丝、嘉鲂跃乎中沚、翡翠嬉乎水媚、见柔条之始绿、感春气以相思、若夫弱颜惠质、垂发接眉、轻盈小袖、美静深闺沐余栉初兰夜花时私心洸瀁、忽如有思、色温辞减、匪悦匪悲、未成佳人、尚称孺子、忽持镜以心伤、乍妆成而自喜、情想迷离、不知所以似天诱其美怀。咸气感于荃芷。至若容华盛茂性资沈详艳光四照、移步生香、吐辞婉约、玅解文章锁修眉于金阃束细腰于曲房阑于十二学巫山之峯行馆三五应明月之望乃远离公子、希见君王、闲室闻鹳、空帷宿凰丁缓之  炉不爇赵女之瑟谁张闇郁苔色、凄其蕙芳点黝墨而叹发泣琼研以愬肠纨扇虚掩、彤管自凉、乃有东门幽远、溱洧清浏、和风骀荡、驾言出游、秦氏好女、自名罗敷、卢家少妇、共说莫愁遵汀旁兮搴杜若步陌上兮采桑柔纷如邂逅、私皆有求、女多窃眄、士无正眸、欲言未敢将行且留冀掺祛以适愿惧感悦而含羞貌怀惭其若酡、譬泛流而无舟、亦有溪名柳叶巷字桃花径回深里。路入狭斜。随母澼絖。从妪浣纱。长袖善舞。清歌共夸。独引意于箜篌。间度曲以琵琶髢尾号燕鬒鬓疑鸦几来茂陵之聘。屡枉河阳之车。频灭烛而不应。终对灯以自嗟。意寡所愿。心兮非他。想公子于云中。慕名人于天涯。又若秦宫帝子。贵主娇娆。不效挟瑟。雅好吹箫。御风翱翔。乘云逍遥。远览八极。轻举重霄。忽反顾兮咸阳。渭水生兮春艹。亦复心怀俦侣。情悲寂寥。难割情于夫君。终骖凤以偕飘。感时顾物。惜影矜容比目共波连理同风安得所思。相依西东。愿与子为一身兮、慰中心之忡忡、嗟目短于自见兮、慨离境而不逢、惧宵梦之善游兮、魂飘飘而难从、何芳草之善绿。怨新英之蚤红。波东流而无语。云南征以灭踪。愿诉意于苍天兮。庶皎月之鉴余衷。惟女子之善怀兮。谅吉士之有同。 

　　巨源翩翩孟年即能忆亡书三箧闻其为赋走笔万言辘轳而出腕不及停视彼炼京十年研都一纪实大过之顾犹切摽梅之感吾不能不为衡才者羞 

　　○惨赋 

　　沈承 
　　青青子衿、秋风失利、敝裘裹怨、枯毫涌涕、情景至斯、乾坤欲碎顾厄惟一局惨有万种闭目抽词酸流骨孔若夫吾伊鸦士、编研巨儒、寒影吊兮一灯火、雄才鞭兮万卷书、文齐山斗兮骄韩愈、策贯天人兮拟仲舒、讵期怀珍犯刖、操瑟招疑、惭谢主人、泣归故庐、乃若夙负颖锋、早蜚英价唾贾谊于唇檐瞠子奇于睫下指白璧兮在立谈、夸青云兮如取芥、一朝沮丧、颜色都夜奚囊不前兮鼻嘶诗草徒存兮背挂至如锦障侠流。钱山豪隽视名如珍视珍如粪白马赠君。黄金挥尽。赤手而旋。蜗 虫 黾 双遁。御歌舞以岂欢。贡侒臾而不问。或乃室家累大。岁月困长。壮心销腐。颠毛点霜家在棘围三月不知何处他乡从此一黜。钟鸣漏央。稚子之笑迎足懊。老妻之慰语尤伤。亦有史云之甑尘。长卿之壁立。家倚捷而举火。身觊售而归国。时折途穷。剪肝伐魄。詈星宫其柰何。焚残编而无益。长天杳杳兮谁措躯。江水茫茫兮欲投骨。衫何味兮粘肩。冠奚仇兮恋额。篱前草兮秋凋。灶下虫兮宵泣。祖饯之报曷伸。挺脯之谋孔急。傥有白发望儿。红颜望夫。堂满悲啼。户满追呼。季子见嘲于兄嫂、买臣请绝于妻孥、风雨三更。泪落模糊。又或屈日皜。冤霜烈。庭中人。袖中铁。英雄有恨。三年不雪。裂旧毡而矢志。囓痛指而洒血。夫何误项羽于江东。哭祖生于击檝在旁之孽鬼笑人、半夜之梦魂贴月、遂使众人疑敝帚之必不灵。狂夫侮措大之终非杰。对浊酒而悲来。将狂吟而声噎。寐刺促而恒惊。坐彷徨而忽热。天下事不敢复谈。丈夫眉  戚为百结。及夫云泥顷判。凉暄互战。西家之轻骑阗风。东舍之巍标烁电。紫虹夺焰。富贵者贤。白日沉光。幽奇者贱。亲朋从此唇肥。僮仆因而掩面。五行劳碌。赚尽田园。八股萧条不如胥椽令人怒逐霞飞。闷连饥咽。又如惄懑膺溃。阴阳气沮。忆功名而内焦。卧贫病而不起。此时但闻淬颷剉枝。残乌流语。无不块垒皆剧。筋痕如雨。汤药孤拥。骨肉心死况复雨雪霏兮腊色催、岁当 【 惨甚】 较兮声如雷、注不注兮门薄、熟不熟兮卧碑、啾啾传命黉宫开。可怜心胆堕茂才。昔儗春官兮速上今祝督学兮缓来嗟乎哉。书生弱兮天不爱。积书愆兮负书债、恨绕兮桃叶渡旁魂销兮燕子矶外。于是不得巳而为之歌曰。年光疾跳丸。自古多云然。惟有登科心。度日如度年。又歌曰。霄沦渊上浮。眼见小儿游厚颜窘北窓。轻身诳商丘饶君胸有珠。无那褐蒙头扫泪复何言。执鞭不可求。 

　　此赋凑成当使泪如雨头如雪 

　　○小嫣赋 

　　张明弼 
　　天茫茫兮无缝地悠悠兮少罅鬼既死兮难话言人徒生兮不灵化抱愠惀以莫申、独潺湲而涕下、若乃前生琪叶。今世琼枝。千灵作性。百韵为姿出秦宫而萧是入汉殿而董非字樱桃而守礼题芍药以能诗。珊树落而为棘。玉荣败而为泥。当日清门。此时朱阁。身堕绣阶影依珠箔。捧结绿以当琴。揜团红而荐索。灵竽一飞。活花四舞。娇逐声流。媚随面吐。按幽意于长弦。属微怀于柔缕。庭无司马兮音未扬。座少周郎兮。曲偏误。菖蒲花兮。有时荣。明月光兮。有时倾。谁家才子无春思。何处佳人少丽情。况复宫中诵句。日下知名添璚云以裁赋扣璧月以寻盟侬奚为而受□。君奚事而未鸣。芝欲销而□泣。玉将折而珠惊。判千秋兮双恨。讵百年兮孤生。红厅西兮畵楼角。上客散兮朱颜渥。帘檐鹊低。地衣狮弱。银缸背屏。熏笼横幄。扪鱼钥以无声。敲兽镮而有诺。带解葡萄。篸松杜若。梦涉笑兮靥微开眠正沉兮鬟未约。遂乃旌心白水。镂意青天。鱼非情钓。袖以意镌衾裯泪兮剑锋血士女誓兮英雄言。剉黄蘗兮梁蚕丝。结青麻兮擘鸳□。除天上兮无合离。信人间兮多是非。侬殢谁门。君游何许。欢绪未裁。离目先举。月新生而眉愁。山晚去而黛苦。虽畏众而禁啼。时避人而泗雨。岐亭烛澹别幌琴寒。密约误来易。私书寄去难。蛾长嚬而翠损眶无燥而碧阑。肠千回而牵直。珠万伙而滴干。絮鲛泪于君衫。书蝇头于君佩。心巳拔而叶存。神既离而蜕在。檀槽掷而音移。研席虚而迹沫。乃有客工调达。主好摧残。蘐花莫萟蔓草谁删。笞痕在背。铭血留肝。河水深而路涩白日皎而心寒。明知麻葛之疏。莫解兰金之恋。宁受侬以多言。勿期君而不见。任殁命于九原。终不移其一念。告灵祗兮鉴此心。央日月兮相照临。愿为破竹合不作连枝分。愿为井底花不作陌上尘。愿接翼于衡岫愿差鳞于湘浔。愿比目而充膳。愿双丝以制襟。愿云衣以同驾。愿桑环以再寻。自是气谊重非。关情好深重曰、欲采芙蓉兮。惮水蛟。将拾麋芜兮畏山兕。人生有情兮。山水可徙。愿倩黄鹄兮以报彼美。 

　　五光徘徊十色陆离世有此尤物耶公亮深于情而滥于选得无不虞之誉然存此可为按图索骏 

　　○憎畜犬赋 

　　徐世溥 
　　邻邑有公子者、便辟修洁、容止闲都、寄迹城市、游意诗书雅饮浮白、善博呼卢、澹然于声色之好、独耽乎狗马之娱于犬尤癖、珍受特殊、豢以美刍、铃以金珠、丰毛利齿、高颔岳颅、青豻白  析班猰黔  俞、牙喙之猛、毕聚其居、客有至者、炰烋奋攫、羣来奔趋、大者穿足断胫、小者毁衣噬肤、仆尝出行过于主人、主人他出、有犬在门方幸其假寐、喜其尚蹲既而惊觉、乃怒黄瞳、裂苍眦、吠声如豹、几将啮之、仆乃掩耳疾走、愤恚而归、嗟狂童之好犬、俾愧汗之纷披、呜呼弃人用犬率兽食人卢之令令其人匪仁古称韩卢昔美宋鹊相彼毚兔时亦搏获厥或好之、情志乃惑、匪畋匪猎爱而弗释、彼何为斯、惧乱斯作、昔者仲尼辱于东门、华子败于郑泽、布易缁而吁嘻、牵黄而斯叹息、太保之明。训却贡于西姑。胥之妖梦有嗥以北。狺狺兮阻夫帝阍。黝黝兮据于后掖。嗾盾謟灵。吠尧助跖。衣鞶带于衰朝。冠方山于昌邑酸主 【 可为犬史】 人之酒以丧其家拒国君之。士而亡其国。先王肆贱之以名戎。乡人徒用之以御贼。羮不若羊。裘孰与貉。音无足以听闻。毛奚有乎文泽。居蜀而吠月之。光经燕而。象云之色。兹谓在地之祅。是为背天之德。子不居乎僻远、未从事乎田猎、奚为置之庭侧哉且家非有于溢慢藏之宝室无红绡 【 难为上人】 冶容之姬闺门清肃畜亦何为公子默然不应顾其左右而嘻、鞠摩抚爱、弥老不衰自是宾客不至其门。亲戚不窥其帷。 

　　昔人作犬吠以徼媚但罚读此文百遍 

　　○邺中歌 

　　锺惺 
　　城则邺城水漳水。定有异人从此起。雄 【 魏武一生好】 谋韵事与文心 【 胜得此心死】 。君臣兄弟而父子。英雄未有俗胷中。出没岂随人眼底功首罪魁非两人遗臭流芳本一身文章有神霸有气岂能苟尔化为尘横流筑台拒太行。气与理势相低昂。安有斯人不作逆。小不为霸大不王。霸王降作儿女鸣。无可柰何中不平。向帐明知非有益。分香未可谓无情。呜呼、古人作事无巨细寂寞豪华皆有意书生轻议塜中人塜中笑尔 【 羞杀】 书生气 

　　南史萧惠开云人生不得行胸次虽百岁亦夭予谓快心之事庸众不能为圣贤不肯为只索让与大奸雄耳锺子早巳觑破 

　　○荔支行 

　　俞彦 
　　尝见荔支图。不见荔支树。荔支生闽海。无事等闲去。忽作幻化想。想为禁近吏上书詈权要夕 【 痴得有品】 贬远恶地地是枫亭驿。官乃驿丞是。驿丞既捧檄。结束去受事。中堂设公座。三四皂衣隶。亦有城旦髠殷实养马户。驿丞大气势。今与若等期。晨夕卯酉簿。呼名尔当趋。担薪复汲水。骑马先后随。怠慢不时至。折荆鞭笞之。马户咸失色。匍匐前致辞。驿丞勿鞭笞家 【 果然殷实】 有好荔支一树结千子。正当子熟时。驿丞乃微笑。尔速赍持来。一饱三百颗。傲语舍中儿。是我稽古力。不尔安致之。仕 【 江东无荔先生亦尔解组长归非诳语也】 宦得如许。胜作帝者师。 

　　○于通谱中见俞容自少卿荔支行走笔戏作五十四韵柬之并呈同好 

　　宋珏 
　　俞公晚好事。垂涎及荔支。愿贬枫亭驿。甘作驿丞卑。妄意荔熟日。端坐饱噉之事有谬不然。倾耳听我词。枫亭闽孔道。迎送无停时。漳泉贵宦多。暑行喜夜驰。东迎接不及。南送巳嫌迟。炎天夫马缺每被豪奴笞此亦丞常分。受辱其所宜及至荔支熟苦情公不知驿庭只四树。树古半枯枝。每岁贡上官。皆派丞往赍。岁有熟不熟。上官循旧规。十万献抚按。百万分三司。四郡大乡官。例亦有馈遗。张家赊数担。李家乞那移。封缄青笼内。渡江敢辞危。伺候烈日中。暍死敢言疲。门吏急使用。乃得进丹墀。不然香气变色味复差池。小则受棰楚。大则冠袍禠。上官幸色喜归见妻孥悲。张三昨索价。李四又忙追。门前逓骂呼。簪珥典偿伊。衣衫凖子钱。反言伊受亏。妻孥交口詈。驿使两耳垂。荔支有此苦。谁说甜如饴。公思噉尤物。一事颇燥脾。莆多荔 【 上策】 支园园丁尽可为五月六月交。朱实巳累累。贩子未采摘。园丁不暂离。中搭四柱楼。夜以防偷儿。园丁卧楼中。两手如悬槌珊 【 可惜朝廷无此谪法】 瑚为我幄碧玉为我帷园林悄无人。惟有凉月窥。伸手即可摘。摘食复奚疑。口吮荔支汁。指剥荔支皮。皮核卸楼下。堆积如城脾。饱即扪腹卧。恬若陈希夷。既不费银钱。又无人把持。清福如此享神仙亦妬其。我家亦有园。宋香品最奇。崔亭与鬯山。霞墩及东陂。陈紫比毛嫱。江绿匹西施。年年皆遍尝。题咏壁淋漓。自署荔仙人。不羡加太后。无端客锺陵。十载滞归期。荔熟必入梦。醒来空嗟咨。无罪坐 【 照应前诗】 自囚无官反自羁。言梅宁止渴。说饼岂充饥。清福不得享作计无乃痴。昨为人写生。费墨及臙脂今复弄纸笔。挥汗作此诗。诗以嘲俞公。因之以自口  。 

　　○峩眉行（并跋） 

　　陈继儒 
　　峩眉高。无尺幅。穿夷界。走入蜀。雷洞腥。龙所族。投彛履。霹雳逐。兜罗绵云洞里生。勃勃蓬蓬布岩谷。杂花异色非人间。数丈苍苔挂松竹。八十四盘到大峩。峩顶僧居木皮屋窓中远鹫雪不消指点分明是西竺。须臾变幻摄身光。五采重轮内如玉。峯峦草树增鲜妍。对影随形照眉目。风吹露散一光圆。清现最奇逢者福。六月严寒拥毳裘老氷冻汁炊难熟忽见孙思邈。又见普贤辟支两尊宿。摩我顶、扪我腹。招我铁臼旁边煮黄独。觉来暑气殊可憎。空忆峩眉梦中绿万丈雪千年氷恨不且嚼且歌还且浴 
　　丁卯六月、关中憨世蜀中扈芷、访余白石山中、热如炊甑扈公极谈三峩之胜不觉倚枕假寐。梦游大峩顶。奇寒入骨有唐孙真人与两尊者煮黄独啖余而梦巳觉矣。急起作歌记之、笔底凄清似尚有氷雪在 

　　○灯市篇 

　　倪启祚 
　　律转憙辰属春序。长安作市连灯聚。五剧三条结阵来。众口喧腾祝睛曙。廓市开廛询税息。一椽一屋纷蚁密。越罗楚练丽新辉。周鼎商彛腾旧色。百货交重列两边。南北奇珍次鳞集。贵者踊价千黄金。贱以铢两争微直。戚里连镳至。侯门步屧过。绿帻张云伞。金貂盛绮罗。手掷蚨钱无吝惜。追陪左右人肩摩原涉庭中豪客满田文门下盗雄多复有少年轻薄儿。缠绵结伴随所之。等闲游戏无一事前于后喁如有期蹀危 支飘尘看络绎。妖童冶女阑街立。羣儿又贺太平年。挝鼓喧阗无■〈垂刂〉隙。俄见颓阳入西暮。家家宴息燃灯烛。铜芝金藕吐晶光。荧煌炫转弥幽曲。燕地龙膏曜百里。紫焰丹尘布霞绮。宝骑香轮何处来。儃佪细认朱门里。朱门连锦幕。复阁承云起。玉案荐琅玕。银罂列雕几。穷眸一顾气芬郁。鼎爇都梁发奇馥。两街临望未分明。但见珠帘映青玉。处处歌筵调部律。雕桐宝瑟和笙笛。一曲昆仑转六么东楼妙韵西无敌龙香板。鹍觔弦。抽拨凄锵更可怜。凭将舞袖翻新剧。教坊纔授李龟年。炮花齐发吐朱丝。金菊蒲萄满树梨。好事多方构奇制幻作浮图灯百枝此时见灯不见市嘈嘈失听声音碎狂客使酒似颖川。醉奴狼籍当垆睡。一年良夜能几时明日阴晴迥未知。玉缸倒尽红螺竭。帝里春光醉莫辞。春浮帝里异乡俗。士民同奏升平曲。愿祈岁岁乐如斯。君王常赐光明烛。 

　　辉焕层翻恍似王石奢丽于今不减 

　　●媚幽阁文娱 文 

　　明　郑元勋超宗选 
　　陈继儒眉公定 
　　郑元化赞可订 

　　矫轻警惰文（黄道周） 
　　逐蠹鱼文（黄虞龙） 
　　忏目文（沈承） 
　　戏题酒社移黄生文（马之骏） 
　　祭倪武双太史文（李炳） 
　　祭张雎阳文（倪元璐） 
　　祭震女文（沈承） 

　　○矫轻警惰文 

　　黄道周 
　　萃尹不作、禹氏逝矣、疵德不除、敢告君子、夫器识者生人之辎重光阴者造化之神髓各有镇而不存偶一肆而遂坠。故夫静者、所以安身也、敬者、所以利用也、利用安身、所以崇德也不静乃轻。不敬乃惰轻与躁邻惰为傲根两者相持去神提形乃为儡人呜呼戒哉。志足以济天下。而道不济其身 【 居身大患】 。情足以配圣贤。而外不足以理众人。意止意驰、物欹物倾是不中于人裀。则皆近于天刑。呜呼、吾日三省、将谓吾行之而不知、将谓吾学之而未能、观彼古者、殊修同称、不与敬游、谁成厥名、共鲧多能、以锐死野、羲和怠荒、乃绝有夏、商子比德于行舟、康母兴衰于六马、或才具而灭身、或过小而不悟、是岂生与祸选哉、则亦维轻惰之故也。夫水扬则不生珠玉。土窳则不长松栢。鸟骤是而肉月 参、马薄蹄而弊策、处父以乔 欠亢凶终、宰生以粪朽见责故学不镇器。则器为鬼车。器不扶精。则精为尺沥。知道之士、不以才而先德、畜德之士、不以道而废力、是以人喜而不喜、人怒而不怒、人作而不止、人止而不息、若夫姬旦赴善、仲子闻喜、夜有悬席、昼无辍轨、或一诺而遂往、或再靧而十起、闻者不訾其鼎、歌者不毁其几、又如展生宴坐、渊子斋居、息形若偷、不违如愚、或堕体而黜聪、或由由而自如、业不降于端闵、声不下于虞朱、彼数贤之动息、曾何苦于泮涣、想夫蹷不于长途、而舟系于登岸、故任重者、行无弛担、要宿者、坐无废半、又如圣贤多过、君子能改、文孙十龄而蚤毖、卫 【 大可发人省】 武大耋而徐悔、仲尼五十而学经、蘧玉中身而饰佩、或悼螫于荓蜂、或号呶于既醉、或无益而反思、或知非而日迈、彼岂进之有壮趾之羞、退之有碎掌之戒哉、谓性命之维、散不可结、结不可解、故就典刑而问重根、询蒙瞍而惩太怠也、呜呼、道不天齐咎何人免、肥何存乎耳食、癯何关乎心战、既□世之末流、乃不得自为清晏、夫鸿鹄耸体、飞翔于赤霄、元龟纳气、养休于碧叶、动不与鹡鸰共摇、静不与蚯螾争渫、纵翘举其焉讥、虽优游而何怯、乃如身托舟中、弦鸣阵上、覩鱼龙之变形、睇鹅鹳之殊状、驾必凌波、发必命中、手轻则目无凝魂、腕弱则体有巨创、必易则鲛客 【 骇厉】 登舟、力偷则厉殇扶仗、虽交睫而不遑、矧须臾之敢放、由斯而观、疆力省括、难乎难矣、夫东汉之祸、实发于阉竖 【 汉晋沉冤名流不白】 而谈者移咎于气节西晋之败实蕴于戎狄而讨者归责于玄谈气节非鼓轻之桴、玄谈非劝惰之铎也、而雌黄一唱、则翘招争归、尘尾相挥、而委尘共落、遂使李杜与节甫同悲、王何与刘石比酷、将母浅中迅发者、亦怀苋陆之阴、轶荡萧条者、亦被戎狄之服乎、不然、何召之速也、唯诺之士、既公诋其微瑕、贪得之大、亦私珍其瓦砾、肥皮厚貌、以为之雍容、承唾折枝、以为之劝绩、拔危足、则如开山、发微言、则如转石、鸡鸣而持剌号途、夜分而奉匕跪客、犹且重价比于锺镛、委肉生其羽翮、呜呼、人无誉咎、知败而引咎者、谓之君子、量成而要誉者、谓之小人、麛裘虿尾、何损丘侨之声、标榜清虚、巳坠孔墨之实谅心性之未蠲。虽盛名而无益。徒使忌者摘其竞端、怨者修其隟隙、是以君子始物、则托之刚马、终照、则托之牝牛、有终而利建、固大易之所称、豫怠而谦轻、亦圣人所自救也、若夫博奕饮酒征声选乐蝴蝶解栩栩之衣蜉蝣着楚楚之服仰屋梁而翻飞顾日影而不足动如俳优息如土木此中士所不医胡为乎进无妄之药哉 

　　○逐蠹鱼文 

　　黄虞龙 
　　时维蕤宾、寅旭驭晨、自超主人、静点坟典怆然  双神顾谓客曰、家世邺架。匪朝伊夕。缥缃浩丽。牙签展帙。五车埒富。四库减色。奈兹藐丑。肆彼凶惪萃。籍为欀。蝥贼非一。恣厥雄餐。如虎斯翼。纵横弱轴。肌分理擗。是何禽斯。稔恶罔极。尔罪难逭、尔刖速即、于是声其辜而垒之曰、蠢尔蠹鱼、日饱羣书曷手奚目。寓简编居。质异脉望。博同陆厨用媿中山挥洒之兔廉谢饮河满腹之鼯尚返尔宅。勿迩吾庐不然吾将挈咸阳一炬。投尔烈焰。与帙偕无蠹闻斯语、忽作人言、啾啾其响、仰天延首、若有所诉、俛而陈辞曰嗟乎、吾子故弗反躬自咎、而顾责予。子自有书契以来、有是汗青。即有是蝍蛆。子六经粗晓。诸史漫摹。申旦鼾睡。眇聆咿唔。子殖将落。子才巳疏。予伺子□。爰启贪图。子高文典册。不悬诸国门。而束诸专车。经季弗订。改岁懒舒。予乃伸喙。聊养子余。子独何见。欲杀予躯。于是□超主人蹶然而起、辗然笑曰、咨尔蠛辈、敢抒雄词、尔本阴物。讵谒炎曦。赤月布令。万虮为糜。置尔旸谷。尔狂安施尔倘讼过请从此辞。阿蠹欲往告我饯之、子因赠之曰、利齿伶牙。是尔长技。食言而肥厥毒奓矣。服尔常讨。洵当赤族。闵尔无知。但示放逐。尔母嚣嚣然□以予疗饥之文史犹胜夫不学之视肉 

　　○忏目文 

　　沈承 
　　癸亥之春、沈子迎暄、立于庭前、是日风作、有声翼然、触尘而鬬、扑于睫间、初灭没而无端、渐狰狞而活焉、啄睛欲破、摩眶欲穿、瞬如窓电、泪如乳泉、垢蒙败棘之絮、气吐湿突之烟、凡旬有五日、而不得愈、沈子乃为文而告之于天、其辞曰、臣目无良游于臣面目罪山积。臣寔不见。荷降之罚。省其一线。比日以来。偶观房稿。毕竟以此。开罪不小。臣今求哀忏悔。数其罪而请祷。房稿之中。皆新贵名臣目何为。辄敢注睛。房稿之文。纸皆五色。臣目何为。辄分青白。其有嵬科。卓冠羣雄。目或鄙夷。不抵技葱。其有虚誉。盛传俗下。目或嬉笑。酷于怒骂。出子入史。钱所万选。目或裂眦。斥为花脸。离经叛注。犬所吠日。目或刮膜。揖为上客。长才累牍。目送而去。或疵其篇。或驳共句。高言其赏。日摄而忘。或弃为灰。或淡为汤。或按书旨。抹笔如矢。或按题神。惜圈如珍。或所看法。但法先辈。不知变通。与时俱醉。或所识宇。但识古初。不知权宜。依样胡卢。或信耳鼻。应作是观。目乃擅权。自用自专。或相皮毛。既竭尔力。目乃遁精。别目一只。诸如此类。不可擢发。无光不出。无钉不拔。此皆臣有以养成其骄气。而目亦无以解免于薄罚。自今忏悔而后。愿一心皈命于遮眼之菩萨。誓不敢较长量短。激浊扬清。惟国门一字之为贵。而名经千佛之为尊。抑或不然。将起而诛其生平乎。红粉之妆。靓袨之饰。有目以来。未蒙拂拭也或于梦游稍感其魄曲槛之迷。珠帘之暎。有目以来。未蒙申敬也或于凭高稍荡其性青铜之腥。黄金之气。有目以来。未经受记也或于市廛稍熏其涕名山异水之观。奇花珍木之蓄。有目以来。未经于渎也或于卷编稍消其福苟其以此而坐目以罪状。求目以深文。臣固知天之不忍也。臣之目。亦且泣下如雨而不知所云、 

　　以嬉笑为怒骂目既忏矣尤宜忏舌 

　　○戏题酒社移黄生文 

　　马之骏 
　　糟丘之神、酒泉之伯、旁拉杜康、上邀仪狄、时援情以定辜、遂声罪而驰檄、粤自孔称百榼、尧号千锺、一石妙传于齐赘、八斗密益于山公、郑泉则为壶而愿往、伯伦将锸荷以知终、莫不留名于饮社、垂誉于谈宗、葢亲故相逢、觥筹迭主、绛烛高烧、翠眉低妩、挹爽气以怡魂、接微言而沁腑、在有欢以毕陈、亦无悰而不吐、长鲸之吸川遡迟、羣豕之接波堪伍、或巳去而复延、在将疲而忽鼓、易不速以蓍爻、诗无归而赓谱、较往贤庶足无惭、在吾党之所必许、乃有思和黄生者、宛具须眉、早躭曲蘖、壮年微过于陆机、齃鼻颇同于蔡泽固尝窃负大户之称、妄与入林之列宁知其□鼠之饮无多、沟浍之盈易竭、望尊辄倦、把盏俄醺、秩秩初筵、尚勉看其撑拄、沉沉良夜、遂渐至于纷纭味宁别于从事、令不听乎将军初狂花而病叶遄露齿以张齿 长寄汪洋于肴核沾浙沥于衣裙虽行行忿争幸免灌夫之过乃傞傞屡舞有同卫武之云甚至 【 □尽】 即坐 【 丑态】 欹倾沿门丐贷匿影而立市中抱头而逃户外喉嗫嚅以难吞气坌涌而欲败腹同怒鼃。岂勇夫之式遇越王。声比哇鹅。若廉士之归从兄戴。乌鸢望而欲争蚊蚋集而羣嘬。乃行矣复有后言。且叩之必以诡对。葢技止此耳。即坐忘以奚加。夫召岂徒哉。仅肉食之是快。于是珠榨蒙羞。银罂献诅。红友矢谋。黄流作语。泥一丸而闭关。法三章而固圉为屈子任其独醒惟公荣可以不与请自今束身裀席。绝口桮觞。或侣巢父。酌清泠之水。或随桑门。餐般若之汤。免呼刘毅之雉。永捐景山之鎗。字曰逋臣。效北山之移孔。班于俗物。类尉氏之嗤王。庶几曲部员清醉乡俗正在勉强以犹贤。可酕醄而中圣。平原之期续展高阳之侣交庆。即此崩摧受款。业可比于前禽。倘其奋迅赎□。尚 【 尚不绝他】 有须于后命。 

　　视北山移文更趣 

　　○祭倪武双太史文 

　　李炳 
　　呜呼、士有一旦之遭。可以跻华膴。躐崔嵬。若既遇而旋殒。则豪杰之所深悲。士有千秋之业。可以垂鸿名。流景曜。倘方吐而辄秘。尤英雄之所同悼。况乎署登金马。名在木天。香披玉皇之案。藜燃太乙之烟。出入旃厦时觌天颜。俄晋列于宫宷。蚤需次于台垣。抑且纂修伊始。史局宏开。纪载待董佚之笔。网罗需班马之才。一时盛事。千古鸿裁。业巳廑纶扉之劝驾。柰何方向用而忽摧。呜呼、公学如海宏深浩衍。综惠子之五车。抽邺侯之万卷公笔如花鲜新藻润。谢朝华于巳披。启夕秀之未振公才如锋铦利迅速。文捷成于倚马。句蚤赓于刻烛公器如璞匿采韬光。宁韫美于在匮。耻跃冶之不祥公怀如谷冲兮不盈。遵上善以若水。独抱雌而守清公名如揭无翼无胫。走高价于五都。名流于焉声应若乃坦衷直肠磊磊落落仁可捐金义无负诺时 【 摹肖如生一字不溢】 高视而阔步鄙曲谨之龌龊契同心以兰  洍更无疑于簪盍命谪仙之斗酒。纵啸歌以斟酌鲸吸百川谈该九畧脱轩冕之羇绁。轶尘世之埃壒旷达似晋而跬步在名教之中逍遥似庄而道术融君子之驳猥琐者逊其高明。任诞者服其检括。洵海内之人豪。亦朝绅之榘矱。溘焉长逝。天意何若。岂真白玉之楼成。遂令游岱之魂夺。淮海忽黯其无色。词苑胥惨而不乐。吁嗟乎、吾侪兄弟、能无惜同志之湮沉。而痛斯文之摧落。呜呼、巳焉哉、公既逝矣、天不可问、公自达者、计无遗闷、忆公未第之日、曾预以禄命而自信、何季主之有权。倏龙蛇之在运。电光石火。俄焉一瞬。虽颜跖不可以并衡。而延促同归于一尽。如公才美。清华早奋。固巳名显而身荣。而吾侪终不能少解于悲恨。呜呼萱堂未老。玉树盈庭。巳疏恩于北阙。将济美于南征。报劬劳而舄奕。开象贤以峥嵘。公方且俯仰无欿。含笑九京。同羽化以自适。骑辰尾而霄行。而吾侪乃追思惋惜生死撄情。安知公不笑吾侪之束于见。而不达于生。举酒一奠。澘然涕零。 

　　武双先生文章肝胆酒隐诗狂俱堪排突一世人琴之感每劳梦魂读此文暧焉如见令人回翔披诵而不能巳 

　　○祭张雎阳文 

　　倪元璐 
　　维神雄挺鹄搴、恢奇骏起、南阳降嵩、雎阳止水、其气在须其义在齿姬人雀鼠、尽为国死、祖父官乎、男儿死尔、提许掖南、寒安堕史、有唐上忠、延今永祀、曩读其书、有泣有舞、昨经其祠、有吁有诩、长春寓官、吴昌别俎、范其雄仪、式于下土、持酒酌神长言细语凡逢叛人怒须勿沮有臣奸君有 【 先生忠义拄往不禁】 将逃圉并施神鞭以襄国斧庙貌初孩。蒸尝惟祖。始于吟蚊。卒于雷鼓 

　　读武侯黄陵庙记而知有平蜀之功读先生此文而知有锄奸之烈 

　　○祭震女文 

　　沈承 
　　万历己未年冬、下浣之三日沈承之长女阿震、以痘不发而殇、藁葬北邙之次、其母薄氏、日称念梵书、资其冥福、复促作一疏词、笔不忍下也、于其三七、当荐熟食、乃为文哭之、焚于其 【 便含情无限】 所生前跳弄之场曰、呜呼、痛哉、汝名阿震。生于丙辰以丙辰字。故取震名。汝生之初。我寔不喜。三十许人。不男而女。迨汝未期汝即可怜。以颔招汝。汝笑哑然。当此之时。周妪褓汝。衣不解带一夜十起。饱就妪眠。饥就母乳。妪因汝故。亦几委曲。移湿就干。补疮剜肉。烦则母瞋。省则汝哭。昨岁戊午。我命不济。频出就试。割汝而去。周妪既死。试又不利。归来牵袖。索物而戏。有汝在侧。愁亦快意。汝齿日添。汝慧日多。呼爹呼姆。音不少讹。常手弹门。自问谁何。我侄来时。汝呼曰哥。戏攫汝物。汝窜而波。我舅来时。汝以衣拖。呼声曰母。旋笑呵呵。汝伯来时。作宾主陪。擎杯曰请笑者如雷汝祖入乡。汝又往苏。经年不直。问汝识无。应声曰识白帽白须汝有外翁。一面未曾。问客何方即曰北京汝之外姑。视如身生。凡三五次。挈汝苏行。三更索玩。五更索果。父母留汝。汝反不可。顾谓我曰。阿婆思我今年六月。汝有疖灾。我特往苏。挈汝归来。摩娑患处。其色甚哀然不敢哭。恐哭不该。每持果饵。必窥意旨。不色授之。不遽入齿。每所玩弄。误有损伤。小目怒之。敛手退藏。汝母过严时加栉束。惧汝长大。习惯成熟。我意亦然。但私相嘱。婴孩何知。且随其欲。汝昔在苏。父母归娄。问汝何依。欲去欲留。言虽不决。意在两头顷汝归斯。喜不自持。诱汝怖汝。假面作痴小筐提枣矮座啜糜口诵大学。手拜阿弥握枚赌胜。遶屋争驰咍咍拍掌。自喜为奇。不勾半月。即汝死期。天乎命乎。神仙莫知。汝未死顷。召医诊视。或云风邪。或云癍子。风不可必。癍似有理。至今思之。不测所以。汝善话言。此际不语。声嘶气断。张目而已。环汝而泣。汝泪亦泚。呜呼痛可忍言哉。论世俗情。女死何哭。论我生年。壮大穷独汝又颇慧。虽女亦足。谁知鬼神。虐我太酷。先汝十日。汝妹阿巽。少汝二岁。与汝同病同三日亡。汝所狎认。今汝无伴。当与妹并。汝稍能行。妹立未定。往来携手。相好无竞。若逢汝妪可更一问父有室顾父有妣闵但往依之。必汝提引。所以权庴。亦近顾侧妹小汝携汝小顾掖他年卜地。葬汝同宅。我今思汝。不能去怀。汝若有知常入梦来缘或未尽。可再投胎。所诵金刚。并诸经呪。设羮燔钱。付汝领受。汝见冥王。操手哀叩。侬实不寿。侬实无咎。侬生贫家。侬甘麄陋。糁粒必拾。以畏雷吼。襦履必惜以爬微垢神有诛求侬年实幼鬼有陵轹。望神为佑。但可如是莫啼莫哗地府之中不比在家我今作文汝不议字但呼阿震。汝父在此哭汝一声呼汝一次 

　　●媚幽阁文娱 书 

　　明　郑元勋超宗选 
　　陈继儒眉公定 
　　郑元化赞可订 

　　拟曹操让黄祖杀祢衡书（锺惺） 
　　拟西子恨范蠡书（李之椿） 
　　诉父冤书（魏学洢） 
　　与钱御冷（畧　方应祥） 
　　柬李衷一（畧　方应祥） 

　　○拟曹操让黄祖杀祢衡书 

　　锺惺 
　　孤白、闻足下乃遂杀祢衡、惋叹弥日、何足下高于视衡而浅于待孤之甚也始孤送衡于足下、或口、此遣之死耳、孤问何以知之、曰衡小有才、负重名、不逊、恐其不察、妄意主上忌且怒之、必杀衡以顺主上之意孤曰、不然孤观孔融荐衡书其言过夸然以为衡必有才用智数、如荀彧郭嘉等、可备帷幄任使、及观其人狂而騃耳然其效犹未能遽至杀身、姑使为鼓吏以观其后、而其狂日益甚不可瘳、孤使笑而哀怜之、才士薄禄一、至于是、然其山鸡之羽、文采可观、泽雉之罹、气介堪重、岂有为天下驱策智勇、而不能卵翼一衡者。孤又耻值之。其跳梁方炽。决不能恬然食孤之食。听孤之教。便置之安厝之地。然衡书生接霸王之时少见孤宽容以为天下尽如是不若使游羣霸问以炼之知足下性颇卞急使其就绦縼之上、圈槛之中、以调伏其狂騃之致、庶几异日、得如王粲陈琳辈、孤当有以处之矣不然而置足下所、衡不得复发其狂疾亦有以自处不至流落失职此则孤区区之念也、语曰、智胜贼、能制贼、足下割据一方、其略当有过人者、岂遂效儿女争鬪口语、不能容置此子、且孤送衡之意、极不难知、孰意孤反用足下卞急之性、为杀衡之具哉孤不能不负衡则足下负孤甚矣。若谓孤有怒且忌于衡恶有杀才士名而假手于足下此又不然、衡有何可忌、孤有怒于衡、即杀衡耳、且杀衡又何损于孤孤所杀不尝有十百倍于衡者乎小儒愿子为之咨嗟释憾于孤。而有识不闻以为非。以为此曹虚名诳俗。辨言乱政。少正卯华士之流。大人之所必诛。而衡非其人也。若衡者所谓不足杀而可怜且可使之调伏而处于王粲陈琳之列者也夫王粲雅士、又穷而归孤、此不必言若陈琳之辱孤、又过于衡、迨其归命之、后巽驯可念、则孤诚心喜之、岂有又送与他人、待其仆仆倦于往来、而后饮食教诲之无巳。而至于杀其身哉。使衡卒不免。则孤之过。而足下至疑衡有高才重名。孤不杀而遗之于足下此则高于视衡而浅于待孤之过也夫刘备者、孤尝许其天下英雄。惟备与孤耳则孤所忌宜莫如备备将关羽亦臣隶之皎皎者、堕孤掌股者数矣、孤皆抚之、巳负孤、而又纵之、而又抚之、而又纵之、终始成其义、孤岂惮有杀英雄名凡以王伯将相之业非杀之所能取胜俟其运数有所归智勇有所穷而后承其敝丈夫举事、从古如此、况衡之不足杀者乎、此非足下所知、聊为足下道之耳、若足下杀衡、斯又不足怪、足下思之、孤白、 

　　黄祖杀祢衡、所谓虎如食人、不避豪贤斗筲之人、何足算也、若老瞒辈、又当别论此正文写出一段横罔之气、其可恨又甚于杀衡不知者误以为为奸雄出脱耳、 
　　青莲诗云魏武营八极蚁视一祢衡议从此出然必如是方见奸雄胆智耳 

　　○拟西子恨范蠡书 

　　李之椿 
　　嗟乎范大夫、今乃成吴越耶、吴越衔仇有日矣、我两人何不幸而居吴越间也越幸而有大夫吴不幸而有大夫妾幸而逢大夫妾不幸而逢大夫居吴越大夫幸而遇越大夫不幸而遇吴越仇然则大夫之不幸、越之幸也、越之幸、吴之不幸也、吴之不幸、妾之不幸也、妾身吴、宜作吴吟、苐不能不念大夫、不能不恨大夫、大夫以妾报国、妾何恨、大夫何恨、惟妾何以遂成吴越也、恨相逢不在大夫沼吴之后更恨相逢不在大夫仕越之前耳大夫身为楚人、气吞七泽、才吐三湘、容与鹦鹉之洲、逍遥凤凰之山、身楚、即当仕楚、妾与大夫宿有初姻、虽身在越、安知不天作其合缩地至楚、触缘会大夫、大夫之忠于楚、必不减忠于越、顾楚雄甲天下其报吴仇也、何难、大夫身轻志淡、或偕妾老洞庭之波、岂不称良遘哉、大夫何一代舍楚而越也、使妾亦生在楚、奇缘逼合、预期面缔、大夫必不游越、纵游越、妾必偕、方将老于苎萝柰何苎萝先为妾恨薮也越王曾称伯而吞吴至今吴宫人能言之若能永守此雄风、宁至请行成而自辱、大夫方与大夫种位相爵侯、高歌广燕、妾获备箕帚以终身、越王夫人、亦无会稽之耻矣、会稽之耻、妾耻也、丈夫以二君为大辱、女子以二夫为大辱、妾自浣纱归后、夫非大夫夫而妾哉、今乃作吴宫人、何异泉下人子、意者大夫翻恨妾 【 少伯无此志】 不蚤一死、其不死者、大夫故也、爱大夫、遂以身归大夫、以身归大夫、遂以死许大夫、以死许大夫、遂以辱谢大夫、以辱谢大夫、又安得不以恨贻大夫、大夫知妾在吴宫之怨乎、含怨而不敢言、积怨而无可诉、百花洲上、花怆神也、香水溪边、水流泪也、锦帆泾里、帆断肠也、销夏湾头、夏焚心也、妾步不惊尘、动无履迹昨者偶去灵岩、忽忆大夫甚益恨甚趾重成痕、回顾动成悲咽、故时时欲死、时时不敢死、既不死于当日、又何死于今日、逐队歌舞之场、勉为煽惑、以图一当、以洗会稽之耻、以报大夫、而幽独无语之时大夫魂横妾目身横妾心天乎、大夫、大夫、今遂成吴越耶、夫差溺伯嚭、而憎子胥此必亡之道何必以妾为饵用妾而吴亡不用妾而吴亦亡用妾吴亡而妾失身不用妾吴亡而妾得所天大夫何计不出此、天乎、命哉、命哉、设当日姑缓其面、俟大夫指日沼吴、功成身退、而后妾以浣纱逢、大夫未始不忠于君、妾未始不忠于大夫、苎萝村外、何烦筑歌舞之城、而今终成吴越耶、古今以色亡人国者、间亦有之、如尽以色亡今天下衔仇饮报者徧羣雄而 【 夷光口中】 是妾辈车载斗量选一二饵之足矣何以十年树蓄十年教训蚤朝晏罢卧薪尝胆为妾思及此、欲不恨大夫而不可得、大夫其谓之何、吴江梦冷、越水云深生、不能为大夫俪。死不能为大夫□。捧心永诀。复何可言、其不容不言者恨相逢两不及时而大夫之计左也非久越王夫人邀宗社之灵、大夫大夫种、尽臣民之愿、吴亡矣、仇报矣、妾归矣、越王夫人感大夫之忠、怜妾之辱、诏大夫种为之媒、而赐老于苎萝、任我两人所之、未必无销恨之年、嗟乎、即至此妾耻矣、妾耻矣、珍重大夫、大夫珍重、姻图再世、缘结三生、因辱成忠、缘忠忘辱、相思有恨、白日无情、 

　　眉公欲拟少伯报书恐难伸喙 

　　○与钱御冷（畧） 

　　方应祥 
　　朋友之间。性命倚毘譬之四至之风鼓于空中脆者可炼之使坚 【 仁人之言】 结者可导之使散一切芳秽洒之荡之和之揉之可使一切摄入众香而不二求 【 先上笃于朋友】 之古人所谓 【 之谊真不啻性命以之非如今人只在言貌上交涉】 道义之交侃侃暎世。性命之际。或难言之。今夫饥之于食也。渴之于饮也。以喻朋友之交。天下固莫有切于此者也。世知饥者渴者之倚毘其性命于饮食不知饮与食实亦 【 玄之又玄】 倚毘其性命于饥渴饥渴饮食分为四物各相为偶性命悬立饥渴饮食之中不翅无偶且复无物太空冥冥。无求无与而真倚太毘。于兹出焉。庄生之所谓天籁。相取于所不得巳者也。此于何地更立道义之名择而处之。以自为。又分而 之。为人计也哉。附籍以还弟所鼓于台兄四至之风。以实其饥渴之腹自知而乐之。而不厌。特口不能言之。 

　　○诉父冤书 

　　魏学洢 
　　古权阉之杀贞良也、以仆伯数、有死贬所者矣、有死狱中者矣、有死杖下者矣、有死东西市者矣、若乃累累然列跪奸弁前、轲之诟之、祼体辱之、弛杻则受桚、弛镣则受夹、弛桚与夹、则仍载镣杻受棍、迭棍所中、结为黑丁、黑丁渐澌、陷为深坎、深坎上微裹药传焉、不再宿复加搒掠、药裹为棍揭去、棍棍击赤肉、肉败蛆生、淋漓零落、肉堕阶墀者、块如碗、当此时、宁特无力图生、葢亦无力觅死矣、而垂逝之日、更严刑促之、溽暑殷雷、　旨故迟不肯降、越六七日始出尸牢穴中、骸涨而黑、面与鼻平、入殓时不忍复道、嗟乎、悲夫、足下读书万卷、亦曾有惨毒如斯者哉、先子刻苦一生、并四壁亦非我有、而竟坐贿三千三百金以死、口口欲辟熊杨、谏草传天下、而竟坐熊杨贿三千三百金以死、洢尝中夜环走、想极成痴、谓此时、忽有人焉、以三千三百金相贷、如期以进、如数以输、彼纵意不在赃、当用何名见杀、苟得出　诏狱入法司、父子相抱、一恸俱毙、斯亦人生之极欢也、而长安故旧、自一二人外、率视我如疫鬼、间扣之、辄使人从门缝中辞曰、目与目相射也、明日可暮来、如期往、阍人则厉声叱曰、睡熟矣、敢相溷耶、明日可蚤来、黑夜匍匐、惴惴恐死逻卒手、而讫不得一见、幸见矣、不过攒眉诫曰、慎之、予岂俟嘱者、幸母数数出也、久之卒亦无所闻、嗟乎、悲夫、开口告人非难无人可告之为难也屈膝拜人非难无人可拜之为难也独范阳长者、焦然倡醵金之议、深乡酷贫之士、素不通姓名者、莫不卖服物以相应、然多者不过十余金、寡者乃至大黄钱三四文、伯夷有难岂于陵陈仲所能救哉信乎、廉吏可为而不可为也、廉吏可为而不可为者、犹谓妻子贫困巳耳、今则受赇鬻狱、罪延其孥反似贪吏可为而不可为不更冤哉、巳矣、追比方始、洢将就浙狱矣、先子生事犹尔尔、先子死、有敢出而援我者乎、纵幼弟踯躅于狱门、老母行哭于道路、义士或有矜惜者、顾昔不能活父、今以自活、洢尤痛之、嗟乎、悲夫、司马迁羞贫贱轻仁义颇亦谓谬于圣人今而知其言之恫也贷殖庸可无耶游侠庸可无耶剌客庸可无耶先子死当葬首阳山侧洢若死自思葬要离墓傍耳天地鄙陿、莫可共语、昔槛车发平望、高于啧啧奇足下不置、侨良乡宾客傔从、俱似遥领足下意者、扶榇南返、适又久与程君偕述、才人经纬甚悉、嘅然叹足下真英杰也、抆血而告之哀、 

　　阉党败声罪时尚有持勿为巳甚之戒者惜彼未身其惨耳 

　　○柬李衷一（畧） 

　　方应祥 
　　角曰和来、拜读教言冷风袭人如暂披侍、片言之得、收为吾党、不类私心所欣附也、过情称引、何以当之、当今道德文章、并推主盟、如先生所谓揭日月而行天、其间欣附气类、以  今踔乎一时者、犹之长庚启明、分未光以司一隅者耳、国家经义制科、经义于士犹之矢也制科以取士、犹之罗也的有所不必中于矢而后明制科之大鸟有所不必入于罗而后见经义之尊夫日月之行。经天之中、不知其光彻、六合之外、故非天所得尽也、李先生不肯就一第而士与取士者之重乃两伸于天下岂与天长庚启明之嘒嘒昼夜仅为司而无当于普□者哉 

　　●媚幽阁文娱 序（附跋） 

　　明　郑元勋超宗选 
　　陈继儒眉公定 
　　郑元化赞可订 

　　庶常进学箴序（黄道周） 
　　奇女子传序（陈继儒） 
　　王伯揆张子房椎秦记序（方应祥） 
　　郑都甫石室制义序（黄道周） 
　　会试录后序（代张晋江与刻本有异　倪元璐） 
　　江西乡试录序（倪元璐） 
　　祁止祥稿序（倪元璐） 
　　祁司李玉节传奇序（倪元璐） 
　　淇园序（王思任） 
　　喜邹愚谷至白门以中秋夜诸名士共集俞园赋诗序（锺惺） 
　　闽中荔支通谱序（沈长卿） 
　　选丁卯江西墨序（倪元璐） 
　　郭蝶公五先稿序（艾南英） 
　　沈君烈遗稿序（周锺） 
　　史记序（陈仁锡） 
　　二续古文奇赏序（陈仁锡） 
　　李冈甫制义序（黄道周） 
　　秋闺梦戍诗序（谭元春） 
　　白香集序（沈春泽） 
　　洞庭游记序（文震孟） 
　　关壮缪定本序（姚希孟） 
　　张茂仲新艺序（倪元璐） 
　　甲子行卷序（朱灏） 
　　简远堂近诗序（锺惺） 
　　纪修苍浦园序（王思任） 
　　王茗堂全集序（韩敬） 
　　花蕋夫人宫词叙（陈继儒） 
　　补孤山种梅叙（张鼐） 
　　名山小论序（沈承） 
　　赠偶伯瑞叙（沈承） 
　　批点玉茗堂牡丹亭词叙（王思任） 
　　玉鸳阁诗集序（陈继儒） 
　　考卷帜序（沈承） 
　　英雄概序（即人物览尚未发梓　王纳谏） 
　　孟子若姚花剧序（倪元璐） 
　　寿董思白元配龚夫人七十序（陈继儒） 
　　花筵赚序（范文若） 
　　前历试卷自叙（艾南英） 
　　次韵落花诗引（倪启祚） 
　　俚引（王纳谏） 
　　夷光野乘引（朱灏） 
　　王季重悔谑抄引（倪文璐） 
　　陈季慈爽阁图题词（李柄） 
　　卧游题辞（陈继儒） 
　　跋西蜀尹西有卜筑桃源图卷（倪元璐） 
　　跋董玄宰书王念生勑命册子（倪元璐） 

　　○庶常进学箴序 

　　黄道周 
　　洪惟我太祖、耆定陈常、戢櫜求懿方启处之未宁。乃弓旌之四届。弘文首开。硕德萃止。建安吉水之彦。共总缥缃。浦江婺源之英。逓为师表。迨于文华堂辟。九士传餐。虽致用未弘。而荷荣斯赫矣。嗣我太宗。肇旌庶常。仰视列宿。一时养绥扶幼之音。同鸣鹿野。冠仁戴义之队。共巢灵阿。咸以振藻禁庭。披英秘阁。漱沇当沆瀣之渊。徘徊近天日之表。虽无左右。万岁而奏至言。间有大人蹁跹以通帝月 眷。所以人思矜奋。世景休明。于时解生脱颖。矢论而遇庖西。周子妙年。振衿以干华贯。而采者不以为竞谈者不以为躁将以球图在序实侑画千菶萋成林时闻  兑响尚鵉刀于禾藁。犹资一割之锋绘绅绂于黻文未嫌两巳之戻也。粤稽古昔。道始鸿蒙。似当荒遯。巳通盘盂之书。岂必毛锥。兼舒杵筑之气。载览迩贤。事通经济亦有投牍推案而荐圭璋间亦离舍历垣而提魁柄故质近冲和。则笙镛错韵。识通敏妙。则髋族承风。汉称丙魏。非假木 女王之篇。唐颂朱姚。宁资燕许之什。维我皇家。大敷文德。将一帷幄之权。特优经术之选。适馆授粲。天子之重缁衣。倬汉丽章。古人之习洊水。尚有角而不触。贵备采之曰威。是以委蛇着训。则众释羔羊。白黑成文。而义逾炳虎。迨三杨懋绩。共舒柔惠之声。二李乘时。合济雍容之福。遂使人薄汲郑。而尚平津。家慕韦匡。而轻王魏。绌绳就木、何自献于岩书、省括虞张。要无伤于鼎趾。所以华容投袂而矫文襄之摹。汝愚濡首以踏大绅之辙、譬于尼父缩頞而食蒲俎玄成曲颐而倾芹醋虽未当于和羮、亦未可谓失味也、景会时迁、风云改色、肃皇来代之年。适火木取新之会先辈以疑滞濮□闵争曲室后生以未习新礼骈出部曹共钻仰之末由。乃翱翔于翩反。自是以后未摇铃索先佩括囊俯仰饘粥。勒宋父之铭。冬夏阴阳。遵  已机之路。一旦势就虎躭。道挠龙血。埙箎夙贯。反而难寻。申甫清风。翩无肆好。虽隆墀之响未衰。而唱叹之音亦荡矣。约其澜源。嘉隆之际。拯壮尚才。洪宣而余。包荒近德德随福立才与威邻二者相宣。成文维学。是以博陆升车。挟荚而偕安世。复之出蜀。言别以戒莱公。咸相黄流而雕金勺。用衔冥烛以佐羲晖。而况于隃麋初给。未成绣补之文。赍素紬思。欲寄黄衣之梦者乎。方今总章复辟。讲幄弘开。圣天子宵衣清暇。将览辟雍之仪。明宰执退食从容。亦怀于乐之想。迩诸多士。披云覩青。下帷发藻。进逢执戟。不复嘲杨。退值射盂。无劳难朔。而无能仰赞尘谟。俯伸蠖说。徒修旅偊以睇画梁。顾日阴而辞丙舍。欲以前齐哲匠。近撷能伦。差肩比影。不亦羞乎。况又今者。道当泰极。时会物盈。春秋反轨。巳迈三八之期。汉德循环。更迩四七之运。龙夔不降。则尧舜孤劳。幸及未阴尚资先觉。所当慎图终济。亟遇同人上者秉思匪夷盟心 【 似人物志】 若挞深六代之兴衰镂于指掌  擥五德之钩运钮其旋回次者独立不惧咏狩猎稼穑之诗相几遗荣消跨剌轻肥之梦艮非出位庭自无人又其次者恬心典坟息机撰述广成羽猎或微词之足风载猃白颠或闻言而无咎下者乃宜人铸三针马分五尾饥饿以成云雾之班动静不离缝緎之内若夫寻行摘句。袖册之出兔园。辰入申归。堠禽之遵鴈渚。谅非闳散所荅于璜书。盘说所通其舟楫也。爰舒班管。勒为玫箴。 

　　可维文教 

　　○奇女子传序 

　　陈继儒 
　　陈子冬日居山中。拥裋褐偃曝于积薪之上。执易学义一卷。且读且睡。齁齁然适也巳。童子扣扉投一缄。索叙奇女子传。余曰、易称无成有终。诗称无非无仪。女子 【 庄而逸】 而以奇显。非闺髽事也。虽然、河洛不载奇耦乎。易不载兑少女。离中女。巽长女乎。诗不载卷耳樛木乎。春秋左国不载共姜共伯之母乎。其它中垒之列女有传。临川之贤媛有世说。何独于奇女子而异之。夫丈夫生而逢年。或不得志以歾。其磊砢光大之行。或见于学士大夫之史书。及逸民遗老之笔记。犹庶几有一二存焉者。独妇人女子。生长深闺之中。沦落于山陬海曲。村墟草莽间无限。虽有奇无闻。即闻亦不过如野烧之迹。流萤之火。若隐若现。若存若亡而巳。故长卿哀而集之。小加评鉴。其间有奇节者。奇识者。奇慧者。奇 【 括尽全部】 谋者。奇胆者。奇力者。奇文学者。奇情者。奇侠者。奇癖者。种种诸类。小可以抚掌解颐。大可以夺心骇目。古来才子绝未尝一盘拈出。何也、男子如日。女子如月。日 【 奇论快论硝论】 则亘万古常圆。而月则有盈有缺有晦。其得列于二史者。盈之象也。其偶见于杂家小说而未摽其大全者。缺之象也。冺冺汶汶。晦之象也。若本无指擿。而不幸为绮语人所点缀。其蚀于太阳。翳于云雾风 【 所谓一言而伤天地之和】 雨飞。流伏匿于妖星恶曜者乎。自长卿此书出、譬如见月者或喜其新。或美其满。或乐其万里之清虚。或快其重轮之华彩。天壤间好月可废。则奇女子亦可废也。请无以六经解嘲矣。 

　　○王伯揆张子房椎秦记序 

　　方应祥 
　　秦始皇帝濒死而幸免者再。荆卿徐夫人匕首。失镝于殿柱。张子房博浪之椎。误中于副车也。荆卿之智不如。山鬼有之。子房顾亦作此蚤计何哉。虽然、副车碎 【 张宾主有句云子房椎秦祖龙死正得此意】 而祖龙之心胆巳与俱碎矣沙丘之魄安知不即此夺之夫天至神且威也。雷庭之击物。有不必尽制其死命者矣。豪杰举事。磈礧廓落。一意所至。百折必前冯吾一意以 【 柰何以成败论英雄】 游戏鬼神其肖吾之意与不必肖吾亦以冯鬼神之游戏悬的而射之。巧者以必中为奇。□昏瞀人。有穹后羿之射时或以不中征其巧老猴之雪涕而乞死矢固未尝去由基之手也况乎策勋中不中间哉。有能赏吾此语者。可与共赏吾友王伯揆张子房椎秦记矣。或曰、伯揆之发愤于秦也。何以不并谱荆卿。而谱子房。嗟乎、丈夫胸怀本趣。游戏千古。于傀儡之场。潇窱高寄。岂可世人情量言之。然则子房父祖五世未伸之痛。慲快鬯于博浪之一椎。副车误中。千古惋惜愽浪百斤之椎感慨知巳于伯揆椎秦之一记矣 

　　○郑都甫石室制义序 

　　黄道周 
　　僄锐于 【 有才旡学有学旡识为短气】 圣贤之言以貌圣贤貌之而得亦有五贼焉蚤蒨而蔕不坚。一也。像教而优饰。二也。无所鼓之。萦丝而救日月。三也以教天下之 【 流毒甚大】 轻嫚老拜其穉妇骄其姑四也。火迫霜枯五也深宿于圣贤之言以貌圣贤貌之而不得亦有五德焉谦柄一也。益壮二也。眉髯巳茂鞶帨不设三也。知败而达化暂通玄理以反于命。四也幸而行之不更言者五也。故以文貌利圣贤之言。与其夙而享之避五德。宁晚而享之避五贼。郑都甫之于圣贤。盖沈浸而图之矣。先是十数年、则见郑都甫所为制义、精晕相射、出于石室、今又十年、而都甫犹以是名石室犹故也而精晕则既加远矣往余亦甘载困于此道、游处寡陋、邈于师友独与穷战时败时胜每一颠顿、则痛自引咎、灼体啮肤、大而挥鉏顾金之愆、细而如厕脱巾之罚、莫不咀毒心系、发药清旦然绝口不敢谓文章之故者、人即不能为文章谢文章之报、其过不过与众等比、不能为圣贤、而骤寿以圣贤之言、大食其报、衣衣车车罪乃过于倚市而缋帝饰者。故今天下所为巳而盖、且比于圣贤者、其品不过二端免罪第一引罪而知过第二为其道不食其报第一后其报而久于其道第二夫都甫则所谓后其报而久其于道者也。后其报而久于其道。即奉圣贤而食文章。不以为过。如仆则仅知罪焉耳。夫以鲁五百里三命之爵、■〈敝〉■〈薛〉一圣人、五十年而后得之、犹且不久仲尼自云、吾战则必克祭则受福、必不敢云吾 【 冷眼征中】 仕则必蚤达也必不得巳而取犹人在兹者以自抒发怡悦于其弟子犹不识当时所为文等季孟安在今树颐项结股脚趦且旅偊一语影似而张目大嚼危步皇堂之上又因以教人云云云云若莫巳若者、是都甫与仆之所大耻也、仆生平颠顿文遇、每反成败得失。与意中之事了不一合。即有一二文字误罣人目。其是非去取。与所怀来。亦绝不相当。以此不敢向人商畧此道。意仆后都甫既十年所。不甚沈浸于罪报引免之间。择之未审乎。而都甫之辨此则既久矣。今天下人为圣贤。大江南东。鄱湖之西。有唐宜之。罗文止。谭友夏。诸君。皆深宿于圣贤之言郑都甫以石室灵威提撮诸胜即一旦有仲尼出。将立矍相射文貌之言招诸僄锐者入门而右诸深宿者入门而左吾将中立焉则惭在德贼之间亦奉鼎耳逡廵却立以从于后报而久道者则在吾都甫乎。在吾都甫乎。都甫建德人、今大中丞之昆、与贵池丁师交俱为吾师行 

　　○会试录后序（代张晋江与刻本有异） 

　　倪元璐 
　　盖易有之曰、圣人作而万物睹、何言乎其睹也、上章美而见光、下着情而献功、如相见然、故称睹焉易之言 【 旡陈不鲜】 睹书之言霁也上古之蒙、霁于二代、尧之蒙、霁于舜。舜之接尧犹雨之合水也而其时则亦有若肇造启辟然者、此其以尧有静深之息、而舜大见其道舜大见道是使四 【 从来小人都是乘阴你事青天白日】 凶者不得不大见凶四凶者大见凶则 【 那有鬼魅出来】 十六族者不得不大见才也此十六族者、当其席伊祈之暮气、而罣于穷奇梼杌之繁妖、如处袭石、不可寻察、而及其应运投知、光气勃发、灿然华舒、烂于卿景、故舜者明新之大归、冐万类之才、而与之相见者也、今天子极圣左握大鉴、右操徤斧、以章奸锄逆、使严雰坐清。大昏忽旦。 
　　天子以为如此。则天下必有矫挺而出其才者矣。故使臣等洞垣而求之文字自臣所见士之能言者、性命俱流思理并竭、穷致极能、凡士之奇、则无有不见于此者矣、士之能为此者、运昌则气发。心开 【 时宰正不】 则力。张去讳绝嫌则虑坦。而其情易尽。此物之善睹者也。虽然臣疑士他日将或有遁焉者、夫敝臣之遁其君者、畧有五术、汉之臣、则皆蹈之、汉武帝责吾丘寿王曰、子在朕前智略辐辏及连数十城之守、职事并废、一遁也、聚才以从其面。退而解弛焉此一术也婴蚡之讼、武帝问廷臣谁是、韩安国两是之、郑当时是婴、后不敢坚、一遁也诡于中虚。以为无咎又一术也文帝欲任贾生、绛灌之徒、则曰年少初学、专欲擅权纷乱诸事、一遁也骇非常之原。而托于安静。且以老成制年少以谈 【 五道五术文阵绝奇不但救时万论】 笑夺痛哭则其说易伸又一术也文帝问陈平、刑狱钱谷、平曰有主者、问其职、曰理阴阳、顺四时、一遁也逃实课而即于莽荡以为大又一术也公孙弘、对武帝曰、臣诚诈、使非汲黯忠、陛下安得闻、此言、一遁也居身于谦 【 此遁更甚王莽周公关头在此】 谦之大美而使人主不可见诈又不可见忠又一术也此五遁者。大巧之臣皆用之以押阖其主。汉之二主。皆英主也然有不及觉者其情甚深其罪则与四凶等夫主甚阳其德而臣则怀谖而栖于至幽此固流殛之刑所不原也故臣愿士。□显白其意以与。上相睹相睹则无回心无回心则无匿才君父者呼心之铎。心志者、鍜才之鞴。世顾安有负忠臣之心。而患无其才智者乎。且夫明主在御、譬镜之在悬也、因镜以正其容易而欲灭其丑难乘明主以致其功易。而欲涂其过难。况以上冲质而能大见舜五十在位之道。使其年及舜。必又出舜上而诸臣从之枕圭席锧不为十六族则为四凶不可慎哉 

　　戊辰录出有言后序为倪鸿宝先生代斲者正怪其初中文气不甚类且中间生心害政一 云云全似崔魏护局人语意不应出先生手定非是今春购得其原草读之乃知中十数行繇时宰改窜非故五也五遁讥切时宰甚毒固应取怒然而人心如面岂不谅哉○五遁可当四其宜发白兽樽满饮以宣其快 

　　○江西乡试录序 

　　倪元璐 
　　岁德丁卯、通其木火、于是天子所薪槱天下士七年矣、诏使臣某等征材豫章、顾豫章未易材也、夫 【 当时人】 地力凝 【 望江西如罗剎鬼国如此推尊谁肯谁敢】 蹇风道遒揭标义钻脉之儒、严骨长干之杰、国灵所蒸、肩踵相结矣、当高皇帝圣作、天网肇张、而金溪岳然、首先物睹、今 
　　圣业中奋、当又自其一方、举统类而应、则天子将自舍拔获之、而翼围其间、使兽弩道合、固难也、且臣持橐不効、重以持衡、臣心战然、有如突釜、既驰至、则某官某监临严毖、而提调某官某某罔有不共、所辟檄同考某官某某皆茂选也、臣等乃相与祓心晶誓、进学臣某所取士五千三百有奇、锁院三试之马练虱轮。眦力俱尽。则得士百有二人、镂其文二十篇以献自五年会试所著令、即式士文、主者母血指主者固巳湔欺而领逸矣。然犹使得扬言简端臣于是乎序、臣惟国家以文章求士、是措其令于道所甚贵也、然且为之则不慊、曰黄叶时踊、儿啼止而其灵尽、故今世之士、其当官败、不必归狱其文、即主者尽可得阴拱而逃辟天下之论喜深文。而漏诛于此者。则不知文章之察也。且夫道甚尊则物争败之、王者救之以卑名、故诎听于辟召。则伸瞩于科举眩形于德行。乃旌膈于文章。変德行为文章、犹夫易貌欺以情寔、今日、其于士不察、是闻钟鸣不可知其摦弇耳、模珠于渊者、谨循其光气则多得珠、士含珠肝肾、而翔光气于文章管幅相遭性命奔竭虽臣蒙者、则犹能知之也、臣所不能知者三、夫孔孟者、尽世之所归是也、孔孟不必以为贵孔孟望助而宝疑、不享其拟不歆其信、今而涂遇迮然发奖、夫诺于誓坛之下臣何繇知其情哉、其又不可知者、先民以绳简箝奸雄、禁无穴革、庸人蜷局有守法之名、鱼潜鼠循、吐丝自缚、虽或庄士、然臣既未见躧者良行则不能识矣、其又不可知者、诡于盛世之容、使骨辞徐偃、肉缓嵇康、隐脉刓棱、居无守气、固且得福、然臣疑木刃似之、亦不能识矣、尔乃长爪利钩、梳疑剔理、鸟飞凖绳、思変决起、蠖不□□、□非播纪、体经能灵、谨谢诸氏、此数者、天下之□决、忠臣之行也、盈寸之毫、方尺之牍、苟致其诚屈役不叛、则万石之弓、可左右握、而十万之虏、可睨而横行也、故曰姑布相表、越人视里、张喉见肝、握火而处、夫臣所奏士牍、犹吏之质也、当臣受之斋戒而察至、臣亦犹行考功之道耳、于是臣当醮士臣正告士曰、必无堕其文心、夫文章之器、非黄叶也而儿亦未止啼也、非使士当官、即亦不信、今当官所共叹者、神 【 毒骂】 飞而上气伏而干用其智则日生用其才则日死神飞上则芒下气伏下则宄上智用以生故不肯以死千秋之业才用以死故不能以生一旅之师数者于世岂有铢黍致其文心者乎。使天下怀此数者、挈椠而走臣所、必立取刷去、然当官而或贵之者、则是孟说有完膑而防风 【 骂世甚毒而巧】 奔命无专车之骨也且夫圣智之名。功能之迹。华而可悦。天地之所受藻也。非足文于心。苞采相胜。固不能得之。譬嘘冰无出焰者矣。其不然。固如嘘火。易再曰含章。言文心也。于坤王事有终。言致功也。于姤有陨自天。言天下之理可坐得也。夫得宝母者。坛奉以呼珍于海。士此宝母亦坛奉之。足以提忠聚能。坐跻皋禹。故有益功而无迁□也、墨翟公输盘、带牒坐投、而攻守之变尽、假二子辒橹而见城下、又迁术乎哉、自臣六七年所亲见天子、矜朝奋讲焕乎昭回、以为天子之修其文章、而天子则繇之以湛新天下、虔武而创东西之孽、云汉之成、如此矣、多士观乎天文、其法最上其下者往数十年、先臣某宰尔乡安成、既以袒持故谏臣 【 知其有本】 刘台抵楚相谴去、巳又十年、守尔临汝、定潢池之哗、此尔乡之所甚材也、然先臣之为文章、能刻深造思、而其教臣朝则曰力尔文章、暮则曰、无亡尔文章、夫先臣亦有取尔也、臣学于君父、即必以谂诸士、臣寔藉诸士免辟、苟不堕诸当官、则巳矣、 

　　合孟题皜皜三策问。及此序观之即欲不谓之须眉男子不可得也 【 朱上愚先生评】 
　　爵禄不入其心故饭牛而牛肥利害不关其念故治文而文笃汉人刘李谷诸贤灾异对而后不可多见也○闻闱中成此稿见者无不惊駴劝其改削先生不之听既归而里人危之益甚先生置弗虑也嗟乎忠义天植岂可禁哉○灌夫骂座不足奇妙在骂人人不怒者非不怒也直是怒不得耳 

　　○祁止祥稿序 

　　倪元璐 
　　文章之不治则由其才堕而体升才堕而体升者、诡羮酒于太玄逃灯剑于帷匣此二托者、名大尊。而其情如春氷弹指可破也且夫太羮为不味之烹。玄酒即非醨之酿。不味比之生物。非醨几于澹水。以此二者享诸众口。苟其哜嚅唱旨。悦怿腾酣则亦遂可尊屠手于 【 直破其冐】 易牙贵汲人于仪狄然固不能。则其用之文章。必有不可者矣。而谓过宣必敝。则有取于帷灯。侈割将伤。是所期乎匣剑。然不知畜光需鉴。养锷待剸。此以喻字未落纸之时意。尚包胸之会未闻至幽相察而忧照 【 朗朗揭明】 深两敌相威而嫌器利今欲辨层墙之中非漆袭石之里无铅虽复长号不可得信则其用之文章。又必有不可者矣。如其不可而顾为之者。其力薄。而取途于易循。中惭。而驾高名以自壮。既巳为之。必以笑天下之不为此者。衰狐升座。而呪龙象之智为羊鹿。此天下之大痛。志士所务白也。故吾之意。欲使羮人穷羮酒人穷酒。灯者犹灯。剑者犹剑。则天下之才出。天下之才出。则文章之道大治矣。自吾持其说二十年、不敢以告人、以为言之、天下必有劚吾舌者、而今吾友祁止祥、由其道、则大效、则是文章之事犹可为、而言之亦未必祸也、止祥氏之文、栖于奥深、跃为灵露。观其入。剌然可寸计心观其出。泻然可斛量血则其才无不致于其文者矣。夫使止祥氏澹然而唱晓风残月。或可以欢十七八女郎。信口而长唫。亦可以通晓白香山之老妪。然止祥氏不为。止祥氏以为使天下妇人知之。则不如穷以死耳。观于止祥氏之为文、亦足知羮酒灯剑四者之才。可得而极。而太玄帷匣之义。自圣人言之。亦为多事。庸人托之。则大奸 【 且不得一好字】 而巳矣。以止祥氏之才。亦数举乃售。使吾言晚合。然使止祥氏不大效者吾舌岂可得保乎 

　　陶汤之黎丘何术复弄 

　　○祁司李玉节传奇序 

　　倪元璐 
　　韵人管风弦月。庄士矩伦矱理两 【 趣甚】 氏遇于涂必捽 【 绝好】 顶交 【 非场】 唾而去今使两手者左执檀口右执铁肝兼写并献。所不能矣。夫文章之柔若媚狐。比于巧令者。莫甚元之曲子。而以为繇其道之可以教忠。世培则有取尔也。世培心恫于峕。起苏卫稿壤。为当场之弄。其艳苏意微。其丑卫恨切。岳氏之祠。泥范 【 谁人下此令眼】 武穆。金铸桧卨。人之 【 快心刻论】 欲不朽桧卨甚于存武穆也宫商铸之。不愈于金乎。故是记则祁氏之刑书也。名音曰律。名法亦曰律。故世培之能于司刑。于此可知也。然世培之于古之为词者。则有异归焉。宋广平刚肠。而哦梅花则媚。归于姿。世培妍面。而敷劲旨。恊于铜琶铁绰。归于骨。王右丞奏郁轮袍。领解登第。归于艺。世培既登第。而声忠影叛。发其思存。归于道。柳耆卿调桂子荷香。致金亮跃马归于辠世培拈一秃节子近晶汉日远遏胡云。归于功。且夫谱事为词。使可歌舞。其中有灵也巳以世培氏之词为脔享于诸氏 【 □句至此何羡】 聪氏享谐瞭氏享态 【 安右□金】 藻氏享华侠氏享义而用物以配之逢花则艳□酒则豪当经则法伍史则鲠是固英恠。非其才莫能为之也。 

　　朱人谈理元人填词原是一脉贯下老生无穿钱索子遂令分作两截○紫云仙目李青莲五脏皆锦绣赞此文不得不袭其语 

　　○淇园序 

　　王思任 
　　天下山水。有如人相。眉巉目凹。蜀得其险。骨大肉张秦得其壮。首昂须戟。楚得其雄。意清态远。吴得其媚貌古格幻闽得其奇。骨采衣妍滇粤得其丽。然而韶秀冲停、和静娟好则越得其佳。故吾越谓之佳山水。吾郡中者有八、而蕺最宠绝。众妙绕环似百千万名姝抱云笙月鼓一簇太真者佳至蕺、观止矣、蕺腹有招提。是吾家逸少宅。而肩顶间为相国吕文安祠。诵古栢行祠下。低佪不忍去矣。文安孙美箭氏。羮墙之暇。薙芜扩隙构园读书。颜之曰淇园。成而逊予叙。叙曰。凡功名富贵。有不难满圆人意者。而惟山水之缘。定多缺陷。生长平原。一望天尽。鸠石寻丘。穴沟偕潴。回思本来面目。则不快。远者百里。近者数十里。一时命驾。三日聚粮至则轮饥蹄渴酒涩肴枯不须兴尽先懊初心则不快诸人游饮之趣。吝于日而侈于夜侨于外而便于家。夕阳将下。众志渐苦。点检招摇。城闉杂沓。有如市罢。归来则不快。家在山中。四围裩束。听鬼愁风。因虎逃月。则不快。而峨峨兮登天。而沉沉□入渊、天青日白、洞疑虚愒、时有性命之念、则不快、山水宜人市居荒落、修琴买药、引胜呼豪、则不快、■〈阝禹〉守角全、捉襟露肘地利人和、或尔限之、用是巨灵不神、桑田易老、则不快、土木水石、投胎夺命、财力可通而惟老树寿藤天功难鬻一暴十寒。三移九绝则不快。凡此数者、皆势之所不能争、智之所不能斡、而道德之所不能感化、文章之所不能增美者也、有福存焉、淇园胎而得越、生而得蕺、长而得旺于相国祠边、枕负大海、襟带二江、湖山溪壑之所飞回、云霞日月之所跳荡以榻为马而穹峦惊峭竟日赏心以几代舟而渔笛菱歌随风入耳长松老桧鬣怒鳞森而匪阴宫古墓之忌午夜明河单往长卧而无非类若人之呵夕梵晨钟。听下方。则诸品静矣。青烟红火。仰万户。则万觉生矣。当斯时也。书史对宛委而成箓。盘盂热丹脂而胜鼎。卬竹乘云气而拟龙。妻子偕鹿门而当友鸡犬吞圩实而成仙。此讵非美箭氏之福耶。吾越中居者、知有仰屋、行者、知有辩途有身处山而目不见山者。有目见山而心不见山者。美箭跃然作百尺楼想。而日供其身于丹峯翠霭之上则既得福而又 【 实难】 能用福美箭氏之福也。滋大矣。则虽易淇园为福地可也。或曰。命名淇园、盖托于有斐之义、子谓竹之义从个。淇园有万个而后谓之漪漪。美箭广四筵而无阑入。以其所谓福者。切磋友生。斐孰章焉如是则子猷能径诣而啸者。淇园中又何可一日少此君也。 

　　○喜邹愚谷至白门以中秋夜诸名士共集俞园赋诗序 

　　锺惺 
　　以此清秋、于焉嘉客、白露苍葭新染芰荷衣上。歌童舞竖半携书画船中。愧时一相思。惟小子之戒行太晚。虽礼无往教。在先生之乘兴何妨。以宾主而易师生。怀斯尽矣。由合离而成壮老。感亦因之。睠焉兴念勉甭为欢、里寡新声入耳就绛纱名部之音地无胜迹娱心发金谷故园之想积数十年之绪以永今宵合几千 【 其乐何如】 里之人而同明月如兹三五、岂作寻常、履簪杂沓高人自领孤情丝肉喧阗静者能通妙理各称诗以言志、用体物而书时、 

　　○闽中荔支通谱序 

　　沈长卿 
　　夫物各有止、鱼止鲥、菜止莼、果止荔极矣、是数者东南异味、天所以私知味之人也而予乡颇有憎弃莼者安知闽粤巴蜀间人人喜噉荔哉、是人以命酸。故躬逢异味。如同嚼蜡。不使隽永。譬病夫食蜜。众竞云甘彼独称苦庸非命乎然苏学士夸江瑶柱之美、谓虽斋素人不觉口角流涎、此说是否、以予揣之、食而不知其味者、尚不乏人、必无不食而反知其味者闽人中日用而不知、知之而叹未曾有者、祗从他人齿颊得之盖耳之于听非口之于味也四方人宦于闽者、居非其地、或至非其时、有啖有不啖、啖者有喜有不喜而所 【 朱比王云美种不过数株非世家大族不】 啖之荔有美有不美所喜啖荔之人其诗文 【 能尝也】 有娴有不娴以故上下千载谱寥寥、曾不盈寸乃耳食之徒、不识方红江绿为何物、亦附会其美、形诸诗歌、则谱且充栋此犹盲者誉花。聋者褒笛。十八娘有知不复作笑躄美人哉予旧尝令汀其下邑接壤漳者、荔树稀如辰星、至建延邵三郡、其民老死、曾未观见鲜荔、何况属厌、而四方人遇闽人、概云、此贵乡仙品也闽中 【 犹东鲁人辄夸其乡有孔子】 人未经噉荔者辄妄受四方之谀而不恧亦大可异哉嗟乎斤斤一荔、自妖妃邮置后、以口腹贻累而土著者色骄。风闻者舌妬。总涉有我、实则燕赵苹果、吴越杨梅、皆远出荔下、葡蔗益悬矣、此不易之评也、虽然月中躔度、千有余里、仙桂托根几何而自下望者但云月桂巳耳。未尝支离分属。荔为天下果。为人间果。非甭家果。甭邦果。岂闽所得私且阿乎。荔谱并 刃自宋蔡君谟至、我明徐兴公广之、邓道协增益之、搜罗大备然皆闽人使不知味者得指为口实、予也、东西南北之人、论至公也、若云郑环而侨因护之、予则焉能、 

　　知味鲜能乃知果甭 

　　○选丁卯江西墨序 

　　倪元璐 
　　系今文于时固以 【 时者新之谓】 变之道与之矣今文变则愈今虽邀龙马之灵。役典坟之气。使仓氏兄弟。屈曲虫鸟错然而书之亦愈以 【 乃知用古文皮貌为今文者非是】 明其今者巳也故极今文之致为。之三年。则未有不腐者矣。豪有力之士愧之、以为是不可循、于是乃弃其衡斗而舞帝江之于戚为此者。其道足以乱天下。而其器大毒。天下饮之适如耳。于是司命者忧焉、以为非其人强魄、则不能为也、乃大索其类以厉诛于强梁。而镵其血性。为此者其意欲以治天下而 【 总涉有意】 其器大毒嗟乎操两毒之器。以共制一文章。世岂复有文章哉。故吾于今文、则有二惧焉。毒造于豪有力者而使庸人承其祸此始惧也毒报于豪有力者而使庸人首其功此终惧也夫庸人不能自救祸而与庸人图其功虽更千世未有能成者矣王尊曰、贾人百万、不足与计事罗绍威以牙军骄尽杀之而所部兵羸不可恃则大悔恨植其名而不足以着物、贵其体以犯天下之不服、则其叛之必速、是使天下之二毒者、相伐无艺也、吾于豫章憬然欲変之矣然吾欲変之、而不敢不握其才管夷吾欲変齐、则握高国赵武灵王欲变骑服则握公子成、高国公子成者齐赵之人之所大服也故吾为之制奇平华朴四网者、不脱一面也然吾必一一吹之、而察其才、自吾之意、以为察才之法、存乎别赝夫文章之有鬼道者。牛蛇无禁。而黎丘不可尊也。黎丘之穴破。而四者之才乃始退而各守其宫。子产曰、鬼有归。则不为厉。故文变则可归也。归则不厉。不厉则其才不疑。其才不疑。则其体立才非一的之招体非一鞲之铸也奇平华朴苟皆以其才为之则其于体均有矣使四者各有其体。则文之体正。天下有此四正者。则天下之二毒者止矣。是故锓其文而告天下以其故、然天下必知吾为豫章言之也、京房考课之法当时第使得行之本郡夫不忧其身之不免而忧考课世固以京房为愚人也巳 

　　予论文尝深味时之一字终古比日月而光景常新妙于时也古文非不佳而施于时无论非体含其新而旧是图数见不鲜有何佳处得吾师出其毒大快我心 

　　○郭蝶公五先稿序 

　　艾南英 
　　庐为州。当古淮南寿春之枝境。春秋时。常以巢舒英六奇侧吴楚强大国之间。竟用力战而后服为雄。故其人率能以智勇自将、亚父一不用于楚、而汉业成、周公瑾机神权畧、遂佐孙氏霸有江东、鼎峙而分天下、自濡须肥、水之后南北常祖为存亡、及太祖受天命、始渡江、得巢湖舟师以济军、当是时蝶公之族从征行授都统万户者数人天下既定越数代而蝶公以明经子弟用古文奇学倾动海内亦其势然也、然予常窃怪其地大以腴氏习耕鬪而文章萎然、自两汉迄今无闻者独一淮南安安辩博能文辞、使诂离骚、旦受诏、日食时上、所作内外篇、予尝读之、其书皆周秦以来、散见别出、镕字为句、鋊字为篇、若范杂金而为器、如出一手故予常目之为冶人意非王能自为、颇疑其客八公之属为之、今考其地皆庐产也然王又以黄白术致神其说者以为鸡犬皆仙、予常思之、此为王文章寓言耳合庄列管韩荀卿吕览之言以成书使微者以显散者以贯此与変铁石煮丹、砂为黄金何异、盖淮南之后千有余年、而得蝶公、蝶公为文、苞孕百氏、肆笔成文、一句字不自古人不言也、考其渊原、既巳如淮南内外篇、然安生西汉之初、天下藏书未尽出、所见仅数种而蝶公当今日周秦之秘汲冢孔壁之藏、与夫汉魏唐宋以来、瑰奇怪伟可悦之书、博取而融裁、且什倍之、疑八公之属力未办此、其所得心成、文而见之者、又制举业也、此如诗之有近体、文之有四六、欲使古人之书、层见错出、如吾才焉噫亦盛近矣视淮南之兼儒墨、合名法、漫羡无所归、其为力难易相去何如也、而蝶公又以其余治神仙黄白方技迂怪之说如八公所为好之唯恐不至。岂蝶公又以自寓其文耶。予尝谓集数圣人之道以成一圣如冶人者如吾夫子集 【 又足冶人】 数人之书 【 之说】 如出一书者惟淮南安充其说、液物为金、液金为气、化形而返神、如僚之丸、秋之奕、以是证道、又以为文之寓言、吾惧蝶公之未有止也、虽然吾与蝶公言意气、卓然使人有封狼居胥之想、盖将为公瑾耶、抑□欝不得志、因放且诡焉、以自寄于其乡巢 【 又出二人】 父左慈之间耶。则区区制举文。何足以尽蝶公蝶公旧字无文、谓不待文而兴也、今又取孟子苦心志劳肋骨饿体肤空乏拂乱之言、名其稿曰五先合无文之义而推之蝶公为人可以慨然而想矣 

　　千子文力摹韩欧于此具见一班○忽离忽合七纵七横颇得太史公之神盖韩欧子长之的派也 

　　○沈君烈遗稿序 

　　周锺 
　　君烈死、其孺人薄少、君为诗以哭之、余读而悲焉、有曰场中无命莫论文。有鬼能遮秉鉴人。却怪君文遮不去。故将奇疾杀君身。有曰浊世何争顷刻光。人间真寿有文章。君文自可垂天壤。翻笑彭翁是夭亡。有曰、绝壁无缘困五丁、不留一线与人行君文幻似桃源路只恐青山误后人有曰、仙才天上原来少、故取凡间学道人、有曰、文心化作青松尘、拂尽凡夫笔下尘为诗百首、淋漓悲痛、皆此类也、余独异其句曰、笔锋凿处杀机深自古文章之流派各异、要其能传者则生气杀气。两者而巳。古之为文、纯以生气用事者、前莫如漆园、后莫如庐陵眉山之流、其它如屈正则、司马子长之类皆全以杀机行者也。盖士负用世之志、又乘得为之时、以恬澹其心胸。则其发而为文也。必舒徐宽厚、往复详赡、而无忤于世、至于纵之以有为之才、又厄之而使不得见其用、则忧愁困苦、情与境会。虽欲文之不动。于杀。不可得矣。读君烈之文者、见其质闲性静、纵送自便、若独得春夏之气、余独怪其为文貌冷 【 文品可知】 而中肃骨重而神寒。夫严肃之气、寒冽之味、天地所为乘于候之自动、而势不冷、不自于秋冬、以收春夏之繁淫、而归之冷寂者也、境冷则味苦苦则万变生焉故夫文人不得志于时、小则为贫贱、甚则为刑夭、皆其悲萧激楚、默动于秋冬之气、而不自知者也、君烈文采风流、即之如珠玉照人、而余时从静中察之、见其至性寡谐、幅巾蒙头、无复尘世间想、机之所动、盖与秋冬为近矣、昔长吉作诗、好用鬼字、杀字、血字、识者以为不祥、君烈之文、倘亦其类之似者各以气相合与、虽然、富贵福泽、天之命也、至其士之能文、与不能文、则天亦有权焉存其间矣、国家、三岁一贡士于庭、其间盛服采、炫驺从、以焜耀于时者、何限、顾榜墨犹新、而人不 【 □辈真人可耻】 能举其姓氏者。何比比也。又况乎以书生而走当世 【 足以慰君烈】 之名以琴瑟而兼友朋之乐岂不亦布衣尊遂之极哉。以此絜彼、其所得于天之分、必有辨矣、抑更有进焉、文章行巳、两者相辅、以其足于巳者发为文、大树之子、百条共母、晷以根柯相及也天如不云乎、貌无媸恶。当相其□□。体无刚柔。贵断其行事、君烈萧然四壁、而厚自植躬。虽有郡剌史及州大夫、欲稍为其资生地、感谢不屑也、则其素心静质、后有采风者、又岂得仅位之以文人之烈哉、余请再赓少君之诗以歌之曰、铁骨支贫意独深有睛不屑顾黄金、时人漫赏雕虫技、没却英雄一片心 

　　少君诗百首字字流红化碧足以不朽君烈 
　　张天如梓君烈之遗文、而抚其孤、张受先以女许字、皆古谊也、非君烈无此支 

　　○史记序 

　　陈仁锡 
　　见善不喜。见恶不怒。此人主也。文章亦然易喜易怒文之下也 【 肉眼奈何】 不喜不怒难言矣见善不喜。见恶不怒。其孰能与于此哉。六经是巳。若夫可喜而非无故以喜。可怒而非无故以怒徉喜 【 深千测史】 而亦似真喜徉怒而亦似真怒史记一书耳、嗟乎易文章之法祖也诗文章之铃铎也、至哉易乎、书不尽言、言不尽意、立象焉足矣、又多言乎哉、史记母乃少尽欤、神而明之、默而成之、易也、神而默。史也神而 【 妙】 喧矣其 【 诗亡史作】 近于诗乎。诗之言兴也。兴辟雍之鼓钟。亦兴卷阿之车马。兴鞅掌之劳吏。亦兴白驹之逸民。兴似续之古人。亦兴鸡鸣之夫妇。兴前驱之将帅。亦兴同仇之妇人。既环天下人可干可喁。可风可雅。不加品题。贞淫自见故世之治也用兴兴之失繁繁则可删俗之浇也用气气之失骜骜乃日蔓是以孔子不恶繁而恶蔓其于诗不尚气而尚兴。此意唯太史公知之。他人不知也。何也西汉有文章、东汉有月旦、有文章、人人喜于自见、有月旦、人人禀于自避、文如景星庆云可见而不可避之物也、太史公于书无所不取、可以不取、而故存之、于人无所不收、可以不收、而故录之、何居以自成一家言乎、则夷然不欲以劝、夫人立言立德立功、即三者无一焉、而犹有翘翘自见之兴、太史公乐矣、嗟乎、此一种乐意、遂能酿百代能文之苦口而使之甘、柔百代评文之刻意而使之平。俾览者真喜似喜。徉喜徉不喜。常若触之。可喜而不喜者自在。真怒似怒。徉怒徉不怒、常若击之、可怒而不怒者自在、太史公又乐矣、嗟乎弹人人所不欲也、谤己巳所不欲也誉人以弹人誉巳以谤己巳与人所不欲也如万石君传、剌客游侠、诸传、何尝一字誉之哉阅者击节叹赏以为真誉之也噫此兴象也天下明眼少而肉眼多。堂下人多而堂上人。少使肉眼争相曜以和其心。而堂下人交相舞以作其势。则事功兴。议论止。天下和平矣。又如神仙诸传。何尝谤人主哉自谤也自谤而不讳。即弹人而不怒矣。何以故、月旦之失非失于苛物而失于恕巳也是书始阅于丙寅、岁除日、可以解解之、不可解、置之、太史公不求甚解、而强解之、太史不甚求解人、而强索之皆过也、离文明之象万物皆相见史记古今文人皆相见之书也噫鼓之舞之、以尽神、风水遭而造物不默、能读史记者、可与言诗也巳矣、亦可与言易也巳矣、 

　　诸儒辨史字掊句击终不得其意之所在未免为子长所笑先生此文则侯葩之于太玄千古一知巳而巳 

　　○二续古文奇赏序 

　　陈仁锡 
　　文章有杀生而无奇正。杀生奇也。奇外无正。文兵也兵礼也。始武经。継戴礼。终文苑英华。以此。盖武事之不张。由文心之不足。故兵以武为植。以文为种。兵法有之。人人正正辞辞火火。又曰世能祖祖。觧能下下。夫火火。文士之武心也。下下武士之文心也。尊文贱武。吾兹不信。今实无文士。安得而尊之。实无武夫。安得而贱之。古今无不翻案之文人。亦无灵读兵书之武士。李卫公断刘项。皆非将将之君。而阵图阵法。皆可废。不出多方以误之。致人而不致于人而巳。此善翻案者也。生杀在乎呼吸则文章自于喉舌间倏奇倏正佹虚佹实敌虽对面 【 神而明之文武一也】 莫测吾奇正所在矣故有杀生而无奇正、何至文也、大槩密静多内力焉、徒诵空文、为敌所诱、是以章句易性命耳、或谓兹选止于唐之英华千卷、也、夫唐诗不尽佳、而唐以后无诗、唐文多直少曲。而唐以后亦无文。昔有梦见龙者。刘子作文嘲之。岂非尝见画工者。屈其脊。挐其爪。施甲鬣云气于身者耶。是梦畵也。先辈有好铸佛者。铸罢辄毁。三年不就。工将去。童子诒之曰。得无似人面乎。其人大悟。一夕而佛容成。故唐之文犹似梦畵也犹似人面也然英华一书大奇、有学士家广之至万卷、更奇、予将续出、宋文生气太多能 【 西江人闻此必诟】 活而不能杀其根易烂势不得不为元之词曲而文统绝王欧老泉子瞻文非不佳亦如 【 谁能下此断】 王唐瞿薛以时文雄特而巳国初方宋解刘诸公、及王文成杨文襄辈、直达胸臆不求其工大抵过直过庄。犹有唐人之遗。是以文心欝蒸。战勋亦不乏。其后才子成羣。著书盈橐。有一篇不模拟否。有一段不带恢谐嘲笑。而其文得工否。故文日萎薾。武日弛废。试观今日武功何如哉。不咎文士之杂之弱。而訾介冑。是舍种求植也。请与海内诵乔浑赋剑舞、剑舞者、唐羽林裴公献戎捷于京师。上御花萼楼、大置酒、酒酣诏将军舞剑、为天下壮观、其辞曰、奋紫髯之白刃、发帝庭之光色、天子穆然、诏伶人黜郑卫选色者使觇乎军容舞者俾观乎兵势夫女子可阵、而况文章之士哉。 

　　以兵言文奇而确其势之伉壮绝似韩文公 

　　○李冈甫制义序 

　　黄道周 
　　别不晤李冈甫、有传冈甫论义称唐人应试之作、累千百牍无甚传者、所传一二、如钱起湘灵、杜牧阿房、假得于夙构感梦之余、几幸不坠、而犹以试体无传、间附于杂作、予不见冈甫、不知冈甫果为是言、以冈甫场舍之文及所惠予二十余篇参之即使冈甫昼行市中左吐右书无不传者何所别体之有、然以意揣、今所为文、与世所摽艳施薪嘘火者推之、宜非冈甫不为是言、冈甫意以为不绝之言。不托于众献隐食之台。一日辟门。朝聚千人。暮聚千人。指动颐张。无一异词者虽有好语不可以祝洙泗溱洧分流之间老父涉水女 【 一真百贵】 子沤麻则亦可观也何也其志独存焉耳。圣人不贵同存之词。而贵独存之言。独存者。诚然而存之。众所不涉。骤骇而徐历。以其独体行于比体之间若中国之使于连臂之国也以为彼皆合存者。则以为之独存。独存则体立。体立则神生。神生则变作。变作则体迁。体迁则感遇不一。而夜行者因以为鬼神。夫鬼神者。衰假之名也。圣贤不立众号以相恫。而后彼得焉。一垣之市荷笔成林。无贤不肖皆口有所祈冀者。鬼神方走其气焰。空谷是处。嘈声之下。畏不可听也。有言出而善者应之。有言出。不善者亦应之。以其应而狂喜。以其亦应而狂怪。鬼神既不受其狂喜。而受其狂怪。夫使无有。则巳。有之。必以为谩巳也。十年之内而皆去其籍。则自是无传矣。且以一垣之市。荷笔成林。祈向所托。莫能相尚。具体之伦。大者数百。小者数十。鬼神一物。附声其间。岂得所谓独存者乎。独存之士。不战于阴阳。不鬬于庸众人。意所不可异物献之而不肯受意之所可兆魄使去之而不敢去彼其人固尝竭志于 【 先生自道】 寥廓贵贱。取舍笑骂之所不到。而寘力焉。力志巳到。明胆合生。上下百世。夫固多避焉者矣富贵之士好言如流纳之四壁除墨去褚不 【 群习而安柰何】 出百日取简授之故有不丽 【 不为曳白者寡矣】 十字者何其精爽气焰之不可再取也。且所谓体者。藏神之名。非附神之名也。神有遗体。明不生魄。如必其圆白者则弹丸以粉而谓之月也故曰体无满缺。神有生死独存者。皆无所借于彼而存之。其同试而独应。若阳燧之取日方诸之取月。映之而得水火。其独试而独应。若摩柳之得火。呵蚌之得水。暝晦不齐。而我皆存者。独有之也。今之所谓体者、必旁借其词。绵匝委随。烂紫败素。千段如一。见者如夙习然。而后以为之标美。夫如此者将其湛定退处有得而能之耶抑其诡随 【 肺肝如】 渐  修居 【 见】 肆而能之耶如其渐  修居肆而能之将必首戴背负揽 【 说得可怜可耻可笑】 货于天子之前一有缓急焚楮号神叩首而巳必且勉强求其异等。三日一笔。十日一纸。摇曳自得者。而谓人传之乎。凡物之传皆有近于圣人即不至于圣人皆有所实存于人唐室之人。以其才鬼自传其灵。而犹多不灵今以路人而传圣人梦所不到数面谩之而必以为或传者犹优戏仲尼而石刻其曲也必自为传。而终于必亡。以是为道。可以涕哭。今以冈甫之意、即使新能不生旧奇不死朝逢夙物。安笔书之。保有富贵。冈甫为之乎。又以冈甫之意。新能不生。旧奇不死朝逢异物。附耳作语。倩笔书之。亦有富贵。冈甫为之乎。冈甫二皆不为。则虽有大人上林绣补。龙骨黄衣之老。引端其旁。冈甫当之犹比于噉呕也。而况于残篇剩语。畧可上口。诧必存之。以为神晤者乎。又况于因人之。言千段如一。服以成习。而自为试体试体者。宜冈甫之风。言之以为不存也。冈甫自燕归益新力于文章、予去远不时领异、乃仅理其数语覆则不知、以意射之、如予者、真所谓寤言者矣、 

　　先生嗜书成癖手录盈笥居长安一切酬酢都绝肆力诵读几无遗编 
　　明兴大儒应推第一今人掇拾一二句字辄自号为宏博宜为先生所捧腹也 

　　○秋闺梦戍诗序 

　　谭元春 
　　古今劳臣思妇感而生叹。夫叹之于诗。亦不远矣。何难即形之而为诗乎。尝有一言数语真笃凄婉。如猿之必啸而后巳者。非尽系乎才也。叹之至也。然役或不尽于戍。时或不及于秋。情或不生于梦。体或不限于七言律。数或不至于百篇。一叹而巳矣。吾友宋比玉客越之夜。忽若有通焉。而得秋闺梦戍七言近体一百首于荒邨危垣之家。见其中有芳艹无言路不明之句。惊叹而卒读之。则虎关马氏女也。凡秋来风物。水月枕簟衣裳碪杵钟梵。其清响苦语。一一摇人。而至于英雄之心曲。旧家之乔木。部曲之冻馁。儿女之瓢粒。悲天悯人。勤王恤私。非惟肤士所不知。盖□仕宦男子。博雅通儒。所吟之而面赤者也而又皆梦中声情步履倏去来于孤灯瘦影之中渔阳之道路夜经罗羃之车轮朝转岂止鹳鸣于垤。妇叹于室而巳乎。叹者、不足以尽其才者也、才者、不足以尽其魂者也百首之梦。无一不秋。三秋之魂。无一不香。故题曰香魂集。吾犹谓如此女士。而以婉恋待之。但恐不爱耳。或怜其大苦。余曰、不然、伯兮之诗曰。愿言思伯甘心首。疾彼皆愿在愁苦疾痛中。求为一快耳。若并禁其愁苦疾痛。而不使之有梦。梦余不使之有诗。此妇人乃真大苦矣。嗟乎、岂独妇人也哉。 

　　凄神寒骨悄怆幽邃 

　　○白香集序 

　　沈春泽 
　　穷天地有色香之灵异超渺者莫如雪与梅矣之二物、惟亭亭立于不容摹拟、不许依攀之地位、而庸夫俗子、即有所点缀、不觉愈亲愈远、从来雪后梅初之境、吾止取二处曰莫冷于苏 【 太清】 卿之窖中莫傲于孤山之屋角爱雪赏梅之伴、吾止取四人、曰莫高于闭户之袁安。莫幽于访友之王猷。莫乐于策蹇之孟浩然莫秀于郑康成之侍儿赋雪咏梅之诗、吾止取三句曰莫化于明月照积雪莫雅于廵檐共索梅花笑莫澹于疏影横斜水清浅。以为至矣、极矣、安得搜古罗今、穷形尽相丛众白于一编俨同云之密布掇穷芳于尺幅宛落英之馪纷若沈履德氏白 【 命名甚妙】 香一集也哉、读是集、而何处不可对梅雪何人不可寻梅雪何诗不可入梅雪予向者之言、何其不广也、想履德生长西子湖头、日往来寒烟高树间与林居士玉骨香魂不觉异代相映造化在手、神妙不测、固宜甭矣、履德既没百四五十年、而其书流落尘土中、六出万株、岌岌乎有雪沉花谢之恨、吾友宋比玉得而秘之、数年、始付梨枣、为履德功臣、予读之、藏之、又几三年、始践宋子之诺、为之序、予年来瘦影飘篷、竟为秣陵羁客、胸中欝欝、有二大恨、一恨吾家十五松下古梅百树每流风回雪之夜开窓倚笻南枝初放前岭半白此乐遂如隔世、又恨吾乡去光福玄墓诸山不过百里、遇腊尽春来之日一舟一衲纵游无赖万峯雪满则讶花之在地千村花发则叹雪之在枝至今梦寐犹香、不知何年更过其下、今履德是集在、即予所谓处处皆梅雪人人皆梅雪语语皆梅雪者予虽偃蹇亦自谓梅雪中之一人而又何憾哉、然则宋子之刻之也、岂特履德功臣、癖夫考盘一室、披卷卧游、可以忘世、宋子阐幽之力既宏且勇、予亦感其意而序所以刻是集者如此云甭、宋子闽之蒲阳人、中年浮家白下、每与予同踏雪锺陵、探梅灵谷、诗酒自放、自称浪道人、亦曰白门浪士云、 

　　白香之名甚韵而文之潇淡芳馨亦雅称此二言 

　　○洞庭游记序 

　　文震孟 
　　孟长兹游有四快而天时之宜风日之美眺览之奇不与焉游当茹素之期。不以酒肉丝竹尘点山灵。一快也。又当沦弃之日山中好 【 山主乃尔】 事之家无相物色者草衣衲侣 【 果然益清】 游乃益清二快也。穷林屋之胜。至于烟迷径绝。田夫野老。惊相告语。奔走救援此 【 此时人心失而】 犹足以征人心焉 【 求诸野】 三快也以余耳目所及之名公、若冯元成先生、游记遍天下、独遗几席之洞庭至张伯起、周公瑕、王百谷、皆未尝 【 真是遗憾】 泛石公龙渚之棹、惟赵隐君凡夫、仅一至耳、其它游者不能记、记者不能尽、即盒州之文、亦似寥寥未称、而孟长雄词伟藻直与缥缈莫厘争高竞爽吞今掩古、光怪陆离、将使后来游者、遂可无言绝响不必先结一记游之想。以挠其登高临深之天趣。四快也。昔人有言、山水之神情。恒与幽人畸士相亲昵。然非言语文章之妙。不足以发潜而流远。余间询之楚人、武昌赤璧、仅一部娄、而柳州遗迹、按图索之、殊不相当、独以两公文在、几与五岳四渎并垂声于宇宙文人不遇岂非山水之甚幸哉。况洞庭灵奇。夙标震旦。惟护之以风涛。怖之以阴阻。即具逸 【 山中人多皆】 情远性者 【 湖为楼不留一宝】 亦未能时时酬对。一朝为耦。相得益彰。山灵恺豫又复何如。不啻吾所称四快而巳。余自摈废以来、屏栖深谷云封烟绕门前寸武便如黔蜀万山洞庭之游、日与孟长期、而今竟先我矣、览兹游记、固深快之、而亦深妬之终乃深幸之幸我虽未游而兹巳游他日虽游而巳不必记游也 

　　人知先生丰骨棱棱而不知其饶韵趣也正笏垂绅之间何必定带木僵气 

　　○关壮缪定本序 

　　姚希孟 
　　自古忠义之士亦多矣、忠而谋勇、则为廉颇李牧、忠而成功、则为郭汾阳李西平、忠而无成、则为诸葛武侯、宗观文忠而蒙难、则为颜常山为张雎阳、为岳少保、皆烨烨于青史、而寂寂于愚贱之口、独至于关壮缪、则自贩夫走卒儿童妇媪、上而千古之谊辟、一代之兴王争先而尸之祝之、庙貌之、褒美之、甚而王之、帝之、圣之、吾不得其解也、即曰、有稗史、有传奇、有耳语耳、讹承讹、俚鄙不足稽之谈、浸灌于人之肺腑、而不可  煎浣则说者何尝不与 【 亦是一惑】 张桓侯同称此何赫濯彼何澹漠也或云桓侯武侯、各自圣于其地、终不若壮缪之浃远近而亘古今也、吾愈不得其解也、记云、神也者、聪明正直而壹者也、不聪明、则冥愦乌知善淫、然聪明而不正直。正直而不壹。则回互 【 祭赛草神】 欹侧人得以 【 不过一方愚夫妇事余尝谓可以祈祷而□者便】 荧矞其盻蠁而不足灵且毋论逖听遐瞩。为下民作 【 非至神】 纲维也。就其生前微有回互欹侧。则必文致其美而匿其丑。饰其所长。而使人莫窥其所短。忮者矫而让。褊者袭而宽。其闪忽藏露之态纯是宇内之阴气□皆死气也人之生也直。不直者死之徒生 【 快意】 而死矣宁死而生乎壮缪之见辱于操也、他人感其礼遇、必委心焉、否者且结嗉绝粒以死而壮缪不然、一饭之德必报、终身之谊弗易也、剌良而归、封其所赐、致书拜辞、何光明磊落也、马超来奔、孔明心知其护前、拜前将军、羞与老兵同列、费诗得而说之、心曲巾事、荡荡然、落落然不独与孔明见、亦可与费诗辈见也、愈忮 【 政□不平处见平】 愈阳愈褊愈平也日月之食、良玉之斑、晓然与天下共质之、岂若柴栅 【 世颇等其人而身后毕矣】 其内。函葢其外。效鼠辈喔咿嗫（下有逸文） 

　　○张茂仲新艺序 

　　倪元璐 
　　（前有逸文）嚅哉绝孙权、恶糜芳、口如其胸。行如其口。灏气可以贯白虹。而呓语可以通碧落。直之至神之道也婴儿顺之则喜、拂之则怒、无造适、无献笑、有时乎匍匐入井、而不自知古之至人与婴儿同体抱天地之大朴而无少刓。其壮缪之谓与。至若大台智者、当阳清溪一事、舍覆舟山、奉师安禅、神运鬼工、栋宇焕丽、师即秉炉受以五戒、是不特外护金汤、亦且为新发意菩萨、以天大将军身得度、即现天大将军身而为说法矣、今之明神、载在祀典者、岳渎而外、惟神为正、非直其文精奇宏深、无不有者、观茂仲之文、亦可以知神无肤取、理无涂遇、犯其剑阁、搴阴平之胜旗、造于具茨、振襄阳之迷驾、故避福而趋艰危、莫甚茂仲也、茂仲告我曰、吾分不得福、是吾夙世当有樊书之孽于天下者吾苟探手而得珠一曲再鼓之则面热病发苟狂走而叛圣人之情则梦惊魇中风憞  圂夫茂仲之言、以为他人之福使在于巳。则祸也巳。然以茂仲之不为是三者将亦有享焉今使茂仲提肝出喉、落纸可见入则我自西颦。出则人为尹泣。而诏捕发塜斩 【 天下于今半是君】 关之盗即不我及也。如此岂又非福乎。举世之于文皆好为其安而处福者不为其危而造福者姤九五曰、含章有陨自天、言无所尽力于其文、而文适逢之、如天降然者、蒙安而多幸也、丰六五曰、来章有庆誉吉言有所尽力于其文、而文终应之、若被召而来归者、终誉而无凶也、今时当艰危之际、固取胆薪见功。不取裘带鸣福。苟或有以司勋之律命文者曰、入虏地生致虏者上功。次多馘虏。次身负创数十。其诸握矛不剌。剌不深。不见虏还。野战蹶者。殉诸垒。即不知彼三子者安归乎然则艰危果福而福果祸也巳 

　　吾师论文贵难而贱易盖以惜天下之才士务为苟就不尽其才至盛心也其序萧甭重文云武陵之渔人溪行无意、忽入桃源、邓艾驰阴平七百里、凿山通道、果毡缘崖、以趋剑阁、渔人之归不改其渔邓艾则繇之以取天下即使繇渔人之道可以坐有桃源然尔重不以易其剑阁者又序会稽令陈公文云、夫用古如怀远人可使其梦中神合不可使其白昼形见魅出画师貌人者。贵能发其河山龙凤之姿。而不失其颧面口目之器苟使依山切水以为之口目而施苞羽鳞鬐之形于其面则非人矣。又云天下之才极其火与鉴火附薪为光而灭薪无用物之迹鉴肖人面而不为人面有守器之诚 

　　○甲子行卷序 

　　朱灏 
　　文章之变如星、降坠者、或为虫鸟、草木、人龙、沙石、金铁、种种互异、而光迹相连、绝迹相去、见遁俱漶漫、星与土精气相属若文与莽人、本不有间、客星居五、周伯见为兵文之横挑强角以谲以攘是也老子见为饥文之枵腹瘠肠乞腐掇剩是也蓬絮见为丧文之皇遽哀风 立栾栾总总是也温星见为水文之滔莾汨涌如驰如徊是也国皇见为难文之龃龉凌轧时仄时欹是也星之若族不齐、有不在紫宫而在天市。摈之西南不得与中者。惟恐以阴气食魁也。又有 【 自泛】 光如火声如雷。号荧首者。以其气之扬厉。降而为放士 【 指客氏】 。以与破女相仇。然攻围生克。不能定于一者 【 指满朝乌纱】 。以刚主柔。客互侵也。帖括之伎以利用全在声焰。而侲子常怖摄异光。见者辄惊叱为狂孛恠彗。至于受 【 时巳先见蒲】 役贡媚之阴翳 【 世界有建□事矣】 。莫不指为瑞气黜陟。位置既多糺舛 【 指东林诸君子】 。则曰流曰飞曰奔。每窜易不得休。吾友介生、以揵闭为腹、卷舌为口、吐纳尽变、故如星非星、乍没乍现、上锐下圆、左移右堕、残贼瑞福、苍赤黄白、俱能以一手谪摘自安分野而星聚焉于是九魁射精荧惑正色辰星敛媚凡虫鸟草木人龙沙石金铁。各得认取面目。而一切金穰、木饥、水毁火旱之道、均得循此测识焉、或曰心者、文之杜、目者、文之日、假令以阴赁阳、以贱履尊则土败而物不孕朔合而光自背则介生丹铅之笔一以当鸣鼓攻社一以当朱丝救日 

　　宗远傲骨嶙峋吾党许为奇男子甲子岁珰祸方萌巳色然有忧见之乎辞几罹不测世知有陆万龄而不知有宗远拈此以为云间士类洗涴 

　　○简远堂近诗序 

　　锺惺 
　　简远堂近诗者、谭友夏近诗也、简远二字则予近日所规友夏语而友夏取以自命其堂者也友夏居心托意、本自孤迥、予为刻诗南都而戒予勿乞名人一字为序此其意何如哉近乃颇从事泛爱容众之旨、欲以居厚而免于忌、浮沉周旋、即其心未尝不遥、予乃欲其心迹并耳、诗清物也、其体好逸。劳 【 今之以诗为】 则否。其地喜 【 泣酬计者宜省此】 净。秽则否。其境宜幽。杂则否。其味宜澹。浓则否。其游止贵旷。拘则否。之数者、独其心乎哉市至嚣也。而或云如水。朱门至礼俗也。而或云如蓬户。乃简栖遥集之夫。必不于市于朱门。而古称名士风流。必曰门庭萧寂。坐鲜杂宾。至以青蝇为吊客。岂非贵心迹之并哉。夫日取不欲闻之语。不欲见之事。不欲与之人。而以孤衷峭性。勉强应酬。使吾耳目形骸为之用。而欲其性情渊夷。神情恬寂。作比兴风雅之言。其趣不巳远乎。且夫性孑而习眤。则违心。意僻而貌就。则谩世。初偕而中疏。则变素。恒亲而时乖。则示隙。夫诗□物也。才士为之或近薄而取忌违心谩世。薄道也。□素示隙。忌媒也。欲以明厚而反薄。欲免于忌而媒之。非计之得者也。索居自全。挫名用晦。虚心直躬。可以适巳。可以行世。可以垂文何必浮沉周旋而后无失哉古今诗人最矜局者、无如杜审言、同时沈宋本、其勍敌、而故相轻侮不肯下、想其平日论诗必有与其痛痒不相中者友夏少年才高意广、勇于自信、人所指摘、苟不能相中、虽其言出畏友名师、不能强友夏以必听、而词组去留、待予裁决、友夏亦何私于予、夫锦绣千尺、善作者不必善裁、善裁者不必善作、世固有不能诗而知诗者、予所裁决、或亦有以相中乎、 

　　子尝云名欲留于世后身勿落乎世中即简远之旨欤 

　　○纪修苍浦园序 

　　王思任 
　　感慈祖父不如感韵祖父谷贻尚巳然分内事也。广书册。华宅田。忍侠节仁。遗黄金数簏。虑子孙单蒙穷饿耳。夫子孙亦天之所生者。自有口。有目。有福。有缘。何必当单蒙穷饿也。是故黄金可得。宅田可买。书册可购。朝弋朝获。暮弋暮获。子孙之所能自致者。不甚感祖父也。山水秀妙。区地扼胜没在伧右心欲有之则恚曰。祖父不力。得区地矣。见山水矣桐梓拱把竹树枯癞侈阴之多人寿几何则恚曰。祖父不力。如此而能于代纪之前。心诚求之。使子孙低徊其下。再三唏叹。以为安得老吾老。一觞酬之此真韵祖父也而其慈也为甚大予游赏园林半天下弇州名甚 【 恰评】 云间费、甚布置总佳我心不快。独快者。永嘉之阳湖。锡山之愚谷。次宁濑水之文园耳。岂非以其天工世物。愈古愈妙。创不如守。有非人力之所顿雄者耶。光州刘襄子。过我而言曰。予天之中人也。不腆敝壤。处在光黄。界吴邻楚。两余山黛如抹。有径一隅。幽蒨而邃。山名五龙。长淮带之。苍松老桧。数千章。竹万个。花称是。藤萝蛇绾。汀蓼石发。钱菌云芝。都不记岁月庶几袁北山之江鸥海鹤。孕产其间也。王父夕郎锄而屋之。大父伯仲又克为之荷薪。佚老者以欢。讲业者以奋。颜之曰苍浦。亦既闻于汝南矣。先君子弃藐孤蚤。墓槚之役。风雨不吊。入我户庭。既得宁而后。奉遗箒一粪除之也。用是疏潴扶颓。诛茅剪棘。增崇辟隘。或结远公。或摹张绪。或闭子猷。或临摩诘。或一局疏帘。或双柑巧语。或瓦药翻书。或扶笻蜡屐有舟鹢如。有蹇驳如。有酒渑如。有歌管如。庶几哉。二三大夫。变世以来之素也。王子曰、予闻之长公、汝南风气、适宜鱼米、可俯而拾、常有终焉之意。以今所闻天下之美在中。天中之美。又在于苍浦。水光接汉。木气蔽云。赤汗交下神游身处。百孔千毛。如风布雪。予当从襄子去。愿署扫叶使。安用此数峯青哉。而襄子犹哓哓山阴道上也。文饶之嘱不具论。论其贤者。习数行应制。得意为高官守京溷若檀国还田里稍息不胜梦寐托言忧天悯人矣即日对鸟鱼不似其车尘骡渤之乐也或者求问生端。侵扩无巳。园日涉而趣少。门屡饰而关多更有前人之作未工。后王定者为是。松恶其多号。兰怒其当户。祖父力而置诸原子孙鄙而膏诸斧由此言之祖父之 【 得此一转方足省游荡子不贤而】 求子孙甚于子孙之求祖父与其求 【 能韵平】 子孙之贤不若更求子孙之韵也襄子还矣、寄语苍浦既有故园、复有乔木、又有世臣是刘氏之祖父子孙代相韵以有成也、昔孙兴公图赋天台、终觉不似、请以是言不为记而为记之引以俟海内之韵合者襄子肯诸、 

　　○王茗堂全集序 

　　韩敬 
　　临川先生生应庐岳之霄钤。骨濯红泉之灵灏。遐清高厉。少振发乎纯英。醍醴玄齐。总味滋于气母。极命草木。掀采苞符。鲍参军寉翥文场。尤资健翮。陆平原龙惊学海。不假崩云。既軆会夫风骚。自妙谐夫锺律。三都诚丽。犹征夏熟于上林。九辨巳闳。肯溷春歌于下里。观其史玄并作。雅变不拘。贯珠编贝以扶光。触石随山而注委。砰磕羽猎之盛。顾盻馺娑之雅。斯亦掷地为锵。雕章成虡矣。若乃通谙国軆。刺达枢宜。属词兴事之有端。核实契本之多致直气兼包乎古义峻标亦削于濡签故能仁爱智舆。足言足志。敛还奔放。解释牵拘。由八观以证一匡。即十难而淹七略。含今古之制。扣宫征之声。藻火纷披。不关补缀。车攻徒御。岂失驰驱。匪借名法以申言虽肆滑稽而皆道。时复金柅度雁。玉茗流莺。句开芍药之花。思挂葡萄之树笑闻电女适报骁投泪滴泉姬微看珠晕莫不楼迎长佑。桥记李謩。忽从聋俗狂酲之中。醒以警枕清氷之法。万千说偈。一二寓言。要以源接盱江。驱百川而入海。席分紫栢。超三乘以安禅。故覃恩不数王何而机捷每先曹洞。昼夜齐视。暄凉等情。阅世观生。守雌知白。陵祠萧淡。忘兴叹于北门。瘴岭流离。反寄怀于南郭贵生院里变鴂舌为好音君子亭前植蒿蓬为美箭归来柳色。依然槐棘春风。老去荷衣。更喜斓班朝舞。迨孺慕极于死孝。而归全不失达生栩栩骑蝴蝶以飞朗朗还星辰之位重泉可作。九派难追。辍斤恸如庄生。闻笛哀如向氏。惟幸音徽如在。矧复缣素频通。摩娑吉光之裘。片羽亦秘。饥渴缣缃之袭。连城未偿。犹子于兹。颇端夙好。逖搜近采。短什长行。勒成琬琰之章。庶复雅颂之所。犹愿羽陵小酉之策。尽出人间。将以山木澧兰之思。告诸公子。务使经纬昭回。光岳肆奠。岂止悬金秦市。刻石汉京。是非未定于陈王。离合犹伤于平叔哉。 

　　○花蕋夫人宫词叙 

　　陈继儒 
　　昔徐匡章纳女于蜀后主孟昶、昶喜其轻翾赐号花蕋夫人又改慧妃陈无巳以夫人姓费、误也、宋太祖遣王全斌、曹彬等伐蜀、诏入作司度、古掖门南临水为昶治第一区以待昶凡出师六十六日、昶衔璧归宋、夫人遂侍掖庭、宋祖惑之、晋王谏不听、从猎园中、射死焉此一事颇类范蠡沉西施于五湖。而正史不载、则铁围山丛谈好奇之过耳李希颜奉诏料理蜀氏、秦氏、楚氏、三家所献书、得一敝纸出花蕋手书宫词郭祥口诵数篇于王荆公、故王禹玉辈争相传写、行于人间、其诗清而绮、香而艳、真班婕妤徐淑妃之流亚乎、宋祖召夫人陈诗、诵其亡国之作云君王城上竖降旗。妾在深宫那得知十四万人齐解甲更无一个是男儿可谓巧手解嘲矣。蜀僻在西裔、其俗富而喜遨。城上环植芙蓉。几四十里。号曰锦城。夹江两岸。亭榭与名花相错。昶御龙舟。召夫人避暑摩河池上。夜起作玉楼春词。最好房中容城之术。多采良家女以充后宫。一切国事付之卷帘使王昭远与其子玄喆昭远手挥铁如意领二三万雕面恶少年以当宋师。玄喆一乳臭儿耳辇爱 【 大好军容】 姬伶人乐器守剑门之口。昶且与内尚书教坊小妇打 【 君君臣臣】 球走马鬪草采莲鱼龙竞渡鹦鹉诵诗而宋兵巳入夔州矣此非西蜀无男儿 【 回护】 由昶所狎皆妇人故也后昶亡其母李氏不哭亦不食曰汝不死社稷。何用生为。此母皎皎铮铮。差强人意。若使夫人齿一剑以报昶岂非粉 【 夫人语塞】 黛中真男儿哉花蕋同时南汉有卢陵仙。南唐有窅娘。及保义黄氏。皆歌舞妍姣。书伎绝伦。兵燹纷纷。诗翰不少见。独花蕋夫人宫词无一字不传人口。女郎之幸不幸乃如此。陈亢侯刻之山阴非独拈出花蕋才情且垂戒 【 □千艳冶场中拈出关系】 宫中有风流天子未有不基祸兆乱者殷鉴不远尚当以诗之周南召南为正。 

　　○补孤山种梅叙 

　　张鼐 
　　夫人标物异。物借人灵。古往而今自来。风光无尽。景迁而人不改。兴会长新是知有补斯完。无亏不满。谁非造化。转水光山色于眼前。繄此人功。留雪月风花于本地。维昔孤山逸老。曾于瀛屿栽梅。偃伏千株澹荡寒岚之月崚嶒数树留连野水之烟自鹤去而人不还。乃山空而种亦少。庾岭之春久寂。浮萝之梦不来。虽走马征舆。闲前堤之景色。柰暗香疏影。辜此夜之清光。是以同社诸君子、点缀氷花。补苴玉树。种不移于海外。胜巳集乎山中灌岩隙而长玉龙纷披偃仰礨润湄而栖白凤布置横斜。幽心扶瘦骨同妍。冷趣植寒枝共远。西冷桥畔。重开玄圃印清波。六一泉边。载启琼楼邀皓月非为借风霜之伴与岸花江柳鬪春光亦将留山泽之臞令溪饮岩居生气色倘高人扶笻扫石。政堪读易说诗。若韵士载酒飞觥。亦足吟风弄月。使千古胜场。不沦寂寞。将六堤佳景。尽入包罗岂独处士之功臣。亦是坡仙之胜友。余薄游湖上缅想孤踪策月下之驴为问山中谁是主指云间之鹤来看亭畔几株花爰快述其良图用同贻于好事云尔。 

　　铿耀中有氷雪气 

　　○名山小论序 

　　沈承 
　　一日坐妨帽山中、忽有一阵怪风从西北起有无数三寸鬼腾跃而来皆锐首。长鬣。戴竹冠。骑东郭夋 免。执绿沉枪。枪大如椽形其后又有无数八脚小鬼描头畵角尾之而至若相迫状。三寸者以好语谢遣曰。方今弓燥手柔。与诸侯会猎名山。君等可暂避。八脚者有惭色。遽驱蝇集其端。三寸者意不能平。身自奋掷投地。八脚又阴教虵衔之。于是三寸者乃大怒。即日治兵相攻。旁复有白面乌襕号■〈巾阎〉先生者。扣壁门求谒曰。窃闻倍时者不章。功高者不赏。八脚意良厚。愿老平章熟詧而书诸绅。所谓合从为楚。非为赵也。三寸者笑曰。卿故遨游四友间。为八郎作说客耶。乃引之周视牕几墙壁藩溷讫。还饮燕。因从容谓曰。丈夫举事。上自东壁府。下自冡坟。远自颉诵。近自稗家。杂说。莫不收保有年。得天下勍敌。与榷所长。有一居先。当伏死墨池耳。能効女曹儿呫嗫乎。归语八郎。有断□中书无降中书也吾计决矣■〈巾阎〉先生唯唯出。当下八脚立阵甚坚。用葛藤为城角黑漆镫为旗号甲仗各带酒煮皮鞭蓐食各带腐汤望见三寸军中。背紫石潭而陈皆大笑俄三寸者登坛部署。闻其称中军。曰锋都尉。称偏将军曰颖司马。先锋曰鸡距将军。后曰五花校尉。两翼夹击。有曰彤驸马。有曰锥虞侯。廵徼者。有曰鼠须郎骑。策应者。有曰削荆中郎将。参军事者。有曰碧镂常侍处分畧定。鼓噪勒兵。檐瓦尽震。未接战顷。数有隃太守传诏止之。辄引两虎不得私鬪为谕。锋都尉亦引成语对曰。闻将军令。不闻天子诏。遂顾左右急击。时三寸之士。振臂一呼。而八脚之师皆败走。属乡之■〈巾阎〉先生。隃太守来贺。观其战处。入木者七分。咸共嗟异。逊不及也。巳而三寸诸将吏班军行赏。置酒高会。而我妨帽轩中。有一二秃发鬼黧瘠可憎。亦复跃出相就。竟不知何者是客。余不觉失声大叱之羣鬼骇散掣光如电化为一物如斗忽堕案间取而视之乃是金沙友人周介生遗我名山小论一册 

　　其才近于鬼矣。安得长年。君烈曰。吾宁为此。 

　　○赠偶伯瑞叙 

　　沈承 
　　尝博考古册书传纪所载、姓氏如林但曰名某某、字某某而不闻曰号某某、何以故、大约古人朴畧里中三老其名子弟也并得与父师等而其间鴈行执友、或难斥呼、则稍稍取义而别为字、字非正嫡矣、而不出乎宗则犹在名之支庶间也故古人多以字行、至于近古有别号者不过畸人韵士寔寔眼界前有此景胸堂前有此癖。借湖山云树作美题目以儗话耳即不然者亦时人慕其风流。后人追其轶事。而村墟市巷。两两三三。信口指点。相传以为某子。某翁。某先生。某居士。初非利齿儿可多噉得也。末叶浮薄始成滥觞、而吴侬好事、更饮狂药、家在烟火阛阓而生扭海外 【 何但吴侬】 不经见之名山身为财虏金夫而侨妆遨游五岳之胜槩往往灶下厮养。横取嘉称。洋洋大人君子上每见岁时社腊杯酒相 【 如画】 喧主宾杂坐擎拳龋齿曰桥曰楼曰松曰竹嘈嘈耳根令人欲呕自古高隐所以迯名避世掉头而不顾。真有激乎。余不幸。误以名姓落人齿牙。誉不胜诽。年来颇学痴聋家翁法应世、大足逍遥会客有盛称伯瑞偶君者伯瑞似字而客曰号诚字也绰有古人风即号亦不至学楼桥松竹头活样子遂喜而赠之以言、 

　　○批点玉茗堂牡丹亭词叙 

　　王思任 
　　火可畵。风不可描。氷可镂。空不可干。盖神君气母。别有追似之手。庸工不与耳。古今高才莫高于易。易者象也。象也者。像也。其次则五经逓广之。此外能言其所像。人亦不多。左丘明。宋玊。蒙庄。司马子长。陶渊明。老杜。大苏。罗贯中王实甫。我明王元美。徐文长。汤若士而巳。若士时文既绝。古文词诗歌尺牍玄贵浩鲜妙处伙颐。然禀胎江右。开乳六朝。頳糟粉肉响屧板袍之意。时或有之。至其传奇灵洞。散活尖酸。史因子用元以古行笔笔风来层层空到。即若士自谓一生四梦得意处惟在牡丹。情深一叙。读未三行。人巳魂销肌粟而安顿出字。亦自确妙不易。其款置数人笑者真笑笑即有声啼者真啼啼即有泪叹者真叹叹即有气杜丽娘之妖也。柳梦梅之痴也。老夫人之软也。杜安抚之古执也。陈最良之雾也。春香之贼牢也无不从觔节窍髓。以探其七情生动之微也。杜丽娘隽过言鸟。触似羚羊。月可沉。天可瘦。泉台可瞑。獠牙判发可狎而处而梅柳二字一灵咬住心不肯使劫灰烧失柳生见鬼见神痛呌顽纸满心满意只要插花。老夫人眢是血描肠邻断艹。拾得珠还。蔗不陪檗。杜安抚摇头山屹。强笑河清一 【 戴纱帽通例】 味做官半言难入陈教授满口塾书。一身襶气小要便益大经险怪春香眨眼即知。锥心必尽。亦文亦史。亦败亦成。如此等人皆若士玄空中增减朽塑而以毫锋吹气生活之者也然此犹若士之形似也。而其立言神指。邯郸。仙也。南柯。佛也。紫钗。侠也。牡丹亭。情也。若士以为情不可以论理死不足以尽情百千情事。一死而止。则情莫有深于阿丽者矣。况其感应相与。得易之咸。从一而终。得易之恒。则不第情之深。而又为情之至正者。今有形一接而即殉夫以死。骨香名永。用表千秋。安在其无知之性。不本于一时之情也。则杜丽娘之情。正所同也。而深所独也。宜乎若士有取尔也。至其文冶丹融。词珠露合。古今雅俗。泚笔皆佳。沛公殆天授。非人力乎。若夫绰影布桥。食肉带剌冷哨打世边鼓挝人不疼不痒处。皆文人空四海。坟五岳。习气所在。不足为若士病也。往见吾乡文长批其卷首曰此牛有万夫之禀虽为妬语。大觉俯心。而若士会语卢氏李恒峤云。四声猿。乃词场飞将。辄为之唱演数通。安得生致文长。自拔其舌。其相引重如此。予不知音律。第粗以文义测之。虽不能为周公瑾。而犹不至如马子侯。僣加评校。以复两张新汤之请。便即交付一语。若士见改窜牡丹亭词者失笑一绝。醉汉琼筵风味殊通仙铁篴海云孤。总饶割就时人景。却愧王维旧雪图。持此作偈。乞韦驮尊者。永镇此亭。天下之宝。当为天下护之也。 

　　以大易为情种奇奇○牡丹亭前非此香艳之笔那堪佛头着粪 

　　○玉鸳阁诗集序 

　　陈继儒 
　　檇李故范少伯西子之旧游也。南湖水落。妆台之明镜犹悬。西廓烟消。绣塔之彩云不散。遂使当年之红粉。幻出绝代之青蛾。秘枕异书。结褵名士。阳春赓和。鸾凤锵锵。子夜于飞蝴蝶栩栩。肝肠如雪。能吟柳絮之词。志节凌霜。直拟木兰之操笔床茶灶不巾栉闭户潜夫宝轴牙签少须眉下帷董子鸟衔幽梦远只在数尺纱窓蛩逓秋声悄无言半龛灯火手翻贝叶。十指生香。诗嗽莲花一尘不染。煅炼成慧心道骨。惟知织素流黄。洗刷尽绮语艳歌。直欲恶朱夺紫若向公交车待诏必然金马秘书郎可怜洞府修文竟作玉皇香案吏断肠兮珠弹雀而忽坠。伤心哉。梭化龙而奋飞。栢子炉寒。茱萸佩冷。秦箫顿咽。范叔何堪。痛丹铅巳蚀于乌丝。幸绿字尚萦于蛛网。是用收遗文于琬琰之上扫人间粉黛三千。庶几续清韵于骚雅之余。振古调国风十五。纵饶窦韬妻织锦。焉用文之。即遣卫夫人吮毫。啜其泣矣。 

　　绣艳风骚堪与玉台新咏序并绝 

　　○考卷帜序 

　　沈承 
　　窓下命、场中文自是闲花草。不消十分认真。从今论则窓下文、场中命、亦是冷鼓板不消十分按定只如开口时。闇珰珰。若个不了事。下手时。黑漆漆。又若个了事来读书时悠悠泛泛若个不一味靠天奔竞时波波喳喳又若个肯靠天来故酸子谈文政如盲子谈命会排八字自然猜着两句 【 笃论】 会学八股自然逗着两篇世人不知命造文章而妄意文章造命抵死将葫卢样看做定盘星则是以酸子谈命又如以盲子谈文可谓痴绝。然科策一出。四方毕竟炙手。却又何曰文坛閧市也。遇合之文。狂泉也。但稍落魄。奇字即怪魁。佳话即笑柄。即回头自检一番颇亦自疑但稍战胜。憎者亦首点。忌者亦神伏。即回头自读颇亦自喜且勿论此种奴态。真有平时扣钵就而一夕髯枯。平时拥被蹋壁苦不休。而一日长廊可扫。仔细思量。是谁调弄人。端的小小得失各有一小势利之鬼牵人之肘而集人之鼻端此乃所谓命乎。仆于虎鼠滋味。险些尝透。初似苦海久之直作逍遥游矣急为传语旨曰。文耶。命耶。两枝皮灯。一条铁限。遇不遇。皆须撞破不然不被闷杀恐被瞒杀也 

　　尝尽秀才滋味言之可啼可笑亦复啼笑俱穷 

　　○英雄概序（即人物览尚未发梓） 

　　王纳谏 
　　始吾欲作英雄概、自昔帝王将相、与夫豪逸之士、人摘一二事以概其余、流赏啸匹、致足乐也、既裒合浸广、因更曰人物览都为五部、以博其类、原夫造物无全用、入世无全人、特达之解。要在于驳中观粹。讹中求正。必曰秦汉以下俱未闻道道固载之彼不自知或厝意造事。精烱欝露。天之所与。不可诬也。但有通蔽。不容冺绝。譬如糜金之工。淆杂铅锡人伪日至金未尝亡将有明眼。即见金于铅锡更须敏手剔刮出之。若人物之林。驳者都弃兼恐造物应受赝金之罚。且道之所取尊者。非仲尼乎。仲尼乃罕言性命。而由赐以下诸贤。稍鹜于智矣。亦因而就之。其于管夷吾晏婴。亦置之且黜且收。若褒若惜之间。嗟乎。仲尼之不尽黜霸有以也。以为自非大正。皆有所倚。使夫功业沮丧。物情落莫。将惟逃虚之务入。不见夫今之谈道者。皆知斥霸。竞以趋禅吾则以为与 【 快绝】 其禅也宁霸尘爵虚罍。宁注村醪。此又吾救世激切之热中也。若夫长世役物。左右而使之。无违其性。只家人仆隶部署得所。皆济时需。不然何以丰砀之产佐命。汾阳之隶将才也哉。至如人物自砥。则以气合。以耻胜。是编所集。多阙佚不次者。气类相召。事不必备。间尝于一二事率尔感激。不觉涣然自归。翩然自舞方将伸伛起躄发瞽披聋澉濯精魄以致于用剪拂羽毛以仪于世流赏啸匹致足乐也余少而志之。今且老而弗衰。敢告同怀以矢弗谖。 

　　先生端方士也而亦宁偏驳是取是故恶夫愿者 

　　○孟子若姚花剧序 

　　倪元璐 
　　人服子若氏襟豪才阔、曩草花间剧时、司文者既达境、羽檄纷驰、彼众拥抱时文如蜣护丸。而子若氏方搜腔检拍。不舞槊拟敌而舞柘枝。然当垒即胜。人射得鸟而子若氏钓得鸟也。予曰不然、人射以矢。而子若氏以弹。弹之与矢。异器而彀同也。文章之道、自经史以至诗歌、共禀一胎、然要是同母异乳、维小似而大殊、惟元之词剧。与今之时文。如孪生子。眉目鼻耳色色相肖盖其法皆以我慧发他灵以人言代鬼语则同而八股场开。寸毫傀舞。宫音串孔。商律谱孟。或裂吭长鸣。或束喉细语。时而齐乞邻偷。花唇取诨。时而盖驩鲁虎。涂面作嗔。净丑旦生。宣科打介。则同。而格律峻严。捃缚艰苦才将颷发而股偶以束之思欲泉流而宫商以拴之则又同予每笑时文一格、都没理会、然有等慧业偏向个里光腾怪出余灵未巳、即不敢抱琵过别则取其近是者、扭张捏蔡、翻高踢董、犹之善绘者、去而为古塑耳、记往时读子若所为时文者、辄署云苏觔柳态当使丈二将军合十七八女娘谱作唱本予初不知其能为此词者、而巧中若是今即下转语、署此二词曰、含元吐魁何不可也、然予更欲借兹金针、度脱彼众、诸君架上时文、没底用、合取烧却、亟征古今词曲数部、以古乐府及晋砀石诸篇、唐温李宋东坡幼安等词为一部比之成弘王董诸家以会真琵琶等记、为一部。比之嘉隆瞿邓诸家。以文长四声若士四梦并子若桃源花间二剧为一部。比之万历以来陶许诸家。朝咿夕唔。不取雪案。取花窓。不取才朋。取丽侣。欲睡则引檀板拍其股。当苏季之针。如是三年不一出取大元归者。许绾有言。请以臣头为狥。 

　　梨园子弟打院本可讽时政莫作俳语观 

　　○寿董思白元配龚夫人七十序 

　　陈继儒 
　　往者董宗伯杖国之年凡里俗羔鴈牛酒逆屏不敢前即家居集冠盖。悬钟鼓。傞傞歌舞。以上百岁觞。侦之寂如也。夫人少于公两岁今丙寅小春朔、七十矣谢祝复如前太守曰、古长吏崇重风化。表女宗。号母师。又如汉中太 【 偏有此确证】 守执子孙礼如杜泰姬。皆载在史册。今率诸大夫诣门而祝董夫人。抑犹行古之道也。夫人出海上龚氏、其族有台省两兄弟。棱棱以风节着闻。夫人既归公、手绩以供两尊人。中馈肃给客至其茗串而巳不闻庖厨声公试蹶。则下机慰劳。亦不闻有几微愁叹声。一盎粟。三浣衣。若将终身而巳。其后神考拔公中秘。光庙擢公讲帷。今皇帝追念甘盘。历登禁近。夫人邀纶告之誉命非一。累茵列鼎。象服鱼轩而居恒素风素德。一似诸生妇时。不诲妬。不冶游。不通门外瑱环之问。抚视诸娣媵如女。教诫诸子孙如察 【 无才是德】 吏严师稍长 【 视此又逊一筹】 婚娶成名后亦不复数数也。初公在北时、廷议欲推少宰、公坚辞、拟北大宗伯、又坚辞、未几请南遂上引年之疏温旨敦留、赐传还里夫人笑曰、公少无宦情。老无媚骨。鸣犊见殒。倦鸟先还。知几其神乎。客以枚卜挑公者。公曰无多言恐我家夫人闻之笑而齿冷昔楚庄王聘北郭先生为相。先生曰。臣有箕帚妇。请入谋之。其妇曰君以容膝之安一肉之味而殉楚国之忧其可乎山涛谓妇韩曰。忍饥寒。后当作三公。夫曰殉。微有怖心焉。曰忍微有市心焉。今夫人寻常蔬练。习而安之但愿公却热地避争门急以德归为幸不以失宰相为忧其贤于古人远矣。傥夫人凝滞不化。鼻息咈然。或对案不食。或蒙被窃叹。公能急流勇退如此快人意否自公出都以来。未及两匝岁。揆席之地露龈戟 【 敢言】 手几閧为战场谴者谴。归者归。黄金相印。颠倒予夺。如反复手。达人大观直不得邯郸 【 果然】 枕上一笑公未老而引年先之槐宫之梦早觉蔗乡之味方甘极人间全福晚福。悉萃于夫人一门 【 夫人故不失策】 视宰相果孰多也即使公坐政事堂。衣衮围玉押数十道黄 【 刻清】 昏文书岂若著作翰墨流传于六宫四裔象译鸡林皆知有董宗伯哉宗伯之笔。顿令枯者荣。短者修士大夫每有家庆数千里舆金辇璧。恨不能乞其片言只字以为家世光。以为子孙重。而余则乌能寿夫人夫人 【 一篇结穴】 附宗伯公而传真寿矣真寿矣 

　　○花筵赚序 

　　范文若 
　　每叹文有文魔、诗有诗魔词有词魔词固忌堆砌、亦定以香艳为主元人之玅在冷中藏谑然俊语即关郑白马亦不多得非元剧便佳也古人云、有文章者。谓之乐府。无文饰者。谓之俚歌。如单取浅俗。则盲本琵琶。且登元人之席矣。花间兰畹。昔人以被之丝肉者。今试思何等清新流丽。乃俗笔动祖白兔杀狗为不可及。系彼时谱曲者。悉老书会无难字。无梗句。戏子易于习唱。故相传不败。其后渐出词人之手。则又当别论矣。噫声音一道。无关理学。何苦复驱之为学究。余博山堂乐府数种、大率鬼语情语、世无柳梦梅杜丽娘、索解人未易也、花筵赚稍稍通俗姑先梓之、以问诸里耳、 

　　曲祖元人谓其无移宫入商之紊耳若协律矣而更加香艳岂不更佳此还魂记之逊西厢而凌拜月也优人苦其文义幽深不易入口至议为失律宽矣香令此本庶与比良序中大义具见 

　　○前历试卷自叙 

　　艾南英 
　　予年十有七、以童子试受知于平湖李养白先生、其明年春、为万历庚子、始籍东乡县学、迄万历己未、为诸生者二十年、试于乡闱者七年、饩于二十人中者十有四年、所受知巳令长、凡二人于是先后应试之文、积若干卷、既删其不足存者、而其可存者、不独虑其亡佚散乱、无以自考又重其皆出于勤苦忧患惊怖束缚之中而且以存知巳之感也乃取而寿之梓、而序其所以梓之之意曰嗟乎、备尝诸生之苦、未有如予者也、旧制诸生于郡县有司按季课程、名季考、及所部御史入境、取其士什之一而校之、名观风、二者既非诸生黜陟进退之所系、而予又以懒慢成癖、辄不及与、试独督学使者于诸生为职掌。其岁考则诸生之黜陟系焉非 【 余乡有每岁试辄告病者或不解】 患病及内外艰无不与试者其科 【 为何病余曰此即岁考病耳到期必发无能疗者】 考则三岁大比县升其秀以达于郡郡升其秀以达于督学、督学又升其秀以试于乡闱、不及是者、又有遗才大收以尽其长非是涂也虽孔孟无由而进故予先后试卷、尽出是二者、试之日、衙鼓三号、虽□霜冻结诸生露立门外督学衣绯坐堂上灯烛辉煌围炉轻暖自如。诸生解衣露足。左手执笔砚。右手持布袜。听郡县有司唱名。以次立甬道。至督学前。每诸生一名。搜检军二名。上穷发际。下至膝踵。倮腹赤踝。为漏数箭。而后毕。虽壮者无不齿震冻栗。腰以下大都寒冱僵裂。不知为体肤所在。遇天暑酷烈。督学轻绮荫凉饮茗挥箑自如。诸生什佰为羣。拥立尘坌中。法既不敢执扇。又衣大布厚衣。比至就席。数百人夹坐烝熏腥杂汗淫浃背勺浆不入口虽设有供茶吏。然率不敢饮饮必朱钤其牍疑以为弊。文虽工。降一等葢受困于 【 一苦】 寒暑者如此既就席命题、题一以教官宣读便短 【 益之苦】 视者一书牌上吏执而下廵便重听者近废宣读、独以牌书某学某题、一日数学、则数吏执牌而下而予以短视不能见咫尺必屏气嗫嚅询傍舍生问所目而督学又望视台上、东西立瞭高军四名、诸生无敢仰视四顾丽立伸欠倚语侧席者有则又朱钤其牍以越规论文虽工。降一等。用是腰脊拘困虽溲溺不得自由盖所以絷其 【 二苦】 手足便利者又如此所置坐席、取给工吏吏大半浸渔所费仓卒取辨、临时规制狭迫不能舒左右肱。又薄脆、疏缝据坐稍重。即恐折什。而同号诸生常十余人。虑有更号率十余坐以竹联之手足稍动则诸坐皆动 【 画】 竟日无宁时字为跛踦而自闽中一二督学。重怀挟之禁。诸生并不得执砚。砚又取给工吏。率皆青刓顽石滑不受墨虽一事足以困其手力。不幸坐漏痕。承檐所在霖雨倾注。以衣覆卷。疾书而毕事盖受困于 【 三苦】 胥吏之不谨者又如此比阅卷、大率督学以一人阅数千人之文。文有平奇虚实烦简浓淡之异而主司之好尚亦如之取必于一流之材。则虽宿学不能无恐。而予常有天幸、然高下既定、督学复衣绯坐堂上。郡县有司。候视门外。教官立阶下。诸生俛行以次至几案前。跽而受教噤不敢发声视所试优劣。分从甬道西角门以出。当是时其面目不可以语妻孥盖所为拘牵文法以困 【 四苦】 折其气者又如此嗟乎、备尝诸生之苦、未 【 凡人尽然】 有如予者也、至入乡闱所为搜检防禁囚首垢面夜露昼曝暑暍风沙之苦无异于小试独起居饮食稍稍自便而房司非一手、又皆簿书狱讼之余、而予七试匕□□改弦易辙、智尽能索、始则为秦汉子史之文而闱中目之为野改而从震泽毘陵成弘先正之体而闱中又目之为老近则虽以公谷孝经韩欧苏曾大家之句而房司亦不知其为何语每一试巳、则登贤书者虽空疏庸腐稚拙鄙陋犹得与郡县有司分庭抗礼而予以积学二十余年、制萟白鹤滩守溪下、至弘正嘉隆大家、无所不究、书自六籍子史濂洛关闽百家众说、阴阳兵律、山经地志、浮屠老子之文章无所不习而顾不得与空疏庸腐稚拙鄙陋者为伍每一念至、欲弃举业不事、杜门著书、考古今治乱兴衰之故以自见于世而又念不能为逸民以经老嗟乎备尝诸生之苦、未有如予者也、古之君子有所成就则必追原其剔历勤苦之状以自警上至古 【 秀才有此高比】 昔圣人昌言交拜必述其艰难创造之由故曰逸能思初、安能惟始、故试卷虽鄙劣琐陋不足以存然皆出于勤苦忧患惊怖束缚之中而况数先生者、又皆今世名人巨公、而予以一日之艺、附弟子之列、语有之、知巳重于感恩、今有人于此、衣我以文绣、食我以稻梁、乐我以台池鼓钟然使其读予文而不知其原本圣贤备见古今与道德性命之所在予终不以彼易此且予淹困诸生、既无以报知巳、而一二君子、溘先逝者又无以对先师于地下以其出于勤苦忧患惊怖束缚之中而又以存知巳之感此试卷之所为刻也若数科闱中所试、则世皆以成败论人、不欲尘世人之耳目、又类好自表见、形主司短长、故藏而匿之然终不 【 怕人】 能忘其姓命騊儿五岁能读书、将封识而使掌之曰、此某司理某令尹、为房考时所摈也既以阴志其姓名、而且使騊儿读而鉴、鉴而为诡遇以逢时无如父之拙也 

　　格仿叔孙通议礼不厌详悉可为天下秀才一篇通套行状 

　　○次韵落花诗引 

　　倪启祚 
　　夫芳华摇落。士衡兴叹逝之词。时序推迁。照邻动悲昔之感。江河顿异。踞新亭以沾巾。松栢空怀。登牛山而陨涕越宫落鹧鸪之影苏台走麋鹿之尘小苑莺歌初歇。长门蝶梦偏多黄鸟骂桃花谁辨南山之语红螺倾竹叶亟援北斗之浆触往事以悲今。感新声之代故。岂辞荣而就瘁。何欢寡而愁殷。若乃搴帷拂袖。心伤碧玉之家。揽镜执钗。肠断绿珠之井。路傍芳草。凝归怨于王孙。陌上垂杨。悔封侯干夫壻。结眉表色破粉成痕。惜青镜兮多亏。怅朱弦兮易啮。及夫金园金谷。起旧乡旧国之愁。河水河桥。动飞雪飞蓬之感。晨曦恐其易夕。老洫悼其不阳。厥有忧乎。谁能遣矣。余亢浪家居。迂疏人境。愤尘埃之剌眼。涤名利之焚心江东日暮云思美人而不见淮南秋雨夜招隐士以无从。尔其抗目远览。冯轩高临。春每归兮花开。花巳阑兮春改。或朝蕤而速谢。或夕秀而遄衰。高者排玉户。扬金铺。卑者堕泥涂。沿秽厕。遂乃援笔为叶。依韵成章。友人某、谬加奖饰。辄置品题。听泉流而发清机。执蛙鸣以当鼓吹。倚韵属和。赓律互酬。盖其少工铅椠长博典坟、骥枥空淹、未得英雄入彀、牛刀小试羞将贵介为容、旋返初衣。怅吾腰之难折。复陈新箧。视予舌之尚存。是以吐风云于行间。挥珠玉于字里。极感慨淋漓之致。摹荡瀁恍惚之容。比于吴歈楚些。风泉咽而罢声。儗诸羌管胡笳。狐鹤闻而下泪。是盖听瓦釜而得黄钟。借荧光以发龙烛。彼自咀商嚼征不减殿上之含香若谓步韵谐声毋乃海滨之逐臭艳而不腻 

　　○俚引 

　　王纳谏 
　　里中长者、刻谕世训解、必欲纳谏作序、纳谏以为圣谕六言正如唐尧五伦之教皆是圣人生知言约理尽仲尼六经尚觉繁辞既有训解真切动人又何须增益浮艳必不得巳、宁从俚质、且如诸老今聚众讲谕来听讲者、吾说有三种心、云何有三种心、其一信。其一承。其一翫。其义云何、昨闻某贤听讲孝顺父母泣如雨下此是剌 【 方便说法】 得心头血寻得岭头泉真脉淋漓。故信是一种心。至德要言。如白煮饭虽实养人不见滋味、或者相唤听讲。只得应承故事。故承是一种心相承既久。官司视为腐套。里社目为戏具。仲尼所谓吾不欲观之矣。故翫又是一种心。问有何法使人皆信而不翫。此在升讲座者有一副不可磨灭精 【 却少】 神主持提掇纸上之言。终不济事。请引古一证昔者楚申包胥、恸哭秦廷、七日七夜、遂感动秦伯、借兵救楚危国复存只缘包胥实是个忠义汉他有那裂金石的精诚蹈白刃的果决所以一场哭博得十万师若别样人无其志而学其哭。只 【 真可笑】 堪相传一笑而巳。今之君子、 有这一副精神。方感得这大众诚意。方不负这一部训解。 

　　妙丁以俚醒俚 

　　○夷光野乘引 

　　朱灏 
　　绣闼幻青宫、金宫化白云、讨芝访薜、窥烟液、瞰沧洲、脱尘械石缰、独立江水视荣禄如累卵金钱上故夷光甘扁舟偕游从攒花拥翠中坚木肝石肠卒灭吴伯越、以 【 夷光知巳】 雄心炼仙骨五湖曲、傲小海唱、观其寄履迹灵岩。非沉香埋彩。其幻异与洒石成花者畧同。彼鸱夷子皮。卖药兰陵。比即得仙。舍夷光谁侣。一云沉江上、安知不为水解。乘光游霞、气舟风柁、纵意容冶始卑栖终高唳游廵灵矫莫测其涯虽一堕千刼、幸千岁后有子京、将吾牿我辱者俱成龙蜕蝉解尤欲以西方度西子。或以伽陁祗夜半偈。为唤醒。婆心顿热。余又谓泛泽之从。堪配访松子京所辑野乘、不啻授以丹书令其光颜如碧草若渡西海时 【 幻绝】 应口  两鸱夷 

　　金简玉字中可参一位○宗远之文之诗之书之画无一为凡目习见真负奇癖者 

　　○王季重悔谑抄引 

　　倪文璐 
　　谑 【 谑是不谑下谑是谑卓老机锋应为卷舌】 庵之谑、似俳似史、其中于人、忽醴忽酖醉其谐而饮其毒、岳岳者。顿折如城之角。期期者。莫弯报怨之弓。于是笑撤为嗔、嗔积为隙、此谑庵所谓祸之胎而悔也、虽然、谑庵既悔谑祸、将定须庄语乞福、夫向所流传按义选辞、摛葩敲韵、要是谑庵所为庄语者、而其中于人非惟折之角且剺其面非惟报怨无门至乞 【 世人受此不怒亦可哀矣】 一生活地不可得无问世人余即甚诵谑庵者。然每读谑庵所论著。领其谑者。即不禁性火上腾。妬河中决危哉。亦谑庵之祸机矣。谑庵不悔庄而悔谑何也。且夫致有诙而非谩也。不可以刃杀士。而诡之桃以杀之。不可以经断狱。而引非经之经以断之。春秋斩然严史。而出语奸尖。如盗窃公孙天王狩之类。极云谲波诡之致假春秋一书、令宣尼鼓颊而出之度必诙气满面而要其毒锋向人有不可逼迩者谑庵以俳戏发其史才。提尤喝谬。自作王氏春秋耳。庸谑乎。若夫不曰窃取而蔑其名曰虐诬其情曰悔 【 刻想】 斯则谑庵谑矣孔子曰、罪我者其惟春秋乎此谐语也 

　　○陈季慈爽阁图题词 

　　李柄 
　　夫胜槩何穷、挹取斯在、会心不远、俗累都捐宁必考室山阿。迯名空谷。乃能收烟云之万态。涤尘溷于一腔者乎。武陵邑侯陈季慈氏、拂衣花县卜筑芜城适在西偏。构兹爽阁瞰公路之浦水树参差眺隋帝之宫松岩嵂崒旭日升而晴岚晃朗。朝霞彻而雾宇澄清。山色空蒙。江外逓千峯之秀。波光潏浡。林端飞八月之涛雨落楚天青近平林而度雁云生锺岫白暎水气以成鳞至若返照岩阿。颓阳明灭。暮烟丛薄。杳霭稀微初月城头先下当 【 以□子山】 轩之照流霜高树遥生入座之寒风起郊原。坐聆一天清籁。雪霏岭屿。卧看万里愁阴。固变幻以多奇。每登临而日异。尔乃披襟长啸。解绰放歌。远水遥岑。尽入琴尊之韵。竹风花露。如沾履舄之香玉人箫吹对凭栏九曲溪回春色名士风流痛饮酒千秋业在骚坛。于是进何逊以赓诗。引鲍昭而作赋。耽物外之赏。日有求羊。谢区中之缘。此焉箕颖。仲长统之怡性。未况萧疏。陶彭泽之乐天。庶几旷达。可谓藏身大隐。得趣考盘者矣。以斯为爽。不其然乎。图绘绡悬。诗歌玉缀。敬裁小引。以附赏音。 

　　○卧游题辞 

　　陈继儒 
　　俞使君宰华亭之三年政洁而民龢弦歌之暇、手篹卧游清福编命陈子序之、儒闻之、名山洞府。造物不付之冠剑车骑贵人。而私之隐君子。此语似有致。而寔否否。夫王公大人之游。或侍宸舆。或领使节。屯军驻驆。问俗褰帷。小有未济则兵丁曹 【 此真吝胜之具】 伍腰鎌负锸而前导之能使目与足两无憾而后止。若蓬翟逸民。不肻三尺笻。与一■〈革两〉屐耳。历览几何。而辱之曰游。则不得不退寻纸上之陈迹。而指数之。曰是某水。是某丘若置其身于空青钝碧之间以稍自宽云耳则卧游编者冠剑车骑贵人可无而隐君 【 反说妙】 子不可不有也俞使君曰、余从大夫之后、宦辙所经。虽不敢辍民事而媚山灵。然山游之难。我知之矣大抵巨灵五丁洗凿之地半出于神鬼护呵俗子命车则风雷雨电随其后非夙具灵根者不能游猱岩虎窟蛟穴鼍宫与夫族家丛 【 言之欲走而况身临其地】 祠之林狐狸啸而休鹠啼非有胆智者不能游栈腐梯残葛枯萝脆非捷如猿鸟而顽如樵牧者不能游。寒暑载途变色而进喘不续吁胸与膝拄非精爽壮旺而好奇者不能游。诸游具矣而纠于俗务顿于老疾左于非时甚则兴尽者才尽才尽者山川之秀亦尽而游不必记记不必文者。多矣甚矣 【 良然】 游之难也非游之难也难于上帝之清福也嗟乎、自古山河幻住。陵谷变迁。海底尘飞。蓬莱水浅。即天地且无所恃以久存。而何况山川。又何况游者。尝试访古今游客姓氏。于仆碑断础中。野草夕阳。冥冥漠漠而幸有一二记游尚在。则昔人湎云啸月。讨松论桂之意彷佛可求。而穆王八骏之所未廵。秦隋六龙之所不及临幸者皆得与巢公一巢壶公一壶共缩而游之几上比之王玄仲举烟为信。韩昌黎恸哭缒书。谁为劳逸哉。是编也。无问隐君子。与冠剑车骑贵人但有清福者然后出此以授之 

　　○跋西蜀尹西有卜筑桃源图卷 

　　倪元璐 
　　观夫三士致谋、五丁毕力、狩峨青于别磴延岷泚于旁澜钤云辖霞。雕岩绣壑。奥文诘曲。别味鲜清。诚山典之殷盘。景筵之瑶柱。栖其界者。苟非八叟。定亦雨 只童。将皆分陕仙凡。割沟玄白。然而其灵不閟。道亦以章。昔之三程。跃其池铁。今则二尹。着于宫锺。夫踪绝渔樵。而大夫去之役戎马之场。代沉魏晋。而文学就此探天人之策。原其飞光淝水、通隐金门非为抱梁、固足贵也、若所招招何其磊磊或才方藻国。有陈子之霞舒。或名巳倾都。为余生之雷呴。各无滞骨、殊异枯禅既　圣世之有桃源即酒人而可莲社故得貌其幽韵。体以文绡。则有应物之能。存形之手加毛溪颊点睛石眸道玄致嘉陵之功。右丞极辋庄之状。夫使处则境皆图畵。出则袖有云烟。非夫名通、不具此致也若乃尚平结遥盟于毕娶。宗炳开便法于卧游。则不知武溪亦男女其中华山有鼾齁于外而此二子、倘亦情疏野鹜。心畏真龙乎。 

　　岩岭高则云霞之气鲜林薮深则箫瑟之音清文境如是 

　　○跋董玄宰书王念生勑命册子 

　　倪元璐 
　　夫雨露竭澍而奖百昌之能云霞极姿以赞穹玄之色故征和九策。瑞蒸都尉之闾。太学五经。光发中郎之篆。何则、瑟瓒黄流。取殊荣之相报。明珠华椟。亦圣言之所资也。有番君之匹、亦召父之流、禀其孤清。唳绝华亭之鹤。出为腾踔。啼遏会稽之鸡。画界蝗迁。行车禽拥。刘玄明之第一。徐圣通之无双。不其然乎、属以　虞瞳远瞩。察姑臧之绝踪。　汉诏华飞。役许燕之大手。十行星烂条廉署能、三命风申、旌庭策阃、如纶之致、可得而观焉夫物护甚则锦承、人衔深者丝绣、于是乃使锺索之彦。起而拏骞。颜柳之英。致其奔抉。观其体凌拨镫。法极悬钗。栗栗如临邺下凌云之牓。飘飘欲举绛州碧落之碑。斯则唐宗之所以酬妙于缾盘魏后之所为躭佳于壁帐也。垂于览者、其道无方可识 
　　皇谟、并资吏范、大则天球之贵。小亦墨池之娱。则知七宝合成月姊之宫有为幞凿五方转换天王之目随在摩珠呵以佩刀。誓于淮水。惊其神物。渡延浦而龙翔。考尔世珍。对岐山而虎拜。云尔。 

　　序黄侍御疏草畧云、夫笃时者夏迷游光者春咽惊颷者秋嘿悔革者寒号是以多舌无诛。侧想祅童之世。列腰齐堕。疏观曲女之城。○欲使贾言失至陆语隳新俪语浑金璞玉于汉魏而锵鸣于□唐此能兼擅其胜宋人不足言矣 

　　●媚幽阁文娱 制辞（附奏疏议策） 

　　明　郑元勋超宗选 
　　陈继儒眉公定 
　　郑元化赞可订 

　　南京户部尚书郑三俊诰命（黄景昉） 
　　赠太常寺卿原任吏科都给事中魏大中诰命（倪元璐） 
　　赠太常寺卿原任吏部文选司员外郎周顺昌诰命（倪元璐） 
　　吏部左侍郎张凤翔诰命（畧　倪元璐） 
　　南京国子监司业文安之勑命（倪元璐） 
　　太常寺少卿沈维炳诰命（倪元璐） 
　　刑科给事中王继廉勑命（倪元璐） 
　　福建道监察御史马如蛟敕命（倪元璐） 
　　行人李之椿勑命（缪昌期） 
　　南京大理寺卿徐良彦敕命（姚希孟） 
　　拟汰冗滥清宿蠹以足军需疏（黄道周） 
　　毁三朝要典疏（倪元璐） 
　　辨东林疏（倪元璐） 
　　守觉华岛机宜议（黄道周） 
　　搜逸才议（朱廷旦） 
　　泰交策（兼阉宦　方逢年） 
　　文体策（沈承） 

　　○南京户部尚书郑三俊诰命 

　　黄景昉 
　　制曰朕嘉意乂民、责成计相、二京作宅睠祖宗丰镐之区六职建官先南比度支之寄必有财宜先有德惟旧都思用旧人爰播赞书、式征殊数咨尔某官、体资忠亮、识蕴渊闳、擢自郡邑藩臬之间、洊登执法、试诸礼乐兵农之用、具有成劳、业称累世之能臣、适侦先朝之未造羣邪丑正、尔因慷慨拂衣未老投闲、时或沉吟忧国、曁朕躬再清天日、尚海内未息兵戈问一岁钱谷几何曰有主者念诸臣廉能最甚佥惟汝谐晋长地官、俯从人望、览迩日条陈再疏、悉老成樽节一端矣、方今奴虏妖讧、渐及内地、吴越财赋、巳异当年、楚饷佯委之黔中南粮半没于豪右庙堂开会议之局。几于笔秃舌干。守令得催解之文。或以充囊挂壁。凡滋耗滥。悉赖勾稽。非借股肱之良。畴安根本之地、兹以覃恩、授尔某阶于戏周公居洛邑寔为诞保之师萧相守关中独领转输之任追尔畴昔、初贰农卿巳能使少府金钱渐如流水而况今三台杓斗、伫近辰星尚其着足国及民之勋行矣有自南而北之召靖共尔位、式遄其归、祗服斯言、且有后命钦哉、 

　　大臣而有清誉非难要须实有救时之才砥俗之骨耳如吾叔在 
　　陪京尽厘宿弊大足军储谤之诵之统非所计斯不愧于清誉云 

　　○赠太常寺卿原任吏科都给事中魏大中诰命 

　　倪元璐 
　　制曰夫光岳凝翕。是生忠义之臣。天地晦蒙弥表艰贞之节。故刘陶殒贞北寺。杨震殉烈西亭。并以祸极一时。声流千载。尔具官某其生有自。视死如归。原其至清绝尘。大刚制物。可以贪绳蝉蚓肉视虎狼故累百知一鹗之可尊、嫉邪如神羊之必触、爰自輶轩之使、陟于琐闼之班、洊历清垣、旋臻天掖、锐心平治、极论兴衰、节足相宣、夔睢坐剔时谓司隶阳球之既陟此辈安容假使铜鞮伯华而无使 【 不以成败论】 天下其定而会以相分公媪当蔡京童贯之时士亢君宗开窦武陈蕃之祸、惟尔坛帷逾峻、尤为缯缴所先、贝锦一成、雉罗遂及、诏求钩党、狱署同文、膺滂碎首、于黄门、乔固暴尸于城北三光黯没。海水羣飞当此之时。亦云。极矣。今者世灰大涤。天宇重晶。朕是用章阐幽忠。崇敷显秩震雷一夕巳踣元佑之碑解泽重泉大表比于之墓特追赠尔为某官锡之诰命、以尔臣忠、章为子孝、洢濂之义生死同揆弥奇卞壶伫章鲍昱呜呼位于箕尾识归天传说之星炳彼丹青宝入地苌弘之血 

　　痛可识之颜切犹生之面令读者目眦尽裂 

　　○赠太常寺卿原任吏部文选司员外郎周顺昌诰命 

　　倪元璐 
　　制曰夫孤情之所独抗得死而成正气之所不徂造生弥永、所以屈平嫉俗。转快志于怀沙。苌弘殒身。遂飞华于化碧。资其扶世。宠以教忠。尔具官某　希圣得清。择节取苦。伍羞绛灌哭是贾生之才儿命融修骂亦祢衡之气当其出为从事、入典铨衡、并以晶心、章其茂节、会当龙亢、驯致虫拚、时则指鹿之恶、浮于望夷、出彘之威、极于北寺、来周罗吉、箝网四张、乔固膺滂、梏釱相结、焚原荡岳、不可迩亲、固有惧祸之夫、闭门而拒岑晊知几之士筑室以拟袁闳而尔独持虎执獶。氷汤席镬。班荆悲咽、尊酒豪摅、侠抗左儒、义依邹浩、忍捐爱息、以狥累孥、本有荆轲湛族之心不止郈成分宅之德于是飞章告密。槛车下征而众乃成城吴几为沼至于焚香进食以礼御囚飞甓投竿而杀诏使鱼惊兽乱、釜沸波飜讵止广汉、被收吏民、守阙鲍宜、下狱、生徒聚幡而巳哉、然而矶激难平、虎骑不下、卒不得脱、以罹于凶、而尔对簿不屈、绝命□雄、虽复汉尉、衔须唐臣、嚼齿未有并其慷慨、俪此从容者矣、今捩轴既旋、衮钺并设碑踣元佑。大升公正之羣。墓显汤阴。恍见孤忠之气。用特赠尔为某官、锡之诰命、国家谨严近寺培养人才、而在旁之奸烈于二正岁寒之节。见彼前贤要以道极一时义激天下明兴以来一人而巳呜呼学圣人之中宁存狂狷睹忠臣之报弥愧奸回 

　　罹魏珰之祸者半属非意甘蹈不测而与为抗则大洪蓼洲两先生尤烈焉故论明兴党祸当以两先生为李郭○文中字字生气固不磨之介气所凭 

　　○吏部左侍郎张凤翔诰命（畧） 

　　倪元璐 
　　夫有破柱之勇而怯者扬辞而表闾有请剑之忠而佞者呈身而入幕表闾等之修墓入幕甚于望尘岂尔刚肠。所能曳尾。宋璟绝言。而铁石张。彖兴叹于氷山。而鬼弹星飞。兽机飙发。大官颁馔。无命食亚夫之心。中使衔纶。示行诛寇凖之状。强直巳効。讵首。阳拙。而柱下工。励翼不迷。庶天保内。而采薇外。 

　　寓讽得妙 

　　○南京国子监司业文安之勑命 

　　倪元璐 
　　敕曰国家二雍。祖南而宗北。　　高皇帝之教。千世不衰也。故天下之士蓬然而从之。然间者日堕美新之文顾反蓬然而从天下嗟乎自汉宋之陋代有刘陶陈东。而　　高皇帝之教思不三百年而竭者何也朕思士犹永然败则灭炉而更铸之其道甚微言告师氏尔具官其出自汉守张其楚林升贤乡国则以五际明诗拔萃弘词则以三长吏治侍从之选、启沃方资、而尔宁徙海而溟捐椠作监是使叹兴宣室忙遗紫薇、然朕之意、亦惟言念丰芑、有忾陵莪、藉尔九德之謌、振彼八凤之舞、乃尔钟铎无閟、杖鼓相将、遂巳天庙光回、石头秀出、唐阉既殛杨管极选于名儒宋禁方张汪逵抗争于伪学成均簉席、今古同揆、兹用覃恩、授尔某阶锡之敕命呜呼朕则使尔往而学焉岂曰教之哉记曰师也者、所以学为长也、尔益务端轨饬躬、誉髦斯士而既效矣朕则旁求 

　　可以为词林阿比者芒剌 

　　○太常寺少卿沈维炳诰命 

　　倪元璐 
　　制曰夫为治不本礼乐犹烛幽不以火也今天下大发其朝气、功利富强、茁然而欲见、王霸道杂、与治日远、朕诚欲建中和之极、使夫幽明洞疏、神人之和、若传烽可召则至治巳、有能为朕夷夔者乎、尔具官某背以徤令。搴壮梧垣。蹇谔能言。僵直自遂。而衅生于破柱。祸极于沉河猿亡致延弓失忌得意存覆楚势欲干池。矧尔亢贵君宗。示难鹄的。缯缴之及。固其宜矣。今者苋陆既决。硕果仅存。召首诸垣。俾弊羣吏。而尔法辨荃葹、道剂硝乳、用使繁妖之气化为明霞玄黄之心消于砥矢朕嘉乃绩、擢贰容台、昔尧显寅清、汉遴忠孝、若其以尔精义、出为骏奔、达禋享之心、和民神之意、原本道德、旁鬯文章、将九叙坐謌。三灵自顺。礼乐兴举。讵须百年乎。会逢覃叙授尔某阶锡之诰命呜呼朕即左操天道右挈祖功四召鬼神之情伐鼓而号于有位。不如使子奉璋而求之也。俎豆之事。勿曰尝闻。往而学焉。苟逋其故。大治日出。虽至于馘虏俘夷。朕能知所繇来必举而功子巳。 

　　○刑科给事中王继廉勑命 

　　倪元璐 
　　勑曰朕求言甚然今者议清于下、听专于上使言者知其论之必有归而触亦无罪则朕无以察之矣天下之善察言者必责实、责实必期来効、期来効则不如返而稽其往功岐黄既起死而其书乃信尔具官某神怀激朗、风义徤持、万石家声、伏生经术祥刑之政皎若清霜大江以南哦犹吮霹夫制刑之道本诸精微故哀敬竭则中淫明清衰而物遁此虽使高谟吕诰齐喙而发箴于尉释之共曹而察丽犹不能以执其伦要孚彼成输、若尔审克之能、巳绝浮颇之听、朕嘉异政、擢尔禁垣、而尔蓬勃鼓忠、几深选识、坐席未暖、谔论巳摅、陆语输新、贾言失至蕴崇始发莩萼见端夫威凤片羽然明一言斯可验其九苞征其百折矣兹用覃叙特授某阶朕以尔能刑、仍俾尔刑即以尔之能言、繁称广说、旁极百端、犹以刑为大氐耳、今法纪未张、而德礼微绌、宽苛并讥犹梗偶相笑也、夫士师不能治士、朕不能治其喜怒、资尔鲠固、是用大谏尔无面从朕敬于刑、 

　　以刑宫晋刑官恰合此种妙议 
　　王铭弢师哀矜孚下祥刑云间至今感诵此辞问无溢美 

　　○福建道监察御史马如蛟敕命 

　　倪元璐 
　　敕曰欲治平甚今天下甫脱珰焰。观听瞀惑如燎方扑迷于聚烟夫纪纲不立、刑政不明、虽尧舜不能治天下、是故朕心如焚、嗟乎与我共涤六宇者、其台谏臣乎、尔具官某晶心静明、正骨强立、昔令山阴、惠政挺纪、云垂风抗、童禽会灵是故朕以豸冠、族其鳬舄、火正庙之曰壮霜当秋而取严而尔凤不难鸣、鹰始下击首则为朕抉形鼎魅、声罪穷奇、快少正七日之诛、暴商英十年之憾、时则同文解狱、元佑仆碑、而尔又表荐遗贤、抗陈滞罚、欲以郭隗致骏弘羊召雨胆目明张、风旨搴壮而又为朕剔赘厘浮、条单策弱、大搜橐鼠、遥算波鲸、自尔入台、方踰百日而谏书云会。谠论飙兴。是知阳城七年寒蝉之日久谷永累牍器鼠之忌深如尔忠能、可曰遒上、兹以覃恩仍授尔阶文林郎锡之敕命呜呼朕博稽官制、察百尔之所持、补阙拾遗。道存论说。若尔御史。入则执囊。出而揽辔高岗一哕未谓来仪白笔不眊岂当上节绣斧伫授。山岳待摇。期尔励此初心。要于底绩倘怀孟博澄清之志弥章文通独步之名 
　　制辞滥觞仅如通套笺启而巳满纸宫商张帽李戴得先生一洗其陋 

　　○行人李之椿勑命 

　　缪昌期 
　　古之贤达、请缨献策、多于英玅之年如苕华之玉孚尹旁达光固巳照烛于世矣而况其辉我使节者乎、甭某慧本夙成、才为特隽、蜚琳琅之藻。俨甭圭璋。标杞梓之枝。即为梁栋。乃飞华乎云路。遂展采于星曹。朗识氷融、英标霞举弃繻志远则使之博贡乎五书题柱名高则使之扬辉乎六节岂驰驱之克効。将英荡之有光。兹以覃恩、授甭某阶、选胜停旌之暇 【 大生】 宜增华 【 真能不辱此命】 国之珠玑观风揽辔之余藉广泽民之雨露惟是矢志巳定、淡漠足以养廉。贤劳足以效忠。搜讨稽求足以策勋名而储经济。异日为朕耳目心膂之臣。必不负乃任矣。钦哉。 

　　明卿先生谓其古而趣良然 

　　○南京大理寺卿徐良彦敕命 

　　姚希孟 
　　制曰、国家定鼎之后、两京相望、九列共张、乃有弼教之官、转作优闲之任如白居易分司于东洛司马光留台于西京。何忍长材、置兹散地、一则优其禄赐稍供舒啸之资一则节彼勤劳更裕仔肩之重况惊魂甫定。沉痛方蠲者。始予新阶。徐收后効。尔某以豫章楩梓之奇、备王国楹栌之用、花封雨露雉陇来威凤之栖栢署氷霜豨喙畏神羊之触疏开朱邸、手扶旭日扶桑、拥卫清流志效狂澜碣石叱骢车于蚕丛道上收帕首于卭笮滩头数十年平陂往复之交、卜一官之进退。数百人顾厨俊及之祸。将七尺之捐糜、朝上筹边之楼。云迷塞草。夕受执 【 不失为壮】 戈之役岫隐蛮烟。昔唐宋多瘴疠之投。未必頳衣为伍。惟振瑾多谪戍之惨。几令白首同归。幸天道之弓张兼世运之毂转在羣奸投网之会、即众正弹冠之时、释左较而跻公卿、脱钳徒以升廊庙、非于今而始创、实往事之如林、第丰镐旧都、平反稀简、何烦五听、徒守三章刻木空存可罗翟公之雀锋车亟召将乘景倩之驺兹用覃恩阶尔为中宪大夫、锡之诰命、于戏官必有事、未可以法署而等蘧庐、世正需才、柰何借锺陵而供拄笏。廷尉天下之平。今不平者。不独谳疑也。作士以期予治。朕求治切矣。愿与子大夫寔重图之。 

　　凡清流拔于党祻之余题目先好自得佳文否则妍皮裹痴骨耳雕绘何取 

　　○拟汰冗滥清宿蠹以足军需疏 

　　黄道周 
　　臣闻善为国者有十年之筭、而后议三年之功、议三年之功、则必余十年之筭、今之为国者、计绌于朝夕、而议悬于岁朔兴师则如涉海治赋则如煮金汨没沦胥、茫无畔岸、是诚天下臣子之所共痛也、臣观天下未尝不富、兵力未尝不充、诸臣任事之意、未尝不笃、然而源始不清、末流相仿汰一冗一冗旋生。去一蠹一蠹随伏物力巳穷、而探索不巳、故今天下以为贫国之患臣独以为富国之患天下之患以为国不见富臣之患以为国不见贫夫人主不见贫国。朝夕而征之、卿大夫士不见贫国、朝夕而食之、将帅卒伍不见贫国、朝夕而益之、则天下之亡、必自富国者始矣、臣观故牒、天下岁入绌四百万、出几倍之、相沿以来、六七十年矣、补续相移、不见大匮、 
　　神宗中年、宁夏朝鲜、播州之师、通费一千三百余万、大婚大工、又费千万、既二千余万矣、天下百姓未尽如派、大小臣工未尽夺糈、而三征以平、大典亦举、久者不过六七年、近者踰时而毕、今东征之举不过三年、前后帑金沛发、亦巳千万、进无一步之获、养无一士之报、而天下百姓、巳尽加派、大小臣工、巳尽夺糈、犹且益之、填壑不巳、此其故不甚难知也、方万历初载、自穆宗以来、一意节俭内储上供、果饵器皿绢素之类、一切裁减、于是省直承风岁运之数、诡冐干没、一百八十七类、旦夕清革又有察相继之留意综核、洞于边疆之务、是以天下少给、暨三十年、补苴易理、今天下巳承大弊之后、外臣狎于刀锥、内臣渴于钻窄、奸猾纵横、妄意一幸、又有不识大体之臣、以为干戈可以大讲、百姓可以再索、人不问丑正、地不问易险、聚兵而弄之、以为狠食者之唱、于是天下显然以为左藏可以计覆太阿可以词谲、盐铁酒榷、可以复议、鼓铸征输、可以不绌、中外蚩蚩、惟兵是利、监门厮养击析之徒、皆有增兵益饷之思、而天下冗滥奸蠹、益不复可止矣、臣观蓟镇初额、主客之饷、不过数万、既七十三万、又既而百二十四万、方其数万、兵不加弱、其百二十四万、兵不加疆、今又益张两协之卒、至二十四万、月饷二十三万、司农之臣、引旧额而绳之、则曰数年以来、新饷之额、益二百万、加纳之数、又百余万、此三百余万、皆以为辽也、夫谁为此者探膏血而焦原沃之乎故曰、天下之患、非见贫之患、而见富之患、天下之乱。非若不足之患。而若有余之患也中官见富而织造服用铺壁库收食料之属一切不省又益之衣甲火药犒赏燎原之数以阴长其爪牙朝官见富而冗吏奸胥舆皁走。从宴御竿牍之数。一切不省又益之亲戚。姻娅琐琐。膴仕以白望其声利、边官见富而游客骄丁尸班丐籍巫师鬼卒之数一切不省又益之朽。顿破冐弃。有用于无用、以自丧其军实、故此三者、则皆自见富而始也、其所以见富则自加派而始也饷有加派、而旧饷不复、兵有加派、而旧兵不复、田有加派、而旧田不复、边有加派、而旧边不复、诗曰、原田畮畮、舍其旧而新是谋、团营中外、十二万众、散为王役、隶于私门、无所用之、而常岁食粮八九十万、直隶卫所、锦衣后军、屯田四万八千七百余顷、侵冐占据、无所用之、而常外税苗地、内竞草场、三辅五十万户 【 此等一一□□□必加派故知今天下乏计臣耳】 口四百万椎埋无赖者亿数无所用之。而尝召募五方之兵。辽东兵额九万。岁饷六十七万。赏赉东夷十余万地失而额存无所用之。而常于百四十万之外。奏数十万而无所复出。臣观关门内外、四五十里、聚十三万之兵、月费一二十万、筹度咨且、不出三年、天下膏血从此竭矣而转输催科波涌之间犹未有定说臣观古今英主立国、良将立功、皆存于敬慎之小心、明决之定筭、行师袵席、制敌于樽俎之上、而增赋益兵之说不与焉会昌之末、杂赋极少、犹九百二十二万、熙宁岁入五千六十余万、其兵皆八十三万、然而国日以削、境日以蹙、故赋多则蠹生兵多则盗出堆赋如堆肉上恶而下不可食聚兵如聚蛊不毒人则毒其身故今天下之事臣一言而决耳曰陛下节俭、则天下皆俭、关门之事臣两言而决耳曰决弃辽阳、则不用益兵、决不弃辽阳、则未可尽散新饷、决弃辽阳、则兵宜屯于关上、只复蓟镇之额三万守关、六万乘塞、精汰而慎用之、十年待动则巳多、决不弃辽阳、则兵宜屯于广宁、只复辽阳之额、九万营堑、三万屯田五万待于关内。蓄积新饷。俟一千万。三年待动。亦不为少。今天下之臣皆知广宁之不可弃。而常为姑违。以避万一之祸。皆知辽阳之未可复。而常为虚声。以幸万一之福。皆知关门之不可孤守。海岛之不可虚恃而常为守关门。恃海岛以塞一时之议皆知水西不破。则东夷必不靖。东夷不靖。则水西必复起。而决不敢少纾东顾。以了西事决不 【 何必管子复生】 敢急了西事以专东顾皆知兵加则兵愈懦。饷加则饷愈不至而决不敢停新饷以作内政决不敢因旧额以寄军令五说茫茫。未有定议。相视咨且。而天下滋弊。臣恐岁月之外万一巨测外势蹙而内备益广虽谷量天下之财帛。不复可继矣。今所在士马、亦渐以稽核、鼓铸征输、亦渐以见利、诡托破冐者、亦渐以正法、裁抑澄汰之疏亦无日不御、然而白简一动。则称逃。称叛称死。称弃者。在在而然。持筹之士。相顾而不敢出一语。故曰食冗之耗小。识冗之耗大。物蠹之祸小。谋蠹之祸大。天下之患。诚不独一东夷。而竭天下以殉之此真诚者之未察也。臣愿陛下及今之时、与二三元老、力考典章、罢可巳之役。省不切之费。急取两言定天下之五议。乃躬自节俭。以先天下。使天下晓然知陛下端本塞源有为百世之计、然后弛诸禁籞、广兴屯利、以简练责之边臣。以营田责之郡帅。以团操还之五营。以召募还之屯丁子弟。然后申不赦之令。着画一之法。悬三年之期。与天下将士磨砺。百姓更始。毋循旦夕苴袽之谈。称兵称饷。使龌龊小人。皆有觊觎枢柄。盘据左藏之心。则内蠹去。外冗自清臣保百年盘石无事也。唯亟留意焉。 

　　晓然共见犁然可行以宰天下必能竱本肇末富强不足以命之 

　　○毁三朝要典疏 

　　倪元璐 
　　奏为公议自存私书当毁敬陈肤见以襄　荡平之治事臣观挺击红丸移宫之三议、閧于清流、而 
　　三朝要典之一书、成于逆竖、其议不可不兼行、而其书不可不速毁、请详其说、盖当事其议兴、盈庭互讼、主挺击者力护　东宫争挺击者计安　　神祖主红丸者仗义之言 【 览此知为中立不倚之人】 争红丸者原心之论主移宫者弭变于几先争移宫者持平于事后六者各有其是。不可偏非。以为忠悃。则皆忠悃。以为明见。则皆明见。总在逆珰未用之先。羣小未升之日。虽甚水火。不害埙箎。此一局也。既而杨涟二十四罪之疏发、魏广微此辈门户之说兴、于是逆珰杀人。则借三案羣小求富贵。则又借三案经此二借而三案之面目全非矣故凡推慈归孝于　　先皇。犹夫颂德称功于义父。又一局也。网巳密而犹疑有遗鳞、势极重而或忧其飜局、于是崔魏雨奸、乃始创立私编、标题要典、以之批根今日。则众正之党碑。以之免死他年即上公之铁劵又一局也。繇此而观三案者天下之共议要典者魏 【 □□可破】 氏之私书三案自三案。要典自要典今为金石不刊之论者。诚未深思若夫飜即纷嚣。改亦多事。如臣所见惟有毁之而巳。夫以阉竖之权、而 【 史臣不为旡罪】 屈役史臣之笔、亘古未闻、当毁一、未易代而有编年、不直书、而加论断、若云彷佛明伦、规模大典、则是魏忠贤欲与肃皇帝争圣。崔呈秀可与张孚敬比贤。悖逆非伦。当毁二。矫诬　　先帝、伪撰　　宸篇、既不可比司马光资治通鉴之书、亦不得援宋神宗手制序文为例。假窃诬妄。当毁三。又况史局将开、馆抄具备、七载非难稽之世。实录有本等之书。何事留此骈枝。供人唾詈。当毁四。故臣谓此书至今日不毁。必有受其累者。累则必非主三案者之累。而争三案者之累。抑又纂修三案者之累也。何也、争三案诸臣、其品原。分三等下者如崔呈秀刘志选李春晔等之附和希宠、不足问矣、最上莫如黄克缵、贾继春、王业浩、高弘图刘廷宣等、始则特立而不为苟同、既则矫挺而着其危节、本末炳然、虽有忮者、莫或能加之也、然而管华之席未割。老韩之传同编。在数臣高明之观。岂不引为坐涂之辱若其次焉者、虽非尽有撑持、要亦原无濡□而特以史氏抑扬之过、保不为后人翻驳之端、至于纂修诸臣之在当日、则更有难焉者、丹铅未下、斧镬先悬、姜逢元阁 【 不逐者必有冀】 笔一叹朝闻夕逐矣。杨世芳吴士元、余煌等、备竭调维、其于忤珰诸疏、有匿其全文者有删其巳甚者、时传书成而狱又起、则有宁加丑诋之词、而决不肯下一不道无将等字面、以传会爰书者、凡此苦心、亦多方矣、而事在见闻之外、未易可明、弹章一加、万节俱丧、诸若此者、皆臣之所谓累也、累之不巳、元气又必大伤、当今正气日伸、方隅渐化、自应进其平饮、沃以温汤、倘复克伐不休。正恐清宁无日。然而逆珰之遗迹一日不湮、则公正之愤心。千年不释也伏愿　　皇上勑下该部、立将　　三朝要典、锓存书板、尽行毁焚、仍　　命阁臣择期开馆纂修天启七年实录、而又　　命纂修词臣、捐化成心、编摹信史、凡关三案之事必执两端之中而又　　命三案中　　赐环诸臣、各以　　圣明御极为再生之年勿以恩怨横胸理前身之业至于一切妖言市语、如旧传点将之谣、新腾选佛之说、毋许妄形奏牍、横起风波、则廓然荡平、偕于大道矣、臣向以是非之心言是非、今以史臣言史统关大计、伏惟　　圣断施行 

　　判断三案睍见雪消 

　　○辨东林疏 

　　倪元璐 
　　奏为世界巳清而方隅未化邪氛巳息而正气未伸谨沥愚忱、仰祈　　圣鉴事、臣闻持世不平、则阴阳之战起、论人失实、则举措之道乖、顷者　　宗社之灵、笃生我　　皇上、生知而济以学问、干徤而妙乎从容、大奸霆驱、　徽猷飙发、天如再辟、人若更生、生平以尧舜为极轨、今乃知有过之者、臣非敢为佞也、臣又仰窥　　圣人无我、深嫌闭户之名、　　巽命重申、动以人才为念、　　纯王之心、较然天下矣、然而　　皇衷自着其公虚、　廷议犹存乎我见、臣窃惑焉、臣以典试复　　命入　都、从邸抄见诸章奏、凡攻崔魏者、必引东林为并案、一则曰邪党、再则曰邪党、何说乎、以东林诸臣为邪人党人将复以何名加诸崔魏之辈崔魏而既邪党矣。向之首劾忠贤。参提呈秀者。又邪党乎哉。以臣虚中之言。合之事后之论夫东林则亦天下之材薮也。其所宗主者大都 【 东】 禀清 【 林定案】 挺之标。而或绳人过刻。树高明之帜。而或持论太深此 【 非旡一二宵人不可以】 谓之非中行则可谓之非□□□□□其所引援为用者、亦每多气魄之俦。才干之杰其间 【 至公至】 即不无非 【 当之论】 类要可指数而尽耳而其中则又有泊然无营。翛乎自远。谢华膴其若脱。付黜陟于不闻。而徒以声气心期。遥相推奖。此 【 指邹南皋先生】 其人尤所谓淡漠宁静。纯乎君子者也。今而曰邪党、则无不邪党者矣、且天 【 攻东林者】 下之议论宁 【 又在假道学下一层试砚大肆惨杀玉石俱焚便】 涉假借而必不可不归于名义士人之行巳宁存矫 【 昭然可见】 激而必不可不凖诸廉隅自后之君子以假借矫激深咎前人而于是乎 【 假道学何尝丧心涂面至此】 彪虎之徒公然起而背叛名义毁裂廉隅矣于是乎连篇颂德。匝地生祠矣。夫颂德不巳必将劝进生祠不巳必且呼嵩而人犹宽之曰无可柰何。不得不然耳。嗟乎、充一无可柰何不得不然之心又将何所不至哉然而今之议者。能以忠厚之心。曲原此辈。而独持巳甚之论。苛责吾徒。亦所谓悖也。以今大狱之后、汤火仅存、如西江、西秦、三吴、三楚之间、什九名贤、多半豪杰、参之理数、决无沉埋、况奉　　恩纶、屡俾酌用、而近者任事诸臣、似犹以道学封疆四字持为铁案、虽或薄从湔祓、未肯力引同升、夫原诸臣之心、或 【 总在党中起见】 亦深防报复之事而臣以为此过计也、水落石出、正人相见、摠为崔魏之异巳、即可化为李为同心、况乎年来之借东林以媚 【 此辈人】 崔魏者。其 【 正惧不测故百计阴挠】 人自败。即不需东林报复。若其不附崔魏。又能攻而去之者。其人既巳乔岳矣。虽百东林。乌能报复之哉。事理甚明、疑者不悟、臣所谓方隅未化者此也臣又从邸抄、伏读　　圣旨、有韩爌清忠有执、朕所鉴知之谕、深仰　　天聪、旷然知人则哲如此、而近闻廷臣之议、殊有异同、可为大怪、爌之相业光伟、他不具论、即如红丸议起、举国沸腾、维时与事大臣、并皆蓄缩闵默、而爌独侃侃条揭、明其不然、夫孙慎行君子也爌 【 不附君子纔是烈丈夫小人不足言矣】 且不附况他人乎迨权奸表里逆焰大张、爌以申救抵触、岸然投劾、读其　　陛辞三疏字字秋霜、一时以为寇莱复生、赵鼎再出、而今推毂不及、点灼横加、则徒其票拟熊廷弼一事耳、夫廷弼固自当诛、在爌不为无说封疆失事累累有徒而当时之议乃欲独杀一廷弼岂平论哉此爌之所以阁笔也然究竟廷弼不死于封疆。而死于局面。不死于法吏而死于奸珰。则又不可 【 后人可醒】 谓后之。人能杀廷弼。而爌独不能杀之也。又如词臣文震孟、正 【 四字不愧】 学强骨有古大臣之器。其乡人之月旦。比于陈寔王烈。三月居官。昌言获罪。人又以方之罗伦舒芬。与臣同年同官、侪辈惮其方严、不敢以雁行相畜而当其去　国飘然、耸身天际、臣等自视则犹粪土也、有人如此、雅谓千秋、而今起用之　　旨再下、谬悠之谭不巳、甚有加之窝盗之名者、岂以其数十年前、有其兄文从龙不逞之事乎、夫人知有从龙之不逞以为之兄而不知有文征明之特行文彭之至德以为之祖父且贤愚相越舜象巳然世不闻柳下惠膺盗跖之诛司马牛受向魋之罚震孟何罪遭此嫌讥。将无门户二字不可重提。聊用更端以相遮抑乎。臣所谓正气未伸者此也总之臣之谕东林。不主调停而主别白。臣之论韩爌文震孟。不争二臣之用舍。而争一时之是非。伏乞 
　　皇上以臣此说、申　谕诸臣、凡于持局用人之际、虽不可无熏■〈艹犹〉区别之法。但不当存形骸芥蔕之心。要本公虚。以消偏党。其韩爌、虽　廷推未与、而早奉鉴知之　　旨、何难　　特命召还、文震孟、虽　　俞旨巳颁、而既来不简之言、尚冀　　温文奖雪、于以破方隅而伸正直之气、道无出此者矣、抑臣又思故宪 【 前巳暗指此方明出】 臣邹元标业蒙　　明旨优恤矣。而易名之典。似当一并举行。元标之理学宗王文成。而鲠直类海忠介。宜　令该部于二臣之间。取衷二字。以旌儒硕。至于海内讲学书院、凡经逆珰矫　　旨折毁者、并宜令葺复如故、盖书院生祠、相为贞胜、生祠毁、书院岂不当复哉、臣草疏毕、又窃念部臣王守履以进言之急而犯失仪之条　　皇上慨纳其言、而薄镌其级、仰见　　皇上造就人才之心、甚曲而厚也、然时经三月、惩创巳深、履端更新、万灵共跃、倘蒙　　矜宥、召复原官、则　　圣度极于如天、而　朝仪亦因之愈肃矣、臣无任悚仄待　　命之至、 

　　释氏慈悲太甚有容无拒偶为不肖逋逃薮要不得指佛为邪伪也辨东林者此为虚公之论若必谓先生依附东林又非知先生者矣详玩其指归自见 

　　○守觉华岛机宜议 

　　黄道周 
　　陆贽曰立国之安危在势任事之济否在人谅哉言也自昔国无不设之险而人乏常胜之谟古今持薄藩以坠其齿角者不可枚举矣而犹撄小险以谓大固危矣哉觉华岛之戍自去岁而谋士多谈之巳发楼船荡漾其间北望首山如仰飞鸟呼鳬呼■〈鸟乙〉不得其项领而今且以为奇创夫筑长胜之塞不足以卫辽渖铲  坌河之岸不敢以保西平今堑关门之道招呼海鹢以断四出之寇而谓必出于是者犹望水窦指海狗而逐马也夫用兵之数不过阖辟因地之道变其险易我有所致敌则开户而敌莫入故敌苦险多为易以佚之敌苦阖多为辟以噏之阖辟险易两者更出故吴玠奉桥以济兀木之师仁轨筑城而不设门阈彼岂敢为是翫敌哉谓吾有所制于中为千仞之豁则不削十尺之山 堑方昔镇武未坠广宁未没塔河盖州众志未死虎兕咆咻犹在于外不能因河为垒扼必济之要今吾巳弃锦义捐大胜自吐五六百里唾核去之而又必以辽邈波涛牵双山而绝其道夫岂谓大凌之水。必不足以达长岑之丘。锦川依岩三四百里。皆无咫尺西阚之径哉。仰谓虎兔歹青。果足以塞白塔而制其命耶。夫荻灰晕月。不俟一决。涂城尼车。则由跖共。越自晋唐以来、镕金而沃关门、炼鏁以截江口、自为要害、扼吭凭阻者、非甚愚人则未智士也虞允文与吴璘共保全蜀、虞允文以谓必据德胜、则仙人不孤、吴璘以谓不守仙人关、则德顺无力、二人所据皆踰蜀门二三百里之外、大险而远距之故倚寻丈之垣。度垂繘之穴。断溜而支户者。二子之所大笑也。今亦曰不出关外、则不可以守关、然自宁远以西、中左以前、焚如弃如、不敢问者、今踰年矣。关外之筹。既不敢试之河西。而后姑试之宁右。不敢试之宁右。而后姑试之觉华。夫觉华望首阙、虽仅十数里、然舟岸之间倍十里、巳半百里之势。今度赋过关山。长鬣之徒能越沧波持橹而尾其后乎即贼从松灰度宁西。买憨虏骤历三道岛上长年能吹铜律而知其去处乎即贼出不利夷堑。逸归或千骑。或数百骑跋涉之徒敢走赤足抗其辔乎又万一我不利。人离于上。航披于江。飞廉回禄于岛上者。有私乎夫岛上之不可不备者二。而决不谓其连远道。以邀鸣镝之径也。岛上南通登莱。东引旅顺。历落星碁。出入三山。不备觉华。则隐慝滋生。故昔者于其处以为大镇中屯之枢。一以南阅支海。一以东承诸慝。譬之飞乌。以为堠警。必不谓其栖鹰隼之鞲利夜飞而食也旅顺登莱四五百里、山东之毒巳溃。奴即穷愚。不犯波涛以观蓬瀛之洲。而今者必争之海上以为奇致幸而无事 【 洞见毛帅情伪】 则猿鹤沙虫异类不涉不幸而有事则处处开瑕而之鏬皇甫规常云。力求猛敌。不如清乎勤。明孙吴。未若奉法。以今之时将、为污浊以畸于上。卒为骫懦以逸于下。即稍稍振刷。非常之功。宜未可立也。天下之祸如火与木皆发于所见而烬于所不见汉唐都于西北、而割据终于东南。晋宋都于东南。而割剧横于西北。卒其所以败者。亦不在于东南西北。今竭天下之力。独服露家。以从事于关门。悬胆于鼻。瞋视而莫之敢舐。主敌情形巳俱见矣。而犹且不察。屏寸口 妾以为价人大师。如不可阚者。则岂不穷哉。为今之计、绝前屯之河、断三川之道、明弃两河以鬪其雄桀。闭辟自治。修帝王之礼乐。拔士拔卒。为天下节俭。以 【 此犹缓着】 欢会其意。使天下闻者。以为圣明之铦利于弓矢。使豚鱼知信。飞鸮改音。此策之治者。然非圣贤不能用也。其次因天下之锐。悉三方之力。乘广宁之未坠。西虏之未绝。宁右之未梗。辽民之未散。东西夷丑之未协。急戍广宁大师。其内因发河桥。锹崖堑。修理诸屯。示不可胜之势我不渡河奴必不敢争我不轻 【 奴能审势】 动奴必不能胜然后以药师居延之奇发子房鸿沟之智。携猱搏虎而左右不知。其次因天下之力。蓄三方之锐。进尺则尺。进寸则寸。约以数岁之内。逼尽河西之地。依山而设险因溪而为堑。屯五丈之原。以观其谁毙。功不遽立。祸亦不掇。释此二端持十余万之众。策数百万之馈。立移游之方。发浮沈之策。索之在侧。命之杀则不可得。问之要宿。则虽十百载而犹莫测。使数年之外。河西孽生。奴虏势合。即关门貔貅。亦无以为也。何必起龙蛇于波涛之上哉。语曰、养男不菑、母湮我池、养女不刺母弯我箕、祸莫大于势重而外不可恃败莫大于力分内不可守故曰、单豹养内虎在外。晋年养外。虫在内外内互持。祸乃不支。噫、亦可忧矣、愚之忧有甚于守觉华者故于守觉华者发之 

　　秦人有其锋无其厚汉人有其厚无其锋以管韩之间求之或得边际 

　　○搜逸才议 

　　朱廷旦 
　　今天下民心未甚郁也士气则甚郁何则、古之取士。惟恐不多其目。今之取士。惟恐或广其目。举天下士束手明经之一途。士之不为文而沉郁以死者不知其几千百也士之为文而稿首黄馘以老者又不知其几千百也使天下士或犯科扜网。以自伸其才。或谢绝公交车。杜足而不至。或假托兵事。因缘以自见。亦可怜矣。夫上之所求者。一二人也。其它则宰执之事。中枢募府之能也。今天下挟策仗剑。愿备行伍而至阙下。与负笈蹑蹻。不远数千里而试春秋两闱者。几何人矣试春秋两闱不中者。既一切报罢。不一计其迟暮之苦。髀肉之消。其挟策仗剑。当世所急者。又蓬垢风尘。见皇上不得。见中枢募府又不得。谄谗忌嫉甚口之人。又从而寥萧之。谤毁之。曰是钓利。是绐爵。嗟夫文士寡学无术。不师圣贤。苟剿袭帖括。有三日试不知作何语。侥幸得官者多矣此诚绐且钓耳彼出万死不顾一生。爵级与身命孰重。奈何以欺绐一槩置之乎夫游谭不根。人争曰可厌吾亦厌之。苐不审当轴□曾破格决绳。用一二英雄。果不得尺寸之效。而后厌弃不前否。郭隗不用。则乐毅剧辛不来。不买马骨以千金。则千里之足。安得骋途于冀北。不开诚布公。吐哺握发。延揽天下之智能。网罗天下之伎俩。小艺片长。接见无怠。则何以收豪杰之用。而成天下之大功。上之奔走一世者。惟名与利。令欲利者我能利之。欲名者我能名之。则我权愈重。而天下之名利。尽收而归之我。令一切秘而不予。则权轻而人无所复觊。人无觊于我而别取名。别取利。或自为名。自为利。则权不复收。而大事去矣。今忌嫉者不知名利之途本宽。而专妬人之名利。夫人尽不爱名不受利国家又安得一人而臣之甚矣。忌嫉有口者之嫉人以嫉国。且自嫉也。 

　　极似三苏之文 

　　○泰交策兼阉宦 

　　方逢年 
　　盖闻天阊而地不迓。雺应之。地辟而天不浃。 雨矛攵月 应之。惟是阳交于阴。阴交于阳。物登明堂。矞矞皇皇。此大易泰交之说也。泰者通也天地间有必交之阴阳别而不交。则中断其精。既觭于异而不得通亦有必别之阴阳交而不别。则共争其所。又溷于同而不得通。易、通志之书也。故于上下之交。穆然庆幸。若有神游其盛之想焉。易、又定分之书也。故于内外之辨。凛然深防。更有间不容发之虞焉。良以阳之象。如旭日和风。康庄静浪。具丈夫气。肖干之徤。毅然而蛟龙翔铿然而鸾鳯鸣。是君子品也。不宜摈之外者也。阴之象如盲风妬雨。峭壁崩湍多妇寺流袭坤之顺。谨身媚上。类 【 敢言】 尾狐。蓄情伺衅。类首鼠。真小人辈也。不宜昵之内者也。但考之天象。人主法紫薇以居中。羣臣法众曜以拱外。而宦者四星。顾反在宫门侧。乃知其不能不内内臣。而外外臣者。势也。而其必当内外臣而外内臣者。则致泰之机也。内而内之。将内昵而必与外为市。惟内而外之。则宵人穷于意之无所借而内不敢外瞷矣。外而外之。将外孤而必与内为尝。惟外而内之。则众正安于谊之有所托。而外反足慑内矣此泰宁之世。不必以阳绝阴。以徤绝顺。以君子绝小人而卒能使阴化为阳顺化为健小人化为君子则惟此内外之际能识其机而逆持之也试观书载赓歌。更致儆夫仆御执 目从。诗咏访落。且托剌于寺伯巷人。则外亲贤而若引之内。内远佞而若推之外。固帝王图泰一大关键巳是。以三代而下、愿治之主每留心召对如建武中、数引公卿郎将讲论夜分、贞观中、命宰相入阁老事。谏官随其后。庆历问、龙图天章阁降手诏、给笔札、使诸臣条对。率以虚心延访。故治亦烂然一时。迨其衰也、或以张父赵母取诮。或以国老门生贻讥。或以真王媪相贾败。此类未易殚述。夫固  枭獍不神。天与之昏。亦当断不断。自贻伊戚耳。洪惟我太祖高皇帝、神圣开天、犹日与帷幄诸臣、讲求致泰之术、所作 
　　大诰、首重君臣同游、曰历代帝王、同心一德、立纲陈纪、为民造福、是以感格天地、时和年丰、至于内竖则独严典兵预政之防且谓御之之道在使之畏法而不可 【 圣虑深长】 使之有功煌煌遗训。列圣永遵。故读杨士奇与李东阳李时辈所辑三朝圣谕。录燕对录召对录、其待臣之谊、固极殷殷、载观章皇重儒臣教诲之命。肃皇罢各路镇守之权。振瑾 【 直揭出矣】 不戒于前。保鲸随覆于后。严明御下之家法。又何凛凛也。迨皇上在宥、肃志敬天、励精法祖、用人若渴、从谏如园、海内喁喁、窃欲旦暮见太平、乃迩来天听之寖高也、中旨之频传也、或疑皇上有厌薄羣臣之渐、而愚曰否盖阅历久而精光呈如出匣之铓隐跃欲试此殆出而欲通者机至重臣乞身之迭请也、元辅予告之暂旋也、或疑老成有携手同行之渐、而愚亦曰否、彼沐恩巳深、岂忍缷责抑河清难俟姑以一去悟主心耳此殆入而欲通者机至重则削秩。轻则夺俸。言官亦觉 【 寓规于讽忠爱盎然】 无色。然、拊镮之呼莫应。请剑之志弥坚。是仰通一机。也至灾异频仍。妖怪迭现。天心亦似靡宁。然宠以祥瑞为固然。惕之儆戒为独至。尤俯通一机也。际此天人上下脉脉欲启之时。而一洗渊默尊严。格格难融之套。于以面商重务。弘济时艰。岂非致泰第一义。乃牍满公交车。而 
　　庭迟召对。将谓圣躬不宜过劳耶。则千矢射鹄。万物酌尊。不更当为深宫燕闲虑耶。抑谓密地别有斧藻耶。则舍日于庭就火于室岂。真欲赉献纳于紫 【 危言】 貂。绿黛手耶。抑谓疑义难谙。争端棼起。不宜轻示人短耶。则处暗渐明。更事长智。姑节略紧要机宜。暂撰处分语意宁患落落难入耶举朝揣摩。不得其解始争切齿于奥窔 【 浑身】 间一巨 【 是胆】 珰大蠹矣夫巳氏以匪教匪诲之身。结在床在旁臣击之不动。并部院卿寺击之俱不动矣。公疏弗省。单疏弗省。并阁臣揭帖亦弗省矣。甚且夺勋臣之糈。嗾部郎之杖。并因事立威。廌史未伸破柱之诛。而长安大下摉亡之令矣。在皇上或玩为鹰绦之在手在诸臣深虞夫恙蠹之攻心齿之固不避路马之嫌当之且立遭国狗之瘈使其为恋栈驽据巢鸠。害固不可言也。使其为鱼脱钩。鹿走险。害更不可言也。从此怙恩席宠。令南比司如水火。害固不可言也。从此借丛炀灶。令宫府间分釜鬵。害更不可言也。天下大患莫过于版章未裂而人心先暌乃今赤羽交驰。莫纸庋阁。边吏呼而内庭莫应。明旨切而外解不前。所恃荃宰一心。关梁不闭。庶几同舟共济耳。万一线脉复断。天下事尚忍言哉。盖此辈残气不刚。夙饶阴毒貌示柔顺。而实小人之囮。最不乐有泰交者也。举国求通而不足。一夫潜隔而有余。既隔之后。干戈取之而不足。方隔之时。台谏攻之而有余。况子产云、美恶周必复。今亦之势。乃皇上过怜其小忠小信之迹 【 三年定案】 竟忘其大奸大诈之谋昔之蛊惑其君者。至闻声称朕。深拱禁中之说极矣。兹则更翻一局。亦劝之局胪肃仗。传长乐之晓钟。独不劝之暖阁畴咨。前宣室之夜席。昔之潜嘱其党。若至不令人主亲儒生。读书史之说极矣。兹则又翻一局。亦请之缃帙遥披。牙签偶触。修文华殿琳琅展诵之文。独不请之蓬山暂幸。莲炬频分。复弘文馆更番宿直之典。寮采亦充署也。而箝口监谤。直欲人为仗马辕驹。批答亦如流也。而墨勑斜封。岂真出之鸾台凤阁。封椿巳竭。止宜泣衣惜藏。胡潜营董贼之郿坞。时事当规。正须掷砚悲陈。何笑逐韩嫣之金弹。秋巳盈于中常侍。而任金浴铁复图观军容之尊勋未着于大长秋。而纡绶鸣珰愈添谒者监之荫剌久在背。想禁 贝齘不敢言。瘿巳蒙咽。恐踉蹡吏难去。宪臣击之不动。言皇上必复之候也。但复而必 虫。则宇内即与河清凤见。顿睹泰宁。复而迟。则宇内仍与阴霾地震。物怪星妖。终归否塞。所望复隍垂忧。冯河致决。破包承之诡计。启茅茹之亨途。于常朝外复内朝遗制。令阁部大臣。及台谏等官。五日一轮对。一切兵饷用人诸大政。仿先朝于奉天门面取进止。宁不足省会议之纷纭。祛题覆之稽滞。防邸报之漏传乎。或事体有当裁酌。仿先朝于左顺门出诸司章奏。面令议旨。而可否行之。或更数字。或削数语。或执奏移晷。宁不足隆票拟之权。杜内批之渐革传奉之弊乎。至情谊既洽。仿先朝频召时。虽内侍亦不知。卒致刘大夏戴珊辈感恩。终身不忍言去。宁不足回悬车之想。激叱驭之忠。鼓当关之气乎。傥有沥血披忱。转喉触忌。仿先朝虚怀矜释。如赦李梦阳。全海忠介故事。宁不足挽削籍之惨。抑驾阽之横。霁廷杖之威乎诸如此种种善政皆自外内臣而内外臣始盖惟外其内。内其外。审异以致同。而后上者下。下者丄。当通而不隔。机有逆之而乃以顺者。此类是也。先机而发。如养繇基矢未抽。而猿巳号。随机而应。如猿善搏矢。而中以括。傥后机而救。不为飞卫之捍棘。则舍齿镞无法矣。矧先帝尧舜之训。犹在耳也。宇内岂无人宁有薄视士大夫而觅皋夔稷禹于黄衣阉尹之流者况善法尧舜。无如周成。彼以冲人际荓蜂桃虫之虞。祗是夙夜敬止。肘以旦。肩以 。赖羣臣之佛肩。以答显命耳。至周礼阍者守中门之禁。寺人掌女官之戒。一以大■〈扌豕〉宰领之。此又愚所谓内不敢外憪。而外反足慑内之说也。故为今日诸君子、皆诚不能顿复周制、然亦何必蜩螗沸而■〈虫矞〉蚌持。锢人以不肖之名。令占风候气者流潜添虎翼。惟是小臣平气而诤。大臣积悃以迎。共矢血忱于交戟间。何渠无感风雷。回天日时乎。盖皇上固不世出之主也。一旦提阳精而扫阴翳。则顽云滞雾。不觉顿释。宁复有鬼魅敢窃啸于晴空皎日下者。宦官夷狄。势相盛衰。内蠹既除、则外侮自绝正类邪党。道分消长。内之小既往。则外之大愈来。然后吾君吾臣。优游伴涣于一堂。可从容而讲登咸上理矣明良喜起之歌。天保卷阿之什。愚生请借为交泰颂以献。 

　　此甲子楚录也珰焰方张尽情毒剌无愧董狐一鸣而斥犹幸全身亦几幸矣特为表章壮其孤烈 

　　○文体策 

　　沈承 
　　学士家相聚而谈经国大业。不朽盛事。辄屈指某体某体。其义何居。曰文之有体。即犹人之有体也。人有巨人。修人。平等人。长不满六尺人。婵娟丽人。澹宕人。肥硕人。山泽癯人。魁梧奇伟人。不堪罗绮人。紫石棱人。岩电人。凝脂点漆人而其眉横发竖齿坚舌柔未有不相似之人何也是所谓体也、体之于人也。寻 【 君】 常焉 【 亦肯作此语耶】 而巳。一不寻常。而遂有盲人。躄人。挛卷支离之人。是所谓废人也。不可训也。再不寻常。而遂有反跖穿胸之人。飞头招足之。人男子孕。妇女髭之人。是所谓怪人也。幻人也。妖人也。益不可训也。则安其性命之情者。惟寻常焉而巳。就寻常人之体。而能为天下不寻常之人。是乃所谓俊人也。神人也。就寻常文之体。而能为天下不寻常之文。是□所谓奇文也。至文也。我国家以八脚词、甲乙材杰、格主俳偶、义主训诘、几令轩昂跌宕之士、无繇见长、然自开科以来、名世伟人、往往多繇此着脚、而垂世雄文、往往多繇此下乎者、何也是乃所谓就寻常体中。能为不寻常者也造物范人不曾以 【 直□□□】 此面肖彼面 【 人□卷】 则学士立言何苦以我舌随人舌试取秦汉以来、前辈名章。一一较量。亦有台阁之体。亦有山林之体。亦有长鲸苍虬不得伸之体。亦有闲鸥立海之体。亦有輘轹波涛。囚鏁怪异之体。亦有搏虎豹。鬬蛟龙。急与之角。而力不暇之体。亦有飞书驰檄之体。亦有高文典册之体。亦有源泉万斛。随地出之体。亦有碎金之体。亦有天才人才鬼才三绝之体。亦有夭韶女郎。唱晓风残月之体。亦有铜将军铁绰板。唱大江东去之体。而均不害其为自成一家之体。则知体者。皮毛也。有神焉。鼓舞变化于其间。不可不察也。刻木而为人。眉目人也。齿发人也。即肺肠支节。无不宛然人也。然而析之。则与薪无异者。体具而神不具也体具而神不具。虽谓之无体可也。廉颇蔺相如。虽千载上人。恒懔懔有生气者。神不死也。曹蜍李志。虽见在。厌厌如泉下人者。神不活也。知□□□纵论今文之体矣。　国初文韵检高。其体贵。如裴叔粗服乱头俱好。成弘而下。风领毛骨。尤精出。其体遒。如卫君长有旄仗下形。嘉隆廓然自放。体小颓也。而五兵纵横固在。如钱世仪精神满腹矣。至于今高曾规矩之不习。山鬼伎俩之欲尽。而体杂出而不知归。半如左太冲效潘安仁。半如杨内史作高丽舞。半如荀文若止可借面吊丧。其上者。如王子敬多矜咳殊损自然而。其卑者。如老婢声。其胸多宿物者。如陆余庆啄长三尺。手重五斤。而其小儿强作解事者。如猿狙服周公之衣。必啮扢尽去之而后快。其争妍者。如愁眉啼籹堕马髻龋齿笑折腰步。而其丑异者。如刻画无盐。夫文章。天之灵气也。人之灵心也。其风尚以世变。其气骨以年变。其色泽精华以日异月不同变。固无足怪。而骎骎乎并其体而变之。使足反居上。头反居下。肩高于顶。颐隐于齐。以是言奇。何足奇也。然则与经生约法三章。请无与之言秦体汉体魏体六朝体唐体宋体而请与言鲁体邹体邹鲁之书。固圣贤之活面孔也。时文者。写生者也。直须布置圣贤须眉飞动。一般相似。是即俳偶体。训诂体。居然为当代独立之体矣。譬之睛也。颊也。胃也。肠也。胎也。骨也。与人同者也。而点睛也。添颊也。刮肠洗胃也。换骨夺胎也。则与人异者也。而又何必剥磔古人为然。而传神即在个中。而当面失却者。何也口 【 只是比病】 坐不读书也能读千赋。则善赋。能观千剑。则晓剑。措大穷年濡首。惟数行熟烂科举帖刮。昔儒所谓捻合出来。使一撞百碎者也六经且束高阁而欲如柳子所云厉其气畅其支肆其端博其趣不知胡卢作何语矣然而横襟攘袖。借笔舌为先资。而又不肯深心学问者。何也曰习坏也。才术精神。全工于奔竞窥瞰。暖一青毡不暇。何暇理残卷。是故挟剌悬书。望门钻穴。卖名声。攫通显习染成狂。不复知耻。有一人焉。抱璞枯坐。羣指而笑之矣。沈攸之曰。蚤知穷达有命。恨不十年读书。正谓此也。然而功令旦旦而申。一则曰。正文体。再则曰正士习。而士卒决裂不顾者。何也曰上之人教之也主司借口还淳。巳未免以利器示人。而又激扬太过。使名寔不蒙、间且羊质混矣、间且鱼目投矣、间且膺鼎售矣士且见上之眼可以五色迷而下之才又未必以一网尽于是稍稍叛去。而文章始不足为重轻、虽欲不走快捷方式不可得、况又有登高招之者哉、以如市之心。而欲回如澜之势。譬犹倮走而追狂人而巳矣、欧阳公力挽西昆。而所争乃在轧茁之字句。有才之士。犹不妨改头换面。而公不知也。况其它哉。医经有言、文章太盛、亦是天地一病、夫盛也。而何以病也。倘亦如牡丹以蓓蕾为盛。以烂熳为衰也。然则惟务板本、绝浮华、为可以疗文、可以疗人、并可以疗世运、 

　　余乡王圣俞先生尝言伶人之乐、君子之乐也伶人之治乐也以娱人君子之治乐也以和心同物殊趣有君子作将即今日之文章以正文运何不可又曰星落而为石石不能奋而为星光气弗存故也可与斯篇互证、 
《媚幽阁文娱》　下　（明）郑元勋 辑  
作者:沉思曲 发表时间: 2006/01/24 20:08 点击:208次 修改  精华  删除  置顶  来源   转移   收藏  
    　　●媚幽阁文娱 传 

　　明　郑元勋超宗选 
　　陈继儒眉公定 
　　郑元化赞可订 

　　洁潭郑翁传（陈继儒） 
　　李公子传（陈继儒） 
　　云栖莲池祖师传（虞淳熙） 
　　白云先生传（锺惺） 
　　陈松传（马之骏） 
　　李谪僊逸传（有序　蒋德璟） 
　　杨幽妍别传（陈继儒） 
　　愚公传（虞淳熙） 
　　小青传（支如增） 
　　小青传（改前本　陈翼飞） 
　　后白采林传（陈惟恭） 
　　黄山人小传（朱国桢） 
　　■〈忄蠡〉母传（载涌幢小品未考谁氏所作） 
　　李金儿小传（朱国桢） 
　　博鸡者小传（朱国桢） 

　　○洁潭郑翁传 

　　陈继儒 
　　洁潭翁、郑姓、名景濂、古歙人、里有龙潭、其深、不测其清可鉴须眉公常游而乐之自号洁潭翁郑之初居长龄村、自宋文显公始、文显公登王十朋榜进士、官廸功郎、为诸王宫讲、今王龟龄赠言。以及符玺诰勑。一一宝藏于家。传及胜国、公卿缨、绥累累不绝、至洪武首科、郑道同登第、授河南道监察御史、复与其叔、征君参政郑居贞、同死建文之难。详双忠祠记中。尔时洁潭翁之嫡祖。痛念同堂兄弟。忠而受戮。遗戒后人舍 【 实情实事】 读而耕者几百年至洁潭翁始以诗书课督其子若孙焉公少习春秋、以父婴锢疾、辄弃去、游广陵、年弱冠、橐装廉薄、不任贾、而翁独谓盐策可以起家、饶智畧干局、坐筹贵贱羸缩之征、如指掌上、诸曹□幅辏归之、悉听部署、而狙贾心害其能、酿为讼端、百方跆藉翁、久之讼稍挺、渐拓饶赀、翁乃捐百余缗封埴先垄松楸厚抚妇翁程氏、妇姆翁氏之胤、又择宗人近属、受之生计、俾有成立、妹未嫁、翁曰于我乎婚津遣奁具甚设、两弟未娶翁曰于我乎娶食之教之、自髫鬌以逮骀背。卧起必与偕。资斧出入必与共。迄今五世、子姓食指以千数。同堂共爨。几埒张公艺陆子静之义门。本翁孝友敦睦有教也。公雅慕儒、而为贾夺、每闻诵读声、辄属耳听之曰羸金与腹笥孰多。卓郑王孙。与邹鲁文学孰重。于是访延孝秀、除馆授飡、子孙斌斌庠序间、皆蓝田丹穴、而一孙元勋登甲子榜、一孙元禧登丁卯榜、恨翁巳前逝、然天理之报善人、不啻左劵矣、初翁逼岁南归、车徒遘疾、公不忍去也、听同旋先行、为暴客所掠、呻吟草野间、翁次日见之、大具酒食助之归、又曾以千金脱一赀郎于狱。不责偿。复以它事过其门。赀郎夫妇望见之。罗拜迎翁入。留弥月始发。舟至中途。夜半蛟出。雷雨怒飞。昏黑莫可辨一叶飘荡逗入崦隩中 【 如猛兽奇鬼森】 电光翕张照见山 【 然搏人】 有庙庙有石案甫登案而水势大仕自趾及踝矣水退争来认浮尸、赀郎奔访、获见翁、见喜且泣曰、某几死长者、几死长者、各执手出涕、见者骇叹、聚观曰岂公家世有冥德耶翁之父良铎、岁暮拾遗金数秉于下方渡口。宿逆旅旬日。必待亡金者还之。抵家元旦矣苐曰遇雪壅不复前耳翁曾载典衣一舸、过玉溪河、飓风覆舟百人冻齿相磕僵且死公急出其衣衣之。皆复活。其它息棼解结、折毁、不责偿者、无筭、夫天下但有积善之人而无积善之家翁家父子祖孙、踊跃好义、如呼吸不待顷而至、手足不待召而来、天道佑善、其脱于暴客、免于阳侯、宜也、岂曰幸哉、晚年不问生产、酿名酒、游名山、即聚雪燃灯吞花鬪草以及纸鸢 【 兴复不浅】 竹马之戏悉与婴雏共之日偕江孺人诵竺干先生书、精信因果不市德亦不市名子孙满前、婚媾皆江东名族、春秋八十有二殁而君子惜之小人思之真可谓乐善不倦宽乐令终者矣故乐而为之传、 
　　陈子曰、吾往缉建文会编、三十余卷、每叹忠义之后、子孙湮灭无可考、心窃痛之、尝求方正学先生之□□于云间、上之督学淇园杨公、檄张羣侯、毛司理为建求忠祠衣冠其子孙使奉俎豆今读洁潭翁状、又知歙长龄郑氏、为建文死难、郑居贞苗裔凡数传而元禧元勋相继登贤书、好侠嗜义、能文章、俱磊落伟丈夫、此非独洁潭翁善人之报、抑亦天不忍绝居贞之忠冑、而锡之贤子若孙、以亢郑氏之宗祊于永永也、绩逊国纪者、尚其有征于斯文、 

　　先高曾行居贞公名桓与方正学先生同学元末隐居不仕续学有义问太祖微行咨之归语建文曰留以辅汝后应聘历官河南参政靖难时举兵以数于众所向无敌二子武勇绝伦成祖患之大举擒获二子阵亡时嫡侄名道同登首科进士官监察御史成祖令说居贞公降公叱之次日公弃市道同公亦自缢故旋有双忠祠建于里中其后嗣流亡祀典骎灭殊可悼惜余小子为其孙行而不能请复亦无逭于罪也虽然遭逢不偶窃有待焉先王父一生柔善好义多受欺罔没后仅余空劵万余金皆不可责先君子尽火之然余家卒不甚累皆先王父所培者厚也 

　　○李公子传 

　　陈继儒 
　　李公子者、父泌为邺侯、侯既老、谢事、辟谷、公子宜袭侯封、不 【 异人】 愿侯愿就词制科时肃宗新复两京以两京赋试进士、御泰清殿亲临焉公子立就万言未尝加点赋上、上方午膳辄乐读之爱其美也、袖入宫中擢第一人、公子方十九、眉目清映。紫衣白马。宛如神仙。上一见大喜、谓侍臣曰、邺侯宣劳、再造邦国、曾不肯剖粒自饱、今其子虽不愿侯授官宜与侯等以集贤学士授之。公子谢曰、臣寔不敢当此、但乞告身一通便 【 真神仙】 宜山水间县伯不得追呼足矣天子奇之、御写勑札并赐宫嫔两人一以掌书。一以暖酒郭汾阳有女曰 【 插入此人自有大异】 清明君者有殊色。喜读离骚及陶谢。诗尝删诗去其郑卫者手录一卷日批注闺房中以一小室庙礼舜二妃配飨以鲁共伯之母及黔娄之妻春秋祭之以文其高闲如此汾阳公难其配。一日以李两京赋视之慨然叹息可矣既归李、李年少谑浪不能定情醉时微以谑语侵清明君。不悦。见李谢过。乃笑曰。妾之天性栖栖。艺文固其所长。若欲濡首酒杯。从公嚬笑间乞暖热。所谓笾豆之事。则有司存无巳愿以黄金千斤为公子置 【 佳偶】 妾数百以任恣讨汾阳王闻之也、遣人分驰四方、四方女子有奇色以诗名显者搜括几尽而其中白纤纤。曰白娟。曰春荑。曰鹭翿。曰红草。曰晕儿。曰绿丝。曰醉桃皆骨柔气清熟千古文奇字而纤纤善筝白娟善歌春荑善鉴古器善笙鹭翿善丹青红草善弹鸟及鼓琴晕儿善啸绿丝醉桃善种花花经两人手无不活又善骑马公子利之日夜饮酒。酒必以诗。诗成诸美人起而和歌。无杂声。其地修竹清泉。细帘嘉树。月出之时。鸟啼弦乱。相与牵衣抱袖。红白低迷起视草头蕉叶之上大都墨渍酒痕而巳清明君每候山果新熟则遣美人捧进公子或读古书有奇事可喜者。以彩线识之则遣美人捧进公子或成新联。或偶得一二佳句。不忍独赏则遣美人捧进公子故美人得亲公子也。而清明君当酒半尝乘 【 久一仙矣】 紫帷小车临焉公子率纤纤以下弹筝鼓琴曼讴长歌次第上寿酒巳则各以平日所赋诗献清明君清明君焚香缓坐。细加品题。稍不安者。为改点数字每点一字辄以一觞罚公子曰汝老于诗者也。不为美人更之。乃含糊作影子过耶。是必容香火情。诸美人皆笑曰善诚如夫子言。是宜罚。如此者连罚数觞。公子竟醉矣。公子游于苏。时有新进士四五羣。选名妓浮于荷花荡中 【 曲尽措大丑形】 进士本措大骨骤得此足高志扬公子更布衣。坐小船中。往来觑之。有进士呼曰。是小船中秀才何为者。汝能饮酒乎。曰能。能赋诗乎。曰能。曰若是汝且过我。公子岸然授其上。空执酒卮。瞠视云霁。不为礼。诸进士以为狂士也。俟其酒干。欲以诗困之。及分韵。公子谢不能曰。顷固以谩语诳君一杯酒耳。寔不晓诗为何物。众进士顾诸妓大笑曰。吾故料奴未必谙此。吾辈且自作诗。许久沉吟不成语语出 【 自然】 又村鄙可笑公子唾曰。此马粪小儿。强硬 【 骂得快】 舌本。作号嗄耳。乌足惊大人听。诸进 【 本色】 士皆大笑。转以为狂士也而顷之公子楼船适至鼓吹大作公子呼进士诸妓 【 措大骨战矣】 过船罗列食案酒罍皆以五色宝玉明珠翠羽雕镂装缀之奇艳特甚公子见之斥曰。何乃陈此俗物亟投湖中巳命更席则陶觞瓦鼎无非三代之物最近者亦秦汉铜器隔帘作乐。曲谱皆内调。及公子新诗。人间无闻者进士目 【 本色】 视不敢问使诸妓跪而请诗。欲因诗尾得公子姓名巳知其为公子也皆纷纷向前 【 可丑】 夺诗公子令曰。汝辈且置酒于此。酒冷而诗不成罚我。诗成而酒热者罚汝。往往酒未及温。巳摇笔满纸矣。纸尽无可柰何。则裂白绢。绢尽则裂帷席。屏褥之类又尽。则各剪裙叶或绝长袖以进。所得片言只字。如获奇宝。贴身藏之。诸进士 【 可丑】 诱之以酒。多半窃去。妓有啼者。公子以为可怜也。曰汝辈肯从李郎去耶。吾有别院在湖山之上。门前朱楼一带。覆以垂杨松篁。中粉廊红榭。高台短墙。宜雪宜月。四面遶以梅花五六十里。弥秋之际。丹枫万株。拥若霞气又有高台数楹。其中正以奉藏经。其两旁以贮古今异书左有酒库凡天下名酒无不藏右有泉库凡天下名泉无不具若此者可以休汝矣。诸妓唯唯乃尽从公子归。公子悉告酒人剑客高僧道士晓夜酣歌浮沉此中赋诗之暇非细谈释部、则酬论兵符。烛尽酒空。醉而后巳。宾客既散。时与绿丝醉桃。高装骇马。踏入沵山中。过平原易地。着鞭夺路。抛■〈马空〉如飞树丛中闻鸟声则命红草弹鸟偶不中。皆拍手齐笑。浮以半觞。转入幽险处。美人车不得度。攀萝挽石。欲上欲下。笑啼杂出。忽到荒冈崇岭之上晕儿清啸一声木叶翔舞裙裾飘脱。步立不定。公子惧其伤也。乃徐返焉。天下闻公子名饥寒之士辐辏集至候其将归皆蒲伏道左叩头大呼曰。非公子无以活我。公子转盻间。赏劳多徧。日费千□。无几微颜色。一日就中有执公子衣者曰。愿辟人、臣有言曰公不忆于陵时乎君所 【 奇绝】 谓陈仲子者也上帝怜汝贞苦。故今日置汝李家。涉躐世味清明君即 【 更奇】 向时辟纑夫人耳夫日之光有短长。月之魂有死生。人之福有往还。公子宜早诀且汝父邺侯。妇翁汾阳王。皆为清微天帝君。待汝夫妇久矣。言讫不见。公子大悟。以家产万亿什急散之。与清明君入洞庭石公山。修道。不知所终。后陵贽之华亭见公子常往来三泖中云 

　　此先生少年下第时抒其牢骚者王辰玉亦愤而作郁轮袍剧并堪绝倒 

　　○云栖莲池祖师传 

　　虞淳熙 
　　莲池祩宏字佛慧。仁和沈氏子、兄弟皆以儒显、而师试屡冠诸生、于科第犹掇之也、性好清净、时出入二氏、着丹丘瓮、遵太微格以自检、子登科殇、妇又殁一日阅慧灯集、失手碎茶瓯有省、乃视妻子为鹘臭布衫、于世相一笔尽勾、作歌寄意、弃而专事佛、虽学使者屠公羲英力挽之、不回也、从蜀师剃度、受其游方至伏牛、坐炼呓语、忽现旧习、而所谓一笔勾者更隐隐现去、经东昌府谢居士家乃 【 转得快】 更释然作偈曰二十年前事可疑、三千里外遇何奇、焚香执戟浑如梦魔佛空争是与非当是时似巳惑破心空然终不自以为悟、归得古云栖寺旧址、结茅默坐、悬铛煮糜、日仅一食、胷挂铁牌、题曰铁 【 今之□教者如是否】 若开花。方与人说。久之擅越争为构室、渐成丛林、清规肃然、为诸方道场冠、而师始启口、说法、弟子日进、六时观念、中夜警策、慈颜温谕、无异花开见佛矣、其说主南山戒律、东林净土、先行戒疏发隐、后行弥陀疏钞、一时汪道昆、王尔康、冯梦祯、虞淳熙、数与微难、而王畿张元忭、管志道、陶望龄、谙儒、则又与之究天台东越同异是非、观兴浦庵偈、所谓一朝踏破香岩钵、双报君恩与佛恩者、始知师东昌之悟、返念之念真戴角虎、不但称理而谈巳也、住云栖、间赴、他方之请、王侍郎宗沭问夜来老鼠唧唧说尽一部华严经师云猫儿突出时如何自代云、走却法师留下讲案又书颂云、老鼠唧唧。华严历历。奇哉王侍郎。却被畜生惑。猫儿突出畵堂前。床头说法无消息。无消息。大方广佛华严经。世主妙严品第一。盖师直摈曲说者、语无回互、而世所宗天主实义、又期立论破之、亦时时在寺讲诸经论、音吐洪畅词旨恳恻、矢口敷衍、宛同夙构、于是滥名座主者、往往侧目矣、净慈性莲、请讲圆觉、寓寺五十三日贞明大釜、日炊两度、众犹不给、环南屏而听者如屏、百匝自筵间、一诣余杭、为王督抚谈义、邑民观者塞路、屋极皆满、凡师游行所至、瞻礼填咽、每如此、回寺募赎门外万工池、植莲、放生、因盟朝士修天圣故事者二纪、其自浚之池、为北园、为上方两池、而助西湖三潭之浚、亟称第一功德、及八十诞辰、又购寺池傍沼、捐五十金、天下诵戒杀放生文者、发心无量、洵非他种种功德可伦也、初广忠持放生文、寄吴兴潘氏、虞淳煕定中偶知未来事、先为社友预道忠至、忠骇、且师熙、而弟子广义复侈谈瑜伽感应事谓山无虎、玄鹿不罹网以为奇、师切责此三人者、尤诋熙魔解、且病跛忏而后良于行也往师每秘大现。若谨愿善柔。粥粥 【 真大师】 无能。无一奇迹可称。而独于熙故着前知、其持论严正、诂解精彻、监司守相、下车就语、侃侃略无少屈、海内名贤、望而心折、尽属陶铸、　孝定皇太后绘像宫中礼焉、赐蟒袈裟不敢服、至化行闽阁、等视舆台、冥应显应、逆行顺行、疑有不尽秘其大者矣、往吴有神李昙、降毗山。谓师是古佛。而杨靖安万春、尝见师现佛身。施食吴中、一信士窥空室。四鬼持灯至。忽列三莲座。师坐其一。佛像也。乩仙之灵者云、张果听师说心赋于永明。李屯部妇素不信佛、偏受师戒、踰年屈三指化云、身是梵僧阿那吉多、而僧俗将坐脱、时多请说戒说法然师自名凡夫诸奇 【 真大师】 事恐呵责不敢以闻左御史宗郢、问念佛得悟否、师曰反闻闻自性性成无上道是悟否何疑于反念念自性耶仁和樊令问心杂乱、何时得静、师曰、置之一处无事不办坐中一士人曰、专格一物、是置之一处、办得何事、师曰、论格物。只当依朱子豁然贯通去。何事不办得。或问师何不贵前知。师曰、譬如两人观琵琶记、一人不曾经见。一人 【 可丑】 见而预道之毕竟同观 【 警□】 终场能增减一出否耶甬东屠隆、于净慈寺迎师、观所著昙华传奇、淳熙以师梵行素严阻之师竟偕 【 法王法如是】 诸绅衿临场谛观讫无所忤寺岁必说戒绝钗钏声而 【 何尝不洒落】 时抚琴弄箫乐其脾神晚着禅关策进、庶几其诗所述峭似高峯冷似氷者又作首尾唫、喜 【 何尝不风雅】 乐天之达选行其诗平居笑谈谐谑脱酒委蛇。有永公清散之风。未尝一味槁木死灰。若宋旭所议担板汉。真不思议人也。出家五十年、种种具嘱语中、白业无瑕、丹诚无伪、弟子数十人、虽百里外事如面、承慈及蜎蝡、每养虱绵筒中、鼠飧施食、白日绕榻、缘柱散走不避、迨老而绝诸度门、空山尚同朝市间、一强应之而巳、万历乙卯六月晦日、书辞淳熙还山设斋、分表贝 亲施略尽、若将远别者、七月三日卒仆不语、次日复醒高弟宋守一、王宇春、问后事、举嘱语对、四日之午、命移面西向、循首开目、同无疾时、哆哪念佛、趺坐而逝、先是涌语见一大莲华盖不复能秘其往生之奇云、龛瘗全身寺门外、妇汤、领尼、主孝义无碍庵、先师坐逝、而弟子广如等先逝者师立传表其高行、顾不及广承、承解亚师、犹嫌摸象、他非具体可知矣、化后、葛少参寅亮辈、申师清规寺犹为两山望焉、所著有戒疏、发隐、弥陀疏钞、戒疏事义、戒疏问辩、疏钞事义、楞严摸象记、遗教节要、禅关策进、水陆仪文、戒杀放生文、竹窻随笔、二笔、三笔、四十八问答、净土疑辩往生集、崇行录、名僧辑略、沙弥要略、正讹集自知录、自警录、云栖纪事、山房杂录胜莲社山堂漫稿、孝义庵记、共住规约嘱语等书行世 

　　世人奇莲池一神圣而不知一平等心行耳此师之听以为真佛止 
　　宗教从来分途得师而合夫不能见□安能立教今之法师曾理会下座时否 

　　○白云先生传 

　　锺惺 
　　林古度曰、白云先生陈昂者、字云仲、福建莆田黄石街人也、所居所至、人皆不知其何许人、自隐于诗、性命以之、独与马公子用昭善、先生诗、所谓自天亡我友者、即其人也、其后莆田中倭城且破、先生领妻子奔豫章、织草履、为日、不给、继之以卜、泛彭蠡、憩匡庐山、观陶令之迹皆有诗、巳入楚、由江陵入蜀附僧舟佣爨以往、至亦辄佣于僧 【 方为好游】 遂遍历三峡剑门之胜、登峨眉焉、所佣僧辄死、反自蜀、寓冮陵、松滋、公安、巴陵诸处、至金陵、姚太守稍客之、给居食、久之姚太守亦死、无所依、仍卖卜秦淮、或自榜片纸于扉、为人佣作诗文、其卷中人有小小庆吊、持百钱斗米与之、辄随所求以应、无则又卖卜、或杂以织屦、而林古度、与其兄楙者、闽人林孝廉初文子、寓居金陵者也、一日兄弟过其门、见所榜片纸于扉者、色有异、突入其室、问知为莆田人、颇述其平生、一扉之内、席床缶灶、败 【 可怜】 纸退笔、错处其中、检文诗诵之、是时古度虽年少、颇晓其大意、称之、每称其一诗、辄反面向壁、流涕悲咽、至于失声、其后每过门、辄袖饼饵食之、辄喜、复出其诗、泣如前居数年、竟 【 此辈人何所贽于士大夫而伯敬传之奇矣故□典】 穷以死其子仓皇出觅棺衣、舁之中 【 中郎传徐文长同垂也】 野古度兄弟急走索其集、无所得、得先生手书五言今体一帙、五言今体者、五言律排律也、其诗予莫能名、其自序畧云、昂壮夫时、尤嗜五言、第家贫无多古书、得王右丞即诵读右丞、得杜工部、即诵读工部、间取其所中规中矩者、时或一周旋之、又时或一折旋之、含笔腐毫、研精殚思、今观其五言律七百首、则先生所学所得、实录实际、尽此数言矣、其云末一卷为排律、亦不存、盖谢先兆申云、先生有集十六卷、在江浦族人家、或亦有据、今刻其存者、以次购之、论曰、明自有诗、而二三君子者、自有其明诗、何隘也、书地为限、不得入、自缙绅士夫诗、的的有本末者、非其所交游品目、不使得见于世者多矣、况老贱晦辱之尤、如陈昂者乎、近有徐渭宋登春、皆以穷而显晦于诗、诗皆逊昂、然未有如昂之穷者也、予尝默思公织屦卖卜、佣爨佣书时、胸中皆作何想、其视世人纷纷藉藉、过乎其前者、眼中皆以为何物、求其意象所在、而不得、吾友张慎言曰、自今入市门、见卖菜佣皆宜□色之恐有如白云先生其人者甚矣、有激乎其言之也、 

　　附纪梦 

　　乙卯六月、予出典黔试、廿一日之夜宿叶县梦白云先生陈昂来谒貌不甚老瘦、年可六十四五、冠衣质而不敝独不袜耳予步送之、馆一寺中谋衣食居处之为终焉之计问其年、曰癸卯、巳谓予曰、子从此 【 死而不巳】 后则当赠我诗予曰、既为子作传足矣、曰当进于是予觉有愧色复问其生平自集中往还姓名外、更有何交、则俯而笑曰、朱百朋、予未及问其人、遂寤、纔合眼复梦之、乃问朱百朋何人子何以与之游而不与之诗则又笑曰、何交乎、就食耳。予惕然其意之不苟与其不得巳尽此两语予复问其逸诗何在、及卷首门人、长于明伟何人、皆不及答而寤、惘然恨其语之不终、则候人传呼达于寝矣、忆戊申岁十月十七八日、为亡友魏太易作墓志铭成、越二十八日之夕、梦予处泉寺中、若京山观音岩者、太易缓步从甬道入径就予揖谢作志铭、梦中子知其巳死也、因谓予曰、吾死时甚无所苦、予曰、子见谭友夏为子所作传乎答曰谭作尚未寄到盖谭作传为二十四五日事、俱用太易遗命为之噫丈之达于幽其期之先后与作者迟速相应计此世界去冥途、亦非五六月所能至也才鬼之灵而笃如此、 

　　○陈松传 

　　马之骏 
　　陈松、字晚翠、别号六合散人、邑人也、少为诸生、有颖思、巳忽遇异人、挈之山中、若数十日始还、还即弃去举子业不治、佯狂自放、家亦益落、有一婢、名之曰墨奴有一羊、酷爱之、俾墨奴手縻羊相随招摇侧弁而哦于市中或聚观非诮之、不顾也、松故能诗、至是吟逾豪、凡岁时景物、欣戚吉凶、触绪引情、率以一发之、诗莾莾出口脗、傅以俚语取诽谑、然大致多感慨高逸之旨、能书、字画飞动、邑远近琳宫玄阁亭堠障壁、往往多其题识焉、时墨奴为举一子、渐苦贫、至不能为生、乃之邓、鬻其子于贾人所、既成质矣、松隐之甚、为长歌书州宇之壁、剌史王出读而悲之、呼松前、为偿值予贾人、而自取其子以归、松复北游梁魏、如京师、将至顺德、止邮舍、题诗墙间、有山色三分犹白昼钟声十里巳黄昏之句。亭长猝辟客、曰太守来、松跟跄走、巳太守至、读墙间诗、而诘亭长故曰柰何逐诗人、榜之、亟物色松、松去巳远、太守惝怳久之、太守者济 【 非此人决不物色贱土】 南李于鳞也。松又尝游商洛山行、夜宿古神祠中、四壁萧寂、惟银杏一树、婆娑覆檐、为诗告神曰穷人捉笔叩穷神。尔我不亲谁是亲。除却清风与明月。眼前都是有雠人。俄就寝、夜分神出、答松诗曰园中果皆落独坐空山久。何以共长宵。惭无一樽酒。松寤而异之、自是游皆落落无所遇、以困终、始松所鬻于邓、为刺史失之穷矣、松及张君与鬼神倡和事皆不妄、抑其时多才鬼耶、故附传焉、 

　　伯敬之传白云先生仲良之传六合散人皆文人之厚也 

　　○李谪僊逸传（有序） 

　　蒋德璟 
　　谪僊既巳题雚字说、则愀然序前身轶事及千春未揭之忠而浮犀觥曰、觞汝、为我作佳传、传当取周公及屈原盖皆用宗室。故其取周公者。以从永拟流言也。永璘之叛。罪浮殷监。寻阳之谳。厄配狼跋。然而雷风剖匮。姬遇独奇。至其与三闾心符迹契。而世哀三闾忠莫能明公者仅以诗酒奉之公即霓盖风驷万岁东华□□愿以虚名掩大节哉作谪僊传谪僊者、唐之王孙也、其先陇西成纪人、凉武昭王暠九世孙、绪唐牒、为玄宗皇帝族叔祖、隋末徙西域条枝、神龙初翁遁还、客巴西、而谪僊生、故又为蜀人、十岁通诗书、长隐岷山、州举有道不应出居襄汉之间、南游江淮、至楚、留云梦三年、去之齐鲁、居徂徕山与孔巢父辈为沈饮称六逸。天宝初客会稽、与吴筠善、筠征、随至长安得召见、为翰林供奉、顷之不合去、北抵赵魏燕晋、西涉峡邠、历商于、至洛、游梁最久复之齐鲁、南浮淮泗、再入吴、转徙金陵、上秋浦、寻阳、卧庐山天宝十四年、安禄山反、永王璘节度东南水军夜逼登舟、辟府僚佐、赐五百金弃去亡走彭泽璘败坐系、寻阳宣抚使崔涣、御史中丞宋若思、验冶、以为罪薄、而若思军赴河南、遂释囚、辟参谋、上书肃宗、荐公才、不报、寻辞去、当是时公年五十七矣干元元年、竟以璘事 【 冤甚】 长流夜郎或曰以汾阳王救流夜郎于是泛洞庭、泝峡江、至巫山会赦憩岳阳江夏久之复如浔阳、过金陵、徘徊于历阳宣城二郡、依当涂令族叔阳冰、代宗立召拜左拾遗而公醉解矣公之辙迹几徧海内。骏马美妾所至二千石郊迎。志识雄杰。风标亹亹。轩轩有俯世之姿故 【 即此足吐气矣】 足以友列真而师万乘而其觭之使不获伸者。乃在于炀灶之妇寺。竟拓落以老。于戏、人耶、天耶、始太夫人惊姜之夕。长庚入梦。故生而命曰某。少为益州长史苏许公所赏比相如喜纵横术。击剑任侠。轻财。重施予。入长安。贺宾客奇其姿与诗。荐于玄宗。征就金马降辇步迎如礼绮皓。草和蕃书。并上宣唐鸿猷一篇。帝大嘉异赐七宝床食御手调羮曰卿布衣士。名入朕知。非素蓄道义。何以及此。入直金銮殿。访国政潜草诏诰人鲜知者。性侠酒。日与酒人纵酒长安市。帝坐沉香亭。属欲公为乐府。召入。乃极醉不知人。拜舞颓然。顿首曰。臣醉帝即遣二 【 方是丈夫千古奇遇金绀累世不敌一朝夕死可】 阉掖扶注水颒面研墨濡颖前张朱丝拦太真妃捧 【 矣何有于夜郎之浣】 砚以宠之十律欻就更无加点凤跋龙挐无不精绝亭中木芍药繁开。帝乘照夜车。太真妃步辇从。遽命李龟年持金花笺。宣赐宿酲未解立进清平调三章龟年约调按歌太真持颇黎七宝杯酌西凉州蒲萄酒笑领歌辞意甚厚帝调玉笛倚曲媚妃妃饮最欢敛诱巾重拜自是顾李翰林异诸学士赐宫锦袍数宴见当时阉力士贵幸甚公侍宴沈醉引足令脱鞾 【 急流勇退力士成就青莲不小从此不止得无洗】 力士恨耻之。异日太真重讽前调。因擿飞燕语激妃 【 兄之嫌乎】 。帝尝三欲命官、妃辄捍止亦会同列害其能谗、帝浸见疏赐 【 圣主】 金还山公 【 丈夫】 益骜自适叹曰、千钧之弩。一发不中。则当摧撞折牙。以求息机。安能效碌碌者。苏而复上哉。盖益肆情性。放宇宙间矣。永庶人败事、连公、当法、汾阳王子仪、以旧 【 插入】 恩请得减死初公客并州。识汾阳于哥舒翰所。曰此壮士。目光如火。不十年当拥节旄为脱其刑责。而奖重之翰因署汾阳牙门将。其神鉴如此。公始娶宋、生女平阳、子伯禽、娶刘、刘诀、至云梦、娶许、许高宗时宰栢圉师家也、又合于鲁一妇人、生子曰颇黎、终复娶于宋、间携金陵昭阳之妓、世号李东山、而昫书以为山东人、何耶、德璟既论次公出处大者、而广乩所以命传之意曰公于气似鲁连子。于神似东方生。于韵似谢太傅。于酒似阮步乓。而于忧国嫉邪之志似屈左徒。今明皇故叡武人也。晚乃甚于楚怀。杨氏之恣。百郑褒。高氏之专。十靳尚。而胡羯之桀狡倍秦二主者。弄于女子小人之手而不寤也。原与公疏属同。负异材同。初被殊遇同。能用郑者。尚也。能用杨者力士也。杀仪之谏。飞燕之剌。二艳弗善也。遭内嬖同。子兰上官张垍皆憸夫。困同列之谤同。放江南流夜郎同。沉而死同。所微点者寻阳一着。苏子瞻仅辩其不从反耳。而未尽也。而微胜者。原内持于姊□。外嘲于渔夫。憔悴以从鼓咸。而公老于山水觞妓之间。而又有学道者为之伉俪。公较愉矣虽然、其志似原。何也。夫捧砚脱鞾。人以为狂。公岂狂哉。毕文简尝以王佐期公矣夫其气固逆盍之而愤焉欲默有所摧冀以跆抑祸水损斥大珰感动左右而帝骄仅以方外客之可谓不知公者今试读公雪谗、远别离、蜀道难、枯鱼过河泣诸篇、幽人鬼语。参差悲壮。穆然有离骚之旨焉。直骚痼于洁而公隐于放。要其志并争光乎日月矣。 
　　赞曰、寿莫久于立言。乐莫高于证僊。公兼之矣。荣沦奚问哉。人谓神僊尘身世。而公千年惓惓以忧国嫉邪。避永庶人。私附于姬公屈子上真之贵。忠义如此。公道骨云舌超然极表。贺监题以僊谪。子微赏其神游。草创大还。授箓高师。梦寐山图赤斧矣。元和末海人见碧雾中跨赤虬而去。而降于白龟年曰。上帝令掌笺奏。千嵩巳、百年。殆水解者耶道书曰、东华上清监。又曰骑鲸捉月与乩合。嗟乎此又三闾之所不希也。 

　　○杨幽妍别传 

　　陈继儒 
　　幽妍、小字胜儿、生母刘、行一、在西南院负艳声早岁籍去、嗣陈氏、陈之姨董四娘、挈往金阊习吴语遂善吴歈董笑曰、是儿甫八岁、如小燕新莺不知谁家郎有福死此雏手陈殁抚于杨媪媪 【 此不病严】 奇严课书课绣课弹碁妙有夙解。不督而能。女兄弟多方狡狯。嘲弄哈侮。终不能勾其一粲也。庚申杨媪避难吴越、载幽妍与俱、年巳破 矣薄幸难嫁有心未逢俯首叩膺、形于咏叹一日遇张圣清于秀林山之屯云馆羣谇满前、席紏无主。独幽妍兀坐 【 坦腹故智】 匡床旁无转瞩掠鬟舐袖。笑而不言。私祷云侬得耦此生死可矣张圣清者、才高笔隽。骨采神恬。造次将迎。绸缪熨帖。人莫觉其为廉察使子也。舟中载图史弦索。悉付小青衣排当。小青衣能射主人意中事。兼工竹肉。圣清曰。此西方迦陵鸟 【 命名奇】 以迦陵呼之每携入竹屿花溪。逓作新弄。而最不喜平康狭邪之游。谓此辈正 【 未尝领略耳】 堪与须头奴。大腹长鬣贾相征逐。岂容邪魔入我心腑。至是与幽妍目成者久之。明日遂合镜于舟次焉。于时溽暑昼则布席长林。暮则移桡别渚疏帘清簟萦绕茶烟翠、管朱弦琳漓酒气幽妍自谓十五岁以前。未尝经此韵人韵事。即圣清亦曰世岂有闺中秀林下风具足如胜儿者乎昵熟渐久。绝不角劲语媟词。两人交相怜。亦复交相重。曰吾曩过秀州草庵外。闻老尼经声。跃然抱出世之想。自惭绊缚。不能掣鞲奋飞。今睨君串珠缠臂。持戒精严。同心如兰。愿言倚 【 逐成忏语】 玉十年不死请事空王宿羽流萤实闻此语圣清饮涕而谢之。七月应试白下。幽妍送别青溪。注盻捷音。屈指归信。并尔杳然。及重九言旋。而幽妍 【 谁实主之】 先驱渡江去矣。自此低迷憔悴。瘵疾转深。腰减带围。骨见衣表。王修微谓予曰、吾生平 【 眉公曾谑之云尔固应不觧】 不解相思病何许状亦不识张郎何许人。今见杨家儿大可怜。始知张郎能使人病。病者又能愿为张郎死。郎不顾立枯为人腊矣。圣清闻之。遣急足往视。幽妍开缄捧药。涕泗泛澜。媪凶□。闭 【 可恨】 绝鱼雁。消息不通。幽妍典簪珥赂侍儿属 【 可怜□】 桃叶□闵老作字以达意焉扃鐍斗室。不见一人。即王孙贵游剥啄者。指刀绳自矢而巳。媪卞怒益甚、挝 【 目其长技】 詈无人理、取死数四。救而复苏不得巳复载之东来。圣清侦状义不负心有侠客徐内史就中为调人弹压悍媪无得故悬高价杀此铁石儿媪唯唯。圣清乃纳聘。迎为少妇。稽首廉察公。逡逡如士女。且觊宜男。弗诘责也。比入室病甚犹强起熏香澣衣劈笺涤砚圣清手书唐人百绝句授之。读皆上口。又雅能领畧大义。每环回离肠断魂之句。掩抑不自胜。真解语花也。病中解脱。了无怖容。佛号喃喃。手口颇相续。忽索镜自照。不觉拍几 【 惨甚】 恸哭曰。胜儿薄命。遂止于斯。又好言谓圣清曰。君自爱。切勿过为情痴旁招诃笑。妾如有知。当转 【 男子何能□人】 男子身以报君耳。又曰妾命在呼吸。偃大人新宅不祥。盍移就郡医疗之。岁逼除夕。圣清归侍椒觞。别去。幽妍惙惙喘益促。侍儿问有何语传寄郎君。但瞪目搥胸。不复成声矣。盖壬戌腊月二十七日也。圣清奔入城且号且含潋、延僧修忏、撤荤血者兼旬雕刻紫檀主置座隅或怀之出入衣袖衾裯间食寝必祝祝必啼曰吾欲采不死药。乞返魂香。起幽妍于地下而不可得。又欲金铸之。丝绣之。倩畵师写照百回。而未必肖也。何如征传高座道人。为逝者重开生面乎余曰传且就恐挑哀 【 仁人之言】 端俟君病良巳。乃敢出。而讵料 【 悲哉】 君之终不及见也。幽妍墓在龙华里。圣清选地。结茆龛。祀文佛如来偿其始愿修竹老梅环暎左右清芬凉影飒如有人畵眉郎散花 【 生不如死】 女其将比肩捉臂踏歌而嬉于此乎古有庐江吏华山畿。欧阳詹。秦少游之故事。纠结夙缘。一恸而卒。初意出于浮妄。今乃信为果然。如幽妍圣清者久判在凤窠羣鸳鸯牒中岂死于情哉死于数也余不忍以为静辞为作别传。付子墨娥。相与流通之。死乎不死矣 

　　读此传如入遗宫而拾狼藉之珠翠也宝焰满前倍增流叹 
　　予观古昔名妓、如陈桥如之召见于唐、李师师之□幸于宋。可称绝代隆遇矣。然而其才其节毫无足炳也。若梁夫人识英雄于虎蹲。而资以金帛。纳为夫妇。长江之战。亲执桴皷。讵不□威雄雄。下□羣物。虽号为烈丈夫。奇男子。曷过是哉。此辈中之麟鳯欤。即汧国夫人之玉成郑生予以为仅赎其罪耳。若唐杨娼之死岭南帅、南徐韩香之死叶氏子、宋严幼芳之庇唐与正、而甘晦翁之棰、薛希涛之庇祖无择、而毙安石之笞。至今侠气薄霄。凛凛不散。然终不若我明高娃之狥昌平侯也。侯名杨俊。与之狎。后土木变。石亨诬其不救。赴市。时亲戚故吏。无一往者。娃独缟而来。大呼曰。忠良死矣。天乎。杨既丧元。娃恸哭。吮其颈血以针绵接着颈付杨氏家葬之。即自经于旁。又王翘儿嘉靖时倭寇江南、为倭主徐海虏为夫人、翘乃阳昵之、而阴实幸其败。会督府胡默林、遗中翰罗小华说降翘儿力赞其成、既徐海就戮、胡公以翘赐永顺酋长去之钱塘舟中、叹曰、明山遇我厚。我以国事诱杀之。杀一酋而更属一酋。何面目生乎。夜半投江而死。嘻之二娼者。不愧死忠死义矣。若夫霍小玉情痴薄幸、张盻盻十年楼居、朝云之附木子赡、长沙妓之倚玉少游、固亦情种、亦胡足传、今夫人之见美不好、非情也、貌之美、才之美、性情之美等是也、况从青楼中选众而从一其好不愈坚乎一旦美失而料当世之不可有两即有两而就彼必以老魅取憎不如无弃此而令芳魂不死此少有心知无弗见及而谓足为殊异欤。然而小玉之不能无传也。以黄衫豪士李丁郎传也。盻盻之不能无传也。以燕子楼之诗。而白香山之赞和传也。朝云非依子赡。长沙妓非托少游。即艰阻不避。九死靡他。亦与老大嫁商同尽耳。然则幽妍而曷以传乎、曰幽研之芳情淑质、不次于小玉诸媛、而加以圣清之、行迈李益、才匹秦苏。且徐内史之义制凶姥。黄纻客不过如是。而更有眉道人持生花之毫。抒梦鸟之藻。铺扬点缀。奚止香山之赞述乎。是则备集诸好。成此佳话。讵可无传。讵能无传丙寅春。余驾小刀访道人于东畲。道人出此。读之不禁喜赏。遂续貂数言。以附不朽云。 

　　○愚公传 

　　虞淳熙 
　　愚公似昔人非昔人也家邻西湖、分金牛之祥、疑受姓而又不欲冑文通文遘视世同胞率同姓澹然忘□忘名而巳聪明如秦镜尽照胞阆中物诸夙慧者藉以生、而顾自称愚公、家迎蓟子、驻尧夫、日坐巾车。无影可履。差似子羔耳。乃清影频落夕湖与月映潭也。读书舫。经读书林听之。多净名经异蔬斋数更漏时所读。而舫在桂舟梅槛间。隔画舰绝远。间移近春堤。烧烛照之花不睡亦不睡以为常。每挹露跨苍雪、登吴山看壑公尘动童秋清侍人以为洪崖朮葛而巾襄阳巾更以为孟襄阳然其诗藏匣笥实 【 自负】 出入襄阳云学逋仙植百树梅杳不闻鹤鸣则子和应占、而先世竹光、接西溪之万竹龙孙奋角无枯析者。庶武林 【 火公】 人当之。独公儿耶。是时云莱翁百八岁、为开闻性矣、云栖师复投百八珠、名以广硕、导以戒忏、火传灯续、非拙度者公之言曰、醉乡禅苑、于焉憩止、彼之会心百杯、忘怀一勺、安知非醍醐天浆乎、不愚愚、犹昔人非昔人、其□之雨□、□□□□□□□□□□□■〈目替〉子熙曰、予跻愚公六君子之伦、信非古愚矣、顾偕予社人就放生池填鱼鳖、期不满不止、此与平太行王屋者何异。武林自有愚公、子而孙者不绝终为水仙忧观其倡、以悬弧解网、无改于父之道将渤澥于牣况明圣一沤耶万金之酬、三族之需、顺时养少、蛰孽煦濡、读书而学愚公不愚 

　　比先生自况也真可不愧 

　　○小青传 

　　支如增 
　　自杜丽娘死天下有情种子绝矣以吾所闻小青、殆丽娘后一人也、小青读牡丹亭词、叹曰人间亦有痴于我岂独伤心是小青悲夫真情种也、爰作小青传、小青者、武林某生姬也、家广陵、名玄玄、字小青、其姓不传、姬幼随母学、母本闺塾师、所游多名闺、故得博览图书、玅解声律、兼精诸技、每当闺秀云集、茗战手语、姬随变酬答、人人自失、十龄、时遇一老尼、口授心经、一过辄成诵、尼曰、是儿早慧福薄、乞随予作弟子、即不许母令识 【 识字便促命耶】 字。可三十年活、母难之、十六、归生、生之妇寄妬、姬曲意下之、终不悦、偶随妇游天竺、妇问西方佛无量、世多专礼大士者、何姬曰、以慈悲故耳、媍知讽巳、笑曰、吾当慈悲汝、乃徙之孤山别业、诫曰、非吾命、郎至、不得人、非吾命、郎手札至、亦不得入、姬往、生亦不甚相顾、姬凄惋无巳、有某夫人者、时从姬学奕、绝怜爱之、而姬性好书、向生索取不得、数 【 犬人】 从夫人 【 亦自可】 处借观、间赋小词自遣、对佳山水、有所得、辄作小畵、生闻之、每索、卒 【 如知生非其偶】 不与、姬又好与影语斜阳花际。烟空水清。辄临池自照。对影絮絮如问答。女奴窥之、辄止、但见眉痕惨然、故尝有瘦影自临春水照、卿须怜我我怜卿之句、悲哉、妬妇庸奴、部无可语、徒向牡丹亭说梦耶。一日从媍登楼船、某夫人亦在座、时同游女伴、见两堤间、游冶少年驰骑、俱指顾相谑、姬独淡然凝坐、或俯清流转□而巳、某夫人曰、昔太白举杯邀月、对影三人、惟太白之影、可与太白饮、亦惟小青之影、可与小青对耶、时妇巳醉卧、姬频觑媍、低语夫人曰、太白僊才、小青怨女、故白不类、三闾大夫索知巳不得、索之云中之湘君、妾又索湘君不得、索之水中之影耳、夫人曰、子悲愤无聊、政类三闾、生亦类楚怀王、顾不知谁为上官大夫也、姬默然、夫人曰、以三闾之才、游诸侯、何国不容、而自令若此、太史公憾之矣、姬曰、此三闾之为三闾也。夫人乘间向姬曰、此舟有楼、汝伴我同登、北登楼远眺、顾左右无人、抚姬背曰、好光景、可惜虚过、章台柳、亦倚红楼盻韩郎走马、而子作蒲团空观耶、姬曰、贾平章 【 不似姬语】 剑锋可畏也夫人曰、子误矣、平章剑钝、女平章利害耳、少选、从容讽曰、□□闲仪则、多技能、而风流绰约、复尔、岂□堕罗剎国中、吾非女侠、力能脱子火坑、顷言章台柳、子非会心人耶、天下岂少韩君平、且彼妇即善遇子、子终向党将军帐下作羔酒侍儿乎姬曰、夫人休矣、妾幼梦手折一花、随 【 □不早言】 风片片着水、命止此矣、夙业未了、又生他想彼、冥曹姻缘簿、非吾如意珠、再辱奚为、徒供羣口畵描耳、夫人点首长叹、相顾良久、泣下沾衣、徐拭泪还座、夫人向宗戚每谈及之、无不咨嗟太息云、自后夫人从宦游、姬益寥閴、遂感疾、媍命医来、仍遣婢捧药至、姬佯谢、婢出、掷药床头泣曰、吾即不愿生、亦当以净体皈依、作刘安鸡犬岂以一杯鸩断送耶、乃贻书某夫人曰、关头祖帐、迥隔人天、官舍良辰、当非寂度、驰情感往、瞻睇慈云、分燠嘘寒、如依膝下、糜身百体、未足云酬、姊姊姨姨无恙、犹忆南楼元夜。看灯谐谑。姨指畵屏中一冯栏女曰。是妖娆儿倚风独盻。恍惚有思。当是阿青。妾亦笑指一姬曰。此执拂狡鬟偷近郎侧。将无似姊。于时角彩寻欢、缠绵彻曙、宁复知风流云散。遂有今日乎。往者仙槎北渡、断梗南栖、狺语哮声日焉三至、渐乃微辞含吐、亦如尊旨云云、窃揆鄙衷、未见其可、夫屠肆菩心。饿狸悲鼠此直快其换马不敢辱以当垆去则弱絮风中。住则幽兰霜里。兰因絮果。现业谁深若便祝发空门。洗妆浣虑。而艳思绮语。触绪纷来正恐莲性虽胎荷丝难杀又未易言此也。乃至远笛哀秋。孤灯听雨。雨残笛歇。谡谡松声罗衣压肌。镜无干影朝泪镜潮夕泪镜汐今兹鸡骨。殆复难支。痰灼肺然。见粒而呕。错情易意。悦憎不驯。老母姊弟。天涯问绝。嗟乎、未知生乐。焉知死悲。憾促欢淹。无乃非达。妾少受天颖。机警灵速。丰兹啬彼理讵能双。然而神爽有期。故未应寂寂也。至其沦忽。亦匪自今。结褵以来。有宵靡旦。夜台滋味。谅不殊斯。何必紫玉成烟。白花飞蝶。乃谓之死哉。或轩车南返。驻节维扬。老母惠存。如妾之受。阿秦可念。幸终垂悯。畴昔珍赠。悉令见殉。珤钿绣衣。福星所赐。可以超轮消刼耳。小六娘先期相俟。不忧无伴。附呈一绝。亦是鸟死鸣哀。其诗集小像托陈媪好藏。觅便驰寄身不见保何有于零膏冷翠乎。他时放船堤下。探梅山中开我西阁门坐我绿阴床髣生平于响像见空帷之寂扬。是耶。非耶。其人斯在。嗟乎夫人、明冥异路。从此永辞。玉腕珠颜。行就尘土。兴言及此。恸也如何。书成、未达、疾益甚、水粒俱绝日饮梨汁少许。然明籹冶服。拥幞欹坐。虽数晕绝。终不蓬垢偃卧也。忽一日语老媪曰。传语冤业郎。觅一良畵师来。师至、命写照、写毕、揽镜熟视曰得吾形矣、未得吾神也、姑置之、师易一图进、姬曰、神是矣、丰采未流动也、昔杜丽娘自图小像、恐为雨为云飞去。丰采流动耳、乃命师且坐、自与老媪扇茶铛。或检图书。或整衣褶。或代调丹碧。诸色。纵其想会。久之。命写图。图成。极妖纤之致。笑曰、可矣。取供榻前。爇名香。设梨汁奠之曰。小青小青。此中岂有汝缘分耶。抚几而泣。泪雨澘澘下。一恸而绝。年纔十八耳。时万历壬子岁也、哀哉、人美于玉。命薄于云。琼蕋优昙。人间一现欲求 【 始终以杜丽娘相见】 如杜丽娘牡丹亭畔重生安可得哉日向暮、生踉跄来、披帷视之、则容光藻逸、衣态鲜好如生前、不觉长号顿足、既检遗诗、及像又一缄、即前寄某夫人稿也、读之、叙致惋痛、生狂呌曰、吾负 【 别后相□有□□】 卿矣、呕血数升、妇闻、恚甚、趣索图、主诡以第一图进、立焚之、又索诗、诗至、亦焚之、广陵散从兹绝矣、悲夫、楚焰诚烈、何不以纪信诳之、则罪不在妇又在生耳犹幸第二图、其姻姬有购得之者、而姬临卒时、以花钿数事、赠老媪之小女、衬以二纸、偶为好事者所见、则皆姬手迹、字亦漫灭、细阅之、得九绝句、一古诗、一词、殆诗艹也、然题亦不可考、嗟夫、姬信情种、命题亦当有致、惜乎其不可考也、虽然、诗且不全、何有于题、而更有游姬别业者、于壁间拾残笺数寸许、有字云、数尽恹恹深夜雨无多也只得一半工夫亦姬遗墨。盖南乡子词而未全、李易安工为情语不逮也、而世所传仅此、并寄某夫人一绝、及一缄耳、嗟乎、丽娘帧首数言。便足千古。亦何必尽吐奇葩。供人长玩耶。不然、脱小青临卒。不以花钿赠人。而彼畵师写照。落笔便肖。则遗照残笺。且尽归妬媍刼火又安得桃花一瓣流出人间也哉 

　　○小青传（改前本） 

　　陈翼飞 
　　小青者名玄玄、维扬人也、奇艳有佚才、十六为武林豪公子妾、以同姓故讳之、公子憨、且制于妇、妇悍甚、而青善下之、顾不得终偶、一日游三竺、妇好谓青曰、西方无量佛、而大士独著者何、青曰慈悲耳。妇恚其讽也、微笑曰、吾当慈悲若、归遂徙之孤山、诫曰、非吾命而郎至、不得入、抑非吾命而郎手札至、亦不得入青俯眉而巳不敢喙也私自念渠闲寘我、必密伺我短长、殊深敛戢、不窥户、而妇每出游、辄呼与俱、两堤游冶诸年少挟弹试马鞠 月氶巴 呼卢为笑乐他姬多属目浪谑青独凝坐无语也妇戚属某夫人者、贤而侠、怜青闲靓、尝就手谈、相得甚欢、在湖上欲与青有言而妇耽耽其侧、乃数取巨觥嚼之、妇径醉、因携青楼船远眺、久之抚其背口、空自苦以子才韵、堕罗剎国中耶、吾力能脱子、子岂有意乎青谢曰、夫人休矣儿幼时遇一老尼云薄禄相无今识字可三十年活阿母不信令稍畋猎经史玲玲解声律涉诸技至此此固命也又尝梦手折一花随风片片着水水中花。讵可久乎。生他想滋宿业耳。因泪下不自持夫人叹□子议坚矣、吾无以易子、虽然、善自爱渠或好言饮食汝乃更可虑耳昕夕有所须、苐告我、尔时恐他婢闻余语、竟别去、居恒幽郁凄怨、具托之诗、或小词间作小畵、畵一扇、自珍之、秘不令人见也、夕阳落水时空烟薄蔼临池自照啾啾与影语不泣神伤腹中车轮转耳而某夫人亦复从宦许无可薄愬矣、益感愤病瘵、经年妇果命医遣婢以药至、青意其鸠也、佯谢之婢出掷药床头、大噱曰吾岂淮南鸡犬。以此上升耶顾体日益羸。饮梨水少许。不能粒食矣。而袨服夭冶益自喜。明镜荧荧。拥髻泫然。不蓬首偃卧也。翁姥久不往来、如隔世、独一妪与居、忽一日令呼畵师写照危坐熟视之曰似顾未尽吾神又易一图曰神是矣而风态殊减岂见我太矜庄耶乃妍  羽笑语拂袖舒衿谬与妪指顾他事或煮茗调丹碧若不知有盘□其傍者师亦匠意妖纤、而图就矣、青猍  回自顾、冁然曰可矣、以梨酒供之榻前曰。小青小青。汝竟是耶。因作书与妪寄某夫人曰、玄玄叩首、沥血致启夫人台座下关头祖帐、回隔人天、官舍良辰、当非寂度驰情感往。瞻涕慈云分燠嘘寒如依膝下。糜身百体。未足云酬。娣娣姨姨无恙犹忆南楼元夜看灯谐谑姨指畵屏中一凭阑女曰是妖娆儿倚风独盻恍惚有思当是阿青妾亦笑指一姬曰此执拂狡鬟偷近郎侧将无似娣于时角彩寻欢。缠绵彻曙。宁复知风流云散。遂有今日乎。往者仙槎北渡。断梗南栖。狺语哮声。日焉三至。渐乃微辞含吐。亦如尊旨云云。窃揆鄙衷。未见其可。夫屠肆菩心。饿狸悲鼠。此直供其换马。不即辱以当垆。去则弱絮风中。住则幽兰霜里兰因絮果现业谁深若便祝发空门。洗籹浣虑。而艳思绮语。触绪纷来正恐莲性虽胎荷丝难杀又未易言此也乃至远笛哀秋孤灯听雨雨残笛歇谡谡松声罗衣压肌镜无干影晨泪镜潮夕泪镜汐今兹鸡骨。殆复难支痰灼肺然见粒而呕错情易意。悦憎不驯。老母娣弟。天涯问绝。嗟乎未知生乐焉知死悲憾促欢淹。无乃非达。妾少受天颖。机警灵速。丰兹啬彼。理讵能双。然而神爽有期。故未应寂寂也。至其沦忽。亦匪自今结褵以来有宵靡旦夜台嗞味谅不殊斯何必紫玉成烟白花飞蝶乃谓之死哉或轩车南返。驻节维扬。老母惠存。如妾之受。阿秦可念。幸终垂悯。畴昔珍赠。悉令见殉。宝钿绣衣。福星所赐。可以超轮消刼耳。然小六娘竟先期相俟。不忧无伴。附呈一绝亦是鸟死鸣哀其诗集小像托陈媪好藏觅便驰寄身自不保何有于零膏冷翠乎它时放船堤。下探梅山中。开我西合门。坐我绿阴床。髣平生之响像。见空帷之寂扬。是耶非耶。其人斯在。嗟乎夫人。明冥异路。永从此辞玉腕珠颜行就尘土兴思及此。恸也如何。玄玄叩首上、叙致惋痛、一恸而绝、年仅十八尔、郎竟不及诀披帏见其貌鲜好如平生乃长号曰吾负汝吾负汝噫嘻晚矣而妬妇人反恚甚、趣索图、得其初本、立焚之、并焚其诗、仅余十二章、一楮乃衬花钿赠妪之小女者、第三图、竟不见、见第二图于妪家云娟娟楚楚如秋海棠也余于梅候过孤山、有征其事者、而不既、兹乃得其传、而不知其谁氏之公子也、为之惄然曰、世之好女子多矣。而文慧者鲜。文矣慧矣。而非坎壈凄痛则凭而吊之者。亦不至心绝意悲。且若将扶□泉。而系以续命之缕也。吾独哀小青。不以贤夫人策易其志。至甘心镜无干影。以终千秋奇语。有识同悲是不可无西陵松栢并论也。 

　　即梓支小白作沈昆铜复出此篇较为劲而洁悔不早见遂并存之 

　　○后白采林传 

　　陈惟恭 
　　后潘景升至湖上者为陈仲牧牧不知白七、尝壹醉王七座中七盖为仲牧来也、牧不能有、其友甘彦威亟就之、饥涎溢颊、牧故示难色、彦威遂长跪要盟投琼为卜卜谐彦威彦威 【 丑态毕露】 跃起绝呌拥七弗暂舍牧得遁去。七以非来意亦辞归彦威跣 【 更　臾□彼以为】 而负七行浊淖中不 【 夺趣耳】 任继以仆更仆至七所、星晨落落、稍憩彦威以七命迎牧会有前期、弗克赴越夕彦 【 到□】 威致七命于牧曰七之情迫矣、不能郁郁久居湖也、七不能久于湖、是使我不能壹日于七、仲牧征其言于七、七倚床长叹、声泪俱咽、或告仲牧、七其获事甘公子乎相视不笑不言嗒焉似丧殆择所事者也仲牧讶其言遁、非人情、不足信、或出白采林传、使姑亿之、传称七为人、精小沉悍、色善变、而怨愤易生、夫善变者。其情危也。怨愤则影响唯恐不□。覆循良是、拟议未竟、彦威适至、仲牧并摘传中形妬于阃等语、问今昔目中见如此人否、彦威始识所谓采余者七也、景升字之曰采余、彦威字之曰七襄、白余采而王实用之、与景升以传留余而化为七襄也、新故之际、感慨系之矣、再夕彦威谋于仲牧、唯唯否否、彦威以戈逐 【 酸至此】 子犯锋露于色牧退而告鲍长孺、长孺故彦威之鲍子、再夕 【 好收场】 而仲牧归江西 
　　瞿见氏曰、余读缁园传得潘景升景升春塘之良史也、表分九品、人各为传李夫人帐中明灭是非随想而见亦良史才也、彦威欲脱采余于籍、几危者数矣、决于潘氏之特书、于传有之、公子翩翩宜其择哉、胡于时多名产、陈绶日诵千言。眼含秋水。〈髟上直下〉发耀夜。引声裂云。李问杨、从慧生静。中边皆彻。青白内决。可与言微。世为豫章人、自矜风格、芜人谥为江西李奇、仲牧留诗赠之、诗曰、北地济南谁后死、明妃生长大江西海棠自避留题者不信无言及李琪琪初名奇、故景升字之 【 欠韵】 问杨今遂以琪行、绶妹日葵、见称于亘史、善奕不局、善琴不弦、余若恒得之象罔、与人之壹、亘史未及、后与绶偕归于沈、而沈氏擅赀、能居奇、日宝、日金、曰巧、曰小巧、琳琅触目意可高筑糟丘娱宾长夜不问失日、舍旁为石美、为徐娟、为石鸾、为张秀、为□二、在傅明桥、则诸李冣着、李有姝媵梅德卿、德卿招仲牧、李喜以声进喜方待年幽气若兰清音如玉其姊曰文、癖躁罕意得。即得意。遇小拂。辄排席走匿。援之不顾。仲牧窃语德卿是秀铁面好以嗔作佛事者、色艺不甚度越、独其趾足以骄人、德卿恃奥援、请只履置杯传觞、深红一瓣锐处 【 千金不易】 乃不胜珠相传傅子京衣袖、常裹底样寸余与校。差黍米。然则闺房之秀、犹或难之矣、酒行至牧、牧数瞬文、如秦王受赵璧、无偿城意、文为笑、彦威复 【 厌甚】 长跪纳履颡伤指末遂婴龙鳞牧幸仅免然不敢以身试不测履至今留牧所、石美徐娟、亦各不必附采余见、恐异时司马贞褚少孙之徒乱之。亦志吾彦威于湖之一时。曰后白采林不忘本也不敢专也不敢易也 【 隽甚】 不敢先也 

　　微情雅韵令人绝倒○王季重批还魂记多有摘为江西气者未免着意索瘢如此谱彦威乃可望气而得之耳 

　　○黄山人小传 

　　朱国桢 
　　苏州黄勉之省曾、风流儒雅、卓越罕羣、嘉靖十七年、当试春官适田汝成过吴门、与谈西湖之胜便辍装不果北上来游西湖盘桓累月。勉之自号五岳山人。其自称于人。亦曰山人。田尝戏之曰子诚山人也癖耽山水。不顾功名。可谓山兴。瘦骨轻躯。乘危涉险。不烦笻策。上下如飞。可谓山足。目击清辉。便觉醉饱。饭纔一溢。饮可旷旬。可谓山腹。谈说形胜。穷状奥妙。含腴咀隽。歌咏随之。若易牙调味。口欲流涎。可谓山舌。解意苍头。追随不倦。搜奇剔隐。以报主人。可谓山仆。备此五者。而谓之山人。不亦宜乎。坐客为之大笑。此虽戏言然人于五者无一庶几焉而漫曰游山必非真赏 

　　可笑终日仆□申尘而自命曰山人宜乎来尤所厌绝之禁矣 

　　○■〈忄蠡〉母传（载涌幢小品未考谁氏所作） 


　　■〈忄蠡〉母者、蜀之鱼鳬人也、不知其世次所自出相传黄帝时。有神自天降。女身马首。人以其状■〈忄蠡〉■〈忄蠡〉然也。号曰■〈忄蠡〉母。母为人柔婉有妇道。以其丑也。嫁久不售。母虽妇人。而有经纶之志。尝曰、使吾得志可大庇天下寒士俱欢颜也自比管葛。时人莫之许。会黄帝时西陵氏位长秋。后宫之属未备母以布衣进于帝曰妾愿以其不才之身。充下陈。执筐莒。帝曰、汝何有。对曰、妾无有也。使一旦得备箕箒。顾愿捐吾躯。刳吾肠以报。方今黑帝起北方。为严刑以肃杀天下。陛下用妾经营之。可不战渐消。三年之后。变隆冬为阳和。如妾之意。且欲为陛下定礼乐。上衣下裳。山龙华虫。宗彛藻采。以黼黻皇猷。使天下覩文明之治。可乎。帝大悦。遂以属后。曰。是所谓王臣蹇蹇。匪躬之故者也。母有巧思。而拙于自防。后宠日甚。而后宫皆妬之。曰、是所谓蛾眉不肯让人者耶。母日侍后、三俯三起、帝悯其劳也、封为长桑君、母尝请于后曰、妾侍巾栉。食恩多矣后当吐而还之居无何。其种滋殖。后视之如巳出。亲为之浴。上赐洗儿钱。既而卜三宫世妇之吉。饲之密室。既成厥家。世妇以见于后。肌肉王雪。衣裳缟然。后竦然改视。为副祎礼之。既而谮之者曰。母小人也。避凉附炎。且其性残虐。■〈扌豕〉物多矣。后怒。请帝加炮烙之刑。帝曰、吾闻恶不善如探汤。请以试之。母怡然受之不变。徐曰、吾固愿刳吾肠以报虽就鼎镬。其甘如饴。后愈怒。于是聚其族。抽其筋。以颁赐天下。既而悔曰、不可使母无嗣。乃留其子子遂飞去自相夫妇其类益蕃。至周文王时。求其子得之蜀。封以五亩之宅。使食邑焉。至以其功配后稷曰。此二人者。不可一日无者也。其后历代帝王莫不崇尚。而后与夫人。尝礼之以为天下先。及尹铎为晋阳。欲遵以为治。简于不可。乃止。其后秦用之。卒灭六国。 

　　续传 

　　母蜀之蚕丛人。后徙于湖自洪荒时孕月精而生生凡二种。其一曰禾公。宅于土。负悫。泊泊然自长自化。人拾而吞者。充饥。日三四进不能拾。至倚为命。后稷氏主之。一宅于树。■〈忄蠡〉■〈忄蠡〉然。有头目嘴。微黝。多足。而肉身。上下浑圆。邻于长桑。因食其叶。号曰■〈忄蠡〉母、黄帝氏主之。方生时。纤细而祼。数甚繁亦随人意听其多寡性不喜风。坐密室。加暖则滋蕃育。旨日间。三觉三眠。觉则食湪叶。细细环转。至尽昼夜不少停。薨薨有声。独避其梗。久之肥白。状如水晶。一日自请于帝曰。妾素有经纶之志北玄冥氏岁岁挟大风示威妾虽孱能御之彼以栗吾以温彼以劲吾以软差足相胜况久食大官。乘鄣自效。此其时矣。帝曰相从久。未忍舍汝投荒也。然母性时急时懒。不自持邑邑请老。帝曰凡养者、必有以用。日来遇汝厚。皇后亲率六宫保汝长汝。寝不得安。食不得下咽上林之树尽秃而遽舍朕辞去可乎。曰固也。必有以报。然非独辞而巳。将丐陛下一枝之隐。自相结聚。以基太平之业。且陛下血战数十年。涿鹿之功最大。及今制黼黻文章。光运中天。而妾亦得与禾公并耀功烈。不亦可乎。帝曰然则何计而可。因进曰陛下柴望之余。尽有余束。愿断之。长尺有咫。置妾于颠。重累可三可四。妾愿尽吐胸中所有团为雪宫投之沸汤中。看有细而浮者。引之挂于轴轴转不休丽尽则止惟陛下所用。而妾残躯或委粪土。或饲鸟兽。皆无所惜。帝怃然从之。而皇后深念宫中充下陈者甚多。如母静而不喧。婉而不嫟。盘旋不噬。且互枕籍。不苦凌压。即好嚼。祗木叶树芽。无腥膻滋味之奉。一旦尽族靡烂。大可怜。乃留十之一。置楮上。次日生子累累。不知其数。又挟二翼。棚棚欲飞或曰此蛾眉也行且惑人后疑之。然见其臃肿。烟粉零落。度非帝所喜。置不复较。而收其子藏之。曰、此又来岁上林之蠹也。于是洒扫宫内外。置酒酣宴行赏。而帝一日视朝。取轴示羣臣。太史院进奏。夜来文星见一经一纬牵牛织女。指日渡河。帝喟然曰、昔■〈忄蠡〉母常有此言。恨不留之。听其虞渊以没也。语未既。轴上发白光贯斗。长经天。殿门外謦然有声。一神人苒苒而下自称曰孙襄俯伏衣皆浑锦无痕奏状。请轴而观曰。此臣母家所毓也。以莹洁无颣为体。五色变化为用。被万方。包裹万汇为功业而又归本于素素者质也天体也君道也臣道也今陛下应昌期。开太素。臣请得受而络之绪之。勒以抒。贯以梭。提以玉甲。覆以晴云。七日毕工以献。如期。帝大集廷臣、召入捧几而上。时西域贡昆吾之剪东海进氷绢之助。女娲氏方炼补天之石。即以命之。踌蹰。随手而成。太阳在左。太阴在右。山龙华虫各以次列。会南郊。帝斋宿。五鼓起披之。上衣下裳。露冕。执大圭。肃拜。香气凝雨 约。洋洋临格。礼成还宫。肆赦。尽发余轴赐丞相以下。各有差。次日两厢父老进。请分余缫。祀为神。世世修职贡。许之。于是与后稷氏大会。议封爵。禾公曰谷城君。赐姓米。■〈忄蠡〉母曰锦城君。赐姓文。秩比上公。禄万石禾之第曰黍麦豆稷粟■〈忄蠡〉之第曰绵葛褐苎麻爵次之禄五千石。其族散处四方皆遍。民得依倚出入。通祀于家。曰司仓之神。曰司箧之神。以多为贵。陈陈相因。而不者。一粒一丝。无所著。议者或有不均之叹。乃二人实无趋避意。曰我为勤者所得。又其若惰者何。于是众恊然趣之。每岁大丰。而冠带衣履。独江南甲天下。 

　　一蚕耳作如许奥幻唐人刘蜕兀结之流 

　　○李金儿小传 

　　朱国桢 
　　金姬姓李氏、名金儿、章丘人李素女也明敏玅丽诵经史仙佛百家书父得张明远之传、精于医卜、悉以其术授之、遂极玄妙言祸福皆响应张士诚之乱、举家被俘、儿未及笄侍伪大妃曹氏帐中以卜艺儿知士诚据高邮、为元丞相脱脱所围、城垂破、见卜之谓当固守敌且退更二夕、当冬忽闻殷雷夜起贺曰。阳气发城中。明日可以战矣。登楼仰观良久曰。龙文虎气。见我营上。急击勿失。俄报脱脱削官爵。铁甲军皆散去。遂开门纵击。大破之。术既屡验。号称姑姑。其父母皆受重赏。乙未士诚将遣兵渡江窥姑苏、问之、姑以为江南不可居。且有大患。以隐语托为诗讽。士诚不悟、遂取常熟、破姑苏、改为隆平府、三月、士诚移兵赴之、召问引古今兴衰善败大计以对曰入吴之后。方将为国家深思耳。姑见士诚横骄。每为高论动之。久不敢犯。及是册为金姬。曰事成进为妃。次皇后下。姑知不免。往辞于曹出而拜跪祝天须臾闭目奄然父母惊赴抱起。呼之巳绝矣。士诚葬之福出江口。悉以珠玉殉。未几大明兵来攻、士诚屡败、思其言加封仙妃。祠而卜之。其夜士诚妻刘氏梦姬泣曰。国家举事大错。难为计矣。他日又梦姬抚士诚二子曰。有不测当阴佑之。姑苏被围、将破、刘以二子付姬母、及二乳母、匿民舍、兵事稍定、母出城、潜行、如葬所、则先为乱兵所发尸巳蜕去惟衣衿存焉、掘其旁珠玉尚在尽取还、章丘二子、长冐李姓、亦不复知有张也、洪武末、其季乡荐、赴都下、母诫之曰、京师某所、有盲姆殆八十余。可密访问之。犹在寄声。我犹无恙速报我。如其言。得之。盲姆闻声扪其面。披二掌曰。何物小子。声之似我弟也。国亡幸。留此孽。敢不畏死来此耶。即拥出。拒其户。盖姆即士诚姊。得赦不死。当时预闻托孤者也。明日季遂称疾归。其子孙至今编章丘籍、而常熟西北二十五里、有金鸡墩盖讹以姬为鸡遂妄言下有金宝其气化为鸡时夜鸣其上云 

　　○博鸡者小传 

　　朱国桢 
　　博鸡者、袁人、素无赖、不事产业、日抱鸡呼少年博、市中任气好鬪、诸为里侠者、皆下之、元至正间袁有守多惠政、民甚爱之、部使者臧新贵将按郡至袁、守自负年德易之、闻其至、笑曰臧氏之子也或以告臧、臧怒、欲中守法、会袁有豪民、尝受守杖、知使者意嗛守、即诬守纳巳贿、使者遂逮守、胁服、夺其官、袁人大愤、然未有以报也、一日博鸡者遨于市。众知有为、因让之曰、若素名勇。徒能籍贫孱者尔。彼豪民恃其赀诬去袁使君。袁人失父母。若诚丈夫。不能为使君一奋臂邪。博鸡者曰、诺。即入闾左呼子弟素健者得数十人。遮豪民于道。豪民方华衣乘马。从羣奴而驰。博鸡者直前捽下提殴之。奴惊各亡去乃禠豪民衣自衣复自策其马麾众拥豪民马前及接狥诸市使自呼曰为民诬太守者视此一步一呼。则杖其背尽创。豪民子闻难。鸠宗族僮仆百许人。欲要簒以归。博鸡者通谓曰若欲死而父即前鬪否则阖门善俟吾行车毕即归若父无恙也豪民子惧不敢动。稍敛众□去。袁人相聚纵观。欢动一城。郡录事骇之驰白府府佐快其所为。阴纵之不问。日暮至豪民第门。捽使跪。数之曰。若为民。不自谨。冐使君杖汝。法也。敢用是为怨望。又投间蔑汗使君使罢。汝罪宜死。今姑贷汝。后不善自改。且复妄言。我当焚汝庐。戕汝家矣。豪民气尽。以额叩地。谢不敢。乃释之。博鸡者因告众曰。是足以报使君者。未邪、众曰。若所为诚快。然使君冤未白。犹无益也。博鸡者曰然即连楮为巨幅广二丈大书一屈 【 快绝】 字以两竿夹揭之走诉行御史台台臣弗为之理。乃与其徒日张屈字游金陵市中台臣惭追受其牒。为复守官。而黜臧使者方是时博鸡者以义闻东南 

　　吴人颜佩韦扑杀缇骑可与并传 

　　●媚幽阁文娱 记 

　　明　郑元勋超宗选 
　　陈继儒眉公定 
　　郑元化赞可订 

　　鴈荡记（删　王思任） 
　　玄岳记（袁中道） 
　　南明记（节录　王思任） 
　　天台记（节录　王思任） 
　　仙都记（节录　王思任） 
　　浣纱碑记（唐显悦） 
　　小洋记（青田节录　王思任） 
　　萤芝斋记（张明弼） 
　　半樵山房记（唐显悦） 
　　太华山记（李之椿） 
　　虎丘三泉亭记（陈继儒） 
　　宝林寺小记（范可权） 
　　游五泄记（王思任） 
　　游洞庭诸剎记（姚希孟） 
　　山中嘉树记（姚希孟） 
　　登缥缈峯记（姚希孟） 
　　游勺园记（孙国光） 
　　游苎萝山记（王思任） 
　　睡香庵记（孙国光） 
　　核舟记（魏学洢） 
　　姚太史风树堂记（陈继儒） 
　　雪鸥阁记（魏学洢） 
　　雨中初游西湖记（朱之俊） 
　　自云栖还宿昭庆寺记（朱之俊） 
　　发昭庆宿弓 殳光庵记（朱之俊） 
　　发弓 殳光宿法相寺记（朱之俊） 
　　游洪崖记（徐世溥） 
　　鄢家山记 
　　登萧山岭记 
　　獝狂国记（张明弼） 
　　顾龙山前记（山去邑五里高不十余丈广不数百畎而为邑人游憩之地　张明弼） 
　　听竹楼记（钱应金） 
　　横山记（马之骏） 
　　秦淮戏鳞记（删　傅汝舟） 
　　泛太湖游洞庭两山记（节录　王思任） 
　　淑女纪（何伟然） 
　　再复石佛寺碑记（姚希孟） 

　　○鴈荡记（删） 

　　王思任 
　　背西域罗汉诺讵那、居震旦大海际、僧贯休作赞、□鴈荡经行云漠漠、龙湫宴坐雨蒙蒙之语、至宋时构宫伐木、或行四十里、至山顶、见一大池羣鴈家焉。遂以此传播、谢康乐称山水癖、守永嘉、绝不知有鴈荡、沈存中以为当时陵谷士蔽、未经洗发、如陕西成皋路、但彼工此石耳、理或然、山周遭不及三十里、以马鞍岭为界、东有内谷、外谷、西亦有内谷、外谷、自宋以后高僧灯续建十八寺、不堪廉贞作祟、今剩其三、自乐清来者、从西入、而予自黄岩来、则从东人也、过盘山岭、至绝岗岭、望见恠作矣、至大荆驿、石青乱拔、尖者笔上。方者笏整。予尝朵颐桂林千笋、不意染指于此、遂觉望腹一石桥。湾溪绀碧。照见鱼儿须发若得移 【 兴政不□】 家来、小结一楼、朝夕痴对、定须看杀卫玠、予前游天台、出桃源、至瀑水岭下、回首瀑布、便欲走还、鬻田宅、携鸡犬、愿作天台一更老如妻子有难色弃之如脱屣矣而今绕肠三匝尚未知所适从也于是取美人蕉劝酌、暝欲睡去。则以红烛照之诘朝渡一大溪、涉两小溪、经岭村、两山门据入、其中野藤莽木。老松嫩篁。俱为溪光映发。看见山肩上俨然一秃背袈裟合掌朝内一行 【 出想法】 人笑绝老僧岩不待问也、步二里许上石梁洞、梁如篮环、桥拗屈曲、彷佛雀桥、而视之、更觉铁气饱徤洞空十余丈、石汗滴沥如雨、二苦僧守、其名度命洞外桥久渴、无他奇、但对僧岩亲切耳、行三里、上谢公岭、得名者别有一谢、亦未之奇也、踰岭、则海枯天泣眩恠狂走同行人大呌。一呌一好。过雷岩、殷在南山之阳、过风洞、冷然善也、冬日则阳气从一斗上牧儿以洞为炉、看大幞头。小幞头。式如今之朝冠。思廊庙耶讽林泉耶吾不得其解、顶有灵芝峯宛然可望可采吾来所时、岂直天辅之会乎何以五明三秀乃尔淮南子谓不生于盘石之上。吾欲结小山中人舌矣。双笋峯纔解箨数日趺坐其下。观照胆潭、名不佳。而实则轩辕之镜、北望悬空一瀑。下作三节银河。滚落幽谷。时熟梅雨至云来侵瀑、明暗万态恨前身不是畵师。灵峯寺仅一草堂。栖穷佛。而僧持鴈山茶、烹潭水、则滴滴玉浆、指点莺崖仙掌。分明愁胡侧目。汉人下涕矣。五老峯。不如白岳清寿然杖屦排列。似甲子井井。不是混泥途者。上罗汉洞、初若易取力、步五六层凡六百余级乃听入万山积塞而洞正对两峯中天如一棂玄氷矗起寒绝奇绝汉宗室刘允升弃家、同二女佞佛实华此洞洞中奉大士、傍列尊者、而首座诺讵那相最古、上有水沥方池、镌为浣心处不知何一老先生题识、想即字照胆潭者也、洞高且深人入看洞则云来看人。苔暗草软。时时侵轶。我持仆肩下。功更倍上。而舆夫跳浪洞中。大呼喊。则声滃滃然瓮满。折转如线。片时乃引堕壑口出。经响岭头。数十大树。不知名。但其骨采。必不是人间色到者。数家图山写壑。汲乳耕云坐卧俱游桃梅作历业巳天矣。又何必拔飞白日。寻净明寺、久为茂草、但星桥无恙、水帘洞玉丝珠颗亦是瀑水幻格过听诗叟岩。一人属耳于垣。似闻大江流日夜者。或曰风打山眼飕过如金仆姑诗当作矢听诗不恶。听矢更自胜也。过响岩、舆夫积声索譍、字字洪朗、鼓吹游山、此处却不妨数部、自是壁壁夹立。通玄之窝。逋云之鏬。悬雨之涧。射虹之泉。令人不暇应接。一山方脚拦溪。骨劲甚每溪花过定相激闹良久方听去去数里。入云岩。两山守之。曰白云寨。山上一圆石曰顶珠峯。一山酷肖老衲拜佛。曰僧礼石。两方崖曰铁板。一大圆石独托。曰钵盂。名义俱确。独白云寨未安。过石桥得寺门入之。步遂不能前。正面曰平霞障。障下曰玉屏峯。左曰展旗峯。右曰天柱峯。约俱数千丈。右肩曰卓笔峯。双鸾峯。玉女峯。独秀峯。约俱千余丈。峯间瀑布直下。曰小龙湫。约二千丈。子在灵峯时、苐盱衡对之巳耳、至此则面须折仰以鼻捩天看孤烟上璧不及十分之三化为乌有矣而七分壁。亭亭阔阔。若王谢家子弟。竟不知灶下还有米盐事者。色气青赤相间。是四十里侧看石家锦、展旗扁出似扇面、犹折蓄十余幅、战蚩尤时物也、至天柱、平地矗起、孤圆削直、绝无墙壁帖肉相对、巳有箭余、众山不能无愧色矣、对大主人、又对长河、直泻胸中。凿通万里。亟唤酒炙而。云来争坐、子便走僧寮。或尼之。未及门而矢石注瓦上矣肤寸即合。不可不习山家行藏也。饭罢、逢乡僧言龙鼻水。津津焉。遂选盖砺屐。从净室取危径。篁箐屯塞。石齿确■〈奭斗〉。不忍草花。但见寒绿。僧以杖拨蛇。数十盘扪一石。天开图畵。乃晦老书。又数十盘约里许。始入谷。脚边俱南星草。芙蓉叶。夹藤牵蔓。腥湿碍雨。岩上乱沥。反觉天漏。缓首急足。强挽上、始至洞、忽起头伙颐一龙从西南峡中绕出洞顶数十丈鳞甲猬磔垂瓠大 【 狰然畏人】 一鼻至洞尾鼻二孔一孔通滴泉入方石中又舒一爪护鼻俱古铜色腻滑不知是石是龙也毛骨为之粟张。而隔峡龙湫声如海战又直雷轰电划。只向洞中大索。从行人及僧。俱呼大士。作怖声。而予亦勉作揶揄。实恐有叶公之事。此似境耳。视蜓斩渊。不得不以定力推古人。或曰龙鼻水可明目。意是万年老石髓。洞口正对玉女峯。意中婵妩朝朝以洗头盆挹龙液恐箭括湫隘难为十丈莲花步也。卓笔峯尖劲有力而双鸾峯似从太山崖戢翼于此者。独秀峯昂藏自上。颠有百尺之松。四隅天削。觌面永叹。竟万年我不得上子亦不得下何至相绝乃尔。而老松人语。非孤寄自苦第不欲受人 【 骂尽读书人】 间培植二字耳西过仙人桥、望湫下、如白蛇惊滚。雪浪奔流。不可逼立。足以对付断桥。上二里有泉摽起二尺如剑雨复甚。还下稍憩。俱不解其故。罄橐酝一劳。展席大雄氏前。咍台大鼾。快睡至晓。遂搔首捉衣急出温看愈故愈新然毕竟是天柱了馋也望屏上口开翕雾云是安禅谷。而旗峯半一窦劈长云是天聪洞。俱奇尽。草大不可上。望峯顶石。如蟾。如兔。如龟。徙倚山门外铁色树一株不忍言去、出山口。有云从对壁经过。雪飘练曳。无丝毫入两山之门两山深紫对壁太绿只中一段三四丈如迭方裁整绵絮曾见此畵来不意高悬是 【 前巳呼名至此怒应文情奇幻】 处。始悟白云寨三字。乃见识人安顿者予不逢云。予不然寨也。出寨渡溪。展转云壑。左顾右盻。飞泉甚多。经版障岩。如一派流霞望观音岩。峻绝。阿闪国一现。遂为云所妬登鞍岭以待之云且呼党锢我于是走石门寺废基。上罗汉洞看石罗汉。或云、自闽飞来恶知非应真之化体耶。望常云峯。峯似云耳。过道松洞。洞以羽客得字。经瑞鹿寺遗迹。一峯呦呦岳岳。安得浪指为马。沿涧有大峯。人立而怒对壁为连云障。障上开二小钥。元李孝光。谓是蟹足。秋入涧有剪刀峯。分开千仞欲剪青天者对壁有两穴名阎王鼻然大约似虎头虎眼。入益幽畏耳根但闻雷走过一庵。折径而上。数千仞凹壁悬空挂下一团白柱又不知是龙是水也□诺讵那、观瀑台势既雄恶。而潭洄凶暗。令人百端交集。稍狎之。怖心略定。诸家摹仿。各得其一体。而予静图之。初来似雾里倾灰倒盐。中 搅扰不落。似风缠雪舞落头则是白烟素火裹坠一大筒百子流星九龙戏珠也隽法师得道后、口若悬河、意讵那对瀑子在川上时矣台上数十级有看不足亭。奇峯脑后。惊水眼前。若肯移赁小斋敌朱夏。还当向括苍交青岭上。借取万尺松一株来。大龙湫绝项五里。尚有碧潭。正德中五台二僧庐焉。此龙薮。二僧寂后仍龙据去碧潭上约三十里。则为荡湖。是即宋人见雁之顶亦有鸟路可通。而雨深草塞。予不 【 不口】 能好事矣。还从锦溪出壑身如霞瀑水洗濯珊瑚骨一行七里。过古塔寺。仅有华阳洞不及登。所谓梅雨岩。星飘珠溅。颇为龙湫所掩。卓刀峯。仅当徐夫人一匕首。而含珠峯弄丸于夹谷之中似从大湫盗睡骊者终当风雨取去。踰数溪至能仁寺。雁山万水奔呼。至寺后忽渟静如凝靛。从左岭遶下一溪头泻八尺水屏声声月佩由行春桥入寺。望火焰峯。不可向迩。戴辰峯。则手可以摘星矣。燕尾泉。裂玉飞潭时生空雾。看大镬二只、可饭千僧、云是宋官家物、意当年梵宫鼎丽。游屐必多。而今不能无铜驼野棘之感也。于是从■〈觔〉竹涧、上丹芳岭、旧传■〈觔〉竹涧、康乐开山止此、山水有缘。显晦有候。岂畚锸之所得取者。岭峻绝。四十九盘。一盘一胜。回望一百奇峯如郭子仪军、偃旗息鼓、而戟槊棱棱、俱有欲起之意、至岭半。则如看周家东房西序。赤弓大贝。纪甗天球。一有顾命。即俱陈出。上绝岭看东西内外谷。是一胡桃果。隔别中 【 奇想】 玅有囊实。是役也。山谷之外。所见者。紫茶。方竹金线凤尾草。香鱼。白鹇。山乐官。雪髯猿。而雁荡之观、亦彷佛得其皮毛矣、或曰雁荡应秋游。予独以五月来宜受云物之吝。然吾不欲其一览而尽。故且以云纡余委曲之。吾观灵峯之洞。白云之寨。即穷李思训数月之思。恐不能貌其胜。然非云而胡以胜也。云壮为雨。雨壮为瀑。酌水知源。助龙湫大观。他时无此洪沛力者。伊谁之臂哉。至于秋清气肃。上荡顶。走山根。呼天剔地。则予尚有葛陂之龙在秋所同也而云所独也。吾复何憾也。 

　　○玄岳记 

　　袁中道 
　　万历癸丑暮春。予自花源归。作太和游。从草市发舟至襄中。陆行三日而抵山下。道上山色泉声。巳冷冷非人世矣。息于楚藩兰若。以首夏初九日丁酉登山。过谢家桥。经艹店。此后驰道整洁。松杉夹路。庵观栉比。朱户隐见。至冲虚庵。流泉细细。溢于衢路。上有桧一株。开黄花如金粟。山中仅此一株。上僊关。两山多竹筱。至玉真宫。穿松杉中。有石桥三四处。皆如碧玉妆砌。其上为玄岳门。如一窦方回之泥可封也。过此则烟云金碧。辉映万状矣。夹道古杉千株。过元和观。溪水争流。其左即走玉虚宫中道也。以玉虚宫需之异日。急从中路行。有危坡。稍见野意。不三里。夹道浓阴。山或左右担。至回龙观。见天柱诸峯。若刻若缕。历老君关公庙。及太子坡。皆修洁。过平台。下十八盘。石墀不受一尘。树影尤浓。闻流水声厉甚。即龙泉观前桥也。台路有三。一为周行。即走紫霄南岩登天柱者。入溪即走九渡涧中。至玉虚岩琼台观道也。其上为红门。即太上八僊罗公院诸处。可抵琼台者。予旧闻之中郎云。太和琼台一道。迭雪轰雷。游人乃云此山诎水。殊可笑。予拉游侣请先观水为山灵解嘲。乃行涧中。两山夹立处。雨点披麻斧劈诸皴。无不备具。洒墨错绣。花草烂斑。怪石万种。林立水上。与水相遭呈奇献巧。大约以石尼水而不得往。则汇而成潭。以水间石而不得朋。则峙而为屿。石偶诎而水赢。则纾徐而容与。水偶诎而石赢。则颓迭而吼怒水之行地也迅则石之静者反动、而转之为龙、为虎、为象、为兕、石之 【 水石之性情之理趣劈空描画苏髯所不能及】 去地也远、则水之沉者反升、而跃之为花、为蕋、为珠、为雪、以水洗石、水能予石以色、而能为云、为霞、为砂、为翠、以石捍水、石能予水以声、而能为琴、为瑟、为歌、为呗、石之趼避水。而其岩上覆。则水常含雪霰之气。而不胜冷然。石之颅避水。而其颠内却。则水常亲曦月之光。而不胜烂然。如此者凡二十余里。抵玉虚岩。岩若青玉。下覆楼阁。流水绕之。喘息稍定。复下穿涧。水稍狭。流愈壮。百武一息。即拣石而卧。一日间。行住食息。皆对怪石。爪齿缨足俱贵乳雪。生平观水石之变。无畅于此者。又三十余里。始与水稍疏。得中琼台。新毁于火。然望天柱蜡烛诸峯。庑论岩峦之奇。即百万碧树。绿光浮动射人。其绝壁岩栖者。隐隐树中。如蜂房。间多披裘念一之夫。饵芝煮石。咽气飧和。永绝梯磴。独耦烟云。以待羽化者。至上琼台。日巳暮。遂止焉。其后为琼台峯。若一髻前指。即所谓外朝峯者。陈希夷修道处。晓辞琼台。过外朝峯。从天柱后户入。登山谒帝。望七十二峯。皆如屏息拱立。髻盘鬟绕。云驶雾腾。亦不暇问其孰为七星三公千丈万丈等也。记荆州图经云。峯首状博山香炉。亭亭远出又南雍州记云。有三磴道。上磴道。名香炉峯。盖后人易香炉为天柱。而以其副峯为香炉云。游侣问玄帝所自出。予曰、黄帝之子昌意、娶蜀山之女、生高阳氏、居弱水之乡、陶七河之津、是为玄帝也、役御百神。召致雷电。乘结元之车。周旋八外。诸有洞台之山。阴宫之丘。皆移安息之石。封而填之。铸羽山之铜为宝鼎。以献于神峯。大约与黄帝铸鼎首山事同。陶贞白与杨许诸仙往来。亲得其说而纪之。尚有可信。若夫净乐国王之说。俚甚。无足存者。自古山泽之癯。冲举者多。惟帝王绝少。而黄帝祖孙。皆鼎成乘云归于帝乡似别有家学脉络。彼秦皇汉武。不得其术。而以腐骨望神山。以淫胎饮浩露。宜乎疏天亲地、究归玄壤也、今黄帝之迹相望。而玄帝隐于盲说。悠悠无知者。予故备为拈出。是日徙倚山上。神醉烟岚。自念蹑屐久矣。大都自然胜者。穷于点缀。人工极者。损其天趣。故野逸之。与浓丽。往往不能相兼。惟此山骨色相和。神彩互发。清不槁。丽不俗。人言五岳不堪伯仲良有以也。谒帝后、下天门、含舆而步、与游侣约母匆匆见山骨棱棱云破雾裂则少住见两山忽豁。千峯髻出则少住见古木萧萧。柯韵悠扬。石桥流水。悄然如话则少住惟畵 【 真得游趣】 栋文楣即棹臂而过之以所不足者非此物也至南岩。岩石若驳云外覆。为修廊以达宫门。殿宇壮丽甚。殿后依岩为诸院宇。亦若修廊。积铁冷金中。时出云溜藓斑。朱藤蔓络。廊外绿峯照耀。见雨瀑如白龙蜿蜒而行。至圣父母殿前。望天柱气宇如王。息于棋亭。步至舍身岩。杉松满路。皆数十围。山行倦甚。至晓犹不能兴。天昏昏作雨。再至南岩宫后。石岩下。看山遂行。过雷洞。至太子岩。石亦奇峭。有泉淙淙下滴杉松皆数十围。下至紫霄宫。宫殿所不论。其后为展旗峯前为禹迹池。泓然沉碧。有水亭可憩。上为福地殿不及登。仍至九渡涧。抵平台。雨大作觅旧路暂归兰若。明日霁。始作玉真五龙之游。从元和观。折而东行。路未修饬。有野致。山峦平衍。田畴龟折。近玉虚宫。松杉茂密。有大溪汇众流界道。石桥壮丽。即九渡涧及诸涧下流也。溪遶宫右。两岸道院栉比。时有小桥。俨若村里小市。过宫门壮等宸居。昔　文皇以十余万众凿石开道。缮治宫殿皆屯集于此地。凡十二年而后落成。故此地亦名老营矣。乘霁走九龙不及入。沿途多平原旷野。至九龙行宫。有老松深栢。饭后。着笠子登于。一老道人睨予而笑。讯之则曰。此后山阴。树影交加。无曦日也。乃掷去笠子而行。至此易夷为险。山头颇多怪石。浓阴遮蔽。好鸟和鸣。近仁威观。流水轰然。沿途溪水四至真与九渡涧争雄。时有瀑布。过磨针涧。流水交会震厉。皆青羊涧。桃源涧。水汇集处也盖蜡烛涧之水。下汇为溪。其地坦迤无所遮越。游人不惟闻其声多飡其色此地两山中蚀一缕路深林菁茂。白昼似宵。骄阳疑月。青芊桃花诸涧之水。四面奔流。如草中蛇。如絖中线。疾趋而过。不知其所之。故游人不见水色、但闻水声、风林雨涧。互答相和。荒荒冷冷。殆非人世。抵五龙门。列紫栢二株。其径九曲过榔梅台。拜殿前。雕栏刻石。皆若碧玉。墀下五井。各一色。又有日月二池。一黛一赭。昔陈希夷习静琼台峯。见二老人数数来。讯之。则曰我五龙峯下日月池中龙也。即此池矣。饭于道人舍。见南岩腾绿惊红。大似小李将军一幅横披。巳命一小黄冠为导。至自然庵。张三丰修炼处。有上赐衲衣。又行五里。至山后。路穷多支以木。于石窦得洞。即长生岩也。有道人辟谷。巳 【 大抵名山定有此辈】 十九年。貌甚腴、分予以熟制苍术数饼甚甘、讯之不言、日巳暮。遂还宫中。按此地自唐贞观中。均州守姚简祷雨。有五龙见于此。建五龙祠。逮至元始修饬。改为五龙宫。至本朝始极其盛。人皆知陈希夷于此修道不知殷长生。房长须。李玉溪。马明生。田蓑衣之徒。皆于此仙去者也、是夜月色皎甚。开窓了了。免南岂灯火。不成寐。晓寻旧路归。始入玉虚宫。周遭类一大县。其中虬柱龙梁。云榱藻井。砌以文石。覆以碧瓦。绮寮云接。飞阁雾连。其外金字银书之亭。真官选客之宇。皆可为他山宫殿。其左右道宇玄院。绮错棊布。幽宫閟室。千门万户。流水周于■〈石皆〉砌。泉声喧于几席。姹花异草。古树苍藤。骈罗列植。分天蔽日海上三山。忉利五院。依稀似之。若夫山裹田间。泉周塍外花里有畊耨之客、云中闻鸣吠之声能使芙蓉城中。失其芳妍。桃花源上。让其幽邃矣。息于望僊宫目不暇览情不周翫。遂策杖而出讯之老道人云。此即异时武当县也。出宫后。返玉真。入涉其槩。步至松杉间。与游侣评山。予曰、吾胸中巳有粉本大约太和山一美丈夫也、从遇真至平台为趾竹荫泉界其径路最妍从平 【 历历如画】 台至紫霄为腹遏云入汉其杉桧最古从紫霄至天门为臆。砂翠斑烂以观山骨为最亲从天门至天柱为颅云奔雾驶以穷山势为最远此其躯干也。左降而得南崖。皱烟驳霞。以巧幻胜。又降而得五龙。分天隔日。以幽邃胜。又降而得玉虚宫近村远林以宽旷胜皆隶于山之左臂右降而得三琼台。依山傍涧以淹润胜又降而过蜡烛涧转石奔雷以滂湃胜又降而得玉虚岩凌虚篏空以苍古胜皆隶于山之右臂。合之山之全体具焉。其余皆一发一甲。杂佩奢带类也。游侣曰、君真山之顾虎头矣。是夜复止于兰若。明日至均州买归舟云。游侣者贵竹杨孝廉、襄中余茂才汉阳王章甫也、 

　　后记（畧） 

　　是故游侣宜少恐其挠也仆从宜简恐其嚣也舆人宜徤且与之饱恐其力尽尼予行也山资宜多、且宜先授以近日山中贫甚猝不能给客也果饵宜储、恐偶枵也山志宜携恐有遗也皆游具也又彼所欲得于客者。祈禳至一宫则姑曲狗其愿而我得以其隙作镇日游是又游诀也、 

　　○南明记（节录） 

　　王思任 
　　过剡县十五里、青螺背上、望见二山追蠡之痕犹在而渊填之声隐然也生钟生鼓。岂在生山生水之前乎。从钟鼓山取溪入谷、是武库铁帽、堆围多多许、一岭凿百级入县畵中路矣岭下方塘澄澈。苍松傲睨。大枫数十章。蓊以他树万顷冷绿人面俱失入寺礼石佛、像端严福好。即耳长丈余、齐永明中僧护见神异、发北山愚公愿、三世僧、此相始成、前有狻猊二石、俯仰以悲、云是智者大师所蓄、师寂后、一泣天、一号地而死凡名胜之地僧各奇一说以灵其主人将母同耳、由僧寮仰视四璧斩削俱青暇紫玉老树毵毵倒凥横肋壁中一璺。有百尺松窒之。前峯如臼、上危置一方石是仙人博局、五斛王尘。不记何人负进也。予直走其颠、天风急。几吹堕。乃坐伏、稍窥崖、绝万仞、急饬下、始大怖、寺左有二丁、疑是蝮洞、虚愒入之、阴风沁骨湿碧侵寒苔溺盈尺、雨甚、凡三宿寺中、每出寺门望云飞多龙气、往来各峤、熟看大枫树若至深秋便如万点朱砂映发出土绣绿小桥红寺、骑驴至此或当醉心绝倒亦直得号天泣地也 

　　○天台记（节录） 

　　王思任 
　　苍壑乱撑。大石怒特溪如万鹅擘翼先有高鹤长鹄呌雪飞来雪堂、虎林人、文字知识也、台山之中、构以杭式、便楚楚有快致、仍步出寺门、酌溪桥上、予与睿孺红饮而雪堂为之白醉止予再四其如石梁忡忡何然而马首屡回、予每饭不忘巨鹿也、过兰若堂、截溪作沼杳绿蔽封人如翠鸟往来枝叶上穿弄踰铁船峡罗汉岭山益幽险奇邃、舆穷而步一岭碧阴浸肌染骨眉额相照、俱梧竹气霭暗中。窦透数点白天。不知何处轰雷起。则趾及上方广之门矣。清池一镜。班鱼数百头来迎生客意是潇湘绿雨下青风也赤城去国清、五里而近、遂拔足走看、万山俱雄青雌碧独此山壁立数千仞。頳面横扫中有绿间遂若霞气。上下三两层兴公以城字之。真能目此山者。霞标一语。当赏二婢。取山肩左上、见二小屋、炭瓦红墙、近视之、则山魈肉土庙也、至前仅赤岩耳、流水涓涓路遶压其上即不见、喘息至上岩、玉京洞天也、仰视■〈山舍〉岈玉膏乳滴作雨檐声、洞气缩人、而无数竹青引万山丹采从隙中插入人骨不定何色面面冷阴而巳至所谓马迹则各目其三而予似五之从壁缝看起、一马出门缩首入。一马昂首相倚出。中一马翘足长嘶最辨。上一马首修甚。正对人。见前二蹄。背一马首入内。隐此马后露其尾。五马天骨开张。神气皆竦。面壁听之。骄嘶不断。玄黄牝牡蹄耳不明。俱不妨天闲神骏。闾丘弃而去之。何不遂赠玄冠之使。使免跋涉之苦。壁顶挂一瀑、银绳条落半坠潭、时绥绥洒洒似一束碎雨对山一石孤立二千丈、松栢植其上必云间鹤得访之 

　　○仙都记（节录） 

　　王思任 
　　按缙云乃黄帝之夏官、封于括、唐时始有邑、邑故无城雄溪绕灌。蔚蓝天碧。响若歌钟。人家沿山而屋。耳根日夜被溪聒尽石骨代垣。松梧作户水车云磨映罨苍林绣壑间望见农夫蓑笠。俱有灵气。东行十里许看姑妇岩。一坐一立。似插花在髻者。殊诡甚。过一溪甚广。无桥梁。俱方石齿仰。一咫一柱。溪走其下。砰击怒鸣。抟雪数尺起。其悍者特上石撩人股。至溪腰。目眩神淫。颇畏之。过溪望柳堤一派。■〈女猗〉娜妥水。时有风来摇漾。颇似张绪当年。好鸟坐其上。作蛮语。为之伫立者久之。又五里许至虎迹岩。彷佛是看巨人迹。有三四步。俱丈余大脚掌。洼隆横竖都辨。从一石径。束身折转。以膝攀上数十级。回视石之门。似经虎腹中跳出者。侧行至仙榜岩。岩远视则曳长白似榜。而近视俱洞圈列缺。下为陡壑缘壁那步访丹室发摩岩。而足行石峡上。垂二分在外睿孺辄惶据以凥代踵益笑吓之。至丹室回首。反怵然栗恂。不敢迂钮生也。丹室所谓悬崖置屋者。郑中丞于此奉老子。饮食不捷得则辘转而邮上之曦之谓天下奇事。必从险中来。良是矣。于是相戒逡廵。下看小赤壁乃三十丈削就于阗玉壁下潭方广深蓄怯人谢康乐、王龟龄诸刻、剥落不可读、踰数十武、看一岩上。俱碎石短墙。上下俱绝。不知何人所营。谓是飞仙游戏耳。岩前多玅石巉岏推插。绝似瘗鹤铭下。又数十武。一石斜倚山扼路。榜曰云关人如鸟过鲜风透出古荫毛孔爽英过此为赵候船。汉乌伤令赵炳仙解时乘船至此。覆为石。看梳水滩。则涤滓荡秽。太清浩远。鳞鳞石子俱坚白自鸣从涧渚揭过。益暗阻无所得。路未操犀。而擅下牛渚。意殊恶。乃元白唤一梯来。始折上似强从蛮石中凿开一天者径转得大洞。洞口蛤张。白蝙蝠羣舞不定三圆窍。如大镜。从窍中逗过。看初旸谷。有倪翁洞三大字。是李阳氷书不知倪翁何名迹也。洞上一石。高丈余。可卧看天云。予展眠其上。元白拍洞腹大呼。睿孺佐之。如拊五灵之石。而予促唇作苏门啸两谷穿譍口 酋然笙舌之溜云和也蝙蝠益恠飞疑呌。而壁下游鱼侧其头耳呼党潜听不肯去雅是知音白云弥弥又奔入洞中与酒花争元气各为噀吸而解。此非祈仙洞天耶。仙矣。又何祈焉。则相与扪梯而下。既下石关。仍锁不可通。元白谓那得忘情此处。予欲赏以还有天三字。而恨无墨渖之一涂也。于是取道经忘归洞。不得看过斗岩。望所谓鼎湖者如一大竹箭冲天直上中有一大孔如锦川石雄拔起地中三万尺相传轩辕炼鼎其上。遂驾火龙上升而小臣攀龙髯堕化为草至今产其处。唐时顶上有湖生金莲飘一瓣至东阳剌史上其事因改郡为金华 

　　○浣纱碑记 

　　唐显悦 
　　吴其为沼乎谁沼之也浣纱 【 实事】 之人沼之也擅千秋绝艳奇娇从花开水流溪傍照影淘洗一丝缥缈何其媚也、虽然、媚则怯矣、薄矣、浣纱人独否、净其思、厚其力、坚其向、以报越、深其心、洁其态、圆其用以佞吴、不有此一番淘洗、彼楚畹之人、谁来神赏哉、故曰寄其情于浣纱者、女子中真忠臣也荡脂 【 所浣者多】 粉借柔之习气涤、针线含羞之弱气发苎罗积秀之光气可以孤、可以寡可以娥、可以妃、其更奇者、可以贞、可以淫、可以冷然村妆新越溪之名为浣纱即可以嫣然宫黛变阖闾之溪为香水。纵横出没其骨色以播弄之。而着眼落手。固别露一种 【 真知巳】 潇洒出尘处幻变于废兴颠倒之交。噫亦异哉。独是发端在浣溪而浮踪 【 始终于水】 在五湖今古恨事、积冤难洗耳然则梦到家山。怕渡溪头之曲。应作凭吊浮湖以后语。未便是忆盟时情绪也。天姿之。人夭之。良足悲也。若欲摹其明眸善睐之丰仪、写其颦眉捧心之深致、备纪其当日之颠末则夷光传、少伯传、详之矣吴越春秋又详之矣、吾不忍再为浣纱人指东话西赘、道学庄语品风华丽人也、然则碑之之意云何、曰溪声欲洗烟花态。不是西施负若耶。美而传。碎而沉。娇魂两地清流怨。倘有浣之不尽者与 

　　香魂不散在水一方既碑之而何弗祠之岂有所待耶吾以望后之宰曁者 

　　○小洋记（青田　节录） 

　　王思任 
　　由恶溪登括苍、行舟一尺、水皆汗也天为山欺。水求石放。至小洋而眼门一辟。吴闳仲送我挈睿孺出船口、席坐引白、黄头郎以棹歌赠之。低头呼卢。俄而惊视各大呌。始知颜色不在人间也。又不知天上某某名何色。姑以人间所有者彷佛图之。落日含半规。如胭脂初从火出。溪西一带山俱似鹦绿鸦背青上有腥红云五千尺开一大洞逗出缥天映水妬绣铺赤玛瑙日益曶沙滩色如柔蓝懈白对岸沙则芦花月影忽忽不可辨识山俱老 皮色又有七八片碎剪鹅毛霞俱金黄锦荔堆出两朵云居然晶透葡桃紫也又有夜岚数层鬪起如鱼肚白穿入出炉银红中金光煜煜不定盖是际天地山川。云霞日采。烘蒸欝衬。不知开此大染局作何制意者妬海蜃凌阿闪一漏卿丽之华耶将亦谓舟中之子。既有荡胸决眦之解。尝试假尔以文章。使观其时变乎。何所遘之奇也。夫人间之色仅得其五。五色互相用。衍至数十而止焉。有不可思议如此其错综幻变者。 

　　○萤芝斋记 

　　张明弼 
　　良常子门外一拳山也、段成式曰、山有芝、叶如草、实如豆、其花夜开、远而望之、其光如萤服其实一心中一孔明服其七七孔俱明可以夜书。琴张子诧于众曰。吾读阙里遗书、昔者孔子尝登延陵。题季子墓。因上良常。踞萤食而餐之。尽其七。喟然叹曰归欤归欤。天将役丘以诗书。颜渊后食之。方及五。芝忽自死。渊归寻殀。子贡以下。或服四三。或一二焉。皆为世大儒。汉有马迁杨云孟坚。及子建辈。皆采而服之。类不能过二三。自余小儒。或嗅其臭。辄作三日爽。旋而视其笔。有光如火矣。而句曲之下。有愚老者。行年五十。以麻为麦。以豕为马。一日过萤芝之下。饮其风。心若开焉。归而能名其乳犊。家人大骇。予近将赢一载粮。偃宿其下。中夜而望。有草如萤者。将斸其根茎而尽啖之。远近能文之士。闻之。咸聚族而谋曰。良常非若家山也。亟往勿后。旬月之间。负山而居。环山而宿者。三千人。同人介生亦预焉。夕阳成市。吟咏之声。聒三茅。达秣陵。三周寒暑。而一无所见。其将草珠。食野实。蜇口闷腹走而洗诸洮湖之港者。日夕而是。而琴张子方独得其种。植之尺木居中。实垂垂巳三五矣。众人遶而诟之。琴张子曰。夫食萤实者。不可与众知。吾夜望山气。当有一人窃食而饱者。盍各献而艺。予将验焉。众乃怀艺以进琴。张登曲木之床。次第而阅之。指一众曰若误服睡草也其文啽呓不可辨。指一众曰若误服左行草也其文颠尾裂骨肉离复。指一众曰若误服护门草及舞草也何为文有叱咤讴吸声。既而指数人曰。近之矣若服金明草其文光可鉴日。又指数人曰。愈近矣若服句曲龙芝八天赤薤草其文巳能飞行绝迹。霞举浮壒之外。末有一士。鬈发锐额独里其业。跰  鲜而却行。琴张子曰。若奚为者。攫而读之。呌声不绝。曰贼贼。吾斋中五三实。巳被子噉其半矣。若之文。前窥无始。后窥无终。腾天涌泉。无不如指。予殆有意焉。因出近业互观之。相与执手而泣。克臂而誓。不以分种于人。 

　　末有一士同人周介生也、介生与予同业萤芝斋云 

　　○半樵山房记 

　　唐显悦 
　　吾友郭学瞩、名理慧胷、铸有大刀阔斧、其罗占也、斲以月天斤者也、其铲时也、划以五丁手者也、吾僊中异、才哉学瞩选名山结一别业、号半樵山房、去郭外五六里许、邻清水岩为暎带清水岩奇秀幽古甲天下山、盖二飞之胜、五奇之概、都无能右于此矣、学瞩曰吾于斯读者半樵者半 【 妙人妙语】 有意于读有情于樵者亦半头陀着眼力半士子着腕力半吾庸讵守此地作骄稳态耶、可爱者、渊明所谓山气日夕佳、引人远想无限、山房寂然、勿矜艳也羃 【 洗尽富贵气】 牕用纸帏帘用竹山房渊然、不可测也琴无弦而潺潺书有味而耽耽、山房闳然、无弗纳也、一呼而紫绿万状、一吸而风雨交驰、余也盖自与学瞩盟社及通籍以来、河山为阻、但一俛想其间、便欲挟形神以俱往、主人之乐、更可知巳、环山房下上左右、参差匝绕有古松老杉修柯戞云低枝拂影藤苔石叶、交络骈织、如虵、如蜒、如蜿、如龙、■〈王灵〉珑列岫。瞰阁如堵。峭插削壁。当轩如墙。噫、境界到此异乎、不异乎、不闻仙门洞。昔有樵者乎。以手指石。石辟为门又不闻盘陀石。昔有樵者乎。晤庞眉皓□之老人。于绝顶层崖之上。忽见崔嵬宫阙。别有天地。迥非人间。指点曰此壶中日月也。夫樵者而睹日月于壶中、樵云乎哉、然则吾地之得以仙名也、明明谓呼月兴云之丘壑。蕉溪赤水之烟霞。而殊尤于  禹内也者。孤标秀出仙、灵集焉、诵读余闲、木石居焉、仰观山、俯听泉、旁睨竹树、所以畅襟期而开清旷之宇、删繁芜而登空远之峯也、取樵之意、半用之以收其全吾闻之也、能善刀而藏者、所繇新发于硎也清水岩边。时有炊烟出树。中多隐士高僧。今又得一郭有道作本山在家住持。郑樵著书千古。不得专媺于夹际草堂矣。余八年于外、时而燕、时而越、时而苕、时而又燕、时而金陵、今日者时而邗水、其于郭氏半樵、卧游焉尔矣、周臣吉同兴善僧妙询从吾乡来复手声学瞩近况口貌半樵远景遂不觉畴曩耳目所经之半樵、与今兹意想忽到之半樵来腕下而成篇绝不以思索得之也、是为记、 

　　梅臣先生服官以来常不断松风之梦故可言之纚纚令他人执笔未免涧愧林惭矣 

　　○太华山记 

　　李之椿 
　　环潼津京兆间。亿青万碧。儿孙罗列。皆太华别址也。三峰影度函谷。挟苍龙而奔。试看积翠飞来。衣袂俱成五色云矣。过灏灵宫。徘徊玉泉者久。方敢入山双岩蔽日。划天　视。路不一二里。即五六折。翘首三峯。顷失之泉声如磬如箫如筑如丝弦如环佩一水汇羣山之波。而注巨石直下。其发源自水帘洞。贯二十八潭。应二十八宿。潭折而为石。石折而为穴。穴折而为溪。溪折而为滩。以至此。张超五里雾。巳不可见。如故者希夷峡。笑耶。睡耶。夫孰从而问之。入五里萝修莎映险步攒云。逆十八盘而上。孤危错落。山犹左右截也。将至青柯坪。三峯仍悬天末大石挟水以蹲一壑缝山万籁张而异香曳越是道皆泣蝠攒鼯。百峡千■〈山童〉。复直其在前。何恠乎游者回心。■〈山童〉内黝不见天。握繘疑断。置坎疑错。拾级疑堕。尺石横引。足相蹑者。曰二仙桥。三峯云障。惟毛女所居。北斗坪俨树绣屏。两山虚处。平田万顷。俱缩就层烟。游者不可因险以负奇。车箱入谷。箭栝通天。美哉少陵诗也。未几诣老君犁。险则甚于千尺■〈山童〉。■〈山童〉暗而犁突。故犁穷直攀。猢孙愁万丈危梯。道通一线转而即山之北矣。灵台峯屹然居左。高瞰三峯。亦堪躭僻。疾趋得擦耳崖。上阻极山。下临深堑。所赖行犹昂首。再百步。仍一绝壁。号日月崖。险哉伯犁而仲■〈山童〉稍前过三官洞。一石斩然。突横天半。人与石并行。手足隘无所著。日月崖复瞠乎后。踰此地稍平。大石翼天凿空居帝。傍有石微杀。绪草茸茸。一区可憩。仙人掌微茫欲出。诸峦织秀、百岫争妍。烟云上下。来往蒙蒙。百二关河。丝断续。坐明星顶上。俯玉女而拾莲花。又当作何想。行三里许。入万丈龙门。郦道元所谓搦岭森森矣。似■〈山童〉而中折。似犁而上直。似崖而左右皆不测。余夫善骑龙者乎。柱下史何不龙而牛也。函谷且将鞭苍龙起。赖有五将军松叱之。揖将军。又几悬度。几令人应接不暇。予初欲先探玉女。再问莲花。咄哉猿迷而鹤赚。幽丽缤纷。多所莫辨。种种沁腑澄脾。所历诸险。皆在浓雾苍烟外。至此恍拾瑶草于三山。不更作入世想。草间琅琅有声则前所称水帘应宿暗与花风乌韵相应于重泉夹石之际冷冷然濯魄氷壶也。第王井十丈莲。不可复覩为恨耳。从玉井转石上行。即莲花峯。其峭处可窥水帘洞。阴晴万态。老君炼丹炉。在莲花峯北。古栢宛有道意。历三险。方获抵明星峯。幸孤松蔽险可度。至峯口。则一石作虎状。入虎口而探明星。无复恐怖。迄至诣。四方削成。颠现险穷。驩喜无量。莲花在腰。玉女在面。诸峯朝拱在旁。余于是扪天大啸曰、呼吸直通帝座。太白岂欺我哉。转而东历避诏崖。崖形覆前缩后。约数十丈。且浮度细辛坪。则草木苍茫。花鸟历乱。等于入莲花峯之径。而曲折微逊。且行且吟。临风独。笑然后睇避静之幽崖。盻全真之断岸。望仙碁之故址。不觉玉女珊珊其欲至矣。呼玉女三而不肯应。祗见洗头盆里天香浮动欲向仙人掌上取芙蓉露忽焉满掌云生迷离莫际又何知攀■〈山童〉穿峡。度壁凌崖。逆苍龙而奇险惊危。若此也哉。时日将夕。遂取故道而返。险倍于初。回首诸天。三峯如昨。仍将问太华于潼津京兆间。 

　　使君孟年早隽天假余闲令得探奇选胜而又僻躭诵读佐其文采风流真玉而冠也 
　　子尝为丈人戏作痴龙传、使君评之云、天下有三痴、忠臣孝子能痴、文人才子能痴然忠孝即结为奇文异才、以至画眉说剑、总以完其痴面目、龙侯真足称痴者乎、非超宗痴、无以知龙侯之痴、使其尽人而能痴也则天俱老。月常圆矣。超宗善诗画、其组妖镂媚、则诗中有画、其描怨缄愁、则画中有诗、痴态痴情、痴神、痴韵、毫端具大神力、龙侯固痴龙超宗可谓痴虎龙淫于雨。虎淫于风。呼风雨而过六六山头。吾仍成一痴梦。 

　　○虎丘三泉亭记 

　　陈继儒 
　　吴 【 有为而发妙于突来】 人不善附丽山亦如之虎丘是也凡地势相牵相联。若断若续。突为崇山峻岭。绵为蔓壑枝峯。散为飞泉喷瀑。多使人心胆震眩。耳目旋转而不得停大抵附丽者必高大高大者 【 勘破】 必险绝其势然也虎丘前无援。后无推。孤行孤峙 【 只此为胜】 于平畴衍漾之中。而不见有因缘攀附巉耸刻露之迹。其秀至今甲天下。石平如砥。泉莹如雪。陆羽张文新品泉而甘之。埒居第三。与中冷惠山鼎足矣。申文定自少喜登此山解相印归。数与故人父老觞咏其上。■〈奭斗〉泉瀹茗。欣然忘归曰百岁后吾魂魄犹应依此。文定薨。郡中业有专祠。至是士大夫醵金考室。复祠公于剑池之南。鹤涧之西。曰公平康正直。一生相业。无所 【 应起语】 附丽而起。此水此丘。神所乐也。祠北恰枕三泉。寺僧久屋其上湫隘尘垢日月之光不射云霞之彩不生冏卿司理捐金钱施僧撤屋刳土。土去而石根露。石露而泉脉疏。穹壁高广。截若刀削。凡数百年镌题字迹。隐隐出嶙峋隙缝间禅窟悬崖经声曳于树杪石梁浮涧苔纹绣于水中周之以曲廊。扞之以阑楯。游者逡廵玩流。凭三泉亭而小憩焉。夫自古有此虎丘。即有此清泉石壁。岁不绝歌舞。太平日不绝品题名胜。鲜有发覆疏明。为泉石一洗尘土面目者。有之。则文定之冏卿司理始。搜剔经营则客周伯让始。文定有灵将无释冠剑屏侍卫夷犹于亭之上下乎人静山清。花疏月淡公左挽颜鲁公右拍苏学士呼取阖闾徤儿尽发鱼肠三千试舞于铁 【 樌于闲泠处生珠结绮】 花岩畔生公说法何胤讲经远道士放鹤陆桑 【 不但文定勃勃神生山灵大为吐气】 苎点茶王家短主簿但令展衣扫石绠汲第三泉数斗作供乐哉斯丘。公舍此焉适哉。冏卿笑曰。眉道人是语快不可言即文定当为解颐请笔而记之。 

　　插入相业一事便为俗笔只无附丽一语相业巳尽 

　　○宝林寺小记 

　　范可权 
　　宝林寺、西去天长县二十里而遥环玉桥而视之、则稍北矣、状似巨鳌戴山、■〈山钦〉崎堪爱、前余  卒堵一泓水、相传为螺蚌丘者峙其中、春王正月、予偕二三快士、登临狂啸、几令帝座逡廵寺内寻。常沙弥、倒屣相接、偶尔讯及了不解三车法然亦不俗、索剎前联爰有飞鸟 【 野寺佳联一字不易】 篆空空即色野花绘色色还空之句居亡何、散步山腰斜白照川空翠滴袖遐睇田畛、  忽蒨多秀、巳而树杪有声恍恍如闻九烈君弹指私心以为汁染绿衣 【 酸】 之兆、遂拟移榻下帷、有北道主人沮余坐此不果、嗣后烟姿柳色。时来扑人。知不可无记。遂濡毫洒翰而叙其颠末如此。 

　　○游五泄记 

　　王思任 
　　水经注是也、中二泄不可至、宋景濂独难四级、盖从下遡上、又于二泄之中、身试之矣、谢玄卿、刁景纯辈、所游、遇不可知、若近日徐文长、袁中郎、陶周望、俱未至三泄与四泄、今次第言之从寺右走里许先见者、乃第五泄也、约三十丈、团盐万斛下夹溪造云壁立郦道元巳貌得七八也过潭壁、斗凸、三丈许、履不可革、粘啮如蜓、进生退死、雷霆不闻、初苦上旋苦下屏息如盗响铃突见砰雪再来此四泄也、同行孝廉范敬升、先眠采玉河上、予与文学陈奕倩、僧鲁逸、曹源、续至各踞一壑、此时人在勃律天、西望见蔡汉逸、两试两落、以为瓠肉绝想矣、良久勉上、半前半却正盗响铃处也幸而至亦坐、坐奠摇首半刻、乃笑、而三泄坳隐、在对山隈上、蛮强取之石、芒棘杪、着处寄命、阿奴欲忠一臂。忽口噤不悉说何事。昆阳围中、你我不相顾也、三泄态备出、倾者、滚者、飞者、跳者、煮者、突者、冲而过者、喧豗绣蹴其沫犹可涤肝栖贤三峡、非不玅、那得骑而狎之、朱约之浮以大白此酒不宜劝人、矣仄壑右上、得印脚掌数丈、望见二泄老蓑衣挂下短白须也石腹腻泻、不可陟、力人先之、汲我以裹足布、再坠而引、若淫湿、断不能也、第一泄飞下、声怒、色怒、势怒、然无暇料理之、绝壁垂尺余在外失一跬千古不问矣飞瀑雄吼贯顶劈来上有龙井、汹洄万仞、以青竹及柴杖投之、有入无出此酥魂栗魄府也。骇而上之、为刘龙子拜母处、头颗印存、又上之、其家也、又上之、则地名紫阆、属富阳治殷殷鸡犬声出也忽而平田广陌、眉锁顿开、如从十地拔出三天门、无复归理、特予人一条生路、奇绝乃从响铁岭 【 乐甚】 大步而下是游也喜乐不偿畏惧生人止堪一寄耳吾意凿通县度、亦不必五牛屎金、千梁无柱、然而不乐为之者僧欲险之而山川亦欲閟之也虽然险閟正尔佳。必欲几平褥善。即无过邯郸道也。 

　　先生诸记无不奇艳绝倒然供人卧游巳久不能概存存其近续一二及摘尤胜者数则耳 

　　○游洞庭诸剎记 

　　姚希孟 
　　西洞庭多古寺、有十八招提之月、余次序游之、十七日从包山至罗汉坞、有寺废而将兴、上方寺、亦苍凉无足观、是日登缥缈、循山后坡陀而下、问西湖寺宿焉、寺衰飒、将成菜圃、赖沈朗臞修净因于此、而某生新之、坐稍定、有声渹然鸣、以寺逼西太湖、奔涛震响霜月之下倍觉凄清夜半梦醒、巨声轰磕、欲排匡床、使我神骨俱栗、诘旦缘湖入村坞、朱实黄离。与 【 洞庭最】 旭光相 【 胜之时】 照。此昔人所谓好景君须记也。将抵水月寺、长松夹道、寺前银杏数本、大可合围霜叶凌舞。令人须眉言淡。摩石碑、读曰香山苏沧浪二诗、迂道观无碍泉、涓涓一泓而巳、渡岭得华山寺、寺在山之阴、连冈矗矗拨黛挼蓝当仲伯包山、长松类水月。龙鳞虬干。寿且数倍之暎月 【 讨出性情】 更角奇炫怪第山高月出岭背、北树头发白、夜阑矣、又次日离华山、渡一小岭橙橘愈繁篱落间不胜艳冶乃其风格严整、非若春葩撩人、差可拟安石榴耳、行行入长寿寺、寺所踞不甚胜、且摧圮、赖主僧修巳饶韵致、能淹客、去寺半里、得松台盘石、如生公说法处、一古松嵯峨骄蹇前对 【 好掩映】 霜橘百株又为青林点绛因游角庵、道柯家岭、岭襟带西湖、是日风暄气柔、羣峯可数、晴湖如镜、不风而涛、砰砰犹隔宵枕上、山坳起伏处、并东湖亦出肘腋下、连冈若腰带、两湖左右垂最宜虚阁而构神祠者、筑垣闭之、与湖 【 山中人故智】 光为仇、可怪、至角庵阑入果园、有短  啬插湖中凭墙西瞩、颓阳忽忽将堕、蒸霞飙发、目留而钱之、赤盘半玦至深红一线既灭既没湖水倒映忽如长虹而四山冥合矣是夜游山 昂别有记、晓游角头山、返舟中、穷龙渚石公之奇、廿三日、复从包山至天王寺、松林亡际、横被数亩、其大小类水月而近寺数十株、鳞迭羽缀、殆华山雁行、正殿亦就颓、然制度古雅、前朝遗式也、坐华藏阁、独一面见山、而东西不穴窻以为恨、同日游资庆、覩黄叶纷飞、又疑水月银杏然斜阳暎其上如苍髯老翁脸晕微酣不独棱棱霜气山同树。树同时而借朝暾夕曛之态各自为姿容犹人之含颦带笑。闪忽改颜。岂可以一貌尽哉。寺前香花桥有古木轇轕觉其寺之深。桥以外无树便觉山之浅。□包山华山之所以为妙也、次则水月天王矣、尝谓名剎之胜、不在焜炫而在古雅老树插天。连章合抱。霜皮绉理。滴溜成痝。一古也。殿阁参差。丹雘闇淡。女萝陵苕。赤纷绿骇。二古也。小有颓落。不伤静窈。若金碧烁睛。固为严饬。搜讨幽怀。转非所惬。西山诸寺、虽焕丽不足而邃穆有余大都借荫于迭岫。而贷色于崇柯。更以缔构既远。兵燹不经。非六季之遗规。则唐宋之故址。倾听而清音集。瞠视而矞影现。嚣垢屏涤。废侈汰净。正令人超忽荒薾。有烟外之意。若使梵响时闻。禅规肇整。即鹫峯狮窟。何多让焉。 

　　奇光异彩着目百骸俱战此天绘非人工也○余尝谓春宜居园夏宜居水秋宜居山冬宜居阁山之概宜千秋不独洞庭之霜橘也然秋而不历其朝烟暮月风晴雨露之变其胜不呈故山久居焉不可予未能早达差于此享用耳 

　　○山中嘉树记 

　　姚希孟 
　　山以树为衣、山无树犹丽姝不得罗襦绣带而骄语綦缟能发其惊鸿游龙之态否耶洞庭固嘉树薮也、花有二时、为梅、为梨梅之盛、未知较光福邓尉间何如但见老干苞香纠错诸坞中后堡涵村为最、往往团而续、不若光福亘而联、疑光福差雄也、所传角头梨花、则天下无双矣、又闻黄家堡有一老桂、云角庵四季山茶、传为角里先生手植、吾何所取质哉、果熟为橙橘、果娱口、非用悦目乃谈闽南鲜荔枝者不独涎流、双睫亦淫淫不自持矣、橙橘凛高秋之气、肃然严冷。然深黄浅绛。遥映绿丛。如礼法大家。未尝不浓妆靓饰。而举止矜重。隐身自蔽。清霜既醉。色韵成酣。间以银杏 【 好声气】 之苍姿。枫林之袨色。遂使明沙净渚。别开畵图。远岫孤峯。转增缛绣。此秋山一时之美、独擅于洞庭余所为选时而践也长松落落、远者一二百年、近亦不下数十年、寅朝曦。攀夕照。邀清晖于明月。漱爽籁之清风即水远不闻湍濑僧懒不习鼓钟而树杪生涛山空响梵划然而豺虎啸■〈口咢〉然而蛟螭唫此皆松之余韵也松莫盛于天王、莫古于华山、若包山水月、则晋楚齐秦之匹、惜未见罗汉法喜诸松耳、松之为龙攫者二、一在徐文敏祖墓、由趾贯其颠、伤痕如刳、树夭矫自若、一在上方坞、欹卧侨上、若推仆不得起、作臃肿支离态、而髯戟怒张、夫松固木中龙类也、故松脂入地为琥珀龙血亦为琥珀何同偶相轧岂亦恶其似龙者邪为雷劈者、一则松台孤松也、雷火削去一枝、当是助乖龙为虐、而老干未刬马远笔意故在栢则华山寺前侧栢两株、高仅三尺、枝椻叶罥有璎珞庄严之相天王寺古本一株百余年物矣枝枝向佛若合十皈依者玄奘归而松枝转、孰谓无情不说法也、爰告主林神、当为摩顶授记、而余谱佳树多取喻美人故当以禅衲终 

　　山之有树譬如女之姿色士之才华扶质立干全偕是耳妙在写得郑重 

　　○登缥缈峯记 

　　姚希孟 
　　□山以南灵岩望太湖最豁、至铜井西碛诸山、直薄湖濆矣、然西望至缥缈而穷、即莫厘亦为缥缈所障仅半面装也夫神禹奠大川、哆言底定、若与四渎争雄长、岂无意耶、上自宛陵濑阳曲阿诸水、旁而新安天目数百里内所环注者、震泽为巨壑焉、即密迩海东、然积坎所潴、厚即而徐走其性纾而悍非若江河日夜犇趋赴谷王如归也湖之形、圉于东南而漭瀁于西北故观湖者、必观之缥缈、余以九月之十七日步自消夏湾、从后土祠、右折而上、势虽峻、而径坦石磴承之、无彳亍蜷踘诸苦、陟山腰、过灵官殿、路渐陡、湖面亦渐开徐步登其巅、泱乎漭乎、身在蓬瀛之上矣、缥缈莫厘两相向、而鳬翔雁浴。龟缩虵伸。鹳阵排营。雁字拨墨。昂首抠腰。左迎右顾者合之得七十二独缥缈为之长、凭高下睇、即非羣后之觐至尊。亦几于牧伯登坛。剑佩锵趋者哉。其点点若聚墨。作两山附庸不足纪。而罗峙四维翰、宣遐服者、若弁、若岘、若道场、在西之南、则箬溪苕霅诸山也、若铜官离墨在□西、则荆溪山也、夫椒在西之北则晋陵山也、若惠若锡在直北、则梁溪诸山也、是日北风骤厉挟雾气笼罩水面、巅、峯崭。岫如。挂流苏。阴霾之色、腾腾上升、余睫力不远、怳惚迷离、听旁人指呼、瞪目注射第意片云垂脚叆叇不收而巳风从山背来、层冈障之、山之阳则轻波骀荡夕阳满湖、渔艇曳网而行。如寒汀宿鹭伫立。不徙又疑诸峯外添三五小山久之波光动溶。并诸山亦摇摇若扬风移树泊岸也。日向晚、渐作赩金色、山变紫。湖之远日者亦紫。其日没处、变黄、晃耀殊常、终以风师播威不复列霓旌霞葆仅绛节一道 【 秀艳极矣】 送羲轮回驭而巳忽见一大摩尼珠。晶莹烁睛。又如朗月初升。去落晖不盈尺。盖倒。影入。水其。散者为镕金。为走。琲其。两山。封峡。处聚。而成。球鲛。人不。敢吞。以献。解事。赏鉴家。如余者 

　　鹿门先生穪柳州好奇如贪夫之笼百货指其诸记中点缀语也此文宝光的灿亦复如是 

　　○游勺园记 

　　孙国光 
　　驻湛园之句日、适雨师洒道、清和月、乃欲如秋、友人胥西臣曰、曷不决策为勺园游、遂同策马出西直门、行万绿阴中、不减山阴道上观、无几何、抵仲诏先生明农处、又无几何、抵先生封树先大夫处、同西臣谒墓、距墓道数武而西、为勺园、园入路有棹楔、曰风烟里里以内、乱石磊砢齿齿、夹堤高柳荫之、折而南、有堤焉堤上危桥云耸先令人 【 自有纲领】 窥园以内之胜。若稍以尝游人之馋想者。曰缨云桥、盖佛典所谓缨络云色、苏子瞻书额、直桥为屏墙、墙上石曰雀滨、黄山谷书额、从桥折而北、额其门曰文水陂、吕纯阳乩笔书额、门以内无之非水也、而跨水之第一屋曰定舫、舫以西有阜隆起、松桧环立、离离寒翠、倒池中、有额曰松风水月、阜陡断为桥几曲、曰逶迤梁、即园主人仲诏先生书额、踰梁而北、为勺海堂、堂额吴文仲篆、堂前古石蹲焉、栝子松倚之、折而右个为曲廊廊表里复室皆跨水未入园先闻响屧声南有屋形、亦如舫曰太乙叶盖周遭皆白莲花也从太乙叶东南走竹间、有碑焉曰林于澨按林于、竹名也、燕京园墅得水难、得竹弥难、竹间有高楼从万玉中涌出曰翠堡楼楼额邹彦吉书、登斯楼也、如写一园之照、俯看池中田田、令人作九品莲台想更从树隙望西山爽气尽足供拄笏云从楼中折而北、抵水无梁也但古 【 安所得此】 树根络绎水湄。仍以达于太乙叶、曰槎枒渡亦园主人自书额、从楼下折而东一径、如鱼脊、拾级而上、为松冈、有石笋离立、一石几峙其上、又蛇行下折而北、为水榭榭盖头以茅正与定舫直而不相通榭下水仅碧藻沉泓、禁莲叶不得躏入盖鱼龙瀺灂所都处也自是返至曲廊、别有耳室其上一线漏明如天开岩 【 新制】 梯而上旷然平台不知其下有屋屋下复有莲花水承之也从台而下、皆曲廊如螺行水面以达于最后一堂堂前与勺海堂直、仍是莲花水隔之、相望咫尺、不得通、启堂后北窻、则稻畦千顷、不复有缭望焉此中听布谷鸟声与农歌互荅顾安得先生遂 【 真爱先生者】 归而老其农于斯乎自是返至勺海堂、左个为水榭、榭东小堤度一亭、亭内为泉一泓、昔西岳十丈莲生玉井此则井乃藏莲花中亦奇矣哉、从亭折而南、为濯月池、池在屋中、池形与牕楞形、皆如偃月、然池南为浴室、额其气楼 【 不必】 曰蒸云、仍与定舫直而不相通、然种种不相通处又皆莲花水百脉灌注而篾不通也莲花水上皆荫以柳线黄鹂声未曙来枕上。迄夕不停歌。何尝改江南韵语耶、大抵园之堂、若楼、若亭、若榭、若斋舫虑无不若岛屿之在大海水者无廊不响屧。无室不浮玉。无径不泛槎。将海淀中固宜有勺园耶园以内水无非莲、园以外、西山亦复如岳莲、亶其胜乎、问先生之为勺园以补先大夫墓傍沙形也、然则先生居园犹庐于墓也、今而后、真当赋遂初哉是日午后再雨同西臣 【 此中宜雨】 饭太乙叶中。听莲叶上溅珠声快甚遂信笔为记、 

　　宋先生好奇多慧结构定不落凡曾与予订此游未遂得此聊一染指 
　　园不依山依水依古木全以人力胜未有可成趣者其妙在借景而不在造景若登高临深倚柯憩荫无一骋怀而局予亭前之迭石台榭之花竹犹鱼游沼中唼藻荇以为乐耳 

　　○游苎萝山记 

　　王思任 
　　天启丁卯秋九月、曁阳学谕范敬升、以壶觞扁舟、逆予、招同蔡汉逸、陈奕倩、饮于浣江之上山雨初收风阴恬适江清照底游鱼须眉可摘其潭洄绿荷一片玉华膏也须臾至苎萝山、石壁数十尺、题浣纱二字、斗许大、笔势飞骞、位置安善云是右军笔子细察之大似禇河南禇固祖王者、而字傍右字未灭、又志云、右 【 似是有据】 军墓在萝山则此石乃其熟游之地理或有之、即不是右军亦必唐 【 又出一兄】 宋人高手所赝固自韵事而小人阿承官长易之名而冐其鞹可恨也或曰萧山旧名余曁、自有苎萝乡、滨临浦渡、古来有西 【 我欲主之】 施庙事俱恍惚、蔡汉逸曰、不见浣纱人、空余浣纱石、其言悲感、而柔肠袅袅矣、夫女我发想。文王巳自先之。祸水沼人。亦出下策。不见李商隐之诗乎、莫将越客千丝网、网得 【 □艳均感】 西施别赠人。恐少伯高木。不堪闻此句也失身为祟、亡国是妖、而复载之五湖去西施美而不美少伯高而不高矣、敬升作色曰、子母然、此吾家老子苦心事、若使子得作王轩、其为佞谀有百千者、浮之大白、呼髯奴发吴歈以溷之予曰宁髯奴也、 

　　附唐梅臣与杨培子书 

　　往岁去越、作客苏门回念与施家女 【 黯然】 郎不复作缘每凄恻不能己巳、因漫书浣纱二字、付陈太学持归勒之石上、深知书法不工、聊 【 多情】 寄长念、不料好事者谬传以为右军笔迹、至王季重海内名流、尚目不胜耳、争之为褚河南、又争之为唐宋人高手所赝、夫以诸曁之苎萝反欲令萧山据之以 【 日进不】 今人之手 【 御遇闻栢思】 笔又必奉古人坐袭之然则生诸曁者。必不应有殊尤绝色。令诸曁者。又必不须挥毫运腕耶。门下阅之、当无一笑、 【 梅臣讳显悦阅人】 

　　○睡香庵记 

　　孙国光 
　　古人宅不西益余家之西偏、有数椽、家人陋之、余乃得以其陋、故颛有而庵之、稍为扫除、藏书数帙、佛一龛以餙陋、而其实为供黑甜地耳、庵有花焉、则世所讹称为瑞香者也往读庐山记有山僧睡石岩畔时觉奇香来鼻 【 丙缘自佳】 端特勃郁逆风物色之则此花在焉欲名其花而无可名。而强名之曰睡香。夫睡者、非花也、而能诏此僧齁齁中、棒喝焉、使之寤、无亦花神久圽不彰、而授指山僧以自见耶、彼穷岩邃谷中、岂乏不名之花、能自养厥灵根者而此花不免有入世之想遂致浪博浮名然使山僧亦以睡梦作佛事、讵不韵哉、何物俗子、改睡作瑞、真点金成铁手花有刑书罪不在杖杜下彼改者、讵非献媚花神然睡香能托根匡续隐居之山。岂受媚俗子者哉。余最厌人称祥说瑞。世俗人产儿。不自引分。辄妄为拟焉而 【 如】 命以国家 【 之类】 不必有之瑞以侈其名尽丧羞耻。自取夭折。况祥瑞之献。中主所不纳也。睡香有灵。宁不捧腹。按睡香、□似辛夷、而小、香似檐卜、花于首春、而苞胎于隔岁、及其花时也、又能不雕其叶、允宜净土、为睡僧表章之、余雅好睡、睡亦第鼾鼾作梨花云想、非能为睡香高足、而以庭前适有此花、复记忆匡山故事、遂用山僧之类其花者、以颜其庵、聊复写吾睡之意巳耳假令 【 又足前意】 睡香在匡庐时克终自韬晦以葆其朴即山僧且不得有所名之而矧其有以祥瑞辱之者乎士方穷居时。先 【 似苏端明】 白窃窃然为入世之想。而究竟毫无所瑞于世。与睡香徒供人玩悦。何以异哉则余未尝不悔山僧当年一睡转多事也作睡香庵偈偈曰、山僧昔未睡花非不曾香香性自虚空、不与血肉遇、当其息若雷、四大如虚空、众香国里来、此一花何有睡既作花香便睡不必醒想其熏难忍、咄咄参鼻观、何俟逆风寻、而后与花值、假合睡香故、遂以名其花、花自有佛性、睡无受香处、有心作睡想、纵令花同睡、睡亦不复香、 

　　既为花辨冤又为花惜节伯观爱之者至矣○乃至终南快捷方式凡物有之 

　　○核舟记 

　　魏学洢 
　　明有奇巧人曰王叔远能以径寸之木为宫室器皿人佛以至鸟兽木石罔不因 【 果奇巧】 势象形各具情态尝贻余核舟一葢大苏泛赤壁云舟首尾长八分有奇高可二黍许中轩敞者为舱。箬篷覆之。旁开小窻。左右各四。共八扇。启窻而观。雕栏相望焉。闭之。则右刻山高月小。水落石出左刻清风徐来。水波不兴。用石青糁之。船头坐三人。中峩冠而多髯者。为东坡。佛印居右。鲁直居左。苏黄共阅一手卷。东坡右手执卷端。左手抚鲁直背。鲁直左手执卷末。右手指卷。如有所语。东坡现右足。鲁直现左足。各征侧。其两膝相比者。各隐卷底衣折中。佛印绝类弥勒。袒胸露乳。矫首昂视神情与苏黄不属卧右膝。诎右臂。支船而竖其左膝。左臂挂念珠倚之。珠可历历数也。舟尾衡卧一檝。檝左右舟子各一人。居右者椎髻仰面。左手倚一衡木。右手攀右趾。若啸呼状。居左者。右手执蒲葵扇。左手抚炉。炉上有壶其人视端容寂若听茶声然其船背稍夷、则题名其上、文曰天启壬戌秋日、虞山王毅叔远甫刻细若蚊足钩画了了其色墨又用篆章一文曰初平山人其色丹通 【 有法有韵】 计一舟为人者五为窻者八为箬篷为檝为炉为壶为手卷为念珠者各一对联题名并篆文为字共三十有四而计其长曾不盈寸盖简桃核修狭者为之魏于详瞩既毕诧曰嘻枝亦灵恠矣哉庄列所载称惊犹鬼神者良多然谁有游削于不寸之质而须麋了然者假有人焉举我言以复于我我亦必疑其诳乃今亲睹之繇斯以观棘剌之端未必不可为母猴也嘻枝亦灵恠矣哉 

　　写其形肖奇矣并其神倩不可告人处亦传技即灵恠未免踵事增华也 
　　予所见奇技云闲潘君仲以纸制奕子状女滇式色莹亦然且敲之有声其为五办梅花香盒蒙之以锦不可觅其联缝之迹又于友人方无远家见竹根制一蠏一■〈虫军〉情态毕肖置之几上蠕蠕欲动出金陵濮仲谦手一花篮竹丝所织纹细于发潆回百状相传岭南一青衿手造竹扇坠仅盈寸许刻画玲珑二老须眉衣 月田目 皆如白描立松树下■〈彳旨〉异山间月出山石凸凹石理细皴为嘉定朱三松作小道可观至此巳极虽仿之者众相较悬绝矣今之刻核舟者多而未必尽出王叔远手真 炎寉贝 之间巧拙大异非识者谁与解之虽然人心田雕田甚作无益贵异物岂佳兆乎 

　　○姚太史风树堂记 

　　陈继儒 
　　往乙丑秋操一叶吊孟长节母于娄门东之十里余步月八村太孺人与衬犹在舟次肃衣稽首退而怆然赋诗以赠之乾坤局脊敢求全一把黄茆枕墓田孺子但言耕稼事门生多废蓼莪篇木鸡望去何曾斗金马抛来不受怜哭罢白杨风夜起萧萧落叶打窓前尔时夜分矣犹闻丁丁椓木声余问何以曰先慈尝欲结茅墓旁面未之逮也奉遗命考室三楹其中龛奉父母主两旁供如来置苦块出人谒于斯春秋禴于斯食于斯寝于斯生于斯死于斯题曰风树堂志悲也堂之四周长松数千章老梅数十本修竹数百竿杂花缤纷羣羽翕集隐几绝巢燕之泥 【 山林】 横渠下捕鱼之栅冠盖阔希瓢笠狎至望见者疑有僧寮农舍而不知为孟长太史公蛩吟鼠泣处也孟长居庐閟静严洁酒肉不御国事不谈非特精讲礼家言抑亦得放士逐臣居贞俭难之体伤哉贫也但恨不早构此堂以娱太孺人耳太孺人面在或为介子推之世子遯绵上而耕或为袁夏甫之母子穴土室而视今两者无一焉、而以区区五斗之养母、且病而歾于京、扶三千里之丧至淮阴、闻严谴、母且震 【 我心孔悲】 而匍匐于道、老魅遣银铛四出、穷捕钩党人吴儿蜂拥数万余捉缇骑扑杀之文起孟长莫能禁命在箕风斗口间太孺人有灵。度且登于木。啸于梁。盻而祝曰。尚慎旃哉。而祸且岌岌矣。昔刘元城、终夜熟睡、鼾声撼墙屋、徐有功杀之三、宥之三、而神色不变、彼何人也、孟长何人也、徘徊墟墓、有时定睛不相属、吁喘不相闻、俄裂眦作电光。俄大吼作霹雳鬬壹似饮重恨。茹积哀绝未见虩虩震惊。有 【 大定静】 索死觅活之意。或劝之断发而逝、复壁而藏弗应也丁卯见母毕会天子剪除元凶、拔登众正、风木之堂萧萧翘翘卯不及瑕巢不及覆。幸存于麏鼯蓬翟之乡。而孟长行且告墓出山矣。其言曰、重耳以十九年霸晋。勾践以二十年霸吴。老氏胎于母腹中者七十余年。发垂白而后始出世。今某裭鞶于乙丑、赐环于戊辰、雏之离母也。学道修行。人之去死地也。得无太早乎。子何以教我、陈子曰孟长 【 果然】 铁汉也庐墓之三载直抵重耳勾践老氏之数十年良医成于折肱、神仙成于息踵、名相成于忧患、出山非早、请为脂车秣马以壮君之行、但愿孟长坐中书政 【 只此语受用不尽】 事堂如坐姚家村风树堂中可矣是为记、 

　　君子处忧危之道只宜敛翼雌伏而况居忧庐墓尤忠孝之两全者是文悲愤淋漓令太史肝胆须麋一齐毕见 

　　○雪鸥阁记 

　　魏学洢 
　　雪鸥阁者何、荻秋庵雪鸥阁也、荻秋庵者何、子吴子别业也、芦花之菆、小楼出焉、冯楼而观之、蹲而伏、戢翼而 【 命名自佳】 卧、泛泛焉若随游波而上下者为雪鸥阁。阁负陆尔、前堤尔、短扉侧启、偃枝登降尔、乃波涛涳涳焉、步履之下、徐陟之峩然阁也风荡之则扁然舟也遥望乱苇中。炊烟斜起。小 【 如披画图恐画师无此神笔】 艇倒出者。渔棹往也。旅而歌。椎髻而方筐者。田竖返也。■〈凨刘〉■〈凨刘〉者。风起于青苹之末也。齿齿者。石也。往来漰湱者。湍相击也。水与天接。介焉者。径尺尔矣。雾之晨、星之夕、遽而望之、忽若大江之中、横亘豫章者焉、霍焉开也、廓焉解也、棚棚乎其得之也、长天万里、鹅溪绢也、短檐茅屋、颓枝残雪、疏疏而密密者、龙眠画也、西风摇落、草木萎黄、有怀伊人、川上徘徊、则潇湘而洞庭也、子吴子尝与玉峰归子、锡山高子、咏歌于其间、谓可以寄趣也、荻秋名焉、阁之为雪鸥何、蹲而伏、戢翼而卧、泛泛焉若随游波而上下者、冯楼徐观、则类有然者焉、故名尔也、门人魏学洢读书于此、而乐之、曰藏焉修焉、息焉游焉、趣其寄焉巳、 

　　兼醉翁阿房之体而秀逸过之 

　　○雨中初游西湖记 

　　朱之俊 
　　子自非齿南游、辄闻东南山水之美、余杭为最、闻而想、想而梦、如怀古人、则鲍昭李白、如念姣色、则毛嫱南威、如想石交、则尹班之陶陶、范张之款款也、今岁既得奉使于浙、过润、招张公亮、未至、作诗屡促之、公亮追及于金阊、予喜曰、湖山杖履有色矣、闰四月九日、始入杭颁诏之夕即出宿昭庆寺寺离钱塘门不里许、而枕湖之首、予从舆中。拗颈望湖仅一线白如美人露半面。掷眼于人虽未尽了了亦复可念夜闻檐溜滴滴声、辄抚枕而叹、晨语公亮曰有所思在咫尺、风雨阻之。遂各含情而坐、君能之乎、公亮曰不能也、乃谋之主僧、买艇游焉、既入舟、见湖上诸山、尽作影于影中争出云若败絮。若飞练。若马。若行人云山相混根枝罨蔽纯为墨天公亮偶指一峯曰、奇云也、予曰、山也、指一峯曰、怪山也、予曰故云也、盖公亮短于视又素未识南北山何状故多指多惑湖与烟亦复相混、数百步外、水为烟据如空中有水随舟所之然后开开处亦如镜受气诃眉目有物、故不尽识湖近远。及其坻岸焉。主僧望一簇影曰、此孤山也、其上有六贤祠、予问六贤为谁、曰李白、苏林、曁明维新周公、元美王公也、公亮谓湖上之祠、宜以久其地、与风流标令、为山水深契者、乃列之、周公冷面、且为神。有别祀矣、元美文人、与湖非久要、今并四公而坐、恐难热熟也、予笑然之、及岳王祠、予曰虽雨、可无谒、乃屐而上、时方撤魏逆祠以新之、过王坟、有铁桧卨、皆无颈、坟前有分尸桧、剖而植之、各生枝叶、嗟乎、一秦桧耳、铁首木心、俱不能保至此、出王坟、遇大雨、巾角尽垫、堤上见魏珰石勒碑、皆委地、碑高一丈余、读其字尽锤去然犹有可意得者、复下舟杯数廵、至湖心亭、柱础瓦椽并吐水气予辈登之、冷然如入鲛宫龙国、不能久留。舟行里许、有重堤、为放生池、红桥屈曲、草树蓊然、绝胜湖心亭、时游檝如骛、然罕有至者、主僧语予苏公堤、数六桥、皆若对颜、顾雨甚不可登、欲移舟里湖、则以舟稍高、不能渡桥下、既而林山晚暮水情黯黯乃鼓桨而归是日也、予谓西湖如绝代丽人喜亦好嗔亦好靓娤亦好蓬首亦好立明处亦好入闇处亦好昼见之亦好夕梦之亦好故雨虽雨 酸然、予兴亦复不浅、而公亮殊憾憾、以为十年忆西湖见之乃沉烟底、且湖山面貌、若恍若惚、真如梦游、故作诗有雨湖女儿乡、六桥花草地、本无英雄心、但有媚人致、之语、予谑之为唐突西子。因成一诗以为西湖解嘲。 

　　从意中摹景可与应劭从登泰山记匹□ 

　　○自云栖还宿昭庆寺记 

　　朱之俊 
　　云栖为故莲池师道场虽无金宫绀殿而竹有一阴松无异响亦可以捐祛世情领会真蕴将发之刻、主僧复引予辈观华藏世界海、以一莲花为一世界、皆雕木为之、重重无尽、自此一径沿钱江、泝杭城而归、时澄江不波、渔舟摇曳、不异平湖之水念白马雪山似神而非恨不见其奇伟也行十余里、为月轮山、上有六和塔、登其巅、则隔江诸山。参天黛色。百里青冥还顾杭城。如鱼鳞。西湖如一银杯。南北诸山。皆回青转绿。毕态献状。以入衣袂之侧。而溂江如带。反出我步屧下。至白光不断。存想无际。则东海三神山。金庭银阙。瑶艹琼枝。或在其处焉。予得句有云看到海光全是梦拾来江色不胜秋公亮诗有云江气白分海气合吴山青尽越山来予谓此语寄月轮山麓久矣。今乃被我辈拾得。复数里、过湖南、入净业寺、寺极壮丽、有宗镜堂、宋寿公着宗镜录百卷处也、迤行入清波门上吴山、庙有十、仅游其三、骋目四望、见□城一九。江湖相夹。山无定容。水有异貌。而府署廛市。并楼山水清丽之间。他郡或蹑屩舂粮。轮折足茧。以求名胜。而未可到。此独寝食坐息于水木鱼鸟。苔石烟岚之窟宅。生其地者。即不能如丁野鹤升云绝汉。犹或多尘中之虑。寡霞外之想。恐亦山水之所诃也。日既夕、乃归昭庆、是役也、予有二憾。及三快焉。凡山水之情。天机深者。目与相近若天机既浅则乍入之其神味不能相酬惟狎处既久则山水力重而后能通人之气予生来虽恒以道念自相接续。然后入婚宦。天机自薄。须在深山中一年半载。观其动静。阅其实虚。然后山情人意。可恊为一。昔白公诗云。翠黛不须留五马皇恩只许驻三年东坡诗云。我在钱塘百六日。山中暂来不暖席。三年百六日。犹以为近。乃予入杭仅半月。作湖山游仅五日。予望山水如云上见仙。恍惚未定。山水视予。恐亦如生面之客。亦所未喜。此一憾也。客有为予言天月径山之胜。予神往履动。顾以使事久羁。或非世法。且公亮因体重。艰于登跻。予孤兴莫助。此二憾也。何为三快。予每谓游山如学道若近俗魔则道心易散每见登山者。撰舆马。庀殽羞。方及一胜。则有轩盖之迎。竿牍之扰。几席纔陈优乐并作耳聒殿呵口倦朝务不复识岩光岚气为何物予从行仅数人。不携酒殽。入寺。僧人供蔬笋淡食。留钱而去。所至无冠佩之迓。得以静心壹听。领畧白水。一快也游山亦如观古人文字当得解高而胸旷者与共评骘公亮既当世所推为文通明远之才。敻绝近代。兼心无恒事。胸有远览。予获与之探讨岩石。扬搉烟霞。又与予游从既久。形迹仪数。亦皆捐脱。二快也。三则世人有终日幽奇中。而不能有一语之合者。予虽乏丽句。足酬山灵然每逢佳胜。公亮既走笔成篇岩谷响和。予亦一吟一咏差与景光相接。亦可自达其亹亹者。归途自咏所著百余篇如初买山园新筑精金日一翫之意思开发此三快也。游既竢。将以归途问眉公先生于云间。并觅洞庭天平之友。越胜既揽。复想吴趋。皋山幼海之泽。予小臣恃邀有异缘矣。 

　　读此文方知世人终日山水中遒未尝经目○公亮可上诗有云翻思白苏真潦倒。尚留好语到吾侬。两君同游奇文共赏此亦西湖不多得之盛事 

　　○发昭庆宿弓 殳光庵记 

　　朱之俊 
　　游湖之夕、檐溜尚泠泠、夜半声绝、厥明天大霁、主僧报曰、今日可入山矣、乃与公亮各乘一小兜、从者七八人、或步或骑、遂发昭庆、从人有前而诃者、予笑曰此所谓晒裩花上也亟止之自是游人队队无相惊者初行狮子峯下、左湖右山连林映蔚时霖霪乍霁。草欣鸟悦。山笑水嬉。予辈七尺在舆。而情巳迸散于南北诸峯之上。间从林影之缺。复见西湖。则如美人丽妆盛服。离幽阁。出明除。非复烟雨中惨淡故态矣。行数里为王泉寺、入寺、观玉泉、不逾亩许、中有五色鱼、百余尾见人悠然有闲情及投以饵则共攫之鬐鬣皆动食之能累物如此泉底有孔、出气如橐钥、僧人曰、昔有僧昙超说法于此、神龙听之、为之抚掌出泉、此即泉眼也、又有细雨泉、晴天水面如雨点、予久畏雨乍见而骇矣出寺、则长松参天老萝冐涂、为九里松故处云气不断。属于灵竺。雨后诸山如流。万绿加重后人见前人素衣俱作青色金翼白毛亦俱化黛抽芳接馥交径牵  居心骨皆翠殊憾此身不遽化为山禽野鹿矣不数武、为集庆寺、宋理宗所爱阎妃功德院也、经始时、望青采斫、扰及鸡豚、时有人书法堂鼓云净慈灵隐三天竺。不及阎妃好面皮。然此寺至今有理宗御容两轴六陵既掘冬青不生而帝之遗像毕竟托阎妃之面皮以存何可诮也又数里为飞来峯羣山皆土峯、而此山纯为石体、其中空虚通朗如巳悟僧而其上学学尧尧。含精吐气盖牛奇章米南宫诸怪石之宗党姻戚咸聚于是焉山多不根之木。旅生石上。想石亦有膏以滋之。予所恨者。山椒之石。尽受杨髠刻为佛像。遂 【 担山亦然】 失奇性。虽有馘髠像首。置便溺处者。终不足以谢吾石丈。公亮谓须得冶童游女。恒以衣袂掩覆之。或山更飞去。脱其像石。乃为胜致。昔人云桀为不道。走山泣石。今山泉环流若泣。或以是也。予欲穷山顶、灵隐僧自超适至乃引从下天竺、过三生石、扪筱援藤而上、公亮体稍肥、艰于登陟、乃折竹作杖、十步一歇、气息纔属予每先登坐哂之至顶为莲花峯、峯石硌落、如刀剑、不可坐、而公亮□□□□息良久望西湖如杯中水。今古游人皆在一杯中吟烟啸月飞仙过之应为齿冷既下入灵隐寺、饭于冷泉亭、公亮吟林丹山诗云、流出西湖载歌舞。回头不似在山时。予曰此水汨汨。巳先作歌舞声矣。不入西湖。安入乎。随徒步包家园、往返数里、予谓世人向湖山中作一园如蛛 牙攵虫 向花叶中作一窝安知此窝外皆众香国也吾以南北两峯为假山中外两湖为小池犹恐人笑我为河伯耳薄暮上弓 殳光庵、庵在北高峯之半、竹磴层折。林先蔽亏。僧家皆刳竹取泉。众响并作。沸于弦索。时予辈足日巳倦。逮入寺。逾复振发。夜宿飞雨亭下。泉声在枕上。鸡报更。予魂骨俱清。作诗有凭高僧气尽坐久道心寒之句。殆彻旦不寐焉。 

　　目既往还心亦吐纳其神情之所寄远矣 

　　○发弓 殳光宿法相寺记 

　　朱之俊 
　　宿弓 殳光之夕、庵僧慧如殊韵、欲邀予早起登庵后石磴、望日出、会予起稍晏、至石磴、日巳蚤食且盛夏、枝叶蒙密、即五鼓、恐不能覩红轮初动时也惟见西湖镜面若缀林木之缺可手弄之湖船一叶两叶亦似挂带丛筱轻风吹之碧影俱动不辨远近矫首北高峯顶、第在目睫上、予褰衣欲登之、公亮色微战、问慧如山顶何见曰内湖外江、但稍旷耳、公亮曰、内湖外江、则此间巳见之且吾瞑目导吾神于玉霄九霞之际。巳视比高如蚁垤耳。何旷之有。予笑而止、时灵隐僧自超以寺田被占、欲因予告当事者、与羣僧共迓于令泉、亭慧如许为予作山导、乃共发弓 殳光、饮茗于峋嵝山房、至灵隐、时朝光四满、泉响觱沸。游童冶女。亦以久阴后。思想其欝欝者。争织于道。予乃知杭之。山水。为杭人性情之苑性情日生故山水之色亦无时渝也羣辈久坐泉亭、目光往来、谓殊少丽人、予戏谓杭之佳丽或者不为美人而为山水其山水之丽皆可任人踰墙而搂横尘而卧耳因共笑而起、复过飞来穿洞底、浮一二卮、便投风篁岭下、过一片云石其石、多孔窍、要是人间所有、惟爱其前有石枰镌句云、兴来临水敲残月。饮罢吟风倚片云。稍上为龙井寺、井方数尺、萍藻交横布流洒响于阶砌之下若寺神奏乐时适有游女五六舆、坐寺门、闻予辈在、不敢入寺僧意巳不在予辈乃出、不复问子瞻辨才、有何遗迹也、下岭数里、皆在山坳、旧垄新坟、长楸古栢、比栉不绝、人行万树。与万鬼中。惟闻野花作芬。时与尸气相杂。张公伯雨、于公忠肃、祠墓皆在焉、予因念此筱根狐窟之人。向者亦尝鸣笳伐鼓于两湖羣山之间。醉尽烟雨。赏遍林鸟。不知耳后鼻端。几许风生火出及一棺戢身虽舆马揉沓歌笑讙哗亦不闻不见死者即无言生者犹未悟乎乃宋人犹谓西湖风月。不及东华门外。一片软红尘。嗟乎予谓即使软红尘中碌促百年不及向湖山抱 【 繇□否】 膝闲坐一日予乡虽乏佳山水。然秋初彪岭。春  少文湖若以西湖之意游之一波一石便是余杭予向屡语公亮。吾及四十之年。便避位寻山访胜。以毕余生。终不老入长安街上。至此地。吾念益决矣。暮及法相寺寺有定光佛漆身、游人乞于者甚众、公亮谓此老死后犹以臭皮袋诳惑人欲叱仆之寺僧灵源能诗、时与游人赓咏、予复登山、观锡杖泉苍然晚色集于林端予幽意甚惬时公亮以疲剧、不获从焉、 

　　类能摘光钩色于人所共见人所不能言中○后 复似兰亭记 

　　○游洪崖记 

　　徐世溥 
　　由江二十里抵洪崖、两崖石数十寻皆釜色、时有白绣纷若迭菊相望。四五文势常欲合。无土有草。剥落成文。直上高五六里、西山之水、飞鸣而下、时从石壁、横洒飘忽、若疾风吹雨、莫不斜飞、前有巨石当之若堑、水稍汇之、上瀑奔流、至此则复冲激上山左右喷薄洗石壁逆流同下矣左右有钟磬两石、巨若轮、横无所倚若水东奔激之则翁然作钟声若倚泻西击则铿然若磬至春夏水弥不复见、但闻水中钟磬声也石壁上有镂文、岁久苔填不可见、盖神僊迹云、昔洪崖仙人常居此、故因以名地、洪崖之时无书是岂洪崖迹耶下石为渚、时濚时流、遇不翔鸣。遇沙明 【 绝】 绮九 【 似郦道元水经注】 十七曲入于河 

　　○鄢家山记 

　　出秦人洞、将往萧岭、曲道委蛇、左右草花夹路、不知其名采之不忍目赏不给遂乃坐石上揽玩久之望前路烟树相与浅深若可披寻、乃取道往、行田径、循回溪愈曲愈幽、从小径入、地方十亩、畦有芋、亩有禾、清池抰沙鱼不网罟四面高山环合山皆修竹岩多草花岩下有蟏蛸结网、小竹间风吹花落皆系网上不则飞堕池中鱼往就食之不可得遂迥然而反若有所惊者茅屋十余、居人皆闷闷无所识、从之沽、赠以棐栗、山蔬、因上山坐竹下饮之、竹叶满天仰不见日。见日影。风来竹动。日影摇碎。方圆不定。欣慨良久问其山不知名问其氏鄢姓云云 

　　○登萧山岭记 

　　初至洪崖、乐之不能去、会暮、无可柰何、遂宿于桐源、其明日朝发秦人洞、皆下马步行、道不盈寸、涔不濡轨、两旁临万仞之溪、道多怪石、清怒奇危如牛入地半如羣马饮河如嬉驹 【 如此状石奇胜过于前人】 仰卧如走犬避豺如大夫冠如欲登天如欲堕渊咸诱目悸神。攀枝望径。匍匐披草、择道以往、不知所径之高、侧睨阪田、相去数十里矣、至萧岭、岭为西山最绝、俯视在下、茫若烟海田隰溪谷山阜平林深灌川浍江河城郭都邑庐舍皆在青烟中西北至于庐阜、北至于彭蠡、近都丰城、南昌、武陵、豫章之治、皆若可顷刻飞集。天亦稍近。云在其下冉冉若绵。俯而临之。若从地上观井也。上有石室中可坐三人、昔人构之以期神仙、萝缠其梁、薜荔满壁、亦且千年、因坐石室中、饮酒、良久日曛乃反、前后行山数日、费酒十余壶。芋栗数升皆采诸山中昔之大观者、州有九。游其八。泽有七。涉其三。今游西山源有七、经 【 高比】 其五、洞有三、游其二、良足快矣、 

　　○獝狂国记 

　　张明弼 
　　道不周而北。为寒门。涉寒门。过积水。为獝狂之国。去齐州盖十万里。其国当无怀氏时。朝日而夕月。食谷而衣毛。与齐州不异。相传有獝狂氏者。生三岁而有晦黑之心。揜啼以为笑。护饱以为饥。父母憎之。诞寘之莽漠之野。而鲑蠪之神腓字之。移之委羽。则枭杨覆乳之。乃负以归。行年二十。而目言口瞬。耳咽鼻听。眠娗阴贼。人莫能测。其国君髻者。乃闻而好之。设九宾以见。授之以三旌之位。獝狂乃谋遣鞮人。重九译。以求中国之书。得六经诸史以归。遂著书名睒睗经以穷奇梼杌为尧舜而以曹瞒为孔子尊为至圣啖天王以唐之林甫宋之桧配食之颁经于中国朞年。其州党化为獝狂。三年。而国之八纮。化为獝狂。又三年。而国之八极亦如之。海之马衔。野之彷徨。地皋转邻。蝄像木客之徒。慕而从之者数万家。乃其幽髻。而奉獝狂为王。相与丰丰衙衙。倏忽而闪尸。黔羸之神。以告于帝。帝怒敕六鳌载地而南羲和望舒无经其疆于是其土如昼恒如月死夜六谷亦绝惟黑气如山旅聚而吞之因以不饥獝狂死。国人奉其髑髅于啖天王之庙。有大事。则杀鼠如犬以祀之乃化形出莅事还复为髑髅或言自帝之移地。乃返与齐州相近。去桑野仅三千里。而我谷城之民有夔魖氏者一游其乡而忘反教国人岁一通中国焉琴张子曰惜也。其莫之禁也土有明王其无令复通中国 

　　獝狂鬼也委鬼也睒睗经三朝要典也黑气如山丙丁之际也啖天王之庙生祠也夔魖氏彪虎属也此公亮悲愤之文而作于乙丑以后刻于丁卯　以前至有以此挟公亮者嘻危矣 

　　○顾龙山前记（山去邑五里高不十余丈广不数百畎而为邑人游憩之地） 

　　张明弼 
　　上帝既剖混沌氏以其四支为四岳以百节为百名山命大章竖亥。步四方道里远近分布岗峦产生陵谷而吾邑西良常句曲乃踞其二、然而山去邑、郭六十里而遥、非舆马不可到、邑中平夷旷衍、望之如洮湖之面未有鸡头鹿角之土以栖人屐齿于是邑人有巢蓍子者患之绘图以诸于帝愿割混沌氏之一毛以宾晓日送夕月焉上帝未许、适夸娥氏二子。驱北山之龙。将移太行。往厝雍东。龙方负山屃赑。夸娥氏辄持铁鞭鞭之。龙矫鬣左顾。拂然而坠其一石。帝目巢蓍子曰袖承之以 若置邑居中为顾龙山□ 

　　似金简绿字遗文一则○龙山一撮土有此记可遂嵩衡于代 

　　○听竹楼记 

　　钱应金 
　　春波之湄、有数椽焉、余先人之敝庐也、庐之后、复有隙地、家仲诛茅翦棘、而筑楼以居、楼之前、有庭方空、萟以修竹数竿、疏阴落翠自远人意因颜其楼曰听竹、而请余记之、余曰、楼何以听竹名也、竹之擅长也、猗猗有斐以文着亭亭欲上以节着金锡圭璧美其质也箘簵筱簜珍其材也其中空、其外直、其色青青、其叶剑拔、其干蚪拏其子族繁多、俱可揽而得之者、何取于听也、使子楼而在湘江之滨、篔筜之谷、绿玉万丛。琅玕千个。檀栾■〈女便〉娟。莽  尊葳蕤。松涛杂吼。涌泉豗鸣春粉湿而龙嘶夏彩赩以凤吟大者钟磬。细者箫琴。风来有声。万籁喧呼。无风而寂。自然笙竽。披襟当之、不亦耸然倾听乎哉、而子萧萧之庭落落之竹、青未上而干霄。绿不满而覆屋。紫脱无声黑离难握。方未能与檐铎骤秋而和茶铛争沸也何以听为、家仲曰、楼因是而得以听竹名也、浸假而置此楼于攒篁  丛筱之中、则幻翠空光、予且应接不暇、盍往观乎、而以听荧也、惟是庭荒竹小、使予日日对之不且枝可记叶可数而致此君笑人乎予惟焚香默坐、洗耳内听、而胷中自有箐箐籊籊者也、琴之弦涧以潺矣。碁之下。鸟以啄矣。客之来。风自扫矣。觞之飞。云欲流矣。诗之吟。空为赓矣。鴈声哀。清激濑矣。鹤烟迷。篆溜沙矣。粉箨吹。苍龙鳞矣。腻香落碧蛇涎矣秋为宾危楼肃矣夜为主高枕迎矣不必半天风雨、千尺蛟龙、而我且有余听也、倘予而身入蓊葱之林、目饫波涛之状、日习刁调之声安知不更厌以为嚣聒哉矧也耳境无尽、寂观自清试与若凭高以听、庸讵嶰谷潇湘渭滨淇澳之筠不漱音戞韵环入而作我楼清响也余应之曰甚善、竹自不可、无子又能听、可以名此楼矣、遂援笔以记、而复咏听竹四章、 

　　远望多众容即之无异色 

　　○横山记 

　　马之骏 
　　横山之胜以径径 【 九山皆然】 胜以秋山巉秀耸拔、直不受步乃旋折而升如蚁之附磨终日见大圆焉上苦偻。其疲在背。下苦眩。其御在足更相遇必相视累累若登树之猱。故曰其胜在径。萝丛棘蔓。深可没踝。霜林木脱。着地如师屐殷□响作丹黄跆籍故曰径之胜以秋也。登顶四望、靡所不俯、郡脉自南来、雉堞逆踞之东饶气而北稍衍、非兹山处干维几缓不收矣凡登山使人怡者其观冶使人悲者其观幽使人冷者其观僻使人危者其观峻山理为主。而人以气听之。予穷高俯仰、旁揖云雾、感流景之顿驶、讶此身之何来、不觉迥然而放歌、泫焉而出涕其悲固以秋而不以山也松栢之大者、皆不逾握、曰尝童亍斧斤、寺虽浅而洁、向亦经高皇帝驻驆、勒诗赑屃间、旁有龙王庙、庙前有池、僧云盛夏屡涸志传为圣泉误、祠山之鼓、如雷相闻、白石青崖、恒数月閴无履迹噫桐人之废游也久矣 

　　山从径幽径以秋胜令人神冷 

　　○秦淮戏鳞记（删） 

　　傅汝舟（应天） 
　　先七月望、一夜卧蕉帷中、手拾闲云、弄明月、忽牕外叩玉如意声曰天际氷轮。柳堤雪浪。待子久矣。不忆诸兰舟在门。桂桨在炉。白纻在身。提朱红念珠在臂。揽衣登舸。橹人戟手拱立如祖士雅渡江击□雄状也。放艇中流两岸水楼中茉莉风起动儿女香甚痴人亦作怜语。再摇再去、入石桥、如过天台洞门光景另似莲花庄里、长蛾修袖、理洞箫声、初歇倚桐阴下看戏鱼也、舟移浦近、笑袂相遮低声度语云此阵狂书生又弄昨夜未了风月去耶有镜在天、有客祝曰、愿老天照尽天下丽娘妆无错过。斯时有棋枰声。投壶声。打马呼卢声。杯觥声。丝肉声。波声。风竹声。胡笳羯鼓声间幽溪曲阁。有书声。绝不闻悲秋声。间有作下泪调者欢人之极酸楚取快耳濯溪顾影波走而月流波跂而月立波怒而月号波喜而月怡波曲折而月横纵波清浑而月苍黄快哉观也。其中大龙大鲸。争夹船不避。又似不敢惊我者有好事小鳞数百头长一寸五分许约上波五七尺、飞越二三丈、翼左右鼓舞如舟生两银翅荡雪澌中前后他游舫不得也中有更好事小鳞泼跌我酒盏中。吸吸有声。似欲饮来借浆者。又似鼓雄量赴酒战者。又似妬我辈欢而傲余者。余对饮之。连进三盏复以一杯送尔波下。小鳞颇似醉状得水如醒。复跃起而下。又有更好事小鳞盘起空中。有号酒龙人。手抟之据掌上。不忍去。绰有词人侠士风。河堤为之传惊。家家珠帘高挂处。露姮娥眉脸。看戏龙矣。来往艇为之歇箫鼓者三。为之作箫鼓者五。一时青莲花气、空中散下、鱼耶、龙耶、神物鱼服耶、彩绳钓竿、不欲船头竖起也、俄飞一舠如马、曰闻子白龙之戏来其人八千社长廖伏生豪有奇致、呼余与龙儿再约、约明夜、见白鳞为之复上跃者三若诺者然客呼天曰、异哉、借此斗以挹浆、卜明月夜、寿子桃叶上。飞棹长去。不得复语。余亦避嚣芦苇深翠中听都人士女自惊讶是夜酒如泉。心如洗。月如寤。饮酒未记升斗。数漏下刻三莲花矣。客有寒衣、不禁者、散去、决明月满时再来、不须臾月满之朝矣、起修蕉帏十寝纪、纪适终、有梁父山人艾子□。溪上至。曰夜者听河泊浪头语。公等大肆哉钓醉龙也。请卜今夜会东诸侯雄战。有□□山公纪直心。沓屦来。曰夜者客星犯咸池间。箕尾争舍。请卜今夜荷旧锸从事。有横江击筑之人。黄州王子云。袒胸入户。曰夜者空中潇湘洞庭。风雨生浪声。讶何数千里。得枕上闻君等酒锋墨兵。河流作势耶。请卜今夜三寸舌助下执事。有少室书生建武刘叔夏。竞以竹舆至曰。异哉。昨长干塔灯中。望东流上有异人气。直盘云际。麻姑仙人。遣梦来。今夜期会三更碧落之间可乎。酒龙人余怒飞。昨者手搏龙儿之豪也。再掀髯来曰。如何此掌上尚扑剌有生势。请卜今夜赴白鳞约。君侯无迟。閧笑七幅庵石榴树下。架上书。不让百城。枕中秘。陋千金也。抽奇抉微。往复无暇。再有雪衣后身李白毫。仙仙至曰。适有羽衣霓裳之招。去当归。归寻香生花语处。卜今夜步明月于天上。俟我于邀笛乎。而诸客磅礴衣冠。寻昨舠望进香桥进。过天子西华长安门。泊橹绿杨下。芦苇如障。万叶浴碧。约可五里中有老树僵卧水湄下为鼋鼍之榻上条疏风爽为秋蝉高吟之阁居苍鹰颷翼于间柳下萍密织如无水地。非橹动。不知波也。呼小奚奴、涉浅滩、寻牧羊道士来。道士氷壶中人唐仲午也。来曰知君辈白龙戏。下今夜望旗鼓矣。再进艇一里。锤山上曰云拱拜有状。吐圣人天子气欝苍。绝不可畵图。舟中世外世内书。或袖或展。或枕或诵。林容一洗俗色。眉翠各各遒上。如天、际人。笑李郭之舟未韵也。曲折容与。荡入芰荷深浦。桃花无迹。小门洞开。八千社长侧杖秃衿。喜动颜色。促到客矣、饮氷下榻。分瓜嚼藕。菊英秋水。清香入鼻孔里玉磬有声、虽冽、不楚楚、樽中雪波自泛如引酒客而解其馋小瓢易大杓、谈兵说剑、赏花赋诗得意处不记戏龙也是时夕阳西下天重云欲雨、客无不邀天以乞月如昨夜者、时且雨声点点、敲荷盘上、如摧客愁、客曰、月不出、酒邀之、再不出、酒敌之、蓬发大饮、与重云争狂云更密、雨作溪流、泡杯大、思雨不废、虞肯负龙儿约耶、率登舟神气愈横、迭呼传筹、怪言雨落、淋漓中云宿居士西吴唐宜之。牵裳投箬篷下。曰天愁君辈失长夜欢。先遣雨师洗浴人气。月华将放。请卜今夜挟飞仙以遨游得耶。座上笑唤进艇辍醪待月姊来舟还秦淮道上一程云雨中如在茂树中行。如对墨玉屏风。不辨诸峯岚色。如在青铜镜上光无亮彩前此酒。约饮五百斗 而云孔漏下。隙隙吐光。如美人妙鬘上玉梳一痕破莲叶零落残粉。都不似白玉盘也。前此牧羊道士、愁月华之不鲜、作壶中寻月游忘其忽去。此则白兔山公。亦愁鲜月之不永。作枕上卧月梦不知其顿行矣。时城上柝巳二响俄碧天如扫。万里沈寂。嫦娥仙子。修眉黛。整华裾。独立瑶台上。为品题天下风流主。鱼龙隐隐跃波下不敢吞其影娟美新媚、如待我辈之共怜耶吸茶一盏、胜金茎露一杯矣、箕坐娑罗树下、时月光在树、树影扶疏、如绿纱帐孔中透出玉肌肤、娇艳不尽露也。巳在眉。巳在袷。巳在屐。花影可踏。新也冷也。韵也趣也袅也丽也。不可像也。云宿居士为病鹤、以茗代浆酒龙人啖酒如水八千社长、囚冠。七幅庵主胡服。但觉千锺不醉人。不止虏酒。少室书生。梁父山人。横江击筑之客。出没糟丘上如巢如鳖。山中千日酒至此失其权。玉盏盛来琥珀光。酒品固陋。月光常在金尊里。兴复不浅乎。其间畵栋香帏水上开者千计水下影者亦千计绿干红葩水上植者二千计水下影者亦二千计粉白黛绿水上嬉者数千计水下影者亦数千计彩槛画鹢堤边行者百计水下影者亦百计渔灯雀火溪上留者万计水下影者亦万计箫悲鼓咽手中吞吐者千与百计水下影者亦千与百计此时若两秦淮然。妬鱼龙在我波下。争我世界也。在天之月如水而峙。在波之月。如山而流。其奇状可数数耶。安得摘却天上月。令尔鱼龙苦杀也。昨夜小鳞来不来、明月照人有情矣此时计 【 再下总数】 饮酒三百七十斗四睇间、中流绝色佳人。飘渺一叶。在波上波下。有云气如月色照之。故不欲示人。如当眼偏不能直视。风鬟露眼。花佩霞  居。仙耶人耶□知之矣。忆昨白鳞之化耶。非耶。遏云之声远去、方入人耳、好奇者喷火花射光、求一逼视意、不可得、但作献花供养势耳、可怜也、此时漏下近四鼓约饮 【 三下总数】 酒计四百斗云宿居士酒力怯。领东山风月长啸去。诸客复舍阁登舟、曰昨龙儿负约、当罚大斗、寄波中、醉杀此狂鳞也可、又曰不然、姑待此时天上人间总一般何烦老槎哉、饮月也、非饮酒也、虽万瓢不醉也、笔舌转雄、有看天笑傲。作白云帝乡之歌进斗者。有悲壮相雄。作大风猛士之歌进斗者。有响荅流泉。作河汉梧桐之歌进斗者。有虎视白眼。作乌鹊南枝之歌进斗者。有宛弄叩楫。作杨华玉树之歌进斗者。有吴音者、楚语者、汉调者、胡歌者、连声迭句、音浏然、神越然、小世界而大心胸、白鳞横跃如听歌而来赴约者再三异哉况不知去者之为谁、而留者之为我也、上下淮流十里间者一也计饮酒有三百五十斗横江击筑之人。亦以病魔领西门之风月鼓掌去。客未巳也。望停波之寂寥。绮罗歌吹。沸天淫地者。閴无影。一溪明月玉桥冷叶。作拍拍声。钟山息翠如千万朵青芙蓉合茎并枝不知共蒂南方上空佛灯。放舍利光。照一川为琉璃。与月澄暎。有大官家作释迦利益事。为宝筏载老袈裟。叩法鼓。击清钟。持往生普度呪。如入深山古佛场。令人骨冷。骚人闲语。英雄热心。俱作比丘开士菩萨想。又水灯数万盏。从上流下。计往返六。辉煌波上。棊置绣错。客曰摘星也又曰不然玉京鳞甲鞭散天涯误堕一行也又曰不然六朝流脂红守宫也又曰不然粒粒丹灶砂也又曰不然初焰夺银白莲花也又曰不然末光射霞红莲花也风卷则乱。水急则驰。如长蛇之戏波。舞鳯之穿万花谷也。灯灯相拟。慧心并发。不曾饮酒一斗、其往来秦淮十里间者二也老僧去而小鳞来其跃起如赴约者、倏而山风飙起。河水鬪波。若鼓客助其狂。若故以风雨遮狂奇之太泄。忌触上帝哉。疏星澹落催晓。月光西走。亦似怯笑语之不敌。城土乌惊尽漏矣。其往来淮流十里上者三也此时白鳞亦三跃起如更留人不忍去者饮酒直耻其罍、各各动毕吏部盗心、而丑无主约饮不下五百斗客曰、谈月未破、如青州从事何、余命小奴贳高阳三百斗佐、酒家佣破梦汲之、惊曰、何数数苦余睡时复得酒、得青梅一盂、诸客求酕醄不得、不知醉乡久矣、梁父山人、作卧龙待顾状、亦破一夜描眉之梦、金鸡玉鸡、递鸣乱唱、渡头晓、人客疑为鬼呼、长安侠宋献孺、追欢畵楼中人、不肯起、是时月似醉、更不能寐、更寐不能语、白气照波、十里一色人行雾中谁家阁灯杂数点疏萤似学一二晓星朝北斗诸客目光迸摄、电发火流、照耀烟柳中、鱼龙惊起、不敢视、喝月倒行。不能是耻。七幅主人下泪吊月。梁父山人发笑问水。少室书生搔首捕龙。酒龙人覆杯吸长川。八千社长科头怨朝暾。想昨夜丽人何处阳台弄云雨。不知此日月之又变也。周穆之瑶池耶。汉武之上林也。隋炀之迷楼也。不可知也。其往来淮流十里上者四也龙鱼为跃起者再四若拱别我者急举酒各酬数十斗余百五十斗倾波中呼我醉鳞寄诸好事去岁在甲寅 

　　○泛太湖游洞庭两山记（节录） 

　　王思任 
　　从曲径入翠峯寺、碧酣欲滴大约在浓松肥竹间访所谓、悟道泉者、以松火怒发之淡逸有力。而本泉僧遽欲簒中冷惠山之座。则吾舌尚存也。而吾友陈仲醇背泉跨涧扼楼以领其胜遂使湖光山色。日日来盟。要言不繁。山川即文字耳。 
　　入华山、则青嶂环回、曲流径绕、人家别有华胥浮在水中而实在山藏在山中而实在水四五里聚落。错绣成万花之谷。望竹篱石堵。红橘黄柑。家垂户晃。将至寺二里、长松落落、夹道攫云、俱数百年物、不下千章、而寺之橙橘、益烂熳狼籍翠羽丹苞之中。无数金珠火齐。寺桥傍紫葡桃。藤叶嫩红老白束缚古木薜萝野葛强附弱攀悉不辨伦理寺僧苍麓、剥橘烹泉、香风沸沸、仍落八柑相赠、富丽中幽逸清美吾尝欲考此数日禄命也僣矣僣矣、 
　　踰岭而得天王寺、寺前松差逊花山然枇杷花香风数里氤氲山椒树祖藤孙万果汇集色味紏缠僧寮碧窈寺主九莲、是解脱禅、能为雅谑者、予谓此地极、宜猿狖相与一笑肃入竹楼酒我而送之湖滨乃探元旸洞、是时日在湖西曳为紫金大锦。俄而珠棼火跳。化作九微之灯。渔歌樵唱。上下清杳俱以洞云收之因寻镇卖桥还舟、别雪鹤而宿于鼋山之下、 

　　○淑女纪 

　　何伟然 
　　天启皇帝、登极下诏、选人间淑女、充椒掖诏止凤阳、自我朝选典、曾未及于江南、风闻所逓、讹言辄布、三吴有女之家、咸栗如霜色、市井亡赖、乘机摇鼓、为作因地、俄而曰、某家皇封封矣、某家闻之郡邑矣自闰州而金昌、而苕霅、无不思所以毕婚嫁者、吾杭为甚、纔闻并里、忽彻乡曲、父母之命、媒妁之言、一时佥举、不特时及破瓜。作缘成偶即 【 面如嫫母者亦掩面啼】 发未覆额口尚乳气者亦 【 口将为掖廷选且柰何耶】 指童子为盟。或议归。或议赘。氷人竭蹷。应千门之命。市上尽作定婚店矣。朝议暮举。不待决择。惟恐无当人意。无知者。固明珠暗投。即知者亦以乘机可省籹资因人唯诺。至媸若无盐者。假为迁就。犹可免其皮相者。耳是以寒素之家多受焉。吉不必星期。照之日采。轩不必鱼饰。巾之绛裙。筐篚填街。香奁委路。仆夫翻地。灯火烛云。金鼓声喧。飞鸟为乱。一毕所事。如释重负。如排大难。相为委托。而后即安。正不顾青鸟翡翠之婉娈也。婚牍红笺。锦昂五百。和合神马。价勒三铢。物情腾踊。贩夫骄色鸡不得谈于牕鹅不得阵于水鱼 【 实情实事】 不得乐于国豕不得化为石牛羊不待日夕下山橘柚楂梨贵于交梨火枣葱韮薤蒜珍于江芷杜蘅花烛燕喜。十家而九。庖人俨然上客礼。屈之不至。至亦青鸟之即返也。有恐人知者。暗为迎送。复恐人不知且扬言曰。吾女巳有夫矣。纵有司严为告戒。且曰、是宽我。故留以答天使者也。假合错配。何异流离。命富者。得佳人。并得金珠璧马无算。命贫者徒多一丑妇人累耳马医驺导之子。全徼龙翔凤翥之灵。兰皋蕙亩之香。半落佣保驵侩之手。不顾牛骥同早。何有氷玉齐称。王谢家风。朱陈夙好。惧无论。又安所称杂佩赠之。宝瑟友之耶。匝月之间。系鸳鸯之足者。不知费仙人几许赤绳也。夫一言之讹。令人间忽辟一夫妇世界。童男姹女。破性裂道。可胜道哉。吾闻之、不愿生男愿生女。戚畹之宠。昔人所希。即修仪贵嫔婕好之辈。无甚大不可为之事。何以甘委珠玉于草莽。若曰不足当典选。则存之便。而况陶婴宿瘤。犹得见幸乎。感而纪此。 

　　○再复石佛寺碑记 

　　姚希孟 
　　原夫成坏相因陵谷互位灰飞石窟、巳经刼火千年水泛蓬莱、又见桑田三度、诸相总非实相、则 【 便见有】 实相讵存 【 废有兴】 有常俱属无常而真常何在慨自双林寂、灭百■〈迭毛〉阇维、金人现日轮之光、灵骨起佛陁之墖、繇兹风教、徧被羣陬、琳宫遥望于闳衢、绀殿藂兴于聚落、崇岩窈窱。晨风杂渔梵之音。仄磴灵奇。夜雨振鲸钟之钮。乌瑟腻咤。既宴坐于莲台。室摩那拏。亦分栖于兰若。喜舍善信。皆持优填波匿之心。护法贵人。共矢梵释天龙之愿。然运分盛衰否泰事关时节因缘、譬诸生诵法六经、尚 【 似难例讷】 有焚坑之惨若佛法总持三教、岂无摧折之忧、摩腾翻白马之章。积薪付火。康僧建赤乌之墖。燃鼎趋烹。恶黑衣以及缁衣。可谓鲁鱼莫辨。见兵器以及酿器遂令玉石俱焚。更以麟德之空谈、酿成望仙之实祸、鞠精蓝为废圃。欲广阡陌之规。驱净侣而戍边。爰从牧圉之捍。骤闻焉或一道也、仪图之、岂其然乎、即弃地可畊、非寺非庵、沃野自多闲旷虽惰农当警、不披不薙、丁壮每务般游、无论具八　而兼六通。精者固超轶穷神知化。即其念四思有资三有粗者亦冥维世教民彛。倘信之不疑、自当就崆峒而谘大道。即舍旃何碍不妨付箕颍以作外臣。而夏虫语氷、蜀犬吠日、人自贻其伊戚、佛但说为可怜、至若梵宫板荡之余、复还旧剎、贝阙蒿莱之后、聿整新规、事有废而必兴、笑昔日之阐提安在、业巳湮而复振、知宿因之檀信重来、斯吴中石佛寺恢复因缘洵可术巳、寺始晋朝、邈延 
　　昭代嘉靖中、王侍御行会昌之政、致袁氏因而受廛、万历间、伍少参踵汝南之风、使它人居为奇货狐潜兔窟烟迷鹫岭之云。鹊换鸠居雾冷狮台之月。溯厥摧残之状、每令长老咨嗟、至其灵异之彰、应属鬼神呵护、兹有两张先生、文学世俊、孝廉世伟、曁大廷尉毛公堪、并系袁甥、俱称眷属、何宅相之竟爽、固受记于阳元、独渭阳之云亡、更伤情于伯道、若揆因而推果、得非坏寺之殃、欲干蛊而弭諐、宜复当年之剎至珠英屡萎于芳树在文学更切惊心而玉茁未煗于蓝田在廷尉忻兹植福、赤脚头陁、心力殚竭、同精卫之填河、长者居士、财法弘通、犹冯夷之赴壑、各怀衣愿、共恊弘勋、此所以市閧尘嚣、复覩寂场净域、冲衢溢陌争开贝叶昙华者也参合替兴、既恍成其一梦、从兹香火、可永亘于三吴、于是现闻道人姚希孟、盥手稽首、而系以辞曰、徧阎浮中、迁谢靡停、铁絙终刓、金穴可崩、崇墉■〈山韱〉堞、华甍雕楹、冷若寒灰、灭如曙星、岂独羣品、幻泡纷沦世界亦然弹指可倾维兹佛法、觉性所成何断与常匪灭而生导师权巧即幻表真。斲木就鐻。笵土从型。妙丽端严。号曰世尊亦有名香。爰及奇琛。刻玉裁坊。镕铸五金。借实搏空。藏用显仁。维石凿凿。地大所凝。清净本然。真空妙明。弹指开峯。点头闻经。可叱可鞭。宁非有情。以此一卷。化丈六身。日晅风披。霜雰露零。乃缭墉墙、乃辟殿庭、回廊幽邃、杰阁嶒崚、施以黝垩、藻以丹青鼓钟喤喤警其朝昏整衣呗诵。涤钵经行。梵声盈衢。香风满城佛法东来、吴地蔚兴、维卫迦叶。浮沪而遵。得此鼎峙。如日月灯。阅尽市朝、忘其古今、荒砌凝苔。旧础蒸云。沧桑自移。禅天独存。云何刼灾。滥及祗林。陡值修罗。兼遇波旬。以埽以湮以兼以并。甫六十年。甲子一更。谁则重来。而能廓清。袁既若敖。展矣我甥拮据捋荼。殚厥苦辛。往諐代忏。新福互增口碑载涂、颂溢欢腾、我尝兴恻、蚩蚩者氓朘割闾■〈尚阝〉旁迨桑门佛庐僧 【 贪痴听受如】 寮广其幅员威 【 甘露灌顶】 焰几何弹指销沈生驰白驹死集青蝇邸第田园朝齐暮秦久假必归物理为恒佛法岂凐终当鼎新。独愍愚痴。转入苦轮。福业自招。觉迷在心。我感斯事、爰告后人、时维春半、岁次丙寅、追而术乏、以付贞珉、 

　　佛法常兴云胡可灭既巳不灭何能不兴此以护法为说法者 

　　●媚幽阁文娱 杂文（附赞说颂评募疏语） 

　　明　郑元勋超宗选 
　　陈继儒眉公定 
　　郑元化赞可订 

　　代石言（虞淳熙） 
　　香眉小案（沈颢） 
　　毁鹿椅判（虞淳熙） 
　　闲窻论畵（董其昌） 
　　临云楼雅集诗纪事（李炱） 
　　钱詈 
　　云湖释寿邹征君六秩（眭石） 
　　原诗（蒋德璟） 
　　弹陶（黄道周） 
　　读諟（倪元璐） 
　　同学请檄（倪元璐） 
　　文心外符（黄道周） 
　　责和氏璧（黄道周） 
　　花楼荐牍（李元介） 
　　魁星赞（沈承） 
　　有称张留侯诸葛武天狄梁公范文正公为百代殊绝人物者各系以赞志景仰云（有小引　项煜） 
　　古砚说（许獬） 
　　制毒龙说（虞淳熙） 
　　准提菩萨一十八臂颂（姚希孟） 
　　双鹤颂（有序　王纳谏） 
　　天台评（王思任） 
　　金谷序兰亭记评（项煜） 
　　翠林庵募缘疏（马之骏） 
　　募装佛疏（倪元璐） 
　　普陀寺募化观音殿疏（沈承） 
　　修痘司神殿脊疏（沈承） 
　　重修鹤林寺疏（陈其志） 
　　普同塔募造疏（沈承） 
　　自述（朱国祯） 
　　骈语（□集） 

　　○代石言 

　　虞淳熙 
　　灵竺名胜、惟九里松、飞来石、天下奇观、向年松厄道民曾作谣以泣、转移大老之意、既巳易容、今此石灾道民欲存开 【 大慈悲】 辟之峯。比救唐时之松尤为急切。故向既垂涕而道。今可无发冲冠而谈。不欲默一也。况贵人向颇有一日之雅。因我卜邻。因邻祸石。势不容默二也。朋友之道、小过责善、大过痛言、过而不改、是为独夫、若苟怀小惠之私。是坐视大恶之就。谊不容默三也。良医对治、有触人之大怒而疾瘳、世之忌医、有痛割其赘疣而痼愈、盖不比桀纣非至谏。不牵猛索不回头、劝百讽一。改悔庶几。情不容默四也。山灵夜夜相泣。欲言而无其声。寺僧队队石顽。能言而词不达天不容默五也。作代石言 
　　石告 【 贵人便惨】 贵人曰我石无口 【 谁谓石顽】 口在世间我石不言言在天下我石自盘古皇帝、迄今　万岁圣人、峙立此土、名曰飞来、荫蔽郡城、阜安人物、富贵由我锺毓 【 实有德于】 而致。科名 【 贵人先此打动】 由我秀丽而崇。许由爱我、栖隐其间、惠理知予、加之美号今蒙贵人见爱为宠实异 【 妙】 诸君以为石乃公物、迭灵山之假、何妨取灵山之真、不知石是云根、苟剪一片之云实夺一峯之秀岂不闻玉在山而川媚。乃忍珠尽徙而龙亡。可怜去岁以至今朝、始犹扛抬浮石、今则穵掘 【 惨】 心胷、始言盆景列排、今则势侔艮岳、今虽掘土几寻、后必开坑百丈、始虽势在一门、今则效尤接踵、喊声震 【 惨甚】 地。锤凿轰山。鸠众如虎而如云。扛插似戈而似雨。金声累岁。敲碎道民之心。搬运百千。活剜寺僧之肉然且嫁言巳实不遣而 【 真是飞来】 暗利土人之盗来又复笑言我自美观。宁惜贱人之唾骂。故土人有天坍长子顶之言、山匠有地主大人欢之说、是犹警盗而无论窝家、详刑而不甚主使、雄心恶发、巧语谁欺、虽宋世开花石之纲、凶不若是、元乱凿佛身之血、恶不如斯、一寺之流散不足论独不念会城之秀锺乎、一城之秀气不挂意独不念 【 照应】 巳身富贵之由来乎巳身富贵欲享尽、独不顾朝廷之香火当存乎、淫石迷楼、穷奢极欲、陈明土地、含怨而未肯显灵、灵鹫山王、睨视而共须时至、我令泠泉终日汤汤相告。而贵人若不闻。我等众峯终日点头如求。而贵人若不见。必至崩我身、绝我脉而后巳、哀哉、痛哉、赖有道民如刀之口、尤恐言出而累以祸随、幸而道民以铁之心誓愿头存而与璧俱碎一言夕发、万里且闻、伏愿灵隐寺岁时朔望、祝愿、万岁　圣天子闻之、伏愿守土观风、名山大川之寄、大诸侯闻之、伏愿郡城内外闻、锺灵峯、诸大夫士庶闻之、伏愿会城远近、百姓军民、共有富贵科名之望、坟墓祖孙之念者、闻之、定发公言、将无清议、倘然肤剥如救、头然、泣血谨告、 

　　地与山隔则移山作玩亦无可柰何计耳贵人去飞来蹴近何不结茅其侧偷闲婆娑而顾残毁名胜蠢亦甚交江南诸贵人俱当忏悔无负道民婆心 

　　○香眉小案 

　　沈颢 
　　稽史得两公、曰香山白、眉公苏、尤称文章壁立、格法霜凝、其玄远清易之性、往往与道自合、而迹或若离。离政公之合也。两公之居官无论、即其为诗、如陶所云、称心而言人亦易足乐其天倪以达羣趣若白之清夜琴兴、有云、清泠由木性。恬淡随人心。静味此语、性与道合、未尝与道期、知人哉、至其机情逸流、借物生动、乘其悠赏、无所遏留、则有小蛮阿素为衔书鹤为解语花盘舞清歌。响影狎妙月即可掇风焉用系若曰、樱花扇底黄金贱。杨柳尊前白璧轻。公于道也果若离耶。不知太傅之游鸟窠忙亦弥陀。学士之友佛印。西方有据。素蛮琴操如经所云香风吹花雨以新好。系风掇月。何有何无。即不然两公之文章风骨。靡然不立。矧夫道耶。山竖溪童。可以指指。矧夫窠印两禅。尚称函盖耶吾故曰离政公之合也噫香眉往矣、追其格法、吾有其人、世人寻香索眉不得本来面目犹自遥耳试欲觏止请得之白公堤畔 

　　觑见本来虽谓一人现身可也朗公殆拍肩香眉之间应使相视而笑 

　　○毁鹿椅判 

　　虞淳熙 
　　破戒无异木头。虽标梵网杀生尚怜草系。宜学苾刍猿心亡而祸延、鹿椅罪因名得、惟兹蔗种、系出女仙、爰彼树神、由来佛化、既可观成秽器、讵难想作莲台、人悬淫具。而不容尽诛。户列雕床。而安能并毁。况交柯连理。人不生嗔。矧孳尾鸟巢。史犹详纪。即使合欢若腰鼓。何劳赫怒动斧戕。且曲木直木之交。易与者何伤。而远逋近逋之急。征取之为虐。讦人私以夺人好。借佛法以劈佛身。非君非亲。碎宝解囊成武断。忽取忽舍。朽卮欹器枉镌铭。在仰松俯而狎偃松。如觉海激而荡性海。钻燧生其赤德。祸克背于青阳。失御牛车之牛。同逐鹿园之鹿。加青黄于始。谁涅文樽。施刀锯于终、自屠肝膈、笑此竹苇乞士。俱是桁杨下人。或比伐九里之良材、更似杀千秋之风景、不争狮子座拟割席以何为。摇落鸟窠禅。叹巢居之未稳。当夫四金业有定价、于时二人巳不同心、佯若连枝、潜窥液漏、一闻戏车之语、忽动伐柯之情、否则初听淫声胡不即碎隋炀之驾岂得翻雕锦字献颂唐姥之床斩曲几。斩恶竹。隐君正令诚严。焚宝座。焚花趺释子贪令弥热。想据梧而难瞑。思援木以他求指黄大痴画上之柯寻根诬盗引宇西泉像前之带伐杞贻殃玉女幻地狱之乘死尸变天冠之叶。此座极险。斯木多阴。胜则朽而蠹生。觉亦空而蛇伏。法应连坐、律合同条一付刀林一投剑树 

　　鹿椅可对羊车皆宫中行淫之具法诚宜毁 

　　○闲窻论畵 

　　董其昌 
　　赵大年畵平远、绝似右丞、秀润天成真宋之士大夫畵此一派又转为云林、云林工缀不皴而荒率苍古胜矣今作平远及扇头小景一以此二人为宗、使人玩之不穷、味外有味可也。畵家之妙、全在烟云变灭中米虎儿谓王维畵见之最多、皆如刻畵、不足学也、惟以云山为墨戏、此语虽似过正、然山水中为着意、生云不用描染、当以墨渍出、令如气蒸冉冉欲堕乃可称生动之韵昔人评赵大年畵谓得胸中千卷书更奇、又大年以宗室不得远游、每朝陵回得稿。胷中丘壑不行万里路不读万卷。书欲作畵祖。其可得乎。此吾曹勉之、无望庸史矣、 
　　山之轮廓先定。然后皴之。今人从碎处积为大山。此最是病。古人运大。轴只三四大。分合所以。成章。虽其中细碎处甚多。要之取势为主。元人论米高二家畵、正先得吾意。 
　　畵树之窍只在多曲。虽一枝一节无有可直者。其向背俯仰。全于曲中取之。或曰然则诸家不有直树乎曰树虽直。而生枝发节处。必不都直也。董北苑树作劲挺之状。特曲处简耳。李营丘则千屈万曲、无复直笔矣。 
　　枯树最不可少。时于茂林中间见乃奇古。茂树虽桧栢杨柳椿槐、要郁森、其妙处在树。头与四面。参差一出。一入一肥一瘦处。古人以木炭畵圈、随圈而点之、正为此也 
　　宋人多写垂柳、又有点叶柳、垂柳不难畵只要分枝得势耳点叶柳之妙、在树头圆铺处、只以汁绿渍出又要森捎有迎风摇扬之意。其枝须半明半暗。又春三月树未垂条。秋九月柳已衰飒。俱不可混。设色亦须体此意也。 
　　畵树木、各有分别、如畵潇湘图意在荒远灭没即不当作大树及近景丛木。如园亭景可作杨柳梧竹。及古桧青松。若以园亭树木。移之山居。便不称矣。若重山复嶂。树木又别。当直枝直干。多用攒点。彼此相藉。望之模糊郁葱有猿啼虎嗥之状乃称至如春夏秋冬。风晴雨雪。又不待言也。 
　　董北苑畵树、都有不作小树者、如秋山行旅是也又有作小树但只远望之似树其实凭点。缀以成形者余谓此即米氏落茄之源委、盖小树最要淋漓。约略简于枝杪而繁于形影欲如文君之眉与黛也相参合。则是高手也。 
　　赵大年平远写湖天淼邈之景极不俗然不多皴虽云学维、而维畵正有细皴者乃于重山迭嶂有之赵未之能尽其妙也、张伯雨题倪迂畵云无畵史纵横习气、予家有此幅、其自题、狮子林图云、予此畵真得荆关遗意非王蒙辈所能梦见也。其高自标置如此、又顾谨中题倪迂畵云、初以董源为宗、及乎晚年、畵益精诣、而书法漫矣、盖倪迂书绝工致、晚年乃失之、而聚精于畵一变古法以天真幽淡为宗要亦所谓潮老渐熟者。若不从北苑筑基。不易到耳。 
　　禅家有南北二宗、唐时始分畵之南北二宗、亦唐时分也但其人非南北耳北宋则李师训父子着色山。流传而为宋之赵伯驹伯绣兄弟、以至马夏辈、南宋则王摩诘始用雅澹一变钩染之法其传而为张汉荆关、郭忠恕。董巨。米家父子以至元之四大家、亦如六祖之后有马驹、 
　　畵之道所谓宇宙在乎手者。眼前无非生机。故其人浩浩多寿。至如刻画。细巧为造。物忌者乃。能损寿葢。无生机也。黄子久、沈石田、文征仲皆寿仇英短命、赵吴兴止六十余、仇与赵、唯品极不同皆习者之流非。以畵为寄。以畵为乐者也。寄乐于畵。自黄公望始开此门庭耳。新都吴厷学过余舟中、见余杂畵粉木及此论畵琐言曰畵史大不易事、吴兄畵道、便到逸品、请以余言为印证何如、 

　　国朝畵以沈石田董思白为正派可以上接宋元观其立论故自尚友千古不堕甜邪坑堑也 

　　○临云楼雅集诗纪事 

　　李炱 
　　夫怡神旷荡、恒驰域外之观、睇目崇深、数协林中之侣、莫不感时齐物、抚景会心颂叶嘉鱼、兴歌伐木、至若良俦寄傲于觞咏、佳会荫映于岩流、企庄子之逍遥、慕阮公之埋照、晞洪池之滉漾、援丛桂之连卷信乎大隐不在川岑、而清音不在丝竹矣、先君息机汉圃、藻身沧浪、临水成园、依林结架、虚檐担对苍屿以半浮。曲槛漱碧波而飞湿。草木之所翳荟、鳞翰之所泳翔、荒芜三径。可为沉冥天地之区。洞启八牕。亦有吐纳烟霞之想。不肖慕切南陔、藏窥东壁、澹泊鱼鸟之间、偶景菁葱之下、虽非会稽之墅。同素节于伯鸾。拟寻洛水之游。共清言于许掾。乃与二三君子、同盟白社大畅玄风。于时阳日迟迟条风习习肩舆竹下。飞葢湖干。披丹幄而藉文茵。纫幽兰而浮芳醴。乃睠崇巘。载瞩平原。肃而振衣。嗒然隐几。连称宾戏之文。析类子虚之赋。使人耳倾心折。目眩意迷。于是抚秦青之节。击处仲之壶。感孟尝之悲。发苏门之啸。似乎经恍惚而谢尘纷。舞瑶池而歌嶰谷。既乃收瞑色于四筵。含余清于三雅。曜灵匿景。愧非回日鲁阳衡汉纵横。益起谈天碣石。卜夜之欢如何。古星之聚斯在。尔其奏绿水吐白雪携彩笔。弄柔翰。字挟风霜。章丽云汉。带绮波而竞爽。于青霄而直上。嗟乎、睹宇宙之大。而适我为亲。契山水之情。而同人则乐。聚散不一、去留何常、地因人重、事以颂宣、爰集诸篇、共成一帙、隋珠和璧、均称希代之珍、翠羽吉光、共作明时之宝、陶匏异品而谐音、黼黻同文而丽采、用以副名山之藏、且为识词林之赏云尔、 

　　颉颃王骆之间○山谷云一丘一壑自须其人胸次有之但笔间那可得取云将文政须求其笔外 

　　○钱詈 

　　华平支先生晓起凭栏、濯缨清沼俄见遗钱周郭肉好文曰开通。字曰元宝。水蚀沙饕。色泽皛皛。先生曰、太虚无泽。我心则夷。曾是阿堵。而乃来斯。少选钱形渐隐。化而为人。伸臆鼓唇。长揖而呻。曰我上清元君也。先生弗察过而辱之。敢以意宣。我族綦贵。我胤实蕃轩货惟百。虞品有三。夏陻洪水。铸彼历山。汤罹赤地。庄山是劖。姬辟泉府。宋易綖环。文德一甲。淮南青蝉。梦之者。侈青衣之号。聚之者。擅王老之谭。我为世用。与天地参。先生弗察。而漫尔谵谵。支先生曰、汝侈其贵。我嗟其秽。汝炫其族。我畏其黩。瓦掷宁歆。囊空少陵。和峤昵汝而成痼癖。萧宏躭汝。而获愚名。曾是阿堵。而溷先生。上清元君曰。先生之言。亦巳太甚。綦母等我于乾坤。鲁褒赞我为通神。在昔上古。代为世珍中 【 非钱之罪】 古多营我遂役人司马弗纲。兄兮我亲。逮兹叔季。为享为屯。三槐九棘。俨若神明绝我紊情于酺醢迥然日朗而心澄高牙大纛。气焰熏天绝我苞苴以将事不与之颐指而周旋试闱扃鐍。崇深■〈山截〉嶭鸟飞不下。鼠啮无穴我无逗遛高才乃揭铨司体裁。铮铮烈烈。政典昭回。孤棱■〈山截〉铁暮夜谢投美膴难掇爰书显附。三尺象悬恶我刓真钢而绕指自方枘之不员白简皂囊笔底风霜。扬眉吐气。如凤鸣阳即我挠之不挫其铓两富齐声。割衿世讲。升沉倏移。盟言反掌。绳枢下品。暴致千斤。仰扳名阀。姻■〈女连〉晋秦。刎颈缔交。椎牛软血。情隔富贫。觌面胡越。累世忿争。贸者之雠。稍沾濡沬义洽分投。派袯暑雨。胼胝祈寒。晨兴夜寐。仅给饔餮。坚锐弓   【 音渊】 弮 【 音卷】 奋勇无前。匪固轻生。俘馘是先。倚门之艳。强笑追欢。尽隳帷薄。以冀锦缠。青襟哑哑。口吟目披。饥吻嗸嗸觊润膏脂。挥麈清谈。坐析名理杖头一陌衷言呴呴持钵通衢。吁父呼天。残胔余渖。谓生可捐。腰悬银艾。手握铜符。焦喉灼舌。敲朴追呼。铁面冷颜。峩轩朱毂。防我甚严。法容可掬。王侯贵士。放诸四知。不我低昂。惟自轩轾。先生执独行之小廉。轻擅国之大权。泥竖儒之陈言昧涉世之真诠。何见之偏。何量之懁。支先生曰。汝谓通神。我谓戎首。举世混浊谁执其咎。风靡景从。莫可诲谕。吾将手笺众丑。告诸上帝。俾丽水不波。黄澒永閟。委赤仄于刼尘。殚飞屑于翡翠。大返饥食饱弃之淳风。永无藉于若辈。行见贪夫袖手。守虏消魂。达人旷视。介士还真。目分苍素。鼻别莸熏。汝亦安能于帝者之命。而泯泯棼棼。以祸斯民。上清元君乃拍掌掀髯而笑曰有是哉先生之迂也。上帝有命。 以国柄六宗效 【 不谬】 灵山川肋顺先生建议及我。即有舌如苏张。戆如汲郑。且重趼 【 彦咸二音】 而不前。胶口而莫骋也。先生且休矣。我视先生。良用为恧。踽踽凉凉。其何能淑。蠹鱼是侣。鸟迹是复。手之所握。三寸枯竹。口之所咀。千古糟粕。以若所为。而企我之毂。殆沉渊而索鹿也。去我方远。奚我之讟。先生冁然曰。人有真宰。士敦雅谊。汝聚耶。匪予之欣。汝散耶。奚繇而懥。如汝所陈。皇皇而求利者。奚啻夸父之逐日。剖腹而珍藏。俄遘大盗。发箧担囊。或襢恶子。饮博淫荒。或水溺而火熛。或骫法而飞殃。纷五家以共耗。亶多藏而厚亡。盖贪取者。有掠剩之使。踰分者。遇翦幅之吏。此尼父所为叹息乎执鞭。而烱戒于欹器。我性甚拙我术甚劣。不满而扑。左挹右泄分定故也。我心自惬。在昔少年。尚不汝须。今虽璗 【 音荡】 镠 【 音留】 钣 【 音板】 铣。 【 音筅】 麟趾  衣蹄。北斗齐高。郿坞均糈。先言老矣。无所用之。上清元君乃促■〈黍阝〉附耳。直吐底里。曰母谓既老。百营都息。方有时政。需我甚急。昔者郡邑右文。志在传述得我者白壁贲于黄壤失我者夷魂化为跖魄厥有狡夫。生前恣泆。赖我居间。名扬简帙亦有愿士。好修自饬。我不彼与。沈沦下湿。南媛秉贞。苦檗清冰。匪我为介。饮恨九京。惟彼河间。垢闻倾城。属有瓜葛。族望云仍。要以死后。贞烈擅声。十郎妬痴。糟糠扊扅。一朝身贵。弃之若遗。新联佳丽。鼓瑟齐眉。险侧如兹。邑里所嗤。彼素契我。义夫首垂。陵凹谷凸。真淆赝易。错沓纷拿。孰知纪律。昔诡生人。今涂死捭。昔鬻冠□。今贸枯骨。昔乱朝常。今述草泽。力竟彻于重泉。势□倾于冥极。我神一至于斯。而先生敢于摈斥。支先生曰。诗云我躬不阅。皇恤我后。今吾之生□。尚以形骸为委寓。芬丽为梏桎。甘贫贱以如饴。抚烟□而嗢噱。矧伊身后。又焉知天地之盈虚。阴阳之消息。谁毁谁誉。何伸何屈。上清元君缔闻太息。逡廵辟易。俛而沉思。 然自失。曰有是哉。先生之迂也。而终不我易。 

　　人世种种收入钱神恁地灵通广大 

　　○云湖释寿邹征君六秩 

　　眭石（丹阳） 
　　练湖为丹阳第一胜、结社其上者、则有晴湖居士。雨湖漫叟。月湖老仙。雪湖钓翁。而云湖丈人为之长。晴湖氏曰、湖之胜在。晴时则驭一鹤乎。碧天中吾神旷焉。雨湖氏曰、湖之胜在雨时则泛一艇乎翠烟中。吾神飞焉。月湖氏曰、湖之胜在月。时则酹一觞乎。金波中。吾神湛焉。雪湖氏曰、湖之胜。在雪时则投一竿乎。环玉中。吾神澈焉。云湖丈人听然而笑曰。诸所称胜湖者。岁可旬计。月可日计耳。非能数数有者也。夫云起乎太虚。而实通气湖影。徘徊焉。吾靡昕夕不湖而湖靡昕夕不云晴则闲云。流吾云于驭。雨则润云。停吾云于泛。月则华云。缀吾云于觞。云则寒云。合吾云于□。窃自谓有湖之全矣。于是四氏者。怳然无以难也。而乌有先生闻而笑之曰。夫湖虽远尘乎。亦境也。有湖焉。是逐境也。数数有焉。终逐境也。等境耳。而何清浊多寡之辨乎。云也。晴若雨也。月若雪也。夫皆湖有也。非游于湖者有也。而妄有之。且欲强而全有之耶。于是丈人亦怳然无以难也。退而即其馆甥湖滨子求解焉。湖滨子曰。固哉乌有。是夫二境境也。离境亦境也。此一不能有。彼一不能不有等耳。夫惟忘于境者哉。之人也。与天游矣。吾湖有也。湖吾有也。而又奚知乎。且丈人实身有湖。风神洒洒不缁俗。有湖之闲云。情致温温不忤物。有湖之润云。谭议粲粲不牵常。有湖之华云。操行凛凛不阿势。有湖之寒云。此为强而有之乎。非耶。于是文人津津意解、还邀四氏修好如初。而会冲宇王生过湖滨子、得所为谈湖者、乃申其说曰、博哉、诸君子之谈也、然未着合义、夫惟身有湖也。斯能不有。能不有也。斯常有之矣夫湖地行而不涸者。源也。夫云天行而不穷者。幻也。夫晴若雨月若云迭禅而更穉者。不自为也。丈人备德之源。识境之幻。为乎其不自为。徜徉湖上。阅千秋而未央。即安期韩众昕夕遇之耳。而又何岁月计乎。于是湖滨子起而谢客、请书以为丈人寿、于时丈人且届六秩期矣、蜡月十又七日其降辰、湖滨子方将 环湖之青山以为席。出湖之鲜。撷湖之芳以为俎。倾湖先之葡萄酤。者以为尊。坐丈人乎邀云之亭而称庆也。丈人邹氏、云湖其别号、湖滨子为周子某甫王生则尧封尔祝父者是、 

　　等闲事耳作此狡狯 

　　○原诗 

　　蒋德璟 
　　情者。性之子。性者。天之就。有性即不能无情。有情即不能无诗。非古有诗今无诗也。然而今实无诗。盖夫子雅言诗。与书礼参。而孟氏曰。诗亡而春秋作。及观子夏所称经夫妇。成孝敬。厚人伦。美教化。动天地而感鬼神。则诗中之书礼也。明得失。衰刑政。郑滥。宋燕卫趋。齐辟。则诗中之春秋也。大哉诗。是之谓真诗。是故其人不择卿相。其胸不傍书史。其法不局四声。而宫商叶。其材不综万有。而丹青润。其旨兼书礼春秋之用。而意象深微。思议路断。于经外别为一宗。故妙在于涵泳反复。徐而识其性情之所以然。自郑康成以注礼之学笺诗。巳是梦境。而或并小序而臆去之。则梦中之梦矣。三百篇而下。汉有苏李。魏有曹。六朝有陶谢。唐有杜李韦韩。明有李何。皆诗之雄。其余不可胜数。微论于子夏所称奚如。而如 【 其诗实足以霸】 曹瞒父子。顾出而霸骚坛。可叹也。此孟之所谓诗亡也。夫诗何尝亡哉。古之人不言诗而诗生焉。今之人竞为诗而诗亡焉。是故郊天之诗。生民为质。至练时日而巫矣。庙祫之诗。玄鸟那为玄。至房中而杳矣。朝会之诗。卿云为华。至栢梁而亵矣。廵守之诗。翕河为允。至瓠子而费矣。颂美之诗。康衢为 【 遡源穷流一一得所】 淡。至唐丛而饰矣。讽刺之诗。椒聊为微。至五噫而露矣。赠别之诗。蒸民梁山为奥。至河梁而浅矣。达生之诗。蟋蟀为裁。至龟虽寿而放矣。羽猎之诗。吉日为允。至上林长杨而佚矣。闺怨之诗。白华飞蓬为厚。至团扇而轻矣。从军之诗。杨柳雨雪为恤。至铙吹而夸矣。都会之诗。商邑为壮。至三都而芜矣。宫室之诗。斯干为艳。至景福而腐。灵光而诡矣。此皆后之工于诗者。而况下此者乎。然则诗遂亡乎。曰、不亡也古之草木鸟兽今之草木鸟兽也古之笔舌今之笔舌也古之情今之情也以诗言诗、则明公宋膏。唐拾晋稪。魏倚汉规。杨雄步长卿之踪。宋玉衍灵均之制。皆袭也。取青媲白。用料使事。皆借也。无故而呻喜。不得巳而应酬。皆赝也。不情之诗也。以恉言、则情之所至。悠然而动。涣然而兴。皆性也。则皆诗也。盖亦循其本矣。古之人熏染于圣教之久。一念而孝敬人伦教化 【 末世何得有佳诗】 刑政得失之□。隐跃心目间。以为天地鬼神之性。原与人性通。故其性。治而情亦治。汉犹邻古。差有可观。而所以情其性者。则晋唐为甚。晋以老庄成运。一变而趋淫靡。子夜乐府。不异平康。唐以诗取士。如今之时义。格 【 裕套为圣贤之贼】 套既熟不复知圣贤为何语。后之诗沿此两派。而舜皋周召尹吉之意亡矣。而欲其呼吸之间。动天地而感鬼神。岂不远哉。圣门惟商赐妙悟诗。乃子贡谓性不可闻。而与师乙论声歌。则曰宽静柔正者宜颂。广大疏达者宜大雅。恭俭而好礼者宜小雅。正直而静。廉而谦者。宜风。肆直而慈爱者。宜商。皆以治性也。夫诗者直巳而动者也。知所以治性。而后可与之。言诗。作原诗、 

　　诗教尽此 

　　○弹陶 

　　黄道周 
　　臣按齐宜都王侍读奉朝请臣陶弘景、名崇矜饰、志图清傲、本疏上怀岂荷真职、臣按弘景、委雉道成、遂总奏记、兔园之笔斯滥。鹤禁之泽宁歉。尔乃遡羲求阴。疾趋避景。谀辞青苑。搔首朱门。夫东方朝隐。矢谏于上林。巨灵见精。重惩乎土木。岂有遐想巢云。近阿筑怨。扃户掩扉。而明雅尚。及其舟棹遄征。车帷载道。徘徊临水。倾竦盈朝。虽跖二疏。无方两福。既而萧铿被难。故主就没。爰着感梦之编。并及冥通之录。知之非几。言而赘矣。若夫萧衍攘主、齐祚云移、逻将之称甘露。剌史之见驺虞。淫士市招。佞臣鼎沸。虽寒越薜萝。饥捐芝瀣未足以望径阆风。问津员峤。遂乃薄浣烟霞。大饰尘垢。五集谶文。皆成梁字先修贺表。进之于朝。夫道成相谘。未衰叔达。而句容行迈。更远东关。谅久约以图荣何前。高而后佞也。如谓天子故人、廊岩同庆、未闻牛牢修书于文叔。德操奉表于蜀后。且昼日三接。以锡康侯。十年乃字。以别贞女讵有肥遯。之逸民而踵 【 刺心】 怀清之寡妇。日烦营讲。动称勑书。言之丑也。可谓荣乎。臣谨按真诰、华阳昔为三茅所治。不降汉帝之碑。既为二许攸栖未烦晋主之牍。率皆道齐玄牝璞隐无名。今三茅虽憩包山。上为贞伯。玉斧亦侍上相。职秉帝晨。弘景不应滥竽兹土。且上清夙典。旧有明科。刘安之称寡人。罚使守侧王弼。之迷易象。屈为司门。臣按弘景、伪为册文。私锡徒弟。妄传真诰。依附杨羲。宜从刘安之例。以践王弼之更。岂特外益医。方有残蛆命下。经鄷郡不获。飞升而巳哉。仰尘玄牒。需正明刑。尝怪商岭眠云。羽翼关卿何事。严滨钓雪。故人与尔何情。而贪牝晨之寿。傲腹加之荣。商严有灵。能无反唇乎。况乃致书于勑。婪宰相于山中。朝齐莫梁。诡朱门于蓬户。如弘景者应列不求闻达之科。附世修降表之末者也。 

　　珉中玉表自非醇儒类然但以遭逢之幸得盖其短耳靡靡之草不亦夸挺于光霁之下哉 

　　○读諟 

　　倪元璐 
　　榜榜刘蕡、途途阮籍、嫁不去孤、逐女蛾眉。泣难明凌阳侯血眼。被人不齿得恁狼狈、陡起狐疑、到底难舍却这猢狲、别寻蛇弄、假令藕丝未断。死马犹捋活医。傥然艾气犹存。生蚕岂能硬做自把一条好汉。作三岁孩子看承。只图甜哄。便将八股。冤家当半世夫妻。厮守也。索间交。听愿叱退懒龙。唤回憍鸽。背城可借面壁而参、卧愁人夜为薪。尝哑子 即胆。扎挣几分癖性子。拟闭户先生。高朿起人情礼法。开张一肩徤牙关。学唱经大士。莽呌破子曰诗云。勿为临鬪铸锥。期于一往中的。窃比愚公之徒王屋譬若为山不犹项羽之破章邯有如此水齐坛五命、汉格三章、曰念、曰忆、曰限、曰兼、曰戒、 

　　早知有命恨不读书是才人真话不是愤语 

　　○同学请檄 

　　倪元璐 
　　窃闻与物为偶。如鼠前兔后者之比驱虚以行。赴敌不豪。则羊质虎皮者之见豺狼不战。故无错弗玉。是囊则锥。良朋久而可要。维颈斯刎。壮士蹶乃愈奋。恃腹之皤。繄我数人、结盟于此、业无不人期霄凤。自勖冥龙。落日可挥。长风欲请。然而谢鼻空捉。卞趾再刊。岂其才拙于鸠。明是色憍如鸽。既以头颅之未老。虚度有年。因而毛羽之不丰。高飞无力。其不振也、固所宜焉若乃百舍不休。则千里立至。二年无语。而一鸣巳惊。勿谓及此无成。尚有少林面在倘复如是不会请截老僧头来盖亡羊犹可补牢。而羡鱼不如结网。章邯未破。急须沈西楚之船。雷焕若逢。定有别丰城之剑。励龙材而游浓雾。矫鹏翮以背青天。趁早了却铅觚这副肩 【 偏见这家担子难释】 头又好去揽别家担子何处得来圭组。一般骨相。听有人夸同学少年。力则我所自饶、理非迂而难信、迩者更新小筑、选吉上元、政吾侪讲习之场、此宜居甲、况岁德文明之运、莫盛于丁、地亦三迁小人有母星当五聚君子为朋所望同心、于焉把臂、啮符梨为信、刑范鹬以盟肆不易方人惟求旧从此去岂无莫大文章、待到来更有许多约法、苏针方颖。桑铁 炉。庶几九仞以及泉。勿弃其井。所不一发而破的。有如此河。谨檄、 

　　焚舟而济手剑而盟其激厉之气殆无以过 

　　○文心外符 

　　黄道周 
　　若其 【 倘然而来】 贫富贵贱。隆污迟速。可视而言也。夫梁鹙林鹤。饥饱定于异栖。而兔爰雉罹。祸福分乎殊性虎豹咆咻则见褒于周易麒麟圣善以膺戮乎春秋览物类之固常。知文人之大数也。尔谓纷敷繁郁。集苑者居多。寝窭污穷。择枯者不少。理冲闳以得寿。气矫躁以得夭譬诸笛短则其韵高弦长则其声稳故安详之人多富。疏啬之人多贫挺清厉者必贵受洼注而为贱贫与寿为邻。贵与夭相半。然则樗栎宜寿。何贞松之延年。兰芷宜荣。何朝菌之肆采。且夫富人必啬。贵人多贪。躁人亦寿。夷人亦天。此宇宙之故然、而斯世所常睹也、今以清郁觇荣。冲闳拟寿。岂绛灌之文。盛于贾生。而盗跖之辞。和于颜子哉。考征文之符验。固同契于阴阳性丽阳而显征命潜阴以逆取故征性则异采之下必有清裁征命则奇节之途必无顺命也荀宋而下、以至班杨、左马之流、而及张荼、嶰谷之竹逓宣。楚泽之蓝互蒨。莫不铿其巨响。树为弘标。然而升者至史令。潜者称宾客。休者享令终。咎者值夭孽。使得从容行间。正命牖下。巳为过矣。安望贵且寿哉。征文之道方于视脉上察神理。下诊气色。故文有四贫。二贱。七旤。六夭。而繁疏腴瘠。朓朒静躁。未尝与者。托志玄冥。不竞鹜食。扃心鸿蒙。遂迷马足。叱郑贾使负薪。齐贵交于隶仆。此四者皆贫也。言不众骇。不以为高。行不众违。不以为是。此一者皆贱也。警发近骄。矜饰近傲述古伤于讽剌。谈今  吅午 于时事。独贤见訾。并贤见忌。更唱逓和。比党见疑。此七者皆旤也。覃思玄胜。则须发为枯。极往难还。则寝食斯废。失之困于心灵。得之妒于造物。假荒宴以鸣通。逐柔靡之寄艳。此六者皆夭也。夫文俱四害。而道齐一逆。虽复湛以灏气。纳以羲华。岂能收清郁之荣。而茹冲闳之实哉。晋奏清角而陨夏霜。周铸大林而虞众口。声律变乎中则应响乖于外矣。若夫极博之故。汇乎神明。至精之原。通于声气。亦有观形以知命。即浅而会深。是以长卿死欲。文荡而奇淫。子云多艰。志沉而磊砢。鼌生比祸于韩非。主父齐殃乎李相。毛羽既同。零氄斯合。人如孟坚之凖司马。亭伯之仿杨雄。傅武仲之遒气时疏崔子真之壮怀未老。皆不出乎樊间。遂共寄于篱下。以至于敬通夸诞。季雅凌伙。元叔之轻率。体傲而粗。正平之敏达。机通而浅。瑚琏之用既殊。豆笾之荐斯足。奚由斯而言、犹未敢谓才遇之相撄。六九之互厄也。且如中郎之藻。当世攸推。陈思之才。于今共羡。然而中郎质陋。觉貌过其文。陈思缪悠。使情溢于器。而声名赫然。不巳泰乎。故召 考旋。则崔傅之流。犹未几于不惑。况执毫楮之披离。而问殿最于造物者乎。是以智者穷原而得波。博者披华而相质穷原之方。极于四害披华之故汇于万物。譬之松栢后凋。而有不死之草。蓓藟含实。而多夕萎之英。必兼察于阴阳。乃无惑乎休咎也。综其大要、则因心为文缘情得貌、或隆污于治乱、或绌伸于暇遽元叔之体干魁梧。而编章率易。中郎之神明俊伟。而文藻卑庸。将非神之撄于屯扰。而意之分于世患乎。四害中攻。八美斯变是以乱世之文多刑盛世之文多夭污时之文多贫清时之文多贱形政衰而尚刻核。礼乐盛而入淫奢。流泉出于岩壑。逸响灭于雷同。皆必贤智乃罹斯患。申子、韩非、相如、子渊、归谷、虞卿、杨雄、桓谭、其大□也、若夫不死之草。值于炎方。朝生之菌。荣于烦壤。虽复寝陋污穷。不能使之贱。疏啬矫躁。不能使之夭。岂必平津之曲学。修丽而后享其侯封。柱下之委虵。阖张而后宅于□命哉。 

　　多才多忌古今同叹故文者不福福者不文黄子之观感审矣 
　　诸篇载骈枝集者皆如丹经绿字非必尽解无不宝之然巳家传故不尽录录其偶涉者耳 

　　○责和氏璧 

　　黄道周 
　　曼倩好张。缘 【 自炫者贱】 兹见轻。乃责和氏。大摅矜激。时和氏璧。上大官玺。侏儒譛之。比大不敬。乃晦其文。作答客难。曹公暇日、求覩斯什、爰赦刘祯、使诵其事、祯曰、非唯臣亦有之、凡物德不足以潜、而授色于窦。其命曰淫。德不潜不足以光。而见眚于阴。其命曰菑。能不择主绪货而轻售命曰胥靡。智不足以卫其亲奔 【 奇句】 罚而嫁诛其命曰有尤之妖若夫璘石夜明。巳革庖牺之朴。枝斯西锡。下发重■〈金邕〉之藏。青鸟远却于白环。赤爵谢飞于黄玉。苕华名勒代国之姬。天智声传戢身之琐。镐池君四世之灵。先昭于上畤。广成馆九宾之诈。后约于西河。积宝如山。非徒裻衣之梦。雨金在栎。兼申灰弃之威。尔当其时、人贸诈而市声。家相皮而弃朴。信款中之见疑。而蕴美之就戮。用当远迹溷尘。埋光瘗采。袭以千崭。柜以层崖。使缯网之下羞宝石于陈仓而燔燎之余恧玉签于泰霍尔乃处不守藩。字无宁土凝雪之肤靡而 【 技瘠不禁】 欲荡雄虹之气结于上蒸使夫儇佻之徒窥如楼于积紫抵巇之辈污圆景于衺途所谓冶跃金而不祥。暗投人而见怪。固外炫者之中轻。而浅蓄者之易败也。迨夫昭关既抵。章台斯戾。过以功掩。亦在于兹。尔复冥然。显不能章。罔异饰以自华。使贱目而致绌象负薪之修明蒙垢而列姬衔窭之穴鼠藉茅而享帝去而麾焉。固其宜也。入则妬之岂为美哉。以至于淫朋既宣。明庭下弃。载道无迟迟之心。循墙有佝偻之态。转匪石而兴歌。朴同声而共屏。尔于其时。宜痛自砺。亟训中以有明。或扬眉而见白。犹且碌碌无奇而去。蓬冠对泣。等乎楚囚之心。卫足罥涂。谢于荒葵之智亦何其为善而名亦衰。为恶而刑亦迩也。于时块处且将半世。再反其庭。三更其主。驰驱之士。踵与心而相雠。游闲之徒。舌与胟而俱弊。然而竟无嘘灰之祥。候纩之气。动异象于牛墟。发莹光于河际。可以释于众中。卓而自著者也。夫当其向进之始。投知之际。捐斥峰匦。挥捩菌荐。诀云寝。辞岩殿。须弘壁于东序。要巨贝于西皇燝色上射■〈火颢〉气下簇方使苍夷 【 宜隐不隐宜见不见璞实自戾】 之使。盥而授图。戴理之精。呈于萝席。及于观听盈庭。皇宰在列。忽焉自秘。等于顽质却白日而寝光扬圭海而乍竭燕石嘻舞于郑衢珷玞踯躅于他山使夫苍峦为之愤衷林莽为之丧魄由前而罚则不贞。由后而揆则不程。举之有莫赎之冤。生我有无闻之叹。自贻伊戚不亦羞乎。夫磁石扬神于外使方诸浃液于玄池。苟寸瑜之足收。各立前而可辨。岂有五都之贵寂莫于孤知。倾国之姿取怜于泣血使夫飞钩着膊独擅吴冶之灵惊鹿露坛自迈列星之价哉由斯而谈。罪虽不盈。过犹可摘。考其为累不如土石。于是刘桢指所磨石作而叹曰。夫石出荆山悬崖之嵿。毁之而不加厉誉之而不加莹。今世硗硗。人皆贱子又孰知子中之所存哉 

　　始不自贵后不自明真足为怀璧者声讨 
　　张燮序之有云青藜老人未授卯金之简黄绢□妇先传韰臼之碑。又云黄童江夏君叶无双士之谣张绾湘东余惭百六公之号。可谓绝唱 

　　○花楼荐牍 

　　李元介 
　　仆闻足下自梁溪来、有事于广陵花试、滥征荐牍于仆、仆困顿名场笔花墨蕋、消磨殆尽、何能以三寸枯管、妄操鬟髢妍媸、复欲以一片痴情、私揣平康甲乙、虽然友人某常语仆矣、曰以不知酒者言酒极口糟丘终不得浩浩落落之趣子以丽姝代曲蘖者也、何不以胸中月旦、一为文通陈之、仆乃今而后始敢进狂夫之言间尝上采 【 痴能本色】 之选诗下采之词曲意欲撷古人芳英、当青楼荐剡、摊楮涤研、欲落之纸者再四、然以选诗词曲之美人合之广陵之美人不肖也因疑埋魂幽石、委骨穷尘、明远洵非虚语、则稿巳落而裂之者亦再四、若然、则千古以上有美人、今日无美人与、仆不敢谓今日有。亦何敢谓千古有乎。足下独不忆昔人佳人难得之句耶、广陵烟月繁华、六朝金粉旧地、绮罗蔽日、歌吹沸天、仆亦尝选伎留连、赠之诗歌、且题之巾帨、左谓五光十色描畵难工、及曲罢酒阑、美人出所赠巾帨执之而歌又辄就其怀中力攫之曰此词决 【 太毒】 非赠卿者也以故疑绝世美人或不尽于区区广陵凡在仆兰簿中者遇一人、即访一人几同 【 果有此痴】 接馁止渴之望、窃谓得一耳闻之美人。亦可不恨。孰意友人所见竟同于仆、岂秀淑之质、独锺于言、而今人视毛嫱西施犹奇丑耶抑选诗词曲不过意中想象亦多溢美之誉耶即今名擅一时、艳狂通国、伧父视为仙姝、财 【 贬甚】 奴望如天上、莫如董生青霞、马生飞飞、顾生一媚矣、且闻三生之荐牍、积如丘坟、仆何敢不随声唱和、但仆所谓美者、在三生不在三生在广陵。不在广陵选诗词曲之所有目前千古之所无有美一人是耶非耶敬以荐之足下惟足下铨次之 

　　痴龙迷神花阵百态难穷金曾为立传李大生周介生见之抚掌跋而梓之其时尚未见此牍也 

　　○魁星赞 

　　沈承 
　　吾欣尔名。而尔类乎山精。吾恠尔形。而尔主乎文明。岂从来词采之风流。非尔之所脱化抑当今科第之面孔实尔之所酿成噫、又有疑焉、右手操笔、而何以左手持金、得母读书非此不行然则吾之赤贫将必不得徼尔之灵乎曰赖有管城 

　　憾慨寄之得无为不才借口 

　　○有称张留侯诸葛武天狄梁公范文正公为百代殊绝人物者各系以赞志景仰云（有小引） 

　　项煜 
　　天下无百代之业而有百代之人则非以作用传而以精神传也、作用规乎时变、精神定于平生、规乎时变者、时至则用、过则舍之、定于平生者、星日垂而天壤敝也、今夫幄筹巳矣惟余为韩之心鼎业杳然犹存尽瘁之节夹日乃后人之事所阴寄者苦心先忧亦未竟之旋其不朽者弘愿业随世改人与神留、须眉俨然、生气凛凛、彼何人哉、君子亦可以奋矣、泚笔作赞、送怀千载、赞曰 
　　勇矣飞锤。怯哉取履。譬彼应龙。屈仲由巳谁 【 子房知】 知深心不 【 巳】 为刘氏出其绪余辄安树子高揖赤松。自此远矣俯瞰萧韩渺然一蚁 
　　既曰择主亦云识时宁追管乐 【 未觑到】 不拟皋伊三雄虎攫片言定之鞠躬行间。先帝我知。死不负国。宝无余赀。惟澹惟静。夙昔所期。老狐 【 壮哉】 寔才未可骤飜大人遵养。难与俗论。当朝  虎裘。盖  虎其魂。羽翼巳就默然无言。方其诎身姨氏耻焉五龙功成令名雷喧。 
　　蟠胸皆兵。不待戎幕。长白山巅炼其英畧大 【 森然数】 事虎争小 【 万甲兵】 事斧削庆历之治仁而不弱。偶然登临。忧乐并作公有忧耳云何得乐 

　　○古砚说 

　　许獬 
　　余家有古砚往年得之友人所遗者、受而置之当一砚之用不知其为古也巳而有识者曰、此五代宋时物也、古矣、宜谨宝藏之、勿令捐毁、予闻斯言、亦从而宝焉不暇辨其为真五代宋与否虽然斯物而真五代与宋也当时人亦仅以当一砚之用耳岂知其必不毁不捐、必至于今、而为古耶、盖至于今、而后知其为五代与宋也不知其在五代与宋时所宝为周秦汉魏以上物者视此又奚如乎而又不知其以周秦汉魏以上物示周秦汉魏以上人其人自视则又奚如人见世之熙熙者。沉酣于纷华绮丽之乐。奔走于权贵要津之门。褰裳濡足。被僇辱而不知羞。于是有一人焉。出而矫之。卓然以道自重。以澹泊自守。以古先琴书图畵器物玩好自娱。命之曰好古故凡名能好古者必非庸俗人也以其非庸俗人之所好则庸俗人亦从而效之于是士之射利求进者。必穷极其所无。以謟事权贵要津。权贵要津。亦时出其所有以夸士。而士之慕为古而不知务者。亦每与世竞逐。必尽效其所有而后快。噫嘻、是非真能好古也。特与庸俗人同好而巳。夫既与庸俗人同好矣。而犹哓哓然窃好古之名。以求自异于庸俗。不知其名则是。而其意则非。吾之所谓好古者。学其道。为其文思其人而不得见徘徊上下庶几得 【 深于玩古】 其手泽之所存而观玩焉则恍然如见其人也是以好之而不厌。故夫古之为好者。非以其物以其人也。如以其物而巳矣今亦何以异于古哉夫苟不惟物。惟其人则吾亦可以为古人矣安知千百世之下。不以好古者好吾。乃必舍其在吾。而惟古之好。亦巳惑矣。予观今世之所好。大率类是。盖皆所谓名是而意则非者也。不能尽述。述其近似者。作古砚说。 

　　即小见大令冐名博古之士无处藏其市行 

　　○制毒龙说 

　　虞淳熙 
　　钱塘夹江湖而邑民象龙子余登龙山、其上盖有石龙、蜿蜒降自天目云、山左江右、湖中池产石龙子、地多大蚓、一名地龙、址即乌龙潭、潭徒胜果之阴、若顺应孚应、广顺惠顺、四龙王、与灵应昭应嘉应三王、皆莅江从子胥文种而居怒涛为柔所不啮华氏之塘者、诸王功矣、山之水通湖者、龙井则有广济王南峯则有昭顺侯、玉泉则有嘉应公、无门则有灵济公、并宅而应祷焉、羣龙皆变化不测、而玉泉鹿山之伯抚掌涓涓以给灵悟。无门卧松之神。金鳞茀茀。以役开师。效灵尤着、至若钱塘巨浸、其龙君与洞庭青草鴈行、所谓渊灵博济侯者、武肃事以严禋邃宇、宠以王纶重矣、或疑即水仙王、则又湘君湘夫人之俦侣也、护国黄龙。潜玉窟无门之中。柳洲五龙。出金牛涌现之地。庙曰会灵、将诸王公侯会焉、有司奔走川事、享祀洁虔、逮宋社且屋、潮汐且不至、会于斯者、遯入于城、嘉定熙佑三度龟坼、坊以铁槛、锢以铁汁、禁厉而稍稍安其官矣、胜国及今恣民采捕、龙之族几尽于数罟、鳬鹢纵横宫 【 泏哉】 阙之顶刀镰刈葑颔珠欲蚀龙何日不思鱼服而遯也盖龙性嗜睡。宜潜。畏金铁甚、箫鼓喧奏、篙插纶钩、铮铮乱投、视富春陶甓何如哉、故五君率其羣而去所止特龙魅耳闻之长老、言三桥潭、游人照影、辄溺死、类李赤之遇侧鬼、羽士下铁牌禁之、腾起坏民庐、摄塔顶逝巳复来宅、万历中、屠仪部隆、请销岳祠张俊王氏反接像、伍使君命掷三桥潭像铁像也、乃又惊起为孽、雨如注、四十日不止周游数年不敢归时匿鹤渚、渚傍人家、池水荡而南。荡而北。见巨鳞踞屋极盖龙云乃其意常在六井会水门、开撤嘉定铁槛、因入城如往时、即湖涸、亦不异嘉熙淳佑时也、魅既无所畏、穿极深处入湖、泉百道、漏北焦釜、于是开府刘公过而问焉、渔父舟人、争言复槛便、槛可障澜、盗不易抉、然顾不知龙性、钱氏铁幢、镇江铁镞射潮、与羽士牌、皆以铁、彼爱其珠望而反走、不然、第凿方丈砥石奠门下、足以御盗阻建瓴矣、何以铁为、又溶汁锢其石耶、夫水门之利利行舟耳焦釜漏而舟□、柰何不复□□难曰、不得自他门入乎、曰唯唯、否否、龙所治有方、玉泉之化白马、柳洲之化大木。安知其不化金牛。由此现由此入人以为人之门彼以为彼之门谁 【 亦一良策】 能入不由门请杜其门以制其毒 

　　龙见于天则为祥奋于水则为灾甚矣神异之物不宜厄之使下也 

　　○准提菩萨一十八臂颂 

　　姚希孟 

　　上二手作说法相 
　　右第二手施无畏 
　　第三手把剑 
　　第四手把数珠 
　　第五手把征若布罗迦果 
　　第四手把澡罐 
　　第五手把索 
　　第六手把轮 
　　第七手把螺 
　　第八手把贤瓶 
　　第九手把般若波罗蜜经 
　　第六手把钺斧 
　　第七手把钩 
　　第八手把跋折罗 
　　第九手把宝鬘 
　　左第二手如意宝幢 
　　第三手把莲华 

　　 上二手作说法相 

　　如来说法、四十九年何剎那顷雷音普宣水月百千总一月摄、穷至月窟说无所说 

　　又 

　　持印在手、说咒在口是义不然、六根互走、舌端印出指 【 是一是二】 上声傅色在耳边音在眼前 

　　 右第二手施无畏 

　　慈母爱子、同于掌珠、勿怖勿惊、我与汝俱、佛爱众生、舒兜罗手刀山戟林抱汝而走 

　　 第三手把剑 

　　是为智铓、亦曰性锷陷烦恼军破无明■〈瞉，卵代目〉拔地倚天、光摇牛斗、羣魔悚惶合掌熏修、 

　　 第四手把数珠 

　　过现未来、茫无可寻、标指见月珠即为心常断互融、空假暂立辘轳循环拳拳勿失 

　　 第五手把征若布罗迦果 

　　果从华成华复何起意壤情田、朝耘暮耔、此果心花、乐邦净域弃淤泥中诸佛太 

　　 第四手把澡罐 

　　儒者有言、澡身浴德、佛性无垢、安用拂拭、姑射雪肤、频拭何坊、皓月澄波、不动道场、 

　　 第五手把索 

　　劣象狂猿、非绳可缚、无缚缚之、不空罥索仰乞慈尊放入空山云终入岫鸟自思还 

　　 第六手把轮 

　　一轮旋转、圣字在中、游环无端、始始终终、廿五圆通、十二圆觉、识得圆机、便成轮廓 

　　 第七手把螺 

　　倾耳注听、是法螺声、声从何来倒闻所成缭绕悠扬、伽陀秘密、我亦和之音闻双寂 

　　 第八手把贤瓶 

　　借此军持、贮甘露水、洒向人间、天花散绮、请举大海、以拟宝瓶、何少何多、匪渭匪泾、 

　　 第九手把般若波罗蜜经 

　　即密摄显全部两行即显证密只字于章法法幻芳、东土所稀、我似尝来禅悦疗饥 

　　 第六手把钺斧 

　　明王授钺、攻讨弗宾、法王此钺、以靖根尘、电掣雷轰馘彼羣丑、杀贼者谁、还是贼首、 

　　 第七手把钩 

　　斧劈剑剌、又安用钩、搜根剔芽、肝肠若抽、犹有狡魔窜入藕孔钩之使来是良善种 

　　 第八手把跋折罗 

　　金刚碎落、结为智杵、镇我浮情、令我冥处、篆烟成缕、山花欲然、人在定中、入四禅天、 

　　 第九手把宝鬘 

　　宝冠璎珞、妙丽天人、庄严太虚、色相互陈、如来顶上、三十二宝、若言髻珠吾亦不少 

　　 左第二手如意宝幢 

　　嵯峩法幢、号曰如意、如寒得纩、如暍斯憩、宝网流苏、空中飘飖、以召羣迷比于弓招 

　　 第三手把莲华 

　　菡萏如葩、妙绝纤尘、遍香水海、作光明轮即此互融圆圆同镜、是准提经、是般若印、 

　　当今持此呪者甚众习而不察何以感通得先生指示分明方知观火观水不如观像 

　　○双鹤颂（有序） 

　　王纳谏 
　　楚欧阳公、初令仪真之年、稍葺其署小厅、曰来鹤适有鹤下其庭者二与旧而三夫鹤下耳、何以颂、非颂鹤颂下鹤者吾欧阳公也雉乳、鹿随车、皆无足异者而乳于中牟之陌随于淮阴之车以鲁以郑、皆茂德终登台司、故世竞传之、闻诸邑长老、兹厅之颜、昉自前令侯公、政最鹤来、距今三十年所、待公而新先是直指使者、上言邑剧政庞、令宜用制科士、而公登庚戌第公来而吏胥畏庶人抃儒教兴束之以法故畏柔之以恩故抃导之以文故兴也然则公于茂德异政、跨蹍昔人、而士民莫能名公也、其以来鹤征异也、又奚疑、余因是悟叶县之鳬。亦非仙迹必是时令叶者为政茂异恊于神明适彼旷埜网得双鳬遂诧曰吾君神君也能飞舄上下能以其精爽格于帝庭盖若寓言云而范晔无识。谬谓列仙。且东汉最荣尚书之选。故以舄志祥。若鹤今为上公章服。安知异日者。不又诧而传之曰欧阳公之大用兆祥于此。然士君子岂机祥之论乎、亦论其人巳耳、二鹤后来者雄、其时时清唳向人、若有意与旧鹤哺乳相乐、出入栏楯间惘惘若旧游或谓是厅中故物去三十年今来归云、禽得气之先、而狎近有徳、故古者至德之世、乌鹊之巢、可俯而窥、要以德不可象者也、于乌鹊、于雉、于鹿、于鳬、于鹤、皆以志驯化焉、系之以颂曰 
　　庭之翼翼。鹤之跹跹。君子至止。锡我丰年鹤之跹跹庭之翼翼君子至止。岂弟正直。鹤以洁唳。声闻于野。君子岂弟。闻于天下。我行其庭。诤辞盖希。人吏静閴。有禽皜衣、载皜厥衣、载丹厥首不惊其处。可拊而有自彼海外。睠怀旧里。道污则远。德隆则迩。风清日暾。俛啄诉诉。咨尔下民。与尔归仁、我穑我黍。以为旨酒。跻彼公庭。君子万寿。 

　　散逸高寄似柳柳州 

　　○天台评 

　　王思任 
　　予游天台、盖操一日之文衡矣、赖仙佛之灵、风雨无恙、得以搜阅竣事、略用发榜例、品题甲乙、与诸山灵约、矢诸天日、不敢有偷心焉、文章胎骨清高、气象华贵万玉剖而璧明万绣开而锦夺昆仑嫡血、奴仆羣山、仙或许知、人不能到所谓琼台双阙也第一磅礴浑茫。从天而下。不由父师。立参神圣。雄奇之极、反归正正堂堂。吾畏之。终爱之。石梁瀑布第二天绘巧玅、鬼斧雕钻。腹字多奇。令人解颐殢步。能品加入神品。明岩第三孤月洞庭、正尔寂照、忽有天山万里雪、一夜飞来。此旷世逸才。国清第四惚恍幽玄。不记何代。片时坐对人化为碧桃源第五绕肠雄气、满腹古文、欝欝苍苍。扶余穷北。万年寺。也第六邓艾缒兵入蜀。要以险绝为功。不险不奇。奇绝乃险、断桥落涧。第七醉笔横披。英英玉立、不与绛灌为伍、名士也、但才气太露。烟火未除。屈置稍后。赤城第八孤芳独唳。不求赏识。然奇矫无前。人人目摄、寒岩第九清新俊逸、居然道骨仙风。是瀑水岭下数家也。未有知名、当亟拔之第十魄张力大、有如天风海涛、夙领台山之誉、华顶第十一因宜适变、曲有微情、藏若景灭、行必响起、高明寺幽溪第十二望之甚奇、即之甚平、别造一格、高下倒置、桐栢宫第十三停匀冲粹、淡日和风、轻入长春之圃、实称其名、天封寺第十四句句番语、字字鬼才、别有僻肠、不得以文体而黜之、神仙赶石第十五余如广严、护国、无相、佛陇、福圣、诸山水、及悔山、欢溪、顾堂、察岭等、尚有百十胜未录、或前事之工易掩或一日之长未尽、或星屑而可遗、或雷同而易厌或目未接予或足尚妬尔庶几获附于拔十得五之义。而幸免于挂一漏万之讥也。予之所以次第台山者如此矣、 

　　非十年坐卧其中未能悉其覼缕岂君有夙因一见全忆耶 

　　○金谷序兰亭记评 

　　项煜 
　　问钱谷与烟霞孰贵。曰烟霞贵问杀躯与明哲孰贵。曰明哲贵。问豪游与雅集孰贵。曰雅集贵。然则金谷兰亭之声价亦悬矣。乃当时有以兰亭况金谷者。而右军忻之。将鹓雏而腐鼠之慕耶。抑论文不论人耶。曰、非也。文未有不论人者也即论人而季伦寔足令右军慕也天下之富人多矣率湮灭无称其有称者意不但风流文彩亦必有深情一往足以结一世之名人才士而订千秋之胜夫崇之不割一姬。惑也。夫崇之不畏强御。义也。推此义也。可以处君臣朋友之间。宜其身毁而名留。家碎而文传也。且夫崇之非一切富人。犹右军之非一切逸人也。夫右军镜清言之祸。而慨想 【 □非钱虏】 周文之日昃。痛丧乱以来无功可论。而愿与朝贤思布平正。此何等心事哉季伦之豪有豪情可杀而不可辱右军之逸有逸情出世而不遗世盖天下未有无情之士而为名士未有无情之文而为名文者也故夫二子之不同者。识也。其同者。情也。求其同者。见才人韵人之生气。求其不同者。悟居身涉世之良轨。则金谷也、兰亭也。皆千古之可兴而可观者也。吾独怪以彼两者之胜地也。胜友也。胜事也。而其文皆见黜于昭明。则昭明亦士之不及情者也。 

　　富豪之士尽具幽芳文人不平每生忌嫉非仲昭平心之论将贫窭之子尽得骄语而多财者流不复有品可问矣 

　　○翠林庵募缘疏 

　　马之骏 
　　梵剎之兴、帝城为盛、涂金垩绣、槩取庄严、占市临衢、无从幽旷、每当游息、辄苦纷嚣乃地经北郭之偏有水自西山而下始漱珠而浏湸、渐  匪玉以空明、葭苇纵横、槐柳森蔽白蛟黄鹄。即太液之春波。黑米红衣。非昆池之刼火。每至、夕阳栖堞、秋露凝皋、鸥沙与鴈溆依稀。雉影共鲛宫吞吐瓢笠而至者等于众流之归巾车以来者寄其五湖之想而野空浮碧。岸少精蓝。仅兹翠林一庵。不足茅茨半亩类维摩室难安宝座三千作化城观尚欠仙楼十二聚托瞻依之不易将经行礼忏以何资、滇南海公、发深悯之心、兴广度之志、誓循衣祴、往历关山、冀遇上根、立开竤构、而余以为欲完积愿、在戒泛求、祗园何以传经知精专之难夺、阿育胡由涌地、想圆满之不殊、断非彼小乘人、可作此大因缘事、悬机待信、如海之摸萍、积想生基、似种之得果、穿云漏月、何关法界成亏、舍宅聚沙、总视前因深浅、 

　　作募疏满巨功德无异俗僧口吻只说得情景动人自然有兴乐助 

　　○募装佛疏 

　　倪元璐 
　　有土木一躯、可金碧而旃檀之者、僧照文遂发一愿、而因演布施波罗义、扣众生橐中之有夫躯佛以土木犹其躯人以血肉也而众生于其橐中有者、不啻生箱死护殆鳃鳃以营其良田美宅、歌儿舞女、肥酒大肉、奉此血肉之躯之不暇、而奉彼土木者为、虽然众生现佛相、佛现众生相、众生即一种血肉佛合享世间良田美宅歌儿舞女肥酒大肉之奉佛即一种土木众生合享世间金碧丹檀之奉同谱共胚供养法应平等且捐其百千巨万于彼、而掷锱铢于此、抖纸角之微星、削厨头之片糁、足以了件、庸讵上木肥、而血肉癯乎、照文上人以布施说法、借彼一锱一铢、为众生拔去悭根、证圆佛性、将举一切血囊肉袋尽金碧而旃檀之此其愿甚弘不可与众生言也 

　　渠今即是我我今不是渠言下可参 

　　○普陀寺募化观音殿疏 

　　沈承 
　　普陀寺者、名目遥分南海、山丘近枕西关三春曲径紫骝嘶入垂杨半夜寒钟青雀船依渔火叱去米盐之闹门通松叶人家嗅来禾麦之香路接杏花酒舍荆茅粗剪、缔构犹虚、高卑广狭、地若开供养之基、木石钉灰、人未効经营之力居僧窃叹、游士沉吟、兹者欲结住色之缘特创观音之殿使琉璃围四壁无俾光漏于隔林将璎珞挂一椽不致尘飞于敷座梵宫启矣、随喜见闻、俱得自在、禅栖烂然、礼拜赞叹、有所皈依、假如野色城阴、参差落日、经声磬响、和荅归潮、雨余殿角寻僧穿紫竹之风月上檐头敲户听白鹦之语诸檀越倘有意乎。既拟作清凉台、奚惜布广长舌、于是合掌而说偈曰、 
　　朱门好作佛事　　白地难长莲花 
　　红福还着大众　　黄金可比泥沙 

　　○修痘司神殿脊疏 

　　沈承 
　　惟清贞观之左厢、有痘司神之小院捧红云之五色散河阳一县之花借丹火之九还结金谷满园之果见于面盎于背施于四体得之则生行其礼。奏其乐敬其所尊。无思不服。第几筵虽似鳞集。而榱桷未能翚飞。椽直涂干。雅荷十方之力。踵决肘见。尚亏一篑之工。假如人家。盖头而无草。谁堪风雨漂摇。譬诸吾身。岸帻而不冠。何以主宾酬献。愿始终其德。稍解杖头。庶早晚而图。告成殿脊。祭神如神在。何妨暗里出油钱。无病作病看。莫待急来偎佛脚。行且瓦缝参差。黄鸟楼涌出蹲鸱之尾管教花香芬馥蓝田玉都无半豹之班 

　　妙在切痘神一字那移不得 

　　○重修鹤林寺疏 

　　陈其志 
　　世传鹿苑。有山神常护法幢寺号鹤林无石梁隔分凡境自昔庄严净域。至今熏习名区一道碧潺湲。尚忆庵栖海岳。千寻金锁碎。仍余门掩琅玕有时过客题诗山门系马竟日高人看竹方丈留莺竖起拂铁瓮一丸放下锹金焦雨点要识西来祖意暮潮边帆影高低欲知首座禅心烟树外钟声远近粥鱼茶板。分禅诵以成羣。宝月金云。续香灯于永夕。非不林雕樾绘。其如雨剥霜摧。高榜反而鸟啄罘罳。残碑卧而苔侵负赑。宾头卢。委墙破堕。戒博迦、倚杖支离谩夸缭绕绀园越世久。踏成樵客路遮莫崔嵬碧殿。数年来。址作野人居。欲令兰若中兴。爰有明览上足逸羣声价。谁云雪浪横枝。本色钳锤。却是云门嫡派、白犊牛、骑来露地、赤班蛇窜出惊人、推倒回头、踢翻不托只当逢场作戏。九峯拽■〈耒巳〉、杨岐牵犁不妨到处随缘寻常贬剥诸方箭锋机句中有眼造次受敌八面本字诗笔下无痕然虽衲子生涯、曾被宰官物色、正使旃林再辟、必藉檀越同心、布施总名善因、王公士庶、莫教空入宝山钱刀大都长物铢两百千随分舍来香界。即捐大海之数滴。亦是檀波。但分上林之一□。莫非春色。 

　　○普同塔募造疏 

　　沈承 
　　淮云禅师超乘者、悟彻渊氷、戒严珪璧、江左来游惠远、道林复出娄东、说法鹫峯、遥迁鹿苑、夙繇琅琊、供养皈依、曾动太原、瞻仰赞叹、名人投体、顽衲点头乃神通大而分身信奉坚而卜地诛茆别墅。荫松远郊。面长渚、背平畴西则树尾峯尖。寒烟一点。东则城头雨洗。白雉如鳞。院连地藏经声夜雨相闻塔号普同、鬼母秋墟不哭规模姑定、鼎建犹虚、虫啼象座衲衣粘户网之尘鼠印香床贝叶驳苍苔之色虽营四载。未就一椽。不发广大之心。孰并  清凉之殿繇此望门持钵择日鸠材、熏诵之堂、经行之户、香积之厨先立乎其大钉灰之用、土石之工、竹木之费无财不可为满仗善男子、善女人、共圆弘誓、各发大慈、拂芦荻之霜、一旦高浮碧瓦、除狐狸之迹、八牕徧烂黄金。试令踟蹰搔首。三春曲径穿来。咫尺回头。一道烦尘隔断。沿松溪而觅户。披棃径以寻僧星檐飞翠乍新钟磬之音斗拱留霞常护云山之气斯时萝深冬燠。竹疏夜寒。寒潮落堰。恍如指点河沙。畵角吹谯。不减唱提狮吼。瑠琉的砾、礼拜随喜、得未曾有、石磴玲珑、徘徊其间、不能去焉、此宁特超师之所不惮虑始、想亦都人士之所乐与观成者矣以视半亩荒。烟白社杂豕禽之押。一肩行脚。朱提归酒色之囊。孰得孰失、何去何从、偈曰 
　　堂开西寺衲悬东　莫说东西了不同 
　　众僧请看淮云月　还挂普同塔院中 

　　○自述 

　　朱国祯 
　　朱修仲舍人有五计之说余亦作五计配之、十岁为儿童、依依父母、嬉嬉饱暖、无虑无营、忘得忘失其名曰僊计二十以还、坚强自用、舞蹈欲前、视青紫如拾芥、鹜声名若逐膻其名曰贾计三十至四十、利欲熏心、趋避着念、官欲高、门欲大、子孙欲多、奴仆欲众其名曰丐计五十之年、嗜好渐减、经变巳多、仆起于争鬬之场、享塞于崄巇之境、得意尚有强阳、失意遂成枮木其名曰囚计过此以往、聪明既衰、齿发非故、子弟为卿、方有后手、期颐未艾、愿为婴儿其名曰尸计嗟乎、如舍人之言、肯作老计、死计、贤于人远矣、余今巳六十、前二计自所不免、后三计颇觉夷然、今后日损母以老子作行尸也 
　　有程姓者、善数学、持某师某友书至、余曰、莫说、且吃饭去、其人愕然、余曰、我拙人也、秀才时、并不灼龟起课、何则、得佳兆。未必佳。得凶兆。未必凶。且穷儒何处着力。又如本佳而得凶兆豫先 【 我亦云然】 愁这几日本凶而得佳兆日后失望烦恼更甚所以一味听命、其人默然临别求书为荐、余曰、生平寡交、只此一师一友书巳先到、默然而去、 
　　惟以退为乐。乃能进退两忘。惟以死为安。故乃能死生一致。尹师鲁郑夷甫之事、未可轻议也、 
　　人有恩于我、自当铭心传之世世、不可忘报、一切仇怨、不但自家当忘亦不可示子孙留笔札何则子孙不肖。方且流落自救不暇。如其贤也。亦不报仇。一怀报心。便动杀机。是种之祸而贻之毒。齐桓公之覆辙也。至笔札刊行尤可笑。有何佳事而使后人据为话柄。或悼或愠。甚以为耻。即其事果实。先输三分矣。 
　　讲闲话。可以远口舌。读闲书可以文寂寥。此老废人上上补药少年学此则败矣 
　　择祸莫若轻。古今人。能言之未有能行者。余下一转语曰择福莫若轻夫福之为祸根也明矣可不兢兢审所择乎。 
　　自巳杜门。嫌人出路。自巳绝滴怪人添杯。自巳吃素。恼人用荤。自巳谢事。恶人居间。自巳清廉。骂人贪浊。只是胸中欠大。 
　　古人只说三不惑、不及气字何居、要见此字难去去丁又做不得英雄直养之则为浩然之气。 
　　我怨人、人未有不知者、若彼不怨、则彼厚我薄矣、我筭人、人未有不知者若彼不筭则彼逸我劳矣曰怨心、便不快、曰筭心、便不闲、将一点灵台扰扰役役反出人下噫拙不巳甚乎、何自苦乃尔、 
　　收佛之实以文儒。倒儒之体以佐佛。此皆高明人作用。 
　　一友云某书某书都是说谎、余曰、天地间奇奇怪怪 
　　事何所不有随人说谎未足写其万一姑听之。不必论有无也。 
　　未有爱人而不自爱者。此人心也。未有害人而不自害者。此天理也。 
　　今人行善事都要望报甚至有千善报千、万善报万之说、颛为村婆野老而设、读书人要晓得只去做自家事行善乃本等非以责报救蚁还带。此两人直是陡见突发此心。如孟子所云赤子入井之云。两人若起报心。神明不报之矣。 
　　人到气力竭尽时。即贲充只得放下未尽放下者为豪杰未起而消镕者为圣贤 
　　韩魏公只是有福。此句最妙。故曰无福之人不可与共功名。 
　　有必不传之书。何劳辟他有必传之书又何苦辟他时无英雄。使竖子成名。此是何等语。又是何等意思。人却引以自命。袭此口吻。长了浮薄。岂当日立言之意。 
　　以石激水水更清以雪压山山愈净以火炼金金益精。寻常体帖。于激处压处炼处不要胡乱。讨个镇心丸药。如达子倭子杀来。力与之抗。中国人定狠千夷狄。方寸灵明。定胜于外感也。 
　　不道人短。便不说巳长若说巳长必道人短 
　　虎豹鳄鱼。擒而杀之易耳。为文驱得去方难。 
　　人都愿儿孙聪明读书、取科第富贵、予谓如许儿孙诚佳、但富贵行其恶。斲伐元气根必立枯即做好人行善事亦发泄秀气今年花茂。来年无花。不若乎乎一顶头巾。为乡党自好之士。乃可久上策也。 
　　世谓竹有节而啬华、梅有花而啬叶、松有叶而啬香、惟兰兼之、其说未尽、竹无华。故中虚而挺。不然是君予乃插鬓画眉也梅无叶。故枝疏而老。不然是野叟乃锦衣博带也松啬香。故干霄而苍。不然是伟丈夫乃熏肌膏发也兰草本无支干。与三友另论。 
　　病中必有悔悟处病起莫教忘了 
　　与一友谭五福六极、戏言今之君子特不恶耳每犯六极之五小人所欠特攸好德一件耳多备五福之四友人云居四之中、又须改考终命为做僊人方快、此是一说、然君子独无是心乎、要知考终即是僊、但不必去求、故老年人只以保啬为主、沉沉过日即不必富而四福可以稳取决非小人所能及 
　　方扬歙县人、隆庆辛未进士、志行端方、尝与人曰、善阳也。而为善宜阴此人身上真水也 

　　○骈语 

　　□集 
　　对眼根之尘。如见梦时物。如观幻化像□耳根之尘。如闻空中风。如听禽鸟语。对意根之尘。如汤释氷雪。如冶销金铁。 
　　镜凸照人瘦镜凹照人肥不如打破镜还我旧面皮槐国罔分昼夜漆园何论春秋半牕月吐三更月一枕风凉万古愁 
　　天下人一向活活极则忽然死这老汉一白死死极则忽然活大众还识此老汉么牧童日暮方归去织女更残未睡时 
　　雨洗淡红桃花嫩。风挼浅碧柳丝轻白云影里怪石露绿水光中古木清 
　　握骊珠而鉴物物物流辉掷宝剑以挥空空空绝迹于水镜中见自巳像。于灯月中见自巳影。于山谷中闻自巳响。 
　　问如何是和尚家风曰翠竹丛中歌款乃。碧岩深处卧烟萝。问客来将何祗待、曰没底篮儿盛皓月无心盌子贮清风四海浪平龙睡稳。一天云净鹤飞高。何不道腾空仙驾原非鹤照日骊珠不是龙 
　　修山主偈曰、是柱不是柱、非柱不见柱、是非巳去了、是非里荐取、召大众曰、荐得是移花兼蝶至荐得非担泉带月归是也好郑州梨胜青州枣。非也好。象山路入蓬莱岛。是亦没交涉踏着秤锤硬似铁非亦没交涉金刚宝剑当头截呵呵呵。会也么知事少时烦恼少识人多处是非多 【 以上采徐卷石集禅语】 
　　名利中共演一本梨园记。为名兼为利宛似科里插 
　　科古今来同睡一段黄梁枕、今人道古人恰似梦中说梦 
　　风细自韵檐铃。花冷闲飘书案破月欹天落衡阳之只影高河下露发峄山之孤音。 
　　座上有琴尊燕来燕去皆朋友山中无历日花开花落也春秋 【 可作隐居联】 
　　积牙签亿万卷触手皆新何异作掌书佣子。记锦囊千百篇抽声是旧不免作募诗乞儿。 
　　书札所以达朋友。藉书札而行攻击是曰联袂之荆轲。章疏所以格君父。藉章疏而腾谑浪是曰。鸣珂之优孟。 
　　听瀑布可涤蒙气。听松风可豁烦襟。听檐雨可止劳虑。听鸣禽可息机营听琴弦可消躁念听晨钟可醒溃肠听书声可束游想。听梵音可消尘根 
　　道列三宝曰慈俭不敢为先圣统一宗。曰明新止于至善 【 可作堂联　以上采倪允昌醒言】 
　　岳色江声。富煞胸中丘壑。松阴花影争残局上山河倦鸟知还门栽五柳谷神不死顶聚三花 【 可作隐居对】 
　　横挑劲敌玉尘挥狼醉拥胡姬金丸打鸭 
　　亲兄弟析箸璧合翻作 分士大夫爱钱书香化为铜臭 【 以上采双清】 
　　色里逃禅霜林之丹树清中结伴秋水之白苹 
　　千树碧云张翠幔如斯佳境。许鸟相窥一池皓月吐华灯此际幽襟。与虫作证。 
　　傲骨最难谐。独降心于溪云山月支言无可采惟索解于野鸟幽花 
　　狂之一宇纔从花酒营生却被诗书磨杀傲之一字。 
　　纔从眉字。露出。却被。肝胆。收来。 
　　樵子采香云送通仙之药渔人钓雨烟开出蚌之珠使其奔趋热焰。不获吐气扬眉何如结约清修。犹足荫芳流美。 
　　六经为庖厨百家为异馔。三坟为瑚琏。诸子为鼓吹自奉得无太奢邀客未必来享 
　　卫玠之看杀。潘安之掷果。张良之如处子。陈平之如冠玉英杰内不少美人罗敷之陌上桑。苏蕙之璇玑图。班婕妤之捣素。木兰之边戍女流中固多才子 
　　树影在床诗成梦后云华满纸字在笔先 
　　兰佩荷衣。蕉杉藤带。道人之装束自织之与搴藻撷香。荷云载月。逋客之橐囊诚不以富 【 以上采何仙郎别论】 林籁结竽笙之响鼓吹诗肠泉声振钟簴之音节宣禅诵 
　　轩眉洗耳。卧苔茵以纳凉。杖策腰鎌。出芝田而问岁。花结子。竹生孙。坐听节物之迁。鱼会琴。鹤识字。行□先王之化 
　　迁莺弄樾春尖何必寝流。幻月穿林晚朗正堪濯魄。 
　　咏武公之淇竹不可諠兮闻晦老之木犀。吾无隐甭但取缥缃浏览何劳盻倩承迎 【 以上采黄俞言集】 
　　白门李文孝希禹梓 

　　●跋 

　　余兄宅忧以来避俗入山渔猎经史多所纂辑乃余独梓其小品譬啖菖蒲者时易龙肝之味听山鸟者或胜丝竹之鸣从其好也虽然味甘其鲜响悦其异宁独余然哉昔殷仲文爱诵小品日下二百签皆是精微世之幽滞尝欲辩之甚矣幽滞者之不可与言小品也故览是集者宜通人达士逸客名流犹必山寮水榭之间良辰奇怀之际爇香品泉卧花谓月则忧可释倦可起烦闷可涤可排若仅置之寒膻措大间以当攒眉咿唔之一洵不足报五经四书之效也然岂可为兹集咎耶 
　　庚午清和月暇园主人元化书 
