　　燕游吟　　（明）陈应元 撰 

　　白门陈应元思昌甫着  

　　●目录

　　文华殿召对 
　　庚午入觐刘五云先生赠诗以宠其行依韵奉和 
　　庚午仲冬二日贱辰刘五云先生赠诗二律依韵奉和 
　　庚午除夕以入觐至长安偕次儿守岁次王百谷韵 
　　辛未元日早朝学舞呼嵩 
　　长安立春次王百谷韵 
　　春寒用陈白云韵 
　　二月十七日大雪宿富庄驿 
　　二月十八日过阜城大雪见中翰郑冲频壁间和杨使君沙民种石田四律依韵再和 
　　刘半舫光禄与余倾盖莫逆长安入计竟不得一面怅然有作 
　　辛未入觐抵都值同邑叶豫楠谒选奥西容县令赋赠 
　　长安辱太常卿沈芳杨先生招饮赋谢 
　　跋 

　　●文华殿召对

　　辛未入觐事竣正月二十三日上御文华殿召对十三省监司臣得与焉恭□四律

　　文华昼敝接群丌髣髴唐虞喜起风外吏被宣称旷典至尊垂问庆躬逢木天记注云侵墨□藻□□日映红辑瑞此番洵独盛司存表率媿无功 【 对毕　上亲语表率府州县就是尔等故句中点出】 

　　其二

　　旬宣敢附亮天工丹陛传拜下风咨岳繇来夸盛事瞻旒谁不羡奇逢金门旭日千班紫王案祥云一朵红天语曾将军储问挽输死后敢言功 【 上亲问宣镇需饷甚急谕令速觧故句中点出】 

　　其三

　　庶官无旷代天工四岳询咨可以风宣室谩夸前贾谊圣朝谁敢后龙逢扬言共吐散衷赤清问频忧塞外红似此虗怀谦受益升平总是一人功

　　其四

　　十八年前滥若工重来亲见泰交风明廷果是俞兼咈介性何知迎与逢凤语琳琅天吐白龙颜晬穆日含红此行不减桓荣宠子子孙□咏帝功 【 是日天气晴和　圣颜豫悦故句中点出】 

　　●庚午入觐刘五云先生赠诗以宠其行依韵奉和

　　笔底光芒万丈长趁时好趣舍人装四方瑞辑咸瞻后两部经成曾进皇貂尾续来形自咲螭头傍得衮生香君家荆树枝枝贵虎拜墀前识季方

　　○附刘五云赠言

　　千里朝天夫路长燕山晴雪照行装五云高处瞻双阙万玉声中拜玉皇翠旆犹连青岱色氛旌遥带紫薇香多君保障应称最伫有殊恩出尚方

　　●庚午仲冬二日贱辰刘五云先生赠诗二律依韵奉和

　　社栎虚惭历岁时望秋先落哎蒲姿顾龟那得金为印数马聊戚齿作司欲和阳春无雪句且将吟兴付梅枝刘即去后桃千树压倒潘花可佐巵

　　其二

　　赤松有约素夸张修短无心任彼苍岱色何如荆树羙薇斋先借笔花香蓬桑久挂都成栎桃李栽盈即是棠何日峰头五老聚与君共话海天长

　　○附刘五云原律

　　闻道弧辰冬仲时生来果是傲霜姿西秦花绕文章印东国春生咻障司棠荫遥连青岱色□云高覆冻梅枝山河十二称觞处喜见南星映酒巵

　　其二

　　坐对南山锦宴张山先入坐色苍苍盘中乍荐蟠桃熟杯底新浮瑞草香薇省千年瞻晓日□门随地是甘棠冯君莫说丹砂好腹有阳春□自长

　　●庚午除夕以入觐至长安偕次儿守岁次王百谷韵

　　长安万户夜生烟子后便称是岁前喜起拜稽古凤阙文明垂象在龙田梅花陡放疑催腊栢酒停斟欲待年报说庭燎先烛斗趋跄恐后不成眠

　　其二

　　爆竹喧声聒耳频铜刀剧罢礼厨神闲翻玉历消残岁窃幸金吾是比邻明日偕联集凤侣今雷怅忆饲鸦人天颜有喜知惟近栢酒呼儿进再廵

　　○附王百谷原律

　　除夕烧灯野屋烟伤心万感一尊梦买山寻□非逃世作赋雠经是力田药褁空蘘遇旧腊梅花片雪待新年邻家鶪犬催残漏叹息流老不忍眠

　　其二

　　玉历流年何太频每逢除夜暗伤神吴王城郭花藏县陶令琴书柳结邻对酒莫辞今夕醉明朝又是来年人城门山色青如昼不负春光酒百廵

　　●辛未元日早朝学舞呼嵩

　　丹陛东演纷翠羽护重瞳朝元傍衮香携袖□阙瞻旒佩尽王?忽薇省行书今识紫玉皇棒案□应红辛盘辛岁敢私荐夙夜心心只在公

　　●长安立春次王百谷韵

　　无数夔龙集凤凰禁城和气兆年芳南熏曲秦虞弦调北苑花栽蜀锦妆玊泮浮来荔粉白□镂分得衮衣黄汉文豫有春和诏赈贷应宽田畯肠

　　○附王百谷原律

　　城上高楼五凤凰春云春日转年芳镂金作胜家家帖剪彩为花树树妆太液池中波早绿□阳殿里柳先黄陇梅消息无人寄断尽江南思妇肠

　　●春寒用陈白云韵

　　水薄疑将解坐来清复凄柳黄花不咲山绿鸟无啼去絮惊生栗当窓怯欲迷暖时饶冷意旸谷似移西

　　○附陈白云原律

　　前山氷未解春色故凄凄花蕋朝全敛莺群午不啼冻云如絮白寒柳带烟迷酒幔何多兴□扬行径西

　　●二月十七日大雪宿富庄驿

　　鞅掌风尘里行藏暗自啇柳黄欺雪白圆尘乱珪方访戴迟卬涉卧袁哎我忙占年果是瑞信宿亦何妨

　　●二月十八日过阜城大雪见中翰郑冲频壁间和杨使君沙民种石田四律依韵再和

　　入春犹积雪柳色半迷烟犊瘦怀长剑乌饥立短椽征租荒畆外晨爨夕阳前为感皇恩厚扶犂强力田

　　其二

　　极目前村路苍茫一片烟窓虚留月牖瓦落□风椽三辅城居后二东壤接前安得女娲手炼成五色田

　　其三

　　弹丸黑子地远树尽含烟寂寂莺无语疏疏屋几椽雪飞二月后风急五更前莫说沙中若□沙胜种田

　　其四

　　已完辑瑞典策马任冲烟堆堞二三里诛茅四五椽农虞胼胝后吏要税租前寄语绥民者毋遗硕鼠田

　　○附中输郑冲频原律

　　林皋遥策驷满目画荒烟地已邻三辅村仍□数椽生涯疏柳外哎语小茅前年来謌帝力犹种几分田

　　其二

　　将无欲其雨苍凉五月烟闲鶪依比舍饥鼠出层椽瓶粟家家罄征轮处处前麦秋曾几日举趾复于田

　　其三

　　征兵初下诏有檄亦如烟将令须三肃民生只一椽糗藜曾不饱牛醑岂能前顾靡秋毫犯于兹克有田

　　其四

　　敢曰皇叶使担头万里烟祗将图欲绘安得笔如椽马迹新沙上莺声右驿前一餐叨已饱雨我祝公田

　　●刘半舫光禄与余倾盖莫逆长安入计竟不得一面怅然有作

　　剑合当年意气亲长安落落愧延津如云计吏疏还散似水交情淡更宜天上银青椎妙□人间金紫让亲臣君来我往成虚晤徐榻何时□下陈

　　●辛未入觐抵都值同邑叶豫楠谒选奥西容县令赋赠

　　鳯凰台畔侣领邑近苍梧程技宜裁锦问鞭只用蒲万松供友鹤 【 容县有万松亭】 双舄快飞鳬共作□安客同心月不孤

　　●长安辱太常卿沈芳杨先生招饮赋谢

　　天下安危系重身潇然远韵脱风尘一夔足矣需调鼎两袖清哉任积薪座上倾尊堪拟北都中下榻媿非陈深谈不涉寒暄语半是忧边半虑民

　　●

　　附陈眉公和律 
　　附右方伯莫寅赓公祖和韵四律 
　　附宪长劳金栗公祖和韵四律 
　　附汤参予学宪和律 
　　附大参李鹏南年兄和律 
　　附水部汪孺石年兄和律 
　　附陆景邺宪副和律 
　　附大参李鹏南年兄载和律 
　　附右方伯寅赓莫公祖载和律 
　　附李粹然佥宪和律 
　　附刘五云和律 
　　附大参都弘若年兄和律 
　　附计部传舟水年兄和律 
　　附晋抚戴紫宸年兄和律 

　　○附陈眉公和律

　　辛未入觐事竣正月二十三日上御文华殿召对十三省监司白门思昌陈公与焉恭纪四律依韵奉和

　　彤廷奏绩允厘工直椄明良太石风禹曰俞□欣再覩尧称咨尔旷难逢矢心社稷惭尸素□指储胥问朽红当宁祗今宵盰极海邦清晏敢言功
　　保厘心若叹良工谁向东方采国风挂壁诏□成故事临轩宣召实奇逢三春柳映簪裙□五色云攒绣衮红莫谓君门犹万里蚤閞麟阁待元功
　　清时辑瑞召群工拜舞尧天咏舜风传语何如天语切外臣窃比近臣逢薇垣不放妖星白葵藿犹悬向日红郑重至尊垂大训敢输忠荩献肤功
　　天神奇表运天工列国周咨十五风万寿无疆勤颂祷一人有庆贺遭逢臣心似水同清白圣貌如春带小红闻说青齐多徤侠东归收取荡平功

　　○附右方伯莫寅赓公祖和韵四律

　　辑瑞彤廷觐百工熙朝真有泰交风赓歌自昔称难觏询岳于羡几逢霜皎欲窥臣意白旭升犹带带御颜红冠裳万国瞻师帅人乐尧天总帝功
　　临轩清问徧群工式表洋洋大国风漫拟外臣夸侍从转从前席副遭逢保民不复忧饥色固圉无烦计粟红三载价藩谁第一罘罳蚤已为书功
　　流民常恐绘难工咫尺龙颜贡采风风动自来勤独注时雍谁复诧稀逢矢将氷节??系中素输向散心日下红棒出如纶矜异数愈知翼翼懋成功
　　圣主甄陶等化工矢忠畴肯负休风共言睿听钦虗受莫向清时叹不逢亮采艳夸齐□锦陈谟彩夺上林红孤臣遥忆天颜喜惭附旬宣拟建功

　　○附宪长劳金栗公祖和韵四律

　　金华开敝御臣工十五诸侯献国风政事更端垂访落虞黄邃古欲重逢青鹓队里人披赤白兽尊前色映红尚尔至尊厪远近臣邻孰是缓图功
　　一片丹心欲亮工况乘初景被和风氤氲丝吐非凡响睟穆天颜总异逢湛露雀衔心破白蓼萧燕语脸飞红无劳九五东垂颐价德维落定有功
　　东藩靖献异群工独说泱泱大国风海外鲸波圣主虑天边珠唾老臣逢鱼听纶绪沟藏碧树暖香烟苑绽红橐笔词臣传史册浑凝图却汉时功
　　胪传特进外藩工不是寻常杨柳风踧踖□知天上立回环转忆月中逄赋诗鱼藻犹□绿待宴鳌灯已树红历落五溪云外客于时偶亦□江功

　　○附汤参予学宪和律

　　辛未入觐幼白陈老亲翁保厘功第一恭逢召对和韵以纪其盛

　　天颜睟穆莅群工拜手赓扬喜起风夙夜自将惟职□明良交泰独遭逢氤氲欲布千门□□旭初升万国红为问太平今日事亟□□□□歌功
　　当年握笔诧神工此日陈诗贡国风凤藻温文承独对龙颜霁色喜亲逢平台日暖晴烟紫宣席春深御幄红尧舜致君咸一德同朝敷奏尽天功
　　□百僚表率有宗工会见周南盛世风四海讴歌群瑞集万方蒲谷一时逢臣肝披沥丹枫赤□天语褒嘉玉玺红谁绍关中河内绩麒麐虚□待元功
　　人间何处说天工十雨无愆五日风疾若备□民隐切咨询俯遍主恩逢烽烟西北忧农业杼柚东南问女红颐祝康衢忘帝力四方风动不言功

　　○附大参李鹏南年兄和律

　　召集明庭厪代工依稀问道拜言风东藩近拱联三辅列岳周谘是旷逢如此虚怀来建白将令穷谷断啼红琅琅天语垂明训总望推行叙九功
　　兴朝圣主恊宗工龙起云飞虎啸风方召垂绅环屏翰皋夔步武谨将逢建威肯待羽林赤勤政□调玉烛红庙??美频烦天下计巍巍岱岳表穹功
　　补天此日娲皇工大化弥纶追古风密迩□□虑更远宣披肝膈意相逢情关韎韐勤推赤□切闾阎急积红最是全齐瞻阙近洋洋东海荡神功
　　彤墀瑞蔼俯臣工喜起赓歌畅八风帝盎煦和千载遇天开光霁一时逢常教海寓田畴绿莫放岩疆烽燧红东去保厘臣在此敢忘表率奏全功

　　○附水部汪孺石年兄和律

　　熙朝时亮为天工玉帛来同万国风咨岳称尧今又见拜言诵禹右几逢龙颜春霁卿云湛凤藻霞鲜瑞日红边计独烦宵旰虑济虚补诎是谁功
　　惊传宠命下臣工习习香飘玉殿风清问特垂千载遇嘉谟入告一时逢忧深民隐防莲白虑切胡尘计粟红表率自堪刑百辟劳谦君子耻言功
　　三年辑瑞集群工圣虑渊微亟采风郡国那堪无岁望田畴惟硕有年逢羔羊敦节??系垂素鸳鹭联班锦曳红东海洋洋称重地保厘首纪价藩功
　　皇恩浩荡等玄工昼日尝思三接风喜见歌虞来兽舞西?心闻谏夏失龙逢玉河烟锁条先绿禁苑春开朵欲红课绩无如边务急岩关蚤借运筹功
　　艺谏从来及百工悬轺岂让盛王风地天泰自三阳启内外交同一日逢瞻阙光浮金水碧拜旒香绕御炉红政先足食兵犹次从此讲求即实功
　　荣绩曾经着若工保民喜又进豳风亲临黼扆谁同见宣召藩司君独逢佩玉锵锵头上黑摄衣几几脚边红琳琅宝训闻天际钦诵敢忘大造功
　　方畧无烦谢未工愿摅奇秉洗腥风倒悬亟就人间觧挟纩还从天上逢出塞雷轰弓影黑献俘电击□痕红荡平区域真能事半壁撑持未是功
　　擘画只争拙与工绸缪未雨愿闻风贾生说是犹非遇董子言不终未逢本质无淄从幼白效忠有血自胎红东征待粟谁飞挽汉室应推第一功
　　羡君先世出宗工草檄曾令头愈风代受诗文流裔远家传簪绂渊源逢于岐凤至毛生彩□ 【 宦秦】 反鲁驹从汗带红 【 令嗣善属文】 孰使至尊勤梦寐宣扬德意有奇功
　　宦途多历术逾工熟驾轻车似御风帝念封疆烦顾问人为社稷庆遭逢桑麻遍野青兼紫桃李填门白间红 【 君曾典试】 殚力辞臣蹇蹇格天还仗圣神功

　　○附大参李鹏南年兄载和律

　　千春胜日集群工华盖轻飘明庶风万里□□真远虑九边挟纩亦稀逢萦宸王气浮长白拱阙天孙献晓红珍重玉音警有位好勤职业勉图功

　　○附陆景邺宪副和律

　　万方辑瑞述天工帝语春温问国风外吏望云双阙迥多君就日寸心逢花间御柳穿新绿殿上仙桃醉小红咸激承恩分禹迹欲随趋步奏尧功

　　○附右方伯寅赓莫公祖载和律

　　读幼翁陈先生召对四律已为次韵既读诸公和章珠玊纷披不禁技痒一再续貂聊供喷饭

　　五云祥绕集群工宣室何堪拜下风神轶悬锺弘谠论赋成采菽羡奇逢星依斗极蒸为彩枫耀薇花色映红无逸右来垂烱鉴君王灵宠钖康功
　　东方谁调化瑟工即看四履尽从风对杨不忝承休命敷奏洵夸有异逢宸扆设诚求保赤边烽转盻欲销红酬庸时为悬车服岂待三年试以功
　　玉帛趋跄尽百工车书从说大同风四□□□遐方徧九叙欢歌盛世逢惟正悉心供自□□搜无复纪于红履霜应有持盈虑犹廑咨询最僝功
　　久悬令甲课熙工散藿还思皞皞风尧舜倍深宵旰计禹皋胥庆水鱼逢应知善集狐裘白陋却规陈烛影红逓自百揆之九牧尽人轮赤不居功

　　○附李粹然佥宪和律

　　岳荐台星侈亮工三齐久矣拂条风香生薇署人龙见瑞辑天都主圣逢引座双瞻垂佩碧呼嵩余响绕云红最编览到东藩处圣策先书第一功
　　晴熏合殿萃群工独廑东方廉法风率属□□铭帝语臣贤主圣快时逢专城几处官愁墨献秉归来颜□红海岱最声亦有吏保厘定自属元功
　　紫袖委余觐百工忽承天上念边风挽输频向藩臣饬庚癸还虞戍士逢徒识碛间身卧白几人殿上额含红岳东竚看新膺宠奋武揆文藉尔功
　　岳伯曾经宠若工于今复见拜扬风传来北阙新恩重宴出尚方异教逢举匕谁夸尝□白归鞍竞喜夹油红
　　明王前席应无负麟阁蚤开待肤功

　　○附刘五云和律

　　平台亲御集群工玉佩铿铿弄晓风堂陛悬来元不隔地天交处最难逢龙颜一蔼春常霁汉殿初晴日正红为颂圣朝无阙事太平敢说是臣功
　　鸡人唱罢走群工御辇香随御殿风鱼水于今情共洽明良旷古喜相逢仰瞻快覩尧天丽拜舞欣看舜日红惟愿皇图千万载常将保障奏臣功
　　三年一度辑群工八阙先询大国风天语亲承真盛事外臣面觐自奇逢星迎剑佩环声冷日耀旌旗御仗红身沐君恩无可报旬宣聊以毕臣功
　　天工欲代藉群工喜起重瞻太古风剩有甘棠追召伯仍将苦谏比龙逢居官姱节如霜白报国丹心对日红近又海门新奏凯二东平定□臣功

　　○附大参都弘若年兄和律

　　弘开左个亮天工薄海喁喁尽向风万国趋跄看盛典一人晋接诧奇逢光摇御柳垂垂绿彩郁□□袅袅红仁主一言其利溥生民此日乐康功
　　补天文石运玄工瞩徧民嵓备采风蔽芾直将追召伯昌言应不羡龙逢对扬自矢精忠白虚受躬承晬穆红太史扬休胥载笔猗欤一德起肤功
　　二东总牧式群工渤海洋洋果大风侍从赓歌熙世事外僚清问旷时逢鸣珂绶绾迎风碧端冕颜开映日红喜起一朝称最盛御屏推首价人功
　　地联三辅倚神工领袖诸藩尽下风图绘□□宁故事箸筹亲授更稀逢不愁狂逞搀抢白时有源输庾廪红鲸浪廓清尤不偶酇侯蜚挽□全功

　　○附计部传舟水年兄和律

　　代天长惧圯天工亲集龙旗问国风十三山□回掌次五千侯甸剧躬逢龙鳞云绕香烟紫雉尾天开日表红早晚东西齐送喜摹江汉颂元功
　　无米之炊愧未工其空正拟献齐风汉仪见问□遥想舜典询咨恰快逄葛屦应无霜迹白仓脂判有桃花红一分玉石河清了不必青天□粟功
　　自是天工赛化工一言万国尽春风若散刘晏勤堪录应念冯唐老未逢几为军储头尽白叨称表率面加红中兴从此年新数麟阁谁推第一功
　　畴称东后首群工九伯独雄表海风布政以□希以猛爱君为戆不为逢鲸波夜静天澄碧凤彩朝飞□逗红宇宙只今重整顿给军千万首谁功
　　云汉谁为驱雨工翛然四海动天风周余似□方愁孑汉德如泉欻怒逢楼阁千重烟树绿山河万里锦花红七旬早见苗来格不待微臣转饷功
　　风运未奇郢匠工辇输骊驾剧雷风对龙堪□韩承召射虎无如广不逢可念九花塩汗白进销三路燧烟红酇侯莫道专漕挽追转无双是首功
　　五凤楼成劳国工道襄龙虎是雷风四年运复唐虞际十三人亲尧舜逢龙角空来牛气紫□须剪凈稻花红野人重续归鸿雅曰有旬□□伯功
　　从来征羽和难工况是九歌扬大风喜起声□赓稷契咈吁人不忌龙逢风清鼯鼠云禾绿□运鲲鵰锦浪红草木何知酬雨我鸟虫但觧□天功

　　○附晋抚戴紫宸年兄和律

　　几年碌碌滥群工此日新承喜起风边塞经营劳睿算廓清指顾庆躬逢昼长殿蔼垆烟碧侍□阶移日影红岳牧一时咸济济小臣筹策媿无 【 下阙】 

　　●燕游草跋

　　人之文若诗大畧肖其襟度玩世之人其言□愤世之人其言激经世之人其言正各随性□之所近如石韵花香莫知其所以然者故亦□成一先生言挽近钩玄索奇藉以慱誉虽名噪海内于巳之性灵邈焉无当也幼翁先生刘□经济不沾沾于雕虫薄技有时掺觚吟咏以□写其天趣皆黄锺大吕之音不与世之铮铮□ 【 下阙】  
