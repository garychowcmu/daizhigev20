　耻躬堂残稿　　（近人）高昌隆 著




　　●耻躬堂残稿　１

　　起十七年八月迄二十一年三月
　　上海 符离  南京  槟榔屿  北平  邯郸  汉口  武昌

　　民国第一戊辰夏日于海上  和白石农六十自述诗并颂寿一首
　　蒿目荆榛出处悬，沧江耆旧喜岿然。新亭风景犹如昨，汐社云岚敢问天。垒块自浇倾白堕，玉珂辍响话青氈。尧年鹤语桑田感，待读先生注易篇。
　　蒿目——登高远望。荆榛——喻违逆不顺的心意。耆旧——年高望重的人。垒块——比喻胸中淤积不平之气，亦作“块磊”。《世说新语·任诞》阮籍胸中垒块，故须酒浇之。许有和诗：“不用浇块磊，我怀天不平。”白堕——酒的别称。原为善酿美酒的刘白堕的名。青氈——王献之语偷儿，“偷儿，青氈我家旧物，可特置之。”旧时， “青氈”为封建文人故家旧物之代辞。 尧年——本言唐尧时代，旧喻太平岁月，太平盛世。

　　生日感事戏效李寒支世熊闽之建宁人体      【十七年上海】
　　增齿启予相汝操，南云频望寄长号。惜阴那得买山隐，抚事还如誓墓高。辩给十年迷马首，痴顽一念喟龟毛。巫医自嚷稽天力，何与扄门壁剑韬。
　　注：第四行一为：抚事真欲（如）誓墓逃
　　誓墓——羲之称病去郡，于父母墓前誓事。旧称辞官归隐，誓不再出为“ 誓墓”。  喟——叹息。龟毛——龟毛兔角喻有名无实。稽——至、及。增齿——指生日。相——观察。汝操——你的操行。辩给——口才敏捷。何与——为何给与。扃（jiong）门——插门。韬——计划。

　　符离集寄张叔新
　　传言沪上失交臂，为报江南手寄笺。岂不怀归同剪烛，冰壷清苦对愁眠。【过下关时，曾书询南下期。不意即以是日到港也。又注：予以十四去申，而叔新以十六至。少梅以十八子夜抵符，为言如此。先是予在申时，叔新来书告行，未示以期。予旋以贫役道路，初不料隔二日竟迟良晤也。落月在窗，永怀不寐。忆行出宁，贻书家兄，转致叔新，江皋在望，阻饥为劳。】
　　失交臂——互相错过相见的机会。

　　在符离集寄仲丈阜阳
　　日夜南风里，披襟念楚氛。先生间伯仲，高节与河汾。嘉遁几无闷，惔忧一令闻。对轩如可作，蛾子尚纷纷。
　　河汾——指名师。嘉遁——旧称颂隐遁之辞。惔忧——如火烧一样的忧虑。蛾子尚纷纷——暗用“蛾术”之意，喻学习勤奋，著述不断。

　　在符离寄五姊槟榔屿，长歌代书，中以冗事未能终意，及到申则已明日黄花，聊发一笑。
　　去乡畴得已，瓶罄以为耻。去国胡毅然，乡时岂如是。敢不溯我生，汶汶随物止。生材必有用，况当国政靡。终俾国以生，相切到臧否。吾侪幼失学，于知有自始。在昔称寒家，列戟入珂里。壬子锦官归，甲寅哭先妣。戊午之四月，重闱惊不起。失怙壬戌秋。慎旃示儿语。负笈向南陔，兄弟要循彼。就中絜白华，跋涉念吾姊。孤诣果修身，及国庶有豸。何意群飞急，村落生荆杞。破家与输家，中流患无砥。家难尤纷乘，叔兄逝辽水。骨肉旅东西，谋食干戈里。道尽岂初心，涕泪识所以。忍说去年冬，家国并如此。纪习姊浮槎，荷戈吾法錡。脱死归申闻，海外有皋比。驰书告珍摄，崇德复共矢。及今计睽违，往年日如驶。行吟黄山头，山色吾乡似。行行遨游耶，聊复经商耳。商贾岂吾性，叹息肉生髀。群蛾弄潢池，君子宁乐只。差可慰远游，关外有安履。仲兄治齐河，伯也留乡梓。更喜春申屯，读书有二士。北平遗榇安，殊不惧封豕。时痗会已时，素心与初旨。
　　瓶罄——完、尽，犹罄其所有。胡——何。汶汶——昏昏，不明貌。终俾——终使。臧否——好坏，得失。吾侪——我辈。列戟——犹“列棘”谓作高官。珂里——对别人乡里的尊称。锦官——锦官城，成都。重闱——旧称祖父母为重闱。失祜——丧父为失怙，丧母为失恃。妣——古时母可称妣，用称已死母。旃——犹“之”。负笈——笈，书籍。谓出外求学。南陔——束皙:“循彼南陔，言采其兰。”《诗·小雅·南陔》毛传，南陔孝子相戒以养也。又“循陔”旧谓奉养父母。絜——用绳子测量圆筒形物体的粗细。诣——学业进境。庶有豸——希望能解决。《左传·宣公十七年》“使郤子逞其志，庶有豸乎！” 豸，通“解”,解决。破家——不完整的家。输家——败坏的家。纷乘——犹纷呈。纪习——求理习道。浮槎——乘船。法錡——錡，三足釜。法錡，使用錡，喻谋生求食。皋比——虎皮。珍摄——珍惜，保养。共矢——共同的目标。睽违——分离、违失。叹息肉生髀——《三国志·蜀志·先主传》裴松之引住，“备曰：吾常身不离鞍，髀肉皆消；今不复骑，髀里肉生，日月若驰，老将至矣，而功业不建，是以悲乎。”后用“髀肉复生”为自叹久处安逸，思图有所作为之辞。弄潢池——造反的代称。弄兵潢池出自《汉书.龚道传》此句可作“群恶造反”解。乐只——“只”作语助词。《诗.周南.樛木》“乐只君子”。春申屯——指楚地。榇——棺木。封豕——大猪。封豕长蛇，喻贪暴的侵略者。痗（mei）——忧病。素心——心地纯朴，或指本心。

　　与少梅游孝陵感事口号
　　一年一度到明陵，忆得初来拾间磴。余事只令堪绝倒，龙藏真谶左高层。

　　中秋二首  【频年浪迹，多在车上过中秋故云】
　　千里辞根转玉轮，频年周道紊车尘。归来长铗今如此，结习多生怪累人。
　　明察人方求野马，费声时已禁寒蝉。坡公水调何年拍，持较灵均一问天。
　　辞根——离开家乡。玉轮——月。喻车轮，实指奔波。周道——大路。归来长铗—— 《国策·齐策》“长铗归来乎！”结习——似谓陈规陋习。求野马——寻找有才干、敢说敢干的人。  禁寒蝉——成语“噤若寒蝉”。比喻不敢说话。坡公水调——苏轼《水调歌头》。灵均——屈原。《问天》是其作品。

　　母仪
　　懿音旷代总如新，里党乡闾夙饱陈。淑德追思一响往，慈祥夫岂间婝亲。立家多故承先未，遗此无凭揆度寅。怃日感忘昔训在，尊前涕泪共君诜。
　　懿音——伤痛之声。夙饱陈——肃敬而充分的陈述（流传）。淑德——美好的德行。婝——疑为“  ”，好也。揆度——估量。 寅——此持作“敬”解。怃日——受母亲爱怜的日子。尊前——母亲遗像前。  诜(shen)——众多貌。

　　读史感念鸡鸣山上，吊北极阁唏嘘之作，沧然口号
　　玉钩斜葬今日处，山势平林委暮寒。叔宝当年诚误国，杨花不见有心肝。

　　沪杭车上口号
　　二十年来死不清，及今焚里竟逃生。扶云手领千张锦，莫笑先生是外行。

　　去杭前一日，大雨，入夜风狂。次晨放晴，而吾行矣。车上追述一时邂逅口号，此为鸿泥之赠耶。谓吾之任，不足为外人道也。
　　公子青年已迈伦，祝将怀抱示吾人。虎林风雨潇潇日，反侧玄黄苦忆亲。
　　一夜狂风振郡城，千家朝日赖回声。吴山山顶从凭眺，渊注湖池江水生。
　　鸿泥——化用”雪泥鸿爪”，喻陈述。另有“鸿仪”之意。迈伦——年纪超过同龄人。（早熟）祝——祝祷。怀抱——胸中志向。虎林——喻危险环境。“反侧——反复无常。玄黄——天地的代称。赖——抵赖貌。从——通“纵”。渊注——深远的泉水注入。暗喻口号产生的缘由深远广泛。

　　寄叔馨北平集叔贵阳
　　昔年同志各为倡，篝火丛祠寓意深。砥砺艰难忘尔汝，乐忧身世奚人禽。读书填海悲丁际，躬厚移山可见心。坐对西窗忘剪烛，寒更往事耐沉吟。
　　误我一诗兼病酒，聪明殲尽尚何云。欲求余事归真乐，闲理童心苦忆君。温峤绝裾期报国，范缜不令是知文。栖迟吾党索居感，扶目云潢数冠军。
　　各为倡——各有倡导（作为）。篝火丛祠——秦末陈胜、吴广假托狐鬼事以聚众起义，此指谋划商议。尔汝——彼此以尔汝相称，表示亲密。奚人禽——人禽有何两样。躬厚——忠厚诚实的态度。西窗忘剪烛——孤身在外，不能共剪，喻夫妻远离。温峤绝裾——温峤受刘琨使劝司马睿即帝位，母崔氏不让去，温绝裾（扯断衣襟）而去。谓去意坚决。  栖迟——游息。吾党——朋辈、我辈。    索居——孤独地生活。扶目句——举目天地间，有几个孤独生活的冠军？

　　戏号
　　饥虱悄悄欲处裈，隔搔还畏主人存。小人道长多消息，失畚何曾贵客尊。【王猛微时，买畚于洛阳，及见桓温扪虱，而谈天下之务，旁若无人。】茹食遨游不系舟，柴桑流浪棒当头。说迷七圣迷中圣，诸佛三生强半休。
　　饥虱——喻小人。茹食——此稿改为“茹食”，生食也。裈——有裆的裤子。《晋书·阮籍传》独不见群虱之处裈中，行不敢离缝际，动不敢出裈裆。

　　醉后
　　酒德千年讼不停，栖迟欲问几人醒。陶潜到底无知己，劝尔悪悪可暂听。
　　兀然且念心初震，聊尔应怜我自知。记得当年欲病酒，一回话别泪如丝。
　　悪悪——悪，读“wù”犹“唉唉”。

　　将绝智弃望乘桴远窜自呼而告语  【戊辰冬至前五日，接申讯，追怀既往，抚事浩歌，略识一二而已矣】
　　结习余生剧可伤，驰驱肩口悔空忙，为怜老至风尘下，共悟人奸洴澼方。湖海去来犹淡泊，云烟开领看沧桑。他时寄语同珍卫，迟我知言白帝仓。
　　不愿别离逐梗泛，肯迟春水驶行舟。坐人天上瑯环轴，怜汝生涯坞鹜谋。廿载平陂涢往复，四夷操守重嚣湫。腹心寄处安湔洗，记得当前几棒头。
　　二十年来懵是非，酒杯一把一歔欷。漫言国秉千钧发，足念泉台万事违。家祭示儿悲响往，□杯何处著轻肥。柴桑异地蓬蒿累，海上从君唤谨微。
　　读书持顾问心盲，譬说一开选佛场。利己利人非后觉，贪嗔贪愿捣玄霜。全无资斧森行笈，为表予心起坐忘。万里基行行送汝，行人超弃要周行。
　　肩口——肩上扛着一张口。洴澼方——见“洴澼絖”条。洴澼方，谓宋人之“不龟手”的药方。典出《庄子·逍遥游》。沧桑——世事变化。迟我——晚我。仓——船舱。肯迟（zhí）——愿意等到。梗——塞也。瑯环——瑯环仙境。涢——湖北中部地名。嚣湫——狭隘、尘嚣之地。   湔洗——洗也。   懵是非——不明白是非。歔欷——叹气、抽噎声。漫言——枉然议论。国秉——国家大权。千钧发——千钧一发。泉台——泉下、泉壤。旧指人死后埋葬的地方。万事违——违心做各种相关的事。着轻肥——享有轻裘肥马的生活。柴桑——地名。谨微——小心、当心。资斧——亦作“齐斧”。利斧也。引为资财、器用；旅费、盘缠。   嗔——嗔怒。玄霜——神话中仙药。古诗云“玄霜捣尽见云英”。森行笈——森，森严，犹“认真”。笈，书籍。意为好好整理要带走的书籍。基行——基，开始。开始行动。周行——好的方法、途径。

　　即席章
　　求鲤过江岂未力，玉盘新荐醋溜鲫。王生果拟石生富，原有佳名奉匹敌。
　　石生——石崇。

　　阙题
　　客院歌声扫耳嬉，罗除襟解待眠时。栩然一梦吾何说，万里碧空耐所思。
　　栩然——生动，像真的一样，欣然自得。

　　自约重来西湖之纪念  【十七年十一月七日与蕃如重遇湖上，荡舟里湖归醉，追述遂有小诗，幸为一正也。】
　　昔年学校号无双，文学曹车署受降。好听跫音孤屿畔，婝麻深处为飞艭
　　怜君倚玉真公子，投笔容与燕颔迷。厌说羊城一剪烛，声声同唱汝南鸡。
　　多情最是北平张，迩辱华笺讯下臧。笑把长裾劳记取，逆行弄影鼓沧浪。
　　如今湖上身家感，怕说国钧鼓子花。谁谓喜欢非堕泪，来苏拍手赞人哗。
　　柏堂逝去谁知者，愁似青蝇吊故人。赖有营巢秋燕在，共将风雨痛前尘。
　　跫(qióng)音——脚步声。  燕颔——燕嘴下白里透红  汝南鸡——乱报时的鸡。迩辱——迩，近、接近。言辞接近辱责的关心话。长裾——长袖。逆行弄影鼓沧浪——沧浪，青苍色。见屈原《渔父》。此句意为做屈原那样正直明白的人。国钧——国家钧轴。指掌握国家大权的人。鼓子花——似为“花子鼓”。青蝇吊故人——用“青蝇吊客”意。谓死者生前无多知己，死后只有青蝇凭吊。营巢秋燕——喻死者妻室。

　　绝智
　　绝智人知念道坚，吾生繁琐耐拘纒。醉迷马首还轩伏，忍俊乌头戴葛天。神骏支公徒往事，雪胫慧可祛初禅。儿时子夜曳更读，敢意明膏累共煎。
　　忍俊——含笑。葛天——旧时大官随从文士戴的帽子。明膏——灯烛。徒往事——白白地干事，即干无意义的事。曳更读——勤读。绝智，不想固守初禅道心。

　　寄曹集叔贵阳
　　学书学剑两无成，为笑今年始是贫。道路漫漫人健走，风烟淼淼海吹尘。家飱髙卧非无意，炙毂趋炎亦有因。酌酒先生还耐否，浮云苍狗苦凭真。
　　炙毂——亦作“炙轈”。轈，古贮油潤轴器，热则油出。比喻善议论，滔滔不绝。浮云苍狗——姿态飘逸于空中的云。喻世间变化不定的事物。

　　与车藩如再遇金陵偶谈及浮海事
　　牂牁别去且漫论，屡见穷途采蕙荪。风景不殊人渐长，河山同骋岁如奔。乘桴鼓勇求吾道，持櫑高谈抉彼藩。到此将心安住否，几人回首话羲辕。
　　蕙荪——二香草名。采惠荪喻坚持选择好的正派的行径，不同流合污。桴——指小筏子。櫑——1 酒器。 2  有古剑名“櫑具剑”。这里指酒杯，也可指剑。抉——戳；穿。

　　赠姚维藩以价先生   【槟榔屿】
　　百战归来更远游，劫灰亲见话从头。扶桑日浴槟榔雨，尽与将军豁壮眸。
　　豁壮眸——大开眼界。扶桑句——扶桑，日本。槟榔，新加坡。此句疑指日寇血洗新加坡。

　　寄弟  【弟书来云：兄热天在南洋，冷天到北平，一年之中躬历祁寒元暑。抑何极行旅之趣也，因仄之  十八年】
　　书到令人真发噱，频年行旅我伊迷。能堪寒暑躬南北，看罢楼船趁鼓颦。【时中东路战事正剧】白水洋洋径渡好，青山岳岳为人低。一乘四载趋宁日，还说来朝要眷西。【归国谋醵资赴法国也】
　　噱——1 大笑。2 口腔。    颦——皱眉。（不乐）   眷——回顾，恋慕。《诗·大雅·皋矣》“乃眷西顾”

　　迟叔新不至
　　七年不见思曷极，计程切念汝应来。定将贾傅淡忧泪，同洒澄公劫火灰。铩羽几回鹤渐废，绝裾一意子真材。那堪尽数儿时事，浪遣流光亦快哉。
　　曷——何。劫火灰——兵火毁坏后的残迹。铩羽——羽毛摧落。比喻失意。绝裾——决意去也。流光——岁月、时光。

　　题与叔新合影   【叔新去乡之年，以元日合摄一影志别，今七年矣。亦以元日摄此。事之，适巧可念而此。七年中良晤屡左一见之难，亦可念也。】
　　儿时难再悲吾长，造像书元纪七年。舟壑迁流今昔异，天涯吷剑去来偏。已拼役梦停云里，畴想班荆古道边。相见何难别乃易，不挥清泪尚为缘。
　　迁——变易。吷(xue)剑——吷，象声词。吹剑首。喻准备为国出力。畴想——谁想。班荆古道——朋友途中相遇，共话旧情。原作“班荆古道”班，布也。布荆坐地，共议，事友。已拼役梦停云里——谓己取得官职。

　　邯郸道中      【十九年】
　　战场古是选官场，厮养佳姬意倂忘。来与卢生矜胜负，埋头辛苦炊黄粱。
　　厮养——旧指为人服役，地位低微的人。矜——自夸。炊黄粱——见“黄粱一梦”，喻虚幻、一场空。

　　登黄鹤楼
　　烟波江上崔夫子，当年曾此待鹤来。仙去鹤飞千载后，楼空人杳几劫灰。江流终古催前浪，石鉴涵光拟废材。一啸兴亡百不管，乘时如醉笑颜开。
　　拟——量度，猜测。石鉴——石镜。李白：“闲窥石镜清我心”。

　　汉上重九
　　木落风寒秋又深，早凉作意捣衣砧。烟波浩淼沙鸥远，云汉迢遥旅雁喑。桓子他山勘祸福，杜陵高处漫登临。例看塞向知机者，争道茱荑酒可斟。
　　勘——探测。桓子——齐桓公。桓公未承位时，曾流落异乡，祸福难料。杜陵——杜甫。作有《九日》一诗，是重阳登高诗的名篇。尾云“弟妹萧条各何在，干戈衰谢两相催”。塞向——封闭北向的窗户。知机——知道不久北风就要吹来。此诗抒发游子他乡怀念家人，为家人祝福的思想感情。

　　读范伯子【当世苏之南通人】诗即集其句题尾
　　民今百死我何冤，惨恸能来切肺肝。阅世已更新涕泪，可怜真个泪阑干。
　　怜君似我无根蒂，一世宜同禁响蝉。安得众中拔此老，月华终古与人看。
　　惨恸——凄惨、悲痛地大哭。切——伤切。泪阑干——泪落纵横，散乱的样子。禁响蝉——喻禁止发表言论。月华——喻范诗含光。

　　中秋戏示同人
　　南楼老子踞胡床，许觉清秋引兴长。悭汝酸寒人共指，也图千里去叨光。
　　悭——吝啬。叨光——受人家的好处，也常用表示感谢。人共指——众人所指。

　　送云悲鸿归粤
　　十年载道感离索，肩口仆仆车过尘。大笑无词输马祖，长怜到处拜蛇神。江南草长人知返，急景凋年髩欲银。尚拟与君珍重别，将心好去计安贫。

　　赠刘逸群
　　遮道策勋惟有酒，君家发愤遂能雄。姓名粗记学书者，应送冥冥上眼鸿。
　　遮道——怎么说。策勋——谋取成功。遂能雄——能顺利称雄。应送——犹应跟着。冥冥——谓求学专默精诚。上眼鸿——喻成长为有才学的人。

　　汉上中元
　　作客多年不念家，中元逆旅苦咨嗟。冯公铗是归来好，陶令诗存松菊夸。目送南云飞鸟影，凄迷麦飰大江涯。儿时那省三更句，长大悔将涂乱鸦。【儿时不能即寐，先母辄教诵诗，今能记者，惟“三更灯火五更鸡”一首而已。】
　　到底中元月，清天无点尘。人家膰祭里，灯火大江滨。去怼嗟来食，生咨仰屋贫。望闾应念汝，遮道死吾亲。
　　中元——阴历七月十五日。祭亡人的日子。逆旅——客舍。冯公——齐国的冯驩。为孟尝君门客，不满孟的待遇，弹铗而歌“长剑回去吧”，旧时未受重用的知识分子以此自说，表不安。陶令——陶渊明，弃官归田的诗人。麦飰——疑为“麦飵”，即粗糙饭食。膰祭——用熟肉祭祀。怼（dui）——怨恨。咨——嗟叹。望闾——望乡。

　　再题范伯子诗
　　绝迹春明气更遒，残杯手把为君咻。也怜从古髙寒月，只照人间百尺楼。【先生原句】
　　咻——喧扰。首取“喧、哮”之意。百尺楼——谓相距更远，鄙视更甚。

　　去汉
　　去去何所恋，翻成三叹息。君看东流水，逝者情曷极。

　　入京之夜，闻徽明早于月前化去，惊失不自已，欲为文哭之，苦烦瞀而未能也。念逝者之长往，睇虎涎以增凄，缚蚕美脉之丝，流泪明膏之炬，但传内热畴许知，言草一述，聊申吾意。
　　挟炭年来走欲狂，溺饥由已卸无方，难兄用餮穴中虎，此子复为忧所伤。西向侧身占觉梦，北极留眼吊苍茫。【金陵北极阁，昔为吾侪游憩之所，今撤去矣】   还知贤母倚闾望，何以家为共断肠。
　　瞀(mào)——眼花、心烦。睇——斜视。缚蚕句——暗示苦思不断。解为“缚缠默默之思”。畴——谁。挟炭——喻日子极难过。溺——过甚。难兄句——喻从事的工作令人害怕，随时会发生危险。难兄、此子皆指徽明。侧身——倾侧身体，忧愁不安貌。占——卜问。北极句——共游的北极阁看不到你了，感觉旷远迷茫。餮(tie)——饕餮。贪食之猛兽，喻贪婪之恶人。倚闾——倚门。形容父母盼望子女归来的殷切心情。

　　叔新书询徴明之丧，语及儿时群英楼攻错之乐，辄答。兼寄楼之主人 【楼集叔书斋     上海】
　　群英渺渺望不见，秋水一方系所思，为尔风流销歇后，是蒙霜露去来时。归程如梦千年鹤，夜雨愁凄百里雌。集叔未出山尚问故人心健否，河梁清浅有如斯。
　　群英——楼名。秋水——秋天之水。销歇——停止。鹤——鹤望。仰头盼望。雌——雌伏，还未能奋发前进。河梁——桥。用为送别之辞。“河梁非此路，别恨亦无涯。”

　　捡书得叔新十六年所寄三函，劝仍理数学物理之业，推奖逾当，题志怆悢
　　负负徒呼那可称，重来梵志负吾朋。空余只夜数行墨，莫见培风六月鹏。三省内伤交不信，一人从算爱而矜。浮生已似无根蒂，偃蹇空江息缯矫。
　　怆悢（liànɡ）——悲哀。负负——非常惭愧。梵志——志佛，出家，不问俗事。培风——乘风。出自《逍遥游》。一人句——自己一人，从来当作爱好而顾惜，即“数行墨”。根蒂——基础，引申。偃蹇——困顿。缯矫——“缯”通“矰”。一种用丝绳系住的短箭。矫，矫正。“矫箭控弦”，指校正弥补学业之不足。

　　送藩如赴平，并应题合影，持赠叔新。因缘载孽佛说，住心工拙，论诗吾当降拜，亦进一解奉质两君。
　　居士将新依净域，鯫生罢酒醉春温。会当早抵荃茅化，何用时争水乳论。别去信知常欲见，算来展对怪难扪。无因共质张平子，肥腯清癯尔汝存。
　　住心工拙——思想粗糙不精当。奉质——敬问。净域——净土。依净域，谓心归佛门。鯫生——1卑小愚陋的人。2犹小生，自谦辞。早抵——早，趁早、即时。抵，抵挡、防止。荃茅化——荃，荪。香草名。茅，白茅，茅草。好差相互影响转化。水乳——比喻义气相投，情好无间。展对——展开辩论。扪——执持；抚摸。共质——共质疑。肥腯（tú）句————肥腯，肥壮。尔汝，古时对人的轻蔑称呼。自相矛盾的（理论）在你那儿存在。

　　受仲和诗，有落落欲往矫矫不群之概，辄叠韵奉酬，言啼言笑是仁者之用心，非马非牛信违人之见诮。
　　伯夷饥采西山蕨，笑说求仁又饱难。爱日果容追骥影，培风而后起鹏搏。桑弧好佩长身绿，田舍将饥砺砮丹。但有安心两字诀，朅来遮莫苦清寒。
　　伯夷句——典出《史记·伯夷列传》喻当时饥荒状况下士人自嘲。爱日句——典出《山海经﹒海外北经》夸父逐日，喻快马加鞭前进。骥——千里马。鹏搏——振翅高飞。喻人的奋发有为。桑弧句——典出“桑弧蓬矢”。桑木做的弓，蓬梗做的箭。古诸侯生子后举行的一种仪式。用木弓、蓬梗箭射天地四方。象征儿子长大能抵御四方之难，保其统治。后也用做生子继承及光大祖业之辞。长身绿，暗喻未得子，还不到佩桑弧的时候。砺砮——砺，砺礋。一种有棱的圆柱形农具，田耙后，再以砺磨之。砮，石制箭镞。遮莫——同“折莫”。

　　选稼轩长短句既毕书尾     【南京】
　　寂寂周行不世情，清商急羽啸歌声。宵来卷水摧林木，死去何因恨便平。
　　周行——大道。世情——旧指世态人情。啸歌——吟咏、歌唱。卷水——狂风卷起的洪水，喻威风势大的恶势力。

　　感事答受仲
　　三复群英仁者说，百怜多士聚无方。桐庐遗噣飞朱鸟，寥廓戢辉下凤皇。霄汉升身羞累卵，酒杯寂尔厉生芒。着花来问世间觉，梦绕当年选佛场。
　　噣(zhou)——鸟嘴。戢——收藏；聚集。升身——升官。累卵——比喻处境危险。尔——耳。厉生芒——厉通“砺”。砺的本字，磨刀石。厉生芒是多磨形成的，喻勤奋。着花——中选。选佛场——喻考场。

　　识字
　　人生识字忧患始，金华妙语浃肝肠。夜来静卧参此境，百无一得转茫荒。或苦清修彼则说，封侯洴絖并良方。汉阴老大抑何获，肩口孜孜谋稻粱。君不见苏子义梁计日难，将心到处与人安。又不见法海离相立文字，瓣香承礼空王坛。绝情离欲祛众苦，一味禅脱有净土。问舍忘家定谁髙，违已献笑非吾许。算来忧患等寻常，文字无因森内芒。挟炭饮冰或负心，把缨莫诩濯沧浪。
　　金华妙语——点“金华殿语”。汉成帝听郑宽中等说《尚书》、《论语》于金华殿。《世说新语﹒言语》：刘惔与恒温共听讲《礼记》。桓云：“时有入心处，便觉咫尺玄门。”刘曰：“此未关至极，自是金华殿之语。”金华殿语，谓只是如金华殿中之讲说而已，还不是真正比拟老庄的要言妙语。参——检验。浃——通“彻”。洴絖——漂洗绵絮。出自《庄子·逍遥游》。这里引用说明识字再多也难以得到重用，识到的字能在实际中发挥作用。离相——离开具体形象。问舍——打听能休息的地方。祛——出去。挟炭饮冰——生活很不舒适。把缨——执头冠的丝带。莫诩——不要夸耀。濯沧浪——按《渔父》解。“沧浪之水清兮，可以濯吾缨；沧浪之水浊兮，可以濯吾足。”此句为，不要夸耀避世隐居，清高自守的做法。

　　中一楼头吟,有”犹抱闲愁侬共汝,只将沉醉答清明”之句，言闺情耳，请广其意，用示楼之主人。
　　酬答清明叶未调，可怜沉醉永今朝。玄黄自尔为搏阙，霄汉何心重廓廖。上下一床湖海梦，送迎多谢浙江潮。早应说与秦淮月，磊媿犹堪共画桡。
　　搏阙——应为“博阙”。大宫殿。霄汉——喻朝廷。杜牧“霄汉几多同学伴”。廓廖——寥廓、空阔。犹堪——还能。磊媿——磊愧。共画桡——一同计划乘舟而去。

　　连日中怀甚恶，杂凑五十六字示中一
　　江潭憔悴行吟里，兰茝琼琚玉佩词。屠狗屠龙聊复尔，为鹿为马讵能知。漫将问舍求田意，狂笑忘家忧国时。万事于人驹逝隙，摧心直苦雪青丝。
　　江潭句——咏屈原忧国之状，示己之高尚。兰茝（chai）——香草。琼琚、玉佩——常喻美好诗文。韩愈《祭柳子厚文》“玉佩琼琚，大放厥辞。”诗者自谦之词。屠狗——《史记》“哙专屠狗卖。”屠龙——技高而不切实用之技。典出《庄子》讵——岂。驹逝隙——同“白驹过隙”。形容光阴过得很快。摧心——伤心。雪青丝——黑发变白。

　　奉酬张仲民丈送六叔还乡诗原韵。感时抚事，原仁者之用心，后土皇天，临吾生之流浪，方当急难，何有择言     【上海】
　　平陆成江日可待，且奚适也费临存。【万难之余，乃劝同归】乾坤放眼还些子，书册如仇浑旧论。意到一厘容有处，狂来九地抢无门。故山猿鹤堪惊否，浪搏尊前涕泪痕。
　　平陆成江——形容逃不脱的灾难。且奚适——典出《逍遥游》。苟且偷安之意。临存——犹临问。些子——些子景。盆景的别名。书册句——书册内容全是陈词滥调，非常遗憾。意到句——自己还存在一点仁者之心。狂来句——抢地，以头触地。狂怒时抢地无门，到处都没有发表意见的地方。浪搏——风浪大。尊前——长辈之前。

　　寄集书棋谱因讯近状
　　去去曹生远，物心竞渺空。几年伤结友，十誓不为公。离乱兴杨墨【来书常以杨墨并喻】，归楼数异同。漫怜弈与饮，江上送青枫。
　　去去——越去越远。曹生——众生。曹，作“群”、“众”解。物心句——人走了，情也断了。十誓句——多次都说顾及私情，但还是没有这样做，还是“伤结友”。杨墨——杨朱、墨子。喻江湖义气。漫——随意、不受拘束。数异同——搞清楚哪些人与自己志同道合。送青枫——点出写诗时间为上半年。

　　二十一年元日，为苍均刻大悲坚固章，既成，媵之以五十六字，晋祓不详。【大悲语出楞严 南京】
　　楞严妙谛仪封祝，谁惯书元絮吉祥。伯始何因知万事，陈公或意解毫芒。悠悠道路疏分寸，款款清言许大方。但可鼠肝随例去，那能虫臂颂康良。
　　媵(ying)——致送。祓(fù)——仪式。絮——不断。鼠肝二句——用典《庄子·大宗师》“以汝为鼠肝乎？以汝为虫臂乎？”鼠肝、虫臂均为极小的东西。言已人之大，也可化为鼠肝、虫臂。比喻随缘而化，并无常则。分寸——微小。大方——不俗气。款款——诚恳、忠实。

　　题画菊   【上海】
　　历落嵚崎可笑人，黄精争与鬼为邻。清秋觱栗凌霜响，理乱何因到小民。
　　历落——形容仪态俊伟，与众不同。历落嵚(qin)崎——写画的怪石。下句的“鬼”亦然。嵚崎，形容品格特异、不同于众。黄精——黄花。觱(bi)——风寒冷。栗(li)——寒冷。《诗·豳风·七月》“一之日觱发，二之日栗烈。”皆谓寒风。理乱——治理纷乱。不理那些为非作歹的大官，内心非常遗憾。

　　三月一日自沪出舟过赭山
　　铁骑留眼赭山长，忼慨临流矢复怆。如此滔滔争托命，算余成树海田桑。
　　忼慨——慷慨，愤意。矢——通“警”。怆——悲愤、悲怆。托命——寄托性命。算——作数，算在数内。算余句——即沧桑。比喻世事变迁之大，自己成了变迁的一部分。

　　●耻躬堂残稿　２

　　起二十四年十一月迄二十六年四月
　　上海   常熟   昆山   南京   采石

　　拓月来治印，寄知方贵阳媵之以诗
　　当年六碑去沪归，语我归去作印人。无关理乱初不喻，载比力田姱其真。逅说野火灾秦峄，【闻君新遭回禄】想增郁勃森轮囷。多时不见念殊切，定卜乐道云雷屯。顾我彷徨亦十载，嗒焉若丧瓮头春。乃思六碑语有意，孑然决起坐萧晨。亦或中夜不成寐，欲与荒鸡争苦辛。跫足空山一斧落，垩墁须断响然臻。叹息万籁真欲哑，斯须得意不为下。疏附奔走秉国成，安危有仗宽闲野。吉金乐石靡多英，更搜甲骨及泥瓦。吾乡昔年君与李【子光】，坛坫周张【孟衡仲民】各不假。此事今来又几人，临风怅望迟抒写。顾问六碑兴如何，肘后累累多不多。郊累角声【时贵阳告警】声应和，多兮多兮愁无那。
　　载——语助。力田——致力耕种。喻治印很专业、投入。姱(kua)——美好。逅——邂逅。秦峄——山东邹县有峄山，秦始皇登山刻石颂秦德，故称秦峄。回禄——火神，常用作火灾的代称。郁勃——茂盛、旺盛。森——木生繁密貌。轮囷——亦作“轮菌”“论箘”高大貌。想增句可理解为希望得到更好的印章。彷徨——徘徊，游移不定。嗒焉若丧——即“嗒丧”。谓心境空虚，无我皆失，灰心丧气的样子。《庄子·齐物论》“嗒焉似丧其偶。”瓮头春——刚酿好的酒。孑然——单独。萧——清静、冷落。荒鸡——在半夜不按时间叫的鸡，古人以为恶声不祥。跫足——脚步声。垩(e)墁——用白土涂抹。此两句用“运斤成风”典故，喻治印人及六碑书篆手法熟练，神乎其技。见《庄子·徐无鬼》中匠人运斤成风故事。“郢人垩墁其鼻端若蝇翼，使匠石斫之。匠石运斤（斧）成风（响），听而斫之，尽垩而鼻不伤，郢人立不失容。”再联系叹息句，想象匠石用斧斫郢人鼻子上的“垩墁”，周围紧张气氛，反衬郢人立不失容。诗人用此典故夸赞古今书篆者手法娴熟，技艺超群。臻——至、前进或达到。疏附——能使臣下亲附国君之臣。秉国——执掌国家政权。此句指古代帝王、重臣功德（记载）。吉金——犹言“善金”。古指适于铸造钟鼎彝器的金属。后用以为钟鼎彝器的统称。此处即钟鼎文。乐石——指石鼓文集历代碑文。泥瓦——古代的泥封及瓦当，上有篆文。靡——华丽、细腻。英——精华，事物最精粹的部分。坛坫(dian)——古时诸侯盟会的场所。谓治印大家等人。怅望——怀念。肘后——指跟在后面学习研究的人。抒写——表达、倾吐。累累——多。郊垒——郊外城堡，驻军之处。无那(nuo)——无奈，无可奈何。

　　读散原续集诗题尾  【十一月五日在金陵之作】
　　退笔张坛总世缘，白狼小范竟无年。清奇自信南皮老，不为王黄解茂先。
　　世缘——俗缘。旧指世俗的牵绕。无年——荒年。

　　此理  【十一月廿日在金陵作】
　　此理茫茫未许求，来时容易住时休。无凭越鸟金钱羽，犹送冥鸿汗漫游。清浅蓬莱空反顾，低迷兰茝转深羞。何因有恨高寒日，狐貉僧人共一邱。
　　求——探求。无凭——不倚靠。冥鸿——高飞的鸿雁。喻高才之士。清浅句——一眼就能看到蓬莱（福地）自己不能投往。低迷句——低迷，模模糊糊，昏昏沉沉。兰茝，香草，喻君子。昏昏沉沉正派君子反而感到窘迫。汗漫——漫无边际。末联句——对善恶不分的现实社会感到愤恨。

　　前诗结句原为“负到空兮负蒯缑”句，既而病其晦易之矣，未忍竟舍也。因复广其意，别为一章。嗟乎冯公犹馀长铗空兮空兮，归来归来兮，翌晨再记。
　　负手空兮负臂鞲，森森白刃欲同仇。冯生幸舍归来日，耐可求安一蒯缑。
　　负手——反手于背。臂鞲（gōu）——臂套。用以束衣袖以便动作。森森——形容阴沉可怕或寒气逼人。白刃——利刀。冯生——齐国的冯讙。幸舍——指冯生被孟尝君收留为门客。耐可——哪可。蒯(kuǎi)缑(ɡōu)——用草绳缠剑把。蒯，草名。缑，缠在剑柄上的绳子。（此诗叹息不受重用，郁郁不得志。）

　　留示中一   【廿日】
　　连朝苦雨浥冬心，把臂逢君证入林。天下匈匈留暇日，邨醪庸负浅吟斟。
　　浥——湿润。动心——冬日阴沉不开朗的心。把臂——握住对方的手臂，表示亲密。证——说明。入林——投向已定之处。匈匈——同“恟恟”。扰攘不安。“天下匈匈数岁者，徒以吾二人耳。”庸负——平常呆着。浅吟斟——浅斟低唱。缓缓喝酒吟诗。

　　感遇与中一戏赋，亦追譬亡友徵明之作也    【廿一日】
　　自古佳人多命薄，俄为此语一凄然。天花漠漠人间世，阅尽无缘阅有缘。
　　俄——不久；旋即。凄然——凄凉、悲伤。天花——1不切实际的东西（天花乱坠）2想象中美好的事物。漠漠——1寂静无声。2密布貌。

　　始见雁字     【十一月廿二日】
　　忽成一字忽惊人，秋尽江南认始真。寥廓冥冥知慕汝，总缘矰缴劫余身。
　　秋尽句——秋末在江南看雁字才看得真切。冥冥——指遥空。矰缴——猎取飞鸟的射具。引申为迫害人的手段。

　　去年冬时，予役白门，偶有佳人薄命之什。追譬亡友徵明，迄未一年又有感逝之叹。惊出意表，愈和前诗，九原可作，吾之免矣。
　　正令有缘难问也，真成薄命愈凄然。怦怦昨日春明路，云断低空月正圆。
　　予役——我服役（差役）。什——言辑或书籍。九原——指墓地。正令——正使。怦怦——心跳貌。
　　车上不寐，追寄中一，时属作诗序，拟即以报之矣。 【廿五年一月十七日】
　　说难孤愤棒当头，亿劫因缘累去留。岂不三思直凭地，都无一语答灵修。九关蹭豹劳人血，粒米量沙斗士矛。惭愧君家勤譬取，纷纭今古送悠悠。
　　孤愤——与众人不同的那种愤怒和怨恨。亿劫——数不清的劫难。因缘——佛教，事物赖以存在的各种关系。三思——反复思考。直凭地——直接依靠的地方。答灵修——回答最高统治者。九关——1许多关隘。2九塞，要塞。指压在百姓头上的内外势力聚合的地方。蹭豹——蹭，聚合。蹭豹，聚合着吃人的野兽。粒米——缺粮。曹操攻打袁绍，久攻不下，军中断粮，为稳住军心，曹命量沙装进军粮袋，运进运出，军队志气大振，坚持夺取胜利。譬取——比方、比喻。悠悠——悠思不断。

　　乙亥冬至后五日，直署不寐，倾耳听雨，忽有虫声起于阶下，惊回久之，凄然成赋。
　　瑟瑟飕飕百感并，空阶残雨滴天明。索绹已尽冬时节，促织何来秋叹声。梦断书生乘一障，惊回竖子浪三营。衙斋卧听卢龙报，愧汝冲寒警夜更。
　　直署——在官署当值。索绹(tāo)——绳索。《诗·豳风·七月》“昼尔于茅，宵尔于绹，亟其承屋。”意即：白天割茅草，晚上编绳子，赶快爬上房去翻盖房子，以便冬天居室不漏风雨。这些是不到冬天已经做完。这里时说，冬至前早做完保暖工作，蟋蟀为什么还像秋天时那样凄凉的鸣叫呢？梦断句——做梦自己乘坐在四面维布遮掩的车厢里就醒了。竖子——鄙贱的称谓，犹小子。浪——放纵，无拘束。三营——犹几堆。汝——指“促织”。衙斋——官署。卢龙报——卢，呼卢。龙，顺也。赌博呼胜筹的叫喊声。

　　湖蟹入蓉  【大舅欣然赋诗见寄。末章云，蟹产陵州亦可尝，披图君定念吾乡。他年共上先贤塚，四面山头醉几场。语挚思深，读之恻恻。诗到日，予随役南京，归而发缄。又小雪后三日，计别舅正一年也。伴姊担簦迟迟宿诺，辄奉酬一章，兼呈培甫二舅。】
　　一别经年思苦深，仍令小雪惜分襟。持螯便有浮沉感，寄远难邮向往心。宰树青青山四面，南云暧暧送微吟。桃源自解先贤意，愁对楹书念杜林。清咸丰中，赞善公西沤先生识天下将乱，爰卜茔于仁寿四面山。今年二舅拜茔，有宰树入云青之句，先母葬于贵阳南乡。先子命其地曰桃花源。
　　担簦——背着伞。谓奔走，跋涉。宿诺——以前许下的诺言。襟——心怀。分襟，把自己的心怀告诉别人。浮沉——旧指书信没有迟到。暧暧——昏暗貌。楹书——寄来的信。念杜林——“杜林”应为“社林”。社，江淮谓母为“社”。思念母亲坟林，思念母亲也。

　　为人题罗汉图
　　十方供养将无忝，亿劫因缘可尽憨。如雨天花成一笑，定知弥勒许同龛。
　　无忝(tiǎn)——忝，辱，有愧于。《诗·小雅·小宛》“夙兴夜寐，无忝尔所生。”憨——傻气。

　　挽谭云程丈
　　杖履亲陪记几秋，羊城九苑念不休。横流断梦衔悲日，如此滔滔总泪流。
　　杖履——老人出行。敬老之辞。横流——泛滥。

　　为介眉赋石
　　嵁岩岌嶪起峥嵘，幻尽峰峦作砥平。世路哥哥行不得，石兄三拜也颠生。
　　嵁(kān)岩——深谷，峭壁。岌(jí)嶪(yè)——高耸貌。峥嵘——深险、深邃貌。幻——变化。砥——1平。2磨刀石。世路——旧指处世的经历。三拜——多处低陷下来。颠生——生危也。

　　直署不寐杂感二首  【廿五年三月八日】
　　侵帏月色照无眠，犹苦中宵思涌泉。愧他日入群动息，一声檐雀下阶前。
　　蜀洛存亡是与非，思来无那涕频挥。古今不少书生恨，友道微茫未许归。【十五年时，广东中山大学聘七兄主教席，兄自辽来沪垂往矣，某怵以赤祸，既而兄殁于辽。某始举以语人，今蜀稍稍振，抑何与杨事也。】
　　直——值。帏——帐子。涌泉——喷出的泉水。动息——指出仕与退隐。无那——无奈。微茫——隐约，景象模糊。垂往——降身俯往。敬辞，尊长到己处。

　　伯兄书劝止酒，既答书矣，退值归途，偶思及白香山何处难忘酒诗，古今来和者甚众，戏拟二章追譬吾意   【时二十五年三月十三日也】
　　何处难忘酒，蜂衙下值归。悠悠鞅掌困，寂寂异书围。坐接千秋地，肠回寸草晖。此时无一盏，谁与送鸿飞。
　　何处难忘酒，斯君最了然。世情甘物外，花笑结生前。有命暇多日，卜居兹几年。此时无一盏，朱阁照无眠。
　　蜂衙——谓群蜂飞集，如旧时官府的衙参下值如蜂飞集。鞅掌——失容。言事多无暇整理仪容，引申公事繁忙。千秋地——具有千年历史的地方。肠回——犹回肠。形容内心不安焦急，仿佛肠在转旋一样。寸草晖——小草发出的光辉。送鸿飞——把书信送往远方。了然——明白。甘物——感，这里指嗜好。嗜好的物品，诗中指酒。卜居——择地而居。

　　破山寺    【寺在常熟，以常尉一律知名。丙子清明，率婺姪往游。因作示以诗律也】
　　宋梅悬朽木，唐桂碧森然。最是松声古，复兹潭影圆。通幽堪觅径，急戍割棲禅。犹有髙僧四，山光好墓田。
　　森然——茂盛貌。复——又、再。亦可作“覆”，遮覆。堪——能。急戍——急，紧缩。戍，营垒，城堡。诗中指山寺。急戍，紧缩的营垒。割——分割，划分。棲禅——居住禅僧。墓田——埋死人的地方。

　　昆山马鞍山玉笔峰下公园
　　百本长松古，真成玉笔峰。不知何代植，难问远来踪。寂寂龙洲墓，凄凄黄湜封。江梅还作亩，并此谁为容。
　　百本——百根。寂寂——冷清，落寞。凄凄——悲伤貌。湜(shí)——水清见底。

　　闻子慧逝    【子慧文氏，夔之万县人。家贫力学，外默而内介有志，操习史地于南京东南大学，教授于汕头崎琭某中学，渡海至新加坡槟榔，任报馆编辑。余于十七八年间遇之槟榔，倾盖论交，同规往法国读书。余归国醵资不得，而君竟往。既往，闻困于贫，再困于病，竟死，惜哉。余与君之相知，实在归国前数日，竟夕谈，中至短促也。文二文三者，君同宗同县，皆英华早凋。文三葬于渝，文二委骨虎口尔。时与君言，君固与文二同学，亦颇心仪之也。民国二十五年四月十五日，在上海市政府直署，夜扰不寐，辄思亡友，诗写吾哀。】
　　曾促槟榔数夕谈，契心屈指每滋惭。忽惊海外亡圆泽，谁为天涯脱左骖。百苦思君理难遣，七年迟我忧如淡。且期传似东坡老，莫浪文三哭汝三。
　　曾促——曾经短促地。（促使）契心——意气相投合的心情。滋惭——增加惭愧。圆泽——诗中指子慧。脱左骖——夺俊才。惔（tan）——火烧《小雅》“忧心如惔”。且期——而且有期望。浪——浪，放纵。

　　贺亚衡大舅得孙   【五月十三日】
　　闲居方念舅，佳讯远怀甥。喜道孙枝发，清于老凤声。定能绳祖武，从可卜春荣。礼典传家乐，含飴好慰情。【来书谓六十六始得孙，可谓迟矣云云。】
　　孙枝——梧桐树上的新枝。白居易《谈氏外孙生之日》“梧桐老去长孙枝”喻添孙也。祖武——《诗·大雅·下武》有“绳其祖武”句。绳，继续。祖武，祖先的盛武。从可——自可。从，自。卜春荣——卜，给予、带来。春荣，春天般的荣盛。礼典句——按礼教典籍的说法，有了传宗接代的人了，令人快乐。含飴句——成语“含饴弄孙”。含着饴糖逗小孙子，形容晚年清闲生活。此句为，这含饴弄孙的日子，可以得到很好的慰藉。

　　柬仲容    【南京】
　　华生久不见，乐意定相关。讵难啜醴对，偏惊投汝闲。人情喧出处，世虑极榛菅。亦有栖栖者，迷阳跬步间。
　　讵——岂。啜醴对——对饮。偏——偏生；出乎寻常或意料。人情——旧指人心、世情。世虑——社会上的忧扰。极榛菅——穷草木之极，谓繁多。栖栖——忙碌不安貌。跬步——半步；跨一脚。《礼记·劝学》“不积跬步，无以致千里；不积小流，无以成江河。”

　　仲容诗来，依韵调之，向不能和，均见意而已。
　　入眼诗篇妙，参公遁酒禅。中情来栩栩，一往足悬悬。健羽酬群刺，狂图老万全，【金陵酒招也】好教求善仕，莫便倦周旋。
　　参公句——静坐冥想“遁酒”的道理。栩栩——欣然自得貌。悬悬——挂念。酬——报复。健羽——强有力的手段。群刺——指不怀好意的、尖酸刻薄的人们。狂——气势强烈，狂热。图——谋求。周旋——追随驰逐，指应战而言。

　　感梦   【日之夕，余梦嬉蔽庐大花厅楼上，先人急呼之下，促趣装笈游学。一时饯者纷如，乃命车未至而窹。起烛怆然，为纪是作。大花厅楼上三楹通敞，余家旧藏书所，儿时涂鸦拈阄，败书之所也。  时二十五年五月廿七日并记】
　　鼠穴乘车抑何有，栩然入梦也不经。为天已了沉沉醉，伐髓难回种种青。事会之来宁有极，百身莫赎感先灵。更堪灯火三更句，凄绝儿时稳睡听。【儿时未能起寐，先母辄教背诗。今能记者仅三更灯火五更鸡一绝而已。】
　　抑——用在句首，语助。栩然——欣然自得。不经——不合常理，近乎妄诞，没有根据。如“不经之谈”。为天句——言梦中虚幻模糊的状态。伐髓句——敲击骨髓也难再见到梦中人和事。事会——梦中会见先人。宁——岂、难道。极——准则、极限。百身莫赎——亦作“百身何赎”追悼死者的极沉痛之辞。如“如可赎兮，人自其身”。先灵——先人在天之灵。这里指母亲的灵魂。凄绝——凄，凄凉。绝，极、最、独特。七绝，极其凄凉。

　　用范肯堂先生相公后园鹤悲鸣诗韵，原唱二之一  【沪宁车上遣时之作六月二十七日】
　　口在才多累，君胡深此悲。帝京迷往复，寒月照钦迟。我亦茫茫际，天宁愦愦知。应惭酬臆对，问汝将何之。
　　胡——何。往复——往而复来，循环不息。钦迟——敬仰。茫茫——迷茫，模糊不清。愦愦——糊涂。臆——主观。口在句应是范诗诗眼。

　　由楼子巷赴后湖途中书见  【七月一日在南京】
　　瓜豆堆棚摘晚蔬，清风徐引雨来初。短衣抱瓮悠然乐，悔误当年小读书。

　　采石太白楼   【白也既卒，葬于采石江边。香山诗所谓“采石江边李白坟，绕田无限草连云”者也。明时水啮坟根，宣州守某移之当涂青山，于是采石仅存所谓衣冠墓者。余以二十五年七月二日，冲暑来觐，乃阻雨，未遂，得前谒谪仙楼公旧游所。犹唐旧制也，敬赋篇章，用志景行。】
　　早诵香山句，来寻李白坟。大杯难酹地，高咏苦怜君。岩壑空人鉴，乾坤极暮云。犹凭肤寸雨，祛热式遗芬。
　　觐——晋见。谒——进见。景行——高尚的德行。酹——酒洒于地表示祭奠或立誓。岩壑句——言仅存的衣冠冢供人瞻仰。肤寸——古时长度单位。一指为寸，四寸为一肤。比喻极小的空间。肤寸雨，暗喻白居易人品精神。乾坤句——谓天地间雨云密布，天色入暮。祛——出去。式——通“拭”，揩拭。遗芬——遗下的美德。

　　感事
　　斗挹酒浆不足饱，漫漫长夜起箕横。如云大翼吾何有，批郤牛刀恨渐生。正尔羞来争骛食，只惭输与是龟声。人间反侧百千事，自汝将心梦未成。
　　挹——汲取、舀。《小雅·大东》“维北有斗，不可挹酒浆。”斗，北斗。箕——星宿名。指箕宿。二十八宿之一。《小雅·大东》“维南有箕，不可以簸扬。”旧时诗人以“南箕北斗”或“箕斗”喻虚有其名。如云大翼——《庄子·内篇·逍遥游》“其名为鹏，背若太山，翼若垂天之云。”谓鹏翼。 “批郤（xī）牛刀”——郤，间也。批，击也。整句喻解决问题非常费力，恨英雄无用武之地。正尔——正如此（那样）。骛食——追求食物。龟声——龟何发声，若声为印耳。大官员用的龟绶系着龟钮的印章。反侧——反复无常。自——从。将——拿。

　　书巢经巢集子午山诗七章后   【清道光间，先贤郑子尹先生葬母于遵义子午山。山原童埆，百卉不生。先生筑经巢其上。五年胼胝培壅千方，杂植花树，蔚成青苍，赋诗七章纪其事。辞旨甚哀，不堪卒读也。民国二十六年元月五日独在直房，回环三复，愈切哀感，短引四章，以疏一恸。】
　　手拓经巢傍母坟，空山硗确蔚清芬。书声可更增人恸，怀远哦诗感郑君。【郑先生为俞秋农题书声刀尺图诗，末句云：负母非一涂，因公附斯篇云云，辞甚苦。】
　　老来犹慕如君少，绕树思娘血泪辞。一似乐安江上见，垂垂舒萼正开时。【先生系哀诗：似有思神矜苦辛，亭西六月舒梅萼云云，近岁曹纕蘅展先生墓，植梅皋其上。】
　　硗确南山老母坟，先人辛苦手鉏耘。良图我亦犹人子，恸绝桃源宰树焚。【吾母葬贵阳南乡，地名桃花源。先子因种桃其上。而山高土硗，成植不易，近闻数年前，家人扫墓，纸钱燎原，是仅存活者亦尽矣。郑先生诗云：人情鲜贪恋，至性还相疏。要令墓不孤，端恃多所图云云。于是种树植果，寸壅尺栽，哀哀遣词，发于天性之真，尚忍读哉忍言哉。】
　　澄心跋扈与飞扬，方寸分明乱海桑。天赞孤儿还誓墓，种桐千本永思堂。
　　胼胝培壅——培植不断，手足起老茧。硗(qiào)确——土地坚瘠，不宜耕种。清芬——根茎清爽，散发着芳香气。恸——大哭。哀痛之至。鉏耘——锄头耘。宰树——坟地上的树木。澄心——清澈明净的心。跋扈——专横暴戾。意气举动恣肆横暴。方寸分明——分辨明白。乱海桑——世道变乱。思堂——思高堂。（父母）

　　喜十五弟自汉至   【廿六年元月】
　　两载堪迟汝，来真几日程。乱离殊不易，顾影若为情。嬃喻宜家乐，侄喧语笑声。此时吾一盏，款款共君倾。
　　堪迟——可忍受晚迟来到。嬃(xu)——古楚人称姐。喻——晓谕；开导。款款——慢慢。

　　十五弟明发返汉，不得送之，直庐对月，情思曷极，以此追寄。
　　明知弟暂别，总觉怀千千。竟有中年感。常思对榻眠。【弟来十日，与余共榻】辞根空事业，弄影忽人天。此夜他乡月，还堪几处圆。
　　怀千千——思念不断。辞根句——月升入空无根也。月明空中为空事业。弄影句——月照人影，忽感孤寂，只有天和人在此。

　　送罗绍梅归觐   【廿六年二月】
　　几年尔汝共忘形，逐逐沧江没蒂萍。羡子能归及母寿，嗟予淫滞观天刑。坡赋句意力田善仕都无分，挹斗扬箕或有灵。往矣娱亲勤树植，未应持钵转飘零。
　　尔汝——彼此相称，表亲昵。忘形——不拘形迹。逐逐——前进不止貌。淫滞——淹留、淹滞。天刑——国家法规。挹斗扬箕——空有其名。未应——不应。钵——盛器，如饭钵。

　　以赁屋分租移楼上赋此成笑   【廿六年二月】
　　一岁三迁成等道，卜居兹又赋登楼。纵横卷轴愁难理，凌杂心情可自由。乱世能容卧榻側，此生何用坳堂舟。山灵有约应相笑，且住为佳直浪羞。
　　等道——路程相等。卜居——选择居住的地方。卷轴——书籍。坳堂——亦作“堂坳”。地上低洼之处。庄子曰：“覆杯水在坳堂之上，则芥为之舟。”山灵——仙也。“山不在高，有仙则灵。”直浪羞——坦然放开羞涩之处。指分租赁屋。

　　四月十日发上海，在日本皇后号轮中作
　　澎湃惊涛喻夜阑，五年何有梦魂安。赋残赪尾浑闲事，直得熙先一叹难。
　　赪尾——赪，赤色。谢眺“积水照赪霞”。赪尾，赤色的鱼尾。毛传：“赪，赤也。鱼劳则尾赤。”后以“赪尾”指忧劳。熙——吉祥、兴盛。

　　●耻躬堂残稿　３

　　起二十六年四月迄二十七年年底
　　广州     上海    广州

　　广益堂  【广益堂者，前清张孝达督粤时构以处，幕僚取广忠益意，自黄埔牛山移松二株树其前，荣自咏所谓广益堂护松者也。二十六年四月十四日至广州，十六日入省府办事，逾日，于礼堂东得一洋房，戴某以广益堂题署问，知为接待外宾之所，非旧址也。堂尚在，其东南之偏松，毁于陈炯明督粤时，效广雅体。】
　　虞苑青蝇首启荒，储才急难数文襄。牛山濯濯双松杳，硬受差排广益堂。
　　虞苑——官僚侍从们做事的地方。青蝇——蝇的一种。又名“金蝇”。后用以喻进谗言的人。“。首启荒——首先出现荒芜的景况。储才——储材。襄——相助以成。濯濯——光颓貌。杳——幽暗；深远，见不到踪影。差排——挑选安排做。

　　到粤之四日，夜与同人散步。迄于海珠寻十年前旧居。登桥临流有怀，时钦先生即寄
　　曾是当年脱命地，今宵复此渡津梁。万家比栉差初昨，十载分阴有叹伤。浩浩怀山临白水【谓程云丈】，漫漫周道起黄梁。行人畴解低回意，迟阻先生水一方。
　　脱命——逃命。津梁——桥梁。比栉——并列、紧靠。差(ci)初昨——分别是先前和昨日。分阴——离开的时日。周道——大路。黄梁——粟米。借指粮食。畴——作“谁”解。低回意——要回去的意思并不高。迟阻——阻挡延迟。漫漫句——无边无际的世道，如做起黄粱美梦，是那么虚幻，不切实际。

　　却寄
　　岭南风物足君夸，夜静犹喧阁阁蛙。记取重来春二月，木棉红认两三花。
　　便算下床不畏蛇，却堪静夜闹于蛙。烂羊头味真何取，赋得天涯鼓子花。【飱盘有羊肉。】
　　鼓子花——一种乞丐之辞。花子鼓。《史记·范蔡列传》“伍子胥膝行蒲优，稽首肉袒，鼓腹吹篪，乞食于吴市。”鼓腹犹击腹以当节拍。

　　答姊  【书来以代人作诗，加工资五元故答】
　　尽咽千辛成一笑，哑然三复比来书。卖文买令今宁有，求赋量珠已难于。且羡五元堪软饱，在沪时每月酒资约五元  更涂四部稳华胥。江湖煦沫难忘次，应数抗尘咄咄余。
　　三复——再三重复。卖文——旧以诗文博取报酬。求赋量珠——意同“量金买赋”典出司马相如《长门赋序》。堪软饱——可、能喝饱酒。更涂四部——谓作古律师。华胥——用为梦境代称。煦沫——温暖的泡沫。次——质量优劣。此品、次货。抗尘——见典“抗尘走俗”。热衷名利而奔走忙碌。“咄咄——叹词。表示感慨或失意。

　　读郑子尹先生母教录敬书篇末
　　母仪直此争千古，难得先生史笔书。世有万言喑一发，我犹人子恸日居。
　　喑——哑。恸——大哭。

　　论诗绝句试应李仙根先生作成三章
　　深寒律细杜陵风，持较涪翁可尽同。正是□知温饱未，江湖无补闭门功。
　　万言不试金华伯，五字余凄司马公。敦厚渊材初未喻，瓣香低首拜南丰。
　　荆国文章琢自然，荆舒应笑解人偏。无情罢看山鸡舞，落落长空月正圆。

　　寄怀张仲民丈西安向知方贵阳
　　感慨故人各异地，几年不见耐怀思。苔苓水乳将焉契，翡翠兰苔有余饥。伐木行歌空益友，迁乔入谷肯同师【见孟子】。只今寂寂投荒意，惭愧难为蜩翼知。
　　苔苓水乳将焉契——义气相投的朋友像水乳一样相溶。苔苓，应作“苔岑”旧指志同道合的朋友。郭璞诗《赠温峤》有“异苔同岑”句。契，相投合。伐木行歌——意迁居。《诗·小雅·伐木》“出自幽兰，迁于乔木”。寂寂——冷静；寂寞。投荒——被迫或被流放到荒远的地方。蜩(tiáo)翼知——蜩，蝉，知了。〈诗·豳风·七月》，“五岳蜩鸣”。蜩翼，蝉翼。蝉翼薄而轻，常用比喻为波的食物。《卜居·屈原》“蝉翼为重，千钧为轻。”句中，诗人不安，愧于知道连蝉翼那样轻的礼物都没能赠送别离的朋友。

　　烦瞀中怠于作简，于是来粤经月矣，友人书讯近状。湿蛰腥臊，军符星火，期于遍答，走笔却寄诸友
　　南来百事无一可，海气湿蛰日蒸火。短衣驰逐作剧人，苦不橐鞬早装裹。也许平生无坎坷，遂楥青紫扃青琐。只今抢起已后时，况复此中宁著我。素飱争啄亦太难。河不满腹伊胡哿。桄榔耸壑直千尺，玉兰昂霄洁万朵。梅花邨寓景古柏陈榆雀呼归，归欤迟迟计应左。便令万绿眼底娱，更啖荔枝三百颗。曳曳长裾争似君，天末凉风思无那。
　　橐鞬——马上盛弓器。《左传·僖公二十三年》“左执鞭弭，右属橐鞬。”囊装箭，鞬盛弓。引申用为收藏。元稹“我太宗皇帝鞬囊干戈。遂楥(yuán)——道柳。遂，道路。楥，榉柳。青紫——本为古时公卿服饰，借指高官厚爵。青紫，贵者。扃青琐——关闭宫门。青琐，古代宫门上的一种装饰，刻为连环纹，以青涂之，后谓宫门。宁著——安宁著述。素飱——素，空。谓不劳而坐食。河不满腹句——“河埠满腹”反“河鱼腹疾”。河不满鱼，不闹腹疾了。指人不会拉肚子，因为吃得不多。伊胡哿，你（彼）任意乱来称许。哿（kě)，称许。桄榔——热带常绿高大植物。归欤迟迟——归来吗！迟缓徐行的想法不适当。计应左，左计者，失策也。曳曳长裾——“曳裾王门”喻在显贵们下作食客。曳裾，拖着长袖。天末凉风——晚上凉风。无那——无奈。

　　续寄一章，时逢免参加公务员军训，故戏及之
　　日也长歌告驰逐，不甘雄挺甘雌伏。健儿身手快装束，来朝便拟飞食肉。一夜炯炯矍双目，狂来想见蛇起陆。喔喔鸡声月下屋，屋下人起促栉沐。麦麷作饭饱半熟，比来涣汗差饘粥。踽踽长街短后服，准应可教夸载夙。敢谓日高三丈速，鱼丽森严屏敻独。穰且后期有大戳，误卯顿觉天地蹙。踯躅山腰俯山麓，浩气长吁一往复。火色空劳望日暴，固知封侯无此福。辛苦经营作怨讟，徒令余子笑捧腹。几为劝学死干禄，而今多谢九州牧。还君断竹与续竹，求鱼且免再缘木。临渊深深儆大欲，瓯篓满篝效一祝。
　　雄挺——喻奋发进取。雌伏——喻不进取，无作为。拟飞食肉——喻争取受奖励。炯炯——睡不着觉貌。矍——惊慌四顾貌。栉沐——梳洗。麷(fēng)——麦饭未熟。涣汗——涣，水貌。汤汤水水的样子。饘(zhān)——厚粥。踽(jǔ)踽——孤独貌。《诗》“独行踽踽。”载夙——肃敬。《诗·大雅·生民》“载震载夙，载生载育。”鱼丽——古代车战的一种阵法，似鱼之比附而行，故名。（“先偏后伍，伍承弥缝”为鱼丽之阵。）屏敻(xiòng)独——屏，挡遮。夐，迥、远。独，独特。很独特地遮挡住远处的景物。穰(ráng)——纷乱、焦灼。大戳——大耻辱。误卯——迟到。蹙(cù)——迫促。踯(zhí)躅(zhú)——徘徊不进貌。怨讟(dú)——痛恨而有怨言。徒令——白教、枉然教。余子——别人。干禄——求禄位。九州牧——主管国事的大官。断竹与续竹——断编与续编的工作。求鱼句——避免了缘木求鱼，行动有目的了。儆-——警。大欲——大的欲望。瓯篓满篝——原作“瓯窭满篝”。瓯窭，狭小的高地。《史记·滑稽列传》“瓯窭满篝，污邪满车。”张守节正义“窭音楼，瓯窭为高地狭小之区，得满篝笼也。”意思是希望狭小的高地也能丰收，使谷物积满篝笼。效一祝——效古人祝祷一次。（祝词曰，瓯篓满篝，污邪满车，五谷蕃熟，穰穰满家。）

　　误卯一章戏为□君作
　　溥溥斜月下树杪，五更梦短余情绕。鸡声催起远别离，踽踽长街行人少。他时琼浆酪乳浓，亲调玉手争晶皎。轻嗅当衙扶起尝，日高三丈不觉晓。而今粗粝强填咽，□□那辨朝来饱。戴星栉沐恐后时，短服踉跄还误卯。君不见愤来直欲挂冠观音山，山上徐徐天风袅；又不见恨道幸舍出无车，更恨当日轻心掉。【中途车坏，步至观音山操场，则误卯矣。】
　　溥(pǔ)溥——广大、宏大。晶皎——明亮白净。衙——衙门、官署。他时——以往时候。粗粝——糙米，泛指粗粮。踉跄——形容走路不稳，跌跌撞撞的样子。挂冠——辞官。袅——形容微风吹拂。出无车——用冯讙典。轻心掉——轻忽，不经意。误卯——误了期限。

　　误卯后章再戏为作
　　连日趋公可太勉，辨色出门戴星返。归来犹自鼓勇余，立正稍息向后转【初周三科目】。呼俦啸侣事辛勤，军旅欲兴令范典。临阵脱逃君应羞，舞场策勋吾上选。遮可学书记姓名，取铗而歌闺怨遣。日蒸火色照鸢肩，算抵封侯只眨眼。陌头杨柳惜青青，莫道南人不复返。
　　趋公——为公事奔忙。太勉——太勤勉。辨色——天刚亮，仅能分辨色彩的时候。呼俦啸侣——高声吆喝同伴。策勋——谋求功劳。遮可——怎可。取铗——取出宝剑。闺怨——旧谓少妇哀怨之情。遣——派遣、消遣。鸢肩——两肩上耸像鸢鸟栖止的样子。

　　以白兰寄谢根梅丈葛岭，并问候令姊张夫人【闻时正归宁在杭也】
　　濯濯白兰花，高可二尺强。移根沃野丛，言登君子堂。君堂萃佳植，璀灿照岩廊。开轩面湖渌，凌风坐初阳。安期巨枣核，定卜参天章。【岭南此花成大树】摘花纫前佩，郁馥长青苍。陋比江南俗，盆盂纨绔相。何曾不知宝，一金十蕾常。宁喻任亲乐，姊弟老扶将。霭然生意满，玉树余家庆。记我何年来，堂上累十觞。紫蕨青蚕豆，随意咨啖尝。□亦今几日，会合劳弦望。花应传好语，解道□而康。
　　濯濯——光泽、清朗。萃——草丛生。璀灿——光辉灿烂。安期——于是等待。巨枣核——巨大的花蕾。定卜——估计。摘花句——来源“纫佩”。《离骚》“纫秋兰以为佩。”纫佩，旧书信中比喻对别人所示的德泽货交易，铭志不忘。郁馥——香气浓郁。陋比——比较、陋视。盆盂句——把盆盂看得像纨绔一样。（不知种的花品名贵。）宁喻——叮咛晓喻。霭然——雨气。然，语助。玉树句——指白兰给家里带好气象。余庆，旧指祖先遗下的恩泽。弦望——望月。弦，月有上、下弦故用“弦”代“月”。

　　在省府见近年黔省职员录
　　旧知不满十人，新贵无输千箇。借问别来几年，赫赫银刀何处。
　　赫赫——显耀盛大。银刀——军队名。唐王智兴得徐州招卒二千，号曰银刀。

　　为黄祖燿题庞薰琴画放翁诗意图   【二十六年八月十日】
　　目送荒寒鸦噪暮，苦楝栖枝三匝树。镜湖人去水茫茫，青峭数峰好如故。桂子荷花并眼明，天为诗人安排住。放翁不放此心安，渭水咸关苦驰注。抵死难忘九州同，宅身欲共三城戍。比来遐想上千年，后生好事知谁贤。一个黄童一庞子，居然纸上山川全。入洛何难两头屋，浮家便掉独木船。岂虑不办辄写此，毋乃早计要人怜。君不见攘夷之论亦已古，纸上空谈究何补。封豕长蛇上国来，赫赫师尹坐纾徂。□监诚愧鲁两生，亡秦直期楚三户。荷戈□錡会有时，沾第嫖姚寻可睹。翻笑陆翁望儿孙，还君此卷勇欲贾。
　　匝——围一周为一匝。围数周为三匝。峭——陡直。驰注——向往、专注。抵死——到死。宅身——指埋在坟墓里。比来——近来。遐想——遥想。谓驰想高远。黄童——幼童。因头发黄色故称。庞子——庞，高大。子，先生。两头屋——船也。辄写——肆意妄作。毋乃——没有如此。封豕长蛇——大猪和长蛇。比喻贪暴的侵略者。上国——春秋时齐金等诸侯国称上国。这里借指列强。师尹——大官们。坐——犯罪。纾徂——无作为，死。錡——钁的一种。三足釜。沾第——沾，同“觇”，看。第，科举考试及格等次。犹看考试成绩排名。嫖姚——勇健轻捷貌。贾——买、求取。

　　中元前三日晨，始闻空警出避。与孙仲英李怀霜诸先生饮茶于海幢寺侧成珠楼。隔夕又警，则安之不复走矣。感极生嬉，杂行此作，皆是纪也，即呈二君兼证同行【二十六年中元日】
　　叵测宿桑蚕食树，十年百年不知数。停听歇浦鼓狂涛，缅想燕云复何处。寥寥长风好健儿，目共飞鸿送来去。矛头淅末剑头炊，卧薪诚求今日遇。发愤为雄起鹰扬，式遏寇虐超元箸。以膺以惩百不疑，大汉天声赫斯怒。气憾山河欲嘘云，血涤腥臊流漂杵。颇闻即复虹口区，遐迩胪欢非无故。此中宁许杂悲愉，陀都昼夜方急戍。果然中元前三日，八砖加已从开署。忽传寇至自长空，接席群惊争避路。客子如盲临深池，丰草隔置掘狡兔。便复镇定求心安，也旅进退凭尺步。□□偶契孙真人，海幢大法容呵护。相携往□□庚星，横天一扫鑱枪际。更驱灵雨洗甲兵，仍令熏风稳韶护。大众康复喜不惊，且哆功伐吾天赋。隔夕月差良玉珍，三更籁息忘骇遽。又报寇自空中来，举室扰攘还失措。于时亦各勤智虑，行不得也有多露。关山迢遽阻艰难，七日不汗非一据。烈士军前瞬死生。芥子牛后劳欢惧，牢持寸铁挥无顾。寥廓冥冥吾共汝，不然高卧莫妄作。
　　叵测——不可测度。宿——作“久已形成”解。浦——水滨。缅想——遥想。燕云——北平的云。寥寥——稀少。淅——淘。炊——煮饭。式遏——“式”，预祝，无义。遏，遏止。末——完了。超元箸——超过元朝那样明显的屠杀。膺——抵抗。赫斯怒——“赫怒”，勃然大怒的样子。嘘云——气冲天，冲霄汉。遐迩胪欢——远近传语欢笑。宁许——宁愿认可。陀都——陀，山冈。可理解为重庆。八砖加已——谓修筑的防御工事有八层砖厚。从开署——恢复官署上班办事。接席——消息一个接一个传来。客子——外地人。偶契——偶尔相契。庚星——西方主榖之星辰。另“癸星”为北方主水之星辰。二星私隐，即隐语不露外。后用庚癸二字作军粮的隐语。后称向人售贷为“呼庚呼癸”。此举隐约露出当时政要中谋求西方资本主义国家支持，给贷售武。鑱枪——犹“干戈”。鑱，刺。熏风——东南风、和风。韶——美好也。全句为仍教和平之风稳牢地保护住美好的将来。哆——哗然。纷纷指责貌。隔夕月差——相连两晚的月亮感觉不同。骇遽——惊慌窘急。扰攘——混乱、不太平。迢遽——遥远、窘急。七日不汗——七天不敢乱动。据——依靠。芥子牛后——芥子，微小的角色。牛后，比喻从顺地位。听从别人指挥的小角色。欢惧——欢，起劲。不停地恐惧。妄作——胡乱作。

　　报捷
　　温室说剑喧四座，斗室归来蚁旋磨。望穿捷羽海东头，艰哉一报楼兰破。遐迩腾欢愤欲狂，小负不惊胜愈降。将军枯骨等闲事，倘令雪耻酬百王。
　　温室——汉武帝筑有温室殿。 说剑——解说敌我战态。斗室——狭小的房子。蚁旋磨——状蚁围着磨盘转。捷羽——插有羽毛告捷的快信。楼兰——西汉西域的鄯善国，借指日本国。词典故用来描写抗日战士杀敌立功的愿望。李白“愿将腰下剑，直为斩楼兰。”遐迩——远近。愤——激动、激奋。将军枯骨——似指谢晋元牺牲事。此诗当指八一三上海保卫战遏制日寇事。

　　漫步凤乐花园寓屋园圃寄怀伯兄
　　万绿阴阴侈眼前，此中真有日如年。故乡却只不归去，乞与痴儿了醉眠。【生儿痴了，官事言可复也。】
　　蔗本成行芋实区，麻枲收亩荠甘茶。灌园更耐秋菘晚，那得毁忧取自娱。
　　初冬结喘午风炎，蛟聚毁雷逼晚严。□□羲皇窗枕乐，种桐墓下一分添。
　　善仕力田虑两穷，无知罢听气如虹。登楼待核陈刘辈，问舍还家几异同。
　　侈——张大。  枲(xǐ)——牡麻。即大麻之无实者。 荠——荠菜。《诗》“谁谓茶苦，其甘如荠。” 菘——蔬菜名。严——衣装。力田——致力耕种。问舍——打听住处。羲皇——指太阳。善仕——善于做官。

　　与屋主人话桑麻口号
　　讵须措意千旅矢，且复将身万绿丛。日暮灌园行自息，机心机事转惭翁。
　　讵——如果。措意——注意、留意。千旅矢——很多军队的箭（武器）机心——机巧的心思。指深沉权变的心计。机事——机巧之事。（由机心使事）。转惭翁——指搞机心机事的人也会感到羞惭。

　　福建子  【福建子，诛汉奸也，民国二十六年八月二十六日，肆汉奸十八人于京市。黄睿著其首，行政院简任秘书，福建文人也，昔王安石思吕思卿之奸，辄唶曰福建子云】
　　快报一夜八千里，报道群奸肆诸市。蠢尔绝天十八人，就中叵测福建子。文人无行有逾闲，上视千年那见此。四教皇皇著孔门，一言明明蔽诗旨。嗟尔窃名坐何因，只今定论真无耻。熙先作贼骑省郎，尔峨尔冠云锦裳。书生挟策匪异任，丈夫陈力固难量。郭令收京侈羡溢，产升备虏赏奸贼。夷甫口瘏阿者物，劝进正尔来排墙。人生富贵易致耳，何有取灭甘同伥。□□畴为九世仇，鱼肉刀俎更百忧。尺捶方羞不入手，疆场忾愤修戈矛。□□□效财岂助，牧羊儿语非官儔。诚知皮亡毛安傅，身亦何有□□□。□□□子同篾落，石子冈还愁污却。青溪并命卞忠贞，樵禁千秋照沃若。□□□□□□□，□□□□感顽薄。鸽原急难福斯托，行已有耻狷母作。
　　肆——从诗意看，为“毙”或“杀”之意。用法特别。辄唶(jiè)——就叹气说。唶，原用为赞叹声。著，著名。绝天——结束生命。  蔽——概括。    坐——指犯罪。   熙先——时世清明的过去。（指抗战前）骑省——跨省。  挟策——手拿书本。《庄子·骈拇》“挟策读书”  侈——作“邪行”解。  羡溢——羡余。指收刮财物进贡。夷甫——父辈。    备虏——备，准备。虏，俘虏。  瘏(yìn)——同“喑”。  正尔——对你（尔）治罪（正法）。排墙——排障碍。   同伥——同为伥鬼。   鱼肉刀俎——鱼肉，喻受残害的百姓，刀俎，刀和砧板。比喻凶残敌人。    尺捶——尺，尺铁，一种兵器。捶，通棰，一种鞭子。尺捶，喻刀枪。 忾愤——愤怒、愤恨。儔——伴侣。皮亡毛安傅——比喻事物失去存在的基础就不能存在。污却——污秽。    卞——角力，搏斗。沃若——肥美大地。   狷(juàn)——洁身自好。此处似应作“狷毋作”。

　　白撞雨  【白撞雨嘲空警也，粤人好游语，夏日阵雨为白撞雨。空警不时，习而安之，遂移语以解嘲，亦因可嘲也】
　　虐雨惊雷时阵阵，羞于长空散游刃。涓滴着身化微响，刹那摧林拔数仞。穴地及泉复尔聊，以雨喻理将焉逃。【黔谚会跑跑不过雨，会讲讲不过理。】但齐彭殇信诸命，许觉恬嬉有余豪。乌乌之声儆深巷，始则回轩则引鞚。近则稍稍习惮劳，便呼此雨为白撞。于嗟白撞可若何，眼底纷纷亦已多。智效一官牢无补，职思其忧谁则那。  □棫朴薪樵原非，阜天方荐瘥宁执。□□技用两心安，浮蠹乃加功实首，绕室□□起自惭，万事要理前不堪。蹙蹙四方肩此口，括囊何有羞君前，待毙而已论随缘。鸿都门下会群小，抑有壮夫斯可怜。
　　齐彭——即彭祖。传为古长寿者。殇——未成年而死。鞚(kòng)——有嚼口的马络头  惮劳——惮亦作劳解。惮劳就是劳的意思。   棫(yù)朴(pò)薪樵——《诗·大雅·棫朴》“芃芃棫朴，薪之樽之。”芃芃，木盛。棫朴，二木名。意谓统治者用人有方，人才济济。  阜——取“大”意。  天方荐瘥(cuó)——瘥，疫病。荐，重。《诗·小雅·节南山》“天方荐瘥”意思是“天气方今又重以疫病。” 宁执——而控制。   谁则那——谁可奈何。   蠹——蛀虫也。引申为侵蚀或消耗国家财富的人或事。    蹙（cu）蹙——局促不得舒展。      鸿都—— 东汉时皇家藏书之所。     群小——众小人。旧称不满或轻蔑的人。肩此口——犹“抬这张嘴”。括囊——搜刮钱袋。

　　送简孟平还乡  【三日来空警无昼无夜，行者众矣。孟平来告，将携眷行，且商归资，问无藏书，乃托诸友居。感而有作，即以送之。二十六年九月二十四日自记。】
　　天下方急惊鼠窜，扰攘宁容计昏旦。先生自非与守人，何苦将身置忧患。武皇忧少坐非年，前敌致果空多愿。执殳负荷畁佳儿，存我松菊宅归眷。独仰长空俯百城，迟迟一发增惋叹。王粲依刘讵有获，湘东忍死徒修怨。黄金散尽饱饥寒，致君无术夸浩汗。而今废纸三万卷，马瘏仆痡路漫漫。便将如许重装缠，戋戋归资那足办。弃去又似弃儿孙，腹笥柴翁已肠断。吁嗟嗜好真累人，我亦同君方寸乱。且似此身觅梁雁，去留早判臣徵贱。送君同道思古情，硬割长物张空拳。仍念君乡□□□，他时寄我发岩电。
　　扰攘——混乱，不太平。   坐非年——遭遇诽谤的岁月。致果——表达果敢。负荷——背负肩荷，引申继承。    殳（shū）——古代撞击用的竹制兵器。丈二，八棱而尖。    畁——(bì)给与、付与。   王粲依刘——王粲，汉末人，依刘表，刘嫌其丑，不予重用。讵——如果、岂。     徒—— 徒劳。    浩汗——浩瀚，水势浩大貌。引申广大、繁多。      马瘏仆痡(pū)——马累得俨然失声，仆人累得不能行走。瘏同喑，痡，过度疲劳。  戋(jiān)戋——众多貌。这里指归资不多。   腹笥——笥，书箱。腹笥比喻记诵的书籍。   觅梁雁——寻找安全歇脚地方的大雁。梁，桥梁，位高大雁歇脚安全。     发岩电——在山区发出的电讯。

　　有怀万千不尽七字      【二十六年十一月十三日】
　　连朝酬尽三千牍，颠倒干求转万言。欲罢不能徒贼性，长于用短抵空论。大仓糜谷惭斯鼠，急戍张军愧穆猿。暇日苦多偏得句，民今百死我何冤。【范伯子先生句】
　　连朝酬句——连日作众多酬答的诗文。酬，酬唱，对答诗文。牍，简牍，信纸。  徒贼性——学习坏的办法。  糜谷——碎烂（碎烂的粮食）  斯鼠——斯通厮，卑贱。卑贱的老鼠。穆猿——穆，沉默。沉默的猿。  干求——干，求，求取。转万言——向上方转达万言书（政见）

　　送亚功还乡     【二十六年十一月二十七日于广州】
　　丁年游学头渐鹤，有田不归气荦卓。老亲呼来即便行，此自人间天伦乐。留客殊笑朋友数，苦欲邀君沧浪濯。款款同心各各知，忧虞百感肤床剥。事会方集要弃时，戮力神州允在兹。胡尘已污乾坤土，国恤宁让牧羊儿。长戟艰难期一奋，尺捶忼慨有余思。小异君家归去辞，中权后劲不相师。记与北平初覿面，长槐高柳秋深院。尔时东北早沦胥，余烬淞沪方停战。恬嬉切念虎尾危，先后图南劫灰畔。伯鸾因热几年爨，陀都复此成三见。【在沪与君同爨，苏诗，南来三见岁云徂，至是三度相逢矣】水木清嘉足游遨，时则相共对浊醪。眇眇余怀曾几日，了如春梦卷狂涛。白撞雨【或嘲近日空警为白撞雨，粤语夏日阵雨也】中殊徒劳，抉眫空有蓬藜蒿。求田倘尔能自力，问舍何为非人豪。君家此去异奔逃，知能操。南云钦□□□有，马鬣欲因寄长号。
　　丁年——成丁之年，壮年。    荦（luò）卓—— 卓荦的倒装使用。意思是特出。此持有双关用意。荦，为杂色的牛，引申为杂色。  老亲——亲，父母也。年迈的父母。  濯——洗涤。款款——诚恳、忠实.。肤床剥——拨开皮肤，露出骨肉，喻感切深入。戮力——努力。覿——相见。忧虞——忧虑和候望。    国恤——国忧。    中权——本指主将所在的中军。《左传》“中权，后劲。”意思是中军制谋，后已精兵为殿。引申指政治中心，犹言中枢。    不相师——与军队不想投合。       沦胥——《诗·小雅·雨无正》“若此无罪，沦胥以铺。”谓无罪的人亦被牵连而受苦难。后习用为相率沦丧或陷溺之意。   恬嬉——安静玩耍。  虎尾危——意取“虎尾春冰”，《书·君牙》“心之忧危，若蹈虎尾，涉于春冰。”比喻非常危险。图南——比喻远大的前途。  爨（cuōn）——灶。  浊醪——浊酒。  眇眇-——远视貌。  抉眫——可能是“抉畔”，选择的田坎边或河岸。倚闾之望——形容父母依靠着门框盼望子女归来的样子。  马鬣——马颈上的长毛。长号——长时间的放声大哭。

　　十二月一日作
　　伯始何能万事理，茂弘愦愦知弹指。□□□饮原可人，愿生长醉亦全身。点思九原□□□，怀惭缄口蚁旋磨，蚁兮蚁兮思无那。
　　愦愦——糊涂。  弹指——佛家常用弹指表示许诺、欢喜或告诫。  缄口——闭口不言。（明哲保身故怀惭）  蚁旋磨——比喻急得无法，只好绕圈子转。蚁，自喻是力微者。   无那(nuò)——无可奈何。  点思——“点”此处有检点、点破之意。犹认识上有突破。九原——九州。

　　丁丑初度
　　四方违难目空蒿，郎署今真感二毛。耳聩谈丛皆事业，算余血荡涨牢骚。大悲坚固休千手，奈此沉浮载万涛。说似当年逃墓客，尘心峻阻蹙神尻。
　　初度——原指初生之时。后称生日为“初度”。（丁丑为1937年）违难——躲避灾难。目空蒿——来自“蒿目时艰”。《庄子·骈拇》“今世之仁人，蒿目而忧世之患。”蒿目，极目远望，怀忧貌。郎署——指省长官署。  二毛——头发斑白。也指头发斑白的老人。  耳聩——耳聋。聩，天生耳聋。  谈丛——聚集论说。大悲句——十分悲愤地指责夸耀国防坚固，反对大家起来御敌的作法。  沉浮——比喻胜衰，消长。也指随俗俯仰。全句喻陷于十分危险的情况。  尘心——指没有脱俗的凡心。峻阻——喻不可逾越的障碍。 蹙神尻——踢神的臀部。

　　章姪将以今冬毕业中学，期愈深造于有用之学，因报兄书，辄写此寄，既抒余怀，亦有望于姪也。
　　思来切恸倡优畜，写罢家书咄远空。宦海十年醉毋忝，鹊枝三匝技今穷。枉知食粟成无用，大好前车视邈躬。格物修身胥百益，拔群停汝眼真红。
　　辄写——辄，肆意妄作。切恸——痛心大哭的感觉。  倡优——古代以舞乐戏谑为业的艺人。旧时借指戏剧演员与妓女的合称。  畜（xù)——取悦、讨好。《吕氏春秋》：“民善之，则畜之。”咄——呵叱，表示惊讶。  毋忝——无有愧于、无辱。鹊枝句——喻尽智努力，仍不能改变现状。 三匝——环绕三周。  前车——比喻可以引为教训的往事。 邈躬——远身，以后的身体。  格物——旧谓研究事物的原理。  胥——有才智之称。拔群超出重任。选拔出众的人才。停汝——到你的头上就停下来。

　　寄章姪  【先是伯兄书，谓言章性便孤僻，孤僻者虽无伤，第于学寡悟，于人寡助，于己寡欢，正余今日之所，难忘也。适平阳汪公纪为余言，益智储金之德，倡□谓嘤声社者，心甚韪之，因括以诏吾姪。】
　　公叔孝标不可作，势交利交纷如昨。□□□□逞俄欢，是亦何与盍簪乐。推心置腹□□□，美疢恶石将焉恶。我阅人海二十年，客□□款无适莫。愧说相知少二三，枉叹习俗真浇薄。汝年十八入大学，人生此际花初萼。独学寡悟著明训，愈因虑汝成落落。取友必信义先端，遇人以诚意期恪。慎始保终戒委蛇，纫韦佩弦重然诺。曰友直谅友多闻，此则知汝有余绰。抑知利势尽则离，谓汝九关拔秘钥。但令累得三数人，势因利导要盟约。月讲一论质一金，既盟不渝监各各。勉此扶将累以年，论则益智金积橐。或有拂逆许取资，事定仍令还如索。但保明德千金躯，老来有会又玄箸。同心断金义存存，毋贻以我伤情托。
　　俄欢—一时的欢快。  盍簪——《易·豫》“勿疑，朋盍簪”。五弼：“盍，合也；簪，疾也。”孔颖达：“群朋合聚而疾来也。”后人用以指朋友相聚。  美疢（Chèn）恶石——典出《左传·襄公二十三年》“季生之爱我，疾疢也。孟孙之恶我，药石也。美疢不如恶石；夫不犹生我，疢之美，其毒滋多。”谓表面上顺从见好，实际上是最大的祸害。疢，热病，引申为病。   浇薄——即浇季。谓风俗衰落的时代。  箸明训——前人的著作已指明告诫。落落——形容孤独，不遇合。恪——谨慎、恭敬。   委蛇——随便应付的意思。如“虚以委蛇”。  纫韦佩弦句——典用“纫佩”，《离骚》：“纫秋兰以为佩。” 纫，连缀；佩，佩饰。旧时书信中比喻别人所施的德泽或教益，铭感不忘。“韦弦”典出《韩非子·观行》“西门豹之性急，故佩韦以自缓。董安于之性缓，故佩弦以自急。”韦，皮带；弦，弓弦。韦求软纫，弦求紧张，佩带韦弦，所以随时警戒自己。用此指有益的规劝。直谅——坦率、直爽，具有同情谅解的心情。抑—— 谦退。控制，约束自己。    有余绰——成语“绰有余裕”，形容态度从容，不慌不忙的样子，也用来指能力、财力的宽裕有余。利势——有利势态的发展。  既盟不渝——《宋史·倪涛传》盟誓固在，不可渝也。不渝，不改变，不违背。监各各——各自互相坚守盟约。   扶将——犹扶持，搀扶。   勉——尽力。   橐——袋子。  拂逆——违反、违背、背叛，不顺。    明德——美德。    玄箸——“箸”同著。显明也。玄，玄机，道义。意思是明示道义。   同心断金——《易·系辞上》“二人同心，其利断金。”反用断金为“同心”的代辞。毋贻——不留下。情托——感情的托交。交朋友。

　　挽刘督如渊     【代伯兄作】
　　大难方来即，哲人陨来成。横刀能护□，□□忆专城。矍铄徒遗恨，毁忧空复情。□□如可作，知有柩牛鸣。
　　分巡三载绩，遗爱一方歌。凴仗痌癏抱，森严正直科。清风无别帅，善意伏诸魔。叹息言犹在，恤民果不多。【公解节去滇，嘱余但留职尽心民事。】
　　索岭见如故，珂乡治本疏。恩勤容数谏，知遇有余歔。自恨登堂晚，难追去日躇。【余最后见公，留住旬日，别时不敢使之知也。】哭私咽万泪，无用只成樗。
　　柩牛——抬灵柩用的主要承重的木杠，用以连接前后抬杠。矍铄——形容老人精神健旺。歔——叹气。痌（tōng）癏(ɡuān)——亦作“恫癏”《书·鹿诰》：“恫癏乃身。”蔡沈集传：“恫，痛，癏，病也。视民不安，如疾病在乃身。”旧统治阶级用以表示对民间疾苦的关心。珂乡——对朋友故乡的美称。治本疏——关于治理地方问题的分条陈述意见。躇——读作(chuò)，越级，不按阶次。樗——空大而无用之木。

　　十二月十九日作
　　驽豆真为百感并，成林棘子动催情。算来长醉同群败，怪底青盲不浪惊。出昼可容三日宿，怜人只有一回生。袖闲待毙苍天下，输我故山清復清。
　　德祖鸡肋若有情，空桑三宿转难明。余怀渺渺知何极，世路悠悠去莫声。寸木那辞支大厦，一言聊用答青盲。眼前便有成千事，血在骨中作气行。
　　驽豆——低劣的豆。斗，古代食器。青盲——白眼，表示轻视或憎恶。鸡肋——比喻无多大意义，弃之又不忍。    棘——酸枣。空桑——桑，商也。空商，即徒议。

　　中州名胜几尽凶燹，偶念滇池却寄，□□自战事起，不通音讯也久矣。
　　南诏云岚忽梦缠，担簦怀远忆□□。中州名胜都如洗，劫火增凄有万千。
　　长缨那得望终童，念汝觚哉复我同。真有万花缛似海，大声寥廓不呼声。【万花如海，君诗中语。岭南何莫不然，但优游空警中耳。】
　　南诏——云南。担簦——背着伞，谓奔走，跋涉。  长缨——长绳。（今日长缨在手）终童——汉人，名终军。（汉武帝派终军与外族和亲，终军请缨，说必缚其君而归。当时终军才二十岁，古代称弱冠，故诗中称终童。）觚——古代酒器或说有棱角的器物。到孔丘时代觚已失去棱角。《论语·雍也》：“子曰觚不觚, 觚哉！觚哉？”以此为喻，发泄他对当时社会变革的不满情绪。觚哉：还算觚吗！依诗的用意可理为“你和我的棱角被磨掉了，空怀报国的心志。”

　　范滂仰    【哀亡友雨农君作也。二十六年十月、二十七年元月十六日中宵危坐续成，自记。】
　　曼衍鱼龙争肸蚃，岂曰无益驰钩党。太息痛恨桓灵时，哀哉来忆范滂仰。清裁不为叔世珍，之死靡要俗情赏。天下方急望王孙，殄瘁无因起黄壤。厨顾俊及信多贤，广明元祐轻一网。慷慨陈力者何人， □数恬嬉逐熙攘。不则山岛纵目逃，或甘醉梦极时享。穷愁著书许劳心，恣肆卮言日抵掌。实事何补已何益，出穴楚楚徒标榜。当年文字众人上，虎穴将身倚肮脏。自竭悲天悯世诚，甯计螳臂车轮广。开口直令溜诀河，下笔不休驹解鞅。蔽衣破履矢石间，力与斯民同瀣沆。而今安在求弗得，胡尘干夫闻放仗。嗟嗟若人纷长往，苍茫四顾增凄惘。叹逝诚抑良友怀，窥国难遣真才想。潢池窃弄滋漭瀁，万骨云枯毋乃狂。十年便成隔世恩，来负□□平生想。彼时蓬勃大磅礴，几多俊异狎春盎。腥臊欲涤血空流，讵释外惧犹吾罔。封豕食余裹残骸，肯任国殇委榛莽。一言不听吏原尊，死灰竟溺君安放。夜和（一作读）刘乙百悔经，知有疾声不平响。
　　晓霖注：文化震烈士，字雨农，贵阳人。前东南大学学生。中国共产党党员。1927年“四一二”就义于南京。据传当时任南京总工会秘书长。死时死地均探而不详。诗中所云“蔽衣破履矢石间”似指孙传芳攻南京驱逐北洋军阀张宗昌等时事，此时烈士已入党，在工人中工作。
　　曼衍——同“蔓延”。巨兽名。郭璞注：“蟃蜒，大兽似狸，长百寿。” 古代以仿以百戏节目，常与鱼龙同时演出，合称“蔓延鱼龙”。  肸（xi）蚃(xiang)——分布、散布。引申为盛貌。驰——1、追逐。2、心往神向。钩党——钩，牵连。牵连同党。（古书，“钩党下狱”事纪不鲜。）  桓灵时——指东汉桓帝（志）灵帝（宏）共43年的奸臣贼子当道，内忧外患不绝，天下战火便染，人民生活在水深火热之中的时期。   范滂仰句——范滂，《后汉书﹒党锢列传》中有《范滂传》，描述的党人中比较进步的才智声望俱高的人物，他刚直不阿，介入筹，顽强与恶势力斗争，宁死不屈，大义凛然。世人用其引入，讴歌为革命牺牲的烈士。范滂使唤零时起两次“党锢之祸”被害的千余人中名气大的英雄人物。清裁——办事公道。（书左朱零；“范滂清裁，尤以利刃齿腐朽，近日宁受笞死，而滂不可违。”叔世——末世，国衰。（季世，国将亡。）  之死——范滂之死。（其不畏死，县令郭揖“引以俱亡”，他也不听。自动投案，视死如归。）靡要——不要。殄瘁——困苦，困病。（《大雅·瞻仰》：“人之云亡，邦国殄瘁”。）黄壤——指黄巾起义。广明——唐僖宗，年号。（877-878年）（党锢学案）元祐——北宋，宋哲宗年号。（1083-1092年）（党锢学案）陈力——贡献力量。 恬嬉——安心玩耍，无动于衷的玩乐。逐熙攘——熙攘，形容人来人往，喧闹纷杂的样子。逐熙攘，追求热闹。 “不则”句——不然就逃到山岛上去朝远处观望。恣肆——恣意发挥，不拘束。卮言——《庄子·寓言》：“卮言日出”，只随人从便，已无常主者的言论。常用为对自己著作的谦词。抵掌——击掌。一说犹据，即以一手覆按另一手的手掌。《国策·秦策一》“只说赵王于华屋之下，抵掌而谈。” 楚楚——鲜明整洁貌。徒——空。宁——岂。溜决河——水流冲决河堤一样。驹解鞅——俗言“脱缰之马”。鞅，套马的皮带。驹，小马。形容文章写得又快又流畅，不受束缚。同瀣沆——同呼吸，出一样的气。干天——冲犯。胡尘——指日寇侵华战争。放仗——时人谓打仗为“放仗”。嗟嗟——悲叹声。 若——如此。 凄惘——感伤如有所失。 叹逝诚抑——叹息过去诚恳劝诫抑制。难遣——难排遣。潢池——积水塘。（弄兵潢池，造反的讳称。）漭瀁——广大无际貌。毋乃狂——如此猖狂。俊异——才智过人的不同凡响的思想、言行和态度。讵释——岂能诠释。外惧——外表出现恐惧。狎——交替，更迭。春盎——春意盎然。 罔——通“惘”，迷惑貌。国殇——为国作战而死的人（诗人把雨农看作烈士，为国家战斗牺牲的英雄。）委榛莽——丢弃芜杂丛生的草木丛中。 溺——沉溺，淹没。封豕——大野猪。疾声——憎恨猛烈之声。

　　柬孙仲瑛再用深字韵  【时辞民政厅主任秘书，赴港不起】
　　坐于涂炭真不取，闲爱孤云苦用心。知君乐意沧江畔，濯足濯缨无浅深。
　　涂炭——比喻极端困苦的境地。乐意沧江畔——学屈原者也。孤云——比喻贫贱孤苦的人。（喻贫士。）沧江——泛称江。以江水呈青苍色，故称。濯足——《渔父》典。

　　雨山招饮市楼，旋过其斋，出示海珠县赋答，并尘伯子其勋索和作。
　　士龙兄弟两头屋，书史渊渊取自娱。坐使阿戎可败意，但谋一醉来相呼。无能隽味间三昧，盈拳新诗酒百壶。乞与朱门逐臭客，哑然吾道信非孤。【席间语】
　　阿戎——堂弟。 隽味——滋味深长。三昧——指事物的诀要或精。盈拳——盈通“赢”，谓“赢拳”。臭客——指不能吟诗对酒的客人，或曰“白丁”。哑然——笑声。

　　观影画感赋  【画名今日之苏联……前摄制。余于二十七年二月二十七日观于广州新星戏院。举如苏联社会军事建设略见端倪，而处处皆为大规模集团表现，足惊人者。尤以航空伞运动、接手舞、集体农场、儿童教育院诸幕于今日判余怀为深固不可无述，啜其泣矣，何嗟及矣。】
　　大德曰生宝曰位，今来书工理同观。众志成城齐双手，完廪捐阶彼一时。眼底蓬勃真气概，算余缩袖独顽痴。童心可抑惭吾弄，伐木将军不致知。
　　大德——盛大的功德。《易经·系辞下》：“天下之大德曰生。” 完廪捐阶——积蓄足够的米仓和捐弃阶级制度。 致知——《礼记·大学》：致知在格物，物格而后知至。

　　大沙头站见京奉胶济车厢感赋
　　胡尘不浼原多幸，轮铁千回怨讵终。直北关河真在眼，知从毋负马牛凮。
　　不浼——未污染。怨讵终——怨恨岂能终结。（讵，这里作岂解。）直北关河——径直往北的关隘山川。马牛凮——即马牛风。凮，风也。意同“牛马走”。司马迁：“太史公，牛马走。”自谦词。这里喻铁路在胡尘里，不畏艰险，忠实运行。

　　戏和宋寰老文文园即席作原均
　　供养犹堪尽十芳，纱窗海曰正严粧。【借用花蕊夫人诗句意】莫教寸铁干觴政，尽有千耘佐飶香。北地胭脂余蛋户，西关春色罢陈塘。末从选胜逢君乐，井底深寒六月霜。
　　海曰——说大话，夸海口。觴政——酒令。旧时宴会中佐次助兴的游戏。寸铁——指短小的武器。（手无寸铁）飶——食物香。（《诗·周颂·载芟》：“有飶其香”

　　雨山属和不信诗
　　到底如何信，凭君一问天。几人嗟腹负，九□□□烟。功实将焉取，墙羹乞可怜。壑舟身□□，□□满山川。感慨发深意，将诗酬问天。人间丛众沙，古道渺寒烟。抑亦已而已，因之怜自怜。如何当此际，目际满山川。
　　腹负——饥饿。墙羹——稀得像浆糊的粥。深意——深奥的想法。  而已——罢了。

　　公纪引疾，来函索诗，长歌以招之，用壮字均
　　敬问汪君别无恙，急难汹汹方选壮。世禄华年首忆君，甲午辛未敢而忘。行人隐恸国东门，是闻是见知难状。颇念蹙蹙七年来，尺捶可挞应不让。况自名父作育才，以梃以刃一皆当。筮仕爰羞柱厉叔，广忠尽遇诸葛亮。乘时致用切同仇，引却因风毋乃妄。吾知君意固不尔，此际侧身定北望。直北关山余涕泪，维南箕斗重蔽障。澒洞风臣许往深，浮蠹功□将焉尚。□则此中定于一，将手将口求心畅。            □□□裕，斯言善忧洴澼絖。贱子□□□□□，□池劳想赓颉顽。铁脊早捐五味禅，恶石徒起多人谤。臣之壮也嗟昔贤，眼蒙耳聩或天贶。粟食曹交有余凄，血行刘秉初无望。欲归不得住何方，益以看君九天上。女容悦己匪夷思，关豹憎人之等量。长安日近可若何，幸谢成风郢斤匠。
　　世禄——指古代贵族世代相守俸禄，也指世代受禄的制度。隐慟——伤心痛哭。蹙蹙——局促不得舒展之意。尺捶——尺长的鞭子。这里喻有限的力量。  梃——棍棒。（“以梃一刃一皆当”即用棍用刀都行。  筮仕——筮（shi）用蓍草占卦，筮仕，古人将出外做官，先占卦问吉凶，以后称初次做官为筮仕。爰——作“乃”或“于是”解。  广忠——大忠。乘时——趁时机。维——这里同“唯”用。《诗。小雅。大东》“维南有箕，不可以簸扬；维北有斗，不可挹酒浆。”就是世人用“南箕北斗”或“箕斗”比喻虚有其名。澒（hong）洞——弥漫无际的意思。浮蠹——指不正派不干正事的人。  赓——继续。颉顽——傲慢貌，犹言倔强。禅——禅那之略。意谓将散乱的心念集定于一处。天贶（kuang）天赐予。九天上——这里指最高层统治集团。  匪夷思——匪夷所思之略。意谓不是根据常理所能想象到的。成风郢斤匠——庄子寓言，《匠石运斤成风》，言做好一件事情，参加者密切配合是很重要的。有时因参加者不能密切配合，本领再好的人也无法施展他的技能。朋友之间也是如此，以诚相托，互相切磋，就能使自己的才智得以充分发挥，否则，就会受很大的限制。（本寓庄子和惠子的友谊）

　　木棉讼
　　到处棉田愁不足，岭南乃产百尺木。盏样红花万朵强，枝头不搀一叶绿。远观近玩斓堆火，高高爽快娱人目。土老相逢为我言，此君气概别殊俗。万绿丛中间一株，耸壑昂霄胥令伏。花后叶生实如拳，拳擘云絮缛于芦叶。自无巧匠任机纺，总已挟纩足衣服。棉花岁岁苦农耕，棲亩还要割百谷。今年种树明年花，丰收自始息沟祝。役力役心肯任人，恤汝饥兮寒之燠。言下更□□□□，棉□□征贱伤农。复粤中植蔗逐□，□□□□□□夙。年来日闻向农邨，此诚急□□□□，□□□蔗抑殖棉，官家为计计应熟。鄙哉□□真无□，九流放取饱食肉。司马家儿语有因，楚楚衔春何负腹。寥落但数此居贤，功实不矜堪著录。

　　靖府木棉数株，出人必拾坠红口号一章
　　亭亭物表英雄树，花落花开眼暂明。苦拾残红何补恨，他生乞取莫多情。

　　寄姊  【五月初作】
　　闻道衔泥拜母愤，南天凭梦寄钦云。十年糊口余哀楚，争似元娋四体勤。
　　衔泥——古诗“愿为双飞燕，衔泥巢君屋。” 钦云——钦，景仰、钦佩的话语。云，语。  余哀楚——我在楚（湖北）的可哀之情。

　　捉絮
　　苦拾残红已乱心，捉棉炙背午风沉。知抛心力能赢几，却自人间一往深。

　　六月二十九日作
　　剖腹藏珠愚可知，莫非□□□□□。□□种豆由人说，闲坐悲君亦□□。

　　阅岑学吕秘书长任内各科当值纪事录賛心二十八字
　　自古难通上下情，输君披却亦平平。因知敬事思无忝，综覈爰令尽实名。
　　无忝——无愧。 爰令——爰，改换，改易。令，令文。覈——核

　　七月二日作
　　蚁閧牛鸣真可厌，值得得意大槐宫。热中还是让诸佛，敷座而坐辨色空。
　　私欲公忠义利界，孰为为之孰听之。本来清净光明海，马祖蛇神未可知。
　　祝宗祈死逢百苦，上有千年肯信书。思远多情一日醒，怀我圣善将何如。
　　归傍先坟别有天，草莱勤薙效涘涓。□怜负腹朱门臭，直墮深□□□□。
　　敷座——铺陈座位。色——这里是佛教名词，与“心”相对。佛经以有质不果，可变坏之法，名色。  圣善——母亲代称。  草莱——在野，未出仕。     薙（tì）——芟（shān）夷，除草。  涘涓，应作“埃涓”。轻尘，细流，喻微末。

　　衙斋清晓，大雨西来念正八月十三日也，起自陪位凄然有作，晋证同仁並乞和篇
　　耐听滂沱雨势粗，抚膺怀远念吾徒。模糊手掷血还血，感慨鸮余觚不觚。荡垢涤瑕愁共喻，著衣持钵有非夫。成千惭课经年最，双脊孤团万骨枯。
　　鸮——猫头鹰。觚（ɡū）不觚——子曰：“觚不觚，觚哉！觚哉！” 觚，酒具。荡垢涤瑕——荡涤污浊缺点。钵——盛食之器。非夫——似指有残疾的人。惭课——似指苛捐杂税。

　　翁源三华中学广场闲步    【十月二十一日】
　　感慨玉川子，中庭涕泗流。不才存国恤，急难逼身谋。险阻成孤负，逍遥夤百忧。无因达智者，草莽臣之羞。
　　国恤——国难。孤负——辜负。夤——作“深”解。草莽——杂草丛。在野，未出仕。

　　三华江上    【二十一日】
　　纤纤不作缝裳手，闲对清流自澣衣。涨海尘客知曷害，一千余里路如飞。
　　纤纤——形容手指美好。缝裳手——逢场手。（双关）清流——清澈的流水。旧时常用来称负有时望，不肯与权贵同流合污的士大夫。尘客——微客。澣——“浣”的异体字。曷——何

　　追寄    【廿五日岭背道中】
　　狂童之狂狂只且，跛履□□□□□。□语故人还自笑，孟轲□□□□□。  

　　二十五日至连县登莲喜┅┅
　　十日展俜伶，来登莲喜□。□□□百感，回头经理乱。悠悠□□□，不才多暇日，逐队转秋萍。

　　忆广州    【敌实以二十三日来，然二十一日夜已去尽矣】
　　百万青甍委政尘，十年刼火记曾亲。十六年兵燹尤在目也久陪冗散姑消日，何补兴亡却此身。丽血但妨人作乐，服箱三叹牛无神。男儿解甲张皇甚，逃死偸生齐苦辛。
　　政尘——政治斗争的后果。青甍——城中房屋。十年刼火——1927年广州起义。九陪冗散——久做别人的随陪人员，干繁杂纷乱的工作。却——了却。丽血——鲜血，借指生命。服箱——服，驾驭。箱，车。驾车。

　　九日与宋寰文饮郡斋戏作    【十月卅一日】
　　莫问人间世，来增点思羞。濂溪容正直，宣抚重惔忧。乱以无词白，如参方外游。登临知曷极，今日古连州。
　　濂溪——宋濂溪学派。惔忧——，《诗·小雅·节南山》“忧心如惔”惔，火烧。如参句——参，参与。方外，世外。

　　早起一章写寄宗萼
　　知报王孙鸦噪急，马曹徐起拄看山。一无是处穷千虑，却忆兹来转万艰。此日徵韩足可惜，晓风阅柳不期删。最难索□辗□□，□苦辞甘有只般。
　　拄看山——以手托面颊聚精会神看山景。徵韩——似指惩治韩复榘。柳——似之同惩之人。

　　十一月六日连县警夜……
　　月白空城水似银，心君澈□□□□。□□□□今何夕，苦道身谋自后□。

　　砦脚杂诗
　　晨起步田间，爰过三江肆。居人数百家，□□□城阯。昔时避瑶乱，此日非所拟。卜居胡为来，逐队欲逃死。尚记半月前，玉食广州市。为国笞羌夷，时时同笑齿。如何一旦间，仓皇遂如此。仓皇系我怀，徒污此曹子。
　　鹿鸣关下邨，亦有百家屋。其畔泥沙田，邨农方割榖。乡音桂楚近，邂逅客不速。问讯略二三，勿懈手眼熟。今年收六成，亩差三石足。一石值五元，所得已非裕。不敢问捐租，顾我能窃禄。
　　砦西城上邨，邨左方筑路。分段齐挥锄，不问男与女。使民农忙时，其来应有故。肯为五角资，场谷失先务。更非助遁逃，陈力急征戍。
　　爰过——缓步而过。肆——市。阯——址。砦——鹿寨。（在广西）陈力——贡献力量。征戍——远征或守卫边疆。

　　闻讯有寄  【十八日】
　　东西南北路三千，轶道欲犇马不前。不肯信书应信目，淮南鸡犬尽神仙。
　　轶道——超越道路。（谓车辆受堵）犇——同“奔”。淮南鸡犬——用典。淮南王刘安随八公白日升天，鸡犬食其药，尽得升天。比喻攀附别人得势的人。

　　与孙甄陶登鹿鸣关遇警……
　　竑开坦峙傍微坡，笑□□□□□□。□□□堪珠履客，三无能唱□□□。

　　书场鸽  【十一月十九日】
　　檐前争啄有余凄，受侮黄童谷似□。□□禅枝真护汝，他时恐怖好来栖。
　　（原手稿在此诗后有批注云：总批  高公才气如牛，豪情似鬼所为，诗什脱尽人间，与长吉并争千古可也   藤华馆主醉评。按评语疑唐希泽所书并录之。）
　　黄童——幼童。谷——比喻困境（窘态）。

　　十二月三十一日四更枕上作
　　久矣醉方眠，沉酣卓午圆。今来醒半夜，耄及警中年。哀乐原多感，身心累百愆。知谁群动息，睁眼漫漫天。
　　卓午——正午。愆——失误，过失。耄及——八九十岁老人为耄。及，够得上。

　　和罗雨山鹿鸣关原均
　　肯来真不易，逾岭陟雄关。绿认前朝险，青回此日闲。苍茫思血战，缥缈有云还。极思无能甚，文身向百蛮。
　　陟——等。缥缈——隐隐约约，若有若无。文身句——喻入乡随俗。

　　雨山属和广州沦陷诗  【东夷侵凌，遁逃至此，余到连县，常有忆广州之作。十六年兵燹恍然接目也。二十一年春，余在沪上，战起转徙，如京艰阻备尝难述之矣。江山信美，风景不殊，苍凉同客悲壮□□□□□声，聊酬清叹。】
　　马牛风也蚩蚩比，到底何□□□□。□□□□仍寇至，吁嗟万险笏山痕。□□□□□□□，九转丹成百照昏。却忆先生还致远，越王营畔锁千门。
　　蚩蚩——敦厚貌。笏山——竖直耸立像朝笏的山。九转丹——医家丹方。泛指灵丹妙药。致远——向远方朋友致意。越王营畔——指广州。

　　步月    【十一日】
　　涓涓滴不尽寒泉，兀傲排空步月圆。为报藐公山下客，徘徊顾影耸双肩。
　　兀傲——倔强而有锋芒。藐公——藐视公（诗人）

　　作别
　　十年书记不营官，迎送徐看直笑难。首去更为人作乐，活人还看九还丹。【别张百川兼送作郡】
　　尚王故殿倡新诗，梦得流州话载驰。刹那春初兹岁要，崇明德慰  他时。【别罗雨山球】
　　栖栖吾党调翩翩，世目书生最可怜。骥足不辞百里试，侍中别驾方长年。【别祝秀侠兼送作郡】
　　决拾纵横逞霸才，老任在此漫相猜。世间真有慈心眼，此日同君笑口开。【别任毕明大任】
　　迟迟相遇别匆匆，怀抱知同□□□。□□□□夸末俗，令人长怀小毛□。
　　自策功名决可为，知君□□□□□。□□□更连州道，记我流离琐尾时。
　　顾视清高数擅场，如君风骨已难忘。不因两月三江路，慰我落魄恕我狂。【别孙甄陶】
　　经年曾共厉秋冬，梦觅春温夜半钟。别矣不知今何夕，霁威一笑好相逢。【别汪公纪绩熙】
　　短衣匹马君方壮，长揖横刀事可知。听唱夕阳无限好，遏云一响苦裁诗。【别黄苗子祖爠】
　　平生风义可无俦，世论难期绕指柔。勤护聪明金一诺，天涯知有为凝眸。【别宗萼】
　　茶事朝朝坐一堂，几多官样省文章。翩然独意梁公甚，最是凄凉看散场。【别梁孝郁祖诰】
　　营官——谋求。梦得——刘禹锡。流州——似指刘禹锡参加“永贞革新”败后，贬到连州、夔州等地做官。栖栖——忙碌不安貌。翩翩——飞来飞去，欣然自得的样子。世目——三十岁读书。（目耕）骥足——比喻高才。决拾——古代射箭用具。决，扳指。拾，臂衣。擅场——压倒全场，胜过众人。霁威——比喻怒威消逝，脸色转和。长揖——郦食其助刘邦下72客典。遏云一响——一声响，云也停止不动。绕指柔——1原意英雄失意，俯仰由人。2 柔软。凝眸——注视；眼神集中，不流动。翩然独意——欣然自得而突出。

　　●耻躬堂残稿　４

　　二十八年五月
　　连县    曲江    零陵    桂林     柳州     六寨    贵定    贵阳

　　题邓大沧事状   【大沧名洸，曲江人，黄埔军校四期步兵科毕业。积仕至陆军八十八师二百六十四旅参谋主任。二十六年八月十四日，江湾钱家塘之役与旅长黄梅兴同殉。大沧事母孝，临阵勇，常赋诗有“长天皓洁三更月，大地苍茫一少年”之句云。雨山代征并囑，余必留诗稿，因缀次之云。】
　　忼慨成师日，悲凉别母时。怀哉临阵勇，审矣倚闾思。皓洁三更月，苍茫七字诗。归元应殁□，嫠妇与孤儿。
　　倚闾思——母亲靠在门边盼望儿子归来。归元——元，人头。指烈士遗体。殁——死。此句为遗体运回来接受葬祭。嫠妇——寡妇。

　　元日发连州……
　　来时坪上秋阳曝，君□□□□□□。□□□□冲而至，铁衾辗转夜漫□。

　　零陵中尖季雨山此诗颇自赏，惜匆匆未留稿。正问讯雨山
　　将至桂林道中书怀
　　连天十万青油幕，丰草垒垒岁月香。好记东轩瞿相国，不回全永死封疆。

　　六寨吊简孟平   【孟平原为某公客，在广州战启，予劝其归，如六寨道死。】
　　一掷横流君长往，耐可尘容我殿奔。满箧遗书今在否，不堪剪纸为招魂。
　　横流——引申为放纵恣肆。耐可——那可。尘容——灰尘满面。殿——殿后，跟在人后。

　　南丹道中
　　万回千转此纡盘，潰拾归心行路难。猛忆吾乡郑柴老，担书违难绕南丹。
　　纡盘——曲折，盘回。此抒忧伤之情，愁苦蕴结胸中。溃拾——溃散待收拾。

　　入黔境二百余里至独山【郘亭镇始见河流】
　　乱峰如騤拥孤城，一水惊回半日程。自有山川莫郘老，异乡归客不胜情。
　　騤——壮马。

　　示家人    【元月十二日】
　　空手归来感败椽，入门欢□□□□。□□□□□□□，羞下先灵拜祭扫。

　　四月十二日伯兄仲弟偕步至大关扫外祖父母墓，于是旷省十五年矣。拜起巡视一周，崇封如故，敬报培甫二舅成都
　　群峰列峭阻霍关，古道危梯苦跻攀。兄弟同行真不易，烽烟遥指有余艰。仰翁灵护重来日，念舅约登四面山。【大舅曾寄诗有云，“他年共上先贤冢，四面山头醉几场”之句。】郁郁佳城无恙在，缄诗远报涕滋潸。【在沪日，以湖蟹寄舅，成都亚衡大舅报以诗有云‘蟹产陵州亦可尝，披图君定念吾乡。他年共上先贤冢，四面山头醉几场。诗在口，而舅宿草矣，伤如之何。】
　　霍，这里似应为“霍”。《尔雅》“宫，大山；霍，小山。大山围小山。跻攀——跻，生。攀升。涕滋潸——泪流满面的样子。

　　仿溪姊丈仲弟冲雨偕步至……
　　陟屺同君皆龀日，兹回不易有余潸。堪思十五年来事，细雨霏微展步艰。
　　陟屺——谓登上无草木的山上。意瞻望母亲的坟墓。龀日——七、八岁换牙的时候。

　　闻复增城寄雨山甄陶
　　官军新报复增城，地在东江势必争。狂喜便逢人讲说，挞坚应解日光明。恢宏士气惩璋闇，,感慨危言小杜轻。引领惭惶当日去，知容箪食庆时清。
　　挞坚——挞，迅速。迅速坚强起来。惩璋闇——戒止璋暗，以求璋明。璋，古代用来祭祀的玉器。闇同“喑”，璋闇则不通天意。小杜——杜牧。箪食——劳军。

　　恒安许赠杜鹃花诗以促之
　　韩公二年叹岭外，浪蕊浮花踯躅最。播州况是非人居，曲槛蹢躅目其眛。岂无红白间青绿，徒厌梨榴杂萧艾。眼中黄紫难为丛，岭外归来抑何奈。旦起忽听子规啼，似报名园蔚芳霭。主人前比许分惠，筮期应得初九兑。【和兑之吉，毋笑诬经】
　　踯躅——植物，又叫闹羊花。羊踯躅。蹢躅——同“踯躅”，徘徊不进的样子。眛——目不明。目不辨五色为眛。蔚芳霭——荟萃，聚集花的云气。筮（shì)期——用蓍草占卜测出日期。此指预计日期。

　　甄陶寄示婚后十年纪念诗书尾报贺
　　渺矣山川隔，倏焉岁月新。早知王内史，实偶谢夫人。美意闺中乐，良辰世上珍。環章开读罢，若为靖烟尘。
　　倏焉——忽然。环章——好文章。王内史——王羲之。

　　唐四梦虹属作丛桂山房钤记，允以莫茝升分书七言联为报……刻锥病未能……歌滕之击剑……联文为鄂老作
　　庖丁解牛刃发硎，大言炎炎齿冷人。割鸡丘笑武城宰，披郤导款知无灵。二年岭外逐熙攘，充耳不听刀迸呜。放仗归来亦有日，但可缩手扉双扃。唐君于我四世谊，时一排户搜玄冥，间言老庐余丛桂，长日招饮蒸葱青。小筑三间榜山房，子其为我坚贞珉。顾谢唐君工何有，尺捶且夺佳此兵。誓墓方溯王内史，学书聊遣莫芷升。此幅胡为蛩音至，砉然不答初非情。循墙而走深自反，小阁退坐讼曾经。读书击剑空犬子，狂歌痛饮哀杜陵。为君遽奋生柳肘，【手疾未愈】 背人来运成风斤，作诗一笑敢辱命，强号以篆宁吾真。
　　硎(xīng)——磨刀石。大言炎炎——《庄子·齐物论》“大言炎炎”成玄英疏：“夫铨理大言，犹猛火炎燎原野，清荡无遗。”披郤导款——典出“庖丁解牛”“却”应为“郤”。郤，同“隙”。放仗——打仗，指抗战。扉双扃——扉，门扇。扃，指门上的插销。扉双扃，谓把门关好，不过问外面的事。玄冥——幽奥深远。珉——似玉的美石。兵——作兵器解，喻工具。誓墓句——王羲之在父母墓前发誓不再出仕。蛩(qióng)音——蟋蟀声。砉(huó)然——皮肉相离声。讼——自讼、自责。空——作“空缺”解。空犬子，缺儿子。遽奋——骤然振作。柳肘——喻手疾未愈而软弱无力。运成风斤——即运斤（斧）成风，喻技艺高精。强号——犹狂号。号，呼叫、大叫。

　　读陶集饮酒二十章，怅然无己（另一手稿题作读陶诗饮酒二十章书感二十八年六月三十日枣轩南茶）
　　园有青松庭有兰，阖书遣滞感无端。介然一笑先生耻，把酒苍茫四顾难。
　　遣滞——排遣不通畅的地方。

　　山居杂忆    （另一手稿作闲居杂诗）
　　行行十五年，四方肩一口。雀鼠耗大仓，逐逐亦何有。上年广州伇，颇闻狮子吼。思来职之忧，妄欲张两手。年少害东阳，乃执盈庭咎。岁首放仗归，闭门习沮忸。忽念天下急，委身安陇亩。
　　登车无所获，揽辔有余凄。出门何所向，得得南山陲。哀哀念我母，遗蜕藏于斯。九原不可作，徽音日以漓。一去十五年，接目蒿荒茨。怀贤子午山，五年蔚壅治。远游究何取，毋贻令名思。来者势日疏，惨惨中心悲。
　　省记三年前，夜读经巢诗。酸哽从中来，时时发归思。上年南走粤，颇喜近乡菑。属当遭世变，捍圉从人羁。义须捐顶踵，计拙比恬嬉。求归又不得，力奋声欲嘶。去年广州失，转徙万险巇。各道（原作且慰）艰虞后，功实许略施。决然辍归计，就列竭胼胝。直至开岁日，得归非所期。
　　来归良不易，壅治已失时。转念郑君福，向墓启茅茨。色养具滫瀡，厥有令名贻。读书牛栏侧，至乐乃如斯。乱况固难说，海运匪夷思。安能容誓墓，稽首有余悲。【郑君移居诗：左右近古人，坐我水中央。若水值乱况，容易此年光。】
　　郑君述母教，我亦犹人子。不肖复何说，我母实多美。琐屑颂家人，亦自闻兄姊。拙生虽后时，稍稍或有以。史才自古难，迟回非一理。踯躅荒山中。思来颇有泚。墓去三五里，大坡祖母墳。嗟予早失恃，耄年拥雏孙。突过二十年，长成不能军。音容微如在，恸念斯何人。且辜丰碑竦，草色缛于茵。
　　行行重行行，触绪伤鼠窜。颇念尚王宫，蹀躞摧年换。古榕拥层楼，修竹接席案。嵯峨木棉花，吐火诱柔翰。野鹤万绿丛，仰高搜耸干。举事废冗顽，哦诗方唤汗。乃怨凌霄姿，不作耳目玩。兹来三百日，悠悠方寸乱。见汝荆棘中，古今同一叹。幽夏躏戎狄，索生知违难。礼重毋苟免，经言诚河汉。江生复如何，空文徒崖岸。
　　我归二百日，入眼多败椽。突兀双紫荆，交柯二门前。上月怒华滋，朱英畏目眩。庭前有双枣，连根逾百年。掩映先人庐，晴阴护午眠。庐北地三弓，竹树恣游便。列楹环缃素，蠹萤？陈编。放意循阶除，兰茁纷萎芊。楼下式怡怡，群咻方閧天。扰攘二百日，百计废熬煎。吁嗟重勿伐，敬止期后贤。
　　卷册捆载余，于此兴非浅。譬僧问药山，聊尔作遮眼。笼中二百日，僵如蚕卧茧。舍是姑旁骛，便马亦中选。独笑好郊原，所策极驽蹇。归来坐案旁，嗟嗟无余眄。时念众手劳，将身惭展转。幸谢攘臂人，莫漫嘲轮扁。
　　猪性卑而率，好语卞田居。安危不自念，伤哉城门鱼。负手还复往，一事好怀余。去年当此日，晨趋三江墟。道旁男与女，辟路急操鉏。问讯俯太息，连贺未通车。军运匪所及，退路之所于。念自八月前，相对徒睢盱。举事蔽苟且，作辅败沦胥。谋身亦无术，感慨为长吁。
　　王讚不打人，那见阳朔山。休哉莽苍野，夥頤千青鬟。惊车昔过此，迅于□走丸。口叹□□□，众劳敢即安。至今依□□，□□□□□。□□杨夫子，谪宦亦天怜。
　　□□□□□，□□□□□。念我归此邦，闭户不□□ 。□□□□□，□□□车载。王事但莫疏，我□□□□。□□□□□，□□□宴私。傥无悔偶因，退士谦和诗。遭捃摭□□，□□□骂人。例毋谈龙乃，或谓诗三百。汝则草木委，思之愈惶惶。此攻何伐髓，亦试求谈龙。中须有人在，名花倾国姿，人也终难改。嗟嗟尚何说，鉴临天地宰。
　　自我至广西，日日颡有疵。湿蛰薰腥臊，欲死夹陕纸。扰攘知何时，干戈违尺咫。安坐缛虚文，不曾遗一失。三迁母乃劳，经年从膴仕。海珠凭逝波，陈塘送流水。小憩弃如遗，汽可尚藩址。藩府百章榕，原傲广西市。万绿竟春华，小憩亦佳美。独立张公堂，牛山移根始。合抱何所施，楚楚松树子。
　　雀鼠句——本为旧时田赋加耗之一。这里喻贪官污吏之事。逐逐——急于追求利益的样子。狮子吼——中国愤怒的吼声。东阳——明人李东阳。咎——灾祸，灾殃。沮忸——沮，败坏。忸，不安。九原——泛指墓地。漓——薄。壅——用泥土培。贻——留下。令名——好名声。菑——初耕的土地。圉——边疆。羁——羁绊。顶踵——整个身躯。恬——淡然，无动于衷。嬉——游戏。比——类比，比拟。险巇——巇险。艰险难行貌。艰虞——艰难中获得的安虞。胼胝——老茧。竭——更始。滫瀡——应作“滫”。滫，淘米水。瀡，滑。《礼记》“滫瀡以滑之。”匪夷思——匪夷所思。不是按常理能够想象得到的。泚——汗出的样子。失恃——恃，母之代称。失去母亲。突过——冲撞过去。不能军——不能住下来。辜——孤也。竦——耸立。蹀躞——1小步貌。2 轻薄。嵯峨——高峻貌。柔翰——毛笔。冗顽——繁琐与愚蠢。江生——诗人自说。列楹——计算房屋的单位。一列为一楹。缃素——浅黄色细绢。古称书卷为湘素。陈编——过去的书卷。纷萎芊——枯萎的和茂盛的混在一起。怡怡——和悦貌。群咻——閧——众人的喧闹声。扰攘——纷乱、混乱。勿伐——没有功劳。轮扁——制轮匠人为扁。卞——法度。操鉏——操锄。睢(suī)盱(xū)——质朴的样子。苟且——只图眼前，得过且过。作辅句——“辅”应作“铺”。铺，病、桑、陷溺。《小雅·雨无正》“若此无罪，沦胥以铺。”谓无罪的人也被牵连受苦难。沦胥后习惯用相率沦丧或陷溺之意。沦，率。胥，相也。休哉——荫庇啊。莽苍野——一望无际的野外。夥頤——叹词。表惊羡、惊讶。千青鬟——青山如环状发髻。傥——失意、迷糊。捃(jùn)摭(zhí)——摘取、收集。谈龙——疑指谈论元首。草木委——托付予草木。伐髓——损害骨髓。宰——主宰天地者。颡——额。疵——小毛病。蛰——喻人藏着不出来。缛——繁杂彩饰。膴(hū)仕——高位厚禄。楚楚——鲜明整洁。

　　欧战既起，英京时在空袭警报中有加于华也。慨念永叹，因忆吾华二负笈在焉。归欤抑另寻嫏環福地也，赋二章寄之    【九月六日】
　　圆峤棋仍刧，太息天荐瘥。二三齐是德，十万剑横磨。微著难及驷，死生知谓何。八年能屈指，个个误颓皤。【沈阳变起，美国国务卿史汀生谋与英合作，而英拒之。英相为鲍尔温旋以老退，张伯伦继之，仍采姑息政策，至今同罹战，何嗟及矣。】
　　圆峤棋仍刧，凉风我忆君。惊魄初有定，游学早相闻。君行至哥伦布，始以书闻吾广州  念念从公迈，行行绝世氛。安之空恃恨，直坐不能军。
　　刧——劫难。天荐瘥——《诗·小雅·节南山》“天方荐瘥”。瘥，疫病。可解为天又重降疫病。二三齐是德——犹言三心二意。颓皤——颓，1颓首。2消极。皤,1大腹便便。2白也。用此指张伯伦之流。不能军——不能有所行动。负笈——背负书箱。谓外出游学。嫏環福地——天帝藏书的地方。

　　藩如重见贵阳将……
　　此日何日足何惜，虎变豹变□□□。□□□□□□波，匹妇匹夫兴亡责。手提掷还血模胡，□□□巍无遗策。曲突徙薪嗟往矣，硬要焦头为上客。君家此日胡为来，拔滞投艰真快哉。亦知征戦两年余，徐挽颓势然死灰。晋城再克高安复，粤湘竞爽守亦才。就中一捷推隨枣，遥屏南邓五丁开。尔时鄂北敌叵测，豫鄂川东路几塞。随枣京钟数道攻，豫南阵又陷桐柏。上将策奇镇襄樊，指撝若定争晷刻。南郑偏师骤雨零，荡涤腥臊扫群贼。此地昔为鏖战场，至今名字余芬芳。因应狼吻时欲餍，陈师鞠旅来方长。君家至自八桂林，直卸缓带肃甲装。舍矢如破知毋遗，十乘定启元戎行。怀哉笑我真无用，峥嵘觉多同学颂。尽敌而返徒望人，不学无武直羞讼。君母倚闾颠渐华，康强逢吉目方纵。娇妻怨慕泣诉情，苦别权轻重所重。君抑徐记一年前，玉食广州坐何缘。临难苟免嗤土崩，如此将身差可怜。颟顸那得一字脱，往往万语转熬煎。十日不支道何理，君我别去安能专。乃今相见□□□，愁杀遂事集子蓼。觌面□□□□□，□□□□辞波澜。小径须往夺元□，□□□□□□襄，九牛一毛自纷纭。千虑百忧空烦扰，□□□为余子言。且抱幽心求逢源，出门西笑我送君。长安日近但作勤，快哉往矣张吾军。
　　虎变豹变——喻大人物思想行为变化大，难以预测。曲突徙薪——成语，防患于未然。焦头为上客——成语“焦头烂额”。拔滞投艰——滞，不流通。拔，拔除。拔除障碍，使之通畅。胡为来——任意乱来。这里有站在常人角度表达的语气，反衬“拔滞投艰”的英雄气概。然——通“燃”。竞爽——争胜。就中句——似指李宗仁指挥的枣庄大捷。五丁——古代神话中的五个大力士。古蜀王令五丁开蜀道引金牛。尔时——那时。指撝——指挥。就是不用“挥”。晷刻——时光。零——落下。狼吻时欲餍——喻日寇广大进攻。鞠旅——鞠养军队。直卸缓带——缓带，宽松的衣带。脱掉平时穿的衣服。肃甲装——庄重地穿上军服。舍矢如破——《小雅·车攻》意思是发矢命中，如锥破物。喻百发百中，伤及要害。毋遗——不遗失、不遗漏。十乘句——《小雅·六月》“元戎十乘，以先启行。”意思是最大的兵车有十乘，驶向战场。颠——头顶上。目方纵——方纵目远望。抑——抑或。嗤——讥笑。差——通“诧”。颟顸——糊涂，不明事理。逐事——已成之事。长安日近——代指国都日近（最高统治者）。

　　自讼
　　孶乳浩瀚百城藏，白也只得牛一膀。矧余小子解遮眼，女昼何止讥浅尝。放胆几年弄柔翰，论诗说赋徒荒唐。就使兴观怨未已，陈词遣滞无一当。入世出世知遮莫，内惭内咎余凄皇。敢谓葑菲毋下体，何有一二夕人行。不能者止归闭门，自例失伍羞逋亡。一朝乃放美谥来，直不惊死愁惊狂。李杜千秋圣与伯，当时肯信传文章。秦□□□□□众，沾沾捧去日月光。唐□□□□□□。□□□□□生芒。滑稽不收游□□，□□□□□□□。□人直尔乞儿相。江湖□□□□□，□□□□□馋吻，安得暇日争名场。□□□□□□□，□□尚能福人尝。丐者识字终丐□，□□□□□□囊。于丐分外加饶舌，识字有数欲何望。四民但有工收汝，慎无习懒斯谋臧。【谓有游民工厂也】
　　孳乳——动物生子繁殖。白也——落空。膀——膀胱。不可食，可盛气。矧(shěn)——通“龂”，齿根。小子——古人自称。遮眼——遮，古通“庶”，庶，众也。女——作“汝”解。浅尝——浅，不深，浅薄。尝，试、经历。就使句——就是有兴盛的看法怨气也不会消除。遣滞——遣笔也不流畅。遮莫——什么。内惭——似应改为“外惭”。凄皇——悲伤不安。葑菲——《诗·邶风·谷风》：“采葑采菲，无以下体。”葑、菲即蔓菁和葍。下体指根、茎。全都可食用。意思是采者不可因根茎有苦味，连叶也不要。夕人行——《周礼·秋官·司仪》“凡行人之仪，不朝不夕。”郑玄注：“不正东向，不正西向。”夕人行，非礼也。失伍——不能与人为伍。逋亡——逃亡。美谥——旧时对死者给予的称谓。沾沾——自信的样子。谋臧——谋求到好处。

　　大风雨中遇张丈寒杉故居，感事有寄不通问久闻在成都当非讹言时中秋前五夜也
　　草篆人溯署马曹，张公于此標格高。嗟嗟往矣琴余韻，咄咄何来卵有毛。风气初开尘漠漠，天涯徐念是滔滔。只今同里风狂夜，过此犹森冰雪操。【丈常答人诗草篆人说张马房盖用大令故事谓之也】
　　嗟嗟——象声词。犹“溅溅”《水经注》“嗟嗟有声，声闻数里。”卵有毛——喻不可能有的事。冰雪——喻洁净。操——操守。

　　二月四日贵阳之警俞子勒五色榴轩得免烬，余诗以颂之为梦虹代作
　　吉凶由人傥可测，死生有命古人则。坐不垂堂千金子，步不留行万夫特。一朝迫险有难全，七日不汗于马贼。黯然徐譬两年来，蝦蟆蚀月天无色。万国赤子鱼头生，直堪上念一波鳖。是中健者系何人，执殳前驱明且哲。临难苟□□□□。数处禈蝨亦有怀。宝□□□□□□，□□□□□□□。君不见会稽郡中来，□□□□□□□，□□□□□援固，严堵深思海□□，□□□□□□□。□伟容为颂瑞室。
　　傥——惝恍，迷糊，不清楚。则——信条、法则。坐不句——谚曰，家累千金，坐不垂堂。谓富人不敢近屋檐而坐，恐瓦坠伤身。步不句——步，步行。特，特出。《诗·秦风·黄鸟》“百夫之特”。留，停止。留行，谓止行。谓奋斗不息的精神超出众人。不汗——伤痛而不动。马贼——泛指匪徒。万国——各个地方，全国各地。赤子——旧称百姓。鱼头生——似谓鱼肉一样。直——径直对着。堪——许慎，“堪，天道也。”上念——主宰之主。执殳(shū)——殳，兵器，长丈二，无刃

　　贺雨山四十寿……
　　洗足敷座想挥毫，典□□□□□□。□□□贤臣笔锐，一日不见我思劳。□□□ 迟暮嗟清□，通德来归狎隘嚣。酒国诗场吾亦念，策勋饮至定陈豪。【放翁投笔谓上康成归养山东皆以四十之岁。君亦久蓄退志者，狂态为吾最可亲，两年分手倍伤神，他时酒国诗场里，定忆天涯孤浪人，又君赠别诗也】
　　醒酒京腔唱黑头，悠然眼底古连州。郎当而起筵前舞, 髦俊悉俘阶下囚。狂态怜人愁共理，壮哉譬我笑曾偸。为言徐放三湘棹，访旧客探海屋筹。
　　敷座——铺坐垫。（坐书案前动作）。狎——轻忽。隘嚣——狭隘，嚣张。策勋——勋绩策动。陈豪——陈述豪情。郎当——衣服宽大，与身材不称的样子。髦俊——俊，俊美。髦，毛中挺长者。喻俊美之士。悉——全部。俘——征服。阶下囚——指在场被征服的客人。壮哉句——豪壮啊，我是了解的，曾经偷偷地笑他的狂态。筹——筹划。

　　二十八年十月二十日为已卯重阳，与徐詠生散步城上。忆去年今日余自广州出而詠生先一日去广州，随于二十二日失陷，及至连州重阳日，与宋寰文黄苗子同登州城饮酒赋诗，极醉，即增詠生兼寄香港宋黄两君
　　山色周遭城撮指，萧条怅望又惊秋。上年□□□一日，那复同登计此游。北向□□□□□，□□□溟忆连州。何时重理□□□，□□□□□□□。□□□□□□□，□□□□□共酬。
　　将行以母讳……（鼠毁太多，已不能读）

　　戏柬杜七惕生催诗
　　两耳不闻今日事，双眸空停疾威天。出门大笑吾何诣，闭户覃思公则然。便欲携尊从细论，悬知送我有佳篇。为愁败兴初难速，迈步阿戎且自还。
　　诣——去往。覃思——深思。携尊——带着酒。悬知——犹“悬念而知”。阿戎——堂弟，从弟。

　　那马    【肆间舆图多不载是桂南幹路通越南道末驿也，在粤府时，以筑广怀连贺之争故识之】
　　马真危否，惊心寇入深。驿传通内外，险障倚连钦。莫使一朝失，诚堪大将任。非关乡念逼，负手几沉吟。
　　连钦——钦，曲折。连绵不断，弯弯曲曲。堪——堪任、胜任。负手——手背反于身后。急思时动作。

　　戏答恒安草字韻见质诗
　　昨闻惕公言，感人诗即好。今日诵公诗，果令愁丑老。忽忽三十年，人海知潦倒。殚精在米盐，无分弄花草。宁能强一字，标窃阔人宝。□□□□□，□□如萍藻。强嘴效吟哦，□□□□□。□□□□呻，敢望麻姑爪。记坐磨□□，□□□□□。□□□又前，奢想还非小。遂忘□□□，□□□□□。□□笑时君，请逐强哉矫。
　　忽忽——形容时间过得很快。殚精——殚精竭思。无分——无缘分。标窃——应为剽窃。麻姑爪——颜体书法代表作。这里指陈的作品，只可欣赏，不能妄评。

　　无题    【重庆作】
　　奉请神伤鹊限填。人间天上总缘缘。却思二十余日事，得在人间抵百年。
　　神伤——伤精神。鹊限填——限填有关“七夕”的诗词。如“鹊桥仙”。缘缘——缘分不断。

　　●耻躬堂残稿　４

　　起自二十八年十一月三十一日（已卯十月二十日）迄十二月
　　贵阳     遵义    桐梓     綦江     重庆

　　赴渝发贵阳
　　晴岚送我出山城，万转奔轮黯黯惊。自尔偏从忙里觅，何得云少宦之情。许因丘垄频回首，难谴羁栖慰半生。去去观光一大事，逢人倘许赋花卿。【观花之义用沿习俗，家舅培甫颇斥其非义。】
　　黯黯——心神沮丧。云——言。丘垄——父母坟茔。羁栖——作客在外。

　　乌江早发
　　来天昨暮愁蹉跌，今日摩空恣览观。两岸人家明绝壁，丛巉雾罩束飞湍。清江容与足双桨，浮桥千尺解急难。履险平生多似此，哦诗传语语无端。
　　蹉跌——失足跌到。恣——任凭。丛巉——聚在一起的高而险峻山势。清江句——双桨，船。清江足以容双桨。

　　遵义道中偶念三十年前，培甫二舅过此，有追怀郑子尹先生诗。敬步原均诗云：吾生久抱皋鱼恸，怕读先生母教篇。今日故山独归去，松楸回首一潸然。独披榛莽启南荒，文献中原接叚王。念日经巢无处看，教人空忆郑公乡。
　　南中独步无双士，旷代长城五字篇。自我有知诗上口，一念午山一潸然。【午山千步地，五言七章。郑君纪哀诗，情词交至。】
　　吾舅草堂原予望，昔贤兹地自神王。读书共道贫而乐，一念悲凉近郑乡。

　　遵义中尖
　　樗茧难忘算孔桑，连岗接岭尽童荒。长桥卧波车一转，见城知轼郑公乡。
　　樗(chù)茧——樗蚕结的茧子。樗蚕以樗（臭椿）叶饲养。童荒——山无草木为童荒。知轼——知，知晓。轼，凭轼敬望之意。见到遵义城，就知道郑子尹的家乡到了。便凭着车厢怀着敬仰的心情张望。

　　娄山关
　　群峰耸峭过娄关，为道当年子午山。危磴盘空轻上落，康庄尔悸一何艰。

　　三君诗  【桐梓道中作  先是将游湘，钱桐萱为预地，甚至谢根梅、杜惕生缓其行，乃有重庆之召。车中感喟百端。作三君诗，不必寄也。】
　　子便便腹何笥，热肠万道当中置。谢公净域奚以为，直把禅心来入世。杜老虚谷欲回春，太行对面浩无垠。孤身千里在行役，感切扶携想薄云。安得尽遇若而人，广事交游吾从论。（拾存）
　　便便——肥满貌。笥——盛饭食的竹器。薄云——薄，逼近。逼近云端，形容想得高远。若而——若干，某某。

　　桐梓晚宿
　　而今好事犹存否，待问魁岩与鼎山。一样含悽吹角坝，卢碑何日遣生还。

　　武功坊
　　蓝缕披荆一日长，多君峻阪启康庄。武功轻易征乡乘，不让唐蒙让夜郎。
　　褴褛——敝衣。引申为知识浅薄。峻阪——高大的山坡。喻登高位，当大官。

　　酒店垭入蜀境    【赋呈  培甫二舅成都】
　　此去倘能甥舅见，故乡知忆颍坡同。行千里路方无枉，作十日留定遽忽。入蜀几年胥早计，依张一念尚成空。用杜邺事可思未竟浮湘去，或者冥冥要最功。
　　遽忽——急匆匆。胥早计——疏于早作计划。冥冥——专默精诚。《荀子》“无冥冥之志者，无昭昭之明。”

　　东溪中尖【寄贵阳诸侄花楸坪钓丝岩在松坎之南，酒店垭即九盘子，在松坎之北。或以峻亘，或以陡削，并著险工。余以十二月二日午，驱车过松坎不得食。交申至东溪中尖，山险尽出矣。座客有屈指，今日为星期六者，忆行也，突了正诸侄放学归，问讯我时也。却寄】
　　花楸坪下丝难钓，酒店垭长天与齐。为报汝曹劳问讯，披图吾已到东溪。
　　丝难钓——双关。一言无心“钓”，二言“思”难言。披图——翻阅地图。汝曹——你辈、尔等。

　　綦江早发
　　依约儿时路，【三四岁时道此归黔】山山烂漫花。略知诸色备。今识逐层斜。岁月孤儿久，劳生抒轴嗟。重来千万感，愁与问年华。
　　依约——依然，大约是。抒轴——应作“杼轴”。比喻作文时的组织、思考。

　　将至重庆【追寄天健来阳甄陶茂名  先是甄陶言，余于天健进之，始与薛公垂发，而中山吴公召之急，遂不克赴，以此解之】
　　余怀渺渺遥相望，携手同车道阻长，往定能容千日醉，情鸟得已三宿桑。后生好事终何补，在粤两岁，请去者数良友临存信有方，谁解高州孙督导，知怜无分浮清湘。
　　垂发——垂，将近。发，出发。将要出发。情鸟——情了也，尽情也。三宿桑——三宿商。（谈论）临存——临问。

　　神仙口晓雾  【十二月廿七日】
　　昔人于此乘云去，今亦疑我升诸天。浩淼层层争足底，氤氲泛泛抵瞳前。但知奇观原怜客，遮道长空许靖烟。却忆乳阳开岁日，迷濛愁煞万山颠。 【元月二日自连州随吴公解职北归，过阳山乳源间，十万大山分水遇大雾，车行甚险。】
　　浩淼——广阔无边貌。氤氲——气或光、色混合在一起动荡的样子。泛泛——漂浮貌。遮道——挡住道路。靖烟——清除大雾。开岁日——一年的第一天。

　　访得琴生枣子岚垭故居  与居者问答久之，犹是琴生约住友人也。  【君谢氏讳文宪，以字行，贵州习水人。民国九年在贵阳与予兄应侯，故文君雨农化震同读于模范中学。既而至南京，为国立东南大学。生唯慷慨意气，轻财，为多人所难能。时方盛乱，谓大学不足，肄业弃去自修，愈殚心世务，而拘牵宦迹。十余年来，才用不副驯，至夭伤。君姿禀英敏，洞事如烛，长数学，在中学日，予以同学逐兄后侧，聆议论辩给，智慧使人奋发，于时蔚为学风。民国二十四年，余在上海，君自渝来，欢言平生，订渝酒之约。各方盛年，不谓乃永诀也。二十六年冬，余姊违难至渝，君以书，闻余广州策徕维便。二十八年元月，余返至黔，奉书不答，尚不知其病也。久之讣书来，吁可伤也。】
　　国瘁人亡空好楼，应君垂死气冲喉。迷邦坏宝原沉痛，寡合如予真用愁。待抚余创彼相列，差无介取大官羞。山头蹀躞追今昔，挝策堪思归故丘。【家人均送丧返习。】
　　渝酒相期堪爽约，岭云犹忆讯离居。尚因违难速吾姊，诚似通家非浅于。突兀眼前疑著我，槎桠天际倘思渠。有才无命今犹古，恨恨迟来赋恨余。【余闻耗书联挽之：“人生实难明察英发原不忝；天下方急有才无命古同悲”云。】
　　策徕维便——便于计划往来联系。蹀躞——小步貌。挝策——抓（击、打）计划。堪思——能思。非浅——深。槎桠——杈丫。歧出貌。思渠——思念。渠，此处作“他”解。疑著——疑似明显、突出。

　　闻林骥材言琴生病死状
　　一死岂能都塞责，悠悠吾子便真狂。寝门剑及唯遗恨，宿草风来不偃芳。独怪几多霄汉上，再摘空抱人琴亡。更闻怀旧增酸哽，放眼寰区赋蟹匡。【骥材言琴生将死前，静寂而思旧友。见则愈增感伤。旧友多不敢往。先是其配刘杳若以书抵余，谓琴生念旧友，闻广州失，数以余为问云。】
　　寝门剑及——出自“屦及剑及”。春秋时楚庄王使申舟去齐国聘问，路过宋国，被杀。楚王闻之，投袂而起，屦及皇室，剑及于寝门之外，车及于蒲胥之市。秋九月，楚子围宋。后人根据故事用“屦及剑及”一词形容行动坚决迅速。“宿草——隔年的草，常用作悼念亡友之词。人琴亡——即“人琴俱亡”。《晋书》“献之卒，徽子……取献之琴弹之，久而不调，叹曰“呜呼子敬，人琴俱亡！”后人用为睹物思人，悼念死人之辞。寰区——世上也。蟹匡——蟹匡蝉诿。匡，背壳。诿，蝉的针吻。名是实非的东西。（自谦词）

　　●耻躬堂残稿　５

　　二十九年
　　重庆


　　民国二十九年六月照临大兄将返黔结婚，索诗。识其事，一日警报后灯下独酌，赋此调之，即以奉贺
　　临也匆匆来，顿又匆匆往。往来一何勤，利名怀熙攘。君言不必然，天地亦安放。四喜例前修，洞房寻息壤。忆自大学出，甘雨掉尘鞅。一见如故人，漾漾蔚春盎。尺书置远邮，急装归百两。堂皇众且前，竗运乃公掌。高歌使伊优，大杯接肮脏。偕合世有情，经时思畴曩。审矣长毋忘，知言吾其谠。
　　顿——顿时，立即。利名句——《史记·货殖列传》“天下熙熙皆为利来，天下攘攘，皆为利往。”形容人来人往，喧闹纷杂的样子。息壤——旧常作“信誉”的代辞。尘鞅——应作“尘坱”，尘埃。柳宗元“高步谢尘坱”。漾漾——水波荡动貌。蔚——荟萃、聚集。归百两——《诗·召南·鹊巢》“子之于归，百两御之。”百两，旧时用之结婚的车辆。（两，车辆二只为良，一车二轮，故为两。百两即百车。百，虚指。竗运——竗，应作“玅”玅为妙的异体。即妙运。伊优您优良、美好。肮（kǎng）脏(zǎng)——高亢刚直样子。畴(chóu)曩（nǎng）——畴,田亩，已耕作的田地。曩，过去，以往。以往耕作过的土地。审——慎重、详查、细究。知言吾其谠——我知道就说正直的话。谠，正直。谠言，正直言论。

　　●耻躬堂残稿　６

　　起迄三十年
　　重庆

　　独酌追忆公鎛六叔
　　数典人还几，率真更不多。信期先泽远，浮柏酒船何。甘苦非时味，荣枯等梦过。嗟嗟遗孑在，醉眼忆婆娑。
　　期——百年名为期。先泽——祖先的德泽。浮柏——浮白也。原指罚酒，后指饮一大杯酒为浮一大白。嗟嗟——赞美声。遗孑——遗留、剩余。

　　答甄陶  【书云渝地当已苦寒，而西贡炎威逼人，汗流浃背，甚矣，冷暖之悬殊如此。故戏答之】
　　快报孙夫子，重劳念苦寒。稻粱微是托，冷暖各知难。冬日还吾畏，炎威幸汝宽。【渝中见日则燠】 相知唯一可，腊鸭压南安。【在南日，每共食辄闻呼腊鸭。 】

　　调雨山  【时来受训】
　　谁谓君来易，翩翩不惑年。诸侯容自放，多士尽朝天。余亦心长久，其仪步伐妍。喟然判弃掷，醉饱海云边。余在粤时，曾奉免训练
　　喟然——叹息。

　　仓均常言：扰攘十年，名利无期，又年过四十而无男，将归偕妻老死，顷书来云云，赋此调之
　　应赋福双至，铗乎兴不孤。睢尻兼数子，巽震索多雏。粉黛新眉阔，书骚乐意俱。发缄开笑口，释来宋田株。
　　铗——宝剑。睢——仰视。尻——臀部，脊骨下端。巽——象曰：随风、巽。震——象曰：洊雷、震。洊，重复。书骚——书信中有不安，急于行动的言辞。田株——“守株待兔”。

　　止酒  【三十年二月一日   先一日，在赵仲麟宅，筮诸葛神数词曰：朝暾熊熊，过午即逝。鲁阳挥戈，千古奇事。解曰；尔是人中最吉人，误为误作损精神。如今悔却从前事，功名成就在三春。遂以遣词。】
　　念念鲁阳戈，熊熊回午逝。神明奚吾疑，见诧此奇事。拥褐亲世役，往矣宜若思。谋身善无术，依人情尤忌。撑拒二十年，力殚心已悸。古道久不作，时贤各见智。譬之酒一端，往往来横议。一日何可无，夙兴夜稳睡。对面九疑峰，知抑穷途泪。履险去如夷，乘车不伤坠。十指百吠声，物群方聚类。献笑良已拙，率真庶得遂。端策胡尔思，覆杯为予季。曰兄血压高，其极僵且潰。其缘烟酒毒，宿肉亦许致。贵人过用脑，病名习政治。囊粟兄何有，四者酒其崇。余亦知念兄，栖皇无余嗜。极潰废何苦，请从三月制。
　　鲁阳戈——鲁阳，战国时楚之县公。传说他曾经挥戈使太阳返回。奚吾疑——我何存疑？拥褐——褐，古时贫苦人民穿的兽毛或粗麻制成的短衣。古诗以褐为穷人的代称。力殚——力气竭尽。古道——古代的礼制、道德、处世态度等。夙兴句——夙，早晨。早起晚睡，勤劳无懈。九疑——九嶷。相传为舜陵处。十指——很多人用手指着（我）（十人所指，不能不慎，千人所指，无病而死。）良——真、甚。端策——详审谋划。为予季——为我最小的。宿肉——身上堆积的肥肉。栖皇——忙忙碌碌，奔波布丁。溃——损伤精神。请从句——指从三月开始遵从戒酒的规定。

　　仓均常意，余夜醉市楼【止酒来出觅食，辄诣人若实其言者】
　　寄语三才老，今真夜无归。岂繄市楼饮，直是寸心违。大梦宁能觉，宿容未必非。怪怜闲自在，处处款人扉。余常道，出滇边有土地词联云：三才二老者，五行幺先生。仓均人呼小土地，时用调之。
　　三才——旧时看相人。谓人的面部有三才：额角、准头、地角。又可解为三材，即天、地、人。辄诣——就（即）前往。款人扉——款，通“扣”。扉，门。谓扣人家的门。

　　醉乡绝饴积有年，所比来始试渣食。儿时床头物也。
　　愁对啼儿饼，今吾损故颜。不因杯许覆，未是涕焉潸。莱彩输人乐，荼甘与世艰。近来差稍稍，猎较酒肠孱。
　　绝饴——绝好的甜食。渣食——指啼儿饼。杯许覆——杯覆，指停饮。未是句——难道不是潸然泪下吗？莱彩——典“老莱子孝二亲”。旧以“莱彩”宣扬孝道。输——献。荼甘——荼，苦菜，借言人苦。《诗·邶风·谷风》“谁谓荼苦，其甘如荠。”意为谁说苦荼苦，（比起我来）它还有荠菜的甘味。猎——猎食。孱——孱弱。

　　春寒
　　节物催年换，风霜觉老侵。推甘非复昔，食肉比来今。寒压重衾薄，旙摇乏力深。未应巴苦冻，不是酒停斟。
　　甘——嗜好（指酒） 旙——立春时用彩纸剪的饰物，叫“旙胜”。

　　一钱
　　羞涩一钱老，还办草堂资。余亦三巴客，将毋异代思。卑官不足道，幕府尽容诗。莫漫饥驱去，今朝若可支。
　　老——语助词。三巴客——做客四川的人。漫——怠慢。

　　止酒经旬，晚出觅食，若雨中忆俶元却寄
　　晚食何曾肉，百虑转空虚。天复夺我酒，君应助一唏。寻思京口夜，肯借上林栖。愚哉归不早，却扫梦轩羲。
　　唏——笑声。羲——太阳。上林——汉武帝秘密练兵育将的地方。

　　应寿李次温
　　我闻襄阳老，臂习尚为公。矧自全天乘，因之好御风。探筹看海水，拄笏爽华嵩。仁者从头算，知如日上东。
　　矧——况且，何况。乘——追逐。探筹——探求、计算。拄笏——典出“拄笏看山”。《世说新语·简傲》：王子猷作桓车骑参军，桓谓王曰：“卿在府久，比当相料理。”初不答，直高视，以手板拄颊云：“西山朝来，致有爽气。”旧时故以“拄笏看山”比喻士大夫在官有高致，借以抬高身价。这里“华嵩”指西山，谓李次温有高致，身价高。

　　三月十二日大游行。海军以舰兵参列，戎装甚整肃，鱼雷要塞模型咸具
　　整暇黑衣队，劫余横海兵。陆梁难用武，奡荡亦虚名。空识鱼雷具，无凭要塞城。斜街一怅望，细认汉家营。
　　陆梁——秦时指两广一带。奡荡——培养、演练、冲杀。无凭——没有依据，虚拟。
　　六月廿八日，汪逆至倭京，倭人广播。是日也，丰明殿御交欢，在青叶欲滴之深宫举行。汪逆感激恐惧。倭皇旋在千种间介绍汪逆与秩父高松诸宫妃会见云云。因括为诗。
　　倭主丰明殿，传有御交欢。感激亦云尔，恐惧固难安。青青叶欲滴，压压猴而冠。逐逐场初工，开帷纵妇觐。
　　觐——会见。逐逐——急于得到的样子。

　　日居一首简自约              【杜忱惕生】
　　山国萧寥感日居，剑南长望一行书。花同节目开还落，云压山眉惨未舒。自断此生天莫问，不堪七事习难除。遥知丹地挥椽笔，可有闲情赋子虚。
　　丹地——赤壤。疑指共产党领导的抗日运动。赋子虚——汉司马相如有《子虚赋》。后世因称假设或不在家的事。

　　酬杜分司见寄    【警报声，夜月益皎赋之】
　　自取冲尘长扰扰，谁能执热在兹兹。多劳远问闲情赋，却笑都无止酒诗。夏木鹂阴惟里美，火云人海际沙炊，不堪愿益清芳论，安得凉风一任吹。
　　闻道韩公哦七言，少非壮者一字难。才豪气猛限天分，霁月光风翻口澜。作者万千咸第一，从来妍丑取相安。应输律论君家细，惠我思存白玉丹。
　　冲尘——冲涤。扰扰——纷乱貌。执热——执热愿凉。兹兹——年、席，草席。闲情赋——来诗中语。惟里美——唯故乡美好。不堪句——不可求得益卦，获得风雷，万物得益。咸——皆、都。赢输——应承献纳。律论——律诗。白——纯洁。

　　答杜分司论散原诗
　　永思难遂经巢挚，真学谁如广雅工。登彼西山歌野老，半山而有海藏翁。【章士钊近诗：废疾海藏翁云云。取诸往也，海藏悖行，及每被斥后，愤恨见乎辞，有人物，西山须野老之作。】
　　而翁羊枣存山谷，群帅犊禈喻仲容。人道叙言无美意，我哦佳句好提封。第三句用罗雨山说
　　挚——诚恳、真挚。而——你。通“尔”。犊禈——即犊鼻禈，围裙。但以蔽前，反系于后。

　　上清花园防空室遣闷诗  【是日警报始达九小时】
　　遑遑竟何事，扰扰长至今。譬诸草木臭，无用金玉音。共知风必偃，肯信热能禁。如何日长至，不添一线阴。
　　云日真如火，深宵息尚粗。地卑蚊蚋阵，肤陨玉盘珠。倭火从空掷，缁尘所在污。田禾尤望雨，民食森可吁。
　　昨夜风和雨，猛欲撼吾楼。著屐无干处，因之念同仇。千家攫屋瓦，百战逸倭囚。雨立原天幸，优旃莫浪愁。
　　一雨洗人愁，山山水溢畴。旱苗今望长，早稻定宜秋。以喜讹言息，稍纾内在忧。来年行荡寇，浪费大官筹。
　　寻思倭尽日，西上抑南旋。吾舅今扬马，相期历岁年。从来根必复，往者梦长牵。盛德家乘在，何时洁简编。
　　阿何【时寓育京宅中言此】闻此说，云尔棲碧山。即不曰强仕，而可矜痌瘝。事业殊未已，乐意正相关。五十非迟暮，且与虱其间。
　　洞深堪避夏，朝饿宜节粮。谁倩虾夷说，人真敌忾长。此邦安地肺，他邑无是防。桀石从余贾，多多尽不妨。
　　女工仍结线，想见内心安。洞外喧流火，人间重急难。毁巢还护子，烂额许缨冠。挥热不辞热，斯余总愧叹。
　　遑遑——匆忙不安。禁——止住、制止。偃——停息。玉盘珠——脸上汗珠。缁尘——陆机诗“京洛多风尘，素衣化为缁。”后以缁尘比喻世俗污垢。森——森严。攫——鸟爪取物的样子。逸——奔跑。优旃——优，和平宽松的样子。旃，之。指代上句“雨立”。莫浪愁——浪，放纵、滥。稍纾——稍微解除。抑——抑或。乘——乘，兴也。阿何——阿谁也。矜——通“怜”。有怜悯、同情意。痌(tong)瘝(guan)——亦作“恫瘝”。恫，痛。瘝，病。旧常用以表示对民间疾苦的关怀。谁倩——倩，美男子。那个男子。虾夷说——像虾蜷缩在安全的地方的说法（躲防空洞）敌忾——同仇敌忾。安地肺——似指防空洞内的通风设备。桀石二句——“桀”通“揭”。举起。《左传·成公二年》“桀石以投人。禽之而乘其车。系桑本焉，以徇其垒曰，欲勇者，贾余馀勇。”二句如，桀石追着叫卖余勇的人越多越好。（对顽强的抗战精神的赞美）结线——编织。急难——寒衣、女工、结线。烂额——头破（伤）。许缨冠——打帽子编帽带相许。

　　八月八日夜警  【夏历闰六月十六日也 】
　　月亦可怜生，今宵许尔明。申申知十指，关关逼三更。何世都无隐，终天不改清。高寒应有望，闰位寇賫兵。
　　申申——安详舒适貌。关关——鸟相和鸣声。闰位——言闰六月的月亮处于闰位。旧称非正统的皇帝。无隐—隐不住。清——清白明亮。望——农历十五为望。月月都有望，望日月正圆。寇——侵犯。賫(qi)——通“齐”。即脐、中央。赍兵，即中央军。

　　八月卅一日上清花园防空洞顶中一弹【即为留其声状】
　　解忆欧阳赋，谓秋声赋能开顷刻花。一声雷轰石，徐送蟹盘沙。隧地犹同命，将心且莫譁。勤思千万手，洞外上无遮。
　　隧地——即防空洞。譁——譁，即哗，哗然。千万手——千万人。

　　辛已初度
　　今年著力处，颇复主澄心。末俗空千虑，微生时一吟。久要容蠹甲，危睇阻山林。莫遣文移至，飞飞已倦寻。
　　颇复——颇，很。复，重复。澄心——安定民心。末俗——最底层的百姓。微生——自谦辞。微小的书生。蠹——蛀虫。喻侵蚀或消耗国家财富的人、事。危睇——危，忧惧。睇，斜视、流盼。亦谓小视。飞飞——形容官文飞来飞去不停息。“今年著力处”也。

　　中秋后一日，复燠。傍晚步访鲁滨兄弟即赠
　　炎帝虐犹纵，团团拾坠欢。清秋安可即，银汉不知寒。前路仍相觅，深杯徐永叹。危城怜世好，来往亦艰难。
　　炎帝——秋日太阳。拾坠欢——享受落日时的凉快。

　　戏答杜分司月夜见怀诗用原均
　　那得长门买赋才，亦倡优耳费安排。在山清泉不可酌，逆风孤月好应怀。便迟出处浪生事，国有存亡天与来。肯信诗城急酒沼，避贤浮拍抵春台。
　　长门买赋才——司马相如因《长们赋》而受赏识。倡优——古代歌舞戏谑百业的艺人。怀——怀念。便迟——简便迟钝。浮拍——即浮白，罚酒。

　　月夜有怀自约陪都         【杜忱】
　　客子天涯安在哉，溪堂雾冷菊花开。遥知铜辇秋衾梦，【此以兄列入太子派矣一笑】 苦费长门买赋才。风急正吹孤月出，山空那得酒人来。深杯大句凭陵我，好筑坚城待汝回。

　　与华二谈茂弘往事
　　知人原不易，何况要人知。尽此一杯酒，以有故人思。出入输前辈，规模匪异师。固应相视叹，乔木可怜枝。

　　寄怀晓莲、独清、怀安诸君子贵阳用初度韻
　　行也时怜拙，归欤久负心。天涯只如此，岁月费虚吟。薙草思先垄，孤儿属羽林。何当吾一盏，念至得相寻。
　　薙(ti)——锄草。先垄——先父母坟茔。属——事。羽林——林中鸟。负心——犹言忘恩负义。虚吟——空吟。相寻——相互寻找对方。

　　迎送天健，以少陵诗文章有神交，有道为次
　　徵乎吁已古，罗亦夐不闻。愿见无由达，何以通殷勤。士方牛马走，而有剡绣文。
　　湘乡诚名帅，多士置周行。整旅无前敌，临民大有庆。但益书与帛，幕府判剡章。
　　可思无一面，好事乃真有。方寸判荣枯，迷阳匿妍丑。咄咄余何能，嗟嗟望劳久。
　　久知牛无用，安望斗能神。百篇不相枉，千里犹比邻。吾识郑夫子，乃自孙真人。
　　孟冬当肃驾，雨零风萧萧。图南于以息，弓旌欻见招。顾兹托末契，作赋重神交。
　　三年蕲一见，此事乃真有。突兀子在前，慰我相思久。剧谈杂古今，余欢接杯酒。
　　欢会良不易，小别何足道。所恨去匆匆，长路漫浩浩。相期崇明德，乘时展怀抱。
　　徴——惩。罗亦夐(xiong)句——罗通“罹”，遭遇。夐，营救。不闻，打听不到消息。无由达——没有门径达到。牛马走——旧时自称之辞。剡(yan)——（文笔）锐利。绣——谓词藻隽美。诚——真的，真实的。置——安置。周行——指行列里。整旅——整殇军队。幕府——军中文至人员。（诗人）判——鉴赏。无一面——有太多方面。迷阳——迷，媚惑。美色迷人的太阳。咄咄——叹词，表感慨、失意。嗟嗟——悲叹之声。望劳九——望，失望，怨恨。劳，劳心，忧愁。失望忧愁的日子太长。九知二句——牛，牛宿。斗，斗宿。《滕王阁序》“龙光射牛斗之墟”。孟冬——阴历十月。肃驾——庄重紧急的驾车（而去）。图南——《庄子·逍遥游》“……今将图南”谓大鹏升到高空，像南海飞去。常喻远大理想。以息——将（以），息，呼吸、气息。谓向大鹏那样，将发出强大气息。弓旌——古指士大夫之理。欻（xu）——忽然。末契——末，旧时自谦之辞。微不足道之意。契，情趣相投合。神交——忘形之交。谓心意投合，相知有素的朋友。蘄——祈求。突兀——突然。明德——美德。乘时——趁时机。

　　隐九再叶归均
　　不道客能逐，其如已欲归。未应明淡泊，直尔困依违。隐九穷诸妄，识字本来非。正怜无意绪，作计送鸿飞。
　　不道——1没有好的政治环境。2 不说。客能逐——逐客，古指驱逐异国说客。后指被贬谪而失意的人。未应句——诸葛亮，“淡泊明志”不应付（被逐），明白自己志向。直尔——直，坦率、正直。尔，你。困依违——受困于犹豫不决。隐九——九，儒。隐，退隐。疑指归隐的知识分子。诸妄——众多虚妄、不切实际的想法。意绪——心绪。鸿飞——成语“鸿飞冥冥”，喻远避祸患。作计——起意。

　　蓉函十五弟在舅家大会亲友却寄
　　早知文会友，应共客思亲。一扎真吾慰，三日谁尔珍。外家时欲去，劳止奈为薪。目极孤鸿远，长怀物外身。
　　劳止句——劳慰停止，无奈献上柴火。成语：“薪尽火传”。孤鸿——喻孤单在外的人。目极——尽目力之所及。物外——世俗之外。

　　太息
　　太息麟楦万镜前，雾中楚楚信皆然。宽衣博带奚惭我，自尔应回五百年。
　　太息——深深叹息。麟楦——疑为当时骗人的东西。此诗批评回到五百年前的愚昧者，奚落崇尚科学的人。楚楚——1植物丛生貌。2鲜明整洁。宽衣博带——指代不劳而饱食终日者。奚惭——奚落、讥讽。羞惭。

　　渝州赠明礼
　　家山无计驻同群，一落匆匆复两分。此日班荆能道故，三年怀远每思君。狂且送目多时隽，玉树临风少垢氛。离索羁孤谁譬我，长衢车马日纷纷。
　　无计——无办法。一落——落得。班荆句——成语“班荆道故”谓朋友途中相见，老话旧情。班，布。荆，长草的地方。班荆，用布铺在草地上当坐席。送目——谓送别时依依不舍状。隽——同“俊”。时俊、玉树皆为美貌少年。离索——即“离群而居”离开同门亲朋，孤独居住。羁——在外作客。羁孤，一个人孤独在外。长衢——长街。

　　立冬四首
　　乘屋先秦旧，穴居上古风。人疑三代际，地削两江中。对面无温语，藏心有利功。胡为久住此，日夜愈忡忡。
　　米盐昂复昂，补绽旧衣裳。昔一今看百，饥猖寒更狂。长街多美锦，豪右有余粱。行罪官何畏，独歌鹈在梁。
　　紧吃吾同愧，【闻有前方吃紧后方紧吃自叹。】哀军报前方。人争荣半菽，谁猛上余粮。短布衣单薄，缺斨亦孔将。古来闻是月，死事重勿忘。
　　更欲投何处，神伤杜老诗。滔滔宁异是，汩汩许为辞。贼性存吾短，作痴原汝疵。山林无福住，帏幄可怜斯。
　　乘屋——《诗·豳风·七月》“亟其乘屋。”乘，升、登。上房盖好草屋，这是立冬前后要做的事。三代——似指先秦、上古、现时。三代际就是从上古至今的居住方式都有。际，时际。忡忡——忧心忡忡。（此首写“居”）。昂复昂——一再涨价，一次比一次贵。豪右——豪门大族。余粱——鱼，剩余。粱，精美食品。有吃不完的精美食品。行罪——制造罪恶（的人）。鹈在梁——《诗·曹凤·候人》“维鹈在梁，不濡其翼。”旧时喻以不正当手段谋得官位的人。另解：那些惹不起豪右的小官吏受饥饿，难以养家，独诉其苦。（此首写贫富悬殊的现实）”哀军——充满悲愤的军队。缺斨句——斨，古代有方孔的枪，这里指手中的武器。缺，残破有缺口，指武器损坏。孔将，生还是大幸。遇见《诗·豳风·破斧》“又缺我斨”与“亦孔之将”。古来句——古往今来之事，天上的月亮都能知晓。（此首写艰苦的抗战生活。）更欲——更要、愈要。杜老——老杜，杜甫。滔滔——话多，连续不断。宁异是——安定与不安定变化无常。汩汩——喻文思勃发。贼性——有私心不正派的本性。作痴——装傻。疵——过失、毛病。山林——安宁的去处。帏幄——蓬帐。斯——语助。用同“兮”。（此首写害怕权贵，自责自咎，不敢伸张正义，苟且于斯的无奈心理。）

　　柴李答诗，用再次前均道怀并酬
　　元瑜宜好在，君嗣定何心。且问先生馔，徐为梁甫吟。圣门狂者进，世路搃而林。倦羽凭谁报，多君历坐寻。
　　君嗣——先生的儿子。先生馔——馔，饮食。《论语·为政》“有酒食，先生馔。”梁甫吟——又名《梁父吟》古乐府相和歌。此处带有李白作梁甫吟的影子，“长啸梁甫吟，何时见阳春。”世路——旧指处世的经历。搃而林——搃，楷书为“摠”“總”的异体，现为总。同“总总林林”，谓众多。倦羽——指劳苦疲惫。历坐寻——坐，深。历来（都在）深入探究。

　　寄  【咏笙贵阳并索阅与雨山论诗往来扎字，仍别寄雨山曲江】
　　华二新来说，劳君念故人。久别存洒脱，频问见情亲。永叹荒疏植，长怀若比邻。二豪尊酒论，应许接音尘。
　　洒脱——潇洒脱略。荒疏植——荒疏经营培育（亲情）。音尘——信息。尊酒论——关于酒器（尊）与酒的评论。指朋友间的酒话。

　　哀香港
　　昔慨尧时水，今怜豕蹢尘。滔滔安可问，渺渺竟同沦。玉帛愁赍寇，孑遗好脱身。自从消息滞，日夜望归人。
　　尧时水——尧时的水患。豕蹢(di)尘——蹢，兽蹄。喻日寇烧杀抢掠后的残迹。滔滔句——指日寇滔天罪行。渺渺句——悠远的水域竟然一同沉沦。玉帛——诸侯会盟时用玉帛。引申为和好，也指财富。赍(ji)寇——赍，送。送给日寇。孑遗——遗留下的（人）。

　　醉赠仲麟
　　永夜悦情话，飘飘共此都。故怜甥似舅，宜议姪从姑。冰雪应同操，阳和及暖株。但当吾一盏，待子转璇枢。
　　转璇枢——璇，古代一种可旋转之室。枢，中枢。喻指操持运转家中重要事情。

　　唐茂弘四兄挽词
　　自我不见三逾年，思君时复恋山泉。百篇一斗谁同老，千里常存月共圆，岂道竟为长诀绝，于焉永叹疾威天。攀条禁与黄门恸，乔木婆娑念后贤。【通家耆旧今惟，令弟希泽登原长恸，思如之何】
　　百篇一斗——李白“斗酒诗百篇”。千里——苏轼“但愿人长久，千里共婵娟。”岂道句——难道竟成永别。于焉——于此，在这里。疾威天——疾病威力天也挡不住。攀条句——攀条，援引条例。黄门，官署。（似指不准过多亲友参加官署办的丧事，固有后注。）

　　独酌寄希泽
　　遥念疏髯老，今宵应一杯。肃霜催急景，小火拨寒灰。窗外梅花发，灯前稚子来。分甘原乐意，何日对倾罍。
　　疏髯——稀疏的胡须。肃霜——古称良马名。喻时间流逝急速。小火——火盆中的炭火。分甘——分享甘甜的美酒。对倾罍——对饮。

　　●耻躬堂残稿　７

　　卅一年元月迄十二月
　　重庆    桐梓    贵阳    遵义    重庆

　　应和任匏叟（任可澄）别昆明返筑续纂省志
　　玄晏归何晚，荒山日待人。幸从收杞梓，乞与正名宾。著述关方乘，流传应席珍。罢游还盛事，乐取自由身。
　　齿爵尊乡国，雍雍父老歌。浮情闻扰攘，清议近如何。持斧森余论，考槃今在阿。岁时从饮至，泥饮美无过。
　　玄晏——玄，天也。晏，晴好。谓好天日。杞梓——两种良好的木材。喻优秀人才。方乘——方，地方。乘，晋国史书名。方乘，地方史。席珍——《礼记》“儒有席上之珍以待聘。”后有成语“席珍待聘”。喻怀才待聘。齿爵——齿，年的别称。人以年齿相此列，以爵位相次列。代并列者之称。雍雍——鸟和鸣声。也形容乐声和谐。浮情——未证实的表面情况。扰攘——混乱、不太平。清议——公正的评论。持斧——掌握修改文章（省志）的权利。森余论——使余论（修改后的省志）森严。考槃——槃通“般”，快乐。《诗·卫风·考槃》考槃，乐意盘桓。阿——屋栋（续修省志的地方。）泥钦——开怀畅饮，烂醉如泥。

　　重庆早发     【三十一年二月二日】
　　淡云开曙色，著处即光明。错落仍星火，依稀辨去程。轻寒催岁律，薄雾尚山城。谁信真归也，苍茫譬此情。
　　岁律——季节变化的规律。尚——罩，盖，加在上面。苍茫——旷远、迷茫貌。

　　花楸坪  【车坏中路，趁邮车倒卧包裹上，摇摇欲坠，谓之黄鱼】
　　万亩梯田此似蜀，修蛇惊纵戒当途。山风雾雨楸坪上，更问忧来蔽豁无。
　　修蛇——长蛇。纵——向上窜。豁——引申为空虚。

　　将至贵阳
　　归来依旧送晴岚，恰及仉终二十三。赖有故人容共载，且随司命侈高谈。松楸入望心花放，伯仲迟人酒兴酣。但话渝州波浪恶，凡百都不称黔南。
　　仉终——似为明人“仉经”。司命——掌管人的生死命运之神。侈高谈——过分高谈阔论。伯仲迟人——迟钝的兄弟。渝州——重庆。凡百句——大概一百人里没有人会说黔南局势是好的。

　　车上赠华二
　　一载同行五日程，艰危辛苦尚怦怦。小人有母宜知养，游子来归喜莫名。绕膝争前难四稚，欢言无恙对双觥。顾余浪走沧江客，宰树入云无限情。
　　怦怦——心跳。小人——地位低微的人。游子——作者。四稚——四个童子。觥（gang）——酒具。对双觥，对饮。沧江——江湖。宰——坟墓。

　　壬午元日   【筱琏座上赠次君祖泽，兼示言信言训两侄，祖泽先后同学也】
　　老凤修梧向故林，雏凤清声若可寻。照眼风神非小异，趋庭诗礼出深沉。履端应善今日计，习俗长矜不染心。倘有世缘吾为子，家鸡啼顾未成音。
　　老凤——宋称翰林为大凤，称紫薇舍人为小凤，丞相为老凤。后指居官的大知识分子。修梧——高大的梧桐树。若——作“才”“乃”解。风神——风采神韵。趋庭诗礼——《论语·季氏》中记孔丘训其子孔鲤学诗学礼的故事。后以趋庭为承受父亲教导的代称。履端——泛指事物开始，此指眼前事的开端。长矜——长期慎重。  家鸡——成语“家鸡野雉”。这里教育晚辈不要盲从，要选择正确的学习内容。要使家鸡顾啼不成音，反过来，让野雉的顾啼成音。

　　谢李笃清招饮并索观丘沧海集
　　白屋诗中推沧海，我以阿吴遂及丘。义胆忠肝识此老，导源敦厚与温柔。【笃言丘诗似石达开一派】
　　多君招我观沧海，役梦频年宁有待。眼福迟人谢向君，不知可许一瓻载。
　　白屋——茅草覆盖的屋，引指未做官的读书人的住屋。役梦—— 行役中的梦想、愿望。宁—— 乃。只有等待。瓻(chi)载——瓻，古代酒具。古人借还书都以酒一瓻酬谢。

　　阿者  【二月二十日】
　　放眼轩盈且慰怀，惊心墓柏已成栽。可堪细念当年老，余慕云阳子也才。
　　轩盈——有窗槛的长廊。云阳——古县名。在陕西，汉迁豪强于此，云阳子多为豪强的子孙。

　　再至阿者种翠柏
　　乞此双苍壁，怦怦宰树情。游方殊未已，孤诣比难明。岁月愁中客，青葱望里成。三年艰一至，母也复将行。
　　怦怦——心跳貌；此处作忠谨貌。殊未已——既不相同有未结束。  孤诣——诣，前往。一个人（专程）前往。    比难明——比，屡屡、往往。往往难以实现。 母也句——复，故称招魂为复。母亲啊你的魂魄跟我一起走吧。

　　叔兄应侯呼获燕巢，谓年年如此，房檐雀也，燕系戊寅岁贵阳被炸后来巢者
　　留语归来燕，宜知祖泽深。年年兄汝护，汶汶我何心。信此真安宅，怀人惜好音。差池思倦羽，无用髩毛侵。
　　祖泽——祖上的德泽（恩惠）。汝护——护汝。汶汶——犹惛惛。昏暗不明。差池——参差不齐。髩毛侵——鬓毛无用故言侵。谓人又倦老许多。

　　即事
　　狗盗鸡鸣事可伤，千秋如镜去茫茫。于知士气销沉尽，幸舍看人请处囊。
　　我余肩口走四方，亦思我祖饭流亡。座中宁有嗟来客，苦语谀词诵孟尝。
　　于知——于，语助词。幸舍——幸，到、驻。（明皇幸蜀）舍，旅馆。谓到旅馆住宿。处囊——保管存放包裹。  我余肩口——我剩下两只肩膀抬张口。饭——谓求食。宁有——曾有。孟尝——孟尝君，战国时代齐国相，重义养士。

　　试东坡砚，送晓霖赴陇 【 晓霖与余时有誓墓之思，而拘牵事役，苦未能也。顷余小止，重获先世旧藏姜君弼东坡瓣香砚。晓霖适来会。喜欲试墨。因为作此送之。明日晓霖当赴兰州，余返重庆，其以此为他时归田之券乎。三十一年三月得砚，时二月六日也。】
　　辛苦东坡砚，迷踪近卅年。只今忽到眼，在昔谨先传。祖德嗟何及，父书纷惘然。莫当招隐约，时此共留缘。
　　只今——如今。 惘然——失意的样子。招隐约——招引潜藏。

　　语燕      【三月二十三日燕归】
　　故乡归是客，暂止愈凄然。童稚催人老，亲交觉此贤。时来良汝羡，重去注何缘。明日巴山路，飞飞送我前。
　　觉此贤——感觉还是此地贤惠。良汝羡——故乡好，你（燕）爱慕。  注——作“投”解。    飞飞——不停地飞。

　　去贵阳
　　又首渝州路，滋惭再北人。冲埃长扰攘，怀往可怜辛。经月成何事，重来待共论。输他双燕子，将社认衡门。
　　首——开始。滋惭——滋生惭愧。再北人——再次离故土往北（重庆）的人。冲埃——交通要道为冲，指路上的尘埃。辛——辛苦。输他二句——燕子春社时来，秋社时去，故又社燕之说。将社，将要到社日的时候。衡，门上方横木，燕子往往选择此处筑巢。

　　书兄语
　　语尽挥为泪，孱躯念尔躬。孰云当止酒，再病一旬中。缓及谋须妇，委蛇退自公。待当吾为汝，卜筑彼邦翁。
　　孱躯——孱弱的身体。躬——身体。孰云——哪个说  委蛇——通逶迤。斜行，曲折前进。卜筑句——卜，选择。筑，贵阳。彼，那。有“卜居”“卜邻”的意思。

　　乌江桥
　　一桥成不易，万众汗与指。千山护稳流，双蹬插黄水。昨见江清清，今来石齿齿。两岸削陡壁，周道去如砥。吁嗟事几年，一变遂若此。弍宜叹军工，允用歌劳止。
　　指——指囷也。谓慷概出钱出粮急济。双蹬——桥墩。石齿齿——排列如齿状的石头。   周道——大道、大路。砥—— 平。  吁嗟——感叹。弍宜——榜样好。

　　过遵义
　　谁织青篾万树援，固知苛赋自元元。便舒百里经行眼，定殍千家不敢言。
　　笈里经巢四部书，时怜北海世间无。几年闻道尊黔学，府志如何妄乙除。【笈中为中央图书室购有经巢全集，中无遵义府志，志实关系西南文献，议者皆谓莫郑两集均宜载入。】
　　爬搔终夜不成眠，世路思寻此日艰。藏垢纳污真好去，大呼我抑虱其间。
　　石米琲金一饱难，军兴百役尚不安。乘屋播谷何时了，最课还须为县官。
　　何如贵阳折火巷，披图信手厘寻丈。丈地成毁逾千金，几家产在中人上。
　　忆昨陪都哗巷议，中枢亟罢不急工。言归闭户动经月，坐叹濛濛朽屑风。
　　青篾——篾席。穷人买不起棺材，以其裹尸。谓席之多，实则死人多也。元元——原始。舒——放开。经行眼——经历亲见。定殍——定是饿死的人。笈里——书箱里面。乙除——暂停之处。  抑——压制、按住。石米——十斗米。琲（bei）金——琲，计钱单位。十贯为一琲。一琲即一万牧钱。乘屋播谷——乘屋，上屋换盖茅草，在立冬前后。播谷是春季。二句从《诗·豳风·七月》“亟其乘屋，其始播万谷”中取用。最课——课税最重。披图——翻开图画。厘——治理。  寻丈——犹“尺寸”。   折火巷——当时为防火断火路强迫拆毁建筑物。中枢——指中央政府。朽屑风——腐朽不堪的风气。    濛濛——盛貌。陪都——在国都以外另立的都城。

　　暂憩崇溪河
　　暂憩崇溪河，川黔此界分。上坡知过险，山垦渐加勤。陇麦争丛绿，石塍望一新。更多幺店子，来往便行人。
　　石塍——塍，田间界路。石塍，以田间露石为界的路。   幺店子——小旅店。

　　东溪夜发
　　鸡声催夜发，路远虑劫兵。辎重难逾量，王程胡可轻。黄鱼缘浪出，黑月剧怜生。尚庆真天幸，巴山梦里平。【司机载客谓之黄鱼，兵邂而客来矣。】
　　辎重——军用物资的总称。王程——指为统治者运输的过程。  黄鱼句——司机载客为避免风浪而夜晚发车。  黑月句——黑夜中月亮仿佛甚怜悯同情而升起。  梦里平——太平的过来真如做梦一样。

　　将至重庆却寄
　　吾其内热欤，而必怀此都。固教头见责，何有利为徒。流火方交令，缁衣信易污。宁堪存国恤，且免笑非夫。
　　再作七年计，怀兄思敝庐。赠言勤爱惜，小别顾何如。弟姪日加长，后先或有予。会须夷大难，泛扫玉阶除。
　　内热欤——内心焦灼啊！怀此都——挂怀不能离开这临时的都城（重庆）。    流火——火，星名，又叫大火。流，火下为流。一年自秋季开始，大火星自西而下谓之流火。《诗·豳风·七月》“七月流火，九月授衣。”方交令——谓方交换节令。缁衣——用黑布做的衣服。《诗·郑风·缁衣》“缁衣之宜兮”，所谓缁衣之黑色朝服。这里应指旧政府人员所穿的衣服，身着黑皮胡作非为者。宁堪——宁可。存国恤——为国家忧虑。后先——先后。     有予——有赞许或有给与（贡献）。夷大难——平大难，除大难。    玉阶除——宫殿前石台阶。喻国家中枢必经之道。

　　李仙根谈手相夜归感次     【五月中】
　　因君明淡泊，谁谓不求知。那得清凉地，相思十二时。软尘真困惫，好景惜差池。即此漫漫夜，予心幸可持。
　　澄心差有得，悠悠逢怨心。徒自挠方寸，而今枉直寻。先生宽一语，定命讼微吟。毕竟今之学，稽天在大浸。
　　求己稍吾慰，宁人取自轻。恶缘诚注命，佛果许非情。笯凤羞旋镜，山泉久恋清。策龟奚有待，役梦话升平。
　　软尘——软红尘也。谓都市繁华。差池——参差不齐。澄心——澄清世道的志向。 差——缺少。悠悠——众多。怨心——怨恨之心。徒自句——白费力地焦愁着急。枉直寻——成语“枉尺直寻”，喻在小节上不妨委屈一些，以求得较大的好处。枉，曲；直，伸。讼——诉讼；责备；公。问天不语，只能用吟诗的办法去诉讼，公之于众。稽天句——语出《庄子·逍遥游》“大浸稽天而不溺。”稽，及、至。浸，浸浔、浸淫，皆由渐进的意思。这两句指出现代科学（今之学）逐渐从不同层面浸淫社会，以此对迷信学进行批判。  笯凤——鸟笼中的凤凰。《楚辞·九章·怀沙》“凤凰在笯兮，鸡鹜舞翔。”凤，喻在困窘中的知识分子。策龟——即龟策。指龟甲和蓍草，古人占卜吉凶的用具。奚有待——如何能等待。役梦——供职中的梦想。    升平——太平。

　　张寿贤出示其同学冯励青子午山纪游册。丰子愷因赵乃康口画作郑墓想象图，按本集轩巢适易位戏答。
　　郑君子午山，墓左开山堂。经巢出堂北，分户南面王。乌桕当左塾，枝叶压于梁。余荫闭宏敞，谓自轩而廊。竹亭历米楼，先生宛在央。苦缅丹阳墓，况瘁北夹藏。讵怜劫火来，空虚言可坊。怀贤徒响往，吊客走榛芒。剧予亦凭轼，四过未及閍。画图疑易位，轩巢趣定方。盍因同砚友，发籍证乃康。
　　宛——宛似。讵怜——岂怜。苦缅——苦苦遥想。丹阳墓——丹凤朝阳的墓地，似指郑母之墓。瘁——忧劳。可坊——“坊”通“防”，可防也。剧予亦凭轼——剧，繁多。予，我。谓我多次乘车奔走，凭轼仰望。未及閍——閍，疑为闶（kāng），高门。   盍—— 合也。谓朋友会合。  发籍——即题中“按本集”。

　　送仲容还山
　　挥手门前一黯然，此时不谓语能传。酒尊应念无余子，火宅何心过二年。梓舍追欢唯健羡，尘容索影抑堪怜。鹃声已尽归何处，蒸甑层楼咽噪蝉。
　　无余子——没有其余的人。刘克庄《沁园春·梦浮若》“天下英雄，使君与操，余子何堪共酒杯.” 火宅——火芳。梓舍——家乡的房子。索影——孤影。抑——低沉。  蒸甑层楼——疑为火宅的楼上。  咽噪蝉——声音低沉烦躁的蝉鸣声。

　　李翼中四十七生日索诗即寿
　　梅县诗人陈堂堂，渊回公度姿汪洋。门风宗派长如在，旧管新收势且强。共语先生宜继响，因前介寿一樽觞。问年才到四十七，朱绂知应未可量。
　　陈堂堂——陈，阵也。堂堂，强大貌。谓做寿的阵容声势强大。    渊回句——渊回，深渊贿选。公度，公之气量，胸襟。姿，容貌、姿态或谓资质。谓李的气度文章有气势。旧管——老道的笔管，手笔。介寿——大寿。   朱绂(fu)——古代作祭服的蔽膝。《易·困》“朱绂方来“。

　　送黄天爵返闽
　　十丈红尘接混茫，赤日如火炎天长。闻道武夷胜绝处，一瓯花乳心清凉。【皆记是日事】
　　不数河东植戟郎，呜珂归去足康强。可思我政村田眼，望煞山林一味凉。
　　植戟——树立戟。古代宫门立戟，唐制三品以上的官员亦得于私门立戟。故称显贵之家为戟门。植戟郎谓当了大官的人。呜珂——应为鸣珂。这里指陪都。我政——家庭生活事务。  望煞——煞，甚也。望不完，羡慕。

　　来促兴会苦热不能，兴思罗雨山猢狲入袋之语却寄
　　入袋猢狲一哑然，盈庭索沙愧时贤。分明火井蕲兴汉，难得炎天习啅蝉。致远应烦天下计，小休汽可丈夫怜。却思还有如汤煮，望岁如君汗正圆。
　　索沙——犹“索索”，恐惧貌。蕲——祈求。啅(zhuo)——聒噪。致远——向远方朋友表达志向。   汽——水蒸气，此指出汗的汗气。   望岁——期望丰收。

　　十四日早起
　　侵晚频鸠唤，欣将雨便来。皱眉先一展，生意为重开。渐有凉风至，刚无汗洗馋。此中真岁月，容易解人猜。【用南唐后主语】

　　迎秋赠祖燿
　　薄宦谁怜拙，犹饥子豈然。何因分禄米，末俗照关天。会及秋风至，应将古义传。许兹生意活，好与计来年。 【谓暑势已杀，用杜诗余热亦已来，生意从此活句。】
　　薄宦——小官。 拙——不巧。  子——先生。   豈然——宁然、安然。末俗——乱世败坏的习俗。照——知。  关天——与国家息息相关。会及——会，当、该。及，至、到。会到、该到。   秋风——肃杀之风。喻肃杀“末俗”的措施。古义——作者理想的政治清明，社会风气好的治理办法。如“康乾之治”。许兹——许，期望也。兹，年，今年。期望今年。  活——勃。

　　壬午白露遇明礼云峰寺展眺度三十七生日即赠
　　白露方赓詠，秋阳好澄心。【是日秋燥】披襟来旷宇，漫步足松林。暂卸尘埃隙，重劳金玉音。桑弧言自愧，多难惜登临。
　　赓——连续。《书·益糭》“乃赓载歌”。  金玉音——僧乐之音。桑弧——成语“桑弧蓬矢”旧时常用以祝人生子能戏称产业，光宗耀祖之辞。桑弧，桑木做的弓，蓬矢，以蓬条做的箭。古诸侯生子，令人用桑弧弓射蓬矢于东西南北四方，祁保子孙能守好国土。

　　和作
　　髙处呈秋意，宁忘天下心。坐怜如露电，相望傥山林。吾子危行者，清言饰世音。安能共杯酒，为寿马端临。
　　傥——失意，傥恍的样子   危行者——高行者。  马端——马前，马首。

　　连日雨作   【阳历九月廿八日】
　　苦热还愁雨，天心抑可思。涉波谁见豕，水饮欲干时。 市无肉而令禁水也 【 唯厌山泥滑，难蕲肉味知。冬耕沟但满，聊亦了吾痴。】
　　难蕲——难于祈求。     聊——姑且。

　　答寒杉丈印摘来书中语
　　劳苦寒杉丈，云云信札稀。更谁人与立，莫判道相违。盐米勤朝计，诗书定昨非。何时期汗漫，尊酒共忘机。
　　汗漫——广泛、无边际。   忘机——泯除机心。指消极无为。

　　中秋夜与绍梅饮次札介眉索荞灰既久不得答却寄
　　以质朱眉老，荞灰定有无。中秋没去迹，肉味久来枯。罗大时同饮，张三近在衢。【谓时新】能偕敦古谊，片纸即相娱。
　　以质——要问。敦古谊——厚古、敦笃的情谊。

　　应题刘钟明太夫人行述
　　棘心夭夭纸溢词，圣善如天仰母慈。为譬皋生风欲止，令人嗟我永无时。
　　棘心——人子思亲之心。刘禹锡“小失怙恃，推棘心以求上乘。”《诗·邶风·凯风》“凯风自南，吹彼棘心；棘心夭夭，母氏劬劳。”夭夭，谓人子如棘木之心一样稚弱，成才不易父母养育辛劳。纸——行述之纸。圣善——旧时称颂母亲之辞。亦用作母亲代称。譬——比方晓知。皋生句——典出“风树”。齐国的皋鱼对孔丘说，“树欲静而风不止，子欲养而风不待也。”感叹父母已亡，永无奉养的机会。

　　喜闻孙仲瑛脱险到澳门寄慰
　　仲老平安信，迟迟快近年。果然策马殿，无用攘人先。浩劫嗟难挽，危言志弥坚。差欣传两字，乞可话余妍。 【余常劝公退辄以死誓】
　　策马殿——鞭马殿后，谓撤退时走在最后面。攘人先——夺取别人的前面。谓让别人先撤退。差——邮差。  危言——惊人的直话。

　　醉中戏赠江竹一郭润生
　　郭二酣梅战，江七把温杯。从事真名饮，鲰生色死灰。客中欢此聚，觞浅一低回。民隐羞陪位，还歌酌彼罍。【二君以食盐事来京请命也】
　　鲰生——自称谦辞，犹“小生”。陪位——陪朋友一起饮酒。     罍(lei)——古器名。青铜制，用以盛水、酒。

　　寄杜惕生
　　杜老身愈健，兄将口信传。卜违存十月，相望阻遥天。谁复羞涂炭，徒劳问酒钱。应迟从细论，莫尔得深怜。
　　卜——算。   违——不会、否定。    涂炭——喻极端穷困艰苦的环境。

　　来渝三年记此解嘲  【十二月四日】
　　闲课三年最，差余一哽酸。推心明利济，缮性属艰难。岁月存虚器，烟尘寄素餐。万金真去手，何补此微宦。【余未报领家属米代金，月以三百元计，逾万金矣。】
　　闲课——课，旧时机关中分设的办事部门。闲课似指抗战中有些办事部门处于瘫痪或半瘫痪状态，办事人员无所事事。哽酸——不是滋味，或滋味难受。  利济——利益。济，有益、有利解。   缮性——缮，修补，整治。这里指改变性格品质等本性的东西。     虚器——无底洞，消耗填不满。   烟尘——烟，烽烟；尘，战场上的扬尘。指战争。  寄——依附。   素餐——谓不劳而食。微宦——小官。

　　去腊在乡日，希泽六兄言今年六十生日，应有诗为寿，比闻讯是日，正三十二年元月也，寄此践诺，晋祝一觞
　　应寿疏髯老，康强度六旬。岿然长保世，响往若为邻。去眼云衣白。从头岁月新。思君期解甲，随作太平民。
　　应寿——应有诗为寿之意。   响往——向往也。谓思慕、相望。   若为邻——怎样成为邻里。期解甲——期望退休回家。

　　伯兄书，言连日为济腊米事奔走甚力，一日得七十石若有余，乐者却寄
　　三言济腊米，敦俗此宜褒。人正珍珠玉，天方判瘠膏。谁当为善乐，从以念兄劳。户说嗟何及，罢叹万室陶。
　　敦俗——敦厚、淳朴的习俗。   珍珠玉——珍贵珠玉般的粮食。    “天方判瘠膏”句——高层才能判断出什么地方肥（膏），什么地方瘦（瘠）      陶——喜、乐。

　　●耻躬堂残稿　８

　　起迄三十二年
　　重庆  桐梓  贵阳  桐梓  重庆

　　戏赠罗香林  【略见食住之难】
　　元一先生尘埃里，茅屋三间差自喜。东头安砚西行厨，先生谓此具行庐。低头著书百不问，更遣开门七件论。王官有请市无供，大包小裹趋雍容。比来官衙分得肉，细君归遗奚其恭。相视一笑腹则鼓，应驱阿男阿妇伍。
　　开门七件——柴米油盐酱醋茶。  雍容——形容态度大方，从容不迫。    比来——近来。    奚其恭——何其恭敬。

　　戏送周芳冈度陇
　　饮马长河事壮哉，今当取譬祖西来。他时疆理东其亩，记得征人向草莱。
　　漠南漠北雪新晴，载得春风会此行。天遣壮观回伟略，祁连蕲认汉家营。
　　祖西来——以“祖送”为譬。祖送，古人出行祭祀路神曰“祖”，因是送行为“祖送”。   疆理——划分界限规定。  草莱——犹“草莽”。杂生的丛草，或指荒芜之地。

　　偶拾吴雨僧诗录中论雪莱语
　　诗家多半是痴人，役梦当筵苦逼真。待譬玻璃房里客西谚 从他桀石善忘身。
　　桀石善忘身——跟着人举起（桀）石头（忘记自己是住在玻璃房里的人）要扔出去砸人。《左传》“桀石以投人”。

　　张仲民丈书询曾子学近况既答因论陪都宦情
　　琐尾将生逼，艰难计日增。谁欤止则止，直是能不能。大义伸哀愤，危言发婉矜。荷戈知免矣，蕲与颂中兴。
　　琐尾——成语“琐尾流离”《诗·邶风·旄丘》“琐兮尾兮，流离之子。”二鸟始而偷乐，终于微弱。比喻本来生活快乐，后来转为艰难苦痛，即末路蹭蹬的意思。  婉矜——婉转与矜夸。荷戈——扛枪打仗。中兴——复兴。

　　鲜季明园林夜饮   【季明从事宋儒所谓有本之学谈次戏括以赠】
　　躬行吾未得，笃敬子知方。末学差无与，前修曷可忘。甕醅回隽永，园翠惜菲芳。幸谢嚣尘客，攘攘事底忙。

　　癸未初度
　　俶扰堪今日，端临百战中。牢持不破义，徐遣狂澜东。杳杳情何极，悠悠曲豈工。幸留方寸地，投手九州同。
　　俶扰——泛指动乱。端临——身首近临。徐遣——缓慢的遣往。     狂澜东——暗指日本。发动战争，不义也。故“徐遣”义到彼也。     杳杳——深暗幽远。  悠悠——忧思，悠远而悠扬。  “投手九州同”句——为祖国的统一（抗战胜利）太平而投手工作。

　　山洞歌乐山道中占寄明礼清凉庵  【去年赴明礼云峰寺约。主人以八宝鸭享客，谓客不轻出，殆有以也。】
　　清秋森满目，晴浪小团花。又复经年去，思君正放衙。尘劳仍故我，谒告宿谁家。明发徐乘兴，还为访若耶。
　　放衙——衙门下班。尘劳——为世俗而劳动。  故我——过去之我也。   谒告——告假。   访若耶——访问你吗。

　　谒告赴歌乐山视姊，寄宿国库局莲花池宿舍，灯下赠金石珊、李仙章两君，王炯吾丈即谢来朝之约
　　昔贤吟白帝，佳日好清秋。况有朋簪乐，及兹一沐休。放言嫌盏浅，饮至促今筹。竟结来年约，行行莫稍留。
　　朋簪——朋友聚集。簪，聚集。古文“簪盍良朋，把酒论文。” 沐休——休假。今筹——现在有何打算。

　　应题沈君匋风雨一庐图记
　　凭此三弓地，从容见指挥。堂皇出树杪，尘隘移霏微。在沼鱼知乐，迸阶笋向肥。随缘生意足，人寿客如归。【汪旭初先生下榻在焉。】

　　寄毓英  【仓均屡书为介，久无以答。顷时雨回凉，休沐中静念永言之义，遣此当简如何 八月一日】
　　曰余三十七，尘海阔波澜。即路怀孤往，将心亦已博。未堪怜信命，趣与寂言欢。拂乱何增益，悠悠尽不安。
　　徴古畸人说，侔天许未然。独行原久惯，执一倘能权。淡泊嗟微亮，殷忧亦仔肩。方齐物我论，待赋鱼跃渊。
　　良朋向与姚，展矣非一朝。持念通家谊，说怿护落瓢。索居情殆喻，和乐瑟应调。愿结韦弦佩，无从垒块浇。
　　朋情初取洽，兄命徐开函。豈曰强而可，其将德有惭。静言无往谏，来者义同忝。借报姚夫子，琼瑶傥尔堪。
　　屡书为介——屡次来信被搁置。   休沐——即“沐休”。  即路——当前的路。将心——养心，即修养。未堪——不能，不可。    悠悠——忧思。 “徴古畸人说”二句——用古话求证。“畸人”、“侔天”：《庄子·大宗师》“畸人者，畸于人而侔于天。”意思是不合于世俗的异人（畸人），他的思想言行，世俗人往往不能接受，见而怪之、远之。但是他的思想言行是符合实际的，等于真理，（侔于天）。侔，相等、齐。殷忧——深忧。   仔肩——《诗·周颂·敬之》“佛时仔肩”。意谓辅佐是肩负的任务。齐物我论句——“齐物我论”、“鱼跃渊”均为庄子著作。一篇叫《齐物论》，一篇为《逍遥游》写的二则鲲鹏变化的寓言。    通家谊——1世交之谊。2姻亲之谊。说怿——喜悦。索居——孤独的生活。情，情况。殆喻——不安、通晓。瑟——琴瑟，为有意，调琴瑟，和乐也。美满情谊。愿结韦弦佩——古人性急，佩熟牛皮（韦）警自缓，性缓者佩弓弦自警紧张。“韦弦”后指有益的规劝。无从——没有地方。垒块——胸中郁结之气。浇——用酒浇愁。其将德——其养德、做事的德行。    忝—— 辱，有愧于。 琼瑶——美玉。也比喻雪或别人赠送的诗文。 傥尔堪——傥恍失志的样子（指诗文），你能忍受吗？

　　将假返贵阳留赠汪公纪
　　岁计从何说，真同蚁附羴  。荣名君自有，陪位苦随缘。世法增人短，鸡肋安乃拳。闻将兴礼乐，侧想太平年。
　　羴——膻。这里泛指羊肉类物。     陪位——随从。     世法—— 旧指人事上的交往酬接。    鸡肋——比喻瘦弱的身体。《晋书·刘伶传》：“尝醉与俗人相忤，其人攘袂奋拳而往，伶徐曰：“鸡肋不足以安尊拳。”

　　重庆早发   【卅二年十一月年廿五日】
　　本意归无用，丘坟付永思。薄霏凌晓发，游子慨何之。且美诸兄意，亦徐来者知。踰墙差免矣，对越展言兹。
　　踰墙差——出自杜甫《石壕吏》。

　　赠丁照临  【两年前，丁君度陇，同车出，顷又同车】
　　妙语丁书记，天真最厚川。石不甘寂寞，亦长草连芊。王孙思即路，去日想余妍。大漠孤烟直，长河落日圆。王诗三年空尔似，共载惜周旋。
　　草连芊——草生长连绵不断。共载——同车。

　　綦桐道中
　　山山去不尽，上坡复下坡。造化亦已苦，郁此不平何。后生原好事，欲镵手无柯。愿持天人心，险巇化祥和。用嗟吾所历，畏途一何多。匪曰履如夷，恃此之靡他。男儿重意气，夷险等闲过。尽语同坐人，义路无平颇。
　　郁此——繁茂此地。   镵——刺。    柯——树枝。    险巇——艰险难行貌。匪曰——非曰。   履如夷——履如平地。   恃——依靠，凭借。   靡——骄奢淫逸。   无平颇——没有一直都平坦。

　　戍卒疏落道上，来去车甚少
　　驱车经两日，战报念湘西。常德围应解，桃源渡不迷。军输无急象，民隐蕲安栖。此县滨湖最，粮储莫寇赉。
　　莫寇赉(lai)——赉，赐赏，赠送。谓不要让日寇抢去。

　　至贵阳
　　晴岚无处觅，微雨复山城。凭轼先人垄，惊回隔岁程。苦撑何所获，浪走不知名。应更惭亲旧，欢然酌我情。
　　先人垄——先人的坟茔。

　　上冢示妇  【以先后为序】
　　新添寨   【高祖讳廷瑶字青书，清乾隆两年解元。历官皖粤，为嘉道间循吏。仕至广东广州府知府。著有《宦游纪略》。葬大沙田。堪舆家指为煤穴，甚佳城也。曾祖谓眼不及孙难期久远，迁祔新添寨先茔。先伯常与先子言之不敢怠也。】
　　望望新添寨，苍苍马鬣封。洪维端孝意，卜葬广州公。吉壤称先德，煤田虑匪躬。塞渊贻燕翼，来者慎其终。
　　洪维——维，纲维。洪，大也。封建礼教的大道理。

　　龙山洼   【伯祖讳培榖字怡楼，仕至四川资州、直隶州知州。内纾家难，抚持诸弟姪。蕲水公继之，蔚成中兴。始葬云阳公于龙山洼。去城数十里，移蜀产紫荆梅桂之属，披荆斩棘，蕲水公晨往而暮返，不以私废其事。以故，龙山宰树为吾家最。而巴产千叶亦为人传其种。蕲水公讳培蘭，字香舲，仕至湖北蕲水县知县，有宝砚斋，藏书画甚富。为七叔祖，皆云阳公之子。云阳讳以庄字秀东，仕至四川云阳县知县，著有怡怡楼遗稿，与先曾祖友于至笃，为怡怡楼以居。遵义郑珍（子尹）贵筑黄彭年（子寿）有文记其胜。】
　　资州家再造，冥诞展龙山。蕲水竭其力，宗功相与还。名花移蜀产，宰树郁青鬟。太息当年事，披荆一瞬间。

　　大坡    【祖母翟太宜人，始葬宅吉。下定时遇水，堪舆家坚谓佳穴，先子性至孝况瘁山冈。始定大坡，竟以致疾。墓地不广而丰草如茵，前年补种翠树，嘉以成活。余早失母，育于祖者数年。】
　　祖母佳城地，大坡阻数弓。棘心明圣善，陟岵藐予躬。翠树差成活，苔葼折早空。嗟嗟方寸草，负母重悲翁。

　　栗木山    【曾祖讳以廉字心泉，遇乱奉旨在籍，办理团练捐输事宜。积功至布政使衔。尽瘁一生，未兴仕版。毁家纾难，地方人士至今以十二公称之。遵义黎庶昌（莼斋）有传记其事。栗山墓柏颇盛，每至辄移青苗延左右沙墓前硃砂梅一株。二十八年初归时敬谒，着花出翠树间甚致，今已枯萎。去年叶老四至渝，曾谋数株携归补种，亦无株活。伯兄可亭以书笑其穷京官做风雅事者也。祖讳培澍字雨轩，四川侯补同知。】
　　曾祖栗山葬，人称十二公。一方膏泽在，足式梓桑恭。墓柏容移遍，江梅补难功。左沙不数武，祖墓亦巃嵸。

　　阿者    【先母李太夫人，为大儒垫江西沤先生之孙，贵州通判仲言公之女。墓地僻而局，成树不易，又辄为人盗去。数议守冢者以不得地养活，无能为也。】
　　徘徊阿者柏，顷觐似愈疎。力拙勤难补，前栽云又枯。煎心知止善，种树讵无书。为叹庞家妇，仍与惜居诸。

　　孟关     【先子讳铭箴字楚生，仕至四川安岳县知县。以忠孝大节为九族所重，倾来，伯兄十五弟晓霖金氏七妹同行。风日直如春令，沿阡陌认松山而前。】
　　孟关今国道，认取满山松。大节惟吾父，千秋永此封。凄其好风日，伯季相从容。顾妇留遗恸，陇岗未祔崇。

　　北衙     【北衙，旧庐所在。先母常言未得一至。二十八年贵阳疏散，曾与诸兄议，护图籍来此。顷实偕十五弟七妹来视，拟仍奉还旧藏也。】
　　北衙逾六世，先宅占清幽。恸绝阿娘眼，复兹半日留。亲邻仍索酒，弟妹兴登楼。检点遗籍在，护持神所庥。

　　去贵阳追别家人      【 三十二年十二月二十五日】
　　信有天伦乐，几令泪夺眶。何劳齐远送，经月底空忙。室迩情抑接，家和圣所臧。祖风勤护惜，及尔话余庆。
　　忆昨一锅菜，离筵已盛张。伯昆辰作健，小阮各登堂。此足行人慰，相期来日长。五年归发籍，共汝勅丹黄。【谓永泰永嘉小龙诸姪较前愈进也。】
　　底——尽，只。迩——近。   臧——通“藏”。   余庆——指先代的遗泽。辰——指当月初一前后月朔时，辰是朔时太阳所在的位置。作健——振奋精神参加集会的样子。   小阮——侄子。  勅丹黄——勅，严整，谨勒。丹黄，旧时点校书籍，用丹笔书写，误字用黄笔涂抹，合称丹黄。谓严肃认真点校书籍。

　　发乌江渡
　　乌江三宿雾濛濛，茅店登楼初过同。室大于斗门无关，役夫但道兵所残。铁衾一领灯晱晱，山荆初感行路难。顾我而笑君其翰，呼酒盈樽菜半盘。煮茶煮药交纷熳，弟进青毡昨更阑。今来足可御霄寒，狐裘作枕借以毡。君拟聊用粲朱颜，徐遣苦忆四年前。瑟缩展转夜漫漫，明发催客鱼里千。上月廿七幸知还， 【余以二十八年十二月廿七日发贵阳，宿乌江渡，昨来返同日宿此，亦巧合也】  择处爽嵦差安便。轻去丘墓宜复然，只应愧词解骈怜。人生称意取足焉，君亦胡不共填填。
　　晱(shan)晱——光芒闪烁貌。  君其翰——君之文翰。（文翰顾人，即人顾文翰。顾我而笑，是我故而笑。）   粲——同“灿”。 君拟——君谦让。  瑟缩——发抖。明发——天明发车。  鱼里千——疑为“黄鱼”里面待客上千数。（当时军车带客相当普遍。）爽嵦——应作“爽塏”，高朗干燥。    差安便——比较安便。 轻去丘墓——指去丘墓所在的地方不费力。（轻去也可作轻视二区）  宜复然——适宜返回才是。骈怜——疑为“骈邻”原谓两骑为军翼，为骈邻。骈，两马曰“骈”。    填填——取“安详缓慢”之意。

　　追谢李俶元    【时以所注郑子尹巢经巢诗见商亟行未终卷也】
　　愧甚文章伯，【君与唐贤李华同名】  相迟过二年。来归留廿日，强半一私牵。吐鲠集遥思，发缄理郑笺。慨然思卒业，不得共行缠。
　　吐鲠——有话能直说，不鲠在喉里。  卒业——完成一定的事业。这里指完成注郑诗的工作。

　　松坎早发
　　岩邑跨黔川，驿炊卓午烟。连山驱险聚，一水半环旋。黄桷不复北，旧站尚偏前。一宿惊惭感，孤生浪卅年。
　　卓午——中午。

　　将至重庆途中，追别杜惕生
　　无因多话见时难，三语相翻讵索然。冀定吾文如敬礼，为言黄注有任渊。谓俶元注郑集事  古音通假传薪尽，遗籍分明费钻研。振敝倘从呼攘力，还招鸾鹤下群仙。
　　讵——岂。  索然——取“离散”不讲话之意。冀定——希望肯定。

　　发一品场
　　濛濛愁心并，又进巴子国。停车一品场，恶作听伍伯。一一驱下车，护照验诸客。倒箧或倾箱，细搜胜密襞。仓卒检束难，弃掷拾泥黑。念我携妇行，装缠三日昃。岂不邀倖免，缩手气为塞。美名曰稽查，不征原古则。况当备非常，弭变赖弋获。奈何同情心，诲人为蟊贼。吾兄【应侯】昨度陇，衣药遭索勒。逻卒语之来，税我尔犹得。倘遇缉私人，没收且不测。嗟我糜太仓，实用羞民忒。抑使主者知，齐礼道以德。
　　巴子国——川东、鄂西地区。  伍伯——代指旧军警， 军队的“伍长”，如组长。密襞——密折叠衣服。也谓衣服上的褶裥。  昃——日西斜。  邀——取“希求”之意。    不征——不遵循。 备——防备。   弭—— 弓末的弯曲处。    弋获——射的。旧时亦称“缉获”为弋获。   蟊贼——喻对人民或国家有危害的人或事物。   税我——赠我。   糜太仓——糜，糜烂。太仓，古时设于京城的太古仓。这里喻国家的物资财富。忒——太；过甚。  抑使——压住，遏止。不使。

　　●耻躬堂残稿　９

　　公元一九五八年
　　贵阳

　　迎接黔桂铁路通车贵阳
　　东风压倒西风，神工拜倒人工。五丁只开五尺，不通看到畅通。
　　凿削千岩万岩，开拓远峰近峰。今天通到天上，来日同访月宫。
　　五丁——李白《蜀道难》“地崩山摧壮士死，然后天梯石栈相钩连。”《华阳国志·蜀志》“秦惠王知蜀王好色，许嫁五女于蜀。蜀遣五丁迎之。还到梓潼，见大蛇入穴中。一人揽其尾掣之，不禁，至五人相助，大呼拽蛇，山崩时压杀五人及秦五女并不葱，而山分为五岭。”

　　报载王昆仑朱蕴山两先生唱酬诗依和
　　整风运动花开日，增产高潮跃进中。十老逢辰能作健，浑身干劲勉从公。欣看蓬勃来新绩，不让蹉跎废大功；正是匹夫知有责，兴亡忧乐共由衷。

　　耻躬堂残稿



 
