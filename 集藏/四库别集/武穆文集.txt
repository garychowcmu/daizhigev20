武穆文集 之奏章信札 诗文题记
建炎元年（靖康二年五月一日改元） 
南京上皇帝书略 
陛下已登大宝，黎元有归，社稷有主，已足以伐虏人之谋。而勤王御营之师日集，兵势渐盛。彼方谓吾素弱，未必能敌，正宜乘其怠而击 。 
而李纲、黄潜善、汪伯彦辈，不能承 陛下之意，恢复故疆，迎还二圣，奉车驾日益南。又令长安、维扬、襄阳准备巡幸。有苟安之渐，无远大之略，恐不足以系中原之望。虽使将帅之臣，戮 力于外，终亡成功。 
为今之计，莫若请车驾还京，罢三州巡幸之诏， 二圣蒙尘未久，虏穴未固之际，亲帅六军，迤逦北渡，则天威所临，将帅一心，士卒作气，中原之地，指期 一作日或顾 可复。 
（《金佗粹编》卷十《家集》卷一） 
建炎四年（公元  年）
广德捷奏 
武德大夫英州刺史御营使司统制军马臣岳飞状奏：恭依圣旨，将带所部人马，邀击金人至广德军见阵，共斫到人头一千二百一十六级，生擒到女真汉儿王权等二十四人，并遣差兵马收复建康府溧阳县，杀 获五百余人，生擒女真汉儿军伪同知溧阳县事渤海太师李撒八等一十二人。 
金人回犯常州，分遣兵马等截邀 一本无此字 击掩 杀，四次见阵，拥掩入河，弃头不斫，生擒女真万户少主孛堇、汉儿李渭等一十一人，委是屡获胜捷谨录奏闻，伏候敕。 
（《金佗粹编》卷十六《家集》卷七《奏议下》） 
建康捷报申省状 
武德大夫英州刺 史 御营使下都统制岳飞状申：照对飞自建炎三年十一月二十二日起离建康府，至广德军界，与金贼六次见阵，收复溧阳县。及于常州界以来，邀击金贼，袭遂至镇江府。 
恭依圣旨，亲提重兵至建康府，与金贼战斗，追杀过江，收复了当。其生擒到伪知溧阳县事渤海太师李撒八、千户留歌及女真汉儿等，今差使臣管押申解前去。谨具申尚书枢密院，伏候指挥。 
（《金佗粹编》卷十九《家集》卷十《公牍下》） 
乞益兵守淮奏 
建康为国家形势要害之地，宜选兵固守。 
比张俊欲使臣守鄱阳，备虏人之扰江东西者。臣以为贼若渡江，必先二浙，江东西地僻，亦恐重兵断其归路，非所向也。 
臣乞益兵守淮，拱护腹心。 
（此《奏》文已佚，今从《金佗粹编》卷五《鄂王行实编年》 卷二补入） 
乞淮东重难任使申省状 
武功大夫昌州防御使通泰州镇抚使兼知泰州岳飞状申：照得飞近准指挥，差飞充通泰州镇抚使，仰认朝乾廷使令之意，除已一面起发前赴新任外，契勘金贼侵寇虔刘，其志未艾，要当速行剿杀，殄灭静尽，收复诸路。不然，则岁月滋久，为患益深。 
若蒙朝廷允飞今来所乞，乞将飞母妻为质，免充通泰州镇抚使，止除一淮南东路重难任使，令飞招集兵马，掩杀金贼，收复本路州郡，伺便迤逦 一本有使字 收复 一本无收复二字 山东、河北、河东、京畿等路 一本有次第而复字 故地，庶使飞平生之志得以少快 ， 且以尽臣子报君之节。谨具申尚书省，伏乞均慈详察，特赐敷奏指挥施行。谨状。 
小贴子：飞今来所管兵马，一面催发前赴新任，如蒙指允飞所乞，即乞速赐指挥， 亦不敢仰干朝廷，别求添益军马，伏乞钧照。 
（《金佗粹编 》 卷十七《家集 》 卷八《公牍上 》 ） 
赴镇画一申省札子 
武功大夫昌州防御使通泰州镇抚使兼知泰州岳飞 札子 ：契勘飞承尚书省札子 ：三省枢密院同奉圣旨，除授通泰州镇抚使兼知泰州，今具条画到合行事件下项： 
一 飞所统人马，见在常州宜兴县驻泊，其本县已是缺乏钱粮，无 可应副。飞见择日起发前去之任 。窃闻江阴、镇江见今全缺济 渡舟船，兼飞所管官兵老少数多，若以见有舟船装载，半月不 能渡绝。窃虑军兵缺粮失所，欲乞于平江府、常州、江阴军等 处 ，支拔粮米三二万硕 一作石 ，应副即日未渡江以前食用。 
一 泰州全籍兴化县在水乡多收稻谷，以赡兵卒，今蒙已降一指挥， 从薛庆所乞，柰属承州，泰兴县又已割属扬州；兼契勘泰州归有 四县，内倚郭海陵，附近州城累遭贼火蹂践，全无所收。如皋一 县，临于大路，所收不广。今来泰州一小郡，难以却将 一本有上件两 字 两县属别州，显于军民妨阙。伏望详酌，将上件两县依归柰属 本州，所贵军民通便，如蒙许允，乞作特旨行下，恐于人情未 便，有妨应援。 
一 本军头口老小正兵七万余人口，飞差人前去体探得通泰二州即目并无粮斛， 况粮斛猝急难以擎画，飞体国，不敢过有陈乞支给钱粮，欲乞借支两淮浙南 路盐钞一百万贯，遂旋还纳盐事司准充盐本。 
一 飞见带军马万余，自春并不曾支给衣赐，今来合给冬衣之时，今体访得通泰 州即目钱帛缺少，本州人马尚无可支散，窃 一本作切 虑因此失所。伏望详 酌体念，特赐于有钱绢官司或别州军去处，支给冬衣一次，贵 一作以 免官兵赤露失所。 
右谨具申尚书省并枢密院，伏候指挥。 
（《金佗粹编 》 卷十七《家集 》 卷八《公牍上 》 ） 
申刘光世乞兵马粮食状 
武功大夫昌州防御使通泰州镇抚使兼知泰州岳飞状申：飞昨奉圣旨指挥，差充前件差遣，于八月十五日还至常州宜兴县，于十八日起发前来，祗赴新任，二十五日至江阴军歇泊。据探报，金人见围楚州，飞遂逐 一作速 急权差统制王贵管据押兵马，等船济渡，窃 一作切 虑迟滞，有失 事机，不免躬亲先入泰州，于二十六日夜二更到泰州城外。 
承准八月十九日指挥，令飞与赵镇抚立掎 一作犄 角，飞遂措置调发兵夫粮食，并不住差人勾唤王贵等军马。实缘舟船数少，今月初九日方尽到泰州。飞已差张宪权行守城，见今大军屯驻三墩 光宗皇帝嫌讳 ，与金人大寨不远。惟是新复建康之后，所有士马，疮痍尚新，羸方甚，兼自到任未及一旬，刍茭糗粮，一一窘乏，本未能即从王事，重以承楚之急，甚于倒垂，不可以顷刻安居，理宜前进。 
欲望钧慈捐一二千之众，假十余日之粮，令飞得激厉士卒，径赴贼垒，解二州之围，扫犬羊之迹，下以裨相公之盛烈，上以宽主上之深忧，不胜幸甚。谨具申安抚相公使司，伏候指挥。 
（《金佗粹编》卷十七《家集》卷八《公牍上》） 
申刘光世乞进兵状 
武功大夫昌州防御使通泰州镇抚使兼知泰州岳飞状申：窍念飞以行伍贱隶，辱知朝迁，蒙被厚恩，殒殁难报。每以为国家之难，虽非所命，犹当戮力，矧承楚之事，危迫如许，累准朝廷指挥催督，此正飞等捐身徇义之秋。 
窃缘王镇抚林、郭镇抚仲威等并不见差拔军马前来，使司王统制虽闻已起发，即目尚未知屯驻去处，使飞孤军委实难以支梧。今月十二日准本州递到今月六日指挥，飞除已遵禀外，契勘金贼盘泊日久，连破诸镇，王镇抚、郭镇抚等各敛兵自保，其志已骄，目即 一本作即目 承楚一带民户逃死，别元卤掠，易于攻却 
据探报 一本无此字 虏人急攻楚州，窃 一本作切 恐万一疏虞，于淮南诸镇得害不细。飞已于今月十五日具申使司去讫，飞一面起发，前往承州以来 一本无此二字 措置剿杀外，伏乞钧慈，特捐一二千之众，别差统制官一员，前来犄 一本作特 角，庶立大功 一本无以上 三 字 ，不致上误码国事，谨具申安抚相公使司 一本无此句而作谨具状申 ，伏候指挥。 
（《金佗粹编》卷十七《家集》卷八《公牍上》） 
承州捷报申省状 
武功大夫昌州防御使通泰州镇抚使兼知泰州岳飞状申：恭依指挥，选精锐分头会和及率人马直抵承州，掩杀金贼，三次见阵获捷。所有遂次生擒女真、契丹、渤海、汉儿军高太保等，除身死外，见管女真三人：阿主里孛堇、白打里、蒲速里；渤海一名：李用；契丹一名：毛毛可昱（水旁）；奚人三人：王哥、合主、留哥；汉儿一十二名：李延寿、赵月一、张大、李兴门、侯孝兴、解德、小儿、麻大、曹黑儿、杨四儿、杨章儿、孙公仪。今差使臣某人管押申解前去。谨具申尚书省并枢院，伏候指挥。 
（《金佗粹编》卷十九《家集》卷十《公牍下》） 
乞催湖州赐米奏 
武功大夫昌州防御使通泰州镇抚使兼知泰州臣岳飞状奏：近奉圣旨：于湖州封桩米内支拔五千硕 一作石 ，应副本军起发，臣与士卒同被如天之赐。 
昨所差般运人回，据本州知州赵子磷（王旁）却称：本州未曾承 一本无此字 准朝迁指挥，不肯应副。即目 一作日 新任所在，各有金人占据，切 一作窃 虑有失事机，伏望圣慈行下本州，依已降指挥装发，庶几即得前迈，以修疆场之职。谨录奏闻，伏候敕旨。 
（《金佗粹编》卷十《家集》卷一《奏议》） 
绍兴元年（公元  年）
致某通叛书 
通叛阁下学士：飞已至洪井累日，只俟 一本作候 营寨了，便如长沙矣。此有所需，示及。飞再拜 一本作行 。 
（据清黄邦宁编《岳忠武王文集》卷八补入）
乞科拔钱粮照会从申省札 
武功大夫昌州防御使充神武右副军统制岳飞申：契勘飞于绍兴元年八月十三日准枢密院札子，备奉圣旨指挥：令飞一行官兵权留洪州驻扎，弹压盗贼。续奉圣旨指挥：搬取本军昨存留徽州官兵老小，前来洪州一处屯泊，合用钱粮，令江西转运司应副。寻不住移牒本司，据本军合用钱粮，恭依已降圣旨指挥应副施行去后，并不见措置科拔摧发到来。况本世纪军方到洪州驻扎一月余日，累承本州公文止称缺乏，应办不足。其合勘请十月初五日至初九日钱米除已支请外，少钱五千四百九十六贯七百五十文，米七百四十一石三斗一升五合，支遣不足。所有初九日以后钱米，亦无指准。 
念飞所部军兵，惟仰官给钱粮养赡过日，方免失所。似此洪州，并不挂意着紧措划移即应副，及江西转运司又不见预行宽剩计置取拔赴洪州，相续支用，致得缺误。不唯军兵目即已见缺食，兼日后又无指准批请。自今年九月二十三日后来，不住申明朝迁，乞赐行下本路转运司，疾早措置支移合用钱粮，起发前来洪州应副支遣去讫，至今未蒙回降指挥。除已具录奏闻，伏望圣慈特降睿旨，下江西转运司，将本军合用钱粮着皮催发，相继津般前来，以济急缺支用；及令洪州，更切多方计置移那应施行，庶免冬月官兵缺食失所外，伏候指挥。 
勘会岳飞前申，已累扎下江南西路转运司，详所申事理，疾速那容应副，不管 得少有缺误。并扎下江南西路安抚大使李资政回照会，催促应副施行。已再扎 下江南西路转运司，依已扎下事，疾速那容应副，不得依前少有违误码外，今 札付建州观察使神武右副军统制亲卫岳大夫照会。 
绍兴元年十一月四日押 
（《金佗续编》卷五《丝纶传信录》卷四）
致某郎中乞粮书 
飞咨目顿首再拜奉使郎中台座：即日伏惟使事丰暇，神明靖相，台候动止万福。比至豫章，获奉教益，不胜慰幸。归司衮衮多事，未果上状，以浼记室，良负愧怍。 
近来本军钱粮缺乏之甚，今专令干官张大夫见曾漕面恳，因行略此候问，幸恕灭裂，不由参见，惟几为国保重，即膺峻擢，不宣。 
飞咨目顿首再拜奉使郎中台座。 
（据清钱汝雯编《宋岳鄂王文集》卷上补入） 
绍兴二年
申审招安申省状 
亲卫大夫建州观察使神武副军都统制权知潭州兼权荆湖东路安抚都总管岳飞申：契勘湖东路见今盗贼啸聚，动以数万。李宏在岳州，刘忠在湘阴，曹成在道州作过，其余寇盗不少。除见措置剿杀外，其间若有能改行自新之人，未委合与不合招安。如许飞招安，欲望给降 金字牌、黄旗十副，仍乞差使臣管押付飞交割。谨具申尚书省并枢密院，伏候指挥。 
（《金佗粹编》卷十七《家集》卷八《公牍上》） 
分拣吴锡韩京两军讫申省状 
亲卫大夫建州观察使神武副军都统制权知潭州兼权荆湖东路安抚都总管岳飞申：契勘飞近奉圣旨，差权荆湖东路安抚都总管，及统率马友并本路李宏、吴锡、韩京诸头项军马，前来措置掩杀曹成。飞寻依应起发，已到湖南界。 
其韩京元屯兵衡州茶陵县，吴锡在郴州，两项所管官兵，多是老弱及湖东土人在内充数，其实堪出战人各不满一千。又缘不经战斗，久在州县屯泊，全无纪律。 
今来飞已将上件人马除拣选不堪披带人给据放散外，将实堪披带人数分拔付本军诸将收管使唤讫。谨具申尚书省并枢密院，伏乞照会。谨伏。 
（《金佗粹编》卷十七《家集》卷八《公牍上》） 
招曹成不服乞进兵札子 
亲卫大夫建州观察使神武副军都统制权知潭州兼权荆湖东路安抚都总管臣岳飞札子奏：臣窃惟内寇不除，何以攘外？近郊多垒，何以服远？比年群盗竞作，朝廷务广德意，多命招安，故盗亦玩威不畏，力强则肆暴；力屈则就招，苟不略加剿除，逢（双虫底）起之众，未可遽殄。 
臣昨者被奉 一本有招安二字 曹成之命，深以为陛下好生之意如此，为臣子者，患不能推广而行之，故先宣布上恩，以期改行，阅日虽久，干（手旁）格是闻。臣尝累迁探报，知其贼马已离道州，进趋广西，此寇所为，未肯遽屈，意欲侵犯二广，肆毒生灵，俟其力尽势殚，然后徐为服降之计。臣今进发，自郴州、桂阳监以往，即行措置，用兵掩杀，务 一本无务字 速除荡，以绥彼民。取进止。 
（《金佗粹编》卷十《家集》卷一《奏议》） 
措置曹成事宜奏 
亲卫大夫建州观察使神武副军都统制权知潭州兼权荆湖东路安抚都总管臣岳飞状奏：四月初二准江南西路安抚大使司牒：三月二十三日准枢密院三月四日札子，奉圣旨：令岳飞到袁州更切斟量贼势，如贼兵众，且于袁州驻札，俟宣抚司人马到，司共进兵，如曹成已受招安，起发赴行在，即与马友会合，司共剿杀刘忠讫，续往潭州。飞素有谋略，毋致稍有机会，却致贼兵破坏二广。臣检会绍兴二年二月八日枢密院札子节文，曹成贼马占据道贺州作过，三省枢密院同奉圣旨，令宣抚司催督高兴，星夜前去应援二广，及令湖襄东路安抚使岳飞统率副总管马友率 一作并 本路李宏、吴锡、韩京诸头项军马，火急前去袭遂掩击，其马友等并听帅臣岳飞节制，各务体国，共力破贼。仍仰广东西路帅臣起发遂 一作军 路洞丁、刀弩手将兵士军弓手民兵疾速躬亲统率 一作帅 ，前去遂路界首，与岳飞会合，并力加击，务要一举万全。 
臣已即时关报会合马友、吴锡、韩京等军马，及牒广东西路安抚使统率本路洞丁、刀弩手等，各前来界首会合，照应夹击剿杀外，臣一行军马已到衡州茶陵县，不住承准郴州、桂阳监等处关报，及臣亦差人体探得曹成发人马取三月十九日起发往全、永州，侵犯广西界分，并前军人马往贺州路前去。其曹成中军见在道州，未有的实起发月日，不住放人四向虏掠，杀人放火。似此显见曹成未肯便赴行在，意欲逶犯二广作过。 
今准前项江南西路安抚大使李回公牍，备奉前项圣旨指挥，一行官兵已过袁州，地里稍远，兼续于四月初三日准荆湖东路提刑司关报，曹成贼马已起发离道州，前去广西，除已差人体探子细外，今已进发往郴州桂阳监以来驻泊。如曹成不赴行在及入广西，臣便行措置进兵掩杀，若曹成已入广界，不审令臣一行军马如何施行，伏望圣慈特降睿旨付臣，赍 一作以 凭遵依施行。谨录奏闻，伏候敕旨。 
贴黄照对臣所统本男官兵一万二千余人，除存留二千入吉州看管老小并随军辎重 火头占破外，实出战只有七千余人。吴全二千人，除辎重火头外，实出战一 千五百人。韩京三千人，除留看寨辎重火头外，堪出战只有一千余人。吴锡 约二千余人，堪 以下原缺补出战有一千人 。张中彦人马现在广东未到。今来共计 见有实出战官兵一万余人。所有曹成贼寇仅十余万众，臣已竭力措置外，伏 望圣慈速令并进后援，庶使臣无反顾之忧，得以有济，伏乞睿照。 
（《金佗粹编》卷十《家集》卷一《奏议》） 
乞措置进兵入广申省状 
亲卫大夫建州观察使神武副军都统制权潭州兼权荆湖东路安抚都总管岳飞申：契勘飞承枢密院札子，奉圣旨指挥，统率军马前来湖东措置收捕曹成贼马。飞寻依时起发，及沿路不住差信实人到道州以来体探上件曹成作为，次第至三月三十日游兵到衡州茶陵县。承诸处探报：曹成已于三月二十七日起离道州，望全永州路前去。缘茶陵县至道州 一本无以上两句 ，尚有六百余里，飞未敢信凭，遂领一行军马前来郴州、桂阳监，体度贼马的实动息，于四月初八日到郴州管下永兴界地名桔水郊 一作部 ，承郴州并桂阳监公文，探知曹成贼马分路逃遁，前去全、永、贺州界去讫，至三月二十七日并已起离道州尽绝，本军亦差人探得与诸处关报一同。 
飞今部领军马前去道州，如到彼贼兵未远，即便尾袭追赶，若逃遁程途已远，其贼闻飞兵到，必不敢前来拒敌，飞欲深往追赶，又恐二广不曾得朝廷指挥，不肯应力钱粮，必致缺误。兼近据潭州申：刘忠掩杀马友统制王成大溃。窃恐马友见飞已入湖东，及曹成遁走，又不能捍御刘忠贼马，以此心怀疑惑，别致生事。飞欲径往潭州安抚马友讫，先次措办剿杀刘忠等贼了当，即乞前去收捕曹成。除已具录奏闻外，伏望特降指挥，付飞遵依施行。谨具申尚书省并枢密院，伏候指挥。 
小贴子 飞契勘曹成贼马经由全、永、贺界逃遁，已不住关报广东西安抚使，请为统率遂路军马照应把截，无致侵入二广外，伏望特降指挥下遂路帅臣，更切火急严紧把截施行，伏候指挥。 
又小贴子 契勘湖东事体非轻，飞出自寒微，望轻材薄，今令权一路，窃 一作切 恐不能称任，止乞依旧统制名目，前去追杀曹成。仍乞先次行下二广路，令应副一切钱粮，仍乞一才干官充随军运使，专一措置钱粮，遮得常不缺误。 
（《金佗粹编》卷十七《家集》卷八《公牍上》） 
贺州捷报申省状 
亲卫大夫建州观察使神武副军都统制知潭州兼权荆湖东路安抚都总管岳飞状申：闰四月六日，飞进兵离二十余里，曹成贼兵三万余人，占据山险，迎敌官军，即时鼓率士卒掩杀，贼兵败走。飞又率兵追至贺州城东江岸，其贼望桂岭路逃遁前去。飞寻句本军离贺州二十余里下寨，并不曾放人入城。贺州钱粮系广西经略安抚许中下统制欧阳临、罗选等差丁兵占守，所有飞一行军马，只沿路就贼粮斛食用，飞见行进兵前去桂岭县，破灭曹成，大队次。谨具申尚书省并枢密院，伏乞照会。谨状。 
（《金佗粹编》卷十九《家集》卷十《公牍下》） 
乞广西战马申省状 
亲卫大夫建州观察使神武副军都统制权知潭州兼权荆湖东路安抚都总管岳飞状申：恭奉圣旨指挥，差拔飞军马前来措置收捕曹成贼马，其曹成近日自道州起发，部领贼众于贺州界深山桂岭札立剿穴，备敌官军。 
飞提兵到北藏岭下寨，其贼严备守隘，飞料曹成骑兵颇多，缘飞所管战马，比之曹成数目，十不及一，遂逐急于广西经略司省马内借到三百匹乘骑出战，与曹成下王渊贼马见阵，约及数时，杀散王渊了当。其所借省马，为自广西远来，料食不足，例皆疲瘦，及见阵往来驰逐，落崖例死一百八十批匹。伏望特降指挥，将上件见管未还广西马数，特许存留充神武副军出战，及更 一本无此字 乞下广西经略司支拔堪好马五百匹付飞使用。谨具申尚书省并枢密院，伏候指挥。 
（《金佗粹编》卷十六《家集》卷八《公牍上》） 
大破曹成捷报申省状 
亲卫大夫建州观察使神武副军都统制权知潭州兼权荆湖东路安抚都总管岳飞状申：准枢密院札子，奉圣旨收捕曹成，除于今年闰四月五日自绕岭路下，手掩杀曹成下把隘并游掠 一作控 贼兵，破荡州界太平场贼寨，当月六日离贺州二十余里，杀散曹成下贼兵三万人。十二日杀散北藏岭、上梧关守隘贼兵，占夺关口。十三日杀散曹成发来照应北藏岭夹击官军贼兵一万五千余人。除已具杀获次北，捉杀人数，夺到弓箭枪刀等申枢密院外，飞契勘曹成自桂岭县札立大寨至北藏岭，约六十余里，尽是山险河涧，唯狭路往来，人马不得并行；兼北藏岭、上梧关、蓬岭三隘所阻，已取得北藏岭、上梧关两隘了当。 
至闰四月十五日进兵蓬岭，其贼严备隘口，把截官军，飞于当日未时以来，分布兵将，一拥上岭，与贼战敌，其贼大败，四向奔溃，杀死及掩拥入河不知其数。十六日取桂岭县，取夺大寨了当。其曹成带领残零溃贼，望连州路逃窜，夺得枪刀金鼓旗帜不计数目，及夺到被虏人民数万人，放令归业。 
飞见遣四向搜逻剿戮，追袭杀捕，并关报广东经略把截，乘势掩杀外，谨具申尚书省并枢密院，伏乞照会，谨状。 
（《金佗粹编》卷十九《家集》卷十《公牍下》） 
追赶曹成捷报申省状 
亲卫大夫建州观察使神武副军都统制权知潭州兼权荆湖东路安抚都总管岳飞状申：恭奉圣旨收捕曹成贼马。于今年定四月五日绕岭沿路掩杀，破荡巢穴了当。其曹成奔窜广东连州，遂遣本司统制官张宪追赶掩杀，收复连州了当。曹成已入湖南，望江西逃窜；并曹成先发都统领王渊贼马，望桂阳监路前去。寻遣司统制官王贵追赶杀散，其余徒党望江西散走，贼势大段穷蹙。 
飞除已躬亲提兵剿杀招收外，飞契勘捉到曹成下将官张全等，通说曹成军中实有河北、河东、山东、京畿、陕西等七万余人。飞自今年闰四月五日后来，节次杀戮，约及大半，平荡指日。伏恐庙堂过忧，上勤宵旰。谨具申尚书省并枢密院，伏乞敷奏施行，伏候指挥。 
（《金佗粹编》卷十九《家集》卷十《公牍下》） 
绍兴三年
措置虔贼奏 
中卫大夫武安军承宣使神武副军都统制岳飞状奏：恭奉圣旨措置虔、吉州界等处盗贼。臣已近准安抚大使司等处公文，契勘到虔、吉州界见今作过贼首共三百一人。臣已差人前去说谕祸福，诣寨安抚。如有不从招谕头项，即别行措置外，伏乞睿照。谨录奏闻，伏候敕旨。 
（《金佗粹编》卷十《家集》卷一《奏议》有目缺文，今据清钱汝雯编《宋岳鄂王文集》卷上补入） 
奏审虔州贼首奏 
中卫大夫武安军承宣使神武副军都统制岳飞状奏：恭奉圣旨措置虔贼。今已节次生擒杀降到虔州诸县界山寨贼首罗诚等二百余人，见拘管在寨，未审令臣一面处置，惟复申解朝廷。伏望圣慈速赐指挥，以凭遵禀施行。谨录奏闻，伏候敕旨。 
（《金佗粹编》卷十《家集》卷一《奏议》，有目缺文。清黄邦宁编《岳忠武王文集》卷一文仅残存后半。今据清钱汝雯编《宋岳鄂王文集》卷上补入） 
虔州捷报申省状 
中卫大夫武安军承宣使神武副军都统制岳飞状申：契勘恭奉亲札处分、措置虔州等群盗贼。飞准江南宣谕牒，据吉州龙泉县申：本县被贼人彭友、李动天结集头领凶贼，伪称十大王，已经四年，攻破八县，大段猖獗。其彭友等贼徒见在本县界武陵、烈源、陈田三处札寨。 
飞恭依圣旨，先差使臣赍文字前去招谕，其伪十大王彭友等八头领，并不肯从。又结集永新县界群贼尹花八 一本无此字 等二项贼徒三千余人等，迎敌官军。飞分遣统领张宪取一路，王贵取一路，飞躬亲统率军马取一路，约期会合迎敌。其贼沿山摆布，飞遂率将士战斗，当日贼众败走下山，夺到隘口数处。飞躬亲督率军马，分头下山，与贼战斗。杀死贼徒，遍满山谷，并枪牌衣甲等，及夺救到被虏老小二万余人，已放令逐便。具录奏闻外，飞续遣兵于山村搜杀不尽残党，捉到贼魁伪十大王彭友、李满并以次头领，随军监防外，谨具申尚书省并枢密院，伏候指挥。 
（《金佗粹编》卷十九《家集》卷十《公牍下》） 
辞镇南军承宣使第三奏 
中卫大夫武安军承宣使神武副军都统制臣岳飞状奏：臣今年十五日准枢密院札子：奉圣旨除臣正任承宣使，充江南西路沿江制置使。臣已两具辞免，伏蒙圣慈降诏不允者 一本无此字 。荣命下颁，惊魂顿失，辞章上达，帝命不俞。虽臣受之不惭，恐舆情之未协，辄陈恳福（心旁），方切忧惶，复蒙天语之丁宁，告戒备至，愈使臣心之感戴，进退靡安，敢事虚辞仰违明诏。 
窃念臣将天威而远讨，致贼巢之一空，妙策奇谋，悉遵圣训，破坚却敌，咸得士心。臣实何能，辄膺殊赏。既惭过量，复付重权，是诚叨冒以逾勋，非谓谦辞而避宠。况九江乃控扼之重地，连武昌为衿带之要冲，用得其人，周瑜所以败曹操于赤壁，御 失其策，隋何所以取黥布于湓江。难使非才，滥膺此寄。 
伏望吝此咽喉之付，以属大臣；俯从蝼蚁之诚，使安愚分。所有上件恩命，乞赐寝罢。干冒天威，死有余罪。谨录奏闻，伏候敕旨。 
（《金佗粹编》卷十三《家集》卷四《奏议中》） 
辞男云特除保义郎阁门祗候奏 
镇南军承宣使神武副军都统制江南西路沿江制置使臣岳飞状奏：臣今月十七日准枢密院札子：奉圣旨除臣男云保义郎、阁门祗候者。伏念臣寒陋无堪，上感圣恩，备员军事，未有涓埃之力以报国家。况臣男云俾从戎伍，未立寸效，岂足仰副异眷，实不遑安。伏望特此寝罢，以安愚分。谨录奏闻，伏候敕旨。 
（《金佗粹编》卷十三《家集》卷四《奏议中》） 
虔贼捷报申省状 
镇南军承宣使 神武副军都统制江南西路舒蕲州制置使岳飞状申：准枢密院札子，奉圣旨令飞躬亲前去虔州讨捕盗贼，飞恭依指挥，起离到吉州，有彭铁大名友等作过，飞先差人招安，不肯听从。分布军马，与贼斗敌，杀死贼徒不知其数。捉到彭铁大并依次首领李动天。又往虔州，分遣统领官说谕诸寨头目，并不肯听从，遂行进兵，于兴国县衣锦乡一带节次逢贼见阵，大获胜捷。并攻破山寨数百余座，生擒贼首王彦、钟超、石添、罗闲十、陈喁（右页旁） 一本作容 、蓝细禾、谢敌、钟大牙、刘八、大五、卢高处置讫，委是尽静，别无未获贼徒。 
今依指挥，将实有功将士开具等第，谨具申尚书并枢密院，伏乞照会施行。谨状。 
（《金佗粹编》卷十九《家集》卷十《公牍下》） 
再论虔州平盗赏申省札子 
镇南军承宣使神武后军统制充江南西路舒蕲州制置使岳飞札子：契勘今年讨捕虔、吉州界盗贼山寨，计数百余座。其吉盗如彭铁大、李动天两寨，结连肆毒，其徒多至数百万，侵犯江西、湖南，及以首领号为十大王，桀黠为甚。虔盗如陈喁（右页旁） 一本作容、 罗闲十等四百余党，自为头首，各成寨栅，其徒十余万众，结为表里，拒敌官军，尤为猖獗，恃赖山险，侵犯数 一本有要字 路。广东则循、梅、湖、惠、英、韶、南雄以至广州，江西则虔州、南安之雩都，江东则建昌军，福建则汀州邵武等，皆为所攻劫，纵横往来者数年。 
飞顷奉圣旨，提兵讨之。虽正当盛夏，炎瘴交侵，而一时将士奋不顾身，争先用命，以获平荡。首领虽众，并就生擒，一无遗类。向非赏罚明均，何以使人尽力如此？ 
伏望朝廷特赐详酌，将今来功赏，依去年韩开府收捉福建范汝这恩例施行，庶使有以激劝兵将，缓急可以倚仗。谨具申尚书省并枢密院，伏候指挥。 
小贴子：契勘飞近蒙朝廷褒擢，飞累具辞免，不蒙俞允。即非欲夸大微劳，以谋身计，盖恐朝廷将来别有使唤，庶得将士尽力。区区之愚，毕尽于此。伏乞钧慈，特赐详察。 
（《金佗粹编》卷十七《家集》卷八《公牍上》） 
措置李横等军奏 
镇南军承宣使神武后军统制江南西路舒蕲州制置使臣岳飞状奏：契勘襄阳府李横、郢州李 一本无此字 刺史翟、镇抚董先、随州李道、牛皋等逐头项军马，例各失守，将带到百姓随行，见无所归。臣虽非所职，缘事干国计，不敢隐 默。 
伏望圣慈特降睿旨，令 一本有襄阳府 李横、李 一本无此字 刺史翟 一本有琮字 、镇抚董先人马于汉阳军屯驻，李道、牛皋人马于黄州或依旧蕲州屯驻，且令安集；仍乞令李横等将百姓放令遂便，庶免转沦沟壑之患。候屯驻定，却听朝廷指挥施行。谨录奏闻，伏候敕旨。 
（《金佗粹编》卷十《家集》卷一《奏议》） 
 
奏审李道、牛皋军奏 
镇南军承宣使神武后军统制江南西路舒蕲州制置使臣岳飞状奏：契勘李道、牛皋人马，累得申状，乞听臣节制。臣以未准朝廷，不敢拘收。见且令前来江州权行驻札外，伏望特降睿旨，令系属一处节制，庶几军律有归。如蒙付臣拘收使唤，亦乞行下，恭依施行。谨具奏闻，伏候敕旨。 
（《金佗粹编》卷十《家集》卷一《奏议》） 
绍兴四年
乞复襄阳札子 
镇南军承宣使神武后军统制江南西路舒蕲州制置使臣岳飞札子奏：臣窃唯善观敌者，当逆知其所；始善制敌者。当先去其所恃。今外有北虏之寇攘，内有杨幺之窃发，俱为大患，上轸宸襟。然以臣观之，杨幺虽近，为腹心之忧，其实外假李成以为唇齿之援。今日之计， 一本作事字 正当进兵襄阳，先取六郡，李成不就絷缚，则亦丧师远逃。于是加兵湖湘，以殄群盗，要不为难。而况襄阳六郡，地为险要，恢复复中原，此为基本。臣今已厉兵饬士，唯俟报可，指期北向。伏乞睿断，速赐施行，庶几（原阙） 一本有上字 流早见平定，中兴之功，次第而致，不胜天下之幸，取进止。 
（《金佗粹编》卷十《家集》卷一《奏议》） 
 
襄阳探报申省状 
镇南军承宣使神武后军统制江南西路舒蕲州兼荆南鄂岳制置使岳飞状申：据探到伪齐添差番贼并签军，见在新野、龙陂、胡阳、枣阳县，并唐、邓州一带屯驻，大段数多，见一面竭力措置外，谨具申尚书省并枢密院，伏乞照会。谨状。 
（金佗粹编》卷十七《家集》卷八《公牍上》） 
画守襄阳等郡札子 
镇南军承宣使神武后军统制江南西路舒蕲州兼荆南鄂岳黄复州汉阳军德安府制置使臣岳飞札子奏：臣六月二十三日酉时准御前金字牌，伏蒙圣慈特降亲札处分，令臣条具襄阳随郢利害。 
臣窃观金贼刘豫皆有可取之理。金贼累年之闲，贪婪横逆，无所不至，今所爱唯金帛子女，志已骄堕；刘豫僭臣贼子，虽以俭约结民，而人心终不忘宋德。攻讨之谋，正不宜缓，苟岁月迁延，使得修治城壁，添兵聚粮，而后取之，必倍费力。陛下渊谋远略，非臣所知，以臣自料，如及此时，以精兵二十万直捣中原，恢复故疆，民心效顺，诚易为力，此则国家长久之策也，在陛下睿断耳。 
若姑以目前论之，襄阳随郢，地皆膏腴，民力不支，苟行营田之法，其利为厚。然即今将已七月，未能耕垦，来年入春，即可措画。陛下欲驻大兵于鄂州，则襄阳随郢，量留军马，又于安复汉阳，亦量驻兵， 一本有马使字 兵势相援，漕运相继，荆门、荆南，声援亦已相接，江淮湖，皆可奠安。六州之屯，且以正兵六万为固守之计，就拔江西湖南粮斛，朝廷支降券钱，为一年支遣，候营田就绪，军储既成，则朝廷无馈饷之忧，进攻退守，皆兼利也。 
唯是葺治之初，未免艰难，必仰朝廷微有以资之，基本既立，后之利源，无有穷已。又此地夏秋则江水涨隔，外可以御寇，内足以运粮。至冬后春初，江水浅涩，吾资粮已备，可以坐待矣。 
于今所先 一本作见字 ，在乎速备粮食，斟量屯守之兵，可善其后。臣职暗不学，辄具管见，仰报圣间，辞拙事真（一本作直），伏乞圣慈裁决，干冒天威，臣不胜屏营战栗之至。取进止。 
贴黄臣见今只候粮食稍足，即便过江北，虽番伪贼马势重，臣定竭力剿戮，不敢少负陛下，伏乞特宽宵旰之念，不胜庆幸。 
（《金佗粹编》卷十《家集》卷一《奏议》） 
条具荆襄相度移治及差官奏 
镇南军承宣使神武后军统制江南西路舒蕲州兼荆南鄂岳黄复州汉阳军德安府制置使臣岳飞状奏：臣于六月二十八日准御前金字牌递补到枢密院六月十六日札子，备奉圣旨，令臣条具收复襄阳，随郢三郡防守，相度移治山寨等事。今条具画一，开具下项： 
一 臣收复到襄阳随郢三州，即时遂急权行差官葺治州事，实以此三州止有空城，公吏军民自缘久罹兵火，或被驱虏，或遭杀戮，甚为荒残，全藉有心力官抚绥葺治，招诱人户。所有襄阳府已差武功大夫本军干办官张旦借左武大夫权唐、邓、郢州、襄阳府安抚使兼知襄阳军 一本无此字 府事，亲卫大夫 一本有安州二字 （原阙二字）观察使牛皋权唐、邓、郢州、襄阳府安抚副使，武义大夫荣州团练使李道充唐、邓、郢州。襄阳府四川都统制，承信郎本军准备差遣孙革借右承务郎权签书襄阳府判官听公事讫，今来葺治，渐成次第。 
一 郢州已差承节郎本军准备差遣周识借右承奉郎权知郢州，右迪功郎本军准备差遣李旦借承奉郎权本州通判讫。 
一 随州已差右将仕郎李章 一本作军 准备差遣孙 hui 借承奉郎权知随州，下州文学蒋庭俊借右修职郎权本州节度推官讫，近访闻逐州官葺治渐成次第。 
一 臣所奏差官等事理，更合取自指挥，如蒙俞允，乞降差札施行。 
一 臣蒙朝廷支拔粮三十三万硕 一作石 ，水钱一十七万贯，委沈昭远等催督应副。今来臣自至襄阳，已及余月，止有粮有五千七百余硕 一作石 ，至军前，伏望特降睿旨施行。 
右画一开具在前，谨录奏闻，伏候敕旨。 
（《金佗粹编》卷十《家集》卷一《奏议》） 
邓州捷奏 
镇南军承宣使神武后军统制江南西路舒蕲州兼荆南鄂岳黄复州汉阳军德安府制置使臣岳飞状奏：契勘叛贼李成与金贼刘合孛堇陕西番伪贼兵并聚于邓州西北，札三十余寨，臣遣发王贵等由光化路，张宪等由横林路前去掩杀。 
据统制王贵张宪等申：七月十五日离邓州三十余里，逢贼兵共数万接战，分遣王万、董先军兵出奇突击，其贼大溃。降到番官杨德胜等二百余人，夺马二百余匹，衣甲不知其数。内高仲将一项残零人马，走入邓州，闭门坚守。十七日攻邓州，将士不顾夭石，蚁附而上，破邓州，杀死番伪贼马，鏖战大获胜捷。 
为暑月疲劳，见起发前去德安府歇泊，听候朝廷指挥外，谨录奏闻，伏候敕旨。 
（《金佗粹编》卷十六《家集》卷七《奏议下》） 
措置襄汉乞兵申省状 
镇南军承宣使神武后军统制江南西路舒蕲州兼荆南鄂岳黄复州汉阳军德安府制置使岳飞状申：恭奉圣旨，恢复襄汉。仰遵庙谟，今已克平五郡，唯信阳未下，已调发军马收复，可以旦夕成功。 
累准御前处分，令飞条具厉害防守之策来上。飞已具管见奏闻去讫，今月初七日，再奉指挥，飞之所陈，皆蒙俞允。然今防守之策，正在乎分屯劲兵，控扼要害。飞虽已据数量差军马，于逐处屯驻，然其势力单寡，难以善后。况今已近九月，天气向寒，边面尤当严备。比闻谍探，虏意犹 一作尤 不可测。飞朝夕计虑，不敢不懈。且以初者恢复之时，贼徒固守，倍费攻取，继又金贼刘合孛堇伪齐李成。合 一作兵 陕西河北番伪劣之兵，多至数万，并屯邓州，力拒官军。仰赖君相之佑，成此薄效。今既得之，实控上流，国势所资，尤宜谨守，不可失也。 
飞所乞六万之兵，虽蒙朝廷俞允，然必待杨幺贼平，然后抽摘。第恐水势未减，江湖浩涨 一作荡 ，杨幺未可措手。纵待十二月与正月间湖水减落，便能平治，边面备御，已失机会。飞今见管军马兼拔到牛皋、董先两项共一千余人，合飞本军都计二万八千六百一十八人，辎重火头占破在内。欲望详酌，令湖南留韩京、郝政（日头）两军在潭州弹压外，将任士安吴锡军马尽数起发，及江西军马内令选择 一本有克字 成头项者，勾拔三千人，湖北帅司崔邦弼、颜孝恭并拔付飞，相度分守，计此五项，止是二万人，内有不堪披带辎重火头之数，不下三五千人。余乞朝廷摘那，以足六万之数。速赐遣发前来，布列诸郡 一作邦 ，以为久安之计。厉害至重，恐不宜缓，伏望早降指挥施行。谨具申尚书省并枢密院，伏候指挥。 
小贴子：飞被命于鄂州歇泊，别听指挥。 
谨已遵依外，契勘兵将暴露日久，例皆赤露，天气向寒，衣装未备，欲望 速降指挥，令飞本军老小于一处驻札施行。 
（《金佗粹编》卷十八《家集》卷九《公牍中》） 
乞赴行在奏禀边防奏 
镇南军承宣使神武后军统制江南西路舒蕲州兼荆南鄂岳黄复州汉阳军德安府制置使臣岳飞状奏：准枢密院札子，令臣依已降指挥前去鄂州歇泊，听候朝廷指挥。臣除已恭依外，所有臣先条具陈乞事理，未奉指挥施行。 
契勘臣先奉圣训收复襄阳府等处六州军，除已措置收复随、郢、襄阳、唐、邓了当，只有信阳军已调发军马前去收复，克（右刀）日可下。臣今有边防子细厉害，欲量带人从赴行朝奏禀。伏望圣慈，特降睿旨，依臣所乞施行。谨录奏闻，伏候敕旨。 
（《金佗粹编》卷十一《家集》卷二《奏议上》） 
（以下待补入）
复三州奏 七月 
奏收复邓唐信阳军防守措置事宜状 七月 
乞先推刘光世军掎角赏奏 七月 
收复唐邓信阳差官奏 七月 
乞罢制置职事奏 八月 
乞侍亲疾札子 八月 
辞建节札子 九月 
辞建节第二札子 九月 
辞建节第三札子 九月 
缴节度告奏 九月 
辞建节第四札子 九月 
复李忠定书 十一月 
襄阳差职官奏 十一月 
荆襄宽恤画一奏 十一月 
庐州捷报申省状 十二月 
五年
劾刘康年伪奏乞恩泽奏 正月 
再乞寝罢刘康年伪乞恩泽札子 二月 
辞男云雷除阁职札子 二月 
乞照应母姚氏封号申省状 三月 
措置杨幺水寇事宜奏 四月 
乞田明添差申都督府状 四月 
增补黄佐官申都督府状 四月 
湖寇捷奏 五月 
招杨钦奏 六月 
招安杨钦等申都督行府状 六月 
平湖寇申省状 六月 
辞男云奇功赏申都督行府状 六月 
乞宫祠札子 六月 
乞宫祠第二札子 七月 
乞宫祠第三札子 七月 
辞检校少保第二札子 十月 
辞检校少保第四札子 十一月 
辞招讨使札子 十二月 
辞招讨使第三札子 十二月 
六年
梁兴夺河申省状 正月 
乞襄阳路仍作京西路申都督府札子 二月 
乞置监司申都督府札子 二月 
乞便宜黜赃吏申省札子 二月 
李通归顺奏 二月 
辞宣抚副使札子 三月 
乞终制札子 四月 
乞终制第二札子 四月 
辞母亡格外赙赠及应办丧事奏 四月 
辞格外赙赠银绢札子 五月 
乞终制第三札子 五月 
乞免带河东宣抚申都督府状 七月 
复西京长水县捷奏 八月 
乞致仕养疾申省状 十月 
目疾乞解军务札子 十月 
何家寨捷报申省状 十一月 
进兵渡江申省状 十一月 
申审马军行次申省状 十一月 
七年
乞朝辞申省札子 二月 
辞太尉札子 二月 
乞免立新班札子 二月 
辞太尉第二札子 二月 
辞太尉第三札子 二月 
辞男云转三官札子 二月 
辞男云转三官第二札子 二月 
辞太尉第四札子 三月 
乞出师札子 三月 
奏诏移伪齐檄 三月 
乞本军进讨刘豫札子 八月 
乞移都奏略 八月 
乞以明堂恩奏张所男宗本奏 九月 
乞进屯淮甸札子 九月 
致宰相赵鼎书 
八年
奏审已条具曲折未准指挥札子 四月 
致王庶书 五月 
书诸葛亮《前后出师表》后 
奏乞致仕第二札子 八月 
奏乞致仕第三札子 八月 
同前第三札子 八月 
奏乞致仕第四札子 八月 
乞罢和议奏 九月 
收到吴清等申省状 十月 
九年
谢请和赦表 正月 
乞祗谒陵寝奏 正月 
辞开府札子 二月 
辞开府第三札子 二月 
辞开府第四札子 二月 
论虏情奏略 四月 
奏审谒陵寝行期札子 四月 
乞免便宜辟置札子 六月 
乞解军务札子 七月 
乞解军务第二札子 七月 
乞赴行在奏事札子 八月 
乞张所复官札子 十月 
辞男云特转恩命札子 十月 
辞男云特转恩命第二札子 十一月 
辞男云特转恩命第三札子 十一月 
辞男云特转恩命第四札子 十一月 
再乞褒赠张所申省札子 十一月 
十年
御书屯田三事跋 正月 
鹘 旋郎君捷报申省状 六月 
辞少保第三札子 六月 
乞定储嗣奏略 六月 
辞少保第四札子 闰六月 
复颖昌府奏 闰六月 
陈州颖昌捷奏 闰六月 
郑州捷奏 闰六月 
乞刘奇（金旁） 依旧屯顺昌奏 闰六月 
漫独化捷奏 闰六月 
辞少保第五札子 闰六月 
辞册命札子 七月 
复西京奏 七月 
李兴吴琦转官告乞付军前给降奏 七月 
乞号令归一奏 七月 
乞乘 机进兵札子 七月 
复南城军捷奏 七月 
龙虎等军捷奏 七月 
郾城县北并垣曲等捷奏 七月 
小商桥捷奏 七月 
王贵颖昌捷奏 七月 
河北诸捷奏 七月 
临颖捷奏 七月 
乞止班师诏奏略 七月 
论刘永寿等弃淮宁申省状 七月 
差赵秉渊知淮宁府申省状 七月 
赵行在札子 七月 
辞男云特转恩命札子 七月 
十一年
乞会诸帅兵破敌奏 正月 
乞出京洛奏略 二月 
乞出蕲黄奏略 二月 
虏贼韩常等犯界奏 二月 
乞检坐张俊等会战去处奏 二月 
乞 叙 立王次翁下第一札子 四月 
乞 叙 立王次翁下第二札子 四月 
乞发回亲兵札子 四月 
乞般家札子 四月 
辞衣带札子 五月 
乞依张俊例差破宣借人札子 五月 
申省乞追 回王刚所带人数当直使唤札子 
谢除枢副兼督师表 五月 
辞初除银绢札子 七月 
辞男云除御带札子 七月 
辞男云除御带第二札子 七月 
辞初除银绢第三札子 七月 
乞解枢柄第二札子 七月 
乞解枢柄第三札子 七月 
辞除两镇在京宫观第二札子 八月 
答某学士启 
复某学士启 
书简十一贴 
第一贴 绍兴五年五月 
第二贴 
第三贴 绍兴五年十月 
第四贴 绍兴四年十一月 
第五贴 绍兴四年十一月 
第六贴 绍兴四年八月以后 
第七贴 绍兴五年二月 
第八贴 绍兴五年二月 
第九贴 绍兴六年二月 
第十贴 绍兴五年十二月 
第十一贴 绍兴六年二月 
武穆文集




之诗文题记 奏章信札



 
【 建炎四年 】 
过桃溪赠张完 
无心买酒谒青春 , 对镜空嗟白发新。 
花下少年应笑我 , 垂垂羸马访高人。 
（原载《昆陵志》，录自黄邦宁《岳忠武王文集》卷八） 
增方逢辰 
日月却从闲里过，功名不向懒中求。 
（据黄邦宁《岳忠武王文集》卷八补入）
广德军金沙寺壁题记 
余驻大兵宜兴，沿干王事过此，陪僧僚谒金仙，徘徊暂息。遂拥铁骑千余，长驱而往，然 一作当 俟立奇功，殄丑 虏，复三关，迎二圣，使宋朝再振，中国安强。他时过此，得勒金石，不胜 快哉。 
建炎四年四月十二日河朔岳飞题。 
（《金佗粹编》卷十九《家集》卷十《题记》） 
题宜兴张大年家厅事屏记 
近中原版荡，金贼长驱如入无人之境；将帅无能，不及长城之壮。 
余发愤河朔，起自相台，总发从军，小大历二百余战，虽未及远涉夷荒，讨荡巢穴，亦且快国仇之 万 一。 
今又提一垒孤军，振起宜兴，建康之城，一举而复，贼拥入江，仓皇宵遁，所恨不能 匹马不回耳。 
今且休兵养卒，蓄锐待敌。如或朝廷见念，赐予器甲，使之完备；颁降功赏，使人蒙恩。即当深入虏庭，缚贼主，蹀血马前，尽屠夷种，迎二圣，复还京师；取故地，再上版籍。他时过此，勒功金石，岂不快哉！ 
此心一发，天地知之，知我者知之。建炎四年六月望日河朔岳飞书。 
（据宋赵彦卫《云麓漫钞》卷一补入） 
五岳祠盟一本有题字记 
自中原板（一作版）荡，夷狄交侵，余发愤河朔，起自相台，总发从军，历二百余战，虽未能远入夷荒（一作荒）夷 ，洗荡巢穴，亦且快国仇之万一。今又提一旅孤军，振（一作奋）起宜兴，建康之城（一作战），一鼓败虏，恨未能使匹马不回耳。故且养兵休卒，蓄锐待敌，嗣当激厉士卒，攻期再战，北俞（足旁）沙漠，蹀血虏廷（一作庭），尽屠夷种，迎二圣归京阙，取故地上版图，朝廷无虞，主上奠枕，余之愿也。河朔岳飞题。 
（《金佗粹编》卷十九《家集》卷十《题记》）

【 绍兴元年 】 
题鄱阳龙居寺 
巍（一作嵬）石山前寺，林泉胜景(一作复)更 幽。 
紫金诸佛相，白雪老僧头。 
潭水寒生月，松风夜带秋。 
我来嘱龙语：“为雨济民忧。” 
（载《江西通志》卷五十四《饶州府》） 
题骤马冈 
立马林冈豁战眸，阵云开处一溪流。 
机舂水沚犹传晋，黍秀宫庭孰悯周。 
南服只今歼小丑，北辕何日返神州。 
誓将七尺酬明圣，怒指天涯泪不收。 
（载《江西通志》卷五十《南昌府》） 
题翠岩寺 
秋风江上驻王师，暂向云山 一作中 蹑翠微。 
忠义必期清塞水，功名直欲镇边圻。 
山林啸聚何劳取，沙漠群凶定破机。 
行复三关迎二圣，金酋席卷尽擒归。 
（载《金佗稡编》卷十九）
东松寺题记 
余自江阴军提兵起发，前赴饶郡，与张招讨会合。 崎 一作责（山旁） 岖山路，殆及千里。过祁门西约一舍余，当途有庵一所，问其僧，曰：“东松。”遂邀后军王团练并幕属随喜焉。观其基址，乃凿山开地，创立廊庑，三山环耸，势凌碧落，万木森郁，密掩烟甍，胜景潇洒，实为可爱。所恨不能款曲，进程遄速，俟他日殄灭盗贼，凯旋回归，复得至此，即当聊结善缘，以慰庵僧。 
绍兴改元仲春十有四日，河朔岳飞题 
（《金佗粹编》卷十九《家集》卷十《题记》）

【 绍兴二年 】
永州祁阳县大营驿题记 
权湖南帅岳飞，被旨讨贼 一本无贼字 曹成，自桂岭平荡巢穴，二广湖湘，悉皆安妥。痛念二圣远狩沙漠，天下靡宁。誓竭 一本无竭字 忠孝，赖共稷威灵，君相贤圣，他日扫清胡虏，复归故国，迎两宫还朝，宽天子宵旰之忧，此所志也。顾蜂蚁之群，岂足为功。过此因留于壁。绍兴二年七月初七日。 
（《金佗粹编》卷十九《家集》卷十《公牍下》） 

【 绍兴三年 】 
题新淦萧寺壁 
雄(一作胆)气堂堂贯斗牛，誓将直节报君仇。 
斩除顽恶还车驾，不问登坛万户侯。 
（载南宋赵与时《宾退录》卷一） 
题雩都华岩寺 
手持竹杖访黄龙，旧穴空遗虎子踪。 
云锁断岩无觅处，半山松竹撼秋风。 
（原载《江西通志》，录自黄邦宁《岳忠武王文集》卷八）
满江红 
怒发冲冠，凭栏处，潇潇雨歇。抬望眼 一作眼望、 仰天长啸，壮怀激烈。三十功名尘与土，八千里路云和月。莫等闲、白了少年头，空悲切。 
靖康耻，犹未雪；臣子恨，何时灭。驾长车踏破、贺兰山缺。壮志饥餐胡虏肉，笑谈渴饮匈奴血。待从头、收拾旧山河，朝天阙。 
（见河南汤阴县岳庙明天顺二年《满江红》词碑） 

【 绍兴四年 】 
 
登黄鹤楼有感调寄《满江红》 
　　遥望中原，荒(一作苍)烟外，许多城郭。想当年、花遮柳护，凤楼龙阁。万岁（一作寿）山前珠翠绕，蓬壶殿里笙(一作声）歌作。到而今、铁骑满郊畿，风尘恶。 
兵安在？膏锋锷；民安在？填沟壑。叹江山如故，千村寥落。何日请缨提锐（一作劲）旅，一鞭直渡清河洛！却归来、再续汉阳游，骑黄鹤。 
（《岳武穆遗迹》） 
宝刀歌书赠吴将军南行 ） 
我有一宝刀， 
深藏未出韬。 
今朝持赠南征使， 
紫霓万丈干青霄。 
指海海腾沸， 
指山山动摇。 
蛟鳄潜形百怪伏， 
虎豹战服万鬼号。 
时作龙吟似怀恨， 
未得尽剿诸天骄。 
蠢尔蛮蜑弄竿梃， 
倏聚忽散如群猱。 
使君拜命仗此往 , 
红炉炽炭燎氄毛。 
奏凯归来报天子， 
云台麟阁高焦（山旁）嶢。 
噫嘻 ! 
平蛮易， 
自治劳， 
卒犯市肆， 
马躏禾苗。 
将眈骄侈， 
士狃贪饕。 
虚张囚馘， 
妄邀金貂。 
使君一一试此刀， 
能令四海烽尘消， 
万姓鼓舞歌唐尧。 
绍兴四年二月十日书赠吴将军南行飞 
（录自黄邦宁《岳忠武王文集》卷八） 
【 绍兴五年 】 
池州翠微亭 
经年尘土满征衣，特特寻芳上翠微。 
好水好山看不足，马蹄催趁月明归。 
（据单恂《岳忠武王集》补入） 
翠光亭 
爱此倚栏杆，谁同寓目闲。 
轻阴弄晴（一作晴）弄日，秀色隐空山。 
岛树萧疏外，征帆杳霭间。 
予虽江上老，心羡白云关（一作还）。 
（载《池州府志》卷三） 
【 绍兴六年 】 
从驾游西内（一作内苑）应制 
敕报游西内，春光蔼 一作霭 上林。 
花团 一作围 千朵锦，柳捻万条 一作株 金。 
燕绕龙旗舞，莺随凤辇吟。 
君王即天地雨露 ，化育一仁(一作人)心。 
（据明单恂《岳忠武王集》补入） 
送紫岩张先生北伐 
号令风霆迅，天声动北陬。 
长驱渡河洛，直捣向燕幽。 
马蹀阏氏血，旗枭克汗头。 
归来报明主，恢复旧神州。 
（手书摹刻汤阴庙中，录自明单恂《岳忠武王集》）
寄浮图慧海 
湓浦庐山几度秋，长江万折向东流。 
男儿立志扶王室，圣主专师 一作征 灭虏酋。 
功业要刊燕石上，归休终伴赤松游。 
丁宁寄语（一作与）东林老，莲社从今着力修。 
（载《金佗稡编》卷十九）
【 绍兴八年 】
小重山 
昨夜寒蛩不住鸣，惊回千里梦，已三更。起来独自绕阶行。人悄悄，帘外月笼明。白首为功名。 
旧（一作故）山松竹（一作菊）老，阻归程。欲将心事付瑶琴 一作筝 ，知音少，弦断有谁听？ 
（载《金佗粹编》卷十九） 

【 绍兴九年 】 
诔适斋先生 
南渡巳三纪，衣冠今几存？ 
伤心失故老，回首望中原。 
去国权臣力，全躯圣主恩。 
“致君要尧舜日，衷意托空言。" 
( 据黄邦宁《岳忠武王文集》卷八补入） 
（注：岳飞词创作年代各有说法，此取其一也。）

