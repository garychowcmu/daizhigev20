敝箧集 明 袁宏道

【敝箧集】

 序 

 卷之上 

 卷之下 

袁石公敝箧集序 

桃源友弟江盈科进之譔 世之称诗者必曰唐称唐诗者必曰初曰盛唯中即不然曰诗何必唐又何必初与盛要以出 自性灵者为真诗尔夫性灵窍于心寓于境境所偶触心能摄之心所欲吐腕能运之心能摄境即蝼蚁蜂虿皆足寄兴不必瞧鸠驺虞矣腕能运心即谐词 谑语皆足观感不必法言庄什矣叺心摄境以腕运心则性灵无不毕达是之谓真诗而何必唐又何必初与盛之为沾沾盖中郎尝与予方舟泛蠡泽适案 上有唐诗一帙指谓予日唐人之诗无论工不工苐取而读之其色鲜妍如旦晚脱茟研者今人之诗即工乎然句句字字拾人饤饾纔离茟研已似旧诗矣 夫唐人千岁而新今人脱手而奋岂非流自性灵与出自模拟者所从来异乎夫茄瓜梨枣之初登于市也一钱一颗人争食焉而可于口越岁之熏豚腊兔 十钱一簋坐客投筯而不肯下盖新者见嗜旧者见猒物之恒理唯诗亦然新则人争嗜之旧则人争厌之流自性灵者不期新而新出自模拟者力求脱旧 而转得旧由斯以观诗期于自性灵出尔又何必唐何必初与盛之为沾沾哉中郎论诗之概如此君非角时已能诗下茟数百言无不肖唐君乃自口??曰奈何不自为诗而唐之为故居恒所题咏辄废置不录及其今吴二年移病乞归友人方子公为检其图书付行李从敝箧中得君诗一编读而旨于口曰异哉 有物若是而以供蠧鱼其不尽充螙鱼腹也其犹有物护之欤于是稍稍裒次付诸梓题曰敝箧集夫爨下之桐至音出马则中郎兹集之谓乎门人周埏书 

【卷之上】 
【诗上】
 青骢马 
 采桑度 
 古荆篇 
 初夏同惟学惟长舅尊游二圣禅林检藏有述【四首】 
 夏日同龚散木能者崔晦之邹伯学李子髯携妓泛舟和尚桥【二首】 
 病中短歌 
 病起独坐 
 病起偶题【四首】 
 江上【二首】 
 嘲王以明先生 
 青楼曲 
 万二酉老师有垂老之疾感而赋此万里中先逵嗉腋缸有值茏镌O皆从之游其人可知时丁亥九月也【二首】 
 伤周生 
 送邹金吾游白下时寓武昌 
 饮彭山人 
 过二酉师旧斋 
 雀劳利歌 
 采莲歌 
 花朝即事 
 江涨 
 即事 
 秋扇 
 寄赠 
 拟作内词【八首】 
 夏日泛舟 
 得李宏甫先生书 
 感兴【四首】 
 偶成 
 即事 
 辛卯元日 
 从军行 
道傍柳 
 感王胡庚 
 自从行别袁水部 
 冬菊 
 江行 
 登台 
 除夕前八日 
 夜坐别彭子 
 社中 
 赠李子髯 
 送庄冲虚使粤 
 寄子髯 
 过毛太初见二甥 
 述怀 
 小斋 
 迎九 
 忆蠏 
 梦子髯 
 赠李医者 
 夏日同龙君超君善家伯修郊外小集 
 宿村中 
 示社友 
 江上送别 
 秋日同邹伯学过崔晦之村庄 
 夜饮邹金吾家 
 见宫监走马 
 龚惟长侍御舅初度 
 赠散木和小修韵【二首】 
 避俗 
 送峨嵋僧清源时源请有檀香佛刻镂甚精 
 别闽人王生 
 别无念八首 
 题常觉和尚卷 

敝箧集卷之上 石公袁宏道中郎撰 西陵陈以闻无异阅 

青骢马 

青骢马九尺强百金买千金装双蹄不着地影灭如飞翔借问治游郎何为在他乡下马立青梧手提碧珊瑚千唤不知人尽眼眄当垆当垆岂不治褰衣愁晓露五岁一停骢十岁一回顾客从远道来赠我青鸾带交头复同心白石青松在东家好女秦罗敷西家荡儿冯子都鸳鸯只爱毛翎好那知水底有鹈鶦 

采桑度 

姊妹行四五朝朝行采桑青丝络笼底光艳大道傍去年采桑迟今年采桑早只愁蚕不熟悞我嫁时袄采桑复采芝照水湿罗衣欢自不吞华牵侬百丈丝 

古荆篇 

年年三月飞桃花楚王宫里鬬繁华云连蜀道 三千里柳拂江堤十万家丹楼绣幌巢飞燕青阁文窗起睡鸦鸦归燕语等闲度不记江城春早暮东风香吐合欢花落日乌啼相思树王孙梜弹郢门西少年借客章台路少年矫矫名都儿雕鞍朱勒黄金羁采桑陌上青丝笼红粉楼中白纻辞白纻绿水为君起青春环佩如流水东城丝管接西城相府豪华压朱邸侠客飞鹰古道傍佳人卖笑垂杨里垂杨二月隐朱楼家家宴喜楼上头綦舄喧阒朝送酒管弦嘈杂夜藏钩繁弦急管夜初阑惜花少女怨春残桃花灎灎砍成血兰炷漫漫火送寒晓风杨柳菖蒲浦秋月梧桐金井栏秋月春花无断绝门前郁李九回折愿作阳台雨后云谁怜洛水风中雪阳台洛水梦空长那似倡家玳瑁床选得东家佳姊妹却延西第好儿郎织成锦席迷蝴蝶种得青梧栖凤凰游人恋恋无穷已踏遍江城春万里只解宾从集似云那惜年光去如矢花开花落迥生愁郢树鄢云几度秋霍氏功名成梦寐梁王台馆空山丘荣枯翻复竟何言昨宵□水今昆仑无人更器西州路有雀还登翟氏门汉恩何浅天何薄百年冠带坐萧索昔时嘘气成烟云今朝失势委泥砾青娥皓齿嫁何人金床至几为谁作已矣哉归去来楚国非无宝荆山空有哀君看白雪阳春调千载还推作赋才 

初夏同惟学惟长舅尊游二圣禅林检藏有述四首 

一尊高阁许从容眺尽南湖与北峰青叶黄衣 余碣在玉函珠画总尘封空江隐隐流清梵别壑沉沉起暮钟昏黑谈经人不去知君学佛意初浓 

二 

丈六空传艹一茎莲台肃肃古先生夜深虚阁听龙言世远枯松赞佛名蒲榻参来知行浅稻田栽就觉身轻等闲法法都如梦眼底何劳觅化城 

三 

禅关避客昼常扃竹树阴森可一庭野雀半衔天女粉梁尘渐污佛头青六时僧礼莲花漏三教人翻贝叶经衣下有珠君识否寤来如欲睹明星 

四 

苍枝矫矫欲盘空高阁泠泠受远风怪石枯藤随意古砌花畦艹自然工六朝遗事残锺外千佛生涯晓籁中我亦冥心求圣果十年梦落虎溪东 

夏日同龚散木能者崔晦之邹伯学李子髯携妓泛舟和尚桥二首 

白舫形如鹄青娥姓是卢衣香泥翡翠扇影怯鹈鶦石竹和人籁山花爇野炉遥看十里水一片芙蓉湖 

二 

试说鸳鸾侣何如鸥鹭群溪光描翠黛竹影写罗裙云日鱼鳞气霞波雉尾文鹤飞冲树起天半一声闻 

病中短歌 

吁嗟我生年十九头发未长颠已朽病寒三月苦沉吟面貌如烟戟露肘羸枯博得妻儿怜七尺浪为鬼神有箧里残书别故人几上龙钟鬬老叟无情莫问囊中钱有秫还充床上酒虫臂鼠肝彼何人嗟来子桑真吾友 

病起独坐 

荒艹绿如烟何秋不可怜病家无客至小犬亦高眠开帙寻诗料添衣缺酒钱闭门读庄子秋水马蹄篇 

病起偶题【四首】 

对客心如怯窥铜只自怜负暄疏败发发箧理残篇名岂儒冠悞病因浊酒痊浮生喻泡影何以乐青年 

二 

独坐真成闷孤砧急暮声乾坤偏恶道世路几狂生骚雅原无命湖山剩有情一丘何不可身外即浮萍 

三 

强欲亲暾日无那怯晓风缠绵悲二竖坐起伏双童世路他如梦浮名我失弓一番三径里秋菊又成空 

四 

不断青云梦难堪白发情跳梁山鬼妬落莫酒人轻色界身终苦无生学未成浮沤能几许枉自觅枯荣 

江上【二首】 

桃花春水满江头独拥佳人翡翠楼谁抱琵琶江口上声声弹出小梁州 

二 

二月山花接郡城绛桃垂柳独分明请看高冢宫人艹别作青春一段情 

嘲王以明先生 

王夫子有书如郝隆何缘阿堵堆青铜君不见床头有心??圂夷甫道上无人追楚弓 

青楼曲 

懒看梧叶下空堂秋月秋风泪几行独夜香皋缄远字经年鸾匣缓离妆兰披别恨潇湘浦桠带愁烟汉水傍折尽庭花人不见枉教蟢子堕流黄 

万二酉老师有垂老之疾感而赋此万里中老儒余家父子兄弟祖孙皆从之游其人可知时丁亥九月也【二首】 

白首为儒未厌贫布袍落落敝风尘百年偃蹇穷途事一榻艰难老病人楚客由来哀凤鸟汉 郊何日□麒麟劝君恁学无生忍犹有金刚不坏身 

二 

青袍横着世途欺百岁萧条只故篱吾道春秋生死在世情天地古今疑五男差得如陶令一女何曾有蔡姬楚士从来多寂寞为君挥袖泪成丝 

伤周生 

汉头曾见浣春纱珠箔于今天一涯紫陌重邀 千宝骑青楼无复七香车夫人南国空湘水处子东邻是宋家记得西廊香阁里缾花长插一枝斜 

送邹金吾游白下时寓武昌 

将军此日驱征轮枫叶萧萧汉水滨我已销魂千里外那堪重别故乡人西风马度离亭柳落日衣吹客舍尘莫向劳劳亭上望秋江容易得沾巾 

饮彭山人 

疏竹萧萧昼掩扉一樽潦倒世情微三湘踪迹枯藤杖二岳烟霞老布衣夜雨阶心桐子滴秋斋檐面菊花飞却怜太史周南滞乡国凄凉久未归 

过二酉师旧斋 

士老不曾官女老不曾媒无媒知真性不官见隐才守道七十载寂寞类寒灰逢山遍琢句得黍即衔杯笔绝知麟获人亡为国哀科斗余文字残书化艹莱委鬣封三尺文翁安在哉空斋遗杖履长叹续归来 

雀劳利歌 

雀劳利雨雪至大雀悲小雀悸黄鹄举千里大鹏抟九万鹧鸪与杜宇声声来相劝宇曰不如归鸪曰行不得小大各有分何用嘈嘈在我侧鹦鹉虽有舌藏巧不如嘿 

采莲歌 

采莲花花开何鲜新映月为处子随风作舞人深红浅白间秋水妬杀麻姑与洛神采莲叶莲 叶连香檝一片青花古玉盘特赠秦娥与燕妾采莲子莲房劈破香且美纤手分来颗颗匀何事经年沉湖水湖水深犹可水浊情无那试问南溪二月泥妾心辛苦知不知 

花朝即事 

雨过庭花好开尊亦自幽不知今夕醉消得几年愁一朵新红甲四筵半白头久知行乐是老矣复何求 

江涨 

滟滪三冬雪潇湘五月波疾流翻地转远势触云过县尉临江祭巴人下水歌州平无孟珙父老恨如何 

即事 

俗态有如此谁云道不贫黄金贵贱士乌帽是非人公叔绝交甚东方慢世真浮云看物理浪迹混风尘 

秋扇 

濯濯斋纨素团团明月辉含羞王氏女失宠汉宫妃出入心犹在炎凉态已非自甘藏箧笥不敢触寒威 

寄赠 

莫向南枝问旧栖花开如笑复如啼空怜夜月刀环梦犹记东风桃李蹊游子赠无青玉案佳人歌有白铜鞮殷勤为念章台艹几度春郊散马蹄 

拟作内词【八首】 

玉殿莲筹夜未央内人传旨出昭阳朝来刚赴西宫约莫遣经筵进讲章 

二 

宜春苑里日初途三百妖童校丽华韎韐戎衣朱鬣马不知若个是官家 

三 

百子池头九子萍美人双照月棱青宫槐叶绿春如水诵得莲花两卷经 

四 

阿监当头送好音羊车行处或鸾衾朝来领取铺宫例御帕亲封少府金 

五 

彩仗龙旌拂曙轻朝朝东阁坐先生皂囊久积言官奏分付金珰取次行 

六 

八月秋高兔子肥卷毛宋鹊疾于飞开阑一放天颜嘉玉手亲携自在归 

七 

金衣滑滑搅春眠白发中宫进简编天子自临宣示帖美人亲碾校书几 

八 

一般春色有枯荣十树樱桃九树生拾得青梅如禅子护花铃下打流莺 

夏日泛舟 

泛泛鵁鶄近深深雀鹳闻空潭不受暑野竹半捎云公子收行盖佳人晒舞裙垂扬乱荇藻日色冷纷纷 

得李宏甫先生书 

似此瑶华色何殊空谷音悲哉击筑激已至唾壶心迹岂焚书白病固老苦侵有文焉用隐无水若为沉 

感兴【四首】 

白日不可挽黄金不可为夙心探玄理幽与白云期众芳经春歇秋艹过时萎富贵非所欲浮丘以为师 

二 

贪夫竞荣利不顾头上霜书生谈不朽眉宇争昂昂生前秦项鹿先后臧谷羊所以逍遥叟栖志沉墨乡 

三 

道逢一古叟开唇论紫朱方上而锐下将无是鲁儒鲁国有微言儒者窃其肤家家飨五城谁辨鱼目珠 

四 

俗尘近不得远之亦为尘扰扰色界里具足渍净人何方超梦幻无法过贪嗔漕丘一滴水了然智慧津 

偶成 

谁是乾坤独往来浪随欢喜浪悲哀世情到口居然俗狂语何人了不猜彭泽去官非为酒漆园曳尾岂无才百年倏忽如弹指昨日庭花烂熳开 

即事 

个是春江旧舞楼海棠花下小梁州柳因有絮丝还在莲到无心苦始休浪子烧灯齐射覆美人越席与藏钩东风何意催桃李多少西郊南陌头 

辛卯元日 

满城佳气郁玄霄海日如规上海潮率土再新弘治朔百年三倍穆宗朝柳含初绿风前舞梅带残香雪里飘咲我疏愚非董子太平犹颂不鸣条 

从军行 

百金装宝刀千金买骏马投鞭瀚海陲系马阴 山下骆驼吼如云黄羊阵满野胶劲弩牙酸霜重角声哑虏女貌如花提刀向空耍白乳滴葡萄千锺一时泻 

道傍柳 

浓叶藏晓鸦青条挽游骑一□大道傍阅尽行人泪风搅玉蛾翻烟亸长盾醉本无别离心行人自憔悴 

感王胡庚 

翩翩衣马兴何殊醉拥阳昌旧酒垆傲骨终然遭白眼穷途无计觅青□床头气沮金平脱袖里颜摧玉唾壶安得再逢龙准叟为君辍洗溺诸儒 

自从行别袁水部 

自从龙门称千里天下风流属袁氏以兹仙郎复擅名依然弹冠粉署里我见行馆沙市傍市上桃花照春浪章华绕路幽兰笑巫峡趋门玉练长主人经年忽回首父老相赠一巵酒游人争勒羊公碑商妇共挽遗爱柳龙洲江上一片石髣髴留君向君揖甲帐开时云不流锦帆过处香犹袭傲然一舸下江浦直到浔阳九折凝湘娥绿粉扫晴烟小孤云鬟逗秋雨三湘九江昔所悲长沙曾此别东篱我今与子忝同谱别意悠悠谁与吐君不见四世五公声名极青眼望君君努力 

冬菊 

众芳无不改篱菊晚犹开护叶多编竹怜香自剪菜惊心寒节破载酒故人来忽忆东篱叟狂歌试举杯 

江行 

霞彩收晴色澄波媚弘晖饥鹰奔树冷沙捣触人飞整叟迎儿出乡童负犬归少年饶酒力何事怯寒威 

登台 

登台当此日潦倒尽余驩古木何年有林花尽日寒霞来鳞作市山晚气成澜去去沧江暝枉歌兴未阑 

除夕前八日 

每恨年光驶东风又一时入门花自媚出谷鸟先知宦去嵇康懒情来育长痴无为愁暮景幽意在南枝 

夜坐别彭子 

寂历严更漏凄其旅客情倾肠谈近事屈指数游程寒气冲筵入乡心冒酒生经年事奔走名利一无成 

社中 

□昔城南约苍茫千载情交游悲喜尽文字揣摩成古屋繁阴入空阶冻岛行终年惟搦管宰苦是书生 

赠李子髯 

一尊相看意苍茫布置须眉到尔长作字喜临王氏帖笺经常驳宋儒章衡茅坐接高人咲僮仆都无俗子肠敝绨南冠还楚楚男儿那复困词场 

送庄冲虚使粤 

青郊垂柳绿依依一片仙帆带月飞蛮曲听来醒暮酒瘴烟行处湿征衣荔滨艹送王孙远梅岭花逢汉使稀总为浮名淹此地江南江北看君归 

寄子髯 

结发治诗书交情沥肺肝十年事熊瞻何止千余丸文字挟飞霜千顷跃波澜白毫秃似冢青云路转艰举网珊瑚易投珠明月难闲情寄鱼岛小筑避暄寒过雨常移竹当窗学种兰兴来摹柳字愁至裂囚冠蹶足怜骐骥冲天羡凤鸾愿借扶摇力为君送羽翰 

过毛太初见二甥 

朝见卫叔宝朗朗来照人髻发若青丝楚楚足精神作对才五字遽有惊人辞下筹读左史酌酒诵唐诗阿舅无长处素心差足师居官万不可谈艺一无知尔父敷俭朴山居伴鹿麋郗公诚晚令育长恐情疑似之非贤者不宵乃佳儿 

述怀 

少小读诗书得意常孤往手提无孔锤击破珊瑚网香象绝众流俊鹘起秋莾淫僻畏仁义行止羞罔两灭火事长途何处税归鞅 

小斋 

情至观无始愁来宝柰何蠧行粘败粉燕起触檐罗往事惟长啸新知一致歌鹓雏虽饿死不与雀争多 

迎九 

节物何堪问流光转自哀世情搔首过秋色闭门来才子新开社参军旧有台菊花才作蘂□尔□衔杯 

忆蠏 

鄂州为客处紫蠏最堪怜朱邸争先买青楼不计钱昔年桐乳下今日菊花前只尺晴川水无由见尔鲜 

梦子髯 

渺渺山行路青石何盘盘男儿念同袍诀绝伤肺肝同袍入我梦展转忽无端欲言不能疏俛首但长叹踏雪穿松径长笑倚未栏四顾无僮仆云气黑漫漫挥手辞我去突发无巾冠出门三两犬当道吠君还前日送君行君言举体酸今霄梦若此将无小未安觉来三叹息举首泪阑干 

赠李医者 

秋橘绿成行方书白满架君非韩伯休胡乃不二价去年短褐辞乡里游未半载声名起参荅如山信手空门前冠带若流水长安医士乱于 麻个个乌妙似老鸦谁似丰城李公子谈笑直揖五侯家朝卖药晚致身大妇喜小妇嗔席来温呼先生 

夏日同龙君超君善家伯修郊外小集 

避却红尘子晴郊共举杯踏云穿宝阁立马问金台古木无心长杂花不定开东南饶胜友喜与二郎来 

宿村中 

古木攒幽壑丛篁蔽小祠蓝舆村犬吠罗服野人疑稻熟家家酿山香处处诗田翁强解事款款具威仪 

示社友 

所至成三笑居然似七贤社开正始后诗数中兴年一代称同轨千秋欣执鞭古来藏二酉不必大都传 

江上送别 

飒飒征鸿带雨飞孤帆无计驻斜晖西风兰杜香流水落日云霞浣客衣野店无人花自发秋江有路梦先归年来赠别伤同调郢曲如君和者稀 

秋日同邹伯学过崔晦之村庄 

携得城中友联镳把臂来探阄人踊跃问姓俗疑猜邻酒无因至霜花有限开一丘荒楚里门户蔽蒿菜 

夜饮邹金吾家 

夜深歌起碧油幢部部争先那肯降阅尽龟兹诸乐府却翻新谱按南腔 

见宫监走马 

苜蓿风高万马齐东华门里映花嘶平明挟弹西去白日晴翻碧玉蹄 

龚惟长侍御舅初度 

青春花鸟共为歌两岁山居长薜萝强仕古人元不忝知非蘧伯定如何百年日月徒婚嫁万里云霄有网罗荏苒风尘能得几人生七十摠无多 

赠散木和小修韵【二首】 

逢君今日又春残对我高歌来日难一字懒操鹦鹉赋十年空戴沐猴冠愁来斗酒且为乐泪到穷途未可干寂寞双田烟水里何人道有子陵竿 

二 

腐儒偃蹇髦毛残三十身闲众所难向客不题俗姓字避人真着古衣冠宝刀入屋心犹侠老马怜途泪未干学道莫须占影艹只应行出尽头卒 

避俗 

一朝见俗子三日面生尘所以熏修客长年如畏人买丝绣高士栽松作比邻不有沧溟水焉得横海鳞 

送峨嵋僧清源时源请有檀香佛刻镂甚精 

师从峨嵋来往返经几宿兹山闻最高几许到天竺师行遍天下无乃是神足竦身入梵宫镂此?方?冉?檀佛 

别闽人王生 

青艹红亭万里尘送君那得不沾巾孤峰过雨梅花碧野店逢秋荔子新江鹤岭猿频吊客澧兰湘芷总关人武夷山上仙踪在何日寻真共卜邻 

别无念八首 

汉口来何易湘江去不难北风吹顺水三日到齐安 

二 

送君竹林祠竹子何森森不痛别离肠但伤知音心 

三 

辛苦李上人白发寻知已为尔住龙湖尔胡滞于此 

四 

湖上望君切江上送君苦江上与湖上计程一千五 

五 

陆程华容道水程京口驿良无黄金赠感慨复何益 

六 

谓尔真吾师谓吾真尔友不知欧治炉肯铸顽铁否 

七 

海内交游多何人可与语我欲知姓名东西南北去 

八 

落魄苏季子无官妻嫂欺尔若不见怜飘零安可知 

题常觉和尚卷 

手题顶骨数珠腰悬生铁戒尺走遍南阎浮提要与英雄结识 

门人袁叔度无涯校梓吴士冠相如手书 

【卷之下】 

【诗下】

 长安秋月夜 

 送周尚宝左迁海澄典史【三首】 

 狂歌 

 感事 

 归来 

 哭兆孺【二首】 

 寒食饮二圣寺 

 答李子髯【二首】 

 戏别唐客客丰城人【二首】 

 九日江上小集 

 偶成 

 折杨柳 

 紫骝马 

 赠黄道元 

 郊行同龚散木能者邹伯学 

 送焦弱侯老师使梁因之楚访李宏甫先生 

 郊外送客即席 

 郊外水亭小集【三首】 

 送南粤使 

 别李年兄 

 别洪子兼寄吴临川 

 上巳日束惟长 

 怀龙湖 

 将发黄时同舟为王以明先生龚散木家伯修小修俱同访龙湖者 

 阻雨 

 闻萧 

 戏题君山 

 嘉鱼李太清书斋 

 又赠 

 龙潭 

 别龙湖师【八首】 

 附龙湖荅诗【八首】 

 余凡两度阻雨冲霄观俱为访龙湖师戏题壁上【二首】 

 同无念过二圣寺【二首】 

 夏日邹伯学园亭 

 夏日即事【二首】 

 夏日同龚能者崔晦之邹伯学纳凉李子髯斋中高柳下时子髯有小病 

 偶题 

 寄沈介庵 

 初秋 

 秋闺 

 漫兴【二首】 

 江崩及城 

 白铜儿 

 浩歌 

 寄散村 

 寄杨敦初【二首】 

 忆弟【三首】 

 登高有怀 

 过古寺 

 宿僧房 

 忆弟【二首】 

 异僧 

 出郭 

 江上 

 郊外小集【二首】 

 三弟回志喜【四首】 

 花朝日呈伯修【二首】 

 京师夜坐 

敝箧集卷之下 石公袁宏道中郎撰 西陵陈以闻无异阅 

长安秋月夜 

长安城中秋月明六街九陌无纤尘先入楼台喧戚里次经池馆趁游人游人宛转无穷已千门万户秋如水处处笙歌玉树傍家家萧管澄湖里汉家天子幸平阳金蛾宝炬列成行吹箫蹋鼓留夭女所玉尧金煮凤凰寸子后庭竞度曲念奴别馆伴诸郎铜龙轧轧乌啼早金屋□沉秋漏长秋漏渐深砍渐阑感此如何不倚栏愿得长侍君王宠愿得长随玉辇看又愿君心如月皎那知妾貌比花老玉碗难收覆地流东风不着断根艹可怜今夜长信殿含酸饮泣悲团扇未买相如学阿娇难将赤凤比飞燕香销金鸭妾自烧泪破红绡君不见十回看月九回颦手把轻纨绕月行盘花蜀锦伤心色子夜吴歌断肠声红润紫塞三秋恨碣石潇湘万里情年年先向离人满岁岁还依愁处生年年岁岁秋自好独怜娇黛无人扫未有容颜鬬月华自分弃掷同秋艹桂魄有恨不长圆嫦娥无药应先老愿得秋光守翠帏愿随流景送君衣与君并蒂原并吐与君双凤不双飞江南荡子无消息龙城征戌几时归胡风刁斗愁闻雁闺月帘栊懒上机亦有当垆敛青娥授色留宾态转多双燕有雏辞社去孤鸳无偶柰秋何已见回文传锦字更闻尺素托流波不道人间恨洛浦定知天上隔银河愁来白帢连巾湿泣罢青衫挟瑟歌歌已阕月西倾一年看一度新汉武秦皇消不得却寻方士学仙人 

送周尚宝左迁海澄典史【三首】★代作☆ 

羯虏终无赖余波横及人清时骄魍魉平地蹶麒麟去国宁辞访投荒幸有身边筹终及尔勿复叹沉沦 

二 

几度青门柳荣枯送尔行庙谋何日定边事伙谁成名以批鳞重恩因市虎轻知君心独苦□死亦关情 

三 

十年声籍甚一日去长安作赋元投楚为文欲吊韩云开龙首出雨过鳄溪寒到处青山好何忧行路难 

狂歌 

六籍信刍狗三皇争纸上犹龙以后人渐渐陈伎俩嘘气若云烟红紫殊万状酰鸡未发覆瓮里天浩荡宿昔假孔势自云铁步障一闻至人言垂头色沮丧 

感事 

湘山晴色远微微尽日江头独醉归不见两关传露布尚闻三殿未垂衣边筹自古无中下朝论于今有是非日暮平沙秋艹乱一双白鸟避人飞 

归来 

归来兄弟对门居石浦河边小结庐可比维摩方丈地不妨扬子一床书蔬园有处皆添甲花雨无多亦溜渠野服科头常聚首阮家礼法向来疏 

哭兆孺【二首】 

高城秋笛夜微微满目西风卷素帏四海有心随短杖三湘无处觅荷衣剑空孤匣听龙泣客吊寒山有鹤归今日哭君骚雅尽东南泉石少光辉 

二 

黄垆别去路漫漫泽国空余九畹兰白骨千年知已在玄言湖海和人难秋江寂寞龙孙死夜壑萧条鬼火寒痛杀君山笛里月可同僊子一凭栏 

寒食饮二圣寺 

东风随处有亭台寺古无僧花也开一百五日逢寒食三十二相礼如来珠池宝地都成劫汉陇秦封且举杯石火电光只如此白杨何事起愁哀 

答李子髯【二首】 

若问文章事应须折此心中原谁掘起陆地看平沉矫矫西京气洋洋大雅音百年堪屈指岁许在词林 

二 

艹昧推何李闻知与见知机轴虽不异尔雅良足师后来富文藻诎理竞修辞挥斤薄大匠里足戒旁岐模拟成俭狭莾荡取世讥直欲凌苏柳斯言无乃欺当代无文字闾巷有真诗却沽一壶酒携君听竹枝 

戏别唐客客丰城人【二首】 

年年为客向潇湘楚泽烟云拾满囊绵花如雪归故乡归故乡应知青雀临流日内人蟢子坠衣裳 

二 

年年为客向章台面脂如珠红满髟?思短褐行缠归去来归去来种得油麻如黍子依旧风帆向楚开 

九日江上小集 

物色千林换江声四面澜脱冠酬胜节呼酒贺新寒童子携方罫庖人进鲙盘秋郊如醉里潇洒一凭栏 

偶成 

尘世无暇日孤馆有余情黄金铸知己青编列友生事佛心难定学仙道不成去去双田下兄弟事耦耕 

折杨柳 

艳阳二三月杨柳枝参差每逢只燕子忆得别君特忆得别君时遗君珊瑚枕君行佳丽地何人荐君寝越女性如绵吴妓情似纸夫君浪子心吹作东西水前月父书来道君游淮北今月见君字知作江南客江水自清流照君不照妾 

紫骝马 

紫骝马行且嘶愿为分背交颈之逸足不愿为追风绝景之霜蹄霜蹄灭没边城道朔风一夜霜花老纵使踏破天山云谁似华阴一寸艹紫 骝马听我歌壮心耗不尽柰尔四蹄何 

赠黄道元 

海内寄士如君少双眼识君恨不早纷纷俗士尽轻肥嗟君短褐长安道男儿有骨不乘时处处相逢荐福碑请君试秘丰城剑他年倘有张华知 

郊行同龚散木能者邹伯学 

高柳藏山寺杂花缀水滨青溪六七里白帢两三人钟釜蚊虫过烟霞鹿豕邻箕倨亦是礼何必取冠巾 

送焦弱侯老师使梁因之楚访李宏甫先生 

丹书早发凤凰楼杨柳青阴满陌头征马晚嘶梁苑月孤帆晴指洞庭秋莲开白社来陶令瓜熟青门谒故候自笑两家为弟子空于湖海望僊舟 

郊外送客即席 

漕河水暖绿澜生听鸟看山也自清宝马□□尘百丈朱帆高卷日千程飞杯客子纷无数度曲儿童浪有情人物喧阗烟树里桃花如锦烂春城 

郊外水亭小集【三首】 

山自萧森涧自寒却怜胜地在长安桐阴恰好当窗覆柳色终宜近水看已倦呼儿犹问酒不情逢客强加冠湘江亦有幽居处多少芙蓉忆钓竿 

二 

幽篁戞戞坐来清懒慢都无对客情戏水鸥雏分浪出趁巢鸟母曳枝行堂前羯鼓人三爵花下弹棊鸟一声红药青轩如梦里几年尘傍马头生 

三 

清歌袅袅两妖童尼酒题诗兴转工拾翠女来虚槛外分蔬人立小畦中落花扑面都如雪密树宜亭不碍风怪得夜来乡梦好穿云直入武陵东 

送南粤使 

青杨如缕罥斜晖霍霍班骓出帝畿蛮府官迎听鸟语瘴乡人去着毡衣桄榔叶密偏宜坐鹦鹉雏娇不耐飞百粤山川题欲遍素馨花老陆郎归 

别李年兄 

经年何事远庭闱走马弹冠意总非白发自难千里别青山岂为一身归罗浮雀下迎仙舫锦石花疏间彩衣我亦思家去未得因君魂傍故园扉 

别洪子兼寄吴临川 

莫雨复朝烟送君江水边故人如问讯道我忆临川 

上巳日束惟长 

江城春色暖平芜若个青阳不酒垆尚有好花能覆席忍令娇鸟怨提壶醉来金谷罚多少兴到兰亭叙有无自信胸中磊块甚开尊恨不泻江湖 

怀龙湖 

汉阳江雨昔曾过岁月惊心感逝波老子本将龙作性楚人元以凤为歌朱弦独操谁能识白颈成群尔柰何矫首云霄时一望别山长是郁嵯峨 

将发黄时同舟为王以明先生龚散木家伯修小修俱同访龙湖者 

江艹青青江水流荆州何日到黄州郑庄有客堪驰驿郭泰如仙好附舟此去山川俱作态一 时象纬合生愁龟峰数点苍烟里料得伊人已白头 

阻雨 

云霄极目古亭州江上凄其感昔游天下文章怜尔老潇湘风雨动人愁云眠楚国黄泥坂潮打已陵青雀舟敢向乾坤寻胜览祗因李耳在西周 

闻萧 

江上清声入夜哀潜虬初泣雁初回前山月起青如黛怕有幽人骑凤来 

戏题君山 

洞庭湖水日潺湲肠断湘妃竟不还千里苍梧常在眼君山真作望夫山 

嘉鱼李太清书斋 

尚有青云旧谁云白首新孤尊相对日万死可怜身曝枘惊黄鸟开轩跳紫鳞名臣何必□哀腐据要津 

又赠 

看君如欲老岩阿矫首青霄路若何近日弹章中贵少一时谪籍楚人多山岚会意还生色湖水无心也自波天语丁宁犹记尔年来或□滞渔蓑 

龙潭 

孤舟千里访瞿昙踪迹深潜古石潭天下岂容知已二百年真上洞山三云埋龟岭平如□□落龙宫湛似蓝爱得芝佛好眉宇六时僧□□和南 

别龙湖师 

十日轻为别重来未有期出门余泪眼终不□男儿 

二 

惜别在今朝车马去遥遥一行一回首踟蹰过板桥 

三 

郁郁西陵路迢迢在何许不汲寒潭石朝夕共君语 

四 

浪迹滞黄州壮心成白首君逢袁老尼肯语广陵否 

五 

鱼书曾有约千里若为函潇湘无限水不遣到龙潭 

六 

兄弟为知己同胞若比邻出门去亦易只愁君一身 

七 

死去君何恨藏书大得名纷纷薄俗子相激转相成 

八 

君意不在书著书为谁子安得东南风吹君渡湘水 

附龙湖荅诗【八首】 

入门为兄弟出门若比邻犹然下幽谷来问几死人 

二 

无会不成别若来还有期我有解脱法洒泪读君诗 

三 

赤壁赋苏公龙湖吟白首君是袁伏袁附君成四友 

四 

江陵至亭州一千三百许尚有广陵散未及共君语 

五 

别不说今朝去不说遥遥路逢进履者定知过圮桥 

六 

江陵一千三十里诗一函计程至君家百函到龙潭 

七 

平生懒著书书成亦快予惊风日夜吼随处足安居 

八 

多少无名死予特死有声祗愁薄俗子误我不成名 

余凡两度阻雨冲霄观俱为访龙湖师戏题壁上【二首】 

江树萧森江水长今朝风雨又潇湘冲霄道士迎门揖笑指看花前度郎 

二 

我从观里拜青牛忽忆龙湖老比丘李贽便为今李耳西陵还似古西周 

同无念过二圣寺【二首】 

自从智者去宝珠曾游此今日无念来添一故事矣 

二 

长者即维摩和尚似鹫子中有妙音人可比敬花女 

夏日邹伯学园亭 

兀坐无俦侣观空绝想尘床头高士传花下上皇人养鹤移茶灶怜鱼辍钓纶蒙庄去已久斯意竟谁陈 

夏日即事【二首】 

一官因懒废万事得禅逃岁月谈空老风尘拂??由高贫交殊面背薄俗厚皮毛不解和光指空斋坐郁陶 

二 

闷即摊书读长年一腐儒开门残雨过欹枕片云孤世事输棊局人情转辘轳浮生宁曳尾断不悔江湖 

夏日同龚能者崔晦之邹伯学纳凉李子髯斋中高柳下时子髯有小病 

高柳着溪烟团团翠可怜空街摇白水疏日冷青钱原宪贫非病维摩疾是禅居然城郭里一种小林泉 

偶题 

得句题蕉叶裁冠赏芛皮宦情三不可禅理百无知野馆繁栀子晴窗语燕儿谢安何小艹相业仅能棊 

寄沈介庵 

不谓晴川阁同时失此人龙门吾有意鱼服尔何神封事惊来艹除书怪积薪和先古有语好得耐风尘 

初秋 

负俗将无傲闲居合有秋骄阳犹避鹊小雨亦呼鸠中散交多绝司空宦总休明知悲冉冉何苦不沧洲 

秋闺 

秋色透罗帏寒芳片片飞蛩吟生暗壁萤火度空机闺月流新照帘霜换故衣征鸿与荡子同去不同归 

漫兴【二首】 

少年多浪迹老大合幽栖事业卑牛口生涯尚马蹄避人嘲自解隐几物难齐每忆山中友秋来好杖藜 

二 

独往吾何有狂痴母所怜一身书蠧后万事酒杯前礼乐从先进交游附少年昨来益自喜信口野孤禅 

江崩及城 

城郭荒如许迁来得几时江通夔子国潮打武侯祠六代余封在三分故里疑焉知深谷底不有万山碑 

白铜儿 

白铜儿白铜儿闭眼不观书与诗积玉辇金游 帝里买得乌纱绣补衣归来白马吓儿童里纻满堂金字红炙牛锤马邀乡里青丝华馆闹春风越女吴娃娇侍侧又欲凌空生羽翼房中素女术无成汞里金丹探不得洪都老道术最奇龙虎真人张天师宝箓一箱金百两牛头可作门前厮击大法锣鸣大鼓百余道士挥白尘门外旌幢引雷公江上芙蓉灯竞吐后门逼债前门舍乞儿歌郎趋满野方士行来眼欲穿山僧醉后颜如頳儒生读书书总多白发无官可柰何生之白金献天子死无黄纸赂门?舀罗 

浩歌 

云作雨不成归箭离弦无还期昨日犬前日狮一番花一番泥花有色槛周之人有容镜照之镜方新容已非槛未敝花先飞短可续用何物一曲歌三杯醁我欲长生天下人拔刀斩却金乌足 

寄散村 

只觉秋悲苦那堪别赋工予瞻南去雁尔望北采风寒日疏篱菊清霜落井桐江湖夕照里登睡许谁同 

寄杨敦初【二首】 

野树吟秋日江云送目初百年谁命驾两地且传书潘岳功名薄庄生吏体疏禅心知不减禅尘近何如 

二 

万事传经懒□闲且自由闭门无不可得秫更何求玄艹□云宅清时王粲楼莫言工作赋此地易悲秋 

忆弟【三首】 

万旦南征路扁舟去不来赋投鹦鹉水诗上凤凤台天地穷相傍云霄蹇自哀千秋无汉武司马一庸□ 

二 

骤传伏枕去传觉泪沾巾短发三江棹孤蓬四海人文章妻子怪姓字友朋嗔兄弟皆衣紫君□命苦辛 

三 

去住非无谓蹉跎似不羁亲朋尽欲杀知已半相疑独我能青眼因君是白眉东来书一纸读罢泪如丝 

登高有怀 

秋菊开谁对寒郊望更新乾坤东逝水车马北来尘屈指悲时事停杯忆远人汀花与岸艹何处不伤神 

过古寺 

红桥过雨润黄□会□□□殿摧金□空塘落水衣畏人寒鸟窜□□□□饥醉语兼禅语都非苐二机 

宿僧房 

夜雨沉清磬霜林起暮鸦莲台三品叶佛果一时花觉路昏罗縠禅灯黑绛纱早知婴世网悔不事袈裟 

忆弟【二首】 

尚有他乡客那堪两地春文章聊玩世儒墨竟疑人别后山川□愁来岁月新沧江一万里浊酒向谁陈 

二 

东去交多少南询兴有无高天鸿鹄举世路马牛呼骚雅命难达江湖迹易孤岁兵虽嗜酒倘亦恨穷途 

异僧 

买印支公僻输瓶首座能呪言听似鸟梵字写如藤托钵施仙饭支床面佛灯一身犹不用何处有三乘 

出郭 

稻熟村村酒鱼肥处处家轻刀粘水去独鸟会风斜落日流红浪长江徙白沙山僧迎客喜颠倒着袈裟 

江上 

白雾迷荒楚青流带远空沙平晴献雪树老夜屯风旷野眠饥兕孤洲落晚源布帆如屋里何处有城中 

郊外小集【二首】 

赖有沧洲意聊行浊酒杯白波吹日上粉堞映江开米谷舟中市人烟水面来息机石已久鸥鸟莫相猜 

二 

浪迹真无赖狂心今若何一尊聊对酒万事且狂砍穉子矜黄叶渔人语白波芦花青袅袅秋意满溪蓑 

三弟回志喜【四首】 

送汝才三月那知西复东客中何地返槖里几时空世事穷来见文章病后工浮湘而涉海司马之遗风 

二 

突兀英雄气飘零病苦身黄金憎赋客青眼谢时人按剑投珠恨呼牛应马真无钱觅知已到底白头新 

三 

万里将孤舫长江与太湖山川几尽越文字□为吴见我故人否识君高义无士安交不薄珍重序三都 

四 

东去人人叩西来事事疑苦心真学者出世好男儿消息蕲州得机缘老宿知何人皮相士道尔定狂痴 

花朝日呈伯修二首 

垆气熏高阁歌声绕细厨桂尊清且满坐客美而都共唱三妇艳同开百子□主人狩夜饮傍晚禁啼鸟 

二 

宛转花如结差池燕似知佳人炊寿饼童子按新辞珠履散还聚兰膏尽役吹青轩红丽蕊苐一好天时 

京师夜坐 

兀坐醒醒闷读书字字难竹枯知凤馁缾涩验天寒事往心方省穷来交渐宽微官犹窘我羸马日长安 【 下阙五诗题】


