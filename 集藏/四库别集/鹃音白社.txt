　　鹃音白社　　（明）王禹声 撰  

　　●目录

　　白社诗草叙 
　　鹃音自序 
　　鹃音 
　　白社诗草 

　　●白社诗草叙

　　子美有之诗道江河万古流也亶然哉国朝自北地位物崛起主盟而历下娄江六七公益修明而光大之自是缙绅学士始盛之诗子大夫一举太常释公交车之业无不□韵语学伊吾谓舍是无以发抒冑臆声拖耒兹云耳往余辛□之役需以铨人与姑苏王遵考天台蔡稺含新安淮乎舛点中蒋美茹荆□张以登□君子以臭味□□逐为清之社采芳撷□□筑飞□亦合内外靡所不谭亦□口不乐时遵孝辈往即景疏情□尔徐于余心赏之恨才短技穷不能属和无何各领一职以去升沉聚敬子收好曩时欢及乙未遵考与稺含再入□时有昆山陆元礼携李贺伯闇羊城高正父四明袁夫学后先入社含毫染□炳炳琴几满香囊香壬寅稺含访余西湖之上换而■〈衣上十下〉业即品人人□大都字法于古祷格于以脱迹藩□之孙游神意象之克其标亲见□则人握□珠家□验番□页而□亭互友又如宫高叶箐鸾凤和鸣盛无望非近代作者之雄长耶□今读其诗想见其清风逸韵庶几历下诸大夫之遗马夫历下诸公至今名噪甚而□互□阝倡酉□州诸葛尤为集中冠□克非才神之公独至而意汇之江戏台然乎余读遵考稺含近作则新新遒上之两京六朝为徒羞其休沐□冥心立诣淂之戏□居多前诸夫方汇征□如口为□明烋明润色鸿业更自有单绝注吋者子秋而下谭明大家必为诸夫子屈一指独余也俛仰今昔羞不胜关河之戏云年□武林钱宪廉国维甫书

　　●鹃音自序

　　始余入潞阳同游盖有四民部焉酒杯谭尘无不偕也无不适也甫阅月曹君能始南迁报至葢已深聚散之感矣未几而胡君汝扬以榷关去邓君汝高视学滇中与能始相继去旧游在者余与郭君汝德两人耳入夏郭君又去岭海波臣亦既蒙戎其裘矣何为是栖栖者欤每听骊歌不觉黯然魂销恨无晨风之翼也爰次前后赠行诸萹附以思归数语命日鹃音非徒见一时共事之雅亦庶几仁者览之恻然兴怀早俾猿鸟脱此樊笼云尔　旨
　　万历己亥孟夏既望　　洞庭山樵王禹声

　　●鹃音

　　吴趋　王禹声遵考　着
　　吴兴　朱国桢文宁　订
　　云间　董其昌玄宰　阅

　　送曹尊生大理之金陵 
　　送同年胡湛宇浔阳视榷便道省觐 
　　送邓翠屏佥宪督学滇南 
　　又次翠屏投赠韵 
　　送同年郭鹤野还朝 
　　枕上吟五首 

　　○送曹尊生大理之金陵

　　离筵楚楚柳依依斗酒相看又落晖南国君裁新赋好燕台我忆故山违春风驷马于公署明月兰桡燕子矶临别殷勤重结袜不堪黄鹄各□□弃飞

　　○送同年胡湛宇浔阳视榷便道省觐

　　匡庐万丈欎嵯峨彭蠡春深旅雁过此去彩衣翩昼锦遥看紫气映鸣珂烟波隐见渔舟晚帆影参差估客多把臂青衫应湿遍岂堪重听伯劳歌

　　○送邓翠屏佥宪督学滇南

　　屈指离觞又送君天涯雁影几回分鉴悬秋水滇池月帐动春风闽海云鞭弭中原谁左席骊黄南国定空羣点苍山色青如许赋就还凭驿使闻

　　○又次翠屏投赠韵

　　四牡马□□驿度夜郎独携一剑是鱼肠持衡好校昆池战览古还披大酉藏桃李春阴初韡韡蒹葭秋色正苍苍羙人更隔潇湘远怅望南回几雁翔

　　○送同年郭鹤野还朝

　　仙郎新领度支章儤直应含汉署香十道征求今太急好将词赋托长扬

　　其二

　　清灯寒夜共围炉春月关情酒百壶君去我留岑寂甚独看灯月影犹孤

　　其三

　　十年踪迹两浮沉此日逢君潞水浔无奈相逢又相送临岐回首共沾襟

　　其四

　　离筵三唱渭城春君去莺花入夏新身似潞河堤畔柳频将青眼送行人

　　○枕上吟五首

　　宦拙俄惊渐白头途竆兴转寄沧洲寒灰不逐东风暖帰梦长随潞水流日落自怜醒对酒春深无奈独登楼萧条旅馆谁知已唯有孤衾共敝裘

　　其二

　　闲居频咏旧题诗抵掌犹堪见往时人去赤城空有赋盟寒白社杳无期帰装赢淂玄经在傲骨唯应贺监知同好近来零落甚独操齐瑟欲何之 【 长安旧社惟檇李贺伯闇在】 

　　其三

　　萧齐寂寞潞河阴犹喜同袍共论心意气已从觞咏见交情翻为别离深橐中祗有阳春赋箧里谁怜孤剑吟流水高山人去远思归一曲付清琴 【 时三户部相继行】 

　　其四

　　重忆　先朝赐葬年洞庭一曲莫厘巅春来薇蕨埋山径湖上波涛绕墓田伏腊几番劳梦寐关河长为隔风烟遥怜松槚凋零甚况复蹉跎寒食天

　　其五

　　阖闾城下是吾庐犹有平泉片石余五亩自堪供钓弋数椽良可贮琴书蒯缑不减鱼肠色独鹤应随使者车稚子候门遥忆汝牵衣何日慰离居
　　终

　　●白社诗草

　　吴趋　王禹声遵考　着
　　吴兴　朱国桢文宁　订
　　云间　董其昌玄宰　阅

　　送陆元礼比部守荆州分州字 
　　赋亭前各一物分竹淂云字 
　　赋淂夏云多奇峰分色字 
　　燕歌行分笙字 
　　送高正父谳狱江北便道归岭南省侍分得舟守 
　　月下闻雁得安字 
　　紫骝马分得飞字 
　　古意分得独字 
　　长至前十日朝天宫习仪分淂宫字 
　　青楼怨二绝同用楼字 
　　赋淂长安雪限片月飞垆四韵 
　　咏烛效齐梁体分寒字 
　　拟自君之出幺□大二首 
　　长安元夕 

　　○送陆元礼比部守荆州分州字 【 集蔡稺含宅】 

　　畵熊千骑向荆州江汉汤汤拥上流尚忆故人初入洛每裁新句共登楼白云无奈僊郎去赤璧谁从楚客游惆怅我来君独泩夜阑何必问更筹

　　○赋亭前各一物分竹淂云字 【 集高正父宅】 

　　翠筱生湘浦谁移近白云窥帘月影碎当户鸟鸣闻简授梁王苑竿投渭水濆箨冠聊自适倚杖对南熏

　　○赋淂夏云多奇峰分色字 【 集袁君学宅】 

　　盛夏临北窓长松聊偃息巑岏结层霄当窓来秀色诸峰□吐吞列嶂竞出没岛屿间楼台蔽亏炎曦匿我欲驾赤虬凭虗纵盒陟须臾熏风来长空净如拭固知陵与谷变态亦倏忽此道夲岩阿浮云乃长物

　　○燕歌行分笙字

　　长安孤月半轮明征夫远戍蓬婆城古来离别难为情况复萧条朔思生寒蛩东壁切叨鸣不堪墙外砧杵声感君独宿涕泗零梦回枕席光荧荧起视银河天半横枝头双鸟栖不惊念我独兮忧伤并安得沙场烽燧清腰县鹊印缦胡缨鸳鸯为被合欢成与君相对坐调笙

　　○送高正父谳狱江北便道归岭南省侍分得舟守 【 集蔡稺含宅】 

　　汉廷钦庶狱使者出□□八鸠高隼横秋迅疏砧彻夜幽法星临楚尾行色动吴钩郭外涛声落山中桂树秋
　　浮槎八月下征旆五羊□□□几载云为署今朝锦作游明珠还旧浦海燕识归舟白社看寥落朱方莫滞留

　　○月下闻雁得安字 【 集袁君学宅】 

　　胡鴈鸣秋朔气寒尚依明月到长安应怜毛羽氷霜悴似诉关山道路难客子音书频断绝故园萸菊半凋残遥天自送归飞影知落芦花何处滩

　　○紫骝马分得飞字

　　宛马久不至骅骝应见稀乍疑烟燧起忽逐电光飞鸣为胡笳动骄缘塞艹肥臙脂山下过血汗点征衣

　　○古意分得独字 【 集蔡稺含宅】 

　　蓟北多浮云云中下双鹜愿言问双鹜我征胡不复苜蓿青如何蘼芜几度绿昨暮尺书至将军出上谷生还未云期归计焉能卜顾此盈尊酒举觞当谁属有时梦君还仓皇理膏沐梦回明月光依然照孤独

　　○长至前十日朝天宫习仪分淂宫字 【 集袁君学宅】 

　　蓬莱佳气蔼葱笼赞拜遥看引上公日至卿云传太史阳回玉律肄歌工旌旗晓澹瑶台月环佩春生黍谷风莫道君门天万里玉皇元在蕋珠宫

　　○青楼怨二绝同用楼字

　　霓裳舞罢按梁州日日笙歌醉玉楼一去邯郸今十载书来又报锦城游

　　银筝玉腕竞风流侠客春游处处楼荡子不来天又暮合昏花暗使人愁

　　○赋淂长安雪限片月飞垆四韵

　　长安佳气何□□忽蒨层楼阿阁参差见同云叆叇帝城头凛冽西风凝作霰穿帘入户太轻狂冐栋缘甍任撩乱梦回蛱蝶昼蘧蘧冻拆梨花飞片片梨花蛱蝶淡芳菲点缀寒光上客衣蹁跹天外霓裳舞飘忽空中疋练飞万户夜疑金阙曙千官寒照玉珂归但见朱门皆白屋谁知粉署搃黄扉倏忽冰轮挂疏樾蓝田万顷清光发瑶华直射玉毫寒素质不随蟾影没五侯七贵竞良宵浮白呼卢欢未歇走马何来轻薄儿琼瑶踏碎章台月章台柳絮尚萦纡谢女才情今在无竆巷无人问车辙深宫也自映金铺何处才人能取酒谁家少妇独当垆都将楚国阳春调付与梁园子大夫

　　○咏烛效齐梁体分寒字 【 集贺伯闇宅】 

　　乍见龙衔照宜将月并看树底宵疑昼风前泪不干检书烧渐短刻韵和应难流萤暗中度秪觉畵屏寒

　　○拟自君之出幺□大二首

　　自君之出矣无复理容华思君如车毂辗转到天涯

　　其二

　　自君之出矣羣芳谁共撷思君如辘轳宛转长不绝

　　○长安元夕 【 集蔡稺含宅】 

　　献岁青阳开绀宇长安乐事那堪数夜夜和风拂画堂朝朝淑气临朱户辛盘彩胜竞相遗倏忽流光到三五寻常三五对婵娟此夕清晖倍可怜皎皎冰轮镫共灿亭亭火树月同悬七宝莲花花吐焰五枝青玉玉生烟恍疑鲛室来燕市别有繁星丽半天是时车马纷相属是时箫鼓声相续银桥高起葢侯家铁锁光连韦氏曲骠骑门前鳖驾山平阳主第龙衔烛红云紫雾映楼台鱼□金合□□金铺彻夜开共看宝月明于昼共赏华镫去复回佳人队队歌金缕公子翩翩醉绿醅绿醅金缕欢无极忽听城头起长笛梅花吹落数声中行过西园又南陌谁家年少羽林郎金鞍玉勒紫丝缰天街看罢鱼龙戏挟斜还入鬪鸡场瞥见香车拥珠翠游遍画桥一十二人问镫火渐阑珊还从太乙祠前去参横斗转玉绳低游子帰来路欲迷罗绮余香满大堤踏歌连袂相扶携为怜帝里风光好肯惜良宵醉似泥

　　终
