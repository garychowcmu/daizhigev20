默庵诗集　　（明）曹义 撰


　　序 
　　卷之一　　五言古诗 
　　卷之二　　七言古诗 
　　卷之三　　五言律诗　五言排律 
　　卷之四　　七言律诗 
　　卷之五　　五言绝句　七言绝句　六言绝句 
　　附录 
　　后序 

　　●默庵诗集序 

　　客有诒予者曰诗可以不作乎予曰五十国风多田夫闺妇之辞矧为士大夫而诗胡可以不作但患不能发乎自然往往抽奇取巧失夫性情之正耳诗胡可以不作也又有难予者曰诗可以易作乎予曰作诗湏探风雅之意以唐人为宗随事命意遇景淂情不失家数法度斯善矣然湏是用功乃可到诗诚未易作也客去予方自咎言之不惭适滇臬佥宪句容曹公以先叔父吏部尚书予宜公默庵诗藁示予俾校编而序其所以且曰此吾叔父志之所之非一朝夕之故者吾弟中书舍人恒欲锓梓以传不果即世其责非予而谁为予因阅而论之古诗多效陈伯玊韦应物平淡闲雅淂风雅翼中意长短歌行间出奇句亦不失温李风五七言近体绝句思致清远出入高达夫刘文房张文昌诸公机轴间要而论之是皆发乎自然道情述景或情景兼至而不失家数法度非罙风雅之意以唐人为宗而用功之到者能之邪所以然者由公发身科第扬历清华进秩于容台天官恒侍禁近应制兼领鞮译先后余五十年涵养造诣岂真一夕之故哉诗之繇昌不亦宜乎夫诗之宗唐犹射之宗羿奕之宗秋凡之宗僚一■〈宀之〉而不可易者古今称唐诗殆非虗语故予以公之诗拟诸唐人盖欲学者宗公之诗以入唐人之室有不难者姑苏陈先生嗣初为翰林五经愽士时予少闻阁老以下多以诗文质之今观此藁有题张真人枯木竹石绝句一声霹雳堕天星惊起潜蛟出海溟烟雨满林秋漠漠竟从何处吊湘灵公手批云愽士陈先生看恐非唐人意更休效此体是则公诗之宗唐夙有■〈宀之〉见予安敢妄拟以大岛不韪之罪哉公讳义子宜其字默庵其号故集因以名之佥宪名景字廷彰繇名进士拜监察御史转佥闽滇臬中书讳冕字廷端筮仕鸿胪属迁典制中秘今昔皆以文学鸣于时谓不本公之教也欤因并着之俾人知其所自 
　　成化四年九月既望京闱甲子科乡贡进士云南临安府儒学训导校文官华亭曹安序 

　　●默庵诗集卷之一 

　　剡溪刘兰　　 
　　金溪邓春编次 
　　华亭曹安校正 

　　五言古诗 

　　◆五言古诗 

　　此味轩为本府王通判宗纪赋 
　　分韵得花宇贺翰林周典籍考满 
　　海印祥瑞诗 
　　効古出还一首 
　　瑞象 
　　瑞乌 
　　题小画为苏子英作 
　　圣德瑞应诗 
　　瑞应甘露诗 
　　小幅山水为竹鹤友人袁州何太守作 
　　题小鸟 
　　崇义堂为刑部王郎中景阳父友人赋 
　　一乐堂为宜兴蒋大年赋一时逼去不工 
　　送孔友和觧组归长乐令字韵为王得斋友作 
　　双松图 
　　孝友堂为王评事友人赋 
　　孝友卷 
　　端午日 
　　终达堂为云南程照磨赋名恕歙人 
　　送王得斋旧藁代人作分韵柳字 
　　朴所为王均辅致政南归作以送之 
　　永思堂为季百户赋 

　　○此味轩为本府王通判宗纪赋 

　　会稽有佳士华扁题新居临轩不种菊绕槛惟栽蔬深春初雨霁嫩绿盈庭除多均性淳雅乐此勤诗书晨飡止姜芥晚炊多菁薤不慕腥与膻澹泊心自如年来已腾达青骢暎华裾将谓厌梁肉轩扁堪成虚孰识君子心穷达同一初节操日弥坚此味恒不疏嘉训祖先哲千载齐芳誉他年纪青白舍子其谁欤 

　　○分韵得花宇贺翰林周典籍考满 

　　濂溪有云孙抱道心孔嘉早年歌鹿鸣来观　上苑花致身玊堂署经史为生涯论动乡相文采霏晴霞新多古意妙句芬天葩胸中泻云梦笔底飞龙蛇春风酿松酒夜雪烹新茶气味自潇洒恬澹众所夸辛勤十载余功绩归皇家是时春向暖景物争繁华桃红舍宿雨柳绿啼新鸦适当课最期伫看　恩荣加 

　　○海印祥瑞诗 

　　天命眷大德　宝历归　圣皇建极御寰宇垂衣临万方好生均化育治道超虞唐敬天恤斯民夙夜恒遑遑　覃恩临梵剎对越严齐庄敛福锡厥民欲其寿而康　宸衷轸深念仁孝孚穹苍适当演法初溥地呈嘉祥卿云丽霄汉璀璨昭文章梵相现金身烨煜腾祥光天花竞飞舞散漫奚雕妆彼苍不爱道甘露垂瀼瀼松头凝玊液叶底悬琳琅后土不爱宝玊井生琼浆清醇酿春色嘉味孚天香太和惟潜达閟瑞斯昭彰　盛世瑞骈集灵异尤非常紫芝与嘉谷迭见何足方知天符泰运　圣德日以昌四方尽归化万姓歌豊穰微臣覩盛羙拜舞联鹓行愿歌天保诗　圣寿同天长 

　　○効古出还一首 

　　昔出暮还家依帘咲相待今出昼归来音容竟何在妆台掩尘氛菱花复谁对伤意忽余悲含情且犹耐幼女虽娇痴相亲还可爱天命苟如斯追思徒感慨 

　　○瑞象 

　　圣皇御寰宇拱垂衣裳　至仁煦万物盛化渐遐荒太和久储毓异象呈嘉祥匪玄亦匪黑娟洁超寻常赋形既魁伟禀性亦驯良柔毳含奇色皎皎凝雪霜素螝一鼻举玊笋双牙长璎珞垂璀璨锦羁何焜煌　彤墀献　天子拜舞还趋跄重瞳屡回顾粹质增辉光　龙颜愉以悦万国回春阳麒麟与驺虞灵囿相颉顽泰运日以盛　圣德日以彰百辟尽羑庆稽首朝　明堂微臣忝鹓列作颂歌虞唐 

　　○瑞乌 

　　圣德超前古明昭庶绩熙深仁沾物类　大孝格神祗和气氤氲日祯祥协应时瑶光锺粹质雪色莹殊姿返哺情偏至足奇已看呈　北阙宁复恋南枝信是　清时瑞应逢圣主知不随鹇漫出独効凤来仪喜气浮　三殿欢声遍四维小臣亲幸覩愿献太平诗 

　　○题小画为苏子英作 

　　山中夜来雨岚气晓犹湿远岫耸青螺长溪漾晴碧鸟韵弄晴晖松阴护苔石中有忘俗人鸣琴闲自适 
　　林莽久萧条疏篁抱幽独念彼岁寒盟孤标更清淑瘦影弄月明长梢拂烟绿好鸟何处来飞飞竞栖宿 

　　○圣德瑞应诗 

　　圣主建皇极垂衣统万邦　仁恩被蛮貊奉贽皆来王麒麟昭上瑞福鹿呈嘉祥五采绚朝中云霞焕天章狻猊超物类马哈尤非常双眸电光掣两角三尺强驼鸡异鸾鹤和鸣偕凤凰慈乌锺粹质玊羽明秋霜猿资欺雪白驯狎夸神羊瑶阶献天子扑舞何跄跄　重瞳屡回顾喜色生春阳　盛世瑞骈集 

　　○瑞应甘露诗 

　　圣皇御宝历　玊帛朝　明堂深仁沾草木大孝孚穹苍太和既旁达瑞应斯昭彰天乳见氐北璇霄丽光芒　孝陵蔚佳树甘露发奇祥萦枝湛玊液泫叶垂琳琅璀璨若联壁涓洁如疑肪甘比饴饧羙馨同欝鬯芳囊封献　天子龙颜喜洋洋金盘映朝日玊瓮涵秋霜灵篇纪天酒瑞牒传神浆登之荐　宗庙颁赐群臣尝一咽清肺腑三呼感　恩光明时信多瑞灵贶尤非常上天昭圣德万寿益永昌微臣瞻盛事作颂歌　虞唐 

　　○小幅山水为竹鹤友人袁州何太守作 

　　岭峤凌青汉亭台俯碧浔溪回山寂寂门掩昼沉沉鹤立苍松老莺啼绿树深野桥通竹坞苔径接云林岚气霏晴雾烟萝落翠阴抱琴何处客爱此涤烦僸 

　　○题小鸟 

　　林壑秋已深萧萧见丛竹木叶尽凋零枝头柰红熟上有小幽禽孑然独栖宿哀鸣怯晓寒刷羽迎朝旭渴饮玊池泉饥飡玄圃粟纹彩殊鸳鸯飞腾媿鸿鹄自知翅羽微猥寒在山麓群鸟不追随一枝聊自足待得春风和云霄任翻覆 

　　○崇义堂为刑部王郎中景阳父友人赋 

　　一室俯江湍轩窓敞幽丽中有崇义人云是南轩裔气质朴且淳襟期更清粹雅怀君子心淡无形欲累处事良合宜俯仰殊无媿轻肥契朋俦哀矜重贫匮所存既坦夷所操尤不二旦夕坐焚香琴书乐清致陋彼市廛流竞逐锥刀利汨汨复营营高风竟谁跂 

　　○一乐堂为宜兴蒋大年赋一时逼去不工 

　　人生俛仰间所乐任情欲彩色及声音耳目相驰逐何如蒋诩孙所乐超流俗灵椿老更苍幽萱晚逾馥桑榆景悠悠矧复膺多福庭下紫荆花联辉映晴旭菜衣舞斑斓箎篔叶丝竹不慕三釜荣琴书资教毓诗礼擅家风闺门蔼雍睦滫瀡日以供亲颜喜堪掬乐此足自娱新题扁华屋至愿人所同一乐君胡独 

　　○送孔友和觧组归长乐令字韵为王得斋友作 

　　多年游宦途历览山川胜沧溟器宇宏籍籍才名盛一朝谢轩裳甘分安前定冠盖集都亭饯别兴歌咏维时暑雨霁赤帜行权令熏风散微凉驿路炎尘凈迢遥望茅山云峯相掩映去去莫迟留儿童候萝径 

　　○双松图 

　　平原渺无际淡烟晦林垧萧条木落候独见双松青偃蹇氷霜操蟠屈蛟龙形繁阴蔼晴雾秀色凌苍冥上萦百尺丝下伏千岁苓青牛变已久白鹤时来停长风起栢末波涛汹沧溟若人苏董流术妙通仙灵既结岁寒友更爱花芳馨采拾酿新酒酣醉恒不醒因之写素影移障南轩屏 

　　○孝友堂为王评事友人赋 

　　若人禀赋淳孝友根天性色养古所难婉愉从亲令殷懃奉旨甘讵肯违温凊更喜重天伦怡怡复存敬姜被夜同眠荆花日繁盛华扁揭高名衣冠富题咏愿言慎始终永矣垂家庆 

　　○孝友卷 

　　良知与良能秉彝众所全阋墙或谇语多惟外物牵羡彼宋氏子赋质淑且贤双亲夙婴疾刲肉祈安痊亲没动哀思结庐依荒阡苹蘩荐时祀霜露益凄然衷情恒切切友爱尤惓惓埙箎叶春和姜被常同眠尝云弟与兄犹如手足联一气既同出何为彼此偏孝友良独尽家声振后先清时旌行义太史铭将传 

　　○端午日 

　　赐观击球射柳诗梅雨呈新霁祥云绕　帝基节临端午日世际太平时　阊阖开金殿　鸾舆出玊墀　龙颜亲阅武虎士竞奔驰月杖挑花露星球暎彩旗弯弓驱雾鬣飞镞剪杨枝得巧摐金捷争慓伐鼓迟人夸周道盛班列汉宫仪补报惭无术观瞻颂有诗文修兼武备四海乐雍熙 

　　○终达堂为云南程照磨赋名恕歙人 

　　灵椿既凋瘁萱花复萎黄哀哀孝子心欝欝酸衷肠旨甘叹莫致音容讵能忘蓼莪罢披阅风木增凄凉幽怀浩难写终远名斯堂时羞荐苹藻殷懃奉烝尝九泉嗟永隔三釜那能将棺衾虽云备俎荳亦馨香葬祭礼无违思慕情何长饥乌号夜月断猿啼夕阳我亦念亲者因之泪沾裳 

　　○送王得斋旧藁代人作分韵柳字 

　　都市悬壶久香名脍人口传家有异方医国称奇手年来忆故乡几度频搔首　赐归出都城离筵对尊酒客路一何长交情亦何厚惜别重．徘徊忍折官亭柳去去到家时还寄音书否容山有高士术业岐黄技几年客　京华清名播人耳卖药不论钱宋清良可比于今谢老归琴书足行李夜来宿雨余绿涨官河水去去棹轻桡凌风势如驶故乡渺何方三茅白云里 

　　○朴所为王均辅致政南归作以送之 

　　我爱朴所翁性资淳且朴志趣厌纷华结茅傍林簿苟完适以安原不事雕斲白云为藩屏青山作帏幕薜荔蔽垣墉轩窓绝丹癯一室斗如许心胸海廖廓图书列左右牙签满庋阁白昼有客过觞咏恣欢谑盘饤止素飡宁肯侈炮煿匪云厌膏梁嗜好在??黎籗素性既如斯高兴岂无托去欲戒奢靡航此时相别离殊觉酸衷肠均行良可羡我独空彷徨到家乐天伦和气回春阳举觞介眉寿拜舞升高堂于焉结亲姻花烛辉洞房人生贵适意此乐殊非常驾言赠君别愧乏双鸣珰愿子莫留恋早趋鹓鹭行江头芳草绿矫首遥相望丈夫志远大竹帛期流芳 

　　默庵诗集卷之一 

　　●默庵诗集卷之二 

　　七言古诗 

　　◆七言古诗 

　　题鄞江送别卷 
　　元夕赐观灯诗 
　　槐阴琴书图为王仕让赋 
　　为苏子英赋 
　　元夕 
　　寿臧文刚医者父伯英翁八十 
　　题陈中书谟淑慎堂 
　　送谢郎中彦奎回春晓曲 
　　送人致仕代夏御史能作 
　　题美人图说者二乔观书意彷佛之 
　　送显良后任检讨相知之友也 
　　灵山书屋为赵先生老师赋 
　　题雪霁图为许良医赋 
　　题严昂秀才雪山图 
　　题赏春图为张琳作时盛暑过其家出画索诗赋此以归之 
　　送道士王一初 
　　平胡诗一首 
　　为户部张主事赋家谱 
　　小景为栢景常赋 
　　题竹为太仆丞严宗信赋 
　　题竹为周廷晖赋 
　　为经礼题山水图 
　　题林塘书屋啚送王淂斋 
　　题山水 
　　春晚图山水为孔员外作 
　　永思堂为季百户赋 
　　端午日 
　　十一年送王伯器归丹阳毕姻 
　　元夕 
　　送克让陈友回 
　　迎云楼为秦检讨赋 
　　题八骏图 
　　初平牧羊图为王淂斋作 
　　送樊景昭回 

　　○题鄞江送别卷 

　　鄞江雨过鄞水碧疋马骄嘶送行客客程迢逓竟何之万里观光上　京国东风荡暖花草香征帆晴逐云飞扬沙头酒尽人缱绻夕阳度鸟山苍苍曾生久负干将器灯窓栽展平生志今朝云路适亨通海阔天高徤鹏翅竚看较艺冠群英玊阶指日承　恩荣丈夫读书志远大还期竹帛垂芳名 

　　○元夕赐观灯诗 

　　太平时遇元宵节金台雪霁流华月六鳌海上戴山来万迭崔嵬壮　京阙晴峦削出青芙蓉花开宝炬酣春红玊树琼枝欝葱蒨珠宫贝阙光玲珑蓬莱深处五云绕清跸声传来辇道雉尾遥瞻扇影移螭头近接炉烟袅千官环佩铿锵鸣箫韶迭奏谐春声仙驭遥从九天下祥光烨烨辉　彤庭天人协应　龙颜喜勑赐开筵　玊墀里花插乌纱映锦袍酒斟玊斝浮香蚁筵前戏乐年年逢伶官献技殊不同妙舞蹁跹当午夜清歌宛转摩苍穹　圣皇远超尧舜德端拱垂衣临万国　九重穆穆自无为四海熙熙登寿域微臣何幸际明时鹓班叨列承　恩私自知浅薄渐无补祝颂长歌天保诗 

　　○槐阴琴书图为王仕让赋 

　　群峯崒嵂摩青天丛林蓊欝浮苍烟何人胸次吞造化点染佳景分清妍悬崖峭壁挂飞瀑孤村远墅连茅屋石田风暖紫芝芳山径岚收苔藓绿溪头昨夜雨初饶粼粼石砾翻洪涛渔郎舣棹入浦溆游人扶策来溪桥云深梵剎锺声杳楼阁高低度飞鸟栽门流水落花红彷佛桃源暮春晓高情乐此殊未央愽山细焫沉檀香古槐移影护石床图书满架琴一张日长人皆苦炎燠潇洒襟怀凉自足芸窓读罢思转幽独对南熏奏新曲一弹林壑松风清再鼓虚堂秋月明三弄朝阳彩凤鸣七弦声断蛟龙惊均今既淂琴书乐冲抱无营甘寂寞　清时贤俊尽登庸那复栖栖老丘壑 

　　○为苏子英赋 

　　忆我江南旧书屋绕檐多种梅与竹氷枝冐雪露琼姿凤尾摇风动苍玊书余对此足怡情拟结芳盟伴幽独轻阴锁户碧云寒淡月横惠暗香馥有时群鸟忽飞来肃?羽肃?羽啾啾竞栖宿砺紫晴沾粉腻香翛翎冷拂烟梢绿朅来蓟北几经年梦魂时落湘江边湘江云晴九疑远翠娥泣处心茫然孤山雪霁春亦早姑仙一别音尘杳今朝画里偶相逢感慨题诗心草草心草草隔远道幽姿劲节两相宜明月清风为谁好 

　　○元夕 

　　圣皇御历统万方梯航奉贽皆来王春回喜遇元宵节晴霄壁月流清光六鳌远自沧海出戴取神山壮　京阙祥烟瑞霭欝??忩茏峭壁悬崖高崪屼空蒙苍翠接　蓬莱金莲万斛从天开光耀珠宫散奇彩风回绮树飘香埃千门万户欢声起紫陌香街艳罗绮游歌赏玩去复还熙然玊烛春台里云端仙子霞锦裳乘鸾跨鹤参翱翔綘雪蟠桃献　万寿琅玕芝草呈千祥是时　凤辇出三殿　龙旗翠蕤开宝扇伶官奉御奏韶钧中使传　宣列华宴宴列　彤墀拥百官百官拜舞朝金鸾年年恭侍筵前乐岁岁永同天下欢我皇远超尧舜德何幸亲逢全盛日愿效嵩呼荅　圣恩更祝皇图巩盘石 

　　○寿臧文刚医者父伯英翁八十 

　　有客有客栖东蒙庞眉皓首颜如童风流不异渭川老矍铄宛似啇山翁少年学得卢扁术济人利物多阴德橘井香泉涵碧空杏林花雾蒸春色昨宵南极散光芒天开华旦呈嘉祥人生七十古来少年登八袠尤非常寿既高兮聿多福阶下芝兰何簇簇玊斝频斟寿酒香彩衣戏舞春风馥春风堂上列华筵筵前称寿来群仙丹桃满盘竟何祝愿与龟鹤同遐年 

　　○题陈中书谟淑慎堂 

　　有佳人兮淑且良早归名阀期寿康宁知二十夫壻亡百年之计失所望呼号擗踊重竹仿忍将铁石为肝肠葵心矢不背朝阳孤灯独守甘居孀一生澹泊安其常织纴纺绩恒不忘采采苹蘩奉烝尝殷懃甘旨供姑嫜俭身不侈罗锦裳对镜肯那浓施妆凛然节操同氷霜懿德可拟芝兰香年来两鬓已苍苍恪全妇道名孔彰华扁高题淑慎堂哦诗令我增慨慷古来贞节称共姜千载之下継其芳会看褒典申朝章斯堂百世流辉光 

　　○送谢郎中彦奎回春晓曲 

　　禁城漏断九门辟　仙掌金茎露华湿玊人环佩觐　宸蔬归省朝辞出　京国褒封紫诰沐　恩光锦衣昼耀兰麝香骅骝骄嘶绿杨陌英年锐气春洋洋云帆明发潞河渚兰芷青青满芳浦到家喜遂燎黄心好捧霞觞寿慈母 

　　○送人致仕代夏御史能作 

　　平生才器多卓荦烨烨声华动　台阁几年花县坐弹琴一旦　枫宸沐殊渥星星两鬓如霜华归依犹得笼乌纱彤墀辞出日初曙锦衣晴耀人争夸都亭疋马送独归飘然逸兴浑欲飞人生富贵在适意林泉此去如君稀 

　　○题美人图说者二乔观书意彷佛之 

　　华堂春暖清昼长紫檀烟袅狻猊香水晶帘卷西山翠牡丹花映娇娥妆鸣鸠乳燕闹春晓回廊复道芬兰草柳阴影转昼沉沉花漏声迟人悄悄玊人细阅女诫书支颐默识心安舒心安舒味道腴善恶之戒秋月如牙床玊几坐终日画屏锦帐垂流苏回头阿姝珠宫侧莲步轻移以无力云鬟斜坠若徘徊纨扇低摇带羞涩风流画工描此图贞姿淑态良不殊柳眉烟锁杏花脸蝉衫香拂青霞裙想是当年乔二女生来富贵由天与阿翁适遇乱离中一见英豪即相许 

　　○送显良后任检讨相知之友也 

　　忆昔与君初相识彼此年华不三十襟怀落落眼独青锐气昂昂鬓俱黑朅来屈指十载余面脥纹生减春色古人交谊重陈雷総道情怀似胶漆我曹虽匪古人流自知气味颇相投　两京宦辙每同游一日不见如三秋玊堂之署宏且敞讲学箴规日相长有时觅句或出奇击节掀髯互称赏对花甞共饮寓直曾同眠朝回都门道玊辔常联翩我心既坦率君心亦平夷势利不相尚淡泊恒自持视彼市廛轻薄子覆雨翻云竟何数情深握手誓死生意合忘形倾肺腑旁人信若平生同谑浪衔杯恣歌舞适然一语或有违反目生瞋不相覩君今与我无此情玊壶贮月涵水清春风桃李肯相守岁寒松栢堪为盟于今拜　命故乡去遣我客怀动情素沙头载酒发棹歌歌断孤舟向何处瓯闽江阔渺烟波拜相山高蔼云树鴈声嘹唳带离愁帆势悠扬挂秋雨到家想及橙黄时蓼莪谩诵哀哀诗披荆剪棘事拜扫从看宰木回春滋乡闾虽羡锦衣好莫恋故乡成潦倒尽赤摅忠在少年回首銮坡湏及早树勋立业显当时贞节期君永相保 

　　○灵山书屋为赵先生老师赋 

　　先生家住灵山下为爱灵山卜书舍穷崖阴壑吼飞泉六月寒生不知夏八窓弘敞昼日长紫檀烟袅狻猊香牙签插架书万轴锦囊横几琴一张先生乐此兴悠然焚膏继晷恒穷年六经心学力自勉百年清白家相传有时适兴鼓焦桐雅音古调谁能同风高疏林落残叶秋清远汉鸣孤鸿卷帘烟树迎朝旭枕屋溪流潄寒玊鸟啼花落自青春竹户芸窓断尘俗先生货利不关心琴书有暇多清吟苍松影落砚池静白云昼锁紫门深醉来浪迹步林壑独引山童携白鹤划然仰天发长啸万虑消融境寥廓朅来游宦天涯久啧啧能声脍人口公余犹自忆灵山几度徘徊重翘首 

　　○题雪霁图为许良医赋 

　　朔风卷地云墨黑老树号寒怒蛟泣昨宵滕六逞神功大块茫茫雪花白晓来钩帘睇扶枽瞳瞳旭日流晴光琼楼玊宇半铄阴崖穷谷微苍茫余寒渐觧氷渐释积素暗添溪水急骑驴不见灞桥人杖策时逢探梅客客来吟倚水心亭飘飘诗兴凌沧溟飞鸥数点落沙渚扁舟几个悬渔罾何人笔底淂幽趣貌出溪山带村墅半林残雪映虗窓彷佛当年读书处 

　　○题严昂秀才雪山图 

　　子陵孙子多文雅十年乐育菁莪化风神志趣敻出群不惜黄金买名画昨来示我一幅雪山啚彷佛匡庐五老横天隅层崖迭嶂冻合玊璀璨疏林别墅寒锁云模糊天绅一道挂岩瀑惊讶奔流落空谷汀洲回曲带孤村石磴萦纡接平陆几家楼阁山上头烂如银阙辉神州逼人冷气清可掬凝华积素光欲??不赤城丹峤望中杳但见琼峯瞰瑶岛苍松不袅紫萝烟琪树常涵镜湖晓茫茫旷野鸟不飞樵苏断迹行人稀渡头只有钓鱼叟扁舟蓑笠临寒矶君家此画世罕淂迹蕳意淡人莫识顾匪摩诘调玄浆又岂郭熙翻墨汁自是仙家施妙术借得天花飞六出六丁六甲任招呼乾坤收拾归氷壶嗟我生平性偏鄙见画心中辄生喜残缣断楮爱清奇锦轴牙签厌华靡年来鬓未摧爱尽心巳灰玩物慎古训志丧良可哀摩挲此啚感怀抱欲有一言为君道古人爱画多成癖爱画何如爱书好君不见孙康当年喜读书虚窓映雪多勤劬又不见郑綮昔日好吟诗灞桥雪里驴独骑二公去矣年华以籍籍香名脍人口我今志节迥不如企仰休风频恧厚濡毫强赋雪山诗文藻不工媿粗丑何当一日君与相邂逅对此谈诗论画尽欢倒尊酒 

　　○题赏春图为张琳作时盛暑过其家出画索诗赋此以归之 

　　歌楼娃馆瞰林麓绣臼缃帘卷朝旭东风吹暖杏花红疏雨酿晴芳草绿赏春公子云锦裳联镳路溢兰麝香珊瑚鞭敲白玊镫紫骝马控青丝缰醉归晚度曲江边傍人咲指蓬莱仙貂求不惜千金贵来朝拟泛西湖船 

　　○送道士王一初 

　　三茅羽客王一初风标秋水涵芙蕖方瞳绀发绿玊杖星冠宝剑青霞裾几年栖息泉石间■〈犭员〉鹤为友云为居有时带雨斸灵药有时枕石看道书有时呼童煮白石有时乘月歌步虚朝真屡谒茅君宅借榻几宿许史庐自从学淂壶公术六丁六甲随昭呼一朝膺荐来帝阙拜官喜沐恩宠殊晓辞丹陛出南陌都亭别我还踌蹰北来始见跨独鹤南归又见飞双凫凫杳杳向何处遥望华阳罙处去华阳洞古闭白云茅阜山高霭晴雾我家住近三茅峯几见春风长琪树书楼高构面崔嵬翠色浮岚足清趣宦游蓟北几经年烟水微茫隔仙路有时清梦落江南乔木琳宫宛如故一尊此日送君行客怀感慨题长句他年优诏许归田来扣松关话衷愫 

　　○平胡诗一首　 【 九月十五日进】 

　　圣皇受　命统寰宇端拱垂衣临九五恩波浩荡洽戎夷航海梯山悉臣附独尔残胡处远方悖德辜恩独负固鼠穴偷生敢陆梁侵掠边疆复狼顾爝火之方不足论蝼蚁之微竟何数膻氛腥秽渎穹苍致使神人共嗔怒我　皇应命率六师仗钺荒陬奋威武左麾大毒??右白旄誓扫胡尘清率土骁骑云屯势若龙雄师林立威如　乕兵气凌空作阵云喧声动摐金鼓　天威一震若雷霆蚁穴蜂窠散屯聚渠魁歼厥息妖氛部落归降尽绥抚边尘既清民物安班师振旅归　天府赤墀初听奏凯歌　丹升欣看舞千羽我　皇圣德冠百王我　皇神功迈前古微臣何幸际升平才薄多惭无寸补作歌稽首颂虞唐亿万斯年受　天佑　　　　赋丹峤白云卷天风吹暖云悠扬弥山带树何苍茫宦游之子重彷徨英宛在亲舍傍亲舍迢隔闽越■〈宀之〉省旷兮甘旨缺三釜虽荣恨莫将目断云山心欲绝□几千里丹峤峩白云里瞻云恨不生羽翰随云时复凌风起凌风飞去落谁家戏舞班衣为亲喜 

　　○为户部张主事赋家谱 

　　张均与我同年友簪花曾醉　　琼林酒于今粉署拜羙除籍能声满人口昨来携重扣我门示我谱牒多华文长歌短韵戞金玊雄词丽句涵春云知君家世起于汴鼻祖由来称积善积善渊源庆泽长至今孙子愈蕃衍岭海当年曾宦游移家今又居新州蝉联奕叶多显达九龄玄素同源流圴今生于百年后绍袭箕??裘明世冑图宗分派别亲疏穷本追源辨真否谱系明兮泾渭分从兹昭穆知所尊光先振后有如此会看百世扬清芬 

　　○小景为栢景常赋 

　　云山高耸碧嵯峩悬崖老树珊瑚柯芙蓉万迭霭晴雾石梁几处横清波危峯绝巘挂飞瀑苍松紫蔓交烟萝此图此景漫摩挲笔端造化谁能过琼楼低瞰溪山曲绣户雕甍映朝旭羙人胜赏杏花天醉倚阑干貌如玊锦衣公子朝天客红缨紫鞚黄金勒退直归来兴自赊宝马■〈马尞〉嘶绿杨陌陌上苔封辙迹稀芝草涵春山蕨肥几家茅屋清嶂里紫门不水桃花飞烟村远见行人小空翠冥蒙应可扫晚风南浦断渔歌落日西林度归鸟我家佳近三茅峯瑶台仙馆云路通兴来浪迹事登眺白云野鹤随行踪别后梦魂每相忆烟树茫茫渺无迹今朝客邸偶披图感慨题诗增叹息昼桥村坞路萦纡乔木琳宫宛如昔 

　　○题竹为太仆丞严宗信赋 

　　我家江南多种竹万玊森森遶书屋清阴匝地翠欲流苍雪满林香可掬生平癖性爱幽独喜此君清目淑虬枝劲节任霜侵明月清风恒自足凤池客子氷玊清貌出此图如有神雨夜恍疑湘女泣梦回彷佛秋声主嵯峩怪石傍林壑绿■〈山欺〉苔痕似雕凿闲花野草总清新几度西风不凋落严均索我题新句濡笔沉吟动情素乡园一别几经年画里相看宛如故 

　　○题竹为周廷晖赋 

　　扁舟昔泊湘江曲曾倚蓬窓看修竹烟稍露叶拂晴空劲节虬枝挺寒玊露天似觉鹧鸪啼雨夕犹闻湘女哭浓阴积翠暖欲飞苍雪飘香晴可掬宦游蓟北几经年独怜梦断苍梧烟今朝画里偶相见亭亭老干还依然阿谁貌此多清淑错落金朷炫吃目吁嗟暝色突帘栊彷佛秋声落书匤濂溪孙子肌骨清为爱此君坚且贞轩窓高挂日相对岁寒拟共结芳盟昨来索我题诗句诗兴茫茫渺何处三湘七泽路漫漫明月清风足佳趣 

　　○为经礼题山水图 

　　凤池澹古南轩后作画于今称妙手兴来濡墨洒齐纨万壑千山片时有客窓爱此秋江图干旋造人人莫如丹崖翠壁互掩映汀洲野渚相萦纡迢迢石磴通琼岛仙家楼阁飞林杪白云绕户画不开黄叶满庭人自扫门前有客来何方奚奴锦囊琴一张寻真不惮路欹仄芒鞋踏破莓苔苍渡头更着渔舟小独钓沧浪几昏晓西风隔岸听樵歌落日平沙伴鸥鸟我家楼屋三茅陬压帘山色涵溪流松飙竹露飒萧爽炎歊不到凉如秋摩挲此景赋长句彷佛家山旧游处蓝田夜雨长灵芝玊洞春风老琪树 

　　○题林塘书屋啚送王淂斋 

　　君家住近三茅西书屋下筑临黄陂黄陂岸上多佳木疏阴密密涵清漪地偏自喜景殊绝来往浑无车马客先生乐此非逃名穷年兀兀探遗经红尘天点飞不到白鸥数个恒为盟兴来浪迹事登眺不跨蹇驴不乘轿独携白鹤杖藜筇行傍孤松发长啸长啸一声山谷空琪花瑶草生香风仙家琳馆白云外棊枰茶灶丹霞中有时携筐采芝术炼药烧丹疗人疾已闻医国称妙手更说针龙试神术昔来蓟北成壮游于今华发不胜秋　九重　优诏许归老一叶扁舟返故丘披图题诗送君去思入华阳隔仙路红亭绿酒对斜阳从此相思缈云树 

　　○题山水 

　　谁家卜筑清溪曲溪上青山压茅屋柴门半掩白云闲春水一湾新涨绿小桥窄窄通孤村几家烟火自黄昏林深红落杏花雨路滑绿长莓苔纹望中楼阁嵌云岛白鹤归来山自晚青松落阴护石床紫萝摇烟覆瑶草寻真野客丹渥容奚奴相逐携焦桐手扶鸠杖黄犊徤身披鹤氅仙家风我观此图增叹息廿载离家归未淂风光彷佛似乡　欲觧尘缨机未息恨无长策报　皇家朝回抚卷恒咨嗟乘闲聊为赋新吟归待两鬓如霜华 

　　○春晚图山水为孔员外作 

　　阳乌欲起天茏??忩宿云犹把群山封鹤翻松露滴空翠林栖夜雨涵春容幽人茅屋梦不醒渡口还维钓鱼艇樵歌牧笛杳不闻野树孤村微见影石梁欹仄连沙瑅波光野色相荡迷催囲娇鸟尚酣睡隔屋晨鸡犹未啼鸡声未动人声悄琼岛香风散瑶草一溪流水落花红好似桃源暮春晓 

　　○永思堂为季百户赋 

　　青田有客季札孙风姿玊树涵春云少年不独能觧武老大尤喜能攻文文武学成人共爱一朝荐入　天府内拜官喜列执金吾淂禄养亲亲不逮朝回几度忆故乡松楸目断云茫茫蓼莪掩卷情哽咽慈乌啼月声凄凉每感风木情不已移淂家山画图里常时披阅■〈忄尉〉遐思此恨犹如东逝水 

　　○端午日 

　　皇风清宁四海康　圣君端拱垂衣裳时临午节雨新霁东华阅武旌幢扬　銮舆敻自蓬莱出一声风外来清跸龙旗风动掣晴云雉尾光摇绚朝日羽林年少气吞虹朋分队列如罴熊纶巾彩服巧妆束雕鞍玊勒驰花骢　仗前争试穿杨手此技人间信稀有翻身满引明月弓金镞随风碎杨柳材官逞艺百不同争标夺锦多英雄杖头球击彩门过恍疑星弹流晴空奇呈巧献　天颜喜　锡宴千官五云里香浮绿蚁泛满觞花插乌纱暎罗绮自惭才薄遇　明时文修武备当雍熙鹓班叨列竟何祝　皇图万载垂　洪基 

　　○十一年送王伯器归丹阳毕姻 

　　寒云羃羃风淅淅官道梅花吐香雪故人别我将远行柳老河边不堪折携壶祖饯出　朝阳临岐那忍倾离觞嗟予三载同翰苑先我承　恩归故乡故乡迢迢渺何处咲指云阳江上去云阳江上秋水深铁瓮城头淡烟曙到家父子情如何相亲一咲春容多登堂举酒介眉寿彩服戏舞谩婆娑王郎此行良可喜不特庭闱奉甘旨鸾歌凤舞洞房春花烛摇红新燕尔锦衾瑞气生香风流苏帐底春融融虽然此乐少年事丈夫志气当飞雄君不见古之人私恩公义俱两忘莫因欢爱误青云要使竹帛垂功勋叮咛惜别从此时后会又是来年期来年春风二三月桃花浪暖宜鲸飞时当大比文奎现四海群英会　畿甸王郎王郎莫淹留早来同赴琼林宴 

　　○元夕 

　　圣皇抚运寰宇清熙熙民物跻升平时临元夕月光满欝葱佳气盈　瑶京放灯　诏许民同乐一天星斗增辉明　九重宫阙凌空起翠拥鳌山　五云里金莲万斛散晴霞花树千章映罗绮群仙跨鹤自瑶池驭风冷然游　帝里銮舆仗簇从天来香凝辇道无纤埃箫韶叶奏太平曲琼浆满泛流霞杯金吾传　宣夜弛禁九关不钥通宵开欢声洋洋达苍昊祥辉照映蓬莱岛四时富贵何如春此夜风光良更好伶官次苐百技陈臣庶纷纷乐熙皞捴知　圣德冠百王子惠亿兆垂　恩光天人友庆隆万福　皇图巩固同天长微臣快覩愧无补敬歌天保酬　虞唐 

　　○送克让陈友回 

　　梅雨酿新晴荷钱铸娇绿故人告我归相送江之曲江头水暖波粼粼荇丝柳带牵离情离情缱绻对樽酒酒残怕听阳关声阳关怕听意何如与君一别三年余鱼沉鴈杳绝音问风窓月槛徒嗟吁　金台此日偶相逢相逢天咲生春容连床夜话情不巳禁怀磊落如昔同那堪相逄即相别令我客怀增惨切交游萍水尽他乡心事凄凉向谁说相思后夜隔天涯千里关山共明月 

　　○迎云楼为秦检讨赋 

　　迎云楼迎云楼远在越山之东头绮窓晴瞰鉴湖水缃帘暮卷娥江秋波光云影相辉映雕甍画栋凌斗牛楼中之子人莫俦结构不为景物谋高堂有亲垂鹤发别来几载生离忧音问疏兮甘旨缺梦魂长向庭闱游凭阑日夕纵高望望中惟见云飘浮白云无心自舒卷游子有意徒绸缪目断飞云心杯休思亲之意何悠悠羡均自是儒者流读书明道遵孔周他年移孝事　君王令名应与怀英侔 

　　○题八骏图 

　　人重韩干名孰识韩干马玊堂退直披此图茟精墨妙知谁写忆昔王母宴瑶池蟠桃嘉会人少知独有穆王好仙术日驰八骏相追随朅来此事世已久八骏之名传不朽韩生貌此落齐纨种种风流真妙手玊蹄竹耳势如龙秋波菱镜悬双瞳桃花赪色映晴旭银鬃雪尾梳霜风骄嘶羣行绿杨陌饮秣回头自相适园人独骑最后来缓着青缰不加策竟从何处暮归迟华山春暖烟草肥大千四海息烽堠牧罢应知入　天厩 

　　○初平牧羊图为王淂斋作 

　　初平公年少时嬉戏不殊同队儿眉清目秀神仙姿凡夫肉眼那相知牧羊适遇仙者俦因缘夙契情相投金华山中共咲傲蓬莱顶上同遨游蓬莱山渺何处东望沧溟蔼云树苍松翠竹落晴阴碧洞丹崕锁寒雾朅来山中四十年人间尘迹俱茫然难兄寻觅叹无缘黄冠引上蓬莱巅蓬莱之山何所适吸景飡霞自朝夕石鼎胡麻带露香蓝田碧玊和烟湿问渠所牧者咲指东山侧阿兄试看之累累捴顽石谁知仙家术妙非寻常呼嘘造化日月壶中长等闲指挥一叱咤乱山白石皆成羊安期生魏伯阳平生与之相颉顽神仙之说称荒唐我亦叩之心茫茫蓬莱三岛足迹邈难到对此画图题诗增慨慷 

　　○送樊景昭回 

　　远岫削芙蓉滦波漾晴玊芳草满江滨春光真可掬柳风吹絮荡晴空桃雨飞红点新绿此时送客最关情临岐怕唱阳关曲阳关怕唱意如何人生会少离别多去年此日金陵道为均酌别朱颜酡今日相逢即相别离情争似春风和君今别我意冲冲我亦送君情戚戚到家青鸟有时来为寄平安好消息从今云树两茫茫渭北江东捴相忆 

　　默庵诗集卷之二 

　　●默庵诗集卷之三 

　　五言律诗 
　　五言排律 

　　◆五言律诗 

　　送庄检讨存礼归省 
　　送沈中书归觐松江 
　　寄味道 
　　送别 
　　挽周检讨母 
　　送武官之任 
　　送南宁州判 
　　送人归蜀 
　　送人归省 
　　忆高味道 
　　送僧归淛 
　　送县令致仕 
　　送太学生陈珙南还 
　　送人之池阳 
　　送文令尹之贑县 
　　送王文显之任 
　　送令尹 
　　题小画为蒋宗性作 
　　宿茅山汤宗师房听雨 
　　送医士归田二首 
　　送王文葩归省甬东 
　　淮甸晴霞送邵武令分题 
　　桃源暮雨 
　　送李令尹考满 
　　送医官周本庸还家 
　　送金华推官还任 
　　送医人还金华 
　　送同邑孔人材 
　　送叚中书归南祭扫 
　　送道士归杭为王评事赋 
　　送友人 
　　送赵驿丞归东阳 
　　送裔二尹回任有序 
　　送包文烨 
　　送朱德和 
　　忆亲写怀 
　　送何吏部澄公赴金陵二首 
　　山水图为华俊作 
　　和王希范送摇先生之新建韵二首 
　　沙鸥 
　　夜泊东昌府 
　　官舍与乡友夜酌 
　　送同年田进士 
　　寄家 
　　送行为陈季和赋 
　　送龙兄之蓟北 
　　十三年在蓟北送庶吉士王士华归宁波二首 
　　送人归鄞江 
　　送人归江西 
　　挽赵郎中妻 
　　送吴飬舟赴奉新税课局大使 
　　赠医士为续经历以仁作 
　　送人归田为邢中书作 
　　凝清卷为潘惟善赋 

　　○送庄检讨存礼归省 

　　欢会嗟难及离忧未易裁怜予纔北上念子复南回云树思千里岐亭酒一杯夕阳分手处底事重徘徊 

　　○送沈中书归觐松江 

　　同作金台客频联玊笋班一朝膺　紫诰千里向家山别酒从今醉孤舟何处弯离亭无限意相逐到云间 

　　○寄味道 

　　与子相违后星杓几转移云山迷望眼烟树带晴曦尊酒孤清兴连床念旧知客怀秋寂寞嘉会在何时 

　　○送别 

　　疋马都门外含愁暂送君离觞倾暮雨征鴈度寒云自是交情重那堪客路分青山回首处惆怅又离群 

　　○挽周检讨母 

　　椘畹霜华重幽兰竟不芳断机遗训在截发盛名彰夜月乌啼切东风蝶梦长梅湖回首处新塜对斜阳 

　　○送武官之任 

　　紫禁锺初歇都门曙未分鸡声催去马旆影逐孤云凤诰新恩宠箕裘旧烈勋柳营春到日重整六韬文 

　　○送南宁州判 

　　别驾之官去都门秋未阑黄花含晓露白鴈逐征鞍万里云山迥孤舟暮雨寒南宁归到日母忘寄平安 

　　○送人归蜀 

　　送客还西蜀长河放画舩棹歌春雨外离思夕阳边巫峡云连树巴江水接天柳营知到日稚子候归鞯 

　　○送人归省 

　　壁水遨游久家山入梦频一朝辞　帝阙千里见慈亲暮雨沾行旆离歌动别人高堂归到日应是彩衣新 

　　○忆高味道 

　　知巳高工部鹓行几共趍别违千里隔忆念半时无江树春云迥松囱夜月孤遣怀多觅句谁为话精粗 

　　○送僧归淛 

　　祝发来京国承　恩杖锡还形如孤鹤瘦心似白云闲咲指江头路吟看海上山悬知明到日参透祖师关 

　　○送县令致仕 

　　觧组辞花县承　恩出紫宸功名酬素志才誉动儒绅行李青囊在还家白发新遥知从此去囲钓乐余春 

　　○送太学生陈珙南还 

　　载酒官亭晚分携对落晖舟从通潞发人向石城归随路蝉声急横秋鴈影微桥门明到日还下董生帏 

　　○送人之池阳 

　　都门残一腊候拜命出彤墀雪积千山迥寒侵疋马迟棠阴遗爱在清誉故人知明到池阳日应知荥水时 

　　○送文令尹之贑县 

　　乕榜登名久乌台历政多一朝官县令千里别銮波路指贑城去舟从彭蠡过到时勤抚字侧耳听弦歌 

　　○送王文显之任 

　　宰邑之官去关山几许程云边双舄远江上片帆轻落日残蝉路西风断鴈情花封明到日施政在宽平 

　　○题小画为蒋宗性作 

　　何处幽偏境能清物外心山回苔径狭溪遶荜门深云树霏晴翠烟萝霭夕阴题诗幽兴发几度欲携琴 

　　○宿茅山汤宗师房听雨 

　　厌听春宵雨无眠感客情萧疏惊落叶淅沥讶秋声暗滴瑶池响寒侵锦被轻仙家莲漏静辗转到天明 

　　○送医士归田二首 

　　轩裳远乡园松菊存行藏安遇感激荷　天恩 

　　○送王文葩归省甬东 

　　慈闱温凊旷归省荷　君恩别路云千里离亭酒一尊迟回瞻　凤门?报迢逓向蛟门彩服承颜日应知贺客繁 

　　○淮甸晴霞送邵武令分题 

　　归棹经淮浦霞明欲曙天远随孤鴈度轻逐片帆悬晴障云霄锦光含草树烟飞凫从此去指日到樵川 

　　○桃源暮雨 

　　望入桃源路移舟暮雨时依微迷宿鸟潇洒度行旗暝合云林湿阴连野树滋武阳民有待经此暮淹迟 

　　○送李令尹考满 

　　出治湘江上心如湘水清河阳花自满卓茂政多平麦垄雉常见柴门犬不惊　九重从此去书冣荷　　恩荣 

　　○送医官周本庸还家 

　　医学家传久多君术更精两京驰德誉一旦沐　恩荣别路莺声迥长亭暑气清行当存利济苏董拟齐名 

　　○送金华推官还任 

　　督民输贡赋巳实蓟城仓北面辝　金阙东归泛客航云横江树晚雨过海天凉共说多才干芳名蔼帝乡 

　　○送医人还金华 

　　妙淂岐黄术长存利济心悬壶曾近市卖药不论金泉溢苏躭井花明董奉林故园从此去种术白云深 

　　○送同邑孔人材 

　　几载勤　王事驱驰不惮频江山多在目诗酒自怡神行李青囊旧还家白发亲悬知明到日耕钓乐余春 

　　○送叚中书归南祭扫 

　　凤池为客久清梦忆松楸　诏许荣归日时逢潞水秋黄花牵别兴白鴈逐行舟拜扫先茔后人夸是昼游 

　　○送道士归杭为王评事赋 

　　观光纔北上跨鹤又东归到处留丹言?夫逢人说息机星冠笼绀发霞佩暎晴晖明到蓬莱境应知过客稀 

　　○送友人 

　　都门晓送客酒尽动愁颜一见复相别孤舟何处还黄花秋满目绿水远连山回首空惆怅金台落照间 

　　○送赵驿丞归东阳 

　　载酒临江浒分携各尽觞断云横北野疋马向东阳旧治人采迓离情水共长相望虽咫尺别意讵能忘 

　　○送裔二尹回任有序 

　　昨辱过访匆遽中弗克天聚殊不满怀既见复别不无感慨灯下草率口号四十字送之非诗也聊以识别云 
　　振佩朝　天日春回二月时林寒莺未转江暖柳先舒一见怜疏阔相欢问起居宦途欣淂意分手竟何如 

　　○送包文烨 

　　淮海归来日蓟门春半时弄晴莺语滑因暖蝶飞遅未尽连床兴那堪话别离一尊南浦晚烟草益凄其 

　　○送朱德和 

　　梅雨晓初晴都门送客行一杯官舍酒千里故人情路指椘山远帆开潞水平悬知归到日争羡锦衣荣 

　　○忆亲写怀 

　　别违春复夏几度念庭闱白昼随云倚清宵凭梦归关山云阻隔音问鴈来稀若问南还日西风紫蠏肥 

　　○送何吏部澄公赴金陵二首 

　　官膺新　宠秩才擅旧时名何逊诗偏俊山涛軄更清吟怀风月迥藻鉴玊壶明莲幕香凝处应知适宦情 
　　一自投簪去淹留岁月深思亲频有梦报　国每关心领荐来铨部承　恩出禁林旗亭分手处绿酒醉还斟 

　　○山水图为华俊作 

　　苔径通幽处柴门暗薜萝溪回清涨急山迥白云多南浦归鸥鸟西风断棹歌小桥村墅晚有客抱琴过 

　　○和王希范送摇先生之新建韵二首 

　　朝罢送行人香风拂路尘儒林声价重　枫陛　宠恩新去旆沾花雨离觞醉暮春杏坛明到日母惜寄书频 
　　京国欢初会春风柰别何晴洲芳草合岐路落花多酒尽金台月帆经扬子波匡庐遥在望隐约几时过 

　　○沙鸥 

　　独羡沙鸥鸟鲜明玊雪衣和鸣如有意饮啄自忘机刷羽晞朝旭泯沙傍钓矶长河波浩浩相逐不惊飞 

　　○夜泊东昌府 

　　夜到东昌府维舟古岸西天高霜月白水闲闸声低惊梦城楼析催行茅屋鸡客怀甘寂寞到处有新题 

　　○官舍与乡友夜酌 

　　咲折都门柳长亭送远行蓟丘春色老通浦雨花晴絮落沾行旆莺啼促去程夕阳回首处山断暮云横 

　　○送同年田进士 

　　昨宵官舍饮俱是故园人酒兴吟边逸乡情客里亲坐残窓外月倾尽瓮头春醉觉乾坤大狂吟若有神 

　　○寄家 

　　游宦天涯久　恩承雨露多乡关天外远岁月梦中过酒向闲时饮诗从醉后歌但惭才力薄无补柰愁何 

　　○送行为陈季和赋 

　　折柳都门晓江头送远行鸟催离兴急风正去帆轻芳草雨中绿岷山天外青不堪回首处肠断鹧鸪声 

　　○送龙兄之蓟北 

　　饯别森多士斯文总一家暂时辝故旧不日到　京华夜雨都门酒春风驿路花莫为儿女态临别重咨嗟 

　　○十三年在蓟北送庶吉士王士华归宁波二首 

　　金台同作客先我赋归休夜月蓟门酒秋风淛水舟多情空缱绻无计为淹留回首斜阳路青山锁暮愁 
　　客里送行客骊驹不忍歌秋光蓟门老归兴越山多自是交情切其如离别何春风芳草绿重望到　銮坡 

　　○送人归鄞江 

　　诏许归宁去承　恩出凤城衣冠新进士书剑旧儒生路入鄞江杳帆开滦水轻临岐一杯酒聊慰别离情 

　　○送人归江西 

　　浪迹天涯久春风意故乡江云随去棹夜月照行装绿柳迁黄鸟青山带夕阳都门南中丂路别后漫相望 

　　○挽赵郎中妻 

　　宴罢瑶池会东风醉不醒兰阶香雨歇蕙怅碧云扃尘镜妆台暗寒窓机杼停良人官粉署淑德为镌铭 

　　○送吴飬舟赴奉新税课局大使 

　　蚤岁驰英誉清时荷　宠光一官初授职千里促行装柳市沽新酒离亭送夕阳征啇明到处应是羡才良 

　　○赠医士为续经历以仁作 

　　京国多医士如公有几人传家留秘术济物独存仁药圃灵芝茂丹炉汞气新生平阴隲厚苏董足为邻 

　　○送人归田为邢中书作 

　　清时怜觧组白发独还家自喜　　天恩重宁辝客路赊驱车经洛邑回首望　京华旧业东篱下应知茂菊花 

　　○凝清卷为潘惟善赋 

　　爱尔栖真处幽深对远山香凝清昼永门掩白云闲炉伏丹砂火寒生氷雪颜心渊澄俗虑客到不相关 

　　◆五言排律 

　　车骑纷多士岐亭送旧游客怀春树迥归金暮云稠弦管欢无极阳关醉忍讴柳阴张祖席花底控骅骝山断云横雨江空天浸流舟还杨子棹人倚仲宣楼望里　苍龙阙吟边白鹭洲松楸违拜扫苹藻荐时羞豪旷追风月栖迟憩野畴征途看渐远羁思转清幽尊酒怜孤对诗词孰共酬迢遥京国道宏丽帝王州去去情宁舍惓惓计莫留平安从此后鸿鴈寄来不 

　　又 

　　半生多慨万里快遨游报国丹心壮思亲白发调盛名吴下士高调郢中讴空阔搏鵰鹗沙干骋骏骝声诗唐律度楷法晋风流几过杨雄宅频登压粲楼归篷投建邺载月渡沧洲俊采逢人羡衰颜对镜羞怜均朝北阙愧我老西畴汉水晴逾碧秦山晚更幽关河从此隔风月共谁酬落日长亭路连城古帝州有怀徒缱绻无计为淹留后夜分遥念音书肯寄不 

　　默庵诗集卷之三 

　　●默庵诗集卷之四 

　　剡溪刘兰　　 
　　金溪邓春编次 
　　华亭曹安校正 

　　七言律诗 

　　◆七言律诗 

　　昔日戏题小画 
　　永思堂为张茂功赋 
　　元夕应制 
　　送丁永成之邵武 
　　送尹仲昭之迁安教职 
　　挽王处士彦实之父 
　　送朱德和就步士功韵 
　　澹泊轩 
　　送象州知州 
　　望云思亲为汤主事赋 
　　送沈太参仲威 
　　送许知县英 
　　挽周处士知县庸节之父 
　　送吴惟吉知蕲州 
　　送人省亲归福建 
　　挽诸处士光禄署丞仲学之父 
　　送人归仪真 
　　挽李给事中父 
　　送史阴阳官归金困 
　　蓟门送别图 
　　送薛京兆还家祭祖 
　　送陈主事谟归省分题得任城酒楼 
　　初度日朋旧过临为贺戏笔书怀念先妣不及禄养也 
　　送张中书克巳归陕西 
　　送王主事父归越布政暹之父 
　　送王公器回乡 
　　送户部刘主事归襄阳祭祖 
　　送人归无锡为郑监丞叔颙作 
　　云萝书舍为社文会赋 
　　送庄检讨存礼归省 
　　送郑司副雍言归淛东 
　　送吏科凌给事中归省 
　　送医官还郑州 
　　送御史还家 
　　送阴阳官归江西 
　　送王公顺归乡 
　　送牟御史出镇便道给假省亲之四川 
　　慈寿堂为李御史赋 
　　送长汀陈检讨 
　　挽检讨母秦性初老孺人 
　　怡萱堂 
　　送徐知州赴郑州 
　　梦忆华亭华亭寺名在滇池中书洪益中求 
　　送韦检讨父还庆远 
　　送韦进士 
　　和待诏王内悦先生留别韵 
　　送陈州判李和之安陆州 
　　送邓日新归韶阳省亲 
　　送光禄李少卿归省 
　　送邵郎中之淛东省亲 
　　送杨学士子回乡 
　　送王文显之任 
　　送陈守道之蕲州 
　　送太常魏先生之南京 
　　送张翰英之任云南参攻 
　　送二尹邵孟辉之丹阳 
　　送王太医德斋归乡 
　　送史太守常归休 
　　送味道父楚兰翁 
　　送王文葩归省甬东 
　　送医官周本庸还家侄壻德贤之族兄 
　　送推官复职为邵郎中作 
　　送周大本还江西 
　　寄味道 
　　赦后送人还家 
　　临清楼 
　　溪山一览亭为金华邵郎中宗正作 
　　送金华杜给事中省亲 
　　送严寺正归老 
　　和笪端凯韵送其弟归老 
　　送人南还 
　　夜读士功纪行诗 
　　送姚经历复任河间 
　　送传驿丞复任龙潭 
　　送姑苏陆二尹彝赴常山 
　　送许芳洲 
　　送刘　归江阴就寄声严大理本斋先生 
　　送人归乡 
　　送刘副使棻之福建 
　　送廉使张宗政之山西 
　　送仰先生之长沙 
　　送大参刘长谦之广东 
　　送韦道显归省庆远三首 
　　椿萱堂为宁波傅光熹赋 
　　送刘御史子深之南京 
　　送池州太守复任为马友孚友人作 
　　送何吏部澄公赴金陵 
　　送郭指挥之南京 
　　太守郑公祥与予有相知之雅兹闻讣南还来别惭无以赙匆遽中勉述五十六字送之非诗也聊以识别云 
　　送李通判之应天 
　　送人归老江西为于中书霈作 
　　送史太守之应天 
　　送人之广西为杨给事鼎赋 
　　二白乌 
　　迁秋日书怀初不知选法以编修升主事故戏之 
　　送王行人闻讣归和韵 
　　和高侍讲先生韵五首时宣德七年也 
　　送人归老清江为周判府作 
　　送黎知州恬之南京 
　　九日邻家张宗政绣衣送菊花口号一首 
　　送陈孟仁还姑苏翰林五经愽士先生之子也 
　　同寿堂为良医许景芳作 
　　浦江书舍为　挥使题 
　　送李给事中应庚 
　　善继堂为周公弼作 
　　寄王思孟 
　　聚星楼为陈循理作 
　　送陈嗣初愽士先生归乡 
　　送医士归田 
　　送宿州太守王永隆增秩复任为民告留 
　　松庵 
　　送陈节妇魏氏子珏回句曲 
　　送严教谕素之乌程（有引） 
　　挽云间沈御史父 
　　送邢中书兄弟归荥阳 
　　挽吏部洪主事 
　　送赵郎中致仕 
　　送许文勉 
　　送二尹徐仲朴赴武昌 
　　送王给事中贤归山东 
　　竹鹤为何太守澄作 
　　黄门给事中李公继白予邻邑友也兹拜命知永州府事将行愧无以赠聊述五十六字送之非敢言诗庸以识别云 
　　送何知府澄之袁州 
　　送王司训粹之清水朱德润之徒也 
　　送倪东明归茅山 
　　挽涑水令吴文昌 
　　元夕 
　　题北堂卷 
　　送王先赴古田（有引） 
　　送人之肇州 
　　送陈同知克让同学友也 
　　送严都指挥归宁夏 
　　花萼轩 
　　送史州判彬赴云南赵州 
　　送桃源尹知县 
　　挽诗 
　　半村江西一诗人手卷 
　　过济宁登郊闲步 
　　和郑雍言上巳日游庆寿寺诗韵 
　　送性初南还兼简诸故旧 
　　送同年田进士 
　　寄家因东西南北四韵就寓怀 
　　和彭检讨显仁太液晴波韵 
　　送人归江西 
　　送张思安佥宪湖广 
　　中秋夜诗乡先生樊浩翁所作时宣德八年秋乡人医者钱宗浩诵于蓟北小楼因笔之戏和不免续貂之诮　原倡 
　　送阳医官回南康县 
　　送王文显复任 
　　景星 
　　送章主簿之江宁侍郎尚文之兄也 
　　送邵通判之苏州 
　　送温知县复任 
　　积善堂 
　　黄金台祖饯送吏部孔员外回杭 
　　送金令尹仲经之平乡 
　　挽锦衣卫指挥李効良母夫人 
　　挽吏部张员外父 
　　爱萱为林编修赋 
　　送钱郎中济民赴金陵 
　　挽朱员外松江人 
　　和月泉咏金山寺诗韵四首 
　　君子轩为宋先生作绍兴人成国公书扁 
　　送医官致仕归金华为邵郎中正赋 
　　送达先生之新淦 
　　送外甥为于中书沛作 
　　送王仲章归乡时均辅在北 
　　送指挥归绥德为赵编修作其家忠孝 
　　送连修撰归闽焚黄 
　　送祠祭胡郎中添麒归田 
　　送邢编修弟 
　　送冯智安太守之绍兴 
　　送袭职指挥 
　　代王九皋作送同年连修撰 
　　和编修许道中腊月初三日诞诗三首 
　　送医人归田嘉兴人为朱修撰作 
　　送杨太守衡之通州 
　　送主簿归老其人清廉 
　　送人之高邮教职 
　　送人归田 
　　挽松窓先生即俞处恭也 
　　挽张中书父 
　　挽知县姑苏人任遂安 
　　送樊参政归闽 
　　送张给事中居杰升云南参政 
　　挽畊隐先生朱德润之翁也 
　　挽诗为中书沈为忠作 
　　送袁令尹复任贑州雩都县 
　　送何县丞任建阳 
　　送邵孟辉之任丹阳丞 
　　送吴太守闰复任饶州府 
　　挽工部林主事超之母夫人广东人 
　　送郑雍言佥宪之河南 
　　送唐舟御史致仕归广东 
　　送太守易公之四川 
　　送黄璇太守之任河南 
　　送平江伯孙南还 
　　送严太仆宗信 
　　送顾佥宪归老仪贞 
　　和晏铎幕宾咏天鹅韵兼送行 
　　赋得天寒月映霜送黄布政■〈宀之〉之山东 
　　挽金中书舍人父文鼎先生其人能诗善画 
　　善庆堂 
　　送车黄门致政南还 
　　送蔡良医孟颐致仕桐川 
　　挽龚通政父 
　　分题得直沽海势送杨公子 
　　挽工部诸郎中谦父 
　　送杨编修寿夫先生 
　　霅川归趣送黄布政叔正归田二首 
　　寄余处恭先生 
　　挽吴参政广德人给事中升任 
　　送兵科郑给事中悠归省 
　　挽同年郑通判广东人 
　　寄同年陈知府安 
　　送主事姜子澄任广南太守 
　　送李桓乡试 
　　送何观中书归省 
　　挽丁副都夫人 
　　贺陈都宪有戒寿 
　　挽丁副都 
　　积庆堂为杨都御史作 
　　挽沈学士度 
　　送杨仲举先生致仕来朝升侍郎而回 
　　寄曹朝阳先生 
　　送康先生振致政南归 
　　和祭酒陈先生留别诗韵 
　　和周学士梅花诗韵 
　　送陕西张参议之任四川人 
　　挽刘给事中华甫之父 
　　挽李侍郎父 
　　和孙绣衣先生见寄诗韵 
　　送史郎中潜回京 
　　赠谢参政之任浙江 
　　刑部郑亚卿父诞日 
　　送朱御史考绩 
　　题香竹卷为谢亚卿作 
　　挽吏部邹司务祖 
　　题云谷卷 
　　送杨都宪仲子本道还朝 

　　○昔日戏题小画 【 永乐九年中举后作书于店壁今录于此故云昔日】 

　　白云邀我秋江上眼底风光似辋川倚汉高峰晴迭翠卧波古木冷含烟几间茅屋孤村里一叶渔舟落照边绿玊醉扶归路晚渡头惊起白鸥眠 

　　○永思堂为张茂功赋 

　　之子思亲惨不欢常时惆怅泪阑干空樽月照怀卷冷蠹简尘生手泽寒目断荒丘云漠漠梦回孤枕夜漫漫箧中尚有斑衣在几度临开不忍看 

　　○元夕应制 

　　壁月当天霁色明鳌山千迭壮　神京金莲璀璨祥光绕绮树氤氲瑞霭生紫禁楼台回昼景碧霄歌舞度春声総知四海　恩波洽臣庶欢忻荷太平 

　　○送丁永成之邵武 

　　都门此日送人归载道黄花咲客衣去旆晓沾清露湿征鸿寒逐暮云飞帆经杨子烟波渺路入樵川浦树微回首沙头重惆怅何如离会苦相违 

　　○送尹仲昭之迁安教职 

　　朝回紫陌曙光浮暂出都门送旧游征鴈度云迎去旆黄花对酒解离愁青山落日迁安道疋马西风蓟甸秋师道由来清 

　　○挽王处士彦实之父 

　　三□家世旧衣冠林下幽怀老更宽琴酒忘形消白昼诗书课子乐余欢春风正拟龟龄迈夜月俄惊鹤梦残目断鄞江倍惆怅松楸深锁暮云寒 

　　○送朱德和就步士功韵 

　　冠盖纷华似列仙都门选别酒频传联诗每愧居人后归省争如在客先千里云山游客兴半篷风雨渡淮船夕阳回首重惆怅烟树苍茫思渺然 

　　○澹泊轩 

　　浮华不尚事遗编澹泊名轩乐自然绿笋黄虀甘雅素紫驼翠釜厌腥膻半窓梅月吟边兴一榻松风静里天料得襟怀多洒落传家旧物秪青毡 

　　○送象州知州 

　　晓承　恩命出皇州棹发通津万里秋浥露芙蓉迎去旆经霜杨柳带离愁云连五岭蛮烟合夜度三湘瘴雨收悬想象州民吏待马蹄到处莫淹留 

　　○望云思亲为汤主事赋 

　　庭闱久别思依依目断孤云海上飞愁见晴郊山半掩忍看秋塞鴈同归闲来卷幔生乡思几度凭阑送夕晖优诏会看归省日还应膝下戏班衣 

　　○送沈太参仲威 

　　久联鹓簉立彤墀忍向都门话别离佐政薇垣新宠渥列官粉署旧　恩私平郊日脕孤鸿远去路霜寒匹马迟别后欲知相忆切金门待漏月明时 

　　○送许知县英 【 溧水人进士】 

　　看花曾醉上林春又喜承　恩出紫宸百里牛刀初小试九天鹏翮未全伸蓟门暮雪拈行旆闽峤晴云接路尘到日想知公事简鴈来莫惜宕书频 

　　○挽周处士知县庸节之父 

　　濂溪家世旧衣冠养浩林泉趣自宽堆架牙签闲处阅隔帘山色醉中看鹤归沧海秋风冷猿啸清江暮雨寒惆怅独遗荒塜在松楸远带夕阳残 

　　○送吴惟吉知蕲州 

　　挟策纔看觐　紫宸买舟又见问通津青年名擅才华羙玊阙　恩承雨露新官道雪晴梅褪粉御河水泮柳含春行旌明到黄堂日莫惜音书寄故人 

　　○送人省亲归福建 

　　久别家山■〈宀之〉省违几回目断白云飞于今拜命辞青锁指日承颜戏彩衣闽峤暖云连海戍蓟门春树蔼夕晖差予亦有双亲老送客题诗叹未归 

　　○挽诸处士光禄署丞仲学之父 

　　寿过稀年两鬓秋一生林壑自优游赏春几醉兰亭酒适兴频登庾亮楼鹤化海天霜月冷猿啼野墅莫云愁贤郎昨夜闻哀讣哭向东风血泪流 

　　○送人归仪真 

　　长乐钟声出凤楼喜辞　丹陛拜　宸旒几年宣力勤王事此日承　恩出帝州马度卢沟霜月冷鴈投淮浦莫云收遥知公暇多清　应赋新诗寄旧游 

　　○挽李给事中父 

　　令子清时拜好官先生林下独盘桓隔帘山色吟边见绕径黄花醉后看沧海鹤归云渺渺南柯梦断夜漫漫可怜孤塜平郊外衰草含烟霭莫寒 

　　○送史阴阳官归金困 

　　几年林壑伴渔樵一旦蜚声达　九霄课艺总知龟策妙拜官争羡　宠恩饶归帆晓逐天风急行色春随烟树遥此去想应多得意锦衣光映玊骢骄 

　　○蓟门送别图 

　　千里观光上　帝州到来还念倚门愁西风江渚寻归棹落日城闉别旧游数点远山官树晚一声孤鴈海天秋悬知去去乡园好称寿黄花酒正篘 

　　○送薛京兆还家祭祖 

　　晓辞　金阙佩锵锵衣锦南还沐　宠光游宦两京清誉重诰封三代紫泥香官亭柳色侵行旆驿路莺声送夕阳此去应知多显耀九原松栢倍苍苍 

　　○送陈主事谟归省分题得任城酒楼 

　　南归衣锦出神州远过任城旧酒楼粉堞澹烟迷望眼青帘落日暎行舟云连画栋歌声迥春锁虚窓鸟韵幽千载谪仙名独在莫因风月久淹留 

　　○初度日朋旧过临为贺戏笔书怀念先妣不及禄养也 

　　客边初度几相逢岁岁年年事不同绿酒樽前曾献寿彩衣膝下困春风遥思亲舍三茅下欲报劬劳一梦中珍重故人深见爱也来称贺■〈忄尉〉飘蓬 

　　○送张中书克巳归陕西 

　　几年染翰侍　明光衣绣争看归故乡路指渭城云冉冉春回华岳树苍苍科登甲第才名盛　恩及双亲雨露香悬想高堂称寿日菜衣谩舞醉霞觞 

　　○送王主事父归越布政暹之父 

　　荣膺　紫诰出彤闱逸气飘飘兴欲飞独骑晓从幽甸发一帆春向越江归交游总羡承　嘉渥闾里争看着锦衣何幸老年卜曹　盛羙多应积德古来稀 

　　○送王公器回乡 

　　解却名缰谢是非归田活计莫相违晓开野径宜栽竹暖逐山童好采薇醉后狂歌多得趣客来清话自忘机玊堂青琐经游遍村落从来识者稀 

　　○送户部刘主事归襄阳祭祖 

　　玊陛朝辞出凤城故乡归去几多程褒膺　紫诰　恩波渥贲及黄泉宰木荣路指岘山凉雨歇帆开潞渚晓风轻到家莫忘朋俦好为托鳞鸿早寄声 

　　○送人归无锡为郑监丞叔颙作 

　　不辞千里远相过萍水襟期喜若何夜雨政宜连客榻熏风忍听唱离歌蓟门酒尽尊前兴潞渚帆扬雨后波想到家山多雅趣五云亭上日吟哦 

　　○云萝书舍为社文会赋 

　　幽居谁结傍岩溪苍莽云萝入望迷紫蔓色侵苔石凈晴阴凉度竹窓低香凝白昼尘难到门掩青山鸟自啼知有堆床书万卷几回披阅日沈西 

　　○送庄检讨存礼归省 

　　天香两袖彤墀归路莺声促去期离旆晓沾凉雨湿征帆晴带夕阳迟钟山目断云飞处扬子潮平夜泊时捴羡此行多宠渥萱花宰木共涵滋 

　　○送郑司副雍言归淛东 

　　英年才思竟谁同文涌波澜气吐虹疋马暂辞幽蓟北孤舟远过淛江东篷窻山色青天外驿路莺声绿树中眀到焚黄向何处玊泉峯下海潮通 

　　○送吏科凌给事中归省 

　　列职黄门首近臣清时名誉动儒绅　九重拜命恩波渥千里趍庭彩服新心旆晓悬青琐闼仙舟夜泊绿杨津故乡紫笋茶堪爱寄远毋忘玊署人 

　　○送医官还郑州 

　　旧业荣阳事药栏多年种德拜儒官春风采术蓝田晚夜月寻方宝箧寒杏坞花阴眠熟虎玊炉火暖转灵丹昨来报政趍　天阙归路青山马上看 

　　○送御史还家 

　　年少高峩獬豸冠声名烜赫播　朝端封章达处天颜喜揽辔细行时吏胆寒晓日九重　紫诰香烟两袖出金銮一帆归兴秋江上红叶黄花取次看 

　　○送阴阳官归江西 

　　术妙蜚声达　九天一官初拜称青年晓趍　凤阙辝青琐归去螺川买尽船远浦淡烟迷落鴈西风衰柳噪残蝉岐亭酒尽频回首杳孤帆夕照边 

　　○送王公顺归乡 

　　广阳城外白云飞送客南归对夕晖别路谩斟桑落酒高堂重着老菜衣望中绿柳经霜脆江上青山带雨微明到乡园逢故旧愿言毋惜寄书稀 

　　○送牟御史出镇便道给假省亲之四川 

　　几年不着老莱衣目断乡关兴欲飞　凤诏忽从金阙下豸冠喜向锦城归霜寒峡迥■〈犭员〉声切月冷江空鴈影微悬想霞觞称寿罢又持使节振　天威 

　　○慈寿堂为李御史赋 

　　华扁高标慈寿堂应知阿母鬓如霜娱颜晓舞斑斓服献寿香浮绿蚁觞傍砌幽萱春馥馥映窻丛竹晚苍苍锦舆遥想欢迎处花覆晴阴日转长 

　　○送长汀陈检讨 

　　紫泥晓捧出　金銮思入瓯闽路渺漫孤鴈声迟秋汉迥片帆影断夕阳残红兮荔雨青山湿梦遶先茔夜月寒明到苹蘩供祀毕音书母惜寄平安 

　　○挽检讨母秦性初老孺人 

　　忆从王母驾云軿一醉瑶池竟不醒游子讣来魂欲断慈乌啼处怨难听熊丸香冷尘生箧机杼声仁月万庭若问平生渊懿德请看太史墓前铭 

　　○怡萱堂 

　　为学婴儿喜自狂几回啼跌傍萱堂斑衣舞处生春色寿酒称时泛蚁香问寝楼头天欲曙迎舆花底日偏长从知天性来孝应是慈颜鬓未霜 

　　○送徐知州赴郑州 

　　玊殿朝辞沐　宠光又看行李向荣阳双旌晓度卢沟月疋马寒嘶驿路霜黎庶棠阴怀惠泽衣冠　帝里羡才良悬知竹马相迎处老稚欢忻拥道傍 

　　○梦忆华亭华亭寺名在滇池中书洪益中求 

　　天从飞锡到　銮坡几度华亭梦里过琪树俨然窥色相浮屠依旧枕名阿香销石鼎尘留榻云静松窓鸟自歌行遍当时诵经处觉来还记白云多 

　　○送韦检讨父还庆远 

　　五十年高鬓未皤朝　天万里到銮坡乌纱初着精神爽紫诰新封　宠渥多令子玊堂驰羙先生林壑养天和于今祖饯都门道芳草凄迷柰别何 

　　○送韦进士 

　　雪案萤窓几度秋一朝身到　凤池头看花烂醉琼林酒带月俄开潞渚舟路指龙江云水渺山连桂岭瘴烟收锦幖夺得荣归去应是人夸是昼游 

　　○和待诏王内悦先生留别韵 

　　九重优诏许投簪千里家山独抱琴明月清风黄阁梦青山落日故人心城头片雨沾行旆江上孤帆背夕阴去去莫忘朋旧好鴈来还拟寄佳音 

　　○送陈州判李和之安陆州 

　　多君与我最相知十载遨游在　凤池待漏几同趍玉门?报承　恩独喜出彤墀关河日落孤帆迥驿路秋清疋马迟明到莫忘词苑客公余还拟寄新诗 

　　○送邓日新归韶阳省亲 

　　几年联佩侍　宸旒此日分携动别愁岐路一尊桑落酒西风万里曲江舟青山断处蛮烟合红荔香时瘴雨收自古韶阳多异物肯将锺乳寄交游 

　　○送光禄李少卿归省 

　　爵秩清时列九卿才高　圣主独知名一朝拜　命膺鸾诰千里还家出凤城路指金华烟树迥帆经铁瓮晓风清悬知明到焚黄处春满先茔宰木荣 

　　○送邵郎中之淛东省亲 

　　游宦京华■〈宀之〉省违几回望断白云飞一朝　恩诏九天下千里阙河独棹归鴈影远横秋水阔山光斜带夕阳微悬知先垄焚黄罢又向萱庭戏彩衣 

　　○送杨学士子回乡 

　　为省严亲上　帝州到来几度忆东瓯趍庭已遂斑衣乐在客宁忘慈母忧晓日都门辞故旧西风通潞棹归舟悬知此去多清思驿路黄花总是秋 

　　○送王文显之任 

　　环佩翩翩下　九重匆匆别兴蓟门东一尊绿酒西风外千里青山落照中京国友辞鹓鹭伴关河帆趁蓼花风到官遥想多清暇毋惜缄书托便鸿 

　　○送令尹 

　　都门雪积冻难消拜　命看君出御桥南日渐回飞舄远东风乍落马蹄骄河阳花影春驰道淮浦江声夜听潮宦迹共嗟为客久离歌一曲别情遥 

　　○送陈守道之蕲州 

　　荣棒除书出　九重天香两袖气如虹双旌晓拂荷亭露五马骄嘶柳岸风总羡襟怀涵壁莹应知善政蔼春融公余不忘词林客好写新诗寄便鸿 

　　○送太常魏先生之南京 

　　封章交荐荷　恩荣拜秩容台列上卿玊佩晓辞丹凤阙锦帆秋过石头城征鸿晴度关河迥疏雨凉生客旆清顾我交游怜最久临岐尊酒不胜情 

　　○送张翰英之任云南参攻 

　　簪笔多年侍赤墀旬宣今喜沐　恩私才华总羡名卿荐姓字谁期　圣主知晓日锦衣辞凤阙春风兰棹滇池藩垣后夜遥相忆肯忘鹓行待漏时 

　　○送二尹邵孟辉之丹阳 

　　相识京华半俊英拜官今喜荷　恩荣马蹄未发金台路声誉光驰铁瓮城判笔已知霜雪凛襟怀还拟玊壶清古来佐邑谁无欲独有张玄着令名 

　　○送王太医德斋归乡 

　　几年膺荐住　神京世业岐黄术最精悬市有壶尝寄迹活人无地不知名　皇恩已遂归田愿白首还寻结社盟记得采芝旧游处华阳洞口暮云平 

　　○送史太守常归休 

　　宦路萧条事巳非清时失意觧缨归心怀　玊阙风云遶梦入金囦浦树微作郡尚存黄霸政垑庭喜着老莱衣蹇予独有离群思　京国交游日渐稀 

　　○送味道父楚兰翁 

　　紫诰褒封两鬓华锦衣绚烂映乌纱拜辞　玊阙天初曙祖饯都亭日又斜望里关河飞画鹢吟边官树带晴霞应知明到多清趣看竹频过处士家 

　　○送王文葩归省甬东 

　　东望蓬莱道路遥白云飞处海天高桥门久客归心切枫陛初辞喜气豪紫陌花阴嘶去马红亭夕照醉香醪登堂舞罢莱衣日还拟春江钓巨鳌 

　　○送医官周本庸还家侄壻德贤之族兄 

　　家近华阳古洞天秘书曾受异人传检方夜映壶中月种术朝耕谷口烟医国多人称妙手随时卖药不论钱年来鹗荐承　恩渥袖得香烟下　日边 

　　○送推官复职为邵郎中作 

　　闻说黄堂谳狱平棠阴风静颂声清香凝白昼吏初散花落闲庭鸟自鸣报政喜沾新　宠渥还官又促旧前旌悬知黎庶遥相待千里征帆莫后程 

　　○送周大本还江西 【 曾同堂共事玊署】 

　　幕府才名远近传督储来到　五云边尊前未尽陈遵兴江上俄回扬子船壁水论交思旧雨薇垣寓直忆当年于今惜别都门道后夜相思月满天 

　　○寄味道 

　　忆自分携出　帝畿几回独立送斜晖愁凝云树诗难就目断鳞鸿兴欲飞离思暗添凉雨过清尊倦对宦情微惭予亦有亲垂老争似高堂戏彩衣 

　　○赦后送人还家 

　　天降丹书湿紫泥嵩呼万里贺声齐　恩波已喜消春瘴驿路行看听晓鸡逸兴暗随江树迥离情愁逐暮云低到家想及清明候花满山城莺乱啼 

　　○临清楼 

　　谁从溪上结危楼楼外溪声日夜流清影莹涵云栋静波光凉度绮窓秋高凝灏气琴书润低瞰渔舟雪浪浮遥想豪吟登眺处阑干倚遍夕阳收 

　　○溪山一览亭为金华邵郎中宗正作 

　　城下虚亭瞰远空高凌楼阁近琳宫檐凝岚气涵晴旭帘卷溪声度晚风林外鸟啼春树绿吟边人倚夕阳红千山万壑环村郭都在凭阑一望中 

　　○送金华杜给事中省亲 

　　江渚西风老白苹秋光偏动宦情人黄门列职年华久清夜思家客梦频　御勑赐来　恩宠渥乡关归处锦衣新登堂献罢双亲寿心旆应悬在　紫宸 

　　○送严寺正归老 

　　青琐朝辞振佩珂锦衣归老乐如何传家旧业诗书在赐诰新恩雨露多棘寺盛名留　帝阙兰挠远棹度官河平生心地清于水嬴得身闲养太和 

　　○和笪端凯韵送其弟归老 

　　清时解组鬓毛皤归去华阳路几何心旆晓悬　天阙迥宦情秋逐莫云多红亭绿酒人初醉落日青山鸟自歌惆怅都门从此别瑶阶谁复共鸣珂 

　　○送人南还 

　　粉署郎官玊雪清才华烨烨着能声考成北上朝天阙得最南还荷　宠荣兰棹晴过扬子港霜鸿寒度石头城公余遥想多吟兴好写新诗慰别情 

　　○夜读士功纪行诗 

　　使节归来觐　赤墀朝回示我纪行诗五言冲淡陶彭泽四韵清新杜拾遗上苑碧梧栖彩凤瑶空瑞霭映朝曦披余不觉心神醉喜动疏狂倒接罹 

　　○送姚经历复任河间 

　　报政纔看到　帝乡还官又见沐　恩光卢沟月影随归骑野店鸡声促晓装佐政共夸才识远交游争羡姓名香到家想及阳生候油幕风清日渐长 

　　○送传驿丞复任龙潭 【 时朱德润中乡试未起故未句促之】 

　　考成北上觐　皇州得最南还沐　宠优晓日都门辞故旧西风潞渚买归舟雪晴淮浦飞寒鴈云散龙江见驿楼明到寄声攀桂客春闱行李莫迟留 

　　○送姑苏陆二尹彝赴常山 

　　岁晚都门雪未消故人别我去程遥霜威将臈归梅萼晴色扶春上柳条冻合关河兰棹滞寒嘶驿路玊骢骄行旌明到三衢日伫听佳声达　九霄 

　　○送许芳洲 

　　送君归老出　神州缓辔东风控紫骝客路云连吴苑树夕阳人在淛江舟一尊绿酒金台别三径黄花槜李秋想得到时多雅趣无边春意在芳洲 

　　○送刘　归江阴就寄声严大理本斋先生 

　　云接家山路几千一帆归兴夕阳边临岐尊酒从今醉过鴈音书别后传三径到时松菊在双亲喜处彩衣鲜寄声为报严君道故旧相思意惘然 

　　○送人归乡 

　　东吴医擅月坡仙喜遇闻孙在　日边夜雨几番连客榻春风一旦买归船江云杳杳随离旆岸草凄凄锁暮烟临别岐亭无以嘱鹏程万里拟高骞 

　　○送刘副使棻之福建 

　　莺花春暖出都城思入瓯闽几许程官树晓涵晴雨润江帆晚带夕阳明山材夜静狼豺息海峤秋深瘴疠清自古诹询资重任　九重伫听达民情 

　　○送廉使张宗政之山西 

　　春晴紫陌荡香尘冠盖联翩送故人风度落花沾去旆马嘶芳草驻征轮旗亭官柳和烟绿驿路青山带雨新悬想双旌明到日太行依旧翠嶙峋 

　　○送仰先生之长沙 

　　十年座拥广文毡又拜除书下　九天岐路一尊燕市酒春风千里楚江舡凤凰山晓霏晴翠鹦鹉洲寒锁暮烟自是长沙多子遗经有待伏生传 

　　○送大参刘长谦之广东 

　　染翰多年在凤池重膺方岳沐　恩私晓辞　枫陛春深候明到薇垣夏半时红荔枝垂山寂寂黄茅瘴静昼遟遟岭南自古民风厚讼简棠阴好咏诗 

　　○送韦道显归省庆远三首 

　　别却亲庭二十年白云望断海天边　九重此日承优诏万里长沙放画舡春色暖酣红荔雨莺声晓弄绿杨烟悬知明到称觞处多少人夸昼锦鲜 
　　家山迢逓信音稀几叹亲庭■〈宀之〉省违　紫诰晓从三殿出锦衣春向百蛮归江津画浆摇烟浪驿路莺花近翠微自古昼游人共羡因君归兴欲南飞 
　　振旆朝来出　帝乡归宁南去路茫茫云连岭峤蛮烟合雨过关河野树凉别酒一尊临潞渚征帆万里向宜阳古人若问交游客多半相知在玊堂 

　　○椿萱堂为宁波傅光熹赋 

　　堂北幽萱晚自芳庭前椿树更苍苍阴联几席班衣润色浸桮圈寿酒香绿叶晓涵春雨暗黄花晴度午风凉入窓弘敞承颜处应是双亲鬓未霜 

　　○送刘御史子深之南京 

　　蓟门官树带烟微载酒临岐巳夕晖奏最纔朝金阙下承　恩又向石城归尘清紫陌嘶骢马花落红亭点绣衣关路遥知明到处犲狼从此迹应稀 

　　○送池州太守复任为马友孚友人作 

　　五马行春得几年连村桑柘蔼晴烟奏功北觐双龙阙膺最南回千里船　京国交游嗟远别郡城父老喜重还铨曹着论循良吏共说池阳太守贤 

　　○送何吏部澄公赴金陵 

　　广阳城外柳阴肥客向金陵叹别违酒尽红亭官树晚鸟归青嶂夕阳微驿边山隐谯楼迥江上云随画鹢飞想得到官公事简香凝粉署吏人稀 

　　○送郭指挥之南京 

　　南归远度济宁城城下行舟泊晚晴雨过蓬窓凉气袭风回闸口浪痕平吟看齐鲁山峯迥梦忆松楸客思清昭代椒房均　宠渥汾阳阀阅独峥嵘 

　　○太守郑公祥与予有相知之雅兹闻讣南还来别惭无以赙匆遽中勉述五十六字送之非诗也聊以识别云 

　　广阳城下喜逢君对酒那堪袂又分万里衔哀辞禁阙一帆归兴逐晴云关河凉雨消炎瘴驿路寒蝉送夕曛想到故乡秋已晚蕉黄荔熟奠孤坟 

　　○送李通判之应天 【 后结为姻亲冡妇乃公之女也贤而可惜蚤世】 

　　明刑蓟北旧　廷臣司牧江南几度春报政熏风趍禁闼还官晓日出城闉都亭对酒蝉声急通潞移舟月色新悬想到时多雅趣钟山吟看翠嶙峋 

　　○送人归老江西为于中书霈作 

　　清时觧组雪盈头归去家山正值秋黄叶西风添逸兴残蝉疏雨送行舟篱边旧业存松菊江上新盟狎鹭鸥从此梦回云路远林泉杖屦纵遨游 

　　○送史太守之应天 

　　京兆从来属老成　九重今喜荷　恩荣薇垣夙布新威令粉署还闻旧政声青琐辞归驰五马朱衣行处肃双旌帝乡几许交游者尽说襟怀似水清 

　　○送人之广西为杨给事鼎赋 

　　都亭载酒送交游新鴈初闻动别愁落日断云横远岫淡烟疏柳映行舟江关暑退炎尘凈岭峤秋清瘴雾收此去欲知相忆切梦回残月五更头 

　　○二白乌 

　　寿域春融百瑞生　天庭几见白乌呈双瞻　玊扆星眸烱并立雕笼雪羽明月谢归时鸾共宿琼林啼处凤和鸣总知返哺多慈孝出应瑶光兆太平 

　　○迁秋日书怀初不知选法以编修升主事故戏之 

　　生来性癖不随圆富贵穷通总听天一举谬为金榜客十年滥作玊堂仙考成尽道沾殊渥列职谁知是左迁几度寻思惭又喜　圣恩如海俸如泉 

　　○送王行人闻讣归和韵 

　　秋老都门柳渐疏故人归去意何如伤心夜雨凋萱草振旆西风别　帝居拜秩喜持新使节行舟还载旧诗书欲知此后相思意多在钟残梦觉初 

　　○和高侍讲先生韵五首时宣德七年也 

　　标格清癯不染尘碧梧翠竹若为邻　凤池载笔年华久玊署编摩　宠命新适兴谩将诗自写论文肯厌客来频交游满眼谁知巳三益嗟君独辅仁 
　　江南一别绝音尘蓟北初逢喜接邻晋帖临来多俊逸唐诗吟处更清新樗材有幸相资益书籍无嫌独借频　昭代共夸膺好爵愿摅忠悃荅　皇仁 
　　玊堂潇洒静无尘凤阁龙楼为作邻晓听漏声花外度日闻天语耳边新从容退直多清暇故旧相过不厌频才识丰姿入共仰明时匡辅好施仁 
　　幽居陋巷绝氛尘相接浑无旧日邻宦迹似蓬随处转流光如水逐时新鴈迷故国音书杳秋到都门客梦频自叹离羣材识浅不知何处可依仁 
　　空庭夜坐迥无尘月影吟看渐过邻凉透孤怀秋气肃香飘几点桂花新蛩声哽咽愁难听砧韵凄清苦厌频触景宦情无处着谩成诗句荷　尧仁 

　　○送人归老清江为周判府作 

　　官亭秋老柳依稀有客投簪　阙下归夜月重移通浦棹春风还采故山薇宦情晓逐寒云散乡思晴随旅鴈飞悬想渝川明到日高堂依旧舞班衣 

　　○送黎知州恬之南京 

　　天香拂袖下云霄思入金陵客路遥晓日都门倾别酒西风潞渚发轻桡鴈声寒度淮河月帆影晴悬杨子潮明到想知清乐处吟看锺阜翠白?石尧 

　　○九日邻家张宗政绣衣送菊花口号一首 

　　几年重九客金台此日芳邻送菊来绿酒未篘尊寂寞白衣望断思徘徊囊茱人事随时俗落帽风流属俊材默坐政惭孤令节黄花一见咲颜开 

　　○送陈孟仁还姑苏翰林五经愽士先生之子也 

　　蓟门暂脱老莱衣望入吴山烟树微天外不愁归路远客边未忍与亲违风清古道嘶征马酒劝长亭对夕晖聚散有期君自卜几时还复到　京畿 

　　○同寿堂为良医许景芳作 

　　一门种德百年深同寿堂前杏满林花雾暖凝丹鼎润药栏春锁碧窓阴披云采术常携鹤近市悬壶不计金遥想嘉禾沾惠者几多人共戴华簪 

　　○浦江书舍为　挥使题 

　　君家书屋浦江头架上牙签过邺侯绮户晓凝锺阜翠湘帘暮卷石城秋酣余欹枕惊波浪吟罢凭阑看鹭鸥谁道将军惟好武客来长日共?广羽?贝?酬 

　　○送李给事中应庚 

　　东风紫陌凈香尘握手都门送故人共羡黄门簪笔久涣颁紫诰沐恩新清尊暮对沙头酒画鹢晴飞江上春想到家山供祭日九原松栢倍精神 

　　○善继堂为周公弼作 

　　闻说濂溪孙子贤家风独守一青毡翠深窓外当时草红绽池边旧日莲教子不忘庭下训躬耕肯废垄头田轩居善继题华扁嗣世箕裘几百年 

　　○寄王思孟 

　　旅食滇南四十年归来依旧乐林泉塔塘柳荫看鱼跃花坞云晴伴鹤眠客到旋篘黄菊酒醉来高咏紫芝篇物情世态俱忘却好似华阳洞里仙 

　　○聚星楼为陈循理作 

　　楼倚春风绿树边高凌霄汉白云连窓开晴度三茅翠帘卷寒凝九曲烟暇日清谈来俊彦瑶天瑞采应奎躔太丘芳誉昭青史千载闻孙忆颖川 

　　○送陈嗣初愽士先生归乡 

　　玊署编摩雪满颠　九重优诏许归田半挑行李吴江兴十幅征帆潞水船官路暝烟迷远树西风落日噪残蝉到家莫忘金台客鸿鴈来时寄锦笺 

　　○送医士归田 

　　京国悬壶岁月深宋清名誉重　当今方传肘后多奇术药济孤贫不论金年去秋霜添白发赐归客路抱瑶琴应知旧业荆溪上芝满蓝田杏满林 

　　○送宿州太守王永隆增秩复任为民告留 

　　考成　诏许复南行深慰编氓借寇情　凤阙辞时宫漏彻马蹄归处晓寒轻青衫虽换绯袍贵襟度还同玊雪清遥想耄倪欢有待拥途争迓旧前旌 

　　○松庵 

　　屋头老干耸亭亭雪压霜欺倍见青怒吼涛声惊鹤梦乱横月影动龙形髯凝黛色侵书幌花褪晴香落砚屏欲向灵根探王?乕珀徂徕路远隔沧溟 

　　○送陈节妇魏氏子珏回句曲 

　　慈母孀居两鬓皤褒封今喜沐　恩波麟儿趍谢来京国凤阙朝回出潞河归兴晓随春涨迥征帆晴带夕阳多高堂明到承颜处贺客应知远近过 

　　○送严教谕素之乌程（有引） 

　　广文严先生素予故人也分手都门愧无以赠勉述鄙句二首非诗也庸以识别云尔 
　　鹿鸣曾共宴华筵屈指于今二十年伏攊捴怜淹骥足剸犀宁肯负龙泉　九重拜　命膺殊渥千里分携棹画舡悬想苕溪明到日遗经有待伏生传 
　　玊雪才华英妙年春风得意讶登仙一官泮水初分教万里云程始着鞭山落晴阴凝绛帐芹飘香雨湿青毡从来师道多珍重好振文风继郑虔 

　　○送蒋仕昂主事 

　　粉署为郎玉雪清凤池染翰旧驰名奏功北上朝天阙得最南还荷　宠荣凉雨半篷淮海梦青山数点蓟门情到时莫忘朋侪好鸿鴈来时蚤寄声 

　　○挽云间沈御史父 

　　八袠年高两鬓霜仙游一去路茫茫淞江月冷猿声切辽海云深鹤梦长篱下独存松菊老人间空有姓名香乌台独喜贤郎贵泉壤还看贲　宠光 

　　○送邢中书兄弟归荥阳 

　　御河杨柳绿依依送别都亭曙色微鸿鴈沙头怜独去鹡鸰原上叹分飞几程客路云边去三月莺花阙下归想得荥阳明到日紫荆花底醉春晖 

　　○挽吏部洪主事 

　　漠漠愁云结暮阴清霄惊见少微沉征书无复来闽峤德望空嗟蔼士林瘴海月明孤鹤怨鳌峰霜冷断猿吟贤郎与我同年客执绋无由思不禁 

　　○送赵郎中致仕 

　　两京争羡旧儒臣致仕南归　宠命新白发萧萧辞玊阙锦衣烁烁炫春晴桂林路指关河迥　枫陛恩深客梦频想得到家多有忆鹓行肯忘故交人 

　　○送许文勉 

　　桥门捧檄上　金銮三筞敷陈说治安素志不忘莱子服丹心要着侍臣冠离亭杨柳迎秋脆别渚芙蓉带露寒归去鹏程应有待春风霄汉任飞搏 

　　○送二尹徐仲朴赴武昌 

　　几年不见老徐卿京国相逢慰客情　枫陛奏功偏得最花封抚字独驰名一尊凉雨都门酒千里征帆汉水程遥想武昌诸父老沙头几度候归旌 

　　○送王给事中贤归山东 

　　几年簪笔侍彤闱此日承　恩衣锦归　北阙辞时清漏彻东蒙望处白云飞秋晴驿路砧声远露冷关河树影稀悬想焚黄先垄日森森宰木倍生辉 

　　○竹鹤为何太守澄作 

　　森森万木荫檐楹老鹤归来趣更清晴翠晓凝朱顶湿清阴凉拂雪毛轻雨余苔砌频留迹月到芸窓讶听声爱尔轻中潇洒客几回吟对独含情 

　　○黄门给事中李公继白予邻邑友也兹拜命知永州府事将行愧无以赠聊述五十六字送之非敢言诗庸以识别云 

　　黄门簪笔几多年太守新除　宠命偏象简晓辞青琐门朱衣香惹　御炉烟一尊斜日都亭酒千里东风汉水舡明到好施和易政循良有传颂蒲鞭 

　　○送何知府澄之袁州 

　　鬓发萧萧间二毛老年尤得拜官高远离粉署辞丹陛脱却青衫换锦袍千里编珉资抚字一方士俗赖甄陶从来五马诸侯贵皂盖朱轓属俊髦 

　　○送王司训粹之清水朱德润之徒也 

　　晓棒除书下　九天氷姿玊质正青年马嘶紫陌东风外酒尽红亭夕照边云树苍茫连汉苑关山迢逓接秦川从今饯别都门道后夜相思月满天 

　　○送倪东明归茅山 

　　青年襟度雪氷清一夕飞凫到　玊京霞帔晓趍鹓鹭序丹衷深荷　圣皇情旆回驿路秋风早凉入关河暑雨晴遥想华阳归到日烧丹炼药学长生 

　　○挽涑水令吴文昌 【 上虞人】 

　　鸣琴花县几经年一梦黄梁隔九泉三径独存元亮菊日年谁棹溪舡云迷远汉悲辽鹤春去空山哭杜鹃惟有棠阴遗爱在碑铭会见后人传 

　　○元夕 

　　赐观灯诗四首宣德九年也皇都春暖雪初晴节遇元宵月倍明万井笙歌闻禁苑九重灯烛巾?翟蓬瀛金吾禁弛　恩波阔紫陌香飘罗绮轻时值太和多气象臣民无处不欢情 
　　神山鳌载栱銮坡宝炬花灯万树罗禁漏不闻知夜天颜有喜觉春和半空嘹亮鸣仙乐百辟趍锵响王?风珂共喜时清逄今节尧阶争唱太平歌 
　　九重此夜放花灯朝野熙熙乐太平云接鳌峰千嶂迥春生锦苔径落花斑丹成药灶呼猿守礼罢茅君伴鹤还自古华阳多胜槩烟霞泉石足怡颜 

　　○题北堂卷 

　　幽轩重构北溪湾云锁衡门白昼闲点易晓研花上露推窓时看雨中山卷帘树色侵书幌遶屋泉声响佩环燕处超然多雅趣客来尊酒共怡颜 

　　○送王先赴古田（有引） 

　　司训王先生公器吾先达友也别去六七载音尘杳隔殊觉疏阔去年冬自觧州秩满来客邸一见情好犹旧心窃喜焉今典教福之古田将行既羡其升擢之荣复喜其得过家山之便聊述俚句识别亦以寄情于诸故旧也 
　　天涯久客未能归送别都亭兴欲飞鲁酒一尊江上醉闽山数点望中微晴云冉冉随征棹凉雨霏霏洒葛衣明到家山逢故旧为言母恠寄书稀 

　　○送人之肇州 

　　奏最纔看觐玊京南还又喜沐　恩荣马嘶官道槐风爽棹过通津暑雨晴万里瘴云连象郡一江烟浪接羊城行旌明到香山下竹马悬知次第迎 

　　○送陈同知克让同学友也 

　　恩命朝承下　日边西风重上潞河船行旌晓拂林梢露短棹晴冲渡口烟远汉清秋寒鴈度孤亭斜日酒旗悬应知别去关山远后夜相思月满天 

　　○送严都指挥归宁夏 

　　扈跸平湖污马劳凯还今喜脱征袍　九重论赏恩偏厚万瑞安边策最高枫陛辞时锵玊佩柳营归去拥旌旄太平从此峰烟息公暇无忘讲六韬 

　　○花萼轩 

　　爱弟清时拜好官难兄千里问平安蓟门一见生春色姜被同眠耐夜寒池草梦回吟兴逸乡情谈罢客怀宽念均多和乐荆树花开应共看 

　　○送史州判彬赴云南赵州 

　　除书晓捧下云霄路入滇池万里遥花县夙闻弦诵羙枫宸新沐　宠恩饶蓟门春色随行骑杨子潮声送去挠别后莫言边徼远他时还拟听箫韶 

　　○送桃源尹知县 

　　几年清誉达　京畿又喜还官出　禁闱路指淮南烟树迥马嘶蓟北晚风微一声秋鴈随云渡半幅征帆带雨飞遥想桃源重到日桑麻依旧蔼春晖 

　　○挽诗 

　　八十年高雪满簪一生泉石半清吟开轩爱种篱边菊适兴时弹膝上琴辽海鹤归春梦远椘山猿断暮云深昨来游子闻哀讣泣对斜阳戻湿襟 

　　○半村江西一诗人手卷 

　　林下茅堂傍水堤半村佳境足堪题一帘山色当门断几树莺声隔岸啼囲犊暮归分远近樵苏晓出自东西幽人乐此多清趣几度行吟不过溪 

　　○过济宁登郊闲步 

　　独步平原望眼赊烟村几处有人家青山茆屋疏篱短绿柳溪桥小径斜春暖桑榆含宿雨晚晴鸥鹭浴平沙吟边无限韶华好助我诗人兴味嘉 

　　○和郑雍言上巳日游庆寿寺诗韵 

　　宿雨初收三月天胜游兰若意留连谩从修禊盟诗社未拟迯禅结佛缘檐卜花含林下露黄鹂啼断树头烟也知不是山阴道风景浑如曲水边 

　　○送性初南还兼简诸故旧 

　　腊日都门雪未消送君南去路迢迢马蹄晓踏卢沟月帆势春过白下桥清夜韩檠怜独对异乡郢曲向谁调金陵故旧如相问为说新承　雨露饶 

　　○送同年田进士 

　　多君才思冠羣英器宇昂昂属老成十载鸡窓听夜雨一朝虎榜掇香名归舟载断江南梦别酒斟残蓟北情分手官亭休缱绻拟看重会　凤凰城 

　　○寄家因东西南北四韵就寓怀 

　　朝回散步二桥东吟就新诗兴不穷鴈度暮云归远浦鸦翻落日噪西风戍楼突兀青天外宫殿嵯峨紫禁中自是上林秋色好几多霜树晚酣红 
　　朝回散步二桥西景物苍凉望眼迷疏树淡烟延日暮危楼迭嶂接天齐囊空客久归心切衣薄天寒旅况凄幸有一般心乐处年来鴈塔姓名题 
　　乡关迢逓隔江南鴈足聊传书一缄　宠渥已从今日得庭闱未料几时参梦回五夜生乡思目断二茅霭翠岚说与亲莫遥念年来布褐换　朝衫 
　　退食闲行禁城北平林惨淡无颜色光阴荏苒秋又冬乌兔循环朝复夕　上苑霜酣枫叶红　御沟月浸芦花白归来默默掩重门坐拥吟眉寒恻恻 

　　○和彭检讨显仁太液晴波韵 

　　灵渊雨过浪纹微旭日初升荡碧晖烟景苍茫涵玊宇波光潋滟暎彤闱衔萍白鸟时来往戏水青凫暖不飞记得当年临胜境几随　仙驭日斜归 
　　赐为善阴隲书 
　　昭代崇文礼乐彰新颁　宝训荷　恩光纶音涣汗风雷动宸翰淋漓雨露香总谓　圣明宏制度宁知　帝德焕文章周诗虞史堪媲羙世道应同日月长 

　　○送人归江西 

　　旅食鲸川十载余春风一旦赋归欤溪烟深锁江头柳细雨斜侵担上书野店鸡声催去马官亭草色逐征车故园自是风光好松菊青青遶旧庐 

　　○送张思安佥宪湖广 

　　封章交荐荷　恩荣共羡才华属老成蓟阙喜持新宪节荆湖重振旧威名洞庭春到波涛息衡岳云开瘴疠清遥想青骢行乐处几看黄鹤畅吟情 

　　○中秋夜诗乡先生樊浩翁所作时宣德八年秋乡人医者钱宗浩诵于蓟北小楼因笔之戏和不免续貂之诮　原倡 

　　帘卷西风荳雨干蟾光摇动碧云端仲间总是清虗府天上谁楷白玊盘江净鴈拖云影瘦楼高人立桂香寒归来醉罢霓裳杳露下天高夜巳阑 

　　和前韵 

　　雨歇楼台湿未干一轮明月出云端捴夸素女开妆镜谁识仙家露玊盘影落金樽清醑滟光摇银汉露华寒年年此夜偏堪赏听彻更筹兴未阑 

　　○送阳医官回南康县 

　　轩岐术业世相传荐剡春膺上　九天指下明分三部脉囊中不贮一文钱拜官北阙初承　命返旆南安独棹舡遥想乡园明到日人人争羡锦衣旋 

　　○送王文显复任 

　　武清赤县近　京华抚字循良众所夸芹泮夜深闻读诵花封春暖茂桑麻奏功得最　天恩重振旆回辕客路赊明到正逢残腊节狱囚应有听还家 

　　○景星 

　　秋半璇霄现景星天开泰运应休祯晴光伴月辉云汉皓彩呈祥烛太清众目共瞻当午夜万年纪瑞属时平微臣何幸逢灵贶敬作诗歌颂　圣明 

　　○送章主簿之江宁侍郎尚文之兄也 

　　青杨树底喜为邻尊酒清谈几度春诗句远宗唐律度襟怀不减晋时人一官　禁阙初承　命千里关河独问津晓日都亭相别处马蹄愁踏落花尘 

　　○送邵通判之苏州 

　　奏功秋晓上蓬莱得最多夸治剧材　宫漏断时辞玊阙骅骝嘶处出金台麾旌远向吴门去民庶欢迎召父回到寄声黄太守交游浑不附书来 

　　○送温知县复任 

　　抚字才高众所夸香名异政播　京华春深麦陇飞驯雉昼静公庭看落花百里桑麻涵雨露几村弦诵接人家年来报政膺　殊渥归拥双旌客路赊 

　　○积善堂 

　　一门种德几经年清白家声远近传奕世流芳簪绂盛诗书遗教子孙贤秋风不剪临轩桂春雨多耕负郭田华扁高堂标积善会看?瓞更绵绵 

　　○黄金台祖饯送吏部孔员外回杭 

　　送人南归载醁醅黄金台畔暂徘徊停杯试问当年事此地曾招俊异材柳外骅骝怜独去花前弦管谩相催老年共喜膺　褒宠■〈扌弃〉醉东风缓辔回 

　　○送金令尹仲经之平乡 

　　尊酒相违逾十载俄惊飞舄到　金銮共怜华发添双鬓独喜清廉守一官绩奏　九重名姓显化行百里吏民安秪今膺最平乡去忍向离亭醉晓寒 

　　○挽锦衣卫指挥李効良母夫人 

　　秋深霜殒北堂萱肠断孤儿痛莫言香箧独看九胆在寒窓空见断机存遥天月冷悲辽鹤岭海风高哭夜猿懿德褒封欣有诰　恩光千古贲丘原 

　　○挽吏部张员外父 

　　一生萧散乐林泉　凤勑褒封喜暮年秋圃几看黄菊纵午窓常对白云眠花前忽弃游山屐江上空遗载酒船惆怅荒郊埋玊处亭亭落日照新阡 

　　○爱萱为林编修赋 

　　堂北幽萱晚自荣相看几度独怡情黄花浥露香偏远翠叶含烟色更清彩服戏时晴影动板舆行处绿阴生知君天性从来孝寸草常怀爱日诚 

　　○送钱郎中济民赴金陵 

　　颂台迁秩向南还玊佩晨摇别　圣颜行李半挑辞凤阙征帆几日到龙湾红亭人散青山晚粉署香飘白昼闲遥想吟余应有忆清霄飞梦绕仙班 

　　○挽朱员外松江人 

　　南宫拜秩羡才优　北阙承　恩出帝州沧海半年持使节黄梁一梦竟仙游霜寒鹤唳辽天月风冷猿啼楚树秋旅衬悬知归到日孤儿肠断不胜愁 

　　○和月泉咏金山寺诗韵四首 

　　中流屹立一孤峯天设原非禹凿功岩洞玲珑空翠滴楼台高下瑞烟笼翻经老衲白云里听法神蛟碧浪中记得当年临绝顶恍疑身在水晶宫 
　　一山四面水云高胜境从来敻不同千古鸡园峯顶上万年鳌极浪花中海门月上初锺动渡口僧归晚棹通半点红尘飞不到禅房花木自春风 
　　宝地雄蟠江渚中巍峩楼阁势凌空八窓云气连青嶂四面波光荡绮栊游览杳无车马到登临湏仗客舟通中流砥柱成千古浩刼茫茫岂有穷 
　　梵剎金山莽苍中长江四面水涵空玄厓琼岛霏空翠雾阁云窓湿绛栊蜃气晓凝禅榻润鲸涛晴涨海潮通惭予未遂寻幽兴?广羽?贝?罢新诗恨不穷 

　　○君子轩为宋先生作绍兴人成国公书扁 

　　庭前修竹晚苍苍庭下丛兰带露芳暗度清香来枕席晴分翠影落琴床湘江雨暝吟情迥楚畹春深客梦长爱尔轩中人似玊应知相对兴难忘 

　　○送医官致仕归金华为邵郎中正赋 

　　悬壶随处着芳名共说才华过宋清施药不分贫与富酬金肯计重和轻少年効职勤王事垂老投簪荷宠荣明到应知存旧业烧丹采木学长生 

　　○送达先生之新淦 

　　羙秩新迁出　帝州凉生白苎值初秋黄花白酒离亭兴画鹢牙樯淦水舟送晚蝉声随树噪横空鴈影逐波流悬知经过金陵日应有门生为挽留 

　　○送外甥为于中书沛作 

　　几年不到渭阳城一见春容满面生宾馆正连徐孺榻莼鲈忽动季鹰情官亭别处频斟酒客路行时独计程明日故乡逢故旧平安为我报家声 

　　○送王仲章归乡时均辅在北 

　　琴书收拾促归期正值严冬雪后时月冷关城鸡唱早霜寒驿路马行遅心悬蓟北思严训梦入江南念母慈此去鹏程知有日莫同斥鷃困藩篱 

　　○送指挥归绥德为赵编修作其家忠孝 

　　虎头燕颔一将军忠孝家传远近闻马上锦衣明晓日腰间宝剑动星文鹗书交荐新　恩宠鸾诰褒封旧烈勋遥想麾旌明到日狼烟不起绝妖氛 

　　○送连修撰归闽焚黄 

　　晓辞　金阙出神州此去分明是昼游红荔丹山闽海兴锦衣兰棹潞河舟凉生驿路消残暑鹰度关山属早秋悬想焚黄先垄日恩随春色上松楸 

　　○送祠祭胡郎中添麒归田 

　　黄甲同登二十年鹓班每共早　朝天忽惊觧组旋行旆那忍分襟对别筵客路西风飘冻雪关城落木锁寒烟到家旧业知何处书屋依然枕石田 

　　○送邢编修弟 

　　一门双壁世应稀客里相逢叹别违鴈渚风寒怜独宿鸰原雨霁叹分飞几程驿路迷春草半束琴书带夕晖归到故乡如有问难兄常日侍　彤闱 

　　○送冯智安太守之绍兴 

　　英年粉署擅才名郡守新除荷　宠荣环佩未辞青锁闼欢声先动越王城云开秦望山增翠霜落曹娥江倍清自古循良多有传竚听歌颂达　神京 

　　○送袭职指挥 

　　先世多知懋烈勋　清时封爵及闻孙远趍　北阙承恩宠归去南滇对酒尊客散蓟门分别袂路经巫峡听啼猿柳营明到应无事豹略龙韬足讨论 

　　○代王九皋作送同年连修撰 

　　游宦京华几度春玊堂清夜梦归频　枫宸此日偏承宠兰棹行时独问津秋水白苹迎客旆夕阳红树接瓯闽遥知明到家山日闾里争夸昼锦新 

　　○和编修许道中腊月初三日诞诗三首 

　　诞日筵开花喜簪老人光现斗之南年华纔过四旬二寿??王?大还期九十三劝酒情深人尽醉?广羽?贝?歌材薄我怀惭新诗一律劳眸电应向灯前笑拆缄 
　　清时共喜戴朝簪气吐虹光射斗南登第昔夸年十八庆生今喜臈初三玊堂名重人争羡粉署官闲我独惭称寿出关图未献临风聊为寄泥缄 
　　茅峯玊立宛如簪雄镇金陵杨子南福地从来推第一名山自古只称三学仙少术颜多厚报　国无才色更惭久别琳宫相忆剩几看道士寄来缄 

　　○送医人归田嘉兴人为朱修撰作 

　　都市悬壶雪满颠宋清名誉远相传归田此日承优诏别浦乘春放画船客路柳风飞紫燕蓬窓花雨湿青毡遥知旧业南湖上药圃春晴霭术烟 

　　○送杨太守衡之通州 

　　抚字多闻政治平分符又喜向通城沂州民吏思遗爱京国交游动别情酒尽官亭花雨歇旆迎驿路柳风轻四知自古称杨震好抗家声着令名 

　　○送主簿归老其人清廉 

　　几年花县暂栖迟仇览才名众所知报　国一心清似水归田双鬓白如丝新盟应结鸥为伴旧业还存菊绕篱遥想杖藜行乐处绿阴晴昼鸟啼时 

　　○送人之高邮教职 

　　清时振铎远驰声共说滇南教有成奏绩纔看朝　玊阙承恩又喜向　城一尊晓日官亭酒十里东风客路情文旆悬知明到日青衿几许远相迎 

　　○送人归田 

　　觧组归来雪满颠优游林壑度余年春风遶舍多栽竹夏日临池独看莲高兴每因清醑适闲情常对白云眠客来关欵无盘饤旋钓槎头缩项鳊 

　　○挽松窓先生即俞处恭也 

　　白发林泉遂野情仙游一梦到蓬瀛箕裘家世推俞附湖海声名说宋清杏坞春闲丹药灶松窓月冷石棊枰吟成椘些愁无极忍听山阳暮笛声 

　　○挽张中书父 

　　凤池有子檀才名嬴得褒封荷　宠荣银带乌纱娱暮景清泉白石遂闲情游仙忽断华胥梦乘醉应骑沧海鲸遥想牛眠埋玊处青山落日对新茔 

　　○挽知县姑苏人任遂安 

　　几年宰邑着能声襟度人夸玊雪清纔见飞凫朝禁阙忽惊跨鹤上蓬瀛公庭无复施新政民吏虗劳望旧旌 
　　京国幸多知巳友临棺哀挽不胜情 

　　○送樊参政归闽 

　　薇垣佐政几经春烨烨声名播八闽北上喜看书最考南还重见沐　恩新都门暑退飞来鴈江渚秋深老白苹到日公余应有忆诗成好寄玊堂人 

　　○送张给事中居杰升云南参政 

　　簪笔多年侍　赤墀旬宣今喜沐　恩私才华总谓公卿荐姓字谁期　圣主知晓日锦衣辞　凤阙春风兰棹上滇池藩垣后夜遥相忆肯忘鹓行待漏时 

　　○挽畊隐先生朱德润之翁也 

　　肥遯林泉鬓已霜生平名利澹相忘半犁春雨东皋兴一枕清风北牖床荏苒光阴闲里度迢遥仙路梦中长独怜埋玊龙溪上千古穹碑对夕阳 

　　○挽诗为中书沈为忠作 

　　讣逐西风到客边　黄门令子泪潸然百年正拟荣三釜一梦俄惊入九泉蕙帐夜寒悲吊鹤枫桥春晚怨啼鹃生平喜有　褒封诰淑德仍看太史传 

　　○送袁令尹复任贑州雩都县 

　　一别词垣几度秋共夸宰邑政优游花村机柕声连屋春雨桑麻绿满畴奏绩纔看飞玊舄承　恩又见棹兰舟一杯酒尽离亭晚后夜相思独倚楼 

　　○送何县丞任建阳 

　　客边曾记旧为邻游宦东瓯几度春抚字花封才誉着奏功枫陛　宠恩新一尊岐路同倾酒千里关河独问津别去此心多有忆到官母惜寄书类 

　　○送邵孟辉之任丹阳丞 

　　相识　京华半俊英拜官今喜荷　恩荣马蹄未发金台路声誉先驰铁瓮城判笔巳知霜雪凛襟怀还拟玊壶清古来佐政谁无欲独有张玄着令名 

　　○送吴太守闰复任饶州府 

　　太守循良谁第一吴公自古占魁名纔看振佩朝 
　　天阙又喜还官出　凤城行李喜沾新　雨露儿童争迓旧麾旌也知襟度襟度如秋水嬴得人称彻底清 

　　○挽工部林主事超之母夫人广东人 

　　讣音万里到　京华粉署贤郎重叹嗟箧笋香残遗彩服妆台尘掩暗菱花姆仪垂簳人争羡妇德宜家众所夸嬴得一生名石冺　褒封有勑　宠恩赊 

　　○○送郑雍言佥宪之河南 

　　昔年黄榜共题名佥宪新除荷　宠荣玊节绣衣辞凤阙青骢紫控出都城交游总惜才华老谳决应知狱讼平自古诹询称重任风谣早为达民情 

　　○送唐舟御史致仕归广东 

　　历职霜台许年白头今喜　赐归田锦衣侵晓辞丹陛绿酒临岐对绮筵春暖云连庾岭树雨晴人上潞河舡到家悬想行吟处旧业林塘野水边 

　　○送太守易公之四川 

　　粉署才华属老成喜膺荐剡寄专城锦衣新自鹓行去昏盖遥从鸟道行柳岸莺啼凉雨霁槐庭花落午阴清政余莫忘同年好时寄新吟■〈忄尉〉别情 

　　○送黄璇太守之任河南 

　　十载同听　禁苑钟分符此日向开封云连蒗荡路千里山接夷门树几重故国文翁今已远颖川黄霸又相逢鹓班多少同年客争似偏承　宠渥浓 

　　○送平江伯孙南还 

　　将军孙子雪氷清文武才高着令名北上远承严侍训南还深念倚门情雨晴紫陌骅骝徤风暖官河画鹢轻悬想长明到日春生阀阅倍光荣 

　　○送严太仆宗信 

　　三十年来侍　禁庭迁官又喜列名卿朱衣象简辞 
　　龙衮疋马双旌出　凤城望入秦关烟树迥路经汉时暮云平当年司牧称毛仲莫使前人独名 

　　○送顾佥宪归老仪贞 【 俞处恭先生号松窓听雪故兼及之】 

　　辙遨游三十秋青骢到处说风流投簪此日辞天阙拂袖迎秋买客舟旧业还寻篱下菊新盟重结水边鸥陶情诗谁为伴听雪松窓共唱酬 

　　○和晏铎幕宾咏天鹅韵兼送行 【 先任绣衣同年友也】 

　　昔年曾共玊堂游屈指于今二十秋栢府才华驰北阙花封清誉播南州相逢客邸情如旧惜别都门话不休去去莫言云路迥鹓班还拟侍　宸旒 

　　○赋得天寒月映霜送黄布政■〈宀之〉之山东 

　　除书晓捧出明光朝罢瑶阶月暎霜积素冷涵环佩莹清辉晴耀锦衣香心悬　北阙天恩重望入东蒙客路长莫道此时寒气肃薇垣到日转春阳 

　　○挽金中书舍人父文鼎先生其人能诗善画 

　　凤池封秩荷　恩深几许能声播士林笔底江山移造化闲中风月纵清吟骑鲸忽断黄梁梦挂壁空余缘绮琴欲奠生刍嗟莫致歌残楚些泪沾襟 

　　○善庆堂 

　　闻说君家多积德高标善庆扁轩居床头书卷充梁栋庭下芝兰暎玊除一篆香烟销昼日半犁春雨乐畊锄欲询世泽知何在?瓞绵绵自有余 

　　○送车黄门致政南还 

　　黄门十载侍　宸旒此日辞荣去莫留门径未栽陶令菊关河先棹季鹰舟东风花雨沾行旆南浦芜烟引别愁明到故园行乐处音书母惜寄交游 

　　○送蔡良医孟颐致仕桐川 

　　京国交游二十年邻居犹喜往来便书灯几乞丹炉火茶灶频分橘井泉正拟悬壶施妙术那堪解组赋归田一樽送别都门道后夜相思月满天 

　　○挽龚通政父 

　　令子　清时列近臣　褒封锦敕荷　君恩百年正拟荣三釜一梦俄惊隔九原蕙帐夜寒悲吊鹤兰溪月冷怨啼猿西风故旧山阳笛几度闻来欲断魂 

　　○分题得直沽海势送杨公子 

　　老关河暑尽消辞亲远泛木兰桡直沽到处轻移棹海口过时趁早潮蜃气寒凝征旆湿涛声晴送片帆遥他年■〈宀之〉省重来日经此应知兴转饶 

　　○挽工部诸郎中谦父 

　　晚岁　褒封雪满头一官林下乐优游吟行花径扶藜杖醉阅芸编憩竹楼尘梦忽随仙梦断闲情竟与世情休不堪回首兰溪上烟雨松楸锁暮愁 

　　○送杨编修寿夫先生 

　　游宦　清时雪满颠辞荣一旦赋归田玊堂纂述年华久锦勑褒封　宠渥偏碧水丹山闽海兴西风凉雨潞河船到家书屋应如故松菊窓前着太玄 

　　○霅川归趣送黄布政叔正归田二首 

　　霅川归处趣何清竹下琴樽柳外亭风暖波光涵户白山晴云影压帘青眠沙鸥鸟吟边见投浦渔歌静里听更想客来清话日不谈名利只谈经 
　　三十年来涉宦途觧缨一旦赋归欤甘棠藩府存遗爱别业苕溪有旧居枕石眠时同野鹤杖藜行处伴樵渔梦回莫忘青云友好托鳞鸿远寄书 

　　○寄余处恭先生 

　　悬壶久住大江濆俞拊家声远近闻红满杏林涵宿雨丹成药灶霭春云围棊花径销春昼听雪松窻坐夜兮羡尔平生多雅趣交游来往总斯文 

　　○挽吴参政广德人给事中升任 

　　昔年曾共簉鹓班几见承　恩拜好官栢府振威奸瞻落薇垣布政吏民安华堂忽见飞凶■〈服鸟〉仙岛俄惊跨彩鸾悬想牛眠埋玊处白杨声惨暮云寒 

　　○送兵科郑给事中悠归省 

　　久客黄门■〈宀之〉省违喜承　优诏向南归佩辞　玊阙左初曙酒尽都亭兴欲飞路指旱江云树迥帆经淮浦夕阳微高堂想到称觞日舞罢班衣换锦衣 

　　○挽同年郑通判广东人 

　　京国相逄记昔年琼林曾共醉华筵论交青眼谁偏旧佐政黄堂尔独贤正喜奏功膺　宠渥忽惊捐馆隔重泉堪嗟旅榇南归处丹旐翩翩瘴海边 

　　○寄同年陈知府安 

　　千里封章奏　九天喜承　恩命赐归田交游总叹故人去民庶多思太守贤翠壁啼猿巫峡路清风落日晋舡到家莫忘同年好鸿鴈来时寄锦笺 

　　○送主事姜子澄任广南太守 

　　凤池染翰早驰名粉署为郎属老成　玊阙一朝膺荐剡滇阳万里任专城青山客路双旌杳夜月关河独棹轻边徼从来风俗异好勤抚字播　天声 

　　○送李桓乡试 

　　清俊才华众所欲少年声价重南金题桥久抱相如志献策犹怀贾谊心蟾窟秋高丹桂发禹门春暖浪花深此行■〈宀之〉占鳌头选早寄泥缄报好音 

　　○送何观中书归省 

　　青年染翰凤凰池堂上双亲鬓若丝天禄巳荣三釜养寿龄还拟百年期锦舆花底欢迎处彩服樽前戏舞时爱日应知诚孝笃几回惊 

　　○挽丁副都夫人 

　　褒封纔喜沐　恩私一去瑶池杳莫知霞帔空嗟遗箧笥苹蘩无复荐先祠西风蕙帐悲鸣鹤残月机窻照断丝珍重良人乌府客都门含泪送灵輀 

　　○贺陈都宪有戒寿 

　　华诞忻逢甲子周宪台贺客总儒流霞觞满劝麻姑酒寿筭频添海屋筹春暖绮筵和气霭夜深南极瑞光浮自惭浅薄将何祝簪笏年年侍　冕旒 

　　○挽丁副都 

　　玊陛常同觐　九天俄惊一梦竟游仙乌台羙政留今日黄甲香名记昔年海北云深归吊鹤江南春去怨啼鹃嗟予素有相知好楚些吟成泪泫然 

　　○积庆堂为杨都御史作 

　　君家清白远相传裔出关西几百年余庆固从先世积明时今喜后昆贤官联九寺声华重　诰赐双亲雨露偏不独此身锺令羙会看簪绂更蝉联 

　　○挽沈学士度 

　　八哀年高雪满簪仙游一梦竟沉沉草麻几对西清月润笔多颁内帑金蕙帐夜空孤鹤怨薇垣春去落花深海棠依旧栖灵鹊宁得重来听好音 

　　○送杨仲举先生致仕来朝升侍郎而回 

　　先生藩邸旧儒绅致政重来觐　紫宸鹤发半垂晴暎雪龙颜一见喜生春颂台升秩名声重　锦诰荣颁雨露新此去故乡寻别业阊门杨柳倍精神 

　　○寄曹朝阳先生 

　　同宗同学复同年十载横经在蜀川施教夙闻风化溥迁官今喜　宠恩偏客窓未尽连床兴潞渚俄移下水船沙麓讲余无事日平安母惜鴈来传 

　　○送康先生振致政南归 

　　封章　奏乞解名缰　诏许南还喜欲狂绿酒岐亭新去客绣衣匹马旧行装心悬北关云霄迥望入西江驿路长宝勑堂前明到日应知击壤颂虞唐 

　　○和祭酒陈先生留别诗韵 

　　诏许归田乐暮年应知　圣主重才贤五朝　恩宠谁能并一代文风独擅专旧业剩栽陶令菊图书满载米家船春风送别长安道多少衣冠集祖筵 

　　○和周学士梅花诗韵 

　　万物敷荣自有时孤摽开处傍寒池香浮玊署春回早影转湘帘月上迟独喜氷肌含雪莹不同蒲质望秋衰追思东阁吟看夜翠羽争栖第一枝 

　　○送陕西张参议之任四川人 

　　乕榜曾魁第一名黄门列职又驰声封章屡　进超羣辈参议新升惬众情驿路马蹄经汉时都门烟树接秦城此行休道云霄迥他日还期佐　圣明 

　　○挽刘给事中华甫之父 

　　先生令子职黄门嬴得褒封荷　宠恩荣养已沾三釜禄仙游忽断百年亡?鬼窓前闲却青藜杖花底空遗绿酒樽悬相艾冈埋玊处白杨箫瑟暮云屯 

　　○挽李侍郎父 

　　昭代贤郎列亚卿先生林下乐升平杖藜花径吟边兴尊酒松窻醉里情　鸾诰未膺孤禄养鸡年先梦兆行程也知积德多深厚祭葬推　恩荷　宠荣 

　　○和孙绣衣先生见寄诗韵 

　　解组南归荷　宠荣林泉从此乐时清不闻报晓鸡人唱秪听催耕布谷鸣交友共怜双鬓白看书自喜寸心明栢台嬴得声名在尊酒花前任醉倾 

　　○送史郎中潜回京 

　　郎官粉署旧儒绅蹔作　皇华出使人　宝勑纔赍来白下兰舟又棹去通津都亭暑退蝉声急驿路秋高宦况新此去故交如问及樗材无补负　皇仁 

　　○赠谢参政之任浙江 

　　久作天官粉署郎才华烨烨姓名香一朝膺荐归舆论三秩荣升荷　宠光飞檄未曾临白下欢声先已动钱塘藩垣明到湏勤政他日还期列庙廊 

　　○刑部郑亚卿父诞日 

　　八襄年逾鹤发新新正人遇降生辰班衣膝下罗儿女贺客堂前总缙绅玊斝谩斟千日酒蟠桃喜热一番春亚卿巳受褒封诰寿筭还期过大椿 

　　○送朱御史考绩 

　　三年报政上金台祖饯冠缨总俊才别酒江亭湏尽醉促程弦管谩相催绣衣到处霜风凛画舫行时雪浪开此去应知书最考　天香两袖日边回 

　　○题香竹卷为谢亚卿作 

　　宝树君家旧有名一盆香竹又天生芬芳不让芝兰臭馥郁浑同梅菊清凤尾影摇空翠湿虬枝晴拂瑞烟轻谩将截作伶伦管吹向　虞庭叶凤鸣 

　　○挽吏部邹司务祖 

　　碧落愁云掩少微鹿门人去事多违白云窓户闲茶灶绿柳池塘冷钓矶尘世独留清节在士林空叹故交稀金鹅山下牛眠处埋玊封高对夕晖 

　　○题云谷卷 

　　云谷深沉几许宽先生于此日盘桓石床影落琴书润岩壑阴生枕簟寒醉卧松窓春昼永行吟花径夕阳残也知恤匮多隐德先世曾闻拜好官 

　　○送杨都宪仲子本道还朝 

　　使节遥从　天上来轰然声势动春雷腰间剑气冲牛斗白下衣冠讶俊才客馆纔同尊酒会江亭又见画船开九重到日询民事为说　恩波被草莱 

　　默庵诗集卷之四 

　　●默庵诗集卷之五 

　　五言绝句 
　　七言绝句 
　　六言绝句 

　　◆五言绝句 

　　小竹 
　　小扇梅花为吴友赋 
　　题扇两人偶坐似清谈者 
　　对雨看晚唐柳中庸江行诗戏和遣兴 
　　梅花扇为双四兄赋 
　　油扇父亲要诗 
　　白扇白梅为思聡赋 
　　戏题小扇诸侄各争先以讨走笔以荅之各回物状形十首 
　　题小扇图示子昭 
　　中秋病中口号五言十绝遣兴 
　　小竹扇为大八舅援笔赋 
　　题时立铭所藏郭天锡墨竹二首 
　　题小景为中书邢克敬赋 
　　题梅竹幽禽二首 
　　题牛背牧童 
　　按察使张公宗政以客中写怀八绝见寄聊和以荅 
　　忆味道二首 
　　四月十九日过骊山访高味道弟侄各以扇索诗随景物走笔荅之 
　　菜为赵舍赋二首 
　　兰二首 
　　白鸥来往随舟似驯熟而不惊故云 
　　忆味道口号 
　　口号冬日因士悦回寄先生 
　　走笔题梅花墨色 
　　中秋口号因儿女戏索之故云 
　　题蓝关图 
　　送黎知州恬之南京 

　　○小竹 

　　阴连湘浦晚翠滴雨声寒莫讶丛生小终期宿凤鸾 

　　○小扇梅花为吴友赋 

　　梦里罗浮路依稀竹外村一枝春色动清气满乾坤 

　　○题扇两人偶坐似清谈者 

　　不辨宾与主谁知是与非夕阳相对坐应是话投机 

　　○对雨看晚唐柳中庸江行诗戏和遣兴 

　　黄芦满汀洲白鴈投江渚何处远归人征帆带飞雨 

　　○梅花扇为双四兄赋 

　　不踏西湖路于今又几年清风明月夜还忆老逋仙 

　　○油扇父亲要诗 

　　畏日作炎蒸襟怀藉尔清杖藜林木下几度伴吟行 

　　○白扇白梅为思聡赋 

　　庾岭春初动孤山雪未消玊人无处觅风外暗香飘 

　　○戏题小扇诸侄各争先以讨走笔以荅之各回物状形十首 

　　野树映晴川舟横古渡烟分携如不忍相顾意留连 
　　书屋临江次波光带树流扣门无俗客济渡有孤舟 
　　晴峯飞翠霭烟树隐尘区何处幽闲客相逢看画图 
　　云树凌晴汉书亭俯碧流问津人已远闲却济川舟 
　　岁晚经湘浦堪收入画图雪余凝望处一片玊模糊 
　　行藏随所遇用处绝欹尘若问平生伴清风是故人 
　　扶策出林垧同行畅野情依依重回首相似听泉声 
　　林密鸟声柔山深云影浮若人爱清致扫石对溪流 
　　云壑森烟树扁舟钓夕阳平生谁是侣鸥鹭日徜徉 
　　林壑树苍苍金炉霭篆香问渠何所祝寿域共天长 

　　○题小扇图示子昭 【 有一面白扇】 

　　山色浮晴翠松阴护石矶幽人听瀑坐应自澹忘机玊版真如雪裁成燕尾长吟余摇动处两掖自生凉 

　　○中秋病中口号五言十绝遣兴 

　　客邸中秋夜囊空缺酒钱任他明月满辜赏有谁怜 
　　露冷金风细天高月上迟一年惟此夜光彩胜他时 
　　云凈天如洗氷轮贴汉流悬知清赏处光满桂花楼 
　　故旧多星散相思意惘然病中孤好景谁共对婵娟 
　　夜静露华寒仙家露玊盘爱他光皎洁和病揭帘看 
　　万里云收尽瑶天绝点尘团团一轮月空照客边人 
　　节遇清秋夜幽怀倍惨然故人千里外明月自团圆 
　　此夕氷轮满清光遍九垓病余题俚句聊尔对均裁 
　　不对容山月于今几度圆蓟门当此夕孤赏有谁怜 

　　○小竹扇为大八舅援笔赋 

　　孤蓬湘浦夜入梦雨声寒凤尾多潇洒谁移画里看 

　　○题时立铭所藏郭天锡墨竹二首 

　　嶰谷风初静湘江雨未收鹧鸪啼绝处声断暮云愁 
　　忆昔潇湘夜蓬窓醉梦惊月明天似洗无处着秋声 

　　○题小景为中书邢克敬赋 

　　山远云连树溪回浪涌沙义阳村墅水唤渡过谁家 

　　○题梅竹幽禽二首 

　　修竹经霜翠梅花带雪香幽禽如有意相唤对斜阳 
　　何处飞来鸟依栖梅竹深不贪桃杏色共守岁寒心 

　　○题牛背牧童 

　　东皋初释耒牧竖暮归迟短笛浑无调临风信口吹 

　　○按察使张公宗政以客中写怀八绝见寄聊和以荅 

　　旧好惟取最新诗■〈忄尉〉我思客窓披阅处孤月照人时 
　　纔记同樽酒相违又隔旬光阴如捻指何惜骑来频 
　　游宦　京华久不知谁可亲独怜风月好常自伴吟身 
　　离家经岁月几度数归期无柰清秋夜迢迢更漏迟 
　　岁晚空山候孤灯坐夜深一声天外鴈惊断故园心 
　　孤馆严冬夜梅窓月可怜清光横瘦影吟对兴悠然 
　　同作金门客相知今几年花前曾对酒醉和白云篇 
　　穷通皆有命守道竟何惭莫计荣枯事逢人尽醉酣 

　　○忆味道二首 

　　一自分携后吟怀转寂寥小窓孤烛夜忍听雨潇潇 
　　凉雨新秋夜迢迢更漏深篝灯谁是伴相忆费清吟 

　　○四月十九日过骊山访高味道弟侄各以扇索诗随景物走笔荅之 

　　宇宙无古今人心异今古高谊薄层云视金犹视土 

　　○菜为赵舍赋二首 

　　众欲嗜膏梁宁知此味长惟甘淡薄者始厌大官羊 
　　带露色鲜妍相看我独怜休言滋味薄清淡胜腥膻 

　　○兰二首 

　　椘畹春深候幽兰气味新宜将纫作佩寄我玊堂人 
　　不同萧艾群托根在空谷花开人不知风前自芬馥 

　　○白鸥来往随舟似驯熟而不惊故云 

　　棹发江声急烟深树影微沙鸥如有识来往傍船飞 

　　○忆味道口号 

　　凉雨清秋夜梧桐月上时孤吟谁是伴相忆思迟迟 

　　○口号冬日因士悦回寄先生 

　　岁晚天寒日山空风怒号客边无所有聊尔寄霜毫 

　　○走笔题梅花墨色 

　　我爱姑射仙清标似霜雪误落风尘中玊颜総如铁 

　　○中秋口号因儿女戏索之故云 

　　客邸中秋夜蟾光分外明开筵恣清赏儿女総欢情 

　　○题蓝关图 

　　华屋酣歌舞沧江罢钓竿满天风雪夜谁念逐臣寒 

　　○送黎知州恬之南京 

　　载酒临官道黄花咲客衣几多离别思都逐鴈南飞 

　　◆七言绝句 

　　为王德斋题小景山水 
　　口号戏和中书周用珍韵 
　　桂花小鸟 
　　雨中有怀 
　　双松平远图 
　　山水图 
　　月??荷鹭鸶 
　　菜 
　　林下偶坐 
　　牛 
　　马 
　　竹木幽禽 
　　梅 
　　云山人家 
　　蒲萄为许信赋 
　　桃花白头翁 
　　梅山茶 
　　和靖图为洪中书作 
　　忆味道 
　　梅为汤伯安赋 
　　雪梅为蔡宗濂作二首 
　　为强德中题菊二首 
　　画竹二幅为强德中赋 
　　重九前二日思孟老亲送酒口号以荅其意 
　　题子陵垂钓 
　　时病初愈默坐中忽小童采芙蓉花一朵戏指索题遣怀 
　　画牛为汤伯安赋 
　　送刘进学之宣州任小画 
　　小景四幅为竹鹤友人袁州何太守赋 
　　秋冬小画 
　　为克让赋竹 
　　送陈克让 
　　题梅花 
　　小画梅竹幽禽二首 
　　梅竹二首 
　　和韵题竹二首 
　　白鹦鹉 
　　赋竹 
　　海棠白头翁 
　　梅竹幽禽 
　　闻讣音后不入睡省口号 
　　挽老先生高味道之祖也时因过其家见壁上所题之诗故和其韵 
　　忆味道因窓外有蔷薇花一架故因起兴时永乐廿二年春三月也 
　　自述 
　　舟中口号 
　　蓬窓晓眺 
　　过洪 
　　过高邮湖是日烟雾望东岸彷佛如寺 
　　送性初南还兼蕳诸故旧 
　　送同年田进士 
　　冬日独坐口号 
　　为汤靖题小景 
　　题小画牛 
　　题东坡游赤壁图并后一绝为钱仲礼赋 
　　寒江钓雪 
　　题墨竹二首 
　　题赏春图为邢中书 
　　笋 
　　桃 
　　林檎 
　　枯木竹石 
　　茄 
　　菜 
　　竹木白头翁 
　　题道院梅花二首 
　　题评事尹廷资小画 
　　题寒山拾得为道士潘为善作 
　　忆嗣初陈愽士先送别时曾许寄松鹤诗故云 
　　送吴仪廵检弟回 
　　送人归省 
　　走茟寄樊知州景昭唐舟御史附去 
　　寄味道四绝 
　　戏题小画 
　　静海夜泊偶成 
　　和秦性初韵二首 
　　和进士胡公智留别字宗愚会稽人任御史终布政 
　　过沛县登歌风台口号一绝戏之十四年 
　　中秋病中口号二绝遣兴 
　　口号一首戏呈性初良友 
　　得家书口号寄回 
　　春日病中感怀四绝戏嘲同年诸知巳 
　　挽山阴王主事贤母 
　　送朱德和就步士初之韵 
　　夏日睡起漫兴 
　　墨梅 
　　红梅为孙瓒题 
　　寄同年陈行人因彼人来卖茶问及故云 
　　红梅 
　　题折扇小舟似送行者 
　　题幽兰 
　　墨梅 
　　独坐感怀悼巳故三兄挥泪成之 
　　送王公器归乡 
　　题八骏啚 
　　题小景为邢编修克敬赋 
　　题小竹为邢克敬作 
　　寄王伯顺先生茅山人也 
　　题四皓啚 
　　梅花为强德中题 
　　梅花为孔叔茂题 
　　题牛背牧童 
　　题松上双喜鹊为易百户赋 
　　送前王公顺归乡二首 
　　题道士小画二首 
　　题吏部沈主事小画 
　　口号寄杨大参逊之 
　　和晏驿幕宾咏天鹅二首 
　　口号四绝送蔡良医孙回桐乡 
　　寄武当邵郎中书来欲寄物难将故戏之 
　　寄王思孟 
　　春初口占二绝寄同年徐宪副 
　　寄邵郎中因其纳宠故戏之 
　　口占送吴公琰兼寄宗濂等友 
　　送张先生致仕归闽 
　　寄中书洪益中梦菊先生四首 
　　题三益图 
　　为李进士题竹 
　　寄嘉兴黄子勉太守 
　　送时阴阳大正归仪真 
　　村居　效陶体四首 

　　○为王德斋题小景山水 

　　树底柴门昼不关读书人共白云闲谁知更有清闲客独立斜阳看晚山 

　　○口号戏和中书周用珍韵 

　　半卷湘帘对晚凉渐看新月度西厢玊人别后无消息忽见青鸾喜欲狂 

　　○桂花小鸟 

　　雨后西风散晚凉一枝仙桂发天香幽禽似爱黄金粟飞向花边对夕阳 

　　○雨中有怀 

　　梅雨连朝独掩门萧然街巷似山村香销白昼帘垂地忆着知音欲断魂 

　　○双松平远图 

　　平原秋晚气萧森独见双松落翠阴舣棹不知何处客斸苓应是过云林 

　　○山水图 

　　松竹团阴锁绿苔白云窓户绝氛埃山童凈扫门前径应是湖南故旧来 

　　○月??荷鹭鸶 

　　枯荷败苇满汀洲残绿余香带浅流属玊飞来渔浦晚雪团点破碧天秋 

　　○菜 

　　青菘紫芥徧春畦小雨初晴二月时试摘山厨供晚饤澹中清味竟谁知 

　　○林下偶坐 

　　相逢应是澹忘机坐憩松阴傍钓矶说尽人间多少事不知谁是更谁非 

　　○牛 

　　畊罢东皋下陇头澹烟芳草夕阳牧牧童惯识林塘路咲坐归来稳似舟 

　　○马 

　　华山春暖草初肥纵放归来日暮时莫道气摧风骨老曾随仙驭到瑶池 

　　○竹木幽禽 

　　落叶平林远墅空疏篁枯木自成丛不知何处飞来鸟独立人呼十二红 

　　○梅 

　　氷姿元不染纤尘彷佛罗浮梦里人忆淂江南残雪后一枝常占　上林春 

　　○云山人家 

　　茆屋人家野山濆迢迢苔径过桥分日长车马浑无到惟有青山带白云 

　　○蒲萄为许信赋 

　　西风窓户晚飕飕架上蒲萄已熟秋细数不过三十颗争如一斗慱凉州 

　　○桃花白头翁 

　　何事幽禽也白头多情想是为春愁绯桃一树花开遍啼断东风意未休 

　　○梅山茶 

　　一枝娇艳雪中开醉怯寒风傍腊梅野鸟似怜春色好繁华深处故飞来 

　　○和靖图为洪中书作 

　　老鹤归来暮雪深山童衣薄冷难禁先生独淂梅花趣坐拥双肩费苦吟 

　　○忆味道 

　　一自衔哀别蓟门几回惆怅叹鹤群春风拟约寻诗伴同上三茅看白云 

　　○梅为汤伯安赋 

　　孤根几许托巅崖个个疏花映水开忆淂罗浮明月夜梦中疑是玊人来 

　　○雪梅为蔡宗濂作二首 

　　春动官桥雪未消蹇驴随处探孤标秪应误踏罗浮路惊见仙娥整压翘 
　　雪压氷枝冷不禁寒香素影傍琼林追思东阁清吟夜月到纱窓玊漏深 

　　○为强德中题菊二首 

　　百般红紫尽离披独有黄花晚节奇几度醉扶筇竹杖行吟拄月迥东篱 
　　觧组渊明鬓未霜可怜三径渐荒凉独余晚节寒花在几对清香醉夕阳 

　　○画竹二幅为强德中赋 

　　此君标格本清真惯厯风霜不受尘媿我平生心性廦爱渠真节日相亲 
　　翛翛凤尾拂云长翠色凉阴护石床午醉醒来心似水恍疑清兴落潇湘 

　　○重九前二日思孟老亲送酒口号以荅其意 

　　节近重阳菊未开故人先遣白衣来病余正喜无灰酒且对东篱进几杯 

　　○题子陵垂钓 

　　太史当年奏客星恩深无计可迯名从先不着羊裘去钓得桐江水清 

　　○时病初愈默坐中忽小童采芙蓉花一朵戏指索题遣怀 

　　病起筠窓九月时伤怀几度独支颐芙蓉花发红如锦老却秋光捴不知 

　　○画牛为汤伯安赋 

　　怕向齐王堂下过竟随牧竖度烟萝　时清贤俊俱登用更有何人扣角歌 

　　○送刘进学之宣州任小画 

　　昔年玊署共遨游此日分携计莫留展卷题诗增叹息一重云树一重愁 

　　○小景四幅为竹鹤友人袁州何太守赋 

　　树底茅堂带远村望中野色过桥分携琴何处寻知巳拟约琳宫卧白云 
　　孤舟晚泊水云乡一枕南熏卧石床残醉醒来凉雨后忽惊渔笛在沧浪 
　　江上芙蓉老素秋西风乱飐白苹洲渔翁罢钓归来晚一曲沧浪古渡头 
　　门外茫茫雪满天江边寒压钓鱼船先生独发清幽兴郢曲高砍任醉眠 

　　○秋冬小画 

　　秋高老树半荒凉篱下黄花晚独香一自渊明归去后几回对酒忆柴桑 
　　门外青山尽白头此时谁棹剡溪舟先生独拥吟肩坐应赋梁园兴未休 

　　○为克让赋竹 

　　忆我江南竹外居几多苍翠荫窓虚碧云风卷凉生后曾借清阴画读书 

　　○送陈克让 

　　几度都门送故人每回时节倍伤神驿亭杨柳秋狼藉独有黄花带露新 

　　○题梅花 

　　独逞幽姿氷雪中不同桃李竞春风莫言此日未成实停看调和鼎鼐功 

　　○小画梅竹幽禽二首 

　　玊骨氷肌傲雪清岁寒碧筱结同盟幽禽也似怜芳质故故飞来啄落英 
　　罗浮仙子脱尘缁远访湘江皷瑟妃拟结岁寒氷霜操不妨幽鸟占南枝 

　　○梅竹二首 

　　姑射仙人弄粉姿此君相倚绿参差啾啾何处飞来鸟争占春风苐一枝 
　　斜倚烟梢傍水涯暗香疏影月明时一团清气无人识独有栖寒冻雀知 

　　○和韵题竹二首 

　　凤尾摇风翠雨寒湘江云暗几千竿扁舟记淂经过日吟倚蓬窓醉后看 
　　湘浦朝看宿雨晴隔林犹听鹧鸪鸣碧云风凈凉生后顿觉烦襟分外清 

　　○白鹦鹉 

　　黑距黄冠玊雪姿清时应效凤来仪上林栖处饶丹荔肯学鷡鹩恋旧枝 

　　○赋竹 

　　梦忆湘江路渺漫鹧鸪啼处碧云寒澹烟疏雨孤舟晚曾记推蓬　醉后看 

　　○海棠白头翁 

　　独怜幽鸟有何愁飞向花间也白头应是春归留不住东风啼断恨无休 

　　○梅竹幽禽 

　　陇梅花发雪晴时独　疏篁晚色宜何事幽禽不归去应怜氷玊到寒枝 

　　○闻讣音后不入睡省口号 

　　纱窓日上梦初醒惊喜官闲志虑宁记淂　金门听漏日几回和月候　龙庭 

　　○挽老先生高味道之祖也时因过其家见壁上所题之诗故和其韵 

　　翰墨淋漓色尚鲜竟骑玄鹤上辽天别来十载重相迥读罢题文思惘然 

　　○忆味道因窓外有蔷薇花一架故因起兴时永乐廿二年春三月也 

　　满架蔷薇带露鲜小窓相对暮春天看花有忆同心友尊酒孤吟思渺然 

　　○自述 

　　乌纱玊佩锦衣鲜待漏　金门月满天朝罢归来兮曙色银鞍咲坐兴飘然 

　　○舟中口号 

　　十载编摩侍　禁闱一朝　优诏许南归春风满面欢无极暂脱朝衣着彩衣 

　　○蓬窓晓眺 

　　蓬窓睡起春日晓远山数点晴更好白云飞处树依稀紫翠空蒙如可扫 

　　○过洪 

　　徐州洪下吕梁洪巨石飞涛势若春疏凿当年谁氏力生民犹赖禹王功 

　　○过高邮湖是日烟雾望东岸彷佛如寺 

　　野树茫茫夹岸斜望中烟浪浩无涯高低楼阁云深处彷佛僧家与道家 

　　○送性初南还兼蕳诸故旧 

　　宦游蓟北一年余每叹离群学业疏传语江南诸故友如何不寄半行书 

　　○送同年田进士 

　　紫陌香尘荡绿漪雨晴江上草离鹤鸟啼花落行人肠断时 

　　○冬日独坐口号 

　　木落林空风怒号不堪寒雨苦潇潇衡门镇日无人到坐久吟怀转寂寥 

　　○为汤靖题小景 

　　门掩青山白昼闲野云时逐鹤飞还幽人话到忘机处尘事纷纷总不关 

　　○题小画牛 

　　草暖郊原老牸肥牧童青笠绿蓑衣想应畊罢东皋晚急度河梁冐雨归 

　　○题东坡游赤壁图并后一绝为钱仲礼赋 

　　老瞒曾此倒旌旗遗恨茫茫带碧漪独有先生心似水来游朗咏月明诗 

　　○寒江钓雪 

　　四顾苍茫玊树寒扁舟何事泊江干想应棹入山阴道兴尽归理钓竿 

　　○题墨竹二首 

　　数枝潇洒碧琅玕清影谁移画里看记淂短蓬听雨夜鹧鸪啼破碧云寒 
　　画里惊看玊一枝题诗犹想掖垣时日斜退直联冠佩曾步青阴出凤池 

　　○题赏春图为邢中书 

　　画桥杨柳绿生烟绮阁琼楼沸管弦何处赏春游冶客紫骝驮醉落花前 

　　○笋 

　　锦绷微露粉痕香纔出莓苔未过墙休道此时头角短春风还见拂云长 

　　○桃 

　　佳实垂红个个鲜连枝带叶更清妍自从宴罢瑶池会留与人间荐寿筵 

　　○林檎 

　　异种相传蜀郡生老僧何事独留情也知不是贪滋味爱此累累果实成 

　　○枯木竹石 

　　珊瑚老干挂烟萝萧碧亭亭挺玊柯悬想旃檀禅定处云根春锁绿阴多 

　　○茄 

　　本草名传是落苏个中滋味胜膻腴老僧也爱田家好写作山林野趣图 

　　○菜 

　　几年饱饫大官羊淡泊宁知此味长独有山僧心似水摘供盘饤厌膏梁 

　　○竹木白头翁 

　　古木苍苍俯碧流疏篁瑟瑟晚含秋幽禽独立西风里似向斜阳叹白头 

　　○题道院梅花二首 

　　玊雪姿容铁石心一枝斜傍竹窓深道人放鹤归来晚几度相看月下吟 
　　不见逋仙几十年六桥风月兴茫然寻春记淂孤山下曾棹东风载酒船 

　　○题评事尹廷资小画 

　　石桥苔径接孤村树里人家昼掩门好似浣花溪水上杜陵人去草堂存 

　　○题寒山拾得为道士潘为善作 

　　赤脚蓬头百结衣嗤嗤应咲世人非国清老衲相知后更有何人觧尔机 
　　手拖竹箒咲呵呵心地氷清扫甚么尘世机关都识透又将何事问姮娥 

　　○忆嗣初陈愽士先送别时曾许寄松鹤诗故云 

　　忆昔都门话别时画桥官柳绿垂丝匆匆不尽临岐兴松鹤曾言寄我诗 

　　○送吴仪廵检弟回 

　　官河杨柳半青青话别离亭思不胜行舟独载春归去忍向沙头看鹡鸰 

　　○送人归省 

　　春暖都门柳絮飞一尊绿酒送人归高堂明到称觞处应对东风舞彩衣 

　　○走茟寄樊知州景昭唐舟御史附去 

　　人事年来日转多荒凉茟砚柰愁何闲中莫道交情薄鴈到衡阳自不过 

　　○寄味道四绝 

　　新诗欲写问兴居坐到黄昏一字无不是别来情义薄祗缘茟砚日荒芜 
　　屋后青山户外溪红尘隔断足幽栖春风想象行吟处绿树阴中听鸟啼 
　　官闲犹淂着莱衣膝下承颜愿不违悬想碧桃花树底锦舆几度日斜归 
　　舞罢莱衣对远山此心应共白云闲闲时自是僧家事还拟来趋玊笋班 

　　○戏题小画 

　　曙色茏??忩噪乳鸦楼台烟树锁晴霞曲阑干畔人如玊笑倚东风看落花 

　　○静海夜泊偶成 

　　昔年曾此驻扁舟今日重过忆旧游明月异乡人独自邮亭依旧对寒流 

　　○和秦性初韵二首 

　　簪缨朝罢天初曙退直归来日未斜嬴淂一生心自在愧无才德报　　皇家 
　　染翰归来兴自赊吟鞭咲指夕阳斜英英天际云飞处几度相疑是我家 

　　○和进士胡公智留别字宗愚会稽人任御史终布政 

　　久别重来到　日边那堪今又买归船人生离会如秋月几度亏时几度圆 

　　○过沛县登歌风台口号一绝戏之十四年 

　　少年曾诵大风歌此日登临感慨多千哉英雄何处去空余碑石对寒波 

　　○中秋病中口号二绝遣兴 

　　夜凉碧落绝纤埃天府谁将宝鉴开素彩迷茫摇桂影玊波潋滟浸楼台 
　　玊斧仙家巧斲磨六丁推出涌金波乾坤万里俱涵壁岁岁无如此夜何 

　　○口号一首戏呈性初良友 

　　一年一度进灯诗才薄多惭　圣主知不向同侪争胜负祗将忠悃荅　明时 

　　○得家书口号寄回 

　　庭闱久别客金台几度音书远寄来问我归期归未淂西风湏待菊花开 

　　○春日病中感怀四绝戏嘲同年诸知巳 

　　嘲秦性初 
　　嘲彭显仁 
　　嘲陈显良 
　　嘲　存礼 

　　嘲秦性初 

　　客窓卧病两旬余每叹交游日渐疏独有山阴旧知巳朝回几度到衡庐 

　　嘲彭显仁 

　　寄语文江彭显仁年来风采倍精神应知自淂琴书乐不复留心念故人 

　　嘲陈显良 

　　晓出长衢踏曙光归来庭馆又斜阳奔驰日日因何事秪恐秋添两鬓霜 

　　嘲　存礼 

　　青年文彩最风流玊署朝趍淂自由退直归来无个事绿窓相对拓茶瓯 

　　○挽山阴王主事贤母 

　　淑质清兮两鬓星高堂正拟享遐龄如何一枕游仙梦长夜漫漫竟不醒 

　　○送朱德和就步士初之韵（下佚） 

　　（前佚）紫泥还拟　九天来 

　　○夏日睡起漫兴 

　　瓦枕藤床醉梦醒竹窓幽户午阴清隔林好鸟如相约时复来啼三两声 

　　○墨梅 

　　忆昔孤山雪后时鲜鲜缟袂绝尘缁别来何事姿容老想过羲之洗砚池 

　　○红梅为孙瓒题 

　　氷姿曾不染红尘何事新妆也艳人想是瑶池醉归晚误随桃杏竞芳春 

　　○寄同年陈行人因彼人来卖茶问及故云 

　　昨来试问卖茶人为说君家是远邻欲折梅花寄相忆一枝老尽故园春 

　　○红梅 

　　铁石心肠氷雪肌一生篱落静相宜多应俗眼嫌清淡也学桃花逞艳姿 

　　○题折扇小舟似送行者 

　　一叶扁舟柳市头几回欲上意绸缪临风唱彻阳关曲无恨离情逐水流 

　　○题幽兰 

　　露叶含曦迥绝尘花开岩壑殿芳春书窓读罢清吟处爱尔幽香自可人 

　　○墨梅 

　　罗浮春动雪初消嫩蕋含香色更娇记淂玊堂清咏处阑干东畔月华饶 

　　○独坐感怀悼巳故三兄挥泪成之 

　　退直归来意独幽客怀偏动鹡鸰愁忆从暮雨兮飞后几度相思泪晴流 

　　○送王公器归乡 

　　载酒沙头送旧游春归花柳総含愁新莺也似知人意啼傍离亭不少休 
　　脱却朝衫着布衣临岐莫遣思依依人生淂意湏回首莫待春深花乱飞 

　　○题八骏啚 

　　弄影轻翻碧玊蹄香尘辇道骋骄嘶想应仙仗看呈罢卸却金鞍出御堤 

　　○题小景为邢编修克敬赋 

　　烟树苍茫带远林青山茅屋白云深衡门昼掩无尘到扶策应知觅赏音 

　　○题小竹为邢克敬作 

　　何人醉写碧琅玕翰墨淋漓湿未干记淂孤舟湘浦夜一枝清影月中看 

　　○寄王伯顺先生茅山人也 

　　卖药从来不计金门栽红杏巳成林也知住近华阳洞曾淂仙方养道心 

　　○题四皓啚 

　　隐隐啇山春到稀紫芝歌罢淡忘机翻然只为留侯计一着炎刘决是非 

　　○梅花为强德中题 

　　睡鸭香销夜巳分一窓淡月照梨云清香寒袭吟怀冷写出新诗酒半醺 

　　○梅花为孔叔茂题 

　　野店疏篱曲涧浔孤标斜傍竹林深相思寓直西清夜曾对寒香月下吟 

　　○题牛背牧童 

　　春暖平原烟草肥柳阴牧罢夕阳微儿童惯识林塘路纵着鞭绳月下归 

　　○题松上双喜鹊为易百户赋 

　　乔木凌霄雨露深阴连油幕昼沉沉应多勋绩褒封近灵鹊先来报好音 

　　○送前王公顺归乡二首 

　　江上西风老白苹惊看秋色独伤神嗟予自是天涯客忍向天涯别故人 
　　朝回联辔出　皇州载酒沙头送旧游一片离心似杨柳西风狼籍不胜秋 

　　○题道士小画二首 

　　潇湘昨夜雨初晴鸲鹆飞来似有情莫道孤栖不能语当年曾学瓮中声 
　　琪树含云湿未收晓未灵鹊立枝头强强不遂群飞去淂喜应先报羽流 

　　○题吏部沈主事小画 

　　不到家山山十年云林书屋想依然他时淂遂归田计重向耶溪理钓船 

　　○口号寄杨大参逊之 

　　闻说薇垣德政新公余风月伴吟身荔枝嚼到甘甜处莫忘同时玊署人 

　　○和晏驿幕宾咏天鹅二首 

　　暂寄行踪野水濆雪霜毛羽敻超群他时高展凌霄翮万里扶摇掣海云 
　　栖迹沙汀声不闻清奇标格异鸡群会看相逐丹山凤奋翅和鸣到五云 

　　○口号四绝送蔡良医孙回桐乡 

　　蔡家孙子好丰仪玊树涵云映碧漪不独能专卢扁术又攻楷法学吟诗 
　　十年　京国作芳邻爱尔清勤学业新门径日长无俗客相亲多是玊堂人 
　　家住桐溪越水头束书归槷卓扁舟到时朋辈惊相问应说神州作胜游 
　　溪上相阴浸碧波波光风漾绉缃罗丹房别却经年久到日应知长薜萝 

　　○寄武当邵郎中书来欲寄物难将故戏之 

　　折破涺缄喜欲颠故人何事意悬悬仙山土物如相寄陆路难将附便 
　　忆昔曾同　禁苑游花前风月几赓酬别来云树分南北一度相看一度愁 

　　○寄王思孟 

　　忆昔华阳作胜游仙房几共醉觥筹青天歌罢月将落犹自清谈兴不牧 

　　○春初口占二绝寄同年徐宪副 

　　都门雪霁晓寒消嫩绿扶春上柳条欲折一枝寄相忆滇池万里路迢迢 
　　古人千里重鹅毛万里将来意更饶惭媿客边无以报新诗聊写代琼瑶 

　　○寄邵郎中因其纳宠故戏之 

　　自道精神不似先好将真汞固丹田如何尚有风流态忘却糟糠伴少年 
　　官居仙境列仙班炼淂丹砂有几般衰朽自惭蒲柳质肯分■〈此上夕下〉子驻容颜 

　　○口占送吴公琰兼寄宗濂等友 

　　三年大比又临期每过西风忆旧知送别官亭寄消息秋香湏折两三枝 
　　光阴冉冉急如流回首槐黄又是秋折得秋香听捷日都门翘首候行舟 

　　○送张先生致仕归闽 

　　昭代　王门久曳裾承　恩今喜赋归欤平生心地清如水行李萧萧総是书 
　　颜如丹渥发如霜廿载相逢在帝乡此日一樽临祖道交情浑似别情长 
　　兰舟晓发潞河坝思入平沙路几千想淂到家寻旧业白云书屋尚依然 
　　春暖莺花满禁城惜春那忍送人行柳边怕听呢喃燕似向东风诉别情 

　　○寄中书洪益中梦菊先生四首 

　　我来君去不相逢廿载交情若梦中遥想书囱吟乐处春风醉看落花红 
　　都门风月昔同游归老家山几阅秋清思也知多梦菊不知曾梦故人不 
　　望入天台客路长江云野树思茫茫别来每叹光阴速屈指于今巳十霜 
　　樗材惭愧軄南曹闇劣何由识俊髦独念故人成久别多情聊尔寄霜毫 

　　○题三益图 

　　大夫自是栋梁材惯历氷霜老不摧若问平生谁是伴湘娥姑射共徘徊 

　　○为李进士题竹 

　　湘江梦断路漫漫露叶烟梢画里看忆昔短蓬孤泊夜鹧鸪啼彻雨声寒 

　　○寄嘉兴黄子勉太守 

　　南曹昼永静无尘坐对红葵忆故人遥想琼林同醉日门墙桃李几番春 

　　○送时阴阳大正归仪真 

　　殷懃千里寄香芹珍重斯文气味新愧我平生心性癖独于此味冣相亲 
　　青囊妙术得家传簪绂蝉联几百年此日考成膺 

　　○村居　效陶体四首 

　　幽幽村居异彼廛庐门无车马户满桒榆羹蔾饭糗淡泊自如时皷我琴时读我书 
　　村居幽幽面山临流四时代谢春而复秋载畊载耨于田于畴租税惟收此外何求 
　　依依杨柳荫我户牖柔条嫩叶念汝宁久嗟彼松篁四时相守不凋不瘁为我之友 
　　嗟予小子才无寸长寤寐周孔坠绪茫茫譬彼沧海欲涉无梁何以自释尽我壶觞 

　　◆六言绝句 

　　戏书严译小扇 
　　山水 
　　山水图为赵辅作本学教谕克通之子也 

　　○戏书严译小扇 

　　数点山凝晚翠几家门掩秋晴断续林间鸟韵吾伊树底书声 

　　○山水 

　　雨过溪桥路滑云深茆屋人闲门掩半林黄叶窓涵几点青山 

　　○山水图为赵辅作本学教谕克通之子也 

　　曲曲溪回洲渚重重树掩人家落日数声啼鸟春风几度山花 

　　默庵诗集卷终 

　　●附录 

　　昔日同游玊署春喜君辞翰两如神蔡邕传业唯娇女苏彻论文有懿亲南浦绿波纔觧缆西山落日又沾巾欲题哀些无佳句却恐泉中觧咲人　　　　　四明杨守陈 

　　三年别却凤凰池哀毁伤生众所悲巳羡山涛能有子讵知伯道竟无儿彤毫不染金花品黄壤空埋玊树枝诗社相逢倍凄怆招魂为赋楚歌辞　　　　　泰和尹直 

　　黄金阙下紫微郎闻讣南还惜蚤亡贾至有诗谁可和邓攸无子共堪伤游魂不复归槐国染翰空思在玊堂我忝同朝相识久吟成爱些欲沾裳 

　　凤沼承　恩廿载余风神楚椘更能书那堪大梦游蓬岛空有遗编贮石渠才擅谪仙今巳矣天于伯道竟何如白头慈母伤心处泪洒西风日倚闾　　　　钱唐王献 

　　早岁抽毫侍　玊皇五花笔底发天香　朝廷久悼忠臣逝士类俄惊孝子亡芳树云深鹃血湿空斋月冷桂林荒几回太史昭潜传欲朿生刍莫一觞　　　云中刘道 

　　丙子年间卧病归隔邻垂门独勤渠令人自醉周郎在于我相知鲍叔如南墅叩门春载酒东楼剪烛夜看书而今事事成陈迹望断残鸿几叹吁 

　　中事秩满欲乔迁白发尚书讣忽传千里三茅寻玊局五年双壁坠黄泉伏生有女能名世伯道无儿不怨天落日屋梁成底事一回驰想一潜然　　　江阴卞荣 

　　海内交游羡独贤风流文采况翩翩可堪此别成千古却忆同　朝过十年枫树枫林魂梦远江花江草故情牵素车白马无由吊目断南云泪泫然　　　琼屮丘浚 

　　昔日同游玊署春喜君辞翰两如神蔡邕传业唯娇女苏彻论文有懿亲南浦绿波纔觧缆西山落日久沾巾欲题哀些无佳句却恐泉中觧咲人　　　　　四明杨守陈 

　　三年别却凤凰池哀毁伤生众所悲巳羡山涛能有子讵知伯道竟无儿彤毫不染金花品黄壤空埋玊树枝诗社相逢倍凄怆招魂为赋椘歌辞　　　　　泰和尹直 

　　黄金阙下紫微郎闻讣南还惜蚤亡贾至有诗谁可和邓攸无子共堪伤游魂不复归槐国染翰空思在玊堂我忝同朝相识久吟成爱些欲沾裳 

　　凤沼承　恩廿载余风神楚椘更能书那堪大梦游蓬岛空有遗编贮石渠才擅谪仙今巳矣天于伯道竟何如白头慈母伤心处泪洒西风日倚闾　　　　钱唐王献 

　　早岁抽毫侍　玊皇五花笔底发天香　朝廷久悼忠臣逝士类俄惊孝子亡芳树云深鹃血湿空斋月冷桂林荒几回太史昭潜传欲朿生刍莫一觞　　　云中刘道 

　　丙子年间卧病归隔邻垂门独勤渠令人自醉周郎在于我相知鲍叔如南墅叩门春载酒东楼剪烛夜看书而今事事成陈迹望断残鸿几叹吁 

　　中事秩满欲乔迁白发尚书讣忽传千里三茅寻玊局五年双壁坠黄泉伏生有女能名世伯道无儿不怨天落日屋梁成底事一回驰想一潜然　　　江阴卞荣 

　　海内交游羡独贤风流文采况翩翩可堪此别成千古却忆同　朝过十年枫树枫林魂梦远江花江草故情牵素车白马无由吊目断南云泪泫然　　　琼屮丘浚 

　　偏伤故友情北砌植萱违素志南都结社负幽盟几回踏碎梅华月空想芳馨感慨生　　　　　　　　　云间金锐 

　　明故中书舍人句容曹君廷端为时名人天顺辛巳丁尊甫冡宰公忧守制居家哀毁成疾岁甲申春遂弗起而卒讣闻缙绅伤悼不巳君之家世功名事业文章德行则有志铭可考余与君为世契之友今不可见也哀哉慨夫遂成薤歌以哭云 
　　汗血龙驹不易求康衢驰骤正优游官居近侍名偏着病入膏肓药弗投奕叶家声存宇宙绵延嗣续渺沧洲同朝愧我交情厚哀此诗成双泪流　　天顺八年夏五月既望直文渊阁奉训大夫吏部员外郎四明王璚书 

　　忆昔金闺日分题每咏诗如何千里外便隔九泉时陇树秋云惨茅堂暮雨悲悠悠从此诀故旧倍相思　　南郡余谦 

　　十载抽毫侍凤池清才羙行士林推高骞共拟　皇恩擢永诀俄成故旧悲佳句谁收囊里稿香名人仰墓前碑不堪埋玊荒原外山雨萧萧泣子规　　　　　　钱唐凌晖 

　　论心自信交游少忆友徒增感慨多处世四旬无后嗣浮生一枕竟南柯忍余怀抱千年恨重子清新七字哦记得都门相别去更堪长往意如何　耀宗羙如冠玊凈无瑕三叶簪缨重世家书法锺王尤可尚诗宗李杜更堪夸正期释眼来趋阙空拟承　恩入草麻几度伤心明月夜寒梅移影上窓纱东吴冯■〈宀之〉　　　桥梓同　朝夙着声凤池染翰沐　恩荣吟余雅调成千首嬴得清名播　两京正喜摅才登　秘阁可堪埋王閟佳城春风南鴈传哀讣　和泪闻鹃倍怆情怀柔王诏　　　青春咳唾落珠玑梦断黄梁竟不归从此凤凰池上路令人长忆谢元晖　　　　　海虞凌远 

　　送君守制金陵去孰料翻为永别期官道可能同步月雨窓无复共评诗计年喜过颜回筭绍业怜无伯道儿　东阁操觚今巳矣故山埋玊草离离　　　　　　　　　南阳李溥 

　　十载抽毫侍　紫宸翩翩文采重儒绅词工白雪多难和书法黄庭迥逼真千里正期重会合九原谁料独沉沦纵横两眼哭君泪洒落西风益怆神　　　　　　　　　京口蒋敌 

　　茂陵秋雨后不见马相如华表归辽鹤仙符梦玊鱼承明思夜直　鵉诰忆天书挂剑今无及相望恨有余　平湖傀辅闻道严君已阖棺归来血泪不曾干几函翰墨留青琐万里云霄断彩翰郢曲声残琴帐晓仙家梦入玊楼寒也知芳誉垂难泯碑碣雄文太史官　　　　　　　锦城桂茂之 

　　仙班列职侍宸旒文采翩翩闻望优诗句曾留千里别讣音今动百年愁花香春冷登山屐云影时笼载月舟几度思君君不见空联人说旧风流　　　　　　钱唐林章 

　　一十年来联近侍挥毫常在凤凰池自从居疚还珂里无复趋朝拜玊墀宰木声含朝夕恨穹碑文刻古今知难兄闻讣长安道几对西风涕泪垂　　　　　　　太安康玠 

　　夜半霜凋玉树枝讣音俄尔到天涯如何塞徼七年便作尘寰万古悲伏氏书存空有女邓攸家在竟无儿交游洒尽平生泪泉下故人知不知 
　　内翰曹君廷端与余有家世之好丁丑岁初予罹谴北行祸不可测廷端在京问遗弗绝其交谊之笃固非利害盛衰所能易也今余释谴南归方期会晤以罄平生而君巳长逝矣悠悠苍天何夺我良友之速邪南望呜咽悲不能巳书此以代执绋之意云钱唐于冕奉挽 
　　拜官曾至中书令薇垣遗德人犹敬平生着皆雄文灿烂光华星日映风魂飞侍尚书翁死安生顺那能同凤毛接翅総秀发蝉联奕叶咸输忠才名千古清风扬三山流水同其长留题不足照潜志英精夜夜辉虹光龙文罗寝暗松楸缙绅遥忆不胜愁南天有日奉使去犹能万里陈生刍 
　　桐城何恦　　卓荦才华迈俊英谁知天上玊楼成要津已失黎元望内翰空余体法精花发禁街闲玊勒月高古木隐佳城试看公子如君少几度伤心泪若倾　　　建安杨璋凤阁当年早致身皎然玊树出风尘一从读礼归乡国无复兮哲人永诀我哀斯人兮愁肠欲绝编怀英姿兮人中之杰涵飬德性兮能圆而方扩充气宇兮至大而刚才华晔晔兮厥誉孔彰青年作宦兮存膺　宠光凤池染翰兮日侍圣王昨疏忧制兮执亲之丧谢　天恩兮辞直玊堂驾舟宵征兮归彼华阳今春服阕兮我候南来东风鷢信兮讣音何哀我辱君爱兮衾曲恸哉哽咽无语兮涕泗满顋为交游哀兮失兹辅仁益友为国家哀兮失彼梁柱羙材骊龙凌空兮遗颔下殊送应文瑞兮丹山凤雏人羡子建兮摅才而显我哀伯道兮有而孤倚闾抱痛兮几于丧明藁砧无籍兮泣血吞声扬雅行兮重尔乡评思覩玊质兮瘗彼佳城天漠漠兮云迷九京魂香香徒伤我情 
　　苏台蔡敞　　　读礼南归几度秋乘云一旦事仙游日边无复趋　金天多上应记玊楼露柳晓含终古恨风蝉晚送夕阳愁王孙此去何时返赋罢哀辞涕泗流　丹台张文目?翟十年辞翰侍　金銮咫尺　天颜每对看应制新诗夸夺锦奉天紫诏羡回鵉中朝重拟征司马南国俄惊失谢安惆怅仙魂招不得九原从此夜漫漫　　　　　平湖沈棨 

　　尊甫先朝冠六曹凤池又见蚤挥毫可怜归去持衰经无复来参衣锦袍仙鹤竟辞缑岭去断猿空向蜀山号全归黄壤无遗憾手泽犹堪启俊髦　　　　　　太和萧器用 

　　明时桥梓并簪缨久处薇垣沐　宠荣向为亲丧还栗里竟从仙路访蓬瀛镌碑有字昭潜德到处逢人说令名惆怅逝魂招未得西风落日不胜情　　　　　庐陵葛荣 

　　廿年才羙擅词林此日如何竟陆沉吞茧纸新染翰死央弦断旧鸣琴兰花遽谢余清馥凤鸟高飞渺好音幸有难兄居相府伤心亲为集哀吟 
　　悠悠蝶梦入仙乡　朝野闲来为感伤芸阁蠹生书尚在砚池鲸化墨犹香人间挥翰无曾巩地下修文有卜啇老我临风洒清泪无由缩地奠椒浆　　　　　太湖叶舟 

　　●后序 

　　默诗集序 

　　客有诒予者曰诗可以不作乎予曰十五国风多田夫闺妇之辞矧为士大夫而诗胡可以不作但患不能发乎自然往往抽奇取巧失夫性情之正耳诗胡可以不作也又有难予者曰诗可以易作乎予曰作诗湏探风雅之意以唐人为宗随事命意遇景得情不失家数法度斯善矣然湏是用功乃可到诗诚未易作也客去予方自咎言之不惭适滇臬佥宪句容曹公以先叔父吏部尚书子宜公默庵诗藁示予俾校编而序其所以且曰此吾叔父志之所之非一朝夕之故者吾弟中书舍人恒欲锓梓以傅不果即世其责非予为而谁为予因阅而论之古诗多效陈伯玊韦应物平淡闲雅得风雅翼中意长短歌行间出奇句亦不失温李风五七言近体绝句思致清远出入高达夫刘文房张文昌诸公机轴间要而论之是皆发乎自然道情述景或情景兼至而不失家数法度非探风雅之意以唐人为宗而功用之到者能之邪所以然者由公发身科第扬厯清华进秩于容台天官恒侍　禁近应　　制共领鞮译先后余五十年涵飬造诣岂真一朝夕之故哉诗之繇昌不亦宜乎夫诗之宗唐犹射之宗羿奕之宗秋丸之宗僚一定而不可易者古今人称唐诗殆非虚语故予以公之诗拟诸唐人盖欲学者宗公之诗以入唐人之室有不难者姑苏陈先生嗣初为翰林五经愽士时予少闻阁宠以下多以诗文质之今观此藁有题张真人枯木竹石绝句一声霹雳堕天星惊起潜蛟出海溟烟雨满林秋漠漠竟从何处吊相灵公手批云愽士陈先生看恐非唐人意更休效此体是则公诗之宗唐夙有定见予安敢妄拟以犯不韪之罪哉公讳义子宜某字默庵其号故集因以名之佥宪名景字廷章繇名进士拜监察御史转佥闽滇臬中书讳冕字廷端筮仕鸿胪属迁典　制中秘今昔皆以文学鸣于时谓不本公之教也欤因并着之俾人知其所自成化四年九月既望　京闱甲子科乡贡进士云南临安府儒学训导校文官华亭曹安序 
　　默庵诗集序 

附录： 

丰润伯曹义直隶仪真人天顺元年为左都督镇辽东以宿将积战功封禄一千二百石世袭四年薨孙振嗣弘治二年薨子恺嗣嘉靖五年薨子栋嗣六年薨无子弟松嗣三十九年薨子文炳嗣（四库全书史部杂史类弇山堂别集卷三十八） 

巫凯句容人由庐州卫百户积功至都指挥同知永乐六年以从英国公张辅平交址功迁辽东都指挥使十一年召帅所部会北京明年从征沙漠命先还凯言诸卫兵宜以三之二守御而以其一屯粮开原市马悉给本卫乘操从之宣宗立以都督佥事佩征虏前将军印代朱荣镇辽东时中国人自塞外脱归者令悉送京师俟亲属赴领凯言逺道往来恐致失所阻逺人慕归心乃更令有马及少壮者送京师余得自便敌掠西山凯撃败之尽得所掠者降敕褒勉帝尝遣使造舟松花江招诸部地逺军民转输大困多逃亡会有警凯力请罢其役而逃军入海西诸部者已五百余人既而造舟役复兴中官阮尧民都指挥刘清等董之多不法致激变凯劾尧民等下之吏英宗登极进都督同知上言边情八事请厚恤死事者家益官吏折俸钞岁给军士冬衣布棉军中口粮刍粟如旧制且召商实邉俱允行未几为兵部尚书王骥所劾朝廷知凯贤令凯自陈并谕廷臣文武官有罪得实始奏诬者罪不贷凯由是得行其志正统三年十二月有疾命医驰视未至而卒凯性刚毅饶智畧驭众严而有恩在辽东三十余年威惠并行边务修饬前后守东陲者曹义外皆莫及义字敬方仪真人以燕山左卫指挥佥事累功至都督佥事副凯守辽东凯卒代为总兵官凯名将义承其后廉介有守辽人安之乌梁海犯广宁前屯诏切责命王翱往饬军务劾义死罪顷之义获犯边贝台等诏戮于市自是义数与乌梁海战正统九年会朱勇军夹撃斩获多进都督同知累官左都督义在边二十年无赫赫功然能谨守边陲其麾下施聚焦礼等皆至大将英宗复辟特封义丰润伯聚亦封怀柔伯居四年义卒赠侯谥庄武继室李氏殉诏旌之施聚其先沙漠人居顺天通州父忠为金吾右卫指挥使从北征阵殁聚嗣职宣徳中备御辽东累擢都指挥同知以义荐进都指挥使义与乌梁海战聚皆从额森逼京师景帝诏聚与焦礼俱入卫聚恸哭即日引兵西部下进牛酒聚挥之曰天子安在吾属何心飨此比至寇已退乃还聚以勇敢称官至左都督值英宗推恩得封伯后义二年卒赠侯谥威靖义三传至栋聚四传至瑾吏部皆言不当复袭世宗特许之传爵至明亡（四库全书史部正史类明史卷一百七十四）







默庵诗集　　（明）曹义 撰 

　　●目录 

　　序 
　　卷之一　　五言古诗 
　　卷之二　　七言古诗 
　　卷之三　　五言律诗　五言排律 
　　卷之四　　七言律诗 
　　卷之五　　五言绝句　七言绝句　六言绝句 
　　附录 
　　后序 

　　●默庵诗集序 

　　客有诒予者曰诗可以不作乎予曰五十国风多田夫闺妇之辞矧为士大夫而诗胡可以不作但患不能发乎自然往往抽奇取巧失夫性情之正耳诗胡可以不作也又有难予者曰诗可以易作乎予曰作诗湏探风雅之意以唐人为宗随事命意遇景淂情不失家数法度斯善矣然湏是用功乃可到诗诚未易作也客去予方自咎言之不惭适滇臬佥宪句容曹公以先叔父吏部尚书予宜公默庵诗藁示予俾校编而序其所以且曰此吾叔父志之所之非一朝夕之故者吾弟中书舍人恒欲锓梓以传不果即世其责非予而谁为予因阅而论之古诗多效陈伯玊韦应物平淡闲雅淂风雅翼中意长短歌行间出奇句亦不失温李风五七言近体绝句思致清远出入高达夫刘文房张文昌诸公机轴间要而论之是皆发乎自然道情述景或情景兼至而不失家数法度非罙风雅之意以唐人为宗而用功之到者能之邪所以然者由公发身科第扬历清华进秩于容台天官恒侍禁近应制兼领鞮译先后余五十年涵养造诣岂真一夕之故哉诗之繇昌不亦宜乎夫诗之宗唐犹射之宗羿奕之宗秋凡之宗僚一■〈宀之〉而不可易者古今称唐诗殆非虗语故予以公之诗拟诸唐人盖欲学者宗公之诗以入唐人之室有不难者姑苏陈先生嗣初为翰林五经愽士时予少闻阁老以下多以诗文质之今观此藁有题张真人枯木竹石绝句一声霹雳堕天星惊起潜蛟出海溟烟雨满林秋漠漠竟从何处吊湘灵公手批云愽士陈先生看恐非唐人意更休效此体是则公诗之宗唐夙有■〈宀之〉见予安敢妄拟以大岛不韪之罪哉公讳义子宜其字默庵其号故集因以名之佥宪名景字廷彰繇名进士拜监察御史转佥闽滇臬中书讳冕字廷端筮仕鸿胪属迁典制中秘今昔皆以文学鸣于时谓不本公之教也欤因并着之俾人知其所自 
　　成化四年九月既望京闱甲子科乡贡进士云南临安府儒学训导校文官华亭曹安序 

　　●默庵诗集卷之一 

　　剡溪刘兰　　 
　　金溪邓春编次 
　　华亭曹安校正 

　　五言古诗 

　　◆五言古诗 

　　此味轩为本府王通判宗纪赋 
　　分韵得花宇贺翰林周典籍考满 
　　海印祥瑞诗 
　　効古出还一首 
　　瑞象 
　　瑞乌 
　　题小画为苏子英作 
　　圣德瑞应诗 
　　瑞应甘露诗 
　　小幅山水为竹鹤友人袁州何太守作 
　　题小鸟 
　　崇义堂为刑部王郎中景阳父友人赋 
　　一乐堂为宜兴蒋大年赋一时逼去不工 
　　送孔友和觧组归长乐令字韵为王得斋友作 
　　双松图 
　　孝友堂为王评事友人赋 
　　孝友卷 
　　端午日 
　　终达堂为云南程照磨赋名恕歙人 
　　送王得斋旧藁代人作分韵柳字 
　　朴所为王均辅致政南归作以送之 
　　永思堂为季百户赋 

　　○此味轩为本府王通判宗纪赋 

　　会稽有佳士华扁题新居临轩不种菊绕槛惟栽蔬深春初雨霁嫩绿盈庭除多均性淳雅乐此勤诗书晨飡止姜芥晚炊多菁薤不慕腥与膻澹泊心自如年来已腾达青骢暎华裾将谓厌梁肉轩扁堪成虚孰识君子心穷达同一初节操日弥坚此味恒不疏嘉训祖先哲千载齐芳誉他年纪青白舍子其谁欤 

　　○分韵得花宇贺翰林周典籍考满 

　　濂溪有云孙抱道心孔嘉早年歌鹿鸣来观　上苑花致身玊堂署经史为生涯论动乡相文采霏晴霞新多古意妙句芬天葩胸中泻云梦笔底飞龙蛇春风酿松酒夜雪烹新茶气味自潇洒恬澹众所夸辛勤十载余功绩归皇家是时春向暖景物争繁华桃红舍宿雨柳绿啼新鸦适当课最期伫看　恩荣加 

　　○海印祥瑞诗 

　　天命眷大德　宝历归　圣皇建极御寰宇垂衣临万方好生均化育治道超虞唐敬天恤斯民夙夜恒遑遑　覃恩临梵剎对越严齐庄敛福锡厥民欲其寿而康　宸衷轸深念仁孝孚穹苍适当演法初溥地呈嘉祥卿云丽霄汉璀璨昭文章梵相现金身烨煜腾祥光天花竞飞舞散漫奚雕妆彼苍不爱道甘露垂瀼瀼松头凝玊液叶底悬琳琅后土不爱宝玊井生琼浆清醇酿春色嘉味孚天香太和惟潜达閟瑞斯昭彰　盛世瑞骈集灵异尤非常紫芝与嘉谷迭见何足方知天符泰运　圣德日以昌四方尽归化万姓歌豊穰微臣覩盛羙拜舞联鹓行愿歌天保诗　圣寿同天长 

　　○効古出还一首 

　　昔出暮还家依帘咲相待今出昼归来音容竟何在妆台掩尘氛菱花复谁对伤意忽余悲含情且犹耐幼女虽娇痴相亲还可爱天命苟如斯追思徒感慨 

　　○瑞象 

　　圣皇御寰宇拱垂衣裳　至仁煦万物盛化渐遐荒太和久储毓异象呈嘉祥匪玄亦匪黑娟洁超寻常赋形既魁伟禀性亦驯良柔毳含奇色皎皎凝雪霜素螝一鼻举玊笋双牙长璎珞垂璀璨锦羁何焜煌　彤墀献　天子拜舞还趋跄重瞳屡回顾粹质增辉光　龙颜愉以悦万国回春阳麒麟与驺虞灵囿相颉顽泰运日以盛　圣德日以彰百辟尽羑庆稽首朝　明堂微臣忝鹓列作颂歌虞唐 

　　○瑞乌 

　　圣德超前古明昭庶绩熙深仁沾物类　大孝格神祗和气氤氲日祯祥协应时瑶光钟粹质雪色莹殊姿返哺情偏至足奇已看呈　北阙宁复恋南枝信是　清时瑞应逢圣主知不随鹇漫出独効凤来仪喜气浮　三殿欢声遍四维小臣亲幸覩愿献太平诗 

　　○题小画为苏子英作 

　　山中夜来雨岚气晓犹湿远岫耸青螺长溪漾晴碧鸟韵弄晴晖松阴护苔石中有忘俗人鸣琴闲自适 
　　林莽久萧条疏篁抱幽独念彼岁寒盟孤标更清淑瘦影弄月明长梢拂烟绿好鸟何处来飞飞竞栖宿 

　　○圣德瑞应诗 

　　圣主建皇极垂衣统万邦　仁恩被蛮貊奉贽皆来王麒麟昭上瑞福鹿呈嘉祥五采绚朝中云霞焕天章狻猊超物类马哈尤非常双眸电光掣两角三尺强驼鸡异鸾鹤和鸣偕凤凰慈乌钟粹质玊羽明秋霜猿资欺雪白驯狎夸神羊瑶阶献天子扑舞何跄跄　重瞳屡回顾喜色生春阳　盛世瑞骈集 

　　○瑞应甘露诗 

　　圣皇御宝历　玊帛朝　明堂深仁沾草木大孝孚穹苍太和既旁达瑞应斯昭彰天乳见氐北璇霄丽光芒　孝陵蔚佳树甘露发奇祥萦枝湛玊液泫叶垂琳琅璀璨若联壁涓洁如疑肪甘比饴饧羙馨同欝鬯芳囊封献　天子龙颜喜洋洋金盘映朝日玊瓮涵秋霜灵篇纪天酒瑞牒传神浆登之荐　宗庙颁赐群臣尝一咽清肺腑三呼感　恩光明时信多瑞灵贶尤非常上天昭圣德万寿益永昌微臣瞻盛事作颂歌　虞唐 

　　○小幅山水为竹鹤友人袁州何太守作 

　　岭峤凌青汉亭台俯碧浔溪回山寂寂门掩昼沉沉鹤立苍松老莺啼绿树深野桥通竹坞苔径接云林岚气霏晴雾烟萝落翠阴抱琴何处客爱此涤烦僸 

　　○题小鸟 

　　林壑秋已深萧萧见丛竹木叶尽凋零枝头柰红熟上有小幽禽孑然独栖宿哀鸣怯晓寒刷羽迎朝旭渴饮玊池泉饥飡玄圃粟纹彩殊鸳鸯飞腾媿鸿鹄自知翅羽微猥寒在山麓群鸟不追随一枝聊自足待得春风和云霄任翻覆 

　　○崇义堂为刑部王郎中景阳父友人赋 

　　一室俯江湍轩窓敞幽丽中有崇义人云是南轩裔气质朴且淳襟期更清粹雅怀君子心淡无形欲累处事良合宜俯仰殊无媿轻肥契朋俦哀矜重贫匮所存既坦夷所操尤不二旦夕坐焚香琴书乐清致陋彼市廛流竞逐锥刀利汨汨复营营高风竟谁跂 

　　○一乐堂为宜兴蒋大年赋一时逼去不工 

　　人生俛仰间所乐任情欲彩色及声音耳目相驰逐何如蒋诩孙所乐超流俗灵椿老更苍幽萱晚逾馥桑榆景悠悠矧复膺多福庭下紫荆花联辉映晴旭菜衣舞斑斓箎篔叶丝竹不慕三釜荣琴书资教毓诗礼擅家风闺门蔼雍睦滫瀡日以供亲颜喜堪掬乐此足自娱新题扁华屋至愿人所同一乐君胡独 

　　○送孔友和觧组归长乐令字韵为王得斋友作 

　　多年游宦途历览山川胜沧溟器宇宏籍籍才名盛一朝谢轩裳甘分安前定冠盖集都亭饯别兴歌咏维时暑雨霁赤帜行权令熏风散微凉驿路炎尘凈迢遥望茅山云峯相掩映去去莫迟留儿童候萝径 

　　○双松图 

　　平原渺无际淡烟晦林垧萧条木落候独见双松青偃蹇氷霜操蟠屈蛟龙形繁阴蔼晴雾秀色凌苍冥上萦百尺丝下伏千岁苓青牛变已久白鹤时来停长风起栢末波涛汹沧溟若人苏董流术妙通仙灵既结岁寒友更爱花芳馨采拾酿新酒酣醉恒不醒因之写素影移障南轩屏 

　　○孝友堂为王评事友人赋 

　　若人禀赋淳孝友根天性色养古所难婉愉从亲令殷懃奉旨甘讵肯违温凊更喜重天伦怡怡复存敬姜被夜同眠荆花日繁盛华扁揭高名衣冠富题咏愿言慎始终永矣垂家庆 

　　○孝友卷 

　　良知与良能秉彝众所全阋墙或谇语多惟外物牵羡彼宋氏子赋质淑且贤双亲夙婴疾刲肉祈安痊亲没动哀思结庐依荒阡苹蘩荐时祀霜露益凄然衷情恒切切友爱尤惓惓埙箎叶春和姜被常同眠尝云弟与兄犹如手足联一气既同出何为彼此偏孝友良独尽家声振后先清时旌行义太史铭将传 

　　○端午日 

　　赐观击球射柳诗梅雨呈新霁祥云绕　帝基节临端午日世际太平时　阊阖开金殿　鸾舆出玊墀　龙颜亲阅武虎士竞奔驰月杖挑花露星球暎彩旗弯弓驱雾鬣飞镞剪杨枝得巧摐金捷争慓伐鼓迟人夸周道盛班列汉宫仪补报惭无术观瞻颂有诗文修兼武备四海乐雍熙 

　　○终达堂为云南程照磨赋名恕歙人 

　　灵椿既凋瘁萱花复萎黄哀哀孝子心欝欝酸衷肠旨甘叹莫致音容讵能忘蓼莪罢披阅风木增凄凉幽怀浩难写终远名斯堂时羞荐苹藻殷懃奉烝尝九泉嗟永隔三釜那能将棺衾虽云备俎荳亦馨香葬祭礼无违思慕情何长饥乌号夜月断猿啼夕阳我亦念亲者因之泪沾裳 

　　○送王得斋旧藁代人作分韵柳字 

　　都市悬壶久香名脍人口传家有异方医国称奇手年来忆故乡几度频搔首　赐归出都城离筵对尊酒客路一何长交情亦何厚惜别重．徘徊忍折官亭柳去去到家时还寄音书否容山有高士术业岐黄技几年客　京华清名播人耳卖药不论钱宋清良可比于今谢老归琴书足行李夜来宿雨余绿涨官河水去去棹轻桡凌风势如驶故乡渺何方三茅白云里 

　　○朴所为王均辅致政南归作以送之 

　　我爱朴所翁性资淳且朴志趣厌纷华结茅傍林簿苟完适以安原不事雕斲白云为藩屏青山作帏幕薜荔蔽垣墉轩窓绝丹癯一室斗如许心胸海廖廓图书列左右牙签满庋阁白昼有客过觞咏恣欢谑盘饤止素飡宁肯侈炮煿匪云厌膏梁嗜好在??黎籗素性既如斯高兴岂无托去欲戒奢靡航此时相别离殊觉酸衷肠均行良可羡我独空彷徨到家乐天伦和气回春阳举觞介眉寿拜舞升高堂于焉结亲姻花烛辉洞房人生贵适意此乐殊非常驾言赠君别愧乏双鸣珰愿子莫留恋早趋鹓鹭行江头芳草绿矫首遥相望丈夫志远大竹帛期流芳 

　　默庵诗集卷之一 

　　●默庵诗集卷之二 

　　七言古诗 

　　◆七言古诗 

　　题鄞江送别卷 
　　元夕赐观灯诗 
　　槐阴琴书图为王仕让赋 
　　为苏子英赋 
　　元夕 
　　寿臧文刚医者父伯英翁八十 
　　题陈中书谟淑慎堂 
　　送谢郎中彦奎回春晓曲 
　　送人致仕代夏御史能作 
　　题美人图说者二乔观书意彷佛之 
　　送显良后任检讨相知之友也 
　　灵山书屋为赵先生老师赋 
　　题雪霁图为许良医赋 
　　题严昂秀才雪山图 
　　题赏春图为张琳作时盛暑过其家出画索诗赋此以归之 
　　送道士王一初 
　　平胡诗一首 
　　为户部张主事赋家谱 
　　小景为栢景常赋 
　　题竹为太仆丞严宗信赋 
　　题竹为周廷晖赋 
　　为经礼题山水图 
　　题林塘书屋啚送王淂斋 
　　题山水 
　　春晚图山水为孔员外作 
　　永思堂为季百户赋 
　　端午日 
　　十一年送王伯器归丹阳毕姻 
　　元夕 
　　送克让陈友回 
　　迎云楼为秦检讨赋 
　　题八骏图 
　　初平牧羊图为王淂斋作 
　　送樊景昭回 

　　○题鄞江送别卷 

　　鄞江雨过鄞水碧疋马骄嘶送行客客程迢逓竟何之万里观光上　京国东风荡暖花草香征帆晴逐云飞扬沙头酒尽人缱绻夕阳度鸟山苍苍曾生久负干将器灯窓栽展平生志今朝云路适亨通海阔天高徤鹏翅竚看较艺冠群英玊阶指日承　恩荣丈夫读书志远大还期竹帛垂芳名 

　　○元夕赐观灯诗 

　　太平时遇元宵节金台雪霁流华月六鳌海上戴山来万迭崔嵬壮　京阙晴峦削出青芙蓉花开宝炬酣春红玊树琼枝欝葱蒨珠宫贝阙光玲珑蓬莱深处五云绕清跸声传来辇道雉尾遥瞻扇影移螭头近接炉烟袅千官环佩铿锵鸣箫韶迭奏谐春声仙驭遥从九天下祥光烨烨辉　彤庭天人协应　龙颜喜勑赐开筵　玊墀里花插乌纱映锦袍酒斟玊斝浮香蚁筵前戏乐年年逢伶官献技殊不同妙舞蹁跹当午夜清歌宛转摩苍穹　圣皇远超尧舜德端拱垂衣临万国　九重穆穆自无为四海熙熙登寿域微臣何幸际明时鹓班叨列承　恩私自知浅薄渐无补祝颂长歌天保诗 

　　○槐阴琴书图为王仕让赋 

　　群峯崒嵂摩青天丛林蓊欝浮苍烟何人胸次吞造化点染佳景分清妍悬崖峭壁挂飞瀑孤村远墅连茅屋石田风暖紫芝芳山径岚收苔藓绿溪头昨夜雨初饶粼粼石砾翻洪涛渔郎舣棹入浦溆游人扶策来溪桥云深梵剎钟声杳楼阁高低度飞鸟栽门流水落花红彷佛桃源暮春晓高情乐此殊未央愽山细焫沉檀香古槐移影护石床图书满架琴一张日长人皆苦炎燠潇洒襟怀凉自足芸窓读罢思转幽独对南熏奏新曲一弹林壑松风清再鼓虚堂秋月明三弄朝阳彩凤鸣七弦声断蛟龙惊均今既淂琴书乐冲抱无营甘寂寞　清时贤俊尽登庸那复栖栖老丘壑 

　　○为苏子英赋 

　　忆我江南旧书屋绕檐多种梅与竹氷枝冐雪露琼姿凤尾摇风动苍玊书余对此足怡情拟结芳盟伴幽独轻阴锁户碧云寒淡月横惠暗香馥有时群鸟忽飞来肃?羽肃?羽啾啾竞栖宿砺紫晴沾粉腻香翛翎冷拂烟梢绿朅来蓟北几经年梦魂时落湘江边湘江云晴九疑远翠娥泣处心茫然孤山雪霁春亦早姑仙一别音尘杳今朝画里偶相逢感慨题诗心草草心草草隔远道幽姿劲节两相宜明月清风为谁好 

　　○元夕 

　　圣皇御历统万方梯航奉贽皆来王春回喜遇元宵节晴霄壁月流清光六鳌远自沧海出戴取神山壮　京阙祥烟瑞霭欝??忩茏峭壁悬崖高崪屼空蒙苍翠接　蓬莱金莲万斛从天开光耀珠宫散奇彩风回绮树飘香埃千门万户欢声起紫陌香街艳罗绮游歌赏玩去复还熙然玊烛春台里云端仙子霞锦裳乘鸾跨鹤参翱翔綘雪蟠桃献　万寿琅玕芝草呈千祥是时　凤辇出三殿　龙旗翠蕤开宝扇伶官奉御奏韶钧中使传　宣列华宴宴列　彤墀拥百官百官拜舞朝金鸾年年恭侍筵前乐岁岁永同天下欢我皇远超尧舜德何幸亲逢全盛日愿效嵩呼荅　圣恩更祝皇图巩盘石 

　　○寿臧文刚医者父伯英翁八十 

　　有客有客栖东蒙庞眉皓首颜如童风流不异渭川老矍铄宛似啇山翁少年学得卢扁术济人利物多阴德橘井香泉涵碧空杏林花雾蒸春色昨宵南极散光芒天开华旦呈嘉祥人生七十古来少年登八袠尤非常寿既高兮聿多福阶下芝兰何簇簇玊斝频斟寿酒香彩衣戏舞春风馥春风堂上列华筵筵前称寿来群仙丹桃满盘竟何祝愿与龟鹤同遐年 

　　○题陈中书谟淑慎堂 

　　有佳人兮淑且良早归名阀期寿康宁知二十夫壻亡百年之计失所望呼号擗踊重竹仿忍将铁石为肝肠葵心矢不背朝阳孤灯独守甘居孀一生澹泊安其常织纴纺绩恒不忘采采苹蘩奉烝尝殷懃甘旨供姑嫜俭身不侈罗锦裳对镜肯那浓施妆凛然节操同氷霜懿德可拟芝兰香年来两鬓已苍苍恪全妇道名孔彰华扁高题淑慎堂哦诗令我增慨慷古来贞节称共姜千载之下継其芳会看褒典申朝章斯堂百世流辉光 

　　○送谢郎中彦奎回春晓曲 

　　禁城漏断九门辟　仙掌金茎露华湿玊人环佩觐　宸蔬归省朝辞出　京国褒封紫诰沐　恩光锦衣昼耀兰麝香骅骝骄嘶绿杨陌英年锐气春洋洋云帆明发潞河渚兰芷青青满芳浦到家喜遂燎黄心好捧霞觞寿慈母 

　　○送人致仕代夏御史能作 

　　平生才器多卓荦烨烨声华动　台阁几年花县坐弹琴一旦　枫宸沐殊渥星星两鬓如霜华归依犹得笼乌纱彤墀辞出日初曙锦衣晴耀人争夸都亭疋马送独归飘然逸兴浑欲飞人生富贵在适意林泉此去如君稀 

　　○题美人图说者二乔观书意彷佛之 

　　华堂春暖清昼长紫檀烟袅狻猊香水晶帘卷西山翠牡丹花映娇娥妆鸣鸠乳燕闹春晓回廊复道芬兰草柳阴影转昼沉沉花漏声迟人悄悄玊人细阅女诫书支颐默识心安舒心安舒味道腴善恶之戒秋月如牙床玊几坐终日画屏锦帐垂流苏回头阿姝珠宫侧莲步轻移以无力云鬟斜坠若徘徊纨扇低摇带羞涩风流画工描此图贞姿淑态良不殊柳眉烟锁杏花脸蝉衫香拂青霞裙想是当年乔二女生来富贵由天与阿翁适遇乱离中一见英豪即相许 

　　○送显良后任检讨相知之友也 

　　忆昔与君初相识彼此年华不三十襟怀落落眼独青锐气昂昂鬓俱黑朅来屈指十载余面脥纹生减春色古人交谊重陈雷総道情怀似胶漆我曹虽匪古人流自知气味颇相投　两京宦辙每同游一日不见如三秋玊堂之署宏且敞讲学箴规日相长有时觅句或出奇击节掀髯互称赏对花甞共饮寓直曾同眠朝回都门道玊辔常联翩我心既坦率君心亦平夷势利不相尚淡泊恒自持视彼市廛轻薄子覆雨翻云竟何数情深握手誓死生意合忘形倾肺腑旁人信若平生同谑浪衔杯恣歌舞适然一语或有违反目生瞋不相覩君今与我无此情玊壶贮月涵水清春风桃李肯相守岁寒松栢堪为盟于今拜　命故乡去遣我客怀动情素沙头载酒发棹歌歌断孤舟向何处瓯闽江阔渺烟波拜相山高蔼云树鴈声嘹唳带离愁帆势悠扬挂秋雨到家想及橙黄时蓼莪谩诵哀哀诗披荆剪棘事拜扫从看宰木回春滋乡闾虽羡锦衣好莫恋故乡成潦倒尽赤摅忠在少年回首銮坡湏及早树勋立业显当时贞节期君永相保 

　　○灵山书屋为赵先生老师赋 

　　先生家住灵山下为爱灵山卜书舍穷崖阴壑吼飞泉六月寒生不知夏八窓弘敞昼日长紫檀烟袅狻猊香牙签插架书万轴锦囊横几琴一张先生乐此兴悠然焚膏继晷恒穷年六经心学力自勉百年清白家相传有时适兴鼓焦桐雅音古调谁能同风高疏林落残叶秋清远汉鸣孤鸿卷帘烟树迎朝旭枕屋溪流潄寒玊鸟啼花落自青春竹户芸窓断尘俗先生货利不关心琴书有暇多清吟苍松影落砚池静白云昼锁紫门深醉来浪迹步林壑独引山童携白鹤划然仰天发长啸万虑消融境寥廓朅来游宦天涯久啧啧能声脍人口公余犹自忆灵山几度徘徊重翘首 

　　○题雪霁图为许良医赋 

　　朔风卷地云墨黑老树号寒怒蛟泣昨宵滕六逞神功大块茫茫雪花白晓来钩帘睇扶枽瞳瞳旭日流晴光琼楼玊宇半铄阴崖穷谷微苍茫余寒渐觧氷渐释积素暗添溪水急骑驴不见灞桥人杖策时逢探梅客客来吟倚水心亭飘飘诗兴凌沧溟飞鸥数点落沙渚扁舟几个悬渔罾何人笔底淂幽趣貌出溪山带村墅半林残雪映虗窓彷佛当年读书处 

　　○题严昂秀才雪山图 

　　子陵孙子多文雅十年乐育菁莪化风神志趣敻出群不惜黄金买名画昨来示我一幅雪山啚彷佛匡庐五老横天隅层崖迭嶂冻合玊璀璨疏林别墅寒锁云模糊天绅一道挂岩瀑惊讶奔流落空谷汀洲回曲带孤村石磴萦纡接平陆几家楼阁山上头烂如银阙辉神州逼人冷气清可掬凝华积素光欲??不赤城丹峤望中杳但见琼峯瞰瑶岛苍松不袅紫萝烟琪树常涵镜湖晓茫茫旷野鸟不飞樵苏断迹行人稀渡头只有钓鱼叟扁舟蓑笠临寒矶君家此画世罕淂迹蕳意淡人莫识顾匪摩诘调玄浆又岂郭熙翻墨汁自是仙家施妙术借得天花飞六出六丁六甲任招呼乾坤收拾归氷壶嗟我生平性偏鄙见画心中辄生喜残缣断楮爱清奇锦轴牙签厌华靡年来鬓未摧爱尽心巳灰玩物慎古训志丧良可哀摩挲此啚感怀抱欲有一言为君道古人爱画多成癖爱画何如爱书好君不见孙康当年喜读书虚窓映雪多勤劬又不见郑綮昔日好吟诗灞桥雪里驴独骑二公去矣年华以籍籍香名脍人口我今志节迥不如企仰休风频恧厚濡毫强赋雪山诗文藻不工媿粗丑何当一日君与相邂逅对此谈诗论画尽欢倒尊酒 

　　○题赏春图为张琳作时盛暑过其家出画索诗赋此以归之 

　　歌楼娃馆瞰林麓绣臼缃帘卷朝旭东风吹暖杏花红疏雨酿晴芳草绿赏春公子云锦裳联镳路溢兰麝香珊瑚鞭敲白玊镫紫骝马控青丝缰醉归晚度曲江边傍人咲指蓬莱仙貂求不惜千金贵来朝拟泛西湖船 

　　○送道士王一初 

　　三茅羽客王一初风标秋水涵芙蕖方瞳绀发绿玊杖星冠宝剑青霞裾几年栖息泉石间■〈犭员〉鹤为友云为居有时带雨斸灵药有时枕石看道书有时呼童煮白石有时乘月歌步虚朝真屡谒茅君宅借榻几宿许史庐自从学淂壶公术六丁六甲随昭呼一朝膺荐来帝阙拜官喜沐恩宠殊晓辞丹陛出南陌都亭别我还踌蹰北来始见跨独鹤南归又见飞双凫凫杳杳向何处遥望华阳罙处去华阳洞古闭白云茅阜山高霭晴雾我家住近三茅峯几见春风长琪树书楼高构面崔嵬翠色浮岚足清趣宦游蓟北几经年烟水微茫隔仙路有时清梦落江南乔木琳宫宛如故一尊此日送君行客怀感慨题长句他年优诏许归田来扣松关话衷愫 

　　○平胡诗一首　 【 九月十五日进】 

　　圣皇受　命统寰宇端拱垂衣临九五恩波浩荡洽戎夷航海梯山悉臣附独尔残胡处远方悖德辜恩独负固鼠穴偷生敢陆梁侵掠边疆复狼顾爝火之方不足论蝼蚁之微竟何数膻氛腥秽渎穹苍致使神人共嗔怒我　皇应命率六师仗钺荒陬奋威武左麾大毒??右白旄誓扫胡尘清率土骁骑云屯势若龙雄师林立威如　乕兵气凌空作阵云喧声动摐金鼓　天威一震若雷霆蚁穴蜂窠散屯聚渠魁歼厥息妖氛部落归降尽绥抚边尘既清民物安班师振旅归　天府赤墀初听奏凯歌　丹升欣看舞千羽我　皇圣德冠百王我　皇神功迈前古微臣何幸际升平才薄多惭无寸补作歌稽首颂虞唐亿万斯年受　天佑　　　　赋丹峤白云卷天风吹暖云悠扬弥山带树何苍茫宦游之子重彷徨英宛在亲舍傍亲舍迢隔闽越■〈宀之〉省旷兮甘旨缺三釜虽荣恨莫将目断云山心欲绝□几千里丹峤峩白云里瞻云恨不生羽翰随云时复凌风起凌风飞去落谁家戏舞班衣为亲喜 

　　○为户部张主事赋家谱 

　　张均与我同年友簪花曾醉　　琼林酒于今粉署拜羙除籍能声满人口昨来携重扣我门示我谱牒多华文长歌短韵戞金玊雄词丽句涵春云知君家世起于汴鼻祖由来称积善积善渊源庆泽长至今孙子愈蕃衍岭海当年曾宦游移家今又居新州蝉联奕叶多显达九龄玄素同源流圴今生于百年后绍袭箕??裘明世冑图宗分派别亲疏穷本追源辨真否谱系明兮泾渭分从兹昭穆知所尊光先振后有如此会看百世扬清芬 

　　○小景为栢景常赋 

　　云山高耸碧嵯峩悬崖老树珊瑚柯芙蓉万迭霭晴雾石梁几处横清波危峯绝巘挂飞瀑苍松紫蔓交烟萝此图此景漫摩挲笔端造化谁能过琼楼低瞰溪山曲绣户雕甍映朝旭羙人胜赏杏花天醉倚阑干貌如玊锦衣公子朝天客红缨紫鞚黄金勒退直归来兴自赊宝马■〈马尞〉嘶绿杨陌陌上苔封辙迹稀芝草涵春山蕨肥几家茅屋清嶂里紫门不水桃花飞烟村远见行人小空翠冥蒙应可扫晚风南浦断渔歌落日西林度归鸟我家佳近三茅峯瑶台仙馆云路通兴来浪迹事登眺白云野鹤随行踪别后梦魂每相忆烟树茫茫渺无迹今朝客邸偶披图感慨题诗增叹息昼桥村坞路萦纡乔木琳宫宛如昔 

　　○题竹为太仆丞严宗信赋 

　　我家江南多种竹万玊森森遶书屋清阴匝地翠欲流苍雪满林香可掬生平癖性爱幽独喜此君清目淑虬枝劲节任霜侵明月清风恒自足凤池客子氷玊清貌出此图如有神雨夜恍疑湘女泣梦回彷佛秋声主嵯峩怪石傍林壑绿■〈山欺〉苔痕似雕凿闲花野草总清新几度西风不凋落严均索我题新句濡笔沉吟动情素乡园一别几经年画里相看宛如故 

　　○题竹为周廷晖赋 

　　扁舟昔泊湘江曲曾倚蓬窓看修竹烟稍露叶拂晴空劲节虬枝挺寒玊露天似觉鹧鸪啼雨夕犹闻湘女哭浓阴积翠暖欲飞苍雪飘香晴可掬宦游蓟北几经年独怜梦断苍梧烟今朝画里偶相见亭亭老干还依然阿谁貌此多清淑错落金朷炫吃目吁嗟暝色突帘栊彷佛秋声落书匤濂溪孙子肌骨清为爱此君坚且贞轩窓高挂日相对岁寒拟共结芳盟昨来索我题诗句诗兴茫茫渺何处三湘七泽路漫漫明月清风足佳趣 

　　○为经礼题山水图 

　　凤池澹古南轩后作画于今称妙手兴来濡墨洒齐纨万壑千山片时有客窓爱此秋江图干旋造人人莫如丹崖翠壁互掩映汀洲野渚相萦纡迢迢石磴通琼岛仙家楼阁飞林杪白云绕户画不开黄叶满庭人自扫门前有客来何方奚奴锦囊琴一张寻真不惮路欹仄芒鞋踏破莓苔苍渡头更着渔舟小独钓沧浪几昏晓西风隔岸听樵歌落日平沙伴鸥鸟我家楼屋三茅陬压帘山色涵溪流松飙竹露飒萧爽炎歊不到凉如秋摩挲此景赋长句彷佛家山旧游处蓝田夜雨长灵芝玊洞春风老琪树 

　　○题林塘书屋啚送王淂斋 

　　君家住近三茅西书屋下筑临黄陂黄陂岸上多佳木疏阴密密涵清漪地偏自喜景殊绝来往浑无车马客先生乐此非逃名穷年兀兀探遗经红尘天点飞不到白鸥数个恒为盟兴来浪迹事登眺不跨蹇驴不乘轿独携白鹤杖藜筇行傍孤松发长啸长啸一声山谷空琪花瑶草生香风仙家琳馆白云外棊枰茶灶丹霞中有时携筐采芝术炼药烧丹疗人疾已闻医国称妙手更说针龙试神术昔来蓟北成壮游于今华发不胜秋　九重　优诏许归老一叶扁舟返故丘披图题诗送君去思入华阳隔仙路红亭绿酒对斜阳从此相思缈云树 

　　○题山水 

　　谁家卜筑清溪曲溪上青山压茅屋柴门半掩白云闲春水一湾新涨绿小桥窄窄通孤村几家烟火自黄昏林深红落杏花雨路滑绿长莓苔纹望中楼阁嵌云岛白鹤归来山自晚青松落阴护石床紫萝摇烟覆瑶草寻真野客丹渥容奚奴相逐携焦桐手扶鸠杖黄犊徤身披鹤氅仙家风我观此图增叹息廿载离家归未淂风光彷佛似乡　欲觧尘缨机未息恨无长策报　皇家朝回抚卷恒咨嗟乘闲聊为赋新吟归待两鬓如霜华 

　　○春晚图山水为孔员外作 

　　阳乌欲起天茏??忩宿云犹把群山封鹤翻松露滴空翠林栖夜雨涵春容幽人茅屋梦不醒渡口还维钓鱼艇樵歌牧笛杳不闻野树孤村微见影石梁欹仄连沙瑅波光野色相荡迷催囲娇鸟尚酣睡隔屋晨鸡犹未啼鸡声未动人声悄琼岛香风散瑶草一溪流水落花红好似桃源暮春晓 

　　○永思堂为季百户赋 

　　青田有客季札孙风姿玊树涵春云少年不独能觧武老大尤喜能攻文文武学成人共爱一朝荐入　天府内拜官喜列执金吾淂禄养亲亲不逮朝回几度忆故乡松楸目断云茫茫蓼莪掩卷情哽咽慈乌啼月声凄凉每感风木情不已移淂家山画图里常时披阅■〈忄尉〉遐思此恨犹如东逝水 

　　○端午日 

　　皇风清宁四海康　圣君端拱垂衣裳时临午节雨新霁东华阅武旌幢扬　銮舆敻自蓬莱出一声风外来清跸龙旗风动掣晴云雉尾光摇绚朝日羽林年少气吞虹朋分队列如罴熊纶巾彩服巧妆束雕鞍玊勒驰花骢　仗前争试穿杨手此技人间信稀有翻身满引明月弓金镞随风碎杨柳材官逞艺百不同争标夺锦多英雄杖头球击彩门过恍疑星弹流晴空奇呈巧献　天颜喜　锡宴千官五云里香浮绿蚁泛满觞花插乌纱暎罗绮自惭才薄遇　明时文修武备当雍熙鹓班叨列竟何祝　皇图万载垂　洪基 

　　○十一年送王伯器归丹阳毕姻 

　　寒云羃羃风淅淅官道梅花吐香雪故人别我将远行柳老河边不堪折携壶祖饯出　朝阳临岐那忍倾离觞嗟予三载同翰苑先我承　恩归故乡故乡迢迢渺何处咲指云阳江上去云阳江上秋水深铁瓮城头淡烟曙到家父子情如何相亲一咲春容多登堂举酒介眉寿彩服戏舞谩婆娑王郎此行良可喜不特庭闱奉甘旨鸾歌凤舞洞房春花烛摇红新燕尔锦衾瑞气生香风流苏帐底春融融虽然此乐少年事丈夫志气当飞雄君不见古之人私恩公义俱两忘莫因欢爱误青云要使竹帛垂功勋叮咛惜别从此时后会又是来年期来年春风二三月桃花浪暖宜鲸飞时当大比文奎现四海群英会　畿甸王郎王郎莫淹留早来同赴琼林宴 

　　○元夕 

　　圣皇抚运寰宇清熙熙民物跻升平时临元夕月光满欝葱佳气盈　瑶京放灯　诏许民同乐一天星斗增辉明　九重宫阙凌空起翠拥鳌山　五云里金莲万斛散晴霞花树千章映罗绮群仙跨鹤自瑶池驭风冷然游　帝里銮舆仗簇从天来香凝辇道无纤埃箫韶叶奏太平曲琼浆满泛流霞杯金吾传　宣夜弛禁九关不钥通宵开欢声洋洋达苍昊祥辉照映蓬莱岛四时富贵何如春此夜风光良更好伶官次苐百技陈臣庶纷纷乐熙皞捴知　圣德冠百王子惠亿兆垂　恩光天人友庆隆万福　皇图巩固同天长微臣快覩愧无补敬歌天保酬　虞唐 

　　○送克让陈友回 

　　梅雨酿新晴荷钱铸娇绿故人告我归相送江之曲江头水暖波粼粼荇丝柳带牵离情离情缱绻对樽酒酒残怕听阳关声阳关怕听意何如与君一别三年余鱼沉鴈杳绝音问风窓月槛徒嗟吁　金台此日偶相逢相逢天咲生春容连床夜话情不巳禁怀磊落如昔同那堪相逄即相别令我客怀增惨切交游萍水尽他乡心事凄凉向谁说相思后夜隔天涯千里关山共明月 

　　○迎云楼为秦检讨赋 

　　迎云楼迎云楼远在越山之东头绮窓晴瞰鉴湖水缃帘暮卷娥江秋波光云影相辉映雕甍画栋凌斗牛楼中之子人莫俦结构不为景物谋高堂有亲垂鹤发别来几载生离忧音问疏兮甘旨缺梦魂长向庭闱游凭阑日夕纵高望望中惟见云飘浮白云无心自舒卷游子有意徒绸缪目断飞云心杯休思亲之意何悠悠羡均自是儒者流读书明道遵孔周他年移孝事　君王令名应与怀英侔 

　　○题八骏图 

　　人重韩干名孰识韩干马玊堂退直披此图茟精墨妙知谁写忆昔王母宴瑶池蟠桃嘉会人少知独有穆王好仙术日驰八骏相追随朅来此事世已久八骏之名传不朽韩生貌此落齐纨种种风流真妙手玊蹄竹耳势如龙秋波菱镜悬双瞳桃花赪色映晴旭银鬃雪尾梳霜风骄嘶羣行绿杨陌饮秣回头自相适园人独骑最后来缓着青缰不加策竟从何处暮归迟华山春暖烟草肥大千四海息烽堠牧罢应知入　天厩 

　　○初平牧羊图为王淂斋作 

　　初平公年少时嬉戏不殊同队儿眉清目秀神仙姿凡夫肉眼那相知牧羊适遇仙者俦因缘夙契情相投金华山中共咲傲蓬莱顶上同遨游蓬莱山渺何处东望沧溟蔼云树苍松翠竹落晴阴碧洞丹崕锁寒雾朅来山中四十年人间尘迹俱茫然难兄寻觅叹无缘黄冠引上蓬莱巅蓬莱之山何所适吸景飡霞自朝夕石鼎胡麻带露香蓝田碧玊和烟湿问渠所牧者咲指东山侧阿兄试看之累累捴顽石谁知仙家术妙非寻常呼嘘造化日月壶中长等闲指挥一叱咤乱山白石皆成羊安期生魏伯阳平生与之相颉顽神仙之说称荒唐我亦叩之心茫茫蓬莱三岛足迹邈难到对此画图题诗增慨慷 

　　○送樊景昭回 

　　远岫削芙蓉滦波漾晴玊芳草满江滨春光真可掬柳风吹絮荡晴空桃雨飞红点新绿此时送客最关情临岐怕唱阳关曲阳关怕唱意如何人生会少离别多去年此日金陵道为均酌别朱颜酡今日相逢即相别离情争似春风和君今别我意冲冲我亦送君情戚戚到家青鸟有时来为寄平安好消息从今云树两茫茫渭北江东捴相忆 

　　默庵诗集卷之二 

　　●默庵诗集卷之三 

　　五言律诗 
　　五言排律 

　　◆五言律诗 

　　送庄检讨存礼归省 
　　送沈中书归觐松江 
　　寄味道 
　　送别 
　　挽周检讨母 
　　送武官之任 
　　送南宁州判 
　　送人归蜀 
　　送人归省 
　　忆高味道 
　　送僧归淛 
　　送县令致仕 
　　送太学生陈珙南还 
　　送人之池阳 
　　送文令尹之贑县 
　　送王文显之任 
　　送令尹 
　　题小画为蒋宗性作 
　　宿茅山汤宗师房听雨 
　　送医士归田二首 
　　送王文葩归省甬东 
　　淮甸晴霞送邵武令分题 
　　桃源暮雨 
　　送李令尹考满 
　　送医官周本庸还家 
　　送金华推官还任 
　　送医人还金华 
　　送同邑孔人材 
　　送叚中书归南祭扫 
　　送道士归杭为王评事赋 
　　送友人 
　　送赵驿丞归东阳 
　　送裔二尹回任有序 
　　送包文烨 
　　送朱德和 
　　忆亲写怀 
　　送何吏部澄公赴金陵二首 
　　山水图为华俊作 
　　和王希范送摇先生之新建韵二首 
　　沙鸥 
　　夜泊东昌府 
　　官舍与乡友夜酌 
　　送同年田进士 
　　寄家 
　　送行为陈季和赋 
　　送龙兄之蓟北 
　　十三年在蓟北送庶吉士王士华归宁波二首 
　　送人归鄞江 
　　送人归江西 
　　挽赵郎中妻 
　　送吴飬舟赴奉新税课局大使 
　　赠医士为续经历以仁作 
　　送人归田为邢中书作 
　　凝清卷为潘惟善赋 

　　○送庄检讨存礼归省 

　　欢会嗟难及离忧未易裁怜予纔北上念子复南回云树思千里岐亭酒一杯夕阳分手处底事重徘徊 

　　○送沈中书归觐松江 

　　同作金台客频联玊笋班一朝膺　紫诰千里向家山别酒从今醉孤舟何处弯离亭无限意相逐到云间 

　　○寄味道 

　　与子相违后星杓几转移云山迷望眼烟树带晴曦尊酒孤清兴连床念旧知客怀秋寂寞嘉会在何时 

　　○送别 

　　疋马都门外含愁暂送君离觞倾暮雨征鴈度寒云自是交情重那堪客路分青山回首处惆怅又离群 

　　○挽周检讨母 

　　椘畹霜华重幽兰竟不芳断机遗训在截发盛名彰夜月乌啼切东风蝶梦长梅湖回首处新塜对斜阳 

　　○送武官之任 

　　紫禁钟初歇都门曙未分鸡声催去马旆影逐孤云凤诰新恩宠箕裘旧烈勋柳营春到日重整六韬文 

　　○送南宁州判 

　　别驾之官去都门秋未阑黄花含晓露白鴈逐征鞍万里云山迥孤舟暮雨寒南宁归到日母忘寄平安 

　　○送人归蜀 

　　送客还西蜀长河放画舩棹歌春雨外离思夕阳边巫峡云连树巴江水接天柳营知到日稚子候归鞯 

　　○送人归省 

　　壁水遨游久家山入梦频一朝辞　帝阙千里见慈亲暮雨沾行旆离歌动别人高堂归到日应是彩衣新 

　　○忆高味道 

　　知巳高工部鹓行几共趍别违千里隔忆念半时无江树春云迥松囱夜月孤遣怀多觅句谁为话精粗 

　　○送僧归淛 

　　祝发来京国承　恩杖锡还形如孤鹤瘦心似白云闲咲指江头路吟看海上山悬知明到日参透祖师关 

　　○送县令致仕 

　　觧组辞花县承　恩出紫宸功名酬素志才誉动儒绅行李青囊在还家白发新遥知从此去囲钓乐余春 

　　○送太学生陈珙南还 

　　载酒官亭晚分携对落晖舟从通潞发人向石城归随路蝉声急横秋鴈影微桥门明到日还下董生帏 

　　○送人之池阳 

　　都门残一腊候拜命出彤墀雪积千山迥寒侵疋马迟棠阴遗爱在清誉故人知明到池阳日应知荥水时 

　　○送文令尹之贑县 

　　乕榜登名久乌台历政多一朝官县令千里别銮波路指贑城去舟从彭蠡过到时勤抚字侧耳听弦歌 

　　○送王文显之任 

　　宰邑之官去关山几许程云边双舄远江上片帆轻落日残蝉路西风断鴈情花封明到日施政在宽平 

　　○题小画为蒋宗性作 

　　何处幽偏境能清物外心山回苔径狭溪遶荜门深云树霏晴翠烟萝霭夕阴题诗幽兴发几度欲携琴 

　　○宿茅山汤宗师房听雨 

　　厌听春宵雨无眠感客情萧疏惊落叶淅沥讶秋声暗滴瑶池响寒侵锦被轻仙家莲漏静辗转到天明 

　　○送医士归田二首 

　　轩裳远乡园松菊存行藏安遇感激荷　天恩 

　　○送王文葩归省甬东 

　　慈闱温凊旷归省荷　君恩别路云千里离亭酒一尊迟回瞻　凤门?报迢逓向蛟门彩服承颜日应知贺客繁 

　　○淮甸晴霞送邵武令分题 

　　归棹经淮浦霞明欲曙天远随孤鴈度轻逐片帆悬晴障云霄锦光含草树烟飞凫从此去指日到樵川 

　　○桃源暮雨 

　　望入桃源路移舟暮雨时依微迷宿鸟潇洒度行旗暝合云林湿阴连野树滋武阳民有待经此暮淹迟 

　　○送李令尹考满 

　　出治湘江上心如湘水清河阳花自满卓茂政多平麦垄雉常见柴门犬不惊　九重从此去书冣荷　　恩荣 

　　○送医官周本庸还家 

　　医学家传久多君术更精两京驰德誉一旦沐　恩荣别路莺声迥长亭暑气清行当存利济苏董拟齐名 

　　○送金华推官还任 

　　督民输贡赋巳实蓟城仓北面辝　金阙东归泛客航云横江树晚雨过海天凉共说多才干芳名蔼帝乡 

　　○送医人还金华 

　　妙淂岐黄术长存利济心悬壶曾近市卖药不论金泉溢苏躭井花明董奉林故园从此去种术白云深 

　　○送同邑孔人材 

　　几载勤　王事驱驰不惮频江山多在目诗酒自怡神行李青囊旧还家白发亲悬知明到日耕钓乐余春 

　　○送叚中书归南祭扫 

　　凤池为客久清梦忆松楸　诏许荣归日时逢潞水秋黄花牵别兴白鴈逐行舟拜扫先茔后人夸是昼游 

　　○送道士归杭为王评事赋 

　　观光纔北上跨鹤又东归到处留丹言?夫逢人说息机星冠笼绀发霞佩暎晴晖明到蓬莱境应知过客稀 

　　○送友人 

　　都门晓送客酒尽动愁颜一见复相别孤舟何处还黄花秋满目绿水远连山回首空惆怅金台落照间 

　　○送赵驿丞归东阳 

　　载酒临江浒分携各尽觞断云横北野疋马向东阳旧治人采迓离情水共长相望虽咫尺别意讵能忘 

　　○送裔二尹回任有序 

　　昨辱过访匆遽中弗克天聚殊不满怀既见复别不无感慨灯下草率口号四十字送之非诗也聊以识别云 
　　振佩朝　天日春回二月时林寒莺未转江暖柳先舒一见怜疏阔相欢问起居宦途欣淂意分手竟何如 

　　○送包文烨 

　　淮海归来日蓟门春半时弄晴莺语滑因暖蝶飞遅未尽连床兴那堪话别离一尊南浦晚烟草益凄其 

　　○送朱德和 

　　梅雨晓初晴都门送客行一杯官舍酒千里故人情路指椘山远帆开潞水平悬知归到日争羡锦衣荣 

　　○忆亲写怀 

　　别违春复夏几度念庭闱白昼随云倚清宵凭梦归关山云阻隔音问鴈来稀若问南还日西风紫蠏肥 

　　○送何吏部澄公赴金陵二首 

　　官膺新　宠秩才擅旧时名何逊诗偏俊山涛軄更清吟怀风月迥藻鉴玊壶明莲幕香凝处应知适宦情 
　　一自投簪去淹留岁月深思亲频有梦报　国每关心领荐来铨部承　恩出禁林旗亭分手处绿酒醉还斟 

　　○山水图为华俊作 

　　苔径通幽处柴门暗薜萝溪回清涨急山迥白云多南浦归鸥鸟西风断棹歌小桥村墅晚有客抱琴过 

　　○和王希范送摇先生之新建韵二首 

　　朝罢送行人香风拂路尘儒林声价重　枫陛　宠恩新去旆沾花雨离觞醉暮春杏坛明到日母惜寄书频 
　　京国欢初会春风柰别何晴洲芳草合岐路落花多酒尽金台月帆经扬子波匡庐遥在望隐约几时过 

　　○沙鸥 

　　独羡沙鸥鸟鲜明玊雪衣和鸣如有意饮啄自忘机刷羽晞朝旭泯沙傍钓矶长河波浩浩相逐不惊飞 

　　○夜泊东昌府 

　　夜到东昌府维舟古岸西天高霜月白水闲闸声低惊梦城楼析催行茅屋鸡客怀甘寂寞到处有新题 

　　○官舍与乡友夜酌 

　　咲折都门柳长亭送远行蓟丘春色老通浦雨花晴絮落沾行旆莺啼促去程夕阳回首处山断暮云横 

　　○送同年田进士 

　　昨宵官舍饮俱是故园人酒兴吟边逸乡情客里亲坐残窓外月倾尽瓮头春醉觉乾坤大狂吟若有神 

　　○寄家 

　　游宦天涯久　恩承雨露多乡关天外远岁月梦中过酒向闲时饮诗从醉后歌但惭才力薄无补柰愁何 

　　○送行为陈季和赋 

　　折柳都门晓江头送远行鸟催离兴急风正去帆轻芳草雨中绿岷山天外青不堪回首处肠断鹧鸪声 

　　○送龙兄之蓟北 

　　饯别森多士斯文总一家暂时辝故旧不日到　京华夜雨都门酒春风驿路花莫为儿女态临别重咨嗟 

　　○十三年在蓟北送庶吉士王士华归宁波二首 

　　金台同作客先我赋归休夜月蓟门酒秋风淛水舟多情空缱绻无计为淹留回首斜阳路青山锁暮愁 
　　客里送行客骊驹不忍歌秋光蓟门老归兴越山多自是交情切其如离别何春风芳草绿重望到　銮坡 

　　○送人归鄞江 

　　诏许归宁去承　恩出凤城衣冠新进士书剑旧儒生路入鄞江杳帆开滦水轻临岐一杯酒聊慰别离情 

　　○送人归江西 

　　浪迹天涯久春风意故乡江云随去棹夜月照行装绿柳迁黄鸟青山带夕阳都门南中丂路别后漫相望 

　　○挽赵郎中妻 

　　宴罢瑶池会东风醉不醒兰阶香雨歇蕙怅碧云扃尘镜妆台暗寒窓机杼停良人官粉署淑德为镌铭 

　　○送吴飬舟赴奉新税课局大使 

　　蚤岁驰英誉清时荷　宠光一官初授职千里促行装柳市沽新酒离亭送夕阳征啇明到处应是羡才良 

　　○赠医士为续经历以仁作 

　　京国多医士如公有几人传家留秘术济物独存仁药圃灵芝茂丹炉汞气新生平阴隲厚苏董足为邻 

　　○送人归田为邢中书作 

　　清时怜觧组白发独还家自喜　　天恩重宁辝客路赊驱车经洛邑回首望　京华旧业东篱下应知茂菊花 

　　○凝清卷为潘惟善赋 

　　爱尔栖真处幽深对远山香凝清昼永门掩白云闲炉伏丹砂火寒生氷雪颜心渊澄俗虑客到不相关 

　　◆五言排律 

　　车骑纷多士岐亭送旧游客怀春树迥归金暮云稠弦管欢无极阳关醉忍讴柳阴张祖席花底控骅骝山断云横雨江空天浸流舟还杨子棹人倚仲宣楼望里　苍龙阙吟边白鹭洲松楸违拜扫苹藻荐时羞豪旷追风月栖迟憩野畴征途看渐远羁思转清幽尊酒怜孤对诗词孰共酬迢遥京国道宏丽帝王州去去情宁舍惓惓计莫留平安从此后鸿鴈寄来不 

　　又 

　　半生多慨万里快遨游报国丹心壮思亲白发调盛名吴下士高调郢中讴空阔搏鵰鹗沙干骋骏骝声诗唐律度楷法晋风流几过杨雄宅频登压粲楼归篷投建邺载月渡沧洲俊采逢人羡衰颜对镜羞怜均朝北阙愧我老西畴汉水晴逾碧秦山晚更幽关河从此隔风月共谁酬落日长亭路连城古帝州有怀徒缱绻无计为淹留后夜分遥念音书肯寄不 

　　默庵诗集卷之三 

　　●默庵诗集卷之四 

　　剡溪刘兰　　 
　　金溪邓春编次 
　　华亭曹安校正 

　　七言律诗 

　　◆七言律诗 

　　昔日戏题小画 
　　永思堂为张茂功赋 
　　元夕应制 
　　送丁永成之邵武 
　　送尹仲昭之迁安教职 
　　挽王处士彦实之父 
　　送朱德和就步士功韵 
　　澹泊轩 
　　送象州知州 
　　望云思亲为汤主事赋 
　　送沈太参仲威 
　　送许知县英 
　　挽周处士知县庸节之父 
　　送吴惟吉知蕲州 
　　送人省亲归福建 
　　挽诸处士光禄署丞仲学之父 
　　送人归仪真 
　　挽李给事中父 
　　送史阴阳官归金困 
　　蓟门送别图 
　　送薛京兆还家祭祖 
　　送陈主事谟归省分题得任城酒楼 
　　初度日朋旧过临为贺戏笔书怀念先妣不及禄养也 
　　送张中书克巳归陕西 
　　送王主事父归越布政暹之父 
　　送王公器回乡 
　　送户部刘主事归襄阳祭祖 
　　送人归无锡为郑监丞叔颙作 
　　云萝书舍为社文会赋 
　　送庄检讨存礼归省 
　　送郑司副雍言归淛东 
　　送吏科凌给事中归省 
　　送医官还郑州 
　　送御史还家 
　　送阴阳官归江西 
　　送王公顺归乡 
　　送牟御史出镇便道给假省亲之四川 
　　慈寿堂为李御史赋 
　　送长汀陈检讨 
　　挽检讨母秦性初老孺人 
　　怡萱堂 
　　送徐知州赴郑州 
　　梦忆华亭华亭寺名在滇池中书洪益中求 
　　送韦检讨父还庆远 
　　送韦进士 
　　和待诏王内悦先生留别韵 
　　送陈州判李和之安陆州 
　　送邓日新归韶阳省亲 
　　送光禄李少卿归省 
　　送邵郎中之淛东省亲 
　　送杨学士子回乡 
　　送王文显之任 
　　送陈守道之蕲州 
　　送太常魏先生之南京 
　　送张翰英之任云南参攻 
　　送二尹邵孟辉之丹阳 
　　送王太医德斋归乡 
　　送史太守常归休 
　　送味道父楚兰翁 
　　送王文葩归省甬东 
　　送医官周本庸还家侄壻德贤之族兄 
　　送推官复职为邵郎中作 
　　送周大本还江西 
　　寄味道 
　　赦后送人还家 
　　临清楼 
　　溪山一览亭为金华邵郎中宗正作 
　　送金华杜给事中省亲 
　　送严寺正归老 
　　和笪端凯韵送其弟归老 
　　送人南还 
　　夜读士功纪行诗 
　　送姚经历复任河间 
　　送传驿丞复任龙潭 
　　送姑苏陆二尹彝赴常山 
　　送许芳洲 
　　送刘　归江阴就寄声严大理本斋先生 
　　送人归乡 
　　送刘副使棻之福建 
　　送廉使张宗政之山西 
　　送仰先生之长沙 
　　送大参刘长谦之广东 
　　送韦道显归省庆远三首 
　　椿萱堂为宁波傅光熹赋 
　　送刘御史子深之南京 
　　送池州太守复任为马友孚友人作 
　　送何吏部澄公赴金陵 
　　送郭指挥之南京 
　　太守郑公祥与予有相知之雅兹闻讣南还来别惭无以赙匆遽中勉述五十六字送之非诗也聊以识别云 
　　送李通判之应天 
　　送人归老江西为于中书霈作 
　　送史太守之应天 
　　送人之广西为杨给事鼎赋 
　　二白乌 
　　迁秋日书怀初不知选法以编修升主事故戏之 
　　送王行人闻讣归和韵 
　　和高侍讲先生韵五首时宣德七年也 
　　送人归老清江为周判府作 
　　送黎知州恬之南京 
　　九日邻家张宗政绣衣送菊花口号一首 
　　送陈孟仁还姑苏翰林五经愽士先生之子也 
　　同寿堂为良医许景芳作 
　　浦江书舍为　挥使题 
　　送李给事中应庚 
　　善继堂为周公弼作 
　　寄王思孟 
　　聚星楼为陈循理作 
　　送陈嗣初愽士先生归乡 
　　送医士归田 
　　送宿州太守王永隆增秩复任为民告留 
　　松庵 
　　送陈节妇魏氏子珏回句曲 
　　送严教谕素之乌程（有引） 
　　挽云间沈御史父 
　　送邢中书兄弟归荥阳 
　　挽吏部洪主事 
　　送赵郎中致仕 
　　送许文勉 
　　送二尹徐仲朴赴武昌 
　　送王给事中贤归山东 
　　竹鹤为何太守澄作 
　　黄门给事中李公继白予邻邑友也兹拜命知永州府事将行愧无以赠聊述五十六字送之非敢言诗庸以识别云 
　　送何知府澄之袁州 
　　送王司训粹之清水朱德润之徒也 
　　送倪东明归茅山 
　　挽涑水令吴文昌 
　　元夕 
　　题北堂卷 
　　送王先赴古田（有引） 
　　送人之肇州 
　　送陈同知克让同学友也 
　　送严都指挥归宁夏 
　　花萼轩 
　　送史州判彬赴云南赵州 
　　送桃源尹知县 
　　挽诗 
　　半村江西一诗人手卷 
　　过济宁登郊闲步 
　　和郑雍言上巳日游庆寿寺诗韵 
　　送性初南还兼简诸故旧 
　　送同年田进士 
　　寄家因东西南北四韵就寓怀 
　　和彭检讨显仁太液晴波韵 
　　送人归江西 
　　送张思安佥宪湖广 
　　中秋夜诗乡先生樊浩翁所作时宣德八年秋乡人医者钱宗浩诵于蓟北小楼因笔之戏和不免续貂之诮　原倡 
　　送阳医官回南康县 
　　送王文显复任 
　　景星 
　　送章主簿之江宁侍郎尚文之兄也 
　　送邵通判之苏州 
　　送温知县复任 
　　积善堂 
　　黄金台祖饯送吏部孔员外回杭 
　　送金令尹仲经之平乡 
　　挽锦衣卫指挥李効良母夫人 
　　挽吏部张员外父 
　　爱萱为林编修赋 
　　送钱郎中济民赴金陵 
　　挽朱员外松江人 
　　和月泉咏金山寺诗韵四首 
　　君子轩为宋先生作绍兴人成国公书扁 
　　送医官致仕归金华为邵郎中正赋 
　　送达先生之新淦 
　　送外甥为于中书沛作 
　　送王仲章归乡时均辅在北 
　　送指挥归绥德为赵编修作其家忠孝 
　　送连修撰归闽焚黄 
　　送祠祭胡郎中添麒归田 
　　送邢编修弟 
　　送冯智安太守之绍兴 
　　送袭职指挥 
　　代王九皋作送同年连修撰 
　　和编修许道中腊月初三日诞诗三首 
　　送医人归田嘉兴人为朱修撰作 
　　送杨太守衡之通州 
　　送主簿归老其人清廉 
　　送人之高邮教职 
　　送人归田 
　　挽松窓先生即俞处恭也 
　　挽张中书父 
　　挽知县姑苏人任遂安 
　　送樊参政归闽 
　　送张给事中居杰升云南参政 
　　挽畊隐先生朱德润之翁也 
　　挽诗为中书沈为忠作 
　　送袁令尹复任贑州雩都县 
　　送何县丞任建阳 
　　送邵孟辉之任丹阳丞 
　　送吴太守闰复任饶州府 
　　挽工部林主事超之母夫人广东人 
　　送郑雍言佥宪之河南 
　　送唐舟御史致仕归广东 
　　送太守易公之四川 
　　送黄璇太守之任河南 
　　送平江伯孙南还 
　　送严太仆宗信 
　　送顾佥宪归老仪贞 
　　和晏铎幕宾咏天鹅韵兼送行 
　　赋得天寒月映霜送黄布政■〈宀之〉之山东 
　　挽金中书舍人父文鼎先生其人能诗善画 
　　善庆堂 
　　送车黄门致政南还 
　　送蔡良医孟颐致仕桐川 
　　挽龚通政父 
　　分题得直沽海势送杨公子 
　　挽工部诸郎中谦父 
　　送杨编修寿夫先生 
　　霅川归趣送黄布政叔正归田二首 
　　寄余处恭先生 
　　挽吴参政广德人给事中升任 
　　送兵科郑给事中悠归省 
　　挽同年郑通判广东人 
　　寄同年陈知府安 
　　送主事姜子澄任广南太守 
　　送李桓乡试 
　　送何观中书归省 
　　挽丁副都夫人 
　　贺陈都宪有戒寿 
　　挽丁副都 
　　积庆堂为杨都御史作 
　　挽沈学士度 
　　送杨仲举先生致仕来朝升侍郎而回 
　　寄曹朝阳先生 
　　送康先生振致政南归 
　　和祭酒陈先生留别诗韵 
　　和周学士梅花诗韵 
　　送陕西张参议之任四川人 
　　挽刘给事中华甫之父 
　　挽李侍郎父 
　　和孙绣衣先生见寄诗韵 
　　送史郎中潜回京 
　　赠谢参政之任浙江 
　　刑部郑亚卿父诞日 
　　送朱御史考绩 
　　题香竹卷为谢亚卿作 
　　挽吏部邹司务祖 
　　题云谷卷 
　　送杨都宪仲子本道还朝 

　　○昔日戏题小画 【 永乐九年中举后作书于店壁今录于此故云昔日】 

　　白云邀我秋江上眼底风光似辋川倚汉高峰晴迭翠卧波古木冷含烟几间茅屋孤村里一叶渔舟落照边绿玊醉扶归路晚渡头惊起白鸥眠 

　　○永思堂为张茂功赋 

　　之子思亲惨不欢常时惆怅泪阑干空樽月照怀卷冷蠹简尘生手泽寒目断荒丘云漠漠梦回孤枕夜漫漫箧中尚有斑衣在几度临开不忍看 

　　○元夕应制 

　　壁月当天霁色明鳌山千迭壮　神京金莲璀璨祥光绕绮树氤氲瑞霭生紫禁楼台回昼景碧霄歌舞度春声総知四海　恩波洽臣庶欢忻荷太平 

　　○送丁永成之邵武 

　　都门此日送人归载道黄花咲客衣去旆晓沾清露湿征鸿寒逐暮云飞帆经杨子烟波渺路入樵川浦树微回首沙头重惆怅何如离会苦相违 

　　○送尹仲昭之迁安教职 

　　朝回紫陌曙光浮暂出都门送旧游征鴈度云迎去旆黄花对酒解离愁青山落日迁安道疋马西风蓟甸秋师道由来清 

　　○挽王处士彦实之父 

　　三□家世旧衣冠林下幽怀老更宽琴酒忘形消白昼诗书课子乐余欢春风正拟龟龄迈夜月俄惊鹤梦残目断鄞江倍惆怅松楸深锁暮云寒 

　　○送朱德和就步士功韵 

　　冠盖纷华似列仙都门选别酒频传联诗每愧居人后归省争如在客先千里云山游客兴半篷风雨渡淮船夕阳回首重惆怅烟树苍茫思渺然 

　　○澹泊轩 

　　浮华不尚事遗编澹泊名轩乐自然绿笋黄虀甘雅素紫驼翠釜厌腥膻半窓梅月吟边兴一榻松风静里天料得襟怀多洒落传家旧物秪青毡 

　　○送象州知州 

　　晓承　恩命出皇州棹发通津万里秋浥露芙蓉迎去旆经霜杨柳带离愁云连五岭蛮烟合夜度三湘瘴雨收悬想象州民吏待马蹄到处莫淹留 

　　○望云思亲为汤主事赋 

　　庭闱久别思依依目断孤云海上飞愁见晴郊山半掩忍看秋塞鴈同归闲来卷幔生乡思几度凭阑送夕晖优诏会看归省日还应膝下戏班衣 

　　○送沈太参仲威 

　　久联鹓簉立彤墀忍向都门话别离佐政薇垣新宠渥列官粉署旧　恩私平郊日脕孤鸿远去路霜寒匹马迟别后欲知相忆切金门待漏月明时 

　　○送许知县英 【 溧水人进士】 

　　看花曾醉上林春又喜承　恩出紫宸百里牛刀初小试九天鹏翮未全伸蓟门暮雪拈行旆闽峤晴云接路尘到日想知公事简鴈来莫惜宕书频 

　　○挽周处士知县庸节之父 

　　濂溪家世旧衣冠养浩林泉趣自宽堆架牙签闲处阅隔帘山色醉中看鹤归沧海秋风冷猿啸清江暮雨寒惆怅独遗荒塜在松楸远带夕阳残 

　　○送吴惟吉知蕲州 

　　挟策纔看觐　紫宸买舟又见问通津青年名擅才华羙玊阙　恩承雨露新官道雪晴梅褪粉御河水泮柳含春行旌明到黄堂日莫惜音书寄故人 

　　○送人省亲归福建 

　　久别家山■〈宀之〉省违几回目断白云飞于今拜命辞青锁指日承颜戏彩衣闽峤暖云连海戍蓟门春树蔼夕晖差予亦有双亲老送客题诗叹未归 

　　○挽诸处士光禄署丞仲学之父 

　　寿过稀年两鬓秋一生林壑自优游赏春几醉兰亭酒适兴频登庾亮楼鹤化海天霜月冷猿啼野墅莫云愁贤郎昨夜闻哀讣哭向东风血泪流 

　　○送人归仪真 

　　长乐钟声出凤楼喜辞　丹陛拜　宸旒几年宣力勤王事此日承　恩出帝州马度卢沟霜月冷鴈投淮浦莫云收遥知公暇多清　应赋新诗寄旧游 

　　○挽李给事中父 

　　令子清时拜好官先生林下独盘桓隔帘山色吟边见绕径黄花醉后看沧海鹤归云渺渺南柯梦断夜漫漫可怜孤塜平郊外衰草含烟霭莫寒 

　　○送史阴阳官归金困 

　　几年林壑伴渔樵一旦蜚声达　九霄课艺总知龟策妙拜官争羡　宠恩饶归帆晓逐天风急行色春随烟树遥此去想应多得意锦衣光映玊骢骄 

　　○蓟门送别图 

　　千里观光上　帝州到来还念倚门愁西风江渚寻归棹落日城闉别旧游数点远山官树晚一声孤鴈海天秋悬知去去乡园好称寿黄花酒正篘 

　　○送薛京兆还家祭祖 

　　晓辞　金阙佩锵锵衣锦南还沐　宠光游宦两京清誉重诰封三代紫泥香官亭柳色侵行旆驿路莺声送夕阳此去应知多显耀九原松栢倍苍苍 

　　○送陈主事谟归省分题得任城酒楼 

　　南归衣锦出神州远过任城旧酒楼粉堞澹烟迷望眼青帘落日暎行舟云连画栋歌声迥春锁虚窓鸟韵幽千载谪仙名独在莫因风月久淹留 

　　○初度日朋旧过临为贺戏笔书怀念先妣不及禄养也 

　　客边初度几相逢岁岁年年事不同绿酒樽前曾献寿彩衣膝下困春风遥思亲舍三茅下欲报劬劳一梦中珍重故人深见爱也来称贺■〈忄尉〉飘蓬 

　　○送张中书克巳归陕西 

　　几年染翰侍　明光衣绣争看归故乡路指渭城云冉冉春回华岳树苍苍科登甲第才名盛　恩及双亲雨露香悬想高堂称寿日菜衣谩舞醉霞觞 

　　○送王主事父归越布政暹之父 

　　荣膺　紫诰出彤闱逸气飘飘兴欲飞独骑晓从幽甸发一帆春向越江归交游总羡承　嘉渥闾里争看着锦衣何幸老年卜曹　盛羙多应积德古来稀 

　　○送王公器回乡 

　　解却名缰谢是非归田活计莫相违晓开野径宜栽竹暖逐山童好采薇醉后狂歌多得趣客来清话自忘机玊堂青琐经游遍村落从来识者稀 

　　○送户部刘主事归襄阳祭祖 

　　玊陛朝辞出凤城故乡归去几多程褒膺　紫诰　恩波渥贲及黄泉宰木荣路指岘山凉雨歇帆开潞渚晓风轻到家莫忘朋俦好为托鳞鸿早寄声 

　　○送人归无锡为郑监丞叔颙作 

　　不辞千里远相过萍水襟期喜若何夜雨政宜连客榻熏风忍听唱离歌蓟门酒尽尊前兴潞渚帆扬雨后波想到家山多雅趣五云亭上日吟哦 

　　○云萝书舍为社文会赋 

　　幽居谁结傍岩溪苍莽云萝入望迷紫蔓色侵苔石凈晴阴凉度竹窓低香凝白昼尘难到门掩青山鸟自啼知有堆床书万卷几回披阅日沈西 

　　○送庄检讨存礼归省 

　　天香两袖彤墀归路莺声促去期离旆晓沾凉雨湿征帆晴带夕阳迟钟山目断云飞处扬子潮平夜泊时捴羡此行多宠渥萱花宰木共涵滋 

　　○送郑司副雍言归淛东 

　　英年才思竟谁同文涌波澜气吐虹疋马暂辞幽蓟北孤舟远过淛江东篷窻山色青天外驿路莺声绿树中眀到焚黄向何处玊泉峯下海潮通 

　　○送吏科凌给事中归省 

　　列职黄门首近臣清时名誉动儒绅　九重拜命恩波渥千里趍庭彩服新心旆晓悬青琐闼仙舟夜泊绿杨津故乡紫笋茶堪爱寄远毋忘玊署人 

　　○送医官还郑州 

　　旧业荣阳事药栏多年种德拜儒官春风采术蓝田晚夜月寻方宝箧寒杏坞花阴眠熟虎玊炉火暖转灵丹昨来报政趍　天阙归路青山马上看 

　　○送御史还家 

　　年少高峩獬豸冠声名烜赫播　朝端封章达处天颜喜揽辔细行时吏胆寒晓日九重　紫诰香烟两袖出金銮一帆归兴秋江上红叶黄花取次看 

　　○送阴阳官归江西 

　　术妙蜚声达　九天一官初拜称青年晓趍　凤阙辝青琐归去螺川买尽船远浦淡烟迷落鴈西风衰柳噪残蝉岐亭酒尽频回首杳孤帆夕照边 

　　○送王公顺归乡 

　　广阳城外白云飞送客南归对夕晖别路谩斟桑落酒高堂重着老菜衣望中绿柳经霜脆江上青山带雨微明到乡园逢故旧愿言毋惜寄书稀 

　　○送牟御史出镇便道给假省亲之四川 

　　几年不着老莱衣目断乡关兴欲飞　凤诏忽从金阙下豸冠喜向锦城归霜寒峡迥■〈犭员〉声切月冷江空鴈影微悬想霞觞称寿罢又持使节振　天威 

　　○慈寿堂为李御史赋 

　　华扁高标慈寿堂应知阿母鬓如霜娱颜晓舞斑斓服献寿香浮绿蚁觞傍砌幽萱春馥馥映窻丛竹晚苍苍锦舆遥想欢迎处花覆晴阴日转长 

　　○送长汀陈检讨 

　　紫泥晓捧出　金銮思入瓯闽路渺漫孤鴈声迟秋汉迥片帆影断夕阳残红兮荔雨青山湿梦遶先茔夜月寒明到苹蘩供祀毕音书母惜寄平安 

　　○挽检讨母秦性初老孺人 

　　忆从王母驾云軿一醉瑶池竟不醒游子讣来魂欲断慈乌啼处怨难听熊丸香冷尘生箧机杼声仁月万庭若问平生渊懿德请看太史墓前铭 

　　○怡萱堂 

　　为学婴儿喜自狂几回啼跌傍萱堂斑衣舞处生春色寿酒称时泛蚁香问寝楼头天欲曙迎舆花底日偏长从知天性来孝应是慈颜鬓未霜 

　　○送徐知州赴郑州 

　　玊殿朝辞沐　宠光又看行李向荣阳双旌晓度卢沟月疋马寒嘶驿路霜黎庶棠阴怀惠泽衣冠　帝里羡才良悬知竹马相迎处老稚欢忻拥道傍 

　　○梦忆华亭华亭寺名在滇池中书洪益中求 

　　天从飞锡到　銮坡几度华亭梦里过琪树俨然窥色相浮屠依旧枕名阿香销石鼎尘留榻云静松窓鸟自歌行遍当时诵经处觉来还记白云多 

　　○送韦检讨父还庆远 

　　五十年高鬓未皤朝　天万里到銮坡乌纱初着精神爽紫诰新封　宠渥多令子玊堂驰羙先生林壑养天和于今祖饯都门道芳草凄迷柰别何 

　　○送韦进士 

　　雪案萤窓几度秋一朝身到　凤池头看花烂醉琼林酒带月俄开潞渚舟路指龙江云水渺山连桂岭瘴烟收锦幖夺得荣归去应是人夸是昼游 

　　○和待诏王内悦先生留别韵 

　　九重优诏许投簪千里家山独抱琴明月清风黄阁梦青山落日故人心城头片雨沾行旆江上孤帆背夕阴去去莫忘朋旧好鴈来还拟寄佳音 

　　○送陈州判李和之安陆州 

　　多君与我最相知十载遨游在　凤池待漏几同趍玉门?报承　恩独喜出彤墀关河日落孤帆迥驿路秋清疋马迟明到莫忘词苑客公余还拟寄新诗 

　　○送邓日新归韶阳省亲 

　　几年联佩侍　宸旒此日分携动别愁岐路一尊桑落酒西风万里曲江舟青山断处蛮烟合红荔香时瘴雨收自古韶阳多异物肯将钟乳寄交游 

　　○送光禄李少卿归省 

　　爵秩清时列九卿才高　圣主独知名一朝拜　命膺鸾诰千里还家出凤城路指金华烟树迥帆经铁瓮晓风清悬知明到焚黄处春满先茔宰木荣 

　　○送邵郎中之淛东省亲 

　　游宦京华■〈宀之〉省违几回望断白云飞一朝　恩诏九天下千里阙河独棹归鴈影远横秋水阔山光斜带夕阳微悬知先垄焚黄罢又向萱庭戏彩衣 

　　○送杨学士子回乡 

　　为省严亲上　帝州到来几度忆东瓯趍庭已遂斑衣乐在客宁忘慈母忧晓日都门辞故旧西风通潞棹归舟悬知此去多清思驿路黄花总是秋 

　　○送王文显之任 

　　环佩翩翩下　九重匆匆别兴蓟门东一尊绿酒西风外千里青山落照中京国友辞鹓鹭伴关河帆趁蓼花风到官遥想多清暇毋惜缄书托便鸿 

　　○送令尹 

　　都门雪积冻难消拜　命看君出御桥南日渐回飞舄远东风乍落马蹄骄河阳花影春驰道淮浦江声夜听潮宦迹共嗟为客久离歌一曲别情遥 

　　○送陈守道之蕲州 

　　荣棒除书出　九重天香两袖气如虹双旌晓拂荷亭露五马骄嘶柳岸风总羡襟怀涵壁莹应知善政蔼春融公余不忘词林客好写新诗寄便鸿 

　　○送太常魏先生之南京 

　　封章交荐荷　恩荣拜秩容台列上卿玊佩晓辞丹凤阙锦帆秋过石头城征鸿晴度关河迥疏雨凉生客旆清顾我交游怜最久临岐尊酒不胜情 

　　○送张翰英之任云南参攻 

　　簪笔多年侍赤墀旬宣今喜沐　恩私才华总羡名卿荐姓字谁期　圣主知晓日锦衣辞凤阙春风兰棹滇池藩垣后夜遥相忆肯忘鹓行待漏时 

　　○送二尹邵孟辉之丹阳 

　　相识京华半俊英拜官今喜荷　恩荣马蹄未发金台路声誉光驰铁瓮城判笔已知霜雪凛襟怀还拟玊壶清古来佐邑谁无欲独有张玄着令名 

　　○送王太医德斋归乡 

　　几年膺荐住　神京世业岐黄术最精悬市有壶尝寄迹活人无地不知名　皇恩已遂归田愿白首还寻结社盟记得采芝旧游处华阳洞口暮云平 

　　○送史太守常归休 

　　宦路萧条事巳非清时失意觧缨归心怀　玊阙风云遶梦入金囦浦树微作郡尚存黄霸政垑庭喜着老莱衣蹇予独有离群思　京国交游日渐稀 

　　○送味道父楚兰翁 

　　紫诰褒封两鬓华锦衣绚烂映乌纱拜辞　玊阙天初曙祖饯都亭日又斜望里关河飞画鹢吟边官树带晴霞应知明到多清趣看竹频过处士家 

　　○送王文葩归省甬东 

　　东望蓬莱道路遥白云飞处海天高桥门久客归心切枫陛初辞喜气豪紫陌花阴嘶去马红亭夕照醉香醪登堂舞罢莱衣日还拟春江钓巨鳌 

　　○送医官周本庸还家侄壻德贤之族兄 

　　家近华阳古洞天秘书曾受异人传检方夜映壶中月种术朝耕谷口烟医国多人称妙手随时卖药不论钱年来鹗荐承　恩渥袖得香烟下　日边 

　　○送推官复职为邵郎中作 

　　闻说黄堂谳狱平棠阴风静颂声清香凝白昼吏初散花落闲庭鸟自鸣报政喜沾新　宠渥还官又促旧前旌悬知黎庶遥相待千里征帆莫后程 

　　○送周大本还江西 【 曾同堂共事玊署】 

　　幕府才名远近传督储来到　五云边尊前未尽陈遵兴江上俄回扬子船壁水论交思旧雨薇垣寓直忆当年于今惜别都门道后夜相思月满天 

　　○寄味道 

　　忆自分携出　帝畿几回独立送斜晖愁凝云树诗难就目断鳞鸿兴欲飞离思暗添凉雨过清尊倦对宦情微惭予亦有亲垂老争似高堂戏彩衣 

　　○赦后送人还家 

　　天降丹书湿紫泥嵩呼万里贺声齐　恩波已喜消春瘴驿路行看听晓鸡逸兴暗随江树迥离情愁逐暮云低到家想及清明候花满山城莺乱啼 

　　○临清楼 

　　谁从溪上结危楼楼外溪声日夜流清影莹涵云栋静波光凉度绮窓秋高凝灏气琴书润低瞰渔舟雪浪浮遥想豪吟登眺处阑干倚遍夕阳收 

　　○溪山一览亭为金华邵郎中宗正作 

　　城下虚亭瞰远空高凌楼阁近琳宫檐凝岚气涵晴旭帘卷溪声度晚风林外鸟啼春树绿吟边人倚夕阳红千山万壑环村郭都在凭阑一望中 

　　○送金华杜给事中省亲 

　　江渚西风老白苹秋光偏动宦情人黄门列职年华久清夜思家客梦频　御勑赐来　恩宠渥乡关归处锦衣新登堂献罢双亲寿心旆应悬在　紫宸 

　　○送严寺正归老 

　　青琐朝辞振佩珂锦衣归老乐如何传家旧业诗书在赐诰新恩雨露多棘寺盛名留　帝阙兰挠远棹度官河平生心地清于水嬴得身闲养太和 

　　○和笪端凯韵送其弟归老 

　　清时解组鬓毛皤归去华阳路几何心旆晓悬　天阙迥宦情秋逐莫云多红亭绿酒人初醉落日青山鸟自歌惆怅都门从此别瑶阶谁复共鸣珂 

　　○送人南还 

　　粉署郎官玊雪清才华烨烨着能声考成北上朝天阙得最南还荷　宠荣兰棹晴过扬子港霜鸿寒度石头城公余遥想多吟兴好写新诗慰别情 

　　○夜读士功纪行诗 

　　使节归来觐　赤墀朝回示我纪行诗五言冲淡陶彭泽四韵清新杜拾遗上苑碧梧栖彩凤瑶空瑞霭映朝曦披余不觉心神醉喜动疏狂倒接罹 

　　○送姚经历复任河间 

　　报政纔看到　帝乡还官又见沐　恩光卢沟月影随归骑野店鸡声促晓装佐政共夸才识远交游争羡姓名香到家想及阳生候油幕风清日渐长 

　　○送传驿丞复任龙潭 【 时朱德润中乡试未起故未句促之】 

　　考成北上觐　皇州得最南还沐　宠优晓日都门辞故旧西风潞渚买归舟雪晴淮浦飞寒鴈云散龙江见驿楼明到寄声攀桂客春闱行李莫迟留 

　　○送姑苏陆二尹彝赴常山 

　　岁晚都门雪未消故人别我去程遥霜威将臈归梅萼晴色扶春上柳条冻合关河兰棹滞寒嘶驿路玊骢骄行旌明到三衢日伫听佳声达　九霄 

　　○送许芳洲 

　　送君归老出　神州缓辔东风控紫骝客路云连吴苑树夕阳人在淛江舟一尊绿酒金台别三径黄花槜李秋想得到时多雅趣无边春意在芳洲 

　　○送刘　归江阴就寄声严大理本斋先生 

　　云接家山路几千一帆归兴夕阳边临岐尊酒从今醉过鴈音书别后传三径到时松菊在双亲喜处彩衣鲜寄声为报严君道故旧相思意惘然 

　　○送人归乡 

　　东吴医擅月坡仙喜遇闻孙在　日边夜雨几番连客榻春风一旦买归船江云杳杳随离旆岸草凄凄锁暮烟临别岐亭无以嘱鹏程万里拟高骞 

　　○送刘副使棻之福建 

　　莺花春暖出都城思入瓯闽几许程官树晓涵晴雨润江帆晚带夕阳明山材夜静狼豺息海峤秋深瘴疠清自古诹询资重任　九重伫听达民情 

　　○送廉使张宗政之山西 

　　春晴紫陌荡香尘冠盖联翩送故人风度落花沾去旆马嘶芳草驻征轮旗亭官柳和烟绿驿路青山带雨新悬想双旌明到日太行依旧翠嶙峋 

　　○送仰先生之长沙 

　　十年座拥广文毡又拜除书下　九天岐路一尊燕市酒春风千里楚江舡凤凰山晓霏晴翠鹦鹉洲寒锁暮烟自是长沙多子遗经有待伏生传 

　　○送大参刘长谦之广东 

　　染翰多年在凤池重膺方岳沐　恩私晓辞　枫陛春深候明到薇垣夏半时红荔枝垂山寂寂黄茅瘴静昼遟遟岭南自古民风厚讼简棠阴好咏诗 

　　○送韦道显归省庆远三首 

　　别却亲庭二十年白云望断海天边　九重此日承优诏万里长沙放画舡春色暖酣红荔雨莺声晓弄绿杨烟悬知明到称觞处多少人夸昼锦鲜 
　　家山迢逓信音稀几叹亲庭■〈宀之〉省违　紫诰晓从三殿出锦衣春向百蛮归江津画浆摇烟浪驿路莺花近翠微自古昼游人共羡因君归兴欲南飞 
　　振旆朝来出　帝乡归宁南去路茫茫云连岭峤蛮烟合雨过关河野树凉别酒一尊临潞渚征帆万里向宜阳古人若问交游客多半相知在玊堂 

　　○椿萱堂为宁波傅光熹赋 

　　堂北幽萱晚自芳庭前椿树更苍苍阴联几席班衣润色浸桮圈寿酒香绿叶晓涵春雨暗黄花晴度午风凉入窓弘敞承颜处应是双亲鬓未霜 

　　○送刘御史子深之南京 

　　蓟门官树带烟微载酒临岐巳夕晖奏最纔朝金阙下承　恩又向石城归尘清紫陌嘶骢马花落红亭点绣衣关路遥知明到处犲狼从此迹应稀 

　　○送池州太守复任为马友孚友人作 

　　五马行春得几年连村桑柘蔼晴烟奏功北觐双龙阙膺最南回千里船　京国交游嗟远别郡城父老喜重还铨曹着论循良吏共说池阳太守贤 

　　○送何吏部澄公赴金陵 

　　广阳城外柳阴肥客向金陵叹别违酒尽红亭官树晚鸟归青嶂夕阳微驿边山隐谯楼迥江上云随画鹢飞想得到官公事简香凝粉署吏人稀 

　　○送郭指挥之南京 

　　南归远度济宁城城下行舟泊晚晴雨过蓬窓凉气袭风回闸口浪痕平吟看齐鲁山峯迥梦忆松楸客思清昭代椒房均　宠渥汾阳阀阅独峥嵘 

　　○太守郑公祥与予有相知之雅兹闻讣南还来别惭无以赙匆遽中勉述五十六字送之非诗也聊以识别云 

　　广阳城下喜逢君对酒那堪袂又分万里衔哀辞禁阙一帆归兴逐晴云关河凉雨消炎瘴驿路寒蝉送夕曛想到故乡秋已晚蕉黄荔熟奠孤坟 

　　○送李通判之应天 【 后结为姻亲冡妇乃公之女也贤而可惜蚤世】 

　　明刑蓟北旧　廷臣司牧江南几度春报政熏风趍禁闼还官晓日出城闉都亭对酒蝉声急通潞移舟月色新悬想到时多雅趣钟山吟看翠嶙峋 

　　○送人归老江西为于中书霈作 

　　清时觧组雪盈头归去家山正值秋黄叶西风添逸兴残蝉疏雨送行舟篱边旧业存松菊江上新盟狎鹭鸥从此梦回云路远林泉杖屦纵遨游 

　　○送史太守之应天 

　　京兆从来属老成　九重今喜荷　恩荣薇垣夙布新威令粉署还闻旧政声青琐辞归驰五马朱衣行处肃双旌帝乡几许交游者尽说襟怀似水清 

　　○送人之广西为杨给事鼎赋 

　　都亭载酒送交游新鴈初闻动别愁落日断云横远岫淡烟疏柳映行舟江关暑退炎尘凈岭峤秋清瘴雾收此去欲知相忆切梦回残月五更头 

　　○二白乌 

　　寿域春融百瑞生　天庭几见白乌呈双瞻　玊扆星眸烱并立雕笼雪羽明月谢归时鸾共宿琼林啼处凤和鸣总知返哺多慈孝出应瑶光兆太平 

　　○迁秋日书怀初不知选法以编修升主事故戏之 

　　生来性癖不随圆富贵穷通总听天一举谬为金榜客十年滥作玊堂仙考成尽道沾殊渥列职谁知是左迁几度寻思惭又喜　圣恩如海俸如泉 

　　○送王行人闻讣归和韵 

　　秋老都门柳渐疏故人归去意何如伤心夜雨凋萱草振旆西风别　帝居拜秩喜持新使节行舟还载旧诗书欲知此后相思意多在钟残梦觉初 

　　○和高侍讲先生韵五首时宣德七年也 

　　标格清癯不染尘碧梧翠竹若为邻　凤池载笔年华久玊署编摩　宠命新适兴谩将诗自写论文肯厌客来频交游满眼谁知巳三益嗟君独辅仁 
　　江南一别绝音尘蓟北初逢喜接邻晋帖临来多俊逸唐诗吟处更清新樗材有幸相资益书籍无嫌独借频　昭代共夸膺好爵愿摅忠悃荅　皇仁 
　　玊堂潇洒静无尘凤阁龙楼为作邻晓听漏声花外度日闻天语耳边新从容退直多清暇故旧相过不厌频才识丰姿入共仰明时匡辅好施仁 
　　幽居陋巷绝氛尘相接浑无旧日邻宦迹似蓬随处转流光如水逐时新鴈迷故国音书杳秋到都门客梦频自叹离羣材识浅不知何处可依仁 
　　空庭夜坐迥无尘月影吟看渐过邻凉透孤怀秋气肃香飘几点桂花新蛩声哽咽愁难听砧韵凄清苦厌频触景宦情无处着谩成诗句荷　尧仁 

　　○送人归老清江为周判府作 

　　官亭秋老柳依稀有客投簪　阙下归夜月重移通浦棹春风还采故山薇宦情晓逐寒云散乡思晴随旅鴈飞悬想渝川明到日高堂依旧舞班衣 

　　○送黎知州恬之南京 

　　天香拂袖下云霄思入金陵客路遥晓日都门倾别酒西风潞渚发轻桡鴈声寒度淮河月帆影晴悬杨子潮明到想知清乐处吟看钟阜翠白?石尧 

　　○九日邻家张宗政绣衣送菊花口号一首 

　　几年重九客金台此日芳邻送菊来绿酒未篘尊寂寞白衣望断思徘徊囊茱人事随时俗落帽风流属俊材默坐政惭孤令节黄花一见咲颜开 

　　○送陈孟仁还姑苏翰林五经愽士先生之子也 

　　蓟门暂脱老莱衣望入吴山烟树微天外不愁归路远客边未忍与亲违风清古道嘶征马酒劝长亭对夕晖聚散有期君自卜几时还复到　京畿 

　　○同寿堂为良医许景芳作 

　　一门种德百年深同寿堂前杏满林花雾暖凝丹鼎润药栏春锁碧窓阴披云采术常携鹤近市悬壶不计金遥想嘉禾沾惠者几多人共戴华簪 

　　○浦江书舍为　挥使题 

　　君家书屋浦江头架上牙签过邺侯绮户晓凝钟阜翠湘帘暮卷石城秋酣余欹枕惊波浪吟罢凭阑看鹭鸥谁道将军惟好武客来长日共?广羽?贝?酬 

　　○送李给事中应庚 

　　东风紫陌凈香尘握手都门送故人共羡黄门簪笔久涣颁紫诰沐恩新清尊暮对沙头酒画鹢晴飞江上春想到家山供祭日九原松栢倍精神 

　　○善继堂为周公弼作 

　　闻说濂溪孙子贤家风独守一青毡翠深窓外当时草红绽池边旧日莲教子不忘庭下训躬耕肯废垄头田轩居善继题华扁嗣世箕裘几百年 

　　○寄王思孟 

　　旅食滇南四十年归来依旧乐林泉塔塘柳荫看鱼跃花坞云晴伴鹤眠客到旋篘黄菊酒醉来高咏紫芝篇物情世态俱忘却好似华阳洞里仙 

　　○聚星楼为陈循理作 

　　楼倚春风绿树边高凌霄汉白云连窓开晴度三茅翠帘卷寒凝九曲烟暇日清谈来俊彦瑶天瑞采应奎躔太丘芳誉昭青史千载闻孙忆颖川 

　　○送陈嗣初愽士先生归乡 

　　玊署编摩雪满颠　九重优诏许归田半挑行李吴江兴十幅征帆潞水船官路暝烟迷远树西风落日噪残蝉到家莫忘金台客鸿鴈来时寄锦笺 

　　○送医士归田 

　　京国悬壶岁月深宋清名誉重　当今方传肘后多奇术药济孤贫不论金年去秋霜添白发赐归客路抱瑶琴应知旧业荆溪上芝满蓝田杏满林 

　　○送宿州太守王永隆增秩复任为民告留 

　　考成　诏许复南行深慰编氓借寇情　凤阙辞时宫漏彻马蹄归处晓寒轻青衫虽换绯袍贵襟度还同玊雪清遥想耄倪欢有待拥途争迓旧前旌 

　　○松庵 

　　屋头老干耸亭亭雪压霜欺倍见青怒吼涛声惊鹤梦乱横月影动龙形髯凝黛色侵书幌花褪晴香落砚屏欲向灵根探王?乕珀徂徕路远隔沧溟 

　　○送陈节妇魏氏子珏回句曲 

　　慈母孀居两鬓皤褒封今喜沐　恩波麟儿趍谢来京国凤阙朝回出潞河归兴晓随春涨迥征帆晴带夕阳多高堂明到承颜处贺客应知远近过 

　　○送严教谕素之乌程（有引） 

　　广文严先生素予故人也分手都门愧无以赠勉述鄙句二首非诗也庸以识别云尔 
　　鹿鸣曾共宴华筵屈指于今二十年伏攊捴怜淹骥足剸犀宁肯负龙泉　九重拜　命膺殊渥千里分携棹画舡悬想苕溪明到日遗经有待伏生传 
　　玊雪才华英妙年春风得意讶登仙一官泮水初分教万里云程始着鞭山落晴阴凝绛帐芹飘香雨湿青毡从来师道多珍重好振文风继郑虔 

　　○送蒋仕昂主事 

　　粉署为郎玉雪清凤池染翰旧驰名奏功北上朝天阙得最南还荷　宠荣凉雨半篷淮海梦青山数点蓟门情到时莫忘朋侪好鸿鴈来时蚤寄声 

　　○挽云间沈御史父 

　　八袠年高两鬓霜仙游一去路茫茫淞江月冷猿声切辽海云深鹤梦长篱下独存松菊老人间空有姓名香乌台独喜贤郎贵泉壤还看贲　宠光 

　　○送邢中书兄弟归荥阳 

　　御河杨柳绿依依送别都亭曙色微鸿鴈沙头怜独去鹡鸰原上叹分飞几程客路云边去三月莺花阙下归想得荥阳明到日紫荆花底醉春晖 

　　○挽吏部洪主事 

　　漠漠愁云结暮阴清霄惊见少微沉征书无复来闽峤德望空嗟蔼士林瘴海月明孤鹤怨鳌峰霜冷断猿吟贤郎与我同年客执绋无由思不禁 

　　○送赵郎中致仕 

　　两京争羡旧儒臣致仕南归　宠命新白发萧萧辞玊阙锦衣烁烁炫春晴桂林路指关河迥　枫陛恩深客梦频想得到家多有忆鹓行肯忘故交人 

　　○送许文勉 

　　桥门捧檄上　金銮三筞敷陈说治安素志不忘莱子服丹心要着侍臣冠离亭杨柳迎秋脆别渚芙蓉带露寒归去鹏程应有待春风霄汉任飞搏 

　　○送二尹徐仲朴赴武昌 

　　几年不见老徐卿京国相逢慰客情　枫陛奏功偏得最花封抚字独驰名一尊凉雨都门酒千里征帆汉水程遥想武昌诸父老沙头几度候归旌 

　　○送王给事中贤归山东 

　　几年簪笔侍彤闱此日承　恩衣锦归　北阙辞时清漏彻东蒙望处白云飞秋晴驿路砧声远露冷关河树影稀悬想焚黄先垄日森森宰木倍生辉 

　　○竹鹤为何太守澄作 

　　森森万木荫檐楹老鹤归来趣更清晴翠晓凝朱顶湿清阴凉拂雪毛轻雨余苔砌频留迹月到芸窓讶听声爱尔轻中潇洒客几回吟对独含情 

　　○黄门给事中李公继白予邻邑友也兹拜命知永州府事将行愧无以赠聊述五十六字送之非敢言诗庸以识别云 

　　黄门簪笔几多年太守新除　宠命偏象简晓辞青琐门朱衣香惹　御炉烟一尊斜日都亭酒千里东风汉水舡明到好施和易政循良有传颂蒲鞭 

　　○送何知府澄之袁州 

　　鬓发萧萧间二毛老年尤得拜官高远离粉署辞丹陛脱却青衫换锦袍千里编珉资抚字一方士俗赖甄陶从来五马诸侯贵皂盖朱轓属俊髦 

　　○送王司训粹之清水朱德润之徒也 

　　晓棒除书下　九天氷姿玊质正青年马嘶紫陌东风外酒尽红亭夕照边云树苍茫连汉苑关山迢逓接秦川从今饯别都门道后夜相思月满天 

　　○送倪东明归茅山 

　　青年襟度雪氷清一夕飞凫到　玊京霞帔晓趍鹓鹭序丹衷深荷　圣皇情旆回驿路秋风早凉入关河暑雨晴遥想华阳归到日烧丹炼药学长生 

　　○挽涑水令吴文昌 【 上虞人】 

　　鸣琴花县几经年一梦黄梁隔九泉三径独存元亮菊日年谁棹溪舡云迷远汉悲辽鹤春去空山哭杜鹃惟有棠阴遗爱在碑铭会见后人传 

　　○元夕 

　　赐观灯诗四首宣德九年也皇都春暖雪初晴节遇元宵月倍明万井笙歌闻禁苑九重灯烛巾?翟蓬瀛金吾禁弛　恩波阔紫陌香飘罗绮轻时值太和多气象臣民无处不欢情 
　　神山鳌载栱銮坡宝炬花灯万树罗禁漏不闻知夜天颜有喜觉春和半空嘹亮鸣仙乐百辟趍锵响王?风珂共喜时清逄今节尧阶争唱太平歌 
　　九重此夜放花灯朝野熙熙乐太平云接鳌峰千嶂迥春生锦苔径落花斑丹成药灶呼猿守礼罢茅君伴鹤还自古华阳多胜槩烟霞泉石足怡颜 

　　○题北堂卷 

　　幽轩重构北溪湾云锁衡门白昼闲点易晓研花上露推窓时看雨中山卷帘树色侵书幌遶屋泉声响佩环燕处超然多雅趣客来尊酒共怡颜 

　　○送王先赴古田（有引） 

　　司训王先生公器吾先达友也别去六七载音尘杳隔殊觉疏阔去年冬自觧州秩满来客邸一见情好犹旧心窃喜焉今典教福之古田将行既羡其升擢之荣复喜其得过家山之便聊述俚句识别亦以寄情于诸故旧也 
　　天涯久客未能归送别都亭兴欲飞鲁酒一尊江上醉闽山数点望中微晴云冉冉随征棹凉雨霏霏洒葛衣明到家山逢故旧为言母恠寄书稀 

　　○送人之肇州 

　　奏最纔看觐玊京南还又喜沐　恩荣马嘶官道槐风爽棹过通津暑雨晴万里瘴云连象郡一江烟浪接羊城行旌明到香山下竹马悬知次第迎 

　　○送陈同知克让同学友也 

　　恩命朝承下　日边西风重上潞河船行旌晓拂林梢露短棹晴冲渡口烟远汉清秋寒鴈度孤亭斜日酒旗悬应知别去关山远后夜相思月满天 

　　○送严都指挥归宁夏 

　　扈跸平湖污马劳凯还今喜脱征袍　九重论赏恩偏厚万瑞安边策最高枫陛辞时锵玊佩柳营归去拥旌旄太平从此峰烟息公暇无忘讲六韬 

　　○花萼轩 

　　爱弟清时拜好官难兄千里问平安蓟门一见生春色姜被同眠耐夜寒池草梦回吟兴逸乡情谈罢客怀宽念均多和乐荆树花开应共看 

　　○送史州判彬赴云南赵州 

　　除书晓捧下云霄路入滇池万里遥花县夙闻弦诵羙枫宸新沐　宠恩饶蓟门春色随行骑杨子潮声送去挠别后莫言边徼远他时还拟听箫韶 

　　○送桃源尹知县 

　　几年清誉达　京畿又喜还官出　禁闱路指淮南烟树迥马嘶蓟北晚风微一声秋鴈随云渡半幅征帆带雨飞遥想桃源重到日桑麻依旧蔼春晖 

　　○挽诗 

　　八十年高雪满簪一生泉石半清吟开轩爱种篱边菊适兴时弹膝上琴辽海鹤归春梦远椘山猿断暮云深昨来游子闻哀讣泣对斜阳戻湿襟 

　　○半村江西一诗人手卷 

　　林下茅堂傍水堤半村佳境足堪题一帘山色当门断几树莺声隔岸啼囲犊暮归分远近樵苏晓出自东西幽人乐此多清趣几度行吟不过溪 

　　○过济宁登郊闲步 

　　独步平原望眼赊烟村几处有人家青山茆屋疏篱短绿柳溪桥小径斜春暖桑榆含宿雨晚晴鸥鹭浴平沙吟边无限韶华好助我诗人兴味嘉 

　　○和郑雍言上巳日游庆寿寺诗韵 

　　宿雨初收三月天胜游兰若意留连谩从修禊盟诗社未拟迯禅结佛缘檐卜花含林下露黄鹂啼断树头烟也知不是山阴道风景浑如曲水边 

　　○送性初南还兼简诸故旧 

　　腊日都门雪未消送君南去路迢迢马蹄晓踏卢沟月帆势春过白下桥清夜韩檠怜独对异乡郢曲向谁调金陵故旧如相问为说新承　雨露饶 

　　○送同年田进士 

　　多君才思冠羣英器宇昂昂属老成十载鸡窓听夜雨一朝虎榜掇香名归舟载断江南梦别酒斟残蓟北情分手官亭休缱绻拟看重会　凤凰城 

　　○寄家因东西南北四韵就寓怀 

　　朝回散步二桥东吟就新诗兴不穷鴈度暮云归远浦鸦翻落日噪西风戍楼突兀青天外宫殿嵯峨紫禁中自是上林秋色好几多霜树晚酣红 
　　朝回散步二桥西景物苍凉望眼迷疏树淡烟延日暮危楼迭嶂接天齐囊空客久归心切衣薄天寒旅况凄幸有一般心乐处年来鴈塔姓名题 
　　乡关迢逓隔江南鴈足聊传书一缄　宠渥已从今日得庭闱未料几时参梦回五夜生乡思目断二茅霭翠岚说与亲莫遥念年来布褐换　朝衫 
　　退食闲行禁城北平林惨淡无颜色光阴荏苒秋又冬乌兔循环朝复夕　上苑霜酣枫叶红　御沟月浸芦花白归来默默掩重门坐拥吟眉寒恻恻 

　　○和彭检讨显仁太液晴波韵 

　　灵渊雨过浪纹微旭日初升荡碧晖烟景苍茫涵玊宇波光潋滟暎彤闱衔萍白鸟时来往戏水青凫暖不飞记得当年临胜境几随　仙驭日斜归 
　　赐为善阴隲书 
　　昭代崇文礼乐彰新颁　宝训荷　恩光纶音涣汗风雷动宸翰淋漓雨露香总谓　圣明宏制度宁知　帝德焕文章周诗虞史堪媲羙世道应同日月长 

　　○送人归江西 

　　旅食鲸川十载余春风一旦赋归欤溪烟深锁江头柳细雨斜侵担上书野店鸡声催去马官亭草色逐征车故园自是风光好松菊青青遶旧庐 

　　○送张思安佥宪湖广 

　　封章交荐荷　恩荣共羡才华属老成蓟阙喜持新宪节荆湖重振旧威名洞庭春到波涛息衡岳云开瘴疠清遥想青骢行乐处几看黄鹤畅吟情 

　　○中秋夜诗乡先生樊浩翁所作时宣德八年秋乡人医者钱宗浩诵于蓟北小楼因笔之戏和不免续貂之诮　原倡 

　　帘卷西风荳雨干蟾光摇动碧云端仲间总是清虗府天上谁楷白玊盘江净鴈拖云影瘦楼高人立桂香寒归来醉罢霓裳杳露下天高夜巳阑 

　　和前韵 

　　雨歇楼台湿未干一轮明月出云端捴夸素女开妆镜谁识仙家露玊盘影落金樽清醑滟光摇银汉露华寒年年此夜偏堪赏听彻更筹兴未阑 

　　○送阳医官回南康县 

　　轩岐术业世相传荐剡春膺上　九天指下明分三部脉囊中不贮一文钱拜官北阙初承　命返旆南安独棹舡遥想乡园明到日人人争羡锦衣旋 

　　○送王文显复任 

　　武清赤县近　京华抚字循良众所夸芹泮夜深闻读诵花封春暖茂桑麻奏功得最　天恩重振旆回辕客路赊明到正逢残腊节狱囚应有听还家 

　　○景星 

　　秋半璇霄现景星天开泰运应休祯晴光伴月辉云汉皓彩呈祥烛太清众目共瞻当午夜万年纪瑞属时平微臣何幸逢灵贶敬作诗歌颂　圣明 

　　○送章主簿之江宁侍郎尚文之兄也 

　　青杨树底喜为邻尊酒清谈几度春诗句远宗唐律度襟怀不减晋时人一官　禁阙初承　命千里关河独问津晓日都亭相别处马蹄愁踏落花尘 

　　○送邵通判之苏州 

　　奏功秋晓上蓬莱得最多夸治剧材　宫漏断时辞玊阙骅骝嘶处出金台麾旌远向吴门去民庶欢迎召父回到寄声黄太守交游浑不附书来 

　　○送温知县复任 

　　抚字才高众所夸香名异政播　京华春深麦陇飞驯雉昼静公庭看落花百里桑麻涵雨露几村弦诵接人家年来报政膺　殊渥归拥双旌客路赊 

　　○积善堂 

　　一门种德几经年清白家声远近传奕世流芳簪绂盛诗书遗教子孙贤秋风不剪临轩桂春雨多耕负郭田华扁高堂标积善会看?瓞更绵绵 

　　○黄金台祖饯送吏部孔员外回杭 

　　送人南归载醁醅黄金台畔暂徘徊停杯试问当年事此地曾招俊异材柳外骅骝怜独去花前弦管谩相催老年共喜膺　褒宠■〈扌弃〉醉东风缓辔回 

　　○送金令尹仲经之平乡 

　　尊酒相违逾十载俄惊飞舄到　金銮共怜华发添双鬓独喜清廉守一官绩奏　九重名姓显化行百里吏民安秪今膺最平乡去忍向离亭醉晓寒 

　　○挽锦衣卫指挥李効良母夫人 

　　秋深霜殒北堂萱肠断孤儿痛莫言香箧独看九胆在寒窓空见断机存遥天月冷悲辽鹤岭海风高哭夜猿懿德褒封欣有诰　恩光千古贲丘原 

　　○挽吏部张员外父 

　　一生萧散乐林泉　凤勑褒封喜暮年秋圃几看黄菊纵午窓常对白云眠花前忽弃游山屐江上空遗载酒船惆怅荒郊埋玊处亭亭落日照新阡 

　　○爱萱为林编修赋 

　　堂北幽萱晚自荣相看几度独怡情黄花浥露香偏远翠叶含烟色更清彩服戏时晴影动板舆行处绿阴生知君天性从来孝寸草常怀爱日诚 

　　○送钱郎中济民赴金陵 

　　颂台迁秩向南还玊佩晨摇别　圣颜行李半挑辞凤阙征帆几日到龙湾红亭人散青山晚粉署香飘白昼闲遥想吟余应有忆清霄飞梦绕仙班 

　　○挽朱员外松江人 

　　南宫拜秩羡才优　北阙承　恩出帝州沧海半年持使节黄梁一梦竟仙游霜寒鹤唳辽天月风冷猿啼楚树秋旅衬悬知归到日孤儿肠断不胜愁 

　　○和月泉咏金山寺诗韵四首 

　　中流屹立一孤峯天设原非禹凿功岩洞玲珑空翠滴楼台高下瑞烟笼翻经老衲白云里听法神蛟碧浪中记得当年临绝顶恍疑身在水晶宫 
　　一山四面水云高胜境从来敻不同千古鸡园峯顶上万年鳌极浪花中海门月上初钟动渡口僧归晚棹通半点红尘飞不到禅房花木自春风 
　　宝地雄蟠江渚中巍峩楼阁势凌空八窓云气连青嶂四面波光荡绮栊游览杳无车马到登临湏仗客舟通中流砥柱成千古浩刼茫茫岂有穷 
　　梵剎金山莽苍中长江四面水涵空玄厓琼岛霏空翠雾阁云窓湿绛栊蜃气晓凝禅榻润鲸涛晴涨海潮通惭予未遂寻幽兴?广羽?贝?罢新诗恨不穷 

　　○君子轩为宋先生作绍兴人成国公书扁 

　　庭前修竹晚苍苍庭下丛兰带露芳暗度清香来枕席晴分翠影落琴床湘江雨暝吟情迥楚畹春深客梦长爱尔轩中人似玊应知相对兴难忘 

　　○送医官致仕归金华为邵郎中正赋 

　　悬壶随处着芳名共说才华过宋清施药不分贫与富酬金肯计重和轻少年効职勤王事垂老投簪荷宠荣明到应知存旧业烧丹采木学长生 

　　○送达先生之新淦 

　　羙秩新迁出　帝州凉生白苎值初秋黄花白酒离亭兴画鹢牙樯淦水舟送晚蝉声随树噪横空鴈影逐波流悬知经过金陵日应有门生为挽留 

　　○送外甥为于中书沛作 

　　几年不到渭阳城一见春容满面生宾馆正连徐孺榻莼鲈忽动季鹰情官亭别处频斟酒客路行时独计程明日故乡逢故旧平安为我报家声 

　　○送王仲章归乡时均辅在北 

　　琴书收拾促归期正值严冬雪后时月冷关城鸡唱早霜寒驿路马行遅心悬蓟北思严训梦入江南念母慈此去鹏程知有日莫同斥鷃困藩篱 

　　○送指挥归绥德为赵编修作其家忠孝 

　　虎头燕颔一将军忠孝家传远近闻马上锦衣明晓日腰间宝剑动星文鹗书交荐新　恩宠鸾诰褒封旧烈勋遥想麾旌明到日狼烟不起绝妖氛 

　　○送连修撰归闽焚黄 

　　晓辞　金阙出神州此去分明是昼游红荔丹山闽海兴锦衣兰棹潞河舟凉生驿路消残暑鹰度关山属早秋悬想焚黄先垄日恩随春色上松楸 

　　○送祠祭胡郎中添麒归田 

　　黄甲同登二十年鹓班每共早　朝天忽惊觧组旋行旆那忍分襟对别筵客路西风飘冻雪关城落木锁寒烟到家旧业知何处书屋依然枕石田 

　　○送邢编修弟 

　　一门双壁世应稀客里相逢叹别违鴈渚风寒怜独宿鸰原雨霁叹分飞几程驿路迷春草半束琴书带夕晖归到故乡如有问难兄常日侍　彤闱 

　　○送冯智安太守之绍兴 

　　英年粉署擅才名郡守新除荷　宠荣环佩未辞青锁闼欢声先动越王城云开秦望山增翠霜落曹娥江倍清自古循良多有传竚听歌颂达　神京 

　　○送袭职指挥 

　　先世多知懋烈勋　清时封爵及闻孙远趍　北阙承恩宠归去南滇对酒尊客散蓟门分别袂路经巫峡听啼猿柳营明到应无事豹略龙韬足讨论 

　　○代王九皋作送同年连修撰 

　　游宦京华几度春玊堂清夜梦归频　枫宸此日偏承宠兰棹行时独问津秋水白苹迎客旆夕阳红树接瓯闽遥知明到家山日闾里争夸昼锦新 

　　○和编修许道中腊月初三日诞诗三首 

　　诞日筵开花喜簪老人光现斗之南年华纔过四旬二寿??王?大还期九十三劝酒情深人尽醉?广羽?贝?歌材薄我怀惭新诗一律劳眸电应向灯前笑拆缄 
　　清时共喜戴朝簪气吐虹光射斗南登第昔夸年十八庆生今喜臈初三玊堂名重人争羡粉署官闲我独惭称寿出关图未献临风聊为寄泥缄 
　　茅峯玊立宛如簪雄镇金陵杨子南福地从来推第一名山自古只称三学仙少术颜多厚报　国无才色更惭久别琳宫相忆剩几看道士寄来缄 

　　○送医人归田嘉兴人为朱修撰作 

　　都市悬壶雪满颠宋清名誉远相传归田此日承优诏别浦乘春放画船客路柳风飞紫燕蓬窓花雨湿青毡遥知旧业南湖上药圃春晴霭术烟 

　　○送杨太守衡之通州 

　　抚字多闻政治平分符又喜向通城沂州民吏思遗爱京国交游动别情酒尽官亭花雨歇旆迎驿路柳风轻四知自古称杨震好抗家声着令名 

　　○送主簿归老其人清廉 

　　几年花县暂栖迟仇览才名众所知报　国一心清似水归田双鬓白如丝新盟应结鸥为伴旧业还存菊绕篱遥想杖藜行乐处绿阴晴昼鸟啼时 

　　○送人之高邮教职 

　　清时振铎远驰声共说滇南教有成奏绩纔看朝　玊阙承恩又喜向　城一尊晓日官亭酒十里东风客路情文旆悬知明到日青衿几许远相迎 

　　○送人归田 

　　觧组归来雪满颠优游林壑度余年春风遶舍多栽竹夏日临池独看莲高兴每因清醑适闲情常对白云眠客来关欵无盘饤旋钓槎头缩项鳊 

　　○挽松窓先生即俞处恭也 

　　白发林泉遂野情仙游一梦到蓬瀛箕裘家世推俞附湖海声名说宋清杏坞春闲丹药灶松窓月冷石棊枰吟成椘些愁无极忍听山阳暮笛声 

　　○挽张中书父 

　　凤池有子檀才名嬴得褒封荷　宠荣银带乌纱娱暮景清泉白石遂闲情游仙忽断华胥梦乘醉应骑沧海鲸遥想牛眠埋玊处青山落日对新茔 

　　○挽知县姑苏人任遂安 

　　几年宰邑着能声襟度人夸玊雪清纔见飞凫朝禁阙忽惊跨鹤上蓬瀛公庭无复施新政民吏虗劳望旧旌 
　　京国幸多知巳友临棺哀挽不胜情 

　　○送樊参政归闽 

　　薇垣佐政几经春烨烨声名播八闽北上喜看书最考南还重见沐　恩新都门暑退飞来鴈江渚秋深老白苹到日公余应有忆诗成好寄玊堂人 

　　○送张给事中居杰升云南参政 

　　簪笔多年侍　赤墀旬宣今喜沐　恩私才华总谓公卿荐姓字谁期　圣主知晓日锦衣辞　凤阙春风兰棹上滇池藩垣后夜遥相忆肯忘鹓行待漏时 

　　○挽畊隐先生朱德润之翁也 

　　肥遯林泉鬓已霜生平名利澹相忘半犁春雨东皋兴一枕清风北牖床荏苒光阴闲里度迢遥仙路梦中长独怜埋玊龙溪上千古穹碑对夕阳 

　　○挽诗为中书沈为忠作 

　　讣逐西风到客边　黄门令子泪潸然百年正拟荣三釜一梦俄惊入九泉蕙帐夜寒悲吊鹤枫桥春晚怨啼鹃生平喜有　褒封诰淑德仍看太史传 

　　○送袁令尹复任贑州雩都县 

　　一别词垣几度秋共夸宰邑政优游花村机柕声连屋春雨桑麻绿满畴奏绩纔看飞玊舄承　恩又见棹兰舟一杯酒尽离亭晚后夜相思独倚楼 

　　○送何县丞任建阳 

　　客边曾记旧为邻游宦东瓯几度春抚字花封才誉着奏功枫陛　宠恩新一尊岐路同倾酒千里关河独问津别去此心多有忆到官母惜寄书类 

　　○送邵孟辉之任丹阳丞 

　　相识　京华半俊英拜官今喜荷　恩荣马蹄未发金台路声誉先驰铁瓮城判笔巳知霜雪凛襟怀还拟玊壶清古来佐政谁无欲独有张玄着令名 

　　○送吴太守闰复任饶州府 

　　太守循良谁第一吴公自古占魁名纔看振佩朝 
　　天阙又喜还官出　凤城行李喜沾新　雨露儿童争迓旧麾旌也知襟度襟度如秋水嬴得人称彻底清 

　　○挽工部林主事超之母夫人广东人 

　　讣音万里到　京华粉署贤郎重叹嗟箧笋香残遗彩服妆台尘掩暗菱花姆仪垂簳人争羡妇德宜家众所夸嬴得一生名石冺　褒封有勑　宠恩赊 

　　○○送郑雍言佥宪之河南 

　　昔年黄榜共题名佥宪新除荷　宠荣玊节绣衣辞凤阙青骢紫控出都城交游总惜才华老谳决应知狱讼平自古诹询称重任风谣早为达民情 

　　○送唐舟御史致仕归广东 

　　历职霜台许年白头今喜　赐归田锦衣侵晓辞丹陛绿酒临岐对绮筵春暖云连庾岭树雨晴人上潞河舡到家悬想行吟处旧业林塘野水边 

　　○送太守易公之四川 

　　粉署才华属老成喜膺荐剡寄专城锦衣新自鹓行去昏盖遥从鸟道行柳岸莺啼凉雨霁槐庭花落午阴清政余莫忘同年好时寄新吟■〈忄尉〉别情 

　　○送黄璇太守之任河南 

　　十载同听　禁苑钟分符此日向开封云连蒗荡路千里山接夷门树几重故国文翁今已远颖川黄霸又相逢鹓班多少同年客争似偏承　宠渥浓 

　　○送平江伯孙南还 

　　将军孙子雪氷清文武才高着令名北上远承严侍训南还深念倚门情雨晴紫陌骅骝徤风暖官河画鹢轻悬想长明到日春生阀阅倍光荣 

　　○送严太仆宗信 

　　三十年来侍　禁庭迁官又喜列名卿朱衣象简辞 
　　龙衮疋马双旌出　凤城望入秦关烟树迥路经汉时暮云平当年司牧称毛仲莫使前人独名 

　　○送顾佥宪归老仪贞 【 俞处恭先生号松窓听雪故兼及之】 

　　辙遨游三十秋青骢到处说风流投簪此日辞天阙拂袖迎秋买客舟旧业还寻篱下菊新盟重结水边鸥陶情诗谁为伴听雪松窓共唱酬 

　　○和晏铎幕宾咏天鹅韵兼送行 【 先任绣衣同年友也】 

　　昔年曾共玊堂游屈指于今二十秋栢府才华驰北阙花封清誉播南州相逢客邸情如旧惜别都门话不休去去莫言云路迥鹓班还拟侍　宸旒 

　　○赋得天寒月映霜送黄布政■〈宀之〉之山东 

　　除书晓捧出明光朝罢瑶阶月暎霜积素冷涵环佩莹清辉晴耀锦衣香心悬　北阙天恩重望入东蒙客路长莫道此时寒气肃薇垣到日转春阳 

　　○挽金中书舍人父文鼎先生其人能诗善画 

　　凤池封秩荷　恩深几许能声播士林笔底江山移造化闲中风月纵清吟骑鲸忽断黄梁梦挂壁空余缘绮琴欲奠生刍嗟莫致歌残楚些泪沾襟 

　　○善庆堂 

　　闻说君家多积德高标善庆扁轩居床头书卷充梁栋庭下芝兰暎玊除一篆香烟销昼日半犁春雨乐畊锄欲询世泽知何在?瓞绵绵自有余 

　　○送车黄门致政南还 

　　黄门十载侍　宸旒此日辞荣去莫留门径未栽陶令菊关河先棹季鹰舟东风花雨沾行旆南浦芜烟引别愁明到故园行乐处音书母惜寄交游 

　　○送蔡良医孟颐致仕桐川 

　　京国交游二十年邻居犹喜往来便书灯几乞丹炉火茶灶频分橘井泉正拟悬壶施妙术那堪解组赋归田一樽送别都门道后夜相思月满天 

　　○挽龚通政父 

　　令子　清时列近臣　褒封锦敕荷　君恩百年正拟荣三釜一梦俄惊隔九原蕙帐夜寒悲吊鹤兰溪月冷怨啼猿西风故旧山阳笛几度闻来欲断魂 

　　○分题得直沽海势送杨公子 

　　老关河暑尽消辞亲远泛木兰桡直沽到处轻移棹海口过时趁早潮蜃气寒凝征旆湿涛声晴送片帆遥他年■〈宀之〉省重来日经此应知兴转饶 

　　○挽工部诸郎中谦父 

　　晚岁　褒封雪满头一官林下乐优游吟行花径扶藜杖醉阅芸编憩竹楼尘梦忽随仙梦断闲情竟与世情休不堪回首兰溪上烟雨松楸锁暮愁 

　　○送杨编修寿夫先生 

　　游宦　清时雪满颠辞荣一旦赋归田玊堂纂述年华久锦勑褒封　宠渥偏碧水丹山闽海兴西风凉雨潞河船到家书屋应如故松菊窓前着太玄 

　　○霅川归趣送黄布政叔正归田二首 

　　霅川归处趣何清竹下琴樽柳外亭风暖波光涵户白山晴云影压帘青眠沙鸥鸟吟边见投浦渔歌静里听更想客来清话日不谈名利只谈经 
　　三十年来涉宦途觧缨一旦赋归欤甘棠藩府存遗爱别业苕溪有旧居枕石眠时同野鹤杖藜行处伴樵渔梦回莫忘青云友好托鳞鸿远寄书 

　　○寄余处恭先生 

　　悬壶久住大江濆俞拊家声远近闻红满杏林涵宿雨丹成药灶霭春云围棊花径销春昼听雪松窻坐夜兮羡尔平生多雅趣交游来往总斯文 

　　○挽吴参政广德人给事中升任 

　　昔年曾共簉鹓班几见承　恩拜好官栢府振威奸瞻落薇垣布政吏民安华堂忽见飞凶■〈服鸟〉仙岛俄惊跨彩鸾悬想牛眠埋玊处白杨声惨暮云寒 

　　○送兵科郑给事中悠归省 

　　久客黄门■〈宀之〉省违喜承　优诏向南归佩辞　玊阙左初曙酒尽都亭兴欲飞路指旱江云树迥帆经淮浦夕阳微高堂想到称觞日舞罢班衣换锦衣 

　　○挽同年郑通判广东人 

　　京国相逄记昔年琼林曾共醉华筵论交青眼谁偏旧佐政黄堂尔独贤正喜奏功膺　宠渥忽惊捐馆隔重泉堪嗟旅榇南归处丹旐翩翩瘴海边 

　　○寄同年陈知府安 

　　千里封章奏　九天喜承　恩命赐归田交游总叹故人去民庶多思太守贤翠壁啼猿巫峡路清风落日晋舡到家莫忘同年好鸿鴈来时寄锦笺 

　　○送主事姜子澄任广南太守 

　　凤池染翰早驰名粉署为郎属老成　玊阙一朝膺荐剡滇阳万里任专城青山客路双旌杳夜月关河独棹轻边徼从来风俗异好勤抚字播　天声 

　　○送李桓乡试 

　　清俊才华众所欲少年声价重南金题桥久抱相如志献策犹怀贾谊心蟾窟秋高丹桂发禹门春暖浪花深此行■〈宀之〉占鳌头选早寄泥缄报好音 

　　○送何观中书归省 

　　青年染翰凤凰池堂上双亲鬓若丝天禄巳荣三釜养寿龄还拟百年期锦舆花底欢迎处彩服樽前戏舞时爱日应知诚孝笃几回惊 

　　○挽丁副都夫人 

　　褒封纔喜沐　恩私一去瑶池杳莫知霞帔空嗟遗箧笥苹蘩无复荐先祠西风蕙帐悲鸣鹤残月机窻照断丝珍重良人乌府客都门含泪送灵輀 

　　○贺陈都宪有戒寿 

　　华诞忻逢甲子周宪台贺客总儒流霞觞满劝麻姑酒寿筭频添海屋筹春暖绮筵和气霭夜深南极瑞光浮自惭浅薄将何祝簪笏年年侍　冕旒 

　　○挽丁副都 

　　玊陛常同觐　九天俄惊一梦竟游仙乌台羙政留今日黄甲香名记昔年海北云深归吊鹤江南春去怨啼鹃嗟予素有相知好楚些吟成泪泫然 

　　○积庆堂为杨都御史作 

　　君家清白远相传裔出关西几百年余庆固从先世积明时今喜后昆贤官联九寺声华重　诰赐双亲雨露偏不独此身钟令羙会看簪绂更蝉联 

　　○挽沈学士度 

　　八哀年高雪满簪仙游一梦竟沉沉草麻几对西清月润笔多颁内帑金蕙帐夜空孤鹤怨薇垣春去落花深海棠依旧栖灵鹊宁得重来听好音 

　　○送杨仲举先生致仕来朝升侍郎而回 

　　先生藩邸旧儒绅致政重来觐　紫宸鹤发半垂晴暎雪龙颜一见喜生春颂台升秩名声重　锦诰荣颁雨露新此去故乡寻别业阊门杨柳倍精神 

　　○寄曹朝阳先生 

　　同宗同学复同年十载横经在蜀川施教夙闻风化溥迁官今喜　宠恩偏客窓未尽连床兴潞渚俄移下水船沙麓讲余无事日平安母惜鴈来传 

　　○送康先生振致政南归 

　　封章　奏乞解名缰　诏许南还喜欲狂绿酒岐亭新去客绣衣匹马旧行装心悬北关云霄迥望入西江驿路长宝勑堂前明到日应知击壤颂虞唐 

　　○和祭酒陈先生留别诗韵 

　　诏许归田乐暮年应知　圣主重才贤五朝　恩宠谁能并一代文风独擅专旧业剩栽陶令菊图书满载米家船春风送别长安道多少衣冠集祖筵 

　　○和周学士梅花诗韵 

　　万物敷荣自有时孤摽开处傍寒池香浮玊署春回早影转湘帘月上迟独喜氷肌含雪莹不同蒲质望秋衰追思东阁吟看夜翠羽争栖第一枝 

　　○送陕西张参议之任四川人 

　　乕榜曾魁第一名黄门列职又驰声封章屡　进超羣辈参议新升惬众情驿路马蹄经汉时都门烟树接秦城此行休道云霄迥他日还期佐　圣明 

　　○挽刘给事中华甫之父 

　　先生令子职黄门嬴得褒封荷　宠恩荣养已沾三釜禄仙游忽断百年亡?鬼窓前闲却青藜杖花底空遗绿酒樽悬相艾冈埋玊处白杨箫瑟暮云屯 

　　○挽李侍郎父 

　　昭代贤郎列亚卿先生林下乐升平杖藜花径吟边兴尊酒松窻醉里情　鸾诰未膺孤禄养鸡年先梦兆行程也知积德多深厚祭葬推　恩荷　宠荣 

　　○和孙绣衣先生见寄诗韵 

　　解组南归荷　宠荣林泉从此乐时清不闻报晓鸡人唱秪听催耕布谷鸣交友共怜双鬓白看书自喜寸心明栢台嬴得声名在尊酒花前任醉倾 

　　○送史郎中潜回京 

　　郎官粉署旧儒绅蹔作　皇华出使人　宝勑纔赍来白下兰舟又棹去通津都亭暑退蝉声急驿路秋高宦况新此去故交如问及樗材无补负　皇仁 

　　○赠谢参政之任浙江 

　　久作天官粉署郎才华烨烨姓名香一朝膺荐归舆论三秩荣升荷　宠光飞檄未曾临白下欢声先已动钱塘藩垣明到湏勤政他日还期列庙廊 

　　○刑部郑亚卿父诞日 

　　八襄年逾鹤发新新正人遇降生辰班衣膝下罗儿女贺客堂前总缙绅玊斝谩斟千日酒蟠桃喜热一番春亚卿巳受褒封诰寿筭还期过大椿 

　　○送朱御史考绩 

　　三年报政上金台祖饯冠缨总俊才别酒江亭湏尽醉促程弦管谩相催绣衣到处霜风凛画舫行时雪浪开此去应知书最考　天香两袖日边回 

　　○题香竹卷为谢亚卿作 

　　宝树君家旧有名一盆香竹又天生芬芳不让芝兰臭馥郁浑同梅菊清凤尾影摇空翠湿虬枝晴拂瑞烟轻谩将截作伶伦管吹向　虞庭叶凤鸣 

　　○挽吏部邹司务祖 

　　碧落愁云掩少微鹿门人去事多违白云窓户闲茶灶绿柳池塘冷钓矶尘世独留清节在士林空叹故交稀金鹅山下牛眠处埋玊封高对夕晖 

　　○题云谷卷 

　　云谷深沉几许宽先生于此日盘桓石床影落琴书润岩壑阴生枕簟寒醉卧松窓春昼永行吟花径夕阳残也知恤匮多隐德先世曾闻拜好官 

　　○送杨都宪仲子本道还朝 

　　使节遥从　天上来轰然声势动春雷腰间剑气冲牛斗白下衣冠讶俊才客馆纔同尊酒会江亭又见画船开九重到日询民事为说　恩波被草莱 

　　默庵诗集卷之四 

　　●默庵诗集卷之五 

　　五言绝句 
　　七言绝句 
　　六言绝句 

　　◆五言绝句 

　　小竹 
　　小扇梅花为吴友赋 
　　题扇两人偶坐似清谈者 
　　对雨看晚唐柳中庸江行诗戏和遣兴 
　　梅花扇为双四兄赋 
　　油扇父亲要诗 
　　白扇白梅为思聡赋 
　　戏题小扇诸侄各争先以讨走笔以荅之各回物状形十首 
　　题小扇图示子昭 
　　中秋病中口号五言十绝遣兴 
　　小竹扇为大八舅援笔赋 
　　题时立铭所藏郭天锡墨竹二首 
　　题小景为中书邢克敬赋 
　　题梅竹幽禽二首 
　　题牛背牧童 
　　按察使张公宗政以客中写怀八绝见寄聊和以荅 
　　忆味道二首 
　　四月十九日过骊山访高味道弟侄各以扇索诗随景物走笔荅之 
　　菜为赵舍赋二首 
　　兰二首 
　　白鸥来往随舟似驯熟而不惊故云 
　　忆味道口号 
　　口号冬日因士悦回寄先生 
　　走笔题梅花墨色 
　　中秋口号因儿女戏索之故云 
　　题蓝关图 
　　送黎知州恬之南京 

　　○小竹 

　　阴连湘浦晚翠滴雨声寒莫讶丛生小终期宿凤鸾 

　　○小扇梅花为吴友赋 

　　梦里罗浮路依稀竹外村一枝春色动清气满乾坤 

　　○题扇两人偶坐似清谈者 

　　不辨宾与主谁知是与非夕阳相对坐应是话投机 

　　○对雨看晚唐柳中庸江行诗戏和遣兴 

　　黄芦满汀洲白鴈投江渚何处远归人征帆带飞雨 

　　○梅花扇为双四兄赋 

　　不踏西湖路于今又几年清风明月夜还忆老逋仙 

　　○油扇父亲要诗 

　　畏日作炎蒸襟怀藉尔清杖藜林木下几度伴吟行 

　　○白扇白梅为思聡赋 

　　庾岭春初动孤山雪未消玊人无处觅风外暗香飘 

　　○戏题小扇诸侄各争先以讨走笔以荅之各回物状形十首 

　　野树映晴川舟横古渡烟分携如不忍相顾意留连 
　　书屋临江次波光带树流扣门无俗客济渡有孤舟 
　　晴峯飞翠霭烟树隐尘区何处幽闲客相逢看画图 
　　云树凌晴汉书亭俯碧流问津人已远闲却济川舟 
　　岁晚经湘浦堪收入画图雪余凝望处一片玊模糊 
　　行藏随所遇用处绝欹尘若问平生伴清风是故人 
　　扶策出林垧同行畅野情依依重回首相似听泉声 
　　林密鸟声柔山深云影浮若人爱清致扫石对溪流 
　　云壑森烟树扁舟钓夕阳平生谁是侣鸥鹭日徜徉 
　　林壑树苍苍金炉霭篆香问渠何所祝寿域共天长 

　　○题小扇图示子昭 【 有一面白扇】 

　　山色浮晴翠松阴护石矶幽人听瀑坐应自澹忘机玊版真如雪裁成燕尾长吟余摇动处两掖自生凉 

　　○中秋病中口号五言十绝遣兴 

　　客邸中秋夜囊空缺酒钱任他明月满辜赏有谁怜 
　　露冷金风细天高月上迟一年惟此夜光彩胜他时 
　　云凈天如洗氷轮贴汉流悬知清赏处光满桂花楼 
　　故旧多星散相思意惘然病中孤好景谁共对婵娟 
　　夜静露华寒仙家露玊盘爱他光皎洁和病揭帘看 
　　万里云收尽瑶天绝点尘团团一轮月空照客边人 
　　节遇清秋夜幽怀倍惨然故人千里外明月自团圆 
　　此夕氷轮满清光遍九垓病余题俚句聊尔对均裁 
　　不对容山月于今几度圆蓟门当此夕孤赏有谁怜 

　　○小竹扇为大八舅援笔赋 

　　孤蓬湘浦夜入梦雨声寒凤尾多潇洒谁移画里看 

　　○题时立铭所藏郭天锡墨竹二首 

　　嶰谷风初静湘江雨未收鹧鸪啼绝处声断暮云愁 
　　忆昔潇湘夜蓬窓醉梦惊月明天似洗无处着秋声 

　　○题小景为中书邢克敬赋 

　　山远云连树溪回浪涌沙义阳村墅水唤渡过谁家 

　　○题梅竹幽禽二首 

　　修竹经霜翠梅花带雪香幽禽如有意相唤对斜阳 
　　何处飞来鸟依栖梅竹深不贪桃杏色共守岁寒心 

　　○题牛背牧童 

　　东皋初释耒牧竖暮归迟短笛浑无调临风信口吹 

　　○按察使张公宗政以客中写怀八绝见寄聊和以荅 

　　旧好惟取最新诗■〈忄尉〉我思客窓披阅处孤月照人时 
　　纔记同樽酒相违又隔旬光阴如捻指何惜骑来频 
　　游宦　京华久不知谁可亲独怜风月好常自伴吟身 
　　离家经岁月几度数归期无柰清秋夜迢迢更漏迟 
　　岁晚空山候孤灯坐夜深一声天外鴈惊断故园心 
　　孤馆严冬夜梅窓月可怜清光横瘦影吟对兴悠然 
　　同作金门客相知今几年花前曾对酒醉和白云篇 
　　穷通皆有命守道竟何惭莫计荣枯事逢人尽醉酣 

　　○忆味道二首 

　　一自分携后吟怀转寂寥小窓孤烛夜忍听雨潇潇 
　　凉雨新秋夜迢迢更漏深篝灯谁是伴相忆费清吟 

　　○四月十九日过骊山访高味道弟侄各以扇索诗随景物走笔荅之 

　　宇宙无古今人心异今古高谊薄层云视金犹视土 

　　○菜为赵舍赋二首 

　　众欲嗜膏梁宁知此味长惟甘淡薄者始厌大官羊 
　　带露色鲜妍相看我独怜休言滋味薄清淡胜腥膻 

　　○兰二首 

　　椘畹春深候幽兰气味新宜将纫作佩寄我玊堂人 
　　不同萧艾群托根在空谷花开人不知风前自芬馥 

　　○白鸥来往随舟似驯熟而不惊故云 

　　棹发江声急烟深树影微沙鸥如有识来往傍船飞 

　　○忆味道口号 

　　凉雨清秋夜梧桐月上时孤吟谁是伴相忆思迟迟 

　　○口号冬日因士悦回寄先生 

　　岁晚天寒日山空风怒号客边无所有聊尔寄霜毫 

　　○走笔题梅花墨色 

　　我爱姑射仙清标似霜雪误落风尘中玊颜総如铁 

　　○中秋口号因儿女戏索之故云 

　　客邸中秋夜蟾光分外明开筵恣清赏儿女総欢情 

　　○题蓝关图 

　　华屋酣歌舞沧江罢钓竿满天风雪夜谁念逐臣寒 

　　○送黎知州恬之南京 

　　载酒临官道黄花咲客衣几多离别思都逐鴈南飞 

　　◆七言绝句 

　　为王德斋题小景山水 
　　口号戏和中书周用珍韵 
　　桂花小鸟 
　　雨中有怀 
　　双松平远图 
　　山水图 
　　月??荷鹭鸶 
　　菜 
　　林下偶坐 
　　牛 
　　马 
　　竹木幽禽 
　　梅 
　　云山人家 
　　蒲萄为许信赋 
　　桃花白头翁 
　　梅山茶 
　　和靖图为洪中书作 
　　忆味道 
　　梅为汤伯安赋 
　　雪梅为蔡宗濂作二首 
　　为强德中题菊二首 
　　画竹二幅为强德中赋 
　　重九前二日思孟老亲送酒口号以荅其意 
　　题子陵垂钓 
　　时病初愈默坐中忽小童采芙蓉花一朵戏指索题遣怀 
　　画牛为汤伯安赋 
　　送刘进学之宣州任小画 
　　小景四幅为竹鹤友人袁州何太守赋 
　　秋冬小画 
　　为克让赋竹 
　　送陈克让 
　　题梅花 
　　小画梅竹幽禽二首 
　　梅竹二首 
　　和韵题竹二首 
　　白鹦鹉 
　　赋竹 
　　海棠白头翁 
　　梅竹幽禽 
　　闻讣音后不入睡省口号 
　　挽老先生高味道之祖也时因过其家见壁上所题之诗故和其韵 
　　忆味道因窓外有蔷薇花一架故因起兴时永乐廿二年春三月也 
　　自述 
　　舟中口号 
　　蓬窓晓眺 
　　过洪 
　　过高邮湖是日烟雾望东岸彷佛如寺 
　　送性初南还兼蕳诸故旧 
　　送同年田进士 
　　冬日独坐口号 
　　为汤靖题小景 
　　题小画牛 
　　题东坡游赤壁图并后一绝为钱仲礼赋 
　　寒江钓雪 
　　题墨竹二首 
　　题赏春图为邢中书 
　　笋 
　　桃 
　　林檎 
　　枯木竹石 
　　茄 
　　菜 
　　竹木白头翁 
　　题道院梅花二首 
　　题评事尹廷资小画 
　　题寒山拾得为道士潘为善作 
　　忆嗣初陈愽士先送别时曾许寄松鹤诗故云 
　　送吴仪廵检弟回 
　　送人归省 
　　走茟寄樊知州景昭唐舟御史附去 
　　寄味道四绝 
　　戏题小画 
　　静海夜泊偶成 
　　和秦性初韵二首 
　　和进士胡公智留别字宗愚会稽人任御史终布政 
　　过沛县登歌风台口号一绝戏之十四年 
　　中秋病中口号二绝遣兴 
　　口号一首戏呈性初良友 
　　得家书口号寄回 
　　春日病中感怀四绝戏嘲同年诸知巳 
　　挽山阴王主事贤母 
　　送朱德和就步士初之韵 
　　夏日睡起漫兴 
　　墨梅 
　　红梅为孙瓒题 
　　寄同年陈行人因彼人来卖茶问及故云 
　　红梅 
　　题折扇小舟似送行者 
　　题幽兰 
　　墨梅 
　　独坐感怀悼巳故三兄挥泪成之 
　　送王公器归乡 
　　题八骏啚 
　　题小景为邢编修克敬赋 
　　题小竹为邢克敬作 
　　寄王伯顺先生茅山人也 
　　题四皓啚 
　　梅花为强德中题 
　　梅花为孔叔茂题 
　　题牛背牧童 
　　题松上双喜鹊为易百户赋 
　　送前王公顺归乡二首 
　　题道士小画二首 
　　题吏部沈主事小画 
　　口号寄杨大参逊之 
　　和晏驿幕宾咏天鹅二首 
　　口号四绝送蔡良医孙回桐乡 
　　寄武当邵郎中书来欲寄物难将故戏之 
　　寄王思孟 
　　春初口占二绝寄同年徐宪副 
　　寄邵郎中因其纳宠故戏之 
　　口占送吴公琰兼寄宗濂等友 
　　送张先生致仕归闽 
　　寄中书洪益中梦菊先生四首 
　　题三益图 
　　为李进士题竹 
　　寄嘉兴黄子勉太守 
　　送时阴阳大正归仪真 
　　村居　效陶体四首 

　　○为王德斋题小景山水 

　　树底柴门昼不关读书人共白云闲谁知更有清闲客独立斜阳看晚山 

　　○口号戏和中书周用珍韵 

　　半卷湘帘对晚凉渐看新月度西厢玊人别后无消息忽见青鸾喜欲狂 

　　○桂花小鸟 

　　雨后西风散晚凉一枝仙桂发天香幽禽似爱黄金粟飞向花边对夕阳 

　　○雨中有怀 

　　梅雨连朝独掩门萧然街巷似山村香销白昼帘垂地忆着知音欲断魂 

　　○双松平远图 

　　平原秋晚气萧森独见双松落翠阴舣棹不知何处客斸苓应是过云林 

　　○山水图 

　　松竹团阴锁绿苔白云窓户绝氛埃山童凈扫门前径应是湖南故旧来 

　　○月??荷鹭鸶 

　　枯荷败苇满汀洲残绿余香带浅流属玊飞来渔浦晚雪团点破碧天秋 

　　○菜 

　　青菘紫芥徧春畦小雨初晴二月时试摘山厨供晚饤澹中清味竟谁知 

　　○林下偶坐 

　　相逢应是澹忘机坐憩松阴傍钓矶说尽人间多少事不知谁是更谁非 

　　○牛 

　　畊罢东皋下陇头澹烟芳草夕阳牧牧童惯识林塘路咲坐归来稳似舟 

　　○马 

　　华山春暖草初肥纵放归来日暮时莫道气摧风骨老曾随仙驭到瑶池 

　　○竹木幽禽 

　　落叶平林远墅空疏篁枯木自成丛不知何处飞来鸟独立人呼十二红 

　　○梅 

　　氷姿元不染纤尘彷佛罗浮梦里人忆淂江南残雪后一枝常占　上林春 

　　○云山人家 

　　茆屋人家野山濆迢迢苔径过桥分日长车马浑无到惟有青山带白云 

　　○蒲萄为许信赋 

　　西风窓户晚飕飕架上蒲萄已熟秋细数不过三十颗争如一斗慱凉州 

　　○桃花白头翁 

　　何事幽禽也白头多情想是为春愁绯桃一树花开遍啼断东风意未休 

　　○梅山茶 

　　一枝娇艳雪中开醉怯寒风傍腊梅野鸟似怜春色好繁华深处故飞来 

　　○和靖图为洪中书作 

　　老鹤归来暮雪深山童衣薄冷难禁先生独淂梅花趣坐拥双肩费苦吟 

　　○忆味道 

　　一自衔哀别蓟门几回惆怅叹鹤群春风拟约寻诗伴同上三茅看白云 

　　○梅为汤伯安赋 

　　孤根几许托巅崖个个疏花映水开忆淂罗浮明月夜梦中疑是玊人来 

　　○雪梅为蔡宗濂作二首 

　　春动官桥雪未消蹇驴随处探孤标秪应误踏罗浮路惊见仙娥整压翘 
　　雪压氷枝冷不禁寒香素影傍琼林追思东阁清吟夜月到纱窓玊漏深 

　　○为强德中题菊二首 

　　百般红紫尽离披独有黄花晚节奇几度醉扶筇竹杖行吟拄月迥东篱 
　　觧组渊明鬓未霜可怜三径渐荒凉独余晚节寒花在几对清香醉夕阳 

　　○画竹二幅为强德中赋 

　　此君标格本清真惯厯风霜不受尘媿我平生心性廦爱渠真节日相亲 
　　翛翛凤尾拂云长翠色凉阴护石床午醉醒来心似水恍疑清兴落潇湘 

　　○重九前二日思孟老亲送酒口号以荅其意 

　　节近重阳菊未开故人先遣白衣来病余正喜无灰酒且对东篱进几杯 

　　○题子陵垂钓 

　　太史当年奏客星恩深无计可迯名从先不着羊裘去钓得桐江水清 

　　○时病初愈默坐中忽小童采芙蓉花一朵戏指索题遣怀 

　　病起筠窓九月时伤怀几度独支颐芙蓉花发红如锦老却秋光捴不知 

　　○画牛为汤伯安赋 

　　怕向齐王堂下过竟随牧竖度烟萝　时清贤俊俱登用更有何人扣角歌 

　　○送刘进学之宣州任小画 

　　昔年玊署共遨游此日分携计莫留展卷题诗增叹息一重云树一重愁 

　　○小景四幅为竹鹤友人袁州何太守赋 

　　树底茅堂带远村望中野色过桥分携琴何处寻知巳拟约琳宫卧白云 
　　孤舟晚泊水云乡一枕南熏卧石床残醉醒来凉雨后忽惊渔笛在沧浪 
　　江上芙蓉老素秋西风乱飐白苹洲渔翁罢钓归来晚一曲沧浪古渡头 
　　门外茫茫雪满天江边寒压钓鱼船先生独发清幽兴郢曲高砍任醉眠 

　　○秋冬小画 

　　秋高老树半荒凉篱下黄花晚独香一自渊明归去后几回对酒忆柴桑 
　　门外青山尽白头此时谁棹剡溪舟先生独拥吟肩坐应赋梁园兴未休 

　　○为克让赋竹 

　　忆我江南竹外居几多苍翠荫窓虚碧云风卷凉生后曾借清阴画读书 

　　○送陈克让 

　　几度都门送故人每回时节倍伤神驿亭杨柳秋狼藉独有黄花带露新 

　　○题梅花 

　　独逞幽姿氷雪中不同桃李竞春风莫言此日未成实停看调和鼎鼐功 

　　○小画梅竹幽禽二首 

　　玊骨氷肌傲雪清岁寒碧筱结同盟幽禽也似怜芳质故故飞来啄落英 
　　罗浮仙子脱尘缁远访湘江皷瑟妃拟结岁寒氷霜操不妨幽鸟占南枝 

　　○梅竹二首 

　　姑射仙人弄粉姿此君相倚绿参差啾啾何处飞来鸟争占春风苐一枝 
　　斜倚烟梢傍水涯暗香疏影月明时一团清气无人识独有栖寒冻雀知 

　　○和韵题竹二首 

　　凤尾摇风翠雨寒湘江云暗几千竿扁舟记淂经过日吟倚蓬窓醉后看 
　　湘浦朝看宿雨晴隔林犹听鹧鸪鸣碧云风凈凉生后顿觉烦襟分外清 

　　○白鹦鹉 

　　黑距黄冠玊雪姿清时应效凤来仪上林栖处饶丹荔肯学鷡鹩恋旧枝 

　　○赋竹 

　　梦忆湘江路渺漫鹧鸪啼处碧云寒澹烟疏雨孤舟晚曾记推蓬　醉后看 

　　○海棠白头翁 

　　独怜幽鸟有何愁飞向花间也白头应是春归留不住东风啼断恨无休 

　　○梅竹幽禽 

　　陇梅花发雪晴时独　疏篁晚色宜何事幽禽不归去应怜氷玊到寒枝 

　　○闻讣音后不入睡省口号 

　　纱窓日上梦初醒惊喜官闲志虑宁记淂　金门听漏日几回和月候　龙庭 

　　○挽老先生高味道之祖也时因过其家见壁上所题之诗故和其韵 

　　翰墨淋漓色尚鲜竟骑玄鹤上辽天别来十载重相迥读罢题文思惘然 

　　○忆味道因窓外有蔷薇花一架故因起兴时永乐廿二年春三月也 

　　满架蔷薇带露鲜小窓相对暮春天看花有忆同心友尊酒孤吟思渺然 

　　○自述 

　　乌纱玊佩锦衣鲜待漏　金门月满天朝罢归来兮曙色银鞍咲坐兴飘然 

　　○舟中口号 

　　十载编摩侍　禁闱一朝　优诏许南归春风满面欢无极暂脱朝衣着彩衣 

　　○蓬窓晓眺 

　　蓬窓睡起春日晓远山数点晴更好白云飞处树依稀紫翠空蒙如可扫 

　　○过洪 

　　徐州洪下吕梁洪巨石飞涛势若春疏凿当年谁氏力生民犹赖禹王功 

　　○过高邮湖是日烟雾望东岸彷佛如寺 

　　野树茫茫夹岸斜望中烟浪浩无涯高低楼阁云深处彷佛僧家与道家 

　　○送性初南还兼蕳诸故旧 

　　宦游蓟北一年余每叹离群学业疏传语江南诸故友如何不寄半行书 

　　○送同年田进士 

　　紫陌香尘荡绿漪雨晴江上草离鹤鸟啼花落行人肠断时 

　　○冬日独坐口号 

　　木落林空风怒号不堪寒雨苦潇潇衡门镇日无人到坐久吟怀转寂寥 

　　○为汤靖题小景 

　　门掩青山白昼闲野云时逐鹤飞还幽人话到忘机处尘事纷纷总不关 

　　○题小画牛 

　　草暖郊原老牸肥牧童青笠绿蓑衣想应畊罢东皋晚急度河梁冐雨归 

　　○题东坡游赤壁图并后一绝为钱仲礼赋 

　　老瞒曾此倒旌旗遗恨茫茫带碧漪独有先生心似水来游朗咏月明诗 

　　○寒江钓雪 

　　四顾苍茫玊树寒扁舟何事泊江干想应棹入山阴道兴尽归理钓竿 

　　○题墨竹二首 

　　数枝潇洒碧琅玕清影谁移画里看记淂短蓬听雨夜鹧鸪啼破碧云寒 
　　画里惊看玊一枝题诗犹想掖垣时日斜退直联冠佩曾步青阴出凤池 

　　○题赏春图为邢中书 

　　画桥杨柳绿生烟绮阁琼楼沸管弦何处赏春游冶客紫骝驮醉落花前 

　　○笋 

　　锦绷微露粉痕香纔出莓苔未过墙休道此时头角短春风还见拂云长 

　　○桃 

　　佳实垂红个个鲜连枝带叶更清妍自从宴罢瑶池会留与人间荐寿筵 

　　○林檎 

　　异种相传蜀郡生老僧何事独留情也知不是贪滋味爱此累累果实成 

　　○枯木竹石 

　　珊瑚老干挂烟萝萧碧亭亭挺玊柯悬想旃檀禅定处云根春锁绿阴多 

　　○茄 

　　本草名传是落苏个中滋味胜膻腴老僧也爱田家好写作山林野趣图 

　　○菜 

　　几年饱饫大官羊淡泊宁知此味长独有山僧心似水摘供盘饤厌膏梁 

　　○竹木白头翁 

　　古木苍苍俯碧流疏篁瑟瑟晚含秋幽禽独立西风里似向斜阳叹白头 

　　○题道院梅花二首 

　　玊雪姿容铁石心一枝斜傍竹窓深道人放鹤归来晚几度相看月下吟 
　　不见逋仙几十年六桥风月兴茫然寻春记淂孤山下曾棹东风载酒船 

　　○题评事尹廷资小画 

　　石桥苔径接孤村树里人家昼掩门好似浣花溪水上杜陵人去草堂存 

　　○题寒山拾得为道士潘为善作 

　　赤脚蓬头百结衣嗤嗤应咲世人非国清老衲相知后更有何人觧尔机 
　　手拖竹箒咲呵呵心地氷清扫甚么尘世机关都识透又将何事问姮娥 

　　○忆嗣初陈愽士先送别时曾许寄松鹤诗故云 

　　忆昔都门话别时画桥官柳绿垂丝匆匆不尽临岐兴松鹤曾言寄我诗 

　　○送吴仪廵检弟回 

　　官河杨柳半青青话别离亭思不胜行舟独载春归去忍向沙头看鹡鸰 

　　○送人归省 

　　春暖都门柳絮飞一尊绿酒送人归高堂明到称觞处应对东风舞彩衣 

　　○走茟寄樊知州景昭唐舟御史附去 

　　人事年来日转多荒凉茟砚柰愁何闲中莫道交情薄鴈到衡阳自不过 

　　○寄味道四绝 

　　新诗欲写问兴居坐到黄昏一字无不是别来情义薄祗缘茟砚日荒芜 
　　屋后青山户外溪红尘隔断足幽栖春风想象行吟处绿树阴中听鸟啼 
　　官闲犹淂着莱衣膝下承颜愿不违悬想碧桃花树底锦舆几度日斜归 
　　舞罢莱衣对远山此心应共白云闲闲时自是僧家事还拟来趋玊笋班 

　　○戏题小画 

　　曙色茏??忩噪乳鸦楼台烟树锁晴霞曲阑干畔人如玊笑倚东风看落花 

　　○静海夜泊偶成 

　　昔年曾此驻扁舟今日重过忆旧游明月异乡人独自邮亭依旧对寒流 

　　○和秦性初韵二首 

　　簪缨朝罢天初曙退直归来日未斜嬴淂一生心自在愧无才德报　　皇家 
　　染翰归来兴自赊吟鞭咲指夕阳斜英英天际云飞处几度相疑是我家 

　　○和进士胡公智留别字宗愚会稽人任御史终布政 

　　久别重来到　日边那堪今又买归船人生离会如秋月几度亏时几度圆 

　　○过沛县登歌风台口号一绝戏之十四年 

　　少年曾诵大风歌此日登临感慨多千哉英雄何处去空余碑石对寒波 

　　○中秋病中口号二绝遣兴 

　　夜凉碧落绝纤埃天府谁将宝鉴开素彩迷茫摇桂影玊波潋滟浸楼台 
　　玊斧仙家巧斲磨六丁推出涌金波乾坤万里俱涵壁岁岁无如此夜何 

　　○口号一首戏呈性初良友 

　　一年一度进灯诗才薄多惭　圣主知不向同侪争胜负祗将忠悃荅　明时 

　　○得家书口号寄回 

　　庭闱久别客金台几度音书远寄来问我归期归未淂西风湏待菊花开 

　　○春日病中感怀四绝戏嘲同年诸知巳 

　　嘲秦性初 
　　嘲彭显仁 
　　嘲陈显良 
　　嘲　存礼 

　　嘲秦性初 

　　客窓卧病两旬余每叹交游日渐疏独有山阴旧知巳朝回几度到衡庐 

　　嘲彭显仁 

　　寄语文江彭显仁年来风采倍精神应知自淂琴书乐不复留心念故人 

　　嘲陈显良 

　　晓出长衢踏曙光归来庭馆又斜阳奔驰日日因何事秪恐秋添两鬓霜 

　　嘲　存礼 

　　青年文彩最风流玊署朝趍淂自由退直归来无个事绿窓相对拓茶瓯 

　　○挽山阴王主事贤母 

　　淑质清兮两鬓星高堂正拟享遐龄如何一枕游仙梦长夜漫漫竟不醒 

　　○送朱德和就步士初之韵（下佚） 

　　（前佚）紫泥还拟　九天来 

　　○夏日睡起漫兴 

　　瓦枕藤床醉梦醒竹窓幽户午阴清隔林好鸟如相约时复来啼三两声 

　　○墨梅 

　　忆昔孤山雪后时鲜鲜缟袂绝尘缁别来何事姿容老想过羲之洗砚池 

　　○红梅为孙瓒题 

　　氷姿曾不染红尘何事新妆也艳人想是瑶池醉归晚误随桃杏竞芳春 

　　○寄同年陈行人因彼人来卖茶问及故云 

　　昨来试问卖茶人为说君家是远邻欲折梅花寄相忆一枝老尽故园春 

　　○红梅 

　　铁石心肠氷雪肌一生篱落静相宜多应俗眼嫌清淡也学桃花逞艳姿 

　　○题折扇小舟似送行者 

　　一叶扁舟柳市头几回欲上意绸缪临风唱彻阳关曲无恨离情逐水流 

　　○题幽兰 

　　露叶含曦迥绝尘花开岩壑殿芳春书窓读罢清吟处爱尔幽香自可人 

　　○墨梅 

　　罗浮春动雪初消嫩蕋含香色更娇记淂玊堂清咏处阑干东畔月华饶 

　　○独坐感怀悼巳故三兄挥泪成之 

　　退直归来意独幽客怀偏动鹡鸰愁忆从暮雨兮飞后几度相思泪晴流 

　　○送王公器归乡 

　　载酒沙头送旧游春归花柳総含愁新莺也似知人意啼傍离亭不少休 
　　脱却朝衫着布衣临岐莫遣思依依人生淂意湏回首莫待春深花乱飞 

　　○题八骏啚 

　　弄影轻翻碧玊蹄香尘辇道骋骄嘶想应仙仗看呈罢卸却金鞍出御堤 

　　○题小景为邢编修克敬赋 

　　烟树苍茫带远林青山茅屋白云深衡门昼掩无尘到扶策应知觅赏音 

　　○题小竹为邢克敬作 

　　何人醉写碧琅玕翰墨淋漓湿未干记淂孤舟湘浦夜一枝清影月中看 

　　○寄王伯顺先生茅山人也 

　　卖药从来不计金门栽红杏巳成林也知住近华阳洞曾淂仙方养道心 

　　○题四皓啚 

　　隐隐啇山春到稀紫芝歌罢淡忘机翻然只为留侯计一着炎刘决是非 

　　○梅花为强德中题 

　　睡鸭香销夜巳分一窓淡月照梨云清香寒袭吟怀冷写出新诗酒半醺 

　　○梅花为孔叔茂题 

　　野店疏篱曲涧浔孤标斜傍竹林深相思寓直西清夜曾对寒香月下吟 

　　○题牛背牧童 

　　春暖平原烟草肥柳阴牧罢夕阳微儿童惯识林塘路纵着鞭绳月下归 

　　○题松上双喜鹊为易百户赋 

　　乔木凌霄雨露深阴连油幕昼沉沉应多勋绩褒封近灵鹊先来报好音 

　　○送前王公顺归乡二首 

　　江上西风老白苹惊看秋色独伤神嗟予自是天涯客忍向天涯别故人 
　　朝回联辔出　皇州载酒沙头送旧游一片离心似杨柳西风狼籍不胜秋 

　　○题道士小画二首 

　　潇湘昨夜雨初晴鸲鹆飞来似有情莫道孤栖不能语当年曾学瓮中声 
　　琪树含云湿未收晓未灵鹊立枝头强强不遂群飞去淂喜应先报羽流 

　　○题吏部沈主事小画 

　　不到家山山十年云林书屋想依然他时淂遂归田计重向耶溪理钓船 

　　○口号寄杨大参逊之 

　　闻说薇垣德政新公余风月伴吟身荔枝嚼到甘甜处莫忘同时玊署人 

　　○和晏驿幕宾咏天鹅二首 

　　暂寄行踪野水濆雪霜毛羽敻超群他时高展凌霄翮万里扶摇掣海云 
　　栖迹沙汀声不闻清奇标格异鸡群会看相逐丹山凤奋翅和鸣到五云 

　　○口号四绝送蔡良医孙回桐乡 

　　蔡家孙子好丰仪玊树涵云映碧漪不独能专卢扁术又攻楷法学吟诗 
　　十年　京国作芳邻爱尔清勤学业新门径日长无俗客相亲多是玊堂人 
　　家住桐溪越水头束书归槷卓扁舟到时朋辈惊相问应说神州作胜游 
　　溪上相阴浸碧波波光风漾绉缃罗丹房别却经年久到日应知长薜萝 

　　○寄武当邵郎中书来欲寄物难将故戏之 

　　折破涺缄喜欲颠故人何事意悬悬仙山土物如相寄陆路难将附便 
　　忆昔曾同　禁苑游花前风月几赓酬别来云树分南北一度相看一度愁 

　　○寄王思孟 

　　忆昔华阳作胜游仙房几共醉觥筹青天歌罢月将落犹自清谈兴不牧 

　　○春初口占二绝寄同年徐宪副 

　　都门雪霁晓寒消嫩绿扶春上柳条欲折一枝寄相忆滇池万里路迢迢 
　　古人千里重鹅毛万里将来意更饶惭媿客边无以报新诗聊写代琼瑶 

　　○寄邵郎中因其纳宠故戏之 

　　自道精神不似先好将真汞固丹田如何尚有风流态忘却糟糠伴少年 
　　官居仙境列仙班炼淂丹砂有几般衰朽自惭蒲柳质肯分■〈此上夕下〉子驻容颜 

　　○口占送吴公琰兼寄宗濂等友 

　　三年大比又临期每过西风忆旧知送别官亭寄消息秋香湏折两三枝 
　　光阴冉冉急如流回首槐黄又是秋折得秋香听捷日都门翘首候行舟 

　　○送张先生致仕归闽 

　　昭代　王门久曳裾承　恩今喜赋归欤平生心地清如水行李萧萧総是书 
　　颜如丹渥发如霜廿载相逢在帝乡此日一樽临祖道交情浑似别情长 
　　兰舟晓发潞河坝思入平沙路几千想淂到家寻旧业白云书屋尚依然 
　　春暖莺花满禁城惜春那忍送人行柳边怕听呢喃燕似向东风诉别情 

　　○寄中书洪益中梦菊先生四首 

　　我来君去不相逢廿载交情若梦中遥想书囱吟乐处春风醉看落花红 
　　都门风月昔同游归老家山几阅秋清思也知多梦菊不知曾梦故人不 
　　望入天台客路长江云野树思茫茫别来每叹光阴速屈指于今巳十霜 
　　樗材惭愧軄南曹闇劣何由识俊髦独念故人成久别多情聊尔寄霜毫 

　　○题三益图 

　　大夫自是栋梁材惯历氷霜老不摧若问平生谁是伴湘娥姑射共徘徊 

　　○为李进士题竹 

　　湘江梦断路漫漫露叶烟梢画里看忆昔短蓬孤泊夜鹧鸪啼彻雨声寒 

　　○寄嘉兴黄子勉太守 

　　南曹昼永静无尘坐对红葵忆故人遥想琼林同醉日门墙桃李几番春 

　　○送时阴阳大正归仪真 

　　殷懃千里寄香芹珍重斯文气味新愧我平生心性癖独于此味冣相亲 
　　青囊妙术得家传簪绂蝉联几百年此日考成膺 

　　○村居　效陶体四首 

　　幽幽村居异彼廛庐门无车马户满桒榆羹蔾饭糗淡泊自如时皷我琴时读我书 
　　村居幽幽面山临流四时代谢春而复秋载畊载耨于田于畴租税惟收此外何求 
　　依依杨柳荫我户牖柔条嫩叶念汝宁久嗟彼松篁四时相守不凋不瘁为我之友 
　　嗟予小子才无寸长寤寐周孔坠绪茫茫譬彼沧海欲涉无梁何以自释尽我壶觞 

　　◆六言绝句 

　　戏书严译小扇 
　　山水 
　　山水图为赵辅作本学教谕克通之子也 

　　○戏书严译小扇 

　　数点山凝晚翠几家门掩秋晴断续林间鸟韵吾伊树底书声 

　　○山水 

　　雨过溪桥路滑云深茆屋人闲门掩半林黄叶窓涵几点青山 

　　○山水图为赵辅作本学教谕克通之子也 

　　曲曲溪回洲渚重重树掩人家落日数声啼鸟春风几度山花 

　　默庵诗集卷终 

　　●附录 

　　昔日同游玊署春喜君辞翰两如神蔡邕传业唯娇女苏彻论文有懿亲南浦绿波纔觧缆西山落日又沾巾欲题哀些无佳句却恐泉中觧咲人　　　　　四明杨守陈 

　　三年别却凤凰池哀毁伤生众所悲巳羡山涛能有子讵知伯道竟无儿彤毫不染金花品黄壤空埋玊树枝诗社相逢倍凄怆招魂为赋楚歌辞　　　　　泰和尹直 

　　黄金阙下紫微郎闻讣南还惜蚤亡贾至有诗谁可和邓攸无子共堪伤游魂不复归槐国染翰空思在玊堂我忝同朝相识久吟成爱些欲沾裳 

　　凤沼承　恩廿载余风神楚椘更能书那堪大梦游蓬岛空有遗编贮石渠才擅谪仙今巳矣天于伯道竟何如白头慈母伤心处泪洒西风日倚闾　　　　钱唐王献 

　　早岁抽毫侍　玊皇五花笔底发天香　朝廷久悼忠臣逝士类俄惊孝子亡芳树云深鹃血湿空斋月冷桂林荒几回太史昭潜传欲朿生刍莫一觞　　　云中刘道 

　　丙子年间卧病归隔邻垂门独勤渠令人自醉周郎在于我相知鲍叔如南墅叩门春载酒东楼剪烛夜看书而今事事成陈迹望断残鸿几叹吁 

　　中事秩满欲乔迁白发尚书讣忽传千里三茅寻玊局五年双壁坠黄泉伏生有女能名世伯道无儿不怨天落日屋梁成底事一回驰想一潜然　　　江阴卞荣 

　　海内交游羡独贤风流文采况翩翩可堪此别成千古却忆同　朝过十年枫树枫林魂梦远江花江草故情牵素车白马无由吊目断南云泪泫然　　　琼屮丘浚 

　　昔日同游玊署春喜君辞翰两如神蔡邕传业唯娇女苏彻论文有懿亲南浦绿波纔觧缆西山落日久沾巾欲题哀些无佳句却恐泉中觧咲人　　　　　四明杨守陈 

　　三年别却凤凰池哀毁伤生众所悲巳羡山涛能有子讵知伯道竟无儿彤毫不染金花品黄壤空埋玊树枝诗社相逢倍凄怆招魂为赋椘歌辞　　　　　泰和尹直 

　　黄金阙下紫微郎闻讣南还惜蚤亡贾至有诗谁可和邓攸无子共堪伤游魂不复归槐国染翰空思在玊堂我忝同朝相识久吟成爱些欲沾裳 

　　凤沼承　恩廿载余风神楚椘更能书那堪大梦游蓬岛空有遗编贮石渠才擅谪仙今巳矣天于伯道竟何如白头慈母伤心处泪洒西风日倚闾　　　　钱唐王献 

　　早岁抽毫侍　玊皇五花笔底发天香　朝廷久悼忠臣逝士类俄惊孝子亡芳树云深鹃血湿空斋月冷桂林荒几回太史昭潜传欲朿生刍莫一觞　　　云中刘道 

　　丙子年间卧病归隔邻垂门独勤渠令人自醉周郎在于我相知鲍叔如南墅叩门春载酒东楼剪烛夜看书而今事事成陈迹望断残鸿几叹吁 

　　中事秩满欲乔迁白发尚书讣忽传千里三茅寻玊局五年双壁坠黄泉伏生有女能名世伯道无儿不怨天落日屋梁成底事一回驰想一潜然　　　江阴卞荣 

　　海内交游羡独贤风流文采况翩翩可堪此别成千古却忆同　朝过十年枫树枫林魂梦远江花江草故情牵素车白马无由吊目断南云泪泫然　　　琼屮丘浚 

　　偏伤故友情北砌植萱违素志南都结社负幽盟几回踏碎梅华月空想芳馨感慨生　　　　　　　　　云间金锐 

　　明故中书舍人句容曹君廷端为时名人天顺辛巳丁尊甫冡宰公忧守制居家哀毁成疾岁甲申春遂弗起而卒讣闻缙绅伤悼不巳君之家世功名事业文章德行则有志铭可考余与君为世契之友今不可见也哀哉慨夫遂成薤歌以哭云 
　　汗血龙驹不易求康衢驰骤正优游官居近侍名偏着病入膏肓药弗投奕叶家声存宇宙绵延嗣续渺沧洲同朝愧我交情厚哀此诗成双泪流　　天顺八年夏五月既望直文渊阁奉训大夫吏部员外郎四明王璚书 

　　忆昔金闺日分题每咏诗如何千里外便隔九泉时陇树秋云惨茅堂暮雨悲悠悠从此诀故旧倍相思　　南郡余谦 

　　十载抽毫侍凤池清才羙行士林推高骞共拟　皇恩擢永诀俄成故旧悲佳句谁收囊里稿香名人仰墓前碑不堪埋玊荒原外山雨萧萧泣子规　　　　　　钱唐凌晖 

　　论心自信交游少忆友徒增感慨多处世四旬无后嗣浮生一枕竟南柯忍余怀抱千年恨重子清新七字哦记得都门相别去更堪长往意如何　耀宗羙如冠玊凈无瑕三叶簪缨重世家书法钟王尤可尚诗宗李杜更堪夸正期释眼来趋阙空拟承　恩入草麻几度伤心明月夜寒梅移影上窓纱东吴冯■〈宀之〉　　　桥梓同　朝夙着声凤池染翰沐　恩荣吟余雅调成千首嬴得清名播　两京正喜摅才登　秘阁可堪埋王閟佳城春风南鴈传哀讣　和泪闻鹃倍怆情怀柔王诏　　　青春咳唾落珠玑梦断黄梁竟不归从此凤凰池上路令人长忆谢元晖　　　　　海虞凌远 

　　送君守制金陵去孰料翻为永别期官道可能同步月雨窓无复共评诗计年喜过颜回筭绍业怜无伯道儿　东阁操觚今巳矣故山埋玊草离离　　　　　　　　　南阳李溥 

　　十载抽毫侍　紫宸翩翩文采重儒绅词工白雪多难和书法黄庭迥逼真千里正期重会合九原谁料独沉沦纵横两眼哭君泪洒落西风益怆神　　　　　　　　　京口蒋敌 

　　茂陵秋雨后不见马相如华表归辽鹤仙符梦玊鱼承明思夜直　鵉诰忆天书挂剑今无及相望恨有余　平湖傀辅闻道严君已阖棺归来血泪不曾干几函翰墨留青琐万里云霄断彩翰郢曲声残琴帐晓仙家梦入玊楼寒也知芳誉垂难泯碑碣雄文太史官　　　　　　　锦城桂茂之 

　　仙班列职侍宸旒文采翩翩闻望优诗句曾留千里别讣音今动百年愁花香春冷登山屐云影时笼载月舟几度思君君不见空联人说旧风流　　　　　　钱唐林章 

　　一十年来联近侍挥毫常在凤凰池自从居疚还珂里无复趋朝拜玊墀宰木声含朝夕恨穹碑文刻古今知难兄闻讣长安道几对西风涕泪垂　　　　　　　太安康玠 

　　夜半霜凋玉树枝讣音俄尔到天涯如何塞徼七年便作尘寰万古悲伏氏书存空有女邓攸家在竟无儿交游洒尽平生泪泉下故人知不知 
　　内翰曹君廷端与余有家世之好丁丑岁初予罹谴北行祸不可测廷端在京问遗弗绝其交谊之笃固非利害盛衰所能易也今余释谴南归方期会晤以罄平生而君巳长逝矣悠悠苍天何夺我良友之速邪南望呜咽悲不能巳书此以代执绋之意云钱唐于冕奉挽 
　　拜官曾至中书令薇垣遗德人犹敬平生着皆雄文灿烂光华星日映风魂飞侍尚书翁死安生顺那能同凤毛接翅総秀发蝉联奕叶咸输忠才名千古清风扬三山流水同其长留题不足照潜志英精夜夜辉虹光龙文罗寝暗松楸缙绅遥忆不胜愁南天有日奉使去犹能万里陈生刍 
　　桐城何恦　　卓荦才华迈俊英谁知天上玊楼成要津已失黎元望内翰空余体法精花发禁街闲玊勒月高古木隐佳城试看公子如君少几度伤心泪若倾　　　建安杨璋凤阁当年早致身皎然玊树出风尘一从读礼归乡国无复兮哲人永诀我哀斯人兮愁肠欲绝编怀英姿兮人中之杰涵飬德性兮能圆而方扩充气宇兮至大而刚才华晔晔兮厥誉孔彰青年作宦兮存膺　宠光凤池染翰兮日侍圣王昨疏忧制兮执亲之丧谢　天恩兮辞直玊堂驾舟宵征兮归彼华阳今春服阕兮我候南来东风鷢信兮讣音何哀我辱君爱兮衾曲恸哉哽咽无语兮涕泗满顋为交游哀兮失兹辅仁益友为国家哀兮失彼梁柱羙材骊龙凌空兮遗颔下殊送应文瑞兮丹山凤雏人羡子建兮摅才而显我哀伯道兮有而孤倚闾抱痛兮几于丧明藁砧无籍兮泣血吞声扬雅行兮重尔乡评思覩玊质兮瘗彼佳城天漠漠兮云迷九京魂香香徒伤我情 
　　苏台蔡敞　　　读礼南归几度秋乘云一旦事仙游日边无复趋　金天多上应记玊楼露柳晓含终古恨风蝉晚送夕阳愁王孙此去何时返赋罢哀辞涕泗流　丹台张文目?翟十年辞翰侍　金銮咫尺　天颜每对看应制新诗夸夺锦奉天紫诏羡回鵉中朝重拟征司马南国俄惊失谢安惆怅仙魂招不得九原从此夜漫漫　　　　　平湖沈棨 

　　尊甫先朝冠六曹凤池又见蚤挥毫可怜归去持衰经无复来参衣锦袍仙鹤竟辞缑岭去断猿空向蜀山号全归黄壤无遗憾手泽犹堪启俊髦　　　　　　太和萧器用 

　　明时桥梓并簪缨久处薇垣沐　宠荣向为亲丧还栗里竟从仙路访蓬瀛镌碑有字昭潜德到处逢人说令名惆怅逝魂招未得西风落日不胜情　　　　　庐陵葛荣 

　　廿年才羙擅词林此日如何竟陆沉吞茧纸新染翰死央弦断旧鸣琴兰花遽谢余清馥凤鸟高飞渺好音幸有难兄居相府伤心亲为集哀吟 
　　悠悠蝶梦入仙乡　朝野闲来为感伤芸阁蠹生书尚在砚池鲸化墨犹香人间挥翰无曾巩地下修文有卜啇老我临风洒清泪无由缩地奠椒浆　　　　　太湖叶舟 

　　●后序 

　　默诗集序 

　　客有诒予者曰诗可以不作乎予曰十五国风多田夫闺妇之辞矧为士大夫而诗胡可以不作但患不能发乎自然往往抽奇取巧失夫性情之正耳诗胡可以不作也又有难予者曰诗可以易作乎予曰作诗湏探风雅之意以唐人为宗随事命意遇景得情不失家数法度斯善矣然湏是用功乃可到诗诚未易作也客去予方自咎言之不惭适滇臬佥宪句容曹公以先叔父吏部尚书子宜公默庵诗藁示予俾校编而序其所以且曰此吾叔父志之所之非一朝夕之故者吾弟中书舍人恒欲锓梓以傅不果即世其责非予为而谁为予因阅而论之古诗多效陈伯玊韦应物平淡闲雅得风雅翼中意长短歌行间出奇句亦不失温李风五七言近体绝句思致清远出入高达夫刘文房张文昌诸公机轴间要而论之是皆发乎自然道情述景或情景兼至而不失家数法度非探风雅之意以唐人为宗而功用之到者能之邪所以然者由公发身科第扬厯清华进秩于容台天官恒侍　禁近应　　制共领鞮译先后余五十年涵飬造诣岂真一朝夕之故哉诗之繇昌不亦宜乎夫诗之宗唐犹射之宗羿奕之宗秋丸之宗僚一定而不可易者古今人称唐诗殆非虚语故予以公之诗拟诸唐人盖欲学者宗公之诗以入唐人之室有不难者姑苏陈先生嗣初为翰林五经愽士时予少闻阁宠以下多以诗文质之今观此藁有题张真人枯木竹石绝句一声霹雳堕天星惊起潜蛟出海溟烟雨满林秋漠漠竟从何处吊相灵公手批云愽士陈先生看恐非唐人意更休效此体是则公诗之宗唐夙有定见予安敢妄拟以犯不韪之罪哉公讳义子宜某字默庵其号故集因以名之佥宪名景字廷章繇名进士拜监察御史转佥闽滇臬中书讳冕字廷端筮仕鸿胪属迁典　制中秘今昔皆以文学鸣于时谓不本公之教也欤因并着之俾人知其所自成化四年九月既望　京闱甲子科乡贡进士云南临安府儒学训导校文官华亭曹安序 
　　默庵诗集序 

