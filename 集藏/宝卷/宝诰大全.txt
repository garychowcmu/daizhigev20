《宝诰大全》
玉清宝诰：
玉界之上，梵炁弥罗，上极无上，天中之天。郁罗萧台，玉山上京。渺渺金阙，森罗净泓。玄元一炁，混沌之先。宝珠之中，玄之又玄。开明天景，化生诸天。亿万天真，无鞅数众。旋斗历箕，回度五常。巍巍大范，万道之宗。大罗玉清，虚无自然。至真妙道，元始天尊。
上清宝诰:
居上清境，号灵宝君。祖劫化生，九万九千余梵炁。赤书焕发，六百六十八真文。因混沌赤文而开九霄。纪元洞玉历而分五劫。天经地纬，巍乎造化之宗。枢阴机阳，卓尔雷霆之祖，大悲大愿，大圣大慈。玉宸道君，灵宝天尊。 
太清宝诰：
随方设教，历劫度人。为皇者师，帝者师，王者师，假名易号。立天之道，地之道，人之道，隐圣显凡。总千二百之官君。包万亿重之梵炁。化行今古，着道德凡五千言。主握阴阳，命雷霆用九五数。大悲大愿，大圣大慈，太上老君，道德天尊。
弥罗宝诰： 
太上弥罗无上天，妙有玄真境。渺渺紫金阙，太微玉清官。无极无上圣，廓落发光明。寂寂浩无宗，玄范总十方。湛寂真常道，恢漠大神通。玉皇大天尊，玄穹高上帝。
天皇宝诰：
紫微宸极，勾陈天宫。九光宝苑之中，五炁玄都之上。体元皇而佐司玄化，总两极而共理三才。主持兵革之权衡，广推大德。统御星辰之缠次，毋失常经。上象巍峨,真元恢漠。大悲大愿， 大圣大慈，勾陈上宫，天皇大帝。 
星主宝诰：
大罗天阙 ，紫微星宫。 尊居北极之高， 位正中天之上。 法号金轮炽盛， 道称玉斗玄尊。 璇玑玉衡齐七政， 总天经地纬，日月星宿约四时， 行黄道紫垣， 万象宗师。 诸天统御 ，大悲 大愿， 大圣大慈， 万星教主， 无极元皇， 中天紫微， 北极大帝。
后土宝诰：
九华玉阙，七宝皇房。承天禀命之期，主执阴阳之柄。道推尊而含弘光大，德数蓄于柔顺利贞。效法昊天 ，根本育坤元之美。流形品物，生成施母道之仁。岳渎是依，山川成仗。大悲大愿，大圣大慈。承天效法，后土皇地祗。
南极宝诰：
高上神宵府，凝神焕照宫。会元始祖炁以分真， 应妙道虚无而开化 。位乎九霄之上 ，统理诸天 。总乎十极之中， 宰制万化 。宣金符而垂光济苦， 施惠泽而覆育兆民。 恩溥干元 ，仁敷浩劫 。大悲大愿， 大圣大慈 。玉清真王， 南极长生大帝 ，统天元圣天尊。
北五祖宝诰：
大道开先，玄元阐化。教垂今古，谥号东华。接汉室之将军，隐终南而仙契，过化每超于劫运。示现长在于尘寰，启唐朝之英贤，悟神仙之秘诀，飞剑货药。警化无方，金廷丞相之高标，宝印力辞之勇诀。霞裾上陟，南北统宗，天复挺于人豪，道遍通于四海。发金莲之七朵，演仙派于十方，长生理被于古今。玄妙天垂于率土，恢弘至道，广度愚迷，慈悲济苦，全真祖师。东华紫府，辅元立极大道帝君，正阳开悟传道垂教帝君。纯阳演正警化孚佑帝君，海蟾明悟弘道纯佑帝君。重阳全真开化极辅帝君，五祖阐道天尊。
南五祖宝诰：
明真正道，行化南天，九皇降迹于天台，一脉浚通于刘祖。采琼花之仙异，着悟道之丹书。道付杏林，不日还元之编集。法通鸡足，丹髄复命之书成。真人挺出惠州，信地悟超神俊。刀圭入口，神化无方。施雷雨于掌中，更生民于世外。德彰南海，获琼玉之英标，道遍遐荒。饫法言之灵妙，龙虎罗浮之迹，武夷玉隆之书，过化多方。真文备着，为群仙之首冠。集前代之范模，誓愿宏深，慈悲仁圣祖师。悟真紫阳真人，杏林翠玄真人。道光紫贤真人，泥丸翠虚真人。琼管紫清真人，五祖藏道天尊。
七真宝诰： 
道先一炁，世显七真。悟五行不到之言，得九转还丹之诀。甘泉润物，变朽回春。金骨仙姿，得四言而契道。卫州变化，坐十载以成真。壁间墨迹以非凡，雪竹月松之姿异。三井有多生之记， 一时着显化之功。磻溪六年，龙门七载。道功备而名闻时主，丹符锡而掌握神仙。石上谈玄，空中飞盖。元主屡宣而问道，甘霖刻日以济民。早穷易道之言，晚造神仙之诀，卦图斯演。至道大成，清静散人，探玄得道。蓬莱仙路，亿劫独持。慈悲救苦，全真祖师。丹阳抱一，无为普化真君，长真凝神玄静蕴德真君。长生辅化宗玄明德真君，长春全德神化明应主教真君。玉阳体玄广慈普度真君，太古广宁通玄妙极真君。清静渊真玄虚顺化元君，七真演化天尊。
雷祖宝诰（普化宝诰）： 
九天应元府，无上玉清王，化形而满十方，谈道而趺九风。三十六天之上，阅宝笈，考琼书。千五百劫之先，位正真，权大化。手举金光如意，宣说玉枢宝经。不顺化作微尘，发号疾如风火。以清静心而弘大愿，以智慧而伏诸魔。总司五雷，运心三界。群生父，万灵师。大圣大慈，至皇至道。九天应元雷声普化天尊。 
斗姥宝诰： 
西天竺国，大智光中。真空妙相法王师，无上玄元天母主。金光烁处，日月潜辉。宝杵旋时，鬼神失色。显灵踪于尘世，卫圣驾于阎浮。众生有难若称名，大士寻声来救苦。大悲大愿，大圣大慈。圣德巨光天后，摩利支天大圣，圆明道姥天尊。
三官宝诰： 
唯三圣人，乃一太极，普受浩劫家之命，鼎膺无量品之褒，紫微清虚洞阴，总领功过，赐福赦罪解厄，普济存亡，道冠诸天，恩覃三界，大悲大愿，大圣大慈，三元三品，三官大帝，三官九府，应感天尊。
玄天宝诰： 
混元六天，传法教主。修真悟道，济度群迷。普为众生，消除灾障。八十二化，三教祖师。大慈大悲，救苦救难。三元都总管，九天游奕使。佐天罡北极，右垣大将军，镇天助顺，　真武灵应，福德衍庆，仁慈正烈。协运真君，治世福神，玉虚师相，玄天上帝，金阙化身，荡魔天尊。
祖天师宝诰： 
本来南上，上溯蜀都，先获黄帝九鼎之丹书，后侍老君两度于玉局，千轴得修真之要，一时成吐纳之功。法箓全成，受盟威品而结璘诀。正邪两辨，夺福庭治而化咸泉。德就大丹，道齐七政。 大悲大愿。大圣大慈。三天扶教，辅玄体道。大法天师，雷霆都省。泰玄上相，都天大法主。正一冲玄神化静应显佑真君。六合无穷高明大帝，降魔护道天尊。
吕祖宝诰：
玉清内相，金阙选仙。化身为三教之师，掌法判五雷之令。黄梁梦觉，忘世上之功名；宝剑光辉，扫人间之妖怪。四生六道，有感必敷； 三界十方，无求不应；黄鹤楼头留圣迹，玉清殿内炼丹砂。存芝像于丹崖， 显仙踪于玄洞， 阐法门之香火，为后嗣之梯航。大圣大慈，大仁大孝。开山启教，灵应祖师。天雷上相，灵宝真人。纯阳演政警化孚佑帝君，兴行妙道天尊。
 萨祖宝诰：
派流西蜀，迹显龙兴。施财合药济群生，积行累功修至道。授铁师之教旨，掌玉府之雷书。身披百衲伏魔衣，手执五明降鬼扇。代天宣化，咒枣书符。运风雷于咫尺之间，剪妖魔于斗罡之下。道参太极，位列仙班。松筠野鹤任纵横，遐迩孤云常自在。方方阐教，为万法之宗师，处处开坛 ，作后人之模范。都天宗主， 一元无上撒翁真君，玄风永振天尊。
王灵官宝诰： 
先天主将，一炁神君。都天纠罚大灵官，三界无私猛吏将。金睛朱发，号三五火车雷公。凤嘴银牙，统百万貔貅神将。飞腾云雾，号令雷霆。降雨开晴，驱邪治病。观过错于一十二年，受命玉帝。积功勋于百千万种，誓佐祖师。至刚至勇，济死济生。方方阐教，处处开坛。豁落猛吏，三五火车。太乙雷神应仙天尊。
太乙宝诰： 
青华长乐界，东极妙严宫。七宝芳骞林，九色莲花座。万真环拱内。百亿瑞光中，玉清灵宝尊，应化玄元始。浩劫垂慈济，大千甘露门。妙道真身，紫金瑞相，随机赴感，誓愿无边。大圣大慈，大悲大愿。十方化号，普渡众生。亿亿劫中，度人无量。寻声赴感，太乙救苦天尊。
报恩宝诰： 
玄元应化，武曲分真，垂念我等众生，有相脱生。父母怀胎十月。乳哺三年，辛苦百千，殷勤寸念，怜我父母，日渐衰朽。我今持念平等，悉灭险峻贪嗔，礼帝为师，祈恩报本。 愿我现在父母，福寿增延，过去宗祖，早得超生，大圣大慈，大仁大孝。八十二化， 报恩教主，佑圣真武， 治世福神，玉虚师相，玄天上帝。金阙化身，终劫济苦天尊。 
 三清总诰 ：
道宝经宝师宝。玉清上清太清。一炁流行。三清应化。函关默默。不言而善运四时。正色空空。无极而化生三境。大罗天上。金阙宫中。虚无自然。三清三境三宝天尊　　　　　
四御总诰：
渺渺紫金阙。巍巍碧玉宫。掌紫微七政之权。作皇期一脉之主。三华毓秀。五纬霓旌。为造化之枢机。作人神之大柄。大罗天上。金阙宫中。四御四皇上帝。金容玉相天尊。
九天玄女宝诰： 
先天神姥，上世仙姑，庄严妙相，常现娑婆世界，清净法身，早登梵刹琅嬛，玄都天界，系玉腰金，员峤方壶，蒸沙煮石，放无极之神光， 普照群生，运玄元之道气，化成万物，功垂今古，德配乾坤，位列九天，掌造化之枢机，灵 通三界，司雷霆之号令，慈悲广大，变化无穷，手持宝剑，斩魔王于斗垣之下，足踏金莲朝， 皇母于瑶阙之中，宏慈宏愿，至显至灵 ，九天玄女无极元君 (三称)
     
东王木公宝诰:
清微大道 无极神君　元始之化炁分真，紫府之潜龙勿用,称帝于方诸之山，职掌天阶仙籍 立阙于碧海之上　道称化育群生,三宫有管辖之司,八帝为无为之座,届期登台,南顾宛尔,紫炁东来,湛然真静,诞迪玄功,无上之君,群真之祖,大悲大愿,大圣大慈,东华大司命少阳帝主王公木父天尊！
西王金母宝诰：
天池开泰　无极圣母　龙华胜会宴瑶池　万灵统御传教旨　诸仙献寿　列圣称觞　天威咫尺　功高德重　代燮权衡　仙主道宗　三千侍女　奏笙簧之天乐　百岁蟠桃　开金碧之灵园　救众生之苦难　洒甘露于尘寰　大悲大愿　大圣大慈　无极瑶池大圣西王金母天尊！ 
斗父宝诰：
尊居万乘　道贯三才　龙御北宸　位正玄都之上　凤台西域　运合紫微之中 天人孕秀玉华池　感金莲之九苞　圣母结胎生竺国　现玉相于中天　婉纲造化　而统制乾坤　掌握阴阳　而运行日月  圣父乃九皇之父　国皇乃万象之皇　率土苍生　咸蒙化育　大悲大愿　大圣大慈　斗父龙汉祖劫周御国王天尊！
紫府玄祖宝诰：
南宫紫府　无无上道　开化玄极　至真不坏 真空元始 灵源祖劫　虚无妙道  妙用难穷　实诸仙诸圣之宗　神机莫测　乃掌道掌法掌教之主　
至灵至感　至圣至慈　德溥无量　浩劫救世　定乱阐法　能仁圣姥 九天紫府玄祖大天尊！
龙王宝诰：
　海澨为宫　瑶岛接址天潢之苗裔　苍茫之令辟　职秉三天敕旨　统驭百
灵  心同天姆慈仁　周全万类 波涛恬静　不教泛溢于江河　鳞介潜沉　未许滔翻而荼毒　浩浩纳指南之车　渊渊沛乂安之泽　神功普遍　巨德覃敷　大悲大愿　大圣大慈　九海全部英烈贵胄神王通达无碍天尊！
虚空地母宝诰：
太古母皇 坤德运行 山川河岳 灵气清明 花蔬草木 秀丽有情 万灵化育 元亨利贞 仙佛鉴察 明慧洞清 圣神昭垂 默默慈声 虚空地母大慈尊！
中元地官大帝宝诰：
青灵洞阳　北都宫中　部四十二曹　偕九千万众　主管三界十方九地　掌握五岳八极四维　吐纳阴阳　核男女善恶青黑之籍　慈育天地　考众生录籍祸福之名　法源浩大而能离九幽　浩劫垂光而能消万罪　群生父母　存没沾恩　大悲大愿　大圣大慈　　中元七炁赦罪地官洞灵清虚大帝清灵帝君！
下元水官大帝宝诰：
旸谷洞元　青华宫中　部四十二曹　偕九千万众　掌管江河水帝万灵之事　水灾大会劫数之期　正一法王　掌长夜死魂鬼神之籍　无为教主　录众生功过罪福之由　上解天灾　度业满之灵　下济幽扃　分人鬼之道　存亡皆泰　力济无穷　大悲大愿　大圣大慈　下元五炁解厄水官金灵洞阴大帝旸谷帝君！ 
马天君宝诰：
斗口魁神 璇玑上将 三头磊落 应三台照耀之形 九目辉华 印九斗光华之象 秉西灵之金气 足蹈白蛇 戴南极之威灵 背飞丹乌 寄化冲天风火院 专司北极号天罡 宝剑珠铃 挥霍妖魔皆绝灭 帝锺法印 行持神鬼悉皈依 随梓橦而主文衡 辅紫微而司禄命 大悲大愿 大圣大威 高上神霄 玉清尊王 混元主法元帅 玉府司命真君 光明华藏 寂道真皇 南极火犀大仙 北帝都天罡 横天威烈神王 摄魔雷令大神 掌管雷霆都司 考召捉命大将 掌管云雷雨电 纠察三界邪魔 天下都提辖 正一灵官马天君 太乙雷声不动天尊
玄坛元帅宝诰：
大商监军 统其兵将 黑面朱唇 手执金间 五龙须鬓 护朝护国 爱惜良民 生平节俭 巨富裕人 义胆忠灵
背负金印 斩妖缚邪 除暴乡邻 玄坛赫赫 鬼魅神钦 正气英勇 金榜封神 永垂千古 果报斤斤 金阙内相　受命直辖 四部财神 专理财务 赐福世人 尽忠尽孝 大勇大仁 加封银子公王玄坛元帅 玄化财神天尊
温天君宝诰：
天庭上将 地府正神 道妙同人 斑竹村中施惠泽 德隆舍己 黄金阙内锡恩波 顶戴琼花 天门出入 手持铜环 霄汉无拘 掌九幽鬼录人案之典 膺五岳神宗将首之班 正气荧煌 威灵赫奕 大英大烈 大德大仁 玉皇殿前左金亢 翊灵昭武温都统
关圣帝君宝诰：
太上神威 英文雄武 精忠大义 高节清廉 协运皇图 德崇演正 掌上中下界之权 管天地人才之柄 上司三十六天星辰云汉 下辖七十二地冥垒幽酆 秉注人身功德延寿丹书 执定生死罪过夺命黑籍　考察诸天诸神 监制群仙群职 德圆妙果 无量度人 万灵万圣 至上至尊 忠孝祖师 伏魔大帝关圣帝君　大悲大愿 大圣大慈 贞元显应昭明翊汉天尊
周将军宝诰：
扶天勇将　察地猛神　铁须银齿　黑面朱唇　精忠特立　劲节惊人　稽查善恶　纠察凡尘　明明显赫　处处游巡　锄奸除恶　救世忧民　忠臣义士　护彼超伸　乖儿逆子　不胜怒瞠　维持世教　匡正人伦　斩妖护法　大道常存　最灵真宰　最显神君　护朝护国　刚直忠勇大天尊
中坛元帅宝诰 ：
兴周圣将 灭纣前锋 金光洞裹炼金光 玉虚奉命降陈塘 左执金圈 右执尖鎗 足踏两轮 日火日风 驱妖灭怪斩魔王 亲历一千七百浩劫 而圆道果 破尽三万八千恶阵 永镇天宫 一蕊莲花 化成庄严妙相 十方世界 广济救苦慈航 玄功深奥 变化无穷 达地升天转眼中 临敌无惧 威武堂堂 大忠大孝 至勇至刚 安民护国 中坛元帅天尊
岳元帅宝诰：
三峰挺耸 手执沥泉神鎗 五部齐眉 身披雪花银铠 御前元帅 殿内将军 上司九天雄兵神将 下掌五狱罪鬼亡魂 三界有求皆显化 万方号令尽施行 忠心贯日 为万世臣道之规 孝行可风 作千古子职之训 显神威于金陵城 千秋勿替 着功绩于朱仙镇 百世长存 座下三十二将 破贼除奸 身随五百儿郎 擒妖获怪 群生载德 万姓钦崇 至刚至勇 至孝至仁 治世祖师 伏魔上将 精忠武穆王 义勇大巡察 救民正直称少保 护国无私号鄂王 
大悲大愿 大圣大慈 玉帝殿前 兼理右相道德元君 无量普济妙法大天尊
五斗星君宝诰：
瑶天紫极　西竺慈尊　本一炁之梵　天分五方而覆地　行御双麟之辇座　绯九色之莲　青阳舒泽　融银汉之元流　黄道开祥　主雷霆之朕兆　分御于南极上宫　统摄乎西华要道　散则分以五炁　合则归于一元　三台丽华盖之端　众曜拱紫光之主　共赴难以垂恩　各寻声而救劫　大悲大愿　大圣大慈 中天五斗高上玄元扶危救苦延生保命天尊
南斗宝诰：
斗临箕尾　旋六曜以经天　位正丑宫　总七星而御世　同阳德辉华于两极　运阴精覆育于群伦　巍巍赤帝以分形　赫赫丹灵而变体　陶镕品汇　当万物相应于离宫　鼓铸生成　保亿劫无穷之天运　大悲大愿　大圣大慈　南斗六司 延寿星君
北斗宝诰：
开明三景　回度五常　为造化之枢机　作人神之主宰　宣威三界　统御万灵　判人间善恶之期　司阴府是非之目　能解一切罪　摄伏诸魔精　大悲大愿　大圣大慈　中天大圣北斗九皇赐福星君
贪狼星君宝诰：
紫微垣内　天元宫中　璇玑玉衡　建之以齐七政 瑶池金鉴　布之以镇万方　正天度于台垣　拯生民于水火　大悲大愿　大圣大慈 中天大圣北斗第一阳明贪狼大道星君
巨门星君宝诰：
紫微垣内　地元宫中　阴骘下民　惟神拯之所以妙　股肱上帝　非圣德而孰能然　斡天星于指掌之中　
敛地煞于罡之下　大悲大愿　大圣大慈 中天大圣北斗第二阴精巨门大道星君
禄存星君宝诰：
紫微垣内　日元宫中　陶冶阴阳　眷群生于下土 循环昼夜　理次舍于周天　无愿不成　有灾即解　大悲大愿　大圣大慈 中天大圣北斗第三真人禄存大道星君
文曲星君宝诰：
紫微垣内　月元宫中　文武圣神　固昊天之邦本 聪明睿智　广黄老之规模　开拓舆图　作兴人物　大悲大愿　大圣大慈 中天大圣北斗第四玄冥文曲大道星君
廉贞星君宝诰：
紫微垣内　江元宫中　轨辙中天　懋德丕隆于分野　斡旋万化　功成丽美于周天　捍厄消灾　致祥袪沴　
大悲大愿　大圣大慈 中天大圣北斗第五丹元廉贞大道星君
武曲星君宝诰：
紫微垣内　河元宫中　光动三垣　众耀灿珠玑之色　景含太乙　净泓连玉鉴之秋　作民物之皈依　为阴阳之宗主　大悲大愿　大圣大慈 中天大圣北斗第六北极武曲大道星君
破军星君宝诰：
紫微垣内　海元宫中　玉轴旋空　普扫群阴之迹 金铃布斗　暗消六害之灾　昭布天恩　默扶造化　大悲大愿　大圣大慈 中天大圣北斗第七天关破军大道星君
左辅星君宝诰：
紫微垣内　帝座宫中　斗柄回旋　运克战刑冲之厄　星光合照　发康宁福寿之祥　垂象有孚　流光罔间　
大悲大愿　大圣大慈 中天大圣北斗第八洞明左辅大道星君
右弼星君宝诰：
紫微垣内　上尊宫中　位应三台　统摄鬼神之部 功调七政　权衡化理之机　一视同仁　普滋万汇　大悲大愿　大圣大慈 中天大圣北斗第九隐光右弼大道星君
太阳星君宝诰：
大罗天上朱景宫中　尊居十本极之高　体干出治　位正三才之上　御德行权　寒肃暑炎　平六气而咸寍　
万国旦明宵晦　驾六龙而统治十华　司善恶予夺之柄　照临赫奕　定功过
显微之权 感应昭彰　号令雷霆迅除邪崇　大悲大愿　大圣大慈　日宫太阳郁仪帝君 威光布德如来慈晖朱日天尊
太阴星君宝诰：
大罗天上 七宝苑中　秉金水之精华　姿容绰约 本坤仪之柔顺　瑞相端严　开玉烛之神光　家沾清泽　
炼紫房之灵药　人锡长年　虽朓朒而真体罔亏　任满盈而明辉不溢　考核诸仙之升降　秉正无私　主持司禄之权衡　锡恩靡忒 命玉妃而滋甘露　催开万谷春容　咨青女而降玄霜　收敛千仓秋实　恩敷三界　化被天人 大悲大愿　大圣大慈　月府太阴结璘皇君　宝光幽照如来妙果素月天尊
魁星宝诰：
魁罡正气 奎壁元精 两极萃华 五行秉德 匡扶文运 居二十八宿之微垣 考核士流 察三万六千之善行 缘捐德而空中糊眼 凭阴功而暗里点头 开愚性以聪明 启迷心以颖悟 广布孝友文章之化 襄赞功名禄秩之权 文武场中 春秋园内 鼓笔飞鸾而焕彩 剃须释褐以梯荣 判金榜于七曲天宫 衡玉籍于桂香殿宝殿 大悲大愿　大仁大威 锡慧通灵扶文助道 东方木宿魁斗星君
当生本命星君宝诰：
紫微垣内　南极宫中　每岁一临于凡世　适劬劳生我之辰　流年六度降人间　正高上赋形之曰 作人身之主宰　为造化之枢机　判人间善恶之期　司阴府是非之目　五行共禀　七政同科　凡有祈祷　无不应验　大悲大愿　大圣大慈 北斗天轮宫当生本命元辰大道星君
雷公电母宝诰：
雷公电母 霹雳生成 代天执法 正直无私 邪魔丧胆 鬼魅潜踪 诛伐忤逆 彰善瘅恶 威灵显赫 亘古穷今 
去来莫测 显化无方 至明至正 至灵至威 雷电二元帅 江秀两天君
九天玄女宝诰：
先天神女 上世仙姑 庄严妙相 位列九苍 功垂今古 德配阴阳 常现娑婆世界 得清净法身藏 圆道炁方壶峤岳 早登梵刹琅嬛 蒸沙煮石 普照群祥 灵通广大 应变无疆 掌造化枢机万物 雷霆号令命三湘 足踏金莲朝圣母 手持宝剑斩魔王 宏悲宏愿 至灵至显 九天崆府 蒸砂煮石 无极造化皇尊 玄女元君
帝宝诰：
纪元皇帝 位证玄都 光圆妙果 化育群雏 管儒道释三教权俱 掌天地人万象星符 监勅诸神仙佛职 
稽查众籍是非趺 山河统辖 划野分区 洲县府邑 治政时需 万古流传余日月 千秋继往拱唐虞 黄经脉络 素问灵枢 高明始健 以作悬壶 学士朝来而集造 指南文字与舟车 功参雨露 德共滋濡 昭彰善恶 注秩征诛 补造阴阳安社稷 消灾劫厄度人夫 大悲大愿　大圣大慈 高穹玉阙 文化学院 开元治世天尊 轩辕黄帝
伏羲大帝宝诰：
昊天洞位 太古王夫 圆融道果 造化玄枢 成伦执礼 击易为巫 法继千秋清净色 新传万世润沾雏 五行四象两仪证 八卦九宫太极图 阴阳凶吉 日月星惧 毋人毋炁 必地必吾 开山启教 立圣宣儒 消苦海殃灾劫数 运凡尘锡福祥数 博达神通明惠泽 为今众庶布霞符 大悲大愿　大圣大慈 开人古佛 太古皇帝 无量圣王 圆羲治世天尊 伏羲帝君
神农宝诰：
掌政九农 业开百谷 力扶根本 职守田畴 承平水土 勤力佐天 司执稼苗 功参元造 恩全民命 德赞天灵 
农主垂恩 救济万民 世资根本 旺灵田畴 仰望苗谷而清秀 稼穑希谋好结成 总赖田功施惠泽 全干大造攀丰盈 得农饱乐无饥苦 田禾大熟救苍生 大悲大愿　大圣大慈 百谷祖主神农大帝 开崡演奥天尊
三茅真君宝诰：
天人道德 仙圣真师　孝悌通于神明　恩泽被于家国　隐恒山而悟道　栖句曲以升天　主岱宗衡霍之山　职赤城华阳之洞　劫运阴阳而统斡　雷霆水泽以兼司　接二弟之英滚姿　授登真之秘诀　咸领神仙之籍　共膺玉册之荣　德溥幽明　仁沾普率　随机赴感　誓愿宏深　太元妙道冲虚圣佑真应真君　地仙上真定录右禁至道冲静德佑妙应真君　地仙至真三官保命微妙冲惠仁佑神应真君　九天司命上卿 三茅应化保生天尊
陶真君宝诰：
晋室名儒 黄冠宰相 生而神异 膝呈七曜之文 长而该通 胸贮五车之富 挂冠带于永明 廉而且智 
备顾问于梁武 显而愈韬 不荣仕籍 惟爱松涛 着肘后百二方 活江村三千户 调剂雷霆 芸生咸沾 膏泽纪纲道法 玄风恒赖阐扬 天医领袖 黄箓上公 大悲大愿 至孝至仁 上清医院内宰 华阳广教真君 贞白大帝 好生普救天尊
三丰祖师宝诰：
元朝名士 天师后昆 鹤骨珊珊 尤髯拂拂 非百里之小才 得一官而勇退 出辽东而访道 入终南而遇师　笠穿衲敝 寒暑不侵 果熟丹成 纵横自在 托歌词而谈道 响彻云霄 藉尘垢而隐真 人称邋遢 玉枢宣诏　金殿飞身 玄妙无方 隐显莫测 大忠大孝 大慈大悲 南极会上群仙领袖 玄玄演正武当继武真君
重阳祖师宝诰：
先天至圣　不朽金仙　广垂法力　度济愚贤　积功伟大　道法万千　泛滥郡州　万儒受点　宣扬道教　不辞舌尖　顽石点头　豚蛇煅炼　七真衔赐　功盖凌烟　位列金仙　玉清灵显　常存慈爱　照遍大千　至灵真宰　至上法严　垂世不朽　道范长存　全真开化重阳帝君
长春真人宝诰：
宁海从真　龙门启派　修苦行于三千　立玄纲于百世　嘉谟入告　尽觉后之金针　遗集垂科　乃通玄之玉液　长阳消阴　生水济火　道高重于金元　仙迹留于蜀陇　卓哉仙品　伟矣宏仁　大悲大愿　大圣大慈　三天翼教 承先启后宗师 接引大使 虎符领道大夫 雷霆行省通明上相 宣德行化真君 通权达变和惠大帝 全真演教天尊
清净元君宝诰：
青霞继派 巾帼宗工 生传一鹤入抱之祥 长适三髻聚顶之配 弃家弗顾 不作儿女之悲 别洞只修 但笃烟云之好 始得重阳之开示 继从丹阳以琢磨 先了证夫玄丹 乃超升乎羽俗 何姥为之提携 麻姑与为伯仲 大悲大愿 大圣大慈 全真体教 清静慧悟上仙 女师领派元君
总师宝诰：
宗坛立极　道统心传　清微灵宝及先天　道德混元兼正乙　真风动荡　飞身鞭驾于雷霆　慧目常明　顾盼提携于日月　口口相传无上道　堂堂高振大宗风　说法度人　下作十方之教主　代天宣化　广开四海之宗门　普济群生　咸依正道　大悲大愿　大圣大慈 玄堂启教传道诸大宗师流演万法天尊
至圣先师宝诰：
昔降生于周末 应祷尼灵 今主宰于皇朝 维持圣治 德参太极 道集大成 为百世之儒师 作生民之教主 
毋固毋必 毋我毋人 删诗定书 繁易执礼 在在应春秋之化 方方持孝父之经 大悲大愿 大圣大慈 先圣至圣大成文宣王 兴儒盛世天尊
巧圣仙师宝诰 ：
神工鬼斧 独具匠心 立规矩而校方圆 定准绳而测直平 创锯刨大兴土木 精彤琢高屋建瓴 艺冠华夏 巧夺天工 大辂椎轮 功盖古今 至智至慧 至巧至灵 巧圣仙师 辅国大师 鲁班祖师
药王宝诰：
百家门上炼丹成 神虎巡风游世界 身穿龙袍 脚腾火轮 凡民有难来相请 护助弟子救万民 千处有请千处应　万处有请万处灵 屋宅化做黄金殿 病人化作天生人 吃药有效 用药有灵 消除灾障 治邪亡魂　二把老龙当眼看 唐朝香火救凡民 起死回生如反掌 灵丹救济世间人 炼灵丹 治妙药 传海上之仙方　引龙宫之妙诀 大悲大愿 大圣大慈 唐朝医祖 济世高隍天尊
福德正神宝诰：
一方土谷 万姓福神 秉忠正烈 助国卫民 膺承简命 镇一方而黎庶仰聸 司职功曹 掌传而丹忱上达 义贯九天 善恶昭彰而响应 灵通三界 功过纠察以分明 巩固金汤 奠安社稷 大忠大孝 至显至灵 护国佑民 大喜大舍 福德正神 太上加封 土谷尊神 玉帝勅奉 主坛镇宫 土地明王 福德正神
城隍宝诰：
社稷古公 天下正神 铨福国显忠之行 禀赏善罚恶之仁 都邑之主 诸郡侍从 所隶十三布政 案判一十八司 庙社万年 恩扶亿劫 设作福作威之柄 造注生注死之权 运神力以护郢川 遇阴兵而驱夷寇 至灵至圣　乃正乃公 护国保宁佑圣王威灵公感应尊神
月下老者宝诰：
团圆月下 相思树底 定婚殿中 执掌天下之婚牍 维系千里之姻缘 慈眉一点 有情人终成眷属 红绳一牵 逃不过三世宿缘 拄杖巾囊 奔波开烟雾云霞间 童颜鹤发 超脱于爱恨情仇外 大圣大慈 大仁大愿 幽冥世界 月下老者 合婚联姻正缘尊神
门神宝诰：
位居出入之道 职司护宅之权 金鞭银锏 驱堂中不正之鬼神 义胆忠心 荫宅内老幼之男女 仰承上帝 护卫下民 恩庇合第 德泽闾阎 门丞户尉 神之最灵 除凶降吉 祛恶灭邪 神威镇宅将军
灶君宝诰：
位司喉舌　经理庖厨　录人间功过之因　依期上奏　体天地之化　覆佑下民　驱不正之鬼神　扫尘中之疵疠　一家吉庆　合宅昌荣　朝夕承匡扶之仁　庚申察是非之目　雍雍瑞相　赫赫灵只　大悲大愿　大圣大慈
九天司命太乙元皇定福奏善天尊
酆都大帝宝诰：
北阴都府 纠讨伦宫 职领幽阴 权司考掠 别人间之私曲 辨尘世之贤愚 斩绝贪悭 消除爱欲 化顽归善 
使恶回仁 大悲大愿　大圣大慈 洞阴元滋天君 北阴酆都神威大帝
十殿冥王宝诰：
东岳阿衡 北都酆应 掌管善恶 掌握死生 正气堂堂 亲跻一律 圣心耿耿 恩怨两忘 明明孽镜高悬 黑黑阴形环列 任强梁而莫展 纵奸佞以难施 福善而生天堂 福遥以沈地狱 报应明显 因果昭彰 六道仰恩 四生哀命 大悲愿　大圣大慈 冥府十王 慈仁真君 冰心铁面天尊
东华木公诰：
清微大道，无极神君，元始之化炁分真，紫府之潜龙勿用，称帝于方诸之山，职掌天阶仙籍，立阙于碧海之上，道称化育群生，三宫有管辖之司，八帝为无为之座，届期登台，南顾宛尔，紫气东来，湛寂真静，诞迪玄功，无上之君，群真之祖，大悲大愿，大圣大慈，东华大司命，少阳帝主，王公木父天尊。
西池金母诰：
灵钟神州，声驰阆苑，托体庚辛之乡，沐浴壬癸之境，玉楼重重，不数巫山十二，翠水叠叠，能教桃熟三千，清虚标征实之奇，坤顺辖干阳之柄，五老与为，周旋八洞，时承懿旨，飞鸾开化，乎女宗驾鹤谈玄，于净土克推仙祖，允司妇仪，大悲大愿，至玄至仁，西华清灵金母，宏慈太妙，无上元君。
太阳帝君诰：
大罗天上，朱景宫中，尊居十极之高，体干出治，位正三才之上，御德行权，寒肃暑火，平六气而咸宁万国，旦明宵晦，驾六龙而统治十华，司善恶予夺之柄，照临赫奕，定功过显微之迹，感应昭彰，号令雷霆，迅除邪祟，大悲大愿，大圣大慈，日宫太阳，欎仪帝君，威光布德如来，慈辉朱日天尊。
太阴皇君诰：
大罗天上，七宝苑中，秉金水之精华，姿容绰约，本坤仪之柔顺，瑞相端严，开玉烛之神光，家沾清泽，炼紫房之灵药，人锡长年，虽朓朒而真体罔亏，任满盈而明辉不溢，考核诸仙之升降，主持司禄之权衡，命玉妃而滋甘露，催开万谷春容，咨青女而降玄霜，收敛千仓秋实，化被人天，恩敷三界，大悲大愿，大圣大慈，月府太阴，结璘皇君，宝光幽照如来，妙果素月天尊。
雷祖诰：
九天应无府，无上玉清王，化行而满十方，谈道而趺九凤，三十六天之上，阅宝笈考琼书，千五百劫之先，位正真权大化，手举金光如意，宣说玉枢宝经，不顺化作微尘，发号疾如风火，以清静心，而宏大愿，以智慧力，而伏诸魔，总司五雷，运心三界，群生父，万灵师，大圣大慈，至皇至道，九天应元，雷声普化天尊。
东极诰：
青华长乐界，东极妙严宫，七宝芳骞林，九色莲花座，万真环拱内，百亿瑞光中，玉清天宝尊，应化玄元始，浩劫垂慈济，大千苦露门，妙道真身，紫金瑞相，随机赴感，誓愿无边，大悲大愿，大圣大慈，十方化号，普度众生，亿亿劫中，度人无量，寻声赴感，太乙救苦天尊，青玄九阳上帝。
南极诰：
高上神霄府，凝神焕照宫，会元始祖炁以分真，应妙道虚无而开化，位乎九霄之上，统理诸天，总乎十极之中，宰制万化，宣金符而垂光济苦，施惠泽而覆育兆民，恩溥干元，仁敷浩劫，大悲大愿，大圣大慈，玉清真王，南极长生大帝，统天元圣天尊。
西极诰：
金天弼教，太华流光，修真学道于峨嵋，炼性升玄于碧汉，制伏天魔，主持下界之刀兵，调燮阴阳，典摄真空之水火，七关总制，八海朝元，太白顺从乎躔度，瑶池邀赴乎蟠桃，西陲教主，昭化神王，大悲大愿，大圣大慈，紫微碧玉宫，太一大天帝，保制劫运天尊。
北极诰：
混元六天，传法教主，修真悟道，济度群迷，普为众生，消除灾障，八十二化，三教祖师，大慈大悲，救苦救难，三元都总管，九天游奕使，左天罡北极，右垣大将军，镇天助顺，真武灵应，福德衍庆，仁慈正烈，协运真君，治世福神，玉虚师相，玄天上帝，金阙化身，荡魔天尊。
天官诰：
玄都元阳，紫微宫中，部三十六曹，偕九千万众，考校大千世界之内，录籍十方国土之中，福被万灵，主众生善恶之籍，恩覃三界，制诸仙升降之司，除无妄之灾，解释宿殃，脱生死之趣，救拔幽苦，群生是赖，蠢动咸康，大悲大愿，大圣大慈，上元九炁，赐福天官，曜灵元阳大帝，紫微帝君，总真应见天尊。
地官诰：
青灵洞阳，北都宫中，部四十二曹，偕九千万众，主管三界十方九地，掌握五岳八极四维，吐纳阴阳，核男女善恶青黑之籍，慈育天地，考众生录籍祸福之名，法源广大而能离九幽，浩劫垂光而能消万罪，群生父母，存殁沾恩，大悲大愿，大圣大慈，中元七炁，赦罪地官，洞灵清虚大帝，青灵帝君，平等应善天尊。
水官诰：
旸谷洞元，清华宫中，部四十二曹，偕九千万众，主管江河水地万灵之事，水灾大会劫数之期，正一法王，掌长夜死魂鬼神之籍，无为教主，录众生功过罪福之由，上解天灾，度业满之灵，下拯幽局，分人鬼之道，存亡皆泰，力济无穷，大悲大愿，大圣大慈，下元五炁，解厄水官，金灵洞阴大帝，旸谷帝君，法流远洽天尊。炎帝火官诰：
干元四品，考校火官，运扶干健，德合离明，居太阳丹天之中，统左府注生之籍，盛德在火，炎帝持衡，功参佐于三元，炁运行于四月，驾赤龙而行南陆，昭明荧惑之宫，烛朱陵而显丹台，焕赫文昌之府，辉辉朗耀，炳炳照临，大悲大愿，大圣大慈，赤皇上品，三炁火官，炎帝真君，洞阳大帝，南丹纪寿天尊。
旻天医王诰：
九霄天阙，三昧云宫，籍洞渊之化炁分真，体太上之好生救苦，奉行天道，赏善罚恶以无差，简在帝心，降福收瘟而不爽，苟存诚而向善，悉赴感以随机，手挽银壶，洗尽人间之疫疠，腰横宝剑，肃清天下之妖氛，调和二气太医王，仁爱众生恩父母，回生起死，度人无量，大悲大愿，大圣大慈，三界主瘟，天府旻天大帝，收瘟降魔天尊。
灵华至德诰：
天潢帝胄，斗极魁罡，系根甲乙之乡，调燮丙丁之政，积功于皇英十世，证道于金粒一朝，移孝作忠，备极慈祥之泽，代天育物，常孚请祷之殷，三头应运显神通，六臂垂威征梵力，辖六十甲子之官君，周三十二天之躔度，无愿弗从，有求斯应，消灾解厄，洗罪延生，大悲大愿，至威至仁，皇英岁主，佐理瑶天，斗口协辅大元帅，灵华青帝，至德星君。
东岳大帝诰：
赫天玄英之祖，金轮少海之宗，弥仙每梦日光生，紫府圣人东华弟，昔建功于长白，始受封于羲皇，初号太华真人，汉明泰山元帅，唐惠崇恩圣帝，圣朝敕字大生，位镇坤维，功参干造，凡诸品彚，悉隶生成，仁以德仁，回阳春于掌上，圣心益圣，丽日月于中天，五岳称赞于东方，三界独尊于中界，仰奉行于天令，俯纠察于阴司，掌人间善恶之权，专天下死生之柄，惩奸恶而狱分三十六主，司吉凶而案判七十二曹，行善者注生天堂，沈迷者寻声救度，示大慈慈悲之相，开众生生化之门，福与天齐，功高无量，大悲大愿，大圣大慈，中界至尊，东岳圣帝，慈光救苦，威权自在天尊。
五岳总诰：
万山宗主，九土威神，青黄赤白黑，各辖其天，东西南北中，胥从其地，大生广大，含生群赖其匡庇，神应感应，类应罔越其张弛，七九五三炁，统会于一元之中，亿百千万官，总隶乎五岳之掌，封禅久沿于累代，管辖本册于玉清，大悲大愿，大圣大慈，五岳名山大帝，威灵烜赫天尊。文昌帝君诰：
不骄帝境，玉真庆宫，现九十八化之行藏，显亿万千种之神异，飞鸾显化于在在，如意救劫以生生，至孝至仁，功存乎道释儒教，不骄不乐，职尽乎天地水官，功德难量，威灵莫测，大悲大愿，大圣大慈，九天辅元，开化主宰，司禄职贡举真君，七曲灵应，保德洪仁大帝，谈经演教，消劫行化，更生永命天尊。
关圣帝君诰：
太上神威，英文雄武，精忠大义，高节清廉，协运皇图，德崇演正，掌道释儒教之权，管天地人才之柄，上司三十六天星辰云汉，下辖七十二地土垒幽酆，秉注生功德延寿丹书，执定死罪过夺命黑籍，考察诸佛诸神，监制群仙群职，高证妙果，无量度人，至灵至圣，至上至尊，伏魔大帝，关圣帝君，大悲大愿，大圣大慈，真元显应，昭明翊汉，灵佑天尊。
祖天师诰：
本来南土，上泝蜀都，先获黄帝九鼎之丹书，后侍老君两度于玉局，千轴得修行之要，一时成吐纳之功，法箓全成，受盟威品而结璘诀，正邪两辨，夺福庭冶而化咸泉，德就大丹，道齐七政，大悲大愿，大圣大慈，三天扶教，辅元体道，大法天师，雷霆都省，泰玄上相，都天大法主，正一冲玄，神化静应显佑真君，六合无穷，高明大帝，降魔护道天尊。
三茅真君诰：
天人道德，仙圣真师，孝弟通于神明，恩泽被于家国，隐恒山而悟道，栖勾曲以升天，主岱宗衡霍之山，职赤城华阳之洞，劫运阴阳而统斡，雷霆水泽以兼司，接二弟之英姿，授登真之秘诀，咸领神仙之籍，共膺玉册之荣，德普幽明，仁沾普率，随机赴感，誓愿洪深，太元妙道冲虚圣佑真应真君，地仙上真定录右禁至道冲静德佑妙应真君，地仙至真三官保命微妙冲惠仁佑神应真君，九天司命上卿，三茅应化，保生天尊。
葛仙翁诰：
天台得道，合宅成真，昔受东华，复传西蜀，诏命玉京金阙，位证太极仙班，慈怜拯拔于沈沦，恩念普资于苦爽，葛天氏遗风显著，勾漏令凡砂俱存，括苍任游，罗浮乃止，倐闲玉笋，修理金书，大悲大愿，大圣大慈，太上玉京，东吴太极左公仙翁，雷霆玄省，天机内相，玉虚紫灵，普化玄静，常道冲应，孚佑真君，垂恩广教，慈悲大帝，度人无量天尊。
许真君诰：
混元始祖，一炁分真，多劫之前，即修至道，勤苦备悉经纬，逾深万法千门，罔不斯历，救灾拔难，除害荡妖，功济生灵，名高玉籍，众真推仰，宜有甄升，大悲大愿，大孝大仁，九州岛都仙太史，高明大使，雷霆泰省，天机伏魔上相，至道玄应，神功妙济，掌九天司职，太一定命，注生真君，三天按察都，检校普奏谏议大夫，天医大帝，度人祖师，净明普化天尊。天枢上相诰：
南阳蕴秀，西蜀标勋，才兼管乐，智越瑜懿，出将入相，驱兵将追奔逐电，和吴拒魏，运谟谋布雾呼风，感三顾之恩，三分鼎祚，报六尺之孤，六出祁山，七从七擒，无思不服，八门八阵，有胆皆惊，两表千言，丹心映日，秋风五丈，浩气凌空，纬武经文，至忠至孝，大悲大愿，大圣大慈，九天玉辅司命，益算保劫，昌运天枢，上相真君。
萨真君诰：
派流西蜀，迹显龙兴，施财合药济群生，积行累功修至道，授铁师之教旨，掌玉府之雷书，身披百衲伏魔衣，手持五明降鬼扇，代天宣化，咒枣书符，运风雷于咫尺之间，剪妖魔于斗罡之下，道参太极，位列先天，松筠野鹤任纵横，遐迩孤云常自在，方方阐教，为万法之宗师，处处开坛，做后人之模范，都天宗主，一元无上，萨翁真君，玄风永镇天尊。
大罗苏祖诰：
灵钟西华，教开东土，释氏门中称达摩之尊者，玉清会上号统制之金仙，至孝而格天心，火殃退舍，精忠而延国祚，吐气成虹，行积二十二世之修，道超三十三天之左，名教倚作干城，仙佛群推领袖，大悲大愿，大孝大忠，东国阐教如来，玄中领班法主，三教宗师，四生慈父，大罗天上，众真总监天尊。
陶真君诰：
晋室名儒，黄冠宰相，生而神异，膝呈七曜之文，长而该通，胸贮五车之富，挂冠带于永明，廉而且智，备顾问于梁武，显而愈韬，不荣仕籍，惟爱松涛，着肘后百二方，活江村三千户，调剂雷霆，芸生咸沾膏泽，纪纲道法，玄风恒赖阐扬，天医领袖，黄箓上公，大悲大愿，至孝至仁，上清医院内宰，华阳广教真君，贞白大帝，好生普救天尊。
虚靖天师诰：
白雪丹霄，黄芽旧迹，文章星斗，老君授三五飞步之玄机，玉局箓符，汉祖传正一斩邪之妙旨，惟名登于紫府，常掌握乎雷霆，伐疵疠于青城，灭怪妖于下界，巍巍荡荡，妙妙玄玄，作太极而生两仪，聚三华而朝五炁，随机格物，闲邪存诚，大悲大愿，大圣大慈，祖师地祗教主，三十代天师，虚靖宏悟，妙道张真君，天宫内相，文华无极真人，碧霄演教天尊。
西华帝君李祖诰：
西周学道，晋土成真，常住世以无为，好炼神而出定，太上之授受居多，宛邱之磋磨不少，无滞着相，慧解偏深，质外寻求，高超尘劫，金刚不坏之身，缥缈清虚之体，异相金仙，传玄道祖，大悲大愿，大圣大慈，西华洞天教主，超登莲化天尊。
玉华帝君张祖诰：
鹤发童颜叟，长生不老仙，恒州寄跻，往来汾晋之间，秦政乱平，养息嵩华之穴，坐骑之变幻偏奇，齿落之重生更异，太宗高宗，徒切白驹之慕，百岁千岁，畴知年数之长，佯卒于姤女庙前，欺武实所以拒伪，乐素于集贤院内，谈道总有以开君，号锡明廷，冠冲斗酒，大悲大愿，大圣大慈，中条洞天帝主，通玄应变天尊。瑶华帝君韩祖诰：
三天教主，八洞飞仙，弱冠矢弥罗之愿，终南受道德之经，拨火栽莲，显惊人之妙术，临风弄笛，谱喞世之幽思，度阿叔于蓝关道上，成孝即所以成忠，屏美色于卓苇庵前，守性不外夫守己，超五百年未了之劫，法洽天人，广亿万众无量之生，心同钟吕，大悲大愿，大圣大慈，瑶华洞天帝主，圆通早觉天尊。
妙法元君何祖诰：
增城钟异，楚水流芳，守十年不字之贞，葆七世童真之体，仙桃授而辟谷，岁未及笄，云母餐而飞行，步如有鹤，拒伪周之宣召，注念贞观，显天宝之神奇，香生石室，月姊爱与缝裳，麻姑进而酌酒，三醉瑶池，不失容于王母，六毫顶放，本应瑞于何家，丈夫之气概伟然，巾帼之铅华全易，白璧无瑕，金华膺宠，大悲大愿，至孝至慈，青霞洞天仙姥，宏慈妙法元君。
光垣帝君蓝祖诰：
三天承道法，风流自在仙，混跻人寰，畴识鱼龙之别，浪歌廛市，孰知春雪之词，洒墨汁以成花，莲开五色，提懿筐而示象，鹤载千葩，囊无余赀，悉周贫乏，板能振响，动醒王候，不衫不履之妆，至化至神之诣，普度众生，广修亿劫，大悲大愿，大圣大慈，万花洞天帝主，流光耀彩天尊。
黄华帝君曹祖诰：
簪缨嗜道，贵戚修仙，性天时葆其真元，宠眷弗移其素志，监弟车之覆，锐意入山，悟舟子之谈，悉心办道，在国曾多树议，总无为清静之谟，遇仙略叩玄机，尽见性明心之语，倐然野服以葛巾，澹然食贫而茹苦，空虚自在，潇洒遐升，大悲大愿，大圣大慈，黄华洞天帝主，超凡入圣天尊。东华帝君王老祖诰：
紫府洞天，青阳化炁，掌握诸仙之籍，开阐法门之始，撰着黄庭，与道德经相为表里，提衡阆苑，佐神宝君密以维持，青云结盖，紫炁联城，大悲大愿，大圣大慈，青阳起派，紫府东华帝君，辅元立极天尊。
正阳帝君钟离老祖诰：
黄芽得道，白雪成真，配水火于一炁之中，运阴阳于三华之顶，无无虚寂，渺渺凝玄，胎息刀圭，孰悟本来之体，婴儿姹女，谁知灵府之台，度众生于欲海之波，锡蕊珠于云霄之表，洪愿不穷，好生常念，大悲大愿，大圣大慈，正阳继派，终南洞天帝主，飞行救劫天尊。
孚佑上帝纯阳吕祖诰：
玉清内相，金阙选仙，化身为三教之师，掌法判五雷之令，黄粱梦觉，忘世上之功名，宝剑光辉，扫人间之妖怪，四生六道，有感必孚，三界十方，无求不应，黄鹤楼头留圣迹，玉虚殿内炼丹砂，存道像于岩祠，显仙迹于云洞，衍法门之香火，作玄嗣之梯航，大圣大慈，大仁大孝，开山启教，元应祖师，天雷上相，灵宝真人，纯阳主派，警化孚佑帝君，兴行妙道天尊。
海蟾帝君刘祖诰：
燕山名相，辽左才人，身处富贵之场，性好清虚之道，云房点化以危机，感悟潜身而解组，三百口之火宅俱抛，十万家之门兵尽屏，修真于武夷山中，显化于王屋岭上，济度洪深，玄功广博，大悲大愿，大圣大慈，海阳嗣派，九天扶正帝君，启南兴教天尊。
重阳帝君王祖诰：
北宗后殿，仙籍名贤，轻财好施，任强恣取，感孔孟之不惑不动，四十以之自方，乐烟霞之弃室弃家，三洞从之是式，自提携得钟吕，乃妙悟会阴阳，甘河镇内，心传秘语五篇，东极云中，瑞现金莲七朵，视富若浮云，以道为至宝，四世之续音，七真之始祖，大悲大愿，大圣大慈，重阳广教，兴玄育德帝君，飞雨妙化天尊
紫阳真人张祖诰：
南邦启教，浙水流芳，幼肄业于辟雍，无书弗读，晚浪游于云水，遇道皆参，得谛于海蟾帝主，修真于汉阴山中，始则乐育情殷。继则忘言遯世，袖出琼花，羡阳神之克折，身怀异宝，爱舍利之偏多，戒僧为之减色，处厚因之从风，悟真篇诸真妙谛，罗浮岭自在逍遥，大悲大愿，大圣大慈，紫阳少府，天台启派真君，广慈立极天尊。
杏林真人石祖诰：
仙缘宿就，道骨天成，一生之侠烈，诺重千金，片刻之感通，肱如三折，以脱缰解网之侠，变黄冠羽士之风，恩丈收为高弟，心传秘泄口中，还元继悟真而作，稷下随缨络而芳，大悲大愿，大圣大慈，紫虚继派，慕义怀仁真君，卓荦豁达天尊。
紫贤真人薜祖诰：
三教周知，五通克证，由儒入释，备豁禅机，舍释从玄，力求实地，得遇杏林之丈，偶吟平叔之诗，机缘假于寺中，浃洽成夫莫逆，心传口授，别有师承，闻一知十，遂臻神妙不数，空门长老，咸推至道伟人，大悲大愿，大圣大慈，紫贤演派，珈璃开悟真君，还丹复命天尊。
泥丸真人陈祖诰：
仙风夙抱，道气咸周，捻泥疗病以随愈，救旱驱龙而立澍，黎姥山书，遗畀非同，常语大雷琅咒，施行克召天丁，得长老之化裁，证神通之妙境，戴笠浮波，立而不濡，水银入口，融而成金，大悲大愿，大圣大慈，紫泥昭异，随光普度真君，修为无碍天尊。海琼真人白祖诰：
弱冠求真，海南访道，淡心于金玉锦绣，矢修于餐雪卧冰，跣足蓬头，在在不随俗貌，飡霞服气，时时苦积贞修，画梅画竹以自娱，且饮且吟而弗倦，风流自在，道法无边，大悲大愿，大圣大慈，紫清殿派，神霄辅元真君，五雷演法天尊。
和惠大帝邱祖诰：
宁海从真，龙门启派，修苦行于三千，立玄纲于百世，嘉谟入诰，尽觉后之金针，遗集垂科，乃通玄之玉液，长阳消阴，生水济火，道高重于金元，仙迹留于蜀陇，卓哉仙品，伟矣洪仁，大悲大愿，大圣大慈，三天翼教，承先启后宗师，接引大使，虎符领道大夫，雷霆行省，通明上相，宣德行化真君，通权达变，和惠大帝，全真演教天尊。
长生真人刘祖诰：
孝友传家，善良迈种，生兆红霞入梦之祥，瑞显紫气盘山之异，掷伞腾空，莫测来踪去迹，度人已毙，堪称起死回生，现海市于生醮之交，放阳神于驸马之狱，神通累累，道范超超，大悲大愿，大圣大慈，全真广教，长生体道上仙，崇修蕴德天尊。
长真真人谭祖诰：
金莲种异，玉叶兆祥，幼称不溺不焚，长着克修克证，忍辱炼无明之火，共识慈祥，阳神现古庙之中，群钦道力，书龟书蛇，能使火不为殃，占斗占星，更令水来知备，大悲大愿，大圣大慈，全真嗣教，长真凝神上仙，玄德崇教天尊。
丹阳真人马祖诰：
伏波苗裔，阆苑飞仙，领袖诸真，为重阳之高弟，精融丹液，开后学之津梁，梳三髻以示，誓不忘师，战千魔以能，备臻大道，惟一点丹田，暖拥遂三千，薄海神周济度，无穷灵奇莫罄，大悲大愿，大圣大慈，全真领教，丹阳抱一上仙，无为普化天尊。太古真人郝祖诰：
静穆修真，澄虚悟道，少精周易，隐迹卜筮之中，长遇重阳，猛省回头之示，穷年静坐以为功，而水火之颠倒早就，对人不语以为养，而虎龙之会合已成，缘秘语之能参，乃累功之克证，高风自在，遗范无边，大悲大愿，大圣大慈，全真翼教，广宁恬然上仙，太古澄悟天尊。
玉阳真人王祖诰：
天姿纯粹，道力坚凝，奉母而依至教，结伴而事重阳，识旧泉于荒芜之间，群沾井惠，施铁鞭于当路之石，共乐通衢，独立危崖九载，跻身乐境三天，形影疗病，谟诰称嘉，大悲大愿，大圣大慈，全真洪教，玉阳卓荦上仙，辅玄度物天尊。
不二元君孙祖诰：
青霞继派，巾帼宗工，生传一鹤入抱之祥，长适三髻聚顶之配，弃家弗顾，不作儿女之悲，别洞只修，但笃烟云之好，始得重阳之开示，继从丹阳以琢磨，先了证夫玄丹，乃超升乎羽俗，何姥为之提携，麻姑与为伯仲，大悲大愿，大圣大慈，全真体教，清静慧悟上仙，女师领派元君。
宏教真君柳祖诰：
无上玄功，玉枢妙果，昭灵庆于十方，运慈心于一切，开坛启教，赖洪力之护持，济困扶危，建殊勋于烜赫，受玉清元始之诰命，赞九天应元之神功，仁风遐畅，宇宙蔼春日之和，祥光遍覆，天人瞻慈云而集，道极无为，玄通莫测，大悲大愿，至神至仁，左辅元化，无上极尊，天仙二祖，玉枢右宰，宏教真君。
宏济真君程祖诰：
道融三教，理会百家，髫龄笃教子之真诚，壮岁成忠臣之奇节，艰难跋涉，拱卫潜龙，慷慨都俞，擒缚孽虎，得神禹之遗法，平步可以凌空，授玄祖之心传，飞剑还能蔽日，纲维百世，大儒者之宗风，表率群贤，阐玄门之要诀，双修道法，结小隐于黄山，两现神功，留异形于白岳，利人济物，宝鼎镕金，饮酒赋诗，珠编屑玉，风流奇士，节义神仙，首领南宫，协司东岱，掌风雷之号令，统丁甲天兵，握阴阳之枢机，管水火鬼卒，大慈大愿，至圣至仁，斗府总管，雷部侍郎，玉宸校书少宰，丹霄签判仙卿，隆恩宏济真君。
三元总诰：
唯三圣人，乃一太极，昔授浩劫家之命，鼎膺无量品之褒，紫微清虚洞阴，总领功过，赐福赦罪解厄，溥济存亡，道冠诸天，恩覃三界，大悲大愿，大圣大慈，三元三品，三官大帝，三宫九府，应感天尊。
南五祖总诰：
明真正道，行化南天，九皇降迹于天台，一脉浚通于刘祖，采琼花之仙异，着悟真之丹书，道付杏林，不日还元之编集，法通鸡足，俞琰丹髓之书成，真人挺出惠州，信地悟超神俊，刀圭入口，神化无方，施雷雨于掌中，苏生民于世外，德彰南海，获琼玉之英标，道遍遐荒，饫法言之灵妙，龙虎罗浮之迹，武夷玉隆之书，过化多方，真文备着，为神仙之首冠，集前代之范模，誓愿弘深，慈悲仁圣祖师，悟真紫阳真人，杏林翠玄真人，道光紫贤真人，泥丸翠虚真人，琼管紫清真人，五祖蒇道天尊。
北五祖总诰：
大道开先，玄元阐化，教垂今古，谥号东华，接汉室之将军，隐终南而仙契，过化每超于劫运，示现长在于尘寰，启唐朝之英贤，悟神仙之秘诀，飞剑货药，警化无方，金廷丞相之高标，宝印力持之勇决，霞裾上陟，南北统宗，天复挺于人豪，道遍通于四海，发金莲之七朵，演仙派于十方，长生理被于古今，玄妙天垂于率土，恢弘至道，广度愚迷，慈悲济苦，全真祖师，东华紫府辅元立极大道帝君，正阳开悟传道垂教帝君，纯阳演正警华浮佑帝君，海蟾明悟弘道纯佑帝君，重阳全真开华辅极帝君，五祖阐道天尊。
七真总诰：
道先一炁，世显七真，悟五行不到之言，得九转还丹之诀，甘泉润物，变朽回春，金骨仙姿，得四言而契道，卫州变化，坐十载以成真，壁间墨迹之非凡，雪竹月松之姿异，三井有多生之记，一时着显化之功，磻溪六年，龙门七载，道功备而名闻时主，丹符锡而掌握神仙，石上谈玄，空中飞盖，元主屡宣而问道，甘霖克日以济民，早穷易道之言，晚造神仙之诀，卦图斯演，至道大成，清静散人，探玄得道，蓬莱仙路，亿劫独持，慈悲济苦，全真祖师，丹阳抱一无为普化真君，长真凝神玄静蕴德真君，长生辅化宗玄明德真君，长春全德神化明应主教真君，玉阳体玄广慈普度真君，太古广宁通玄妙极真君，清静渊真玄虚顺化元君，七真演化天尊。
报恩宝诰：
玄元应化，武曲分真，垂念我等众生，有相脱生，父母怀躭十月，乳哺三年，辛苦百千，殷勤寸念，怜我父母，日渐衰朽，我今持念平等，悉灭崄峻贪嗔，礼帝为师，祈恩报本，愿我现在父母，福寿增延，过去宗祖，早得超生，大圣大慈，大仁大孝，八十二化，报恩教主，佑圣真武，治世福神，玉虚师相，玄天上帝，金阙化身，终劫济苦天尊。
王天君诰：
先天主将，一炁神君，都天纠察大灵官，三界无私猛烈将，金睛朱发，号三五火车雷公，凤嘴银牙，统百万貔貅神将，飞腾云雾，号令雷霆，降雨开晴，驱邪治病，观过错于一十二年，受命玉帝，积功勋于百千万种，誓佐祖师，至刚至勇，济死济生，方方阐教，处处开坛，豁落猛吏，三五火车，太乙雷神，应化天君，威灵显化天尊。
马天君诰：
仰启灵官马元帅，天机监簿上生君，愍怜人世捉妖精，化现法身施济度，背负火瓢威烜赫，臂开金甲势巍峨，三头磊落现霞光，九目辉煌腾杀气，雾锁蓝身高大翠，风飘朱发现红霞，手执宝剑气芒寒，坐跨火犀声哮吼，撼勋帝钟天地惊，铃摇玉戟鬼神愁，法印照处木魈亡，神箭射时流星落，怒发火犀焚怪庙，喜飞铁索缚山魈，八王猛将左右随，助道将军前后卫，白蛇威猛吞魔精，考鬼无私行肃煞，执法将军从指顾，六天火府为嘘呵，立闻礼请望来临，大赐雷威加拥护。
八仙宝诰：
　　黄芽得道　白雪成真　配水火于一之中　运阴阳于　三华之顶　无无虚寂　渺渺凝玄　胎息刀圭　孰悟本
来之体　婴儿奼女　谁知灵府之台　度众生于欲海之波　锡蕊珠于云霄之表　洪愿不穷　好生常念　大悲大愿　大圣大慈　东华洞天帝主锺离妙道真人超登莲花天尊
西周学道　晋士成真　常住世以无为　好炼神而出定　太上之授受　居多宛邱之磋磨　不少无滞着相　慧解偏深　质外寻求　高超尘劫金刚不坏之身　缥缈清虚之体　异相金仙　传玄道祖　大悲大愿　大圣大慈西华洞天教主超登莲花天尊
　　鹤发童颜叟　长生不老仙　恒州寄迹　往来汾晋之间　秦政乱平　养息嵩华之穴　坐骑之变幻偏奇　齿落
之重生更异　太宗高宗　徒切白驹之慕　百岁千岁　畴知年数之长　佯卒于妒女　庙前欺武　实所以拒　伪乐素于集贤　院内谈道　总有以开　君号锡明　延冠冲斗酒　大悲大愿　大圣大慈　中条洞天帝主通玄应变天尊
　　玉清内相　金阙选仙　化身为三教之师　掌法判五雷之令　黄梁梦觉　忘世上之功名　宝剑光腾　扫人间　之妖怪　四生六道　有感必孚三界十方　无求不应　黄鹤楼中留圣迹　玉虚殿内炼丹砂　存芝像于山崖　显仙踪于云洞　衍法门之香火　作玄嗣之梯航　大圣大慈　大仁大孝　开山启教　玄应祖师　天雷上相　灵宝真人　　
纯阳演正警化孚佑帝君兴行妙道天尊
　　三天教主　八洞飞仙　弱冠矢弥罗之愿　终南受道德之经　拨火栽莲　显惊人之妙术　临风弄笛　谱慨世　之幽　思度阿叔于蓝关　道上成孝　即所以成忠　屏美色于草苇　庵前守性　不外夫守己　超五百年未了之劫　法洽天人　广亿万众　无量之生　心同锺吕　大悲大愿　至圣至慈　瑶华洞天帝主圆通早觉天尊
　　增城锺异　楚水流芳　十年于字之贞　葆七世童真之体　仙桃授而辟谷　岁未及笄　云母餐而飞行　步如
有鹤　拒伪周之宣召　注念贞观　显天宝之神奇　香生石室　月姊爱兴缝裳　麻姑进而酌酒　三醉瑶池不失容　于王母六毫顶　放本应瑞于何家　丈夫之气概伟然　巾帼之铅华全易　白璧无瑕　金华膺宠　大悲大愿　至孝至慈　青霞洞天仙姥宏慈妙法元君
　　三天承道法　风流自在仙　混迹人寰　畴识鱼龙之别　浪歌尘市　孰知春雪之词　洒墨汁以成花　莲开五
色　提懿筐而示象　鹤载千葩　曩无余赀悉周贫乏　板能振响动醒王侯　不衫不履之妆　至化至神之诣　普度群生　广修亿劫　大悲大愿　大圣大慈　万花洞天帝主流光耀采天尊
　　簪缨嗜道　贵戚修仙　性天时葆其真元　宠眷弗移其素志　监弟车之覆　锐意入山　悟舟子之谈　悉心办
道在国　曾多树议　总无为清静之谟　遇仙略叩玄机　尽见性明心之语　傝然野服以葛巾　澹然食贫而茹苦　空虚自在　潇洒高翀　大悲大愿　大圣大慈　　黄华洞天帝主超凡入圣天尊紫微诰：
大罗天阙，紫微星宫，尊居北极之高，位正中天之上，佛号金轮炽盛，道称玉斗玄尊，璇玑玉衡齐七政，总天经地纬，日月星宿约四时，行黄道紫垣，万象宗师，诸天统御，大悲大愿，大圣大慈，万星教主，无极元皇，中天紫微，北极大帝。
圣祖诰：
赫赫烟云之祖炁，威威万德之洪名，真面目本自出于闽广，古遗迹原乃从于蜀都，实道中之主宰，为南极之精英，大悲大愿，大圣大慈，圣祖上灵高道，九天司命，保生天尊大帝。
元后诰：
古来遗迹，原从建都，玄机妙蕴于胸中，道范实参乎造化，四帝称赞为慈母，三皇造化于元妃，作群仙之纲纪，惟诸神之灵师，大悲大愿，大圣大慈，高天上圣，护国元天，大慈圣后元君。
