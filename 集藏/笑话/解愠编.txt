
卷一
儒箴
孝经策问
钱塘叶生无学识，进为太学官时，一学士假作策题戏之曰：孝经一序，义亦难明，且如韦昭王是何代之主？先儒领是何处之山？孔子之志，四时常有也，何以独言吾志在春秋？孔子之孝，四时常行也，何以独言行在孝经？既曰夫子没，而又何以有鲤趋而过庭？”
国博来
一士人遇例纳米，注授国子监博士，每出街，前驺喝曰：国博来。”路人喧笑曰：不是博来，却是米博来。”
假儒
富家村子弟，诈为秀才，状诉追债。官见其粗鄙可疑，乃问曰：汝是秀才，且道‘桓公杀公子纠’一章如何说？”其人不知是书句，只恐是一件人命，便连声大叫曰：小人实不知情。”官命左右挞二十。既出，谓其仆曰：这县官真无道理，说我阿公打杀翁小九，将我打二十。”其仆曰：“这是书句，汝便权应略知也罢。”其人曰：我连叫不知情，尚打二十下，若说得知，岂不拿我偿命。”
买猪千口
一县官写字潦草，欲置酒延宾，批票付隶人买猪舌，舌字写太长；隶人错认，只谓买猪千口，遍乡寻买，只得五百口，赴县哀告，愿减一半。县官笑曰：我令你买猪舌，如何认作买猪千口？”隶人对曰：今后若要买，千万写短些，休要写作买我鸟。”
聂字三耳
一书手写字多误落，遇造册时，将陈字着阝于右，被官责二十。书手性愚，误认凡部俱当在左，后又将郑字着阝于左，又被官责二十。后有聂姓者托写首状，书手大呼曰：我因两耳，一连打了四十；若与你写状，岂不送了我性命。”
不识书礼
海滨一俗士，因诉家事，冒名儒生见官。官嫌其礼度粗率，因斥之曰：尔既为儒，如何不识礼？”其人曰：某生长海边，岂不识鲤？鲤有北斗七星，奉道者忌而不食。”官曰：我论书中之礼，岂是问鲤鱼？”怒将笞之。其人认书为须，急声正辩曰：大人误矣，若有须者，却是鲇鱼，又不是鲤也。”
吏胥酒令
儒、释、道与吏人同席行令，取语句首尾一同。儒者曰：上取乎下，下取乎上。”释者曰：色即是空，空即是色。”道者曰：道可道，非常道。”吏人曰：呈为公务事，右具呈。”
七分吟
郭功甫出自作诗示东坡，高吟朗咏，声振林木，既而问曰：某诗当有几分礼数？”坡曰：十分，十分。”郭谦不敢当。坡笑曰：诗有三分，吟有七分。”
班孟坚
张由古无学术，好妄论古今，一日，对众叹班固文章不入选。众嗤笑曰：观其著西汉书及两都赋、幽通赋、答宾戏等文，具载方策，如何可轻议他？”由古曰：尔辈所举者乃是班孟坚，我所议者班固也。”
三百瓮黄矵
东坡曰：王状元未第时，醉堕汴河，为水神扶出，曰：公有三千缗料钱未曾消破，如何可死于此？’明年，遂登进士第。士有久不第者，亦效之，佯醉落河，河神亦扶出，士大喜曰：我料钱几何？’神曰：料钱吾不知也，君若死于此，三百瓮黄騡何处消破？’”
秀才抢胙
歌曰：祭丁了，天将晓。殿门关，闹吵吵。抢猪肠的，你长我短。分胙肉的，你多我少。勾烛台的，挣断网巾。夺酒瓶的，门槛绊倒。果品满袖藏，鹿脯沿街咬。增附争说辛勤，学霸又要让老。抢多的喜胜登科，空手的呼天乱跳。颜子见了微微笑，子路见了添烦恼。孔子喟然叹曰：我也曾在陈绝粮，从不见这班饿鸟。’”
玉堆宫
二蒙师相遇于道，道傍有鲁叁之墓，其一忙下拜曰：此曾参墓。”其一辩为曹参墓，争论久之，因相殴讼于官王推官处。官曰：召坟邻询之。”知为鲁叁墓，各笞二十逐出。其友人为之和解，因置席于玉堆宫，二人将入门，举目见轩扁，慌奔走出，相顾惊愕曰：此是王推官家，如何又去惹他？”
引马入窑
东道索祭文，训蒙师穷迫无措，乃骑东道马，急走荒郊，寻一瓦窑，忙下马奔入避之。其马踯躅不肯入，蒙师在窑中急骂曰：你若会作祭文，便在外面立，我已是不敢出头矣。”
落山落水
教师无学术，有客自京师回，相访馆中。一徒执书问晋字，教师不识，以朱笔旁抹之，托言待客去再问。又一徒问卫字，教师以朱笔圈之，亦云待客去再问。又顷，一徒问“仁者乐山，智者乐水”。师曰：读作落字便了。”师问京客云：都下有何新闻？”客曰：吾出京时，只见晋文公被戳一枪，卫灵公被红军围住。”师曰：不知部下军士如何？”客笑曰：落山的落山，落水的落水。”
错死人
馆东丧妻母，托教读作祭文，教读按古本误抄祭妻父文与之。馆东怪而问之，教读曰：我买刊本已定，谁教你家错死了人？”
不识平仄
一人延馆宾供膳饮酒，馆宾好饮不歇，内人教侍者斜侧执瓶，喻以酒尽之意，彼当自歇。宾犹不悟，内人从内呼曰：快休请此先生，瓶侧尚且不识。”
是何言兴
一教师肤浅，读字多误，东道不悦，乃与约：言当出束修谷五十石，每误读一字，则除谷一升。及解馆查算，止余谷二升矣。呼童照数与之，教师大呼曰：一年心力，止得谷二升，是何言兴？是何言兴？”东道向家童笑曰：且莫量谷，连这二升亦除了。”
作诗衤复语
一教师宿山寺，作即事诗曰：一个孤僧独自归，关门闭户掩柴扉。半夜三更子时分，杜鹃谢豹子矢鸟啼。”又见二秀才相骂，复作诗讥之曰：秀才学霸骂生员，好睡贪鼾又爱眠。浅陋荒疏无学识，龙钟衰朽枉高年。”
懒学诗
春游不是读书天，夏日炎炎只好眠，秋到凄凉无兴趣，不如耍笑过残年。
不还束修
东道不还束修，教师诮以诗曰：东君何事太蛮擅，束脯终年不肯还；擎伞遮阴专为热，围炉向火祗因寒。只嫌传授工夫少，争奈跨跷子弟顽；若要一锹成得井，再生夫子也艰难。”
妙处难学
或人命其子曰：尔一言一动，皆当效师所为。”领命侍食于师，师食亦食，师饮亦饮，师侧身亦侧身；师暗视不觉失笑，搁箸而喷嚏，喷嚏不可强为，乃揖而谢曰：吾师此等妙处，其实难学也。”
南风先生
一富翁极鄙吝，欲延师教子，思得不食不饮者乃可招致。或告曰：某先生不用饮食，只吃南风一味。”富翁闻知，喜，既而沉思曰：更与吾妻论定，方可请他。”归而谋于妇，妇曰：未可，未可。你且不要轻易，倘若一日发北风，你将何物与他吃？”
豆腐先生
一东道富吝，三餐豆腐供馆宾，终岁无兼味，至撤帐日，馆宾调临江仙一阕留别云：肥鸡无数，肥鹅无数，那更肥羊无数。几回眼饱肚中饥，这騡淡怎生熬过？早间豆腐，午间豆腐，晚来又还豆腐。明年若要请先生，除非是普庵来做。”
宽度量
村学究供膳诗曰：长天午膳日西斜，夹湿连糠又杂砂，一碗苦蒲犹带子，数茎苋菜已开花。村醪入腹双眉皱，野芋沾唇满口麻；难得先生宽度量，一时收拾不留些。”
毳饭
宋时进士郭震、任介，友善相谑，郭尝致书于任曰：来日请餐饭。”任初不喻，至期即席，酒则白醪，馔则芦菔，饭则白餐，盖取三“白”字为“”也。大笑别去。任后致书于郭曰：翊午请餐毳饭。”及即席，主呼曰：酒来!”仆应曰：毛!”毛”读为“冒”，盖乡音谓“无”为“冒”。主又呼曰：馔来!”仆应曰：毛!”又呼“饭来!”仆又应曰：毛!”三者皆无，盖取三“毛”字为“毳饭”也。
晏子使楚
晏子短小，使于楚；楚人为小门于大门之侧以延晏子，晏子不入，曰：使狗国者从狗门入，今臣使楚，不敢从狗门入。”王曰：齐无人而遣子耶？”对曰：齐之临淄，张袂成帷，挥汗成雨，何谓无人？但贤者使贤王，不肖者使不肖王，婴不肖，故使王尔。”及晏坐，左右缚人过，王问：何为者？”曰：齐人坐盗。”王视晏子曰：齐人善盗呼？”晏子对曰：婴闻橘生江北则为枳，枝叶徒相似，其实味不同，水土异也；今此人生于齐不为盗，入楚则盗，得无楚之水土使为盗耶？”王笑曰：寡人反取病焉。”
口中狗窦
张玄祖八岁齿亏，先达知其不凡，戏之曰：君口中何为有狗窦？”答曰：正使君辈从此中出。”
牵船操橹
刘道真遭乱，于河侧为人牵船，见一老妪操橹，刘曰：女子何不调机和杼而操橹？”妪答曰：“丈夫何不跨马挥鞭而牵船？”
糠秕在前
习凿齿尝与孙绰共行，时绰在前，顾凿齿曰：沙之汰之，瓦石在后。”凿齿曰：簸之之，糠在前。”
窃盗未获
秦破赵于长平，坑众四十万，遂以兵围邯郸。诸侯救兵，列壁而不敢前，邯郸垂亡，平原君无以为策，家居愁坐，顾府吏而问曰：相府有何公事未了？”吏未及对，新垣衍在坐，应声曰：唯城外一伙窃盗未获尔。”
牙牌排衙
三甲进士，一授行人，一授县令，行人戏曰：尔怎如我有牙牌？”令曰：尔安得如我排衙，且得张盖，饶他三寸腰间白，输我双檐顶上青。”行人曰：我却不跪人。”令曰：有何人来跪你。”
传奇戏语
传奇扮试官，一场出对云：绿荷池内一鸥游。”净对曰：红杏枝头三碗酱。”二场云：门前绿水流将去。”净对曰：屋里青山跳出来。”第三场云：举子终期成大器。”对曰：试官必定带长枷。”
禁坐公座
行人司闲僻，官吏罕到，市人每日取汲厅前，顽童戏坐公座以为常。或人戏揭告示云：示仰各吏典以后朔望日，仍要赴司作揖。凡男妇汲水者，毋得如前擅坐公座。
好古自困
秦士有好古成癖者，遇古物，虽重价必购之。有人携败席造门曰：此孔子杏坛所坐席也。”秦士大喜，易以负郭之田。又有携杖者曰：此太王避狄去豳时所操之瞂也，先孔子数百年矣。”秦士乃罄家资购之。又有持漆矷者曰：席杖皆周物，未为古也；此矷乃舜造漆器时所作，益又古矣。”秦士遂虚所居宅而与之。三器得而田宅资用尽去矣。好古之笃，终不舍三器。于是披孔子之席，执舜之矷，持太王之杖，行乞于市曰：衣食父母，有太公时九府钱，愿乞一文。”
卷二
官箴
新官贺词
新官视事，三日大宴，乐人致词曰：为报吏民须庆贺，灾星退去福星来。”新官喜其誉己，问谁所撰，思欲馈谢之。乐人对曰：本州自来旧例如此。”
燮理手段
齐有贫民相率泣诉于艾子曰：吾侪以刷印楮币为生，每遇春夏旱，辄印雨龙以售祈雨之人，遇秋冬雨潦，印日神以售祈睛之人，岁以为常，盖缘丞相燮理有定数，吾侪得遂生理。讵意今岁反常，春夏多雨，而秋冬旱賛。俾吾辈犹照常刷印，枉费财力，而楮币无所售，衣食窘甚，无乃燮理者故意反常以病吾党邪？”艾子笑曰：此乃丞相恐人道燮理手段，年年一般，且要倒过耳。”
獬豸触邪
齐王与群臣讲论曰：尧之时有神兽曰獬豸，处庭中，辨群臣之邪僻者触而食之。”艾子闻之，叹曰：使今有此兽，料不乏食矣。”
地狱治罪
人有死而复生者，能言阴府间事，备云：方见阎罗王诘责鲁正卿季氏曰：某年，齐人侵境，汝只遣万人往应之，多寡不敌，致害人命。又某年饥，汝蔽君聪明，遂不发廪，致死数万人。又汝燮理乖戾，多致水旱，民被其害。’季氏叩头服罪，王遣鬼卒押付阿鼻地狱。”乌有先生闻而叹曰：若果如此理会，阴间安得许多地狱耶？”
有天无日
官值暑月，欲寻避暑之地，同僚纷议，或曰：某山幽雅。”或曰：某寺清凉。”一皂隶曰：细思之，总不如此公厅上可乘凉。”官问何故，答曰：此地有天无日头。”
坏了一州
秀才设教县衙，教千字文曰：户封七县。”官问其故，对曰：本是八县，今被本官不才坏了一县。”县官怒，禀州官治之。州官考其人，因命讲禹贡，秀才曰：禹别八州。”州官诘之曰：何为少一州？”答曰：本是九州，今被本官坏了一州。”
官府下乡
县尉出乡巡逻，晚宿山寺，见一士人修业寺中，尉出对曰：道远还通达。”士人答曰：县尉下乡来。”尉曰：我五字都是绕人，尔对欠切。”士人曰：县尉下乡来，不知多少扰人也。”
贪墨
一仕宦贪墨之甚，及去任，仓库为之一空，其民作德政谣云：来时萧索去时丰，官帑民财一扫空；只有江山移不去，临行写入画图中。”
衣食父母
优人扮一官到任，一百姓来告状，其官与吏大喜曰：好事来了。”连忙放下判笔，下厅深揖告状者。隶人曰：他是相公子民，有冤来告，望相公与他辩理，如何这等敬他？”官曰：你不知道，但来告状的，便是我的衣食父母，如何不敬他？”
新官赴任问例
新官赴任，问吏胥曰：做官事体当如何？”吏曰：一年要清，二年半清，三年便混。”官叹曰：“教我如何熬得到第三年？”
争鱼纳
张贾二姓，争买鱼相殴讼于官。官素贪墨，能巧取民财，判云：二人姓张姓贾，争买鲜鱼厮打，两家各去安生，留下鱼儿作。”二人既失望，乃故买一棺，假意争讼，料官讳此凶器，决无收留之理。及讼于庭，官为之判曰：二人姓张姓贾，争买棺材厮打，材盖与你收回，材底留我喂马。”
吏人立誓
一吏人犯赃致罪，遇赦获免，因自誓以后再接人钱财，手当生恶疮。未久，有一讼者馈钞求胜。吏思立誓之故，难以手接，顷之则思曰：你既如此殷勤，且权放在我靴筒里。”
厕吏
一吏人贪婪无厌，遇物必取，人无不被害者。友人戏之曰：观汝所为，他日出身除是管厕溷斯无所取耳。”吏曰：我若司厕，一般有钱欲登厕者，禁之不许，彼必赂我；本不登厕者，逼之登厕，彼无奈何，岂不赂我耶？”
直走横行
新军到配所，管军官多方巧索，故意令其前呵，军从之，官骂曰：如此是我跟你矣。”复令后拥，军从之，又骂曰：如此是我为你引导矣。”新军受挫，不知所处，跪而问曰：当如何行乃是？”官曰：你若送我些月钱，任你直走横行。”
诗僧咏伞
吴下一诗僧，牵累被讼，官信近习之谮，僧受屈称冤，官指厅伞，令赋诗面试实学，僧信口答曰：万骨攒来一柄收，行藏长得近诸侯；轻轻撑向马前去，真个有天无日头。”
虐政谣
昔荆守贪虐，民怨兴谣曰：食禄乘轩着锦袍，岂知民瘼半分毫？满斟美酒千家血，细切肥羊万姓膏；烛泪淋漓冤泪滴，歌声嘹亮怨声高；群羊付与豺狼牧，辜负朝廷用尔曹。”
选科谣
都下童谣曰：选科全不在文章，但要生的胡胖长；更有一般堪笑处，衣裳穿得硬梆梆。”
欺善怕恶
樵者行山涧，遇暴涨难度，旁有神祠，乃取神像横布以渡。随一人至，叩齿叹曰：神像何敢如此亵慢。”乃扶起，以衣拂拭之，捧至座上，再拜而去。庙中小鬼曰：大王居此为神，享里社祭祀，反为愚民所辱，何不谴之以祸？”王曰：然则祸当加于后来者。”小鬼曰：前人以足履大王，辱莫甚焉，而莫之祸；后人敬大王者，反祸之，何也？”王曰：前人已不信矣，又安敢祸之？”
近到之器
三原王先生，见有浮躁浅露，趋向卑污者，不欲斥言其不能远到，但曰：某人者，盖近到之器。”
卷三
九流
小儿得效方
艾子入朝有忧色，齐王怪问之。对曰：臣不幸，稚子罹疾，念王无与图国政，不敢告归。”王曰：盍早言乎？寡人有良药，稚子顿服而愈矣”。遂索以赐。艾子拜受而归，饮其子，辰服而巳卒。他日，王见艾子忧伤甚，慰劳曰：卿丧子可哀，重赐金以助葬。”艾子曰：殇子不足以当君赐，然臣将有所求。”王曰：何求？”曰：只求前日小儿得效方。”
知母贝母
人有初开药肆者，一日他出，令其子守铺。遇客买牛膝并鸡爪黄莲，子愚不识药，遍索笥中无所有，乃割己耕牛一足，斫二鸡脚售之。父归，问曾卖何药，询知前事，大笑发叹曰：客若要买知母贝母时，岂不连汝母亲抬去了？”
拣瘦者医
一庸医不依本方，误用药饵，因而致死病者。病家责令医人妻子唱挽歌舁柩出殡，庸医唱曰：祖公三代做太医呵，呵咳。”其妻曰：丈夫做事连累妻呵，呵咳。”幼子曰：无奈亡灵十分重呵，呵咳。”长子曰：以后只拣瘦的医呵，呵咳。”
开铺数日
张天师过金陵，见药肆外多鬼，询之，皆庸医杀伤者，心甚恶之。后过一肆，门外止有四五鬼，意必医良而鬼少也，因(原作“固”，今改。)下马体访焉。问：世医乎？”答曰：惶恐惶恐，才开铺三四日矣。”
服渣相见
一庸医，药死病者，主家锁系廊下，将送于官，死者有弟哀哭曰：我哥哥，如何再得相见也？”庸医应声曰：若要相见，甚易耳。”问其故，答曰：令兄药渣在否？再服一贴即相见。”
医仆应对
庸医屡伤人，无利而有害；其从仆厌，且玩不顺使令。医怒詈曰：我教你死，我教你死!”仆曰：我将各家做记，不轻易吃你药，如何便会死？”
热狂谵语
一医生诈称儒士，讦訫于官，冀得讼胜，官出对试之，曰：银顶三檐伞，金丝万应膏。”官疑为医家，再出对曰：李千株，桃万树，遇景而开。”对曰：姜二片，葱二根，带温而服。”官斥之曰：“胡说胡说!”对曰：只为服附太多，故发谵语也。”
浅斟低唱
一医者用针深过致死病者，主家逼令全家舁榇，高唱挽歌以辱之。医谓妻子曰：你可低低唱，免使我羞辱难过。”妻子答曰：既要低低唱，当初何不浅浅斟？”
合八卦
一术士初出外境看风水，过一茂林，忽闻野鸦鸣，听之似曰“合八卦”，乃顾其仆曰：我且急归矣，近来江湖间野鸟也会看风水。”
山人取釜
一地理人，为富家择葬地，先期绐之曰：某月某日开圹，若有一人戴釜至其地，斯见鮨应。”乃暗约一人，令其至期戴釜而来。其人如其言至葬所，顾众问曰：向者山人令我戴釜在此，不知当安顿何处？”
卜字谜
上无片瓦遮身，下无卓锥之地；腰间悬个葫芦，藏着阴阳二气。
不见一尺
吴中大水将没城，官民恐甚，忽一法师至，能行法退水，步罡念咒，大呼曰：急退。”守城者报曰：不见一尺了。”有顷又念咒，大呼曰：急退。”守城者又报曰：又不见一尺了。”官府笑曰：“这不是法师，却是个裁缝，眼看着便不见二尺了。”
口脚相争
脚与口说：我终日奔走劳碌，只养得你。”口云：实是，但我三日不吃，看你行得否？”
夸口
村人夸吃海味，人问：曾吃燕窝菜否？”村人云：放屁，是你吃的!”
卷四
方外
咏僧
少年何事弃儒冠？强立直心入戒坛；雪夜孤眠双足冷，霜天削发一头寒。青楼美酒应无分，红粉佳人不敢看；死后定为惆怅鬼，西方依旧黑漫漫。
不语禅
一僧号不语禅，本无所识，全仗二侍者代答。适游僧来参问：如何是佛？”时侍者他出，禅者忙迫无措，东顾复西顾。又问：如何是法？”禅不能答，看上又看下。又问：如何是僧？”禅无奈，辄瞑目矣。又问：如何是加持？”禅但伸手而已。游僧出，遇侍者，乃告之曰：我问佛，禅师东顾西顾，盖谓人有东西，佛无南北也；我问法，禅师看上看下，盖谓是法平等，无有高下也；我问僧，彼且瞑目，盖谓白云深处卧，便是一高僧也；问加持，则伸手，盖谓接引众生也；此大禅可谓明心见性也。”侍者还，禅僧大骂曰：尔等何往？不来帮我。他问佛，教我东看你又不见，西看你又不见；他又问法，教我上天无路，入地无门；他又问僧，我没奈何，只假睡；他又问加持，我自愧诸事不如，做甚长老，不如伸手沿门去叫化也罢。”
僧对鸟
东坡曰：古人常以僧对鸟，如云：鸟宿池边树，僧敲月下门。’又云：时闻啄木鸟，疑是叩门僧’。”佛印曰：今老僧与相公对，相公即鸟也。”
解锯地狱
僧人劝诱施主斋僧供佛，舍幡舍琉璃，死后可免地狱刀锯水火等灾。不久，僧及施主继亡，施主见僧受锯狱之刑，因诘其何以异生前之说，僧曰：你却不知阎王，阎王曰：世间寺废僧稀，但见一个，便要解作两个用。’”
大杜小杜
东坡赞佛印像曰：大杜(谓杜甫)之下有小杜(谓杜牧)，小杜之下，翘然而杰出者，非师其谁耶？”
财酒误事
僧人犯罪，官令役夫押解配所，途受僧赂贿，至夜，僧灌以酒，同其醉睡，因削其发而逃。役夫酒醒，忙索犯僧，不见；及扪自首，秃而无发，大惊，呼曰：和尚犹在，我却何处去了？”
犯僧嫁祸
富室居邻寺观，僧夜逾其墙，未及窃物，被逐奔去，倒跌湿泥中；虑首迹不可掩，急挣起捻拳印其中，作道冠之状曰：赖道士罢。”
书符辟蚊
一道士自言能书符驱蚊，市人信之，送钱请符，蚊为害如旧，因往诘之。道士问：符贴在何处？”答：贴壁上。”道士曰：可道不灵，必须贴在帐帷上方有效验。”
道士包醮
一斋家欲请数道士设醮。一道士极贪财，不顾性命，但欲尽得斋钱，一应宣疏诵，敲击法器等项，俱是一身包做。不分昼夜，脚忙手乱，劳无一息之停。至第三日拜章，遂晕厥在地。斋家恐甚，虑有人命之虞，因商量且倩土工扛出，再作区处。其道士在地闻知，乃挣命抬头谓斋家曰：你且将雇土工银与我，等我替你慢慢爬出去罢。”
老人妄语
太上老君云：诵经千遍，身腾紫云。”一道士笃信此说，诵至九百九十九遍，乃沐浴登坛，告别亲友，俟候腾云，更诵一遍辏千数，至暮竟无片云。道士指老君塑像叹曰：谁知你这等老老大大也会说谎。”
卷五
口腹
酒戒
歌曰：四季难忘酒，风花雪月天。妻儿衣食缺，酒店逼赊钱。痛饮宁无饭，衣单每忍寒。一瓯颜色变，三碗发颠狂。言语无关裹，唠叨有万千；骂街寻斗殴，掉臂捋双拳。口嘴尖如钻，腰髡软似绵。行如风摆柳，坐立总蹁跹。双颊猢狲袋，形容不似前。眼黄头面肿，酒鳖肚中缠。合药求神，多多用酒煎。眼光齐落地，嘱咐两丘言：榨桶为棺椁，糟团作祭盘。梁冠缝榨袋，坟造酒缸边。酒幌堪题蒠，还为引路幡。大工洒净水，都料诵真言。真言曰：南无三满陀，酒多酿满锅；就旋呵，苦劝不肯听，临了却如何？南无苦极佛，自做自受怨甚么娑婆呵!
酒祸
诫曰：酒是伤人之物，平地能生荆棘。惺惺好汉昏迷，醉倒东西南北；看看手软脚酸，蓦地头红面赤。弱者谈笑多言，强者逞凶斗力。官人断事乖方，吏典文书堆积；狱卒不觉囚逃，皂隶长遭马踢。僧道更是猖狂，寺观登时狼藉；三清认作三官，观音唤做弥勒。医卜失志张慌，会饮交争坐席；当归认作人参，丙丁唤做甲乙。乐人吹笛当箫，染匠以红为碧。推车那管高低，把柁何知横直。打男骂女伤妻，鸡犬不得宁息。扬声叫讨茶汤，将来却又不吃。妻奴通夜不眠，搅得人家苦极。病魔无计支持，悔恨捶胸何益？
一瓶打不倒
观音大士戒洞宾曰：君三醉岳阳度何仙姑，卖墨鼎州，飞剑斩黄龙，既居仙品，何不戒酒色财气乎？”洞宾诬观音净瓶为酒，盛妆为色，黄金布地为财，降服大鹏为气。大士被诬不堪，因以净瓶掷之。洞宾笑曰：你这一瓶两瓶，便也打我不倒。”
只是一瓶
客有货磁瓶者，遇虎于路，客计穷，以瓶投之，投将尽，仅遗一瓶，虎犹不引去，客大叫曰：“如何如何，你去也只是这一瓶，不去也只是这一瓶。”
薄酒诗
数升糯米浅悭量，饭熟儿童个个尝；尽意满倾三斛水，打头撇起一壶浆。冷斟全似金生丽，热饮犹如周发商；无奈相央吞两盏，几乎涨破肚中肠。
水酒
池沼畜鱼，往往獭取食之。一日，雌獭先入水，雄者高踞在岸，被鱼主获之。雄獭大叫曰：“不干我事，全是我老妻下水。”
菜酒而已
一儒官，当迎候上司，方乘马出门，适乡人过访，不暇详曲，草草谓内人曰：待以菜酒而已。”内人不解文语，不知“而已”为何物，既而询诸婢仆，认“已”为尾，猜疑为所畜大羊也，乃宰羊盛具酒肴待之去。儒官归，问知其故，叹息无端浪费，惆怅不已，其后但出门时，辄嘱内眷曰：“今后若有客至，止用‘菜酒’二字，切不可用‘而已’”。
酒风
一鼠居油房，一鼠居酒房，彼此互食所有。酒鼠既食油，乃邀油鼠入酒房，以口衔鼠尾，而垂饮于中；油鼠饮酒乐，因谢曰：好酒好酒。”酒鼠开口应声曰：不敢不敢。”油鼠无系着，遂堕入瓮中，翻滚不得起，酒鼠长叹曰：你少饮些也罢，如何就在这里撒酒风!”
醉后不似人
一官衙见戏猴者衣巾行动俨似人形，命赏以酒，猴即醉，自扯衣巾，依然一猴也。官长惊问其故，左右曰：此畜牲无酒时还似人，一饮酒后全不似人。”
七十三八十四
一东道吝啬，当宴宾时，私嘱其仆曰：尔莫浪费酒浆，但闻我击桌一下，尔则敬酒一次。”客偶闻知，饮间故问：尊堂高寿几许？”答曰：七十三矣。”客击桌叹曰：难得。”内闻击桌声，随敬酒出筵。顷间，客又问：尊翁高寿几许？”主人曰：八十四矣。”客复击桌云：愈是难得。”内人又敬酒出。已而主觉其计，乃斥言曰：你也不要管他七十三、八十四，你也吃得勾了。”
就瓶饮
人有好饮者，游京师于人饮食。一日，遇故人于道，辄苦口求饮，故人曰：吾寓所甚远，奈何？”其人曰：谅不过二三十里。”故人曰：寓所甚隘，奈何？”其人曰：但开得口足矣。”故人曰：“器皿不备，奈何？”曰：辱在相知，就瓶饮亦可。”
贫人耽酒
诗曰：空挈壶瓶酒肆缠，浑身搜遍没文钱；几回欲脱蓑衣当，又恐明朝是雨天。”
妇言不可听
刘伶嗜酒，妻虑其伤生，劝其誓戒，伶乃痛饮，拜天祝曰：初八戒酒，头发击手；若要开酒，直到初九。”妻不然其说，促令改誓。伶再祝曰：天生刘伶，以酒得名，一饮一石，五斗解酲；忽焉而醉，恍焉而醒，妇人之言，切不可听。”
只会吃人
孙真人有神术，能驱使禽兽。一日，遣其随身之虎迎客于路；虎遇客辄啖之，至晚，无一客至者。真人知其故，召虎还，骂曰：你原来不会请人，只会吃人。”
何处敛铜
一人专撞席，名为掇座，席长出令讥之曰：单禾本是禾，添口也成和，除却禾边口，添斗便成科。谚曰：宁添一斗，莫添一口。’”主人亦厌之，蹙眉作色曰：单羊本是羊，添水也成洋，除却水边羊，添易便成汤。谚曰：宁吃欢喜汤，莫吃皱眉羊’。”撞席者曰：单同本是同，添金也是铜，除却金边同，添重便成锺。谚曰：见锺不打，何处敛铜。”
吃了又吃
目连修道，问法于佛，佛教之入山，舍身饲蚊，乃可得道。连从命，入山饲蚊，间亦扑杀数蚊。佛责其坏慈悲之教，连应曰：非我不慈悲，奈此数蚊吃了又来吃。”
难为东道
一道人，每夏夜赤身坐卧山边，口口念佛，舍身喂蚊，专求作佛。观音大士欲试其诚伪，乃化作一虎，咆哮来山边，欲其舍身食之。道人抽身忙起，大叫曰：今晚撞见这个大客，这个东道我如何做得起？”
敢想吃他
一人为商归，谈说江湖风景曰：过了黄牛峡，蚊虫大如鸭；过了铁牛河，蚊虫大如鹅。”其妻曰：何不带些回来煮吃？”商人曰：得他不来吃我也勾了，我怎敢想去吃他？”
七德鸡
一馆人待师甚薄，师见其家多肥鸡，笑问曰：君家七德禽如此之盛？”主曰：吾闻鸡称五德，未喻七德之说。”师曰：五德之外，更有二德；我吃得，你舍不得。”
宾至无款
客久坐而主无所矹，客说一句曰：昔年萧何追韩信至一林下溪边，”主因客不竟其说，乃问下文，客曰：见清溪白石可爱，坐谈良久，”主又因客不终所言，又问下文如何，客曰：坐谈已久，只须去了罢，不中，有甚酒食吃？”
无酒闲坐
刘伶嗜酒，常索其馆人曰：我何日得一大醉？”馆人酿酒成缸抬浸，其翌日视之，酒尽干，伶颓然坐糟上，笑问主人曰：尔尝许我一大醉，今日如何令我在此闲坐？”
树倒不知飞
或人久住亲友家，主人厌之，乃引客闲步门外，指树上鸟曰：足下再住数日，待吾磨斧伐树，取此鸟供馔如何？”客曰：且止，但巩树倒时。此鸟必飞去，岂能取得？“主笑曰：莫虑莫虑，吾看此呆鸟，纵然树倒也不会飞去。”
冷淘矺饣乇
秦少游辩虱从垢腻生，请质于高明者，不然，甘罚矺饣乇一席。佛印辩虱从绵絮生，不然，愿罚冷淘一席。各私嘱东坡，求胜其说。既相会，质难不已。坡曰：当是垢腻成身，绵絮成脚；先吃冷淘，后吃矺饣乇。”
甲子生
一贵官设席，庖丁煎饣夹子欠熟，挞之系狱。翌日，复置酒张乐，人欲为庖丁解救，因扮一术士推命，又扮一老人请算八字。术士问曰：尊庚贵甲？”老人曰：丙子生。”术士连叫：不好不好。”老人曰：才说一个年头，又无时日，如何便道不好？”术士曰：昨日甲子生(生”原脱，今补)的送在狱中未放，何况你是丙子生的？”座客俱大笑。贵官悟其言，遂释庖丁。
嘲人惠猪母肉
诗曰：昨日蒙君惠，全家大小欢，柴烧三担尽，水煮两锅干。肉是新靴底，皮是旧马鞍，齿牙三十六，个个不平安。
东首馈小鸡
诗曰：多谢东君惠只鸡，可怜离母未多时，归巢忍听啾啾叫，报晓那闻喔喔啼。七两带星连草重，半斤流水秤锤低，庖人莫把牛刀试，留取笼中作画眉。
先吃后打
乡人入城，见市肆招客食面，意谓可徒食不偿直也，恣意啖面三数碗。既而主人索钱，忙无所措；主怒骂不已，因取扁担连击八九下逐出。乡人归告里族曰：城中有好辣面，三扁担可买一碗。”其后，里族入城向面肆问曰：面价我已闻知，但不知先吃了打乎？先打了吃乎？”
相推供养
彭祖晚年，子孙相推供养，祖讼于官，官判断曰：此老龙钟今八百，子孙看承如过客；执称无服已多年，大小相推供饮食。”
秋蝉
主人待仆从甚薄，衣食常不周。仆闻秋蝉鸣，问主人曰：此鸣者何物？”主人曰：秋蝉。”仆曰：蝉食何物？”主人曰：吸风饮露耳。”仆问：蝉衣着否？”主人曰：不用。”仆曰：此蝉正好跟我主人。”
更替吃饭
客有好弈者，每过远邻对弈，远邻兄弟更替入内，歹食饭出弈。客过午饥倦，觉其故，乃戏曰：昨过僧寺，见厨中甑高一丈。”主人问：如此高甑，如何取饭吃？”客曰：此辈甚奸巧，甑上架长梯，一人进去吃了出来，又唤一人进去吃。”
内人骂客
一贫士请人扶鸾，愿掘地而有所获。其神批算曰：吾为利市仙，东道发心坚；酒肴来祭赛，屋后有铜钱。”翌日，贫士具仪以祭。初奠，其妻辄举锄掘于屋后，神复批算曰：一钟酒未曾下肚，你老婆又在那里掘了。”
各挑行李
兄弟三人经商投宿，共买一鱼烹调在案，兄长唱驻云飞一句曰：这个鱼儿我要中间一段儿。”二兄唱曰：我要头和尾，谁敢来争咀？”三弟曰：，汤儿是我的。”仆夫初犹觊望，或得沾味，闻此则绝望矣，进前作揖唱曰：告君知，明日登程，各自挑行李，那时节辛勤怨得谁，那时节辛勤怨得谁。”
井中鱼
主人待馆宾，每食设鱼，多无中脔。馆宾问曰：鱼从何所得？”主人曰：池中养者。”馆宾曰：恐是井中养者，不然，如何这等短？”
藕如船
主人以藕梢待客，却留大段在厨。客笑曰：常读诗云：太华峰头玉井莲，开花十丈藕如船。’初疑无此，今乃信然。”主曰：何故？”客曰：藕梢已到此，藕头尚在厨房中。”
笋壳脸
医师与卜士会饮酒楼，一市人惯往撞席，二客患之。医师出令云：天有天南星，地有地骨皮；廿四味流气饮，要加也得，要减也得。”卜士云：天有天文，地有地理，二十四百中，三命也通，五星也通。”撞席者曰：天不生无禄之人，地不出无名之草；二十四层笋壳脸，剥了一层又一层。”
五百年夫妻
一人极鄙吝，且易喜易怒。忽买肉四两，令妻作羹，肉少下沉，膏浮碗面，其人即大怒，詈(原衍“言”字今删。)其妻曰：我与你是前世冤家，便当离去。”及举箸，见碗底有肉，即大笑抚妻背曰：我与你是五百年前结合的夫妻。”
搅到几时
司马温公名光，一日召僧作道场，念药师光佛，僧讳“光”字，念作“皎”字，公出行香听知，问其故，答：避尊讳耳。”公笑曰：我若不出来行香，不知你们搅到几时去？”
卷六
风怀
受戏不知改
或人过巫山庙，慕楚襄王故事，祈得与神女一会。是夕，梦神女曰：仙家不食烟火，子必辟，方可会也。”其人遂忍饥数日，复梦神女曰：子有尘土气，必洗净而后可。”其人不欲弃前功，遂忍寒解衣入水，净濯而出。复梦神女曰：子如悟彻玄机，识我隐语，方可配合。”答曰：愿闻。”神女曰：不是不，不是不，只是不。”其人苦心思索，竟不能悟，乃曰：不谐所愿亦已矣，幸明示隐语，免我苦思也。”神女曰：此甚易晓耳；不是不饥，不是不冻，只是不改。”
防人贰心
何仙姑独居洞中，曹国舅访焉。有顷，洞宾至，仙姑恐其疑猜，因用幻术化国舅为丹，吞入腹中。未几，群仙皆至，仙姑自避嫌疑，请洞宾化姑为丹，吞至腹中。群仙问：洞宾何为独处于此？”洞宾支吾以对。群仙笑曰：岂但洞宾肚里有仙姑，谁知仙姑肚里更有人。”
自夸癖性
蝎语蚊、蝇曰：吾性刚勇，凡相遇者，无不受蜇，何英雄如之？”蝇曰：吾素不治生，人有嘉肴美酒，我得厌饮，何丰富如之？”蚊曰：吾行藏独异于是，香闺艳质，常得偎倚。诗曰：纱厨浸月凉如水，赢得珠钿臂上眠。’何乐如之？”蝎与蝇叹曰：看你衣着尚无，原来如此风流。”
新妇参汤
一人子长，不与议婚，其子每夕忧叹独宿足冷；父母教煨石块裹布暖足，即同娶新妇共宿矣。子曲意从之。过夜深，石渐冷，子抱石投掷父母寝门，蓬然有声，父母惊问何故？答曰：开门开门，新妇来参汤也。”
因梦致争
贫士梦拾银三百两，既觉，谓其妻曰：若果得此，以百两买屋，以百两买田，又以百两聘二小妻，其乐何如？”妻即大怒曰：你只好冻，才有些钱，便思讨小。”争闹不已，就床打起，惊动四邻，急来相劝，问知其故。四邻笑曰：幸得是梦，你家若真有钱讨小妻，岂不打出人命，连累我邻右耶？”
周公诗礼
一妇人妒忌之甚，其夫尝以周公诗礼喻之，乃叹曰：賬木、螽斯等篇，古之贤妃，略无妒忌如此。”其妻曰：此诗是谁所作？”答云：周公所作。”其妻曰：原不是周公作的，若是周婆作的，必不如此说。”
葡萄架
一县官极惧内，见吏呈押文案，面有伤痕，问其故。吏托辞答曰：昨夜葡萄架下乘凉，风起架倒，面目被伤。”县官尝身被内人戏，不信其言，乃曰：你莫支吾，想必被妻打损。”因呼吏妻至厅，大骂曰：夫者妇之天，天可欺乎？罪不应恕，合杖八十。”不意夫人窥于厅后，即抛石打出，推倒公案，骂曰：她女流之辈，岂可责她？”县官惊叫吏人曰：你夫妇且回去，我衙里葡萄架也倒了。”
雪上加霜
一丑妇性甚悍，其夫患之，每叹曰：是人鳏居，我不鳏居。”丑妇不知所谓，归而质诸父，父曰：无妻曰鳏，是愿汝死也。汝何不应曰：是人孤孀，我不孤孀。’”既而归夫家，夫叹如前，妇记父语不真，仓忙应声曰：是人生疮，我不生疮。”其夫笑曰：你若生疮，雪上加霜。”
卷七
贪吝
江心贼
一人不甚识字，至江心寺，见壁间写江心赋一篇，急走出曰：江心贼在此，不可惹他。”寺僧留之曰：此是赋，不是贼。”其人摇头曰：你虽说是富，我看他终是有些贼形。”
有钱村牛
春秋时，麟出鲁西郊，野人不知为瑞，乃击杀之。孔子往观，掩袂而泣。门人恐其过伤，乃以铜钱妆一牛，告夫子曰：麟尚在，可无伤也。”夫子拭观之，叹曰：此物岂是祥瑞，只是一个有钱村牛耳。”
有钱者生
园翁种茄不活，每以为患，因问计于老圃，老圃曰：每茄苗一株，旁埋铜钱一文，则活矣。”园翁问何故，答曰：妆不闻有钱者生，无钱者死？”
死后不赊
一乡人，极吝致富，病剧牵延不绝气，哀告妻子曰：我一生苦心贪吝，断绝六亲，今得富足，死后可剥皮卖与皮匠，割肉卖与屠，刮骨卖与漆店。”必欲妻子听从，然后绝气，既死半日，复苏，嘱妻子曰：当今世情浅薄，切不可赊与他。”
铁心肝
有人家富而吝，其从弟入京注选，及门告别，不得已，赠钱一缗，酒一壶，作简曰：筋一条，血一壶，右件槌胸献上，伏惟铁心肝人留纳。”
一钱莫救
一人性极鄙吝，道遇溪水新涨，吝出渡钱，乃拼命涉水，至中流，水急冲倒，漂流半里许。其子在岸旁，觅舟救之。舟子索银，一钱方往救，其子止出五分，断价良久不定。其父垂死之际，回头顾其子大呼曰：我儿我儿，五分便救，一钱莫救!”
哮
一人极鄙吝，每吃，于空盘中写一字，叫声字，食饭一口。其弟语吃(音吉，言謇也)，连叫。其兄大怒曰：你休得吃哮了，连累我使钱买药。”
太尉传神
党太尉欲传神，招画史估计颜料等费，该用银数两，辄不悦。最后一画史觉其故，对曰：止用白纸一幅，笔一枝，墨一锭足矣。”太尉喜甚，问如何画，画史曰：黑纱帽，皂罗袍，犀角带，皂靴，使者画黑番童。”太尉曰：面妆何色？”其人曰：画一黑漆桌在旁，斜引首俯桌上可也。”太尉曰：紧在面首，若俯首人何得见？”画史曰：相公这等嘴脸，如何要见人？”
舞曲报德
东坡曰：杜黄裳少年好行阴德，遇枯骨，辄葬之，鬼辄报应，或获宝剑，或获藏镪。盖杜惟积德，初无望报之意。后一士人意图报应，勉强效之，见一枯骨，解绨袍而葬之，忍寒至三更，鬼啸于檐曰：秀才会唱梁州、伊州否？仆是开元中梨园子弟，意待与秀才旋舞一曲，聊以报德。’”
卷八
尚气
戒争闲气
钉地桃符仰视艾人而骂曰：尔何等草芥，辄居我上？”艾人俯而应曰：汝以半截入土，犹争高下乎？”桃符怒，往复争辩不已。门神为之解曰：吾辈不肖，方旁人门户，何暇争闲气耶？”
茶酒争高
茶谓酒曰：战退睡魔功不少，助成吟兴更堪夸；亡家败国皆因酒，待客如何只饮茶？”酒答茶曰：瑶台紫府荐琼浆，息讼和亲意味长；祭祀筵宾先用我，何曾说着淡黄汤？”各夸己能，争论不已。水解之曰：汲井烹茶归石鼎，引泉酿酒注银瓶；两家且莫争闲气，无我调和总不成。”
技艺争高下
木工曰：我能巧用斧凿造室制器，真良工也。”石工曰：断木非难，雕石为难，我良工也。”铁工曰：治木治石，必藉炉冶钳锤之力，尔曹无我都做不成，且莫虚争闲气也。”
眉争高下
目问眉曰：我能辨别好歹，认识万象，有大功于人，尔有何能，位居吾上？”眉曰：我也不与你争高下，必欲我在尔下，好看不好看？”
池蛙喜怒
池蛙遇龙王于海滨，问曰：王之居处何如？”王曰：珠宫贝阙，福区灵境。”龙问：汝之居处中华谐谑十大奇书何如？”蛙曰：绿苔碧草，清泉白石。”蛙复问曰：王之喜怒何如？”龙曰：吾喜则时降膏泽，使五谷丰登；怒则先之以风霆，继之以冰雹，使千里之内，寸草不留。”龙问蛙曰：汝之喜怒何如？”蛙曰：吾喜则清风明月，一部鼓吹；怒则先之以努眼，次之以腹胀，至于胀过而休。”王曰：汝将谁威乎？汝将谁威乎？”
大言
诗曰：登梯到碧空，对坐问天公；无马常骑虎，观鱼每钓龙。补衣针贯月，劈竹篾穿风；为截犀牛角，推平五老峰。
自矜门第
诗曰：今代扶犁手，前朝宰相家；自身无志气，只把祖宗夸。
见我怕否
江南人多乡谈，不能为正音，至都下，急行大市中，偶遗袖中帕，沿街寻叫，逢人辄问曰：你见我帕么？”遇一粗暴军人，闻其问，发狂大怒曰：我见千见万，如何见你怕？”
小姑欺嫂
诗曰：小姑休把嫂来欺，阿嫂曾经做女儿，前船便是后船样，小姑也有嫁人时。
着甚来由
二人蹴，误触行路士人之头，因讼于官，断罪重笞四十。其供词曰：饱食无事，闲哄闲游；不务生理，学踢气球。起自小人之足，误犯君子之头，当官痛责四十，算来着甚来由。
嘲健讼
犯刑好讼气昂昂，押入天牢苦莫当；头枕断砖眠烂地，手爬冫食饭咬生姜。舞文黠吏如蛇蝎，索钞公人胜虎狼；家破人亡空悔恨，放归茅屋是天堂。
卷九
偏驳
妄诞不改
兄弟二人素妄诞，为人所贱恶，乃谋曰：吾当入净水中洗去谎诈，方可为人。”兄先怀牛脯一片，投水即出，从对岸砫之，弟问啖何物，诒之曰：吾方入水府，龙王设樽俎，喜我来庆寿，赏片牛肉脯。”弟闻言，急投水中，触石角，破头流血，兄问其故，答曰：你饱我受苦，冤我偷肉脯；说谎招恶报，当头劈一斧。”
但能言之
儒者闻海岛石人能言，往叩之，石人问亲存否？对曰：存。”石人曰：父母在，不远游，尔何至于此？”儒者无以对。一道者闻斯言，自谓吾亲不存，可以往见。石人问亲存否？道者曰：不幸二亲早世，因得远游。”石人曰：吾闻家有北斗经，父母保长生，何为俱早逝？”道者亦无以对。既而儒道(儒”字原脱，今补)相会，共议石人明道理，欲邀至中土示教诸人，石人叹而答曰：你不知，我但能言之，不能行之。”
不见广
李广善射，射鸟无不中，人问其故，答曰：射物须出其不意，每张弓时，广见鸟，鸟却不见广。”
蝙蝠推奸
凤凰庆寿，百鸟皆贺，而蝙蝠不往，曰：我有足能走，属兽者也。”及麒麟庆寿，百兽皆贺，而蝙蝠又不往，曰：我有翼能飞，属禽者也。”后麟凤相会，各语及蝙蝠事，乃叹曰：世间自有这般推奸避事的禽兽，真是无可奈何。”
假假真真
有开池蓄鱼者，患鸟窃食，乃束草像人形，戴笠披蓑，置池中恐吓之。鸟玩狎，知非真人，每衔鱼，立笠顶食饱飞去，作声曰：假假假。”主人无奈何，乃撤去草人，自着蓑笠，伺立池中。鸟玩为草人，取鱼如故。主人引手擒之，大笑曰：你每日道假假假，今日却撞着真的了。”
做者不羞
一儒生吟诗云：风吹柳线千条绿，日映红桃万点红。”一人为之改曰：何人细数过？却用‘千’万’字，不若用‘条条’、点点’字安稳。”吟者曰：翁善修诗，敢请另做一首。”改者对曰：“做的不修，修的不做。”
暴富
人有暴富者，晓起看花，啾啾称疾，妻问何疾，答曰：今早看花，被蔷薇露滴损了，可急召医用药。”其妻曰：官人你却忘了，当初我和你乞食时，在苦竹林下被大雨淋了一夜，也只如此。”
贫欲学富
二士并邻，一温一寒，昼相呼坐门臬共话，温士之妻遣儿来告曰：炊已熟，当云何？”士曰：“斟酌下水。”盖作羊羹也。寒士家时煮菜粥，其妻亦遣儿来告曰：炊已熟，当云何？”寒士亦效之曰：斟酌下水。”儿拊掌曰：岂不成马料耶？”
拂去须上被
一贫士以荐为被，其子不解事，常直告于人。贫士讳言贫，教其子曰：人有问者，但说盖被。”一日风兴，出见客，荐草尚沾须上，其子从旁呼曰：父亲何不拂去须上被？”
洗衣
贫士止有一布衫，遇浆洗时无可替换，只得昼睡。客问其子曰：尔父何在？”其子答曰：睡在床。”客曰：有何病？”其子嗔曰：你爷洗布衫打睡时，也是有病么？”
矫揉不安贫
一贫亲赴富亲之席，冬日无裘而服葛，恐人见笑，故意挥一扇，对众宾曰：某性畏热，虽冬月亦好取凉。”酒散，主人觉其伪，故作逢迎之意，单衾凉枕，延宿池亭之上。夜半不胜寒，乃负床芘体而走，失脚堕池中。主人环视之，惊问其故，贫亲曰：只缘僻性畏热之甚，虽冬月宿凉亭，还要洗一水浴耳。”
九百
俗称痴人为九百

彭祖八百而死，其妪哭之恸，姻邻慰而解之曰：人生年八十，已为难得，今翁寿八百，古今罕有，可无过哀也。”妪曰：吾夫寿八百似可无憾矣，然见世有九百而犹不死者，吾宁无恨耶？”
五十犹痴
农民为吏，学律于先辈，教以笞杖徒流之等曰：用小荆杖决打，自一十至五十谓之笞；用大荆决打，自六十至一百谓之杖。”农吏惊讶曰：我不信，我不信，岂有年至五十而犹痴者耶？”
缓急偏性
一慢性人与偏急者冬日围炉，偏急者裳尾误炉火，慢性人从容致词曰：有一事，见之已久，将欲言之，恐君急性难触；欲不言，恐伤君太多；然则言之是耶？不言之是耶？”争者问何事，曰：火烧君裳矣。”急者遽收衣灭火，大怒曰：你既见之久，何不早言？”其人曰：我道君性急易怒，果是乎!”
口善心恶
一军士平日食素诵经，当临阵时，口常念佛。主将察知，怪其无勇，欲治之以法，因诘之曰：“我对阵，只要杀人取胜，如何口中念佛？”军人答曰：我口中虽然念佛，里面却是一片杀人心。”
一时难过
田舍翁庆寿，欲效贵官称千岁，权以蓑衣当袍，石臼当冕冠，子孙罗拜，祝曰：千岁千岁。”翁压石臼，不堪其苦，皱眉蹙额答曰：莫说千岁，一个时辰也难过。”
养凫搏兔
赵括不知兵，赵国任之为将以拒秦，而当白起之师，遂罹长平之惨。艾子叹问：昔有人将猎而不识鹘，买一凫去，原上兔起，掷之使击，凫不能飞，投于地，再掷之，又投于地，其人愤而弃之。”凫蹒跚自陈曰：我鸭也，杀而食之，乃其分，奈何责我搏击之能乎？”且举掌而示猎者曰：“你看我这脚手，可能搏得他兔否？”
败子三变
识者以败子三变：初变为蛀虫，以其卖食书画也；再变为蝗虫，以其卖食田园也；三变为大虫，以其卖食人口也。
痴好水利
王荆公好言水利，人有献谄者曰：若决梁山湖八百里之水以为田，其利大矣。”荆公甚喜，徐曰：策固善，然决水何地可容？”时刘贡父在座曰：自其旁凿地八百里为湖，则可容矣。”荆公笑而止。
食肉者智
野人聚论曰：吾与公卿，皆禀三才之灵，何彼有智，而我无智？”一曰：彼日食肉(原误作“志”今改)，所以有智；我平生食粗粝，故少智也。”问者曰：吾适有粜谷钱数百，姑与汝日食肉试之。”后数日，复相谓曰：吾自食肉后，顷能穷理格物。吾观人脚面，前出甚便，若后出，岂不为继来者所践？”其一曰：吾亦见人鼻窍，向下甚利，若向上，岂不为天雨注之乎？”二人因大笑而叹曰：食肉者生智，一至于此。”
百钱免牵
人有徒行者，将自吕梁托舟以趋彭门，持五十钱遗舟师，师曰：凡无赍独载者人百钱，尔尚少半，吾不汝载也。”其人静思而应之曰：姑收其半，当为挽牵至彭门，以折其半。”
谋臣议事
齐王下令迁都，有一宝钟，重五千斤，计人力须五百人可扛。又虑(原误作“卢”，今改)道有阻隘，难于转动，乃集群臣议之。其谋国上卿曰：何不凿为五百段，日用一人，计五百日运之，可以了事。”
持烛钻燧
艾子夜闻小警，争呼从人钻火以视，逾久不至。艾子呼促之，门人曰：夜暗，索钻具不得，先生可持烛来共索之。”艾子笑曰：非我之门，安有此聪明门人耶？”
明年同岁
二媪行道上，相与让路，一曰：媪几岁？”曰：七十。”问者曰：我今年六十九，然则明年当与尔同岁矣。”
八十二
一蠢子，年三十不能自立，衣食皆资于父，时父年五十矣，术士推父寿当至八十，子寿当至六十二。蠢子哭而叹曰：我父何不寿八十二？若止于八十，我到六十以后那二年，靠谁养活好？”
不识人
一女婿，痴蠢无知，其妻每先事委曲教之：吾家世传二古画，乃是‘芳草渡头韩干马’，绿杨堤畔戴松牛’，尔见画，当以此二句称赞之。”婿如其教，妇家以婿识画。后欲买十八学士画，急召婿评之。婿一展玩，叹曰：好古画：芳草渡头韩干马，绿杨堤畔戴松牛。’”观者大笑。妇翁怒骂曰：尔只识牛识马，何曾识得人。”
自冻悟亲
党太尉罢衙，见其子裸体缚跪雪中。问之，知其得罪太夫人，因被缚焉。太尉自裸体，命左右缚于儿之旁，母夫人问：何故如此？”太尉笑曰：你冻我儿，我冻你儿。”
字如宝塔
党太尉欲写“”字，问吏如何写，吏人言一草一田云云，太尉写作三个“壹”字详玩之，骂吏曰：你如何诳我？这不是‘’字，一定是宝塔儿。”
道号非人
党太尉性愚马矣，友人致书云：偶有他往，敢借骏足一行。”太尉惊曰：我只有双足，若借与他，我将何物行路？”左右告曰：来书欲借马，因致敬，乃称骏足。”太尉大笑曰：如今世界不同，原来这样畜生，也有一个道号。”
对军数
宋太祖召武臣军数，其识字者，预先写军数于笏上，临时高举笏当面，见字，随问即对。党太尉不识字，不知他人笏上有字，亦照样举笏加额，近前大声曰：启覆陛下，军数都在这里。”
天上坐
一痴婿不知世事，每妻家宴会，常被诸婿压坐下位。其妻怀惭，切切教坐高处，终不省喻。一日，妻与同归翁家，把酒让坐之际，妻倚门里斜目睨上，指示欲坐高处。痴婿见庭中有梯，竖檐边，乃往升半梯而坐，其妻着急，更怒目指示之，婿不解其意，乃大声呼曰：终不成叫我天上去坐。”
王皮言不可信
富翁蓄群仆轮流管年干办，内一仆愚甚，翁于岁首预令出街习听言语，庶几知事，可以轮流管干。及岁暮归家，翁问：汝即演习伶俐，且说几时是新年？”仆应以正月初一。主人又问：汝问之谁？”应曰：昨问对门王皮说。”主摇首笑曰：未可轻信，未可轻信，若王皮说正月初一，直到月半亦未可知。”
辨铃铎
营丘有士，性不通慧，每多事，好折难而不中理。一日，造艾子问曰：大车之下，与橐驼之项，多缀铃铎，其故何也？”艾子曰：车、驼为物甚大，且多夜行，借鸣声相闻，庶狭路相逢，预得回避耳。”营丘士曰：佛塔亦设铃铎，岂谓塔能夜行而使之相避耶？”艾子曰：凡鸟鹊多巢高处，或遗秽狼藉，故塔上悬铃，以惊逐之，岂与车驼比耶？”营丘士曰：鹰鹞之尾，亦带小铃，安有鸟鹊巢其尾乎？”艾子大笑曰：怪哉，子之不通也!凡鹰隼足绊謋线时，或击物林中，偶为木枝所绾，振翼则铃响，可寻声而索也，岂谓防鸟鹊之巢乎？”营丘士曰：吾尝见挽郎秉铎而歌，今乃知恐为木枝所绾，而便于寻索也。”艾子愠而答曰：挽郎乃死者之导也，为死人生前无理诘难，故鼓铎而乐其尸尔。”
强辩自诎
田巴好强辩，禽滑厘从而学焉。一日，途遇老媪问曰：马鬃生向上而短，马尾生向下而长，其故何也？”禽滑厘笑曰：此易晓者，马鬃上抢，势逆而强，故天使之短；马尾下垂，势顺而逊，故天使之长。”媪曰：然则人之发上抢，逆也，何以长？须下垂，顺也，何以短？”滑厘茫然而失，乃曰：吾学未足以臻此，当归咨之师，媪幸留此以待。”即入见田巴，具以媪言质之，且曰：媪方坐门限以俟，幸即领教以覆。”巴首沉思，久之无以解，乃呼滑厘行第曰：禽大禽大，尔今后无事时少要出外惹祸，累我无方抵对也。”
多口取祸
一人在世，佻奸诈，驾空骗害，专务持人阴事，恐吓取财，号曰“偷天。”及死，阴司令一牛头卒押去，用油熬煎。其人私谓牛头曰：君为狱主，而豹皮若此之敝，何也？”鬼曰：冥中无此皮，吾名不显于时，故阳间无焚贶者。”其人曰：某之外氏猎徒也，家多此皮，若蒙见悯，少减柴油，而得生还，随当焚化十皮以谢。鬼喜而庇之，欺掩同事诸鬼，减去柴油，不令火炽，因得脱生。临别时，牛头嘱曰：勿忘豹皮也。”其人乃回顾曰：皮不敢许，止有一诗奉赠云：牛头狱主要知闻，权在阎王不在君；鮨减官油犹自可，更求枉法豹皮。’”牛头大怒，仍叉入油镬，益薪烹之，其人叹曰：口是取祸之门，自作自受，吾将谁怨哉!”
被人搬坏
寺僧塑释迦佛与老子同坐，一道士见之，不甘老子居次，乃曰：吾老生于周，至后汉方有佛法。”因移老子居首位。寺僧又谓：吾佛神通广大，当居老子上。”复移转左位。二家争竞不已，搬移十数次，土像殊损坏。老子与佛叹曰：我两人过得好好的，无端被这几个小人搬坏了。”
九百相戏
冯道、和凝同在中书，一日，和问冯曰：公靴新买，其值几何？”冯举足曰：九百。”和性褊急，顾吏诟责曰：吾靴何用一千八百？”冯举其右足曰：此亦九百。”
右军之后
会稽王姓者，族本寒微，性好夸诩，时出外郡，每托于人曰：吾王羲之裔孙也。”客曰：可敬可敬，足下者不明说，何以知为右军之后？”其人又恐军籍贻累，连声忙应曰：军是别户，军是别户。”
且只说嘴
京师选将军，群聚以观。山东一人曰：此辈未为魁伟，吾乡一巨人，立则头顶栋而脚踏地。”山西一人曰：吾乡一巨人，坐地而头顶栋。”继而陕西一人曰：此皆未为奇，吾乡一巨人，开口时上唇抵栋，上唇搭地。”傍有难者曰：然则身何居乎？”陕人曰：且只说嘴罢。”
低得没处去
一圬者，子孙为井夫，前后死去，阎王令盖屋，圬者似有难色，心口自语曰：吾尝在三十三天上为玉皇上帝盖殿，高得没处去，今何屑为此？”阎王复令井夫于十八重地狱下井，井夫长叹曰：回思吾祖之所为，我今也低得没处去了。”
卷十
嘲谑
弱臂强弓
唐宋国公不能射，欧阳询作诗嘲之曰：急风吹缓箭，弱臂挽强弓；欲上翻垂下，应西还向东。十回俱着地，两手并擎空；借问谁为此，多应是宋公。”
石学士
石曼卿善谐谑，时乘马出街，御者失鍵，马惊堕地，从吏遽扶掖升鞍。曼卿笑曰：幸我是石学士，若瓦学士，岂不跌碎乎？”
以名相谑
刘窸嘲王觌云：当何故见卖？”觌曰：卖汝值甚分文？”
谑以姓名
石参政中立素喜谐谑，郎中上官泌劝其慎口，对曰：下官口干上官鼻何事？”
园外狼
员外郎石中立尝偕同僚观南御园所畜狮子，守者曰：县官日给肉五斤饲之。”同列戏曰：“吾侪日给反不及狮子矣。”中立笑曰：是不然，盖吾辈皆园外狼，安敢比园内狮子乎？”
卷十一
讽谏
贱人贵马
楚庄王爱一骏马，衣以文绣，庇以华屋，席以露床，以枣脯。马肥死，王欲以棺椁大夫礼葬之，左右谏之不从。优孟闻知，入殿门，仰天大哭，王惊问其故。孟曰：堂堂楚国，何求不得？王所爱马，葬如大夫，薄也，请以人君礼葬之：雕玉为棺、文梓为椁、老弱负土、邻国陪泣，使诸侯闻知，皆知大王贱人而贵马也。”王曰：寡人之过一至此乎？为之奈何？”孟曰：请为王付之庖厨，烹以大鼎，赍以姜枣，荐以椒兰，纳诸人之腹肠，葬以六畜常礼，无使贻笑天下后世也。”
谏猎
谷那律为谏议大夫，永徽中，尝从高宗出猎，途中遇雨止，问：油衣若为得不漏？”对曰：“能，以瓦为之不漏。”盖寓意谏猎，欲人君深居高拱也。上悟，嘉赏焉，赐帛二百匹。
持狭望奢
齐被兵，使淳于髡赍金百斤，车十驷赴赵请兵，淳于髡仰天大笑，冠缨索绝。王问其故，对曰：臣从东方来，见道傍有穰田者，操一豚蹄、酒一孟祝曰：瓯娄满篝，污邪满车；五谷皆熟，穰穰满家。’臣见其所持者狭而所欲者奢，故笑之。”于是齐威王乃益赍黄金千镒、白壁十双、车马百驷。
优旃讽秦
秦始皇殿宴值雨，执盾陛卫者，以苦寒求告优旃，祈得讽谏，少减寒苦。旃许之，预约盾郎曰：我呼汝，齐诺可也。”少顷，殿中上寿，旃临槛大呼曰：陛盾郎。”齐应曰：诺。”旃曰：汝虽长何益？常立雨中；我虽短，幸庇休于此。”始皇感其言，命陛盾者轮半相代。
麋鹿御寇
始皇尝欲大拓苑囿，东极函关，西抵陈仓。优旃曰：善，宜多纵禽兽于中，寇从东来，则令麋鹿向东触之；西来，则令向西触之。”上因寝其事。
漆城之荫
秦二世议欲漆京城，优旃曰：善，主上虽无言，臣固将请之。漆城虽于百姓愁费，然漆城荡荡，寇来不能上，固是良策；但漆物必用荫，城漆可办，顾难为荫室耳。”二世笑而止。
讽止迁流
唐时，有乳母家犯罪，法议应迁徒过陲，时当入朝面辞，乃哀泣求救于郭舍人，郭教以辞后宜疾出，仍数回顾。乳母如其言，郭侍上侧疾骂之曰：咄，老女子何不疾行，陛下已壮矣，尚须汝乳哺耶？却乃勤勤顾恋如此？”上闻言悲之，因下诏无迁乳母。
青凉伞
刘子仪又仕翰苑，望迁秩未遂，因称疾不出。士大夫有来问疾者，对曰：虚热上攻。”时石文定在座，戏言曰：只消一服清凉散即愈矣。”盖官任两府者，方得凉伞也。
文忌俗语
杨文公常戒门人，为文宜避俗语，既而公作表云：伏惟陛下，德迈九皇，云云。时门人郑戬遽请问曰：未审何时得卖生菜？”公笑而易之。
永逸何人
齐王临朝，顾谓侍臣曰：吾国介于数强国间，岁苦侵凌，今欲调丁壮筑长城，起东海，抵武关，逶迤四千里，与诸国隔绝，使秦不得窥吾西，楚不得窃吾南，韩、魏不得持吾左右，百姓虽暂劳，而异日无侵凌伐征之患，岂不永逸乎？闻吾令下，孰不欣跃而来耶？”艾子对曰：今旦大雪，有民裸露僵踣，望天而歌，臣怪之，问其故，答曰：大雪应候，喜明年人食贱麦，我即今年冻死矣!此正如百姓今日劳费筑城，不知永享安逸者当在何人也。’”
年老少卿
后魏孙绍为太府少卿，高帝问曰：卿年老矣？”答曰：臣年虽老，臣卿尚少。”遂迁下卿。
危语
诗家各出危语以相规，一曰：矛头淅米剑头炊。”一曰：百岁老翁攀枯枝。”一曰：并上辘轳卧婴儿。”一曰：盲人骑瞎马，夜半临深池。”
愁理前愆
龙王怒雨泽愆期，凡水族有尾者，悉加究治。虾蟆亦聚族而愁，鼋、鼍、龟、鳖类怪而问曰：“汝无尾者，何为而惧？”答曰：但恐理会蝌蚪时事，则不能免矣。
优人讽谏
宪庙时，汪直怙势，中外侧目。优人扮醉汉卧街酗骂。傍人警斥曰：某阁老至，某公候至。”醉汉皆酗骂如故。又曰：汪太监至。”遂闭口跪伏道左曰：当今之世，吾但知有汪公耳，他复何惧耶。”
六千兵散
一勋臣总督团营，擅役官兵治私第，优人扮二儒生，其一高声咏诗曰：六千兵散楚歌声。”其一曰：八千兵散。”争辩良久，徐曰：汝不知耶？那二千俱在某官家盖房，何曾在营？”
咏物箴警
冲虚先生，笃道君子也，平生劝善惩恶，始终一致。亲党有恶少，专一横逆责人，嗜利乐祸，先生赠之汤瓶，警以诗曰：只见不平声唧唧，何曾心地得清凉。”复遗镜与尺，警以诗曰：自家

面垢何曾见，只辨他人丑与妍；量长量短分明甚，终世何曾把自量。”又尝馈鱼于嗜利者，结句云：香饵一吞无计脱，饱时反不似饥时。”资质可变者，问或化之。
欠二梁
一中产之家，不自忖度，罄产架高堂，堂成而养赡乏矣。里中长者过其庐叹曰：堂甚好，只是欠二条梁。”主人问曰：屋已完美，尚欠何梁？”长者曰：一条是不思量，一条是不酌量。”
空肚吃槌
一士人修业僧寺，无辜受祸，乃题小木鱼以寄意，诗曰：无辜受害实相戏，和尚团囗吃饭栾时；廊下木鱼干甚事，朝朝空肚吃苦槌。”
求人不若求己
或问佛印曰：观音傍有侍者，何为自提净瓶？”佛印戏答曰：求人不若求己。”
卷十二
形体
大眼
主人自食大鱼，却烹小鱼供宾，误遗大鱼眼珠于盘，为客所觉，因戏言：欲求鱼种，归蓄之池。”主谦曰：此小鱼耳，有何足取。”客曰：鱼虽小，难得这双大眼睛。”
须寻生计
人有好誉者，术士知其癖，造门相面，极言称许，且曰：足下只消这双大眼睛，一生受用不尽。”主人喜甚，留款数日，而厚赠之。术士临别，执手相告曰：复有一语，君当记之。”主人问何语，术士曰：足下也须寻些活计，不可全靠这双眼睛；’
口吃
邓艾口吃，语称艾艾。晋文王戏之曰：艾艾为是几艾？”邓答曰：凤兮凤兮，固是一凤。”
胡子
三人共饮出令，要“相”字起“人”字止。其一曰：相识满天下，知心能几人？”其二曰：相逢不饮空回去，洞口桃花也笑人。”其三曰：襄阳有个李胡子。”令主诘之曰：我令歇尾都要说‘人’字，你如何说李胡子？”答曰：李胡子如何不是人？”
酒瓶加帽
魏元孚为太保尚书令，性机辩好酒，貌短而秃。周文帝偏所眷顾，尝于室内置酒十瓶，瓶余一斛，瓶上皆加帽，引孚入视以发笑，孚见之喜曰：吾兄弟辈甚无礼，何为窃入王家？宜早还宅。”因持酒归。周文帝抚掌大笑。
子瑜之驴
诸葛瑾字子瑜，面长似驴，吴王使人牵驴入，题其上曰：诸葛子瑜。”时子瑜之子诸葛恪亦侍宴中，请笔于题下添写“之驴”二字。吴王羡其明敏，即以驴赐恪。
疟疾
金凌陈全患疟疾，制叨叨令云：冷来时冷的在冰凌上卧，热来时热的在蒸笼里坐，疼时节疼的天灵破，颤时节颤得牙关挫，只被你害杀人也么歌，只被你害杀人也么歌，真个是寒来暑往人难过。
卷十三
杂记
许由辞位
尧治天下，久而倦勤，召许由禅位。由入，见所居土阶三尺，茅茨不剪，采椽不賙，虽逆旅之居，无以过其陋。赐之食则饭土钅刑，啜土器，食粗粝，羹藜藿，虽厮监之养，无以过其约。食毕，顾而言曰：吾都天下之富，享天下之贵，久而厌矣；因汝玄德有闻，今将举以授之，汝其享吾之奉也。”由笑而辞曰：似此富贵，由未甚爱也。”
矵赋
范文正公少时作騡赋，其警策句云：陶家瓮内，淹成碧绿青黄；措大口中，嚼出宫商角微。”盖亲尝世味，故得騡之妙处。
判牛
二农家畜牛，相触致死一牛，因讼于官，为之判曰：两牛相触，一死一生；死者同食，生者同耕。”又有畜鹅者，食邻居晒谷，因被扑杀，鹅主讼于官，为之判曰：鹅嘴如梭，吃谷不多；鹅主偿谷，谷主偿鹅。”
一跃龙门
士人过渡，失脚溺水，随拯起云诗曰：刚踏船头忽摆开，天公为我洗尘埃；时人只道归东海，一跃龙门便转来。”
下第言志
诗曰：诸公相继下云台，愧我仍为一秀才；丹桂不须零碎折，明科和月掇将来。
前粗后细诗
世传解学士题长亭四柳图送薛尚书致政云：东边一株杨柳树，西边一株杨柳树，南边一株杨柳树，北边一株杨柳树；纵有柳丝千万条，也绾不得征鞍住。南山叫鹧鸪，北山叫杜宇；一个叫行不得哥哥，一个叫不如归去。”又尝题画松云：磨尽一锭两锭墨，写出一株大枯树；夜深老鹤忽飞来，踏枝不着空归去。”
假牙牌
举子有再辞一榜，卒业国学者，作诗曰：衣归辞还真角带，从新悬起假牙牌。”

