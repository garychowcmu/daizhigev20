文心雕龙考异 张立斋


　　　　　　　序
　　梁刘彦和文心雕龙乙书，自隋书经籍志初见著录后，原本久佚，唐写本残，元至正本仅见于何焯语、及孙贻让礼札迻中所引黄丕烈校本。明以后，有弘治嘉靖万历诸刻，传本始盛于世。至于何义门所谓据宋本校勘者，乃误于明钱功甫之一言，未足信也。盖钱氏自称所得阮华山宋刊，实为晚出，有依托之嫌，与所称隐秀篇四百字，同属可疑。纪文达叶郋园均有论正，若是今世传本，唐钞残缺，元镌罕见，当以明刻较全而差古矣。兹编所据：一、英京所藏唐人写本残卷影片，自原道篇赞曰以下，至谐隐篇题止。二、涵芬楼影印之嘉靖本。三、万历杨升庵批点梅庆生音注本，哈佛图书馆所所藏；余前岁讲学来美，得影印全书一函。四、凌云本，原刻极精，五色套印，亦哈佛所藏。五、黄叔琳集注及纪评合刻本，为道光十三年初刊于南广节署，朱墨两色套板，为哥大图书馆所藏。据此五种，逐篇互校、手自甄录，旁参御览及近世范文澜注本，杨明照校本，王利器新书，所引诸旧刻，翻检再三，间下已说；并补拙着文心注订之所未备。惟王杨二氏校本，自述所据唐写本以下，王凡廿三种，杨凡十七种，余则唐写本以下，仅得其五，颇惭寒俭。但二氏之作，于校雠则每失，于论断则频误。兹就唐本十余篇中，王氏失校者，有廿余条，杨氏失校者，达三百四十余条，如唐写本辨骚篇「汤武之祇敬」句下，原脱「典诰之体也，至讽之旨也，」四句共廿二字。又铭针篇「孟臧武之论铭也，」句下原脱「曰天子令德，诸侯计功，大夫称伐，」三句共十三字，二氏均未校出，谨细忽大，不见舆薪，为失之最者也。且唐写本原为草体，娟秀有法，西陲古卷上品，盖中唐学士大夫之笔，二氏于诸篇中之天与之，祀与祝、复与履、诘与诰、晢与晰、秘与秘、弥与珍、照与昭、祝与说、间率依稀莫辨，以意误从，是又不识草书之过也。杨氏凡遇写本中之观字，皆认为亲字之误，诚又匪伊所思矣。至于亡忘、绩绩、解懈、唱倡、撰选、宛婉、旁傍、曜耀、却郗、皆于古为通之字，有典籍可按，而二氏率以应从某从某者，何疏略至于是欤。盖校雠之作，如仇家相对，又乌可不求甚解乎。征圣篇，先王圣化句，唐本圣化作声教，以为下章有声教一辞，改从唐本，不知圣化本于孟子，声教本于禹贡，何当改从。明诗篇五子咸怨句，从范注改怨为讽，不知怨为尚书五子之歌经本字。诔碑篇迭致文契句，别本迭致作送势，则谓送势为六朝常语，应改从，（亦据范说）不知迭致之本于易系辞。此皆杨氏之误也。诔碑篇易入新切句之切，而识作丽，谓宜改从。铭针篇卿尹州牧句，谓唐写本前上有九字，今检唐本，切字不误，九字本无，此又王氏之误也。以上仅就写本诸篇略举而已。杂文以下，卅余篇中，二氏失误，仍多不免，将随章见义，以己意宾从，颇补其失，略正所误。但考异之作，如扫落叶，究竟难求，况文心原本已渺，自明清以降，异本之见于著录者，不下廿余种，加以御览玉海诸书所引，足资取证者尤繁，搜罗艰备，阙疑难详，今所从事，聊为引玉，用俟专家。别如范注所谓宗经篇袭王仲宣文章志之说，即自「易惟谈天，至表里之异体者也」，共二百字，则检艺文类聚及御览并无，是乃范氏引象山陈汉章之言，本出严铁桥全汉文所误录。况孤证不足据；而两汉六朝之文体，风格迥殊，故不为论列，以免厚诬古人也。此稿始于编注订时，原仅据嘉靖本及坊间黄本，客夏再度来美，所获善本不一，乃勉为完稿。入秋偶恙初痊，再检来稿，重校一过，且以遣日，区区之作，竟迭经寒署矣。
　　　　　　　　成申岁除张立斋识于纽约之凝碧楼，时年七十。

原道第一
○以铺理地之形。（此据嘉靖本下同）
　　梅庆生音注本（以下简称梅本）凌云本（以下简称凌本）黄叔琳本（以下简称黄本）并同。王足利新书本（以下简称王校凌本）引陈本梁本理地作地理。
　　立斋按：理地与上文丽天对文，理地是。
○为五行之秀人。实天地之心生。
　　梅本凌本黄本人生二字并无。王利器新书（以下简称王校本）引故宫周刊载明钞本文心书影一帧与梅本同。
　　立斋按：嘉靖本人字衍，心生由下文而诡。杨明照校注本（以下简称杨校本）云：「当作秀气心生」四字者、非是。
○傍及万物。
　　梅本凌本黄本并同。杨校本引张本、孙本，傍并作旁，杨云：「
旁字是」。
　　立斋按：傍亦音旁，庄子斋物论、傍冒、旁傍字通，杨校非是。
○调如竽瑟。
　　梅本凌本黄本并同。御览作竹瑟。王校本引明活字本御览，作竹琴。
　　立斋按：礼记乐记庄子管子皆竽瑟并称，从竽瑟是。
○肇自太极幽赞神明。
　　梅本凌本黄本并同。御览太作泰，赞作赞。王校本云：「旧本俱作赞，孔龢碑幽赞神明，作赞是。」
　　立斋按：太泰古通；赞后起字，说文无赞字。两汉碑刻为或体俗体之源，文字之乱，自两汉始；王校引碑文皆东汉以后之物。作赞是，王校非。
○洛书韫于九畴。
　　梅本凌本黄本并同。杨校云：「龙豁精舍丛书本畴作章，汉书五行志作九章。」
　　立斋按：杨说非，依经文作畴是。
○唐虞文章，则焕乎始盛。
　　梅本凌本黄本并同。注云：「始、冯本作为，御览亦作为。」杨校云：「征圣篇远称唐世则焕乎为盛，辞义与此同，可证作为是也。」
　　立斋按：宜从始，因下有既发亦垂句，既亦皆承始义，且以二典为古文之始，故从始，杨校非。
○益稷陈谋。
　　梅本谋作谟。注云：「元作谋，杨改。」凌本黄本并同。御览作谟。
　　立斋按：说文锴注：泛议将定其谋曰谟。」从谟是，杨失校。（
杨失校颇繁，以下不悉举）。
○九序惟歌。
　　梅本凌本黄本并同。御览惟作永。
　　立斋按：书大禹谟，「九功惟叙，九叙惟歌。」作咏非。
○辞繇炳曜。
　　梅本凌本黄本并同。御览作耀。
　　立斋按：曜耀字通，见玉篇。
○褥其徽烈。
　　梅本褥作振。注云：「元作褥，朱改。」凌本黄本并同。御览正作振。
　　立斋按：从振是。易蛊象：「君子以振民育德。」曲礼：「振书论于君前。」皆有振作之义。王校本误褥为缛，缛、六经所无。
○剬诗缉颂。
　　梅本同。剬下注云：「音端。」黄本凌本并同。御览剬作制。
　　立斋按：剬、古制字，见史记正义五帝纪注。剬同制，亦见说文。梅音端，亦本说文。
○雕琢情性。
　　梅本凌本黄本并同。御览作性情。
○木铎启而千里应。
　　凌本黄本御览并同。梅本启作起。杨校引诸本。作起。
　　立斋按：启本论语不愤不启，王校据梅本从起非是。
○爰自风姓。
　　梅本凌本黄本并同。御览爰上有故字。
○玄圣创典。
　　梅本玄下注云：「一作元。」凌本同，黄本玄作元。
　　玄斋按：玄圣见庄子天道篇。凡清刊本玄皆作元，避圣祖讳也，以下不具举。
○原道心裁文章。
　　梅本凌本并同。黄本作「原道心以敷文章」。注云：「以敷一作裁文，从御览改。」又以敷，御览作而敷。
　　立斋按：嘉靖本以字脱，裁夺敷布也；从敷为长。
○研神理而设教。
　　梅本凌本黄本并同。御览而作以。
○发辉事业。
　　梅本凌本黄本并同。注云：「辉宜作挥，御览正作挥。」
　　立斋按：易干文言：（六爻发挥、旁通情也。」从挥是。
○故知道圣以垂文，圣因文而明道。
　　梅本凌本黄本并同。御览无知字。
○旁通而无涯。
　　梅本凌本并同。黄本涯作滞。注云：「作涯。从御览改。」王校云：「按今见宋本御览皆作涯。」
　　立斋按：无滞则通达；不匮则足用，从滞为长。
○汤曰鼓天下之动。
　　梅本凌本并同。黄本动下有者字，从御览增。
　　立斋按：经文有者字，御览是。
○乃道之文也。
　　梅本凌本黄本并同。御览无乃字。
○民胥以效。
　　凌本黄本并同。梅本效作。
　　立斋按：为效之俗体。从效是。
　　　　　　征圣第二
○见乎文辞矣。
　　梅本凌本黄本并同。唐写本无文字。
　　立斋按：诸本文字衍，易系辞下云：「圣人之情，见乎辞矣。」唐写本是。
○先王圣化。
　　梅本凌本黄本并同。唐写本，圣化作声教。
　　立斋按：孟子：「大而化之谓圣。」此圣化所本。禹贡：「朔南暨声教，讫于四海。」此声教所本。诸家并据练字篇改从声教者皆非。
○夫子风采。
　　梅本凌本黄本并同。唐写本风采作文章。
　　立斋按：上文已有文章句，此作风采是。
○溢于格言。
　　梅本凌本黄本并同。唐写本于作乎。
○以立辞为功。
　　梅本凌本黄本唐写本并同。黄本立作文。
　　立斋按：左传僖二三年：「吾不如襄之文也。」杜注：「有文辞也。」又襄二五年「非文辞不为功。」依传文从「文」为是。除黄本皆非，扬校误。
○以多方举礼。
　　梅本凌本黄本唐写本，方并作文。梅本注云：「元作方，孙改。」
　　立斋按：孙改是。
○此事迹贵文之征也。
　　梅本凌本黄本并同。唐写本迹作绩。
　　立斋按：书尧典：「庶绩咸熙。」传：「绩功也。」又迹同迹。诗小雅：「念彼不迹。」传：「不迹、不循道也。」二字义殊，唐本是，王失校。
○忠足而言文。
　　凌本同。梅本黄本忠作志。注云：「志元作忠、谢改。」唐写本作志。
　　立斋按：作志是。左传襄二五年：「言以足志。」又而字、唐写本作以，杨王二氏皆失校。
○妙极机神。
　　梅本凌本黄本唐写本并同。梅本注云：「机疑作几。」
　　立斋按：庄子至乐篇：「万事皆出于几，皆入于几。」此几字所本。几神与上日月为对文，从几是。
○缛说以繁辞。
　　梅本黄本并同。唐写本辞作词。
　　立斋按：辞词三字互通，唐写本辞词互用。如词高言中，信辞若巧，分见第一、二两篇是也。
○书契断绝。
　　梅本凌本黄本并同。唐写本作决断。
○文章昭晰以象离。
　　梅本凌本黄本并同。唐写本晰作晢，象作效。
　　立斋按：从晰是。考晰、晢二字易混，白晰之晰从析，明晢之晢从折，唐写本草书之木手莫辨。又按离、卦名，从象是，杨校云：「
晢、俗字」者误。
○繁略殊形。
　　梅本凌本黄本并同。唐写本形作制。
　　立斋按：形指体势而言，与下文时字对文，从形是。
○变通会适。
　　梅本凌本黄本并同。唐写本作适会。
　　立斋按：易系上：「唯变所适。」韩康伯注云：「变通贵于适时，趣舍存乎其会。」唐写本是。
○是以致论必征于圣，宗于经。
　　梅本凌本黄本并作「是以子政论文，必征于圣；稚圭劝学，必宗于经」。注云：「子字符脱，杨补。」唐写本作「是以论文必征于圣；窥圣必宗于经。」
　　立斋按：唐写本是。杨氏所补，或以意为之也。
○弗为好异。
　　梅本凌本黄本并同。唐写本弗惟作不唯。
　　立斋按：「不、弗」、「惟、唯」，皆音义互通。不、古音弗。
○故知正言所以立辨。
　　梅本凌本并同。黄本作辩，唐写本作辨。
　　立斋按：辨辩音义互通，说文皆作判解也。又通偏，杨校非。
○辞成无好异之尤，辨立有断辞之义。
　　梅本凌本黄本并同。唐写本成下有则字，义作美。
　　立斋按：尤、过，义、宜也。意对为切，从义是。
○徒事华辞。
　　梅本凌本黄本并同。
　　立斋按：庄子列御寇原作从，然徒事云者，含訾意，亦通。
○虽却此言圣。
　　梅本凌本并同。黄本此言作訾，唐写本作訾。
　　立斋按：作訾是。
○弗可得己。
　　梅本凌本黄本并同。唐写本弗作不，己作也。
○犹或钻仰。
　　梅本凌本黄本并同。唐写本犹作且。
○胡宁勿思。
　　梅本凌本黄本并同。唐写本胡宁作宁曰。
○睿哲惟宰。
　　梅本凌本黄本并同。唐写本睿作叡。
　　立斋按：睿叡互通。说文睿作叡。
　　　　　宗经第三
○其书言经。
　　梅本凌本黄本并同。御览及唐写本言并作曰。
　　立斋按：从曰是。
○效鬼神。
　　梅本凌本黄本并同。唐写本效作。
　　立斋按：，玉篇云：「俗效字，正韵古惟从文，无从力者。」效、说文象也，又通效，唐写本误。
○洞性灵之奥区。
　　梅本凌本黄本并同。唐写本作区奥。
　　立斋按：班固东都赋：「天下之奥区焉。」唐写本及范注均误。
○大宝咸耀。
　　梅本凌本并同。唐写本及御览咸并作启。
　　立斋按：大宝指群经，故曰咸。从咸是。
○义既极乎性情。
　　梅本凌本黄本并同。唐写本及御览极并作挺，王校引明钞本御览极作埏。
　　立斋按：极字至高至大至正之义，从极是。
○辞亦匠于文理。
　　梅本凌本黄本并同。唐写本及御览于作乎。
○圣谋卓绝。
　　梅本谋作谟。凌本黄本御览及唐写本并同。
○而吐纳自深。
　　梅本凌本黄本并同。唐写本及御览并无而字。
○易惟谈天。
　　梅本凌本并同。黄本易上有夫字，御览及唐写本并同。
○人神致用。
　　梅本凌本并同。黄本人作入。注云：「从御览改。」唐写本亦作入。
○洪锺。
　　梅本凌本黄本并同。范注云：「闵本锺作钟。」
　　立斋按：锺、钟古通，酒器乐器之别，自汉以后始着。
○旨远辞高。
　　梅本高作文，凌本黄本并同。注云：「元作高，孙改。」，唐写本作高。
　　立斋按：远与高、中与隐，辞义相协，从高是。
○固哲人之骊渊也。
　　梅本凌本黄本并同。唐写本固作故。
　　立斋按：从固是。
○书实记言。
　　梅本凌本黄本并同。御览及唐写本记并作纪。
　　立斋按：记、释名：「纪也。」。纪、史记索隐：「纪者记也。」。记、纪训同而辞互相假，但经典中义实有别。诗大雅：「纲纪四方。」传：「理之为纪。」书益稷：「据以记之。」传：「使记识其过也。」据此记言之记，宜从记。
○诂训茫昧。
　　梅本记言之下，接览文如诡；黄本记言之下，接训诂茫昧，与唐写本同。
　　立斋按：自此句之下，至表里之异体者也，倒错难读，先逐句校定之如下。
○故子夏叹书，昭昭若日月之明，离离如星辰之行，言昭灼也。
　　梅本凌本黄本并同。唐写本明上有代字，行上有错字。
○礼记立体，据事剬范。
　　梅本体下有弘用二字，剬作制。凌本同。黄本记作以。注云：「
一作贵。」，体下注云：「一本有宏用二字。」唐写本与黄本同。
○章条纤曲，一字见义。
　　梅本曲下有「执而后显，采掇王言，莫非宝也。春秋辨理」四句。注云：「四句十六字原脱，朱按御览补。」凌本黄本王并作生，唐写本王言作片言。
○谅以邃矣，尚书则览文如诡。
　　梅本邃矣下，「此圣人之殊致，表里之异体者也」两句。注云：「自书实记言之下，倒错难通，余从诸善本校定云云。」
○诗主言志，诂训同书。
　　凌本黄本并同。梅本诂训作义训，唐写本言作之。
○敢最附深衷矣。
　　梅本作「故附深衷」，无矣字。黄本作「故最附深衷矣」。唐写本及御览作「最附深衷矣」，无敢故二字。
　　立斋按：此句下嘉靖本作礼记立体，据事剬范，章条纤曲，下接「一字见义」。梅本作「训诂茫昧，通乎尔雅，文意晓然矣」，下接「礼记立体」句。唐写本则矣字下，作「礼以立体，据事制范」句。凌本黄本并与唐写本同。
○此圣人之殊致，表里之异体者也。
　　梅本凌本此二句在谅以邃矣之下。黄本唐写本此二句则在「访义方隐」句下。
　　立斋按：以上自书记言，至此二句止，信如杨氏所云：「诸本互舛，倒错难通」，幸有唐写本为据。此二百字中，如言昭灼之昭，唐写本作照；诗主言志之主，唐写本作之；据事剬范之剬，唐写本作制；采掇生言之生，唐写本作片；谅以邃矣之以，唐写本作己；圣人殊致之人，唐写本作文；凡此异文，皆足改从，中惟照、宜从昭，此句法本左传隐五年昭文章，与桓二年昭其俭也。至于章句丛错不协，皆依此写本为定，差可读矣。兹参酌黄本唐写本等写定如下。「书实记言，而诂训茫昧，通乎尔雅，则文意晓然。故子夏叹书，昭昭若日月之明，离离如星辰之行，言昭灼也。诗主言志，诂训同书，摛风裁兴，藻辞谲喻，温柔在诵，故最附深衷矣。礼以立体，据事制范，章条纤曲，执而后显，采掇片言，莫非宝也。春秋辨理，一字见义，五石六鹢，以详略成文；雉门两观，以先后显旨，其婉章志晦，谅以邃矣。尚书则览文如诡，而寻理即畅；春秋则观辞立晓，而访义方隐。此圣人之殊致，表里之异体者也。」
○至根底盘深。
　　梅本凌本黄本并同。唐写本作「至于盘固。」
○余味日新。
　　梅本凌本黄本并同。唐写本余上有而字。
○后进追取而非晓。
　　梅本凌本黄本晓并作晚。注云：「晚元作晓。」唐写本作晚。
　　立斋按：晚与下文先字对文，从晚是。
○前修文用而未先。
　　梅本凌本黄本并同。注云：「文一作运。」唐写本文作久。
　　立斋按：杨校从久，以对上文追取而意似可解，用运可互通，两句皆属论文字而言，故写本从久为长也。
○易统其首。
　　梅本凌本黄本唐写本并同。注云：「首一作旨。」
　　立斋按：据下文「发其源，立其本，总其端」诸句，言源言本言端，故从首是。
○纪传铭檄。
　　梅本凌本黄本并同。注云：「朱云铭当作移。」唐写本纪作记，铭作盟。
　　立斋按：唐写本是，春秋盟会为盛，从盟是。
○终入环内者也。
　　梅本凌本黄本并同。唐写本无者也二字。
○仰山铸铜。
　　梅本凌本黄本并同。唐写本仰作即。
　　立斋按：史记吴王濞传：「乃益骄溢，即山铸钱，煮海水为盐。」索隐：「即，就也。」从即是。
○义直而不回。
　　梅本凌本黄本并同。唐写本直作贞。
　　立斋按：论说篇「时利而义贞」，分用易干卦语。贞，固也，从贞是。
○励德树声。
　　梅本凌本黄本并同。唐写本励作迈。
　　立斋按：作迈是，迈同劢，书大禹谟「皋陶迈种德」句本此，杨校引左传杜注而不及经文，注失其本矣。
○正末归本。
　　梅本凌本黄本并同。唐写本「正末」作「极正」。
　　立斋按：易干文言「各正性命」句本此，唐写本误。
○三极道。
　　梅本凌本黄本唐写本并同。铃本校云：「按三极彝训，已见正文，此道训之字疑错置。」
　　立斋按：铃说是。
○致化归一。
　　梅本凌本黄本并同。唐写本归作惟。
　　立斋按：唐写本是。书大禹谟「惟精惟一」。
　　　　　正纬第四
○神龟见而洪范耀。
　　梅本凌本黄本并同。唐写本耀作耀。
　　立斋按：耀、耀字通，俗作曜，王校误云「唐写本作曜」非是。
○斯之谓也。
　　梅本凌本黄本并同。唐写本之作其。
　　立斋按：从之是。
○好生矫诞。
　　梅本凌本黄本并同。唐写本诞作托。
　　立斋按：诞与訑同，疑元作訑，唐写本由形近而讹，从诞是。
○孝论昭哲。
　　梅本凌本黄本哲并作。注云：「原作哲，许改。」唐写本孝作考。
　　立斋按：从考从皆是，哲考并误。
○按经验纬。
　　梅本凌本黄本并同。唐写本按作酌。
○纬之成经。
　　梅本凌本黄本唐写本并同。王校云：「成疑作于。」
　　立斋按：纬经有相成之势，盖作纬者必依经以成，引经为说，故成字为长，王校疑作于者非是。
○倍擿千里。
　　梅本凌本黄本并同。唐写本擿作摘。杨校云：「宜从摘。」
　　立斋按：摘擿互通，擿音义同掷，杨说非。
○经显圣训也，纬隐神教也。
　　梅本凌本黄本并同。唐写本无也字。
○圣训益广。
　　梅本凌本黄本并同。唐写本圣作世。
　　立斋按：作圣是。
○而今纬多于经。
　　梅本凌本黄本并同。唐写本无今字。
○尧造绿图。
　　黄本唐写本并同。梅本绿作录。
　　立斋按：录，说文「金色也」，与丹书并称，宜从录。
○图录频见。
　　梅本凌本并同。黄本录作箓，唐写本录作绿。
　　立斋按：箓为录之俗体，从录是。
○伪既倍摘。
　　梅本凌本黄本并同。注云：「倍疑作掊。」
　　立斋按：「倍音义与背同，韩愈韩滂墓志「滂读书倍文，功力兼人。」注：「倍文谓背文，暗记也。」参拙著文心注订，黄说非。
○原夫图录之见。
　　梅本凌本黄本并同。唐写本无原字，图录作绿图。
　　立斋按：唐写本误同前。
○乃昊休命。
　　梅本凌本黄本并同。唐写本乃作乃。
　　立斋按：乃同乃，昊、昦之俗体，尧典「钦若昦天」，参注订。
○前世符命。
　　梅本凌本黄本并同。唐写本世作圣。
○伎术之士。
　　梅本凌本黄本并同。唐写本伎作技。
　　立斋按：伎、技古通，礼王制：「作奇技。」书泰誓：「断断无他技。」史记冯驩传：「无他伎能。」
○必假孔氏。
　　梅本凌本黄本并同。唐写本假作征，王失校。
○谓起哀平。
　　梅本凌本黄本并同。唐写本谓下有伪字。
　　立斋按：书洪范正义：「纬侯之书，不知谁作。」通人讨核，谓纬起哀平，孔氏袭舍人语有伪字，杨校是。
○东序秘宝。
　　梅本凌本黄本唐写本并同。
　　立斋按：杨校云：「唐写本秘作秘。」今按唐写本元作秘，杨氏识作秘非是。
○曹褒撰谶以定礼。
　　梅本凌本黄本并同。唐写本撰作选。
　　立斋按：撰与选同，见集韵，杨校非。
○尹敏戏其深瑕。
　　梅本凌本黄本并同。注云：「戏作巇。」唐写本深瑕作浮假。
　　立斋按：黄氏云「疑作巇。」不知所据，从戏是。
○白鱼赤乌之符。
　　梅本凌本黄本并同。唐写本乌作雀。
　　立斋按：白鱼赤乌皆本史记周本纪，如以赤雀为文王事，则应作赤雀白鱼矣，舍人原文当作乌不作雀，此或传写之误，杨校非。
○黄金紫玉之理。
　　梅本凌本黄本理并端。注云：「瑞元作理，孙改。」唐写本金作银，理作瑞。
　　立斋按：史记孝武纪：「以风符应合于天地。」集解：「瑞也。」此孙氏改字所本。范校云：「金作银」是，见礼斗威仪。
○是以后来辞人。
　　梅本凌本黄本并同。唐写本后作古。
　　立斋按：后、古皆通，但后字为长，指自哀平谶纬既兴之后而言也，不能概之以古。杨校云「指彦和以前，宜从古」者非是。
○援摭英华
　　梅本凌本黄本援摭并作采摭。唐写本作捃摭。
　　立斋按：捃摭是。史记十二诸侯年表：「荀卿孟子韩非之徒，往往捃摭春秋之文以著书。」又事类篇：「捃摭经史。」所本皆同，杨校失检。
○平子恐其迷学。
　　梅本凌本黄本并同。唐写本恐作虑。
○荣河温洛。
　　梅本凌本黄本并同。唐写本荣作采。
　　立斋按：黄注云：「尚书中侯『帝尧即政，荣光生河，休气四塞。』作采非。
○糅其雕蔚。
　　梅本凌本黄本并同。唐写本糅作采。
　　立斋按：离骚：「芳与泽其杂糅兮。」糅字本此，杨校非。云：「采其雕蔚，即篇末招摭英华之意。」非是。
　　　　　辨骚第五
○小雅怨谤而不乱。
　　梅本凌本黄本唐写本旁并作诽。注云：「元作旁，许改。」
　　立斋按：庄子刻意篇：「放言怨诽。」通训定声：「放言曰访，微言曰诽。」许改是。
○可谓兼之。
　　梅本凌本黄本并同。唐写本无兼之二字。
　　立斋按：兼之言兼有国风小雅之不淫不乱也，唐写本脱。
○昆仑悬圃。
　　梅本凌本黄本并同。注云：「悬一作玄。」唐写本元作玄。
　　立斋按：悬、玄古通。
○文辞雅丽。
　　梅本凌本黄本并同。唐写本无辞字。
　　立斋按：文辞与次句辞赋之辞犯重，从唐写本是。
○驷虬乘翳。
　　梅本凌本黄本并同。铃本云：「洪本翳作鹥，诸本皆误，唯唐写本作鹥不误。」
○皆合经术。
　　梅本凌本黄本并同。唐写本术作传。
○杨雄讽味。
　　梅本凌本黄本并同。唐写本讽作谈。
　　立斋按：从讽是，说文「讽、诵也。」
○谓不合传。
　　梅本凌本黄本唐写本并同。铃木云：「洪本传下有体字。」
○鉴而弗精。
　　梅本凌本黄本并同。唐写本弗作不。
○翫而未核者也。
　　梅本凌本黄本并同。唐写本也作矣。
○汤武之祗敬。
　　梅本凌本黄本并同。唐写本作禹汤。
　　立斋按：离骚原作汤禹。又按祗敬以下四句，唐写本脱，诸家皆未校出。
○桀纣之猖披。
　　梅本凌本黄本并同。唐写本原脱此句。
　　立斋按：猖披，楚词宋本作昌被，别本作倡披，被音义与披通，盖古文凡披皆作被也。
○丰隆求宓纪，鸩鸟媒嫁女。
　　梅本凌本黄本并同。唐写本丰上有驾字，鸩上有凭字。
　　立斋按：唐写本驾凭字衍，此列举迂怪之事，杨校非。
○夷羿蔽日。
　　梅本凌本黄本蔽并作彃。注云：「元作蔽，孙改。」唐写本作毙。
　　立斋按：楚辞天问：「羿焉彃日。」别本又作毙，从彃是。说文：「彃射也。」王校从唐写本改从非是。
○木天九首。
　　梅本凌本黄本天并作夫。注云：「元作天，谢改」唐写本作木夫。
　　立斋按：楚辞招魂：「一夫九首，拔本千些。」作夫是。
○土伯三足。
　　梅本凌本黄本足并作目。注云：「目元作足，朱改。」唐写本作目。
　　立斋按：同前书：「土佰九约，....参目九首。」从目是。
○摘此四事。
　　梅本凌本黄本并同。唐写本摘作指。
　　立斋按：摘发指近也，见说文。从摘是。
○体宪于三代。
　　梅凌黄三本宪并作慢。注云：「慢元作宪，朱据宋本楚辞改。」唐写本作体宪。
　　立斋按：从慢是，参注订。杨校语意朱阐，从宪非，诏策之体宪一词，义有别也，王校从宪亦非。
○风雅于战国。
　　梅本凌本黄本并同。唐写本雅作杂。
　　立斋按：唐写本以形近而讹，从雅是。
○取镕经意。
　　梅本凌本黄本并同。唐写本意作旨。
○自铸伟辞。
　　梅本凌本黄本并同。注云：「赵云伟作纬。」唐写本亦作纬。
　　立斋按：唐写本误，从伟是。
○九歌九辩。
　　梅本凌本黄本并同。唐写本辩作辨。
　　立斋按：辨、辩字通，见前说。说文同作判解，后以引申之义，乃有考问谓之辨，巧言谓之辩也，据易干卦「问以辨之」又履卦「君子以辩上下定民望」可证。
○绮靡以伤情。
　　梅本凌本黄本并同。唐写本绮靡作靡妙。
○诡而惠巧。
　　梅本凌本黄本并同。唐写本惠作慧。
　　立斋按：惠慧字通。后汉书孔融传：「将不尔惠乎。」注：「惠作慧。」
○招魂招隐。
　　梅本凌本黄本并同。注云：「招魂、冯云：『楚辞本作大招。』下云、屈宋莫追，疑大招是。」唐写本作大招。
　　立斋按：淮南小山有招隐士在续楚辞中，彦和所引不及贾谊以下诸篇；故从大招是。
○耀艳而深华。
　　梅本凌本黄本并同。唐写本深作采。
　　立斋按：耀艳、文采外发也；深华、文采内蕴也。外发故曰耀，内蕴故曰深，深者藏也。考工记：「梓人必深其爪。」即藏其爪也。采、采、彩互通，与耀字不协，从深是，杨校非。
○遽蹑其迹。
　　梅本凌本黄本唐写本并同。王校引锺本梁本遽作远。
　　立斋按：从遽是。
○菀其鸿裁。
　　梅本凌本黄本并同。唐写本菀作苑。
　　立斋按：菀苑音义互通；惟菀盛茂也，诗小雅「有菀其特。」则与苑有别，从菀是。菀又音郁，王校非。
○酌而不失其真。
　　梅本凌本黄本并同。唐写本真作贞。
○顾盻可以驱辞。
　　梅本盻作盼，凌本黄本并同。唐写本盻作眄。
　　立斋按：盻音系，说文「恨视貌。」盼音判，玉篇「目黑白分明貌。」眄音，虞卿以顾眄而指相印，见前汉书班固叙传，从唐写本作眄是。王失校。
○壮志烟高。
　　梅本凌本黄本并同。唐写本志作采。
　　立斋按：骚体志郁而文盛，壮字非，从唐写本作采是。
　　　　　明诗第六
○歌永言。
　　梅本凌本黄本并同。唐写本歌作哥。
　　立斋按：哥、古文歌，见说文。
○圣谋所析。
　　梅本凌本黄本并同。唐写本谋作谟。
　　立斋按：从谟是。
○诗者持也。
　　梅本凌本黄本并同。唐写本持上有故字。
○有符焉耳。
　　梅本凌本黄本并同。唐写本有上有信字。
○昔葛天氏乐辞云。
　　梅本凌本黄本并同。唐写本无天氏二字，下无云字。
　　立斋按：依下文「黄帝云门，理不空弦」，上应作「葛天乐辞，玄鸟在曲」，氏云均衍文，见玉海引「昔葛天乐辞，玄鸟在曲」可证。唐写本脱天字。
○黄帝云门，理不空绮。
　　梅本凌本黄本并同。注云：「绮、朱云当作弦。」唐写本正作弦。
　　立斋按：诗谱正义云：「既能合集，必不空弦。」弦之所歌，即是诗也；从弦是。
○大唐之歌。
　　梅本凌本黄本并同。唐写本唐作章。
　　立斋按：大唐、大章、大巷，皆尧乐名，参注订。
○舜造南风之诗。
　　梅本凌本黄本唐写本并同。御览舜作虞。
　　立斋按：上称尧，下称舜，从舜是。
○太康败德。
　　梅本凌本黄本唐写本并同。御览太作少。
　　立斋按：此据史记夏本纪：「帝太康失国。」作少非，少康乃诛浇者、夏后相之子也。
○五子咸怨。
　　梅本凌本黄本并同。唐写本怨作讽。
　　立斋按：「五子咸怨」，句本尚书五子之歌，讽字非，范注杨校均误。
○子夏监绚素之章。
　　梅本凌本黄本并同。唐写本监作鉴。
　　立斋按：监、鉴字通。监、察也，视也。览本义为大盂，见说文，引申亦为视义，义属后起，监字是，读平声。
○可与言诗。
　　梅本凌本黄本唐写本并同。御览与作以，唐写本诗下有矣字。
　　立斋按：与字本论语，以字非。
○王泽殄竭。
　　梅本凌本黄本唐写本并同。御览殄作弥。
　　立斋按：尚书毕命：「余风未殄。」殄、绝也，与下文辍字偶，杨校云「唐本作弥」非也，盖行草之，往往近尔；是从非尔也，杨校误识。
○风人辍采。
　　梅本凌本黄本并同。唐写本辍作掇。
　　立斋按：从辍是。
○以为宾荣。
　　梅本凌本黄本并同。唐写本为作成。
○李陵班婕妤。
　　梅本凌本黄本并同。唐写本及御览并无妤字。
　　立斋按：婕妤、官名，古于官号多单称，如右丞曰丞，丞相曰相，太宰曰宰，婕妤称婕，唐写本御览并可从。
○见疑于后代。
　　梅本凌本黄本唐写本并同。御览后作前。王校云：「疑读作拟亦通。」
　　立斋按：疑、拟古通，惟此则从疑为是，缘上文莫见五言句义而致后文之疑也，王校非。
○召南行露。
　　梅本凌本黄本并同。唐写本及御览召并作邵。
　　立斋按：召字经典无作邵者，唐写本及御览并误。
○阅时取证。
　　梅本凌本黄本并同。唐写本及御览证并作征。
○两汉之作乎。
　　梅本凌本黄本并同。唐写本两上有故字，御览上有固守。
　　立斋按：御览固字是。
○婉转附物。
　　梅本凌本黄本唐写本并同。王校云：「唐写本婉作宛。」
　　立斋按：唐写本正作婉、非作宛也，王校误识。
○怊怅切情。
　　梅本凌本黄本唐写本并同。御览怊作惆。
○清曲可味。
　　梅本凌本黄本唐写本及御览曲并作典。梅注云：「曲，作典。」
　　立斋按：从典是。
○暨建安初。
　　梅本凌本黄本并同。唐写本初上有之字。
　　立斋按：王校于唐写本此条脱。
○五言腾踊。
　　梅本凌本黄本踊并作踊，唐写本踊作跃。
　　立斋按：踊经传皆作踊，诗邶风「踊跃用兵。」礼檀弓「辟踊，哀之至也。」从踊是。
○唯取昭哲之能。
　　梅本凌本黄本唐写本哲并作晰。
　　立斋按：从晰是。
○唯稽旨清峻。
　　梅本凌本并同。黄本唐写本旨并作志。
　　立斋按：王校于唐写本此条脱。
○若乃应璩百一。
　　梅本凌本黄本并同。唐写本一作壹。
○辞谲义贞。
　　梅本凌本黄本唐写本并同。御览贞作具。
　　立斋按：从贞为长。
○张潘左陆。
　　梅本凌本黄本并同。唐写本及御览作张左潘陆。
　　立斋按：时序才略诸篇皆作左潘。
○嗤笑徇务之志。
　　梅本凌本黄本并同。唐写本嗤作羞。
○或文以为妙。
　　梅本凌本黄本并同。唐写本作析。
　　立斋按：从析是，为析之别体。
○崇盛亡机之谈。
　　凌本黄本并同。梅本唐写本亡并作忘，王校从徐曰：「当作忘。」
　　立斋按：亡同忘，诗邶风：「心之忧矣，何维其亡。」古作忘，亡通无，皆一字也，无烦改从，王校非。
○辞趣一揆。
　　梅本凌本黄本并同。唐写本趣作辄。
○莫与争雄。
　　梅本凌本黄本并同。唐写本与作能。
○挺拔而为俊矣。
　　梅本凌本黄本并同。唐写本俊作。
　　立斋按：俊通，王校云：「唐写本作」误。
○俪采百字之偶。
　　梅本凌本黄本并同。御览字作家，从偶为长。
○清丽居宗。
　　梅本凌本并同。黄本唐写本上两句皆有则字。
○叔夜含其润，茂先凝其清，景阳振其丽。
　　梅本凌本黄本并同。唐写本含作合，御览凝作拟。
　　立斋按：杨校引文镜秘府与嘉靖本黄本并同当从。
○鲜能通圆。
　　梅本凌本黄本并同。唐写本及御览并作圆通。
○忽之为易。
　　梅本凌本黄本并同。唐写本及御览之并作以。
　　立斋按：从以是。
○自出篇什。
　　梅本凌本黄本唐写本「自出」并作「出自」。
○则明于图谶。
　　凌本黄本并同。梅本明作萌，上有亦字。唐写本同。
　　　　　乐府第七
○声依永。
　　梅本黄本唐写本并同。凌本作咏。
○既其上帝。
　　梅本黄本并同。唐写本既作暨。
　　立斋按：既、暨字通，但既、己也，暨与也；从暨是，杨校非。
○有娀谣乎飞燕。
　　梅本凌本黄本唐写本并同。王校引玉海改乎从于。
　　立斋按：上下诸句皆从于，王改是。
○殷牦思于西河。
　　梅本凌本黄本牦并作整。注云：「整元作牦。」御览作整，唐写本作厘。
　　立斋按：吕氏春秋元作殷整甲，河亶甲之名也，从整是。
○音声推移，亦不一概矣。
　　梅本凌本并同。唐写本音作心。
○及夫庶妇。
　　梅本及作匹。注云：「元作及，许改。」凌本黄本同。唐写本作「及疋夫庶妇」。
　　立斋按：诸本及下脱匹字，许改及唐写本是。
○乐育被律。
　　梅本凌本黄本育并作盲。唐写本育作胥。
　　立斋按：诗小雅「君子乐胥。」从胥是。
○气变金石。
　　梅本凌本黄本并同。唐写本石作竹。
　　立斋按：王校云、上言皇，唐写本作竹非。
○精之至也。
　　梅本凌本黄本并同。唐写本至作志。
　　立斋按：从至是。
○叔孙定其容与。
　　梅本凌本黄本并同。唐写本与作典。
　　立斋按：容与出离骚，与铿锵为对文也。容典出汉书曹褒传，但此从与为是。
○纪其铿锵。
　　梅本凌本黄本唐写本鉴并作铿。
　　立斋按：作铿是。
○武帝崇礼。
　　梅本凌本黄本并同。唐写本礼作祀。
　　立斋按：王校不从祀是。
○朱马以骚体制歌。
　　梅本凌本黄本唐写本并同。
　　立斋按：范注引朱改作枚非、汉书朱买臣传言楚词、帝甚悦之。朱字不误。
○河间荐雅而罕御。
　　梅本凌本黄本并同。唐写本荐作篇。
　　立斋按：唐写本误，从荐是。
○诗效鹿鸣。
　　梅本凌本黄本并同。唐写本作「至宣帝雅诗，颇效鹿鸣。」
　　立斋按：唐写本是。王校云：「颇效与稍广为对文也。」
○迩为元成。
　　梅本凌本黄本并同。唐写本迩作逮。
　　立斋按：从逮是。
○暨后郊庙。
　　梅本凌本黄本并同。唐写本后下有汉字。
　　立斋按：唐写本是。
○惟杂雅章。
　　梅本凌本黄本并同。唐写本杂作新。
　　立斋按：从杂是。
○志不出于滔荡。
　　梅本凌本唐写并同。黄本滔作淫。
　　立斋按：尚书汤诰「无即慆淫。」从慆是。
○声节哀急。
　　梅本凌本黄本并同。唐写本哀作稍。
　　立斋按：哀稍并通。
○阮咸讥其离声。
　　梅本凌本黄本并同。唐写本声作罄。
　　立斋按：从罄是。礼记明堂位：「垂垂和钟，叔之离罄。」郑注：「和离谓次序其声悬也。」
○和乐精妙。
　　梅本凌本黄本并同。唐写本乐下有之字。
○晋风所以称远。
　　梅本凌本黄本并同。唐写本远作美。
○季札观辞。
　　梅本凌本黄本唐写本并同。王校据左传改辞为乐。
　　立斋按：王改是。
○怨志詄绝。
　　梅本凌本黄本并同。唐写本作「宛诗决绝」。
　　立斋按：范注本认应作宛志决绝，非是。论语：「诗可以怨。」此怨志所本。詄绝，前汉书礼乐志：「天门开詄荡。」詄，逸出也。绝，离骚：「萎绝其何伤，」注：「绝、落也。」盖詄绝状其起落不定之势，与婉娈乃对文也，唐写本笔误，范注不可从。
○自此阶矣。
　　梅本凌本黄本并同。●写本阶作偕。
　　立斋按：阶字本诗●●：「谁生励阶。」唐写本误。
○诗声曰歌。
　　梅本凌本黄本并同。唐写本诗作咏。
　　立斋按：汉书艺文志：「诵其言谓之诗，咏其声谓之歌。」从咏是。
○李延年间于增损古辞。
　　梅本凌本黄本间并作闲。唐写本间作闲，李作左。
　　立斋按：左延年善郑声，见魏志杜夔传，从李非、间作闲是。
○咸有佳篇。
　　梅本凌本黄本并同。唐写本咸作亟。
○斩伎鼓吹。
　　梅本凌本黄本并同。注云：「斩、俞羡长云，疑作轩，伎疑作歧。」唐写本正作轩歧。
　　立斋按：斩伎为轩歧，形近致误，轩辕歧伯也，见崔豹古今注及宋书乐志，黄注是，参注订。
○而并总人乐府。
　　梅本凌本黄本并同。唐写本无并字。
　　立斋按：唐写本是。
○缪袭所致。
　　梅本凌本黄本并同。唐写本袭作朱，致作改。
　　立斋按：唐写本误，缪袭魏人，有鼓吹曲挽歌之作见魏志。又纪评云：「致富作制。」可从。
○以标区界。
　　梅本凌本黄本并同。唐写本界下有也字。
　　　　　诠赋第八
○昔邵公称公卿献师，师箴赋。
　　梅本凌本黄本并同。梅本师下注箴瞍二字，唐写本无卿字，箴下有瞽字，与御览同。
　　立斋按：国语周语：「师箴瞍赋蒙诵。」韦注：「无眸子曰瞍，赋公卿列士所献诗也」。从唐写本是，瞽宜改瞍字。
○刘向云。
　　梅本凌本黄本并同。唐写本及御览刘上有故字，向下无云字。
　　立斋按：云字当存，因下句有称字为对文。
○结言韵。
　　梅本凌本黄本并同。唐写本作短。
　　立斋按：即短字之别体，集韵与短同。
○然赋也者，受命于诗人，招字于楚辞也。
　　梅本同。字下注云：「孙云疑是体宪。」凌本黄本招字作拓宇，唐写本及御览然下有则字，人下有而字，招字并作拓宇。
　　立斋按：频延年宋郊祀歌：「开拓土宇。」李善注引汉虞诩曰：「先帝开拓土宇。」见李详补注。从唐本是。
○宋玉风钧。
　　梅本凌本黄本钧并作钩。唐写本钧作均。
　　立斋按：宋玉有钩赋，从钩是。
○遂客至以首引。
　　梅本遂下注云：「许云：当作述。」至字下注云：「当作主。」凌本黄本并同。唐写本至作主，首作守。
　　立斋按：汉志有客主赋十八篇，至为主之误。首引者，即言序为赋之首引也。唐写本守字误。
○极貌以穷文。
　　梅本凌本黄本极下有声字。注云：「声元脱，曹补。」唐写本声作形。
　　立斋按：声形并通，声字为长，原道篇：「形立则章成矣，声发则文生矣。」形貌同旨。嘉靖本脱声字，上言客主，下言声貌，相对成文也。
○顺流而作。
　　梅本凌本黄本并同。唐写本及御览顺并作循。
　　立斋按：顺循也，从唐写本改从为是。
○枚马同其风。
　　梅本凌本黄本并同。唐写本同作播。御览同作洞。
　　立斋按：同播洞皆通，播字为长。
○皋翔己下。
　　梅本凌本黄本并作皋朔以下。注云：「朔元作翔，曹改。」唐写本正作朔。
　　立斋按：朔字是，枚皋东方朔也。
○夫京殿苑猎。
　　梅本凌本黄本并同。唐写本及御览夫上并有若字。
　　立斋按：若字是。
○履端于倡序。
　　梅本凌本唐写本及御览并同。黄本唱作倡。
　　立斋按：唱导也，与倡通。礼乐记「望倡而三叹。」注「并与唱通。」杨校非。
○辞以理篇。
　　梅本凌本黄本唐写本辞并作乱。
　　立斋按：从乱是。
○迭致文契。
　　梅本凌本黄本并同。唐写本及御览并作「写送文势」。
　　立斋按：从唐写本是。但文契文势用同，皆与上理篇二字对称也。写送为六朝常语，迭致则为重复前言。结括全篇，如赋之乱，史之赞，皆同旨也，此盖或为舍人原本异文，本为写送，后又改为迭致，易系辞迭用柔刚，迭用迭致等，若杨校以为迭致二字乃送势之误则非矣。
○闵言称乱。
　　梅本言作马。注云：「元作焉朱改。」凌本黄本并同。唐写本言作马。
　　立斋按：唐写本是。
○殷人辑颂。
　　梅本凌本黄本并同。唐写本辑作缉。
　　立斋按：辑、说文：「车和辑也。」诗大雅：「授几有缉御。」辑缉二字不相通，唐写本误，从辑是。
○斯并鸿裁之寰域。
　　梅本凌本黄本并同。唐写本寰作环。
　　立斋按：寰，说文「天子封畿内县也。」唐写本误。
○鹿品杂类。
　　梅本鹿作庶。注云：「元作鹿曹改。」凌本黄本并同。唐写本正作庶。
　　立斋按：庶品二字本易干卦：「首出庶物，万国咸宁，物品一也。」
○触兴致情。
　　梅本凌本黄本并同。唐写本致作置。
○斯又小制之区畛。
　　梅本凌本黄本并同。唐写本制作制。
　　立斋按：制制字通，说文同训裁。
○事数自环。
　　梅本凌本黄本唐写本并同。御览数作义，环作怀。
　　立斋按：怀为环之误。自环者，回环反复，自设问答也。如荀子五赋皆此体，御览非。
○宋发巧谈。
　　梅本凌本黄本并同。唐写本巧作夸，御览巧作夸。
　　立斋按：夸夸字通，夸饰篇：「自宋玉景差，夸饰始盛。」夸字是。
○致辨于情理。
　　梅本凌本黄本并同。唐写本理作衷。
○明约以雅赡。
　　梅本凌本黄本约并作绚。注云：「明绚元作明约，朱依御览改。」唐写本正作明绚。
○迅拔以宏富。
　　梅本凌本黄本拔并作发。唐写本及御览并作拔。
　　立斋按：从拔为长。
○深玮之风。
　　梅本凌本黄本并同。唐写本及御览玮并作伟。
　　立斋按：从伟是。
○合飞动之势。
　　梅本凌本并同。黄本合作含，唐写本作含。
　　立斋按：从含为长。
○凡比十家，并辞赋之流也。
　　梅本凌本并同。黄本唐写本流字并作英杰。
　　立斋按：王校云：「诸本英杰误作流」而未及黄本，并未言据唐写本校出，实为疏落。
○发端必遒。
　　梅本凌本黄本并同。唐写本端作篇。
○义以明雅。
　　梅本以作必。凌本黄本并同。唐写本作必。王校云：「御云以当作必。」未言据唐写本校出。
　　立斋按：从唐写本作必是。
○物以情观。
　　梅本凌本黄本并同。唐写本观作睹。
○画绘之着玄黄。
　　梅本凌本黄本唐写本并同。御览著作差。
　　立斋按：御览非。
○文虽新而有质。
　　梅本凌本黄本并同。唐写本新作杂，御览质作实。
　　立斋按：从唐写本杂是。
○色虽糅而有本。
　　梅本凌本黄本并同。注云：「本一作仪。」唐写本作义。
　　立斋按：本字是，对质而言，杨校从玉海引作仪非是。
○遂使繁损枝。
　　梅本凌本黄本唐写本并同。御览损作折。
　　立斋按：折枝出孟子，然此指繁华过实，可以言损，未可以言折也。
○无贵风轨。
　　梅本凌本黄本并同。唐写本贵作实，御览作贯。
　　立斋按：实贯皆形近而讹，从贵是。此言损枝害骨，既风轨之不重，而劝戒之旨亦失也。杨校云：按实字较胜者非是。
○分歧异派。
　　梅本凌本黄本并同。唐写本作异流分派。
○滞必扬。
　　梅本凌本黄本并同。唐写本作。
　　立斋按：从唐写本作是。
○言庸无隘。
　　梅本凌本黄本并同。唐写本庸作旷。
　　立斋按：陆机文赋：「言旷者无隘。」从旷是。
○辞翦美稗。
　　梅本凌本黄本并同。唐写本作稊稗。
　　立斋按：从唐写本作稊稗是，语见孟子。
　　　　　颂赞第九
○咸墨为颂。
　　梅本凌本黄本并同。注云：「墨应作黑。」唐写本作黑。
　　立斋按：黄注据吕氏春秋古乐篇为说，从黑是。杨校据御览古乐志为证，不及吕氏，失其原也。校书宜据典籍之最初见于著录者为是。
○九韶。
　　梅本凌本黄本并同。唐写本韶作招。
　　立斋按：韶招古通。
○自商以下。
　　梅本凌本黄本并同。唐写本商下有颂字，御览引并同。
　　立斋按：颂字非，此言自商以下之文理允备，非专指颂而言，故下文刊举风雅颂各体也。唐写本颂字衍，王失校。
○文理允备。
　　梅本黄本并同。凌本唐写本理并作礼。
　　立斋按：从理是。
○容告神明谓之颂。
　　梅本凌本黄本并同。唐写本及御览容上并有雅字。
　　立斋按：雅字属上句之末。
○风雅序人。
　　梅本凌本黄本并同。唐写本及御览人下有故字。
　　立斋按：唐写本误，两汉以下文体，下及六朝骈俪，上下相承之句，多略介词及连词，杨校非是。
○鲁人以公旦次编。
　　梅本人作国，凌本黄本并同。注云：「元脱曹补」。唐写本及御览俱无人国二字。
　　立斋按：曹补者；因下有商人句，补国字以为偶也。
○非飨燕之常味也。
　　梅本飨燕作燕飨，味作咏，凌本黄本并同。唐写本常味作恒咏。
　　立斋按：左传成十二年：「享以训恭俭，宴以示慈惠。」注：「
享同飨，宴同燕。」从飨燕及咏字是。
○晋兴之称原因。
　　梅本兴作舆。注云：「元作兴曹改。」凌本黄本唐写本并同。
○直言不咏。
　　梅本凌本黄本并同。唐写本作「直不言咏」。
　　立斋按：直言与下句短辞相偶，唐写本笔倒误。
○并谍为诵。
　　梅本凌本黄本并同。唐写本诵作颂。
　　立斋按：谍牒喋互通。谱第为牒，多言为喋，此言并谍为诵者，言非直言不咏，短辞以讽者也。诵与颂同。王校改谍为谓，以意为之，失考殊非。
○浸被乎人事矣。
　　梅本凌本黄本并同。唐写本乎作于。
○情采芬芳。
　　梅本凌本黄本并同。唐写本情采作辞采。
○比类寓意。
　　梅本凌本黄本唐写本并同。御览寓意作属兴。
○又覃及细物矣。
　　梅本凌本黄本并同。唐写本又作乃，及下有乎字。
○史岑之述僖后。
　　梅本僖作熹。凌本黄本并同。唐写本僖作燕。
　　立斋按：唐写本误，汉书作熹，曹改是。
○或范垧那。
　　梅本垧作駉。凌本黄本唐写本并同。
　　立斋按：駉鲁颂篇名，与篇中在垧之垧，音同义殊，从駉是。
○虽深浅不同。
　　梅本深浅作浅深，凌本黄本并同。唐写本作深浅。
○至于班傅之北征西逝。
　　梅本逝下注云：「疑作巡。」凌本同，黄本作巡，唐写本逝作征。
○岂不褒过而谬体乎。
　　梅本凌本黄本并同。唐写本过作通。
　　立斋按：从过是。
○马融之广成上林。
　　梅本上林下注云：「疑作东巡。」凌本黄本唐写本并同。
　　立斋按，艺文类聚及典论论文，皆有上林之称，此不必从马融传改也。
○而不变旨趣。
　　梅本凌本黄本并同。唐写本变作辨。
　　立斋按：变通辨，见庄子逍遥游。
○魏晋辨颂。
　　梅本凌本黄本并同。唐写本辨作杂。
　　立斋按：唐写本是。
○原夫颂惟典雅。
　　梅本凌本黄本并同。唐写本雅作懿，御览同。
○汪洋以树义。
　　梅本义作仪，凌本黄本并作义。注云：「一作仪。」唐写本作仪。
○唯纤曲巧致。
　　梅本凌本黄本并同。唐写本御览唯作虽。又唐写本作纤巧曲致，王失校。
　　立斋按：从唐写本作纤巧曲致为是，神思篇有文外曲致可证。
○与情而变。
　　梅本凌本黄本并同。唐写本及御览与并作兴。
　　立斋按：从与为长。
○大体所底。
　　梅本凌本黄本并同。唐写本底作宏，御览底作弘。
　　立斋按：宏弘字通，通变篇：「宜宏大体。」作宏是。
○赞者明也。
　　梅本凌本并同。黄本明也下有助也二字。唐写本及御览并有助也二字。
　　立斋按：赞皆宜作赞，下同，参注订。助也宜从唐写本补。
○嗟叹以助辞也。
　　梅本凌本黄本并同。唐写本无也字，御览也上有者字。
○以倡拜为赞。
　　梅本凌本黄本唐写本并同。王校从顾校唱作言。
　　立斋按：汉置鸿胪，以唱名引拜于殿上以谒君为职，故云唱拜，王校从言非。
○及迁史班固书，记赞褒贬。
　　梅本凌本黄本并同。唐写本作及史班因书托赞褒贬。御览作及史班书记，以赞褒贬。
　　立斋按：迁史班书者，言迁之史记，固之汉书也。记赞褒贬者，迁附太史公曰；固附赞文也，是此赞统二家而言也。然舍人之文，于节中是专论赞，而之体，实始于固，故唐写本作史班固书，御览作史班书记，亦具此义，惟下大有纪传后评，亦同其名，是以字统言。若是嘉靖本作迁史固书，当不误则从嘉靖本为是，杨校非。又唐写本固误作因。
○颂体以论辞。
　　梅本凌本黄本并同。唐写本以作而，辞下有也字，御览以作而。
○又纪传侈评。
　　梅本侈作后。注云：「元作侈，朱从御览改。」凌本黄本并同。唐写本侈作后。
　　立斋按：从后是。
○仲治流别。
　　梅本凌本并同。黄本治作洽，唐写本同。
　　立斋按：洽治相混，若干宝之为干于也。
○景纯注雅。
　　梅本凌本黄本并同。唐写本注下有尔字。
○动植赞之。
　　梅本凌本唐写本并同。黄本作动植必赞，御览并作必赞。
○义兼美恶。
　　梅本凌本黄本并同。唐写本义作事，御览义作赞。
○然其为义。
　　梅本凌本并同。黄本唐写本及御览然下有本字。
　　立斋按：唐写本是。
○促而不旷。
　　梅本凌本唐写本并同。黄本旷作广，御览同。
　　立斋按：旷与广通，前汉书五行志：「师出过时谓之广。」荀子王霸篇：「人主胡不广焉。」广音旷，又见正字通。
○昭灼以送文。
　　凌本黄本唐写本昭作照。黄本文作义。梅本作昭灼以述义。
　　立斋按：集韵照或省作昭。诗鲁颂：「其音昭昭。」释文：「昭，之绕反。」是昭照同音相假也。杨校误。
○容体底颂。
　　梅本凌本黄本并同。唐写本体作德。
○缕影摛文，声理有烂。
　　梅本凌本并同。黄本唐写本文声并作声文。又黄本影作彩。
○年积愈远。
　　梅本凌本黄本并同。唐写本积作迹。
　　　　　祝盟第十
○祀遍群臣。
　　梅本凌本黄本臣并作神。注云：「神元作臣朱改。」唐写本正作神。
　　立斋按：舜典「遍于群神。」杨校云：不必据今舜典改。非是。古人口授，神臣迭韵易混，循音而笔误，从神是。
○是生黍稷。
　　梅本凌本黄本并同。唐写本黍稷作稷黍。
　　立斋按：黍稷连词见尔雅翼。韩非外储篇：「夫黍者五谷之长也。」从黍稷是。
○伊祈始蜡。
　　梅本祈作耆。注云：「元作祈柳改。」凌本黄本并同。唐写本作伊耆。
　　立斋按：周礼秋官，有伊耆氏。注：「古帝王号。」礼记郊特牲：「伊耆氏始为蜡。」唐写本是，范注引顾校作祈非。
○土及其宅。
　　梅本凌本黄本及并作反。注云：「元作及许改。」唐写本正作反。
○爱在兹矣。
　　梅本爱作爰。凌本黄本并同。唐写本爱作暧。
　　立斋按：爱为爰之形近致误，从爰是。
○四海俱有。
　　梅本凌本黄本并同。唐写本四上有与字。
○以六事责躬。
　　梅本凌本黄本并同。唐写本责下有人字。
　　立斋按：唐写本人字衍，王失校。
○则雩禜之文也。
　　梅本凌本黄本并同。唐写本则作即。
○掌六祝之辞。
　　梅本凌本黄本并同。唐写本祀作祝。
　　立斋按：王校唐写本，误祝为祀。
　　又按：周礼春官有六祝之辞，从唐写本作祝是。范注云：「孙云唐写本作祀，今检唐写本明是祝字非祀也，与王校本同其失误也。
○夙兴夜处。
　　梅本凌本黄本并同。唐写本处作寐。
　　立斋按：夙兴夜处出仪礼士虞礼篇：「夙兴夜处不宁。」夙兴夜寐，出诗小雅，此宜从夜处，因附论庙之祝，本仪礼之文也，唐写本以夜寐习见而改之者非也，王校是。但引仪礼之文，不以不宁断句，是误读也。
○言于附庙之祝。
　　梅本凌本并同。黄本附作祔，唐写本亦作祔，祝作祀。
　　立斋按：从祔是。又按附祔古文均作，附祔皆後起字，見羅雪堂先生說。
○所以寅虔于神祇。
　　梅本处作虔。注云：「许改。」凌本黄本唐写本并同。
○春秋己下。
　　梅本凌本黄本并同。唐写本春上有自字。
○祝币史辞。
　　梅本凌本黄本祀并作祝。唐写本作祝弊。
　　立斋按：左传昭十七年：「祝用币，史用辞。」从祝是。
○至于张老成室，致善于预哭之祷。
　　梅本凌本黄本并同。唐写本于作如，成室作贺宫。
　　立斋按：王校本于宫室失校，从唐写本作贺宫是。又按：唐写本善作美当从。王校云：「祷字当作颂，舍人盖误记耳。」左传善颂善祷，颂祷皆可从，无所谓误记，王校非。
○获佑于筋骨之请。
　　梅本凌本黄本并同。唐写本佑作佑。
　　立斋按：佑佑古通，见集韵。楚词天问：「惊女采薇鹿何佑。」注「佑一作佑。」
○可谓祝辞之组纚也。
　　梅本凌本黄本并同。唐写本作纚丽，下有者字。
　　立斋按：纚，说文：「冠织也。」离骚：「索胡绳之纚纚。」诗小雅：「绋纚为之。」纚字不误，王校从丽非。
○汉之群祀。
　　梅本凌本黄本并同。唐写本汉上有逮字，之作氏。
　　立斋按：王校云，以唐本作氏为确者非是，盖氏指晋氏族业之兴衰，此二字为指事类之相属，之字为长。
○肃其旨礼。
　　梅本凌本黄本并同。注云：「旨一作百。」唐写本旨作百。
　　立斋按：唐写本可从。
○既总硕儒之仪。
　　梅本凌本黄本并同。唐写本仪作义。
　　立斋按：义仪古通。汉书邹阳传，师古注曰：「义读曰仪。」
○侲子驱疾。
　　梅本驱疾作驱疫。注云：「元作欧疾王改。」凌本黄本唐写本并同。
○越巫之祝。
　　梅本凌本黄本唐写本并同。范注引孙云：「唐写本祝作。」
　　立斋按：范注误，草书之兄，上作两横点，范注未辨致误，且凡列唐写本均引孙云云，是未见唐写本也，作者非。王校亦误识作说益非也。
○体失之渐也。
　　梅本凌本并同。黄本体作礼，唐写本作体。
　　立斋按：从礼为长。
○唯陈思诰裁以正义矣。
　　梅本诰下有咎字。注云：「元脱曹补。」凌本黄本并同。唐写本诰裁作诘咎。
　　立斋按：诰咎文见艺文类聚，序中有诰咎祈福句，不作诘，王校所引困学记闻作诘者非，从诰咎是，亦见曹子建集。
○若乃礼之祭祀。
　　梅本凌本黄本并同。唐写本祀作祝。
○盖引神而作也。
　　梅本凌本黄本并同。唐写本而作之，铃木云闵本神作申。
　　立斋按：易系上：「引而申之。」又申神古通。
○然则策本书赠。
　　梅本凌本黄本并同。唐写本赠作赗。
　　立斋按：作赗是，见仪礼即夕礼：「书赗于方。」左传襄二十九年：「楚人使公，公视襚。」杜注：「诸侯有使赗襚之体。」释文云：「一本作赠。」
○因哀而为文也。
　　梅本凌本黄本并同。唐写本无而字。
○颂体而仪。
　　梅本凌本并同。黄本作祝，唐写本同。王校云仪疑作义。
　　立斋按：祝古通，体质而仪式也，从仪是，王校非。
○太史所作之赞，因周之祝文也。
　　梅本凌本黄本并同。唐写本太史作太祝，作作读，因作固。
　　立斋按：因从唐写本作固是。
○凡群言发华。
　　梅本凌本黄本并同。唐写本发作务。
　　立斋按：从发是，务与下句实务犯重，王校非。
○而降神实务。
　　梅本凌本并同。黄本实务作务实，唐写本同。
　　立斋按：作务实是。
○班固之祀蒙山。
　　梅本凌本黄本并同。唐写本祀作祠，蒙作涿。
　　立斋按：严可均全汉文廿六辑得涿邪山祝文四句，及文选逐邪山祝文，皆作涿，从涿是，王氏于唐写本此条失校。
○奠祭之恭哀也。
　　梅本凌本黄本并同。唐写本奠祭作祭奠。
○骍毛白马。
　　梅本凌本黄本并同。唐写本毛作旄。
　　立斋按：毛旄古通，史记夏本纪：「羽旄齿华。」
○以及要契。
　　梅本凌本黄本并同。唐写本以作弊，契作劫。
　　立斋按：下文道废则汽始，与弊字应，举曹毛之事，与劫字应，唐写本是。
○臧洪歃辞。
　　梅本凌本黄本并同。唐写本歃辞作唾血。
　　立斋按：歃、说文歃血也，盟者以血口一旁曰歃血，史记平原君传：「王当歃血而定从。」通作喢，后汉冯衍传：「喢血昆阳。」古人无作唾血者，唐写本误。
○气截云蜺。
　　梅本凌本黄本并同。唐写本气作辞。
○无补于晋汉。
　　梅本凌本黄本并同。唐写本无于字，晋汉作汉晋。
　　立斋按：古人于时序倒置，始例有二，皆见于离骚。一曰：「汤禹之祗敬」，一曰：「汤禹俨而求同」；所以然者，先举近以及远，亦行文之便而已。称晋汉本离骚，两从可也。
○奖忠孝。
　　梅本凌本黄本并同。唐写本奖下有乎字。
○故知信不由衷。
　　梅本凌本黄本并同。唐写本不由作由不。
　　立斋按：左传桓二年：「信不由衷，质无益也。」唐写本误倒置，王失校。
○共存亡，戮心力。
　　梅本凌本黄本并同。唐写本无共字心字。
○宜在殷鉴。
　　梅本凌本黄本并同。唐写本在作存。
　　立斋按：唐写本是。
○毖钦明。
　　梅本凌本黄本并同。唐写本钦明作唾血。
　　立斋按：唐写本误。
　　　　　铭箴第十一
○昔帝轩刻舆几以弼违。
　梅本凌本黄本唐写本并同。御览引作轩辕帝。
　立斋按：黄帝或称帝轩，见帝王世纪，王校语欠明。
○大禹勒笋而招谏。
　梅本凌本黄本并同。唐写本笋作簨，御览而作以。
　立斋按：福记明堂位：「夏后氏之龙簨。」释文：「簨作荀。」参注订。
○题必戒之训。
　梅本凌本黄本并同。唐写本戒作诫。
　立斋按：戒诫通，正韵、与戒同。
○则先圣鉴戒。
　梅本凌本黄本并同。唐写本及御览先圣作列圣，先上无则字。
○故铭者名也，观器必也正名，审用省乎盛德。
　梅本凌本黄本并同。唐写本无故字、也字、正字，盛作慎。
　　立斋按：应作「观器必也正名，审用贵乎慎德」。又按：杨校谓唐写本观器作亲器。又云「凡唐写本观之字均作亲字，」今检唐写本皆作观字无作亲者，杨于草书莫辨，乃有此失。
○盖臧武仲之论铭也。
　　梅本凌本黄本并同。唐写本无武字。
　　立斋按：唐写本以下脱「曰，天子令德，诸侯计功，大夫称伐」，三句，共十三字，王杨二本均未校出。
○夏铸九牧之金鼎，用勒肃慎之楛矢。
　　梅本凌本黄本并同。唐写本及御览无鼎矢二字。
○魏颗纪勋于景铭。
　　梅本凌本黄本铭并作钟。唐写本及御览铭并作锺。
　　立斋按：钟锺古通，国语晋语：「其勋铭于景钟。」作钟是。
○孔悝表勒于卫鼎。
　　梅本凌本黄本唐写勒并作勤。
　　立斋按：礼记祭统有「其勤公家，及勤大命施于蒸彝鼎」之语，从勤是，王失校。
○灵公有蒿里之谥。
　　梅本凌本黄本并同。唐写本蒿作旧，御览作夺里。
　　立斋按：庄子则阳篇：「灵公夺里。」御览是。
○吁可怪矣。
　　梅本凌本黄本并同。唐写本吁作噫，矣作也。
○赵灵勒迹于番禺。
　　梅本禺作吾。注云：「元作禺，杨改。」凌本黄本唐写本并同。
○秦铭刻传于华山。
　　梅本传作博。注云：「元作传朱改。」凌本黄本唐写本并同。
　　立斋按：从博是，参注订。
○吁可茂矣。
　　梅本茂作笑。注云：「元作茂曹改。」凌本黄本唐写本及御览并同。
　　立斋按：从笑是。
○若班固燕然之勒。
　　梅本凌本黄本并同。唐写本无若字，御览若下有乃字。
○张昶华阴之碣。
　　梅本凌本黄本并同。唐写本昶作旭，范注云：「古文苑十八载此文，亦作张旭。」
○序亦盛矣。
　　梅本凌本黄本唐写本并同。御览盛作成。
○蔡邕铭思。
　　梅本凌本黄本唐写本并同。御览铭思作之铭。
○独冠古今。
　　梅本凌本黄本唐写本并同。御览作思烛古今。
○侨公之箴。
　　梅本侨作桥，箴作铭，凌本同。黄本箴作钺。唐写本作桥公之钺。
　　立斋按：从唐写本是。
○吐纳典谟。
　　梅本凌本黄本唐写本并同。御览上有则字。
○准矱戒铭。
　　梅本凌本黄本并同。唐写本戒作武。
　　立斋按：从武是，本武王踄阼诸铭而为之也，参注订。
○而居博奕之中。
　　梅本凌本黄本并同。唐写本及御览中并作下。
○而在臼杵之末。
　　梅本凌本黄本并同。唐写本及御览作杵臼。
○张采剑阁。
　　梅本采作载。注云：「元作采谢改。」凌本黄本并同。唐写本及御览采并作载。
○其才清采。
　　梅本凌黄本并同。唐写本作清采其才。
○勒铭岷汉。
　　梅本凌本黄本并同。唐写本勒铭作诏勒，御览同。
○箴者所以攻疾防患谕箴石也。
　　梅本凌本黄本并同。唐写本者下有针也二字。
　　立斋按：从唐写本是。
○周之辛甲百官箴一篇，体义备焉。
　　梅本凌本黄本并同。唐写本及「御览作及周之辛甲，百官箴阙，唯虞箴一篇，体义备焉。」
　　立斋按：左襄四年，传曰：「昔周辛甲之为大史也，命百官官针王阙，于虞人之箴曰....」即此文所本，当从唐写本为是。
○战伐己来。
　　梅本凌本黄本伐作代。唐写本作伐。
　　立斋按：伐宜作代，唐写本误。
○箴文委绝。
　　梅本凌本黄本并同。唐写本及御览委并作萎。
　　立斋按：从萎是，诗小雅：「无本不萎。」离骚：「虽萎绝其何伤兮。」
○乡尹州牧二十五篇。
　　唐写本同，梅本凌本黄本卿上并有作字。
　　立斋按：王校云，唐写本州岛上有九字，今检唐写本确作卿尹州牧，并无九字也，王校误。
○鞶鉴可征。
　　梅本凌本黄本并同。唐写本可作有。
○信所谓追清风于前古。
　　梅本凌本黄本并同。唐写本无信字，所作可，御览同。
○温峤傅臣。
　　梅本凌本黄本并同。唐写本及御览傅并作侍。
　　立斋按：峤献侍臣赋，见本传，从侍是。
○引广事杂。
　　梅本凌本黄本并同。注云：「广一作多，杂一作寡。」唐写本作「引多而事寡，」御览作「引多事寡。」
○义正体芜。
　　梅本凌本黄本并同。唐写本正下有而字。
○乃寘巾履。
　　梅本凌本黄本并同。唐写本履作屦。
○宪章戒铭。
　　梅本凌本黄本并同。唐写本及御览戒并作武。
　　立斋按：从唐写本戒作武是，宪章于武王之诸铭也。
○名目虽异。
　　梅本凌本黄本并同。唐写本目作用。
○故文质确切。
　　梅本确作确。注云：「元作确朱改。」凌本黄本并同。唐写本亦作确。
○所以箴铭异用。
　　梅本凌本黄本并同。唐写本异作寡，御览作实。
　　立斋按：从唐写本作寡是，承上文盖阙久论之意也。
○罕施代惟乘文君子宜酌其远大焉。
　　梅本作罕施于代，惟秉文君子，宜酌其远大焉。凌本黄本并同。唐写本作罕施后代，唯秉文君子宜酌其远大者焉。御览焉作矣。
　　立斋按：梅本之于字为旁注，凌本黄本依改。唐写本施下作后，焉上有者字，王失校。
○铭实器表。
　　梅本器表作表器，凌本黄本并同。唐写本作器表。
　　立斋按：唐写本是，王校云，与德轨对文是也。
○警言乎履。
　　梅本凌本黄本并同。唐写本作「警乎立履」。
　　立斋按：从唐写本是。
○必核以辨。
　　梅本凌本黄本唐写本并同。梅注云：「核元作覆。」
　　　　　诔碑第十二
○大夫之才。
　　梅本凌本黄本唐写本并同。王校引未本御览大上有士字，才作材。
○诔者累也。
　　梅本凌本黄本唐写本并同。御览无累也二字。
　　立斋按：御览非，参铭针篇针者条。
○其详靡闻。
　　梅本凌本黄本并同。唐写本及御览详并作辞。
　　立斋按：王校未及唐写本此条，从唐写本作辞是。
○在万乘则称天以诔之。
　　梅本凌本黄本并同。唐写本及御览在上并有其字。
　　立斋按：从唐本是。
○逮尼父卒。
　　梅本凌本黄本并同。唐写本父下有之字，御览逮作迨。
　　立斋按：逮同迨，见集韵。易系辞：「水火相逮。」注：「相逮、及也。」诗台南：「迨其今兮。」尔雅释训：「迨、及也。」二字音义皆同。
○观其慭遗之切。
　　梅本凌本黄本并同。唐写本切作辞，御览同。
○暨乎汉世。
　　梅本凌本黄本并同。唐写本及御览乎并作于。
　　立斋按：王于唐写本失校。
○文实烦秽。
　　梅本凌本黄本并同。唐写本煤作繁。
○沙麓撮其要而挚疑成篇。
　　梅本凌本黄本并同。唐写本挚作执，麓作鹿、御览同。
○安有累德述尊。
　　梅本凌本黄本唐写本并同。御览累作诔。
○而他篇颇疏。
　　梅本凌本黄本唐写本并同。御览他作结。
○而改盻千金哉。
　　凌本黄本唐写本并同。梅本盻作盼，王于唐写本失校。
　　立斋按：盼顾也，从盼是。
○傅毅所制。
　　梅本黄本并同。凌本唐写本制作制。
　　立斋按：制制古通，以下如制制辞词一类字不具列。
○辨絜相参。
　　梅本凌本黄本并同。唐写本絜作洁。
　　立斋按：絜洁古通，广韵、经典洁同絜。
○观序如传辞靡律调。
　　梅本作「观其序事如传」。凌本黄本唐写本并同。嘉靖脱「其序事如」四字。
○潘岳构意。
　　梅本凌本黄本并同。唐写本意作思。
○易入新切。
　　梅本凌本黄本唐写本并同。王校云：「唐写本及御览切并作丽。」
　　立斋按：唐写本与诸本同作切不作丽，王校误。
○能征厥声。
　　梅本凌本黄本并同。唐写本征作徽。
　　立斋按：从徽为长。
○工在简要。
　　梅本凌本黄本唐写本并同。御览工作贵。
○陈思叨名。
　　梅本凌本黄本唐写本并同。御览叨作功。
　　立斋按：从叨是。
○旨言自陈。
　　梅本凌本黄本并同。唐写本及御览旨作百，言下有而字。
○若夫殷臣诔汤。
　　梅本凌本黄本并同。唐写本诔作咏，纪评云：「诔汤之说未闻。」
○盖诗人之则也。
　　梅本凌本黄本唐写本并同。御览无人字，之作文。
○则触类而长。
　　梅本凌本黄本唐写本并同。御览无则字。
○雰雾杳算。
　　梅本凌本黄本唐写本并同。御览雾作霞。
○始序致惑。
　　梅本凌本并同。注云：「谢云疑作感。」唐写本及御览惑并同感。
　　立斋按：从感是。
○景而者。
　　梅本凌本黄本并同。唐写本作效，景作影。
　　立斋按：从效是，景影古通。
○弥取于功矣。
　　梅本功作工。注云：「元作功谢改。」凌本黄本并同。唐写本作功。王校引未本御览功作切，活字本御览作巧。
　　立斋按：从工为长。
○选言录行。
　　凌本黄本唐写本并同。梅本录上有以字，御览同。
○暧乎若可观。
　　梅本凌本黄本唐写本并同。御览暧作瞬。
　　立斋按：御览非。
○道其哀也。
　　梅本凌本黄本并同。唐写本道作述，御览作送。
　　立斋按：从道为长。
○凄焉如可伤。
　　梅本凌本黄本并同。唐写本如作其。
○碑者埤也。
　　梅本凌本黄本并同。唐写本及御览埤作裨。
　　立斋按：埤裨古通。
○上古帝皇。
　　梅本凌本黄本并同。唐写本皇作王。
○始号封禅。
　　梅本凌本并同。黄本唐写本始作纪。
　　立斋按：从纪是。
○树石埤岳。
　　梅本凌本黄本并同。唐写本及御览埤作裨。
○亦石碑之意也。
　　梅本凌本并同。黄本石作古，唐写本无石字。
　　立斋按：从唐写本是。
○事正丽牲。
　　梅本正作止。凌本黄本唐写本并同：
　　立斋按：从止是。
○自后汉以来。
　　梅本凌本黄本并同。唐写本及御览以并作已。
○句无择言。
　　梅本凌本唐写本并同。黄本句作辞，御览同。
○周乎众碑。
　　梅本凌本黄本并同。唐写本乎作胡，御览同。
　　立斋按：从胡是，周勰胡广也。
○莫非清允。
　　梅本凌本黄本唐写本并同。御览非作不。
○其缀采也。
　　梅本凌本黄本唐写本并同。御览采作辞。
○自然而至。
　　梅本凌本黄本同。唐写本及御览至下并有矣字。
○有慕伯喈字。
　　梅本凌本黄本并同。唐写本慕作摹。
　　立斋按：慕摹皆通，摹字为长。
○志在碑诔。
　　梅本凌本黄本并同。唐写本及御览作「志在于碑」。
　　立斋按：此节专论碑，唐写本是。
○添王却廋。
　　梅本凌本黄本并同。唐写本却作郗。
　　立斋按：却郁互通，无烦改从。
○辞多枝杂。
　　梅本凌本黄本唐写本并同。御览杂作离。
○最为辨裁。
　　梅本凌本黄本并同。唐写本及御览，裁下有矣字。
○昭纪鸿懿。
　　梅本凌本黄本唐写本并同。御览昭作照。
○此碑之制也。
　　梅本凌本黄本并同。唐写本及御览制并作致。
　　立斋按：作制是。
○事光于诔。
　　梅本光下注云：「当作先。」凌本黄本并同。唐写本光作先。
　　立斋按：作先是。
○是以勒石赞勋者。
　　梅本凌本黄本并同。唐写本石作器，御览同。
○树碑述己者。
　　梅本凌本黄本并同。唐写本及御览已作亡。
　　立斋按：从唐写本作亡是。
○写实追虚。
　　梅本凌本黄本并同。唐写本实作远。
○铭德慕行。
　　梅本凌本黄本并同。唐写本慕作纂。
○文采允集。
　　梅本凌本黄本并同。唐写本文采作光采。
○颓影岂忒。
　　梅本凌本黄本并同。唐写本忒作戢。
　　立斋按：从忒为长。
　　　　　哀吊第十三
○赋宪之谥。
　　梅本凌本黄本唐写本并同。梅本注云：「孙云：『当作议德。』」
　　立斋按：赋宪二字，出汲周书，见纪评。
○盖下泪之悼。
　　梅本凌本并同。黄本下作不，唐写本下泪作下流，御览作下泪。
　　立斋按：短者曰哀，盖指卑者而言，故从下流。
○必施夭昏。
　　梅本凌本黄本唐写本并同。梅本注云：「元作天。」
　　立斋按：天为形近而讹，从夭是。左传昭十九年子产曰：「寡君之二三臣于瘥夭昏。」舍人本此。
○事均夭横。
　　梅本凌本黄本并同。唐写本及御览横并作枉。
　　立斋按：不得其死为夭，不顺其理为横，枉义与横近，皆通。
○暨汉武封禅。
　　梅本凌本黄本唐写本并同。御览无暨字。
○霍侯暴亡。
　　梅本作霍子侯。注云：「元作光病，曹改。」凌本黄本并同。唐写本及御览侯并作嬗。
　　立斋按：嬗名，子侯字也。
○帝伤而作诗。
　　梅本凌本黄本唐写本并同。御览帝作哀。
○亦哀辞之类矣。
　　梅本凌本黄本唐写本并同。御览矣作也。
○及后汉汝阳王亡。
　　梅本凌本黄本并同。唐写本及御览柔上并有降字。
　　立斋按：唐写本可从，惟及字单用，篇中此例亦伙，不尽如杨校所云，及王校所改，如诠赋篇：「及灵均唱骚。」颂赞篇：「及三问橘颂。」又「及晋魏辨颂，」「及迁史固书，」「及景纯注雅，」盖不一而足也。
○始变前戒。
　　梅本戒作代。注云：「元作戒谢改。」凌本同。黄本戒作式，黄本据梅本而梅本本作式而板刻有误也。唐写本正作式。
　　立斋按：作式是。
○然履突鬼门。
　　梅本凌本黄本唐写本并同。王校云：「唐写本及御览履作复。」
　　立斋按：今按唐写本履不作复，王校识误，又御览范注引孙校无此条。草书之复作汶，今唐写本上具厂形，实履字也。
○怪而不辞。
　　凌本黄本并同。梅本辞作式，唐写本辞字空格。范注引孙云：唐写本作式。御览同。
　　立斋按：王校不及御览，而孙云唐写本作式者非也，从式是。
○颇似歌谣。
　　梅本凌本黄本并同。唐写本歌作哥，御览谣作呤。
○亦彷佛乎汉式也。
　　梅本凌本黄本并同。唐写本彷佛作髣，武作作式，御览同。
　　立斋按：唐写本式字误，从武是。
○至于苏慎张升。
　　梅本凌本黄本并同。唐写本及御览慎并作顺。
　　立斋按：从顺是。后汉苏顺着哀辞十六篇佚。
○虽发其情华。
　　梅本凌本并同。黄本情作精，唐写本及御览无情字。
　　立斋按：情华精华皆可通，下与心实为对，唐本字脱。
○而未极心实。
　　梅本凌本黄本并同。唐写本极下有其字，御览心作其。
　　立斋按：两句似应作：「虽发其精华，而未极其心实。」从唐写本增其字是。
○实踵其美。
　　梅本凌本黄本并同。唐写本及御览踵作钟。王校云：左传昭二十八年：「无钟美于是....」今据改。
　　立斋按：上文言潘岳继作，故下言实踵其美，踵字从继字而来也，王校非，从踵是。
○观其虑善辞变。
　　梅本凌本黄本并同。唐写本及御览善并作赡。
　　立斋按：从赡为长，赡玉篇周也。
○莫之或继也。
　　梅本凌本黄本并同。唐写本无也字。
○幼未成德。
　　梅本凌本黄本唐写本并同。御览德作性。
○故誉止于察惠。
　　梅本凌本黄本并同。唐写本于作乎，王失校。
○故悼加乎肤色。
　　梅本凌本黄本唐写本并同。御览悼下有惜字，肤作容。
　　立斋按：誉止悼加，相对成辞，御览惜字衍。
○观文而属心则体奢。
　　梅本凌本黄本并同。唐写本奢作夸。
○奢体为辞。
　　梅本凌本黄本并同。唐写本奢作夸。
○言神至也。
　　梅本凌本黄本并同。唐写本神下有之字。
○以至到为言也。
　　梅本凌本黄本并同。唐写本及御览以上有亦字。
○所以不吊。
　　梅本凌本唐写本并同。御览及黄本，吊下有矣字。
○国灾民亡。
　　梅本凌本黄本并同。御览民作人。
○晋筑虎台。
　　梅本虎作虒，凌本黄本唐写本及御览并同。
　　立斋按：左传昭二十八年：「亦贺虒社也。」从虒字是。
○使苏秦翻贺为弛。
　　梅本作史赵苏奏。注云：「元脱孙补。」凌本黄本唐写本并同。
　　立斋按：史赵见左传昭八年传。
○虐民构敌。
　　梅本凌本黄本唐写本并同。御览作害民构怨。
○或骄贵而殒身。
　　梅本凌本黄并同。唐写本及御览而作以。
○或狷忿以乘道。
　　梅本凌本黄本并同。唐写本以作而，御览忿作介。
○或美才而兼累。
　　梅本凌本黄本并同。唐写本及御览美才作行美。
　　立斋按：行美对有志，王校从行美是。
○体同而事核。
　　梅本凌本黄本并同。唐写本及御览同作周。
　　立斋按：从周为长。
○及平章覆切。
　　梅本平作卒，凌本同，黄本作平。注云：「一作卒。」唐写本及御览并作卒。
　　立斋按：下言断而能悲，断字即从卒章句而来，从卒是。
○扬雄吊屈。
　　梅本凌本黄本唐写本并同。御览吊作序。
○意深文略。
　　梅本凌本黄本并同。唐写本文略作反骚。
　　立斋按：从唐写本作反骚是。
○并敏于致语。
　　梅本凌本黄本并同。唐写本语作诘。
　　立斋按：王校唐写本诘误作诘。
○胡阮之吊夷斋。
　　梅本凌本黄本唐写本并同。御览胡上衍故字。
○褒而无闻。
　　梅本闻作文，凌本黄本并作闻。唐写本闻作间。御览闻作文。闻字非。
○仲宣所制。
　　梅本凌本黄本并同。唐写本及御览制并作制。
○王子伤其隘。
　　梅本凌本黄本唐写本并同。王校引明钞御览隘作溢。
○各志也。
　　梅本各下有其字，各其二字小字夹行，凌本黄本并作各志也，唐写本作各其志也，御览同。
　　立斋按：从唐写本是。
○序巧而文繁。
　　梅本凌本黄本唐写本并同。御览序作辞。
○而华辞未造。
　　梅本凌本黄本唐写本并同。铃本云：「未为末字之讹。」
　　立斋按：铃说是。
○割褒贬。
　　梅本十作析，凌本黄本并同。唐写本作剖，御览作析割。
○辞定所表。
　　梅本凌本黄本并同。唐写本作「辞之所哀」。
　　立斋按：从唐写本是。
○迷方告控。
　　梅本凌本黄本并同。唐写本告作失。
　　立斋按：从唐写本是。
　　　　　杂文第十四
○辞盈乎气。
　　梅本凌本黄本并同。唐写本辞作辨。
　　立斋按：从辞是。
○气实使之。
　　梅本凌本黄本并同。唐写本之作文。
　　立斋按：从文是。
○故曰新殊致。
　　梅本凌本黄本并同。唐写本新下有而字，王失校。
○腴辞云构。
　　梅本凌本黄本唐写本并同。御览作构。
　　立斋按：从构是，集韵构音钩，牵也。与从木者别为一字。杨校云，「构乃构之别体」非是。
○本丽风骇。
　　梅本本作夸，凌本黄本唐写本及御览并同。
　　立斋按：从夸是。
○杨雄覃思文阔。
　　梅本凌本黄本并同。唐写本覃作淡。
　　立斋按：覃、深广也。书孔安国序：「研精覃思。」唐写本误，参注订。汉书扬雄传：「校书天禄阁上。」纪评云：「作文阁。」又见李详补注，当从。
○及此三者。
　　梅本凌本黄本并同。唐写本作「凡三此文。」御览无「凡三者」三字。
　　立斋按：唐写本三此误倒。
○为连珠其辞虽小而明润矣。
　　梅本凌本黄本并同。唐写本重连珠二字。
　　立斋按：唐写本连珠二字重为衍文，王失校。
○文章之枝派。
　　梅本凌本黄本唐写本并同。御览派作流。
○暇豫之末造也。
　　梅本凌本黄本并同。唐写本及御览并豫作预。
　　立斋按：预豫同，经典通作豫，王失校。
○自对问以后。
　　梅本凌本黄本并同。唐写本「以后」作「已下。」
○效而广之。
　　梅本凌本黄本并同。唐写本效作。
　　立斋按：效字是，见前说。
○杂以诣谑。
　　梅本凌本黄本并同。唐写本谑作调。
　　立斋按：唐写本误。
○吐典言之裁。
　　梅本凌本黄本并同。唐写本裁作式。
○张衡应问。
　　梅本凌本唐写本并同。黄本问作间。
　　立斋按：从问是。
○景纯客傲。
　　梅本凌本黄本并同。唐写本景纯作郭璞。
　　立斋按：景纯、郭璞字也。
○庾凯客咨。
　　梅本凯作敳。注云：「字子嵩，元作凯，钦改。」唐写本凯作敳，咨作谘。
　　立斋按：从敳从谘是。
○意荣而文粹。
　　梅本粹作悴，凌本黄本并同。唐写本正作悴。
　　立斋按：从悴是。
○无所取裁矣。
　　梅本凌本黄本并同。唐写本裁作才。
○原兹文之设。
　　梅本凌本黄本并同。唐写本以作而。
○时屯寄于情泰。
　　梅本于作乎，唐写本同，凌本黄本并作于，与嘉靖本同。
○此立本之大要也。
　　梅本凌本黄本并同。唐写本，本作体。
　　立斋按：从体是，立体分见宗经书记等篇。
○自七发以下。
　　梅本凌本黄本并同。唐写本以作已，王失校。
○植义纯正。
　　梅本凌本黄本并同。唐写本植作指，御览作植。
　　立斋按：从植是。
○壮语畋猎。
　　梅本凌本黄本并同。唐写本畋作田。
　　立斋按：田、畋古通，易曰：「田无禽。」疏：「田者猎也。」诗：「叔于田。」传：「田、取禽也。」畋、说文平田也。书多方：「畋田。」又广韵：「取禽兽也。」书王子之歌：「畋于有洛之表。」
○甘意摇骨体。
　　梅本体下注云：「杨云当作髓。」凌本黄本并同。唐写本体作髓，御览同。
　　立斋按：作髓是。
○艳词洞魂。
　　梅本凌本黄本洞并作动。唐写本作洞，御览同。
　　立斋按：王于唐本失校。动，洞皆通，从洞为长。
○而终之以居正。
　　梅本凌本黄本并同。唐写本及御览并无而字。
○先骋郑卫之声。
　　梅本凌本黄本并同。唐写本及御览作骋声，无先卫二字。
　　立斋按：此节汉书司马相如传赞之语为句，犹骋郑卫之声，曲终而奏雅，王校是。
○曲终而奏雅。
　　梅本凌本黄本并同。御览雅下衍乐字。
○唯七厉叙贤。
　　梅本唐本黄本并同。唐写本厉作例，王校云：「唐写本无唯字。」
　　立斋按：厉字本论语：「听其言也厉。」例字非，唐写本元有唯字，王校误。
○里配捧心。
　　梅本配作丑。注云：「元作配谢改。」凌本黄本并同。唐写本及御览并作丑字。
○不关西施之嚬矣。
　　梅本凌本黄本唐写本并同。御览施作子，嚬作颦。
　　立斋按：嚬通颦，见正字通。又与矉通，庄子天运篇：「西施病心矉。」王失校。
○唯士衡运思，理新文敏。
　　梅本凌本黄本并同。唐写本作「唯士衡思新文敏。」
○裁章置句。
　　梅本凌本黄本唐写本并同。御览置作致。
○岂慕珠仲四寸之珰乎。
　　梅本珠作朱，凌本黄本并同。唐写本仲作中，御览珰作璠。
　　立斋按：列仙传作朱仲。珰、耳珠也。见广韵。璠、美玉也。见逸论语及左传定五年注。此言四寸则非珠属，当从御览作璠是。
○磊磊自传。
　　梅本凌本黄本并同。唐写本磊磊作落落。
○故不曲述。
　　梅本凌本黄本并同。唐写本述下有也字。
○学坚多饱。
　　梅本凌本黄本并同。唐写本多作才。
　　立斋按：从才是。
○嘒若参昂。
　　梅本昂作昴，凌本黄本并同。唐写本嘒作彗。
　　立斋按：诗召南：「嘒彼小星。」传：「嘒、微也，彗星名。」唐写本误。
○慕嚬之心于焉祇搅。
　　梅本凌本黄本并同。唐写本作慕嚬之徒，心焉祇搅。
　　立斋按：从唐写本是。
　　　　　谐隐第十五
○谐讔讔。
　　梅本讔作隐，凌本黄本唐写本并作隐。
　　立斋按：唐写本自谐隐篇题以下缺。讔与隐通。吕氏春秋重言篇：「荆庄王立三年，不听而好讔。」刘向新序：「齐宣王发隐书而读之。」隐即讔。
○蚕解鄙谚。
　　梅本解作懈，凌本黄本并同。
　　立斋按：解懈古通。吕览恃君篇：「大解陵鱼大人之居。」王校云「诸本懈作解误，」非是。
○昔齐宣王酣乐。
　　梅本宣作威。注云：「元作宣许改。」凌本黄本并同。
　　立斋按：史记淜稽列传载齐威王喜隐，好为淫乐长夜之饮。许改是。
○本体不杂。
　　梅本杂作雅，凌本黄本并同。注云：「雅作杂」。
　　立斋按：不杂则纯，不得谓其流易弊矣，从雅是。
○诋嫚媒弄。
　　梅本媒作媟，凌本黄本并同。
　　立斋按：从媟是，汉书枚乘传：「其子皋為賦好嫚戲，以致得媟貴幸。」
○至魏大因俳说以着茂书。
　　梅本茂作笑。注云：「元作茂孙改。」凌本黄本并同。
　　立斋按：据下文魏文陈思约而密之语，知大宜从文。据句内之俳说，所著必为笑书，知宜从笑矣。
○虽抃推席。
　　梅本凌本黄本并同。注云：「疑误。」
　　立斋按：忭犹今之鼓掌也，抃下疑脱笑字，下文有忭笑一词可证。如云，虽抃笑推席，只供谑浪，本无益于时用也。推席者，推席而起欢喜之态，王校改推为衽者误，以意作解也。
○尤相效之。
　　梅本凌本并同。黄本相作而。注云：「一作相。」
　　立斋按：尤而效之，见左传僖二十四年传，相字非。
○岂非溺者之妄茂。
　　梅本凌本黄本茂并作笑。注云：「元作茂，朱改。」
　　立斋按：吕氏春秋大乐篇：「溺者非不笑也。」朱改是。
○昔还杨求极于誓师。
　　梅本凌本黄本杨并作社。注云：「元作扬，拯元作极。」
　　立斋按：从社。从拯是。
○录之歌末。
　　梅本凌本黄本并同。
　　立斋按：汉书艺文志、杂赋十二家，隐书居其末，歌末当作赋末，见李详补注。
○君子隐化为谜语。
　　梅本凌本黄本并同。君字下注云：「子嘲二字。」
　　立斋按：宜作君子嘲隐，化为谜语，语意始全。
○纤巧以弄忠。
　　梅本凌本黄本忠并作思。注云：「元作忠，谢改。」
　　立斋按：思改是，忠不可弄也。
○则髡袒而入室。
　　梅本凌本黄本并同。纪评云：「袒而疑作朔之。」
　　立斋按：髡袒本史记滑稽列传中有罗襟尽解而言也。
　　　　　　史传第十六
○史载笔左右使之记已者。
　　梅本左右下有「史者使也，执笔左右」八字。注云：「八字符脱。」胡孝辕本补己作也，者字无，御览黄本并同。凌本无左右二字。立斋按：左右衍，下补八字是。
○左史记事者，右史记言者。
　　梅本左上有古字。注云：「元脱孙补。」凌本黄本并同。御览无两者字。
　　立斋按：御览是。
○言经则尚书，事经则春秋。
　　梅本凌本黄本并同。御览无二则字，下有也字。
○商夏被于诰誓。
　　梅本凌本黄本并同。王校改正作夏商。
　　立斋按：商夏本离骚之汤禹、说见前，王校改正为夏商非。
○洎周命惟新。
　　黄本同。梅本凌本洎并作自，惟并作维。
　　立斋按：嘉靖本作洎，王校末见嘉靖本无烦据改。又惟维互通，六经中惟维唯三字互通，率作语辞，累见毛诗左传论语均如此。又训独也。朱子云：「惟以心思也。唯从口应辞也，古皆通用。」又见韵会。杨校云、奏启篇之「唯新日用」，时序篇、「武帝惟新」，二惟字当改作维。按据杨校则六经中可改者多矣，殊非。
○紬三正以班历。
　　梅本凌本并同。黄本历作历，杨校云：「历说文所无，当作历为是。」
　　立斋按：历历互通，古文作麻，北宋小字本说文日部：「麻象也，从日麻声。」史记率作历，五经中历历互见，杨校非。
○天子闵王道之缺。
　　梅本凌本并同。黄本上有昔者二字，御览同。黄本注云：「二字从御览增。」御览闵作。
　　立斋按：从御览增者是，广韵聪也，与闵别。正字通，闵互通者非，御览作闵者非。
○然睿旨子亡幽隐。
　　梅本亡字下注云：「二字衍。」凌本黄本并同。御览无存亡二字，隐作秘。
○于是就大师以正雅颂。
　　梅本凌本黄本大并作太。御览作大，杨校云、按作大字是，论语八修作大，范宁谷梁传集解序、于是就大师而正雅颂，因鲁史而修春秋。舍人遣词出此。
　　立斋按：大、太古通，经吏太率作大，如大极、大宰，论语大庙、大师皆读如太也，杨校非是，盖大皆读作太也，王失校。
○丘明同时。
　　梅本凌本黄本并同。御览时作耻。
○转受经旨以授其后。
　　梅本凌本黄本其并作于。御览受作授。
　　立斋按：受承也，论语：「君子不可以不知而可大受也。」授、付也。诗郑风：「还予授子之粲兮。」御览非。
○至纵横之世。
　　梅本凌本黄本至上有及字。注云：「从御览增。」
○录而弗叙。
　　梅本凌本黄本并同。御览弗叙作不序。
○故节简而为名也。
　　梅本凌本并同。黄本节作即，御览无而字。
○爰及太史谈。
　　梅本凌本黄本并同。御览无太字。
○子长继至。
　　梅本凌本黄本至并作志。注云：「元作至胡改。」御览正作志。
　　立斋按：志是字，言子长继父志为书也。
○甄序帝绩。
　　梅本凌本黄本并同。王校云：「铜活字本御览绩作绩，宋本御览误作续。」
　　立斋按：绩、玉篇功也，通作绩。
○十表以谱年爵。
　　梅本凌本黄本并同。范注云：「本篇不言世家，恐有脱误，当据班彪史记论，世家以总公侯，列传以录卿士。」立斋按：范注可从。
○观司马迁之辞。
　　梅本凌本黄本并同。御览司马迁作史迁。
　　立斋按：从御览是。
○至于宗经矩圣之典。
　　梅本凌本黄本并同。御览矩作规。
○遗亲攘美之罪。
　　梅本凌本黄本并同。御览美作善。
○并违经实。
　　梅本凌本黄本并作「违经失实，」无并字，注云：「元脱朱补。」
○张衡同史。
　　梅本凌本黄本、同并作司。
　　立斋按：司字是。
○而或同迁固。
　　梅本凌本黄本或并作惑。
　　之斋按：惑字是，此讥平子欲为元后立纪也。
○何有于三后哉。
　　梅本凌本黄本三并作二。
　　立斋按：如三字是，似指吕后及元平二后，如二字是，似指元平二后；如三或作王字，则指元帝王后为是，若折衷而言，应从上文作二后为长也。
○司马彪之详实。
　　梅本凌本并同。黄本司上有若字，注云：「自御览补。」
○记传互出。
　　梅本凌本黄本并同。御览互作并。
○或疏阔寡耍。
　　梅本凌本黄本御览并同。
○非妄至誉也。
　　梅本凌本黄本并无至字。
○系乎著作。
　　梅本凌本并同。黄本系作繁，铃木云：「繁当作系。」
　　立斋按：系、繁并通。
○干宝述纪。
　　梅本凌本黄本干并作于。
　　立斋按：从晋书作干是。
○以审正得序。
　　梅本凌本黄本并同。御览得作明。
○举例发凡。
　　梅本凌本黄本并同。范注引明钞本御览凡作目。
○自史汉以下。
　　梅本凌本黄本并同。御览无自字。
○莫有准酌。
　　梅本凌本黄本并同。御览有作不。
○至邓●晋纪。
　　梅本凌本黄本●并作璨。御览同。
　　立斋按：从晋书作璨是。
○又撮略汉魏。
　　梅本凌本并同。黄本从御览改撮略为摆落。
　　立斋按：撮略举其要，摆落删其繁其，纪体条例，两存其善，从撮略为长，略亦含摆落义也。
○虽湘州典学。
　　梅本凌本并同。黄本州岛作川。
○亦有心典谟。
　　梅本凌本黄本并同。御览心下有放字。
○及交国立例。
　　梅本凌本黄本御览交并作安。
　　立斋按：从安是。
○必贯乎百姓。
　　梅本凌本黄本姓并作民。注云：「元作姓梅改。」
○欲其详悉于国体。
　　梅本凌本黄本并同。铃木云：「玉海体下有也字。」
○然纪传为式。
　　梅本凌本黄本并同。御览纪传作传纪。
○编年缀事。
　　梅本凌本黄本并同。御览缀作经。
○文非泛论。
　　梅本凌本黄本并同。御览泛作记。
○总会之为难也。
　　梅本凌本黄本并同。御览会作合。
○而数人分功。
　　梅本凌本黄本并同。御览无而字。
○则病于不周。
　　梅本凌本黄本并同。御览病作漏。
○故张衡摘史班之舛滥。
　　梅本凌本黄本并同。御览摘作擿。
　　立斋按：摘、擿通，说见前。
○公羊高。
　　梅本凌本黄本并同。御览高作皋。
○荀况称录远略近。
　　梅本凌本黄本并同。御览况作悦。
　　立斋按：此撮用荀子非相篇之语意而变其词耳，御览非。
○莫顾实理。
　　梅本凌本黄本并同。御览实理作理实。
○欲详其迹。
　　梅本凌本黄本并同。御览迹作迹。
　　立斋按：迹迹通。
○我书则传。
　　梅本凌本黄本并同。御览传作博。
○至于记编时同多诡。
　　梅本时下有一时字。注云：「元脱胡补。」凌本黄本并同，御览正有时字。
○动劳之家。
　　梅本劳作荣，凌本黄本并同。
○迍败之士。
　　梅本凌本黄本并同。御览迍作屯。
○虽令德而嗤，理欲吹霜喷雾，寒暑笔端。
　　梅本凌本黄本喷并作煦，御览理作埋，无常字欲字。
　　立斋按：此数句应作「虽令德而常嗤，吹霜煦露，寒暑笔端，」理欲二字似衍。
○此入同时之枉可叹息者也。
　　梅本凌本黄本入作又，枉下有可为二字，御览枉下有论字。
　　立斋按：从御览是，嘉靖本入为又之讹，脱可为二字。
○欲述远则诬矫如彼。
　　梅本凌本黄本欲作故。注云：「元作欲朱改。」御览欲作故。
○记近则回邪如此。
　　梅本凌本黄本并同。御览记作略。
　　立斋按：从记是。
○唯素心乎。
　　梅本凌本黄本心并作臣。注云：「元作心，今改谓左丘明也。」
　　立斋按：王校据纪评从素心者非是，盖素心自有出处，然检下文固尼父之句，则作素臣为是，此梅本注云所以称左丘明也。
○负海内之责。
　　梅本凌本黄本并同。王校引诸本责作贵。
　　立斋按：从责是。王校非。
○而赢是非之尤。
　　梅本凌本并同。黄本赢作嬴。
　　立斋按：梅本实作赢，不作嬴也，王校误，作赢是。
　　　　　　诸子第十七
○入道见志。
　　梅本凌本黄本并同。铃木云：「入玉海作述。」
　　立斋按：下文言篇述者，又「子自肇始，莫先于兹，」则玉海引作述者为有据矣。下又云，「述道言治」，尤可证，从述是。
○昔风后力牧伊尹。
　　梅本凌本黄本并同。注云：「风后元脱，曹补。」
○战代所记者。
　　梅本凌本并同。黄本代作伐。
　　立斋按：战代为文心常语，黄本误，从代是。
○子自肇始。
　　梅本凌本黄本并同。
　　立斋按：纪评云：「子自当作子之，则文从字顺矣，然自字亦不失旨。」若从范注改为子目，似专论书故称目，则失之胶柱乎，不可从。又按杨校引玉海作诸子肇始，但上文只举鬻子一人，则又不可言诸矣，子自肇始，或子之肇始，皆为可从。
○尸狡兼总于杂术。
　　梅本狡作佼。注云？「元作狡，柳改。」凌本黄本并同。
　　立斋按：尸子名佼、鲁人，见汉志，本篇两引尸佼，从佼是。」
○逮汉成普思。
　　梅本凌本黄本普并作留。注云「留一作普。」
○流鳞萃止。
　　梅本凌本黄本并作「九流鳞萃。」
　　立斋按：「九流鳞萃」，与上句「七略芬菲」为偶，梅本是。
○言兼存。
　　梅本作谰。注云：「元作，朱改。」凌本黄本并同。
　　立斋按：诬言相加谓之谰，或作●，从朱改是。
○然繁辞虽积。
　　梅本凌本黄本并同。注云辞谢补。
○踳驳者出规。
　　梅本凌本并同。黄本驳作驳。
　　立斋按：驳字是，下文踳驳之类也正同，王失校。
○是以世疾诸混洞虚诞。
　　梅本凌本并同。黄本洞作同，范注云：「诸下脱子字。」王校云：「世疾诸子，混洞虚诞。」原本无子字，今据补。立斋按：诸下称子字，范说是，史记苏秦传：「虚喝洞疑。」洞字是。
○羿毙十日。
　　梅本凌本并同。黄本毙作弊。
　　立斋按：楚词元作彃，别本作毙，黄本作弊非。
○姮娥奔月。
　　梅本凌本黄本姮并作嫦，铃木云：「玉海作嫦。」
　　立斋按：嫦娥之作恒娥，见淮南子览冥训，羿请不死之药于王母，恒娥窃以奔官，后以避汉文讳，易恒为常，见汉书地理志张晏注，则恒娥为嫦娥矣，姮娥说文皆无其字，盖俗体也，姮音恒，见广韵。
○殷汤如兹。
　　梅本凌本黄本并同。注云：「汤疑作易。」
　　立斋按：毙日奔月之说，皆据归藏，则汤为易之误，从易是。
○辕药之。
　　梅本凌本黄本辕并作轘。
　　立斋按：辕误，车裂为轘也。
○魏牟比之鸮鸟。
　　梅本凌本黄本并同。注云：「鸮鸟当作井。」
　　立斋按：黄注以庄子秋水篇为据是也，鸮鸟或为舍人之误引，以史记鲁仲连语归之魏牟耳。杨校谓：「则魏牟之比公孙，亦乃尔云云」，是以意为之，非是。
○鬼谷渺渺。
　　梅本凌本黄本渺渺并作眇眇。
　　立斋按：渺、眇音同。渺训水长，眇训深远。庄子庚桑楚：「藏其身也，不厌深眇而已矣。」与下文每环奥义旨合，从眇是，王失校。
○而辞气文之大略也。
　　梅本凌本黄本并无文字，梅本气下有空格。
　　立斋按：嘉靖文字衍。
○若夫陆贾典语。
　　梅本凌本黄本并同。王校据孙贻让札迻，典语应作新语。
　　立斋按：典语非误，下有新书字，故上称典语。
○吕氏鉴远而体周，淮南泛采而文丽。
　　梅本凌本黄本并同：
　　立斋按，杨校云：「泛采二字当乙，始能与鉴远相对。」殊误。
○咸叙经典。
　　梅本凌本咸作或，黄本作咸，一作或。
　　立斋按：梅校从或是，余篇不一其例。
○体势浸弱。
　　梅本凌本黄本浸并作漫。杨校云：「诸本多作浸。」乐府篇自雅声浸微，亦其旁证。
　　立斋按：杨说可从。
○难明于坦途。
　　梅本凌本黄本难并作虽，于并作乎。注云：「虽乎二字符作难于，朱改。」
　　立斋按：朱改是，此本庄子秋水篇，明乎坦途。
○大夫处世。
　　梅本凌本大作丈，黄本作大。铃木云：大当作丈。
　　立斋按：丈夫成人之称，大夫仕者之称，此言处世是泛举，从丈夫是。
○怀实挺秀。
　　梅本凌本黄本实并作宝。
　　立斋按：从实是，礼月令：「季春为民社麦实。」注谓「于食秀成」，盖实秀相承为辞，舍人本此，未可拘于论语之怀宝也，杨校从宝非。
○辨雕万物。
　　梅本凌本黄本并同。杨校云：「当作辩。」
　　立斋按：杨校非，余说见前。
　　　　　　论说第十八
○圣世彝训曰经。
　　梅本凌本黄本，世并作哲。注云：「元作世，朱据玉海改。」
　　立斋按：朱改是。
○伦理有无圣意不坠。
　　梅本凌本黄本有无并作无爽，圣字上有则字。注云：「无爽元作有无，圣上无则字，从御览增御览理作礼。」
　　立斋按：御览礼字非，周礼冬官考工记：「折干必伦。」注：「
顺其理也。」理字不误。
○故仰其经目。
　　梅本凌本黄本并同。御览仰作抑。
　　立斋按：抑者不径言经而名论语，故从抑是。
○始盛玄论。
　　梅本凌本黄本并同。御览如作乃。
○而研一理者。
　　梅本研下有精字。注云：「元脱朱补」。御览有精字。
　　立斋按：朱补是，上言弥纶，下言研精，相对成文。
○至石渠论艺。
　　梅本凌本黄本并同。御览至下有如字。
○白虎通讲聚述圣言通经纶家之正体也。
　　梅本作「白虎讲聚述圣通经，论家之正体也。」御览通讲作讲聚，下无聚言二字。梅本虎字与圣字下皆剜去一格，凌本黄本并同嘉靖本。
　　立斋按：宜从梅本及御览应作「白虎讲聚，述圣通经，论家之正体也」。又御览正字作政为非。
○严允三将。
　　梅本允作尤。注云：「元作允，朱改。」凌本黄本并同。览允作左，王校引玉海引作尤。
　　立斋按：严尤三将论见汉书王莽传，朱改是。
○何晏之徒。
　　梅本凌本黄本并同。御览何上有而字。
○始盛玄论。
　　梅本凌本及明钞本御览并同。黄本玄作元。
　　立斋按：凡清刊本玄皆作元，避清圣祖讳也。
○详观兰硕之才性。
　　梅本硕作石，凌本黄本并同。
○仲宣之去代。
　　梅本凌本黄本并同。御览代作伐。
　　立斋按：御览是，隋书经籍志、儒家去伐论三卷，王粲撰，见札迻。
○锋{精密。
　　梅本凌本御览并同。黄本{作颖，王失校。
　　立斋按：黄本颖从禾是，从示颖之俗体也。诗大雅：「实颖实粟。」传：「垂颖也。」
○人伦之英也。
　　梅本凌本黄本并同。御览无人字，伦作论，玉海同。
　　立斋按：人伦之英、是论人，论之英，是论文，本皆可通，缘下文言，「原夫论之为体，及是以论为析薪」，皆指论言而不及于人也，从御览是。
○至如李康运命。
　　梅本凌本黄本并同。御览如作乃。
○陆机辨正。
　　梅本凌本黄本正并作亡。注云：「亡元作正谢改」。
　　立斋按：陆机辨亡论，言吴之所以亡也，见文选，从正误。
○然其美矣。
　　梅本凌本并同。黄本然下有亦字，御览矣作哉。
○次及宋代郭蒙。
　　梅本代作岱，蒙作象。注云：「岱元作代，象元作蒙，朱据旧本改。」
　　立斋按：代蒙皆因形近致讹，宋岱郭象并见晋书。
○锐思于机神之区。
　　梅本凌本并同。黄本机作几。
　　立斋按：征圣篇妙极机神，嘉靖本亦作机，梅本注云：「机疑作几。」按易系上：「唯几也，故能天下之务。唯神也，故不疾而速，不行而至。」几神二字本此。又易系下，传云：「几者动为微，告之先见者过。」易屯卦：「君子几。」疏曰：「凡几微者，从向有，其有未见，乃为几也。」文言传疏曰：「几者，去无入有，有理而未形之时。」据此义，机神应作几神也。杨校谓黄氏肊改为几非是者，诚浅见之说，甚误。
○韵似排说。
　　梅本凌本黄本排并作俳。
　　立斋按：俳字是，韵为颇之形误、哀吊篇、「卒章五言，颇似歌谣」，句相似，上言颇似，下言但谈，当从改，杨校是。
○才不持论宁如其已。
　　梅本凌本黄本并作「言不持正，论如其已」。注云：「言不持正以下，汪本作才不持论，事如其已。」
　　立斋按：才不持正者，才能如不持重守正，则不如其已也。「持论」见汉书东方朔赞，嘉靖本是。
○穷有数追无形。
　　梅本凌本黄本并作「穷于有数，追于无形。」注云，：「两于字从江本改。」
　　立斋按：此汪本据御览改从，御览元有两于字也，黄本改是，别本御览两于字又并作及。
○迹坚求通。
　　黄本凌本并同。梅本迹作钻，御览同。
　　立斋按：钻坚见论语子罕篇，与下文钧深为对，从钻是。
○辞忌枝碎。
　　梅本凌本黄本并同。御览碎下有也字。
○斯其要也。
　　梅本凌本黄本并同。王校据明钞本御览斯作期。
　　立斋按：从斯是。
○论如析薪。
　　梅本凌本黄本并同。注云：「御览如作辟。」
○而检迹如妄。
　　凌本黄本并同。梅本及御览如并作知。
　　立斋按：从知是。
○若秦君延之注尧典。
　　梅本延下注云：「杨云注疏作近君。」黄本君延作延君。注云：「延君元作君延杨改。」玉海引作秦延君。
　　立斋按：据汉书及桓谭新论作延君是。
○差学章句。
　　本差作羞。注云：「元作差，朱改。」凌本黄本并同。玉海差作羞。
　　立斋按：从羞是。
○若毛公之训诗。
　　梅本凌本黄本并同。玉海引无四之字。
○可谓式矣。
　　梅本谓作为，凌本黄本并同。玉海谓作为。
○说者悦也。
　　梅本此句下有兑为口舌四字，凌本黄本并同。嘉靖本脱此四字。
○言咨悦怿。
　　梅本凌本黄本言上并有故字。铃本云：「咨疑作资。」
　　立斋按：咨叹之词，又与谘同。释文、咨本亦作谘，谘、问也，言咨犹言语也，铃本说非。
○故舜惊谗说。
　　嘉靖本无此五字，梅本凌本黄本并有。
○辨士云踊。
　　梅本凌本黄本并同。纪评云：踊当作涌。
　　立斋按：纪评作涌是，涌涌互通，汹涌澎湃，见司马相如上林赋。说文涌腾也。踊、诗邶风：「踊跃用兵。」说文跳也。此言云，当从纪评作涌是，杨校非。
○楼护唇舌。
　　梅本凌本楼作娄，黄本作楼。
○抵嘘公卿之席。
　　梅本凌本黄本并同。黄本注云：「抵嘘疑作抵戏。」杨校据鬼谷篇目，以为当为之误。
　　立斋按：杨校非，上言颉顽者，行止上下万乘之阶也；下言抵嘘者，言论吐纳于公卿之席也。赞云，呼吸阻劝者，即为抵嘘注脚。
○敬通鲍卿。
　　梅本通字下有「之说」二字。注云：「元脱孙补。」凌本黄本并同。
　　立斋按：从梅本是。
○阴阳莫贰。
　　梅本凌本黄本并同。王校云贰当作忒，礼缁衣：「其仪不忒。」忒，释文「忒本或作贰、」
　　立斋按：忒贰皆通，据释文之说，何必改从，王校非是。
　　　　　诏策第十九
○皇帝御。
　　梅本同，凌本黄本作寓，御览御作驭。
　　立斋按：同字，荀子赋篇：「充盈乎大。」注云：「与宇同。」籀文字作，从寓非。御驭互通，经典率作御。
○渊嘿黼扆。
　　梅本凌本黄本并同。御览黼作负。
　　立斋按：礼明当位：「天子负斧扆，南卿而立。」注：「负之言背也。」从御览是，杨校非
○唯诏策乎。
　　梅本凌本黄本并同。御览唯上有其字。
○其在三代。
　　梅本凌本黄本并同。御览代任王。
　　立斋按：戎字是，见班固典引蔡注，「戎事曰誓。」
○誓以训戎。
　　梅本凌本黄本并同。御览戎作诫。
○故授管锡胤。
　　梅本凌本并同。注云：「管疑作官。」黄本作官，胤作允。铃本云：「允当作胤。」
　　立斋按：黄本避清讳改也。
○并称曰令命者使也。
　　梅本令作命，凌本黄本并作令，御览令作命。
　　立斋按：据下文「改命曰制」，及「命有四品」，皆言命，从御览是。
○汉初定仪则则命有四品。
　　梅本凌本黄本并同。注云：「仪则下疑衍一则字。」御览作「汉初定仪，则有四品。」
　　立斋按：纪评云：「上则字作法程解，非衍文。」杨校以为立异者非也，御览无则命二字，句义赅备可从。
○戒州邦。
　　梅本凌本黄本并作「戒州部」。御览邦作郡。
　　立斋按：饬互通，易噬嗑：「先王以明罚法。」惟有来音，训皆同，诫也，又正韵：「天子制书曰。」
○诏诰百官。
　　梅本凌本黄本并同。御览诰作告。
○制施赦命。
　　梅本凌本黄本并同。御览赦命作令。
　　立斋按：从御览是。
○君子以制数度。
　　梅本凌本黄本数度并作度数。
　　立斋按：易节卦作「数度，议德行」，从数度是。
○故两汉诏诰。
　　梅本凌本黄本并同。御览诰作令。
○诏体浮新。
　　梅本凌本黄本并同。御览新作杂。
　　立斋按：从御览是。
○文同训典。
　　梅本凌本黄本并同。御览训典作典训。
○观戒渊雅。
　　梅本观作劝。注云：「元作观，谢改。」凌本黄本并同。御览正作劝。
○制诰严助。
　　梅本凌本黄本并同。王校云：「黄丕烈云，诰当作诏。」
　　立斋按：王校是。
○责博士陈遂。
　　梅本作赐太守陈遂。注云：「元作责博士，因考汉书改。」凌本黄本并同。
　　立斋按：纪评云：「当作偿博进为长，汉书原有此三字。」又孙贻让札迻曰：「按疑当作责博于陈遂。」孙说为长，当从。
○逮光武拨乱。
　　梅本凌本黄本并同。御览逮作及。
○留意斯文。
　　梅本凌本黄本并同。御览斯文作辞采。
○明帝崇学。
　　梅本凌本黄本并同。御览帝作章。
　　立斋按：从御览是。
○惟诏间初。
　　梅本惟作雅。注云：「元作惟，朱改。」御览正作雅。
　　立斋按：从雅是。
○安和政。
　　梅本入弛。铃本云：「作和安政。」
○卫凯禅诰。
　　梅本凯作觊。注云：「元作凯，孙改。」凌本黄本并同。御览作觊。
○符命炳耀。
　　梅本凌本黄本并同。御览命作采。
　　立斋按：符命正纬篇一见。余多作符采，王校据改从非是。
○弗可加也。
　　梅本也作己，凌本黄本并同。御览弗作不。
○自魏晋诰策。
　　梅本凌本黄本并同。御览诰策作策诰。
○牙管斯任。
　　梅本牙作互，凌本黄本并同。御览牙管作管于。
　　立斋按：互字是，共张华刘放而言。
○施命发号。
　　梅本凌本黄本并同。御览命作令。
　　立斋按：从御览是。
○魏文帝下诏。
　　梅本凌本黄本并同。御览作「魏文以下」。
○故中书。
　　梅本故下有「引入」二字。注云：「元脱朱按御览补。」凌本黄本并同。
　　立斋按：「引入中书」与史合。
○自斯以后。
　　梅本凌本黄本并同。御览以作已。
○体虑风流。
　　梅本虑作宪。注云：「元作虑朱改。」御览正作宪。
○则气含风雨之润。
　　梅本凌本黄本并同。御览风作云。
　　立斋按：御览非，易系上：「润之以风雨。」
○治戎燮伐。
　　梅本凌本黄本并同。御览治作启。
○则声有洊雷之威。
　　梅本凌本黄本并同。王校据御览有改为存。
○周穆命邓父受敕宪。
　　梅本邓作郊。注云：「元作邓，朱考穆天子传改。」凌本黄本并同。
○魏武称作戒当指事而诰。
　　梅本凌本并同。黄本诰作语，御览诰作语。
　　立斋按：从语是。
○在三同极。
　　梅本同作罔。注云：「元作同，许改。」凌本黄本并同。御览作罔。
　　立斋按：杨校云：「同极」据晋语：「事之如一」之意者非是，罔极者，言君子师三者之恩，固罔极也。
○汉高祖之敕太子。
　　梅本凌本黄本并同。御览无祖字。
○及马援已下各贻众戒。
　　梅本凌本黄本并同。御览己作以。
　　立斋按：杨校举刘向诫子书，谓舍人小误者非，以马书传世称着而言。
○足称母师也。
　　梅本凌本黄本并同。御览也作矣。
○教者效也。
　　梅本凌本黄本并同。御览效作效。
　　立斋按：御览非，效俗体通效，说前见。
○文教丽而罕于理。
　　梅本凌本黄本并同。御览罕下有施字。
　　立斋按：王校删「于理」二字，指理为政理，故下言治体乘也。北海文丽而理乘，故败也。王校云：「乃施误为于辞，不可通，乃加理以足之」....云云，诚无此理也。以意删之，而以意说之也，殊误。
○若诸葛孔明之详约。
　　梅本凌本黄本并同。御览约作酌。
○辞之善也。
　　梅本凌本并同。黄本及御览辞作教。
○有命在天明为重也。
　　梅本作「有命自天，明命为重」，凌本黄本并同。
　　立斋按：梅本是。
○师氏诏王为轻命。
　　黄本同。梅本王下有「明诏为轻」四字，凌本同。
　　立斋按：宜作「师氏诏王，明为轻也」。
○兆民尹好。
　　梅本凌本黄本并同。范注：「尹当作式。」杨校云：「当作伊。」图书集成一三七引正作伊。
　　立斋按：杨校可从。
　　　　　檄移第二十
○昔有虞始戒于国。
　　梅本凌本黄本并同。御览虞下有氏字。
　　立斋按：此句与下句六字为偶，御览非。
○周将交刃而誓之。
　　梅本凌本黄本并同。御览无而字。
○古有威让之令令有文告之辞。
　　梅本凌本黄本并同。明钞本御览该作仪，无令字，告作诰。
　　立斋按：据周语让字不误，下令字衍。
○惧敌弗服。
　　梅本凌本黄本并同。御览弗作不。
○刘献公之所谓。
　　梅本凌本黄本并同。御览无之字。
○董之以师武者也。
　　梅本凌本并同。黄本师武作武师，御览正作武师。
　　立斋按：御览是，武师犹兵众也。
○齐桓征楚告菁茅之阙。
　　梅本告作诰，菁作苞，凌本黄本并同。御览作菁。
　　立斋按：左传作苞茅，谷梁作菁茅。
○檄者皦也。
　　梅本凌本黄本并同。明钞本御览皦作皎。
　　立斋按：皦见诗王风：「有如皦日。」皎见诗陈风：「月出皎兮。」皦、皎字通，见玉篇。
○宣露于外。
　　梅本凌本黄本并同。御览露作布，王校据御览玉海补，盖露报不封，播诸视听者也。
○龚行天罚。
　　梅本凌本黄本龚并作恭。
　　立斋按：恭龚古通。
○诸侯御师。
　　梅本凌本黄本并同。御览御作御。
○亦且厉辞为武。
　　梅本凌本黄本并同。御览亦且作抑且。
○衡风所系。
　　梅本凌本黄本衡并作冲。系并作击。注云：「冲元作衡，系元作系。」
　　立斋按：楚辞河伯：「冲风起兮水横波。」冲风与欃枪对：击与扫对，从击冲是。
○惩其恶稔之时。
　　梅本凌本黄本主同。王校御览惩作征，范注引孙云惩作乘。
　　立斋按：惩征互通，荀子正论篇：「恶且征其来也。」又与征通，史记三王世家：「非教士不得从征。」王校改惩为征，非是。
○摇奸宄之胆订信慎之心。
　　梅本慎作顺，凌本黄本并作慎。御览奸宄作奸凶，慎作顺。
　　立斋按：书舜典「寇贼奸宄汝作士」周礼秋官司刑注，「由内为奸，起外为宄，」从奸宄是。
○有其三逆。
　　梅本有作布，凌本黄本御览并同。
　　立斋按：从布是。
○而辞切事明。
　　梅本凌本黄本并同。王校引宋御览辞作意。
○陈琳之檄壮有骨鲠。
　　梅本檄下有豫州二字。注云：「豫州元脱。」御览无豫州二字，有作于。
○章密太甚。
　　梅本密作实，凌本黄本并作密。御览密作实。
　　立斋按：章易垢卦：「品物咸章。」章、明也，章密者、犹揭其隐私也。密指其发兵摸金而言。章其不可告入密也，故云太甚，密字是，王校据改从，实非是。
○发兵模金。
　　梅本模作摸，凌本黄本并同，王失校。
　　立斋按：模误。
○诬过其虚。
　　梅本虚作虐，凌本黄本并同。
　　立斋按：作虐是。
○皦然露骨矣。
　　梅本露骨作露布。注云：「孙改，一本作暴露。」梅本凌本御览并同。御览无矣字。
○敢指曹公之锋幸哉免袁党之戮也。
　　梅本凌本黄本并同。范注：「孙云，御览无敢止二字。」纪评云：「指当作撄。」王校云：「御览无此二句。」
　　立斋按：此二句当置「诬过其虐」之下然字之上，幸哉之哉衍文，王校非。
○桓公檄胡。
　　梅本凌本黄本并同。御览作桓温。
○或述此休或叙彼苛虐。
　　梅本凌本黄本并同。御览作「或述休明，或叙否剥。」
　　立斋按：从御览述此叙彼四字为长。
○算强弱。
　　梅本凌本黄本并同。御览算作验。
○凡此众条。
　　梅本凌本黄本并同。王校引宋本御览条作作。
○莫或违之者也。
　　梅本凌本黄本并同。御览之字在莫字下。
○无所取才矣。
　　梅本凌本黄本并同。铃木云：「才当作材。」
　　立斋按：才材古通。
○言约而事显。
　　梅本凌本黄本并同。御览约作简。
○烦命资移。
　　梅本烦作顺。注云：「元作烦，曹改。」凌本黄本御览并同。命御览作众。
○坚用符契。
　　梅本用作同，注云，「元作用，曜改，」凌本黄本并同。御览同作明。
　　立斋按：下句亦有同字，以御览作明是。
○而体义大同。
　　梅本凌本黄本并同。御览义字无，同下有也字。
　　立斋按：应作「意则小异，而体乃大同」。
○三驱驰刚。
　　梅本凌本黄本并同。纪评云：「刚疑作纲。」
　　立斋按：纪评是。
○推压鲸鲵。
　　梅本凌本并同。黄本推作惟。
　　立斋诰：推压与下文抵落为偶，黄本误。
○移宝易俗。
　　梅本凌本黄本并同。宝、王校引徐云，作风。黄本注云：「宝一作实。」
　　立斋按：王校从风字，若是「移风易俗」，与下「草偃风迈」，嫌重似非，而宝实二字又欠解，存疑为是。
　　　　　　封禅第二十一
○绿图。
　　梅本凌本黄本绿并作录，纪评云：「录当作绿。」
　　立斋按：正纬篇：「尧造绿图，昌制丹书。」绿图见河图挺左辅，丹书见大戴记，范注谓纪说无考非是。
○夷吾谲陈。
　　梅本凌本黄本并同。黄本注云：「陈当作谏。」纪评云：「陈训敷陈，不必改谏。」
　　立斋按：陈谏皆通，谏本诗大序，主文而谲谏。陈本书咸有一德，乃陈戒于德。
○距以怪物。
　　梅本凌本黄本并同。铃木云：「闵本作拒。」
　　立斋按：距拒古通，荀子法行篇：「欲来者不距。」注云：「与拒同。」
○铭号之秘祝。
　　梅本铭作名。注云：「元作铭，朱改。」祀作祝。注云：「元脱朱补。」纪评云：「铭字不误。」
　　立斋按：铭说文，记诵也，故言「铭号。」纪云，铭字不误，本此，朱改非。秘祀从秘祝是，古有秘祝之官，见史记孝文纪。周礼春官有大祝掌六祝之辞，祀为形误。
○天之壮观。
　　梅本作「祀天之壮观矣」，凌本黄本并同。
○秦始皇铭岱。
　　梅本凌本并同。黄本作秦皇。
　　立斋按：明诗篇，秦皇灭典，与此同，始字衍。
○请德铭勋。
　　梅本请作讄。注云：「元作请。」凌本黄本请并作诵。
　　立斋按：梅本作讄，音垒，说文祷也。王校误从诵非。又讄今作诔。
○文字张纯。
　　梅本字作自。注云：「字符作自。」凌本黄本并同。
　　立斋按：上文，文自李斯，梅本改是。
○叙离分。
　　梅本分作合。注云：「元脱许补。」凌本同，黄本分作离。注云：「元脱许补。」一本作合，黄本所据梅本或异。
　　立斋按：分为合之形近致讹，从合是。乱亦可通，盖下言武功，上言离乱，有乱必勘，自相偶属也。
○骨掣靡密辞贯圆通。
　　梅本凌本黄本并同。王校云：「制原作掣，义不可通，今改，且疑骨亦体之坏文。」
　　立斋按：掣，牵取也，靡密犹致密，骨取其靡密，而辞贯其圆通，骨与辞，亦具表里内外之意。掣字亦见尔雅，句本甚协，而王校率意，非是。
○雅有懿乎。
　　梅本凌本黄本并同。纪评云：「乎当作采。」
　　立斋按：从采是。
○丽而不典。
　　梅本凌本黄本并同。杨校云：「丽当作靡。」
　　立斋按：典引序原作靡，杨校是。
○风末力寡。
　　梅本凌本黄本并同。范注云：「风末当作风昧。」
　　立斋按：范注改昧字甚误，史记韩安国传：「风末力衰也」之句，实舍人所本，出处甚明。参注订，檄移篇注。
○文理烦序。
　　梅本烦作顺。注云：「曹改。」凌本黄本并同。杨校云：「按烦颇形近，故曹学佺改为颇，黄氏英声，为舍人所本。
　　立斋按：今检梅本曹改，明明为顺字，黄本据之不误。夫顺者，序当以顺为归。尔雅释古云：「舒业顺叙也。」疏「顺本不逆而有叙也，」叙通序，宜从顺序为是，杨校谓黄本失据，失检甚误。
○而日新其来者。
　　梅本来作采，凌本黄本并同。
　　立斋按：从采是。
○声英克彪。
　　梅本凌本黄本并同。杨校云：「声英二字当乙，始能与上逖听句相对。」文选司马相如封禅文蜚英声，为舍人所本。
　　立斋按：杨校云，声英二字当乙，实谬误之甚，声英出处甚明而赞文为四字韵文，若乙去二字尚可读乎。
　　　　　章表第二十二
○伊尹书诚。
　　梅本凌本黄本并同。御览诫作戒。
　　立斋按：戒诫古通，易系上：「小惩而大诫。」
○又作书以缵。
　　梅本缵下注云：「当作赞。」凌本黄本并同。御览作缵。
　　立斋按：赞、囋、赞互通，缵，诗书皆作训继，御览非。囋见荀子，赞则后起字，王失校。
○言事于王。
　　梅本凌本并同。黄本及御览王并作主。
　　立斋按：据「降及七国」句，则王字是。左传昭廿八年：「成鲋对魏纾曰，主之举也，近文德也矣。」大夫之臣称其大夫亦可曰主也，主是泛称，则此从王是。
○汉定礼仪。
　　梅本凌本黄本并同。王校引明钞本御览作「汉初定仪」，另本定仪作定制。
　　立斋按：汉初定制，与上文秦初定制句重，则依王校从钞本御览非。盖「汉定礼仪」，已见史记汉高命张苍等定礼仪，则有明文也。
○四曰议。
　　梅本凌本黄本并同。御览议上有驳字。
　　立斋按：议始见于易节卦：「君子以制度数议德行。」又周官：「议事以制。」驳议指议中之执异者而言，见蔡邕独断，是驳议属于议之一体也。
○奏以按劾。
　　梅本凌本黄本并同。御览按作案。
　　立斋按：按案互通，亦通作桉见正韵。
○表以陈情。
　　梅本凌本黄本并同。御览请作情。
○赤白曰章。
　　梅本凌本黄本并同。御览赤白作青赤。
　　立斋按：赤白日章，见考工记，杨校是。
○表者标也。
　　梅本凌本黄本并同。御览标作摽。
　　立斋按：摽、拊心貌。诗邶风：「寤身有摽。」又说文：「击也。」与标殊旨，于表无涉，御览非。
○谓德见仪。
　　梅本凌本并同。黄本见下有于字，与御览同。
○章表之目。
　　梅本凌本黄本并同。御览章表作表章。
○经国之枢机。
　　梅本凌本黄本并同。御览无之字，枢机作枢要。
○而在职司也。
　　梅本凌本黄本并同。御览作「布在职司也。」
○左雄奏议。
　　梅本凌本黄本并同。御览奏作表。
○胡广章奏。
　　梅本凌本黄本并同。御览奏作表。
○昔晋文受册三从命。
　　梅本下有辞字。注云：「元脱朱补。」凌本黄本并同。御览册作策。
○曹公称为表不止三让。
　　御览同，梅本止作必，凌本黄本并同。
　　立斋按：据曹本传作「不止」是。
○所以魏初表章。
　　梅本凌本黄本并同。御览表章作章表。
○则未足美矣。
　　梅本凌本黄本并同。御览无美字。
○至于文举之荐弥衡。
　　梅本凌本黄本并同。御览于作如。
○志尽文畅。
　　梅本凌本黄本并同。御览畅作壮。
○则其标也。
　　梅本凌本黄本并同。御览标作摽。
　　立斋按：左哀十二年：「无不摽也。」又诗台南：「摽有梅。」击落之义，御览非。
○应物掣巧。
　　梅本凌本黄本并同。御览掣作制、纪评云：「制字是」。
○逮晋初笔札。
　　梅本凌本黄本并同。御览逮作迨。
○则张华为俦。
　　梅本俦作。注云：「元作俦。」御览俦作，曹学佺云：「俦字亦通。」
○世珍鹪鹩莫顾章表。
　　梅本凌本黄本并同。御览无此八字。
○信美于往载。
　　梅本凌本黄本并同。注云：「载一作册。」御览作载。
　　立斋按：载，记载也。书洛诰：「丕视功载。」注：「视群臣有功者，记载之。」从载是。
○序志显类。
　　梅本凌本黄本并同。御览显作联。
　　立斋按：书泰誓：「天类显道，厥类惟张。」显类二字本此，御览非。
○原夫章表文为用也。
　　梅本文作之。注云：「元作文谢改。」凌本黄本并同。御览文作之，无也字。
○表以致禁。
　　梅本凌本黄本并同。御览禁作策。
○以为本者也。
　　梅本以下有文字，凌本同。黄本以下有章字，注云：「元脱一作文。」御览同。王校云：「梅本补章字，未可从。」
　　立斋按：此章并章表而言，循名课实，当以文为本，故下有雅义清文之言，从文是。今梅本以作文，注云，元脱，何来补章字乎，补字见于黄本，王校误。
○要而非略。
　　梅本凌本黄本并同。御览要作典。
　　立斋按：要字是，体要也，与略字对举，典则旨不协。王失校。
○表体多包。
　　梅本凌本黄本并同。御览包作苞。
○情伪属迁。
　　梅本凌本黄本并同。御览伪作位。
　　立斋按：从御览是。
○清文以驰其丽。
　　梅本凌本黄本并同。御览驰作驱。
○然恳惬者。
　　梅本凌本并同。黄本惬作恻。注云：「元作惬。」御览正作恻。
　　立斋按：诗国风氓。郑笺云：「言其恳恻诚。」舍人本此，从御览是。
○情为出使。
　　梅本凌本作「情为文屈」，黄本作「情为文使」，御览作「情为文出。」
○繁约得正。
　　凌本黄本并同。梅本上有一使字在一空格下，御览上有「必使」二字。
　　立斋按：应从御览增「必使」二字为是。
○一辞意也。
　　凌本黄本并同。梅本一作以。
○丽以黼黻。
　　梅本以作于，凌本黄本并同。
　　　　　奏启第二十三。
○昔唐虞之臣。
　　梅本凌本黄本并同。御览唐虞作陶唐。
○秦汉之辅。
　　梅本凌本黄本并同。御览之辅作附之。
○劾僭谬。
　　梅本凌本并同。黄本僭作愆，御览同。
　　立斋按：僭乱也，诗小雅：「以钥以僭。」又差也，书大诰：「
天命弗僭。」与愆音义皆同，不烦改从。
○言敷于下，情近于上也。
　　梅本凌本黄本并同。御览作「言敷于下情，进乎上也」。
　　立斋按：言敷，本虞书：「敷奏以言为辞。」从御览是。
○秦始言奏。
　　梅本凌本黄本并同。御览始下有皇宇。
　　立斋按：秦始者，言秦始立奏也，不作始皇，御览非。
○事略而意径。
　　梅本凌本黄本并同。御览径作极。
　　立斋按：从御览是。
○政无膏润。
　　梅本凌本黄本并同。御览政作故，王失校。
○晁错之兵卒。
　　梅本卒作事。注云：「元作卒，孙改。」凌本黄本并同。御览卒作术。
　　立斋按：事术并通，从孙改是。
○王吉之观礼。
　　梅本凌本黄本并同。御览观作劝。
　　立斋按：汉书王吉本传：「上书愿与大臣及儒臣，述旧礼，明王制。」此则劝礼之旨，从御览是。
○谷永之谏仙。
　　梅本凌本黄本并同。御览谏作陈。
　　立斋按：从谏是。
○辞亦通明。
　　梅本明作畅，凌本黄本并同。御览明作辨，铃木云：「御览作明。」
○后汉群贤。
　　梅本凌本黄本并同。御览贤作臣。
○张衡指摘于史职。
　　梅本凌本黄本并同。御览职作谶。
　　立斋按：职谶并通，史职指论元后立传事；识指论图纬事，俱见汉书，杨校非。
○黄观教学。
　　梅本凌本并同。梅本注云：「魏志作王观。」黄本黄作王，御览作黄观。
　　立斋按：从黄观是，见李详补注。
○瓯毅考课。
　　梅本瓯作甄。注云：「元作瓯，朱改」凌本黄本并同。御览正作甄。
　　立斋按：从甄是，见李详补注。
○灾屯流移。
　　凌本黄本并同。梅本作「世交屯移，」御览同。
○温峤恳切。
　　梅本凌本并同。黄本切作恻，御览同。
○若乃按劾之奏。
　　梅本凌本黄本并同。御览按作案。
○秦之御史。
　　梅本凌本黄本并同，御览之作有。
○位在挚击。
　　梅本凌本并同。黄本挚作鸷。
　　立斋按：挚与鸷通，曲礼：「前有挚兽则载貔貅。」疏：「挚虎狼之属」。又儒行：「鸷虫攫搏。」疏：「虫是鸟兽之名。」但兽挚从手，鸟鸷从鸟，不烦改从。
○傅盛劲直。
　　梅本盛作咸。注云：「元作盛」。凌本黄本并同。御览径直作果劲。
　　立斋按：从咸是，见晋书。
○各其志也。
　　梅本凌本黄本并同。御览其作有。
○然函人欲全。
　　梅本凌本黄本并同。王校御览函误甲。
○惟新日用。
　　梅本凌本黄本并同。王校云：「按论说篇有虽有日新语，今据改作虽。」
　　立斋按：惟新日用不误，王以意改为虽非是。
○势必深峭。
　　梅本凌本黄本并同。御览作「势入刚峭」。
○礼嫉无礼。
　　梅本凌本黄本嫉并作疾。
○目以豕彘。
　　梅本凌本黄本并同。御览豕作羊。
○既其如兹。
　　梅本凌本黄本并同。御览兹作此。
○世人为文。
　　梅本凌本黄本并同。御览世人作近世。
○次骨为戾。
　　梅本凌本黄本并同，御览次作刺。
　　立斋按：次骨者入于骨也，周礼宫伯：「八次八舍。」注：「在内为次。」史记酷吏传：「外宽内深次骨。」御览非。
○复以善骂。
　　梅本凌本黄本并同。御览骂作詈。
○然后踰垣者。
　　梅本凌本黄本并同。御览垣作墙。
○快捷方式者灭趾。
　　梅本凌本黄本并同。御览趾作迹。
○话病为切哉。
　　梅本话作诟。注云：「元作话谢改。」凌本黄本并同。御览切作巧。
○总法家之式。
　　梅本凌本黄本并同。御览式作裁。
○气流墨中。
　　梅本凌本黄本并同。御览流作留。
○直方之举耳。
　　梅本凌本黄本并同。御览耳作也。
○取其义也。
　　梅本凌本黄本并同。御览取作盖。
○至魏国笺记。
　　梅本凌本黄本并同。御览笺作笺。
○如云启闻。
　　梅本凌本并同。黄本如作始，御览同。
○或谨密启。
　　梅本凌本并同。黄本作「或云谨启」，御览同。
　　立斋按：密启见晋书山涛传：「凡用人行政，皆先密启，然后公奏。」舍人本此，杨校王校皆非。
○必敛饬入规也。
　　凌本黄本并同。梅本饬作彻，御览无敛彻以下八字，杨校云：「
御览亦作彻。」
○谠者偏也。
　　梅本凌本黄本并同。铃木云：「偏上疑有脱字。」范注云：「似当云谠者正偏也。」
　　立斋按：铃说是。疑脱无字，下言有偏者，为言以申其义也，故应作无偏为是。书洪范：「无党无偏，王道荡荡。」下言有偏，正以无对，此舍人所本。范注作正偏，则不典，杨校是。
○王道有偏乖乎荡荡其偏故曰谠言也。
　　梅本凌本并同。黄本荡下注云：「下有脱字。」王校引谢校荡荡下补矫正二字。
　　立斋按：谢补是。
○孝成称班伯之谠言贵直也。
　　梅本凌本黄本并同。王校言下增补一言字。
　　立斋按：谠言为一读，贵直也为一读，文本不误，增一言为赘，王校非。
○自汉置八仪。
　　梅本凌本黄本并同。范注据后汉书礼乐志改仪作能。
　　立斋按：周礼小司寇有八仪，仪为议之误，参注订。范注非，王校据范注亦改作能尤非。
○还士便宜后代便宜。
　　梅本凌本黄本士并作上。注云；「按冯本无此四字。」
　　立斋按：从上是。
○皂饬司直。
　　梅本凌本黄本并同。黄注云：「活字本饬作饰。」
　　立斋按：从饰是，皂饰，言司直之服也。
　　　　　议对第二十四
○周爰谘谋。
　　梅本凌本黄本并同。御览谘作咨。
　　立斋按：谘与咨通，诗小雅：「周爰咨谋。」释文咨本亦作谘。杨校云，咨已从口，无庸再加言旁，及王校改谘为咨均非。
○宅揆之举。
　　梅本凌本黄本并同。御览宅作百。
　　立斋按：舜典：「使宅百揆。」宅言所居之位，从宅是，杨校非。
○舜畴五人。
　　梅本凌本人并作臣，黄本作人。注云：「一作臣。」御览同。
○鲁桓务议。
　　凌本黄本并同。梅本务作预，御览作预议。
　　立斋按：应作鲁僖预议，事见鲁僖、非鲁桓也。参注订。
○而甘龙交辨。
　　梅本凌本黄本并同。御览辨作辩。
　　立斋按：辨辩古通，说见辨骚篇，
○迄今有汉。
　　梅本今作至，凌本黄本并同。御览作至。
○始立驳议。
　　梅本凌本黄本并同。御览驳作驳。
　　立斋按：御览作驳非，说已见前。
○杂议不纯。
　　梅本凌本黄本并同。御览无杂字，王失校。
○至如主父之驳挟弓。
　　梅本凌本黄本御览并同。注云：「主父当作吾兵。」
　　立斋按：此因吾兵寿王与主父偃同传，载汉六十四卷中，因而致误，作吾兵是。
○贾捐之陈于朱崖。
　　梅本凌本并同。黄本作「贾捐之之陈于朱崖」，御览无二之字。
　　立斋按：御览非，贾捐之为名，下之字与上下句法同，黄本是，朱当作珠。
○刘歆之辨于祖宗。
　　梅本凌本黄本并同。御览无之字。
　　立斋按：御览非。
○程晓之驳校事。
　　梅本凌本黄本御览并同。梅本注云：「程元作陈。」
○秦秀定贾充之谧。
　　梅本梅本谧作谥，注云：「元作谧。」凌本黄本并同。御览作谥。
　　立斋按：谧谥并非，应作谥。谥音示，说文行之迹也。谧，音蜜，说文静语也。谥音益，说文笑貌也。
○仲瑗博古。
　　凌本黄本并同。梅本瑗作远，御览瑗作援。
　　立斋按：，从刘宽碑文作瑗是，见洪适隶释，王校非。
○而铨贯以叙。
　　梅本以作有，凌本黄本并同。
　　立斋按：从有是。
○腴辞弗翦。
　　梅本凌本并同。黄本腴作谀，翦作剪，御览作腴。
　　立斋按：纪评云：「谀当作腴」是，剪为翦之俗体。
○亦各有美。
　　梅本凌本黄本并同。御览各有作有其。
○采故实于前代。
　　梅本凌本黄本并同。王校引宋本及活字本御览「采故」作「顾事」，明钞本作「采事。」
　　立斋按：顾事与采故实同旨而前者字句较洁练，但与下句观通变句法则不协，是从采故实为长。
○又郊祀必洞于理。
　　梅本凌本黄本并同。御览又作其。
○戎事必练于兵。
　　梅本凌本黄本并同。注云：「必一作要。」御览必作宜。
○佃谷先晓于农。
　　梅本凌本并同。黄本及御览佃并作田。
　　立斋按：田、佃、畋古通。又通甸、音同。诗斋风：「无田甫田。」注：「田谓耕治之也。」通作畋。
○不以深隐为奇。
　　梅本凌本黄本并同。御览深作环。
　　立斋按：从深是。
○空骋其华。
　　梅本凌本黄本并同。
　　立斋按、王校本引诸本，空上有功字或乃字者，不可从。
○亦为游辞所理。
　　梅本理作埋，凌本黄本并同。黄本下有矣字，御览游作浮、理作埋。
　　立斋按：易系下：「诬善之人其辞游。」从游从埋是。
○从文衣之媵者。
　　梅本凌本黄本并无者字。
○楚珠鬻郑。
　　梅本凌本黄本并同。王校引宋本御览作「楚鬻珠于郑。」
○复在于兹矣。
　　梅本凌本黄本并同。御览在作存。
○古之造士。
　　梅本凌本黄本并同。御览之作者。
○观晁氏之对验古今。
　　梅本凌本黄本验上并有证字。铃本校云：「玉海作验古明今。」
　　立斋按：应从之对为句，证字是，与下文仲舒之对，公孙之对皆合。
○及后汉鲁平。
　　梅本平作丕。注云：「元作平，朱改。」凌本黄本并同。
　　立斋按：从丕是，后汉书有鲁丕传。
○并明代之明范也。
　　梅本凌本黄本明代并作前代。
　　立斋按：从梅本是。
○断理必纲。
　　梅本凌本黄本并同。铃本云：「纲疑作刚。」
　　立斋按：铃说是，上言必刚，下言无懦，相对为文也。
○洽体高秉。
　　梅本洽作治，凌本黄本
　　立斋按：从治是。
　　　　　书记第二十五
○总为尚书尚书之为体。
　　梅本凌本并同。黄本无二书字，皆作之字，御览与嘉靖本同。
○君子小人可见矣。
　　梅本凌本并同。黄本无可字，御览同。
○陈之简牍。
　　梅本凌本黄本并同。御览陈作染。
　　立斋按：从染为长。
○取象乎史。
　　梅本史作夬，凌本黄本乎作于，御览作乎。
　　立斋按：从夬是，参注订。
○书介弥盛。
　　梅本凌本黄本并同。御览介作令。
　　立斋按：书介者，以书为绍介也。史记鲁仲连传：「胜请为绍介。」御览非。
○子家与赵宣以书。
　　梅本凌本黄本并同。御览与作吊。
　　立斋按：左传文十七年：「郑子家使执讯而与之书。」从与是。
○巫臣之遗子产。
　　梅本凌本黄本并同。御览遗作责。
○子服敬叔。
　　梅本凌本黄本并同。范注据礼记檀弓服改为叔字。
　　立斋按：范改是。
○固知行人之挈辞。
　　梅本凌本黄本并同。御览固作故，挈作絜。
　　立斋按：挈通絜，又通契。史记作絜，汉书作挈，见张汤传，杨校非。王校云，挈御览误絜，亦非。
○多被翰墨矣。
　　梅本凌本黄本并同。御览无矣字。
○诡丽辐凑。
　　梅本凌本并同。黄本凑作辏，御览作凑。
　　立斋按：凑通辏，史记张仪传：「四通辐凑。」前汉书、叔孙通传：「四方辐辏。」杨校非。又按说文车部无辏字。淮南王术训「群臣辐辏，」凡四见。高注，若辐之凑毂，故曰辐辏。辏为后起字，因辐之连用，易水为车也，非俗体，杨说误，王校亦非。
○辞气纷纭。
　　梅本凌本黄本并同。御览气作旨。
○东方朔之难公孙。
　　梅本凌本黄本并同。御览难作谒，朔字无。
　　立斋按：谒字非，见李详补注。
○志气盘桓。
　　梅本凌本黄本并同。御览盘作盘。
　　立斋按：盘说文承盘也，或从金，或从皿，杨校非，王失校。
○留意辞翰。
　　梅本凌本黄本并同。御览辞翰作翰辞。
○赵至赠离。
　　梅本赠作叙，凌本黄本并同。御览至作壹，叙作赠。
　　立斋按：赵书非赠别之言，乃叙离之作，王校据本传改是。
○乃少年之激切也。
　　梅本凌本黄本并同。御览激作昂。
○尺牍之偏才也。
　　梅本凌本黄本并同。御览作「斯皆尺牍之文也。」
　　立斋按：此句与「少年之激切也」为对文，御览非。
○详总书体，
　　梅本凌本黄本并同。御览总作诸。
○言以散郁陶。
　　梅本凌本黄本并同。御览言作所。
○托风采。
　　梅本凌本黄本并同。御览托作咏。
　　立斋按：托字为长，托者寄意而非涵咏也。
○故宜条畅以任气优柔以怿怀。
　　梅本凌本并同。黄本条作涤。注云：「条畅作涤荡。」又柔御览作游，故作固。
　　立斋按：涤畅任气，所以尽情，优游怿怀，所以适意，从御览为长。
○战国以前。
　　梅本凌本黄本并同。御览战上有自字，以作己。
○其义美矣。
　　梅本凌本黄本并同。御览作「其义美矣哉。」
○而郡将奏笺。
　　梅本凌本黄本并同。御览奏作奉，笺下有也字。
　　立斋按：御览也字衍。
○识表其情也。
　　梅本凌本并同。黄本及御览并作表识。
○黄香奏笺于江夏。
　　梅本凌本黄本并同。御览奏作奉。
○子桓弗论。
　　梅本凌本黄本并同。御览弗作不。
○陆机自理。
　　梅本凌本黄本并同。御览理作叙。
○笺之为善者也。
　　梅本凌本黄本并同。御览无为字。
　　立斋按：笺之善者也，与文之美也，表之英也，见章表篇。辞之善也，见诏策篇等句法同，从御览是。
○清美以惠其才。
　　梅本凌本黄本并同。御览美作靡。
　　立斋按：美字是，诗齐风：「美自清矣。」清美本此。
○则有方术占式。
　　梅本凌本黄本式并作试。
　　立斋按：从式是。
○则有关剌解牒。
　　梅本凌本黄本牒并作谍。
　　立斋按：从牒是，参注订。
○故谓谱者普也。
　　梅本凌本并无「故谓」二字。
　　立斋按：以下分说诸类。故谓可删。
○九章积征。
　　梅本凌本黄本征并作微。
　　立斋按：从微是。
○精观书云。
　　梅本凌本黄本并同。注云：「精疑作登。」
　　立斋按：左僖五年：「公既视朔，遂登观台，以望而书。」从登是。
○五音以正音以正。
　　梅本删下「音以正」三字，注云：「三字衍。」凌本黄本并同。
　　立斋按：三字删是，以从梅本。壬校云黄本删者是未见梅本也。
○八刑克平。
　　凌本黄本并同。梅本刑作辟。
○管仲下命。
　　凌本黄本并同。梅本命作令。
○符者厚也。
　　梅本凌本黄本厚并作孚。注云：「孚元作厚，谢改。」御览作孚。
　　立斋按：孚说文信也。诗大雅：「成王之孚。」注：「成王之信于天下也。」从谢改是。
○易以书翰矣。
　　梅本凌本黄本并同。御览易作代。
○其遗风欤。
　　梅本凌本黄本并同。御览欤作也。
○负贩记缗。
　　梅本凌本黄本并同。御览贩作版。
　　立斋按：曲礼：「虽负贩者，必有尊也。」从贩是，王失校。
○则券之楷也。
　　梅本凌本黄本并同。御览楷作谐。
　　立斋按：楷谐皆通。
○关闭由审。
　　梅本由作当，凌本黄本并同。注云：「当亦作由。」
　　立斋按：当字是。
○孙亶四圣相也。
　　梅本四作回。注云：「元作四，朱改。」凌本黄本并同。
　　立斋按：朱改是，韩非子作公孙亶回，此省公字。
○短简编牒。
　　梅本凌本黄本并同。御览无此四字，铃本云：「御览短简四字在议字上。」
○如叶在枝。
　　梅本凌本黄本并同。御览枝下有也字。
○议政未定故短牒咨谋。
　　梅本凌本御览议字上有「短简为牒」四字，又政并作事，咨作谘。
○谓之为签。
　　梅本凌本黄本并同。御览无为字。
○签者签密者也。
　　梅本凌本黄本下签字并作纤。
　　立斋按：从纤是，禹贡：「厥篚玄纤缟。」郑注：「纤、细也。」纤细犹纤密也，又作孅。
○礼貌本原。
　　梅本礼作体，凌本黄本并同。
　　立斋按：礼字非，行状属体也，从体是。
○丧言亦不及交。
　　梅本凌本黄本交并作文。注云：「元作交。」
　　立斋按：表言不文，见情采篇，交字误。
○囊漏储中。
　　梅本凌本黄本漏并作满。注云：「满汪本作漏。」
　　立斋按：漏字是，贾谊新书及宋书范泰传，皆作漏，见黄氏札记。
○观此四条。
　　梅本凌本黄本并同。注云：「四疑作数。」范注云：「四条疑作六条。」杨校王校皆作众。
　　立斋按：诸校皆非，篇中列举总二十四条，疑四字不误，或上脱廿字或念有二字，王校谓四本众字坏文，录者偶脱，但无脱半字之理，王说非，故应作念四，或念有二字。
　　　　　　神思第二十六
○驯致以绎辞。
　　梅本凌本并同。黄本绎作怿，注云：「怿一作绎。」
　　立斋按：绎陈也，书君陈：「庶言同则绎。」传：「众言同则陈而布之。」礼射仪：「绎者各绎己之志也。」疏：「绎、陈也。」怿，说文悦也，书康诰：「则予一人以怿。」从绎是。
○王充气竭而思虑。
　　梅本凌本黄本并同。王校据群书通要改思为沈。
　　立斋按：王校是。
○阮禹据案而制书。
　　梅本案下注云：「疑作鞍。」凌本黄本并同。
　　立斋按：马上具草，宜作鞍是。
○是以临篇缀虑。
　　梅本凌本黄本并同。御览虑作翰。
○理郁者苦贫。
　　梅本凌本黄本并同。御览苦作始。
　　立斋按：苦字与下文伤字对文，从苦是。
○然则博闻为馈贫之粮。
　　梅本凌本并同。黄本闻作见，注云：「见一作闻。」御览作见。
○拙辞或孕于巧义庸事或萌于新意。
　　凌本黄本并同。梅本于义意二字旁注有，「上为意，下为义。」
　　立斋按：梅拟改巧义、新义为新意也，盖义无巧而意可新也，宜从改是，王失校。
○虽云未费。
　　梅本作「未贵」，旁注有未费二字，凌本黄本并作未费。铃木云：「张本作贵。」
　　立斋按：「从费是。」
○伊挚不能言鼎轮扁不能语斤。
　　梅本凌本黄本并同。
　　立斋按：伊挚轮扁出庄子大宗师，杨校谓本于史通叙事篇者非。
○心以理应。
　　梅本凌本黄本并同，注云：「汪本应作胜。」
　　立斋按：胜字重韵，从应是。
　　　　　　体性第二十七
○并性情所烁。
　　梅本烁作铄，凌本黄本并同。
　　立斋按：烁与铄通，周礼冬官考工记：「烁金以为刃。」释文：「义当作铄。」史记张仪传：「众口铄金。」说文销也。
○馥采典文。
　　梅本凌本黄本并同。王校疑典作曲。
　　立斋按：典文经典之文也；说文五帝之书也。书舜典：「经也典。」王校非。
○经理玄宗者也。
　　杨本凌本并同。黄本玄作元，杨校云：「按玄字是云云。」
　　立斋按：清版书玄皆作元，避圣祖讳也，杨校凡遇黄本作元者皆云云似不知清讳之误。
○繁缛者博喻酿采。
　　梅本凌本黄并同。王校云：「酿元作醲，今改。」
　　立斋按：酿犹其精也，下应炜烨一词，诸本皆同，王氏以意擅改非。
○仲宣躁锐。
　　梅本凌本黄本并同。王校杨校改锐为竞。
　　立斋按：左传哀十一年：「子羽锐敏。」注：「锐精也。」又方言：「铫、锐亦犹躁锐也。」王校杨校均非。
○故童子雕琢。
　　梅本凌本黄本并同。范注云：「孙氏本琢作瑑。」王校云：「作瑑不可据。」
　　立斋按：琢瑑互通，前汉书董仲舒传：「良玉不瑑。」王校失检不可从。
○文体繁诡。
　　梅本凌本黄本体并作辞。王校云：「体性对言：所以敷篇体之旨，作辞者误。」
　　立斋按：因才性异区，故文辞繁诡，从辞不误，下句辞字应作体，肤根乃体而非辞也，王氏所谓敷篇体之旨，在此不在彼也。
○辞为肤根。
　　梅本凌本黄本并同。范注云：「肤根当作肤叶。」王校云：「当作肌肤，今据改。」
　　立斋按：辞为肤根，所以言体，志实骨髓，所以论性，表里分述，无烦意改，范注王校皆非。
○习亦凝真。
　　梅本凌本黄本并同。黄本凝下注云：「一作疑。」纪评云：「疑字是。」王校云：「庄子达生篇，乃疑于神，正作疑字，后人或作凝，或作拟，皆不知妄改。」
　　立斋按：疑凝古通，已见前说，「习亦疑真」者，据朱紫而言，疑紫成习以作朱也，纪评是。至如王氏所引庄子乃疑于神者，盖不知此疑乃同凝也。王校未解庄、失检误从，实非。
　　　　　　风骨第二十八
○则文风清焉。
　　梅本凌本黄本并同。注云：「清一作生。」
　　立斋按：骏爽则清，从清为长。
○索课乏风。
　　梅本凌本黄本作「索莫乏气。」注云：「莫元作课，杨改；气元作风，杨改。」
　　立斋按：索莫者，萧索寂寞也，莫通寞，风字连用犯重，作气是。
○乃其骨髓峻也。
　　梅本凌本并同。黄本峻作畯。
　　立斋按：峻、说文高也，畯、说文农夫也，峻可通骏，不可通畯，黄本误。
○则云时有济气。
　　梅本凌本黄本济并作齐。
　　立斋按：从齐是。
○则云时有逸气。
　　梅本凌本并同。王校云：「时字黄注本删。」
　　立斋按：时字当有，沿上文句法，杨校胶柱原文，黄本元脱而王校曰删，皆非。又按：古人之作，凡征引前世典籍，固不若是之拘也，上自史记汉书，下至李善之注文选，其例固不胜枚举也。
○夫翚翟备色翾翥百步。
　　梅本凌本黄本并同。御览翾作翔，上有而字。
　　立斋按：小飞曰翾，回飞曰翔，义皆可通，但下文已有高翔句，则从翾为长。
○鹰隼乏采。
　　梅本凌本黄本并同。御览乏作无。
○唯藻耀而高翔。
　　梅本凌本黄本并同。御览唯作若，耀作曜。
　　立斋按：曜耀互通，耀为俗体，说见前。
　　立斋按：从齐是。
○则云时有逸气。
　　梅本凌本并同。王校云：「时字黄注本删。」
　　立斋按：时字当有，沿上文句法，杨校胶柱原文，黄本元脱而王校曰删，皆非。又按：古人之作，凡征引前世典籍，固不若是之拘也，上自史记汉书，下至李善之注文选，其例固不胜枚举也。
○夫翚翟备色翾翥百步。
　　梅本凌本黄本并同。御览翾作翔，上有而字。
　　立斋按：小飞曰翾，回飞曰翔，义皆可通，但下文已有高翔句，则从翾为长。
○鹰隼乏采。
　　梅本凌本黄本并同。御览乏作无。
○唯藻耀而高翔。
　　梅本凌本黄本并同。御览唯作若，耀作曜。
　　立斋按：曜耀互通，耀为俗体，说见前。
　　立斋按：礼记聘义、郑注：「特达谓以朝聘也。」正义：「行聘之时唯珪璋。」作聘是。
　　　　　　通变第二十九
○绠短者御渴。
　　梅本凌本黄本御并作衔。
　　立斋按：御为衔之讹体，口含心感皆谓之衔。诗豳风，「勿士行枚。」笺云：「初无行陈衔枚之事。」又管子法篇：「法立而民乐之，令出而民衔之」从衔是，王失校。
○臭味晞阳而毕品矣。
　　梅本凌本并同。黄本晞作睎。铃木云：「睎当作晞。」
　　立斋按：铃说是。
○志合文财。
　　梅本财作则。注云：「元作财，许无念改。」凌本黄本并同。
　　立斋按：许改是，易有「天则」见干卦，书有「王则」见无逸。则法也，文则，文之法也。
○则文于唐时。
　　梅本则字旁注：「元无则字也。」凌本黄本并有则字。
○魏之荐制。
　　梅本凌本荐并作篇。梅本篇字旁注一策字。注云：「元作荐，许无念改。」黄本荐作策。
　　立斋按：从篇为长，明诗篇江左篇制，杨校是。
○夏歌雕墙。
　　梅本凌本黄本并同。杨校云：「玉海百六引雕作雕，与书五子之歌合。」
　　立斋按：雕雕古通，广韵雕又作雕，杨校非。
○确而论之。
　　梅本凌本并同。黄本确作榷。
　　立斋按：从黄本是。
○风味气衰也。
　　凌本黄本并同。梅本味作末，黄本注云：「一作末。」
　　立斋按：从末是，史记韩安国传：「冲风之末，力不能漂鸿毛，非初不劲，末力衰也。」范注非。
○故练青濯锦。
　　梅本锦作绛，凌本黄本并同。
　　立斋按：广舆记，锦江一名汶江、织锦濯此则丽，似可从锦，但上文青生于蓝、绛生于倩，此总上文而言，则从绛不误矣，王失校。
○因无端涯。
　　梅本因作固。注云：「元作因，按颂文改。」凌本黄本并同。
　　立斋按：从固是。
○杨雄校猎。
　　梅本凌本黄本并同。注云：「校当作羽，猎当作赋。」
　　立斋按：从梅本改是。
○日出东沼月生西陂。
　　梅本凌本并同。杨校云：「当依上林赋作入乎西陂。」
　　立斋按：日出月生，日初出于东，月始见于西也，故言东沼西陂，杨校非。
○象扶桑于蒙汜。
　　梅本凌本黄本并同。
　　立斋按：于应作与，见西京赋，王失校。
○毛若长离之振翼。
　　梅本凌本黄本毛并作光。注云：「光元作毛，曹改。」
　　立斋按：从光是，与上采偶。
○变则其久。
　　梅本凌本黄本并同。梅本其下注云：「疑作可。」杨校云：「其应作甚。王校从吴校作堪。」
　　立斋按：从可从堪皆通，从甚则非。
○乘机无法。
　　梅本法作跲，凌本黄本并作怯。注云：「一作跲。」王校云：张本作。
　　立斋按：法字误，跲踬也，、行不进也，怯、多畏也，义皆可通也，从怯为长。
　　　　　　定势第三十
○涧曲文回。
　　梅本凌本黄本文并作湍。注云：「湍元作文，王性凝按本赞改。」
　　立斋按：王改是。
○效验命篇者。
　　梅本凌本黄本验并作骚。注云：「骚元作验，王改。」
　　立斋按：王改是。
○断辞辨约者。
　　梅本凌本黄本并同。注云：「断一作斲。」
　　立斋按：斲字非，「断辞则备」见征圣篇。
○类乏酝藉。
　　梅本凌本黄本并同。杨校云：「宜从诸本作籍」，王失校。
　　立斋按：藉音借，易大过「荐藉于物。」曲礼：「执物有其藉者则扬。」仪礼聘礼注：「藉谓缫也，缫所以蕴藉玉。」又狼藉、音与籍同、籍字始见左传昭十五年传，司晋之典籍，后人多藉籍相混，此作蕴藉是，音借不音籍，杨校误。
○切在诠别。
　　梅本凌本黄本切并作功。注云：「一作切，从御览改。」
　　立斋按：从御览是。
○则准的乎雅颂。
　　梅本凌本黄本雅颂并作典雅。注云：「典雅一作雅颂，从御览改。」
　　立斋按：颂字与上文章表奏议不合，从御览是。
○则师范于核要。
　　梅本凌本黄本并同。御览师作轨。
　　立斋按：轨、左传隐五年：「讲事以度轨量谓之轨。」轨谋法度也，范轨同旨，通变及才略二篇，用师范皆指师前贤而言，此从轨为长，御览是，杨校非。
○此循体而成势。
　　梅本凌本黄本并同。御览循作修。
　　立斋按：凡言势者，皆自体而来，故言循言成。又本赞云：「形生势成。」按形在体也，今言循与上随字协，从循是。
○或好离言辨白。
　　梅本凌本黄本并同。王校云：「白应作句。」
　　立斋按：上言烦文则博采之，下言离言则辨白之，白犹辨别之，王校非。
○文之体指实强弱。
　　梅本凌本黄本并同。黄氏札记云：「文之体指实强弱句有误，疑此句当作文之体指贵强，下衍弱字。」
　　立斋按：增贵衍弱，以就己说黄氏札记似非，当作「文之体指，虚实强弱，使其辞已尽而势有余也，」王校据徐引谢在杭云：「增一虚字为是」。
○故文反正为之。
　　梅本凌本黄本之并作乏。注云：「乏元作之。」
　　立斋按：乏字是。
○必颠倒文向。
　　梅本凌本黄本向并作句。注云：「句元作向，王改。」
　　立斋按：王改是。
○狂辔学步。
　　梅本凌本并同。黄本狂作枉，杨校云：「据谐讔篇，未免枉辔句，宜作枉是。」
　　立斋按：谐讔用枉辔，从上句无益时用而来，有微词也，此言学步狂辔，据下文力止寿陵可证也，狂字不误，杨校非。
○力止襄陵。
　　梅本凌本黄本并同。注云：「谢云襄当作寿。」范注引顾校作寿。
　　立斋按：作寿是。
　　　　　情采第三十一
○木体实而华振。
　　梅本凌本黄本华并作花。
　　立斋按：后汉书李谐述身赋曰：「树先春而动色，草过岁而发花。」此花之始见也。又下与华字并用，而由魏晋以后，始有花字，后人承之，遂为古今字，但如繁华、浮华，盖不用花，亦自然有别。
○五情发而为辞章。
　　梅本凌本黄本并同。注云：「情疑作性。」
　　立斋按：形文承以五色，声文承以五音，情文承以五性，故知五情应作五性，当改情为性为是。
○知君子尝言未尝质也。
　　梅本凌本黄本上尝字并作常。
　　立斋按：上尝字应作常字是。
○艳采辩说。
　　梅本凌本黄本并同。范注据韩非子「艳乎辨说」、宜从改。
○研味孝老。
　　梅本凌本并同。黄本孝作李。纪评云：「李当作孝。」
　　立斋按：上文有孝经重典，下文引老庄、故言研味孝老，作李非。
○盻倩生于淑姿。
　　梅本凌本并同。黄本盻作盼。
　　立斋按：盻、恨视貌，音盻，从盼是。盼顾也，音攀去声。见诗卫风硕人，此舍人所本，王失校。
○心几务。
　　梅本凌本黄本并同。杨校云：「据征圣篇锐思于机句，当作机是。」
　　立斋按：书皋陶谟：「一日二日万几。」传：「当戒惧万事之微。」此几务二字所本，盖机者生发谓之机，见说文，杨校非。
○将欲明理。
　　梅本理作经，凌本黄本并同。
　　立斋按：明经是据上文，故情者文之经，又文能宗经而言也，从经是，王校非。
○设谟以位理。
　　梅本凌本黄本并同。谟下注云：「谢云当作模。」
　　立斋按：从模是，说文法也。徐云：「以木为规模也。」张衡归田赋：「陈三五之轨模。」上言位，下言置，故曰模曰地，从谟则失义。
○蕣英徒艳。
　　梅本凌本黄本蕣并作舜。
　　立斋按：蕣、舜古通，蕣、花之易落者。又与瞬同义。
　　　　　　镕裁第三十二
○二意两出。
　　梅本凌本并同。黄本二作一。
　　立斋按：作一是，二字误，义不可通。
○是以草创鸣笔。
　　梅本凌本并同。黄本鸣作鸿。纪评云：「当作鸣，该鸣笔之徒可证。」
　　立斋按：杨校王校并从鸿非，鸿笔常辞，鸣字下，先标三准句，义{而辞活，纪评是。
○献赞节文。
　　梅本赞作替。注云：「元作赞，凌本黄本并同。」
　　立斋按：献替有兴废取舍之义，故曰节文，从替是。
○条贯始序。
　　梅本凌本并同。黄本始作统。
○次讨定句。
　　梅本凌本并同。黄本定作字。
　　立斋按：从字是。
○适分所好。
　　梅本凌本并同。黄本适作随，铃木云：「诸本作适。」
　　立斋按：彦和善用适字，征圣篇曰会适，明诗养气等篇曰适分，与此正同，从适是。
○辞殊而义显。
　　梅本凌本黄本义并作意。注云：「意汪本作义。」铃木云：「玉海嘉靖本王本冈本并作义。」
　　立斋按：从义为是。
○张俊以为艾繁而不可删。
　　梅本凌本黄本并同。梅本俊下注云：「当作骏。」
　　立斋按：俊骏古通，史记屈原传：「诽骏疑杰。」假骏为俊，俊字并通畯峻，此当依晋书作骏是。
○乃情苦繁也。
　　梅本作芟。注云：「元作」凌本黄本并同。
　　立斋按：为支之误，支古文作，又为希之或体，形近而讹，当作苦朽支繁，非苦于芟也，故为支之误，而非必赞中之有芟繁，便从而易之也，杨王所校皆非。
　　　　　声律第三十三
○声含宫商。
　　梅本凌本黄本并同。铃木云「阁本冈本含并作合。」
　　立斋按：上言本于人声，故下言含，含本内发，合由外铄，从含是。
○声非学器者也。
　　梅本凌本黄本并同。梅本学下注云：「当作效。」
　　立斋按：朱子曰「学之为言效也。」学效义同，无烦改从，杨校王校均非。
○文章神明。
　　梅本凌本黄本并同。黄侃云：「文章下脱二字。」范注云：「文章下疑脱关键二字。」
　　立斋按：梅本杨氏句读为、「文章神明，枢机吐纳，律吕唇吻而已」，意自可协，无烦以意增改。
○夫商征响高宫羽声下。
　　梅本凌本黄本并同。王校改商为征，改羽为宫。
　　立斋按：此黄侃论之甚详，宜作宫商响高，征羽声下。且古之所谓宫商，决非后世之谓平仄，分为四声则可，便称等于宫商则非矣，王校殊非。
○摘文乖张。
　　梅本凌本黄本摘并作摛。
　　立斋按：摛风见宗经篇，摛文见诠赋篇，从摛是。
○良由外听难为聪也。
　　梅本凌本黄本外并作内。注云：「内元作外，王改。」范注云：「黄叔琳曰、由字下王捐仲本有「外听易为口而」六字，按或是巧字。」
　　立斋按：从内是，范注补六字作巧可从，王校从力则非。
○响有动静。
　　梅本凌本黄本动静并作双迭，梅本注云：「双迭二字符脱。」杨云「有字下诸本皆遗翕散二字。」谢云：「据下文当作双迭二字。」王校引文镜秘府论及玉海并作双迭。
　　立斋按：动静当作双迭，梅本是。
○迭韵杂句而必暌。
　　梅本凌本黄本并同。王校据文镜秘府改杂为离。
　　立斋按：杂字对上句隔字而言，隔离杂混也，此二句启下文，异音相从，同声相应之意也。盖双声必母子相谐，迭韵必上下相承，而后无舛睽之病也。相谐相承，必杂混相合而后成声也，且隔字睽字，亦具离义，王校从离殊非。
○并辘轳交往。
　　梅本凌本黄本并同。杨引校文镜秘府论四声作鹿卢。
　　立斋按：鹿卢即辘轳，见西京赋，辘轳乃后起字。
○其际会。
　　梅本凌本黄本并同。纪评云：「当作迕。」杨校引文镜秘府亦作迕。
　　立斋按：迂迕皆协，迕字为长。
○往蹇来连。
　　梅本凌本黄本并同。杨校云：文镜秘府论四声作「往蹇来替」此语用易蹇卦六四爻辞，替字非是。
　　立斋按：往来二字本于蹇卦，而蹇替二字，则本于离骚：「余虽好修姱以羁鞿兮，蹇朝窣而夕替。」舍人本此，从替是，王校非。
○其为疾病。
　　梅本凌本黄本并同。王校引文镜秘府疾作疹。
○声画妍媸寄在吟咏吟咏滋味流于下句气力穷于和韵。
　　梅本凌本黄本下吟咏二字无，有空格二，下作字，「以滋味流于字句」为读。梅本注云：「字符作下，商孟和改。」又云：「孙云，气力上当复有字句二字。」杨校云：「文镜秘府引正作声画姘媸，滋味流于字句，气力穷于和韵。」
　　立斋按：据诸说当作「声画姘媸，寄在吟咏、滋味流于下句，气力穷于和韵，」下句与和韵为对也。
○故余声易遣。
　　梅本凌本黄本并同。铃木云：「文镜秘府玉海故并作则。」王失校。
○故遗响难契。
　　梅本凌本黄本并同。铃木云：「冈本遗作遣。」
　　立斋按：上句用易遣，此当作遗，冈本误。
○属笔易巧选和至难。
　　梅本凌本黄本并同。杨校引诸本云：「选上有而字。」
　　立斋按：舍人凡用而字，皆转折相背，如本篇中用而字皆同此意，如「而每舛、」「而必睽、」「而寻右、」「而未备、」「而乖贰、」「而不壹」，别篇亦率如此，若此句易巧与至难，似增而字为是。
○虽纤意曲变。
　　梅本意作毫，凌本黄本并同。纪评云：「纤意当作纤毫。」
　　立斋按：据上文扬、难契、易巧、至难，此应作毫，纪评是。
○文赋亦称知楚不易。
　　梅本凌本黄本并同。
　　立斋按：文赋原作「取足不易，」据黄氏所校，知楚字为涉上文而讹，宜从改。
○势若转圆。
　　梅本圆作圜，凌本黄本并同。铃木云：「玉海作圆。」
　　立斋按：圜同圆，前汉梅福传：「高祖从谏转圜。」注：「与圆同。」此转圜所本。又韵会：「古方圆之圆皆作圜。」今皆作圆。
○疏识阔略。
　　梅本疏识作识疏，凌本黄本并同。杨校云：「汪本作疏识，宜从。疏识阔略，词性始能相偶云云。」王校亦云：「疏识与阔略与对文。从汪本云云。」
　　立斋按：疏识与识疏一也，阔略所以状疏识，无所谓相偶与对文耳。
○若长风之过籁。
　　梅本凌本黄本并同。黄注引王惟俭本有「流水之浮花，郑人之买椟」二句。杨校云：「二句皆以音喻，流水浮花，颇不相类，疑浅人所增。」
　　立斋按：杨校是。
○东郭之吹竽耳。
　　梅本凌本黄本东并作南。注云：「元作东、叶循父改。」
　　立斋按：东郭见韩子，南郭见庄子，东郭南郭皆可通。
○其可忘哉。
　　梅本凌本黄本并同。注云：「王本忘作忽。」
　　立斋按：忘忽同旨。
　　　　　　章句第三十四
○夫人之立言因字而生句积句者为章积章而成篇。
　　梅本凌本黄本为并作成。
　　立斋按：曰生曰为曰成，含义各殊，从嘉靖本是。
○句之清英。
　　梅本黄本并同。凌本清作青。
　　立斋按：释名「清青也。」义可通而字异，从清是。
○追胜前句之旨。
　　梅本胜作媵。注云：「元作胜谢改。」凌本黄本并同。
　　立斋按：谢改是。媵，送也，附会篇有媵句憔悴之句，从媵为长。
○若辞失其明。
　　梅本明作朋。注云：「元作明。」凌本黄本并同。
　　立斋按：梅改是。下句羁旅而无友，及飘寓而不安，皆承朋字而来，从朋是。
○若夫笔句无常而字有条数。
　　梅本黄本并同。凌本条作常。铃木云：「闵本条亦作常。」
　　立斋按：常字犯重，从条是。
○而体之篇成于两汉。
　　梅本凌本而作两，下空二格，下两字作西。黄本而下注云：「疑有脱字，」杨失校。范注谓疑当作二体之篇，二体指上六言七言，盖六七言杂出诗骚，未有全篇用之者。
　　立斋按：篇中述二言曰肇，三言曰兴，四言曰广，五言曰见，六言七言曰杂出诗骚，至而□体之篇曰成，成总也全也，至两汉而诸体备，故曰成也，然脱字应作五，不应为二，不然应为诸或众字，于义可通，则梅本范注皆不可从，王校从梅范据改亦误。
○若乃改韵从调。
　　梅本凌本黄本并同。铃木云：「从疑作徙。」
　　立斋按：据下文两韵辄易，则铃木疑作徙可从。
○昔魏武论赋。
　　梅本凌本黄本并同。范注引顾云：「玉海赋作诗。」
　　立斋按：赋为六义之一，诗赋可通称也。
○而善于资代。
　　梅本凌本黄本并同。玉海资作贸。
　　立斋按：资，取也，亦通。
○则唇吻告劳。
　　凌本黄本并同。梅本唇作唇。
　　立斋按：章表篇嘉靖本作「唇吻不滞」，唇从口，此又从月。集韵，唇音唇义同。又音真，警也。唇唇互通，其义以音别也。杨校云，当作唇，是未深考也。
○字出于句外。
　　梅本凌本黄本并无于字。王校据谢云：「当作出于句外。」
　　立斋按：补于字殊赘，王校非。
○寻兮字承句。
　　梅本承作成，凌本黄本并同。
　　立斋按：承字固通，凡语句余声，用兮承句，而指归有未竟，气韵有未结，不得言成也，从承为是。
○乎哉矣也。
　　梅本黄本并同。凌本矣作已。铃木云：「闵本作已。」王校云：「也字下从徐本补者字。」
　　立斋按：俪句之作，率如此，补者字非。
○辞忌告朋。
　　梅本告作失。注云：「元作告谢改。」凌本黄本并同。
　　立斋按：篇中有「辞失其朋，」则羁旅而无友，即赞语所本，从失是。
○环情草调。
　　梅本凌本黄本并同。梅本草下注云：「孙云当作节。」王校云：「按草字读如诏策篇视草，神思篇草奏、练字篇草律之草，不烦改从。」
　　立斋按：王校是。后汉书陈宠传：「萧何草律」即草字所本。
○离同合异。
　　梅本作离合同异，凌本黄本并同。
　　　　　　丽辞第三十五
○皋陶赞文。
　　梅本凌本并同。黄本文作云。
　　立斋按：作云是。
○则八句相衔。
　　梅本作「句句相衔，」凌本黄本并同。
　　立斋按：八指序卦之辞，如「受之以屯」，屯者盈也，上下共八句之谓也。句句者，与下文字字为偶，从句句为是。
○率然对耳。
　　梅本凌本黄本并同。王校本作「自然对耳，」未言所本，于率然二字只云，汪、余、张、冯诸本尔作耳，殊为失校。
　　立斋按：耳语止辞，尔、助语辞，世多通用，然于古无征。古诗焦仲妻作诺诺复尔耳，盖有别也。后世之尔作耳者，以其音同义近而笔省也，惟耳古又音仍，如耳孙是。
○宋画吴冶。
　　梅本凌本黄本并同。梅本注云：「冶元作治。」朱云：「宋画吴冶，语出淮南子。」
　　立斋按：朱改是。宋画见庄子；吴冶见吴越春秋，又见淮南修务篇。
○割毫析厘。
　　梅本凌本并同。黄本割作剖。注云：「剖一作割。」
　　立斋按：割剖一也，据西京赋，则作剖是。
○长卿上林。
　　梅本凌本黄本林下并有赋字。注云：「元脱补。」杨校云：「通变篇上林云，事类篇相如上林云，并无赋字。」
　　立斋按：杨校是。
○微人之学。
　　梅本微作征，旁注一拟字，注云：「元作拟。」学下注云：「当作誉。」凌本黄本并同。
　　立斋按：事对皆有所征，从征是。
○并贵共心。
　　梅本凌本黄本并同。纪评云：「贵当作肩。」
　　立斋按：纪评是。曰并肩，曰共心，指用事行文而言。范注以高祖光武皆帝王，宜作「并贵」非。
○又以事对。
　　梅本凌本黄本并同。纪评云：「应作言对事对。又言对事对二句，当在止类而求二句之下，于文乃顺。」
　　立斋按：从纪评是。
○刘琨诗言。
　　梅本凌本黄本并同。梅本注云：「言元在诗字上。」
　　立斋按：梅本是。
○西狩涕孔丘。
　　梅本凌本黄本涕并作泣。杨校云：「四库诸本并作涕。」
　　立斋按：说文泣，无声出涕也。又涕，泣也，义同。王失校。
○若两事相配。
　　梅本凌本黄本并同。纪评云：「两事当作两言。」
　　立斋按：纪评仍以文论，但下言优劣，则以事分，故事字不误。
○踸踔而行也。
　　梅本踸作今，凌本黄本并同。杨校云：「东方朔七谏、陆机文赋，皆作踸踔。今字说文无，新附有踸字，当据改。」
　　立斋按：庄子秋水篇：「吾以一足●踔而行。」正韵云：「●同踸，音渖绰。」杨校非。
○精未兼裁。
　　梅本未作味，凌本黄本并同。
　　立斋按：从味是。
　　　　　　比兴第三十六
○诗文弘奥。
　　梅本凌本并同。黄本弘作宏。铃木云：「宏当作弘。」
　　立斋按：宏训深大之屋也。古人闳宏通用。弘、弓声也。易坤卦「含弘光大。」黄本作宏，避清讳也。
○岂不以风通而赋同。
　　梅本通作异。凌本黄本并作通。注云：「一作异。」
　　立斋按：彦和体标比兴而不及风赋者，以风通而赋同也。通作常解当不误。梅本改作异者，以异同对显隐也。
○与则环譬以寄讽。
　　梅本凌本寄并作托。黄本寄作记。注云：「一作托。」
　　立斋按：从寄是。
○比则畜惯以斥言。
　　梅本凌本黄本并同。杨校云：「畜当作蓄，音之误也。」
　　立斋按：通志六书略：「蓄通作畜。畜有数音，昌六反音触，喜郁反音绪。」后人取绪音常作蓄，杨校非。
○盖写物以附意。
　　梅本凌本黄本并同。铃木云：「意疑当作理。」
　　立斋按：意指理之所归。切事附意而后理得，故上文言附理，此言附意也，铃校非。
○卷席以方志固。
　　梅本卷席作席卷，凌本黄本并同。
　　立斋按：上言澣衣，下言卷席，从卷席为是。
○襄楚信纔。
　　梅本襄作衰，凌本同。黄本作楚襄。
　　立斋按：衰楚对下炎汉，从衰是。
○诗刺道丧。
　　梅本凌本黄本并同。范注引谭云：「疑诗刺当作讽刺。」
　　立斋按：诗字承上依诗句而言。疑当作讽刺者，误以兴义与销亡句相偶也。然此文宜四句一气读，均两用故字，上言诗刺，下言此体，所以说明炎汉虽盛，而辞人夸毗也。范注非。
○信旧章矣。
　　梅本凌本黄本并同。范注云：「信疑作倍，倍即背也。」王校云：「案旧章谓汉以来赋颂。信旧章矣，犹言由来久矣。」
　　立斋按：范注疑作倍者，因上有炎汉虽盛，而辞人夸毗。又兴义销亡，此体杂●，是反乎旧章也，故疑从倍，义自可通。但王校云云，指旧章为汉以来赋颂之体误一。信旧章之信，解作诚然是旧章之是从，则与上诸句不协，误二。再引诠赋篇信字句与此句法相同，则自炎汉虽盛，至旧章矣，概不可通，误三。王校三误，所谓引喻失义者也，不可从。
○如慈父之爱子也。
　　梅本凌本黄本并同。梅本注云：「本赋作畜字。」
　　立斋按：文选洞萧赋本作畜字，畜始养也。此或旁注误入始养之义，有爱存焉。
○马融赋云。
　　梅本凌本并同。黄本赋作长笛二字。
　　立斋按：上下皆具作者篇名，依例当改。
○范蔡说之。
　　梅本凌本并同。黄本作范蔡之说也。
　　立斋按：黄本是。
○玺抽绪。
　　梅本凌本黄本玺抽并作玺曳。注云：「元作玺抽，据本赋改。」
○莫不纤综比义。
　　梅本凌本黄本并同。注云：「纤疑作织。」
　　立斋按：杨子方言：「纤、小也，缯帛之细者谓之纤。」纤综所以讽两汉之赋，近于靡丽之谓，王校非。
○季鹰杂诗云。
　　梅本凌本黄本并同。范注云，引顾校杂作春。
　　立斋按：从春者，以其诗为咏春草也。然目为杂诗者，杂体中有写春之句也，从杂是。
○刻鹤类鹜。
　　梅本凌本黄本鹤并作鹄。注云：「鹄元作鹤，谢改。」
　　立斋按：谢改是。
　　　　　　夸饰第三十七
○风格训世。
　　梅本凌本黄本并同。范注引顾校及黄丕烈引冯本，格并作俗。
　　立斋按：风格承诗书雅言，风俗则失其指归，从俗非。
○孟轲所说。
　　梅本所作云，说连下读，凌本同。黄本作孟轲所云，说连下读。
　　立斋按：从梅本是。
○鹪鹩俱获。
　　梅本凌本黄本并同。梅本注云：「按本赋作焦明。」
○验理则理无不验。
　　梅本凌本黄本并同。纪评云：「不验当作可验。」
　　立斋按：纪评是。
○子云校猎。
　　梅本凌本黄本并同。注云：「校当作羽，」杨校云：「诸本并作校，以通变篇出入日月，天与地沓二句而标为校猎证之，此亦当依诸本作校，始能前后一律。」
　　立斋按：校猎见司马长卿上林赋：「天子校猎。」又杨子云羽猎赋序：「故聊因校猎，赋以风之。」此校猎二字所本。且以羽猎两见，故此用校也。所以别下句张衡羽猎也，非如杨校所云，更与出入日月二句无关。而校猎区区一辞非羽即校，皆有所本，又何必前后一律乎。王右军兰亭序之字不同，欧阳永叔醉翁亭记，也字连篇，前后一律与否皆成妙品，又何拘乎。杨校非。
○栾彼洛神既非魑魅；惟此水怪，亦非魑魅。
　　梅本凌本黄本栾并作娈。魑魅并作罔两。怪并作师。杨校引诸本并作怪。
　　立斋按：梅本作罔两是。因魑魅犯重。怪作师非。说文「怪、异也。」妖怪之怪本作傀，傀音同怪，世俗沿用怪而傀疏。梅本师字旁并墨注怪字，当为杨氏之笔，作怪是。又栾作娈是。诗曹风「婉兮娈兮。」
○此欲夸其威而其事义睽刺也。
　　梅本凌本黄本其上并有饰字。注云：「元脱，下有阙字。」
　　立斋按：梅本补饰字是。
○腾踯而羞局步。
　　梅本凌本黄本踯并作掷。杨校云：「诸本并作踯。按踯为蹢之后起字，掷又踯字俗体。」
　　立斋按：踯古文作蹄，近作踯。说文无踯字，始见于荀子礼论篇。释文蹢又作踯。掷、踯古通，非俗体，杨氏说误。
　　　　　　事类第三十八
○陈正典之训。
　　梅本凌本黄本正并作政。黄本注云：「案冯本顾校政作正。」
　　立斋按：政、正古通。诗小雅：「今兹之正。」王校非。
○君子以多识前言往行。
　　梅本旁注行字下有「以畜其德此」五字，凌本黄本俱无。
　　立斋按：当从梅本补，王失校。
○及杨雄六官箴。
　　梅本六作百。注云：「元作六。」凌本黄本并同。
　　立斋按：杨雄百官箴，为未竟之作，故只有廿五箴，胡广补之。作百者用其成数。曰六者，指六官之制而言也。范注谓百官箴起自胡广者非。
○相如上林撮引李斯之书。
　　梅本林下旁注一赋字，书旁注一旨字。凌本黄本并同嘉靖本。
　　立斋按：梅补是。王失校。
○华实布护。
　　梅本护作濩，凌本黄本并同。
　　立斋按：布濩流衍之意，作护者误。周礼春官大司乐贾疏作大濩，护与濩音同而不相通，通者皆俗讹也。杨注非。
○夫姜桂同地。
　　梅本凌本黄本并同。御览同作因。
　　立斋按：御览是。
○文章由学。
　　梅本凌本黄本并同。御览由作沿。
○能在天资。
　　梅本凌本黄本并同。御览资作才。
○才自内发。
　　梅本凌本黄本并同。御览才上有故字。
○有饱学而才馁者，有才富而学贫者。
　　梅本无两者字，凌本黄本并同。
　　立斋按：者字衍。
○此内外之殊分也。
　　梅本凌本黄本并同。御览分作方，杨校宋本御览作分。
　　立斋按：因才自内发，学以外成，故内外殊分也。
○属意立文。
　　梅本凌本黄本并同。御览立作于。
　　立斋按：礼冠义：「而后礼义立。」立成也。属意成文，较于字为长。又文与言同。左传襄二十四年：「穆叔曰，其次立言。」立文犹立言也，从立是。
○才为盟主，学为辅佐，主佐合德。
　　梅本凌本黄本并同。御览无主佐二字，德作得。
　　立斋按：德得古通。合德言主与佐合也。御览非，王失校。
○载藉浩汗。
　　梅本汗作瀚，凌本黄本并同。
　　立斋按：司马相如上林赋：「采色浩汗。」字又作瀚，见淮南俶真篇。浩浩瀚瀚，是汗瀚古通也。杨注云，汗瀚音同得通，不言所据。
○必裂膏腴。
　　梅本凌本黄本裂并作列。注云：「汪本作裂。」
　　立斋按：史记项羽本纪：「分列天下。」卢绾传：「故得列地。」汉书作「咸得裂地。」列、裂古通。又说文段注，裂、残也。古作裂、通作列。杨校云，是二字谊并得通，前以音同得通，此以义得通，皆妄说也。
○鸡跖必数千而饱矣。
　　梅本凌本黄本并同。范注云：「数千似当作数十。」
　　立斋按：血流可以漂杵，一食何妨千跖，皆在夸饰之列，况吕氏之作可征乎。范注非。
○捃理须核。
　　梅本理作摭，旁注一理字，凌本同。黄本理字下注云：「一作摭。」
　　立斋按：综学、取事、校练、捃理、四句一贯，故下言众美，指此四事也，从理是。
○众美辐凑。
　　梅本凌本黄本凑并作辏。
　　立斋按：凑辏古通，说见前。
○表里发辉。
　　梅本凌本并同。黄本辉作挥。
　　立斋按：从挥是，说见前。
○刘邵赵都赋客云。
　　梅本都下空一格，旁注一客字。凌本黄本并作赵都赋云。
○置于闲。
　　梅本凌本黄本闲下并有散字。
　　立斋按：嘉靖本脱散字。
○乃相如接人。
　　梅本同，旁注推之二字。注云：「疑当作推之二字。」纪评云：「接人二字疑或增入之讹。」
　　立斋按：梅本疑作推之者，据下文推三成万而言也。纪评疑作增入者，据上文唱和千万人而言也，俱通可以，姑两存之。
○曹仁之谬高唐。
　　梅本凌本黄本并同。范注云：「文选为曹洪与文帝书，改仁为洪」。
　　立斋按：范注是。
○引事为谬。
　　梅本凌本黄本并同。梅本为字旁墨注一实字。
○文梓并采。
　　梅本凌本黄本并同。范注引顾校采作采。
　　立斋按：从采是。
　　　　　　练字第三十九
○周礼保章氏掌教六书。
　　梅本凌本并同。黄本无章字。
　　立斋按：周礼、保氏：「掌谏五恶，而养国之道，乃教之六艺、五曰六书。」本无章字，此衍文也。
○汉初章律。
　　梅本凌本并同。黄本章作草。
　　立斋按：萧何草律见汉志。黄本是。
○宣成二帝。
　　梅本凌本黄本并同。
　　立斋按：汉自孝宣至孝平，颇重小学，张敞杨雄诸作皆在此时。历孝宣、元、成、平诸帝，作辍不一。汉志所载，未必为全。而本文所指，概言其略，故曰宣成。杨校疑成为平之误，胶柱之见也，非是。
○鸣笔之徙。
　　梅本凌本黄本鸣作鸿。注云：「鸿元作鸣，朱改。」
　　立斋按：鸣鸠之善鸣者也，鸣笔言文之善者也。假笔墨以出之故曰鸣笔。韩退之曾本之为文，是征鸣字之用较鸿为长，朱改非是。
○孔徒之所慕。
　　梅本凌本黄本慕作纂。注云：「纂元作慕，许改。」
　　立斋按：许改是。
○雅以渊源诰训。
　　梅本凌本并同。黄本诰作诂。
　　立斋按：黄本是。
○讽颂则续在宫商。
　　梅本凌本黄本续并作绩。
　　立斋按：从绩是。
○必须练择。
　　梅本凌本黄本并同。王校云：「徐校云，练当作拣。」
　　立斋按：练字不误。前汉礼乐志：「练时日。」练者选也。王校非。
○三权重幽。
　　梅本幽作出。注云：「元作幽，钦愚公改。」凌本黄本并同。
　　立斋按：从出是。
○曹摅诗称。
　　梅本凌本并同。黄本摅作据。
　　立斋按：曹摅、晋人，字颜远。作据非。
○鉏铦为瑕。
　　梅本鉏铦作龃龉。注云：「元作鉏铦，朱改。」
　　立斋按：朱改是。龉又从金。
○诗验通会。
　　梅本验作骚，凌本黄本并同。
　　立斋按：梅改是。
○黯默而篇闇。
　　梅本默作黕。注云：「元作默朱改。」凌本黄本并作黮。
　　立斋按：从黮是。参注订。又按黮与黕，皆音胆，义同，字可互通。
○虽文不必有而体例不无。
　　梅本凌本黄本并同。范注云：「体例不无似当作而体非不有。」
　　立斋按：范意以非字偶上不字，而不知上句必有，而下句不有，有字犯重，而音节不劲。上言不有，下对不无，句法协律，范注殊非。
○于穆不者。
　　梅本凌本黄本并同。孙贻让扎迻云：「祀当作似。」
　　立斋按：祀似音近易混，遂讹为祀，宜从孙改。
○三豕渡河。
　　梅本凌本黄本并同。杨校云：「按河下当有者字。」
　　立斋按：者字若上删，则下可增，下增则上自可存矣。
○己用淮雨，固知爱哥之心，古今一也。
　　梅本凌本黄本并同。范注云：「顾校补淮雨下、元长作序，亦用别雨二句。」
　　立斋按：宜从顾校增入二句为是，此据虑文弨文心雕龙辑注书后所引吴本而言。
○字靡异流。
　　梅本凌本黄本并同。黄氏扎记云：「异当作易。」
　　立斋按：从易是。据下难字为偶，于义亦通。
　　　　　　隐秀第四十
○是以文之英蕤。
　　梅本凌本黄本并同。王校引吟窗杂录英作精。
○义生文外。
　　梅本凌本黄本生并作主。纪评云：「生字是。」
　　立斋按：文内以意为主，阐发引申，则属之文外则义见，故从生也。纪评是。
○秘响傍通。
　　梅本凌本并同。黄本傍作旁。
　　立斋按：秘正字通：「俗从禾作秘讹。」又按、傍字见诗小雅：「王事傍傍。」集韵并通旁，亦近也、宜作旁。易干卦旁通情也、为舍人所本。王失校。
○譬爻象之变玄体。
　　梅本凌本黄本玄并作互。注云：「互元作玄，元改。」左氏杜注：「六爻皆有变体；又有互体，圣人随其义而论之。」
　　立斋按：玄互形近易讹，作互是。下文赞曰：「辞生互体，有似变爻。」足证。
○凉风动秋草。
　　梅本凌本叙风作叙飙。黄本叙作朔。铃木云：「王本同。」梅本闵本作叙飙。
　　立斋按：叙、朔、叙飙皆通。朔风见曹子建诗、叙风见礼记月令。
○非研虑之所果也。
　　梅本凌本黄本果并作求。注云：「求之作果，谢改。」杨校云：「疑本作课，王校从课。」
　　立斋按：杨校王校皆非，从谢改作求是。
○或有雕削取巧。
　　梅本凌本并同。黄本有字下增「晦塞为深，虽奥非隐」八字。铃木校云：「嘉靖本梅本冈本并无晦塞以下八字。」
　　立斋按：此八字为传钞误脱，上二句应「文隐以复意为工」而发，下二句系应「秀以卓绝为巧」而发，非浅笔伪增，宜补入。
○英华曜树。
　　梅本凌本黄本并同。杨校云：「曜耀不同，当改其一。」
　　立斋按：曜耀古通，玉篇耀字注云：「与曜同。」于曜字注云：「亦作耀。」杨校失检非。
　　　　　指瑕第四十一
○其固匪难。
　　梅本凌本黄本并同。杨校云：「诸本匪作非、按作非与金楼子立言下篇合。」
　　立斋按：非匪义同。说文一曰非也。音亦同、集韵、非音斐。史记平准书：「作腹非。」注云：「非读曰诽。」是二字音义皆通也，杨校非。
○虑动难圆。
　　梅本凌本黄本并同。王校云：「圆金楼子立言下作固，固疑周讹。」
　　立斋按：圆即周；诸本作圆不误，王校非。
○群才之峻也。
　　梅本峻作俊，凌本黄本并同。御览作。王校引金楼子又作。
　　立斋按：俊古通。
○圣体浮轻。
　　梅本凌本黄本并同。御览浮轻作轻浮。
○永蛰颇疑于昆虫。
　　梅本凌本黄本并同。杨注云：「疑金楼子作拟，按拟字是，上云似，此云拟。」
　　立斋按：疑、拟古通。易文言：「阴疑于阳。」疑、拟也。集韵云：「疑同拟。」礼射义：「而以大夫为贵宾为疑也。」疏：「疑、拟也。」是在下比拟于上也。杨校非。
○岂其当乎。
　　梅本凌本黄本并同。御览、岂作不、当作蚩。
　　立斋按：蚩当皆通，此别本异文，两存为是。
○若夫君子拟人必于其伦。
　　梅本凌本黄本并同。杨注云：「按曲礼下，儗人必于其伦。」郑注：「儗犹比也。」此当作儗，始与曲礼合。
　　立斋按：疑、拟、儗古皆通。易系词上、儗之而后言。杨注非。
○虽宁降无滥。
　　梅本降作僭。注云：「元作降，孙改。」凌本黄本并同。
　　立斋按：孙改是。
○然高原之诗不类甚矣。
　　梅本凌本并同。黄本原作厚。
　　立斋按：左襄十六年传：「齐高厚之诗不类。」黄本是。
○终无抚叩酬即之语。
　　梅本凌本黄本并同。梅本注云：「即谢云、当作酢。」铃木云：「冈本作即酬。」
　　立斋按：抚叩即酬，相协而言，冈本为长。
○比语求蚩。
　　杨本凌本黄本并同。铃木云：「冈本蚩作媸。」
　　立斋按：蚩、媸互通。陆机文赋：「姘蚩好恶。」蚩即媸也。
○若排人美辞。
　　梅本凌本黄本并同。注云：「排王本作掠。」
　　立斋按：排、推也，掠、取也。左昭十四年传：「掠美为昏。」从掠是。
○车两而马疋疋两称目。
　　梅本凌本黄本并掠。梅本注云：「下疋元脱、杨补。」
　　立斋按：杨补是。
○亦配义也。
　　梅本凌本黄本、也并作矣。
○夫辩言而数筌归。
　　梅本筌作首。注云：「首元作筌。」凌本黄本并同。
　　立斋按：上文有或量首数蹄，此从首是。
○可以无于千载也。
　　梅本作惭，凌本作愧，黄本同。
　　立斋按：惭一字，惭愧一义也。
　　　　　　养气第四十二
○战代枝诈。
　　梅本凌本黄本并同。铃木云：「冈本枝作技。」
　　立斋按：技、枝形近而讹，从技是。即庄子天下篇所谓各得一察之旨。
○同乎牛山之木。
　　梅本凌本黄本并同。杨校云：「胡本木作伐。」
　　立斋按：上言波，下言木，实字相偶，从木是。牛山之木，见孟子告子上。
○恒惕之盛疾。
　　梅本凌本黄本恒并作怛。注云：「一作成。」
　　立斋按：怛惕见孟子。恒字形近而讹，梅本是。又按成、盛古通。左宣二年：「宣子盛服将朝。」注：「盛、音成、本或作成。」
○至如仲任。
　　梅本凌本黄本并同。御览髓作鲠。
　　立斋按：黄本桍字衍。
○敬通怀笔以专业。
　　梅本敬作叔，凌本黄本并同。梅本注云：「叔元作敬，孙无挠改。」
　　立斋按：敬通、冯衍字，叔通曹褒字。因褒传有沈吟专思之语，从孙改是。
○夫学业在勤，故有锥骨自厉志于文也则申写郁滞。
　　梅本勤字下有「功庸弗怠」四字，厉字下有「和熊以苦之人则申」八字。范注引卢文弨文心雕龙辑注书后，养气篇故有「锥骨自厉，和熊以苦之人。」案下六字吴本无，当本脱四字，不学者妄增成之，而妄其年代之不合也。
　　立斋按：功庸四字似原脱。两朝文体及四六，率双起双收，无功庸句；则不免夔足之讥。下面和熊句以原缺，后人妄加，曲引失时。纪评云：「志当作至。」逦评似有未安，因志字、是由上学业中单提文章一项，均言志也。王校删功庸二句，而存锥骨句非是。
○虽非胎息之万术。
　　梅本万作迈；凌本黄本并同。
　　立斋按：从迈为长。
　　　　　附会第四十三
○才量学文。
　　梅本凌本黄本并同。御览量作童。杨注：「按童学极是，量其形误也。」王校据体性养志二篇中有童子句，与杨说同。
　　立斋按：量字不误、字沿上句裁衣、与下句裁厥中而来、童量形近而讹、杨王二氏皆非。
○事义为骨髓。
　　梅本凌本黄本并同。御览髓作鲠。
　　立斋按：文心屡用骨鲠，义含梗介。此用骨髓者，骨外指事，髓内指义，精义内含，均可曰髓，与他文所指有殊。杨校取例失旨，非是，从髓是。
○然后品藻玄黄。
　　梅本凌本并同。黄本玄作元，御览作玄。杨校云：「原道篇铨赋篇，皆以玄黄连文，此固不应作元也。
　　立斋按：黄本玄字皆作元，避清讳也。杨云不应作元殊非。说见前。
○斯缀思之常数也。
　　梅本凌本并同。黄本常作恒，御览同。
　　立斋按：恒字汉文避讳改为常，后人遂沿用恒常互通。说见前。
○锐精细乃。
　　梅本乃作巧，凌本黄本并同。
　　立斋按：梅本从巧是。
○夫文变无方。
　　梅本凌本黄本无并作多。注云：「汪作无。」御览引亦作无。
　　立斋按：无方与多方旨同，从多从无皆通，无烦改从，杨校王校皆非。
○率故多尤。
　　梅本凌本黄本并同。御览率作变。
　　立斋按：从变为长，变字承上文无方来。
○需为事赋。
　　梅本凌本黄本并同。御览需作而，赋作贱。
　　立斋按：句本左哀十二年：「需事之贼也。」御览误。
○或片接以寸附。
　　梅本凌本黄本并同。御览片作尺。
　　立斋按：从尺是；上言首尾；此言尺寸正合。
○夫能悬识凑理。
　　梅本凌本黄本御览并同。王校从两京本凑作腠。
　　立斋按：说文无腠字。仪礼乡饮酒：「礼进腠。」注：「肤理也。」又凑说文水上人所会也。又聚也。此言凑理，据下文节文二字，是聚会众理之意；宜从凑是。别如凑、腠、揍、辏、皆为后起通假，释文作进奏。注云：「又作腠同。」王校改误，不可从。
○文节自会。
　　梅本凌本黄本文节并作节文。注云：「一作文节。」御览作节文。
　　立斋按：从节文为长。
○豆之合黄。
　　梅本凌本黄本并同。御览作「石之合玉。」
　　立斋按：豆之合黄，未详，石之全玉，似后人改作。黄侃据吕氏春秋「白之所以为坚，黄之所以为初也，黄白杂则坚且牣」，豆疑当作白。似可从。
○是以驷壮异力，而六辔如琴。
　　梅本凌本黄本并同。御览驷作四。
　　立斋按：从四是，诗小雅、四牡騑騑、四牡癸骙。
○驭文之法。
　　梅本驭上有「并驾齐驱而一軗统辐」九字，凌本黄本并同。王校云：「旧本俱无。」御览亦无，今据删。
　　立斋按：下二句宜存，盖四句统演驭文之驭字义，王校删非。
○若夫绝笔断章，譬乘舟之振楫，克终底绩，寄在写以远送。
　　梅本楫下有「会词切理，如引辔以挥鞭。」「克终底绩」下作「
寄深寓远，」凌本黄本并同。
　　立斋按：嘉靖本四句本协，梅本因所据原本底绩以上均缺，故为校补，当有所本，如补作必有注明。
　　　　　总术第四十四
○今之常言。
　　梅本凌本黄本并同。梅本注云：「今元作令商改。」
○若笔不言文，不得云经典非笔矣。
　　梅本凌本黄本并同。王校云「不，黄侃云：不字为为字之误」今按不字乃果字草书形近之误，此承频说而为言也，故改为果字，序志赞「文果载心，」句法同。
　　立斋按：此二句反转为言以见义，以若字为重，无关于为之与果也，不可因黄氏之疑，便擅改从。且果字何据称草书形近之误乎？今按此二句原无误字，且意无隔阂，词句亦协，黄氏疑之者误，而王氏改从者亦非也。
○分经以典奥为不利。
　　梅本凌本黄本利并作刊。分字下黄注云：「疑有脱误。」王校引黄侃云：「分当作六。」案黄说是，今改。
　　立斋按：分之为言者；经分为六，或辨经之文，以典奥为不刊也，黄侃言当作六，及王校从改皆非。
○九变之实匪躬。
　　梅本实作贯。注云：元作实。杨云：「汉书引逸书，九变复贯，如言之选。匪躬作匪穷。注云：「匪穷元作躬，孙改。」
　　立斋按：汉武帝诏书有诗云：「九辨复贯，知言之选。」应邵曰：「逸诗也。」师古注：「贯事也。」梅本作逸书误，从贯从穷是。
○落落之玉，或乱乎石；碌碌之石，时似乎玉。
　　梅本凌本黄本并同。王校云：「按老子卅九章，不欲碌碌若玉，落落如石。」此文禄禄落落，疑当互易。
　　立斋按：落落又作珞珞，句出老子不误，王校云互易者非。
○无者亦繁。
　　梅本凌本黄本无并作芜。梅注云：「元作无，朱改。」
　　立斋按：朱改是。
○诡者亦典。
　　梅本凌本黄本并同。王校云，诡典文不成义今改。
　　立斋按：典疑作异。后汉书班固传：「殊形跪，制。」注：「诡、异也。」与上文浅露句可协，王校非。
○不必尽窕槬之中。
　　梅本凌本并同。黄本槬下有桍字。
　　立斋按：黄本桍字衍。
○动用挥之扇。
　　梅本凌本黄本并同。
　　立斋按：扇当作羽，说详注订。
○岂能控引清源。
　　梅本清下注云：「当作情。」凌本黄本并同。
　　立斋按：从情是。
○无术任心。
　　梅本无作弃。注云：「元作筑。」凌本黄本并同。
　　立斋按：无筑皆通，筑字误。
○及多少之非惑。
　　梅本凌本黄本非并作并。梅本注云：「元作非许改。」
　　立斋按：许改是。
○何妍蚩之能制乎。
　　梅本凌本黄本并同。铃木云：「蚩当作媸。」
　　立斋按：蚩媸互通，说见前，王校改非。
○纆牵忌长。
　　梅本凌本黄本并同。梅本注云：「元作缠，许改。」
　　立斋按：梅本改是。
　　　　　时序第四十五
○政阜民暇。
　　梅本凌本黄本并同。王校据法言、「殷民阜财。」改暇为殷。
　　立斋按：政阜民暇，孟子有今国家闲暇，尧有击坏之歌，为民暇之所本，似无可疑。王校据法言改定非是。
○诗于元后。
　　梅本凌本黄本并同。
○波震于下者。
　　梅本凌本黄本并同。范注云：「者下当有也字。」
　　立斋按：范注是。
○叹儿宽之凝奏。
　　梅本凌本黄本儿并作倪，凝并作拟。
　　立斋按：梅本是。
○笑玉屑之谏。
　　梅本凌本黄本笑并作美。梅本注云：「笑当作美。」谏下注云：「当作谈。」
　　立斋按：从美是。
○班彪参考以补令。
　　梅本表作奏。注云「元作表，张度改。」凌本黄本并同。
　　立斋按：张据后汉书班彪传改是。
○及明帝迭耀。
　　梅本凌本黄本并同。范注改帝作章，王校从之。
　　立斋按：明帝承光武之绪，以发耀儒术，故曰迭耀。盖起辟雍者光武，而莅临以讲学迎三老者，为明帝，是是明帝迭耀之所本，故帝字不误。范改王从皆非。
○贾逵给礼于端颂。
　　梅本礼作札，端作瑞。注云：「元作礼张改。」又：「元作端张改。」凌本黄本并同。
　　立斋按：梅本改是。
○自安和以下。
　　梅本凌本黄本并同。
　　立斋按：安和依时序当作和安。
○子俶德祖之侣。
　　梅本子俶作子叔，注云：「邯郸淳字，元作子俶。」凌本黄本并同。
　　立斋按：梅改是。
○应傅三张之徒。
　　梅本凌本黄本并同。梅本徒下注云：「元作从。」
　　立斋按：从梅本是。
○刘刀礼吏。
　　梅本凌本黄本刀并作刁。
　　立斋按：刁协也，梅改是。
○逮明帝东哲。
　　梅本束哲作秉哲。注云：「元作束。」凌本黄本并同。
　　立斋按：梅本是。
○庾以笔才逾亲。
　　梅本凌本黄本并同。范注云：「逾亲当入愈亲。」
　　立斋按：范注是。逾有进越之义，惟经典多作愈。
○孙于之辈。
　　梅本凌本黄本于并作干。
　　立斋按：干宝也，从干是。
○故治文变染乎世情。
　　梅本治作知，凌本黄本并同。
　　立斋按：从知是。
○自明以下。
　　梅本明下有帝字。注云「元脱。」凌本黄本并同。
　　立斋按。梅本补是。惟自明以下，犹自安和以下，及越昭及宣，诸句法同，皆单称谥号，或元未必脱也。
○英采云构。
　　梅本凌本黄本构并作构。王失校。
　　立斋按：焦循孟子正义、构与构通。雷复说文外篇构构为南宋人避讳字。说文有构无构，构为后起字，从构是。
○缉遐景祚。
　　梅本遐下注云，「疑作熙。」凌本黄本并同。
　　立斋按：诗大雅，「于缉熙敬正。」从熙是。
○文思充被。
　　梅本充下注云：「一作光。」凌本黄本并同。
　　立斋按：尧典：「聪明文思，光被天下。」又「光被四表」。从光是。
○暧焉如面。
　　梅本暧作旷，凌本黄本并同。王校从暧。
　　立斋按：暧字见广韵、隐也。又见楚词，王注暗也。说文旷明也。暧、旷义皆可通从旷为长，王校非。
　　　　　　物色第四十六
○物色篇第四十六。
　　梅本凌本黄本并同。范注云：「本篇当移在附会篇之下，总术篇之上。」
　　立斋按：序志篇载，自崇替于时序以下，言才略、言知音、言程器，言序志，共五篇，每卷五篇，而物色篇不在内，而时序，在九卷五篇中，是物色篇之位，当移出十卷以外而时序当移入十卷之中也，故时序篇依彦和自序次第当无可疑。惟据总术篇云，「多少之非惑，何姘媸之能制，及按部整伍，以待情会。」四句，意既秉总术之旨，还须物色之也，是物色之必继总术以发之也，故物色篇当在总术篇之下为宜。且以两篇次序紧接，易致颠倒，若远移于总术之上或非也，范氏之疑则是，而位置似不可从。
○是以献岁发春，悦豫之情深。
　　梅本凌本黄本并同。梅本春与深字旁注有冰与深各一字。
○瀌瀌拟雨雪之状。
　　梅本凌本黄本并同。铃木云：「瀌瀌当作麃麃。」王校云：「作瀌瀌者古文诗，作麃麃者今文诗也，不必改字。」
　　立斋按：诗小雅：「雨雪瀌瀌。」状雨雪之貌。郑风：「驷介麃麃。」麃麃武貌。两字音近而义殊，不知王校所云今文从麃，古文从瀌。何所据乎。铃木失检而王校臆说，均非也，瀌字是。
○两字连形。
　　梅本凌本并同。黄本连作穷。
　　立斋按：连穷并通，穷字从下句情貌无遗句来，从穷为长。
○印字而知时也。
　　梅本凌本黄本并同。黄本注云：「印疑作即。」
　　立斋按：印字从上文印泥而来，此练句法也。见征圣篇，「辞成无好异之尤」句法，作即可通。但印字或不为误，王校从改非。
○且诗骚所摽。
　　梅本凌本并同。黄本摽作标。
　　立斋按：摽、标古通。后汉书皇甫嵩传：「黄巾为标识。」标假为摽，王失校。
○物色虽繁而折辞尚简。
　　梅本折作，旁墨注云，折节二字。凌本黄本折并作析。
　　立斋按：从析是，王失校。
　　　　　　才略第四十七
○薳教择楚国之令典。
　　梅本凌本黄本教并作敖。梅本注云：「元作教，曹改。」
　　立斋按：左襄十二年：「蒍敖为宰。」薳音义同蒍，曹改是。
○赵襄以文胜从飨。
　　梅本凌本黄本襄并作衰。梅本注云：「元作襄曹改。」
　　立斋按：左僖廿三年传：「偃不如衰之文也。」曹改是。
○公孙翚善于辞令。
　　梅本凌本并同。黄本翚作挥。
　　立斋按：从挥是。左传作挥。注云：「字子羽。」又鲁有公子翚，音同挥。
○乐毅报书辨以义。
　　梅本凌本黄本并同。王校云：「据徐云，从当作而。」
　　立斋按：从而是。
○赋孟春而选典诰。
　　梅本凌本黄本并同。孙诒让云：「选典诰当作进典诰。」
　　立斋按：孙说是，当据改。
○议揠而赋清。
　　梅本凌本并同。黄本揠作惬。
　　立斋按：从惬是。
○覆取精意。
　　梅本凌本黄本并同。范注云：「覆当作核。」
　　立斋按：范注非。周礼冬官考工记注：「详察曰覆。」集韵：「
覆，审也。」王校从范注据改非。
○辞人最深。
　　梅本凌本黄本并同。梅本人下注云：「疑误。」范注云：「人当作义。」
　　立斋按：人疑当作入。玉篇入进也。与下竭才以钻旨合。人入形近易讹，范注非。
○故知长于讽论。
　　梅本凌本黄本并同。王校引徐云：「论当作谕。」
　　立斋按：论字不误。王校非。
○能世厥风者矣。
　　梅本能作龙。注云：「后汉书崔骃传，赞云：「崔为文宗，世禅雕龙。」凌本黄本并同作能。
　　立斋按：能龙并通，可两存。
○迹其为才也。
　　梅本凌本并同。黄本无也字。王校云：「也据旧本补。」
　　立斋按：也字衍。此句与下句义属一贯，王校非。
○李充赋铭。
　　梅本凌本黄本充并作尤。梅本注云：「元作充王改。」
　　立斋按：尤在和帝时，拜兰台令吏，有函谷诸赋，梅本改是。
○思洽登高。
　　梅本凌本黄本登并作识。
　　立斋按：从识是。
○多俊才而不课学。
　　梅本凌本黄本并同。王校云：「今从史通杂说下引，改俊作役。」
　　立斋按：从役是。
○雄向以后。
　　梅本凌本黄本并同。王校据史通作向雄。
　　立斋按：王校改是。
○仲宣溢才。
　　梅本凌本黄本并同。王校引徐云：「溢才疑作清。」又云：「疑作异。」
　　立斋按：溢才犹才溢也，溢字不误。如王校疑作清作异，何不可疑作俊、作茂，作逸、雅、瑰……等字均可，将不胜其改矣。王校非。
○稽康师心以遣论。
　　梅本遣下注云：「疑作造」。凌本黄本并同。
　　立斋按：遣字不误，字义为长。
○左思立才。
　　梅本立作奇，凌本黄本并同。
　　立斋按：立奇并通，从立为长。
○辞自和畅。
　　梅本凌本黄本并同。黄本注云：「自疑作旨。」
　　立斋按：上称敏给，承自字亦是，不烦改从。
○士龙朗陈。
　　梅本凌本黄本陈并作练。梅本注云：「元作陈，王青莲改。」
　　立斋按：梅本是。
○孟阳景福。
　　梅本凌本并同。黄本福作阳。梅本福下注有殿赋二字，王失校。
　　立斋按：张载字孟阳，弟协字景阳，黄改是。孟阳未闻有景福殿赋之作。
○并杶干之实才。
　　梅本凌本黄本杶并作桢。
　　立斋按：杶桢见禹贡，桢干见费誓。杶为琴材也，并有所本，杨校非。
○孙盛子实。
　　梅本子实作干宝。注云：「元作子实。」
　　立斋按：梅本是。
○殷仲文之孤兴。
　　梅本凌本黄本并同。黄注云：「孤疑作秋。」杨校云：「文选殷仲文诗，独有清秋日，能使高兴尽。作秋字是。」
　　立斋按：上有独有一辞，孤字不误。
○遗风藉甚。
　　梅本凌本黄本藉并作籍。杨校云：张本作籍，按藉字非是。史记陆贾传，名声籍甚。此籍甚二字所而出也。」
　　立斋按：籍亦作藉，见广韵。史记作蕴藉，汉书作温籍，二字古通，并详前说，杨校误。
　　　　　　知音第四十八
○魏氏以夜光为怪石。
　　梅本氏作民，凌本黄本并同。王失校。
○酝藉者见密而多蹈。
　　梅本凌本并同。黄本藉作籍，王校云：「藉纪本误籍。」
　　立斋按：藉籍古通，说见前。王校云误者非也。
○酌沧波以喻畎●。
　　梅本●作浍，凌本黄本并同。
　　立斋按：字书无●字，从浍是。
○患识照之目浅耳。
　　梅本凌本并同。黄本目作自，王失校。
○然而俗监之迷者。
　　梅本凌本黄本并同。铃木云：「监宜作鉴。」王校云：「按铃木说是，今据改。」
　　立斋按：监、察也、领也、摄也。韵会通作鉴鉴。礼王制：天子使其大夫为之监，监于方伯之国。」上监读去，下监读平。又书酒诰：「人无于水监，当于民监。」铃木说非，而王校据改，未加深考、尤非也。
○其事浮浅，亦可知矣。
　　梅本凌本黄本并同。杨校云：「按其下疑夺不字。」范注云：「
疑省作不事浮浅。」王校云：「当省作事其浮浅。」
　　立斋按：范校可从，王校非。
○深识鉴奥。
　　梅本凌本黄本并同。王校云：「深识疑当作识深。」
　　立斋按：王校可从。
○翫泽方美。
　　梅本凌本黄本并同。黄注云：「泽王本作怿。」
　　立斋按：泽与上媚字为对文，服之媚，书之泽也，作怿非。
　　　　　　程器第四十九
○垣墉立而雕朽附。
　　梅本凌本朽并作墁。黄本朽作杇。铃本云：「嘉靖本梅本杇作朽。」
　　立斋按：铃木误。检梅本元作墁不作朽。考朽为杇之形误，墁与杇谊同。论语集解引王曰，杇镘也，皇侃本镘作墁。梅本是。
○古今文人之类不护细行。
　　梅本之下注云：「之字衍。」凌本黄本并同。
　　立斋按：语出魏文与吴质书，作「类不护细行」，无之字。
○仲宣轻脆以躁竞。
　　梅本凌本黄本并同。王校据王粲传疑作轻侻。
　　立斋按：左思魏都赋：「禀质遳脆。」犹轻脆也。与轻侻皆简易之貌，脆字不误，王校非。
○敬通之不循廉隅。
　　梅本凌本黄本并同。杨校云，循盖修之误，古书中多有此例，引汉书扬雄传不修廉隅为证。
　　立斋按：循说文行顺也。尔雅释诂，率循也。史记循吏列传，奉职循理亦可为治。广雅循述也。与修字义近而用同。且循修二字有轻重深浅程度之略别，循字不误，杨校非。
○孔璋惚恫以麤疏。
　　梅本凌本并同。黄本惚作●，王失校。
　　立斋按：惚为●之俗体。类篇，謥詷急言。后汉书皇后纪：「轻薄謥詷。」注云：「忽遽也，音同。」疑惚恫当作謥詷。又按：惚见老子，恫见诗大雅。惚有微妙不测之意，而恫有呻吟意，故从謥詷为是。
○潘岳诡祷于愍怀。
　　梅本凌本并同。黄本祷作诪。
　　立斋按：此指潘岳草祷神之文，受贾后之旨，以害愍怀太子也。诡祷本此，祷字不误。又诪音詶，见说文。书无逸，诪张为患。又与筹通，玉篇诪张诳也。黄本作诪非，王校从黄本改尤非。
○孙楚佷愎而治府。
　　梅本佷作狼，凌本黄本并作狠。
　　立斋按：佷又作很，狠为很之俗体。梅本作狼为形近之讹，从很是，俗不作狠。
○璇冲不尘乎竹林。
　　梅本璇作浚，凌本黄本并同。
　　立斋按：王戎字浚冲，见晋书，从浚是。
○固宜蓄素以刚中。
　　梅本刚作，凌本黄本并作弸。
　　立斋按：从弸是，见杨子法言君子篇。说文弸，弓强貌。刚亦通。
○散悉以彪外。
　　梅本悉作采。注云：「元作悉，龚仲和改。」凌本黄本并同。
　　立斋按：上言蓄素，此言散采，从梅本是。
○负重必在任栋梁。
　　梅本凌本黄本并同。梅本注云：「栋梁元作贤，龚改。」
　　　　　　序志第五十
○文心者。
　　梅本凌本黄本文上并有夫字。
○故用之。
　　梅本凌本黄本之下并有焉字。
○岂效邹奭之群言雕龙也。
　　梅本凌本并同。黄本效作取。
　　立斋按：言岂取者，是用雕龙一辞，而非效法雕龙之体，从取为长。
○拔萃出颖。
　　梅本{作类，凌本黄本并同。
　　立斋按：「出{」本国策，「出类」本孟子，并通。
○黎献纷杂。
　　梅本凌本黄本并同。王校引两京本黎作文。
　　立斋按：黎献见书益稷。王校非。
○夫有肖貌天地。
　　梅本有作自。注云：「曹改。」凌本同，黄本有字下注云：「衍。」铃本云：「梅本有作自，校云曹改。」梁书有字自字并无。
　　立斋按：梁书删是。
○禀性五行。
　　梅本行下注云：「一作才。」凌本并同。黄本行作才。
　　立斋按：程器篇：「人禀五材。」材同才，从才是。
○形同草木之脆。
　　梅本凌本黄本并同。梅本同下注云：「梁书作甚。」
○余生七龄，乃梦彩云若锦，则攀而采之。
　　梅本凌本黄本并同。梅本之下注云：「梁书无七龄以下十四字。」
○则常梦。
　　梅本凌本黄本常并作尝，尝下并有夜字，梁书无则字。
　　立斋按：从梅本是。又按嘉靖本自梦字至索源句上，原脱三百三十三字，王校云：「汪本张本两京本无执「丹漆」至「观澜而」三百三十二字。」
○莫若注经。（此据梅本）
　　凌本黄本注并作注。
○就有深解未足立家。（梅本）
　　凌本黄本并同。铃木云：「御览无此二句。」
○实经典枝条。（梅本）
　　凌本黄本并同。御览典下有之字，枝条作条枝。
○五礼资以以成。（梅本）
　　凌本黄本并同。御览成下有文字。
○六典因之致用。（梅本）
　　凌本黄本并同。御览之下有以字。
○莫非经典。（梅本）
　　凌本黄本并同。梁书于作如。
○仲治别流。（梅本）
　　凌本黄本治作洽。铃本云：「黄氏原本洽作治。」梅本王本冈本同梁书作洽。
　　立斋按：从梁书作洽是
○应论华而疏略。（梅本）
　　凌本黄本并同。梁本疏作疏。
　　立斋按：正韵疏同疏。
○流别精而少巧。（梅本）
　　凌本黄本并同。梁书巧作功。王校云：「据史记自序，劳而少功，今据改。」
　　立斋按：巧、功并通，惟史记劳而少功，不足据改，盖劳可言功，而精巧可论，故从巧为长。
○云奕极矣。（以下仍据嘉靖本）
　　梅本云：亦作「亦云」，凌本黄本并同。
　　立斋按：从梅本是。
○若论文叙笔。
　　梅本若下有乃字，凌本黄本并同。王校引两京本笔作志。
○则品别区分。
　　梅本品作囿，凌本黄本并同。注云：「汪本作品。」王校引两京本品作派。
○原始以表时。
　　梅本始作如，时作末，凌本黄本作「原始以表末」注云：「顾校作时。」
　　立斋按：从「原始以表末」为是。
○一篇以上。
　　梅本一作上，凌本黄本并同。
　　立斋按：从梅本作上是。
○剖情析釆。
　　梅本剖作割，凌本黄本并同。铃木云：「梁书割作表」。
　　立斋按：割剖并通，表字误。
○必笼圈条贯。
　　梅本无必字，凌本黄本并同。
○摛神性。
　　梅本黄本并同。　凌本性作往。
○以包会通，以阅声字。
　　梅本包作苞，黄本同。凌本包上有幽远二字。
　　立斋按：苞、包古通。郭忠恕佩集云：「草名之苞，当通厥包之包。」从包是。
○怡畅于知音。
　　梅本怡畅作怊怅。注云：「元作怡畅，王性凝改。」
○崇替于时序。
　　梅本凌本黄本并同。梁书替作赞，王校引汪本畲本亦同作赞。
　　立斋按：赞字非。时序篇：「崇替在选。」国语楚语下：「唯独居思念，前世之崇替者。」从替是。
○环络藻绘之府。
　　梅本环上有而字，凌本同。黄本无而字。
○虽复轻采毛发。
　　梅本凌本黄本并同。注云：「复一作或。」
　　立斋按，从复是，下文已有或字。
○前圣所难。
　　梅本前作人，凌本黄本并同。
○识在瓶管。
　　梅本瓶作鉼，黄本作缾，凌本同。
　　立斋按：从梁书是。矩矱见离骚，「求矩矱之所能。」
○既沈余闻。
　　梅本沈下注云：「沈亦作洗。」凌本黄本并同。纪评云：「洗字是。」
　　立斋按：沈于所闻，见国策赵策二，从沈是。
○渺渺来世。
　　梅本渺渺作眇眇，凌本黄本并同。
　　立斋按：从渺是。管子：「渺渺乎如穷无极。」眇，一目视也。又细小也。王校从，眇字从目，不从耳，王校非。
○谅尘彼观
　　梅本凌本并同。黄本谅作倘。



