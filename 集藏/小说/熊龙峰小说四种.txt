熊龙峰四种小说

　　张生彩鸾灯传
　　入话
　　致和上国逢佳妹，思厚燕山遇故人。
　　五夜华灯应自好，绮罗丛里竟怀春。
　　话说东京卞梁，宋天子徽宗放灯买市，十分富盛。
　　且说在京一个贵官公子，姓张名生，年方十八，生得十分聪俊，未娶妻室。因元宵到乾明寺着灯，忽于殿上拾得一红绡帕子。帕角系一个香囊，细看帕上，有诗一首云，
　　囊里真香谁见窃，鲛绡滴血染成红。
　　殷勤遗下轻绡意，奴与才郎置袖中。
　　生吟讽数次，诗尾后，有细字一行云，“有情者拾得此帕，不可相忘，请待来年正月十五夜于相篮后门一会，车前有鸳鹫灯是也。”
　　生叹赏久之，乃和其诗曰，
　　浓麝因同琼体纤，轻绡料比杏花红。
　　虽然未近来春约，已胜襄王魂梦中。
　　自此之后，生以时挨日，以日挨月，以月挨年，倏忽间乌飞电走，又换新正。将近元宵，思赴去年之约。乃于十四日晚，候于相篮后门，果见车一辆，灯挂只鸳鸯，呵卫甚众。生惊喜无措，无因问答。乃诵诗一律，或先或后，近车吟咏，云，
　　何人遗下一红绡。暗遣吟怀意气饶。
　　勒马住时金登脱，桠身亲用宝灯挑。
　　轻轻滴滴深深韵，慢慢寻寻紧紧瞧。
　　料想佳人初失去，几回纤手摸裙腰。
　　车中女子，闻生吟讽，默念昔日遗香囊之事谐矣。遂启帘窥生，见生容貌皎洁，仪度闲雅，愈觉动情。遂令侍女金花者，通达情款，生亦会意。须臾，香车远去，已失所在。
　　次夜，生复伺于旧处。俄有青盖旧车，迤里而来，更无人从，车前挂只鸳鸯灯。生睹车中非昨夜相遇之女，乃一尼耳。车夫连称，“送师归院去。”
　　生迟疑间，见尼转手而招生，生潜随之，至乾明寺。老尼迎门，谓曰，“何归迟也。”
　　尼入院，生随入小轩，轩中已张灯列宴。尼乃去包丝，则绿发堆云，脱僧衣而红裳映月。生女联坐，老尼侍傍，酒行之后，女曰，“愿见去年相约之媒。”
　　生取付女视之，女方笑曰，“京辇人物极多，惟君得之，岂非天赐尔我姻缘耶。”
　　生曰，“当时获之，亦曾奉和，”因举其诗。
　　女喜曰，“真我夫也。”于是推生就枕，极尽欢娱。
　　顷而鸡鸣四起，女谓生曰，“妾处深闺，祝天求合，得成夫妇。昨日浓欢，今朝离别，从此之后，无复再会。不若以死向君，无忘此情，妾亦感恩地下矣。”
　　生曰，“我非木右，岂肯独生。”
　　女曰，“君有此情，我之愿也。”遂解衣带共结，与生同悬于梁间。
　　尼急止之曰，“岂可轻生如是乎。你等要成夫妇，但恨无心耳。”
　　生女只只跪拜求计于尼，尼曰，“汝能远涉江湖，变更姓名于千里之外，可得尽终世之情也。”
　　女与生俯首受计，女遂约生，“今夜三鼓后，可于城北巨柳之下，我当将黄白之资，从君之道。”
　　生曰，“果然否。”
　　女曰，“妾与君性命可捐，何况余事乎。”
　　女乃告归，生亦收拾黄白之资一包，如约同于城北柳下，仿佛观夜分，其女蹑步而来，并携包里。生女奔宿于通津邸中。次早，雇舟，自卞涉淮，直至苏州平江，创第而居。两情好合，谐老百年。正是，
　　意似鸳鸯飞比翼，情同鸾凤舞和鸣。
　　今日为甚说道段话。却有个波俏的女娘子也因灯夜游玩，撞着个狂荡的小秀才，惹出一场奇奇怪怪的事来。未知久后成得夫妇也不。且听下同分解。正是，
　　澄初放夜人初会，梅正开时月正圆。
　　且道，那女娘子遇着甚人。那人是越州人氏，姓张只名舜美。年方弱冠，是一个轻俊标致的秀士，风流未遇的才人。偶因乡荐来杭，不能中选，遂淹留邸舍中，半年有余。正逢着上元佳节，舜美不免关闭房门，游玩则个。　况杭州个热闹去处，怎见得杭州好景。柳耆卿有首望海潮词，单道杭州好处。词云，
　　东南形胜，三吴都会，钱唐自古繁华，烟柳画桥，风帘翠幕，参差十万人家。雪树绕堤沙，怒涛卷霜雪，天堑无涯。市列珠玑，户盈罗绮，竞奢华。重湖桑献清佳。有三秋桂子，十里荷花。弦管弄晴，菱歌泛夜，嬉嬉的钓叟莲娃。千骑拥高牙，乘时听萧鼓，吟赏烟霞。异日图将好景，归到凤池赊。
　　舜美观看之际，勃然兴发。遂占如梦令词以解怀。云。
　　明月娟娟筛柳，春色溶溶如酒。今夕试华灯，约伴六桥闲走。回首回首，楼上玉人知否。
　　且诵且行之次，遥见灯影中一个丫环，肩上斜挑一盏彩鸾灯，后面一女手冉冉而来。那女子生得如何。
　　凤髻铺云，蛾眉扫月。一面笑共春光斗艳，只眸溜与秋水争明。檀口生风，脆脆甜甜声远振，金莲印月，弓弓小小步来轻。纵使梳装宫样，何如标格天成。媚态多端，如妒如慵。娇滴滴异香数种，非兰非蕙，软盈盈得他一些半点，令人万死千生。假饶心似铁，相见意如糖。
　　正是，
　　桃源洞里登仙女，兜率宫中稔色人。
　　这舜美一见了那女子，沉醉顿醒，竦然整冠，汤瓶样摇摆过来。为甚的做如此模样。元来调光的人，只在初见之时，就便使个手段，便见分晓。有几般讨探之法，说与郎君听着。做子弟的牢记在心，勿忘了调光经。怎见调光经法，
　　冷笑佯言，妆痴倚醉。
　　屈身下气，俯就承迎。
　　陪一面之虚情，做许多之假意。
　　先称他容貌无只，次答应殷勤第一。
　　常时节将无做有，几回价送暖偷寒。
　　施恩于未会之前，设计在交关之际。
　　意密致令相见少，情深番使寄书难。
　　少不得潘驴邓耍，离不得雪月风花。
　　往往的仓忙多误事，遭遭为大胆却成非。
　　久玩狎乘机便稔，初相见撞下方题。
　　得了时寻常看待，不得后老大嗟吁。
　　日日缠望梅止渴，朝朝晃画饼充饥。　呑了钓，不愁你身子正纳降罢，且放个脚儿稀。
　　调光经于中蕴奥，爱女论就里玄微。决烈妇闻呼即肯，相思病随手能医。
　　情当好极，防更变，认不真时，莫强为。锦香囊乃偷之本，绣罗帕乃暗手之书。
　　撇情的中心泛滥，卖乖的外貌威仪。
　　才待相交，情便十分之切，未曾执手，泪先两道而垂。
　　搂一会，抱一会，温存软款，笑一回，耍一回，性格痴迷。
　　点头会意，咳嗽知心。
　　讪语时，口要紧，刮涎处，脸须皮。
　　以言词为说客，凭色眼作梯媒。
　　小丫头易惑，歪老婆难期。
　　紧提苍，慢调雏，凡宜斟酌，济其危，怜他困，务尽扶持。
　　入不觑，出不顾，预防物议，擦不羞，诟不答，提防猜疑。
　　赴幽会，多酬使婢，递消息，厚赆鸿鱼。露些子不传妙用，令儿辈没世皈依。
　　见人时佯佯不采，没人处款款言词。如何他风情惯熟。这舜美是谑浪勤儿。
　　真个是。
　　情多转面语，妒极定晴看。
　　说那女娘子被舜美撩弄，禁持不住。眼也花了，心也乱了，腿也苏了，脚也麻了，痴呆了半响，四目相睃，面面有情。那女娘子走得紧，舜美也跟得紧，走得慢，也跟得慢，但不能交接一语。不觉又到众安桥，桥上做卖做买，东来西去的，挨挤不过，过得众安桥，失却了女手所在，只得闷闷而回。开了房门，风儿又吹，灯儿又暗，枕儿又寒，被儿又冷，怎生睡得。心里丢不下那个女娘子，思量再得与他一会也好。你看，世间有这等的痴心汉子，实是好笑。正是，
　　半窗花影模糊月，一段春愁着摸人。
　　舜美甫能够捱到天明，起来梳裹了，三餐已毕。只见街市上人，又早收拾看灯。舜美身心按捺不下，急忙关闭房门，迳往夜来相遇之处。立了一会，转了一会，寻了一会，靠了一会，呆了一会，只是等不见那女娘子来。遂调如梦令一词消遣，云，
　　燕赏良宵无寐，笑倚东风残醉。未审那人儿，今夜玩游何地。留意留意，几度欲归又滞。
　　吟毕，又等了多时。正尔要回，忽见小鬟挑着彩鸾灯同那女娘子从人丛中挨将出来。那女子瞥见舜美，笑容可掬。况舜美也约摸著有五六分上手，那女娘子迳往盐桥，进广福庙中拈香。再拜已毕，转入后殿。舜美随于后，那女子偶尔回头，不觉失笑一声。舜美呆着老脸，陪笑起来。他两个挨挨擦擦，前前后后，不复顾忌。
　　那女子回身，自袖中遗下一个同心方胜儿。舜美会意，俯而拾之，就于灯下，折开一看，乃是一幅花笺纸。不看万事全休，只因看了，直交一个秀才害了一二年鬼病相思，险些送了一条性命。你道花笺上写的甚么文字。原来也是个如梦令，词云，
　　邂逅相逢如故，引起春心追慕。高挂彩鸾灯，正是儿庭户。那步那步，千万来宵垂顾。
　　词后，复书云，“妾之敞居十官子巷中，明日父母兄嫂赴江干舅家灯会，十七日方归。止妾与侍儿小英在家，敢邀仙郎惠然枉驾，少慰鄙怀。妾当焚香扫门迎候翘望，妾素香拜柬。”
　　舜美看了多时，喜出望外。那女娘子已去，及归，一夜无眠。
　　次早，又是十五日。天晚，舜美乘便赴约，早至其处，不敢造次突入。乃成如梦令一词，来往歌云，
　　漏滴铜龙声折，风送金猊香别。一见彩鸾灯，顿使狂心烦热。应说应说，昨夜相逢时节。
　　女子听得歌声，掀帘而出，果是灯前相见可意人儿。遂迎迓到于房中。吹灭银灯，解衣就枕。他两正是旷夫怨女，相见如饿虎逢羊、苍蝇见血，哪有功夫问名叙礼，且做一般半点儿事，有首《南乡子》词单题着交欢趣向，道是：
　　粉汗湿罗衫，为雨为云事忙。
　　两只脚儿肩上搁，难当。
　　颦蹙春山入醉乡。忒杀太颠狂。
　　口口声声叫我郎。舌送丁香娇欲滴，初尝。非蜜非糖滋味长。
　　两个交欢巳罢，舜美弱躬身言曰，“仆乃途路之人，荷承垂盼，以凡遇仙，自思白面书生，愧无纤毫奉报娘子。”
　　那女子抚舜实背曰，“我因爱子胸中锦绣，非图你囊里金珠。”
　　舜美称谢不已，那女子忽然长叹，收泪而言曰，“今日已过，明日父母回家，不得复相聚矣。如之奈何。”
　　两个沉吟半响，计上心来。女娘子曰，“莫若你我私奔他所，免使两地永抱相思之苦，未知郎意何如。”
　　舜美大喜曰，“我有远族，见在镇江五条街，开个招商客店，可往依焉。”女子应允。
　　是夜，女子收拾了一帕子金珠，也妆做一个男儿打扮，与舜美携手迤里而行。将及二鼓，才方行到北关门下。说话因何三四里路，走了许多时光。只为那女子小小一只脚儿，只好在回廊缓步，芳径轻移，亭台绣阁之中，出没湘裙之下，却又穿了一只大靴，交他队跋长途，登远道，心中又慌，怎地的拖得动。且又城中人事出城，城外人要入城，两下不免撤手，前后随行。出得第二重门，被人一涌，各不相顾，那女子迳出城门，从半塘洪去了。
　　舜美虑他是个妇女，身体柔弱，挨孙挤不出去，还在城里不见得。急回身寻问把门军士，军士说道，“适才有个少年秀士寻问同辈，回未半里多地。”
　　舜美自思，“一条路往钱唐门，一条路往师姑桥，一条路往褚家堂，三四条叉路，往那一路好。踌躇半响，只得依旧路赶去，至十官子巷，那女子家中，门已闭了，悄无人声。急急回至北关门，门又关了。整整寻了一夜，巴到天明，挨门而出。至新马头，见一伙人围得紧紧的，看一只绣鞋儿。舜美认得是女子脱下之鞋，不敢开声。众云，“不知何人家女孩儿。为何事来，溺水而死，遗鞋在此。”
　　舜美听罢，惊得浑身冷汗，复到城中探信，满城人喧嚷，皆说，“十官巷内刘家女子被人拐去。”又说，“投水死了，随处做公的缉访。”这舜美自囚受了一昼夜辛苦，不曾吃些饭食，况又痛伤那女子，死于非命。回至店中，一卧不起，寒热交作，病势沉重将危。正是，
　　相思相见知何日。多病多愁损少年。
　　且不说舜美卧病在床，劫说那女子自北关门失散了舜美，从二更直走到五更，方至新马头。自念，“舜美好计，必先走往镇江去了。”遂暗暗地脱下一只绣花鞋在地，那女娘子惟恐家中有人追赶，故托此相示，以绝父母之念。
　　那女娘子乘天未明，赁舟沿流而去。数日之间，虽水火之事，亦自谨慎。稍人亦不知其为女人也。比至镇江，打发舟钱登岸，随路物色，访张舜美亲族，又忘其姓名居址。问来问去，看看日落山腰，又无宿处。偶至江亭，少憩之次，此时乃是正月二十二日。况是月出较迟，是夜夜色苍然，渔灯隐映，不能辨认咫尺。
　　那女子自思“为他抛离乡井，父母兄弟，又无消息，不若从浣纱女游于江中。”哭了多时，只恨那人不知妾之死所，不觉半夜光景，亭隙中射下月光来。途移步凭栏，四顾澄江，渺茫千里。正是，
　　一江流水三更月，两岸青山六代都。
　　那女子鸣鸣咽咽，自言自语在那里说，不觉亭角暗中走出一个尼师，向前问曰，“人耶。鬼耶。何自苦如此。”
　　女子听罢，答曰，“荷承垂问，敢不实告。妾乃浙江人也。因随良人之任，前往新丰。却不思慢藏诲盗，稍手因瞰良人囊金妾貌，辄起不仁之心。良人婢仆，皆被杀害，独留妾一身。稍子欲淫污妾，妾以死誓奔而不能。次日稍子饮酒大醉，妾遂着先夫衣冠，脱身奔逃。不意延路抵此。”那女子难以私奔告，假托此一段说话。
　　尼师闻之，愀然曰，“设非昨日渡江归迟入亭，今日何能与娘子相遇。真是个大功果。娘子肯从我否。”
　　女子曰，“妾身回视家乡，千山万水。得蒙提挈，乃再生之赐。”
　　尼师曰，“出家人以慈悲方便为本，此分内事，不必虑也。”
　　女子拜谢，天明随至大慈庵，屏去俗衣，束发簪冠，独处一室。诸品经咒，目过辄能成诵。旦夕参礼神佛，拜告白衣大士，并持大士经文，哀求再会，尼师见其贞顺，自谓得人，不在话下。
　　再说舜美在那店中，延医调治，日渐平复。家中父母令回去，瞬息又是上元灯夕。舜美追思去年之事，仍去十官手巷中一看。可怜景物依然，只是少个人在目前。闷闷归房，因诵秦学士。所作生查子，词云，
　　去年元夜时，花市灯如昼。月在柳梢头，人约黄昏后。
　　今年元夜时，月与灯依旧。不见去年人，泪湿春杉袖。
　　舜美无情无绪，洒泪而归。惭愧物是人非，怅然绝望，誓终身而不娶，尽一世以弧眠，惟务温习经史，无复燕游花柳。
　　已而流光如箭，又逢大比。舜美得中首选解元，赴鹿鸣宴罢，驰书归报父母，亲友贺者填门。数日后，将带琴剑书箱，上京应试。一路风行路宿，舟次镇江江口。将欲渡江，忽狂风大作，移舟傍岸，少待风息。其风数日不止，只得停泊在彼。
　　且说那女子在大慈庵中，荏苒首尾三载。是夜忽梦白衣大土报云，“尔夫明日来也。”恍然惊觉，汗流如雨。自思，“平素未尝如此，真是奇怪。”不言与师。
　　再说舜美等了一日，又是一日，心中好生不快。遂散步独行，沿江闲看。行至一松竹林中，中有小庵，题曰大慈之庵。庵中极大，清雅可爱。趋身入内，庵主出迎，拉至中堂供茶。那女子天使其然，向窗楞中一看，吓得目睁口呆，宛如酒醒梦觉。
　　尼师忽入换茶，女子乃其道厥由。师尼出问曰，“相公莫非越州张秀才乎。”
　　舜美骇然曰，“不宵与师，素昧平生，何缘垂识。”
　　师尼又问曰。“曾娶妻否。”
　　舜美簌簌泪下，乃应曰，“曾有妻刘氏素香，因三载前元宵夜，观灯失去，未知存亡下落。今生虽不才，得中解元，便到京得进士，终身亦誓不再娶也。”
　　师遂呼女子出见，两个抱头恸哭多时，收泪而言曰，“不意今生再得相见。”
　　悲喜交集，拜谢老尼。乃沐浴更衣，诣大士前，焚香百拜。次以白金百两，段绢二端，奉师尼为寿。两个相别，渡江到舟。二人缺月重圆，断弦再读，大喜不胜。
　　一路至京，连科进士，除授福建兴化府莆田县尹，谢恩回乡。　路经镇江，二人覆访大慈庵，赠尼金一笏。回至杭州，迳报十官子巷刘家，其家不知何由。少然车马临门，拜于庭下，父母兄嫂见之大惊，悲喜交集。父母道，“因元宵失却我儿，闻知投水身死，我们苦得死而复生。不意今日缺月重圆，又得相会。况得此佳壻，刘门幸也。”乃大排筵会，作贺数日，令小英随去。
　　二人别了丈人丈母，到家见了父母。舜美告知前事，令妻出拜公姑。生父母大喜过望，作宴庆贺。不数日，同妻别父母上任去讫。久后舜美得生二子，前程远大，不负了半世钟情。正所谓，
　　间别三年死复生，润州城下念多情。
　　今宵燃烛频频照，笑眼相看分外明。
　　话本说彻，权作散场。
　　张生彩鸾灯传　终


　　苏长公章台柳传

　　入话
　　春城无处不飞花，寒食东风御柳斜。
　　日暮汉宫传蜡烛，轻烟散入五侯家。
　　大宋真宗朝有临安府太守，姓苏名轼，字子瞻，道号东坡居士，人皆称眉山老叟。前任翰林学士，后升端明殿大学士。此人文章冠世，下笔珠玑。为因口舌鲠直，多有伤人，恶了当朝宰相王荆公，被他寻件风流罪过，把苏学士贬去黄州安置。时人说苏东坡风雪贬黄州。
　　后哲宗登基，复取回朝，除做临安太守，在任词清讼简，每日佥书公座，并无事务发落，却去西湖之上，造一所书院。门栽杨柳，圃种花木。但遇闲暇，去书院中，吟诗作赋，清闲洒落。至今西湖号为西东杨柳院，和靖老梅轩，古迹犹存。
　　时遇暮春天道，后园牡丹花开。那着园的园公，报与东坡知道，“牡丹花正开，请相公游玩。　”东被闻言。分付左右，“安排筵席，在四望亭上赏玩。不要请别人，汝可去请灵隐寺佛印长老来。此僧与我至交，我前任翰林院学士，他住持大相国寺，每日与我联诗酌酒。不想我贬黄州，此僧退了大相国寺，又去住甘露寺，又与我相交。今除在此做太守，他又退了甘露寺，来此住持灵隐寺，又与我交。多感他德，今令人可速请佛印长老来共赏牡丹酌酒。”
　　左右安排筵席已了，遂请佛印长老来。只见那书院中绿窗朱户，小小亭轩，内排筵席。遂唤一妓者歌唱。此女生得有沉鱼落雁之容，闭月羞花之貌。体态妖娆，精神清爽，当筵只应清唱。唱罢，佛印问东坡曰，“此妓者，何人也。”
　　东坡曰，“此妓是西湖上有座酒楼唱的，唤做章台柳。那女子能文章，好歌唱，每日只是怨恨落在风尘里。今日着他唱奉长老饮酒。”佛印大喜。东坡问章台柳道，“闻知汝能文章，怨落在风尘里。汝果有此意乎。我今日出个题目与你做一篇，若做得好，纳了花冠褙子，便与你从良嫁人去。敢是我就娶了你”
　　那女子闻言，乃上前深深地道个万福道，“妾果有此意，若得相公如此，山海之恩不忘。”东坡曰，“你既有此心，便将你“柳”为题，要见从良娶你的意思，或诗或词，从速做来。只不要见“柳”字。”那女子将起笔作一词来，乃是沁园春，
　　弱质娇姿，黛眉星眼，画工怎描。自章台分散，隋堤别后，近临缘水，远映红姿蓼。半占官街，半侵私道，长被狂风取次摇。当今桃腮杏脸难比好妖娆，春朝晓露才消。暗隐黄鹂深处娇，千丝万缕零零风拂水，随风随雨，晴雪飘飘，欲告东君移归庭院，独对高堂舞细腰。从今后，无人折损柔条。
　　作罢，呈上东城相公。东坡与佛印二人看了，言道，“不枉了这女子，如此聪明。”长老又道，“相公，这女手既有如此之才，向不作一首诗赠他。”东坡道，“我先作一首，烦长老亦作一首诗赠他。”东坡诗云，
　　章台杨柳不禁风，虑恐风吹西复东。
　　且与移来庭院内，免教攀折路岐中。
　　长老诗云，
　　带烟和雨几多标，惹恨牵愁万种娇。
　　欲识章台杨柳态，请君先看柳眉腰。
　　长老作诗罢，递与东坡。东坡曰，“绝妙好词。”叫左右交与那女子，女子深深谢了东坡，供筵唱毕，酒阑席散，女子纳还花冠褙子回家。揭去帘儿，闭了门在家里专候太守来娶他。不想东坡是醉中之言，那里记得去他。
　　却说那章台柳在家专候了一年，不见来娶，只得寻个媒人，嫁与一个丹青大夫，姓李名从善去了。
　　又过一年，忽一日，东坡相公的妹夫，学士秦少游来临安访东坡。东坡留待午膳，与他在杨柳院中饮酒，不想风吹一片柳叶，落在酒杯里。那东坡猛然感上心来，记得“前年有一个妓女章台柳，我曾许去娶。不料一向失忘了，如今不知那女子在也不在。”随即写下一简帖，令左右寻问那女子消息。分付道，“若寻见他，就将我这简儿与他，叫他快来。”
　　左右奉命去寻，偶然问着，他嫁了丹青大夫李从善。遂一迳到李家递那简此儿与他，章台柳见是临安府太守差人，遂折开看时，却是一首诗。诗云，
　　章台柳，章台柳，昔日青青今在否。
　　纵使柔条似旧垂，多应折在他人手。
　　章台柳看罢，乃与左右说道，“多多拜上相公，妾奉命守了一年以上，不见来娶，如今已嫁了丹青大夫了。”
　　左右闻此言，即便回府禀覆东坡道，“章台柳已嫁了一个丹青大夫，姓李名从善。”
　　东坡道，“是我负了他，他今已嫁了丹青大夫，汝等就将一幅纸与他丈夫李从善，叫他画一枝杨柳来与我。”左右领了言语，去着李从善画了一枝杨柳图回来，递与东披相公。东坡乃题诗一首在上，诗曰，
　　翠柳依依在路傍，不堪时暂被炎光。
　　终身难断风狂性，无分迁移到画堂。
　　东坡题罢，叫左右，“送将去，不要与李从善看。只将此画付与章台柳看。”左右遵命将去递与那妇人，那妇人看见画上有诗四句，况又画他本名，看了一回，亦将笔来也题四句于画上，令左右速带回与东坡看。诗曰，
　　昔日章台舞细腰，行人任便折枝条。
　　而今已落丹青手，一任风吹不动摇。
　　左右辞了嫁人，回到府中，将画递与东坡。东坡看了，口称，“难得，难得。”将来挂在书院中，安排筵席，请到佛印长老，龙井寺辨才长老，智果寺南轩长老并学士秦少游，一同饮宴。酒至数巡，将那妇人的诗词与众人看，尽称，“难得，累好奇才。”
　　东坡曰，“欲求列位珠玉一首在上以纪之，可乎。”只见佛印长老道，“小僧先占一词在上。”词云，
　　记到去年时节，春色湖光晴彻。杨柳绿依依，因甚行人折。听说听说，已属他人风月。
　　辨才长老云，“老僧也作一词。”词云，
　　春色湖光如练，杨柳依稀拂面。杨柳已离栽，向别家庭院。哀怨哀怨，欲见无由得见。
　　南轩长老云，“老僧亦作一面。”词云，
　　柳眼笑窥人送，袅娜舞腰纤弄。那更柳眉效蹙，三件皆出众。尊重尊重，已作一场春梦。
　　秦少游曰，“小子也作一词。”词云，
　　传与东坡尊舅，欲作栏杆护佑。心性慢些儿，先着他人机勾。虚谬虚谬，这段姻缘生受。
　　东坡曰，“我亦作诗一首在上。”诗曰，
　　杨柳因风不自然，分明对面没姻缘。　如今落在丹青手，留与诗人作话传。
　　诗罢，众人大笑，尽醉而散。
　　至今风月江湖上，千古渔樵作话传。
　　苏长公章台柳传　终


　　冯伯玉风月相思小说

　　入话
　　深院莺花春昼长，风前月下倍凄凉。
　　只因忘却当年约，空把朱弦写断肠。
　　洪武元年春，有冯琛者，字伯玉，故成都府朝阳门兴庆坊人也。父温，为元先锋都督，生琛于金陵，时元至元六年庚戌岁也。幼失怙恃，伊舅氏育养。至聪角颖悟聪明，词章翰墨，举世罕有。少长，咸羡誉之。
　　未几，南北盗贼兴起。生奔走流离，浪迹江湖。至临安时，直殿将军赵或，见而异之。或无子，得生甚喜，生事之如亲父焉。
　　或有女，名云琼，幼丧母，或命庶母刘氏育之。年至十三，同生延师教之。生加恭敬，待之如亲妹，而琼待生，亦如亲兄。
　　一日生忧思干戈不宁，恻然有感。遂赋一诗，以呈师，云，
　　两虎争雄势不休，回头何处是神州。
　　一朝鼙鼓喧天动，万里鏖埃匝地浮。
　　白日豺狼当道路，黄昏烽火起边楼。
　　何时南北干戈息。重睹君王奋冕旒。
　　师诵毕，持以示或，曰，“此子有大志，非常之才也。”或大喜。将二载，刘氏以云琼年长可笄，遂令入闺阁，习女工。
　　一日，生在书馆独坐，见春光明媚，蜂蝶交飞，不觉惆怅，吟一绝，云，
　　桃花如锦草如茵，妆点园林无限春。
　　蜂蝶纷飞缘底事。东君应念断肠人。
　　生吟毕，云琼在书馆后游玩，听其吟诗有惆怅之意，悒悒不乐。
　　越数日，百和亭牡丹盛开，琛往观之，琼亦在彼，遂同玩赏。琼问曰，““东君应念断肠人”，为谁作也。”生笑而不答，复将牡丹花题诗一首，诗云，
　　娇姿艳质解倾城，似语还休意未成。
　　一点芳心谁共诉。千重密叶苦相屏。
　　君主笑处天香满，妃子观时国色盈。
　　何事倚栏同一赏。恨无杯酒邑芳英。
　　琼见诗，知生意有属于己，乃一笑，叹息而去，回顾再三。
　　生自此之后，见其姿容秀丽，心忽忽不能自持。琼亦无心针指，时出游戏消遣，见蜂蝶燕莺，景物繁华，赋诗一首。诗云，
　　春色平分二月时，弓鞋款款步莲池。
　　九回肠断无由诉，一点芳心不自持。
　　灼灼奇花皆粉蝶，阴阴古木啭黄鹂。
　　晓来闷对妆台立，巧画蛾眉为阿谁。
　　琼有侍女韶华，颇巧慧，能讴，时见琼长吁短叹，设其意而不敢问。
　　一日，偶过书馆。生语之曰，“我万里无家，四海一身，与我结为兄妹，何如。”韶华曰，“贱妾卑微，何敢上攀君子。”生曰，“何害。”二人拜为兄珠。自此之后，与生往来甚密。
　　一日，生问曰，“连日不见琼娘子，固无恙乎。”答曰，“娘子近日，偶疾如疟，神思不宁。倚床作望江南词一阕。”生曰，“愿闻。”韶华云，
　　香闺内，空自想佳期。独步花阴情绪乱，慢将珠泪两行垂，胜会在何时。恹恹病，此夕最难持。一片芳心无托处，荼寮架上月迟迟，惆怅有谁知。
　　韶华别去，生知琼属意于己，潸然下泪。
　　次日，与赵公会宴，琼侍父侧。虽然眉目往来，不能通一言语为憾。生归室，见宝鸭香消，银台烛暗，愁怀万斛，展转至晓。乃吟一律，云，
　　暗思昨日可怜宵，得见佳人粉黛娇。
　　银海晓含珠泪湿，金莲微动玉钩摇。
　　谢鲲徒折机边齿，弄玉空吹月下箫。
　　一笑倾城殊绝代，宁教不瘦沈郎腰。
　　一日，生语韶华曰，“我有手书一缄，烦汝送琼，幸勿沉滞。”韶华乃潜纳于镜奁。次早，琼流妆见书，视之，乃满庭芳词一首。词云，
　　蝉鬓拖云，蛾眉扫月，天生丽质难描。樽前席上，百媚千娇。一点芳心初动，五更清兴偏饶。诉衷肠不尽，虚度好良宵。秦楼明月夜，余音袅袅，吹彻鸾箫。闲敲棋子，愈觉无聊。何时识得东风面，堪成凤友鸾交。凭鸿雁，潜通尺素，盻杀董妖娆。
　　词后，复吟一绝，
　　每同玉步踏芳尘，曾见妆台点绛唇。
　　春色慢随桃杏去，天台谁为款刘晨。
　　琼读毕，怒费韶华曰，“汝怎敢传消递息。我与夫人说知。”
　　韶华悲泣哀告，琼意稍解。乃曰，“舍人何以知我病，而送药方与我。当以实对。”
　　韶华曰，“昨者舍人与妾言曰，“我四海无亲，欲与结为兄妹。”当时妾惶愧不敢当，复问，“娘子无恙。”
　　妾曰，“因病，稍安。”妾读娘子望江南词，舍人不觉泪下。至晚，以书令妾转达。”
　　琼曰，“我虽未愈，不服此药，不可辜其美意，我今回一缄去谢之。”
　　韶华候琼作书毕，持以诣生室。生见韶华来，甚喜。展视之，乃和满庭芳词云，
　　短短金针。纤纤玉手，闲将绣带轻描。描鸾刺凤，想像剔还挑。不觉黄昏又到，谁知玉减香消。鸳鸯被，寻思展转，倏忽至中宵。阳台魂梦杳，彩鸾归去，辜负文箫。算人生几，行乐陶陶。何日相逢一面，樽前唱彻红绡。知此时芳心动也，愁杀盖宽饶。
　　复吟一绝云，
　　丰姿绝代更青春，妾意拳拳在汝身。
　　明月一轮花满地，肯容香露湿湘裙。
　　生视毕，不觉失魂丧志，莫知身之所在。
　　韶华归以复琼，具道生之喜不自胜。琼曰，“彼特以我病愈，兄妹之情，喜之。”
　　当时，韶华颇疑之，退而叹曰，“人生莫作妾婢身，城门失火池鱼殃。日后必贻祸于我矣。”自此非堂前有命，不出于外。琼虽意念，不得会生，而生亦以不见云琼，相思憔悴，饮食减少。夫人刘氏，时加宽慰以“休思乡里”。生但俯首而已。
　　一日，夫人与侍女数人于后花园迎风亭上，观赏荷花。琼推疾不出，夫人去后，琼潜至生室，谓生曰，“兄有何恙。”
　　生泪下，不能答。琼曰，“兄何苦如此。万事岂由人乎。“贤贤易色”，古圣所戒。”
　　生曰，“钻穴踰墙，鼓琴折齿，妹独不知。”
　　言语未尽，侍女报曰，“夫人至矣。”
　　琼曰，“且与告别，情话难罄。翌日牛女佳期，妾当陈瓜菓，与君登楼乞巧，以占灵配。”生喜诺。
　　至期，生欲赴约。刘氏命琼在堂行酒，亦召生预宴。两目相视，愁思盆深，宴毕归馆，生不胜袄恨，仰见轻云翳月，乍明乍灭。织女牵牛，黯淡莫辨。忽听樵楼鼓已三击矣。乃吟一绝，
　　几度如梳上碧空，缺多圆少古今同。
　　正期得见嫦娥面，又被痴云半掩笼。
　　次日，生于堂侧见琼，以此示之。琼亦口古绝句答生云，
　　停杯对月问蟾蜍，独宿嫦娥似妾无。
　　今日逢君言未尽，令人长恨命多孤。
　　琼自后作事，闷闷不已。女工针指，略不拈弄。患病数日，家人惊惶，乃白夫人。夫人即唤韶华曰，“汝知娘子之病，怎生起来。”
　　韶华不敢答应，夫人再三逼之。韶华只得言，“娘子自与冯官人相见之后，至今三好两怯。”
　　夫人即语公曰，“妾闻，“男冠而有室，女笄而有家。”今琼年二十，闺房之事，想已知之。且居门下有年矣，而琼岂无思念之心。妾视动静之间，俱有不足之意。不如早命纳琛为壻，庶免彰人之耳目。”
　　或大怒，不悦，寻思良久曰，“依汝也罢。”韶华急走告琼，琼喜，令韶华报生，生踊跃鼓舞，赋诗一首，以自贺。诗云，
　　昨日窗前阅简编，银缸只结并头莲。
　　当时以此非容易，今日方知岂偶然。
　　红叶沟中传密意，赤绳月下结良缘。　从前多少心头事，尽付东流水一川。
　　翌日，公令人探生。生曰，“投托门下，多蒙厚恩，敢效结草之意。既蒙有命，安敢不从。”人以生言告公。越十余日，公命媒行聘为壻于公室。至期，屏开孔雀，褥隐芙蓉，花烛荧煌，管弦歌沸。生与琼拜于堂，一如神仙归洞府。宾客叹其郎才女貌，世开罕有。
　　至筵席散，生偕入洞房，见其象床瑶席，凤枕鸳衾，乐谐琴瑟。生语琼曰，“昔日慕子之心，每于花前月下，抚景伤怀。今日至此，岂非天假良缘耶。”
　　琼曰，“遇君之后，行无定踪，寝不贴席。今也，天随人愿，获侍巾栉。但愿君子始终如一，则万幸矣。”琼拟蜂情蝶意词云，
　　翠荷花里鸳鸳浴，碧桃枝上流莺宿。花烂枝尚柔，俄惊一夜秋。百岁共谐和，相看奈汝何。
　　生亦口占减字木兰花词一首云，
　　调云弄雨，迤里罗帏同笑语，春透花枝，一日偎倚十二时。相怜相爱，还了平生憔悴债。鱼水欢情，剪下青丝结誓盟。
　　越月余，公被召，促装赴京，嘱生家事而别。又三月，公奏曰，“臣老，不能用也。有壻冯琛，素怀异才。臣荐为国，非私也。”上大悦，遣使召生。
　　生谓琼曰，“蒙旨征召，暂尔相别。”
　　琼曰，“相会未几而遽别，奈何。奈何。妾闻金陵胜地，歌楼翠馆，不可留恋。”
　　生曰，“噫。卿误也。我心犹如冰玉，后当自知。”即促装启行。
　　琼令韶华备酒肴，饯于郊外。琼握生手，相视大恸，生亦呜咽。琼曰，“君今弃妾，妾无负于君。”
　　生曰，“我与子，岂一朝一夕之缘分。今日之行，出于无奈，卿有是言，殆以我为陌路人耶。”
　　琼曰，“君无二心，妾何以报。”口占二绝以赠生。
　　其一鱼水欢娱未一秋，临岐分袂更绸缪。
　　诉君不尽衷肠事，惟有潸潸泪流。
　　其二香闺绣嫫恨悠悠，一片离情不自由。
　　争奈君心似流水，滔滔去不能留。
　　生作律诗一首以答。诗云，
　　懒上雕鞍闷不胜，此心如醉为多情。
　　空垂眼底千行泪，难阻天涯万里程。
　　最苦凄凉冯伯玉，可怜憔悴赵云琼。
　　男儿且学四方志，铁右心肠作广平。
　　琼情不已，又作茶瓶词云，
　　忆昔当时相会，共结百年姻配。枕前盟誓如山海，此意千金难买。恩和爱，知何在。情默默，有谁揪采。妾心未改君先改，奈好事多成败。
　　词毕，恸哭不舍。生扶琼至家，嘱韶华劝慰。次早，不令琼知而去。
　　琼晚见日界窗痕，风鸣纸隙，举目无亲，作临江仙词一阕。
　　明窗纸隙风如箭，几多心事难忘。荼寮架下见行藏，交加只粉蝶，交颈两鸳鸯。岂知今日成抛弃。庭赢减玉消香。谁诉与衷肠。行雪空缥渺，恨杀楚襄王。
　　生行后，不觉踰旬，未尝不思琼也。见京畿将近，偶成一律。
　　冉冉时光日似梭，相思无计欲如何。
　　五云缥渺皇畿近，万里迢遥客恨多。
　　愁望银河看织女，魂飞阆苑问仙蛾。
　　金陵谩说花如锦，一点芳心誓匪他。
　　生行至京，朝于奉天殿。上甚爱其才，即日除为起居郎。
　　一日出朝，因便人作书以寄云琼，
　　冯琛端肃书奉
　　云琼娘子妆前，拜违淑范，已经月余。思仰香闺，梦寝行坐，未尝离于左右。迩来未审兴居何似。琛至京，蒙授起居郎。谁料菲才，幸际风雪之会，得依日月之光。偶囚风便，封缄以寄眷恋之私云。
　　琼得书，一喜一悲。贺者填门，而琼悲号不已，刘夫人命具杯酌，弦歌宽慰。琼编驻马听，令韶华讴之，闻者莫不凄惋。
　　自兹愈无聊赖，鸾狐凤只，竹瘦梅臞。面似梨花带雨，眉如杨柳含烟。风凉月冷，形只影单，赋诗一律，
　　夜深独坐对残灯，默默怀人百感增。
　　愁肠百结如丝乱，珠泪千行似雨倾。
　　月照纱窗光皎皎，风摇铁马响铃铃。
　　总籍夫人宽慰我，金尊漫有酒如渑。
　　侍女素蛾善言语，一日，谓琼曰，“妾闻西湖鸳鸯失侣，相思而死，何谓也。”琼曰，“汝戏乎。”曰，“既知，何不自想。”琼曰，“汝不闻李白诗云，
　　锦水连天碧，荡漾只鸳鸯。
　　甘同一处死，不忍两分张。”
　　素娥曰，“谁无夫妇，如宾似友。至于离合，故不可测。关雎之诗，“乐虽盛，而不失其正，忧虽深，而不害于和。”是以传之于经。娘子朝夕哭泣，过于哀愁，倘致不虞，将如之何。望以身命为重。”琼意稍解，然恐生心有恋，不能无疑焉。乃作古风一章，以自慰。
　　忆昔与君相拜别，三月鹃声哀夜月。
　　鸳鸯帐里彩鸾孤，惆怅良人音信绝。
　　妾心如水水复深，妾泪如珠珠溅血。
　　深院无人春昼长，几回独把湘帘揭。
　　湘帘揭起飞只燕，燕燕差池相眷恋。
　　令人感动心益悲，欲寄征鸿风不便。
　　文君空有白头吟，婕好谩赋斋纨扇。
　　君心若与我心同，妾亦于君复何怨。
　　琼作虽非怨悔，然相思之心殊切，抚景兴怀，时无休歇。伫见，征鸿北去，乌鹊南飞，寒蛩在壁，秋水连天，桐风飒飒，桂月娟娟，香残烛暗，枕冷衾寒。斯时也，空闺寂寂，人各一天，经年累月，有谁见怜。作满庭芳一阕，
　　皓月娟娟，清灯灼灼。回身转过西厢，可人才子，流落在他乡。　只望团圆到底，谁知反属参商。君知否。星桥别后，一日九回肠。相思无尽极，惨云愁雨，减玉消香。几回梦里，与子飞扬。尤记山盟海誓，地久天长。春已老，桃花无主，何日遇刘郎。
　　题毕，谓韶华曰，“古之女亦有如我者乎。”答曰，“有之，如王妫之丧身，姜女之死节，皆如此也。然悲欢离合，亦自方有之。若不目惜其身，至于陨绝，亦何益也。”琼曰，“汝言虽善，但恨，与生会合夫久，遽成离别，恐作王魁负桂英也。”因而作歌一首，
　　黄昏渐近兮，白日颓西。
　　对景思人兮，我心空悲。
　　云归岫兮去远，霞映水兮呈辉。
　　倏天光兮黯淡，月初出兮星稀。
　　叹南飞兮乌鹊，绕树枝兮无依。
　　久凭栏兮徒倚，追往事兮嗟吁。
　　香消兮玉减，花落兮色衰。
　　陟高庭兮眺望，仍凝思兮迟迟。
　　霜凋残兮落叶，雨滴损兮花枝。
　　花委谢兮寂寂，叶辞柯兮凄凄。　恨关山兮路远，极目望兮天涯。
　　自勉强兮假寝，风飒飒兮吹衣。
　　奈好梦兮杳渺，忽惊觉兮邻鸡。傍妆台兮抑郁，临宝镜兮惨凄。
　　云鬓妻鬟兮，为谁梳洗。兰心蕙质兮，空自昏迷。
　　睹只飞兮粉蝶，听百啭兮黄鹂。何人生兮不若。
　　嗟物类兮如斯。愧年少兮多别离，望美人兮踌躇。
　　韶华观其吟，亦掩泪，谓琼曰，“恐生有富易妻而贵易交之意，莫若令人赍书与冯生，察其起居动静，可知矣。胡乃孤眼独宿，行吁坐叹，而自苦若此也。”
　　琼曰，“然，自生别后，有诗十余首，录之寄赠，以见我之心耳。”即日遣家童赍书抵京。
　　生得书，喜不可言。展视之，皆琼佳制也。
　　其一泪雨潸潸洒满衣，各愁强赋断肠诗。
　　白从昔日相分手，直至今朝懒画眉。
　　东阁尚怀挥翰墨，西园犹想折花枝。
　　自君一去无消息，独对青铜怨别离。

　　其二景物鲜妍在上林，水山玉树占朝阴。
　　鸣蝉树底愁人巧，蟠蟀阶前动客心。
　　泣别最嫌金魄冷，悲离不胜彩衣砧。
　　梦魂几度潇湘水，空惹斑斑泪雨淋。

　　其三晓来妆罢不胜悲，独对鸾钗懒画眉。
　　魂迷游蜂身似借，肠牵飞絮意如痴。
　　泪血几从心内落，脸香半褪手还支。
　　相思相见如何日。最苦樵楼漏滴迟。

　　其四别时记得共芳樽，今日犹余万种恩。
　　绣妒鸳鸯闲白昼，书空鱼鸟盼黄昏。
　　一番对月一成梦，几度临风几断魂。
　　挑尽残灯凄切处，薄衾香冷倩谁温。

　　其五晓来睡起思重重，袄恨无人笑语同。
　　心似游丝牵恨短，意如流水惹情恫。
　　当年还道春如锦，今日须知色是空。
　　回首雕阑真寂寞，开愁千里付孤鸿。

　　其六闲事萦心不得眼，玉人一别已经年。
　　新诗蔑裂惭吟雪，旧事凄凉怕问天。
　　锦帐生寒愁蟠蟀，鸳衾弧零怕啼鹃。
　　梦回神绕金陵路，安得鸾胶续断弦。

　　其七空庭草色入帘青，无奈分飞两鹡鸰。　凤髻乱盘浑似懒，蛾眉淡扫不成形。
　　梦中相合非真境，帐里弧眠怎得宁。
　　起傍花阴强排遣，枝头社宇又难听。

　　其八凭阑无语怨东风，愁遇春归恨转浓。
　　一枕鸳鸯魂梦杳，半窗花月影阴重。
　　佩声细巧千般懒，粉面清消万事慵。
　　纸短语长题不尽，殷勤寄收早相逢。

　　其九花开深处有啼莺，听得声声怨别轻。
　　翠叶慵簪歌绿鬓，彩裳倦整辍红筝。
　　纷纷柳絮随风舞，朵朵葵英向日倾。
　　无限幽怀羞自语，可怜无主赵云琼。

　　其十无端镇日锁只蛾，缕缕愁来似叠波。
　　闲数落花消积恨，坐牵蕉叶馘情魔。
　　堪嗟好事成还败，深憾佳期别更多。
　　拂鬓自怜犹自叹，冯生负我奈之何。
　　生览毕，感念倍增，即遣家童往迎云琼，亦作诗一首。诗云，
　　梦魂几度到河阳，执手凄凄诉断肠。
　　最苦冰弦操别调，深悲玉女整离装。
　　睡去牵衣真得意，醒来分袂独凄惶。
　　已知闪得成愁也，早驾香车到帝乡。
　　家童归，韶华报琼曰，“冯官人书信至矣。”时琼方倦寝，一闻此言，踊跃而起。
　　见家童道，生意念勤恳，特迎夫人，不胜欣喜。顾谓韶华曰，“汝自幼从我，顷刻不离。及归于冯，汝犹不弃，我今将行，汝从我乎。”
　　韶华曰，“妾幼侍夫人，居于闺阁之中，誓生死相随。今夫人赴任，妾愿侍从。”即日治辨行装而去。
　　离京五里许，生先在郊外候琼，见琼来，其乐融融。乃曰，“一别许久，不想今日复睹仪容。”
　　琼再拜谢，曰，“妾女流也，不知理法。荷蒙君子不弃，誓同生死。今幸不背前言，妾无憾矣。”
　　韶华亦拜。生曰，“汝大恩人也。非汝，吾二人安得今日欢聚哉。”琼然之，生与琼轿马相随，归衙，重寻旧约，再整前盟。欢宴之余，无边欣幸。生赋诗一律，
　　朱颜一别几经春，两地相思各惨神。
　　失意如今还得意，旧人偏觉胜新人。
　　颠鸾倒凤情何洽。誓海盟山乐更真。　寄语司天台上客，更筹促漏莫交频。
　　诗完，不觉已五鼓矣。生起，整衣冠而进朝。
　　俄闻倭夷有警，上敕生为瀞海将军。即日承命，至家与琼别曰，“吾奉上命，领兵收贼，有一载之别。汝宜保重。吾不敢久留，以缓朝命。”又嘱韶华，“善侍夫人。”华应命。于是率凤阳精兵以进。上大悦，亲劳军士，同兵部尚书李斌，左平章廖禹，复率羽林等卫五十八万军马，旌旗蔽野，水陆并进。
　　生之英风锐气，所向无前，驻劄连栈。倭夷鏖战，佯走，生兵追之。倭度其半入，以精兵五千，出其不意，由别道尾其后，官军溺死者无算，江水为之不流。生呼谓众曰，“今天败我，非众之罪也。第无以报效朝廷耳。”
　　生复招集残兵，整顿军旅，身先士卒，众乃奋身戮力，与敌鏖战，无不以一当百，倭夷大败。生喜曰，“不意天兵之果锐也。”倭夷遂遣使，称臣求和，生恐有变，许之，奏凯而还。
　　上得捷音，天颜大喜。谓宋景曰，“以赢败之兵，入危险之地，而能克敌，皆卿之荐举得其人也。”
　　景稽首拜，曰，“愚臣无知人之明，皆陛下用人之明也。”
　　上曰，“古有社稷之臣，冯琛近之矣。”
　　生引兵由玄武门而入，上坐金殿上，召生入丹陛。上慰劳之，曰，“克战之功，出于卿也。”
　　生拜曰，“陛下顺行天道，御物无私，故倭夷款伏，臣惟奉行威令而已，何功之有。”上以生为镇国大将军，赐剑履趋朝，云琼封为赵国夫人，金冠霞帔，夫荣妻贵，近世未有。
　　夫何盛极有衰，天年不永。洪武七年甲寅岁，十一月初一日壬戌，甍。病亟之夕，执琼手曰，“吾负汝矣。路隔幽冥，不复相见也。”急呼家童，燃灯取笔，题诗云，
　　九泉未肯忘恩爱，一死无由报生恩。
　　君命妻情俱未了，空留怨气塞乾坤。
　　琼曰，“君无忧也，不久当相见于地下。”言毕，生卒。次日，大夫宋景奏闻。上曰，“天何夺吾伯玉之速也。”命礼部官具衾椁，拟以王礼祭之。谥曰“明仁忠烈武安王”。
　　越十五日丙子，琼亦以忧思不饮食而卒。敕合葬于采右之阳。越一月，御祭，墓碑丹书，命陶凯篆额，宋景作序。有子二人，长曰明德，尚平公主，次子明烈，娉廖禹之女，是为之记。
　　伉俪相期寿百年，谁知一旦丧黄泉。
　　云琼节义非容易，伯玉姻缘岂偶然。
　　配获鸾凰真得意，敬同宾友不虚传。
　　关雎风化今重见，特为殷勤着简编。
　　冯伯玉风月相思小说　终


　　孔淑芳只鱼扇坠传
　　入话
　　山外青山楼外楼，西湖歌舞几时休。
　　暖风薰得游人醉，直把杭州作卞州。
　　话说弘治年间临安府旬宣街，有个富翁姓徐名大川。娶妻戴氏，俱以五十有三，止生一男，名徐景春。其年二十有六，善调诗韵，经营为业。
　　其时春间天气，景物可人，无以消遣。素闻山明水秀，乃告其父母，欲往观看。遂分付琴童，肩挑酒垒，出到涌金门外，游于南北两山，西湖之上，诸刹寺院，石屋之洞，冷泉之亭，随行随观，崎岖险峻，幽涧深林，悬崖绝壁，足迹殆将遍焉。
　　正值三月之望，桃红夹岸，柳绿盈眸。游鱼跳掷于波间，宿鸟飞鸣于树际。景春酒至半酣，仰见日落西山，月生东海，唤舟至岸，命琴童挑酒樽食垒，取路而归。还了舟银，迅步而行，至于漏水桥侧。琴童或先或后，跟奢徐生。徐生忽然见一美人，娉婷先行，侍女随后。美女云鬟绿鬓，绰约多姿，体态妖娆，望之殆若神女。怎见美人好处。词云，
　　秋水横只眼，春山列两眉。芙蓉面仿海棠姿，却与舞风杨柳斗腰肢。琢削冰为骨，妆成雪作肌。不须傅粉抹胭脂，可爱自然颜色，赛过西施。
　　徐生观之，神魂飘荡，叹赏人间罕有，世上无只。美人亦眉目留情，依依不舍。忽言曰，“湖山如故，风景不殊。时移世换，令人有黍离之悲。”
　　徐生趋前揖之曰，“娘子何以独行，知其景趣。”
　　美人笑曰，“妾与父母同行踏青游玩，至于玉泉寺内。王孙公子，士女佳人，出入纵横观赏，池中金鲤，涌跃纷纷。其时失群于父母，欲取路回归，不想迷踪失址，遂尔落后。”
　　生问姓名居址，美人曰，“妾姓孔，小字淑芳，湖市宦家之女，排行第二。家事零替，父母与兄同居，仍鲜族党，止妾一身，与玉梅侨居于西湖耳。”
　　生称送之，美人笑曰，“官人可能垂盻，敝居咫处尺，同行何如。”生欣然并肩而行，极其款昵。至晚月上东轩，莲开南浦。迳造女室，至一小轩，名曰幽轩。前有葡萄一架，松柏数株，靠墙结一翠柏屏风，轩内铺设琴棋书画。八仙桌上，菖蒲水底，宝鸭香焚，轻烟馥郁。
　　生与女并肩而坐，女命丫鬟附耳低言，排列肴馔于秋香亭下。饮至数杯，即挽生就寝，与生枕席之欢，共效于飞之乐。女谓生曰，“与君宿缘，同衾共枕。”女口占诗一律，
　　玉砌雕栏花一枝，相逢却是未开时。
　　娇姿未惯风和雨，分付东君好护持。
　　生曰，“护持之心，我已知之。弟今日能容，庶乎他日见惬。”女曰，“妾年珠幼，容貌丑陋，感君不弃，方荐枕席耳，惟君怜之。”二人解衣卸带，极尽欢娱。细语娇声，触心聒耳，正是，
　　云淡淡天边鸾凤，水沉沉交颈鸳鸯。
　　写成今世不休书，原结来生欢喜带。
　　徐生缱绻绸缪之际，朦朦胧胧，如痴如醉。将有一更天气，昏迷不醒。
　　且说徐生父母，见子遨游未归，倚门悬望。忽见琴童，挑了酒尊食垒回来，便问，“官人何性。你为何独官先回。”
　　琴童曰，“官人秤还船钱，在路缓缓来矣。”再审问间，不觉楼头鼓起，僧寺钟鸣。细思醉倒于街衢，存想或投于楚馆。欲往寻访，不知其所。城门既阖，举家忧惶。挨了一夜，直至五更，徐大川怆惶走起，与仆挨步寻访，杳无踪迹。
　　忽有右邻张世杰籴粜为活，是日市罢，沿河取路而归。行到新河坝上孔坟之侧，只见绿桧青柏，乔松密草，谷为悲鸣，野猿哀叫。又闻坟内唏嘘，似有人声。
　　张世杰趋前观看，便见一人衣冠济楚，俯伏于他。而前排列些松枝野草，桧柏青苔，如痴如醉，口中狂言妄语。寻思其人必被鬼魅所缠，急扶救之，乃是邻人徐景春也。世杰毛发尽竖，寒粟遍体。奔走至于霍山坊，雇轿一乘，扶送回家。直至中堂，老幼惊惧。
　　世杰曰，“汝子被幽阴鬼魅，迷于孔坟之中，险为黄泉之客。故此雇轿送归，须要好好调息。”
　　徐大川夫妻二人，扶好于卧榻之上，倒身便拜世杰，以金帛相酬。世杰誓不肯受，遂辞而出。大川曰，“感君之德，救了吾儿，日后病痊，犬马以报。”
　　亲戚邻里，闻者莫不骇愕，俱来候问。徐大川备言前事，邻翁曰，“孔坟于新河坝侧，侨居湖北，柩葬在彼，此子宿世偶遇，犹恐妖气甚浓，汝宜速救。急请符治他，方保无事。”大川临卧榻前，见子寒热交作，日轻夜重，甚是狼狈。怎见得徐景春狼狈。有词为证云，
　　面如金纸，体瘦如柴。悠悠无七魄三魂，细细有一丝两气。牙关紧急，连朝水米不沾牙，胸膈膨涨，尽日妾药汤难下腹。隐隐耳中闻磐响，昏昏眼晕见萤飞。六脉俱沈，东岳判官催速去，一灵缥渺，西方佛祖唤同行。
　　大川慌张无措，只得求神问ト，荐以功德，祭以牲礼，汤药调治，多买香烛楮币，赍诣白茅观，建醮三昼夜，荐拔妖魂。幸而疾病已去，行动如常。父母问其前事，恽然不知，有如梦觉。
　　大川乃备了礼物，遣景春往谢张世杰。世杰曰，“自小与君交契深密，若图谢礼，岂人所为。”景春日，“我命亏兄所救，今得痊可，感恩非浅。微微礼物，聊申芹悃而已，兄若见却，莫不是嫌我轻薄也。”世杰见说，勉强收受，啜茶已罢，作别还家。父母闻世杰受了，喜悦不胜。
　　倏忽数月，大川促子经商，辏积银两，置买丝绵段绢等样，往临清货卖。命僮仆于新宫桥侧泊船袋载，吉日起程，冒雨迎风，不辞辛苦。”一路迤里，迳抵彼处东门停歇，往投旧友金荣，荣乃信义人也。接入中堂，讲叙家事，随备酒肴数杯，整顿西轩安宿。
　　次日将货发至其家，彼处正缺货物，都市萧条，闻知货到，一齐奔辏。景春得利数倍，喜笑盈腮。金荣与景春，朝暮相爱，旦夕不离。
　　不觉数月有余，景春辞归，金荣款留再四，置酒饯于甘路寺，以诉衷州。翌日车马仆从登途，金荣不忍分别，又送一程。景春含泪登舟，沿途饥餐渴饮，夜住晓行，舟抵杭州，命仆先归，报知父母。其家见子出外日久，求神问ト，无所不至。
　　不觉琴童直至中堂，父母见之，喜不自胜。问子经商之事，仆言，“获利数倍，泊舟新宫桥侧，令我先归。”大川愈喜，次早景春整顿行李，使人挑回。父母见了，慰谕再三，备酒馔，饮毕。景春将金荣款留之事，备告父母，货甚得利，父母以手加额，欣幸无比。
　　亲朋邻尽来探访，数日后，大川遣媒议亲，有杭郡宦家李廷晖之女，父存母亡，家资钜万，才色只全，徐家纳礼聘定。娶来之后，妇道甚修，家法谨饬，择言而发，非礼不行。夏清冬温，孝养不缺。
　　不觉光阴似箭，日月如梭，又经半载之期。父母逼子经商，景春归房告知妻子，妻子昔劝不住，泪下两行，又住了两日，收买杂货完备，雇船装载。作别父母妻子，迳过了长安崇德，舟抵常州，搬卖货物，十分得利，收买米麦而回。帐目俱以清楚，次早开船，迳至北新关张克让家，交托米麦，明白交割帐目。
　　又令琴童先挑行李回家，父母闻之甚喜，报知媳妇李氏。李氏说，“昨夜灯花结蕊，今朝喜鹊噪檐。且说丈夫经商百倍，利息十分，天之幸也。”不说家中欢喜。
　　且说徐景春在张党让家，其日正值端午良辰，景春急欲回家以慰父母妻子悬望。无奈张克让苦苦款留，解粽饮酒取乐，申牌时分，景春告归。酒以半酣，沿城而走。却好走到武林门下，迎头两亮，那女子拦在前头。徐景春便昏昏沉沈，不知不觉与那女子携手而行，款语切切。女子解下只无扇坠，交与康景春作为表记。
　　景春将袖中罗帕，递与女子。他两个偎偎倚倚，就在城边地下交合起来。缠到五更天气，徐景春踉踉跄跄，跑到家中，也不知天晓日晏，只管俯伏在地上，不走起来。父母问他不应，妻子问他也不答。只是胡言乱语，叫。“淑芳姐姐。”
　　合家惊惶无计，邻里来看的也没法可治。邻翁谓大川曰，“人乃纯阳之精，鬼乃阴邪之秽。汝不及早救治，汝子一旦真无耗尽，髓竭精枯，惜乎以青春之年，为黄泉之客。”景春有如水雕泥塑的一般，不做一声。大川乃与邻翁商议已定，明早哀求法师相救。正是，
　　丧门客以临身，扁鹊卢医难下药。
　　次早大川与邻翁迳往紫阳宫中。那紫阳宫有一真人，见居山岩之上，能拷勘鬼神，法术，灵验。
　　大川攀藤附葛，直上绝顶。果见一庵，正遇真人出庵闲看。大川与众人一齐跪下，告求下山。真人曰，“汝何以知之。”
　　邻翁曰，“承蒙玄妙观杨法师所指，特来求恳。”
　　真人曰，“汝子既被妖魅所迷，旦夕死矣。吾不能下山救他。”
　　众人再拜，哀求不已。真人曰，“吾已老矣，安能复与世间事，既汝被迷苦楚，只得扶往治之。”
　　即令童子挽扶下山，到于彼处，结立法坛，书符焚化。不多时间，只见两员神将，本部城隍，当境土地，立于坛前。真人捏诀念咒，喝间士地，“此间有一阴鬼为祸，扰害生民，汝等岂不知之。宜速拘来，以凭发遣。”
　　众神领命，即往彼处捉获，枷锁镣钮，押孔淑芳并一丫鬟到坛前，跪下。真人研审，各以鞭杖流血，拷责良久，令其供状，即将纸笔受录。淑芳供曰，
　　念某青春弃世，白昼无聊。三魂虽去，一灵不绝。聊效崔氏而逢张珙，谐百年鱼水之欢娱，岂被王魁而负桂英，作万载风流之话本。实不知律重而得罪难逃，望慈悲哀怜而从轻赦宥。
　　丫鬟供曰，
　　念某生时侍人，死亦奉人。岂曾得一夕之欢娱，到惹下三条之罪过。不知阴律而犯匪轻，却图阳世而贪生药。不害生灵于人间，岂敢为妖于世上。烦望祖师，从轻大赦。
　　二鬼供毕，递与真人。真人看了，援笔判曰，
　　天地初分，二气始判。而万物化生，此乃清平之世，坦荡之时，本部城隍失于监察，纵邪气侵人，权且姑记。当坊土地，乃尔隐藏，容妖害生民，另行究治。孔淑芳有冥律可究，怪丫鬟岂无阴法治之。押赴九幽之狱，酆都之郡，万劫不赦，天恩不宥，永无得出之期，难以姑容此事。临安郡从今清净，新河坝永绝妖气。速赴莫违。急急如律令。
　　神将押赴酆都，二鬼哭声不绝。孔女父母立于坛侧，心中惨然，两目泪下，不觉伤心昏晕到地，良久方醒。真人书符烧灰，令徐景春呑之，吐出涎痰，渐轻无事。大川与众人，赍香拜送真人回山。真人乃收拾徐景春所得只鱼扇坠，免致后患。女父母见了扇坠，方信是女为崇，告官发冢。　自此一境清宁，徐景春生一子接续香火善终。见今新河坝孔家坟墓见存。

