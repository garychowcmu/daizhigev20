《白圭志》　（清）博陵　崔象川撰　词曰：
暑往寒来春之至，四时运转不穷。两轮日月照乾坤，生出多少事，须臾便成空。
童年斯壮壮斯老，几回柳绿桃红。光阴似箭不长存，早醒青云志，休恋春霄梦。
第一回　小梅村衡才施德　大江口方山遇孩
话说古往今来，世事无穷，然史鉴之外可传者，百难一举矣。
大明时，江西省吉安府吉水县小梅村有一富翁，姓张，名盈川，当时善人也。客湖南。有子二，长名博，字衡才，次名高，字昆山，俱随父客湖南。盈川于湖南病卒，二子扶柩归，才数里，至前阳山坡，柩齐断。后数十人不能抬，只得买此地安葬。
二子居丧三年毕，归家奉母。母李氏嘱二子曰：“我死后，当移我柩合葬于尔父墓侧。”二子如命，后遂葬母于湖南前阳山。
父母俱亡，其弟乃谓张博曰：“父母远葬千里，弟当立业于彼，庶不失祭扫。然祖宗丘墓均在吉水，慎终追远，弟又不能两全。不若兄回吉水，弟则永居湖南，方不失木本水源之思。”博善其言，乃从之。于是兄弟分居，各富且贵焉。
且说张博，自幼聪明，最肯济困扶危，恤孤怜贫，积丰年之粟，救凶岁之饥。当时远近皆感其德，尽称其为张员外。娶妻何氏，即同邑孝廉何舒公之女。舒公生二女，此其长也。其次女嫁白云村姓夏名松字孟贤者为妻。二女皆有淑德，人称何大姑、何二姑。夏松自幼客苏州，与张博最契，归娶后即将家眷带往苏州。
却说张博家资巨万，庄田四十余处，一连十三年，年年丰熟，博家之粟，叠积如山。
忽一年，江西大旱，河中绝流，田土失种。然因连年岁丰，人皆有余，尚不觉荒。明年复如是，于是人皆有饥色。博乃将所积之粟，分济群生，远近投食者均得安饱。
只是博年四十，未生子女。一日昼寝，梦一人金甲金盔，手执红旗，厉声叫曰：“尔本无嗣，上帝察尔功德浩大，今使少微星以接尔后。”将手一抛，见一星自袖中出，其大如斗，清光满室。惊觉，乃将梦中事与妻言。其妻何氏曰：“妾连日身子不快，想已怀孕矣。”于是二人暗喜。
明年果生一子，秀美非常，产时异香满室。明年冬又生一女，亦不凡之品。其子取名朋祖、字庭瑞。其女取名兰英。自是张博燕居无事。
一日，有客拜访。博出迎接，见其人衣巾朴素，春风满面。同入客堂，礼毕坐定。然后询知来由，乃同姓兄弟也，名宏，字毓秀。自幼飘荡江湖，未能成立，近日归家，故来拜访。博留宏昼饮，席间见宏言辞谨慎，甚悦之。当日辞去。自此常来闲谈，假作殷勤之状，张博愈加爱惜。
一日博谓宏曰：“吾友夏松在苏州，生意颇好。吾当荐贤弟到彼，或者可以发迹，亦未可知。”
宏起谢曰：“得蒙提举，幸莫大焉。”
博遂写了荐书付宏，又赠与路费数金。宏临起身乃来博家辞行，博留饮于书屋。
席间，宏笑曰：“弟往苏州，不须一月。吾兄闲坐家中，未免寂寞，何不同往一游？”博念夏松亦切，一时高兴，遂愿同往。于是收拾铺盖，与宏同行，身边更不带一人。
不尚一月，已达苏州，夏松接着甚喜。张宏在松店生意，张博嬉游几日，遂辞归。何二姑恐博冷淡，乃与夫夏松商议，原着张宏送归。于是博、宏雇过快船归家，船户处皆言是同胞兄弟。宏因见博衣箱内有珍珠手串，价值万金，遂有意谋害，顿起不良之心。
不数日，船至南康，即令船户将船湾入朱子内。宏乃进城买些酒肉菜蔬，暗制毒药藏于袖中。转到船上，菜蔬烹熟，与博对饮甚欢。
宏假意曰：“兄酒量甚微，宜少饮些。”
博曰：“愚与贤弟共饮，可谓酒逢知己，当此壮年，何必介意。”
宏曰：“兄既喜饮，弟亦当尽一醉。”于是，二人开怀畅饮，博醉，乃伏几而睡。宏乃将毒药暗置于余酒中，乃叫曰：“兄醉矣，可饮尽余酒，以便收拾安睡。”博即一饮而尽。宏乃收拾碗盏，以及开铺，扶博安睡。自己亦连忙就寝，假作睡着。
未几，博大叫曰：“痛死我也。”宏在前舱总不答应。惊起船户近前，但见博七孔流血。船户急出前舱，叫醒张宏。宏近前看时，博气已绝矣。宏慌忙奔出船头，大叫救命。惊出同帮客商问其故。
宏曰：“船户适间害死我哥哥，又来前舱害我。幸我得免于难，几乎性命不保。”引得同帮客人俱来，看时，果见张博死于非命。
宏曰：“敢烦列公做个见证，明日进城报明，一张便了。”吓得那船户叫冤。内中一老客认得此船户。
乃劝道：“此位船家，老夫向来相识，不是谋财害命之人。天有不测风云，人有旦夕祸福，不要冤了好人。”
宏乃借此话转口曰：“我看老板果然忠厚，只是我哥哥顷刻如此，必然总有冤枉，我若不报明，如何见我嫂嫂。”言毕，抱尸痛哭不已，众人苦劝方息。天明，入城买取棺木，殡殓毕，暗藏过珍珠手串，遂开船望吉安进发。一路假意伤悲，将此一段冤情抛过天外。
船到吉安，张宏先到博家报丧。时何大姑正在闲坐，见张宏身穿白布衣大哭而来。
见了大姑，遂哭拜于地下，曰：“兄长同我自苏州转身，不料到得南康，霎时无病辞世矣。”
大姑闻言，大叫一声，昏绝于地。宏急救醒，痛哭不已。宏乃使其仆同往，迎柩至花园中暂停。远近闻之，莫不痛惨。其妻何大姑一连三日，点水不进，诸凡事务，任从张宏主持，博家亲友俱谓宏是个好人。
丧事既毕，何大姐乃用宏主持家事。四十余处田庄，尽是张宏掌管。宏于中取利，不到两年，妻奴田屋皆有。宏在湖南时，与人妾私通，生有一子，宏乃带归抚养，已三岁矣。因其眉目清秀，遂取名美玉，不题。
却说何大姐在家，闷苦不过，步出门前。远见一乘小车，推一妇人，车后一人相随，直抵门前。视之，车上妇人乃妹子何二姑，车后随人，乃妹夫夏松也。原来夏松自苏州搬家眷归。当下大姑接入厅上，二姑先自流泪。大姑问其故。
二姑泣曰：“妹生一子，年已三岁，不料昨至大江口，遇一阵旋风将船帆吹落。妹怀抱小儿，把持不住，连小儿失落水中。赖水手将妹救起，小儿不知所向，想已葬于鱼腹矣。”言讫大哭。夏松在一旁劝解，大姑又相抱痛哭。
正不能解，车夫便催作起身。二姑只得告辞曰：“适间妹自船上来，船现在谷川等候，今日要赶到家中。”大姑不好相留，泣送出门。夏松当日到家，因失子不乐。自此看破世事，更不出外经营。
却说南康府星子县，有一人姓武名英字方山。自幼读书，由科甲出身，官至福建漳州道。其人居官清正，年六十无子。妻刘氏早故，继娶孙氏，亦不生育。因思年老无子，居官何益，且家资富厚，思欲享太平之福，乃上表告老。帝准其表，即行收拾，雇船归家。由赣关而下，船到大江口，远见一群鸟鹊拥着一物，浮于江面。空中百鸟翩翻，声闻四野。方山忙令船户打捞起来，却原来是一婴孩子。年约三岁，两朵白眉，四体不凡。方山抱在怀中，大喜曰：“此天赐我奇儿也！”因名之奇儿。遂带归南康养育。却原来此子即夏松之子也。其妻孙氏甚爱之。后延师读书，颖悟过人，人称之为武公子，不在话下。
又数年，何大姑之子庭端，年已七岁。张宏养成美玉，年亦七岁。宏乃请一先生诲庭端、美玉之书。先生乃同邑名士，姓陈名德操。庭瑞之妹兰英，亦同学书。其女不戴耳环，不穿女衣，虽然束脚，亦套之以靴。常自言：“身为女子，志胜男儿。”乡中人多不知其为女子者。
当下二子一女，读书俱各聪敏，先生甚奇之。不尚三年，皆善诗文。适逢县考，先生命庭瑞、美玉赴试，兰英亦要同往，正是：
男子英才正欲发，嫦娥锦绣已将成。
未知兰英同往赴考否，且看下回分解。
第二回　绝张宏庐山从学　遇菊英月下订盟
话说县考将近，先生命庭瑞与美玉赴考。兰英亦要同往。
其母何大姑止之曰：“尔女流辈，怎想去考？连内外都没有了。”
兰英曰：“娘道我是女儿，我偏不以女流自居。今番出考，总不落他人之后。”其母软弱，遂不禁止。兰英与庭端、美玉一样打扮，三人同赴县考。
试后圆图出，庭端举了案首，兰英第二，美玉却在四名。三人得意，各自归家。及府考，美玉中了案首，庭瑞在第三名，兰英居四。府县考毕，只待学宪到来。不料先生骤卒，庭瑞伤感不已，在家纳闷。
一日，何大姑闲坐，庭瑞侍侧。
有老仆名新发者进言曰：“昔先主人广施恩泽，远近皆沾其德，尚然家资日富。先主人去世，毓秀叔理我家务，里人未得其泽，反受其算，我家资反不见盛。向者，毓秀叔孤身一人。今则呼奴使婢，骡马成群，其屋宇庄田不在我家之下，岂非算计我家之财耶？况其行为诡诈，若不早绝之，则我家之业必属他家所有矣。仆久欲进言，奈因小主人年幼，恐遭他害故也。愿主母裁处。”
何大姑未及开言，庭瑞一旁接口道：“新发之言是也，若非他下苏州，我爹爹亦不致身故于外矣。愿母亲早绝此人。”
何大姑曰：“我乃女流，难以任事，凭尔便了。”
庭瑞曰：“新发是我家老仆，家事他无不知，况且为人老实，可将家事任之，必然始终尽美。”
何大姑依言，将家事付新发掌管，各处事务，俱与张宏三面交割。张宏暗暗怀恨，自此不甚来往。
忽一日，美玉来寻庭瑞，说学宪将到，相邀同往考试，于是又与兰英同往。
及学宪到，先考吉水。过了场后，学宪阅见三子文卷，十分惊喜，遂皆取入泮。庭瑞居首，美玉次之，兰英第三。三人喜不自胜，俟候学宪起身，然后归家。
大姑谓兰英曰：“尔以为嬉游，今则名入泮宫，倘美玉露风奈何？”
兰曰：“母亲无自畏也。美玉与我同学，又与我同考，他泄我事，他自己得无干咎？”大姑心始安定。
且说美玉归家，又邀庭端一处读书。庭瑞实不耐烦。
一曰，瑞对大姑曰：“儿在家中，美玉牵长缠扰，儿实不耐烦。今闻南康府庐山上有白鹿书院，乃宋朝朱文公设教之所。于今作了御学，先生乃翰林院刘成翰掌教。儿将往从其学，愿母亲自珍贵体。”
大姑曰：“尔欲往庐山学书，亦是美志。到其间是必苦心，以求上达。”庭瑞领命，遂带了书僮来兴儿同往。老仆新发送出十里之外，庭瑞嘱之曰：“尔在家中，务宜小心事奉主母，别无他嘱。”新发领诺而归。
庭瑞雇了船只，顺流而下。不数日到了庐山，与来兴儿上圻，请人挑了书籍，直抵白鹿书院。令来兴儿送了名帖，谒过了先生，然后与诸同窗各叙年齿。内中一个同窗，也是去年入学。其人姓武，名奇儿，字建章，即武方山在大江口拾得之子也。当下邀庭瑞到他房中坐谈，讲及翰墨，竟终日不能已，遂成文字知音。二人日则同食，夜则同榻。每常终夜不寝，博论与义。共曰：“今年有科举，勿使榜上无名。”先生见他等志学如此，亦勤心教诲。
一日，庭瑞谓建章曰：“兄曾娶否？”
建章曰：“未也，家君每为弟议婚，俱非姻缘，弟志必得有才者，方称此心。”
庭瑞曰：“弟有一妹，年十四岁，亦曾读书，其才虽不言高，却与愚弟恍惚。若不因门第见鄙，愿将舍妹相托。”
建章大喜曰：“既蒙不弃，敢不遵命。但当归请父命，然后方妥。”
正话间，忽一仆进来叫曰：“公子快些归家，大老爷昨日陡然起病，十分沉重。夫人着我赶来催公子归家。”建章闻言，即忙收拾归家。
临别时，庭瑞问曰：“令尊翁有恙，不容不去，但是科场期近，兄几时可来？”
建章曰：“相烦多等几日，七月初旬准到。倘旬内不到，兄便不必等了。”言讫，长揖而别。及到家中，因见父亲病重，恐庭瑞在书院等，故作书令其先往，并托为觅寓所。
时书院人俱赴科场去了，惟庭瑞一人独自等候建章。及得了书信，便打点起身，雇了一只快船，与来兴儿望省而来。
将午开船，顺风而来，本日便到吴城，将船湾在望湖亭边歇宿。时值七月之中，暑气正盛，庭瑞乃步出舱外纳凉。
是夕月白风清，万里如画。正笑嗷间，忽闻锣声连响，一只官船顺风而来，湾入浜中，正与庭瑞之船隔壁。那船上一面黄旗，大书“钦命湖南巡抚部院”。舱外旗帜分明，绿纱窗内，宝炬辉煌，异香飘出。
忽然琴声响亮，优雅尽妙。庭瑞窃听之，良久乃止。闻窗内有女子曰：“小姐请用茶。”须臾，琴声又作，有人娇声歌曰：
从吾所好兮，
琴与书。
身为女子兮，
志并英儒。
夜宿长江兮，
秋声寂寂。
回首顾望兮，
渺渺鄱湖。
歌罢琴息。庭瑞惊喜欲狂，暗思：“此必才女所作也，且其娇声雅韵，真使我魂飞天外，魄散九霄。”欲待和他一韵，又恐惊动他船上官长，反为不美。正寻思不了，亦命书僮抱琴出舱来，弹一《凤求凰》词。琴声既罢，又闻那船上琴声洋然，依韵而转。庭瑞诗兴然，自不能禁，遂高声吟曰：
嫦娥何事夜弹琴，
弹出好音正有情。
窗内玉人多美伴，
可怜明月一孤轮。
吟罢自思：“不知窗内才人曾听见否？又不知肯怜我意否？”正想间，只听得那船内低声和云：
窗外何人夜听琴，
新诗分外更多情。
一轮明月当空照，
照出江中月一轮。
庭瑞听罢，舞掌乐甚。乃暗嗟曰：“若得此女一见，胜占鳌头百倍矣。”
正在痴呆之际，忽见他船上纱窗开处，一女子步出窗外，月光之下，淡妆得宜，笑容可掬。
庭瑞暗思：“此必和诗才女也。”
女子走近船边问曰：“相公深夜自咏，其乐何如？”
庭瑞起身答曰：“光风霁月之下，乐莫大焉。请问小姐尊居何处？将欲何之？”
女子曰：“妾非小姐，乃小姐之婢梅香也。我家老爷姓杨，号时昌，家居江南，现任湖南巡抚，已上任半年了。我小姐因有小恙，所以落后。今船上只有老爷差来一老仆迎接小姐的，今已睡着。请问相公何处名邦，高姓大名，青春几何？”
庭瑞答曰：“小生姓张名朋祖，字庭瑞，吉安吉水县人，年十五岁，生于今上三十六年春三月望日酉时也。”
婢曰：“我小姐适闻妙句，深加敬仰，欲与终身相托，未审君意若何？”
庭瑞曰：“小生一介寒儒，何敢当此。且小姐千金贵体，下配一白面书生，非所宜也。”
婢曰：“我小姐素姓不凡，举止有方，尝自谓：‘不配公侯子，愿事知音客。’今观相公人才，正与小姐相当，又何辞焉！”
庭瑞曰：“愚虽幼，颇读诗书，粗知礼义，婚姻大事当从父母，未闻任意可择者。”
婢曰：“我小姐虽非男子，亦知礼义，岂不知婚姻之事，出自父母之命。我老爷年老无子，单生小姐，爱之过甚，每择婿必取其才与小姐相当者，数年来未得其人。今相公与小姐以才怜才，年齿相同，故属意焉。倘蒙见允，到署之日，即禀请老爷夫人之命，自有差官来迎相公。”
庭瑞曰：“既蒙小姐如此怜爱，小生敢不诺命。但求小姐佳句，以订今夕之约。”婢领诺，转入舱中。须臾，手捧一幅黄罗汗巾而出，递与庭瑞。庭瑞接过看时，只见上写一绝云：
寒夜长江事已然，
月光如水水如天。
同心玩月订盟处，
便是吴江隔壁船。
江宁女子杨菊英拜题
庭瑞接看一遍，十分欢喜，乃问曰：“小姐有甚言语否？”
婢曰：“无他，亦求相公佳句而已。”庭瑞点首入舱，亦用一幅绣巾书一绝云：
嫦娥只合在蟾宫，
谁觉今霄下九重。
若是仙缘应有份，
何辞千里订奇逢。
吉水书生张庭瑞应命
庭瑞写毕，送出舱来。只见他船上纱窗开处，一女子手托香腮，与婢言语，见了庭瑞，即潜入窗内。庭瑞只作不知，将汗巾诗句交付婢子收拾去了。庭瑞亦入舱内。
正欲解衣就寝，那婢子又来击门曰：“张相公，我小姐相请有话说。”庭瑞复出来时，只见那婢子推开半片纱窗，小姐现出娇容，正将使婢传言，然复半晌不语。忽然，那船上有人咳嗽，小姐闻声，忙叫婢子进去，掩了纱窗。倒使庭瑞倚船独立，欲卧不能。
霎时天亮，那船上水手一齐起来开船。急得庭瑞心颠意乱。只见那船上纱窗复开，小姐立于窗内，默然望着庭瑞，以手指心而已。船到江心，扯起帆来，如飞去了。庭瑞也叫起船户开船，奈因船小赶他不上，乃叹曰：“不期而有此奇遇，真天缘也。此等才貌双全，古来罕有，正使我思慕不能已也。且待科场后，便当往湖南一走，不负今日之约矣。”
一日间思想不了，船遂到了省城，是晚宿于滕王阁边。明日清晨，与来兴儿进城。欲觅寓所，只见一书生笑迎曰：“庭瑞兄来矣，弟已等候多时了。”乃以手挽庭瑞同行。正是：
方逢玉女指心约，又遇故人挽手言。
未知此人是谁，且看下回分解。
第三回　建章无意遇缘人　美玉醉狂招横祸
话说庭瑞欲寻寓所，正遇一人叫曰：“庭瑞兄来矣。”庭瑞视之，乃美玉也。
当下邀庭瑞来到寓所，曰：“弟到省便租了这个宽大寓所，早有意与兄同寓。”指谓庭瑞曰：“东边房子，弟已洁净，以待兄矣。”庭瑞甚不如意，只是面上不好意思，是以强勉应承，即命来兴儿到船上收拾铺盖上来。
美玉即治酒接风。饮酒间，庭瑞将醉，乃将吴城河下遇杨小姐之事，细说一番，又将所吟之诗，一一念出。当时只作谈笑，美玉却紧记在心。庭瑞酒醒，自知失言，悔之不及。
却说方山在家，病略可些，便催促建章赴科场应试。建章领命，带一书僮，搭了快船，望江省而来。
不一日，到了江省，即与僮入城，遍寻庭瑞寓所，遇着同窗学友，问及庭瑞，俱言在书院等候，尚未起身。
建章自悔曰：“倒是我误了他。只是我有书子与他，约他起身，怎么还在那里等我？莫非我书子寄失不成？”寻思不了，只得自寻寓所。与书僮来到进贤门，有一高大房子，贴着赁寓。即使书僮问其主人，主人答曰：“适间有一吉安张相公租了，只是房子宽大，他若肯与人共，倒也合适。”书僮将此话回复建章，建章暗思：“吉安张相公，或者是庭瑞亦未可知。”
恰一人自内出，书僮指谓曰：“此即主人也。”
建章向前揖问曰：“适主人言张相公，是甚么年纪？”
其人曰：“大约十四五岁。”
建章思必庭端，乃曰：“相烦主人与张相公说，白鹿书院友人相访。”
主人领诺入内，良久乃出，揖建章曰：“原来张相公即是令弟，请进，请进。”建章只道是庭瑞，乃信步入内，却见一书生，青年俊秀，立于厅上，面貌却与庭瑞相似。见了建章，遂下阶相迎。
礼毕，乃曰：“兄自白鹿书院来，可知张庭瑞否？”　
建章曰：“庭瑞是愚至交，焉有不知，只是愚自家中来，不曾与他同伴。适问同宿，询知他尚未起身。请问兄台，与他是何亲故？”
那书生曰：“庭端是家兄也。”
建章曰：“原来是友人兄弟，妙甚。请问尊讳？”
答曰：“名兰，号麟端。”
建章暗思：“庭瑞与我交厚，只知他有一妹，未闻他有兄弟。”乃问曰：“兄与庭瑞是同胞否？”
兰曰：“共祖各父。”
建章点首，曰：“此间房子颇大，意欲相约同寓，未审可否？”
兰曰：“吾兄之友，即吾友也，同寓甚好。”于是建章即与兰同寓，不在话下。
原来此生，即庭瑞之妹兰英也。自从庭瑞去白鹿后，她一人尽力读书，终夜不寝。时近科场，是以男妆来省。其母何大姑，亦不禁止。及到了省城，便赁了这个房子，以待庭瑞，不期遇着建章。相与讲论翰墨，竟成文字知音，问答无不合意。
兰英欲配建章，乃问曰：“兄婚娶否？”
建章曰：“弟年未冠，名未就，何暇论及此事。”
兰曰：“不然，此人之大伦，身之根本，岂宜落后。弟有一妹，年十四岁，虽非花容月貌，亦得乎其中，素爱读书，颇知文艺。倘不见鄙，愿相托焉，钧意以为如何？”
建章曰：“既蒙垂爱，本当诺命。但婚姻之事，欲待父母之命，未敢自专，非愚所能允，亦非兄所能许。”
兰曰：“弟自幼丧父，只有老母在堂，凡事悉凭弟裁。但令尊翁处，无人可以进言。”
建章因闻其才貌，亦已属意，乃曰：“家君处，弟倒可以面禀，但是路隔千里，往返艰难。”
兰曰：“千里姻缘一线牵，何难之有！”建章遂允之，自是二人更加亲爱。
一日，兰昼寝，建章独自散步，来到贡院前。忽闻人叫曰：“建章兄来矣。”建章视之，乃庭瑞也，旁有一人相与同行。建章近前问慰毕，拱问那人姓名。
庭端答曰：“即弟同姓兄弟也，字美玉。”又问现寓何处，答与美玉同寓，在新城门内董宅。
庭瑞问建章曰：“兄寓何处？”
建章曰：“进贤门彭宅。”
庭瑞正欲到建章寓所游玩，建章邀进酒馆小酌，各叙别后之情。
庭瑞对美玉曰：“弟欲将舍妹配与建兄，将归请母命耳。”
美玉曰：“兄家中大事，俱兄自裁，兄既如意，伯母无不依从，就今日一言为定，弟作媒人便了。”
建章拱手谢曰：“庭兄在窗下，早有美意，愚亦有此心。奈弟今已别议婚了，庭兄当为贤妹，另选高门，切勿道弟之无信也。”
庭瑞曰：“莫非令尊翁，早为兄定了佳人耶？”
建章曰：“非也。”
言未毕，忽一人自外而来，笑揖曰：“哥哥原来在此。”庭端视之，乃是妹子兰英。众皆揖之坐。庭瑞因建章在坐，不好说得。
建章曰：“弟前到省，料兄已先来，四下寻兄，不见踪迹，只得自寻寓所。”以手指兰曰：“即与此兄同宿，始询知是兄台令弟。其为人也，慷慨多情，兼且深通经典，其文墨俱在弟之上，连日得蒙教益，使弟十分敬慕。他有一令妹，蒙他许弟为婚，弟已允从。”庭瑞、美玉暗暗会意，却用冷言嘲笑建章。饮酒间十分有趣。
庭瑞又问兰英曰：“贤弟几时来省？可曾见家堂否？”
兰会意，曰：“伯母安泰，弟临起身时，曾嘱弟与兄同寓。于是四人饮酒，各自欢然。惟美玉一人，贪杯先醉。
忽见市上人，纷纷乱乱。因问曰：“酒肆中何故？”
小二答曰：“主考到了。”庭瑞闻言，即行还了酒钱，到滕王阁来看主考。庭、建、兰三人远远望着，但见官船悠悠而来，旗上大书“钦命大主考吴”，又一船书“钦命副主考陶”。
是时，满城官员，都在河下迎接。巡抚向前，主考船到岸，即出船来，与巡抚叙礼。
那吴主考十分貌陋。美玉乘醉走近接官亭，大笑曰：“怪哉，怪哉！风雏复生于世矣。”
不料那主考听见，怒问：“法官何在？”那南昌县，即将美玉拿下。
主考曰：“尔敢讥吾貌丑耶！”遂弃其衣冠。庭瑞等三人，远远看见大谅，又不知就理。正无可奈何，适陶副主考上岸，询问其故，向吴主考劝解。
那吴主考曰：“此等狂徒，纵有天才，何益于世！”即着南昌县锁押，听候发落。正是：
未曾入贡院，先已作囚人。
未知如何发落，且看下回分解。
第四回　后花园小姐投古井　前阳山菊英遇鬼缘
话说主考命南昌县，将美玉锁押，听候发落，却自进贡院。明日出牌，示定考期。
且说庭瑞等三人，因美玉被押，来到班房询知其由，无法可救，只得自己打点进场。
到了考期，各郡生员俱纷纷应点，而庭瑞等亦皆入场。不上十日，三场俱毕。各言文字，似乎得意，只思念美玉不了。
正言间，忽见美玉，曲身拐脚而来。庭瑞等大喜，问其情由，美玉曰“今番苦杀我也。适间，南昌县将我提出，责打四十，然后释放。今已行文至吉安，弃我儒巾了。”庭瑞等闻言，皆为之下泪。于是，四人合在一处。
不数日，龙虎榜出，报子纷纷来寓。兰英却中了解元，庭瑞居二，建章却在第五。三人亦皆得意，惟美玉羞极。及送了主考起身，各自分头归家。约言来年赴京会试，不题。
当下庭瑞、兰英到家时，满门欢喜。庭瑞乃将吴江遇菊英，及妹子愿配武公子之事，俱与母亲说之。何大姑闻言，无不乐从。
却说何二姑，自从那年失子之后，总不生育。夏松连娶三妾，俱相继而亡。夏松夫妻，十分凄凉。今闻庭瑞兄妹高中，故来贺喜。闻兰英配于他郡，甚言不可。大姑曰：“门户却也相当，只是远了些。奈既已允从，何能挽回？”当下抛开此事不题。
却说菊英小姐，在吴城河下，与庭瑞订了婚事，寤寐在心。不一日到了衙门，只望便与父亲商量，不料父亲往各郡巡边去了，只有母亲王氏夫人在署，当日言了些家中闲事。是晚，菊英与梅香同榻，二人将吴江之事，商量妥当。
次日，梅香入见夫人，曰：“夫人常虑小姐，难得佳婚，今小姐自得其人矣。”遂将吴江订约之事直言，乃极力赞其才貌。
夫人正色曰：“小贱人，擅敢胡言，坏我规矩。幸得老爷，不在衙中，再休乱言。”梅香弄得没兴而退，乃将此言告菊英。菊英附耳曰：“尔可如此如此。”两人商量已定。忽夫人使婢来唤菊英。菊英趋见夫人，低头不语。夫人骂曰：“尔既读诗书，当思廉耻。匹配不待父母，夤夜与人私约，规节何在？本欲责打，恐为人笑谈，败我家声。嗣后，务宜痛改前非。”菊英唯唯而退。
次日，梅香入告夫人曰：“昨晚小姐偶然有病，似乎精神恍惚。”夫人闻知，既来小姐床前视病。但见菊英双目流泪，欲言不言。夫人命请医调治。
又数日，梅香言于夫人曰：“小姐之病更重，数日点水不进，恐难久于人世矣。”
夫人着急，使再觅良医。梅香曰：“非医药所能救也。婢日夜与小姐作伴，见小姐恍惚间，思念吴江才子。婢因劝之曰：‘天下才人常多，何必独此一人。以小姐之才，何患无美配乎！’小姐曰：‘志在此人，岂容他适？况有盟誓乎！我愿不遂，有死而已。’似此如之奈何？”
夫人自思：“只有此一女，倘遭不测奈何？”
又想：“纵然我依从，老爷不肯相容，亦是枉然。”
乃曰：“尔可对小姐说，叫他不可造次，恐伤性命。且待老爷回来，再作商量便了。”梅香乃将此言回复小姐，两人暗暗欢喜，只待父亲回衙。
过了数日，杨巡抚巡边转身，与夫人相见，未及言语，忽报主考到了。巡抚即忙起身，迎接主考进了贡院。巡抚便在贡院内监临，至出榜后方才出来。及主考进京去讫，自己又作武场主考。直至十月间始得闲暇，方与夫人叙话。
言到菊英身上，便将吴城河下，与庭端订婚之事，说了一番。巡抚即命人唤梅香。梅香正与小姐在房中说话，忽闻前厅呼唤，明知是吴江之事。
小姐嘱梅香曰：“老爷跟前要好生说话。”梅香领诺，来到前厅。
巡抚问曰：“尔自家中伏侍小姐到此，那吴江之事，尔知其情否？”
梅香曰：“知情。”
巡抚曰：“尔可从头说来。”
梅香曰：“夫人尽知，婢不敢言。”
巡抚曰：“有甚为证？”梅香曰：“有诗。”
巡抚曰：“可将那诗拿来我看。”梅香即到小姐房中，问小姐拿诗。菊英只得用纸抄出，付与梅香。自己也却到厅后窃听。
且说梅香来到前厅，将诗呈上。巡抚接过手来看了一回，大怒曰：“这诗中说‘嫦娥只合在蟾宫，谁觉今宵下九重’之句，分明是这贱人去勾他了。杨门不幸，出此辱女，若不除之，有何面目为人上之人！”即呼家奴：“用乱棒将她打死，抬来见我。”家奴因夫人在坐，俱不敢动手。巡抚怒气更加，乃自取一棒，赶入菊英房中去了。夫人与梅香唬得面面相觑。
却说菊英在后厅，听得父亲势头不好，乃避入后花园中。那杨巡抚直赶进花园，菊英急得无路，只得跳入古并自尽。时花园中有一老仆王中，正在裁花，巡抚便命王中曰：“尔可将此座土墙推倒，掩盖此井。”王中领诺，假意掘墙。俟巡抚出去，便用麻索将菊英扯上，开了一扇后门，令其速逃。王中却又将土墙掩塞此井。夫人闻知女儿活埋于井中，痛哭不已，数日饮食俱废。巡抚因一时之气，逼死女儿，后来却也懊悔不了。
且说菊英得王中救出，逃奔南门外来。此时遍身皆湿，幸井中水不深，口未进水。及至南门，日已过午，傍着一条小路而走。约走了七八里，到一地方，四面皆是高山大岭，树木丛杂，又有一亭子，上书“前阳山亭”。时人已困倦，天已昏暮，无路可奔，只得坐地而哭。
忽一白发老人，手倚竹杖而来，问曰：“女子何事，在此哭泣？”
菊英乃以实告。老人曰：“原来是位小姐，失敬了。今且请到小舍暂歇，明日再作他计可也。”
菊英谢曰：“即蒙老公公相济，直乃重生父母也。”乃随那老人转过山坡，见有一所大厅，门口直书“尚书府”。入门见有公案，两旁皂隶，惊惊恐恐，宛似衙门。
转入后厅，见有一婢女，老人问曰：“夫人何在？”言未毕，只见数婢妾拥一老妇出来。
老人谓老妇曰：“杨小姐到此，可速治酒洗尘。”又谓菊英曰：“此即老妻也。”菊英近前与老妇见礼毕，分宾主坐。老人约陪坐片刻，遂出去了。
须臾，婢烹香茶献上。茶毕，席已设矣，老妇请小姐就席。时厅上灯烛辉煌，灿若仙宫，杂肴具呈，敬礼尤甚，数婢女事酒，十分殷勤。席间颇热，菊英微汗出，婢女乃为之拂扇。
菊英将醉，老妇命婢扶之寝。一婢执灯，两婢相扶，入一厢房，十分幽雅，桌椅俱全，锦被绣榻，果然尽美。菊英和衣而卧，婢乃为之盖被。须臾婢出，自外掩门，菊英自叹曰：“今日几乎死矣，不期而遇此缘人，真奇遇也。”自觉醉甚，乃闭目而睡，徐徐睡着。
天明醒来，乃见四面高山，卧于荒野之地。转头视之，乃见一墓。墓上书“故考张公盈川妣李氏之墓”。菊英大惊，乃悟夜来之事，是与鬼聚也，乃拜谢于墓前。
时天已大明。见左手有条大路，乃随路而走。约数里，见有一大村，村中颇多大屋。
菊英走至村前，有一人约年四十余，飘然而来，迎近菊英之前，叫曰：“来者莫非杨小姐耶？”　
菊英曰：“然，君何以知我？”
那人曰：“且请入小舍，容我申告其由。”菊不辞，乃与那人入其厅。原来此人即张盈川之子，张博之弟也。因守父墓，遂建居于此。
当时，请菊英坐定，乃曰：“老夫姓张，字昆山。先父字盈川，已去世多年。昨晚三更，梦先父至，谓：‘明日辰刻，有杨巡抚小姐，以难奔逃，路过我家。可请入村，以礼相留。”适间早起，以梦寐之事，尚未深信。不料小姐果然到此，真乃奇事。”菊英闻言，亦将昨晚之事，细说一遍，两相称奇。于是，菊英乃寓于其家。昆山之妻郭氏甚贤，菊英拜为义母，称昆山为义父。昆山有二子，一名登，字敬威；一名华，字显威。皆善诗文，与菊英结为姐弟，不题。
却说菊英之母王氏夫人，终日哭女不已。老仆王中，见巡抚在书院昼寝，乃密来见夫人，具言救出菊英之事。乃与王中白银百两，令其四处寻觅：“若有踪迹，速来报我。”
王中诺命，遂到四处访问，竟无踪迹。一日，寻到前阳山，立于高岭之上，远远望见一大村，乃入访村中。见有一高楼大厦，旁有一花园。王中于花格眼中，觑见异花满因。忽见楼上有数女子从阁道而下，直进花园。内有一女，乃小姐也。王中大喜，乃扣扉而入。
菊英喜曰：“尔因甚到此？”
中曰：“夫人思念甚切，故使仆来寻访。今相遇于此，仆之幸也。”乃从身上取出白银百两交菊，曰：“此夫人付来，应小姐用的。小姐小心在此暂屯些时，夫人自有道理。”菊英应诺，乃带王中至后厅，将上项事，一一对中说知。
恰昆山自外而来，菊英指谓王中曰：“即是我活命恩人也。”王中闻言，便伏地叩头。昆山连忙扶起，因问知是夫人使命，乃与之坐。
菊英乃出白银于桌上，对昆山曰：“家母使小仆奉上白金百两，祈为笑纳，他日自当重报。”
昆山曰：“衰朽之地，得蒙小姐光降，已是万幸，何敢望报。只是此银转赠王中便了。”王中推辞不过，只得领受。当下菊英写了书信，令王中带归，以安夫人之心。书中之意，但言誓配庭瑞。正是：
死生不改吴江约，可谓杨家女丈夫。
未知如何配了庭瑞，且看下回分解。
第五回　美玉张村冒庭瑞　菊英洞房识奸人
话说王氏夫人接阅女儿书信，亦作书，令王中送与女儿，以安其心。自此，王中常常走动，到也安乐。
一日，昆山自外来，手执题名录一本，对其妻郭氏曰：“可喜，侄儿庭瑞已中了第二名举人。”郭氏亦喜，惟菊英一旁流泪。郭氏大疑，密问之，菊英乃以吴江之由相告。
郭氏喜曰：“今日为吾儿，他日是吾侄妇也。”遂与夫言。昆山闻言，喜不自胜。菊英却长嗟短叹。
昆山因慰之曰：“此等佳事，何反不乐？”
菊英曰：“他名登虎榜，何等荣耀。妾孤身寄迹，何等凄凉。既然得意功名，必将往京会试，妾之事岂不抛开一边。昔在吴江时，曾约定着人迎他，不料反复如此。他心中若不忘妾，定然与妾一样怀想，岂非妾负了他！他若因无人往接，必谓此事不妥，一旦别娶，倒怪不得他负了妾。似此安得不叹！”
昆山曰：“小姐可写一信，付与舍侄，如何？”
菊英曰：“无人可使。”
昆山曰：“那墨店中，有一墨客归家，他与舍侄同邑。少不得我亦有信去，只在明日起身，可修书付他带去便了。”菊英转入房中，写了书信，交与昆山。昆山即送交墨客。
墨客带了书信，望吉安而来。不一日，到了小梅村。适遇一秀士，年约十五六岁，在村前低头散步。
遂揖问曰：“此间有一张庭瑞老爷否？”
秀士曰：“即是家兄，足下何事问他？”
墨客曰：“愚自湖南归，他令叔有信一封，是与令兄的。”
秀士曰：“家兄少出，有信付我转交便了。”墨客遂从袖中取出一信，交与秀士，一揖而去。
原来这秀士即美玉也。自从省中受辱后，十分苦恼，纳闷不过，所以出来闲散。适遇墨客送信，乃冒认收了。转入房中，私自拆开，将昆山家书，抛在一边，细看菊英之信。略曰：
妾与君吴江订盟，誓谐鸾凤。今君名登虎榜，志在鳌头，吴江之约，想亦付之东流矣。
妾虽远隔千里，而此心已留于君腹。妾父近知兹事，怒而不容，几逼妾至于死地。今则隐身张村，埋名昆宅。愿君早降，以决盟誓。倘不如意，祈赐绝音，妾当自尽，以明素志。
书不尽言，静俟来命。
美玉看毕，喜曰：“原来是吴江女子也，可惜那晚不曾遇我。但我才貌，不在庭瑞之下，何独不能得一美配乎！今观此意，见得此女，已今逃出在外，不如借此机会，假冒庭瑞名字，前往湖南一走。若得此女为婚，不枉平生之愿也。且庭瑞与我，年貌相当，庭瑞叔父，又不相识。此女在吴江，月光之下，哪里看得明白。纵然她认出我面貌，我才亦足以动之。”心中踌躇既定，乃与父亲说知，密带僮仆来安，同往湖南。
在路半月，到了湖南，寻一公寓歇下。写了庭瑞名帖，令来安儿，同出南门，问到张村，询知昆宅。来安送上名帖，见一僮儿答曰：“老爷在书房去了，这里无人收帖。”来安又寻到书房，见一人端坐观书。来安料是昆山，遂跪下呈上帖子。昆山看了，是侄儿名帖，大喜，遂命请入。美玉连忙趋进，纳头便拜。昆山扶起，命坐于侧。
昆山曰：“贤侄不远千里而来，足见月下之情矣。”
美玉曰：“思慕叔父甚切，非关月下事也。若吴江订盟，实出意外。今小姐为我，几至死地，幸苍天不绝人愿，蒙叔父广恩收育，真乃再生之德也。”
昆山曰：“济困扶危，义所当然，尔辈宜效之。今小姐寄居于此，内外不便。城内有公馆，是尔祖父所创。尔可暂寓些时候，我通个信息，与尔丈母，然后择日成亲，那时再来拜见婶娘。”美玉点头应诺。昆山遂命家奴，送美玉至公馆中歇下。昆山见侄儿才貌，十分喜爱，乃叹曰：“向闻其诗，乃天下之奇才。今见其人，果盖世之妙品，真吾兄之幸也。小姐爱之，可谓得其人矣。”
正自语间，忽一人至，视之，乃巡抚家仆王中也。
昆山曰：“尔来正好，小姐情人已经到了，尔可禀知夫人，以便择日完婚。”
王中曰：“夫人着我来请金安，并问小姐消息。既有这个好音，我当即告夫人，转祈致意小姐便了。”言讫乃返。见了夫人，将此消息禀上。夫人大喜，乃暗赠金珠缎匹，令人送与小姐。便托昆山代为择日完婚。却又假作悲啼女儿之状，日凡几次。巡抚倒也伤心，奈追悔不及。
正在书房纳闷，忽闻鼓声乱响。巡抚大惊，即时出堂。只见长沙知府慌慌乱乱禀曰：“今有云奎山贼匪干余人，在南门外，强劫民间。卑职闻报，登城视之，但见百姓纷纷乱窜。求大人作主，提兵擒贼，以除民害。”
巡抚闻报，亲自会同总兵，带了兵马，出南门擒贼。才及数里，只见百姓，老幼不分，男女混杂，纷纷奔走。巡抚远远望见一女子，行走不动，暂近再视之，乃是女儿菊英也。遂命左右捕之，先以车载回衙。
原来菊英小姐，因贼匪逼近，是以杂在众人中奔逃，当下为父亲看见，捕归内衙。重与母亲相见，悲喜交集。但又恐父亲见怒，正与母亲商量。
忽锣声响亮，巡抚捕盗百余而归，即时立决，余贼多死于战场。公事毕，乃入内衙，夫人笑迎。
巡抚曰：“尔女儿还魂，尔知道否？”
夫人乃正色曰：“尔年已六十，只有此女，尔真欲其死耶？若非王中相救，焉有今日重逢！”
巡抚曰：“我因一时之误，亦未尝不悔。今有女儿还尔，免得终日啼哭。”
夫人笑曰：“今女儿已归，可择一才郎，以完尔我心愿。”
巡抚曰：“他吴江自有情人，何必别择才郎。”
夫人又曰：“倘吴江书生到此，肯相容否？”
巡抚曰：“他若到时，完其孽缘而已，何所不容。”
夫人乃曰：“实不相瞒，今女婿已到，现在公馆中。去年乡试，他中了第二名举人。似此英才，真不愧为我家女婿矣。既肯相容，便当请入衙内，与女儿毕婚才是。”
巡抚曰：“听凭夫人便了。”于是商量既妥，乃取二月花朝日，与女儿成亲。夫人遂使王中往见女婿，约定日期，且暗赠与金宝。美玉大喜，乃重赏王中。中回到内衙，在夫人处，极力赞称女婿之貌。夫人大喜，菊英亦暗暗快活。
到了那日，美玉身披红彩，头插金花。巡抚用自己轿马职事，着中军官至公馆中，迎接女婿入衙。时，文武官员，俱来作贺，送礼者纷纷不绝。美玉拱立内堂，听得三通鼓罢，八音齐鸣。婢女数人，簇拥小姐出堂，行交拜礼毕，送入洞房。将饮合卺，小姐偷眼看时，却不像庭瑞。
梅香在侧，附耳曰：“似非月下情人。”小姐着急，再看时，果然不是庭瑞，乃大惊失色。目视梅香，梅香会意，即来禀夫人。
曰：“今日贵人，不是月下情郎，此必奸徒，冒其名者。”
夫人闻言，急来见巡抚，曰：“此非真女婿，乃冒名奸徒，可快鞫问，休误了女儿终身。”
巡抚笑曰：“这是甚么所在，纵有飞天之羽，亦不敢冒名到此。总是月下看得不真。”
梅香插口曰：“全然不像。”
巡抚笑曰：“你这贱人，也是一样肉眼。纵然不是，有此才貌，不愧为我女婿。”夫人闻言亦喜。
却说小姐在房中，心慌意乱，又无处可发一言。欲待问他，又恐失体。梅香此时，又不在身边，急得汗流如雨。美玉在房中，见了小姐花容，却十分得意。忽有僮仆来请曰：“各衙门大人俱已到齐，现在厅上等候，请贵人就席。”美玉遂出厅上饮酒。
时梅香走进房来，将巡抚、夫人之话，对小姐说了一遍。唬得菊英、脸红唇黑，眼闭口开。梅香大惊。恰母亲至房中，见女儿形状，慌忙问之。
菊英曰：“儿蒙母亲养育成人，不料命多曲折。前在吴江与张郎订约，誓不改志，谁想有此一番牵连。到今日又遇奸人假冒而来，欲待说破，又恐坏我爹爹名色。欲待不说，吴江之盟何在？为今之计，有死而已。”
夫人曰：“尔不必如此，我自有计。”乃密唤王中，附耳曰：“尔可如此如此。”王中受计而去。
未几，入官厅跪禀美玉曰：“长沙知县查旱归，特来拜会，请贵人出堂。”
美玉曰：“多官在此饮酒，不暇相见，叫他明日来罢。”
王中乃出。
须臾，又来禀曰：“长沙知府，自京都转，闻贵人喜事，特来贺喜，务乞一会。今在头门等候。”
美玉曰：“可恶这两个官，早又不来。”遂起身对多官曰：“少刻就来奉陪。”乃独自一人，往外而去，王中相随，到了头门。
问曰：“长沙府何在？”
言未毕，忽背后一人，用锁链一抛，正锁在美玉颈上，向前便扯，背后数人，相推而走。
美玉不知其故，忙问：“尔等何为，将我乱锁？”王中等更不答应。不一刻，到了县前。知县端坐堂上，差人将美玉，带到公案前。
美玉怒曰：“大胆知县，尔识巡抚之婿否？”
知县骂曰：“尔这奸徒，见了本县，还不跪下！”美玉端然不动。知县命左右，弃了他衣巾，推将跪下。
便问曰：“尔是何处奸徒，冒认巡抚女婿？从实招来。”
美玉暗思：“此事无人知觉，就是小姐，也认我不出。此事却从哪里发作？”乃强辩曰：“我作巡抚女婿，来历甚大。尔谓我冒认，却有谁为证？”
知县曰：“巡抚真女婿，现今在此，尔尚敢强辩？”
美玉暗思：“庭瑞已进京，哪有甚对头？且我既入院衙，又与小姐交拜了，纵然知我是假，也只好将错就错。我只有巡抚作主，哪怕他甚么对头。”只是强辩。知县大怒，将签一抛，责打四十。
美玉曰：“我名登虎榜，此地却打不得。”
知县曰：“我打的是冒名奸徒，快打！”两旁皂隶，遂将美玉扯下便打。美玉虽然受刑，犹望巡抚来救，到底不招。
知县拍案曰：“尔这奸徒，不用大刑，哪里肯招！”命左右即加之夹棍。美玉受刑不过，只得招出真情。
却说美玉之仆来安，随美玉至巡抚衙中，正在西廊下饮酒，闻得宅门外喧哗之声。忙出看时，只听得有人言：“巡抚女婿，被长沙县拿去了，多官闻之，不解其故，各自弃席而散。”来安慌忙奔告巡抚。
时巡抚正在后堂闲坐，闻得此事，大怒曰：“纵有天大事，也须禀我，何敢擅锁我婿。”即时出令箭一支，命旗牌官，往提长沙县。
忽夫人自内出，曰：“尔又欲逼死我女儿耶？尔受当今。重任，为边疆大臣，尚欲为万民分忧。今自己女儿之事，尚不能辨其清浊，宁不畏人笑耶！今女儿誓守节于庭瑞，不失身于奸人。长沙县锁拿，实我所使也。”
巡抚闻言，仰天叹曰：“何罪获于天，使我生此逆种，徒取军民谈笑耳！”正是：
儿女多曲折，军民广笑谈。
未知巡抚如何，且看下回分解。
第六回　刘小姐唱和有意诗　张美玉招引无头祸
话说杨巡抚，被夫人一席话，说得仰天长叹，因关自己女儿之事，恐知县鞫出情由，治其罪名，不便申详。只得取一纸条，书数字，令旗牌送至长沙县去。
却说长沙县正欲将美玉收监，忽见旗牌到来，手中执一纸条，交上公案。知县看时，只见是一行草书，略曰：
奸徒罪大，奈事关本院，从轻恕之。
知县看毕，然后旗牌乃退。那美玉跪伏堂下，见了旗牌，只道巡抚，与他作主，不料未及片言遂去，正不知何故。
知县曰：“尔这不法奸徒，本欲决尔死罪。今杨大人将尔饶恕，嗣后，务要痛改前非，休得自误了性命。”
美玉叩头而退。因被夹棍伤了。只得以手就地，匍匐而出。到了头门，正遇僮仆来安、扶持而行。
安曰：“仆自廊下饮酒，闻得相公被县差锁去，仆即慌忙告知巡抚，巡抚大怒。正欲令旗牌官来提知县，又被夫人阻住。却原来是小姐，认出相公的面貌来了，对夫人说知，故使人到县中，叫了差来的。”
美玉闻言，仰天叹曰：“事有一定，不可强也。我复有何面目，再转公馆，可到前面东岳庙中暂歇。尔可去寓所，收拾铺盖，并将前日，老夫人私下送来的金宝缎匹俱捡拾，可即雇一快船俟候，便请一小轿来接我便了。”
正言间，已到了东岳庙前，来安扶到大殿上坐下。来安即抽身至公馆，一一收拾，雇了船只，即请了小轿，到东岳庙来，接了美玉下船，即行开船。美玉心中闷闷不乐。
来安曰：“虽然未得小姐，也得了许多金珠缎匹，算来不下千金，难道娶不得一个美貌佳人不成！”
美玉曰：“我此番若不娶一才女，有何面目归家，不如将这些物件，带往苏州，求娶一佳人便了。”
于是，主意既定，乃顺水而下，直抵苏州。租了公馆歇下，令人各处访求女子，务要才貌两全者。此话一出，各处有人说媒，但所说女子，亦皆平常，有才者未必有貌，有貌者未必有才。
一日，有王媒婆说桃花坞有一吕宅，其家有一女子，年十六岁，最善诗歌，十分美貌，只是要身价五百两方可。
美玉闻言大喜，曰：“只要人才两美，何惜千金。”
媒婆曰：“诚如是，老身明日相邀，同去看看，包管相公中意便了。”美玉允诺，媒婆辞去。明日复来，邀了美玉同往。
到了桃花坞，只见家家门前，立着少年女子，穿红着绿，倚门而望。及到了吕宅，坐定，有一老儿送出茶来。茶罢，那媒婆抽身入内。过了许久，见几个老妇与媒婆，带着一个少年女子出来。那女子周身浓妆，却也有几分姿色。见了美玉，便以目送情。
美玉暗想：“此女颜容虽可，却不像闺门女子，且试她才学如何。”遂曰：“昨闻王妈妈，盛称大才，善于诗歌，请将胸中锦绣，略吐一二，以广我见闻。”那女子更不推辞，遂以口歌手舞，其歌竟是曲文。
美玉曰：“我非爱歌妓，所爱者文才也。”
媒婆曰：“相公既见其一，必知其二。她读得书多，岂不能文。如若不信，当面见功便了。”
美玉曰：“既能文，请以今日为题，乞作佳句。”
女子曰：“妾自幼读诗，未曾见过这个题目，只是那题人影上，有一句曰：“今日归来雨又晴，可是真否？”
媒婆插口曰：“相公，此女在苏州城中，算得有名，通今博古，无人可及。如今才貌俱见，果然好么？”
美玉曰：“我要她作新诗，哪要她讲旧文。”言讫，遂欲起身。
那媒婆扯住曰：“相公不要看高了眼色。我苏州也算得中华胜地，要取这样女子，却也难得，不要当面错过了。”
美玉弄得不耐烦，乃曰：“女子我已中意，明日回话便了。”言讫，遂起身出了吕宅。走过几家，将欲转弯，忽有几个女子，拖拖扯扯，弄得美玉进去，遂将美玉迷缠。
这一时高兴起来，把几个女子一看，摇头曰：“有好的唤来。”
众答：“有。”须臾，只见方才吕宅那女子自后而来，见了美玉，抽身便走。
众女叫曰：“吕桂姐，有客在此。”
美玉笑曰：“适间已会过了。”正欲起身，忽有一人，衙役打扮，自外而来。
见了美玉，便作色曰：“尔是何人，清天白日，来此何干？”
美玉曰：“我在门首经过，被他们扯进来的。”
那人指美玉曰：“你若是好人，总不到此地来，同我前去见官。”乃从腰间取出锁来，将美玉锁了出来。
美玉倒也有口难分，只得说：“我是失路之人，入了她的圈套，求大哥见怜。”乃从身上取出白银几两，交与那人，曰：“这有几两银子，送与大哥茶费。”
那人接过银子，开了锁，曰：“看银子分上，饶尔去罢。”
美玉转到寓所，闷闷不乐。来安只道他看女子不中，哪知他有许多缘故，静坐公馆纳闷不过。
一日，天气晴和，令来安带了文房四宝，出东郊游玩。时正暮春，傍花随柳，约走了十余里，见有一村庄，颇觉庶富，右边有一大厦，门口直书“刘府”二字，旁有一花园，十分美丽，园门大开。
美玉与来安，同入内观花，但见奇花百种，尽皆开放，妙不可言。又有彩楼画阁，阁下有鱼池，池边立青石栏杆。忽见一美女，立于鱼池边观鱼，又有一婢，手执羽扇，倚栏侧立。那女子采一枝桃花，捻于手中，指东划西，笑容可掬。
美玉潜于花丛中，仔细一看，果有沉鱼落雁之容，闭月羞花之貌。忽有一兔儿，望花丛中潜入。那婢女拾一瓦片望丛中抛来，美玉将头一斜。那女子见有人在花丛中，便退入花帘中去了。
美玉立起身来，高声戏吟曰：
姐手捻花枝，
花枝与姐开。
姐貌果羞花，
花应落姐后。
吟罢，那婢女曰：“小姐在此看花，尔是何人，亦敢擅入花园？”美玉正欲回言，忽闻帘内，低声唤春香。那婢女亦进帘中去了。美玉趣极，乃取笔向阁下粉壁上题一绝云：
花园得趣兴将狂，
先有嫦娥到画堂。
春色满园堪其赏，
何须帘内避张郎。
吉水张美玉题
写毕，念了一遍，自觉有趣。忽一人自外而入，叱之曰：“尔是何人，擅敢入此花园？可速出去。”弄得美玉，没兴而出。
原来这刘府，乃是本朝军师，刘伯温之后。现有一告病官员刘元辉在家，向为云南布政。其子刘忠，年才十九岁，已钦点翰林学士，现为太子师。这花园内女子，即刘元辉之女秀英也。其父每为议婚，必使女考郎才，凡数十次，竟无可及者。无知少年，必使婢逐打，受辱者常多。
是日，与婢春香，游于花园。见了美玉，便潜入珠帘内。觑见美玉，眉清目秀，丰姿可人，又闻其戏语，见其题诗，甚是惊爱。因仆正兴，将美玉叱出，乃移步至壁间，看其诗句。因想其情，欲和其韵，又恐他人知觉不雅。遂使婢以水洗去其诗，却自题一绝和之。写罢，又将美玉之诗，用纸抄了。再读之，愈觉有情。
乃叹曰：“真奇才也。”
又复想：“我这花园，牵长闭锁，此生纵然复来，又如何进得花园？这诗句题在此间，岂不明珠暗投了。”乃复使婢抹去，却携笔砚出围墙外来，将和诗写在墙外，自转绣房去了。
再说美玉，被正兴叱出，心中念念，想着池边美人。于路询知，其家是世宦，现有刘元辉老爷在家。当时转到寓所，明日又要复往。
其仆来安谏曰：“此等地方，一之已甚，岂可再乎？”
美玉曰：“非尔所知也。这样人家，有这样女子，其胸中必有才学。我已题诗在园中，料此女必怜而和之。昨日虽被他遂出，此乃无知小人，何必介意。我此番复去，或见了他家老爷，及池边美人，我便以才学动之。”于是，美玉复游于东郊。到了刘庄，日已近午。走到花园门口，只见园门紧闭。美玉乃绕墙散步，只见墙上有诗一首。其诗曰：
诗家常念谪仙狂，
谁觉仙风到草堂。
惟有芳桃能自艳，
斋心静俟看花郎。
帘中女题
美玉看罢大喜，曰：“此非池边美人，和我这韵耶？”乃取笔挥一词云：
一睹仙容魂散，
满腔心事谁知。
东瞻西盼竞差迟，
装聋作哑如痴。
写毕，自语曰：“今观此诗，足见其才与意也。不料，我美玉也有这个奇遇。”
又曰：“庭瑞，庭瑞，尔月下才女，未必胜我池边美人矣。”正自乐处，只见天上，阴云密布，雷电疾作。
来安曰：“雨来了，可回去罢。”美玉亦忙转身，于路且思且走，不觉风雨骤至，又无处可避，淋得遍身透湿，不题。
却说秀英小姐，自和诗之后，寤寐皆想着看花书生。又不知他题诗后，曾复来否。正寻思间，见书房壁上，挂有一副书生衣巾。遂生计曰：“以才怜才，情所难舍，何区区守此俗规。”遂将衣巾，假扮男装，手执小扇，由耳门而出，往城中访美玉。临出门时，暗嘱春香勿语。
却说刘元辉偶自散步，来到围墙外。忽见墙上有诗数行，看了大怒。又见有词，笔迹不同。
乃归问其妻景氏夫人曰：“汝女与谁有私耶？”
夫人曰：“是何言也？”乃将墙外之诗告之。夫人不解，乃问婢女春香，春香诈推不知。
夫人骂曰：“使尔伏侍小姐，理宜侍坐随行，敢推不知么？我且问尔，小姐何在？”春香亦推不知。夫人怒，乃以鞭挞之。春香受挞不过，乃直言花园始末，并及男装访美玉之事。夫人急得面如土色，元辉乃至秀英书房中，搜出美玉诗句。
乃大怒曰：“我家世代簪缨，岂容此辱女，坏我家声。”
遂正衣冠，打轿直抵吴县。使仆投帖入内。吴县即行出迎，至后堂坐下。元辉乃将游园之事，以及美玉题诗之故言之。
又言：“美玉拐诱女儿，男装私奔，求县主作主，欲除灭女儿。”于是县主即发火签，差人捉拿美玉。元辉乃使仆正兴，同往捉拿。正兴领命，与公差合在一处，向各处寻捕去讫。
元辉乃辞归，心中闷闷不乐。夫人私问随仆，乃知无辉欲除女儿。遂使人知会正兴，要卖个眼色，不许捉拿女儿。正兴得了这个消息，又恐违了老爷之命。思索间，只见一书生，挨身而过，视之，即小姐秀英也。因思老爷、夫人，亲不过自己骨肉，无非一时之气。不如卖个人情，免得他日埋怨。回顾公差尚远，乃扯住小姐，低声曰：“老爷大怒，已告知县主，着公差捉拿题诗人与小姐了。可速避眼前之风。”秀英闻言，遂望南而逃，不题。
却说美玉自从见了墙外诗句，如获至珍。正想情不了，乃出门外闲散，又欲往东郊探望，寻思无计可以进身。忽见前日花园叱骂的家人，带着公差而来，见了美玉便锁。正是：
方思刘府无由入，谁觉公差有意来。
未知美玉如何，且看下回分解。
第七回　朱子刘忠得梦　城隍庙张宏杀身
却说美玉，被公差锁了，扯起便走。美玉正不知何故，乃骂曰：“尔这狗才，只怕拿错了人。我是江右张相公，尔拿我哪里去？”公差更不答应，只扯他走。不一时，已到县前。
公差入内投到，知县即升堂。左右将美玉带上，跪于地下。
知县曰：“我看尔学问不凡，算得当时文人，正当专心科第，何得在此闲游。刘府花园，岂尔散步之所，况敢于小姐跟前，卖弄笔墨，更且拐诱小姐，罪在必诛。我今怜尔，青年秀士，不忍加刑。尔可将小姐，暗自放出，尔便速还江右，无得在此久留。”
美玉叩头曰：“此事甚冤。学生偶步东郊，误入花园，题诗之事实有。若小姐踪迹，学生实出不知。且刘府官宦人家，闺门甚紧，学生有甚法术，能拐诱小姐？求父台作主。”
知县怒曰：“我怜尔，尔尚不知。尔与小姐，两下有意，且尔二人之诗，现在此间，尚敢朦胧推托么？她乃闺中小姐，从不出闺门，今日因何不见？只道尔是个好人，却原来是个奸匪。可速招来，免受刑法。”
美玉曰：“冤枉难招。”
知县大怒，遂杖二十。亦不招，乃加之夹棍。
美玉受刑不过，只得含糊招曰：“小姐是我拐了，已先往江右去了。”知县乃将美玉收监，然后，使刘仆正兴，往江右大路追回小姐。连追两日，不见踪迹，只得自己转身。
却说美玉之仆来安，因美玉被吴县锁去，忙到县前打听，方知其由。奈又在内堂审问，不得进去。未及片时，遂将美玉收监。来安在监中会了一面，即行转到公馆，将所有物件，尽行封锁。乃出白银百两，交付房东，托其代送监饭。自己却收拾铺盖，星夜回吉水。不尚半月已到。见了张宏，具言美玉招祸之由。
张宏闻言，乃大哭曰：“吾年已半百，只有此点骨血，倘遭不测，奈何？”遂多带金银，与仆中常，同搭船往苏州而下，不题。
却说刘元辉之子刘忠在家，青年学博，议论有方，帝甚爱之。四月初，遂钦点为福建巡抚。忠谢恩出朝，即时收拾起身，望福建进发。由水路而上，不一日，船至南康，遂湾于朱子内歇宿。忠夜膳毕，步出船头，但见冷风习习，略有星光。须臾入舱，乃伏几而卧。
忽报福建王到，忠整衣出迎。王入船舱，忠纳头下拜。王命侍人扶起，赐坐于侧。忠偷眼看王，但见王相貌魁梧，俨然可畏。
王以手绰乌须，微笑曰：“足下青年科第，今则远任边疆，真乃世之豪杰也。”
忠曰：“臣下学识未充，妄窃科甲。今蒙圣恩，使为福建巡抚，因一时失计，妄授此重任，诸凡事务，乞大王指示。”
王曰：“少年学博，兹为封疆大臣，正堪展胸中之英才，而老夫亦得仗足下明威。”
忠曰：“大王‘谦尊而光，《易》道昭矣。请问驾自福建及此，将欲何往？”
王曰：“奉帝命为福建王，尚未到任，亦将起程。”乃从袖中取出一白圭，付刘忠曰：“此即为政之道，足下不可轻之。”忠拜受，王乃起身辞出，忠拜送去讫。忽然醒来，乃南柯一梦。
时已三更，忠甚奇之。回顾袖中，果有白圭一块，长尺许，上有刻文，横列三字曰：衡才编。读其略曰：
余姓张名博，衡才即号也。世居吉水。今上三十八年，秋九月，丙寅日，与族弟张宏自苏州返，舟宿内。宏起狼心，以药绝我命。凡三年，困守冥中。上帝以忠厚见怜，敕为星子城隍。又三年，升南康城隍。今升福建城隍矣。凡十有五年，含冤未伸。今宏数已终，明日辰刻，将泛失舵之舟，旋泊江心。祈即获之，以消余恨。
刘忠看毕，十分惊奇，乃曰：“既有如此奇冤，敢不为之分断。”是夜竟不能寐，乃秉烛独坐。天色微明，南康城中文武官员，皆来问安。
忠谓南康府曰：“今辰刻有失舵之船过此，敢烦贵府为我捉拿。”南康府领命，即使数鱼船，泛于江心，以待失舵之船。忽见一大船，从上流而来，被一阵旋风，将船吹到星子石上，把那舵打得粉碎。船既无舵，便被风吹转。这些鱼船，一齐摇到那船边，不由分说，便将那船，推进朱子来。南康知府回复刘忠。
忠曰：“再烦贵府，将那船上人，一概拿下。近有一紧事，欲借贵府公案结断。”知府领命，即将那船上十余人，尽行拿下。便使三班六房，往迎刘忠。
忠乃带了白圭，打道进城。知府接进堂上，刘忠即升堂，知府陪坐于侧。那一船人，面面相觑，竟不解何为。左右将诸人带上，跪于阶下。
忠厉声曰：“张宏，你知罪否？”
一人应曰：“无罪。”
忠曰：“可将应无罪者带上，余皆起去。”众人闻言，各自去了，惟一人伏地不起。忠闻其由，乃张宏之仆中常也。于是，将应无罪者带上，跪近案前。
忠问曰：“尔是张宏么？”
答曰：“是。”
忠曰：“汝何以至此？”
答曰：“特往苏州，路过此间。”
忠曰：“尔可将平生所为，从直招来。”
宏曰：“小人世居吉安，贸易为生，别无所为。”
忠曰：“尔同里有一张博否？”
宏答曰：“已去世多年。”
忠曰：“尔见他死否？”
问到此处，宏乃失色，勉强应曰：“如何不见。他即死在朱子内。”
忠曰：“尔如何知道？”
宏曰：“有个缘故。小人与他同船，自苏州归，不断船到此间，霎时无病而死。”
忠曰：“今有人告尔，药死张博。尔可从直招来，免受刑罚。”
宏心中自亏，口中却强，乃曰：“告我者是谁？”
忠怒曰：“天眼昭昭，岂容尔谋财害命耶！尔要对证，虽临死之日，可以得见。不用刑法，料尔不招。”遂将案上筒签，抛下地来。左右将宏推下。其仆中常跪上，愿以身替责。忠怒命将中常逐出。这张宏受责仗满，犹不肯招。
刘忠谓南康府曰：“昨梦神赐白圭，可以为证。”遂从袖中，取出白圭，与知府看。却命左右用大刑。
知府看了白圭，谓宏曰：“事已显然，何得强辩，自取刑苦。”时左右已将夹棍，夹在张宏脚上，只未收紧。
宏曰：“虽死亦不屈招。”忠命收紧夹棍，亦不招。再收三分，宏大叫求宽，愿招。
忠曰：“尔且招了再宽。”宏受刑不过，只得将药死之由，一一招上。忠命放开夹棍，即行锁入囚车。
忠遂用朱笔写判语云：
审得张宏，于今上三十八年，与张博自苏州归。船湾朱子内，宏起不良之心，因谋张博之财，遂害张博之命。张博含冤，十有五年矣。其正直之气，感于天地，故天命之为神，得降白圭授忠，以鸣宏恶。今神像现在闽疆，忠当戮宏于神前，以谢神嘱。
这判语晓谕，张挂府前。时南康城中，人人皆来观看，无不切齿骂宏。惟其仆中常见了判语，十分惊恐。
且说刘忠即刻下船，命将囚车带下，到了船上，即命开船。中常却不顾生死，跳上船来，向囚车跪泣。
宏在囚车内泣嘱之曰：“我已如此，必不能复生。尔可打听吾儿消息，倘有不测，我尽绝矣。今惟尔平素忠厚，必不负我心。到家时，惟善事主母，别无他嘱。”
中常泣曰：“主人不必忧心，仆愿以身代难。”遂跪向刘忠面前曰：“主人有罪，小人愿以身替，虽万死不辞。倘老爷不易我主人，我亦不能独生，便请先死于台下，决不眼见我主人受罪。”
忠慰之曰：“适间尔跳上船来，本欲重责，因怜尔是个义仆，故不忍见罪。尔主人谋财害命，罪在必诛，尔如何替得。尔欲自死于此，岂不负了尔主人，托尔后话，倒反为不美，不如去罢。”
中常只是叩头哭泣。忠命左右，将他推上岸来，却自开船，望福建进发，不题。
这中常只得归家，将此事报知主母。主母闻知夫被囚，子被监，忧闷成疾，几日遂死。中常只得安葬毕，复往苏州，打听美玉消息，不题。
却说刘忠到了福建，上任毕，乃往各庙行香。及至城隍庙，礼毕，仰看神像，大惊。因指谓从人曰：“此城隍，即我梦中所见者。”回顾庙貌维新，十分华丽。当下回衙。
明日，乃用一猪架，将张宏脱去衣裳，缚于架上，使二人扛抬，亲自送至城隍庙来。时阖署文武，俱在庙中伺候。刘忠到了殿上，坐于东旁，将张宏正中放落。
忠问宏曰：“尔识此神否？”宏仰头一看，更不答话，但见七孔流血，滴于地下。忠命割其两耳，宏大叫，如杀猪状。又命割其两股，剜其舌根，然后捣其首级，以木器盛之，献于香案前。左右以鸡、鱼伴之，是为三牲。刘忠乃起身，与多官一齐行礼。祭毕，命将宏尸弃于河中。各自回衙。忠将此事，修本进京，并将白圭解献，不题。
却说吴县知县，将美玉收监后，总捕小姐不着。正要提美玉审问，忽见禁子慌忙来报，说监内重犯张美玉，今早身故。知县闻报，惊曰：“小姐未获，该犯已死，如之奈何？”遂使人告刘元辉。
却说刘元辉，正在家中纳闷，忽有京报至，报其子刘忠，点了福建巡抚，于是心中大喜。忽又有知县使人，来说美玉之事。元辉曰：“此等奸徒，恨其死不早也。我那辱女，听其自去便了。”使人将此话，回复知县，遂将此事按下。
却说张宏之仆中常，来到苏州时，美玉已死多时了。中常只得觅寻美玉尸身，用好棺木盛了，搬回家中。时家中奴婢四散，财帛一空，只有僮仆来安，独守家中。中常伤感不已，遂葬美玉。葬毕，有自福建来者，询知张宏之故，只得请僧追修，凡四十九日。即毕，乃将其家庄田，均分与张姓贫户。遂与来安，同隐巫山寺为僧，后皆化身成佛。此是后话。
且说秀英小姐，逃出南门，进退无路。又恐家人看见，只得随路奔逃。因思美玉，才貌世所罕有，况且有意于我，岂非天缘！不如先往江右待他，未尝不可。但是，现今着差捉拿，倘一旦拿获，倒也皂白难分。正思虑问，又自解曰：“然以张生之才，亦不至于殃及其身。”于是，主意既定，遂决意往江右。且喜手上，有金镯一对，足为路费。恰遇一回头轿子，往九江的。秀英乃以银两，雇了此轿，坐到九江。算还了轿资，遂去轿而行。
未及数里，脚已疼痛。欲再请轿，又无处去请。正无可奈何，只得在亭子上，打坐片时。忽有二人，亦来亭上歇息。
秀英乃起身问曰：“兄等是哪里人氏？因何到此？”
那人曰：“我等是湖南人氏，乃同胞兄弟也，姓危名德，弟名云，俱在巡抚衙门走动。今奉差往苏州，公干回来的。请问相公，尊居何处？”
秀英随口答曰：“我乃吉水人也。”
德曰：“相公声音，似苏州人氏。”
秀英又随口答曰：“我自幼随父，在苏州读书，所以声音相似。”
德曰：“请问高姓？”
秀英诈曰：“姓张。”云问曰：“贵县有一张庭瑞老爷，想必与相公相识。”秀英曰：“尔问他则甚？”
云曰：“此人与我相善，故问之耳。”
秀英乃微笑。德曰：“莫非就是相公？”
秀英笑曰：“既然相善，何反不识？尔问我何事？”
德曰：“向闻相公高中，今何不在京会试？”
秀英诈曰：“适从京都转身。今日船到此间，被风浪所害，幸得小船相救，几乎性命不保矣。今孤身在此，将欲起岸返舍。”
二人齐声曰：“我有一船，往湖南去的，到得芦溪。今阻风在此，相公何不顺便，搭我船去。”
秀英闻言大喜，正合往张生家路途，乃曰：“既承二位相爱，足感盛情矣。”
于是，遂与危德兄弟下船。时南风已息，即行开船，望上流进发。危德兄弟，讹以秀英为庭瑞，在船十分敬重，乃空一床好铺盖与秀英睡，兄弟却作一床。
于是，说说笑笑，德曰：“相公还记得，吴城河下杨小姐么？”
秀英不解，乃曰：“我不知甚杨小姐。”
云曰：“相公好负心也。小姐自从那晚与相公，和诗订约后，转到衙中，时时切念相公，只望禀明大人，以成好事。不料大人见怒，将小姐遂下古井。幸得王大爷救出，避难山中。后又有山贼，劫入村中。小姐奔难，又被大人看见，以车载回。却又有一船缘故，左右与相公说了罢。”正是：
自己忧思大，别人故事多。
未知说甚缘故，且看下回分解。
第八回　说新文绝断刘园约　讲道德掩倒吴江盟
话说危云谓秀英曰：“还有一段缘故，左右与相公说了罢。”
秀英曰：“愿闻。”
云曰：“正月间，有一人，不知何处奸徒，冒了相公名字，到我大人衙中，前来就亲。相公在吴江，与我小姐唱和的诗句，他竟一概知道。我们大人，原不识相公尊容，竟被那奸徒冒认了。成亲之时，在洞房中，被我小姐识出面貌，使婢禀知夫人。夫人大怒，即着长沙县，锁拿奸徒审问。正要定他死罪，奈我大人不忍，遂令知县将他放了。可怜我大人、夫人与小姐，为着相公一人，作了几多故事。相公却将此事，抛开一边，安然自图功名，好负心也。”秀英闻得此话，引动自己情由，不觉浑然泪下。
德曰：“相公不必伤心，我大人将欲使人造府，请相公就亲。因恐相公进京去了，故未请耳。今幸相遇于此，敢请相公同往湖南，早成好事。”
秀英闻言暗思：“那吴江小姐所遇的张生，莫非是花园的张生？但此等人物，不可多得，必是他无疑矣。”
乃诈应曰：“我自京转，必须回家告知，然后方可应召。”危德应诺，自此更加敬重。
坐间，但见秀英面带忧容，危德曰：“相公在此寂寞，待我说个新文，与相公解闷。”
秀英曰：“愿闻。”
德曰：“苏州城外东郊，有一刘元辉老爷的小姐与婢女，在花园内看花。有一书生，与相公同姓，因寻春入他花园。见了那小姐，就写诗一首。那小姐却将他诗句抹去，又在围墙外，写诗和他。次日，那小姐就不见了。刘老爷见了墙外诗句，便大怒，就将此事，报到吴县。即拿书生到案，问那书生，拐带小姐，哪里去了。把他强打屈招，收监未几日，遂死在监中。那小姐竟无处寻踪。这事奇也不奇？”
秀英闻得此话，大惊失色，只得勉强应答。
自思：“张生既死，我复何往？但已至此，无家可归。不如乘此二人机会，往湖南一走。且那小姐，是有才之人，又与我同病，必然相怜，或者可以安身，亦未可知。”
主意既定。不一日，船已到了鹿江，秀英乃假意与危德兄弟作别。
德曰：“相公欲回府，当着舍弟，相送到府上，打住两天，原与相公来此。我便在此等候，同往湖南便了。”
秀英曰：“既承相邀，就此同往湖南便了。我当存封书信回家。”乃假意上岸，片时即下船来。危德兄弟大喜，遂开船望芦溪，一路而来。
及到湖南，危德先上岸，见了杨巡抚，交了公文，乃禀曰：“小人奉差，到苏州转身，在九江遇着大老爷女婿，在京会试回来，小人敬请他到此。今现在船上，专候示下。”巡抚闻言大喜，重赏危德兄弟。乃入内将此话，与夫人说知，夫人大喜。时梅香在侧，闻知此事，忙报知小姐。
时菊英小姐，正在观书，听得这个消息，乃喜曰：“天不负我志也。”乃嘱梅香曰：“尔认得张郎，可往观之。”梅香领命而去。
却说杨巡抚，一面使危德兄弟及家丁，用衙轿迎接女婿到衙门，大开暖阁，接进内衙。巡抚与夫人，起身相迎。秀英却从容下轿，行礼间，飘然可爱。礼毕，请坐于东旁。
秀英欠身曰：“小生寒窗中，久慕老大人盛德，今得晤明威，实三生有幸也。”
巡抚曰：“老夫幼而无学，：壮而无述，今则老之将至耳。蒙圣恩谬付边疆重任，赖国运安宁，得以自乐。然才实不称职，如足下青年学富，真乃后生可畏，今幸远临敝衙，得以点我迷津，此老夫之大幸也。”
秀英曰：“小生碌碌庸才，但愿朝夕蒙训，大人无自谦也。”
巡抚曰：“老夫年已六旬，苦无子息，孤生一娇女，年已十六，愿配足下为婚，未审尊意如何？”
秀英暗思：“只要见了他小姐，自有主意，权且应之。”乃曰：“既蒙大人谬举，谨当如命。只恐穷乡下儒，有辱小姐耳。”
正话问，内已设席。遂请秀英饮酒，巡抚亲自相陪。席间高谈阔论，对答如流，巡抚甚奇之。饮罢，命仆送秀英，至书房中歇下。
却说梅香，领了小姐之命，来到厢房，觑见秀英面貌，不是庭瑞，闻其声音亦不是。乃入告小姐曰：“此生又不是庭瑞，但其貌，不在庭瑞之下。今老爷令人，送到书房去了。小姐何不假扮男装，去一试，便知明白，免得再如前番之事。”菊英大喜，换了男子衣巾，往书房而来。
先使梅香通报曰：“少爷相候。”
秀英闻报，暗思：“适间巡抚，自言无子，又有甚么少爷？此必小姐假扮男装，来试我也。”乃出迎接入内。礼毕，分宾主坐，梅香立于菊英旁边。
秀英指之曰：“盛介请便，容申一言。”菊英满面通红，以目视梅香，梅香乃退。
秀英曰：“蒙令尊翁，以令妹下配于愚，愚已允从。适退入书房，有人言令妹，旧在吴江，夤夜与人联诗订约。后为令尊知觉，欲以家法治之。令妹奔避村中，又因贼难奔逃，为令尊捕转。不期又有奸人，冒庭瑞前来就亲，竟中其计，直到洞房，方为令妹察出，将奸人着县治罪。此事果有之乎？”
菊英见他不是庭瑞，正欲盘问。不料秀英反说出这段情由。只得答曰：“有之。”
秀英曰：“诚如是，令妹宁无愧乎？”
菊英曰：“舍妹自幼读书，诗才殊绝于人，当时尽称为才女。旧在吴江，偶观风月，适闻庭瑞高吟。因其诗词清新，知其为当世奇才也。才逢才，能不留题于光风霁月之下乎？是故，舍妹亦和其诗。二才景同而诗合，是以才怜才，而有以约也。以诗而发乎性情，岂凡夫俗子，所能识哉！家君过于刚烈，实一时之怒也。幸天不绝人愿，故舍妹得以旋归。奸人妄冒之由，亦家君失认之过也。舍妹察出奸冒，尚不至于失身。由此观之，舍妹不徒为才女，可谓烈女中之奇女也，复何愧焉？”
秀英乃笑曰：“吾闻有才者必有德，有德者必有行。令妹既读诗书，自负才名，必尊习孔孟之训，守朱程之规。且教养婚配，事由父母，礼义廉耻，修自身心。家庭有堂室之别，男女有内外之分，此数者，虽穷乡下邑、凡夫俗子，所共知也。令妹乃宦家子女，圣门贤才，自当守正恶邪，谨静深闺，方为有用之学也。乃因一诗而动心；不以男女分别，自负一点之微才；见人以为知己，闻人以为至交。遂不顾礼义廉耻，竞以终身自约。不思上有父母，任意施为，虽凡夫俗子，未必如是。兄乃以才名加之，则古今之才，尽成不美之名耳。令尊翁侃侃刚直，岂能容此。兄又以尊翁为过，是兄之大不孝也。夫为烈女者，身虽女子，志胜男儿，谨言慎行，以节为主。令妹既自失于庭瑞，又违命于父母，遇奸人而不早察，事临时而后变。面种种事端，岂烈女之规模也。堂上交拜，万民皆知。洞房合卺，三楚相闻。兄反以为未失身，岂必欲共枕同衾，方为失身者乎？兄以烈女归之，烈女中未尝有如是之事也。越之西子，善毁者，不能闭其美；齐之子姜，善美者，不能掩其丑。事已如是，岂舌辩所能掩乎？”这一席话，说得菊英，满面羞极，无言可对，更不好问他姓名，遂欲起身。
秀英一把扯住，曰：“令尊翁以令妹许我，我与庭瑞如何？”
菊英曰：“家父只道尔是庭瑞，尔既非庭瑞，何得冒名至此？”
秀英曰：“庭瑞已死，兄尚不知耶？”
菊英闻言大惊，曰：“尔何以知其死？”
秀英曰：“我在苏州，闻得庭瑞，在东郊刘府花园内，与一小姐和诗。后为刘老爷知觉，即行告到吴县。知县将庭瑞收监，未几日死在狱中。此事贵署公差，危德兄弟尽知。”菊英听了这个消息，受惊不小，急欲问危德虚实，又起身告辞。
秀英又扯住间曰：“与兄谈论半天，未曾请教高姓大名。”
菊英曰：“我乃杨巡抚之子，尔尚不知耶？”
秀英曰：“适间令尊翁，自言无子，然则令尊翁谎我耶？”菊英受逼不过，大叫一声，昏绝于地。正是：
气似涌泉关不住，语如利剑实难吞。
未知菊英如何，且看下回分解。
 
 
［此贴子已经被作者于03－8－7 12：25：47编辑过］　
03－7－25 15：27：13
欢迎测试书香斋书库SQL版　鲜花（0）鸡蛋（0）
liang4988
等级：新手上路
文章：58
积分：188
门派：书香斋
注册：03－5－15
第2楼　
 
第九回　假书生妙论惊巡按　真才女奇文夺会魁
话说菊英，被秀英逼得气满胸田，昏绝于地。时梅香正立于书房门外俟候，觑见小姐如此，连忙进来，扶起小姐出去。秀英倒也好笑。
却说菊英小姐，转到房中，气得眼闭口开，半晌不语。梅香着急，即忙来见夫人，说小姐陡然起病，不省人事。夫人闻言，忙来视病。只见女儿，头戴生巾，身穿蓝衫，长嗟短叹。夫人问其缘故。
菊英曰：“今日逼杀我也。”梅香乃将与秀英对答一席话，对夫人说知。
夫人曰：“今番之事，又奇怪了，他又言庭瑞死了，危德知道此事。”
遂暗使人召危德至，夫人间曰：“此生不是庭瑞，你为甚带他来？”
危德曰：“小人在九江遇着了，问他时，他自言是吉安吉水县人，姓张。小人因此便问庭瑞消息，他自己便认是庭瑞，且他年纪，又与庭瑞相同。因此，便邀他同来。”
夫人又问曰：“他说庭瑞，死在苏州吴县狱中，又说你也知道，可是真否？”
德曰：“此事却真，果是吉安人氏，姓张，但不知其名字。这事苏州城中，传作笑谈，都说那生是个才子，想来亦是真事。”
夫人听了危德言语，乃谓菊英曰：“今庭瑞既死，尔当小心，自守规矩。我为尔别择才郎便了。”
菊英曰：“儿志在此人，决不二心。倘其真死，惟有终身守节而已。今书房之生，惟作速逐出，休使他又坏我名色。”
夫人曰：“尔且耐烦，我当与尔爹爹商量。”是夜，夫人与巡抚将此事，细细说了。
巡抚曰：“此生虽非庭瑞，却与前番冒名的，大不相同。我当问其来由，观其举止，或者便将女儿许他。”
夫人曰：“倘女儿不从奈何？”
巡抚曰：“我自有主意。”当夜，夫妻争辩不定。次日早起，巡抚令人到书房来请秀英。
却说秀英正在书房纳闷，思欲见夫人，自表真情，无由可入。忽又巡抚使人来请，只得来见巡抚。礼毕，坐于侧。
巡抚曰：“敢问足下贵郡名邑，尊姓大名？”
秀英闻言，料是昨日书房的话，被他知道了，乃正色曰：“大人昨不知我姓名，便以令爱相许，何忽略之甚也。既以令爱相许，便是至亲，却来问我姓名，何谨慎之不蚤也。尝闻治家得法者，出仕必有可观。今大人治家如是，其辅国也可知。任边疆之重，为万民之主，宁不为群下笑耶？”巡抚闻言，气得如痴如呆，危坐不语。
忽夫人自后出，厉声曰：“昨日只道是庭瑞，故不必问。我女儿又说尔，不是庭瑞，何可不问？尔昨日气坏我女儿，今日又来气我老爷。”
秀英曰：“岳母不必动气，愚婿不过与岳父说话，怎么就气了岳父？又说甚么气坏令爱，愚婿何曾见他？此话令人难解。且令爱又怎知，我不是庭瑞，何不请令爱一会，真假立辨。”
夫人怒曰：“是尔自己对我女儿说庭瑞已死了，你还要辩些什么？”
秀英曰：“此话是对令郎说的，实未曾见令爱。”
夫人曰：“我实对尔说罢，我有什么令郎，他就是我女儿”
秀英笑曰：“原来令爱善于男装，可敬，可敬。”
夫人曰：“尔实是哪里？可以直说来，免得遭刑后悔。”
秀英曰：“务要请小姐出来，我便实说。”
夫人曰：“我女儿乃千金小姐，岂肯与尔说话。”
秀英笑曰：“昨日谈论半天，今朝却又不同。”时巡抚在坐，愈听愈恼。
却说菊英小姐，在屏风后，听得父亲被他气倒，母亲又与他说得越发可笑，捶胸叹气不。已当下听得要他出来，方说姓名。遂走出厅上，曰：“何处匹夫，不知尊卑，擅敢与老爷、夫人斗口耶？”
秀英曰：“夫唱妇随，理之当然，尔敢助母而逆我耶？”言讫，望书房而去。菊英闻得此话，大叫一声，又昏倒于地。夫人救醒。
巡抚骂曰：“生尔逆种，使我几番气绝。今不除尔，何以治人。”遂取棒望菊英便打，夫人拦住。梅香便将小姐，救入房中去了。
夫人怒命仆至书房，来拿秀英。须臾，仆执一秀才衣巾至。
禀夫人曰：“仆到书房，四顾无人，只有一衣巾在此。”
夫人曰：“莫非他走了？尔可着捕快，各处捉拿，休被他走脱。”仆又领命而出。忽一人自旁门而入。
曰：“夫人不必动怒，妾已在此间了。”
夫人视之，乃一女子也。忙问曰：“尔是谁家女子，怎么到此？”
女子曰：“妾乃江南苏州人也。家父刘元辉，原任云南布政。兄刘忠，现为翰林学士。妾名秀英，年方二八，因与人联诗，被父亲逼逐，落难于野。后遇危德兄弟，认妾为庭瑞。妾因慕小姐高才，恨不即见，故不辞千里而来，投及府下。初到时，本欲尽吐衷情，又恐大人不容，只得暂隐于腹。后与小姐书房谈论，思欲实告，奈因小姐男装而来，又恐其仪不合。适间欲言，又因大人默然在座，又不敢言也。兹遇夫人，故将心腹尽诉，望夫人见怜，乞赐收育。言讫，浑然泪下。
夫人曰：“原来你与我女儿是一样之心病也。千里来投，自应相留。但是昨日若不气我女儿，亦不至有今日之事也。”
时菊英在房中，闻得此事，遂走出来，笑曰：“尔乃熟读圣经，深通道德，亦有如此之事耶？”
秀英亦笑曰：“昨者，言辞唐英，实欲掩自己一时之丑耳，祈小姐见谅。”
夫人谓菊英曰：“尔独忘却张村耶？彼此皆宦家小姐，同一心病。既难中来投，自应以礼相待，当以姊妹称呼，毋容相妒。”
菊英曰：“儿乃戏言也，何妒之有。”
秀英曰：“蒙夫人深恩，愿拜为膝下。”遂倒身下拜。夫人甚喜，使与菊英结为姊姐。秀英占长一月，菊英居次。
却说巡抚，正在前堂纳闷，忽有仆听得此事，就一一对巡抚说知。
巡抚闻言，转笑曰：“此真千古佳话也。”遂入内，夫人忙使秀英下拜。
巡抚扶起，嘱之曰：“今张生既死，尔姊妹务要痛改前非，谨守闺门，毋再如此。”二女低头不语，遂唯唯退入房中。
自是，秀英在此安身，与菊英十分相爱，日则同食，夜则同榻，总以读书为事。菊英却将吴江之诗，与秀英看；秀英亦念花园之诗，与菊英听。二女见了此诗，无不赞美。
秀英曰：“贤妹诗后，题得是张庭瑞名字，我花园中，题得是张美玉名字。狱中死者，美玉也。这等看来，庭瑞不曾死。”
菊英曰：“此等才子，哪有几个。想来，美玉就是庭瑞的别号，或者改了名字，亦未可知。”
秀英曰：“此亦不必稽考。凡事总有一定，人谋徒自取辱耳。”遂不计较，按下不表。
再说庭瑞，自省中中试后，在家等候湖南菊英小姐信息。不料等了数月，不见动静。过了残年，便打点进京。兰英亦要同往，何大姐亦不阻她，便令与庭瑞，一同进京。雇了船只，带了家丁，顺水而下，不下一日，到了南康。便湾住了船，乃进城邀建章。时方老爷，早已催促建章进京，建章因与庭瑞有约，便在家中等侯，其所需物件，早已安排。当日接着庭瑞、兰英大喜，遂拜别父母，一同下船。于路咏物留题，十分得意。不上两月，已到京师，租了寓所歇下。
时天下举子，纷纷齐到。及至考期，便各各接号、应点进场。是科大总裁，是大学士孙建庭主考，十分精严，专取真才。未及半日，三场早毕。庭瑞等转到寓所，各自言出诗文，尔爱我喜，好不得意。过了几日，场中榜出。时乃半夜，四方士子，各执火把，左冲右探，争看榜文。时庭瑞正在睡梦，闻得外面喧哗，始知榜出。忽有数人，前来打门。庭瑞开门问之，只见数人，手拿报条，报称中了会元张兰，又报二名武建章，三名张庭瑞。时兰英、建章都已起来了，见了报条，喜不自胜。当下以银子，打发报子去讫。便到各衙门拜客，京都官员，无不称赞。未及半月，又进文华殿殿试。试毕归寓，专候殿试榜出，以定次弟。
是夕，庭瑞等三人，在同年处饮酒归，将醉，各自就寝。忽有二人叩门，庭瑞出问，二人曰：“帝君升殿，立等尔去。”庭瑞乃整衣，随二人来到一所宫殿，十分华丽。到了殿前，见有公案，便立住了脚。二人曰：“帝君在二殿。”庭瑞遂入二殿，立于阶下。偷眼看见一帝，端坐殿上，仪表惊人，年约半百，手绰乌须，眼阅文卷。两班人各捧文籍，公案上字积成堆。那二人跪上禀曰：“庭瑞已到。”帝命带上。二人乃将庭瑞唤上，俯伏案前。帝曰：“尔年已二八，父仇尚不知报，何以为人。今将去尔爵，令尔变犬。”庭瑞不解其故，正要急辩。忽见一金盔金甲人，形容古怪，左手拿一金斗，右手拿一朱笔，用笔在庭瑞头上一点，左右武士，将庭瑞推入于黑暗洞中。霎时醒来，乃是南柯一梦。正惊疑问，又听得兰英，在上房大叫：“奇怪！奇怪！”乃急问之。正是：
方觉南柯梦，又闻女怪声。
未知何事古怪，且看下回分解。
第十回　德泉庵道士解梦　文华殿圣主招婿
话说庭瑞，正惊疑自己之梦，忽又听得兰英叫奇怪，乃问其故。
兰英曰：“方才睡着，得一奇梦，梦见有二公差至此，将兄捉去。我一时着急，又不知何故，随后赶来。赶到一所大殿前，只见哥哥进去了。我亦要进去，被守门的阻住。因此，在殿外等候。不期有甲士，手提利刀而出，我将欲回避，不料被他捉住，言我是恶人，要剜我心。我苦苦哀求，总不肯放手，却叫那两个守门的，将我捉住，剥去我上身衣服，便以利刃，剜我的心，十分利害。霎时，竞将我心剜出，守门的把我推入一黑暗洞中。霎时醒来，乃是南柯一梦。此事不是奇怪么？”
庭瑞曰：“我还更奇。”遂将所梦与兰英说了。于是二人各自惊异。次日早起，便将所梦与建章说知。
建章曰：“梦寐之事，不可信，亦不必疑。弟昨晚也得一梦，梦见东墙上，生一奇花。我甚爱，欲摘之，奈太高，欲摘不着。有一人似我相识，以手托我足，方才摘下。那人与我白布三尺，缠于花外。不觉醒来，乃是一梦。”
庭瑞曰：“我素来不梦，今三人在此，便有三梦，其中总有应验。但是我等不能解测耳。”
当下早膳毕，三人青衣小帽，步出北门外散步。见一庵堂，横书三大字，曰“德泉庵”。庵前有一伙人，簇拥在一处。庭瑞等近前看之，只见一道士，与一童子求卦，正在设蓍。须臾，求出一卦，是乾之。
道士曰：“尔问父病，已今弃世了。”
童子惊问曰：“何以知之？”
道士曰：“乾者，父之象也。者，数之极也。乾尽午中，今午时已过，复何问焉。”
正言间，只见一人，如飞走来。
谓童子曰：“尔父亲死了，尔还在此何干？”童子闻言，大哭而去。时庭瑞等，看见这个道士论卦，说得有理，便也来问卜。
道士见了庭瑞，忙立起身来，曰：“贵客到此，有何贵干？”
庭瑞曰：“特来求卜。”
道士便问：“所卜何事？”
庭瑞曰：“因梦有疑，欲决之于卜”
道士曰：“有梦便有兆，吾当为君解之，更不须卜。”于是庭瑞便将梦中之事，对道士说了。
道士曰：“公乃今科状元也。”
庭瑞曰：“何以见得？”
道士曰：“将击其爵，爿字之西，再加一犬，岂非状元之兆。”时观者，皆善其论。建章亦将所梦告之。
道士曰：“君非人乞养之子耶？”
建章闻言，暗思：“自己原是江中救起的，人皆不知，今倒被他道破。”暗暗奇之，却又推说不是。
道士曰：“乞养之由，公自不知，令尊翁隐而不言故也。观君两朵白眉，出类拔萃，非等闲可比。唇上有红痣，名二龙戏珠，只是二龙不分阴阳，故知君欲作为两姓人耳。君适言之梦，仔细想来，探墙摘花，今科探花，必属君矣。但是外缠白布三尺，必主令尊翁弃世，应在三年之丧也。”建章闻言，大惊失色。兰英亦将所梦告之。
道士曰：“显然之事也。恶去心，乃亚字也，君则亚于状元矣。”三人闻其解梦之说，甚奇之。遂谢以白银数两，即归转寓所，不题。
却说大总裁孙建庭，于殿试后，万历皇帝命他，批阅文卷，以定次第。不二日，便入朝复旨。帝临太和殿，建庭俯伏奏曰：“臣奉旨阅卷，今已分出次第，请陛下御笔评定。但是，今科文明秀美，大有可观者，前三名，其乃天降才星。自太祖开科以来，未尝有如三子之才者。此正国家祥瑞，文明当显之日也。”帝闻大喜，遂下旨，着今科进士，明日早朝听选。当日退朝，不题。旨意一下，三百进士，俱于明日五鼓，齐集于午朝门外。但见黄榜高挂，状元便是张庭瑞，榜眼张兰，探花武建章。三人各自欢喜。时，文武官员，俱在午朝门外。霎时，帝座文华殿。文武朝见毕，鹄立两班。帝命黄门官，选召新科状元，及榜眼、探花朝见。庭瑞等三子，俯伏金阶。帝见三子，青年俊秀，十分喜爱。遂御赐金花两朵，御酒三杯。三子谢恩、插花饮酒毕，退入文班。帝又选二甲、三甲上殿，逐一赐以花酒毕，各自归班。
帝召大总裁孙建庭曰：“朕观今科三顶甲，青年秀美，世所罕有。联正宫李后生一女，名璧玉，年十四岁。朕弟秦王有一女，名金鸾，年亦十四岁。二女聪敏非常，深通翰墨，朕实爱之，欲得佳婿相配。今状元、榜眼、探花，乃富世之才，朕欲从三子中择二，以二女配之，卿为朕择焉。”
建庭奏曰：“臣愿举状元，以招驸马，榜眼以招郡马。”
庭瑞在文班中，听得此事，诚恐误了菊英，连忙出班奏曰：“臣自幼已订结发，将欲归娶，今不敢忘贫贱，而就尊贵矣。请陛下别选贤士，以配公主。”
帝曰：“卿既有配，朕亦不相强。”
建庭接口曰：“状元既有结发，便以榜眼为驸马，探花为郡马。”
建章因与张兰，在江西省议了婚姻，亦忙俯伏奏曰：“臣亦定了婚姻，不敢妄冒。惟有榜眼，年才十四，尚未定婚，可以应命。”
帝曰：“既如是，卿与总裁为媒，招榜眼为驸马。”庭瑞与兰英，暗暗着急，欲辞不能。
兰英只得跪奏曰：“蒙陛下深恩，谨当遵旨。但臣幼弱无知，公主亦尚年幼，伏乞从容数年。”帝准其奏，遂退朝。庭瑞等归到寓所，始信道士之言。次日，往各处拜客游街，京城中官吏军民，无不夸美。
却说帝女璧玉，与秦王女金鸾，年六岁时，帝与王夜饮于花园，二女于席前，捉萤为戏。时桃正熟，帝起身摘一桃与金鸾，却又偷眼看璧玉。璧玉只当不知。金鸾乃将桃，送与璧玉，璧玉不受。金鸾却将桃，弃于席上。
璧玉曰：“我与尔分食如何？”
金鸾曰：“可矣。”璧玉遂拔帝所佩之小刀，将割而分。帝勿许，乃复去桃于席上。帝甚奇之，因见月下花影。
指谓二女曰：“有能扫开花影者，许其割桃分食。”
璧玉曰：“我能去其影矣。”乃取帝座边掌扇遮之，影遂不见。
帝曰：“欲去花影，又有扇影，越发不好。”
金鸾曰：“我能去花影矣。”乃取席上烛，照于花下，花影遂无。帝见二女，如此敏捷，惊喜欲狂，舞掌大笑。
金鸾曰：“可以分食君赐矣。”逐取秦王佩刀割桃。帝急止之，乃复起身，摘一硕桃与璧玉。二女各受桃，携手而去。有诗叹曰：
金鸾、璧玉让桃奇，
恰似夷、齐弃国时。
古圣遗风藏史内，
深宫幼女怎先知？
自是，帝深爱二女聪明，令其同居读书。七岁遂能文，今已长成。帝因见状元等俊秀，遂欲为二女择婿，当下将璧玉定了榜眼。退入内宫，便与李后说知。李后乃暗差人，来榜眼公馆，问榜眼年庚。
却说兰英归到寓所，心中忧闷，将思欲埋名绝迹，退守深闺。忽见李后使人，来问八字。明知是欲与公主合婚。庭瑞亦通命理，便与兰英假造一夭寿八字，付来使去讫。
正与建章闲坐，忽见一人，身穿素衣，哭拜于建章之前。建章大惊，视之，乃家仆长松也。
忙问何故，长松曰：“大老爷去世矣。”建章闻言，大叫一声，昏绝于地。庭瑞等慌忙救起，扶到床上，半晌方醒。庭瑞与兰英及其仆，皆立于床前流泪。
建章谓仆曰：大老爷有病，尔何不早来报，直到如今，方才到此。尔可将大老爷病患，从头说与我知。”
仆曰：“自公子起身后，未及半月，大老爷遂患病在床，夫人遂欲着仆，来京赶公子，却被大老爷知道，将仆止住，说公子进京，求取功名要紧。后来渐渐病重，口口声声说，倘或弃世，可将棺木停在中堂，弗使人进京，惊动公子，俟会试后，方可前去报信。所以家中人，俱从其言。”
建章哭曰：“爹爹爱我，何乃至此。”
又顾庭瑞曰：“道士之言，诚不谬矣。”遂于是日承服，即行作表，托庭瑞申奏，连夜遂欲奔归。
庭瑞止之曰：“令先君即已辞世，不能复生，今兄欲连夜奔丧，未免有伤贵体，恐负令先君之遗意。”
当夜乃止，明日遂行。庭瑞因其未进饮食，乃设酒饯行。
建章泣曰：“弟与兄自白鹿以来，幸同科甲，本欲朝夕相聚，常听教诲。今闻先君去世，恨不能插翅飞归。虽有龙肝凤心，亦不能下咽。”
庭瑞曰：“令先君父也，弟亦朋友也，俱在五伦之列，又何亲何疏。兄尽其孝，弟尽其情，倘不饮我酒，亦当饮我心。”建章闻言，只得就席。执杯在手，不觉泪落杯中。
兰英劝之曰：“父母之丧，人皆有之，宜自惜焉。”建章愈悲，泪流满襟。
庭瑞又慰之曰：“令先君在日，每痛督兄，以读书为事。今即科甲联捷，则令先君，于冥冥之中，未尝不欢然含笑矣。今既名列仕途，身被国恩，又当以朝廷为念。若一旦过于悲切，则哀而必伤。哀而伤则精神损，志气衰矣。既不能报君恩，又不能继父志，反为不忠不孝之人也，可不自惜乎！”
建章曰：“弟非不自惜，奈此心自然伤惨，欲止不能耳。”言讫，泪如涌泉。庭瑞、兰英亦皆下泪。
建章乃离席曰：“弟酒力不胜，愿兄见怜。”庭瑞亦不相强，遂命撤席。建章即起身，二仆相随，庭瑞、兰英相送。
建章执兰英之手曰：“尊兄他日回府，于岳母前，善为我致意。若令妹尚在年幼，宜善教之。”
兰英闻言，浑然泪下，曰：“此事勿劳嘱咐，兄宜自珍。”言讫，三人皆下泪。
建章曰：“路途遥远，兄等不能代弟行矣，且请回寓。”庭瑞与兰英却送至十里而别。
却说李后得了榜眼的八字，遂使推命者，与公主合婚。及推命者开了八字，批评停当，太监拿进宫来，呈与李后。
李后一看，遂来见帝曰：“陛下以榜眼为驸马，妾深以为不可。适得榜眼八字，使术士推之，言榜眼命必天寿，且妨女家，似此宁可招乎？”
帝笑曰：“妇人之见，真乃可耻。我有我的福气，一女婿何能妨我。”
李后曰：“女儿却是我的，必不能由陛下。”言讫竟哭。
帝曰：“尔不须性急，朕当决之于卦。”乃命太史筮之，得火泽睽卦，六爻安静。
太史奏曰：“观卦之象，二女同居，其志不同行。内卦少女，为泽为金，外卦中女，为日为火，火与金，不相容也。外卦有文明之象，故中榜眼，然其气中虚，实有女子之象。惟陛下自裁。”
帝曰：“朕将退之。”
次日早朝，驾坐光明殿，群臣朝恭毕，庭瑞将出建章之表申奏。
只见黄门官启奏曰：“福建巡抚刘忠，有白圭表章奏闻。”帝命呈上御案，观其略曰：
福建抚臣刘忠诚惶诚恐谨奏，为奏闻事：臣奉命出守福建，由水路舟至南康，夜宿于朱子内。梦神赐白圭。梦既觉，白圭仍在袖中。因取观之，则圭上有镌文。细读其文，始知梦中之神，乃福建城隍也。其一切含冤之故，悉具圭中。不期恶人数终，突然而来，自受臣绑，囚至福建，果见新塑城隍，宛若梦中之神。是以，立诛恶人，以谢神嘱。谨将白圭进呈，伏乞圣览。
帝将表文看了，又将白圭，反复细看，乃叹曰：“有此奇冤，必有此奇报。阴阳之理，诚不谬矣。”正是：
阴阳诚不谬，善恶果无差。
未知皇上如何发落，且看下回分解。
第十一回　张状元衣锦还乡　武探花居丧守服
话说帝见刘忠之表，及白圭之说，十分惊奇，即将表章及白圭出示群臣。
庭瑞近前见了白圭，忙俯伏金阶奏曰：“张衡才，臣之父也。原因与房叔张宏自苏州归，至南康朱子内，无病身故，却是叔父扶柩归家。臣母感其德，将家事付他管理。数年来，只见宏叔富厚。后因见其行为不公，是以绝其往来。若毒害之由，实无一人知觉。”
帝问曰：“卿父平日做甚事业？”
庭瑞奏曰：“臣家自祖上以来，颇有家资，臣父平日，惟施财济困而已，别无所为。”
帝赞曰：“《易》云‘积善之家，必有余庆’，诚哉！是言也。在他人，纵有此冤，未必遂有此报，况身为城隍，受上帝之敕命乎！此等伟人，世所罕有，朕今加封为：天下都城隍，以彰其德。”庭端闻言，忙叩头谢恩。帝命将此事刊报，颁行天下。自是，天下人皆知此事。当时，庭瑞又俯伏金阶，将建章之表呈上。
奏曰：“探花昨因父殁，即行奔归，兹遗有表章，奏闻陛下。”帝命侍臣，递上表章，观其略曰：
探花臣武建章谨奏为丁忧事：臣父方山，原任漳州道职，因衰老多病，蒙圣恩，舍归田里。臣奉汤药有年，于今二月数卒。臣痛惨无地，身服齐衰，不敢朝见，谨修表上闻，伏乞圣听。
帝看毕，乃曰：“探花有丧，不容不去。卿等在朝，当为朕勤心辅国。”
庭瑞奏曰：“臣兄弟，一介书生，幸窃科甲，敢不尽忠以报国恩。今国家闲暇，伏乞圣恩，假臣旋里数月，不胜感激之至。”
帝曰：“卿欲归家，宜早来京，以应国用，勿负朕心。”又曰：“朕昨许榜眼招为驸马，似乎榜眼面有难色。回思姻婚之事，自有定理，何可强也。今榜眼别择良配可矣。”兰英暗喜，一同叩头谢恩。帝乃退朝。
百官各转衙门，皆知状元、榜眼，奉旨回家，俱纷纷来送礼。庭端与兰英，回到公馆，令仆收拾行囊，将欲起程。因各官前来送礼，只得向各衙门辞行。次日早起，百官又来送行。庭瑞与兰英，逊让不过，只得与多官步行，送出城外方止。庭、兰方才上马。行未数里，只见有人跪禀曰：“新科各同年老爷，俱在前面等侯。”庭瑞乃策马向前，早望见一班同年，俱在长亭之上。于是乃与兰下马，步至长亭。
众同年齐揖曰：“闻知状元兄弟回府，弟等特具一觞，聊以作饯。”
庭瑞谢曰：“弟一介寒儒，偶然饶幸，何敢劳诸兄盛设，使弟于心怎安。”乃与兰英就席，诸同年争欲敬酒。
庭瑞谢曰：“弟酒力甚微，不能多饮，愧领数杯，足感盛情，愿诸公见谅。”众乃止。
须臾，庭瑞离席曰：“弟不胜酒力矣。今暂相离，数月后又将复来，少不得同事有期，再当酬谢。”众因其行色匆匆，亦不强欲其饮。皆离席相送，拱请庭、兰上马。庭、兰决要步行。
将百步，庭瑞谢曰：“叨蒙盛饮，感惠已极，何敢再劳远送，请此止步。”
同年中一长者曰：“我等相送，反劳状元等步行。不如止步，但请状元兄弟登鞍。”于是，众皆揖逊，庭、兰只得上马，欠身一揖而去。众同年亦各回寓。
却说建章奔丧归家，于路无分昼夜，赶到家中，将近门首，遂呼天而哭。及入门时，但见满门亲眷，乃奴婢辈，一堂尽白。见了建章，一齐哀泣，哭声大震。建章跪拜灵前，伏地痛哭，眼中流血。众人扶起，潜入孝帐。只见堂上两副灵柩，大惊。
未及开言，众泣曰：“老夫人亦于前三日逝矣。”建章闻言，仰面而倒，昏绝于地。众人救起，徐徐方醒。以头冲柩上，几番气绝，众人救住劝解。
建章大哭曰：“父母年迈，不能朝夕奉养。乃远离膝下，自图功名。今父母双亡，不孝之罪，何能苟免。”言讫大哭，又昏倒于地。众人扶到床上，哀惨已极。时府尊率满城官员，俱来吊丧，不见建章谢宾。
府尊曰：“闻公子得中探花，今已回府，如何不见？”
其仆叩头泣曰：“公子自京归，因伤大老爷身故，于路受尽奔苦，到家又见老夫人去世，遂闷绝于地，仆等救醒，哀惨太甚，今已四日，水浆不进，卧于床上，只有一口气，亦恐不能久矣。”知府闻言，感其孝心，遂率各官，至其榻前相劝。
建章瞑目曰：“谁在此？”
仆答曰：“府大老爷，与满城官员，在此吊丧。”建章闻言，一跃而起，见府尊立于床前，慌忙跪下叩头。
知府扶起，慰之曰：“探花宜自惜，无过伤矣。”
建章泣曰：“父母年迈，不能定省寒温；父母临丧，不能自守礼制；府尊至而不迎；吊客来而不接。不孝不敬之罪，实弥苍天。”
知府劝曰：“父母之丧，谁能免乎？探花不可过伤，切宜自珍。”众官亦劝，建章只得点头。各官辞出，建章掩面哭送。各官别去，建章又扶于柩上痛哭。亲友苦劝，始略进饮食。于是，将择日治丧。
忽又有二少年，素服而来，后有随人，手捧祭仪。建章在孝帐内，觑见二人，乃庭瑞兄弟也。因居丧，不便出迎。庭瑞令摆开祭仪，遂与兰英在灵前礼拜。庭瑞自读祭文曰：
维年月日，张庭瑞暨弟兰，谨具牲仪，致祭于方翁老大人之灵前，曰：呜呼，方翁不幸数终。浮生若梦，渺渺一空。人岂不伤，我心实痛。翁如有灵，享我一尊。吊翁盛德，远布福泽。君为嗟惨，民为断肠。吊翁治家，教子有方。名传天下，才胜群英。想翁当年，凡谋有节。哭翁辞世，伏地流血。报国以忠，治民以德。幽为鬼神，正气永赫。呜呼痛哉，伏为尚飨。
读毕乃起，建章叩头谢宾。庭瑞扶起，共入孝帐内。谈及数语，内堂席已安排，遂请庭瑞、兰英饮酒。建章相陪，各言别后之情。
酒过数巡，庭瑞起身曰：“弟在九江雇船到此。今船湾在朱子内等候。当此顺风，不能久留。就此告辞，数月后进京，再来造府。”
建章留之不住，只得送至门首，乃曰：“弟制服在身，不敢远送，望勿见罪。”
庭瑞曰：“是何言也，孰不知礼。”言讫，一揖而出。来到船上，即刻开船。顺风而上，往吉安而来。自是，建章在家，择日治丧，自此谨守服制。
再说何大姑在家，自从打发庭瑞、兰英，进京去后，家中虽然富厚，亦觉冷落，乃往妹家居住。妹夫夏松，甚是礼敬，其妹终日，相与笑谈。妹因无子，亦有忧思。屡劝其夫娶妾，夏松只是不从。大姑亦每用好言劝解。
一日，张家仆来禀大姑，曰：“家中报子到了，报姑娘中了会元，大相公中了第三名。”大姑大喜，乃作书，令执事之仆，打发报子去讫。
过半月，又有仆来来，曰：“家中又有报子到，报大相公中了状元，姑娘中了榜眼。”大姑闻得喜报，乃辞过妹夫，即起身归家。其妹同来贺喜，姊姐同驾一车，仆从随后。比及到家，多以金银，打发报子去了。
又过一月，忽报状元回府。时大姑正与妹妹，在房中闲坐，闻得此报，即与妹同出中堂。但见满堂旗帜，庭端、兰英立于堂上。见了母亲，遂跪拜于地。大姑扶起，命拜二姑。二姑忙欲答礼，被大姑捉住，受了四拜。庭、兰拜毕，大姑命坐于侧，细问京都之事。庭瑞乃将福建巡抚上表，及父亲含冤之故，言与母知。
大姑闻言，不胜忿怒，曰：“我在梦中十余年矣。近在尔姨娘家归来，始知宏贼那厮，家产尽绝，原来如此，恨未生食其肉耳。今蒙福建巡抚，与尔父报仇。此等大德，即当往谢之，且得祭尔父之灵。”庭瑞点首应诺。
兰英又曰：“今父亲蒙皇上，敕封为天下都城隍，各省有诏颁行。”
大姑曰：“以尔父之德，为城隍，于职无愧。然圣上之恩，难以报效耳。”庭瑞又将建章得中探花，及其父母双亡，一一说了。
大姑曰：“彼既无父母，须要他到此招亲。”
二姑曰：“此言是也。只是他现在居丧，且待他满了孝服，作书请他便了。”大姑点首应诺。当下择日祭祖，房族人等，为之竖旗挂匾，忙了半月。
于是，庭瑞与兰英，同往福建。不一日，到了省城，令仆具帖，入巡抚衙内。刘忠在内衙，见了状元、榜眼名帖，随步出头门迎接，与庭、兰揖让不过，挽手同进暖阁。到了后堂，庭瑞与兰英，便纳头下拜。正是：
兄妹同谢德，父子共沾恩。
未知刘忠如何，且看下回分解。
第十二回　祭城隍刘张三结盟
接圣旨兄妹两承恩
话说刘忠迎接庭瑞、兰英至私衙，庭、兰倒身下拜。刘忠忙扶起，逊坐于客位。
乃曰：“殿元先生兄弟到此，弟实难解。请问光降敝衙，有何见意？”
庭瑞曰：“大人忘却白圭乎？”
忠曰：“白圭已解进京师，状元何以知之？”
庭、兰泣曰：“授大人白圭者，学生之先父也。大人所戮者，先父之仇人也。大人为先父报仇，真乃重生之父母也。因在朝，立于班中，帝将白圭出示诸臣，是以知先父之冤矣。”言讫，以手试泪。
忠曰：“原来愚所梦者，乃状元父也。虽然受害于宏贼，今贼已被弟所杀，则令先君之恨已泄矣，又何伤哉？且令先君，又受皇上敕封，为天下都城隍。今圣像现在此间，弟明日与状元，同往致祭如何？”
庭瑞曰：“感大人巍巍之德，已无可报效。若再劳大人，先君亦恐不安矣。”
忠曰：“城隍乃我境内之主，礼所当祭也。倘状元不弃，愿结为兄弟。”
庭瑞与兰英曰：“若大人见爱，得常侍左右，故所愿也。”刘忠大喜。三人遂于衙内，嘱告天地，愿结为生死之交。刘忠年二十居长，庭瑞十六次之，兰英居三。于是，设酒欢饮，至晚方撤席。兰醉先寝。刘忠邀庭瑞，至书房闲散。庭乃暗将兰英男装之故，对刘忠说知。
忠曰：“原来妹妹如此奇绝，真可敬也。既已名扬天下，宜早隐身退避。若再如此，恐主上察知，反为不美。”
庭曰：“兄言是也。但此事尊嫂处，亦不可言，惟弟与兄知之耳。”二人谈至半夜方寝。
明日清晨，忠出令箭一支，令阖署文武，至城隍庙祭祀。先使人牵牛羊马匹，至庙前俟候。忠却与庭瑞、兰英，三人乘轿，望城隍庙而来。比及到时，阖署官员俱在庙前俟候。忠即命宰杀牛羊马匹，献于殿上，然后奏乐。忠与庭、兰，致祭于殿上。
庭端俯伏告曰：“儿等无知，以至爹爹含冤负屈。幸爹爹自显威灵，得蒙忠兄报仇。今忠兄不弃，愿与儿等，结为兄弟。儿等不胜感德，伏望爹爹冥鉴此心。”
祭毕，各官俱挨次行礼。既毕，忠谓各官曰：“列公暂回衙署，午刻，概请到院上饮酒。”众皆应诺而退。
忠等三人回衙，即使人设席于花厅。至午刻，各文武俱到院上。忠使人请入花厅，文东武西，依次坐定。忠、庭、兰三人，陪坐于末位。未及举杯，先令花亭中，焚异美之香，奏和平之乐。百鸟皆来，翩翻花下。众欣然而饮。酒行数巡，忠起身于各官之前敬酒，众皆失色，似有不安之状。
忠曰：“今日之酒，为我结义而设，乃义酒也，无论名爵，以长者为尊，诸公各宜欢饮一醉。”众官不得已，乃饮其所敬。少时，庭瑞、兰英各起敬酒。直饮至日落西山，各官俱已沉醉，礼节暂乱，忘其尊卑。
庭瑞饮酒乐甚，舞掌而歌曰：
微躯五尺兮，
何所不容。
潜心圣学兮，
渊源无穷。
忆昔寒窗兮，
谁为知己。
喜今畅饮兮，
满坐豪雄。
歌罢，众皆大笑。于是，众文官诗兴　然，各咏新诗。西边武官，冷落无趣。周总兵奋然起曰：“状元以文为乐，我亦当以武为扬。”言讫，拔从人佩剑，戏舞于亭前，各武官皆拔剑相助。霎时，花园中但见剑光万道，众人齐声称善。舞罢，复就席畅饮，至更尽方散。
是晚，刘忠与庭瑞共榻。
庭瑞将解衣就寝，忠问曰：“贤弟娶否？”庭不答，浑然泪下。
忠不解，忙问曰：“是何意也？”
庭瑞拭泪曰：“弟去岁自庐山归，在吴江，遇一女子，名曰菊英。其女年貌，与弟相当，其才则胜弟十倍矣，乃湖南巡抚之女也。曾与弟联诗订约，至今不闻消息，是以伤心耳。”
忠曰：“贤弟若以此女为心，恐终有负贤弟矣。”
庭瑞曰：“兄何以见之？”
忠曰：“愚在京时，闻杨巡抚为人，刚极而后柔。若知此事，必不相容。此女若守贤弟之约，有死而已，复何望焉。愚有一妹，与贤弟同年，名秀英，亦颇有才名，胸中学问，不在愚兄之下。虽贤弟意中美人，亦未必如此。愚兄作书回家，为贤弟说合。贤弟以为如何？”
庭端泣曰：“弟与兄今日之盟也，犹与菊英昔日之盟也。弃旧迎新，弟所不为矣。若天缘有分，自然可以成配。倘被父不容，此女料不负我。或为父所逼，必就死地。如其死，我当守之以义，决不复娶也。”
忠曰：“愚闻仁义虽重，忠孝为先。贤弟既读书，岂不知不孝有三，无后为大乎！贤弟欲守义，愚亦不夺贤弟之义，若此女得为贤弟配，愿使舍妹居侧室。”
庭瑞曰：“令妹何可为人妾？”
忠曰：“决无不可。”庭乃允从。是晚二人共寝。明日早起，忠入内将此事，告其妻李氏。
李氏起对曰：“姑娘终身大事，上有公婆，岂容丈夫主持，况为人妾耶？”
忠曰：“非尔所知。吾料杨巡抚，不能容女，女必死矣。”
李氏曰：“恐不应君料奈何？不如趁早悔言为妙。”忠不听，乃作书令人送回家中。书中之意，言与状元结盟，及将妹子许配状元之故。
却说庭瑞与兰英歇住数日，遂欲起身。
忠留之曰：“贤弟既与愚结盟，便是一家。相聚未几，便匆匆欲去，何也？”
庭瑞曰：“弟出京时，主上面谕，祭祖之后，即要进京。今弟在家已久，不敢再留。就此告辞，少不得即要进京，弟与兄后聚有期矣。”
忠曰：“贤弟欲去，愚亦不强留。”乃附耳曰：“妹妹切宜禁之，不可再由她进京。”庭瑞点首。遂与兰英起身，刘忠送出郭而别。
庭、兰在路，不尚半月，已到家中。即将祭父、结义及刘忠以妹相许之事，一概禀告母亲。大姑大喜。时二姑亦回家去了。
庭瑞因思菊英甚切，与母言曰：“儿在吴江订约之女，至今全无动静，儿思往湖南探之。姻缘有成，儿愿足矣。倘或不然，儿亦当自尽其情。”
大姑曰：“尔欲往湖南，惟趁早回家，必以功名为念，宜自儆悟。”庭点首应诺。正欲收拾往湖南，忽报圣旨到来，只得与兰英，整饬衣冠，焚香接旨。
却说那传旨之官，来到门首，但见庭瑞兄弟，手执朝简，拱立门外。及到堂上，香案早已安排，即行开读圣旨。庭瑞、兰英，俯伏阶前，听其略曰：
国运隆昌，所赖贤才。贤才得志，实由科甲。兹尔兄弟，年少学博，才夺双魁，当为国家，兴仁义于天下，举贤才于山林。兹授状元为湖南学政，榜眼为江南学政，旨谕到日，即行赴任。务宜加意取士，或得贤才，即当荐入京都，以应国用。毋负朕心，钦此谢恩。
读毕，庭瑞与兰英，叩头谢恩，即设酒与钦差接风。饮毕，送入公馆歇下。
庭瑞闻圣旨命他为湖南学政，正合探访菊英消息，心中甚喜。
又私谓兰英曰：“贤妹才名，扬于甲第，志已成矣。何不托养亲为名，退守深闺，以尽女道乎？再若执迷不悟，恐欺之罪难逃，侮无及矣。”
兰英对曰：“兄往湖南，仕途保重。妹之事将斟酌而行，毋劳远虑耳。”庭瑞终不放心，乃将此意告母。
大姑曰：“正虑此耳。”
遂召兰英问曰：“圣上命尔为学政，尔意若何？”
兰英曰：“儿方踌躇，尚未有定。思欲不仕，恐负皇上爱我之意。”
大姑曰：“尔本闺阁秀女，今声名列于榜上，犹不知足，将欲自杀其躯耶？”
兰英闻母言，乃决意不出。遂作表请辞，托钦差复旨。表略曰：
臣本庸才，蒙选拔以学臣之任，虽竭尽忠诚，难报国恩之万一。伏思皇上，以孝治天下。窃念臣母孀居，苦志多年，发斑齿落，膝下乏人。且臣幼弱无知，不称学臣之选。衷恳圣泽，舍臣里居，略尽子职。天恩高厚，俟客报之异日。临表兢兢，伏乞圣听。
明日，遂将此表，转托钦差代为申奏。钦差回京，即将表文奏帝。帝允奏，乃另选翰林，往江南赴任。
自是，兰英在家，除却男装，现出女子面目，谨守深闺，终朝以琴书为乐、吟咏为欢，绝不提起仕宦之荣。当日，庭端收拾行装，别了母亲、妹子，遂往湖南而去。
却说秀英与菊英，自从结为姐妹之后，终日以读书为事。一日，秀英独坐书房，只见菊英欢然而来。
曰：“奇事！奇事！姐姐说庭瑞死了，他如今却中了状元。”
秀英曰：“何以知之？”
菊英曰：“现有状元报在此。”便袖中取出报来。
秀英接过一看，乃曰：“原来我花园张生，不是庭瑞，我本不知。但闻危德兄弟之说，因其年貌相仿，故疑之耳。”
菊英曰：“为今之计，将如之何？”
秀英曰：“庭瑞与贤妹订约之后，贤妹费尽多少心机，受尽多少苦楚。他倒安然，只图功名，全无一毫念及贤妹。细想此人，真负心人也。不如早绝此念，别图他计为善。且尔我有此才学，怕无才子相配耶？若得其人，吾姐妹共事之可也，何必切切如此。”
菊英闻言，沉吟半晌，曰：“妹思此人，亦甚无情，但义不容弃。倘天缘有分，妹愿与姐同事之耳。”
秀英曰：“我姐妹虽属女子，若胸中所学，亦不亚于男儿，何可公然守此深闺，作一女子之状乎？”
菊英曰：“姐姐有何见意，妹愿相随。”
秀英曰：“为今之计，当瞒过爹娘，假扮书生，出游于名山胜境，访察贤士。倘遇知音，则许之。若坐守深闺，徒然无益。纵使父为择配，决非我姐妹如愿者。贤妹以为如何？”正是：
深闺闷坐无知己，胜境遨游有美才。
未知后事如何，且看下回分解
第十三回　考江宁王彦奇双士　拜张村庭瑞荐两贤
话说秀英与菊英商议，欲扮男装出外，访察知音。
菊英曰：“访月下张郎，妹固愿往。访他人，誓不辱矣。”
秀英曰：“贤妹真义人也。他如今中了状元，仕途不定，既欲访之，必须打听消息。”
二女商议既定，遂扮了男装，暗藏珠宝于身，私自由花园后门而出，不题。
却说杨巡抚一日在衙内闲坐，忽有家人呈上京报。杨巡抚观看，乃会试题名录，看见庭瑞中在第二名，暗想：“原来庭瑞未死。”过了半日，又有报到，见庭瑞已中状元，大喜。思欲使人往吉安，与庭瑞议婚，乃入告夫人。时梅香在侧，闻得此事，遂到书房来报小姐。及至书房，四顾不见一人。复往小姐房中，亦无人。正疑惑问，忽见夫人欢然而来。
问曰：“小姐何在？”
梅香答曰：“不知所往。”
夫人曰：“想必在书房中。”
梅香曰：“适从书房来，连刘小姐都不见了。”夫人心中着急。初时尚且隐瞒，及候了一日，不见转来，只得对巡抚说知。
巡抚怒曰：“此等女儿，要她何用，听她去罢。”亦不寻问。夫人暗使人寻查，总只不见，十分忧闷。
却说秀英、菊英，扮了男装，来到城外，看见卖状元报的，在饭店中，向那店主人说：“今科状元、榜眼、探花，都是青年奇才，且又美貌。如今万岁爷，招了状元为驸马，榜眼为郡马。今科盛典，比向年大不相同。”
菊英闻言大惊，谓秀英曰：“张郎真负心也。为今之计，将如之何？”
秀英曰：“贤妹请放心，以天下之大，怕没我姐妹之良配乎？”
菊英曰：“欲得良配，必须远出他方。若湖广，乃爹爹境内之地，恐泄漏机关，不宜久留于此矣。”秀英曰：“何必定论，随机而往可也。”行至河边，恰遇一船往下水的。二女搭了此船，顺水而下。时正当暑，至芦溪方置行装。
菊英曰：“三江素称盛地，金陵尤为佳境，妹幼居其地，尝闻其美矣。与姐姐同往一游如何？”
秀英曰：“可矣，但是姐妹必须更换一名，以兄弟称呼？”于是，秀英改名秉乾，菊英改名秉刚，二女便望金陵而来。凡是名山巨川，庵观书斋，莫不游玩。所到之处，尽皆留题。在路数月，方到金陵。
金陵乃菊英幼居之地，固扮了男装，每过自己门首，及见了自家叔伯，只作不知，租了公馆歇下。
一日出游，见满城士子纷纷，一茶肆中，十分热闹。秀英与菊英，亦入此中吃茶。但见一席人，都是青年秀士。
内中一人言曰：“新报学院，就是今科榜眼，年只十五岁，人皆称他为神童，已将到任。”
又一人言曰：“这新学台的哥子，就是今科状元，亦只十六岁，闻得选了湖南学院。这样人家，真是难得。”
菊英听了这个消息，遂谓秀英曰：“卖报人之言谬矣。既招驸马，安得出仕湖南。早知这个消息，不致有此行矣。如今张郎到了湖南，必来拜我爹爹。姐妹们又私出在外，倒使我爹爹又加一恼。”
秀英曰：“既已到此，悔之何及。若张郎有缘，自有一定。今榜眼既任这里，等他到来，何不也进场耍耍。且榜眼又是张郎兄弟，其才必然相仿。我姐妹用心作文，彼必惊奇。那时正好乘云上天。若婚姻之事，付之天命可也。”
菊英曰：“姐言虽善，然府县未曾考过，如何进场？”
秀英笑曰：“妹妹何愚于一时也。今爹爹在湖南，乃边疆大臣，只须用一名帖，往府县一拜，自然可以进场，何虑之有？”
菊英曰：“姐言甚善，就此行矣。”
当下算还了茶钱，出店来，即写了秉乾、秉刚名贴，雇了跟班，遂往府县去拜。那府县见了名贴，知是杨大人的公子，无不加意应承。未几日，学宪到来，却是姓王名彦。皆因张兰不出，然后选发此人，补授此职。一到任，先考江宁。秀、菊二人亦无廪保，知府亲身护送入场。考罢回来，甚觉得意。
却说王彦考了江宁，晚间将文字批阅，一连看了数百卷子，只是摇头。勉强取了几卷，甚不如意。及看到秉刚文字。
乃拍案曰：“怪哉！怪哉！此间亦有如此之士耶。吾平日自持所学，以为绝妙，今日始知自负矣。”又看到秉乾文字，愈加惊奇。
乃曰：“此等奇才，不当列于凡士之内。吾当荐入京师，以显国家文明之治。”
次日，江宁府来。
王彦曰：“昨考贵府，得文字两卷，觉得与诸生不同，贵府观之。”乃于案上取二卷，交与江宁府。知府接过一看，只见满篇圆点，又见是秉乾、秉刚名字。
大喜曰：“此乃湖南巡抚杨公之子也。”
王彦曰：“何奇才多出于此老？”遂使江宁府着人，请二子进内衙。王彦优礼相待。礼毕，分宾主坐。
王彦曰：“适见公子妙文，诚不加点。本院奉命，访察贤士。如遇奇才，当荐入京师。今公子兄弟，虽相如、子建不及也。今荐公子于天子之前，以光盛国。”
秀英谢曰：“学生一介庸儒，素无知识。今蒙大人谬举，诚恐有负所荐矣。”
王彦曰：“公子毋自谦，本院岂不知人！”
菊英曰：“既蒙垂爱，敢不应命。”王彦大喜，留二子馆于后衙内。
菊英私谓秀英曰：“我等皆是女流，今荐入京师，恐终久不雅。”
秀英曰：“得此机会，正好展胸中之才，以登青云之上，何多虑也。”
次日，学台修了表章，仰着江宁府学，送二子进京，不题。
却说杨巡抚正在衙内闷坐，忽有京报至，报说新科状元张庭瑞，点了湖南学院，不日到任。巡抚闻知，转加烦恼。不数日，庭瑞果然到任。巡抚乃率满城官员，至河下迎接学院。只见庭瑞舡上出来，青年俊秀，貌过子都，飘然有喜色。见了巡抚，便深深一揖。巡抚回礼，庭瑞将欲跪下，巡抚慌忙扯住。
曰：“先生远来，乃天子命臣，毋自卑也。”
庭瑞曰：“晚生一介书生，久慕老大人盛德，今得拜台下，实三生有幸。”二人谦逊之至，当日吉辰，上了任。次日，即往各衙门拜客。及至巡抚衙内，巡抚设酒相待。第三日，使人到巡抚衙内求婚，巡抚乃将女儿，自吴江以来之事，细告使者。使者乃将此言，回复庭瑞。庭瑞伤感不已。
明日，往拜叔父昆山。遂青衣小帽，带一仆相随，望张村而来。
于路自思：“小姐从前既避难于张村，今之踪迹，叔父必知，到彼自有消息。”
正想间，已到张村。令仆送上名帖。昆山看了，知是侄儿到来，遂命请进。庭瑞入内，请出婶娘，一同问慰毕，一堂欢坐，细论两家之事。说到菊英身上，竟全然不知去向，叔婶十分叹息。须臾，请入后堂饮酒。饮毕，天已将暮，庭瑞欲起身，昆山止之曰：“天色已晚，在此歇息。”庭瑞步已倦，遂从之。昆山乃命人送入书房安寝。
是夜，庭瑞卧于床上，左思右想，不得菊英消息，十分凄惨，乃起挑灯独坐。因见案上有书数卷，开而读之，亦不耐烦。忽翻出箧中新诗数本，俱是抄写的，乃开页观看。才读一首，见其文辞清新，所作不凡，自觉精神畅快。连看几首，愈见敏捷。
乃叹曰：“此诗，真天才也。孔子曰：‘十室之邑，必有忠信。’忠信其在此乎！”
又看了数首，回：“此人之才，胜我十倍矣。”遂将此诗尽看，不觉天明。
忽昆山进来，见庭瑞在灯下看书，乃问曰：“贤侄因甚这早？”
庭瑞对曰：“适间才起。”乃废诗，与昆山坐谈。须臾，仆献茶来。茶毕，忽有二少年，入拜于昆山之前。
昆山谓少年曰：“客乃尔伯兄也。”二少年闻言，忙下拜。庭瑞慌忙回礼。遂转入房中去了。
庭瑞问昆山曰：“二弟何来？”
昆山曰：“近因先生丧，适从吊礼回。”
庭瑞又问：“多少年纪？”
昆山曰：“十五岁了，尔婶娘双生子也。一名登，字敬威，一名华，字显威。”
庭瑞曰：“侄所观之诗，莫非二弟所作乎？”
昆山曰：“然。但俗鄙之句，尔暇间可为改正。”
庭瑞曰：“叔父有此麟儿，真可羡也。侄观此诗，作用奇绝，乃当世之英才。侄奉天子命，遇贤才当荐入朝庭。今二弟年少学博，岂可怀其宝而迷其邦！侄当力荐于天子之前，以为国宝。”
昆山曰：“贤侄为提举，但恐辱子之才，不称荐耳。”
庭瑞曰：“叔父不必过虑，侄来日当命府学，送二弟进京，可先使二弟，即刻收拾行装。”
早膳毕，庭乃辞过叔婶，起身回衙。昆山已令人，整备车驾俟候。庭瑞登车而返，其仆乘马相随。行到前阳山，只见旗伞轿马伏于道旁，齐声曰：“书办等在此迎接大人。”庭瑞见了自己衙役，遂令张村车马回家，乃乘轿进城。回到衙中，修了荐贤表章，即传长沙府学至。
吩咐曰：“今有张村二才子，命尔送入京师。现有表文一纸，到京时，可向礼部投下。”府学领命，至次日，携了表文，遂往张村，约会登、华兄弟进京。正是：
万般皆下品，惟有读书高。
未知此去如何，且看下回分解。
第十四回　文华殿六才并试　丝纶阁四女均潜
话说王彦所荐二才子，着江宁府学，送入京师，至礼部投文。礼部尚书陈德谋，接了文书并奏章，即批：听候奏议、回文。江宁府学，即与二子转到公馆去讫。庭瑞所荐张村二子，命长沙府学，送进京城，亦至礼部投文。礼部一概收了文书，也令他听候回文。
明日，帝升殿。礼部出班奏曰：“今有江南学臣，荐二少年才子进京，乃湖南抚臣之子，一名秉乾，一名秉刚，有表章奏闻。湖南学臣，亦有表文，荐二于来京，姓张氏，一名敬威，一名显威。俱在朝门候旨。”
帝看了表章，喜曰：“两学臣如此为朕访才，真贤臣也。”遂批：“五日内，俟朕亲临文华殿面试，可暂着四子，寓于丝纶阁中。”礼部领旨出朝，遂请四子寓于丝纶阁。即发回文，令江宁、长沙两训导回省。当日旨意一下，四子皆打点考试。
却说敬威兄弟，见了菊英，似乎面善，又不好认得。菊英认得敬威兄弟，乃将自己男装，及秀英之事告之，又嘱其切勿泄露。敬威点头会意，乃密将庭瑞之意，告知菊英。菊英吁嗟不已。
却说帝女璧玉，与秦王女金鸾，在宫中总是题诗作赋。今闻江南、湖南两处学臣，荐了四个才子来京，帝批五日内亲试。
璧玉与金鸾私语曰：“去岁父王，欲招榜眼为驸马不遂。今荐来四子，其中必有吾姐妹缘人矣。”
金鸾曰：“何不假扮书生，与四子共试。胜彼则可以扬名，不胜亦无人知觉。”
璧曰：“此言甚善。”商量既定，往告母后。后从之，乃暗使人知会学臣李勃，即使二女假扮书生，先到李勃处投下。璧玉遂取名朱璧，金鸾亦取名朱鸾。李勃领皇后密旨，亦修了荐贤表章，荐二子入礼部。礼部亦请二子，寓于丝纶阁，遂将李勃表章申奏。帝在宫时，皇后已将此事奏明，今礼部来奏，已先会意，亦批考期并试。
及至考期，先赐六子七品冠带，然后帝御文华殿，满朝文武朝参毕，分班俟候。帝乃传旨，选六子上殿。俯伏金阶，帝命平身，赐坐于殿上。各赐文房四宝，即钦点三个题目，使六子作文。帝命大学士孙建庭监场，其文武大臣，俱在殿前俟候。未及一个时辰，六子作文俱毕。太监入宫，请帝升坐。六子俯伏，各呈上文字三篇于御案前。太监接上，命六子平身，六子遂皆退入文班中。
帝将文字细看。看毕，以文示诸文臣曰：“朕观此卷，颇觉快绝。卿等可细评之，以辨高下。”文臣领旨，簇拥殿前，各看一卷，莫不惊异。又将各自看了的，易换来看，愈加称奇。
乃奏曰：“六卷皆天才，更无可亚者，臣等何敢妄评。”
帝大喜曰：“诚如是，学臣所荐，皆有眼力矣。”
乃复选六子上殿，曰：“朕观卿等，皆当世奇才。今命卿等，各赋诗一首，务在举笔成文，看卿口气，以辨高下。六子遂俯伏请题，帝乃用大龙笺一张，挂于殿上，御笔书题曰：月中丹桂，不限韵。又赐笔一支，墨一池，列于殿上。六子推逊。秉乾、秉刚假谦一番，遂执笔题于龙笺之上，一挥而就。诗曰：
跳出龙门入凤池，
今朝阙下论高低。
月中应有长春桂，
臣折高头第一枝。
题罢，后书：臣杨秉乾应制。遂交笔与敬威。敬威题曰：
泮水由来透凤池，
凤池应有上天梯。
月中丹桂连根拔，
不许他人折半枝。
后书：臣张敬威应制。菊英题曰：
书生举步上瑶台，
自负文章八斗才。
昨夜天庭门未闭，
被臣和月掇将来。
后书：臣杨秉刚应制。显威题曰：
寒窗十载对灯前，
此日鳌头臣占先。
欲向蟾宫拔桂树，
也须待月到天边。
后书：臣张显威应制。璧玉题曰：
外来桂客且从容，
月里岂无折桂翁。
任尔能施公远法，
明皇未必到蟾宫。
后书：臣朱璧应制。
朱鸾题曰：
诸君何必苦争荣，
百鸟先飞逊大鹏。
纵有英雄空用力，
安然丹桂在蟾宫。
后书：臣朱鸾应制。
六子题罢，两班文武无不喝彩。帝大悦，遂皆点为翰林。六子谢恩而出。帝退朝，各官皆散。
明日，帝又临朝。礼部尚书出班奏曰：“学臣李勃所荐二才子，于陛下考试后，便不见了。臣使人寻访，竟无踪迹。只得奏闻，伏乞圣裁。”
帝曰：“所荐才子，尚未授之以任，欲去便去，朕何阻焉。”礼部乃退。原来璧玉与金鸾，于御前考后，即入宫去了，帝所以随口答应。当时，帝又宣秉乾、秉刚上殿。秀英与菊英闻宣，即趋上金殿，俯伏听谕。
帝谓秀英曰：“卿兄弟少年英杰，朕深爱惜，均有公冶、南容之风。联正宫之女，与卿年貌相当，才德可配，愿招卿为驸马。朕弟秦王女，亦有贞静之德，愿招卿弟为郡马。卿意以为如何？”
秀英与菊英闻言大惊，忙叩头奏曰：“蒙陛下恩谕，本当遵旨，但婚姻之事，必待父母之命。虽虞舜不告而娶，犹不免后人有言，况臣下乎！伏望陛下体臣愚衷。”
帝笑曰：“卿何愚也。君与父孰尊？”
秀英曰：“君则尊，父则亲。”
帝曰：“卿既欲待父命，联即传谕卿父，以全卿尊亲之念也。”遂于案上写了圣谕，即命大学士孙建庭，赍往湖南议婚。当时秀英与菊英，只得叩头谢恩。帝乃还宫，百官退朝。
秀英与菊英转到丝纶阁时，急得魂不附体。敬威兄弟闻知就理，亦皆着急。
敬威曰：‘今圣上赍旨，往湖南令尊处去。令尊畏罪，定然奏明真情，小姐将置身于何地？”
显威曰：“事急矣。为今之计，不走何待？今家兄现任湖南学宪，原与小姐有盟。不如逃回湖南，暂寓舍下，使人通知学宪，自然可解此厄。”
秀英曰：“此言甚善。”遂与菊英换了书生衣巾，带了盘费，辞了敬威兄弟，私自出了丝纶阁。且喜无人看见，于路直出京城，往湖南而来。水陆跋涉，在路五十余天，方到湖南，遂投张村而来。
却说昆山在家，自从庭瑞荐其子进京去后，乃择日与庭瑞往前阳山，祭奠父亲墓道，未免修理一番。闲暇之时，便各处访察菊英消息。
一日，忽有京报到来，报敬威兄弟，钦点翰林，留京听用。心中大喜，遂多用银子，打发报子去讫。正在家中闲坐观书，忽有二少年至，口称义父。昆山废书视之，见是菊英。
便大喜曰：“小姐来矣。”指秀英问曰：“此位是谁？”
菊英曰：“此义姐也。”遂请秀英、菊英坐定。
乃曰：“自小姐去后，我无处不寻。请问小姐，许久何处安身？”菊英乃将在外游玩，江宁考试，以及荐入京师，得遇敬威兄弟，同在文华殿考较，皇上钦点翰林，至于欲招驸马，私自逃回始末，详言一番。
昆山叹曰：“小姐如此天才，诚可惜也。请暂居小舍，我与舍侄商议，为小姐解此厄矣。”乃请秀英、菊英入内，见其妻郭氏。
菊英指谓秀英曰：“此即妹之义母也。”秀英闻言，遂与菊英同下拜。郭氏忙答礼，遂邀二女入房，更换女装，与诸家人相见。菊又将在外之故，与郭氏细述，郭氏叹息不已。当下二女遂在此安身。
却说庭瑞正考完外府转省，在衙中闲坐。忽见福建巡抚刘忠，使人送书至。庭命请入，使者呈上书信。庭瑞拆开一看，略曰：
忠本欲使舍妹，以奉箕帚，不意舍妹，不守闺范，擅与游客联诗。家君见诗而怒，辱妹畏怒而逃，今将一载，杳无踪影。恐误贤弟婚媾，是以先字布候。庭瑞看毕，方知秀英之事。
乃长叹数声曰：“我何以如此多舛也！”只得写了回书，令使者去讫。心中十分烦恼。忽又报叔父到来。庭瑞出迎，大开暖阁，接入私衙。庭瑞问慰毕。
昆山乃曰：“贤侄荐二弟入京，已蒙圣恩，钦点为翰林。”
庭瑞喜曰：“侄方转省，竟全然不知此事。京报几时到的？”
昆山曰：“京报已到半月，二报又来了。”
庭瑞问曰：“二报何喜？”
昆山曰：“江南学台荐二才子秉乾、秉刚，与尔二弟一同朝考，俱钦点翰林。此二于已到家中。此即二报，乃贤侄之喜也。”
庭瑞曰：“秉乾、秉刚何人也？”
昆山曰：“即杨巡抚之子也。”
庭瑞曰：“向闻巡抚乏嗣，且又何为愚侄之喜？”
昆山曰：“此二子，即贤侄月下娇娥，与刘小姐也。”
庭瑞喜曰：“刘小姐何人也？”
昆山曰：“乃苏州刘元辉之女，其兄现为福建巡抚。”
庭瑞大喜曰：“原来即此人也。”
遂将与刘忠结义许婚之事，细与叔言，又将刘忠来信与叔看。
昆看毕，乃叹曰：“此二女真千古之奇女也。”遂将帝欲招二女为驸马，二女逃归之由，概与庭瑞说知。
又曰：“二女来历既已分明，贤侄可即与巡抚议婚，早完好事。”
庭瑞曰：“然，侄将谋此。”遂留昆山饮酒，至日暮方辞回。
次日，庭瑞请布、按两司饮酒，布、按欢然而来。席间便托布、按至巡抚衙中议婚，布按俱愿为媒。庭瑞大喜，饮罢辞出。次日，布、按两司来巡抚院上，为庭瑞求婚。
却说巡抚自菊英私出之后，夫人终日啼哭，巡抚恼怒。
乃曰：“此等辱女，吾誓除之。”遂晓谕曰：“有人捕菊英来献者，赏银百两。藏隐者，查出同罪。”
夫人闻知大哭，谓巡抚曰：“尔年过六旬，举目无亲，只有这个女儿，尚欲除之，何其狠也。若一旦除却此女，我与尔将来，死于地下，谁为殡葬？”巡抚闻言，更加怒气，遂忧闷成疾，请医调治，亦不甚重。
至年终，偶冒了风寒，其病更甚，不能起床。忽有报子，自金陵来报说，秉乾、秉刚两公子入泮。并言学台得意，荐两公子进京之事。时巡抚正在危急之际，夫人闻知此事，暗思：“有甚公子，分明是刘小姐与我女儿，假扮男装可知。”当下瞒了巡抚，以银子打发报子去讫。乃暗嘱衙中人，不许对巡抚说。
至明年二月间，巡抚病愈。忽报大学士孙建庭，传圣旨到来。巡抚命备香案接旨。建庭至院上，开读圣旨曰：
江南学臣王彦，荐到卿子秉乾、秉刚，经朕面试，才果堪夸。兹招卿长子为驸马，次子为郡马。卿子欲待卿命，不敢不告而娶。兹命大学士与卿议婚。旨谕到日，宜使子就娶，勿负朕心。
读罢，巡抚全然不解，只得谢恩，接过圣旨，遂请建庭内坐。
巡抚曰：“适间圣谕，老拙实不能解。且老拙只生一个女儿，现今不知去向，哪有甚孩儿？”
建庭曰：“两位令郎，经皇上亲点为翰林，怎说没有？”
巡抚不能答。旁有家人跪禀曰：“前江南已有报子到来，报二位公子入学，已荐入京师。夫人料是两位小姐，假扮男装去的，因大老爷有恙，是以暂时瞒过，打发报子去了。”
巡抚闻言，乃谓建庭曰：“江南二子，实老拙之女，瞒过老拙，假扮男装去的。是以至江南考试，学台荐入京师，老拙实出不知。今朦胧之罪，老拙所不能免，当修表奏明，求大人于御前，善为婉奏。”建庭允诺，于是设宴相待，宴罢辞去。巡抚忙修了表章，交与建庭，即刻起身。巡抚率各官送出郭外而返。过了十余日，忽报学台转省，托布按两司，前来议婚。正是：
昔年曾有约，此日岂无媒。
未知如何议婚，且看下回分解。
第十五回　选宫妃秀菊双被执　招驸马登华两成婚
却说布政与按察，领了庭瑞之意，来巡抚衙中议婚。巡抚请布、按两司来到私衙。叙礼毕，坐定献茶。
茶罢，巡按问曰：“二位年兄今日到此，有何赐教？”
布政曰：“弟等特来报喜。”
巡抚因问：“何喜？”
按察曰：“二位令爱，钦点翰林。今已出京，现在张村，故来报喜。”
巡抚曰：“辱女原来已逃回耶！本欲除之。今乃欺君之罪人，又当俟君命以除之。今当再行申奏，听凭主上发落。”
布政曰：“今学宪张大人，原是令爱意中人，何不令其毕婚，然后上表申奏，圣上必然见喜。”
按察曰：“弟等此来，特任冰人之职，务乞老大人见诺。”
巡抚怒曰：“尔等独不畏王法耶？”言讫，拂袖而入。布、按两司，被叱得绝无情思，怏怏而返。乃将此言，回复庭瑞。庭瑞转加烦躁。
且说杨巡抚闻知秀、菊二女在张村，遂使人往接回衙，即行写了表章，令人飞报进京。夫人闻知，暗发令箭，追回表章。巡抚全然不知。按下不表。
且说万历临朝，礼部尚书陈德谋出班奏曰：“江南学臣所荐二才子，于前日退朝后，亦不见了。臣已各处查无踪迹，请陛下定夺。”
帝闻奏，即召湖南才子敬威、显威问之。二子俱推不知。帝复命人，远近寻觅，并无影迹，遂欲提杨巡抚来京。
陈德谋奏曰：“杨巡抚乃重任臣，不可擅行提动，恐外镇惊疑。今大学士孙建庭，已赍诏至湖南，且待他转京，再议未迟。”帝从之，当日还宫不乐，乃将此事告皇后。
后曰：“既有佳儿，不患无佳婿，岂必杨氏兄弟，方如陛下意耶？”
帝曰：“恐有此奇才，不可复得。”
后曰：“孔子云：‘十室之邑，必有忠信。’以四海之大，得无奇才也？若天下学臣，尽如湖南、江南者，何患才之不广哉？现今湖南张氏兄弟，妾闻当时并试，无分高下。且年貌亦相当，陛下何不招之？”
帝曰：“且待建庭回京再处。”当日乃暂罢此事。
一日，皇后奏帝曰：“昔太祖制度，宫女五年一换。今已十载，未经改换。宫中女子，约计千人，年皆二十六、七，莫不暗自嗟怨。若再迟数年，则尽误其终身矣。乞陛下另选新妃，以充宫用。将宫中女子，发还原省，听其择配。此陛下之大德也。”
帝曰：“若非皇后奏明，朕几忘先帝之制度矣。”遂传谕各省督抚，令各郡邑选妃，无分仕宦、公侯之女，凡十五岁为始，十七岁为止，或已字未嫁者，俱要送县，县令送省。须督抚亲眼验看，择其善者百名，送入京师。有敢隐藏不献，或徇情以好作歹发回者，察出以逆旨论。
旨意传到湖南，杨巡抚即行文各府县，限一月，俱要女子到省，藏隐者，按律治罪。未一月，各县纷纷送女子至。杨巡抚一一验看，约选了九十八名，皆绝色女子。乃召长沙府与城守营。
吩咐曰：“明日，令尔二人，押送女子进京。须用围轿二百乘，军妇一百名。每一女子，用一军妇伏侍。”二官领命，打点进京。
时中军在巡抚侧，问曰：“女子尚未足数，如何起身？”
巡抚曰：“非尔所知也。”次日，巡抚坐于前堂，使婢入内，请二位小姐。时秀英、菊英，正梳洗毕。忽闻呼唤，即忙出来拜见巡抚。巡抚曰：“今皇上选妃，令尔姐妹凑足成数，行装已备，即刻起身。”遂命左右，推二女上轿，更不容她申一言。可怜二女，欲言不得，惟有痛哭而已。出了城池，城守营向前，长沙府押后。于路严禁，不许交头接耳，途中数百人，望北京进发。时王氏夫人在后堂闻得秀、菊之事，忙出救时，秀、菊已去十余里了。遂大哭，以头冲巡抚胸前。
巡抚曰：“今圣谕森严，虽公侯之女，不敢隐瞒。尔敢因女儿之爱而违王命乎？”言讫，自往花园中纳闷。夫人痛哭不已。
且说大学士孙建庭，自湖南转京，至四月间方到。遂将杨巡抚表章奏帝。帝览表毕，方知秉乾、秉刚，乃女子也。
遂叹道：“有如此大才，可惜身为女子。今使之远避，皆朕通赘之过也。”乃召湖南二子，敬威、显威至，俯伏金阶。
帝谓敬威曰：“卿年貌，与朕女相当，今招卿为驸马，卿意如何？”
敬威曰：“蒙圣恩谬举，臣复何辞。”遂叩头谢恩。
帝又谓显威曰：“朕弟秦王女，与卿同年，招卿为郡马，卿可欣从？”显威亦叩头谢恩。帝大喜，当日还宫，遂与后言，又与秦王言知。于是择了吉辰，为二女毕婚。
至期，用銮驾迎敬威兄弟，至元清宫，御赐金花喜酒。饮毕，只听三通鼓罢，八音齐鸣，数十宫娥，簇拥公主出堂，与敬威交拜天地，遂入洞房，共饮合卺之酒。须臾，又数十宫娥，扶王女金鸾，乘凤辇自别宫而来，从容下辇，面东而立。众宫娥请显威，面西而立，行交拜之礼，亦入洞房交杯。
却说敬威到洞房，将璧玉一看，见其容华绝代，十分乐趣，又似乎夙昔相识，心甚疑之。
至晚来，璧玉低声曰：“良人识妾否？”
敬威曰：“怎不识公主。”
璧玉曰：“独不思文华殿共试者乎？”
敬威曰：“公主莫非朱壁耶？”
璧玉曰：“然。”于是，二人皆欣然。夜来风流，不尽言矣。
再说显威与金鸾交杯时，金鸾偷眼看显威，显威却仔细看金鸾。
显笑曰：“美人非文华殿共试之朱鸾乎？”金鸾满面娇羞，低头不语。至晚来，相抱共坐，唱和新诗，恩爱至极。天明，百官入宫拜贺，其荣耀，更无可及者。
且说长沙府与城守营送妃至京时，京城已设选妃公所，命户部侍郎，择其美者入宫，亚者，发回原省。于是，各省送妃者，俱投户部处验看。时长沙府亦将女子，屯住公所外，遂入公所投文。户部命逐一进验，毋许参差。时秀、菊两小姐，怨气满胸，娇羞满面，只得步入公所验看。
走进大堂，忽听得坐上官员大叫曰：“贤妹何由至此？”
秀仰视之，但见其人，乃胞兄刘忠也。遂泣曰：“哥哥能救妹乎？”忠忙下座，以手挽秀英入内，悲喜交集。菊英亦随入。
忠问：“何人？”
秀英代言曰：“此湖南杨巡抚之女，妹之义妹也。”忠乃令妹与同坐，却复抽身出堂，验看湖南女子。毕，然后退堂，即入内室，细问秀英别后之故。秀英乃将始末情由，概与兄言。
因又问曰：“妹闻哥哥现任福建巡抚，今如何在此？”
忠曰：“愚兄于三月间，调入京师，补授户部侍郎。今奉命在此选妃。”
秀英曰：“若此，可以救妹矣。”
忠曰：“不然。杨巡抚在外省，尚不隐瞒亲女。今我奉命选妃，岂可以私废公。”
秀英曰：“诚如是，则终难相救耶？”言讫，泪如泉涌。
忠曰：“贤妹不必如此。我当上表求释，看圣恩发落便了。”是日，忠将与庭瑞结义论婚之事，俱与妹言。菊英在旁暗暗会意。当日，两小姐同寓内室。
次日早朝，帝升殿。忠出班，俯伏上表。帝视其表，略曰：
户部侍郎臣刘忠，诚惶诚恐，谨奏为乞恩事：臣妹秀英，原许与状元张庭瑞为婚。因妹与游客联诗，臣父见诗而怒，臣妹畏怒而逃。落难于野，无所依归。叨湖南抚臣收育，与其女菊英同誓，愿事一夫。今陛下选妃，湖南抚臣已将二女应选，现在公所。伏乞圣恩见怜，赐二女与状元完婚。臣不胜感激，待命之至。
帝览表毕，问曰：“此二女莫非江南学臣所荐者乎？”忠叩头应是。
帝曰：“此二女，朕深敬慕，自去后，于心终不忘。今既来矣，朕心安矣。状元非二女，无以为室；二女非状元，无以为家，此天生之良配也，朕当赐其成婚，以全家室之美。”刘忠谢恩，退入文班。帝即遣翰林王松，往湖南代庭瑞之任，选庭瑞进京完娶。王松奉旨而去。当日退朝，刘忠大喜，转到公所，与妹说之。秀英与菊英，如得赦书一般。
却说庭瑞在湖南，闻得杨巡抚，将二女应选入京，心中忧思不已，刻刻流泪，遂忧闷成病，不能考士。七月中，忽报新学院到，庭瑞在床闻知。
疑曰：“莫非甚官参了我？然我毫无苟且，复何憾焉。”遂抱病而出，端坐中堂。须臾，只见旗伞纷然而至。一官年四十余，飘然乘轿入衙，手捧圣旨。庭瑞见了圣旨，方起身迎接。至大堂，庭瑞俯伏听谕，始知皇上命彼代任，选己进京完娶。乃叩头谢恩，心中大悦，疾病顿愈。即刻交割印授。乃往巡抚衙中辞行，具言京中之事，巡抚大喜。夫人闻之，喜从望外，乃设酒相待。巡抚与夫人共席相陪。梅香一旁事酒，十分得意。饮罢辞出，又向各衙门辞行毕，遂起身望京进发。
于路无停，九月初间，方抵京城，暂于馆驿中歇下。次日，向各大人衙中拜谒，然后方来到刘忠衙内。忠出迎，携手而入。礼毕，坐定，共叙隔别之情，遂设酒相待。秀英与菊英，在屏风后，偷觑良久乃入。
菊英叹曰：“自从月下别后，无限奔波，空费心机，至今日，方遂吾姐妹之愿矣。”
秀英笑曰：“贤妹，如今是我肩上人了。”菊英曰：“姐姐是何言也？”秀英曰：“吾兄曾有言，愿将我为侧室，且贤妹之约在前，敢不尊贤妹为正室也。”
菊英曰：“妹亦有言，愿与姐姐，同事一夫。姐妹原是姐妹，正侧何必论之。”二女逊让不了。
却说当日刘忠与庭瑞饮酒，至晚皆醉，遂共榻而卧。次日早起，各整衣冠上朝。金钟响亮，帝已临朝。文武朝参毕。
刘忠俯伏奏曰：“前蒙圣恩，宣状元还都，今已抵阙下，端候圣谕。”帝闻奏，即命宣入。庭瑞闻宣，趋上金阶俯伏。
帝曰：“户部刘忠奏道，秀、菊二才女，许卿为配。今二女朕亲点为翰林，现在都城。朕为卿主婚，召卿还都完娶，可择黄道吉日，即于紫微省中毕婚。”庭瑞闻言，叩头谢恩。帝乃还宫，百官退朝。忠与庭瑞乃安排喜事。庭瑞先到紫微省寓下，忠使人张灯结彩。时京城百姓纷纷传说，张状元与女翰林，奉旨完婚，皆以为奇事。百官俱来送礼，其同年在京者，皆来与庭瑞办事。正是：
向来枉费推移力，此日中流自在行。
未知如何完婚，且看下回分解。
第十六回　紫微省二才成佳偶　怀远楼二姓毕奇婚
话说庭瑞奉旨完婚，先自至紫微省中寓下。至期，刘忠用半副銮驾、两乘花轿，亲自送二女，至紫微省中，与庭瑞成亲。花轿至，堂上婢女数十，拥着轿前，请两小姐下轿。秀英立于东，菊英立于西，庭瑞居中，交拜天地毕，入洞房，饮合卺之酒。三人尔爱我喜，十分得意。至晚来遂同一榻，未免千般恩爱，百种风流。至天明，百官俱来拜贺，荣耀之至。
明日清晨，入朝谢恩，遂上表乞假，称欲回家望母。帝允奏。庭瑞出朝，整备回家。时刘忠亦修书，归禀父母，具言秀英之事。刘元辉得书，喜不自胜。庭瑞亦遣人，送书往湖南，告知杨巡抚去讫。遂辞别刘忠，与秀英、菊英，一同起程，在路两月，方到家中。
何大姑见庭瑞，荣耀回家，又得了两个才女为媳，喜不自胜。庭瑞在家，闲暇无事，乃于屋旁，造一新楼，名曰“怀远楼”，造得十分华丽。其往来文人，多在此中，吟风咏月，即兰英亦常与秀英、菊英，在楼上题诗作赋，言不尽唱和之欢。
光阴易度，倏尔载余。
一日，何大姑谓庭瑞曰：“吾儿自读书以来，种种遂意。又蒙圣恩主婚，得配佳妇，真世间美事。但尔妹兰英，年已长成。其夫武探花，孝服已满，必得探花入赘，方完我一点心事。”
庭瑞曰：“母亲不必多虑，儿当作书，请他到来便了。”于是修了书信，使人送往南康去讫。
却说建章在家守服，不觉三年。因思庭瑞等同年，俱已出仕，将欲进京就职。又因未娶，志在完婚后，再行进京。正欲作书，知会张兰，忽庭瑞令人送书至。因拆书观之，见其书中之意，言千里嫁娶，往返不易，欲建章入赘之意。
建章乃召来人问曰：“榜眼公知状元，命尔来否？”
来人曰：“榜眼想亦知道。”
又问：“榜眼有甚言语否？”
答曰：“无言。”
又问：“尔为状元之妹来耶？然则为榜眼之妹来耶？”
来人不能对。建章疑曰：“吾与张兰订婚，庭瑞尽知，今何相强耶？”
乃对来人曰：“尔可回复状元，我随后就来造府。兹不及回信，再烦为致意榜眼。”来人领诺而去。建章乃安妥家事，随即带了家丁，往吉安而来。
却说庭瑞在家，专侯建章回音，忽送书人回来，具言建章之说，庭瑞却也好笑。未几，庭瑞倚门独立，遥见建章乘车而来，后有小车四辆，仆从二人。庭瑞忙向前迎接，建章下车，携手同行，直入庭家。礼毕，献茶罢。
建章曰：“昔在庐山，蒙兄与令妹相许，尚未妥论。后弟在省时，定了榜眼之妹，兄所共知。今兄赐书，召弟完婚，则榜眼之妹，又将置之何地？兄有佳妹，必有佳配，何必以弟为念耶？”
庭端曰：“兄以为榜眼为何如人也？”
建章曰：“幼年学富，乃英才也。”
庭附耳曰：“实舍妹也。舍妹虽是女子，自小最爱男装，即吾同乡，多不知其为女子者。非愚不以至诚相待，实不好破舍妹行迹耳。今在深闺，不便与兄相见，容选择良辰，为兄毕婚。”
建章闻言，舞掌笑曰：“弟与兄相处以心腹，何故置弟于梦中耶？”自是，更加欢然。当时设酒相待。饮毕，遂请建章于怀远楼中安歇。庭瑞乃择定吉辰，为妹子毕婚，使人往接各门亲眷。
却说二姑，闻兰英喜事，更不待接，遂乘轿而来。及至庭家，大姑接进中堂，即使二媳，出堂拜见。少时，兰英亦出拜见，礼毕，复入房中。
时庭瑞与建章在怀远楼闲坐，闻得姨娘到了，遂邀建章，来见姨娘。二姑见了建章，不觉放声大哭，诸人莫解其故。
大姑向前问之，二姑曰：“妹昔在大江口，所失之子，两朵白眉，人谓之奇儿。妹痛心十有七年矣。今武贵人之眉，亦犹是也，目见之而落泪矣。”建章闻言，倒身下拜，口称母亲。庭瑞惊问。
建章泣曰：“先父方山本无子。前告职回家，船到大江口时，弟身浮江面，有群鸟簇拥于水中。后得先父救起，养育成人。此盖先父与弟言，弟实不知本来面目矣。今与白眉及地名较之，岂非弟之母乎？”当下遂认二姑为母。于是，满堂欢庆。次日，夏松亦来作贺。二姑乃将建章之事告之，夏松喜出非望。
忽建章至，二姑指谓曰：“此即尔父也！”建章闻言，纳头下拜。夏松扶起，悲喜交集。
建章乃唤带来家丁，吩咐曰：“家中之大厦，及庄田等，尔所尽知。可皆为撑数年，不得荒芜家业。”家丁领命，辞归南康去讫。自是，夏松夫妇，得了建章，如久旱逢甘雨，陡然万事足。当下定了吉辰，使建章与兰英，在怀远楼中成亲。兰英素知雅意，建章久慕芳名，才子佳人之境，自不等于寻常矣。满月后，遂与夏松归家。乡人闻知，莫不称羡。
却说万历皇帝升殿，连接几处表文，言江南布政卒，又言湖北学院卒。帝遍观朝中，候缺之官，意无可以代任者，乃查告假官员。
吏部奏曰：“现有湖南提学，回家两载，探花武氏，已满孝服。方今国家乏人，何不召回京师，以应国用？”帝允奏，乃命侍卫王元，赍诏往召二子。
元奉诏往南康，直抵武家。其家人禀探花，往吉安招亲去了。元乃望吉安小梅村而来。庭瑞接了旨意，乃设宴款待。席间，元问榜眼、探花何在。庭瑞思妹子之事，今若隐瞒，终久必泄，不如直言，方免欺君之罪，乃以实告之。元即赍诏至白云村，选建章进京。建章得旨，遂整备行装，约会庭瑞，两家老幼，一齐进京。其家门田宅，托付亲房管理。自家中起身，于路官府接送，十分热闹。不尚两月，便到京城，遂寓于刘忠衙内。时刘元辉老爷与夫人，俱在衙内。忠引庭瑞拜见元辉，秀英重会父母，菊英亦拜元辉为义父。是日，大设筵宴，一家欢庆。
次日，上朝朝君。
王元先俯伏奏曰：“臣奉命至南康召探花，探花已往吉安。及至吉安，方召得状元与探花来京，现在朝门候旨。若榜眼张兰，实属女子男装，因自负所学，不听长上节训，以至冒占科甲。今已匹配探花，惟圣上定夺。”
帝闻奏，叹曰：“今之世，才女何多！可惜女子之才，不能为国家之用，奈何！”
元又奏曰：“探花本姓夏，吉水人。因堕水被武氏救活，探花时方三岁，不知根源，故以武为氏。今适遇生身父母，以白眉为证，乃改姓夏，俱有根源实迹。”呈奏，帝命平身。乃选庭瑞、建章入朝，授庭瑞为江南布政，授建章为湖北学院。庭瑞与建章，谢恩出朝。正遇登、华兄弟，乘马而来。
见了庭瑞，忙下马，曰：“方才到户部衙中，拜谒兄长，不遇而回。今幸遇于此，午间概请到宫中一叙。”庭瑞允诺，当下别去。
建章问曰：“此何人也？”
庭瑞曰：“此即舍弟。弟在湖南，荐入京师。一名登，一名华；登招驸马，华招郡马。”
建章曰：“兄荐人真有眼力矣。”
正言间，已到户部衙中。至午，张、夏两家共八人，至元清宫饮宴。秀、菊、兰三人入内，璧玉、金鸾接着，十分相爱，遂结为姐妹。当日畅醉而归。次日，庭瑞、建章，各带家眷，分投赴任。刘忠送出城外而回。
却说湖南杨巡抚，接到庭瑞之书，知女儿已与庭瑞毕婚，甚喜。因年迈厌劳，乃上本告老。帝因其为官清正，又怜其无子，乃赐与黄金千两，彩缎万端，令其原职归家养老。巡抚得赐，望北遥拜谢恩，遂与夫人归家。到家时，将帝所赐金帛，分赐族邻；先所有家资，分赐仆从，令其自作生涯；身边只留二僮子使唤，乃洁身静养。
却说庭瑞到了江南，上任毕，闻知杨巡抚，已告老回家，乃往拜谒。
巡抚嘱之曰：“为官须上报君恩，下爱黎民。我今生幸而苟免矣，尔其慎之。”庭瑞顿首受教。时菊英来请父母之安，见梅香在母侧，似有所思。
母因谓菊曰：“梅香原是尔身旁小婢，尔可带回，应尔使唤。”菊领命，遂带梅香回衙。秀英甚喜，乃与菊英，共推庭瑞纳之。庭欣从，是晚，遂纳梅香为妾。
却说建章到任半年，遂生一子，取名松青。明年，又生一子，取名柏青。二子后皆登科。建章乃以柏青，以继武氏之后，不题。
再说杨巡抚与夫人，洁身静养，至万历十四年夏六月，乃召宗族人等与庭瑞、女儿至。
谓曰：“我二老寿数已终，明日辰刻，必离尘矣。我已设座于此，我二老死后，不宜殡葬，亦不必挂孝。”庭等俱未深信，女儿菊英，却在身边俟候。至晚，二老皆沐浴。明日清晨，乃与夫人服朝衣，设香案，望北遥拜。拜毕，遂与夫人，并坐中堂，面带笑容，安然不动。菊近前视之，气已绝矣。忙使人报庭瑞，庭至甚惊。乃从其言，不殡，客向前奠酒。于是，候了五日，其体如生，众皆信以为神。庭以此奏帝，帝敕为靖南公祠。
是时，远近皆来朝拜。未及一年，海内尽闻其威灵。至于崇祯末年元旦夕，有白光数十丈，自庙中出，直冲霄汉。仰观天上，有五彩云灿耀。数百里外，皆闻空中仙乐嘹亮。在金陵城内者，皆往观之。将近庙前，但闻风声猛烈，无人敢入。次日往视之，庙宇俱不见，惟有平地而已。是年明亡。后人有诗叹曰：
当年楚地督军民，
报国无非清慎勤。
此夕乘云登化境，
令人千载忆杨君。
又有诗叹张博曰：　
布德施仁数十年，
暗遭毒害丧黄泉。
刘忠夜觉白圭梦，
始信阴阳有自然。
再说庭瑞当日在江南，无为而治。母亲及家人，共享太平之福。后秀、菊各举一子一女，梅香生四子，俱登科第。万历十五年调庭瑞入京，升为刑部侍郎。后官至吏部尚书。建章官至都察院大堂。至万历末，光宗即位，天下大乱，强寇四起。遂皆隐归田里，俱善终。
后人有古风一篇，以叙其事曰：
天使才星下碧空，
茫茫尘世出张公。
深仁厚德周时急，
正气犹传太古风。
误交张宏宏嗜欲，
狼心顿起夜肆毒。
伤哉含冤十五载，
又见张宏闽中戮。
南康武公嗟无嗣，
致仕还乡得奇儿。
尽心教子成大器，
亲眼未及看凤池。
庭兰携手入泮宫，
翻身跳向凤池中。
点鳌不用推移力，
夺魁全凭造化工。
秀拔西江文运起，
群星共聚奎垣里。
登华秀菊及璧鸾，
各逞奇才争誉美。
千里订婚兰秀菊，
一线姻缘多往复。
紫微省内佳偶成，
怀远楼前必愿足。
夏松失子子复亨，
亦能显扬衣锦旋。
佳儿佳妇归来日，
破镜重逢一镜圆。
前人功业后人评，
着眼看时系我情。
纷纷世事言难尽，
水远山遥寂无声。

