太上飞行九晨玉经
　　经名：太上飞行九晨玉经。撰人不详，约出於东晋南朝。据《无上秘要》引文，此经原为《太上迥元九道飞行羽经》中一篇，徒分出单行。一卷。底本出处：《正统道藏》洞玄部玉诀类。参校：《上清河图内玄经》、《洞真上清太微帝君步天纲飞地纪金简玉字上经》。
　　太上飞行九晨玉经
　　太上大道君告北极真公曰：吾昔璇於北天，策驾广寒，足践华盖，手排九元，逸景云宫，遨戏北玄，逍遥朔阴之馆，赏于洞毫之门，盻璇玑以召运，促劫会以舞输，叹万物之凋衰，俯天地之长存，乃觉九星之奇妙，悟斗魁之至灵也。夫九星者，寔九天之灵根，日月之明梁，万品之渊宗也。故天有九气，则以九星为其灵细；地有九州，则以九星为其神主；人有九孔，则以九星为其命府；阴阳九宫，则以九星为其门户；五岳四海，则以九星为其渊府。五九参列，纲维无穷，制御天宿，回转三辰，调理四五，致天地得存，万品之所宗，神仙之所凭。夫天无九星，则无以为高清；地无九星，则无以为至灵；人无九星，则九孔不明。上帝兼之以通真，神仙凭之以得成，五行乘之以致度，万物禀之以得生也。天清地静，则九星焕明，天激地否，则九星翳昏，璇玑召劫度之期，天关运五行之气，输空洞之大辐，促九天之应会。是以神光转灼，玄监万生，傍行越位，以告灾祥。天地所以有大运之交，百六应符，皆九星纬转数终，所以阴阳勃蚀，二气否激，天翻地覆，九海冥一，金玉化消，毫末不失也。悉九星之所回，璇玑之所促。明天地之用，玄纲之妙，得其中则有空常隐步，藏景逃形，变化三辰，万物立成。黑点隐沦，二十五名，其趣幽微，秘不下传，上有九晨华君，中有九皇夫人，魂精魄灵，皆九斗之威神，吐焕七曜之光，流映九天之门，洞朗幽虚，无毫不彰也。其星阳芒则为流金火铃，阴芒则为豁落七元，皆高上之灵策，元始之威章也。龙飞尺素之诀，隐讳口口之中，列帛华晨之下，羊疡礼天以招真，则玄光曲照于盟场，九晨下降於灵宇，夫人欢悦於寝席，玄斗记名於隐书。有知此道，存之便足以免大劫之会，度洪灾於甲申也。修之二七年，便得晏鸿翮而腾翔，斥紫霄而升晨也。此玉清之上道，不比上清之中仙也。玉清则上清之高真，上清则太清之高神，太清则飞仙之高灵。凡行玉清之道，出则诸天侍轩，给玉童玉女各三千人，建三七色之节，驾紫云飞轩十二琼轮，前导凤歌，后从玄钧，六师启路，飞龙翼辕，其位准高仙，列图玉清。行上清之道，出则五宿侍卫，给玉童玉女各一千五百人，建紫毛之节，驾飞云丹舆，前吹凤鸾，后奏天钧，玄龙启道，五帝参轩，位准上清左右位卿。行太清之道，出则五帝侍卫，给玉童玉女各八百人，建五色之节，驾龙舆飞烟，前啸九凤，后吹八鸾，白虬启道，太栓参轩。故真中有高卑，玄中有阶次也。玉清之道，玄远绝邈，不比中真及飞仙之徒。九星上法玄映之道，吾昔受之於元始，于今七亿万劫，经天地成败，方品衰灭，而其道独存。今犹修之於云景之上，而不能忘之於时节者，意玩此道高妙，爱乐夫人接遇也。况来生始学飞晏之举，而不知幽寻步空之法，何由得披重霄之门，观天地之始终乎。既无此道，与九晨乖域，夫人绝游也。徒有玄名帝录，超卓高腾，正可得策驾云龙，游盻五岳，但不死而已。如此望践斗魁，旋步华晨，腾景玉清，当未有期也。子方当匡御劫运，封掌十天科简玄录，理判神仙，宜受此法，以综万生。今出相付，子秘而修焉。
　　九晨真人曰：行飞步之道，先一日沐浴斋摩，是日於中庭布星图，随斗建也。北向长跪，烧香於玄冥星下，叩齿三十六通，闭眼存岁星在左胁，太白星在右胁，荧惑星在头上，辰星在脐下，镇星在心。
　　次覆衣九星，先举左手屈於头上，如斗势，存阳明星在左手掌中，阴精星在左肘上，真人弯在左乳上，玄冥星当必，故烧香於玄冥星下，而启事因心而应天明也。丹元星在右陛上，北极星在右膝头上，天关星在右足胚上，辅星在脐下，弼星在头上。毕，微咒曰：
　　衣天斗，戴金巾，乘魁刚，入斗门，朝真人，拜华晨，二十八宿，覆络我身，乘空步虚，飞升肩然。毕，咽气九过止。
　　次举右手，如斗势，临头上，存阳明还右手掌中，阴精星右肘上，真人星在右乳上，玄冥星当心上，丹元星在左陛上，北极星在左膝头上，天关星在左足胚上，弼星在左月上，辅星在右目上，毕，微咒曰：
　　我乘天刚；步九元，履斗魁，行飞仙，得天心，万神权，隐形藏景，变化万端，敢有干试，收系斗门，扫除不祥，正真明分，左焕火铃，右辉灵幡，威光万里，啸命立前，玉帝所咒，靡不如言。毕，咽气十六过止。
　　次乘斗，旋行斗星之外，步斗魂魄。从天枢星上对阳明，次登天璇、天玑，以次周於隐元，往反三过毕，於隐元星上歌三洞飞空章，而登阳明也。便立思夫人形象，如左也。
　　第一天枢星，则阳明星之魂神也。天枢星威而不曜，光而不照，潜洞太虚，围九百二十里，对阳明星之西北门。其星则号元斗宫魁精玄上真皇夫人，姓明通，讳罂玄，真名上精，头建飞云华颓之髻，余发散至腰，衣紫黄青三色之裯，带九铃之绶，口恒吐青气之光，以注於肠明星上，以明星之焕也。修飞步之道，当思夫人姓讳形象，然后咒，则魂神澄正，明星惧悦，天光洞映，使魂影俱飞登晨也。并足上天枢星上，对阳明星，左手抚心，右手指阳明星，叩齿九通，咽液九过，闭气三息，而微咒曰：
　　天妃九星，凝气结真，七曜缠络，号曰玉晨，上建华盖，下蹑斗魁，身乘天机，飞步琼轩，魂精魄灵，与形合仙，保元日月，天地长存，随运变化，夫人齐连，上升九天，浮景自然。毕，闭气三息，次左足蹑天璇，进右足与左足并，通气。
　　第二天璇星，则阴精星之魂神也。天璇星景而远映，照而不焕，潜洞太虚，围五百五十里，对阴精星之西门。其星则号玄斗宫虚精上玄皇夫人，姓玄镜，讳郁勃光，真名金归，头建飞云华颓之髻，余发散至腰，衣飞锦罗裙凤文锦被，带灵飞紫绶，口恒吐黑气之光，以注於阴精星上，以明星之晖曜也。修飞步之道，当思夫人姓讳形像，并足上天璇星上，对阴精星，左手抚心，右手指阴精星，叩齿九通，咽液九过，闭气九息，而微咒曰：
　　北玄皇灵，九上开清，玉华潜映，纬络紫庭，今日飞步，万道通明，魂魄澄正，安附我形，无使飞翔，同升北星，上噏玄精，饮以玉泉，变化九微，保命天灵。毕，闭气三息，次进左足蹑天玑星，次右足来并，通气。
　　第三天玑星，则真人星之魄精也。天玑星猛而不显，晖而不曜，潜洞太虚，围七百七十里，对真人星之东南门也。其星则号上精宫灵妃元皇夫人，姓常明，讳化云，真名流爓，头建晨婴宝冠，衣飞云明光锦，带六山飞晨之绶，口恒吐黄气之精，以注真人星上，以明星之曜也。修飞步之道，当思夫人姓讳形象，并足上天机星上，对真人星，右手抚心，左手指真人星，叩齿九通，咽液九过，闭气十二息，而微咒曰：
　　灵妃元皇，九星中真，上理玑度，总监诸天，下试群方，璇景紫烟，是日上吉，黄道敷陈，润流九外，曲洒我身，飞行禹步，上入帝晨，与皇同眉，永享劫年。毕，闭气三息，次进左足蹑天权星，进右足与左足并，通气。
　　第四天权星，则玄冥星之魄精也。天权星微而隐，隐而同映，潜焕太虚，围八百里，对玄冥星之东门也。其星则号纲极宫上灵神妃华皇夫人，姓开生，讳运明，真名婴关，头建七称之冠，衣绯罗凤文之，带金真玉光，口恒吐赤气之精，以注玄冥星上，以明星之焕曜也。修飞步之道。当思夫人姓讳形像，并足上天权星上，对玄冥，右手抚心，左手指玄冥，叩齿九通，咽液三过，闭气三息，而微祝曰：
　　神妃上灵，号曰华皇，安镇华盖，北上之宫，左侍玉女，右卫灵童，道引七精，九晖之光，为我致真，飞步天刚，使我魂魄，俱升帝堂。毕，闭气三息，次进左足蹑玉衡，进右足与左足并，通气。
　　第五玉衡星，则丹元星之魂灵也。玉衡星大而嘿，踊而不焕，潜洞太虚，围七百二十里，对丹元星东北门也。其星则号纪明官北上金盖中皇夫人，姓元方，讳神武，真名勃，头建紫晨飞华之冠，衣九色之，带神虎玉文，口恒吐白气之光，以注丹元星上，以明星之晖也。修飞步之道，当思夫人姓讳形象，并足上玉衡星，上对丹元星，右手抚心，左手指丹元，叩#1齿三通，咽液三过，便闭气三息，而微咒曰：
　　皇华中妃，上元所居，九斗吐晖，精焕八竭，流烟郁勃，散灵朱庐，使我魄灵，天地同符，形魂俱升，驾空策虚，玉光绪络，丹軿紫舆，飞行北上，参受隐书。毕，闭气三息，次进左足蹑闿阳星，进右足与左足并，通气。
　　第六闱阳星，则北极星之魄灵也。闿阳星朗而潜照，晖而不焕，洞微太虚，围七百七十里，对北极之下开北洞之门也。其星则号紫极宫安上晨华元皇夫人，姓王元，讳根华，真名冥会，头建玉晨进贤之冠，衣飞青羽褥，带流金火铃，口恒吐绿气之精，以注北极星上，以明星之曜晖也。修飞步之道，当思夫人姓讳形像，并足上闿阳星上，对北极星，而左手抚心，右手指北极，叩齿三通，咽液五过，闭气五息，而微咒曰： 
　　九天上帝，黄华之宗，运转璇玑，总轮八方，使我飞步，蹑纪天纲，反覆交并，三五纵横，通灵八微，羽衣玄黄，龙舆玉景，飞行太空，长享眉寿，天地同功。毕，闭气五息，次左足蹑摇光星，进右足并，通气。
　　第七摇光星，则天关星之魂太明也。摇光星则光转空洞，回旋天关也。潜焕太虚，围九百里，上对天关星之南门，下对北极星也。其星则号运天宫玉华灵皇夫人，姓度元，讳终会，真名启光，头建飞华颓云之髻，余发散至腰，衣七色夜光云锦之裙，九色锦帔，九天威灵玉策，口但吐赤气之精，注天关星上，以明星之大光也。修飞步之道，当思夫人姓讳形像，并足上播光星上，对天关星，而左手抚心，右手指天关，叩齿九通，咽液九过，闭气三息，而微咒曰：
　　天地回转，七光大明，旋输九气，上应玉清，中有夫人，号曰华灵，玄映九外，无毫不生，是日良吉，飞步紫庭，使我魂魄，安附身形，变化空洞，出幽入冥，天地同输，万劫不倾，保仙上元，九晨齐精。毕，闭气七息，次左足蹑洞明星，进右足并，通气。
　　第八洞明星，则辅星之魂精阳明也。洞明星则光回诸天，总输上宿，流畅太虚，围九百九十里，上对辅星西南门也。在天关之上梁，北极之阳芒也。其星则号空真宫太明常皇夫人，姓幽升，讳无韵，真名空变，头建飞云华颓之髻，余发散至腰，衣飞罗文，带九光之绶，口恒吐青气之精，注於辅星之上，以常阳大光也。修飞步之道，当思夫人姓讳形像，并足上洞明星，上对辅星，而右手抚心，左手指输星，叩齿九通，咽液九过，闭气三息，而微呎曰：
　　三五飞行，天地开张，九元回纲，合纽上京，天真散灵，万道溢昌，夫人曲映，是日吉良，飞步斗魂，旋行玉纲，头戴华盖，足履常阳，璇戏三清，变化万方，保仙自然，享寿无穷。毕，闭气十二息，次左足蹑隐元星，进右足并，通气。
　　第九隐元星，则弼星之魂明空灵也。隐元星则隐息华盖之下，潜光曜於空洞之中，围九百九十里，上对弼星之东南门也。其星则号元宝宫空玄变灵上皇夫人，姓冥通，讳万先，真名常阳，头建飞云七称玉冠，衣青文锦裯，带九光夜烛，口怛吐黑气之精，注於弼星之上，以明焕隐洞之光也。修飞步之道，当思夫人姓讳形像，并足上隐元星上，对弼星，而左手抚心，右手指弼星，叩齿十二通，咽液一过，闭气一息，而微咒曰：
　　上步天纲，飞行羽门，出入三生，逃身隐沦，变化形影，千合万分，神安气镇，炼度仙魂，举体同飞，衣服锦裙，流铃交落，身佩虎文，啸咤五帝，策驾景云，上造北辰，朝谒皇君。毕，闭气一息止，还并足上天枢星上，单步往反三周，不须复存思咒说也。步斗魂事毕，存咒止。初登星一过行之尔，往反三过毕，还立天枢星上，向阳明星而歌，诵徘徊游行九晨羽章三篇毕，便登纲上阳明星，上行飞步也。羽章词如左：
　　云纲落天纪，九斗翠玉虚。紫盖重霄岭，玄精朗八嵎。上有九晨宾，吟咏隐与书。飞步遨北汉，长龄天地居。
　　控辔玄羽台，飞行九元所。洞虚深幽邃，云纲乘空举。下有采真士，仰照玉晨府。三周阳明上，九回入洞野。高步登帝尊，长歌龙飞语。
　　玉霄映北朔，琼条翠隐柯。空生九灵台，焕精曜太遐。天关运重冥，劫会屡经过。乘我羽行驾，飞步织女河。保灵空常化，永忘天地多。
　　此三章，出玉清上宫，诸九阳玉童、九华玉女，皆恒歌诵之於华晨之上，以和形魂之交畅，启灵真於幽关也。
　　凡修飞步七元行九星之道，无此歌章，皆不得妄上天纲，足蹑玄斗也。犯之九星则执子魂魄，闭於斗纲之下也。令人猖狂失性，嗔怒妄兴，不出三年，无不丧身。非道不欲使人得仙，而人不能明道渊源耳。如此岂可不详而行焉。九星则九天之根，玉清之明精，九魂则九星之明灵，人徒知步七星之妙，而不知九星魂魄之至灵也。非七星不欲运人上斗，而人身魂神畏斗星之灵魄，不敢随人而腾空也。欲修飞步之道，宜知斗星之魂魄，九皇夫人内名空常之隐诀也。而按图修行，岂当不得飞登北元，上谒华晨者哉。但此道高妙，玉清宝秘不行，中仙鲜有得者。知其法则九星内映，夫人降席，斗魂感悦，则共拥兆而升入九元之内宫。
　　阳明星，天之太尉，司政主非，上总九天上真，中监五岳飞仙，下领后学真人，天地神灵功过轻重，莫不隶焉。星围九百二十里，皆琉璃水晶，中有玉树青实，金翅之乌栖宿其上，自生青精玉芝，食之一口，寿九万年。星有九门，有四光芒，皆焖照九亿万里中，上有青城玉楼据斗真人，号曰太上宫青城玉楼九晨君，姓上云，讳法婴容，字董洞阳摇天槌。头建九晨玉冠，衣青羽飞裳，手执斗中玄图，坐玉楼之中。有玄名玉录，当得知九晨君内讳。知者玉晨下映，明星玄降，修其道飞行太空，升入九门之内也。修飞步之道，当先於阳明星上，右手抚心，左手指天东北，闭气九息，叩齿九通，咽液三过，闭眼思九晨君姓讳形像，留立阳明星上，便微祝曰：
　　飞天九晨，上据玄魁，威振八焕，司政纠非，今日飞步，万道通开，九真齐景，天转地回，鬼谋戮颈，人逆斩摧，三纲所捕，逆者将衰，神灵侍卫，享福巍巍，得天之心，骨化形飞，手攀七纲，足践九扉，云行雨步，上升太微。毕，左转阳明星上九回，立向鬼门，闭气三息，转左足蹑阴精，进右足并於阴精星上，通气。
　　阴精星，天之上宰，主禄位，上总天宿，下领万灵及学仙之人，诸学道及兆民宿命禄位，莫不隶焉。．星围五百五十里，亦皆琉璃水精，中有玉树黑实，金翅之所栖，自生玄芝玉饴，食之一口，得寿五万年。星有五门，门有四光芒，焖照九亿万里中，上有五色玉楼攀魁真人，号曰中元宫五色玉楼北上晨君，姓育婴，讳玄上贫，字昌阳文激明光。头建玄精玉冠，衣玄羽飞裳，手执五色羽节，坐玉楼之中。若有玄名
　　朱台，当得知上晨君内讳，知者则北上下映，阴精玄降，修行其道，则飞行太空，升入五门之内也。修飞步之道，当先於阴．精星上，左手指本命，右手抚心，闭气五息，叩齿五通，咽液五过，闭目思北上晨君讳字形像，留立阴精星上，便微咒曰：
　　玄晨北灵，五气上精，体隐六纪，心藏景星，日月侠映，三光饬形，今日元吉，步纲紫庭，上开天户，受福朱灵，享祚无极，禄位尊荣，万愿交覆，所向利贞，腾飞华盖，遨翔玉清，上诣北晨，九真齐軿。毕，左转阴精星上五回，向本命上立，闭气三通，转左足蹑弼星，进右足并，通气。不得蹑真人星，但蹑弼星耳。
　　真人星，天之司空，主神仙，上总九天高真，中监五岳灵仙，下领学道之人，真仙之流，莫不隶焉。星围七百七十里，亦皆瑠璃水精，中有玉树黄实，金翅之所栖，自生黄精玉芝，食之一口，得寿三千万岁。星有十二门，门有四光芒，烂照九亿万里中，上有黄台玉楼真人，号日真元宫中黄台玉楼主仙华晨君，姓归，讳妙阴光，字通度元度凝脂。头建飞晨宝冠，衣青羽飞裳，手执斗中青箓，坐玉楼之中，若有玄名方诸，当得知华晨君内讳，知者则华晨下映，真人玄降。修行其道，则飞行太空，升入十二册之内也。修飞步之道，皆不得蹑真人星也，当并足弼星上，所谓偃息华盖者也。
　　北老真公曰：子欲腾身，勿干真人，子欲飞行，勿枉天纲，子欲神仙，当拜华晨。行道当避真人星，立弼星之上，拜真人，朝华晨，而求飞空也。弼星曰空，辅星日常。常者常阳，空者隐藏，其有讳，不得传於人口。可於华晨之下，羊鸦礼天，裂素盟而传，得此秘讳，心存而行之，轻泄七祖负考风刀也。当於弼星上，右手抚心，左手指西北，闭气九息，叩齿九通，咽液九过，闭眼思主仙华晨君姓讳形像，留立真人星上，便微咒曰：
　　太微通真，弼辅华晨，吐焕九精，结气紫烟，飞霞流映，光曜十天，上理元衡，下拥神仙，今日飞步，请礼真人，, 一求空行，二乞隐身，三愿上升北掖，四便龙衣啊服，锦帔青裙，驾乘八景，浮游九玄，得入天宿，与帝同轩。毕，左回弼星七过，向真人，闭气三息，转左足蹑玄冥，进右#2足并，通气。
　　玄冥星，天之游击，主伐逆，上总九天鬼神，中领北帝三官，下监万兆，伐逆不臣，诸以凶勃，莫不隶焉。星围八百里，亦皆瑠璃水精，中有玉树赤实，金翅之所栖，自生丹芝流瑛，食之一口，得寿八千万年。星有三门，门有四光芒，焖照九亿万里中，上有朱台玉楼出斗真人，号曰纽幽宫中朱台玉楼玄上飞盖晨君，姓冥枢，讳定宣觉，字法明度播天柱。头建三华宝晨冠，衣丹锦飞裳，手执命灵之节，坐玉楼之中。若有玄名玉格，当得知飞盖晨君内讳，知者则飞盖下映，玄冥玄降，修行其道，则飞行太空，升入三门之内也。修飞步之道，当先於玄冥星上，右手抚心，左手指天，闭气九息，叩齿三通，咽液三过，闭眼思飞盖晨君姓讳形像，留立玄冥星上，便微咒曰：
　　天真行道，步景藏形，七元焕落，九晨齐并，手把天衡，足践飞星，左辅火甲，右御朱兵，威振十天，流焕上清，先戮谋议，后伐妖精，敢有干正，斩以刀刑，三纲所制，莫不伏听，变化往反，适心华庭，乘空飞步，上造帝灵。毕，左回三转，向天闭气三息，转左足践丹元星，进右足并，通气。
　　丹元星，天之斗君，主命录籍，上总九天谱箓，中统鬼神部目，下领学真兆民命籍，诸天诸地，莫不总统。星围七百二十里，亦皆瑠璃水精，中有赤树白实，金翅之所栖，自生金精冶炼之膏，食之一口，得寿七万年。星有七门，门有四光芒，焖照九亿万里中，上有素台金楼蹑纪真人，号曰纲神宫中素台金楼蹑纪真人金魁七晨君，姓上开，讳冥通光，字朱焕元变五道。头建七宝飞天冠，衣白锦飞裙，手执青元箓籍，坐金楼之中。若有玄名昆台，当得知七晨君内讳，知者则七晨下映，丹元玄降，修行其道，则飞行太空，升入七门之内也。修飞步之道，当先於丹元星上，右手抚心，左手指天关，闭气七息，叩齿三通，咽液三过，闭眼思七晨君姓讳形像，留立丹元星上，便微祝曰：
　　飞行蹑纪，上步丹元，乘魁落宿，呼命斗魂，削死勒生，青白简分，三合成道，年命长延，享利眉寿，齐生华晨，肉飞骨轻，驾景乘云，仙衣羽服，流铃纷纷，五色焕惧，升入七门。毕，回星上七转，还向天关，闭气七息，转左足践北极，进右足并，通气。
　　北极星，天之太常，主升进，上总九天真，中统五岳飞仙，下领学者之身，凡功勤得道，转轮阶级，悉总之焉。星围七百七十里，亦皆瑠璃水精，中有黑树白子，金翅之所栖，自生玄芝水瑛，食之一口，得寿五万年。星有八门，门有四光芒，爓照九亿万里中，上有玄台玉楼步纲真人，号曰纪明宫中玄台玉楼北晨飞华君，姓明灵，讳长明化，字渊源源昌上元。头建飞精华冠，衣紫锦飞裳，手执九斗玉策，坐玉楼之中。若有玄名金台，当得知飞华君内讳，知者则飞华下映，北极玄降修行其道，则飞行太空，上升八门之内也。修飞步之道，当先於北极星上，右手抚心，左手指金门，闭气八息，叩齿三通，咽液三过，闭目思飞华君姓讳形像，叩齿，立北极上，便微咒曰：
　　天行三五，中元回旋，飞步华盖，御斗乘晨，落纪三命，徘徊游烟，今日元吉，上希神仙，名书玉简，刊字紫篇，青襦羽服，丹帔锦裙，八景丹舆，运我升轩，位为仙卿，北上之君，请求所咒，靡不如言。毕，回星上八转，还向西方，闭气八息，转左足践天关，进右足并，通气。
　　天关星，天之上帝，主天地机运，如四时长养，天地否泰劫会，莫不隶焉。星围九百里，亦皆瑠璃水精，中有三华之树，五色之实，金翅之所栖，生自然九味芝膏，服之一口，身生九色之光，得寿九万年。星有一门，门有九光芒，总运九天之气，爓照九亿万里中，上有九层玉楼乘龙真人，号曰开会宫九层玉楼总云九元北盖晨君，姓玄枢，讳转光，字会元终明天徒。头建九元宝冠，衣九色锦裳，手执晖神之章，坐玉楼之中。若有玄名九天帝图玉箓，当得知北盖晨君内讳，知者则北盖君下映，天关玄降，修行其道，飞行太虚，升入一门之内也。修飞步之道，当於天关星上，左手抚心，右手指地户，闭气一息，叩齿三通，咽液三过，闭眼思北盖晨君姓讳形像，留立天关星上，便咒曰：
　　天元运关，地纪转维，九灵交度，三五相推，四七幡宿，五帝徘徊，承玄步虚，上蹑玉机，衣斗履斗，流铃焕威，顺我者吉，逆我者衰，我行天真，万里廓开，身腾苍饼，魂升形飞，长离劫会，升入太微。毕，回星上一转，还向地户，闭气一息，转左足践辅#3星，进右足并，通气。
　　辅星，天尊玉帝之星也，曰常。常者常阳，主飞仙，上总九天，下领九地，五岳四渍神仙之官，悉由之焉。星围九百九十里，亦皆瑠璃水精，中有青华之树，自有九音之字，上有青乌三足乌，生自然琉璃芝瑛，食之一口，得与玉帝同真。星有八门，交通八气，门有四光芒，爓照九天之上，中有紫气玉楼游行三命真人，号曰帝席宫中紫气玉楼帝尊九晨君，姓精常，讳常无瓷，字玄解子空正上开延。头建飞精玉冠，衣九色衣，手执火铃，坐玉楼之中。若有玄名上清，得知帝尊内讳，知者则帝尊下映，辅星玄降，修行其道，飞行太空，升入八门之内也。修飞步之道，当於辅星上，右手抚心，左手指荧惑星，闭气三息，叩齿三通，咽液三过，闭眼思帝尊姓讳形像，留立辅星上，便微咒曰：
　　乾坤交覆，三命接灵，上步天宿，飞行九星，左把隐书，右执羽经，拜谒帝尊，受帝之名，得越华盖，腾翔紫庭，今日行道，万庆交并，受福巍巍，永享长生，身变毛羽，飞升上清。毕，回星上三过，还向南方，闭气三息，转左足还践弼星上，进右足并，通气。
　　弼星，太帝真星也，曰空，空者恒空隐也，主变化无方。星围九百九十里，亦瑠璃水精，中有三华之树，自生九天玉章，上有金口之凤，口衔火铃，中生自然七曜之晖，得食一口，与太帝同真。星有九门，交关九天，门有四光芒，爓照八极之外，无央之中也。中有玉台紫馆徘徊三阳真人，号曰上尊宫中玉楼紫绾帝真元晨君，姓幽空，讳空无先，字隐元觉冥阳晖幽寥无。头建飞天玉冠，衣九天龙衣，手执帝章，坐紫馆之中。若有玄名#4九天，得知帝真内讳，知者则能隐形藏身，修行其道，则飞升九门之内也。修飞步之道，当於弼星上，右手抚心，左手指北辰星，闭气五息，叩齿三通，咽液七过，闭眼思帝真元晨君姓讳形像，却立弼星上，便微咒曰：
　　道合三微，玄虚举真，出常入空，逃形天关，浮翔八极，驾景紫烟，飞步九天，变化亿千，遨戏北盖，啸命句陈，所求所愿，靡不如言，长龄天地，保年华晨。毕，回星上五转，还向北辰星，闭气七息，左转两足，还并立阳明星上，从阳明星单行禹步，周回九星，往反九回止，皆不须复存咒也。毕，还弼星上平坐，偃息华盖，存九晨覆衣如初法，闭眼思己身在绛云之内，乘天纲飞空，上升九天之门，随纲转输九过毕，觉身如落空，还坐星图之上，便以手拭目九过，捻两眼门九过，而行周天大咒，叩齿九通，仰西北而咒曰：
　　高上九灵，皇上华君，总仰天宿，回度三辰，变化四节，五行成仙，是日行真，普命万神，五岳四渍，及诸灵山，天地水官，悉卫我轩，太阳激电，六阴吐云，猛兽驱除，万精四奔，毒龙食鬼，平灭邪源，谋我者刑，干我者烦，乐我者寿，愿我者仙，我带灵策，体佩七元，流金火铃，焕落我身，头戴华盖，足蹑景云，口衔天精，手握天关，空常变化，千合万分，金木水火，立成自然，飞行禹步，徘徊九门，出入三清，天地长存。毕，又叩齿三通，咽液二七过，都止。九晨之道毕於此也。
　　行九晨之道，当以正月、七月、四月、十月、四孟月，同用上旬五、九，唯一日也，平旦。二月、八月、五月、十一月，四仲月，同用中旬十五、十九正中。三月、九月、六月、十二月，四季月，同用下旬二十五、二十九夜半。此一月六日，旬适取其一日，一月三过行之，一年三十六过，以应天关转轮九天之气三百六十度之数也。以其日行道，皆九天书名，得过阳九百六之运，身免洪波大劫之灾，九年乃得晏飞纲而上步，乘空纪而超足也。
　　九晨玄图金简文曰：修飞步九晨之道，亦当依步天纲之日，兼而行之，益求飞天之速，玄斗屡鉴也。若兼修者，当先行九晨，而后行步天纲也。此二法咒咒为异，原同一法。步天纲，太微帝君昔授皇清洞真君，步天纲，飞地纪，据玄斗，攀星魁，接九真，乘飞龙，游三命，浮三生，固三宝，出六害，隐六阴，入六纪，镇天英，守延期，存元辅，蹑大弼，用流丹房，上升文昌，展转九道，位为九老。行之二十年，受书为上清真人。凡人望七星为近，不知步之甚远。道士苟知天纲之可步，而不知魂魄不追其身，非身之不将魂魄也，魂魄畏七星之威，不敢追身而上行也。故三魂不摄，七魄荡散，徒以空尸步纲，而神不我从，实徒劳也。子欲步纲，澄心虚静，不思哀忧，不念荧味，於是回行三匝，登星启祝，使魂魄二神俱过灵关，豁然纵体，奄忽自忘，盛洁乃步，恒如蹈空。一年辟非，二年辟兵，三年辟死，四年地仙，千害万邪，众莫敢干。自此以往，福庆无端，致神使灵，縿驾飞龙，太极赐芝，玉帝给童。行二七年，为上清真人。步法勿横行干纲也，直画连星之界分，曰纲也。犯横天纲，皆伐断天道，大禁也。步纲勿蹑真人星，大忌。犯此二者，皆脱巾叩头谢纲象，以布帛为之，长九尺，广六尺，罗列星位於帛上，以青笔为星，丹笔为纲，盛之洁箱。每欲施行，烧香出之，侍书有玉女七人，卫星有玉童七人。妇人步纲，用绛帛。
　　太微帝君教授步天纲之经，谨按神真上法，先烧香於行事之所，闭气七回，行斗星之外三匝，始於阴精，匝於阳明，毕乃通气，始得足蹑於七星，身上步於阳明耳。於是向阳明星，又闭气而心祝曰：
　　阳明大魁，玄极文昌，使某魂魄，俱游天纲。祝毕，乃左足蹑阳明，又进右足蹑阴精，心祝曰：
　　阴精北极，太上璇玑，使某魂魄，俱过神津。次左足蹑北极，心祝曰：
　　北极天光，回适玄辰，使某魂魄，俱至玄关。次右足蹑天关，进左足前与并，乃通息。大祝之一闭息不竟纲者，可於丹元星上通息更闭，微祝曰：
　　金木水火土，．五行相推，七星焕焕，天纲最威，辅星镇盛，弼星却衰，九真太上，太极太微，三府玉帝，三尊辟非，天动地转，魂魄相随，使我飞仙，真光徘徊，名入金房，玉门乃开，乘龙陟空，日月同辉，游行上清，呜铃翠衣，左蹑流电，右御奔雷，地上万邪，伏死敢
　　追，恶心视我，使尔斩摧，帝命玉女，营侍以归，魂真魄神，合形升飞。
　　倒行法，止於天关，倒向北极，微祝曰：
　　太上元辰，华盖紫灵，北极玉房，藏景化精，太微玄台，九真玉城，愿某飞仙，得行云庭，反步天纲，魂魄俱生，乘龙华宫，得道之英，左佩玉铛，右腰金铃，虎带龙裙，啸摄天兵，乘景三素，飞登上清。祝毕，乃闭气，举左足蹑北极，右足蹑丹元，次举左足蹑玄冥，前右足与左足并，而向真人之星通息，微祝曰：
　　太极九精，上皇高真，出登元清，入隐玄阴，育某长某，使某好仙，玉台忽开，金堂八门，乞某佩书，绛龙青裙，上佐紫微，后圣之君，乘十飞龙，玄盖景灵，列名玄图，日月同并。祝毕，因又闭气，左足蹑弼星，进右足蹑阴精，又进左足蹑阳明，前右足与左足并，乃通息，微祝曰：
　　天魁正阳，斗运低昂，前转元机，后动灵纲，制魄以宁，拘魂以康，魂魄与身，俱行天堂，向见金阙，高上太皇，右扶仙母，左扶仙公，紫翠飞华，龙袍虎裳，带真巾玉，项生圆光，手把神铃，腰佩金铛，口咏洞真，七变妙章，先自虚元，生而为王，飞行九道，据斗攀纲，前从太一，后从玄郎，告某口诀，坐在立亡，反行至要，位为仙卿，五藏自生，与天相迎，所愿如念，所求克昌，万邪伏害，易地隐藏，恶我天伐，水灭火丧。
　　反行法，又闭气，右迥斗星之外三匝，始於阳明，匝於阳明，通息，祝曰：
　　高上太真，七耀至尊，反行寻生，上步天元，使某飞仙，得入，紫门。因又了闭气，左足蹑阳明，右足蹑阴精，先前右足蹑玄冥，左足蹑丹元，次右足蹑北极，左足蹑天关，右足前与并，乃通息，祝曰：
　　七变返旋，上行玉宿，六纪辅我，三纲合步，玉帝左盻，高上右顾，教我乘星，腾登玄路，乞赐飞仙，不死之祚，游行上清，乘华三素，金青翠裙，出入九舍，北皇见揖，南真见谢，名书仙台，千变万化j 得友圣君，太平辅佐，所愿从心，万事成就，有恶我者，刀刑火墓。
　　顺行、倒行、反行，三道都毕，乃又举两足俱上阳明星，以右手抚心，左手指玄冥星，闭气三息，叩齿三七，咽液三九，名日据斗。微祝曰：
　　阳明太素，立辰黄房，中有大神，左纣上皇，右把高真，龙衔翠衣，飞锦虎文，腰带玉符，首戴莲冠，出无入虚，金真玉光，灵尊巍峨，号曰阳明，足蹑朱姻，口咏洞章，赐某隐书，见教步纲，争周行三复，据斗自忘，使某飞仙，超虚俘空，名书上清，乘玄驾龙，意有所之，愿乐皆从，三尊合穗，魂魄内通，致给神官，玉女玉童，有恶某者，刑之电风，奸谋断舌，裔之十方。祝毕，存心中忽然忘身，良久而下。
　　据斗之道既毕，又两足俱上阴精星，以左手抚心，以右手指真人星，闭气三息，叩齿三通，咽液三过，名曰攀魁。入太微，微祝曰：, 
　　阴精玄素中华阙生门，中有玉帝，北极至伟，凤绣库领，龙翠碧裙，腰虎佩铃，扶芝丹冠，号曰阴精，太上之君，授某亿书，使步一元，攀魁上升，遂游灵关，外拘七洒，内制三魂，魄炼俗累，魂宝胎神，魂魄守身，与之俱仙”飞行上清，还佩婴颜，所向如心，万欲无难，有恶某者，形死丰官，威摄六天，役使群神。
　　攀魁之道既毕，乃又两足俱上弼星，并足向，真人星四拜毕，跪闭气四息，卯齿四通，咽液四过，名日接真。跪微咒曰：
　　太极九精，上元明真，正机把衡，吐纳紫烟，金光玉映，威照十天，摄御'三光，调阳和阴，理元赋气，改易故新，上治中宿，玄关之玄，金室玉户，北掖便，出驾八景，浮游太元，龙锦凤衣，虎翠飞裙，绛旌绿帔，紫羽七缘，腰带神符，首戴扶冠，上栖九虚，下翔天渊，自号玉皇，九天极真，哀某好道，授某隐篇，躬登弼魁，朝拜灵君，乞愿丹书，为生之缘，治天三五，飞行八玄，五藏自生，上品飞仙，得翼玉帝，后圣之臣，位高大夫，乘云飞验，所愿皆合，众邪莫干，有恶我者，暴形破门。
　　接真之道既毕，乃又两足俱上玄冥星，以右手抚心，以左手指丹元星，闭气三息，叩齿三七通，胭掖三过，名曰步斗。微祝曰： 
　　洞天神光，迥亿玄冥，气盈太虚，去来无形，隐天藏地，周灌无生，忽登天钢，上步紫庭，北视雷房，南显电城，眩惑万变，非复故形，恍惚流景，触手立成，欲求藏身，得我姓名，虚元傲兀，九变玄冥，坐起六甲，谒署六丁，赐某隐书，步斗行星，仰见上皇，披丹巾青，手把灵光，腰带玉铃，上乞飞仙，与天俱生，名书太微，浮化上清，下乞变化，藏景录形，万事如愿，前由皆平，有恶我者，戮以神兵。太极真经金根上文曰：子登玄冥，步斗#5隐形，子欲变化，当得我名，回天动地，万物立成。步玄冥时，及欲隐时，当心存此名字。
　　步斗之道既毕#6，乃又两足俱上丹元星，以左手抚心，以右手指北极星，闭气三息，叩齿三通，咽液三过，名曰蹑纪。微祝曰：
　　太上九台，丹元玄纪，外管北极，内正天理，金阙映外，玉庭耀裹，中有至尊，号曰赤子，治在丹元，绛房之中，翠云绣华，龙帔虎裳，右执皇箓，左把魁纲，足蹑景云，首巾紫冠，右佩流铃，左带玉珰。赐某隐书，蹑纪游行，上乞飞仙，乘玄驾龙，书名丹台，太极玉堂，所向所求，福禄来迎，有恶某者，愿为灭亡，给侍神官，玉女玉童。
　　蹑纪之道既毕，乃又两足俱上北极星，以右手抚心，以左手指天关星，闭气三息，叩齿三通，咽液三过，名曰步纲。微祝曰：
　　玄上太微，北极紫盖，下有太真，游翔九外，翠华飞裙，金铃青带，腰佩玉光，玄云奄蔼，赐某隐书，上行七气，登清戏烟，真人合会，乞丐飞仙，书名丹室，所向如愿，无灾无害，有恶我者，令彼伤败。
　　步纲之道既毕，乃又两足俱上天关星，以右手抚心，左手指天关，闭气三息，叩齿三通，咽液三过，名曰乘龙。微祝曰：
　　太上七极，紫微绝辰，宝玄金房，外有玉门，周运九官，调和天关，中有尊神，号曰紫皇，授某隐书，携某乘龙，上游九天，下飞地元，景云丹舆，玄华翠裳，腰佩龙策，头巾虎文，包生万物，教训飞仙，脱某死名，天地长存，乘龙步斗，所向受恩，有恶我者，风刀火然。
　　乘龙之道既毕，乃又两足俱上辅星，闭气一息，叩齿三通，咽液一过，名曰游行三命，旋步天英也。微祝曰：
　　太极辅星，精在紫关，养生育命，宝守神魂，金房再开，奉见辅君，赐某隐书，使某游旋，列名圣皇，飞仙九天，巾金佩真，出入洞门。
　　游行三命既毕，乃回行诣弼星，两足俱上，闭气一息，叩齿三通，咽液一过，名曰徘徊三阳，出入三生。微祝曰：
　　太虚泥丸，紫宫天尊，玄空真纽，为帝之先，在道玉皇，在身泥丸，冯感欻生，气贯霄元，精入明堂，强胎益魂，朱山再开，奉近灵元，左采日华，右掇月根，流火万丈，金罗碧裙，腰带天骨，首戴华冠，赐某隐书，得行天关，乞愿飞仙，役使万神，万向皆会，福德如山。
　　行事时；皆北向执隐书而为之也，亦可按文视星，不必暗诵而作也。春步七星名日步三纲，夏步七星名日蹑六纪，秋步七星名曰行六害，冬步七星名曰登六绝。
　　太上飞行九晨玉经竟
　　#1『叩齿』原本误作『流齿』。
　　#2『右足』原本误作『进足」。
　　#3『辅星』原本误作『转星』。
　　#4『玄名』原本误作『玄明』。
　　#5『步斗』原本误作『步半」。
　　#6『毕』字原本误作『车』。
　　
