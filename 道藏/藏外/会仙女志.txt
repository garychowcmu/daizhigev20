　会仙女志　　　　（明）郦琥着 

　　○序 

　　玄阳仙史，少闻会仙女事，乃笑曰：“此无稽之谈也。” 
　　辄置而不问。及见稗官小说多载焉，又叹曰：“此以讹传讹。 
　　尽信书，不如天书也。”辄掩而不阅。至嘉靖辛卯，予年弱冠，独处玄阳洞天，忽遇仙女，其事甚奇，始信昔之闻见者，非幻诞也。遂纪《天问》二十四首、《仙女赋》、《仙史歌》各一首，总名之曰《会仙女志》云。嘉靖壬子三月五日，会稽玄阳仙史郦琥题。 

　　◎问日月交蚀 

　　玄阳仙史年甫弱冠，读《易》于玄阳洞天。幽远深邃，超脱俗缘，敛神抱一，精思钩玄。嘉靖辛卯□，天光如洗，月色穿帘，异香满室，紫气腾烟。启户而视，有女郎年可十六七，肤体柔脂，髻垂鬓玄，器度雅饬，举止端严，缟衣素裳，缓步周旋，行将渐近，掩户凝神静坐。顷刻门叩有声，仙史曰：“子为谁仙？”女曰：“予处子也。”曰：“子其处子而淫奔者邪？抑魑魅而为鬼物也耶？”曰：“予乃天府英灵，会自蓬瀛，与子夙缘，愿执栉巾。”曰：“士之耽兮，犹可说也。女之耽兮，不可说也。子先于吾，必见放于尼父。暮夜淫奔，终见贱于国人。予聘陈氏子而未娶，是亦处子也。以处子而纳淫奔，国人将以贱子者贱我矣。子速返驾，毋贻贰羞。”曰：“轻浮年少，违弃纲常，穿花弄柳，窃玉偷香，挑楼窥觑，钻穴逾墙。 
　　子见予之色而勿慕，知子非凡近而可与言者也。予将与子谈子午之窟，泄天地之秘，阐阴阳之精，子毋疑予为淫奔鬼物也。 
　　愿子学展禽而见纳，毋学鲁男子而拒深。”曰：“子能谈玄论，泄玄秘，此予之所乐闻也，恐吾子之未能。”曰：“请子姑试之可乎？”予乃秉烛启钥，请就外馆，东西列坐，啜茗细论。 
　　叩其所蕴，义理精明，意其非尘寰中物也，乃敛容启手曰：“子称天府英灵，会自蓬瀛，意者其仙女耶？”曰：“然。”曰：“子诚仙女矣，仙女果何所自乎？”曰：“天体轻清，不灭不生。星宿精英，有浊有清。浊殒为石，清殒钟灵。故钟于禽兽，为凤为麟。钟于草木，为芝为椿。钟于母孕，产育贤圣。 
　　为睿智，为聪明，在地为人，在天为星，说乘箕尾，班班可征，吾生有自，微子孰论？”曰：“星化为人，自古及今，不知其几，愿悉数焉。”曰：“仙女下谪，混凡蒙尘，纪载书中，预识吾心。角姬织女，孝配董永。少室仙妹，求配封生。江妃逢郑，解佩江滨。蓝桥裴子，道遇玄英。推余类见，莫能悉陈。” 
　　曰：“董遇仙姬，织以济贫。予亦贫士，子能织乎？”曰：“阴阳契合，类聚群分。角姬织女，量配董农。予谙文义，知子文雄。因才求配，终身愿从。道克为富，利莫尔营。织以助子，匪予所闻。”曰：“子谪仙灵异，天载必明。予以天问，子盍为我对焉？”曰：“诺”。于是起而问之。 
　　问曰：“三才之道，天地与人。何五行构精，男女始成？” 
　　曰：“太初无始，溟滓鸿蒙。混沌不凿，两仪未分。变易而有，太极虚中。天开子位，地辟丑宫。人生寅候，三才统同。五行显布，万物公宏，周朱图旨，子莫信从。” 
　　问曰：“天地相去，几千万里？东西何缺？数何可纪？” 
　　曰：“天之高也，不可阶升，去地之远，孰陟而明？测晷度景，渺茫杳冥，二亿余万，莫得其真。四维步数，子莫信深。” 
　　问曰：“天为卯白，地为卯黄。天何也外？地何中藏？” 
　　曰：“天开地辟，黄白初分。肇判太始，卯喻乃明。天清上盖，地浊下承。天包乎地，天反下凝。天疑地下，愈浊匪清。盖天至论，考核宜精。” 
　　问曰：“天体上盖，覆物轻清。一气贯彻，西北何倾？” 
　　曰：“一气上浮，磅礴浑论。天道左旋，倏忽变更。东西南北，旧位难仍。翘首仰视，尽属青晴，何西何北，孰亏孰盈，谁能到景，西北见倾。人言弗信，子惟信心。”女仙会志4问曰：“天体浑论，疑无罅漏。炼石补天，敢以玄叩。” 
　　曰：“轻清上浮，一气浑融。原无罅漏，何俟补工？上有隙补，无阶可通。天位未定，溟滓鸿蒙。女娲炼石，五色始分。东木青补，南火色红。北水补黑，黄色补中。金补白色，五方不同。 
　　补明天道，大哉帝功。” 
　　问曰：“天体上盖，地体下凝。日月何依，旋转周行？” 
　　曰：“维日与月，阴阳之精。一气旋转，画夜无停。譬之血气，循环一身。空虚无倚，上下运行。岂必依附，强天下凝。” 
　　问曰：“莫大日月，悬象着明。月光何德，死而复生？” 
　　曰：“维月之魄，假日之光。着明于上，人自下观。譬之银丸，各见一方。凌空倒景，察见毫芒。阴精皎洁，弦朔无伤。知子博览，沈言是藏。” 
　　问曰：“日维阳精。乌何三足？月死复育，兔何在腹？” 
　　曰：“人生百岁，能复几时。光阴迅速，兔走鸟飞。附会剿说，兔捣鸟栖。四足属偶，三足属奇。月非三窟，顾兔何居。” 
　　问曰：“羿妻娥，亦与人同。窃何灵药，能奔月宫？” 
　　曰：“月秉阴精，□娥阴灵。悬象无人，寓言斯名。窃何灵药，羿妻能奔。霜娥何怨，独宿何嗔。商隐鄙俚，愿子勿听。” 
　　问曰：“月中丹桂，灵根何裁？灵隐结子，佳种何来？” 
　　曰：“秋桂吐色，文战奋扬。雄才高捷，桂花高攀。如登天府，峻极维艰。蟾宫丹桂，拟之名彰。灵隐附会，桂子芬芳。栽种结实，其味辛香。徐子至论，已破荒唐。” 
　　问曰：“月中黑白，交映参差。山河之影，何破群疑？” 
　　曰：“日月之象，精蕴白黑。黑白着明，鉴貌辨色。目鲜黑瞳，易称多白。多白之睛，耗眩昏塞。即目观象，至理斯识。山河之影，未受成式。假生鄙妄，胡破群惑？” 
　　问曰：“日月交蚀，时或晦明。春秋不载，子盍悉陈？” 
　　曰：“天有九道，黄道居中。日月同度，参差会逢。参差月晦，会逢日蒙。日居月上，月蔽日魄。月越常度，日晦月宫。随其所犯，浅深不同。当蚀不蚀，历算未工。” 
　　问曰：“帝尧元祀，日何十出？羿何能射，独存其一？” 
　　曰：“帝尧盛世，载纪不虚。子挚乱政，灾异虐余。日光磨荡，酷烈莫支。眩如十日，稼杀无遗。命羿救获，射日躯驰。如杨剑止，如鲁戈挥。淮南缪妄，以启群疑。” 
　　问曰：“丽空列星，广博无垠。五方殊位，何象何名？” 
　　曰：“万象之精，上为列星。元气之英，无象无名。歌称重耀，传闻夜明。何斗何箕？何虚何参？观象玩占，强名其名。东匪长庚，西匪启明。五方殊位，随人所称。” 
　　问曰：“北斗七星，一行七豕。管辂白衣，言何所指？” 
　　曰：“太公钩璜，以神水德。汉高斩蛇，托言帝泣。北斗何神，松下铺食。废园一瓮，杖奴胡得？二子设言，欲神其术。岂王姥之辜，七日当赦。赵颜之寿，哭而可益。” 
　　问曰：“织女牵牛，天载二星。时逢七夕，相会何情？” 
　　曰：“纪星之状，维《诗》可详。大东箕斗，南北绕环。维箕生簸，维斗生浆。然且不可，况贺河梁。梭子尼头，二星名彰。所织何锦，所耘何疆？男女通好，言尤妄诞。” 
　　问曰：“张骞乘槎，何以升天？织女机石，何以相传？” 
　　曰：“张骞汉臣，出使西域。乘槎天游，好事浪述。天无仙女，何机何织？杼柚其空，有何机石？卖卜君平，岂能独识？张骞本传，并不载入。《华志》、《博物》，奇事莫及。幻妄不经，子勿沉溺。” 
　　问曰：“雷从何起？雷有何神？何以激杀？何以司刑？” 
　　曰：“雷在地中，万物未生。阴阳相搏，冲击而成。譬之火炮，其理甚明。火击于内，爆之为声。火光闪烁，目眩生神。物遇戕损，天匪有心。鼓动万物，权岂司刑？” 
　　问曰：“雷火焚炽，斧屑遗弃。何所措设？何所秉制？” 
　　曰：“雷电猛炽，击触势烈。如滚器投井，反成坚冰。雷非地鼓，宁语斧屑。天声雄迅，神化相夹。腾灼鸣空，近沉浊。 
　　遂成渣滓，屑形不灭。如龙升驰，雪块遗结。其名令滞，反观斧屑。” 
　　问曰：“莫灵于龙，何以施雨？附气转化，何能吸水？” 
　　曰：“阴阳和畅，云气熏蒸。霖雨下降，龙以从云。江海龙窟，天无龙精。神龙变化，在天飞腾。云腾致雨，雨非龙成。” 
　　问曰：“山川兴云，气结而成。于龙何究，于雨何生？” 
　　曰：“山以藏气，川以积气。天地启辟，一气为主。非特山川，为云为雨。有川有水，水者雨母。龙之俯化仰伸，降而为雨，子还母也。气积以舒，有山有云，云者雨翼，龙之俯郁仰蒸，遍而为雨，夫应妇也。气藏以舒，山本上升，升者为云，云从气上。龙之势引，川本下降，降者为水，水从气下。龙之势沸，是故上下不阻于间体，两仪遂至于渥化。” 
　　问曰：“冬雪六出，五出阳春。天产花树，燕女何凭？” 
　　曰：“雨雪霏霏，冬寒冱凝。隆冬阴盛，六出乃成。逢春五出，阳气渐生。阴阳推迁，六五变更。燕华君论，援天自神。诡女仙谪，赝而匪真。” 
　　问曰：“九道何列，九天何名，十端何纪，八柱何承？” 
　　曰：“天无九道，交错杂陈。定为五色，强名其名。九天八柱，意义相因。王逸谬注，八山何承？十端舛错，穿凿五行。《繁露》繁冗，支离不经。” 
　　问曰：“曾据虞帝之玉，献致西王。周穆之八骏，驰觞会母。黄帝之鼎湖，羽化群工。灵王之飞辇，云歌妙宛。汉武之玉函银桥，曲写霓裳。淮南之八童九老，云犬霄鸡。是何怪也，怪果仙乎，仙果帝王乎？”曰：“大旨抱郁，龙云赴会。 
　　茅食九　亥，经修累叶。体齐红云，玉案业引。玄天洞枢，乐彻天钧。味品凤脂，作威洪范，专命乾纲。故祖龙鞭石，见海鬼之相投。而武王欲春，致火速以报应。幻化相齐，天权莫测。” 
　　天问不能屈，仙史复起而言曰：“天对玄奥，子真能泄玄秘，谈玄论，予愿乐闻者已闻命矣。子能赋《仙女赋》乎？” 
　　仙女遂援笔而赋之。 
　　赋曰：“维｛艹曳｝府之灵，列宿之英。资阴阳以成性，资变化以成形。衣云裳而披霞锦，能知来而藏往。飧石髓而饮玉液，亦含几而内朗。若夫朝游北海，暮宿丹丘。朱颜映日，云鬓凝秋。忽凌霄而起远，乍排空而出幽。恨晚遇之不偶，如夜光之暗投。足方进而将退，心欲去而复留。幸启扉以列坐，共啜茗而凝眸。同董姬之相济，岂江妃之嬉游？意乞巧于北牖，弗自赋其东楼。然离易会难，聚或成散。居无定所，习无常玩。 
　　神思端庄，贞一无乱。情罔溺于房帷，道先登于畔岸。与尔谈子午之窟，而轶唐宋。泄阴阳之秘，而驾秦汉。搜理义而益精，阐人文而愈焕。异仰青藜之光辉，岂耽角枕之灿烂？起昏昧于阴霾，如太阳之始旦。尔毋偏拗自恃，得人是资。顾君子之有道，В梅求其庶士。同处女之有待，葛覃恐其失时。循礼不售，韬光祈晦。随拒纳而行止，候昏明而进退。委贱躯兮怀望，任人情兮推迁。惭田生灵丹之蕴彩，陋云客寒灰之起烟。非人心而苟合，实天意而曲全。须知蜉蝣之夕，当羡龟鹤之年。人非尽归于黄土，吾已实得乎先天。终超仙而脱俗，勿得鱼而忘筌。 
　　若乃葛洪有妻，王母有婿，尔何拂清风而独远，升白云而高致？毋徇己以自悔，盍因人而成事？物有感而情偕，迹或均而行异。始未明其取舍，今宜识其旨意。子尚不知仙女之为乐，予又安知尘缘之为利？于是徘徊房露，惆怅阳阿。惜纡轸其何托，诉浩月而长歌。歌曰：‘□人遇兮真情阙，对面千里兮虚明月。 
　　临风浩叹兮将焉歇？’歌响未终，余景就毕。凄惨变容，惺惺如失。又歌曰：‘明月既没兮露欲，时不再兮吾将安依？佳期可待兮心弗违。’”仙史曰：“善，子复能代我歌《仙史歌》乎？”仙女双援笔而歌之。 
　　歌曰：“我生之辰木入斗，鸣啼东井命壁守。壁为文章斗得岁，许我文章播人口。三龄能言学诵诗，四龄指字识某某。 
　　五龄琢句对虚实，联青骊黄媲奇偶。客来当座赋短章，四韵不待八叉手。九龄六经已毕读，掩卷背诵无制肘。丰仪翩翩秋天鹤，颜色濯濯春月柳。乡闾每辱师长爱，学校耻与儿曹友。支分缕析辩异同，务植佳禾去狼莠。挥毫直欲五色烂，倚马未肯一字苟。龙蛇拟将赤手缚，富贵自可拾芥龋文场驰骤竟一蹶，□鬣局促俯其首。归来焚香长夜坐，盥栉不暇面尘垢。淬锋砭□□期再荣，狐豕隳突群儿吼。岂惟文运遭九七，无乃历数厄阳九。自渐定乱匪铅椠，效卜父子鬻田亩。白下归来生计拙，涂抹破砚扫敝帚。囊资空乏衣破裂，无以补缀谋诸妇。妇言别久簪珥空，借旧乞邻无不有。高堂姑老儿女幼，日羞鱼虾买黎藕。思无完帛御姑寒，那得吴绵与君厚。我闻愧赧双脸赤，洒泪出门心欲剖。病躯有仆不得将，药食扶持赖亲友。自喜筋力尚康强，须鬓垂云志未朽。老逢诸侯远聘征，白壁玄贲林薮。 
　　经纶欲试不强辞，儒服长揖坐谈久。青锁漏前传午滴，紫幞炉熏散春牖。时番玉检题鸾凤，复赐银笺篆蚪斗。清平不向玉关行，手持玉简金揩走。有生豫定非强求，东井文章决传后。尽将得失付忘言，浩歌长醉一尊酒。” 
　　歌毕向前而揖曰：“予与尔有夙缘，子勿能却，予勿能离，愿化为清风一袭，入于陈氏子之躯，终身为子执箕帚，子窃以为何如？”曰：“子之所谈玄也，子之歌赋善也，今子所论，不亦幻诞而不经耶？”曰：“昔□坚之母，感阳宿之精，腹孕六子，剖胁始生。吾以处子之精，而入处子之身，不过美仪容，益智慧，倍遐龄而已，子何足怪乎？”忽见清风四起，遂不知其所往。翼辰，外母以女染奇疾，惊怖，召予面会永诀。予省视之，见病中容貌，体态言谈，与夜遇仙女无异。心窃怪之，惟慰以无恙而回。逾月病瘳，是年孟冬五日，议昏邑尹。晋江行吾张公、学师安福湖山尹夫子与闻其事，锡以鼓乐彩帐，舆从厚仪，行古奠雁礼，亲迎于归。归后，德行文艺，渐进未艾，咸陈氏子内助之力也。陈氏子名千金，字辛妹，别号房室仙姬。 

