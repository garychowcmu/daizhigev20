
　　西池集
　　
　　序
　　盖闻干健统天，坤顺得主，资生之道，含二气以 ，交泰之和，统三才而埏埴。德言工貌，坤道云全。淑慎温柔，阃仪斯着。至于夙钟灵气，生具慧姿，锦织回文，犹受连波之憎。艳埋青冢，空归月夜之魂。其它露鬓云鬟，沉迷苦海；啼香恕粉，填入火坑；五漏形骸，本是前生业障。三因不悟，又增今世冤愆。其间修短穷通，不能枚举；妍嗤愚智，何可胜言。总因世乏坤传，致使人难超劫。是以奏请：太上敕命群真，阐心性于诗篇，寄棒喝于转语。既知寂静，恐堕顽空，更有真传，教渠下手。
　　言言玉液，无非修身立命之功；字字金针，尽是缚虎牵龙之诀。果能诚心锻炼。眼前即是玄州；根据法修持，鼎内便凝绛雪。与世牵缠世网，恋兹一息繁华。何如斩断情关，占却万年道域。西池有路，度楫在兹，聊缀卮言，用申木铎。
　　
　　重阳子谨序
　　
　　
　　咏性功十八首
　　月正圆时映水明，乾坤大地总莹莹。
　　片雁斜过潭有影，移时明月映波清。
　　回春子曰：巧机适合，宝相团圆，月照寒潭，光芒四射。惟清乃 ，惟 乃照。寂照圆通，觉灵自现。
　　西来妙义，至大至圆，活泼玄微，东海珠还。咦，四海汤汤水接天，水天深处自逢源。
　　海蟾子曰：喜得同人注性诗，明心见性道成时，刘痴来与龙华会，醉向 潭捉月迟。
　　灵阳子曰：此夕欣逢巧节， 清要在斯时，月光皎洁印深也，真个天星倒置。不着离奇色相，岂因空境空之，一灵透出已前珠，鱼目应知不是。
　　长春子曰：心性非一物，性在心中见，水月两 清，波光自不染。
　　灵台深广似 江，源远应知流自长。
　　任尔毒龙争戏扰，岂如沟血污泥扬。
　　回春子曰：清光如鉴，不须锻炼，一着揩磨，毒龙便现。咦，没得说，西来妙义，支履仍归。
　　磨不磷兮涅不缁，宠何可羡辱何辞。
　　静中现个团圆月，始信斯人不是痴。
　　回春子曰：当头一棒，领者去会，会者颠头，融通寂灭。
　　恶莫憎兮善莫夸，坚持吾性漫凭他。
　　地雷震动真如现，一任遨游上海查。
　　回春子曰：如何佛法，干天一橛，霹雳一声，不怕打杀。
　　浓云密雨雾凄凄，遮却本来菩萨面。
　　不是清风净扫除，蟾光怎得团圆现。
　　回春子曰：蒲团片响，刹那一刻，翻个斤斗，菩萨出现。
　　性似 潭水，心如大地平。
　　草莱生即划，风过碧波清。
　　回春子曰：性不离心，心空无物，草生用划，下乘之法。
　　灵明一点本清虚，云去云来月自如。
　　应事还同光暂晦，魄生依旧现明珠。
　　回春子曰：不晓参禅，那知拜佛。一拳打破，五指不撒。
　　心如野鸟最难驯，才出笼时便要擒。
　　莫使随风任南北，本来野狼藉陷深坑。
　　回春子曰：分明一个月，指早是个月，日月光天德，山河壮帝都。咄，谁识！一点灵明一点金，随风扬去 沉沉。
　　分明有个菩提种，性乱神昏何处寻。
　　回春子曰：穿衣吃饭，不知饱暖，心去性空，火中莲现。
　　愁苗情种两都捐，外若春风内铁坚。
　　顺死逆生同一理，但于动静却非然。
　　回春子曰：荆棘中不妨着脚，深潭内也易翻身。怕只怕清风明月，坐对青山。
　　人生碌碌似浮萍，业海风波何日停。
　　要识本来真面目，勤从月下叩真人。
　　回春子曰：一盂一钵，到处为家，撞着老参，举杖便打。
　　浑沦元气原无象，庚甲之间觉有形。
　　莫道有无难自辩，须明求已胜求人。
　　回春子曰：摩尼一粒，沙界难敌，龙女献来，此际得识。咦，一个孩儿两个娘，四门亲家，不得疏失了也。
　　外浊须知内本清，龙头虎尾按时生。
　　若将凡圣和为一，白雪黄芽自长成。
　　回春子曰：如何是道，要撒胞溺，吃饭穿衣，全不分晓。
　　大道先须养性灵，灵光悟彻易归根。
　　总然精气神皆足，黑暗如何解炼烹。
　　回春子曰：东南西北及中州，黑黑尘蒙易白头。咄，说话的颠倒了。难不难，一翻斤斗。
　　易非易，挣起双眸。
　　缄口凝神只内观，法身常现一毫端。
　　静中摄得灵明宝，直居中宫便是丹。
　　回春子曰：得了手，闭了口。若还不去承当，竹篦何堪打走。咄咄咄，再来不值半文钱，请到方丈后去休。
　　长空清回原无染，云去云来只自忙。
　　鼓动巽风旋上下，性光明宝总归囊。
　　回春子曰：一口布袋，包藏无碍，混混沌沌放不出来。
　　明暗休将世务分，闲来觅得己前身。
　　惺惺不得炎凉态，生死全抛得至真。
　　回春子曰：九天之上，九泉之下，少林拳棒，上下齐打。打得开通，任放纵马。
　　腾腾烈焰青龙舞，渺渺清波白虎蹲。
　　虎尾龙头绦索系，擒归神室合真源。
　　回春子曰：久别家乡，道阻且长，从今得返，方知父母妻子各各安好。咦，千年华表依然，一任桑田变海。
　　
　　
　　跋
　　《易》曰：“至哉坤元，万物资生。”所谓“顺承乎干”者，非耶，然世之女子，明坤道而合坤德者鲜矣。或痴顽结习，或奢悍成风，种种沉迷，不堪悉数。即有一二有志之辈，欲逃生死，究之性命不明，每见巫妪 姑，学些口头禅语，前果后因，便为大道在是，而盲修瞎炼，自误误人！吁，此皆坤修真诀失传之故也。
　　今《西池集》出，泄千古不传之秘，具大慈悲，开方便门。愿普天下女子，敬信修持，穷研极究。
　　其中字字有功，句句有诀，莫轻轻放过。尚有楮墨难传之处，全在诚心办道，自遇真人指点。总以收心养气为下手初功，心不收，则性根昧。气不养，则命蒂失。性命双修，坤道乃全。读是集者，幸勿坐失机缘，以负作者一片度世婆心也。
　　
　　灵阳子 敬跋
　　
　　
