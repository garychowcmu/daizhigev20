经学启蒙[南宋]陈淳
　　
　　天地性，人为贵。无不善，万物备。
　　仁义实，礼智端。圣与我，心同然。
　　性相近，道不远。君子儒，必自反。
　　学为己，明人伦。君臣义，父子亲，
　　夫妇别，男女正，长幻序，朋友信。
　　日孜孜，敏以求。愤忘食，乐忘忧。
　　讷于言，敏于行。言忠信，行笃敬。
　　思毋邪，居处恭。执事敬，与人忠。
　　入则孝，出则悌。敬无失，恭有札。
　　足容重，手容恭，目容端，色容庄，
　　口容止，头容直，气容肃，立容德。
　　视思明，昕思聪，色思温，貌思恭。
　　正衣冠，尊瞻视。坐毋箕，立毋跛。
　　恶旨酒，好善言。食无饱，居无安。
　　进以礼，退以义。不声色，不贷利。
　　信道笃，执德弘。见不善，如探汤。
　　不迁怒，不贰过。毋意必，毋固我。
　　道积躬，德润身。敬日跻，新又新。
　　祖尧舜，宪文武。如周公，学孔子。
　　礼三百，仪三千。温而厉，恭而安。
　　存其心，养其性。终始一，睿作圣。
　　
　　
　　
