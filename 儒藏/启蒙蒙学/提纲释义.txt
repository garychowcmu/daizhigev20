提纲释义　　（清）不著撰人 

　　●历代国号歌 

　　天皇地皇人皇氏，名曰三皇居上世。 

　　太昊炎帝及轩辕，唐虞绍之为五帝。 

　　夏商周秦西东汉，后汉魏吴三国判。 

　　汉亡于魏魏禅晋，晋遂平吴天下定。 

　　扰西晋者有五姓，刘石慕容苻姚竞。 

　　南为东晋居江左，宋齐梁陈踵其都。 

　　北朝元魏并五姓，东魏西魏分为二。 

　　东传北齐西禅周，周又灭齐禅隋帝。 

　　隋能平陈海宇一，曾几何时禅唐室。 

　　唐祚终兮为五季，梁唐晋汉周相继。 

　　宋代周兮天下平，中南渡兮迫于金。 

　　并金灭宋是为元，明祖承元十七传。 

　　自尧讫明几春秋，历传四千零数周。 

　　●历代帝王歌 

　　三皇五帝 

　　凿开混沌分天地，天地分从摄提岁。 

　　是生万物人最灵，斯人之初盘古氏。 

　　天皇兄弟十三俦，地皇兄弟十一优。 

　　更有人皇九兄弟，兄弟九人分九州。 

　　三皇以后有巢出，构木为巢食木实。 

　　有巢氏后燧人兴，钻燧改火教民食。 

　　逮及太昊伏羲氏，首画八卦造书契。 

　　女娲共工暨无怀，风姓相传十五世。 

　　后有神农号炎帝，始尝百草教耒耜。 

　　传及榆罔姜姓终，八世五百二十岁。 

　　公孙轩辕为黄帝，衣裳而治法乾坤。 

　　金天少昊是其子，高阳颛顼是其孙。 

　　曾孙帝喾号高辛，玄孙伊祁名放勋。 

　　放勋是为陶唐尧，禅于有虞其姓姚。 

　　重华其名舜其谥，舜又禅位于夏朝。 

　　夏 

　　禹启太康与仲康，帝相少康杼槐芒。 

　　泄不降扃廑孔甲，帝皋帝发履癸亡。 

　　商 

　　成汤太甲并沃丁，太康小甲雍巳承。 

　　太沃仲丁外壬立，河亶甲兮祖乙兴。 

　　祖辛沃甲祖丁继，南庚阳甲与盘庚。 

　　小辛小乙武丁续，祖庚祖甲兼廪辛。 

　　庚丁武乙太丁嗣，辛乙至纣国祚湮。 

　　盘庚以前为商号，盘庚以后号为殷。 

　　周（附春秋战国） 

　　文武成康与昭穆，共懿孝夷厉宣幽。 

　　平桓庄釐惠襄顷，匡定简灵景悼侔。 

　　敬元贞哀考威烈，安烈显慎赧东周。 

　　威烈以后为战国，平王以后为春秋。 

　　成王以鲁封伯禽，齐与陈也曹燕秦。 

　　卫宋楚晋郑吴国，十二分据春秋成。 

　　秦始嬴姓后灭周，韩魏赵氏分晋州。 

　　更有楚燕与齐国，俱并于秦诚可羞。 

　　秦 

　　昭襄孝文庄襄王，并吞六国始皇强。 

　　高弑二世子婴立，项羽灭之秦乃亡。 

　　得秦之号自非子，以吕易嬴自始皇。 

　　汉（附三国） 

　　高惠吕后文景承，武昭宣元成哀平。 

　　光明章和殇安继，顺冲质桓灵献更。 

　　西汉高帝起丰沛，东汉光武起舂陵。 

　　后汉昭烈及后主，魏文明齐高贵公。 

　　传至陈留王已矣，吴王既逝会稽逢。 

　　止于景帝及乌程，是为三国相凭陵。 

　　后汉讨贼为正统，魏吴悖汉皆篡臣。 

　　两晋 

　　武惠怀愍元明成，康穆哀奕并简文。 

　　孝武安帝及恭帝，两晋之时十五君。 

　　武帝洛阳为西晋，建康元帝作东京。 

　　十六国（二赵、四燕、五凉、三秦、蜀、夏） 

　　两晋僣伪十六国，前赵刘渊后石勒。 

　　前凉张轨后吕光，前燕慕容北冯跋。 

　　南凉秃发是乌孤，西凉李暠蜀李特。 

　　北凉沮渠名蒙逊，大夏赫连名勃勃。 

　　前秦苻洪后姚苌，西秦乞伏国仁邦。 

　　后燕南燕慕容氏，是为五国十六方。 

　　南朝（宋齐梁陈）北朝（魏齐周隋） 

　　宋武少文孝武至，废明苍顺传齐氏。 

　　高武业文明昏和，梁武简文元敬继。 

　　陈武文临宣长城，是为南朝都金陵。 

　　北朝元魏始道武，明元太武文成数。 

　　献文孝文宣武承，孝明孝庄节闵阻。 

　　西魏孝武文钦恭，东魏孝静禅齐土。 

　　北齐宣殷昭武纬，周闵明武宣静主。 

　　周灭魏齐隋代周，文炀恭帝归唐祖。 

　　唐 

　　高太高武中睿明，肃代德顺宪穆承。 

　　敬宗文武宣宗续，懿僖昭宗昭宣倾。 

　　五代（梁唐晋汉周） 

　　梁有太祖及末帝，唐庄明闵潞王缔。 

　　晋有高出汉高隐，周则太祖世恭继。 

　　五代十国 

　　五代之间有十国，西蜀王建称帝阙。 

　　湖南马殷号楚王，淮南吴国杨行密。 

　　岭南汉室是刘岩，两浙钱镠为吴越。 

　　八闽为王王审知，季兴高氏据荆南。 

　　知祥孟氏为后蜀，南唐李昪续唐传。 

　　东汉刘崇知远弟，是为十国各纷然。 

　　宋 

　　太祖太宗真仁英，神宗哲宗并徽钦。 

　　高孝光宗宁理继，度恭端兮帝昺沈。 

　　太祖太宗成帝业，高宗南渡号中兴。 

　　元 

　　元之侵宋始太祖，太宗定宪蚕九有。 

　　世祖混一灭宋君，成宗继以武仁英。 

　　泰定明文宁顺绝。八十九年传十叶。 

　　明 

　　洪武首出大明君，孙蒙祖号乃建文。 

　　永乐燕藩入正位，洪熙宣德正统配。 

　　弟袭兄统景泰移，天顺复位千古奇。 

　　成宏太平正德继，嘉隆万历称盛治。 

　　泰昌天启逢否运，崇祯殉国社稷止。 

　　●历代群英歌 

　　虞（八元八恺） 

　　八元才子迈时流，伯奋仲堪叔献俦。 

　　季仲居中联伯虎，仲熊叔豹季里周。 

　　高阳八恺首苍舒，隤岂攵梼戭及大临， 

　　龙降庭坚联叔达，仲容居七共森森。 

　　周（孔门弟子） 

　　至圣先师孔子位，颜曾思孟为四配。 

　　十哲闵子冉伯牛，仲弓宰我端木赐。 

　　子路冉有及子游，子夏子张皆殿内。 

　　两庑有若原宪思，陈亢樊迟及高柴。 

　　商霍林放南宫适，申枨申党与澹台。 

　　公冶马牛公西赤，伯寮琴张公皙哀。 

　　冉孺梁鳣步叔乘，漆雕徒父漆雕开。 

　　颜高颜辛漆雕哆，颜祖颜何宓不齐。 

　　颜哙颜仆公夏首，秦商秦冉巫马施。 

　　邽巽廉洁公肩定，狄黑奚蒧燕伋思。 

　　县成乐欬左人郢，郑邦施恒荣子祺。 

　　句井疆连罕父黑，孔忠冉季叔仲期。 

　　公祖句兹石作蜀，公西蒧与公西舆。 

　　后处鄡单与原亢，壤驷赤与秦子之。 

　　公孙龙及公良孺，曹恤伯虔商子季。 

　　任选蘧瑗左邱明，是为先贤东西序。 

　　孔子圣父叔梁纥，颜路曾点孔鲤继。 

　　孟子之父激公宜，启圣祠中专奉祀。 

　　汉（四皓三杰） 

　　汉家四皓隐商山，绮里东园与夏黄。 

　　楚楚衣冠并甪里，茹芝不辱避君王。 

　　萧何转运张良筹，韩信将兵百万优。 

　　除秦逐鹿兼天下，三杰争光闳散俦。 

　　汉（定元功十八侯） 

　　酂侯萧何功第一，平阳曹参乃其次。 

　　宣平张敖绛周勃，舞阳樊哙在五位。 

　　曲周郦商鲁奚涓，夏侯婴封汝阴地。 

　　第九颍阴侯灌婴，傅宽应受阳陵秋。 

　　靳歙旌封信武侯，安国侯兮王陵是。 

　　棘蒲陈武列十三，清阳割土侯王汲。 

　　广平崇秩锡薛钦，汾阴周昌原口吃。 

　　阳郡丁复当十七，曲成侯兮蛊达毕。 

　　汉朝高祖定元勋，带砺山河同庙食。 

　　汉（麒麟阁功臣十一人） 

　　博陆侯姓霍，图形独不名。 

　　谨厚张安世，韩增特用兵。 

　　靖边赵充国，制治魏丙精。 

　　杜延年以安和著，刘德儒学汉宗英。 

　　肖望之与梁邱贺，皆以文学显时名。 

　　峥嵘大节维苏武，图形何独后丹青。 

　　东汉（云台二十八将） 

　　邓禹为首次马成，吴汉王梁贾复同。 

　　陈俊耿弇及杜茂，寇恂傅俊与岑彭。 

　　坚镡冯异暨王霸，朱佑任光祭遵承。 

　　李忠景丹万修并，盖延邳彤亦其群。 

　　铫期刘植耿纯同，臧宫马武并刘隆。 

　　二十八将应列宿，奋其智勇建奇功。 

　　又以王常逮李通，窦融卓茂附其终。 

　　汉党锢三十五人（三君，八俊、八顾、八及、八厨） 

　　窦武陈蕃刘淑者，一世所宗为三君。 

　　李膺荀昱与杜密，王畅刘祐同名称。 

　　魏朗赵典及朱寓，谓之八俊言人英。 

　　郭泰范滂兼尹勋，巴肃宗慈夏馥因。 

　　蔡衍羊陟为八顾，能以德行引乎人。 

　　张俭翟超岑晊同，范康刘表陈翔从。 

　　孔昱檀敷为八及，能道乎人追其宗。 

　　以财救人八厨号，度尚张邈共王孝。 

　　刘儒之侪胡母班，秦周蕃向王章老。 

　　党狱从兹无日虚，汉基都为王曹扰。 

　　魏晋（竹林七贤） 

　　七士嵇康盖有名，山涛向秀并刘伶。 

　　阮家叔侄夸咸籍，亦有王戎得见称。 

　　唐（十八学士） 

　　王府属兮如晦堪，记室元龄虞世南。 

　　文学褚亮姚思廉，李元道为主簿焉。 

　　参军蔡允恭兼谁，薛元敬与颜相时。 

　　懿议典签苏勖并，从事中郎于志宁。 

　　军谘祭酒苏世长，记室薛收声亦扬。 

　　李守素自仓曹升，国子博士陆德明。 

　　同其职者孔颖达，盖文达自信都拔。 

　　宋州户曹许敬宗，二十八人名望同。 

　　并以本官兼学士，号登瀛洲夸胜事。 

　　唐（凌烟阁功臣二十四人） 

　　长孙无忌称赵公，河间元王是孝恭。 

　　杜如晦兮封莱成，郑文贞公系魏徵。 

　　梁公申公及鄂公，元龄士廉敬德同。 

　　卫公李靖宋萧瑀，段志元是褒忠公。 

　　刘宏基兮夔襄公，蒋忠公兮屈突通。 

　　殷开山兮称郧节，老婿柴绍谯襄秩。 

　　长孙顺德号邳襄，郧陈张亮侯君集。 

　　张公瑾兮郯襄公，程知节兮封于卢。 

　　永兴文懿虞世南，渝襄公兮刘政堪。 

　　莒宣公兮唐俭得，为英公者李世勣。 

　　胡壮公兮秦叔宝，凌烟阁上图诸老。 

　　宋（景灵宫配享功臣二十四人） 

　　赵普开国元勋，曹彬清雅仁厚。 

　　居正方重自持，熙载清介自守。 

　　潘美征伐多绩，李沆先见知人。 

　　王旦裁抑奔竞，继隆不附权臣。 

　　王曾立朝正色，夷简忘身忧国。 

　　曹玮沈勇有谋，公亮入相称职。 

　　富弼西夏闻名，韩琦重厚如勃。 

　　司马力攻新法，忠彦敢言正直。 

　　颐浩人倚为重，世忠名将第一。 

　　张浚经略有方，赵鼎力真宰相。 

　　康伯拯济艰难，史浩备守为尚。 

　　葛邲荐进人才，赵汝愚守法度。 

　　昭勋二十四人，理宗图像可慕。 

　　宋（理学六君子） 

　　宋代称六君子，濂溪明道伊川。 

　　康节横渠同是，温公君实为然。 

　　宋（耆英十三人） 

　　洛社耆英叟，优游寿域中。 

　　潞公文彦博，富弼继其踪。 

　　席汝言年亚，方称王尚恭。 

　　赵公南正人，刘氏得几翁。 

　　更有冯行巳，还夸楚建中。 

　　诺言王叟与，张问张寿同。 

　　拱辰王老外，司马氏温公。 

　　宋（四相四真） 

　　仁宗又治讫神英，四相勋名若盍簪。 

　　后乐先忧范文正，处危排难魏公心。 

　　欧阳学博古今重，富弼名高戎夏钦。 

　　富弼公忠真宰相，包拯刚毅真忠臣。 

　　欧阳文章真学士，胡瑗经业真先生。 

　　南宋（五相四将） 

　　南宋高宗四九龄，始终五相辅中兴。 

　　李纲力谏君南幸，颐浩驱驰将北征。 

　　赵鼎秉衡朝士贺，魏公堂轴众心倾。 

　　天诛秦桧生康伯，止幸闽都国又兴。 

　　欲定中州复旧邦，好凭四将助纲常。 

　　魏公驻楚因防敌，光世屯庐为守江。 

　　世忠功绩时第一，岳飞神策世无双。 

　　元（四杰） 

　　木华黎兮博尔术，赤老温兮博尔忽。 

　　四人忠勇事本真，名号拨里班曲律。 

　　明（太祖配享功臣十二人） 

　　徐达功首乎诸将，常遇春勇冠三军。 

　　李文忠战胜攻取，邓愈奉公守法循。 

　　招降纳附是沐英，汤和临阵决机神。 

　　首拔诸国赵德胜，胡大海屡建奇勋。 

　　张德胜擒陈友谅，桑世杰亦立功频。 

　　耿再成与俞通海，配享高庙之功臣。 

　　明（成祖配享功臣四人） 

　　智略谨厚称张玉，讨服南安朱能是。 

　　张辅三平交趾地，姚广孝帷幄高僧。 

　　四人靖难功臣伟，太庙配享万年春。 

　　明（理学名臣二六人） 

　　陈静诚薛瑄是首，吴与弼次陈献章。 

　　陈选元祯胡居仁，罗伦庄昶声名扬。 

　　黄仲昭以及章懋，守仁蔡清亦有光。 

　　罗近溪与邹公智，洪先理学誉彰彰。
