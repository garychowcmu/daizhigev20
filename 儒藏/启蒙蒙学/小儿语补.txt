小儿语补 [清]天谷老人
　　
　　四言
　　人生在世，方便第一，力到便行，错过可惜。
　　一毫之善，与人方便；一毫之恶，劝人莫作。
　　许甚么愿？问甚么卜？凶人得祸，吉人得福。
　　一切福田，不离心地，但存好心，常行好事。
　　乌鸦反哺，尚答亲恩，有亲不养，何以为人？
　　亲之老马，手不忍打，亲之旧仆，口不忍辱。
　　儿有寸长，十分夸张，儿有百短，一概不管。
　　错不认错，回护自己，难哄别人，专瞒老子。
　　积谷防饥，养儿防老，靠他送终，要他学好。
　　屋多人少，鬼啸于昼，家贫服美，人指其后。
　　真贫假富，到头败露，不如节俭，勤爬苦做。
　　事莫嫌鄙，利莫嫌轻，日得百钱，尽足资生。
　　本事不济，休说运气，运气未来，急练本事。
　　和气致祥，厚德载福，乖戾刻薄，理穷势蹙。
　　荆棘满怀，与人不谐，孤则必穷，穷乃益乖。
　　杀人三千，自损八百，恃符捉鬼，终为鬼得。
　　人人有口，人人有耳，递入递出，顷刻千里。
　　话莫多说，不说也罢，既有话头，便是话把。
　　劝执拗人，先顺其意；劝盛怒人，先平其气。
　　非礼相加，必有所恃，姑善遣之，其术穷矣。
　　人能辱我，我不较他，平心静气，人奈我何？
　　物能诱我，我不恋他，清心寡欲，物奈我何？
　　命能制我，我不斗他，谨身节用，命奈我何？
　　地缺东南，天缺西北，人要满心，如何满得？
　　虽不坐车，却也骑驴，驴也没有，又当何如？ 
　　东挪西凑，将将就就，定要有余，益发不够。
　　任意杀生，恣汝口腹，何不念他，一般血肉。
　　人仗牛耕，得以食谷，不酬其劳，反食其肉。
　　一虫一蚁，唯恐误伤，充此一念，寿考吉祥。
　　买人田产，休要刻财，这个卖的，也是买来。
　　雇人服役，须加体恤，费我几何，他却费力。
　　以物许人，不应诳之，诳人人怨。怨毒必滋。
　　不经一事，不长一智，不上高山，不显平地。
　　低头是水，回头是岸，及时拨转，救得一半。
　　明有王法，幽有鬼神，前看父祖，后看儿孙。
　　种瓜得瓜，种豆得豆，天网恢恢，疏而不漏。
　　六言
　　手中一碗白饭，农夫许多血汗，
　　吃饭须是还钱，莫待老天折算。
　　只为体面二字，事事务求好看，
　　到那莫钱之时，可还顾得体面？
　　不过穿好吃好，便尔意气纵横，
　　更有一件可笑，事事爱人奉承。
　　远水不救近火，远亲不如近邻，
　　平日没些情分，左右都是仇人。
　　我固无求于人，人或有求于我，
　　廉耻可以自绳，以之律人不可。
　　恶人欺侮善人，善人全不理会，
　　假若还他一言，即时合他一类。
　　好心不得好报，劝你不用焦燥， 
　　忘恩负义由他，自有天公知道。
　　酒过度者伤肺，色过度者伤肾，
　　动真气者伤肝，贪横财者伤命。
　　不怕你识不破，只怕你忍不过，
　　不怕你嘴不硬，只怕你心不定。
　　三个脚夫说驴，三个屠户说猪，
　　文人学士相遇，也该说些诗书。
　　有的推查五星，有的揣骨听音，
　　心好自然相好，命真不及心真。
　　种瓜不能得豆，是皆根骨为之，
　　世人妄谈阴地，岂知地本无私。
　　惨莫惨于劫数，凶莫凶于刀兵，
　　若要死中得活，非大功德不能。
　　杂言
　　教妇初来，教子婴孩。
　　小时摸针，大了摸金；
　　小时出口便骂，大了出头打架。
　　宁替父母分过，勿为父母添祸。
　　无逆子自有顺孙，无祸种便是福门。
　　家长公平，百口一心。
　　室有三妻四妾，难免内乱；门有三姑六婆，紧防外患。
　　钱谷莫入私房，衣服莫学时妆。
　　三长难救一短，三勤难补一懒。
　　打水要到井边，打柴要到山间。
　　昼坐惜阴，夜坐惜灯。 
　　早起三朝当一工，常余一勺成千锺。
　　米千粒，酒一滴；蚕千头，绢一尺。
　　贫不治生，长躺不得翻身；贫不安分，一跌必然殒命。
　　益友如良医，活人人不知，损友如贱娼，杀人人不防。
　　小人甜如蜜，反眼不相识，不如亲君子，缓急都有益。
　　要得晓，问三老。
　　同族莫断杯酒，同里莫断行走。
　　同居莫占房，同眠莫占床，同利莫使乖，同害莫装呆。
　　多使扶人手，莫开陷人口。
　　下河湿脚，惹火烧身；饶人不是痴汉，痴汉不会饶人。
　　赢得一口气，卖却一顷地；卖地犹小可，还怕生别事。
　　人情留一线，事后好相见。
　　追虎不可无退步，追贼不可无去路。
　　杀人抵命，欠债还钱，暂时不还不抵，将来总要抵还。
　　路不行不到，事不为不成。
　　人身易老，人事难了，人心要好。
　　心地宽厚，多福多寿。
　　坏了这心，害了自身，害了儿孙。
　　愚人边莫用计，穷人前莫使势。
　　莫与劳人加担，莫与饥人争饭。
　　钱通借贷，谷肯借卖，人己两快。
　　路旁之灯便于夜，路旁之树便于夏。
　　敬老得寿，恤孤有后。
　　交友不在酒肉，看人不在衣服。
　　大模大样，小家气象。
　　爱戴高帽，自受圈套。 
　　人人道好，须防一人着恼；事事有功，须防一事不终。
　　毒药害人有限，淫书杀人无算。
　　酒色归一路，双斧伐孤树。
　　富贵家儿入赌场，饿虎见肥羊。
　　宁可测字算命，不可留为讼棍。
　　读书贵有用，做人当自重，
　　交接吏役，衣冠之辱。 
　　
