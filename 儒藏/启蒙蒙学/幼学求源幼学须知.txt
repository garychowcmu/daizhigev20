幼学求源（幼学须知） 明 程登吉

　　《幼学求源》，明代程登吉撰，字允升，自署西昌人。 
    此书原名《幼学须知》，又名《成语考》（署明景泰年间进士邱浚编）。清代则有邹圣脉（字梧冈）为之増补、注释，取名《幼学故事琼林》。

    《幼学求源》在旧时的乡塾中颇为流行，究其原因：（一）内容上材料丰富，知识面广，诸如天文地理、人情世故、婚姻家庭、生老病死、衣食住行、制作技艺、鸟兽花木、神话传说等等，无所不包，几乎囊括了过去人们日常生活中较常用的知识与词汇，象一部微型百科辞书。（二）形式上采用对偶句式，句子有四言、五言、七言等，一般都文字简炼，对仗工整，读起来琅琅上口，易学易懂易记。

    本书在过去颇为流行，很多人是通过阅读《幼学》，而掌握大量历史故事和许多成语典故。俗话说“读过《幼学》会看书，读过《龙文》会说话”，可见其要。

    《幼学求源》是我国明清以来广泛流传的蒙学读物，在明清两代的乡塾蒙学教育中起到积极作用。
●卷一
    △天文
    混沌初开，乾坤始奠。
    气之较清上浮者为夭，气之重浊下凝者为地。
    日月五星，谓之七政；天地与人，谓之三才。
    日为众阳之宗，月乃太阴之象。
    虹名螮蝀，乃天地之淫气；月里蟾蜍，是月魄之精光。
    风欲起而石燕飞，天将雨而商羊舞。
    旋风名为羊角，闪电号曰雷鞭。
    青女乃霜之神，素娥即月之号。
    雷部至捷之鬼曰律令，雷部推车之女回阿香。
    云师系是丰隆，雪神乃是滕六。
    救火、谢仙，俱掌雷火；飞廉、箕伯，悉是风神。
    列缺乃电之神，望舒是月之御。
    甘霖、甘澍，仅指时雨；玄穹、彼苍，悉称上天。
    雪花飞六出，先兆丰年；日上已三竿，乃云时晏。
    蜀犬吠日，比人所见甚稀；吴牛喘月，笑人畏惧过甚。
    望切者，若云霓之望；思深者，如雨露之恩。
    参商二星，其出没不相见；牛女两宿，惟七夕一相逢。
    后葬妻，奔月官而为嫦娥；傅说死，其精神托于箕尾。
    披星戴月，谓早夜之奔驰；沐雨栉风，谓风尘之劳苦。
    事非有意，譬如云出无心；恩可遍施，乃曰阳春有脚。
    馈物致敬，曰敢效献曝之忱；托人转移，曰全赖回天之力。
    感救死之恩，曰再造；诵再生之德，曰二天。
    势易尽者若冰山，事相悬者如天壤。
    晨星谓贤人廖落，雷同谓言语相符。
    心多过虑，何异拓人忧天；事不量力，不殊夸父追回。
    如夏日之可畏，是谓赵盾；如冬日之可爱，是谓赵衰。
    齐妇含冤，三年不雨；邹衍下狱，六月飞短。
    父仇不共戴天，子道须当爱日。
    盛世黎民，嬉游于光天化日之下；太平天子，上召夫景星庆云之样。
    夏时大禹在位，上天雨金；《春秋》《孝经》既成，赤虹化玉。
    箕好风，毕好雨，比庶人愿欲不同；风从虎，云从龙，比君臣会合不偶。
    雨旸时若，系是休徵；天地交泰，称斯盛世。
    △地舆
    黄帝画野，始分都邑；夏禹治水，初奠山川。
    宇宙之江山不改，古今之称谓各殊。
    北京原属的燕，金台是其异号；南京原为建业，金陵又是别名。
    浙江是武林之区，原为越国；江西是豫章之地，又回吴皋。福建省同闽中，湖广地名三楚。
    东鲁西鲁，即山东山西之分；东粤西粤，乃广东广西之域。
    河南在华夏之中，放曰中州；陕西即长安之地，原为秦境。
    四川为西蜀，云南为古滇。
    贵州省近蛮方，自古名为黔地。
    东岳泰山，西岳华山，南岳衡山，北岳恒山，中岳嵩山，此为天下之五岳；饶州之鄱阳，岳州之青草，润州之丹阳，鄂州之洞庭，苏州之太湖，此为天下之五湖。
    金城汤池，谓城池之巩固；砺山带河，乃封建之誓盟。
    帝都曰京师，故乡曰梓里。
    蓬莱弱水，惟飞仙可渡；方壶员峤，乃仙子所居。
    沧海桑田，谓世事之多变；河清海晏，兆天下之升平。
    水神曰冯夷，又曰阳侯，火神曰祝融，又曰回禄。海神曰海若，海眼曰尾闾。
    望人包容，曰海涵；谢人恩泽，曰河润。
    无系累者，曰江湖散人；负豪气者，曰湖海之士。
    问舍求田，原无大志；掀天揭地，方是奇才。
    凭空起事，谓之平地风波；独立不移，谓之中流砥柱。
    黑子弹丸，漫吉至小之邑；咽喉右臂，皆言要害之区。
    独立难持，曰一木焉能支大厦；英雄白恃，曰丸泥亦可封函关。
    事先败而后成，曰失之东隅，收之桑榆；事将成而终止，曰为山九仞，功亏一篑。
    以蠡测海，喻人之见小；精卫衔石，比人之徒劳。
    跋涉谓行路艰难，康庄谓道路平坦。
    硗地回不毛之地，美田曰膏腴之田。
    得物无所用，曰如获石田；为学已大成，曰诞登道岸。
    淄渑之滋味可辨，泾渭之清浊当分。
    泌水乐饥，隐居不仕；东山高卧，谢职求安。
    圣人出则黄河清，太守廉则越石见。
    美俗曰仁里，恶俗曰互乡。
    里名胜母，曾于不入；邑号朝歌，墨翟回车。
    击壤而歌，尧帝黎民之自得；让畔而耕，文王百姓之相推。
    费长房有缩地之方，秦始皇有鞭石之法。
    尧有九年之水患，汤有七年之旱灾。
    商鞅不仁而阡陌开，夏桀无道而伊洛竭。
    道不拾遗，由在上有善政；海不扬波，知中国有圣人。
    △岁时
    爆竹一声除旧，桃符万户更新。
    履端，是初一元旦；人日，是初七灵辰。
    元日献君以椒花颂，为祝遐龄；元日饮人以屠苏酒，可除疠疫。
    新岁曰王春，去年曰客岁。
    火树银花合，谓元宵灯火之辉煌；星桥铁锁开，调元夕金吾之不禁。
    二月朔为中和节，三月三为上巳辰；
    冬至百六是清明，立春五成为春社。
    寒食节是清明前一日，初优日是夏至第三庚。
    四月乃是麦秋，端午却为蒲节。
    六月六日，节名天贶；五月五日，序号天中。
    端阳竞渡，吊屈原之溺水；重九登高，效桓景之迎灾。
    五戊鸡豚宴社，处处饮治聋之酒；七夕牛女还河，家家穿乞巧之针。
    中秋月朗，明皇亲游于月殿；九日风高，孟嘉帽落于龙山。
    秦人岁终祭神曰腊，放至今以十二月为腊；始皇当年御讳曰政，放至今读正月为征。
    东方之神曰太皞，乘震而司春，甲乙属本，木则旺于春，其色青，故春帝曰青帝。南方之神曰祝融，居高而司夏，丙丁属火，火则旺于夏，其色赤，故夏帝目赤帝。西方之神曰蓐收，当兑而司秋，庚辛属金，金则旺于秋，其色白，故秋帝曰白帝。北方之神曰玄冥，乘坎而司冬，壬癸属水，水则旺于冬，其色黑，放冬帝曰黑帝。中央戊己属土，其色发，故中央帝曰黄帝。
    夏至一阴生，是以天时渐短；冬至一阳生，是以日晷初长。
    冬至到而葭灰飞，立秋至而梧叶落。
    上弦谓月圆其半，系初八、九；下弦谓月缺其半，系廿二、三。
    月光都尽谓之晦，三十日之名；月光复苏谓之朔，初一日之号；月与日对谓之望，十五日之称。
    初一是死魄，初二旁死魄，初三哉生明，十六始生魄。
    翌日、诘朝，言皆明日；谷旦、吉旦，悉是良辰。
    片响即谓片时，日曛乃云日暮。
    畸首、曩者，俱前日之谓；黎明、昧爽，皆将曙之时。
    月有三浣：初旬十日为上浣，中旬十日为中浣，下旬十日为下浣；学足三馀：夜春日之馀，冬春岁之馀，雨者睛之馀。
    以术愚人，曰朝三暮四；为学求益，曰日就月将。
    焚膏继晷，日夜辛勤；俾昼作夜，晨昏颠倒。
    自愧无成，曰虚延岁月；与人共语，曰少叙寒暄。
    可憎者，人情冷暖；可厌者，世态炎凉。
    周末无寒年，因东周之懦弱；秦亡无燠岁，由嬴氏之凶残。
    泰阶星平曰泰平，时序调和曰玉烛。
    岁歉曰饥馑之岁，年丰曰大有之年。
    唐德宗之饥年，醉人为瑞；梁惠王之凶岁，野莩堪怜。
    丰年五，荒年谷，言人品之可珍；薪如桂，食如玉，言薪米之腾贵。
    春祈秋报，农夫之常规；夜寐夙兴，吾人之勤事。
    韶华不再，吾辈须当惜阴；日月共除，志士正宜待旦。
    △朝廷
    王皇为皇，五帝为帝。
    以德行仁者王，以力假仁者霸。
    天于天下之主，诸侯一国之君。
    官天下，乃以位让贤；家天下，是以位传子。
    陛下，尊称天子；殿下，尊重宗藩。
    皇帝即位曰龙飞，人臣觐君曰虎拜。
    皇帝之言，谓之纶音；皇后之命，乃称懿旨。
    椒房是皇后所居，枫宸乃人君所莅。
    天子尊崇，故称元首；臣邻辅翼，故曰股肱。
    龙之种，麟之角，俱誉宗藩；君之储，国之贰，首称太子。
    带子爰立青宫，帝印乃是五玺。
    宗室之派，演于天潢；帝胄之进，名为玉牒。
    前星耀彩，共祝太子以千秋；嵩岳效灵，三呼天子以万岁。
    神器大宝，皆言帝位；妃嫔媵嫱，总是宫娥。
    姜后脱簪而待罪，世称哲后；马后练服以鸣俭，共仰贤妃。
    唐放勋德配昊天，遂动华封之三祝；汉太子恩覃少海，乃兴乐府之四歌。
    △文臣
    帝王有出震向离之象，大臣有补天治日之功。
    三公上应三台，郎官上应列宿。
    宰相位居台铉，吏部职掌铨衡。
    吏部天官大冢宰，户部地官大司徒，礼都春官大宗伯，兵部夏官大司马，刑部秋官大司寇，工部冬官大司空。
    都宪中丞，都御史之号、内勤学士，翰林院之称。
    天使。誉称行人；司城，尊称祭酒。
    称都堂曰大抚台，称巡按曰大柱史。
    方伯、藩侯，左右布政之号；宪台、廉宪，提刑按察之称。
    宗师称为大文衡，副使称为大宪副。
    郡侯、邦伯，知府名尊；郡丞、贰候，同知誉美。
    郡宰、别驾，乃称通判；司理、弃史，赞美推官。
    刺史、州牧，乃知州之两号；弃史、台谏．即知县之以称。
    乡宦曰乡绅，农官曰田畯。
    钧座、台座，皆称仕宦；帐下、麾下，并美武官。
    秩官既分九品，命妇亦有七阶。一品曰夫人，二品亦夫人，三品曰淑人，四品曰恭人，五品曰宜人，六品曰安人，七品曰孺人。
    妇人受封曰金花诰，状元报捷曰紫泥封。
    唐玄宗以全瓯覆宰相之名，宋真宗以美珠箝谏臣之口。
    金马玉堂，羡翰林之声价；朱幡皂盖，仰郡守之威仪。
    台辅曰紫阁名公，知府曰黄堂太守。
    府尹之禄二千石，太守之马五花骢。
    代天巡狩，赞称巡按；指日高升，预贺官僚。
    初到任曰下车，告致仕曰解组。
    藩垣屏翰，方怕犹古诸侯之国；墨绶铜章，令尹即古子男之帮。
    太监掌阉门之禁令，故曰阉宦；朝臣皆搢笏于绅间，故曰搢绅。
    萧曾相汉高，曾为万笔空；汲黯相汉武，真是社稷臣。
    召伯布文王之政，尝合甘棠之下，后人思其遗爱，不忍伐其材；孔明有王佐之才，尝隐草庐之中，先主嘉其令名，乃三顾其庐。
    鱼头参政，鲁宗道秉性骨鲠；伴食宰相，卢怀慎居位无能。
    主德用，人称黑王相公；赵清献．世号铁面御史。
    汉刘宽责民，蒲鞭示辱；项仲山洁己，饮马投钱。
    李善感直言不讳，竟称鸣凤朝阳。汉张纲弹劾无私，直斥豺狼当道。
    民爱邓侯之政，挽之不留；人言谢令之贫，推之不去。
    廉范守蜀郡，民歌五袴；张堪守渔阳，麦穗两歧。
    鲁恭为中牟令，桑下有驯雉之异；郭伋为并州守。儿童有竹马之迎。
    鲜于子骏，宁非一路福星；司马温公，真是万家生佛。
    鸾马不栖枳棘，羡仇番之为主簿；河阳遍种桃花，乃潘岳之为县官。
    刘昆率江陵，昔日反风灭火；龚遂守渤海，令民卖刀买牛。
    此皆德政可歌，是以令名攸著。
    △武职    
    韩柳欧苏，固文人之最著；起翦颇牧，乃武将之多奇。
    范仲淹胸中具数万甲兵，楚项羽江东有八千子弟。
    孙膑吴起，将略堪夸；穰苴尉缭，兵机莫测。
    姜太公有《六韬》，黄石公有《三略》。
    韩信将兵，多多益券；毛遂讥众、碌碌无奇。
    大将曰干城，武士回武弁。
    都督称为大镇国，总兵称为大总戎。
    都阃即是都司，参戎即是参将。
    千户有户侯之仰，百户有百宰之称。
    以车为户曰辕门，显揭战功曰露布。
    下杀上谓之弑，上伐下谓之征。
    交锋为对垒，求和曰求成。
    战胜而回，谓之凯旋。战败而走，谓之奔北。
    为君泄恨，曰敌汽；为国救难，曰勤王。
    胆破心寒，比敌人慑服之状；风声鹤唳，惊士卒败北之魂。
    汉冯异当论功，一独立大树下，不夸己绩。汉文帝尝劳军，亲幸细柳营，按辔徐行。
    苻坚自夸将广，投鞭可以断流；毛遂自荐才奇，处囊在当脱颖。
    羞与哙等位，韩信降作淮阴；无面见江东，项羽安归故里。
    韩信受胯下之辱，张良有进履之谦。
    卫青为牧猪之奴，樊哙为屠狗之辈。
    求士真求全，毋以二卵弃干城之将；用人如用木，毋以寸朽弃速抱之材。
    总之君子之身，可大可小；丈夫之志，能屈能伸。
    自古英雄，难以校举；欲详将略，须读武经。 

    ●卷二
    △祖孙父子
    何谓五伦：君臣、父子、兄弟、朋友、夫妇；何谓九族：高、曾、祖、考、已身、子、孙、曾、玄。
    始祖曰鼻祖，远孙曰耳孙。
    父子创造，曰肯构肯堂；父子俱贤，曰是父是子。
    祖称王父，父曰严君。
    父母俱存，谓之椿萱并茂；子孙发达，谓之兰桂腾劳。
    桥木高而仰，似父之道；梓木低而俯，如子之卑。
    不痴不聋，不作阿家阿翁；得亲顺亲，方可为人为子。
    盖父愆，名为千蛊；育义子，乃曰螟蛉。
    生子当如孙仲谋，曹操羡孙权之语；生子须如李亚子，朱温叹存勖之词。
    菽水承欢，贫士养亲之乐；义方是训，父亲教子之严。
    绍箕裘，子承父业；恢先绪，子振家声。
    具庆下，父母俱存；重庆下，祖父俱在。
    燕翼贻谋，乃称裕后之祖；克绳祖武，是称象贤之孙。
    称人有令子，曰鳞趾呈祥；称宦有贤郎，曰凤毛济美。
    弑父自立，隋杨广之天性何存；杀子媚君，齐易牙之人心何在。
    分甘以娱目，玉羲之弄孙自乐；问安惟点颌，郭子仪厥孙最多。
    和丸教子，仲郢母之贤；戏彩娱亲，老莱子之孝。
    毛义拜檄，为亲之存；伯俞位杖，因母之老。
    慈母望子，倚门倚闾；游子思亲，陟岵陟屺。
    爱无差等，曰兄子如邻子；分有相同，曰吾翁即若翁。
    长男为主器，令子可克家。
    子光前曰充闾，子过父曰跨灶。
    宁馨英畏，皆是羡人之儿；国器掌珠，悉是称人之子。
    可爱者子孙之多，若螽斯之惊蛰；堪羡者后人之盛，如瓜瓞之绵绵。
    △兄弟
    天下无不是底父母，世间最难得者兄弟。
    须贻同气之光，无伤手足之雅。
    玉昆金友，羡兄弟之俱贤；伯埙仲篪，谓声气之相应。
    兄弟既翕，谓之花萼相辉；兄弟联芳，谓之棠棣竞秀。
    患难相顾，似鹡鸰之在原；手足分离，如雁行之折翼。
    元劳季芳俱盛德，祖太丘称为难弟难兄；宋郊家祁俱中元，当时八号为大宋小宋。
    荀氏兄弟，得八龙之佳誉；河东伯仲，有三凤之美名。
    东征破斧，周公大义灭亲；遇贼争死，赵孝以身代弟。
    煮豆燃萁，谓其相害；斗粟尺布，讥其不容。
    兄弟阅墙，谓兄弟之斗狠；天生羽翼，谓兄弟之相亲。
    姜家大被以同眠，宋君灼艾而分痛。
    田氏分财，忽瘁庭前之荆树；夷齐让国，共采首阳之蕨蕨。
    虽曰安宁之日，不如友生；其实凡今之人，莫如兄弟。
    △夫妇
    孤阴则不生，独阳则不长，故天地配以阴阳；男以女为室，女以男为家，故人生偶以夫妇。
    阴阳和而后雨泽降，夫妇和而后家道成。
    夫谓妻曰拙荆，又曰内子；妻称夫曰蒿砧，又曰良人。
    贺人娶妻。曰荣偕伉俪；留物与妻，曰归遗细君。
    受室即是娶妻，纳宠谓人娶妾。
    正妻谓之嫡，众妾谓之庶。
    称人妻曰尊夫人，称人妾曰如夫人。
    结发系是初婚，续弦乃是再娶。
    妇人重婚曰再醮，男子无偶曰鳏居。
    如鼓瑟琴，夫妻好合之谓；琴瑟不调，夫妇反目之词。
    牝鸡司晨，比如人之主事；河东狮吼，讥男子之畏妻。
    杀妻求将，吴起何其忍心；蒸梨出妻，曾子善全孝道。
    张敞为妻画眉，媚态可晒；董氏为夫封发，贝节堪夸啊。冀郤缺夫妻，相敬如宾；陈仲子夫妇，灌园食力。
    不弃槽糠，宋弘回光武之语；举案齐眉，梁鸿配孟光之贤。
    苏蕙织回文，乐昌分破镜，是夫妇之生离；张瞻炊臼梦，庄子鼓盆歌，是夫妇之死别。
    鲍宣之妻，提瓮出汲，雅得顺从之道；齐御之妻，窥御激夫，可称内助之贤。
    可怪者买臣之妻，因贫求去，不思覆水难收。可丑者相如之妻，夤夜私奔，但识丝桐有意。
    要知身修而后家齐，夫义目然妇顺。
    △叔侄
    曰诸父、曰亚父，皆叔父之辈；曰犹子、曰比儿，俱侄儿之称。
    阿大中郎，道韫雅称叔父；吾家龙文，杨素比美侄儿。
    乌衣诸郎君，江东称王谢之子弟；吾家千里驹，符坚羡苻朗为侄儿。
    竹林叔侄之称，兰玉子侄之誉。
    存侄弃儿，悲伯道之无后；视叔犹父，羡公绰之居官。
    卢迈无儿，以侄而主身之后；张范遇贼，以子而代侄之生。
    △师生
    马融设绛帐，前授生徒，后列女乐；孔子居杏坛，贤人七十，弟子三千。
    称教馆曰设帐，又回振铎；谦教馆曰糊口，又口舌耕。
    师曰西宾，师席曰函丈。学曰家塾，学俸曰束修。
    桃李在公门，称人弟子之多；首蓿长阑干，奉师饮食之薄。
    冰生于水而寒于水，比学生过于先生；青出于蓝而胜于蓝，谓弟子优于师傅。
    未得及门，曰宫墙外望；称得秘授，曰衣钵真传。
    人称杨震为关西夫子，世称贺循为当世儒宗。
    负笈千里，苏章从师之殷；立雪程门，游杨敬师之至。
    弟子称师之善教，曰如坐春风之中；学业感师之造成，曰仰沾时雨之化。
    △朋友宾主
    取善辅仁，皆资朋友；往来交际，迭为主宾。
    尔我同心，曰金兰；朋友相资，曰丽泽。
    东家曰东主，师傅曰西宾。
    父所交游，尊为父执；己所共事，谓之同袍。
    心志相孚为莫逆，老幼相交曰忘年。
    刎颈交，相如与廉颇；总角好，孙策与周瑜。
    胶漆相投，陈重之与雷义；鸡黍之约，元伯之与巨卿。
    与善人交，如入芝兰之室，久而不闻其香；与恶人交，如入鲍鱼之肆，久而不闻其臭。
    肝胆相照，斯为腹心之友；意气不孚，谓之口头之交。
    彼此不合，谓之参商；尔我相仇，如同冰炭。
    民之失施，乾餱以愆；他山之五，可以攻玉。
    落月屋梁，相思颜色；暮云春树，想望丰仪。
    王阳在位，贡禹弹冠以待荐；杜伯非罪，左儒宁死不拘君。
    分首判袂，叙别之辞；拥慧扫门，迎迓之敬。
    陆凯折梅逢驿使，聊寄江南一枝春；王维折柳赠行人，遂唱阳关三叠曲。
    频来无忌，乃云人慕之宾；不请自来，谓之不速之客。
    醴酒不设，楚王戊待土之意怠；投辖于井，汉陈遵留客之心诚。
    蔡邕倒屣以迎宾，周公握发而待士。
    陈蕃器重徐穉，下榻相延；孔子道遇程生，倾盖而语。
    伯牙绝弦失子期，更无知音之辈；管宁割席拒华歆，调非同志之人。
    分金多与，鲍叔独知管仲之贫；绨袍垂爱，须贾深怜范叔之窘。
    要知主宾联以情，须尽东南之美；朋友合以义，当展切偲之诚。
      
    △婚姻
    良缘由夙缔，佳偶自天成。
    赛修与柯人，皆是煤妁之号；冰人与掌判，悉是传言之人。
    礼须六礼之周，好合二姓之好。
    女嫁曰于归，男婚曰完娶。
    婚姻论财，夷虏之道；同姓不婚，周礼则然。
    女家受聘礼，谓之许缨；新娘谒祖先，谓之庙见。
    文定纳采，皆为行聘之名；女嫁男婚，谓了子平之愿。
    聘仪曰雁币，卜妻曰凤占。
    成婚之日曰星期，传命之人曰月老。
    下采即是纳币，合卺系是交杯。
    执巾栉，奉箕帚，皆女家自谦之词；娴姆训，习内刚，皆男家称女之说。
    绿窗是贫女之室，红楼是富女之居。
    姚夭谓婚姻之及时．摽梅谓婚期之已过。
    御沟题叶，于祐始得宫娥；绣幕牵丝，元振幸获美女。
    汉武与景帝论妇，欲将金屋贮娇；韦固与月老论婚，始知赤绳系足。
    朱陈一村而结好，秦晋两国以联姻。
    蓝田种玉，雍伯之缘；宝窗选婚，林甫之女。
    架鹊桥以渡河，牛女相会；射雀屏而中目，唐高得妻。
    至若礼重亲迎，所以正人伦之始；诗首好逑，所以崇王化之原。
    △女子
    男子禀乾之刚，女子配坤之顺。
    贤后称女中尧舜，烈女称女中丈夫。
    曰闺秀、曰淑媛，皆称贤女；曰阃范、曰懿德，并美佳人。
    妇主中馈，烹治饮食之名；女子归宁，回家省亲之谓。
    何谓三从，从父从夫从子；何谓四德，妇德妇言妇工妇行。
    周家母仪，太王有周姜，王季有太妊，文王有太姒；三代亡国，夏桀以妹喜，商纣以妲已，周幽以褒姒。
    兰蕙质，柳絮才，皆女人之美誉；冰雪心，柏舟操，悉霜妇之清声。
    女貌娇娆，谓之尤物；妇容妖媚，实可倾城。
    潘妃步朵朵莲花，小蛮腰纤纤杨柳。
    张丽华发光可鉴，吴绛仙秀色可餐。
    丽娟气馥如兰，呵气结成香雾；太真泪红于血，滴时更结红冰。
    孟光力大，石臼可擎；飞流身轻，掌上可舞。
    至若缇萦上书而救父，卢氏冒刃而卫姑，此女之孝者；侃母截发以延宾，村媪杀鸡而谢客，此女之贤者；韩玖英恐贼秽而自投于秽，陈仲妻恐陨德而宁陨于崖，此女之烈者；王凝妻被牵，断臂投地，曾令女誓志，引刀割鼻，此女之节者；曹大家续完汉帙，徐惠妃援笔成文，此女之才者；戴女之练裳竹笥，孟光之荆钗裙布，此女之贫者；柳氏秀妃之发，郭氏绝夫之嗣，此女之妒者；贾女偷韩寿之香，齐女致袄庙之毁。此女之淫者。东施效颦而可厌，无盐刻画以难堪，此女之丑者。
    自古贞淫各异，人生妍丑不齐。
    是故生菩萨、九子母、鸡盘荼，谓妇态之更变可畏；钱树子、一点红、无廉耻，谓青楼之妓女殊名。
    此固不列于人群，亦可附之以博笑。
    △外戚
    帝女乃公侯主婚，故有公主之称；帝婿非正驾之车，乃是附马之职。
    郡兰县君，皆宗女之谓；仪宾国宾，皆宗婿之称。
    旧好曰通家，好亲曰懿戚。
    冰清玉润，丈人女婿同荣；泰水泰山，岳母岳父两号。
    新婿曰娇客，贵婿曰乘龙。
    赘婚曰馆甥，贤婚曰快婚。
    凡属东床，俱称半子。
    女子号门楣，唐贵妃有光于父母；外甥称宅相，晋魏舒期报于母家。
    共叙旧烟，曰原有瓜葛之亲；自谦劣戚，曰忝在霞莩之末。
    大乔小乔，皆姨夫之号；连襟连袂，亦姨夫之称。
    蒹葭依玉树，自谦借戚属之光；茑萝施乔松，自幸得依附之所。
    △老幼寿诞
    不凡之子，必异其生；大德之人，必得其寿。
    称入生日，曰初度之辰；贺人逢旬，曰生申令旦。
    三朝洗儿，曰汤饼之会；周岁试周，曰啐金之期。
    男生辰曰悬弧令旦，女生辰曰设帨佳辰。
    贺人生子，曰嵩岳降神；自谦生女，曰缓急非益。
    生子曰弄璋，生女曰弄瓦。
    梦熊梦罴，男子之兆；梦虺梦蛇，女子之祥。
    梦兰叶吉，郑文公妾生穆公之奇；英物称奇，温峤闻声知桓温之异。
    姜嫄生稷，履大人之迹而有娠；简狄生契，吞玄鸟之卵而叶孕。
    鳞吐玉书，天生孔子之瑞；王燕投怀，梦孕张说之奇。
    弗陵太子，怀胎十四月而始生；老子道君，在孕八十一年而始诞。
    晚年得子，调之老蚌生珠；暮岁登科，正是龙头属老。
    贺男寿曰南极星辉，贺女寿曰中天婺焕。
    松柏节操，美其寿元之耐久；桑榆晚景，自谦老景之无多。
    矍铄称人康健，聩眊自谦衰颓。
    黄发儿齿，有寿之征；龙钟潦倒，年高之状。
    日月逾迈，徒自伤悲；春秋几何，问人寿算。
    称少年曰春秋鼎盛，羡高年曰齿德俱尊。
    行年五十，当知四十九年之非；在世百年，那有三万六千日之乐。
    百岁曰上寿，八十曰中寿，六十曰下寿；八十曰耋，九十曰耄，百岁曰期颐。
    童子十岁就外傅，十三舞勺，成童舞系；老者六十杖于乡，七十杖于国，八十杖于朝。
    后生固为可畏，而高年尤是当尊。
    △身体
    百体皆血肉之躯，五官有贵贱之别。
    尧眉分八彩，舜目有重瞳。
    耳有三漏，大禹之奇形；臂有四肘，成汤之异体。
    文王龙颜而虎眉，汉高斗胸而龙准。
    孔圣之顶若芋，文王之胸四乳。
    周公反握，作兴周之相；重耳骈胁，为霸晋之君。
    此皆古圣之英姿，不凡之贵品。
    至若发肤不可毁伤，曾于常以守身为大；待人须当量大，师德贵于唾面自于。
    谗口中伤，金可铄而骨可销；虐政诛求，敲其肤而吸其髓。受人牵制曰掣肘，不知羞愧曰厚颜。
    好生议论，曰摇唇鼓舌；共话衷肠，曰促膝谈心。
    怒发冰冠。蔺相如之英气勃勃；炙手可热，唐崔铉之贵势炎炎。
    貌虽瘦而天下吧，唐玄宗之自谓；口有蜜而腹有剑，李林甫之为人。
    赵子龙一身都是胆，周灵王初生便有项。
    来俊臣注醋于囚鼻，法外行凶；严子陵加足于帝腹，忘其尊贵。
    久不屈兹膝，郭子仪尊居宰相；不为米折腰，陶渊明不拜吏胥。
    断送老头皮，杨璞得妻送之诗；新剥鸡头肉，明皇爱贵妃之乳。
    纤指如春笋，媚眼若秋波。
    肩曰五楼，眼名银海；泪曰玉著，顶曰珠庭。
    歇担曰息肩，不服曰强项。
    丁谓与人拂须，何其诌也；彭乐截肠决战，不亦勇乎。
    剜肉医疮，权济目前之急；伤胸扪足，计安众立之心。
    汉张良摄足附耳，东方朔洗髓伐毛。
    尹维伦，契丹称为黑面大王；博尧俞，宋后称为金玉君子。
    土本报骸，不自妆饰；铁石心肠，秉性坚刚。
    叙舍晤曰得挹芝眉，叙契阔曰久违颜范。
    请女客曰奉迓金莲，邀亲友曰敢攀玉趾。
    诛儒谓人身矮，魁梧林人貌奇。
    龙章风姿，廊庙之彦；獐头鼠目，草野之夫。
    恐惧过甚，曰畏首畏尾；感佩不忘，曰刻骨铭心。
    貌丑曰不扬，貌美曰冠玉。
    足跛曰蹒跚，耳聋曰重听。
    欺欺艾艾，口讷之称；喋喋便使，言多之状。
    可嘉者小心翼翼，可鄙者大言不惭。
    腰细曰柳腰，身小曰鸡肋。
    笑人齿缺，曰狗窦大开；讥人不决，曰鼠首偾事。
    口中雌黄，言事而多改移；皮里春秋，胸中自有褒贬。
    唇亡齿寒，谓彼此之先依；足上首下，谓尊单之颠倒。
    所为得意，曰吐气扬眉；待人诚心，曰推心置腹。
    心荒曰灵台乱，醉倒曰玉山颓。
    睡曰黑甜，卧曰息偃。
    口尚乳臭，调世人年少无知；三折其肱，谓医士老成谙练。
    西子捧心，愈见增妍；丑妇效颦，弄巧反拙。
    慧眼始知道骨，肉眼不识贤人。
    婢膝奴颜，诌容可厌；胁肩诌笑，媚态难堪。
    忠臣披肝，为君之药；妇人长舌，为厉之阶。
    事遂心曰如愿，事可愧田汗颜。
    人多言曰饶舌，物堪食曰可口。
    泽及枯骨，西伯之深仁；灼艾分痛，宋祖之友爱。
    唐太宗为臣疗病，亲剪其须；颜杲卿骂贼不辍，贼断其舌。
    不较横逆，曰置之度外；洞悉虏情，曰已入掌中。
    马良有白眉，独出乎众；阮籍作青眼，厚待乎人。
    咬牙封雍齿，计安众将之心；含泪斩丁公，法正叛臣之罪。
    掷果盈车，潘安仁美姿可爱；投石满载，张孟阳丑态堪憎。
    事之可怪，妇人生须；事所骇闻，男人诞子。
    求物济用，谓燃眉之急；悔事无成，曰噬脐何及。
    情不相关，如秦越人之视肥瘠；事当探本，如善医者只论精神。
    无功食禄，谓之尸位素餐；谫劣无能，谓之行尸走肉。
    老当益壮，宁知白首之心；穷且益坚，不坠青云之志。
    一息尚存，此志不容少懈；十手所指，此心安可自欺。
    △衣服
    冠称元服，衣曰身章。
    曰弁曰冔曰冕，皆冠之号；曰履曰舄曰屣，悉鞋之名。
    上公命服有九锡，士人初冠有三加。
    簪缨缙绅，仕宦之称；章甫缝掖，儒者之服。
    布衣即白丁之谓，青衿乃生员之称。
    葛屦履霜，诮俭啬之过甚；绿衣黄里，讥贵贱之失伦。
    上服曰衣，下服曰袋；衣前曰襟，衣后曰裾。
    敝衣曰褴褛，美服曰华裾。
    襁褓乃小儿之衣，弁髦亦小儿之饰。
    左衽是夷狄之服，短后是武夫之衣；
    尊卑失序，如冠履倒置；富贵不归，如锦衣夜行。
    狐裘三十年，俭称晏子；锦幛四十里，富羡石祟。
    孟尝君珠履三千客，牛僧孺金钗十二行。
    千金之裘，非一狐之腋；绮罗之辈，非养蚕之人。
    贵着重裀叠褥，贫者短褐不完。
    卜子夏甚贫，鹑衣百结；公孙弘甚俭，布被十年。
    南州冠冕，德操称庞统之迈众；三河领袖，崔浩羡裴骏之超群。
    虞舜制衣裳，所以命有德；昭侯藏敝袴，所以待有功。
    唐文宗袖经三浣，晋文公衣不重裘。
    衣履不敝，不肯更为，世称尧帝；衣不经新，何由得故，妇劝桓冲。
    王氏之眉贴花钿，被韦固之剑所刺；贵妃之乳服诃子，为禄山之爪所伤。
    姜氏翕和，兄弟每宵同大被；三章未遇，夫妻寒夜卧牛衣。
    绶带轻裘，羊叔子乃斯文主将；葛巾野服，陶渊明真陆地神仙。
    服之不衰，身之灾也；缊袍不耻，志独超欤。

    ●卷三
    △人事
    《大学》首重夫明新，小于莫先于应对。
    其害固宜有度，出言尤贵有章。
    智欲圆而行欲方，服欲大而心欲小。
    阁下足下，并称人之辞；不佞鲰生，皆自谦之语。
    恕罪曰原宥，惶恐曰主臣。
    大春元、大殿选、大会状，举人之称不一；大秋元、大经元、大三元，士人
之誉多殊。
    大掾史，推美吏员；大柱石，尊称乡宦。
    贺入学曰云程发轫，贺新冠曰元服加荣。
    贺人荣归，谓之锦旋；作商得财，谓之稇载。
    谦送礼曰献芹，不受馈曰反璧。
    谢人厚礼曰厚贶，自谦利薄曰菲仪。
    送行之礼，谓之赆仪；拜见之赀，名曰贽敬。
    贺寿仪曰祝敬，吊死礼曰奠仪。
    请人远归曰洗尘，携酒进行曰祖饯。
    犒仆夫，谓之旅使；演戏文，谓之俳优。
    谢人寄书，曰辱承华翰；谢人致问，曰多蒙寄声。
    望人寄信，曰早赐玉音；谢人许物，曰已获金诺。
    具名帖，曰投刺；发书函，曰开缄。
    思暮久曰极切瞻韩，想望殷曰久怀慕商。
    相识未真，曰半面之识；不期而会，曰邂逅之缘。
    登龙门，得参名士；瞻山斗，仰望高贤。
    一日三秋，言思暮之甚切；渴尘万斛，言想望之久殷。
    睽违教命，乃云鄙吝复萌；来往无凭，则曰萍踪靡定。
    虞舜幕唐尧，见尧于羹，见尧于墙。门人学孔圣，孔步亦步，孔趋亦趋。
    曾经会晤，曰向获承颜接辞；谢人指教，曰深蒙耳提面命。
    求人涵容，曰望包荒；求人吹嘘，曰望汲引。
    求人荐引，曰幸为先容；求人改文，曰望赐郢斫。
    借重鼎言，是托人言事；望移玉趾，是凂人亲行。
    多蒙推毂，谢人引荐之辞；塑作领袖，托人倡首之说。
    言辞不爽，谓之金石语；乡党公论，谓之月旦评。
    逢人说项斯，表扬善行；名下无虚士，果是贤人。
    党恶为非，曰朋奸；尽财赌博，曰孤注。
    徒了事，曰但求塞责。戒明察，曰不可苛求。
    方命是逆人之言，执拗是执己之性。
    曰觊觎、曰睥睨，总是私心之窥望；曰倥偬、曰旁午，皆言人事之纷纭。
    小过必察，谓之吹毛求疵；乘患相攻，谓之落井下石。
    欲心难厌如溪壑，财物易尽若漏卮。
    望开茅塞，是求人之教导；多豪药石，是谢人之箴规。
    劳规芳躅，皆善行之可慕；格言至言，悉嘉言之可听。
    无言曰缄默，息怒曰养成。
    包拯寡色笑，人比其笑为黄河清；商鞅最凶残，常见论囚而渭水赤。
    仇深曰切齿。人笑曰解颐。
    人微笑曰莞尔，掩口笑曰胡卢。
    大笑回绝倒，众笑曰哄堂。
    留位待贤，谓之虚左；官僚共署，谓之同寅。
    人失信曰变幻，又曰食言；人忘誓曰寒盟，又曰反汗。
    铭心镂骨，感德难忘；结草衔环，知恩必报。
    自惹其灾，谓之解衣抱火；幸离其害，真如脱网就渊。
    两不拥入，谓之枘凿；两不相投，谓之冰炭。
    彼此不合曰龃龉，欲进不前曰趑趄。
    落落不合之词，区区自谦之语。
    竣者作事已毕之谓，醵者敛财饮食之名。
    赞襄其事，谓之玉成；分裂难完，谓之瓦解。
    事有低昂曰轩轾，力相上下曰颉颃。
    凭空起事曰作俑，仍前踵弊曰效尤。
    手口共作曰拮据，不暇修客曰鞅掌。
    手足并行曰匍匐，俯首而思曰低徊。
    明珠投暗，大屈才能；入室操戈，自相鱼肉。
    求教于愚人，是问道于盲；枉道以干主，是衔玉求售。
    智谋之士，所见略同；仁人之言，其利甚溥。
    班门弄斧，不知分量；岑楼齐末，不识高卑。
    势延英遏，谓之浚蔓难图；包藏祸心，谓之人心叵测。
    作舍道旁，议论多而难成；一国三公，权柄分而不一。
    事有奇缘，曰三生有幸；事皆拂意，曰一事无成。
    酒色是酖，如以双斧代孤树，力量不胜，如以寸胶澄黄河。
    兼听则明，偏听则暗，此魏征之对太宗；众怒难犯，专欲难成，此于产之讽于孔。
    欲逞所长，谓之心烦技痒；绝无情欲，谓之槁木死灰。
    座上有江南，语言须谨；往来无白丁，交接皆贤。
    将近好处，曰渐入佳境；无端倪傲，曰旁若无人。
    借事宽投曰告假，将钱嘱托曰夤缘。
    事有大利，曰奇货可居；事宜鉴前，曰覆车当戒。
    外彼为此，曰左袒；处事而可，曰模棱。
    敌甚易摧，曰发蒙振落；志在必胜，曰破釜沉舟。
    曲突徙薪无恩泽，不念豫防之力大；焦头烂额为上客，徒知救急之功宏。
    贼人口染上君子，强梗曰化外顽民。
    木屑竹头，皆为有用之物；牛溲马渤，可备药石之资。
    五经扫地，祝钦明自亵斯文；一木撑天，晋王敦未可擅动。
    题凤题午，讥友讥亲之隐词；破麦破裂，见夫见子之奇梦。
    毛遂片言九鼎，人重其言；季市一诺千金，人服其信。
    岳飞背精忠报国，杨震惟以清白传家。
    下强上弱，曰尾大不掉；上权下夺，曰太阿倒持。
    当今之世，不但君择臣，臣亦择君；受命之主，不独创业难，守成亦不易。
    生平所为皆可对人言，司马光之自信；运用之妙惟存乎一心，岳武穆之论兵。
    不修边幅，谓人不饰仪容；不立崖岸，谓人天性和乐。
    蕞尔幺么，言其甚小；卤莽灭裂，言其不精。
    误处皆缘不学，强作乃成自然。
    求事速成曰躐等，过于礼貌曰足恭。
    假忠厚者谓之乡愿，出人群者谓之巨擘。
    孟浪由于轻浮，精详出于暇豫。
    为善则流芳百世，为恶则遗臭万年。
    过多曰稔恶，罪满曰贯盈。
    尝见冶害诲淫，须知慢藏诲盗。
    管中窥豹，所见不多；坐井观天，知识不广。
    无势可乘，英雄无用武之地。有道则见，君子有展采之恩。
    求名利达，曰执政先得；慰士迟滞，曰大器晚成。
    不知通变，曰徒读父书；自作聪明，曰徒执己见。
    浅见曰肤见，俗言田俚言。
    识时务者为俊杰，昧先见者非明哲。
    村夫不识一丁，愚者岂无一得。
    拔去一丁，谓除一害；又生一秦，是增一仇。
    戒轻言，曰恐属垣有耳；戒轻敌，曰无谓秦无人。
    同恶相帮，调之助桀为虐；贪心无厌，谓之得陇望蜀。
    当知器满则倾，须知物极必反。
    喜嬉戏名为好弄，好笑谑调之诙谐。
    馋口交加，市中可信有虎；众奸鼓衅，聚蚊可以成雷。
    萋非成锦，谓谮人之酿祸；含沙射影，言鬼域之害人。
    针砭所以治病，鸩毒必至杀人。
    李义府阴柔害物，人谓之笑里藏刀；李林甫奸诡诌人，世谓之口蜜腹剑。
    代人作事，曰代扈；与人设谋，曰借箸。
    见事极真，曰明若观火；对敌易胜，曰势若摧枯。
    汉武内多欲而外施仁义，廉颇先国难而后私仇。
    卧榻之侧，岂容他人鼾睡，宋太祖之语；一统之世，真是胡越一家，唐太宗之时。
    至若景泰以吕易问，是嬴亡于庄襄之手：勇晋以牛易马，是马灭于怀愍之时。
    中宗亲为点筹于韦后，秽播千秋；明皇赐洗儿钱于贵妃，臭遗万代。
    非类相从，不如鹑鹊；父子同牝，谓之聚麀。
    以下淫上谓之烝，野合奸伦谓之乱。
    从来淑慝殊途，惟在后人法戒；欺世情浊异品，全赖吾辈激扬。
    △饮食
    甘脆肥脓，命曰腐肠之药；羹藜含糗，难语太牢之滋。
    御食曰珍馐，白米曰玉粒。
    好酒曰青州从事，次酒曰平原督邮。
    鲁酒茅柴，皆为薄酒；龙团雀舌，司是香茗。
    待人礼衰，曰醴酒不设；款客甚薄，曰脱粟相留。
    竹叶青、状员红，俱为美酒；葡萄绿、珍珠红，悉是香醪。
    五斗解醒，刘伶独溺于酒；两腋生风，卢仝偏嗜乎茶。
    茶曰酪奴，又曰瑞草；米曰白粲，又曰长腰。
    太羹玄酒，亦可荐馨；劣饭涂羹，焉能充饿。
    酒系杜康所造，腐乃淮南所为。
    僧谓鱼曰水梭花，僧谓鸡曰穿篱菜。
    临渊羡鱼，不如退而结网；扬汤止沸，不如去火抽薪。
    羔酒自劳，田家之乐；含哺鼓腹，盛世之风。
    人贪食曰徒餔餟，食不敬曰嗟来食。
    多食不厌，谓之饕餮之徒；见食垂涎，谓有欲炙之色。
    未获同食，曰向隅；谢人赐食，曰饱德。
    安步可以当车，晚食可以当肉。
    饮食贫难，曰半菽不饱；厚恩图报，曰每饭不忘。
    谢扰人曰兵厨之扰，谦待薄曰草具之陈。
    白饭青刍，待仆马之厚；炊金爨玉，谢款客之隆。
    家贫待客，但知抹月披风；冬月邀宾，乃曰敲冰煮茗。
    君侧元臣，若作酒醴之曲菜；朝中冢宰，若作和羹之盐梅。
    宰肉甚均，陈平见重于父老；戛羹示尽，邱嫂心厌乎汉高。
    毕卓为吏部而盗酒，逸兴太豪；越王爱士卒而投醪，战气百倍。
    惩羹吹齑，谓人惩前警后；酒囊饭袋，谓人少学多餐。
    隐逸之士，漱石枕流；沉湎之夫，藉糟枕曲。
    昏庸桀纣，胡为酒池肉林；苦学仲淹，惟有断齑画粥。
    △宫室
    洪荒之世，野处穴居；有巢以后，上栋下宇。
    竹苞松茂，谓制度之得宜；鸟革翚飞，调创造之尽善。
    朝廷曰紫宸，禁门曰青琐。
    宰相职掌丝纶，内居黄阁；百官具陈章疏，敷奏丹墀。
    木天署学土所居，紫薇省中书所莅。
    金马班堂，翰林院宇；柏台乌府，御史衙门。
    布政司称为藩府，按察司系是臬司。
    潘岳种挑于满县，人称花县；于贱呜琴以治邑，故曰琴堂。
    谭府是仕宦之家，衙门乃隐逸之宅。
    贺人有喜，曰门阑蔼瑞；谢人过访，曰蓬荜生辉。
    美奂美轮，礼称屋宇之高华；肯构肯堂，书言父子之同志。
    土木方兴，曰经始；创造已毕，曰落成。
    楼高可以摘星，屋小仅堪容膝。
    寇莱公庭除之外，只可栽花；李文靖厅事之前，仅容旋马。
    恭贺屋后，曰燕贺；自谦属小，曰蜗庐。
    民家名曰闾阎，贵族称为阀阅。
    朱门乃富豪之第，白屋是布衣之家。
    客舍曰逆旅，馆驿曰邮亭。
    书室曰美窗，朝廷曰魏阙。
    成均、辟雍，皆国学之号；黉宫、胶序，乃乡学之称。
    笑人善忘，曰徙宅忘妻；讥人不谨，曰开门揖盗。
    何楼所市，皆滥恶之物；垄断独登，讥专利之人。
    荜门圭窦，系贫土之居；瓮牖绳枢，皆窭人之室。
    宋寇准其是北门锁钥，檀道济不愧万里长城。
    △器用
    一人之所需，百工斯为备。
    但用则各适其用，而名则每异其名。
    管城子、中书君，悉为笔号；石虚中、即墨侯，皆为砚称。
    墨为松使者，纸号楮先生。
    纸曰剡藤，又曰玉版；墨曰陈玄，又回龙脐。
    共笔砚，同富之谓；付衣钵，传道之称。
    笃志业儒，曰磨穿铁砚；弃文就武，曰安用毛锥。
    剑有干将镆鎁之名，扇有仁风便面之号。
    何谓整，亦扇之名；何谓籁，有声之谓。
    小舟名蚱蜢，巨舰曰艨艟。
    金根是皇后之车，菱花乃妇人之镜。
    银凿落原是酒器，玉参差乃是萧名。
    刻舟求剑，固而不通；胶柱鼓瑟，拘而不化。
    斗筲言其器小，梁栋谓是大材。
    铅刀无一割之利，强弓有六石之名。
    杖以鸠名，因鸠喉之不噎；钥同鱼样，取鱼目之常醒。
    兜鍪系是头盔，叵罗乃为酒器。
    短剑名匕首．毡毯曰氍毹。
    琴名绿绮焦桐，弓号乌号繁弱。
    香炉曰宝鸭，烛台曰烛奴。
    龙涎鸡舌，悉是香茗；鹢鸭头，别为船号。
    寿光客，是妆台无尘之镜；长明公，是梵堂不灭之灯。
    桔槔是田家之水车，袯是农夫之雨具。
    乌金，炭之美誉；忘归，矢之别名。
    夜可击，朝可炊，军中刁斗；云汉热，北风寒，刘褒画图。
    勉人发愤，曰猛着祖鞭；求人宥罪，曰幸开汤网。
    拔帜立帜，韩信之计甚奇；楚弓楚得，楚王所见未大。
    董安于性援，常佩弦以自急，西门豹性急，常佩韦以自宽。
    汉孟敏尝堕甑不顾，知其无益；宋太祖谓犯法有剑，正欲生成。
    王衍清谈，常持麈尾；横渠讲易，每拥皋比。
    尾生抱桥而死，固执不通；楚妃守符而亡，贞信可录。
    温桥昔燃犀，照见水族之鬼怪；秦政有方镜，照见世人之邪心。
    车载斗量之人，不可胜数；南金东箭之品，实是堪奇。
    传檄可定，极言敌之易破；迎刃而解，甚言事之易为。
    以铜为鉴，可整衣冠；以古为鉴，可知兴替。
    △珍宝
    山川之精英，每泄为至宝；乾坤之喘气，恒结为奇珍。
    故玉足以庇嘉谷，明珠可以御火灾。
    鱼目岂可混珠，碔砆焉能乱玉。
    黄金生于丽水，白银出自朱提。
    曰孔方、曰家兄，仅为钱号，曰青蚨、曰鹅眼，亦是钱名。
    可贵者明月夜光之珠，可珍者璠玙琬琰之玉。
    宋人以燕石为玉，什袭缇巾之中；楚王以璞玉为石，两刖卞和之足。
    惠王之珠，光能照乘；和氏之壁，价重连城。
    鲛人泣泪成珠，宋人削玉为楮。
    贤乃国家之宝，儒为席上之珍。
    王者聘贤，束帛加壁；真儒抱道，怀瑾握瑜。
    雍伯多缘，种玉于蓝田而得美妇；太公奇遇，钓璜于渭水而遇文王。
    剖腹藏珠，爱财而不爱命；缠头作锦，助舞而更助娇。
    孟尝廉洁，克俾合浦还珠；相如忠勇，能使秦廷归璧。
    玉钗作燕飞，汉宫之异事；金钱成蝶舞，唐库之奇传。
    广钱固可以通神，营利乃为鬼所笑。
    以小致大，谓之抛砖引玉；不知所贵，谓之买椟还珠。
    贤否罹害，如玉石俱焚；贪得无厌，虽辎珠必算。
    崔烈以钱买官，人皆恶其铜臭；秦嫂不敢视叔，自言畏其多金。
    熊衮父亡，天乃雨钱助葬；仲儒家窘，天乃雨金济贫。
    汉杨震畏四知而辞金，唐太宗因惩贪而赐绢。
    晋鲁褒作钱神论，尝以钱为孔方兄；王夷甫口不言钱，乃谓钱为阿堵物。
    然而床头金尽，壮士无颜；囊内钱空，阮郎羞涩。
    但匹夫不可怀壁，人生孰不爱财。
    △贫富
    命之修短有数，人之富贵在天。
    惟君子安贫，达人知命。
    贯朽粟陈，称羡财多之谓；紫标黄榜，封记钱库之名。
    贪爱钱物，谓之钱愚；好置由宅，谓之地癖。
    守钱虏，讥蓄财而不散；落魄夫，谓失业之无依。
    贫者地无立锥，富者田连阡陌。
    室如悬磬，言其甚窘；家无儋石，谓其极贫。
    无米曰在陈，守死曰待毙。
    富足曰殷实，命蹇曰数奇。
    甦涸鲋，乃济人之急；呼庚癸，是乞人之粮。
    家徒壁立，司马相如之贫；扊扅为炊，秦百里奚之苦。
    鹄形菜色，皆穷民饥饿之形；炊骨爨骸，谓军中乏粮之惨。
    饿死留君臣之义，伯夷叔齐；资财敌二公之富，陶朱倚顿。
    石崇杀妓以侑酒，恃富行凶；何曾一食费万钱，奢侈过甚。
    二月卖新丝，五月粜新谷，真是剜肉医疮；三年耕而有一年之食，九年耕而有三年之食，庶几遇荒有备。
    贫士之肠习黎苋，富人之口厌膏梁。
    石崇以错代薪，王恺以饴沃釜。
    范丹土灶生娃，破甑生尘；曾子捉襟见肘，纳履决踵，贫不胜言。子路衣敝褴饱，与轻裘立；韦庄数米而饮，称薪而爨，俭有可鄙。
    总之饱德之士，不愿膏梁；闻誉之施，奚图文绣？
    △疾病死丧
    福寿康宁，固人之所同欲；死亡疾病，亦人所不能无。
    推智者能调，达人自玉。
    问人病曰贵体违和，自谓疾曰偶沾微恙。
    罹病者，甚为造化小儿所苦；患病者，岂是实沈台验为灾。
    病不可为，曰膏肓；平安无事，曰无恙。
    采薪之忧，谦言抱病；河鱼之患，系是腹疾。
    可以勿药，喜其病安；厥疾勿瘳，言其病笃。
    疟不病君子，病君子正为疟耳；卜所以决疑，既不疑复何卜哉。
    谢安梦鸡而疾不起，因太岁之在酉；楚王吞蛭而疾乃痊，因厚德之及人。
    将属纩、将易篑，皆言人之将死；作古人、登鬼箓，皆言人之已亡。
    亲死则丁忧，居丧则读礼。
    在床谓之尸，在棺调之枢。
    报丧书曰讣，慰孝子曰唁。
    往吊曰匍匐，庐墓曰倚庐。
    寝苫枕块，哀父母之在土；节哀顺变，劝孝子之惜身。
    男子死曰寿终正寝，女人死曰寿终内寝。
    天子死曰崩，诸侯死曰薨，大夫死曰卒，土人死曰不禄，庶人死曰死，童子死曰殇。
    自谦父死曰孤子，母死曰哀子，父母俱死曰孤衷于；自言父死曰失怙，母死曰失恃，父母俱死曰失怙恃。
    父死何谓考，考者成也，已成事业也；母死何谓妣，妣者媲也，克媲父美也。
    百日内曰泣血，百日外曰稽颡。
    期年曰小祥，两期曰大样。
    不缉曰斩衰，缉之曰齐衰，论丧之有轻重；九月为大功，五月为小功，盲服之有等伦。
    三月之服曰緦麻，三年将满曰禫礼。
    孙承祖服，嫡孙杖期；长子已死，嫡孙承重。
    死者之器曰明器，待以神明之道；孝子之枚曰哀杖，为扶哀痛之躯。
    父之节在外，故杖取乎竹；母之节在内，故杖取乎桐。
    以财物助丧家，谓之赙；以车马助丧家，谓之赗；以衣殓死者之身，谓之禭，以玉实死者之口，谓之琀。
    送丧曰执绋，出枢曰驾輀。
    杏地曰牛眠地，筑坟曰马鬛封。
    墓前石人，原名翁仲；枢前功布，今日铭旌。
    挽歌始于田横，墓志创于傅奕。
    生坟曰寿藏，死墓曰佳城。
    坟曰夜台，圹曰毫究。
    已再曰瘗玉，致祭曰束刍。
    春祭曰谕，夏祭曰禘，秋祭曰尝，冬祭曰烝。
    饮杯棬而抱痛，母之口泽如存；读父书以增伤，父之手泽未泯。子羔悲亲而泣血，子夏哭子而丧明。
    王裒哀父之死，门人因废《蓼我》诗；王修哭母之亡，邻里遂停桑柘杜。
    树欲静而风不息，子欲养而亲不在，皋鱼增感；与其椎牛而祭墓，不如鸡豚之逮存，曾子兴思。
    故为人子者，当思木本水源，须重慎终追远。


    ●卷四
    △文事
    多才之士，才储八斗；博学之德，学富五车。
    三坟五典，乃三皇五帝之书；八索九丘，是八泽九州之志。
    《书经》载上古唐虞三代之事，故曰《尚书》；《易经》乃姬周文王周公所系，故曰《周易》。
    二戴曾删《礼记》，故曰《戴礼》；二毛曾注《诗经》，故曰《毛诗》。
    孔子作《春秋》，因获麟而绝笔，故曰麟经。荣于华衮，乃《春秋》一字之褒；严于斧铖，乃《春秋》一字之贬。
    缣缃黄卷，总谓经书；雁帛鸾笺，通称简札。
    锦心绣口，李太白之文章；铁画银钩，王羲之之字法。
    雕虫小技，自谦文学之卑；倚马可待，羡人作文之速。
    称人近来进德，曰士别三曰，当刮目相看；羡人学业精通，曰面璧九年，始有此神悟。
    五风楼手，称文字之精奇；七步奇才，羡天才之敏捷。
    誉才高，曰今之斑马；羡诗工，曰压倒元白。
    汉晁错多智，景帝号为智囊；高仁裕多诗，时人谓之诗窖。
    骚客即是诗人，誉髦乃称美士。
    自古诗称李杜，至今字仰钟王。
    白雪阳春，是难和难赓之韵；青钱万选，乃屡试屡中之文。
    惊神泣鬼，皆言词赋之雄豪；遏云绕梁，原是歌耷之嘹亮。
    涉猎不精，是多学之弊；咿咿呫毕，皆读书之声。
    连篇累牍，总说多文；寸格尺素，通称简札。
    以物求文，谓之润笔之资；因文得钱，乃曰稽古之力。
    文章全美，曰文不加点；文章奇异，曰机杼一家。
    应试无文，谓之曳白；书成绣梓，谓之杀青。
    袜线之才，自谦才短；记问之学，自愧学肤。
    裁诗曰推敲，旷学曰作辍。
    文章浮薄，何殊月露风云；典籍储藏，皆在兰台石室。
    秦始皇无道，焚书坑儒；唐太完好文，开科取土。
    花样不同，乃谓文章之异；燎草塞责，不求辞语之精。
    邪说曰异端，又曰左道；读书曰肄业，又曰藏修。
    作文曰染翰操觚，从师曰执经问难。
    求作文，曰乞挥如椽笔；羡高文，曰才是大方家。
    竞尚佳章，曰洛阳纸贵；不嫌问难，曰明镜不疲。
    称人书架曰邺架，称人嗜学曰书淫。
    白居易生七月，便识之无二字；唐李贺才七岁，作高轩过一篇。
    开卷有益，宋太宗之要语；不学无术，汉霍光之为人。
    汉刘向校书于天禄，太乙燃藜；赵匡胤代位于后周，陶谷出诏。
    江淹梦笔生花，文思大进；扬雄梦吐白凤，词赋愈奇。
    李守素通姓氏之学，敬宗名为人物志；虞世南晰古今之理，太宗号为行秘书。
    茹古含今，皆言学博；咀英嚼华，总曰文新。
    文望尊隆，韩退之若泰山北斗；涵养纯粹，程明道如良玉精金。
    李白才离，咳唾随风生珠玉；孙绰词丽，诗赋掷地作金声。
    △科第
    士人入学曰游泮，又曰采芹；士人登科曰释褐，又曰得隽。宾兴即大比之年，贤书乃试录之号。鹿鸣宴，款文榜之贤；鹰扬宴，待五科之士。文章入式，有朱衣以点头；经术既明，取青紫如拾芥。其家初中，谓之破天荒；士人超拔，谓之出头地。中状元，曰独占熬头；中解元，曰名魁虎榜。琼林赐宴，宋太宗之伊始；临轩问策，宋神宗之开端。同榜之人，皆是同年；取中之官，谓之座主。应试见遗，谓之龙门点额；进士及第，谓之雁塔题名。贺登科，曰荣膺鹗荐；入贡院，曰鏖战棘闱。金殿唱名曰传胪，乡会放榜曰撤棘。攀仙桂、步青云，皆言荣发；孙山外、红勒帛，总是无名。英雄入吾彀，唐太宗喜得佳士；桃李属春官，刘禹锡贺得门生。薪，采也，裘，积也。美文王作人之诗，故考士谓之薪裘之典；汇，类也，征，进也，是连类同进之象，故进贤谓之汇征之途。赚了英雄，慰人下第；傍人门户，怜士无衣。虽然有志者事竟在，伫看荣华之日；成丹者火候到，何惜烹炼之功。
    △制作
    上古结绳记事，苍颉制字代绳.龙马负图,伏羲因画八卦；洛龟呈瑞，大禹因别九畴。历日是神农所为，甲子乃大挠所作。算数作于隶首，律吕造自伶伦。甲胄舟车，系轩辕之创造；权量衡度，亦轩辕之立规。伏羲氏造网罟，教佃渔以赡民用；唐太宗造册籍，编里甲以税田粮。兴贸易，制耒耜，皆由炎帝；造琴瑟，脚嫁娶，乃是伏羲。冠冕衣裳，至黄帝而始备；桑麻蚕绩，自元妃而始兴。神农尝百草，医药有方；后稷播百谷，粒食攸赖。燧人氏钻木取火，烹饪初兴；有巢氏构木为巢，宫室始创。夏禹欲通神祇；因铸镛钟于郊庙；汉明尊崇佛教，始立寺观于中朝。周公作指南车，罗盘是其遗制；钱乐作浑天仪，历家始有所宗。育王得疾，因造无量宝塔；秦政防胡，特筑万里长城。叔孙通制立朝仪，魏曹丕秩序官品。周公独制礼乐，萧何造立律条。尧帝作围棋，以教丹朱；武王作象棋，以象战斗。文章取士，兴于赵宋；应制以诗，起于李唐。梨园子弟乃唐明皇作始；《资治通鉴》乃司马光所编。笔乃蒙恬所造，纸乃蔡伦所为。凡今人之利用，皆古圣之民。
    △技艺
    医士业歧轩之术，称曰国手；地师习青乌之书，号曰堪舆。卢医扁鹊，古之名医；郑虔崔白，古之名画。晋郭璞得《青囊经》故善卜筮地理；孙思邈得龙宫方，能医虎口龙鳞。善卜者，是君平詹尹之流；善相者，即唐举子卿之亚。推命之人即星士，绘图之士曰丹青。大风鉴，相士之称；大工师，木匠之誉。若王良、若造父，皆善御之人；东方朔、淳于髡，系滑稽之辈。称善卜卦者，曰今之鬼谷；称善记怪者，曰古之董狐。称诹日之人曰太史，称书算之人曰掌文。掷骰者，喝雉呼卢；善射者，穿杨贯虱。樗蒲之戏，乃云双陆；橘中之乐，是说围棋。陈平作傀儡，解汉高白登之围；孔明造木牛，辅刘备运粮之计。公输子削木鸢，飞天至三日而不下；张僧繇画壁龙，点睛则雷电而飞腾。然奇技似无益于人，而百艺则有济于用。
    △讼狱
    世人惟不平则鸣，圣人以无讼为贵。上有恤刑之主，桁杨雨润；下无冤枉之民，肺石风清。虽囹圄便是福堂，而画地亦可为狱。与人构讼，曰鼠牙雀角之争；罪人诉冤，有抢地吁天之惨。狴犴猛犬而能守，故狱门画狴犴之形；棘木外刺而；里直，故听讼在棘木之下。乡亭之系有岸，朝廷之系有狱，谁敢作奸犯科；死者不可复生，刑者不可复续，上当原情定罪。囹圄是周狱，羑里是商牢。桎梏之役，用拘罪人之具，缧绁之中，岂无贤者之冤。两争不放，谓之鹬蚌相持；无辜牵连，谓之池鱼受害。请公入瓮，周兴自作其孽；下车泣罪，夏禹深痛其民。好讼曰健讼，挂告曰株连。为人解讼，谓之释纷；被人栽冤，谓之嫁祸。徒配曰城旦，谴戍是问军。三尺乃朝廷之法，三木是罪人之刑。古之五刑，墨、劓、剕、宫、大辟；今之律例，笞、杖、死罪、徒、流。上古时削木为吏，今日之淳风安在；唐太宗纵囚归狱，古人之诚信可嘉。花落讼庭间，草生囹圄静，歌何易治民之简；吏从冰上立，人在镜中行，颂卢奂折狱之清。可见治乱之药石，刑罚为重；兴平之粱肉，德教为先。
    △释道鬼神
    如来释迦，即是牟尼，原系成佛之祖；老聃李耳，即是道君，乃为道教之宗。鹫岭、祗园，皆属佛国；交梨、火枣，尽是仙丹。沙门称释，始于晋道安；中国有佛，始于汉明帝。篯铿即是彭祖，八百高年；许孙原宰旌阳，一家超举。波罗犹云彼岸，紫府即是仙宫。曰上方、曰梵刹，总是佛场；曰真宇、曰蕊珠，皆称仙境。伊仆馔可以斋僧，青精饭亦堪供佛。香积厨僧家所备，仙麟脯仙子所餐。佛图澄显神通，咒莲生钵；葛仙翁作戏术，吐饭成蜂。达摩一苇渡江，栾巴噀酒灭火。吴猛画江成路，麻姑掷米成珠。飞锡挂锡，谓僧人之行止；导引胎息，谓道士之修持。和尚拜礼曰和南，道士拜礼曰稽首。曰圆寂、曰荼毗，皆言和尚之死；曰羽化、曰尸解，悉言道士之亡。女道曰巫，男道曰觋，自古攸分；男僧曰僧，女僧曰尼，从来有别。羽客黄冠，皆称道士；上人比丘，并美僧人。檀越檀那，僧家称施主；烧丹炼汞，道士学神仙。和尚自谦，谓之空桑子；道士诵经，谓之步虚声。菩者善也，萨者济也，尊称神祗，故有菩萨之誉；水行龙力大，陆行象力大，负荷佛法，故有龙象之称。儒家谓之世，释家谓之劫，道家谓之尘，俱谓俗缘之未脱；儒家曰精一，释家曰三昧，道家曰贞一，总言奥义之无穷。达摩死后，手携只履西归；王乔朝君，舄化双凫下降。辟谷绝粒，神仙能服气炼形；不灭不生，释氏惟明心见性。梁高僧谈经入妙，可使岩石点头，天花坠地；张虚精炼丹既成，能令龙虎并伏，鸡犬俱生。藏世界于一粟，佛法何其大；贮乾坤于一壶，道法何其玄。妄诞之言，载鬼一车；高明之家，鬼瞰其室。《无鬼论》作于晋之阮瞻；《搜神记》撰于晋之干宝。颜之渊、卜子夏，死为地下修文郎；韩擒虎、寇莱公，死作阴司阎罗王。至若土谷之神曰社稷，干旱之鬼曰旱魃。魑魅魍魉，山川之祟；神荼郁垒，啖鬼之神。仕途偃蹇，鬼神亦为之揶揄；心地光明，吉神自为之呵护。
    △鸟兽
    麟为毛虫之长，虎乃兽中之王。麟凤龟龙，谓之四灵；犬豕与鸡，谓之三物。騄駬，骅骝，良马之号；太牢、大武，乃牛之称。羊曰柔毛，又曰长髯主簿；豕名刚鬛，又曰乌喙将军。鹅名舒雁，鸭号家凫。鸡有五德，故称之曰德禽；雁性随阳，因名之曰阳鸟。家狸、乌圆，乃猫之誉；韩卢、楚犷，皆犬之名。麒麟驺虞，皆好仁之兽；螟蝘蟊贼，皆害苗之虫。无肠公子，螃蟹之名；绿衣使者，鹦鹉之号。狐假虎威，谓借势而为恶；养虎贻患，谓留祸之在身。犹豫多疑，喻人之不决；狼狈相倚，比人之颠连。胜负未分，不知鹿死谁手；基业易主，正如燕入他家。燕到南方，先至为主，后至为宾；雉名陈宝，得雄为王，得雌为霸。刻鹄类鹬，为学初成；画虎类犬，弄巧反拙。美恶不称，谓之狗尾续貂；贪图不足，谓之蛇欲吞象。祸去祸又至，曰前门拒虎，后门进狼；除凶不畏凶，曰不入虎穴，焉得虎子。鄙众趋利，曰群蚁附膻；谦己爱儿，曰老牛舐犊。无中生有，曰画蛇添足；进退两难，曰羝羊触藩。杯中蛇影，自起猜疑；塞翁失马，难分祸福。龙驹凤雏，晋闵鸿夸吴中陆士龙之异；伏龙凤雏，司马徽称孔明庞士元之奇。吕后断戚夫人手足，号曰人彘；胡人腌契丹王尸骸，谓之帝羓。人之狠恶，同于梼杌；人之凶暴，类于穷奇。王猛见桓温，扪虱而谈当世之务；宁戚遇齐桓，扣角而取卿相之荣。楚王轼怒蛙，以昆虫之敢死；丙吉问牛喘，恐阴阳之失时。以十人而制千虎，比言事之艰且；走韩卢而搏蹇兔，喻言敌之易摧。兄弟如鹡鸰之相亲，夫妇如鸾凤之配偶。有势莫能为，曰虽鞭之长，不及马腹；制小不用大，曰割鸡之小，焉用牛刀。鸟食母者曰枭，兽食父才曰獍。苛政猛于虎，壮士气如虹。腰缠十万贯，骑鹤上扬州，谓仙人而兼富贵；盲人骑瞎马，夜半临深池，是险语之逼人闻。黔驴之技，技止此耳；鼯鼠之技，技亦穷乎。强兼并者曰鲸吞，为小贼者曰狗盗。养恶人如养虎，当饱其肉，不饱则噬；养恶人如养鹰，饥之则附，饱之则飏。随珠弹雀，谓得少而失多；投鼠忌器，恐因甲而害乙。事多曰猬集，利小曰蝇头。心惑似狐疑，人喜如雀跃。爱屋及乌，谓因此而惜彼；轻鸡爱鹜，谓舍此而图他。唆恶为非，曰教猱升木；受恩不报，曰得鱼忘筌。倚势害人，真是城狐社鼠，空存无用，何殊陶犬瓦鸡。势弱难敌，谓之螳臂当辙；人生易死，乃曰蜉蝣在世。小难制大，如越鸡难伏鹄卵；贱反轻贵，似鸴鸠反笑大鹏。小人不知君子之心，曰燕雀焉知鸿鹄之志；君子不受小人之侮，曰虎豹岂受犬羊欺。跖犬吠尧，吠非其主；鸠居鹊巢，安享其成。缘木求鱼，极言难得；按图索骥，甚言失真。恶人借势，曰如虎负嵎；穷人无归,曰如鱼失水九尾狐,讥陈彭年素性见眼谄而又奸；独眼龙，夸李克用一目眇而有勇。指鹿为马，秦赵高之欺主；叱石成羊，黄初平之得仙。卞庄勇能檎两虎，高骈一矢贯双雕。司马懿畏鼠如虎，诸葛亮辅汉如龙。鹪鹩巢林，不过一枝；鼹鼠饮河，不过满腹。人弃甚易，曰孤雏腐鼠；文名共仰，曰起凤腾蛟。为公首，为私乎，惠帝问虾蟆；欲左左，欲右右，汤德及禽兽。鱼游于釜中，虽生不久；燕巢于幕上，栖身不安。妄自称奇，谓之辽东豕；其见甚小，譬如井底蛙。父恶子贤，谓是犁牛之子；父谦子拙，谓是豚犬之儿。出人群而独异，如鹤立鸡群；非配偶以相从，如雉求牡匹。天上石麟，夸小儿之迈众；人中骐骥，比君子之超凡。怡堂燕雀，不知后灾；瓮里醯鸡，安有广见。马牛襟裾，骂人不识礼义；沐猴而冠，笑人见不恢宏。羊质虎皮，讥其有文无实；守株待兔，言其守拙无能。恶人如虎生翼，势必择人而食；志士如鹰在笼，自是凌霄有志。鲋鱼困涸辙，难待西江水，比人之甚窘；蛟龙得雲雨，终非池中物，比人大有为。执牛耳，谓人主盟；附骥尾，望人引事。鸿雁哀鸣，比小民之失所；狡兔三窟，诮贪人之巧营。风马牛势不相及，常山蛇首尾相应。百足之虫，死而不僵，以其扶之者众；千岁之龟，死而留甲，因其卜之则灵。大丈夫宁为鸡口，毋为牛后；士君子岂甘雌伏，定要雄飞。毋侷促如辕下驹，毋委靡如牛马走。猩猩能言，不离走兽；鹦鹉能言，不离飞鸟。人惟有礼，庶可免相鼠之刺；若徒能言，夫何异禽兽之心。
    △花木
    植物非一，故有万卉之名；谷物甚多，故有百谷之号。如茨如梁，谓禾稼之蕃；惟夭惟乔，谓草木之茂。莲乃花中君子，海棠花内神仙。国色天香，乃牡丹之富贵；冰肌玉骨，乃梅萼之清奇。兰为王者之香，菊为隐逸之士。竹称君子，松号大夫。萱草可忘忧，屈轶能指佞。竹筊，竹之别号；木樨，桂之别名。明日黄花，过时之物；岁寒松柏，有节之称。樗栎乃无用之散材，楩楠胜大用之良木。玉版，笋之异号；蹲鸱，芋之别名。瓜田李下，事避嫌疑；秋菊春桃，时来尚早。南枝先，北枝后，庾岭之梅；朔而生，望而落，尧阶蓂荚。苾刍背阴向阳，比僧人之有德；木槿朝开暮落，比荣华之不长。芒刺在背，言恐惧不安；薰莸异气，犹贤否有别。桃李不言，下自成蹊；道旁苦李，为人所弃。老人娶少妇，曰枯杨生稊；国家进多贤，曰拔茅连茹。蒲柳之姿，未秋先槁；姜桂之性，愈老愈辛。王者之兵，势如破竹；七雄之国，地若瓜分。苻坚望阵，疑草木皆是晋兵；索靖知亡，叹铜驼会在荆棘。王佑知子必贵，手执三槐；窦钧五子齐荣，人称五贵。鉏麑触槐，不忍贼民之主；越王尝蓼，必欲复吴之仇。修母画荻以教子，谁不称贤；廉颇负荆以请罪，善能悔过。弥子瑕常恃宠，将余桃以啖君；秦商鞅欲行令，使徙木以立信。王戎卖李钻核，不胜鄙吝；成王剪桐封弟，因无戏言。齐景公以二桃杀三士，杨再思谓莲花似六郎。倒啖蔗，渐入佳境；蒸哀梨，大失本真。煮豆燃萁，比兄残弟；砍竹遮笋，弃旧怜新。元素致江陵之柑，吴刚伐月中之桂。捐资济贫，当效尧夫之助麦；以物申敬，聊效野人之献芹。冒雨剪韭，郭林宗款友情殷；踏雪寻梅，孟浩然自娱兴雅。商太戊能修德，详桑自死；寇莱公有深仁，枯竹复生。王母蟠桃，三千年开花，三千年结子，故人借以祝寿诞；上古大椿，八千岁为春，八千岁为秋，故人托以比严君。去稂莠正以植嘉禾，沃枝叶不如培根本。世路之蓁芜当剔，人心之茅塞须开。

                                   
