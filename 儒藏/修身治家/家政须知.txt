《家政须知》[清]丁耀亢　著 


　　序 
　　自序 
　　勤本 
　　节用 
　　逐末 
　　习苦 
　　防蠹 
　　多算 
　　广积 
　　通变 
　　因时 
　　十败 

　　跋 
　　附录　　丁野鹤 
　　　　青毡乐 
　　　　青毡笑 



　　吾友丁颐若，善读父书者也。忆乃翁野鹤先生，旷世逸才，于书无所不窥，著作甚富。其大者，论断古史，法戒昭乘；次而主盟词坛，古体、近体、歌行、赋记、赞颂，一切俱臻绝顶；兼及传奇、小说。遗稿诸书，传流海内者非一日。此皆予素闻教于先生，而亲见颐若之诵读。珍秘收藏，重刊订正，以克承先志于无替者也。洵可谓大孝哉！一日，搜简残编，得先生《家政须知》一册相示，将命剞劂，嘱一言为序。余受而读之，叹曰：异哉，先生！世家鸿儒，功名富贵人也。尘视轩冕。勇退林泉，年迈古稀，而为此书。目次十条，包罗万善，其文显，其词质，不言朝政而言家政，不言训世俗而言训家人。此殆先生寓意，寄托深远，慈悲度世，拨蚩愚之迷途，游斯人于乐国者乎？设当年闽海赤子，获蒙慈母教养之恩，伐谋室家，甘棠一树，留遗爱于南国，此德政录也。即糟轩之使，采风谣而献当宁，将劝农救荒。富国便民之策，由一人一家而因类扩充之，无不可见诸施行，立有成效，亦可补周官理财、太史《货殖传》所未详。先圣有言曰；是亦为政，奚其为为政？区区家政云乎哉！先生如在，当不以予言为谬。 
　　同邑后学王复振拜撰 

　　自　序 

　　《孝经》曰：居家理可移于官。家国一理也。人皆知训子读书为光耀门户，而不知以家政教之也。往往有宦室富家，巨资厚蓄，其先人既往，不数年而子孙荡费至于饥寒无卓锥者．固其子孙之不肖，亦父兄未尝以家教习之，故蒙昧无知，財利归之他人，田土反为己害。败家之道，种种不一：有以嫖赌而败者，有以争讼而败者，有以奢侈而败者，有以庸懦痴愚而败者，有以好声色结朋友而败者。速莫速于赌博，痴莫痴于揭债，愚莫愚于苟安，险莫险于欠税，穷莫穷于家漏，损莫损于妄费。凡此者，总因失算寡谋、安逸疏懒之所致也。余既倦勤，传家于子孙，不二年而田宅荒废，负欠官粮，将至不支。后此数年，更可知矣。念余童年失父，十六持家，今年古稀有一，所置田宅十倍于昔，思堂构之难成，悲创造之不易，病中无事，聊遗片言，以为守成之警耳。 
　　度熙己酉初夏野鹅老人书于椽谷山房 


　　勤　本 

　　万物生于上而财聚焉，故王道先于农桑。周礼重于食货，勤本之道莫重于农。太史公《货殖传》曰：“凡人有千亩之田而不能富者，庸人也。”古人百亩之田，可以无饥，以其勤于农而俭于用。今有千亩之田，欠租税而苦不足者，盖不能取地之利，有钱粮之累，耗于用而寡于积耳。治田之要，莫急于积粪．积粪之法，莫先于畜牧。牛羊之粪有限，积草之粪无穷，《月令》所谓“溽暑杀草，可以粪田畴、美土疆”是也．计三伏共一月，初伏九日，入伏日取草积濠中，初伏昼即取出．中伏十日，亦于中伏初取草如前法。末伏十二日，再取草亦如前。凡凿濠必于湾下积水之地，水愈深而积粪愈多。或择隙地共为一濠，公家积粪而公用焉。或各家自为小濠而各用焉。今北方勤农，锄田之外，凡有暇时，尽取草根．道旁无旷土，无宿草，如此则畜牧虽少，每亩得数十车。立秋后至初冬，复取道旁枯草作堆，尽抬入牛羊圈中，名之曰“牛脚草”。一冬牛羊所践踏以成粪者也。北方地少农勤，或至争草兴讼，则重粪可知。又有拆火炕之粪，拆向阳之墙以为粪者。人粪、鸽粪，油坊麻饼之粪，阴沟淤泥之粪，种种不一。其廑粪如此，田安得不茂乎？如粪少田多，则轮转上粪．今岁粪麦田，即来岁黍谷地；又为麦地，加粪如前。三年轮转，其粪皆均。一曰“先时”，凡耕种因时争先，则谷力能全。一曰“因地”，择地高下燥湿，以分谷性。耕之不深，如不耕同；锄之不净，与不锄同。秋耕早，阳气入地而肥；春耕太早，霜气入地而瘦。凡田少者当自力农，田广者不能自力而分种，我失其五矣；分种而不得其人，粪少农惰，我失其七矣；不得已而行贡法，此田多不得利也。可用公田之法，自种其十之一，取力于众农，亦是一法。《诗》云：“无田甫田，唯莠骄骄．”为惰农戒耳。 


　　节　用 

　　吾观太史公《货殖传》，白圭、猗顿、陶朱之术，要不过“生众食寡，为疾用舒”四语而尽。生众为疾者，勤也；食寡用舒者，俭也。四语中要不过“勤俭”二字而尽。《礼记》云：“国君以三十年之通计国用，量入以为出。”故庶民之家，一年必有三月之食，三年必有一年之食，十年必有三年之食，则财恒足矣。齐俗喜功利，好夸诈，故其民多豪奢自矜。一会乡邻，或破数日之费，而家无担石者。吴越之俗，喜轻扬，好游晏，有熏香衣罗而无隔宿之食者。燕赵之俗，尚游侠，盛服饰，有美其饮食而无卓锥之地者，谓之寄生之民，以不知节用故也。唯唐风尚俭，而过于陋。素封之家，终年无肉食；担夫贩竖，葛履履霜，家有千金之积。故云晋国天下莫强焉，以其富而节也。财物之生有限，人情之奢欲无涯。以无涯之欲而耗有限之财，以一夕之乐而费经旬之积，吾知其不能继也。余尝忆明神宗时，乡绅大老童仆无青衣而服短褂，出门无大轿而乘小车，非请县官不设戏，非行大礼不宰牲，饮食皆用小器，衣服不尚文绣。当是吋，斗粟不过十文，尺布不过五文，鸡豚之肉，其贱如土。爺屋之民，积粟至数千石者。犬不夜吠，吏不催征，物愈丰而用愈节也。今天下庶人衣王侯之服，田舍享大官之奉，每会必用大器，婚丧皆拟乡绅，倾中人之产而博豪侠之名，罄囊揭债，骄夸乡里，贵贱等威，一无所辨。一亩之田，赋役加于数倍，终年之积，耗费尽于一时。横征急敛，敲皮剥骨，民无常业，村无乐土，用愈奢而愈不节矣。故必节其饮食而甘粗粝，则有余食矣，节其衣服而甘质陋，则有余衣矣；节其晏饮交游，则有余財矣；节其婚姻丧祭，则有余力矣。盖千金之家，亦有赢余，千乘之国，或苦不足者，节不节之故耳。 


　　逐　末 

　　海至深也，必纳细流，以成其大；山至厚也，必积土壤，以成其高。故衣必有副以防其敝，器必有二以防其毁。今勤农为本也。天道五年一变，非稔则饥；人事四时不同，非增则减。故有终岁勤劳，而逢年箕豆俱空，粮税不足，将若之何？于是有逐末之法，广其生息，滋其贏余，庶几可以卒岁。在于择人而任使，通权而达变，非其人无利也，非其时无利也，非其地无利也。或为行商，或为坐贾，或为畜牧，或为收藏，或贱入而贵出，或更旧而为新，醯酱雉菽，酒曲丝麻，贩羊牧豕，油房杂靛，苟得其人，可为恒产。不得其人，本末俱亡。故必有忠信之朋，兼有通变之识，同心分金，有才有守，庶几得之。不然，则门内之贸易，犹可得其锱铢；门外之生息，无由察其出入，可不审诸？ 
　　今夫■〈衤丸〉袴之子，日食膏粱，见粗粝则投箸而起；帖括书生，用心章句而不知稼穑，冒寒暑霜露则病。夫夫也。一旦失势居贫，不能谋生，与饿殍等。即长处富贵，当大难，膺大任，不耐劳苦．无以自全者，皆不习苦之故也。是以古人袖铁习力，运甓习勤，则骨力坚而神明白生，磨砺久而淫佚不起。爱子弟者莫先于习苦。陶潜《躬耕》诗曰：“人生归有道，衣服固其端。孰是都不营，而己求自安？”又云；“晨起理荒秽，日入负未还。四体诚乃疲，庶无异患干。”其安贫乐道如此。吾阅历久，熟观往事，每见少年时受得一分苦，其末路即有一分福。或少年豪华奢靡，暴殄折福，过于一分受用，则有一分穷。天道人事，历历不爽。盖■〈（恙）久替换心〉囚井廪．皆圣贤磨炼之场；酒色淫荒，即庸人消沉之路。然后知“生于忧患，死于安乐”，良有以也。 

　　防　蠹 

　　木之将枯也，必有蠹虫以食其心。人见其枝叶尚茂，而根本枯矣。国之将丧也，必有蠹臣以乱其权，人见其法令如故，而元气丧矣。家之将败也，必有蠹仆以窃其财，人见其田宅犹存，而蓄积空矣。欲训子弟之治家，先详言其防蠹。有内蠹焉：妻妾专权，宠仆乱法，诱我以小利，逢君之大恧是也。有外蠹焉：上下蒙蔽，内外串通，窍我之财而不知，空我之蠹而不觉是也。其不可用者有四，其当防者有五：一曰“黠奴”，机深而诈，舌慧而巧，窥我之喜趋，避以为奸，则不可用。一曰“悍奴”，胆大心雄，酗酒使气，敢于犯上，则不可用。一曰“盗奴”，性贪嗜利，善为奸欺，听言若甘，无谋不私，则不可用。一曰“诈奴”，如簧之口，其曲如钩，实少伪多，似忠而诈，则不可用。至于托以田土、付以钱粮其为蠹者，种种不一：一曰“挂欠”，本为主管之自肥，反开他人之拖欠，既失时而不催，隔年之另算。一曰“开除”，不经手之支消，多立名色，任昧心之开算，难以稽查。一曰“冒支”，知陈账之难清，复开新欠，报现存之虚数，假冒放粮，年又一年，欠而复欠。一曰“开逃”，欠既难完，借逃户不顶补。房之将倒，或折毁而焚烧。一曰“抛荒”，择肥饶以自种，派瘠土于穷民，指为积荒，外租减数。凡此者，欺疏懒之主，如戏小儿．开斗石之名，总为乌有。漫责之，而虚期岁月，徒为止渴之梅；严追之，欲剥其膏脂，反作吠主之犬。甑已破矣，田将墟矣，责无益矣，悔无及矣。当早有防之，勿使为我蠹也。唯明而且断者能之。 


　　多　算 

　　财之为言，才也。其为字也，“才”与“贝”相依。有才而财聚，无才而财散矣。货之为言，化也。其为字也，“化”在“贝”之上。能化则货生，不能化则货绝矣。钱之为言，戋也。其为字也，双“戈”伏于“金”旁，有争伐之意焉。利之为言，理也。其为字也，卓“刀”立在“禾”侧，有利害之意焉。故其为物也，多算胜，少算不胜。善算者得手盈虚消息之数，算在天者也。揣其土产物理之宜，算在地者也。筹度乎金生粟死，贱人贵出，和而不争．守而不失之理，算在人者也。昔有国氏甚富，向氏甚贫，两人心交也。往而问之，国氏曰：“吾善盗。”向氏曰：“吾知之矣。”于是，穿窬掘壁，逾垣发伏，白昼攫金而犯于法，几不免死。再过国氏，怨之曰：“汝误我，汝误我！”国氏大笑曰：“吾所谓‘盗’者，道也。盗其虚，不盗其盈，而盈自至；盗其少，不盗其多，而多自至。盗其所不争，人弃而我取，则物不能先之。盗其所各得，我往而彼来，则物不能后之。盗其道，不盗其所不道。”向氏归而习之，三年富与国氏等。善算者，善取不如善守，算人不如算己。造化生于心，得丧存于命。善治财者，下令如流水之源，则人皆乐之。不善治财者，如逆水而行舟，则人皆苦之。故竹头木屑，皆应机而办事；牛溲马渤，可治病而医人。彼庸人败子，茫然无知，遂至朝不谋夕，皆不知算者也。又乌得知吾人之言？姑与浅言之，曰：“算其一年之所入而谨之，算其一年之所出而节之，庶几无败欤！”鸟鼠至无知也。野鹊知藏，盖以备风雨；田鼠知积粮，以潜地窖。人而不知积也，曾鸟鼠之不如乎！水之积不深，不能泛万斛之舟；风之积不高，不能鼓扶摇之羽。江海之有容纳，天地之有收藏，皆积渐使然也。彼不知积者．曰一篑之土，无以成其高，而不知为山之基，可以百仞。一勺之水，无以见其力，而不知汲井之溜，可以穿石。亦积之久使之然也。自少而积之，由渺忽可至千万，由累黍可至寻丈。万里之程，始于跬步；干钧之鼎，始于寸铁；百狐之裘，始于一腋。在山积薪炭，近海积鱼盐，在田积谷粟藁秸，在家积麻缕丝絮，在畜牧积牛马羊豕，在园圃积藜藿瓜瓠。积无用以化有用，积及时而防失时。如此，则贵贱贸易加一等矣。极而推之，圣人积德，士大夫积功，文人积学问，莫不因有积而成，无积而败。 

　　通　变 

　　金可以变粟，粟可以变金，人所知也；金变为粪，粪变为金，人所不知也。贵者贱之母，贱者贵之子，人所知也；积贵生贱，积贱生贵，人所不知也。廉者得半，贪者得倍，人所知也；廉者倍之，贪者半之，人所不知也。贫者富之资，富者贫之资，人所知也；富以生贫，贫以生富，人所不知也。功名成于乱世，暴富起于凶年。善变者，朽腐化为金玉；不善变者，金玉化为朽腐。守而不变，■〈衤丸〉袴多饿死；变而能通，贱竖成公卿。故曰：穷则变，变则通。是故贤者与世推移而不胶滞于物。 

　　因　时 

　　圣人先时，贤者不违时，庸人失时，春生夏长，秋收冬藏．天之时也。冬至一阳生，分十二候以完春夏之令。夏至一阴生，分十二候以完秋冬之令。时之气也，迎其气而业成焉，后其气而业废焉，唯智能得乎气之先，故事半而功倍．语云：虽有智慧，不如乘势；虽有钱基，不如待时。宜其然乎！今有《田家五行》、《居家必用》等书，要不外周之《月令》一篇。大而敬天勤民，小而立身治家，尽乎此矣。虽南北风气不同，时势不一，智者变而通之。 
　　正月　　布置农务。算一岁官粮之数。入学，课月程。修理房屋。更换耕牛。觅农工。勤夜作。 
　　二月　　乘冻移树，春分前后栽种十日。接果树。课农。春耕。动土功。播种。锄麦田。省耕。开仓。 
　　三月　　播种。相土地之宜，农功大作．停土功。孳养鸡鹅羊豕。浴蚕，种菜，尽出积粪。修粪池。次开仓。省耕．出粟贵粜。备官粮。修园囿，挑野菜。煮酒。 
　　四月　　课锄。养蚕，修水道，伐树枝。修仓窖以防阴雨．采树头作菜。三开仓省锄。栽菊种兰。分蜂。 
　　五月　　采药，收丝，织绢。割麦，种豆。墁墙。大修粪窖，以备积草。牧豕，栽竹，修桑树。制药。踏酒曲。 
　　六月　　晒麦，晒书画。课农。取草作粪，修田间沟洫。动木工做家器，用漆。晒皮毡衣，作酱曲。插各样花。伐栎去皮下水。修桑。 
　　七月　　末伏出粪积粪，伏中早耕麦地。沤杂木，伐枯竹。再风书画、毡衣。收瓜子、麻苘．运种麦粪。 
　　八月　　天社前种麦，收芝麻。做毡货，裱书画。采葛。收松果、橡栗，剥枣。早秋耕。割牛草。 
　　九月　　伐薪柴，烧炭御寒。收诸草上垛，收籽粒。锄牛脚草。酿酒，腌菜。收野菜，御冬。 
　　十月　　塞北户，修囤仓，计算一年出入账目。收山草上垛，为来春修盖。培果树，栽牡丹、芍药。 
　　十一月　　夜诵，勤夜功。纺绩．收猪上膺。备祭祀。修暖棚，封仓。治农兵防夜。培竹。 
　　十二月　　修家庙，修祭器。新炭出山，备交际礼物，腌腊肉。贸易年货。劳农。 
　　以上遵而行之，治国治家之理，可尽于是。虽富而由命，勤可由人。如此十年，犹有饥寒者，吾不信也。 

　　十　败 

　　豪杰无所因而成，庸人有所资而败，故有万乘之国，成于匹夫；巨万之家，败于一人。成败之机，在乎一心，不在乎所资之有无也。 
　　吾见败家之子，性与人殊。未至败家，必先失德。或有凶顽之子，刚愎多猜，饰非拒谏，喜近群小，疏远正人，酗酒使气，负义忘恩；或为庸暗之子，愚懦昏懒，疏惰苟安，性虽木讷，心不忠信。疏远骨肉，专听妇言。其类有十。性也，有命焉；人事也，有无道焉。家之成败，关于子孙，吾安得而怨之？约略其状，名之以禽虫，言其非人类也。凡庸人多喜睡，惰子必晚起。或有长 
　　夜饮博，妻妾酣眠，门户不启者，吾名之曰：‘‘瞌睡虫”；欠债而反揭债，欠粮而更贷粮，本利倍加，势必典衣物钗钏，终年不能赎，尽为质当所有，名之曰“蛇退皮”；债不能完，必至卖产。官粮不输，必至卖宅，或减准于债主，或求售于豪门，甚至卖屋卖砖，卓锥无地，名之“穴地老鼠”；膏粱之子，必贪口腹，伕游宴乐，酒肉如流，家无旬日之粮，坐满游闲之客，名之曰“吞山虎”；酒囊饭袋，目不识丁，田荒而不思治，屋倒而不知修，前人所遗，坐食而尽，名之曰“井底蛙”；悍妇当家。外嬖专宠，囊橐在人，身如寄生，心虽有知，力不能断，名之曰“死肥鹅”；坐食既空．便卖家器，桌椅床凳，尽为人有，搜卖树木，并及坟林，名之曰“啄木鸟”；古书名画，前人所藏，借与人而不还，或为婢仆所窃，糊窗覆瓿，裱帛包裹，间有全者，贱售于人，名之曰“吃书虫”；家产既尽，无以谋生，尘甑鱼釜，衣敝履穿，借斗粟而人不应，投急亲而亲不礼，名之曰“饿老鸱”；财散人空，栖身无所，寒冬寄宿于他家，闲日游食而不改，口馋身懒，负义灭亲，求一日之苟安，忘期月之长计，鸟有不能为巢者，寒天宿于枯树，自啼曰：“冻杀我，冻杀我！天明起来垒大窝。”及至日出，忘却夜寒，飞而复啼曰；“日头出来暖和和，不垒窝，不垒窝，得过且过！”名之曰“寒号虫”。 

　　跋 

　　先大人惠安公，十一而孤，十六持家，性任侠，耽情诗酒．南走吴楚，北游燕赵，虽海内薄有才名，而所以取重于大老者，重然诺，周困乏，排人之难，解人之纷，岂独以诗文著、以官绩显耶？至于治家，宽然有道，勤俭合宜。田夫野老之言，商贾懋迁之事，有可采者，必录投囊中，以此利弊咸悉。得失在心，效而为之，百不失一。先太父柱史公，遗产不及中人，先大人胸有成画，造无米之釜炊，成空中之楼阁，皆能以无生有，以少胜多，自童年以至古稀，未尝沦踬窘乏，非承基之有余，殆创业之无不足也。虽耋逢阳九，蠹鱼生灾，而门户犹瓦全无恙者，亦以此耳。不肖行等，折箸多年，每于谋生事，株守无策。先大人切责之余，复作训言数则，名曰《家政须知》．盖欲以示子孙，非敢以公世好也。因念手泽所存，时时捧诵，岁久恐致湮没，谨付剞劂，藏为世训。后之子孙或读之而不能行，行之而不获报者，命也，天也，不得谓先大人贻谋之不周云。 
　　康熙壬戌五月谷旦不肖男慎行谨识 


　　附录： 

　　《丁野鹤》　　丁耀亢撰 

　　治几处庄儿，不近又不远；骑一个驴儿，不勤又不懒。茅屋两三间，闲书数十卷。扑面春风，不寒又不暖；顺口油腔，不长又不短。清闲日子临到俺，吃几顿消停饭。樽中酒不空，炉内勤添炭。得玩玩且玩玩，还嫌玩的晚。 
　　九里山前，柴儿够一担；五里滩头，鱼儿够一篮。人生一梦间，世事如棋变。不爱高官，贵的不去攀；不爱千金，富的不去谄。光阴一去不复返，须发白多半。醉来石作床，醒时云为伴，不随着旁人去胡闹馆。 
　　名不求，利不贪，只学佛，不学仙，人间第一个痴呆汉。但只愿岁岁丰年，普天下处处平安，四下里闻不得人嗟叹。尽着俺懒散清闲，一家儿喜地欢天。放眉头饱吃些粗茶饭，常住着草舍茅檐，常守着山岭薄田，至亲好友常相见。 
　　花几株，竹一林，几轴画，一张琴，纸窗儿窄小多风韵。看几本书，吃几杯茶，闭一闭眼，养一养神，把那痴心妄想全消尽。每日里兄弟同来，花开共赏，酒熟同斟，团圓骨肉真和顺。大家里无病无灾，过一月胜似三春，省下了多少愁闷！ 
　　恩合爱，一笔勾，数间茅屋且藏头。晚眠常到晨牌候，梦醒时好友来投，家常便饭随意留，不嫌酒薄吃个够。到晚来，引着儿子明白读，山妻烹茶，小女擎瓯。常怕这清福难消受，没本领的转了多少清闲，不热闹的免些忧愁，从不会把眉头皱。 
　　心儿懒，身子闲，醒时歌，醉时眠，客去紧闭门两扇。见几个舍命的做官，见几个有本领的挣钱，人看着精细我看着淡，到头来只擎着两只空拳。只求个不饥不寒，活一年自在一年，不着人欺，亦不着人嫌，朦胧睡去梦缠绵，金鸡又报晓，日落下西山。 
　　玉兔东升早，山河换几朝，日月依然照。楚汉争锋，几处啼春鸟；吴越交兵。一半埋荒草。循环甲子催人老，拍手哈哈笑。黄梁梦已熟，不走邯郸道，想人生自有个蓬莱岛。满屋黄金，石崇不到老；天大朱门，王孙都去了。花盛开还落，月明圓又消。盖世功名，淮阴不自保；满腹文章，蒙正反不饱。人生如秋草，命运随天造。逢花莫教空，对酒开怀抱，一个哑谜儿参透了。 
　　一帙俗书，不长又不短；邋遢杂事，不近又不远。涂鸭天地知，潜藏不外见。柴扉掩闭，相知有圈点；夜阑人静，披览独自怜。文名不求学逃形，书成只留子孙看。齐丘尝投海，谷口又立言。敝帚制就且自珍，怡乐赛神仙。 
　　事不相关，装聋且推哑；人不相投，半真还半假。清贫守自然，豪富多牵挂。树大招风，精细细船到江心，风波不是耍。柴门不羡车合马，醉卧南窗下，藏一张无弦琴，挂一幅单条画，把人情世事如瓢瓦。 
　　五亩田园，栽花又栽柳；五亩宅墙，养鸡又养狗。身安莫怨贫，无病休嫌瘦。几处青林，闲行又闲走；几个相知，能诗又能酒。万事不如杯在手，待够何时够。浮云本是空，明月还依旧，赏中秋直醉到九月九。 
　　满桌珍馐，只图一个饱；绫锦千箱，能穿几个袄。田多苦自劳，名大添烦恼。万顷良田，子孙种不了；大厦千间，一身睡多少？豪杰谁肯回头早，错认了虚圈套。七十古来稀，不见重年少，休把这好韶光错过了。 
　　节届清明，桃花一片红；村内秋千，春杨一半青。王孙吹玉笛，士女游芳径。绿杨柳边，黄鹂几处鸣；青草山坡，黄牛几处耕。山林有了清幽景，任俺疏狂性。挑灯看海棠，把酒数红杏。唤春农、趁天晴，长把庄稼领。 
　　节届端阳，池荷早放花；堂向槐阴，新巢早报鸦。汲水试新茶，煮酒开香腊。开遍蔷薇，芭蕉卷绿纱；熟遍樱桃，新笋另茁芽。山林有个青幽法，醉倒葡萄架．青衣换葛巾，团扇题诗画。向南窗、高卧白石榻。 
　　转眼中秋，芙蓉开的早；节届重阳，黄菊开的好。梧桐金井飘，红叶迎霜雕。檐前寒蛩，凄凄不住的吵；云外宾鸿，声声过去了。田园禾黍收多少，先割门前稻。水清蟹正肥，雨过收栗枣。唤邻翁，向东篱吃个饱。 
　　百岁光阴，临秋又未晚；四季平安，天寒又日短。梅花纸帐眠，杂木烧山炭。扫雪烹茶，小屋红炉暖；美酒珍馐，贵客传金盏。山人紧把柴门掩，对酒吟诗卷．骑驴过小桥，看雪寻僧院。百样事，不关心，自有天来管。 
　　不是高僧，头发一抹光；不是神仙，胡须一半苍。去山张子房，弃职陶元亮。不住丛林，时时走外乡；不炼金丹，有人送口粮。范蠡曾把扁舟荡，学成江湖相。制一顶白葛巾，拖一条青竹杖，带一个药葫芦，去把真人访。 

　　南北双调合套　　青毡乐 

　　【新水令　北】高名不列荐绅编，别有儒林便览。行藏原是隐，羁旅号为官．潇洒清闲．又休看作风尘下贱。 
　　【步步娇　南】空堂四壁红尘远，镇日把重门掩，脩然似远山。风雨疏帘，静把图书展。鸣琴仔细弹，歌一曲猗兰，空谷无人见。 
　　【折桂令　北】老头巾不受人怜，说什么炎凉冷暖，苦辣酸甜。到处有酒瓢诗卷，龙泉射电，彩笔如椽。扶世界不用俺登朝上殿，挽江河那用俺进表陈言。天赐平安平安，一任盘桓。受清贫，料没有暮夜黄金，论官箴那里讨犯法青钱。 
　　【江儿水　南】把傀儡排场戏，看长安棋局翻。见多少掀天揭地兴亡乱，白衣苍狗浮云变，朝更暮改蜃楼幻。月落酒阑人散，梦醒邯郸，续不上儒门公案。 
　　【雁儿落带得胜令北】穿一件旧乌青破绢衫，吃几口淡黄齑闲茶饭。白胡须扮出个四皓贤，黑皮靴活像个钟馗判。煞不出郭汾阳将相权，也没有伍子胥髑髅剑。森严，明伦堂紧对文宣殿。回也么贤，俺是个活寿星长命的老颜渊。 
　　【侥侥令南】青云时已暮，白日梦长闲。只当做参禅持戒把雄心炼也，何须访名山费往还。 
　　【收江南北】呀！做张良辟谷去求仙，学苏卿啮雪并餐毡，到如今闻韶三月食无盐。又何用熬煎，又他道是不是烟火古瞿昙。 
　　【园林好南】对明月星斗烂斑，对松影风露连翩。受用些灯昏酒谈，得意处竟忘言。 
　　【沽美酒带太平令　北】履平地静波澜，抛舟楫任长川，正好在芦花岸。闲看鱼龙罢钓竿，似辽阳鹤反。吊城郭，阅尘寰。又何须雕盘美馔？又何须锦衣绣幔？又何须油车翠幰？又伺须琼楼曲槛？俺呵，这的是随缘，遇缘；知天，乐天。呀，素位中春风无限！ 
　　【清江引　南】高阳知己何时反？浊酒自家劝。文章镜里花，富贵风中线，不觉的饭牛歌归去晚。（北游录） 

　　南北双调合套　　青毡笑 

　　【新水令　北】笑学官不是等闲来，想八字有前生冤债。才名成一笑，命运自然该。酸腐形骸，又跳不出黉宫以外。 
　　【步步娇　南】三间官署门窗坏，瓦漏将泥盖，东西分两斋。屋塌墙歪，有个官儿在。少米又无柴，好一似孔仲尼独自游陈蔡。 
　　【折桂令　北】明伦堂没甚安排，见了个悬钟破鼓，四壁尘埃。并没有排衙皂快，投文画卯，放告抬牌。有几个冷秀才打躬下拜，有几个老门斗少袜无鞋。破庙枯槐，古碣荒苔，本像个野寺头陀。又多了行香送考，瘦马空街。 
　　【江儿水　南】逢节令门生到，见青钱纸里来。料不如扬州十万腰缠快，买烧刀只办的黄韭菜，买豆腐只拌的青盐块，惹的师娘见怪！他道夫贵妻荣，全不见紫袍金带。 
　　【雁儿落带得胜令北】又撞着容城县水潦有荒灾，众门生逃散他州外。只望着春秋祭大开斋，又谁知乡饮酒仍停待。地俸薪银丢放开，众工食从何派！说什么高才，何处抱文章卖？说什么雄怀，何时笑眼开？奇哉！老先生错把青天怪。痴也该骏。遥指望受饥寒熬出荐语来。 
　　【侥侥令　南】才名多不遇，壮士命常乖。只见须发苍苍朱颜败，为甚的走风尘困驽骀？ 
　　【收江南　北】呀！算官星八座与三台，论文章李杜和邹枚，辜负了风雷宝剑竟尘埋。到如今丢开，困盐车不见一人哀。 
　　【园林好　南】升县令岁月耽捱，转国学进部求差。妄想中许多境界，酬饿眼鼓空腮。 
　　【沽美酒带太平令北】山鸟倦盼蒿莱，云出岫困烟霾，现放着青山在。茅屋疏篱竹树栽，访诗朋酒侪。烹茗笋，坐松崖。命孤舟长江一派，驾篮舆青林一带。任阴晴风涛澎拜，任炎凉浮云草芥。俺呵，也不羡州才、县才，鸾台、柏台。呀！老学官不消把黄粱梦赛。 
　　【清江引　南】功名困顿真苦海，误把儒冠戴。风波世路难，日暮光阴快，早学个归去来彭泽宰。（北游录） 
