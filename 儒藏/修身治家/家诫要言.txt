家诫要言[明]吴麟徵
　　 
　　时学莫如谦，立事莫如豫，持己莫若恒，大用莫若畜。
　　毋为财货迷，毋为妻子蛊，毋令长者疑，毋使父母怒。
　　争目前之事，则忘远大之图；
　　深儿女之怀，便短英雄之气。
　　多读书则气清，气清则神正，神正则吉祥出焉，自天祐之；
　　读书少则身暇，身暇则邪间，邪间则过恶作焉，忧患及之。
　　能三才之谓儒，常愧顶天立地；
　　备百行而为士，何容恕己责人。
　　知有己不知有人，闻人过不闻己过，此祸本也。
　　敌自私之念萌则铲之，谗谀之徒至则却之。
　　邓禹十三杖策干光武，孙策十四为英雄，所忌行步殆不能前。汝辈碌碌事章句，尚不及乡里小儿。人之度量相越，岂止什伯而已乎！
　　师友当以老成庄重、实心用功为良，若浮薄好动之徒，无益有损，断断不宜交也。
　　方今多事，举业之外，更当进所学。
　　碌碌度日，少年易过，岂不可惜。
　　秀才本等，只宜暗修积学，学业成后，四海比肩。
　　如驰逐名场，延揽声气，爱憎不同，必生异议。
　　秀才不入社，作官不入党，便有一半身分。
　　熟读经书，明晰义理，兼通世务。
　　世乱方殷，八股生活，全然冷淡。
　　农桑根本之计，安稳著数，无如此者。
　　诗酒声游，非今日事。
　　才能知耻，即是上进。
　　鸟必择木而栖，附托非人者，必有危身之祸。
　　见其远者大者，不食邪人之饵，方是二十分识力。
　　男儿七尺，自有用处，生死寿天，亦自为之。
　　语云：身贵于物。汲汲为利，汲汲为名，俱非尊生之术。
　　人心止此方寸地，要当光明洞达，直走向上一路。
　　若有龌龊卑鄙襟怀，则一生德器坏矣。
　　立身无愧，何愁鼠辈。
　　打扫光明一片地，囊贮古今，研究经史，岂可使动我一念。此七字真经也。
　　功名之上，更有地步，义利关头，出奴入主，间不容发。
　　少年作迟暮经营，异日决无成就。
　　少年人只宜修身笃行，信命读书，勿深以得失为念，所谓得固欣然，败亦可喜。
　　对尊长全无敬信，处朋侪一味虚憍，习惯既久，更一二十年，当是何物？
　　交游鲜有诚实可托者，一读书则此辈远矣。省事省罪，其益无穷。
　　人品须从小作起，权宜苟且诡随之意多，则一生人品坏矣。
　　制义一节，逞浮藻而背理害道者比比，大抵皆是年少，姑深抑之。吾所取者，历练艰苦之士。
　　多读书达观今古，可以免忧。
　　立身作家读书，俱要有绳墨规矩，循之则终身可无悔尤。我以善病，少壮懒惰，一旦当事寄，虽方寸湛如，而展拓无具，只坐空疏卤莽，秀才时不得力耳。
　　迩来圣明向学，日夜不辍，讲官蒙问，虽多不能支。东宫亦然。一日宫中有庆暂假，皇上语阁臣曰：“东宫又荒疏四五日矣。”汝辈一月潜心攻苦，能有几日？欲望学问之成，难矣！
　　士人贵经世，经史最宜熟，工夫逐段作去，庶几有成。
　　器量须大，心境须宽。
　　切须鼓舞作第一等人勾当。
　　真心实作，无不可图之功。
　　竹帛青史，岂可让人！
　　不合时宜，遇事触忿，此亦一病。多读书则能消之。
　　忠信之礼无繁，文惟辅质；仁义之资不匮，俭以成廉。
　　海内鼎族，子姓繁多，为之督者，其气象宽衍疏达，有礼法而无形畛，有化导而无猜刻，故一人笃生，百世茀郁，以酝酿深而承藉厚也。水清无鱼，墙薄亟裂。车鉴不远，尚其慎旃!
　　谟道作事公，莫道开口是，恨不割君双耳朵，插在人家听非议；莫恃筑基牢，莫恃打算备，恨不凿君双眼睛，留在家堂看兴废。
　　家之本在身，佚荡者往往取轻奴隶。
　　家用不给，只是从俭，不可搅乱心绪。
　　四方兵戈云扰，乱离正甚，修身节用，无得罪乡人。
　　疾病只是用心于外，碌碌太过。
　　家门履运，正当蹇剥，跬步须当十思。
　　处乱世与太平时异，只一味节俭收敛，谦以下人，和以四 家 诫 要 言 处众。
　　生死路甚仄，只在寡欲与否耳。
　　水到渠成，穷通自有定数。
　　治家，舍节俭别无可经营。
　　待人要宽和，世事要练习。
　　四方衣冠之祸，惨不可言，虽是一时气数，亦是世家习
　　于奢淫不道，有以召之。若积善之家，亦自有获全者。
　　不可不早夜思其故也。
　　忧贫言贫，便是不安分，为习俗所移处。
　　孤寡极可念者，须勉力周恤。
　　近奉运当百六，到处多事，行过东齐，往往数百里绝人烟，缙绅衣冠之第，仅存空舍。河南尤惨，一省十亡八九。江南号为乐土，近亦稍稍见端，后忧患更不可测。
　　凡事循省，收敛节俭，惜福惜财，多行善事，勿苟图利益，勿出入县门，勿为门客家奴所使，勿饱食安居晏寝，自鸣得意。
　　厚朋友而薄骨肉，所谓务华绝根，非乎？戒之，戒之！
　　世变日多，只宜杜门读书，学作好人，勤俭作家，保身为上。
　　早完钱粮，谨持门户。
　　儿曹不敢望其进步，若得养祖宗元气，于乡党中立一人品，即终身学究，我亦无憾。浮华鲜实，不特伤风败
　　俗，亦杀身亡家之本。文字其第二义也。
　　人情物态，日趋变怪，非礼义法纪所能格化，宜早自为计。
　　若身在事内，利害不容预计，尽我职分，馀委之天而五 家 诫 要 言 已。
　　陈白沙先生云：吾侪生分薄于福，敢求金？三复斯言，自可不肉而肥。
　　家业事小，门户事大。
　　人心日薄，习俗日非，身入其中，未易醒寤。但前人所行，要事事以为殷鉴。
　　恶不在大，心术一坏，即入祸门。
　　姻事只择古旧门坊、守礼敦实之家，可无后患。
　　本根厚而后枝叶茂，每事宽一分即积一分之福。揆之天道，证之人事，往往而合。
　　遇事多算计，较利悉锱诛，其过甚小，而积之甚大，慎之，慎之。
　　茹荼历辛，自是儒生本色，须打清心地以图大业，万勿为琐琐萦怀。
　　一念不慎，败坏身家有馀。
　　世变弥殷，止有读书明理，耕织治家，修身独善之策。
　　即仕进二字，不敢为汝曹愿之，况好名结交、嗜利召祸乎！
　　游谈损德，多言伤神，如其不悛，误已误人。
　　官长之前，止可将敬，不可逐膻。
　　居今之世，为今之人，自己珍重，自己打算，千百之中，无一益友。
　　俗客往来，劝人居积，谈人老成，一字入耳，亏损道心，增益障蔽，无复向上事矣。
　　
