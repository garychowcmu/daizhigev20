纂得确 [清]石成金撰
　　书内虽分十类，善读者以每事条正者反之，反者正之，又推广甚多。
　　自叙
　　李义山以滑稽巷谈撰《杂纂》书一卷。载列事条，中情极确。继后，王君玉、苏子瞻、黄允交俱仿其意，各有续纂，而确当亦不逊于义山。予读诸纂，其间事系于身心家国者甚少，因另辑十类。篇目俱以一正一反，两两并列，令读者知某某为宜当行，某某为宜当戒，则举止有所凭式。较之前人《杂纂》，似有益也。辑成此书，以俟异日后有感发，再加增续。省庵徐先生见而高声谓予曰：“纂得确!”予乃不遮厚颜，即以此三字名其书。天基石成金撰。
　　
　　
　　
　　好模样：行好得好，留样儿孙。
　　敬天地祖宗。孝子顺孙。
　　妇人不管外政。好读书。
　　肯改过。结交正人，远绝匪类。
　　谨身节用。好行盛德事。
　　常说嘉言，引进后学。言语低婉。
　　宴会有节。延端方明师训子弟。
　　故旧穷亲在座饮酒。衣服朴素。
　　体恤下人饥寒劳苦。不说谎。
　　谦恭逊让。不与愚人争是非。
　　临事三思。酒后不多言。  妇女不入寺烧香。
　　
　　
　　
　　坏模样：坏事习惯，日流汗下。
　　使暗箭。唆人争闹结讼。
　　好谈朝政并官府升降。习学乐技。
　　撒酒风。惯叙家世，夸奖势利。
　　坐下即架脚或摇腿。行坐低唱。
　　夸己长，道人短。无端说鬼话。
　　讨下小便宜。乱翻人书籍器皿。
　　说话高声猛撞。穷汉说大话。乱认富贵人为亲友。
　　
　　
　　
　　读得成：用功勤学，书不误人。
　　闻鸡早起。时习，不息惰，不间断。
　　尊师长，亲近正人君子。  熟读默记。
　　勿畏难。让不肖人矜盛。
　　喜夜读。有疑难就问。
　　不以长物自累。敬书惜字。
　　精研义理。不在饮食衣帽上求胜。
　　
　　
　　
　　读不成：因循自弃，可惜可怜。
　　好游。结交下流小人。
　　好管闲事说闲话。不听父兄师友教训。
　　姑待明日。好看小说歌词闲杂书。
　　
　　
　　
　　定然富：人力致富，可以回天。
　　勤本分事。省事俭用。
　　奴婢善耕织。子弟一心。
　　合家和睦。治家有礼节。
　　早起。门户墙垣坚固。
　　三姑六婆不入门。不嫌粗粝。
　　忍辱耐事。不克剥佃户穷民。
　　
　　
　　
　　定然贫：自作贫穷，是谁之过。
　　早卧晏起。庄园不料理。
　　抛撒饮食五谷。多作淫巧。
　　养闲汉。出重分结会扮戏。
　　游手好闲。悭不中礼。
　　多买古董无用物。喜改造。
　　好迁移。学富贵人家体面。
　　攀高贵亲友。厚嫁女。
　　不小心常致火盗。造花园楼阁。
　　结交官府。没主意信人哄骗。
　　教戏子。非嫖即赌。
　　兄弟妯娌时常合气。大费用。
　　专事口腹。痴糊涂喜奉承。
　　
　　
　　
　　大吉利：言行不妄，快乐甚多。
　　知福。心里常自宽乐。
　　待人无论高下都谦和。  不占人便宜。
　　不多事。对人说话不哭穷诉苦。
　　
　　
　　
　　不吉利：行事犯忌，必罹凶灾。
　　无事嗟叹。逢人诉穷诉苦。
　　一动气便毁器皿什物。卧食饮。
　　日高不起。逢时节偏角口斗争。
　　小故大嗔。动口就咒骂。
　　外宅妇在家奸宿。以势利欺人。
　　笑人勤俭。对日月井灶大小便。
　　床上唱曲。自己捣鬼。怨恨天地祖宗。
　　
　　
　　
　　极相宜：安分知足，自求多福。
　　最乐者，为善积德。最本分者，耕田读书。
　　最好者，知过即改。最有益者，待人宽厚。
　　最安稳者，不妄作非为事。最有见识者，有钱就还债。
　　最享福者，随缘知足。最远谋者，教子孙学好。
　　极不宜：匪类坏事，存心切戒。
　　最无谓者，管闲事。最折本者，爱小便宜。
　　最苦者，趋炎附势。最造孽者，做状词。
　　最下流者，赌钱。最可恨者，搬弄是非。
　　最毒者，编人诨名、捏人坏事。  最可笑者，只说别人家事。
　　最不好过者，大醉后吐。最耽惊险者，做奸盗事。
　　最受气者，做媒人中保。最没见识者，说人家过失。
　　最忧愁者，打官司。最无理者，抢人话说。
　　最忌食者，牛犬肉。最厌者，歪厮缠人。
　　最可嫌者，自夸能干。最不该者，向人伸懒腰。
　　
　　
　　
　　纂得确二集自叙
　　予曾将人事之好歹，两两并列，撰书一卷，令伥伥者读之而知所趋避矣。年来复见人之言行举止，不当于理，而犯天人之恶者，比比皆然。因又另续十类，各以“惜”字贯首。要知“惜”者，有怜爱痛惜之义存焉。惟人不知此“惜”也，所以易染种种过愆。其于言语，尤为更甚，是以书内《惜官》之条独多，愿读者俱加自惜。予知今后有益于身心世道者，又更多矣。但予自愧何人，敢于上续东坡诸才子之貂，一而复再，诚不知羞耻之至也。天基石成金撰。
　　
　　
　　
　　惜念：举心动念，神鬼先知。
　　不起坏念。不远愁过虑。
　　不妒人有笑人无。不怨天尤人。
　　不念旧恶。不妄想远大事。
　　惜身：危墙之下，知命不立。
　　不好色无度。不大醉。
　　不轻立危险之地。不暴怒。
　　不交下流小人。不忿恨与人打降。
　　惜福：永言配命，自求多福。
　　不暴殄天物。不爱奢华。
　　不过求全备。不想非分。
　　不作贱五谷。不杀害生命。
　　惜事：世本无事，庸人自扰。
　　不薄伦常。不作坏心事。
　　不违逆父母师长命。不多言。
　　不动客气。不两面三刀趋奉人。
　　不多事。不作灯头会首。
　　不克剥贫贱下人。不欺凌孤寡。
　　不诬告人。不习学一切无益事。
　　不欺隐田粮。不欠官粮。不收藏犯禁人物。
　　惜儿：爱不以道，害误一生。
　　不许饮食过饱。不许多食生冷油腻。
　　不许穿戴金珠锦绣。不许近小人。
　　不许多话。不许学习无益下流事。
　　不许傲下。不许到嫖赌场。
　　不许至风波险恶之地。  不许骂人。
　　不许闲荡。不许自打奴婢。
　　惜财：量入为出，乃积乃仓。
　　不嫌衣食粗粝。不起造园亭。
　　不收买无用物件。不交往官宦。
　　不频饮宴。不学富贵人家行事。
　　惜言：多言多败，不如守中。
　　不谈人闺阃。不说人密事。
　　不臧否人之品藻。不犯人忌讳。
　　不伤人父母。不破人一切好事。
　　不起人事端。不笑人相貌。
　　不数子弟、家人罪过。不惯好戏谑。
　　不发誓。不当面破人不是。
　　不疾恶太过。不直言自信。
　　不造语陷害人。不夸富。
　　不哭穷。不说与富人交往。
　　不厉色说话。不鄙人贫贱。
　　不搀夺人说话。不说自己才能。
　　不说谎。不赞助人做坏事。
　　不说歪文。不讲嫖赌事。
　　不说话有头无尾。不咒人骂人。
　　不说男女伎俩。不评论衣食精粗。
　　不诉苦。不间人妙谈。不讪谤圣贤。
　　惜笔：文人之笔，胜于戈矛。
　　不写一切损人害人之字。不写一切词讼控告之字。
　　不写一切伤风败俗之字。不写一切离间是非之字。
　　惜书：圣贤精义，如宝如珍。
　　不以书夹刺。不以书作枕。
　　不以书与妇女夹针线。不卷脑折角。
　　不乱翻乱揭。不杂乱堆积霉烂。
　　惜字：惜字一千，延寿一纪。
　　不以字纸抹桌拭污。不以字纸糊窗糊壁。
　　不以字纸覆瓮。不以字纸包银裹物。
　　不以字纸放口内乱嚼。  不以字纸与妇女脱鞋剪样。
　　
　　
