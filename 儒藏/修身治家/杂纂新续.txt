杂纂新续[清]韦光黻撰
　　昔玉溪生以街谈寓诙谐，王君玉、苏子瞻继之，明黄允交复有三续之作，不过博茶前酒后一轩渠耳。余戏仿为之。凡前人所已言者，俱不赘及云。
　　无凭据
　　测字论休咎。考童年岁。
　　沿街卖药。骨董行。
　　妓女姓氏。医家水牌。
　　族谱始祖。告春状。
　　阻兴
　　游山说家常话。中秋无月。
　　知己把杯，伧父闯席。放爆竹不响。
　　赏花时大雨。盛筵主人吝酒。新婚得石女。
　　不济事
　　病危刻劝善书。阴间受封诰。  财在他人手。
　　过不得
　　炎天无扇。无钱买鸦片。
　　短视人失眼镜。年三十夜。
　　必不来
　　出笼鸟。已失俊猫。
　　邀俗子深山探梅。贫士合亲戚会。
　　劝不得
　　小女子缠足。杀酒风。
　　贫病吃参。狗相咬。题别号。
　　难忍耐
　　等人不来。良时坐学馆。
　　斋日得佳肴。打喷嚏。癞痢带枷。
　　好笑
　　看戏老婆子落泪。不时式衣服。
　　瞎子相打。口吃人发怒。
　　丑妇艳妆。平民说官话。
　　不识羞
　　拉富贵作亲戚。高吟自做诗文。
　　广场中唱曲。恶书画对客挥毫。
　　珍藏赝名家笔墨。市儿讲典故。
　　贴自写报单。
　　怕人知
　　众中泄气。抄袭旧文。
　　私蓄积。袖中摸得虱。
　　改不得
　　观棋开口。画喜神弗像。
　　乡人看告示。脚摇。
　　难理会
　　僧道符咒。小儿学舌。  与聋子作密语。
　　易图谋
　　邻鸡。村中恶犬。
　　没用处
　　来年破历本。灯煤头。  药渣。
　　冷淡
　　丧家筵席。讨隔手陈年债。
　　元旦早晨贺岁。无钱入妓院。谢孝。
　　可惜
　　美女嫁丑夫。遇法书名画无资。
　　名妓寿终。才补实缺便丁忧。
　　恶行户
　　挑粪担。修脚匠。
　　重难
　　伏天伺候上司。骑疲驴远行。劝饮新酒。
　　又爱又怕
　　扬帆江海。登高山绝顶。初学骑马。
　　不相称
　　武官坐轿。新娘上轿哭。
　　书房无书。老妇簪花。
　　不可托人
　　艳妻美妾。枰碎银。
　　不自量
　　无钱想娶妻。歪诗题古画。
　　迟滞
　　还债。佃户上堂。
　　暗欢喜
　　闻聘妻貌美。
　　不识疾迟
　　稳婆梳头。看惊郎中讲药书。
　　  语语诙谐，切中今时情弊。顾总之。
　　
