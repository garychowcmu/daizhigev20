

　　饮食须知 元 贾铭

　　序

　　饮食借以养生，而不知物性有相反相忌，丛然杂进，轻则五内不和，重则立兴祸患，是养生者亦未尝不害生也。历观诸家本草疏注，各物皆损益相半，令人莫可适从。兹专选其反忌，汇成一编，俾尊生者日用饮食中便于检点耳。

　　华山老人识。

　　卷一

　　水火

　　天雨水 味甘淡，性冷。豪雨不可用，淫雨及降注雨谓之潦水，味甘薄。

　　立春节雨水 性有春升始生之气。妇人不生育者，是日夫妇宜各饮一杯，可易得孕。取其发育万物之义也。

　　梅雨水 味甘性平。芒种后逢壬为入梅，小暑后逢壬为出梅，须淬入火炭解毒。

　　此水入酱易熟，沾衣易烂，人受其气生病，物受其气生霉，忌用造酒醋。浣垢如灰汁，入梅叶煎汤洗衣霉，其斑乃脱。

　　液雨水 立冬后十日为入液，至小雪为出液。百虫饮此皆伏蛰，宜制杀虫药饵，又谓之药雨。

　　腊雪水 味甘性冷。冬至后第三戊为腊，密封阴处，数年不坏。用此水浸五谷种，则耐旱不生虫。酒席间则蝇自去。淹藏一切果食永不虫蛀。春雪日久则生虫，不堪用。亦易败坏。

　　冰 味甘性大寒。止可浸物。若暑月食之，不过临时爽快，入腹令寒热相激，久必致病。因与时候相反，非所宜也。服黄连、胡黄连、大黄、巴豆者忌之。

　　露水 味甘性凉。百花草上露皆堪用。秋露取之造酒，名秋露白，香冽最佳。

　　凌霄花上露入目损明。

　　半天河水 即竹篱头及空树穴中水也，久者防有蛇虫毒。

　　屋漏水 味苦性大寒，有大毒。误饮生恶疮。滴脯肉中，人误食之，成瘕。又檐下雨水入菜有毒，亦勿误食。

　　冬霜 味甘性寒。收时用鸡羽扫入瓶中，密封阴处，久留不坏。

　　冰雹水 味咸性冷，有毒。人食冰雹，必患瘟疫风癫之证。酱味不正，取一二升纳瓮中，即还本味。

　　方诸水 味甘性寒，一名明水。方诸以铜锡相半所造，谓之鉴燧之剂。非蚌非金石。摩热向月取之，得水二三合，似朝露。

　　千里水 即远来活水。从西来者，谓之东流水，味甘性平。顺流水其性顺遂而下流。急流水其性急速而下达。逆流水其性洄澜倒逆而上行。劳水即扬泛水，又谓之甘澜水。用流水二斗，置大盆中，以杓高扬千万遍，有沸珠相聚，乃取煎药。盖水咸而体重，劳之则甘而轻。

　　井水 味有甘、淡、咸之异，性凉。凡井水远从地脉来者，为上。如城市人家稠密，沟渠污水杂入井中者，不可用。须煎滚澄清，候碱秽下坠，取上面清水用之。如雨混浊须擂桃杏仁，连汁投入水中搅匀，片时则水清矣。《易》曰：井泥不食，慎之。凡井以黑铅为底，能清水散结，人饮之无疾。入丹砂镇之，令人多寿。

　　平旦第一汲为井华水，取天一真气浮于水面，煎滋阴剂及炼丹药用。阿井水味甘咸，气清性重。

　　节气水 一年二十四节气，一节主半月。水之气味随之变迁，天地气候相感，非疆域之分限。正月初一至十二日，以一日主一月。每旦取初汲水，瓶盛秤轻重，重则主此月雨多，轻则主此月雨少。立春清明二节贮水曰神水。宜制丸散药酒，久留不坏。谷雨水取长江者良，以之造酒，储久色绀味冽。端午日午时取水，合丹丸药有效。五月五日午时有雨，急伐竹竿，中必有神水，沥取为药。小满芒种白露三节内水，并有毒。造药酿酒醋及一切食物，皆易败坏。人饮之，亦生脾胃疾。立秋日五更井华水，长幼各饮一杯，却疟痢百病。寒露、冬至、小寒、大寒四节及腊日水，宜浸造滋补丹丸药酒，与雪水同功。

　　山岩泉水 味甘性寒。凡有黑土毒石恶草在上者勿用。瀑涌激湍之水，饮令人颈疾。昔浔阳，忽一日城中马死数百，询之，因雨泻出山谷蛇虫毒水，马饮之而死。

　　乳穴水 味甘性温。秤之重于他水，煎之似盐花起，此真乳穴液也。取饮与钟乳石同功。山有玉而草木润，近山人多寿，皆玉石津液之功所致。

　　温泉 味辛性热。不可饮，下有硫黄作气，浴之袭人肌肤。水热者，可 猪羊毛，能熟蛋。庐山有温泉池，饱食方浴，虚人忌之。新安黄山朱砂泉，春时水即微红色，可煮茗。长安骊山 石泉，不甚作气。朱砂泉虽微红，似雄黄而不热。有砒石处汤泉，浴之有毒，慎之。

　　海水 性凉，秋冬味咸，春夏味淡。碧海水味咸，性微温，有小毒。夜行海中，拨之有火星者，咸水也。其色碧，故名碧海。盐胆水即盐 ，味咸苦，有大毒。

　　凡六畜饮一合即死，人饮亦然。今人用之点豆腐，煮四黄 物。服丹砂者忌之。

　　古冢中水 性寒有毒，误食杀人。粮罂中水，味辛有毒，乃古冢中食罂中水也。

　　洗眼见鬼，多服令人心闷。

　　磨刀水 洗手令生癣。

　　地浆 掘地作坎，以新汲水沃搅令浊，少顷澄清。服之解中毒烦闷，及一切鱼肉果菜菌毒。

　　浆水 炊粟米热投冷水中，浸五六日成此水，浸至败者损人。同李食，令霍乱吐利。醉后饮，令失音。妊妇食之，令儿骨瘦，水浆尤不可多饮，令绝产。

　　齑水 味酸咸性凉。能吐痰饮宿食，妇人食多绝产。

　　甑气水 味甘咸。知疮所在，能引药至患所。

　　熟汤 煎百沸者佳。勿用滚热汤漱口，损齿。病目人勿用热汤沐浴，助热昏目。

　　冻僵人勿用热汤濯手足，脱指甲。勿用铜器煎汤，人误饮损声。勿饮半滚水，令人发胀，损元气。

　　生熟汤 冷水滚汤相和者，又谓之阴阳水。凡人大醉及食瓜果过度，以生熟汤浸身，其汤皆作酒气瓜果味。《博物志》云：浸至腰，食瓜可五十枚。至颈，则无限也。未知确否。

　　诸水有毒 人感天地氤氲而产育，资禀山川之气，相为流连，其美恶寿夭，亦相关涉。金石草木，尚随水土之性，况人为万物之灵乎？贪淫有泉，仙寿有井，载在往牒，必不我欺。《淮南子》云：土地各以类生人，是故山气多男，泽气多女，水气多喑，风气多聋，林气多荫，木气多伛，下气多 ，石气多力，险气多瘿，暑气多夭，寒气多寿，谷气多痹，丘气多狂，广气多仁，陵气多贪。坚土人刚，弱土人脆，垆土人大，沙土人细，息土人美，耗土人丑，轻土多利，重土多迟。清水音小，浊水音大，湍水人轻，迟水人重，皆应其类也。又《河图括地象》云：九州殊题，水泉刚弱各异，青州角征会，其气 轻，人声急，其泉酸以苦。梁州商征接，其气刚勇，人声塞，其泉苦以辛。 豫宫征会，其气平静，人声端，其泉甘以苦。雍冀商羽合，其气壮烈，人声捷，其泉甘以辛。人之形赋有浓薄，年寿有短长，由水土资养之不同，验诸南北人物之可见。水之有毒而不可犯者，亦所当知。

　　水中有赤脉不可断，井中沸溢不可饮，三十步内取青石一块投之，即止。古井、眢井不可入，有毒杀人，夏月阴气在下尤忌。用鸡毛试投，旋舞不下者有毒。投热醋数斗，可入。古冢亦然。古井不可塞，令人聋盲。

　　阴地流泉有毒，二八月行人饮之，成瘴疟，损脚力。泽中停水，五六月有鱼鳖遗精，误饮成瘕。沙河中水，欲之令人喑。两山夹水，其人多瘿。流水有声，其人多瘦。花瓶水误饮杀人，腊梅尤甚。铜器内盛水过夜，不可饮。炊汤洗面，令人无颜色，洗体令人生癣，洗足令疼痛生疮。铜器上汗误食，生要疽。冷水沐头，热泔沐头，并令头风，女人尤忌。经宿水面有五色者，有毒，勿洗手。时病后浴冷水，损心胞。

　　盛暑浴冷水，令伤寒病。汗后入冷水，令人骨痹。产后当风洗浴，发 病，多死。酒中饮冷水，令手战。酒后饮冷茶汤，成酒癖。饮水便睡，成水癖。夏月远行，勿以冷水洗足。冬月远行，勿以热水濯足。小儿就瓢瓶饮水，令语讷。

　　燧火 人之资于火食者，疾病寿夭系焉。四时钻燧取新火，根据岁气而无亢。

　　榆柳先百木而青，故春取之。杏枣之木心赤，故夏取之。柞 之木理白，故秋取之。

　　槐檀之木心黑，故冬取之。桑柘之木肌黄，故季夏取之。

　　桑柴火 宜煎一切补药，勿煮猪肉及鳅 鱼。不可炙艾，伤肌。

　　灶下灰火 谓之伏龙屎，不可 香祀神。

　　艾火 宜用阳燧火珠承日取太阳真火，其次则钻槐取火为良。若急卒难备，用真麻油灯或蜡烛火，以艾茎烧点于炷，滋润炎疮，至愈不痛也。其戛金击石钻燧八木之火，皆不可用。八木者，松火难瘥，柏火伤神多汗，桑火伤肌肉，柘火伤气脉，枣火伤内吐血，橘火伤营卫经络，榆火伤骨失志，竹火伤筋损目也。

　　卷二

　　谷类

　　粳米 味甘，北粳凉、南粳温。赤粳热、白粳凉、晚白粳寒。新粳热、陈粳凉。

　　生性寒，熟性热。新米乍食动风气，陈米下气易消，病患尤宜。同马肉食发痼疾，同苍耳食卒心痛，急烧仓米灰和蜜浆调服，不尔即死。大人小儿嗜生米者，成米瘕。

　　饭落水缸内，久则腐，腐则发泡浮水面，误食发恶疮。黄粱米味甘性平，其穗大毛长，不耐水旱，名曰竹根黄。其香美过于诸粱。黄者出西洛，白者出东吴，青者出襄阳。白青二粱味甘性微寒。 米味甘性温。陈廪米年久者，其性凉，炒则温。

　　同马肉食发痼疾。香稻米味甘性软，其气香甜。红者谓之香红莲，其熟最早。晚者谓之香稻米。

　　糯米 味甘性温。多食发热，壅经络之气，令身软筋缓。久食发心悸，及痈疽疮疖中痛。同酒食之，令醉难醒。糯性粘滞难化，小儿病患更宜忌之。妊妇杂肉食之，令子不利，生疮疥、寸白虫。马食之，足重。小猫犬食之，脚屈不能行。人多食，令发风动气，昏昏多睡。同鸡肉、鸡子食，生蛔虫。食鸭肉伤者，多饮热糯米泔可消。

　　稷米 味甘性寒。关西谓之縻子米，又名 米。早熟清香，一名高粱，即黍之不粘者。多食发二十六种冷气病。不可与瓠子同食，发冷病。但欲黍穣汁即瘥。又不可与附子、乌头、天雄同服，勿合马肉食。

　　黍米 味甘性温，即稷之粘者。黍有五种，多食闭气。久食令人多热烦，发痼疾，昏五脏，令人好睡，缓筋骨，绝血脉。小儿多食令久不能行。小猫犬食之，其脚屈。合葵菜食，成痼疾。合牛肉、白酒食，生寸白虫。赤者浙人呼为红莲米，又谓之赤虾米。丹黍米，味甘性微温，多食难化。勿同蜂蜜及葵菜食。醉卧黍穣，令人生厉。

　　蜀黍 味甘涩性温。高硕如芦荻，一名芦粟。粘者与黍同功，种之可以济荒，可以养畜。梢堪作 ，茎可织箔席、编篱、供爨。其谷壳浸水色红，可以红酒。

　　《博物志》云：地种蜀黍，年久多蛇。玉蜀黍即番麦，味甘性平。

　　粟米 味咸性微寒，即小米也。生者难化，熟者滞气，隔宿食，生虫。胃冷者，不宜多食。粟浸水至败者，损人。与杏仁同食，令人吐泻。雁食粟，足重不能飞。

　　能解小麦毒。

　　秫米 味甘性微寒。即粟之粘者。久食壅五脏气，动风迷闷。性粘滞，易成黄积病，小儿不宜多食。伤鹅鸭成瘕者，多饮秫米泔可消。

　　稗子米 味辛甘苦，性微寒。能杀虫，煮汁不可沃地，蝼蚓皆死。 子米，味甘涩可食。

　　HT 米 味甘性寒。生水田中，苗子似小麦而小，四月熟。野狼尾草米，味甘性平。

　　生泽地，似茅作穗。蒯草米，味甘性平。苗似茅，可织席为索。东墙子米，味甘性平。蔓生如葵子，六月种，九月收。牛食之，尤肥。蓬草子米，味酸涩性平。生湖泽中。筛草子米，一名自然谷，味甘性平。七月熟，生海洲，食之如大麦。菰米，味甘性冷。九月抽茎，开花如苇芍，结实长寸许，霜后采之。米白滑腻，作饭香脆，此皆俭年之谷，食之可以济饥也。

　　 米 味甘苦性温，即发芽谷也，与麦芽同功。 糠，味甘性平，年荒亦可充饥。

　　大麦 味咸性凉，为五谷之长，不动风气，可久食。暴食似脚弱，为下气也。

　　熟则有益，生冷损人，炒食则动脾久。

　　小麦 味甘，麦性凉、面性热、麸性冷、曲性温。北麦日开花，无毒。南麦夜开花，有微毒。面性壅热，小动风气，发丹石毒。多食长宿癖，加客气。勿同粟米、枇杷食。凡食面伤，以莱菔、汉椒消之。寒食日用纸袋盛面悬风处，热性皆去，数十年久留不坏，入药尤良。新麦性热，陈麦平和。服土茯苓、威灵仙、当归者，忌湿面。麸中洗出面筋，味甘性凉，以油炒煎，则性热矣。多食难化，小儿病患勿食。

　　荞麦 味甘性寒。脾胃虚寒者食之，大脱元气，落眉发。多食难消，动风气，令人头眩。作面和猪羊肉热食，不过八九顿，即患热风。须眉脱落，还生亦希。泾以北，人多此疾。勿同雉肉、黄鱼食。与诸矾相反，近服蜡矾等丸药者忌之。误食令腹痛致死。荞麦穣作 ，辟壁虱。

　　苦荞麦 味甘苦，性温，有小毒。多食伤胃，发风动气，能发诸病。黄疾人尤当忌之。

　　KT 麦 味甘性微寒。暴食似脚软动冷气，久即益人。作 用，温中消食。

　　雀麦 味甘性平。亦可救荒，充饥滑肠。

　　胡麻 味甘性平。即黑脂麻。修制蒸之不熟，令人发落。泄泻者勿食。

　　白芝麻 味甘，生性寒、熟性热、蒸熟者性温。多食滑肠，抽人肌肉。霍乱及泄泻者，勿食，其汁停久者，饮之发霍乱。

　　亚麻 味甘性微温，即壁虱胡麻也。其实亦可榨油点灯，但气恶不可食。

　　大麻子仁 味甘性平，即火麻子也。先藏地中者，食之杀人。多食损血脉，滑精气，痿阳道。妇人多食，即发带疾。食须去壳，壳有毒，而仁无毒也。

　　黑大豆 味甘性平。煮食则凉，炒食则热，作腐则寒，作豉则冷，造酱及生黄卷则平。牛食之温，马食之凉。多食发五脏结气，令人体重。猪肉同食，令生内疾。小儿同炒豆、猪肉并食，令壅气，腹痛难止，致死十有八九。年十岁以上者，不畏也。

　　服蓖麻子者，忌炒黑豆，犯之，胀满致死。服浓朴者忌之，动气也。小黑豆，味甘苦性温。

　　黄大豆 味甘，生性温、炒性热，微毒。多食壅气，生痰动嗽，发疮疥，令人面黄体重。不可同猪肉食。小青豆、赤白豆性味相似，并不可与鱼及羊肉同食。

　　赤豆 味甘酸性平。同鲤鱼 食，令肝黄，成消渴。同米煮饭及作酱，食久发口疮。驴食足轻，人食身重，以其逐精液，令肌瘦肤燥也。

　　赤小豆 味甘辛，性平下行。不可同鱼 食，久服则降令太过，使津血渗泄，令人肌瘦身重。凡色赤者食之，助热损人。豆粉能去衣上油迹。花名腐婢，解酒毒，食之令人多饮不醉。

　　绿豆 味甘性寒。宜连皮用，去皮则令人少壅气，盖皮寒而肉平也。反榧子害人，合鲤鱼 食久，令人肝黄，成渴病。花解酒毒。

　　扁豆 味甘性微温。患冷气及寒热病者，勿食。

　　蚕豆 味甘微辛，性平。多食滞气成积，发胀作痛。

　　云南豆 味甘性温，有毒。煮食味颇佳，多食令人寒热，手足心发麻，急嚼生姜解之。此从云南传种，地土不同，不识制用，食之作病。

　　豇豆 味甘咸性平。水种者勿食。中鼠莽毒者，煮汁饮之即解。欲试其效，先刈鼠莽苗，以汁泼之，便根烂不生。

　　豌豆 味甘性平，多食发气病。薇，味甘性寒，即野豌豆。

　　御米 味甘性平。多食利二便，动膀胱气。此即罂粟子也。

　　薏苡仁 味甘性微寒。因寒筋急，不可食用。以其性善走下也，妊妇食之堕胎蕨粉 味甘性寒，生山中者有毒。多食令目暗鼻塞，落发弱阳。病患食之，令邪气壅经络筋骨。患冷气人食之，令腹胀。小儿食之，令脚软不能行。生食蕨粉，成蛇瘕，能消人阳事，非良物也。勿同苋菜食。

　　卷三

　　菜类

　　韭菜 味辛微酸，性温。春食香益人，夏食臭，冬食动宿饮，五月食之昏人乏力。冬天未出土者，名韭黄。窖中培出者，名黄芽韭。食之滞气，盖含抑郁未伸之故也。经霜韭食之，令人吐。多食昏神暗目，酒后尤忌。有心腹痼冷病，食之加剧。

　　热病后十日食之，能发困。不可与蜂蜜及牛肉同食，成 瘕。食韭口臭，啖诸糖可解。

　　薤 味辛苦，性温滑。一名 子，其叶似细葱，中空而有棱，其根如蒜。有赤白二种，赤者味苦，白者生食辛、熟食香，发热病不宜多食。三四月勿食生者，引涕唾，不可与牛肉同食，令人作 瘕。一云与蜂蜜相反。

　　葱 味辛，叶温、根须平。正月食生葱，令人面上起游风。多食令人虚气上冲，损须发，五脏闭绝，昏人神。为其生发，散开骨节，出汗之故也。生葱同蜜食，作下利。烧葱同蜜食，壅气杀人。生葱合枣食，令人胪胀。合雉肉鸡肉、犬肉食，多令人病血。同鸡子食，令气短。勿同杨梅食。胡葱久食伤神，令人多忘，损目明绝血脉，发痼疾，患狐臭。 齿人食之转甚。同青鱼食，生虫蛆。四月勿食胡葱，令人气喘多惊。服地黄、何首乌、常山者，忌食葱、忌诸葱。并与蜜相反。

　　小蒜 味辛性温，有小毒。其叶和煮食物，其根比大蒜头小而瓣少。三月勿食，伤人志性。同鱼脍鸡子食，令人夺气，阴核疼。香港脚风病患及时病后，忌食之。一云与蜜相反。生食增恚，熟时发淫，有损性灵也。

　　大蒜 味辛性温，有毒。生食伤肝气，损目光，面无颜色，伤肺伤脾。生蒜合青鱼 、鲫鱼食，令人腹内生疮，肠中肿。又成疝瘕，发黄疾。合蜜食杀人。多食生痰，助火昏目。四八月食之伤神，令人喘悖。多食生蒜行房，损肝失色。凡服一切补药及地黄、牡丹皮、何首乌者，忌之。能解虫毒，消肉积。同鸡肉食，令泻痢。同鸡子食，令气促。勿同犬肉食。妊妇食之，令子目疾。

　　芸苔菜 味辛性温，即今之油菜。多食发口齿痛，损阳道，发疮疾，生虫积。

　　春月食之，发膝中痼冷。有腰脚病者，食之加剧。狐臭人并服补骨脂者，忌食之。

　　菘菜 味甘性温，即白菜。多食发皮肤瘙痒，胃寒人食多，令恶心吐沫作泻。

　　夏至前食多，发风动疾。有足病者忌食。药中有甘草，忌食菘菜，令人病不除。北地无菘，彼人到南方，不胜地土之宜，遂病，忌菘菜。其性当作凉，生姜可解。服苍、白术者，忌之。

　　芥菜 味辛性温。多食昏目，动风发气。同鲫鱼食，患水肿。同兔肉、鳖肉食，成恶疮病。有疮疡痔疾便血者，忌之。生食发丹石药毒。细叶有毛者，害人。芥苔多食助火生痰，发疮动血。酒后食多，缓人筋骨。芥子味辛性热，多食动火昏目，泄气伤精。勿同鸡肉食。

　　苋菜 味甘性冷利。多食发风动气，令人烦闷，冷中损腹。凡脾胃泄泻者勿食。

　　同蕨粉食，生瘕。妊妇食之滑胎，临月食之易产。不可与鳖同食，生鳖瘕。取鳖肉如豆大，以苋菜封裹，置土坑内，以土盖之，一宿尽变成小鳖也。

　　菠菜 味甘性冷滑。多食令人脚弱，发腰痛，动冷气，先患腹冷者必破腹。不可与 鱼同食，发霍乱。北人食煤火薰炙肉面，食此则平。南人食湿热鱼米，食此则冷，令大小肠冷滑也。

　　莴苣菜 味甘苦性冷，微毒。多食昏人目，痿阳道。患冷人不宜食。紫色者有毒，百虫不敢近，蛇虺触之，则目瞑不见物。人中其毒，以姜汁解之。

　　白苣菜 味苦性寒。似莴苣，叶有白毛。同酪食，生虫 。多食令小肠痛。患冷气者勿食。产后食之，令腹冷作痛。

　　苦菜 味苦性寒，即苦 。家种者，呼为苦苣。不可合蜜食，令人作内痔。脾胃虚寒者忌食。蚕妇不可食，令蛾子青烂。野苣若五六回拗后，味反甘滑，胜于家种也。

　　莱菔根 辛甘，叶微苦，性温，即萝卜。能解豆腐、面毒。不可与地黄同食，令人发白。多食动气，生姜可解。服何首乌诸补药忌食。

　　胡萝卜 味甘辛，性微温。有益无损，宜食。

　　芫荽 味辛性温，微毒，即胡荽。多食伤神健忘出汗，有狐臭、口气、 齿、香港脚、金疮者，并不可食。久病患食之脚软。同斜蒿食，令人汗臭难瘥，根发痼疾。

　　凡服一切补药及白术、牡丹皮者，忌之。勿同猪肉食。妊妇食之，令子难产。

　　茄子 味甘淡性寒，有小毒。多食动风气，发痼疾及疮疥。虚寒、脾胃弱者勿食，诸病患莫食，患冷人尤忌。秋后食茄损目，同大蒜食，发痔漏。多食腹痛下利，女人能伤子宫无孕。蔬中唯此无益。

　　芋艿 味辛甘性平滑，有小毒。生则味 有毒，不可食。性滑下利，服饵家所忌。多食困脾，动宿冷滞气，难克化。紫芋破气。野芋形叶与家芋相似，有大毒，能杀人。误食烦闷垂死者，以土浆及粪清大豆汁解之。

　　山药 味甘性温平。同鲫鱼食，不益人。同面食动气。入药忌铁器。甘 味甘性平。

　　茼蒿 味甘辛性平。多食动风气，薰人心，令气满。

　　马齿苋 味酸性寒滑。一名九头狮子草，俗名酱瓣草。一种叶大者忌食。妊妇食之，令堕胎。

　　葵菜 味甘性寒。为百菜之长，解丹石毒。性冷滑利，胃寒泄泻者勿食。同黍米食，同鲤鱼及鱼 食，并害人。时病后食之，令目暗。勿同沙糖食。妊妇食之，令胎滑。其菜心有毒，忌食。叶尤冷利，不可多食。茎赤叶黄者勿食。生葵发宿疾，与百药相忌。蜀葵苗亦可食，但久食钝人志性。被犬啮者，食之即发，永不瘥也。

　　合猪肉食，令人无颜色。食蒜葵须用蒜，无蒜勿食之。葵性虽冷，若热食之，令人热闷动风气。四月勿食，发宿疾。

　　HT 菜 味甘性寒滑。生湖泽中，叶如荇而差圆。形似马蹄。多食及熟食令拥气不下，损胃伤齿，落毛发。令人颜色恶，发痔疮。七月间有蜡虫着上，误食令霍乱。和醋食，令人骨痿。时病后勿食。

　　芹菜 味辛甘性平。杀丹石毒。和醋食损齿，有鳖瘕人不可食。春秋二时，宜防蛇虺遗精，误食令面手发青，胸腹胀痛，成蛟龙 。服 糖二三 ，日三度，吐出便瘥。种近水泽者良，高田生者勿用。一种赤芹有毒，忌食。

　　水芹 味辛甘性平。生地上者名旱芹，其性滑利。一种黄花者有毒杀人，即毛芹也。赤芹生于水滨，状类赤芍药，其叶深绿，而背甚赤。其性温，味酸有毒。胡芹生卑湿地，三四月生苗，一本丛出如蒿，白毛蒙茸，嫩时可茹。其味甘辛性温。

　　蛇喜嗜芹，春夏之交，防遗精于上，误食成蛟龙瘕。和醋食，令人损齿。忌同芹菜。

　　茭白 味甘淡，性冷滑。多食令下焦冷。同生菜蜂蜜食，发痼疾，损阳道。服巴豆人忌之。

　　刀豆子 味甘性温。多食令人气闭头胀。

　　芜菁 味辛苦，性温，即诸葛菜。北地尤多，春食苗，夏食心，秋食茎，冬食根。多食动风气。

　　 菜 味甘苦，性寒滑，即红菜头。一名 菜，道家忌之。其茎烧灰淋汁洗衣，白如玉色。胃寒人食之，动气发泻。先患腹冷人食之，必破腹。

　　苜蓿 味苦涩性平。多食令冷气入筋中，即瘦人。同蜜食，令人下痢。

　　落癸叶 味酸性寒滑，即胭脂菜。脾冷人不可食，曾被犬啮者食之，终身不瘥。

　　黎豆 味甘微苦，性温，有小毒。其子大如刀豆子，淡紫色，有斑点如狸文。

　　煮去黑汁，再煮乃佳。多食令人发闷。

　　白花菜 味苦辛，性凉。一名羊角菜。多食动风气，滞脏腑，困脾发闷，不可与猪心肺同食。

　　红花菜 味甘性平。妊妇忌食。黄花菜，味甘性凉，一名萱花。

　　黄瓜菜 味甘微苦，性凉。其色黄，其气似瓜，其菜形如薤。

　　马兰 味辛性微温。腌藏作茹甚良。

　　草决明 味甘性凉。春采为蔬，花子皆堪点茶。

　　蕹菜 味甘性平。难产妇人宜食。解野葛毒，取汁滴野葛苗，当时萎死。

　　东风菜 味甘性寒。有冷积人勿食。

　　荠菜 味甘性温。取其茎作挑灯杖，可辟蚊蛾，谓之护生草。其子名 食，味甘性平，饥岁采之，水调成块，煮粥其粘滑。患气病患食之，动冷气，不与面同食，令人背闷。服丹石人不可食。

　　蘩蒌 味酸性平。一名鹅肠菜。同鱼 食，发消渴病，令人健忘。性能去恶血，不可久食，恐血尽也。

　　蕺菜 味辛性微温，有小毒。一名鱼腥草。多食令人气喘。小儿食之，三岁不行，便觉脚痛。素有香港脚人食之，一世不愈。久食发虚弱，损阳气，消精髓。

　　蒲公英 味甘性温。嫩苗可食，解食毒，一名黄花地丁草。

　　翘摇 味辛性平，即野蚕豆。生食令人吐水。

　　鹿藿 味甘性平，即野绿豆。生熟皆可食，其子可煮食，或磨面作饼蒸。

　　灰涤菜 味甘性平。杀刺毛虫、蜘蛛咬毒。其子可磨粉炊饭。

　　秦荻藜 味辛性温。于生菜中最称香美。

　　香 苗 味甘辛性平。多食昏神，薰十二经脉。同猪肉热面食，多令人中满。

　　五茄芽 味甘辛性温。

　　枸杞苗 味甘苦性寒。解面毒，与乳酪相反。

　　甘菊苗 味甘微苦，性凉。生熟可食。真菊延龄。野菊食之，伤胃泻人。

　　绿豆芽菜 味甘性凉。但受郁抑之气所生，多食发疮动气。

　　竹  味甘性微寒。诸 皆发冷血及气，多食难化困脾，小儿食多成瘕。同羊肝食，令人目盲。勿同沙糖食。 ，味 难食，多食发风动气作胀。淡竹 ，多食发背闷香港脚。刺竹 有小毒，食之落人发。箭竹 ，性硬难化，小儿勿食。桃竹，味苦有小毒，南人谓之黄 ，灰汁煮之可食，不尔戟人喉。酸 出粤南，用沸汤泡去苦水，投冷井水中浸二三日取出，缕如丝绳，醋煮可食。凡煮 少入薄荷食盐，则味不 ，或以灰汤煮过，再煮乃佳。芦 忌巴豆，干 忌沙糖、 鱼、羊心肝，食 伤，用香油、生姜解之。

　　荆芥 味辛性温。可作菜，食久动渴疾，熏人五脏神。反驴肉、无鳞鱼。勿与黄颡鱼同食，与蟹同食动风。

　　壶瓠 味甘性平滑。多食令人吐利，发疮疥。患香港脚虚胀冷气者食之，永不除也。

　　壶卢 味苦性寒，有毒。有甘苦二种，俗谓以鸡粪壅之，或牛马踏践，则变而为苦。

　　冬瓜 味甘淡性寒。经霜后食良。阳脏人食之肥，阴脏人食之瘦。煮食能练五脏，为下气也。冷者食之瘦人。九月食之，令人反胃。阴虚久病及反胃者，并忌食之。白瓜子久食寒中。

　　南瓜 味甘性温。多食发香港脚黄胆。同羊肉食，令人气壅。忌与猪肝、赤豆、荞麦面同食。

　　菜瓜 味甘淡性寒。时病后不可食。同牛乳鱼 食，并成疾。生食冷中动气，食心痛脐下 结。多食令人虚弱不能行，小儿尤甚。发疮疥。空心生食，令胃脘痛。

　　菜瓜能暗人耳目，观驴马食之，即眼烂，可知其性矣。

　　黄瓜 味甘淡，性寒，有小毒。多食损阴血，发疟病，生疮疥，积瘀热，发疰气，令人虚热上逆。患香港脚虚肿及诸病时疫之后，不可食。小儿尤忌，滑中生疳虫。

　　勿多用醋，宜少和生姜，制其水气。

　　丝瓜 味甘性冷。多食令痿阳事，滑精气。

　　木耳 味甘性平，有小毒。恶蛇虫从下过者，有大毒。枫木上生者，食之令人笑不止。采归色变者、夜视有光者、欲烂不生虫者、赤色及仰生者，并有毒不可食。

　　唯桑槐榆柳树上生者良，柘木者次之。其余树生者，动风气，发痼疾，令人肋下急损络背膊闷。不可合雉肉、野鸭、鹌鹑食，中其毒者，生捣冬瓜蔓汁并地浆可解。

　　香蕈 味甘性平。感阴湿之气而成，善发冷气，多和生姜食良。生山僻处者，有毒杀人。早英蕈有毒，不可食。

　　天花蕈 味甘性平。五台山多蛇，蕈感其气而生，故味虽美而无益。煮时以金银器试之，不变黑者，方可食之。

　　磨菰蕈 味甘性寒。一云有毒，不可多食，动风气发病。勿同雉肉食。鸡味甘性平，出云南。

　　土菌 味甘性寒，有毒。槐树上生者良，野田中者，有毒杀人。多食发冷气，令人腹中微微痛，发五脏风，拥经脉，动痔漏，令人昏昏多睡，背膊四肢无力。

　　冬春无毒，夏秋有毒。或有蛇虫从下过也，夜中有光者、欲烂无虫者、煮之不熟者、煮讫照人无影者、上有毛下无纹者、仰卷赤色者、坟墓中生棺木上者，并有毒杀人。

　　勿同雉肉、鹌鹑食，中其毒者，地浆及粪汁解之。煮菌时投姜屑饭粒，若色黑者，杀人。否则无毒。或以苦茗白矾勺新水咽下解之。妊妇食之，令子风疾。广南人杀毒蛇，覆之以草，以水洒之，数日菌生，采干为末。入酒毒人，遇再饮酒，毒发立死。

　　又南夷以胡蔓草毒人至死，悬尸于树，汁滴地上，生菌子收之，名菌药。毒人至烈。

　　此皆不可不知，故并记之。苦竹菌有大毒，忌食。

　　羊肚蕈 味甘性寒。患冷积腹痛泄泻者，勿食。

　　葛花菜 味苦甘性凉。产诸名山。秋霜浮空，如芝菌涌生地上，色赤味脆，亦蕈类也。

　　地耳 味甘性寒。春夏生雨中，雨后速采，见日即不堪用，俗名地踏菰。

　　石耳 味甘性平。味胜木耳。

　　鹿角菜 味甘性大寒。解面毒。丈夫不可久食，发痼疾，损腰肾经络血气，令人脚冷痹，少颜色。

　　龙须菜 味甘性寒。患冷气人勿食。

　　石花菜 味甘咸，性大寒滑。有寒积人食之，令腹痛。多食弱阳，发下部虚寒。

　　紫菜 味甘咸性寒。多食令人发气腹痛，有冷积者食之，令吐白沫。饮热醋少许可解。其中防小螺蛳损人，须拣净用。凡海菜皆然。石HT 味甘性平，似紫菜而色青。凡海菜忌甘草。

　　海带 味甘咸性寒滑。不可与甘草同食。

　　海苔 味甘咸性寒。多食发疮疥，令人痿黄少血色。

　　卷四

　　果类

　　李子 味甘酸，性微温。多食令人胪胀，发痰疟虚热。同蜜及雀肉、鸡肉、鸡子、鸭肉、鸭子食，损五脏。同浆水食，令霍乱。勿同麋鹿 肉食。李味苦涩者，不可食。不沉水者有毒，勿食。服术人忌之。妊妇服之，子生疮疥。

　　杏子 味甘酸，性热，有小毒。不益人。生食多伤筋骨。多食昏神，令膈热生痰，动宿疾，发疮痈，落须眉。病目者食多，令目盲。小儿多食，成壅热，致疮疖。

　　产妇尤宜忌之。杏仁味甘苦，性温，有小毒。两仁者杀人。花开六出，核必双仁。

　　杏仁作汤，白沫不解者，食之令气壅身热。汤经宿者，动冷气，能消犬肉索粉积。

　　双仁者误食，或食杏仁多，致迷乱将死。急取杏根煎汤，服可解。八旦杏仁味甘性温，多食亦能动宿疾也。

　　桃子 味甘酸，性温，微毒。多食损脾助热，令膨胀，发疮疖。同鳖肉食，患心痛。食桃浴水，令泄泻成淋，及寒热病。能发丹石毒。生桃尤损人，食之有损无益。五果列桃为下，服术人忌之。桃仁味甘苦，性平。双仁者有毒，宜去之。桃花勿用千叶者，令人目黄鼻衄不止。

　　栗子 味甘咸，性温。生食则发气，蒸炒热食则壅气。风过者生熟咸宜，再经日晒作油灰气。同橄榄食，有梅花香。中扁者名栗楔，栗作粉食，胜于菱芡。但饲小儿，令齿不生。患风疾及水肿者，并不宜食。小儿不可多食，生则难化，熟则滞气，膈热生虫，往往致病。勿同牛肉食。密取一栗咬破，蘸香油和众栗炒，俱不发爆。

　　取苞中自裂出栗子，以润沙密藏，夏初尚如新也。如苞未树上自坠者，不能久藏，且易腐。

　　枣子 味甘，生性热，熟性平。生食多令人热渴膨胀，动脏腑，损脾元，助湿热。患寒热胃弱羸瘦人不可食。同蜜食损五脏。熟枣多食，令人齿黄生 。同葱食，令五脏不和。同诸鱼食，令腰腹痛。勿与鳖蟹同食。久食最损脾，助湿热。患齿病疳病虫 及中满者，勿食。小儿食多生疳。枣叶微毒，服之使人瘦，久即呕吐。

　　柿子 味甘性寒。多食发痰。同酒食易醉，或心痛欲死。同蟹食，令腹痛作泻，或呕吐昏闷，唯木香磨汁灌之可解。鹿心柿尤不可食，令寒中腹痛。干柿勿同鳖肉食，难消成积。凡红柿未熟者，以冷盐汤浸，可经年许。但盐藏者微有毒。

　　梅子 味酸性平。多食损齿伤筋，蚀脾胃，令人膈上痰热。服黄精人忌之。不可与猪羊肉、麋鹿 肉同食。食梅齿 者，嚼胡桃肉解之。梅子同韶粉食不酸、不软牙。乌梅性温忌猪肉。白梅与乌梅同功。暗香汤，取半开梅花，溶蜡封花口投蜜罐中，每取一二朵，同蜜一匙，点滚水服。清水揉梅叶洗蕉葛衣，经夏不脆。梅叶煎汤，洗霉衣即去，甚妙。

　　梨 味甘微酸，性寒。多食令人寒中损脾，萎困金疮。乳妇产后血虚者，勿食。

　　生食多成冷痢。梨与萝卜相间收藏，或削梨蒂，种于萝卜上藏之，皆可经年不烂。

　　今北人每于树上包裹，过冬乃摘，亦妙。

　　木瓜 味酸涩，性温。忌铁器。多食损齿伤骨，以铅霜或胡粉涂之，则失酢味，且无渣。木瓜树作桶濯足，甚益人。

　　  味酸甘，性微温。形似木瓜而有毛，其气甚香。多食发热毒，涩血脉，聚胸膈痰。同车螯食，发疝气。卧时生食，多令胃脘 塞。

　　棠  味酸甘，性微温。生食多令人嘈烦易饥。脾胃弱者及齿龋人勿食。

　　柰子 味苦甘酸涩，性寒，微毒。多食令人肺寒胪胀。凡病患食之尤甚。苹果味甘性平，一名频婆。比柰圆大，味更风美。

　　林檎 味甘酸，性温。俗名花红。多食令人百脉弱，发热生痰滞气，发疮疖，令人好唾。其子食之，令人心烦。林檎树生毛虫，埋蚕蛾于下，或以洗鱼水浇之，即止。

　　石榴 味甘酸涩，性温。多食令人损肺，伤齿令黑，恋膈生痰。凡服食药物人忌之。

　　橘子 味甘酸，性温。多食恋膈生痰，滞肺气。同螃蟹食，令患软痈。同獭肉食，令恶心。勿与槟榔同食。橘皮干者，名陈皮。味苦辛，性温。若多用久服，能损元气。橘瓤上筋最难化，小儿多食成积。松毛裹橘，留百日不干，绿豆亦可。忌近酒米，柑橙亦然。橘下埋鼠，则结实加倍。

　　柑子 味甘性寒。多食令脾寒成癖，及肺寒咳嗽，生痰，发阴汗，令大肠泻痢。

　　即用柑皮煎汤，或饮盐汤可解。多食柑皮，令肺燥。

　　橙子 味甘性寒。多食伤肝气，发虚热。同 肉食，发头旋恶心。橙皮，味苦辛，性温。宿酒未解，食之速醒，食多反动气。勿同槟榔食。

　　香橼 味辛酸，性温。揉蒜罨其蒂上，则香更充溢。浸汁浣葛 ，胜似酸浆也。佛手柑味辛甘，性平。与香橼功用相同。

　　金柑 味甘酸，性温。藏绿豆中，经时不变。

　　枇杷 味甘酸，性平。多食动脾发痰助湿。同面食及炙肉食，发黄病，壅湿热气。

　　胡桃肉 味甘，衣涩，性温。多食生痰涎，动风气，脱眉发，令人恶心吐水。

　　同酒食多，令咯血动肾火。连衣食敛肺气。不可合雉肉野鸭同食。胡桃肉与铜钱共食，即成粉。食酸齿 ，细嚼桃肉即解。去衣法；凡胡桃一斤，用甘蔗节五六段和汤煮透，经一宿，次早略煮，取去壳，衣随脱。油胡桃有毒，伤人咽肺。

　　杨梅 味酸甘，性温。多食发疮助热生痰，损齿伤筋。有火病者勿食，忌与生葱同食。以柿漆拌核曝之，仁自裂出。

　　樱桃 味甘涩，性热。多食令人呕吐，立发暗风，伤筋骨，败血气，助虚热。

　　小儿食之过多，无不作热。有寒热病患不可食。宿有湿热病及喘嗽者，食之加剧，且有死者。过食太多，发肺痈肺痿。其叶同老鹅煮，易软熟。

　　银杏 味甘苦涩，性温，有小毒。即白果。生食引疳，熟食多令人胪胀壅气动风。小儿食多昏霍发惊引疳。同鳗鲡食，患软风。妊妇食之滑胎。银杏能醉人，食满及千者死。三棱者有毒。临炒时，密取一枚手握，炒不发爆，生捣能浣衣帛油腻。

　　榛子 味甘性平。凡收藏榛松瓜仁类，以灯心剪碎，和入罐内，放燥处不油。

　　松子 味甘性温。多食生痰涎，发虚热。不可同胡羊肉食。凡松子细果将油者，摊竹纸焙之，还好。

　　榧子 味甘涩，性热。同鹅肉食，患断节风，又令气上壅。反绿豆，能杀人。

　　猪脂炒榧，黑皮自脱。同甘蔗食，其渣自软。榧煮素羹，味更甜美。多食引火入肺，大肠受伤也。

　　荔枝 味甘性热。多食发热、烦渴、口干、衄血，鲜者尤甚，令即龈肿口痛。

　　患火病及齿 人，尤忌之。食荔多则醉，以壳浸水饮之即解。荔枝熟时，人未采，则百虫不敢近，人才采动，鸟、乌、蝙蝠、虫类无不伤残之也。故采荔枝者，必日中众采，一日色变，二日味变，三日色味俱变。若麝香触之，花实尽落也。以针刺荔壳数孔，蜜水浸瓷碗内，隔汤蒸透，肉满甘美。

　　龙眼 味甘性平。生者用沸汤瀹过，食不动脾。

　　龙荔 味甘性热，有小毒。状如小荔枝，而肉味如龙眼。生食令人发痫，或见鬼物。

　　橄榄 味涩甘，性温。多食令气上壅，过白露摘食，不病疟。食橄榄去两头，其性热也。得盐不苦涩，同栗子食甚香。用锡盒收藏，以纸封固，置净地上，至五六月不坏。橄榄树高难采，将熟时以木钉钉之，或纳盐少许于根皮内，其实一夕自落。其枝节间有脂膏如桃胶，采取和皮叶煎汁，熬如黑饧，谓之榄糖。用粘船隙，牢如胶漆，着水益干。其木作舟楫，拨着鱼皆浮出，故橄榄能解一切鱼毒。

　　梧桐子 味甘性平。生食无益，多食生痰涎，动风气。

　　槟榔 味苦辛涩，性温。头圆矮平者为榔，形尖紫纹者为槟。槟力小，榔力大。

　　勿经火。若熟使，不如不用。鸩鸟多集槟榔树上，其外皮即大腹皮也。宜根据法洗制，方可用之。槟榔得扶留藤、瓦垄子灰同咀嚼之，吐去红水一口，则柔滑甘美。多食则发热，勿同橙橘食。

　　莲肉 味甘涩，性平。食莲子不去心，令人作吐。多食生者，微动冷气胀人。

　　患霍乱及大便闭燥者，少食。荷梗塞穴，鼠自去。煎汤洗 垢自新。莲花及蕊须忌地黄、葱蒜。花畏桐油。

　　藕 味甘性平。生食过多，亦令冷中。少和盐水食，益口齿。同油炸米面果食，则无渣。忌铁器。

　　菱 味甘性平。生食多伤脏腑，损阳气，痿茎，生蛲虫。水果中最不治病。熟食多令腹滞气，腹胀饮姜汁酒一二杯可解。或含吴茱萸咽津亦妙。同蜂蜜食，生蝤虫。小儿秋后食多，令脐下痛。花开背日，芡花开向日，故菱寒而芡暖。熟干性平，生则冷利。四角三角为芰，两角为菱，功用相同。勿合犬肉食。

　　芡实 味甘性平。生食过多，动风冷气。熟食过多，不益脾胃，兼难消化。小儿多食，令不长。芡实一斗，用防风四两煎汤，浸过经久不坏。

　　茨菇 味苦甘，性寒。多食发虚热，及肠风痔漏崩中带下，令冷气腹胀。生疮疖，发香港脚，患瘫痪风。损齿失颜色，皮肉干燥。卒食之，使人干呕。孕妇忌食，能消胎气。小儿食多令脐下痛，以生姜同煮可解毒。勿同吴茱萸食。

　　荸荠 味甘，性寒滑，即地粟。有冷气人不可食，令腹胀气满。小儿秋月食多，令脐下结痛。合铜嚼之，铜渐消也。勿同驴肉食，令筋急。

　　甜瓜 味甘，性寒滑，有小毒。多食发虚热痼疾黄胆，及阴下湿痒生疮，动宿疾癖，损阳气，下痢，令人虚羸，手足乏力， 气弱。同油饼食作泻，病后食之，成反胃。患香港脚者食之难愈。食多解药力。夏月过食，深秋泻痢最为难治。

　　凡瓜有两鼻两蒂者，杀人。五月瓜沉水者，食之患冷病，令终身不瘥。九月被霜者，食之冬病寒热。瓜性最寒，曝而食之尤冷。张华《博物志》云：人以冷水渍至膝，可顿啖瓜至数十枚。渍至项，其啖转多。水皆作瓜气，未知果否。食瓜伤腹胀者，食盐花易消，或饮酒，或服麝香水可解。

　　西瓜 味甘性寒。胃弱者不可食，多食作吐利，发寒疝，成霍乱冷病。同油饼食，损脾气。食瓜后，食其子，不噫瓜气。以瓜划破曝日中，少顷食，即冷如冰。

　　近糯米，沾酒气即易烂，猫踏之易沙。

　　葡萄 味甘酸，性微温。多食助热，令人卒烦闷昏目。甘草作钉，针葡萄立死。以麝香入树皮内，结葡萄尽作香气。其藤穿过枣树，则实味更美。葡萄架下不可饮酒，防虫屎伤人。

　　甘蔗 味甘性微寒。多食发虚热，动衄血。同酒过食发痰。同榧子食则渣软，烧蔗渣烟最昏目，宜避之。

　　落花生 味甘微苦，性平。形如香芋。小儿多食，滞气难消。近出一种落花生，诡名长生果，味辛苦甘，性冷，形似豆荚，子如莲肉，同生黄瓜及鸭蛋食，往往杀人。多食令精寒阳痿。

　　香芋 味甘淡，性平。多食泥膈滞气。小儿及产妇尤宜少食。

　　甘露子 味甘性平，即草石蚕。不宜生食，多食令生寸白虫。与诸鱼同食，令人吐。或以萝卜 及盐菹水收之，则不黑。亦可酱渍蜜藏。

　　桑椹子 味甘酸，性微温。小儿多食，令心痛。

　　黄精 味甘微苦，性平。忌水萝卜。太阳之草名黄精，食之益人。太阴之草名钩吻，食之即死。勿同梅子食。

　　马槟榔 味甘苦，性大寒。又名马金囊。产妇忌食。女人多食，令子宫冷绝孕。

　　椰子浆 味甘性温。食之昏昏如醉。食其肉，则不饥。饮其浆，则增渴。

　　 罗果 味甘性温。俗名香盖，西洛甚多，多食动风疾。凡时疾后、食饱后俱不可食。同大蒜辛物食，令人患黄病。

　　诸果有毒 凡果未成核者，食之令人发痈疖及寒热。果落地，有恶虫缘过者，食之令人患九漏。果双仁者，有毒杀人。瓜双蒂者、沉水者，皆有毒杀人。凡果忽有异常者，根下必有毒蛇恶物，其气熏蒸所致，食之立杀人。

　　解诸果之毒 烧猪骨灰为末，水服。

　　收藏 青梅、枇杷、橄榄、橙、李、菱、瓜类以腊水入些少铜青末，密封于净罐内，久留色不变。或用腊水入薄荷、明矾少许，将诸果各浸瓮内，久藏味佳，且不变色。

　　卷五

　　味类

　　盐 味咸性寒。多食伤肺发咳，令失色损筋力。患水肿者、喘嗽者忌食。喜咸人必肤黑，血病无多食盐，多食则脉凝涩而变色。盐中多以矾硝灰石之类杂秽，须水澄复煎乃佳。河东天生者及晒成者，无毒。其煎炼者，不洁有毒。一种戎盐，功用相同。凡饮食过多作胀，以盐擦牙，温水漱咽二三次，即消。乌贼鱼骨能淡盐。

　　服甘遂药者，忌之。用盐擂椒味佳。

　　豆油 味辛甘，性冷，微毒。多食困脾，发冷疾，滑骨髓。菜油功用相同。

　　麻油 味甘辛，性冷。多食滑肠胃，发冷疾。久食损人肌肉。生性冷，熟性热，可随时熬用。凡经宿者，食之动风。若过于煎熬者，性极热，勿用。

　　黑沙糖 味甘性温。多食令人心痛，生长虫，消肌肉，损齿发疳。同鲫鱼食，生疳虫。同葵菜食，成流癖。同 食，成瘕，令身重不能行。令人每用为调和，徒取其适口，而不知阴受其害也。

　　白沙糖 味甘性寒。多食助熟损齿生虫。轻白如粉者，为糖霜。坚白如冰者，为晶糖。性味相同。

　　蜂蜜 味甘，性微温。多食动脾。凡取蜜夏冬为上，秋次之，春则易发酸。川蜜温、闽广性热、西南蜜凉。色白味甜。七月勿食生蜜，令人暴下霍乱。青赤酸者，食之心烦。与李子、生葱、韭薤、莴苣、同食，令人利下。勿同黍米食。食蜜饱后，不可食 ，令人暴亡。多食发湿热病，生虫 。小儿尤宜少食。凡蜜钱诸果，用细辛置于顶，不虫蛇。

　　薄荷 味辛性凉，虚弱人久食，成消渴病。新病初愈食之，令虚汗不止。与鳖相反。猫食之醉。凡收薄荷者，须隔夜以粪水浇之，雨后乃可刈收，则性凉，不尔不凉也。

　　荜茇 味辛性热。能动脾肺之火。多食令人目昏，食料不宜用之。

　　草豆蔻 味辛涩，性温。多食能助脾热，伤肺损目。不如缩砂仁白豆蔻之性气和也。

　　红豆蔻 味辛性温。多食令人舌粗，不思饮食，最能动火伤目致衄。食料中不宜用之。

　　食茱萸 味辛苦，性大热。多食动脾火，发浮肿虚恚，发疮痔。有目疾火证者，忌食。勿同茨菇食。

　　川椒 味辛性热，有毒。多食令人乏气伤血脉。凡有实热喘以嗽及暴赤火眼者，勿食椒。五月食椒，损气伤心，令人多忘。闭口者杀人。中其毒者，用凉水麻仁浆解之。川椒肉浓皮皱，其子光黑，如人子瞳。他椒子虽黑而无神，土椒子则无光矣。

　　花椒性味相同，但力差薄耳。

　　胡椒 味辛，性大热，有毒。多食损肺，令人吐血助火，昏目发疮。有实火及热病患食之，动火伤气，阴受其害。病咽喉口齿及肠红痔漏者，忌之。妊妇食之，令助胎热，子生疮疥。

　　小茴香 味辛甘，性微温。力缓于大茴。有实火人宜少食之。其茎叶与子性味相同。

　　莳萝 味辛性温。杀鱼肉毒。有实热者少食。其根有大毒，误食杀人。

　　桂皮 味辛性温。有实火者少食。忌生葱、石脂。

　　茶 味苦而甘，茗性大寒， 性微寒。久饮令人瘦，去人脂，令人不睡。

　　大渴及酒后饮茶，寒入肾经，令人腰脚膀胱冷痛，兼患水肿挛痹诸疾。尤忌将盐点茶，或同咸味食，如引贼入肾。空心切不可饮。同榧食，令人身重。饮之宜热，冷饮聚痰，宜少勿多，不饮更妙。酒后多饮浓茶，令吐。食茶叶令发黄成癖。唯蒙茶性温，六安、湘潭茶稍平。松茗伤人为最。若杂入香物，令病透骨。况真茶即少，杂茶更多，民生日用，受其害者，岂可胜言？妇妪蹈其弊者更甚。服威灵仙、土茯苓者忌之。服史君子者忌饮热茶，犯之即泻。茶子捣仁洗衣，去油腻。广南一种苦HT，性大寒，胃冷人勿食。

　　酒类 甚多，其味有甘苦酸淡辛涩不一，其性皆热，有毒。多饮助火生痰，昏神软件，损筋骨，伤脾胃，耗肺气，夭人寿。饮冷酒同牛肉食，令人生虫。同乳饮，令人气结。同胡桃食，令咯血。酒醉卧黍穣，食猪肉，患大风。酒同芥食，及合辛辣等物，缓人筋骨。酒后饮茶多，伤肾聚痰，成水肿及挛痛，腰脚重坠，膀胱疝证，腹下冷痛，消渴痰饮。久饮过度，令人精薄无子。醉卧当风，成癜风瘫痪。醉后浴冷水，成痛痹。凡用酒服丹砂、雄黄等药，能引药毒入四肢，滞血，化为痈疽。

　　中一切砒蛊等毒，从酒得者不治。凡饮酒宜温，不宜热，宜少不宜多。饮冷酒成手战。有火证、目疾、失血、痰嗽、痔漏、疮疥者，并宜忌之。饮酒者喜咸恶甘，勿同甜物食。枳 、葛花、赤豆花、绿豆粉皆能醒酒解毒。酒浆照人无影，及祭酒自耗者，勿饮。酒酸以赤小豆一升，炒焦入罐内，可变好。

　　烧酒 味甘辛，性大热，有毒。多饮败胃伤胆，溃髓弱筋，伤神损寿。有火证者忌之。同姜蒜、犬肉食，令人生痔发痼疾。妊妇饮之，令子惊痫。过饮发烧者，以新汲冷水浸之，或浸发即醒。中其毒者，服盐冷水、绿豆粉可少解。或用大黑豆一升，煮汁一二升，多饮。服之取吐便解。

　　酒糟 味辛甘，性温。腊月者可久留，有火热病及喘嗽者，勿食糟物。

　　醋 味酸甘苦性微温。解鱼肉瓜菜毒。米醋乃良。多食损筋骨，伤胃气，不宜男子，损齿灭颜，能发毒。不可同诸药食，服茯苓、丹参、葶苈药者忌之。凡风寒咳嗽及泻痢脾病者，勿食。

　　酱 味咸甘，性冷。杀鱼肉菜蕈百药毒，多食助湿发疮，发小儿无辜生痰动气。妊妇合雀肉食，令儿面黑。同葵藿食，能堕胎。麦酱同鲤鱼及鱼 食，生口疮。

　　患肿胀五疸咳嗽者，勿食豆酱乃佳。患疮疖者食之，令瘢黑。服甘遂者忌之。

　　饴糖 味甘性温。多食生痰助火，动脾风，发湿热。患中满、吐逆、秘结、牙、赤目、疳病者，切忌食之。勿同猪心肺食，服半夏、菖蒲者忌之。

　　豆腐 味甘咸，性寒。多食动气作泻，发肾邪及疮疥头风病。夏月少食，恐人汗入内。凡伤豆腐及中毒者，食莱菔、杏仁可解。

　　粉皮 索粉 俱味甘性凉。脾胃虚弱者，多食难化，令腹痛泄泻，食杏仁即消。

　　如近杏仁，即烂不成索。

　　乳酪 味甘酸，性寒。患脾痢者勿食。羊乳酪同鱼 食，成瘕。忌醋。不可合鲈鱼食。

　　酥油 味甘，性微寒。患脾气虚寒者，宜少食之。

　　乳饼 味甘，性微寒。多食动气滑肠，生痰。患泄泻者，不宜食。

　　鱼膘 味甘咸，性平。脾胃虚者，宜少食之。回鱼者性寒，不益肾。

　　鱼脍 味甘性温。同乳酪食，令霍乱。勿同诸瓜食，夜食不消成积。食后饮冷水生虫，疫病后食之，损脾成内疾。食生 成瘕为怪病。过食不消者，用马鞭草汁和酒服可化。勿同猪肝食。

　　鱼酢 味甘咸，性平。诸鱼皆可作酢，多食难化，发疮疥。防杂发害人。生酢损人，食之动脾胃病。同胡荽、同葵菜、同豆藿、同麦酱、同绿豆、同蒜食，并令消渴及霍乱。无鳞鱼 尤不益人。

　　生姜 味辛甘，肉性温、皮性寒。生发散，熟温中，多食损心气，发目疾、五痔、失血。凡患疮疖人食之，长恶肉。妊妇多食生姜，助胎热，令子生疮疥，或生多指。多食辛辣，皆能损胎。夜不食姜，免耗真气。忌同猪肉、牛肉、马肉、兔肉食。秋姜宜少食，能泻气夭年。干姜久食，令人目暗。妊妇食之，令胎内消，盖其性大热而辛散也。糟老姜入蝉蜕，则无筋。

　　卷六

　　鱼类

　　鲤鱼 味甘性平。其胁鳞一道，从头至尾，无大小皆三十六鳞。阴极则阳复，故能发风动火。同犬肉豆藿食，令消渴。同葵菜食，害人。天行病后及下痢者、有宿者，俱不可食。风病患食之，贻祸无穷。服天门冬、紫苏、龙骨、朱砂人忌食。

　　鲤脊上两筋及黑血有毒。溪间生者，毒在脑。山上水中生者，不可食。炙鲤勿使烟入目，大损目光，三日内必验。鲤鱼子合猪肝食，能害人。勿同鸡肉鸡子食。

　　鲫鱼 味甘性温。同蒜食，助热。同沙糖食，生疳虫。同芥菜食，发浮肿。同鸡雉鹿猴肉及猪肝食，生痈疽。服麦门冬者，食之害人。鲫鱼子忌同猪肝食。

　　 鱼 味甘性温。患疳痢者，勿食。

　　鲥鱼 味甘性平。多食发痼疾及疮疥疳疾。

　　鲈鱼 味甘性平，有小毒。多食发疮肿，成 癖。勿同乳酪食。肝不可食，剥人面皮。中鲈鱼毒者，多饮芦根汁可解。

　　鳜鱼 味甘性平。 刺凡十二，以应十二月。误梗害人，以橄榄核磨水，服之可解。

　　鲢鱼 味甘性温。多食令人热中发渴，或发疮疥。

　　鲭鱼 味性甘平。作 与服石人相反。勿与生胡荽、麦酱、豆藿、生葵菜同食。

　　服术人忌之。

　　白鱼 味甘性平。多食热中生痰，泥人膈，发灸疮。同枣肉食，令患腰腹痛。

　　经宿者勿食，令人腹冷，炙食亦少动气。患疮疖者勿食，能发脓。

　　回鱼 味甘性平，多食动痼疾。同野猪雉肉食，令人发癞。同鹿肉食杀人。赤目赤须者忌食。

　　 鱼 味甘性温。多食助火动痰，发疮疾。

　　鲨鱼 味甘性平。多食发疮疥。此鱼大者四五寸，小时即有子。忌甘草。

　　鲦鱼 味甘性温。此鱼长仅数寸，形狭而扁，状如柳叶，性好群游，多食发疮疥丹毒。

　　 残鱼 味甘性平。鲜多食令人发疮疥及小儿赤游风。晒干者名纸鱼。又一种鱼，形似 残，但喙上多生一针，功用相同。

　　 鱼 味甘性温。状似鲢而色黑，其头最大，俗呼花鲢。鲢之美在腹， 之美在头。其目旁有乙骨，食鱼去乙是矣。多食动风热，发疮疥。

　　鳟鱼 味甘性温。一名赤眼鱼。多食动风气，助湿热，发疮疖癣疥及痼疾。

　　鲩鱼 味甘性温，即草鱼。多食发诸疮及湿毒流气痰核病。

　　石首鱼 味甘性平。俗名黄鱼。曝干为白鲞，食之能消瓜成水。又一种黄花鱼，形状相似，但色黑耳。

　　勒鱼 味甘性平。干者谓之勒鲞。甜瓜生者，用勒鱼骨插蒂上，一夜便熟。石首鲞骨亦然。

　　鲳鱼 味甘性平。和生姜粳米煮，骨皆软，其子有毒，食之令人下痢。

　　杜父鱼 味甘性温。状似鲨而短，尾岐、头大、口阔，身黄黑有斑，脊有刺。

　　患疮疖者，忌食。脊有细虫如发，宜去之。

　　鳢鱼 味甘性寒，即黑鱼。有疮人不可食，令瘢白，食之无益，能发痼疾。

　　鳗鲡鱼 味甘，性微温，有小毒。同白果食，患软风，多食动风。妊妇食之，令胎有疾。有重三四斤者、昂头三寸游者、四目者、无腮者、背有白点者、腹有黑斑者并有毒，食之杀人。尖头剑脊黑色者，有毒，食之无味。其骨烧烟熏蚊，令化为水。熏毡及屋舍竹木，断蛀虫。置书笥衣箱，不生蠹。海鳗鲡，性味相同，暖而不补。一种肉粗无油者，有毒勿食。干者名风鳗。

　　 鱼 味甘，性大温，即黄 。多食令人霍乱，发疮疾，动风气，损人寿。时行病后食之，复发。勿与犬肉犬血同食。妊妇食之，令子声哑。黑而大者有毒，食之杀人。蓄水缸内，夜以灯照，通身浮水面，项下有白点，此乃蛇变者，急宜弃之。以蒜瓣投缸中，则群 跳掷不已，亦物性相制也。煮 忌桑柴火。食 中毒，食蟹即解。

　　 鱼 味甘性平，即泥鳅鱼。同白犬血肉食、和灯心煮 甚妙。忌桑柴煮。

　　 鱼 味甘性平，有小毒，即黄鱼。俗呼着甲鱼。多食生痰助热，发风动气，发疮疥。同荞麦面食，令人失音。作 食，令人难克化。服荆芥药者，忌之。

　　鲟鱼 味甘性平，即鲟鳇鱼。一名鲔鱼。多食动风气，发一切疮疥。久食令人心痛腰疼。同 干食，发瘫痪。小儿食之，成咳嗽及 瘕。能发诸药毒，服丹石人忌食，作 虽珍，亦不益人。

　　 鱼 味甘性寒，有小毒。同牛肝食，患风噎涎。同野猪肉食，令吐泻。同雉肉食，生痈疖。同鹿肉食，令筋甲缩。赤目赤须无腮者，并有毒，误食杀人。反荆芥。

　　黄颡鱼 味甘性平，微毒。一名 。状似小 ，身青黄色，腮下有二横骨、两须、有胃，作声轧轧。其胆春夏近上，秋冬近下。多食发疮疥，不益人。反荆芥，能害人。

　　河豚 味甘性温，有毒。海中者有大毒。多食发风助湿动痰。有痼疾疮疡者，不可食。与荆芥、菊花、桔梗、甘草、附子、乌头相反。修治失法，误入烟煤或沾灰尘，食之并能杀人。三月后即肉内生斑，不可食之。妊妇食之，令子赤游风。其血有毒，脂令舌麻，子令腹胀，眼令目花。其肝及子有大毒，入口烂舌，入腹烂肠，无药可解。中其毒者，以橄榄芦根汁、粪清甘蔗汁解之，少效。或用鸭血灌下可解。

　　服药人不可食之。赤目者、极肥大者、腰腹有红筋者，误食杀人，诸药不能解。浓生者宜远之，勿食。又一种斑子鱼，形似小河豚，其性味有毒，与河豚相同。河豚鱼，饱后不可再食，食此不可尽饱，宜防发胀耳。

　　 鱼 味甘性平。吞啖同类，池中有此不能蓄鱼。生疮疖者，勿食。

　　石斑鱼 生南方溪涧，长数寸，白鳞黑斑，浮游水面，闻人声则划然深入。其子及肠有毒，误食令人吐泻，饮鱼尾草汁少许，解之。

　　黄 鱼 味甘性温。此鱼阔不逾寸，长不近尺，其油点灯，令人昏目。

　　 鱼 味甘性平。俗名春鱼。春月闲从岩穴中随水流出，状似初化鱼苗，一斤千头。或云鲤鱼苗也。今宣城、泾县于三月三前后三四日亦出小鱼。土人炙收寄远，或即此鱼。

　　金鱼 味甘咸，性平。味短不宜食，止堪养玩。鱼啖橄榄渣、肥皂水、鸽粪即死。得白杨皮不生虱。

　　比目鱼 味甘性平。多食动风气，有风湿病者勿食。

　　 鱼 味甘性平。尾有两歧如鞭鞘。患痈疽者勿食。

　　鲛鱼 味甘性平，即沙鱼。皮可饰刀剑。大者尾长数尺，能伤人。小者子随母行，惊即从口入母腹中。虎沙能咬人形，被暗伤人以红布系腰可免。忌甘草。

　　乌贼鱼 味咸性平。多食动风气。其墨亦可书字，但逾年则迹灭。其骨名海螵蛸，文顺者是真，横者为假。能淡盐，投骨于井，水虫皆死。乌贼遇小满，则形小也。

　　邵阳鱼 味甘咸，性平，有小毒。状如盘及荷叶，无足无鳞，背青腹白，口在腹下，目在额上，尾长有节，螫人甚毒。吴人腊之，食之无益。其尾候人尿处订之，令阴肿痛至死，拔去乃愈。被刺毒者，以鱼扈竹及海獭皮解之。

　　竹鱼 味甘性平。出广南桂林湘江，状似鲭鱼而少骨刺，色青翠可爱，鳞间有朱点。多食发疮疾。

　　鳖肉 味甘性冷。同猪兔鸭肉食损人。同芥子食，生恶疮。同苋菜食，令腹中成肉鳖，害人。不可同桃子、鸭子、鸡子食。《礼记》云：食鳖去丑，谓颈下有软骨如龟形，食之令人患水病。有冷气 瘕人，不宜食之。凡鳖三足者、赤足者、独目者、头足不缩者、目四陷者、腹下有王字形十字文者、腹有蛇纹者、目白者、山上生者名旱鳖，并有毒，食之杀人。夏天亦有蛇化者，食须慎之。妊妇食之，令子短项。薄荷煮鳖能害人。鳖无耳，以目为听。纯雌无雄，以蛇 为匹，故烧 脂可以致鳖。遇蚊叮则死，得蚊煮则烂。熏蚊者，又用鳖甲，物相报复如此。鼍一鸣而鳖伏，性相制也。池中有鳖，鱼不能飞。其胆味辛辣，破入汤中，可代椒而辟腥。

　　其性畏葱及桑灰。甲无裙而头足不缩者，名曰纳鳖。有毒，食之令人昏塞。以吴蓝煎汤，服之立解。甲亦有毒。三足者名曰能鳖，有大毒，误食杀人。

　　龟肉 味酸性温。此物神灵，不可轻杀。六甲日十二月俱不可食，损人神。同猪肉、菰米、瓜苋食，害人神。龟版当心前一处四方透明，如琥珀色者佳。头方脚短壳圆版白为阳。头尖脚长壳长版黄为阴。其息以耳，肠属于首，雌雄尾交，亦与蛇匹。龟老则神，年至八百，反大如钱。龟闻铁声则伏，蚊 则死。香油抹眼，入水不沉。老桑煮之易烂。龟尿磨瓷器，能令软。磨墨书石，能入数分。取龟尿，以猪鬃或松叶针其鼻即出。金线绿毛龟置书笥辟蠹。呷蛇龟甲肉俱毒，不可食之。

　　 肉 味甘性平，微毒。裂而悬之，一夜便觉垂长至地，闻人声则收。肠属于首，以鳖为雌，其脂摩铁则明，老能变魅。非急弗食之。

　　螃蟹 味甘咸，性寒，有小毒。多食动风发霍乱，风疾人不可食。妊妇食之损胎，令子头短及横生。不可同橘枣荆芥食，同柿食令成冷积腹痛，服木香汁可解。

　　未经霜蟹有毒。腹中有虫如小木鳖子而白者，不可食。大能发风。有独螯、独目、四足、六足、两目相向、腹下有毛、壳中有骨、头背有黑点、足斑、目赤者，并有毒，不可食。中其毒者，服冬瓜汁、豉汁、紫苏汁、蒜汁、芦根汁皆可解之。糟蟹罐上放皂荚半锭，可久留不坏。罐底入炭一块，不沙。见灯易沙。得椒易 ，得皂荚或蒜及韶粉可免沙 。得白芷则黄不散。得葱及五味子同煮，则色不变。其黄能化漆为水，其螯烧烟，可集鼠。 蜞有毒，食多发吐痢。又有剑蟹之类，并有毒，不可食。雄者脐长，雌者脐圆，腹中之黄，随月盈亏。流水生者，色黄而腥，止水生者，色绀而馨。

　　蚌肉 味甘咸，性冷。多食发风动冷气，马刀肉有毒。

　　蚬肉 味甘咸，性冷，微毒。多食发嗽及冷气消肾。

　　蛤蜊 味咸性冷。与丹石人相反。食之令腹结痛，以枇杷核同煮脱丁。

　　蛏肉 味甘性温。天行病后，不可食之。

　　蚶肉 味甘，性微温。多食令人壅气，同饭食不口干。车渠盖瓦垄之，大者作杯，注酒满过一分不溢。

　　淡菜 味甘性温。多食令头目昏闷。得微利可已。久食脱人发。服丹石人食之，令肠结。烧食即苦，不宜人。以少米先煮熟后去毛，再入萝卜。或紫苏、或冬瓜同煮，尤佳。

　　田螺 味甘，性大寒。其肉视月盈亏，有冷积人勿食。小者名螺蛳，性味相同。

　　清明后其中有虫，不可食用也。细长者名海蛳，味咸性寒，肉绿色。

　　 鱼 味辛咸，性平，微毒。多食令咳嗽，发疮癣。其行雌常负雄，失雌，雄即不动，取必双得。其血碧色，尾有珠如粟。烧脂可以集鼠，蚊螫即死。小者名曰鬼，食之害人。

　　海  味咸性温，即海蜇。无口眼腹翅，块然一物，以虾为目，虾去则住。浸以锻石矾水则色白。

　　 肉 味甘咸，性温，有小毒。多食动风助火，发疮疾。有病患及患冷积者勿食。小儿食之，令脚弱。鸡犬食之，亦令脚屈弱。生水田沟渠中者有毒，切勿以热饭盛密器内作 食，毒人至死。 无须者、腹下通黑及煮熟色变白者，并有毒，不可食。勿与鹿 肉、猪肉、鸡肉同食。妊妇食之，令子难产。

　　海  味甘咸，性平，有小毒。同猪肉食，令人多唾。闽中有五色 ，长尺余，曝干为对 ，功用相同。

　　蛙 味甘性寒，即田鸡。其骨热食之，令小便淋。妊妇食之，令子声哑寿夭。

　　小蛙食多，令人尿闭，脐下酸痛。有至死者，擂车前水，饮可解。正月出者名黄蛤，不可食。渔人多以蟾蜍去皮伪充，有毒勿食。

　　海参 味甘咸，性寒滑。患泄泻痢下者勿食。

　　燕窝 味甘性平。黄黑霉烂者有毒，勿食。

　　牡蛎肉 味甘性温。俗呼鲍鱼。海牡蛎可用，丈夫服之，令人无髭。

　　鼍肉 味甘，性温，有小毒。食之发冷气痼疾。此物有灵，不可食之。其涎最毒，身具十二生肖肉，唯蛇肉在尾，最毒。

　　鲮鲤肉 味甘涩，性温，有毒。即穿山甲。其肉最动风，风疾人才食数脔，其疾一发，四肢顿废。

　　蚺蛇肉 味甘，性温，有小毒。四月勿食。其脍着醋，能卷人筋，唯以芒草作箸乃可。

　　诸鱼有毒 鱼目有睫、目能开合、二目不同，逆腮、全腮、无腮、白 、脑白连珠，腹下丹字形、形状异常者，并有毒，食之杀人。凡一切无鳞鱼皆有毒，宜少食之。妊妇食之，并难产育，令子多疾也。

　　紫荆花入鱼羹中，食之杀人。

　　解诸鱼毒 黑豆汁、马鞭草汁、橘皮、大黄、芦根汁、朴硝汤饮之皆可解。凡中鳅、 、 、鳖、虾蟆毒，令脐下痛，小便秘，用豆豉一合，煎浓汁频饮之可解。

　　收藏纸鱼 鱼 以干猪草一处，不变色味。藏白鲞，以干稻柴同包。凡洗□鱼，滴生油数点，则无涎，煮时下没药少许，则不腥。

　　卷七

　　禽类

　　鹅肉 味甘性寒，苍鹅性冷有毒，嫩鹅有毒。多食令人霍乱，发痼疾，生疮疥。

　　患肿毒者勿食。火熏者尤毒。虚火咳嗽者勿食。鹅血味咸微毒。鹅卵味甘性温，多食鹅卵，发痼疾。煮鹅下樱桃叶数片，易软。

　　鸭肉 味甘性寒，黑鸭有毒。滑中发冷利，患香港脚人忌食之。新鸭有毒，以其多食蚯蚓等虫也。目白者杀人。肠风下血人不可食鸭。鸭血味咸性冷，解诸药毒。

　　鸭卵味甘咸，性微寒。多食发冷气，令人气短背闷。妊妇多食，令子失音，且生虫。

　　小儿多食，令脚软。患疮毒人食之，令恶肉突出。不可合鳖肉、李子食，害人。合桑椹食，令妊妇生子不顺。过食鸭肉所伤成瘕者，以糯米泔温服一二盏，渐消。

　　鸡肉 味甘酸，性微温。善发风助肝火。同葫蒜芥李及兔犬肝犬肾食，并令人泻痢。同鱼汁食，成心瘕。同鲤鱼、鲫鱼、虾子食成痈疖。同獭肉食，成遁尸病。

　　同生葱食，成虫痔。同糯米食，生蝤虫。小儿食多，腹内生虫，五岁以下忌食。四月勿食抱鸡肉，令人作痈成漏。男女虚乏有风病患食之，无不立发。勿同野鸡、鳖肉食。黄雌鸡患骨蒸热者，勿食。鸡有五色者、元鸡白首者、六指者、四距者、鸡死足不伸者、阉鸡能啼者，并有毒，食之害人。老鸡头有毒，勿食。鸡肝味甘苦，性温，微毒。《内则》云：食鸡去肝，为不利人。鸡卵味甘性平，微寒。多食令腹中有声，动风气。同葱蒜食，令气短。同韭食，成风痛。同鳖肉食，损人。同獭肉食，成遁尸病。同兔肉食，成泻痢。妊妇多食，令子失音。以鸡子、鲤鱼同食，令儿生疮。同糯米食，令儿生寸白虫。同鱼脍、同干姜食，令子生疳，发疮疥。小儿患痘疹者，不唯忌食，禁嗅其煎食之气。恐生翳膜也。醋能解蛋毒，过食蛋伤，紫苏子能消。人踏抱出鸡子壳，令生白癜风。

　　野鸭 味甘性凉。不可同胡桃、木耳、豆豉食。

　　野鸡 味酸甘，性微寒，春夏有小毒。患痢人不可食。久食令人瘦，发五痔诸疮疥。同荞麦面食，生肥虫。同菌蕈、木耳食，发五痔，立下血。同胡桃食，发头风眩晕及心痛，损多益少，不可常食。卵同葱食，生寸白虫。同家鸡食，成遁尸病。

　　自死爪甲不伸者，食之杀人。不可与鹿肉、猪肝、鲫鱼、 鱼、回鱼同食。

　　鹁鹆肉 味甘咸，性平。食多减一切药力，其血解百药蛊毒。不可与 肉同食。

　　雀肉 味甘性温。勿同猪肝及李食。妊妇食雀肉饮酒，令子多淫。多食雀脑，动胎气，令子雀目。同豆酱食，令子面 。服术人忌之。

　　鹑肉 味甘性平。不可同猪肝食，令人生黑子。同木耳、菌子食，令人发痔。

　　鹑毛有斑点，善搏斗。始由虾蟆黄鱼所化，终以卵生，四时常有。鹌肉与鹑性味相同，形亦相似，但色黑无斑。始由鼠化，终复为鼠。夏有冬无，今通呼为鹌鹑也。

　　鹧鸪肉 味甘性温。不可与竹 同食，令人小腹胀。或言此鸟天地之神，每月取一只飨至尊，所以自死者，不可食。其鸟飞必南翅。

　　雁肉 味甘性平。七月勿食，伤人神。道家谓之天厌，不食为妙。久食动气。

　　《礼记》云：食雁去肾，不利人也。

　　 鸠肉 味甘性热。即突厥雀。形似雌雉，鼠脚无后趾，岐尾，憨急群飞，雌前雄后。

　　 雉肉 味甘性平，有小毒。多食令人瘦，发五痔。同荞麦面食，生肥虫。同豆豉食，害人。卵同葱食，生寸白虫。一名山鸡。山鸡有四种：似雉而尾长三四尺者，为 雉。似 而尾长五六尺，能走且鸣者，为 雉，俗通呼 矣。似 而小，首有采毛，为 。似雉而腹有采色，为锦鸡，俗通呼为锦鸡矣。又有吐绶鸡，每春夏晴明，徐舒颔下锦绶，文采焕烂，敛即不见，养之并辟火灾，食之有毒。

　　 鸡肉 味甘性平。初病后勿食。 气猛，斗期必死。

　　白 肉 味甘性平。患疮疖者勿食。黑 气味相同。

　　竹鸡肉 味甘性平，即泥滑滑。谚云：家有竹鸡啼，白蚁化为泥。亦辟壁虱。

　　英鸡肉 味甘性温。常食石英，秋月即无。

　　黄褐侯肉 味甘性平，即青佳。多食发喉痹，用生姜可解。

　　桑 肉 味甘性温，即蜡嘴。初病后勿食。

　　 鹆肉 味甘性平，即八哥。天寒欲雪，即群飞如告。 鹆不逾济，地气使然也。

　　乌鸦肉 味酸涩，性平。 臭不可食，肉及卵食之，令人昏志。

　　喜鹊肉 味甘性寒。妇人不可食。

　　燕肉 味酸性平，有毒。不可食，损人神气。不宜杀之。嗜燕人入水，为蛟龙所吞。燕作窝，长能容二匹绢者，令人家富也。窝穴北向，尾屈色白者，是数百岁燕。《仙经》谓之肉芝。

　　刺毛莺肉 味甘性平。有疮疥者少食。

　　孔雀肉 味咸性凉，微毒。食其肉者，自后服药必不效，为其解毒也。尾有毒，不可入目，令人昏翳。

　　鹗 即鱼鹰。能啖蛇。其肉腥恶，不可食。

　　鸱脑 有毒。同酒食，令人久醉健忘。

　　鹤肉 有毒，顶血饮之立死。性喜食蛇，蛇闻声而远去，人家畜之，以辟蛇。

　　鹳肉 有毒，不可食。其骨入沐汤浴头，令发尽脱，更不生也。又能杀树木。

　　鹳生三子，一为鹤，巽极成震，阴变阳也。

　　鸳鸯肉 味咸性平，有小毒。多食令人患大风病。

　　鸬 肉 味酸咸，性冷，微毒。即水老鸦。凡鱼骨梗者，密念鸬 不已，即下。

　　妊妇食之，令逆生。

　　猫头鹰 夜勿煮炙，能引鬼魅。

　　诸鸟有毒 凡鸟自死自闭、自死足不伸，白鸟元首、元鸟白首、三足、六指、异形异色、四翼、肝色青者、野禽生卵有八字形者，并有毒，食之杀人。

　　卷八

　　兽类

　　猪肉 味苦，性微寒，有小毒。牡曰 ，牝曰彘，子曰豚，牡而去势曰 。生江南者，谓之江猪，唯 肉无毒。多食闭血脉，弱筋骨，虚人肌。疫病者、金疮者，尤宜忌之。久食令人少子伤精，发宿疾。豚肉久食，令人遍体筋肉碎痛乏气。江猪多食令人体重，作脯少有腥气。久食解药力，动气发疾。伤寒、疟痢、痰痼、痔漏诸疾，食之必再发，难愈。反梅子、乌梅、桔梗、黄连，犯之令人泻痢。服胡黄连食之，令人漏精。服甘草者忌之。同牛肉食，生寸白虫。同兔肉食损人。同羊肝、同鸡子、同鲫鱼及黄豆食，令人滞气。同葵菜食，令人少气。同荞麦面食，患热风，脱须、眉毛、发。同生姜食，生面斑发风。同胡荽食，烂人脐。同苍耳食，动风气。

　　同百花菜、同吴茱萸食，发痔 。同龟鳖肉、麋鹿驴马肉、虾子食，伤人。多食令人暴肥，盖虚风所致也。头肉有毒，多食动风发疾，猪肉毒在首，故有病者忌之。

　　项肉俗名槽头肉，肥脆能动风。脂膏勿令中水，腊月者历年不坏。反乌梅、梅子，忌干漆。脑味甘，性寒，有毒。《礼记》云：食豚去脑，能损男子阳道，临房不能行事，酒后尤不可食。今人以盐酒食猪脑，是引贼入室也。血味咸性平，服地黄、补骨脂、何首乌诸补药者忌之，能损阳也。同黄豆食，滞气。心味甘咸性平，多食耗心气，不可合吴茱萸食。肝味苦性温，猪临杀惊气入心，绝气归肝，俱不可多食。服药人勿食。不可合雉肉、雀肉及同鱼脍食，生痈疽。同鲤鱼、鲫鱼食，伤神。

　　同鹌鹑食，生面 。肺味甘，性微寒。同白花菜食，令人气滞发霍乱。八月和饴食，至冬发疽。肾味咸性冷，即腰子。久食令人伤肾少子。虚寒者尤忌。冬月食之，损真气，发虚壅。 脂微毒，男子多食损阳。猪鼻唇多食动风气。凡花猪、病猪、白蹄猪、自死猪、煮汁黄者为黄镳猪、肉中有米星为□□，俱不可食。烧肉忌桑柴。

　　凡煮肉同皂荚子、桑白皮、高良姜、黄蜡不发风气。得旧篱筏易熟。煮肉封锅，入楮实子二三十粒，易烂且香。夏天用醋煮肉，可留数日。煮腊肉将熟。以红炭投锅内，则不油 气。洗猪肚用面，洗肠脏用砂糖，能去秽气。中病猪毒，烧猪屎为末，水服钱许，三次可瘥。过食猪肉伤，烧猪骨为末，水服。或服芫荽汁、生韭汁，或加草果可消。煮硬肉入山楂数颗，易烂。

　　羊肉 味甘性热。反半夏、菖蒲。同荞麦面、豆酱食。发痼疾。同醋食，伤人心。同 酪食，害人。热病、疫证、疟疾病后食之，复发致危。妊妇食之，令子多热病。头蹄肉味甘性平。水肿人食之，百不一愈。冷病患勿多食。妊妇食羊目，令子睛白。血味咸性平。凡猪羊血食久，鼻中毛出，昼夜长五寸，渐如绳，痛不可忍，摘去复生。唯用乳石、 砂等分为丸，临卧服十丸，自落也。服丹石人忌食羊血，十年一食，前功尽亡。服地黄、何首乌诸补药者忌之。能解胡蔓草毒。脑有毒，食之发风病。和酒服迷人心，成风疾。男子食之，损精气少子。白羊黑头，食其脑，作肠痈。羊心有孔者勿食，能杀人。羊肺三月至五月其中有虫，状如马尾，长二三寸，须去之。不去食之，令人痢下。肝味苦性寒。同猪肉及梅子、小豆食，伤人心同生椒食，伤人五脏，最损小儿。同苦 食，病青盲。妊妇食之，令子多厄。羊和饭饮久食，令人多唾清水，成反胃，作噎病。凡煮羊肉用杏仁或瓦片，则易烂。同胡桃及莱菔煮，不臊。同竹 煮，助味。以铜器煮食，男子损阳，女子暴下。白羊黑头、黑羊白头、独角者，并有毒，食之生痈。中羊肉毒者，饮甘草汤解之。过食羊肉伤者，多食枣子、草果可消。

　　黄牛肉 味甘性温，微毒。食之发药毒　能病患。牛夜鸣则 ，臭不可食。

　　牛病自死者，血脉已绝，骨髓已竭，不可食之。误食令人生疔暴亡，发痼疾、 癖、洞下、疰病。瘟牛暴死者，不可食。独肝者有大毒，令人痢血至死。北人牛瘦，多以蛇从鼻灌，故尔独肝。水牛则无之，啖蛇牛毛发白而后顺者，是也。人乳可解其毒。

　　自死白首者，食之杀人。疥牛食之发痒。黄牛、水牛合猪肉及黍米酒食，并生寸白虫。同韭薤食、合生姜食，损齿。勿同栗子食。黑牛白头者大毒，勿食。水牛肉味甘性平，忌同黄牛。患冷人勿食。蹄中巨筋，多食令生肉刺。牛乳味甘性微寒，生饮令人利，热饮令人口干气壅，温饮可也。不宜顿服。与酸物相反，令人腹中 结。

　　患冷气人勿食。同鱼食成积，同醋食生瘕。牛脂味甘温微毒，多食发痼疾疮疡。牛脑味甘性温，微毒。热病死者，勿食其脑，令生肠痈。牛肝勿同 鱼食，患风噎涎青。牛肠胃合犬肉、犬血食，病患。服仙茅者食牛肉、牛乳，令斑人鬓发。服牛膝人，亦忌食之。凡煮牛肉入杏仁芦叶，则易烂。煮病牛入黄豆，豆变黑色者，杀人。

　　中疔疥牛毒，用泽兰根，或甘菊根汁，或猪牙灰水服，或生菖蒲擂酒，或甘草汤解之。猪脂化汤，亦可解毒。过食牛肉所伤，以稻草和草果煎浓汤，多服可消。牛乃有功于世，仁人君子，必宜戒食。

　　狗肉 味酸咸，性温。服食人忌食。九月食犬伤神。反商陆。同生葱蒜食，损人。同菱食，生癫。白犬合海 食，必得恶病。勿炙食，令消渴。妊妇食之，令子无声，且生虫。疫证及热病后食之，杀人。勿同鲤鱼， 鱼、牛肠食，令人多病。

　　春末夏初多 犬，宜忌食。瘦犬、有病、发狂、暴死、无故自死者，有毒杀人。悬蹄犬伤人赤股而躁者、气躁犬目赤者，并不可食。白狗血和白鸡肉、乌鸡肉、白鸡肝、白羊肉、蒲子羹等食，皆病患。白犬乳酒服，能断酒。犬肾微毒，《内则》云：食犬去肾，不利人也。田犬长喙善猎。吠犬短喙善守。白犬虎纹、黑犬白耳，畜之家富贵。纯白者主凶，斑青者识盗而咬。凡食犬肉伤，用杏仁二三两，带皮研细，热汤二三盏拌匀，三次服。能使肉尽消。犬智甚巧，力能护家，食之无益，何必嗜之。

　　马肉 味辛苦，性冷，有毒。同仓米、稷米及苍耳食，必得恶病，十有九死。

　　同姜食，发气嗽。同猪肉食，成霍乱。患疥疮下痢者，食必加剧。妊妇食之，令子过月难产。乳妇食之，令子疳瘦。马生角、无夜眼、白马青蹄、白马黑头者，并不可食，令人癫。马鞍下肉色黑，及马自死者、形色异常者，并有毒，食之杀人。马乳味甘性冷利，同鱼 食，作瘕。马肝及鞍下肉有大毒，食之杀人。刷牙用马尾，令齿疏损。近人多用烧灰揩拭，最腐齿龈。马脑有毒，食之令人发癫。马血有大毒，生马血入人肉中，一二日便肿起，连心即死。有人剥马伤手，血入肉一夜致死。马肉上血洗不净，食之生疔肿。马汗有大毒，患疮人触马汗、马气、马毛、马尿、马屎并令加剧。马汗入疮，毒攻心欲死者，烧粟干灰淋汁浸洗，出白沫乃毒去也。食马肉毒发而心闷者，饮清酒则解。饮浊酒则加，或饮芦根汁、或嚼杏仁、或煎甘草汤解之。中马肝毒者，猪骨灰、牡鼠屎、豆豉、狗屎灰、人头垢并水服可解。中疔疥马毒者，泽兰根汁、猪牙灰、甘菊根汁俱水服，或生菖蒲酒解之。马食杜蘅善走，食稻足重，食鼠屎腹胀，食鸡粪生骨眼。以僵蚕、乌梅拭牙，则不食，得桑叶乃解。

　　挂鼠野狼皮于槽，亦不食。遇死马骨，则不行。以猪槽饲马、锻石泥马槽、马汗着门并令马落驹。系猕猴于厩，辟马病。马头骨埋于午地，宜蚕。浸于上流，绝水蜞虫。

　　驴肉 味甘性平。与荆芥茶相反，同食杀人。同凫茈食，令人筋急。多食动风，脂肥尤甚。屡试屡验。凡驴无故自死者、疫死者、力乏病死者并有毒，忌食。

　　疥癞及破烂瘦捐者，食之生疔肿。将热驴血和麻油一盏，搅去沫，煮熟成白色，亦一异也。妊妇食之，令子难产。勿同猪肉食，伤气。

　　骡肉 味辛苦，性温，有小毒。其性顽劣，肉不益人。多食令人健忘。妊妇食之难产。骡大于驴，而健于马，其力在腰，其后有锁骨不能开，故不孳乳。牡驴交马而生者骡也。牡马交驴而生者为 。牡驴交牛而生者，为 。牡牛交驴而生者，为HT HT 。牡牛交马而生者，为驱 。今俗通呼为骡矣。

　　鹿肉 味甘性温。二月至八月不可食，发冷痛。白臆者、豹文者并不可食。

　　鹿肉脯炙之不动、及见水而动、或曝之不燥者并杀人。同雉肉、蒲白、 鱼、 鱼、鸡肉、生菜、鲫鱼、 食，发恶疮。《礼记》云：食鹿去胃，鹿茸不可以鼻嗅之，中有小白虫，视之不见，入人鼻必为虫颡，药不及也。不可近丈夫阴，令痿。鹿脂亦不可近阴。久食鹿肉，服药必不得力，为其食解毒之草故也。勿同猪肉食。

　　麋肉 味甘性温。多食令人弱房，发香港脚。妊妇食之，令子目病。不可合猪肉、雉肉、 鱼、鸡肉、菰蒲食，发痼疾。同虾及生菜、梅、李食，损男子精气。麋脂不可近阴，令痿。亦不可同桃李食。淮南子云：孕妇见麋，生子四目。

　　虎肉 味酸，作土气，性热。正月食虎伤神。热食虎肉，伤人齿。多有药箭伤者，食者慎之。虎鼻悬门中，次年取熬作屑，与妇食之，便生贵子。勿令人及妇知，知则不灵。虎豹皮上睡，令人神惊。其毛入疮有大毒。虎骨勿用中毒药箭者，能伤人也。虎夜视，一目放光，一目看物。声吼如雷，风从而生，百兽震恐。立秋始啸，仲冬始交，虎不再交。孕七月而生，虎生三子，一为豹。其搏物三跃不中，则 之。

　　食狗则醉，闻羊角烟则走，恶其臭也。虎害人兽，而 鼠能制之。智无大小也。

　　豹肉 味酸，性微温。正月勿食，伤神损寿。豹肉令人志性粗豪，食之便觉，少顷消化乃定，久食亦然。豹脂合生发药，朝涂暮生。广西南界有 腊虫，食死人尸，不可驱逐，以豹皮覆之，则畏而不来。

　　野猪肉 味甘性平。多食微动风疾，不可同回鱼、 鱼食。青蹄者不可食，服巴豆药者忌之。岭南一种懒妇，似山猪而小，善害田禾。唯以机轴纺织之器，置田所，则不复近也。

　　豪猪肉 味甘，性大寒，有毒。不可多食，发风令人虚羸，助湿冷病。

　　驼肉及峰脂 味甘性温。能知泉源水脉风候，凡伏流人所不知，驼以足踏处，即得之。流沙夏多热风，行旅遇之即死。风将至，驼必聚鸣，埋口鼻于沙中，人以为验也。其卧而腹不着地，屈足露明者，名明驼，最能行远。驼粪亦直上如野狼烟。

　　驼黄味苦性平，微毒。似牛黄而不香，戎人以乱牛黄，而功不及之。

　　熊肉 味甘性平。十月食之伤神。患寒热积聚痼疾者食之，令终身不除也。熊脂味甘，性微寒。寒月则有，夏月则无之。然灯烟损人眼，令失光明。熊掌难 ，得酒醋水三件同煮熟，即大如皮 ，且易软也。熊胆春近首，夏在腹，秋在左足，冬在右足。熊行山中，必有 伏之所，谓之熊馆。性恶秽物及伤残，捕者置此物于穴，则合穴自死。或为棘刺所伤，出穴爪之至骨，即毙也。

　　山羊肉 味甘性热。疫病后忌食。妊娠食之，令子多病，肝尤忌之。

　　羚羊肉 味甘性平。其角能碎佛牙、貘骨、金刚石。烧烟走蛇虺也。

　　麂肉 味甘性平。多食发痼疾。妊妇食之，令胎堕。

　　 肉 味甘性温。十二月至七月食之动气，多食发消渴及痼疾，瘦恶者勿食。

　　同鸽食成瘕，同梅李、生菜、虾食，并能病患。凡人心胆粗豪者，以其心肝食之，即减，胆小者食之，愈怯。

　　香 肉 味甘性温。蛮人食之，不畏蛇毒。脐名麝香。忌大蒜。麝不可近鼻，有白虫入脑，患癞。久带其香透关，令人成异疾。能堕胎，消瓜果食积，辟蛇。

　　猪獾肉 味甘酸，性平。其耳聋，见人乃走，能孔地食虫蚁瓜果。其肉带土气。

　　狗獾性味与 相同， 即猪獾。

　　兔肉 味甘辛，性寒。同白鸡肉及肝心食，令人面黄。同獭肉食，成遁尸病。

　　与姜橘同食，令人心痛霍乱。忌同鹿肉、鳖肉、芥菜及子末食。十一月至七月食之，伤神气。兔死而眼合者杀人。食兔髌，多令人面生髌骨。《内则》云：食兔去尻，不利人也。妊妇不可食，令子缺唇，主逆生。兔尻有孔，子从口出，故妊妇忌之，非独为缺唇也。久食绝人血脉，损元气阳事，令人痿黄。兔肝亦勿与鸡芥、胡桃、柑橘同食。

　　山獭肉 不宜食。其阴茎为补助要药，骨解药毒，研少许敷之立消。

　　水獭肉 味甘咸，性寒。多食消男子阳气。勿同橙橘、鸡肉、鸡子、兔肉食。

　　其肝有毒。诸畜肝皆有定数，唯獭肝一月一叶，十二月十二叶，其间又有退叶。或云獭无雌，以 为匹，故猿鸣而獭候。

　　象肉 味甘淡，性平。多食令人体重。象具百兽肉，唯鼻是其本肉。象胆干了，上有竹文斑光腻。春在前左腿，夏在前右腿，秋在后左腿，冬在后右腿。牙近鼠类，鼠皮则裂。世人知然犀可见水怪，而不知沉象可驱水怪。夏月合药，宜置象牙于傍。

　　合丹灶以象牙夹灶，得雷声乃能发光。

　　豺肉 味酸性热，有毒。食之损人精神，消人脂肉，令人瘦。

　　野狼肉 味酸性热。《内则》云：食野狼去肠，不利人也。其粪烧烟直上。

　　狐肉 味甘性温，有小毒。《礼记》云：食狐去首，为害人也。人卒暴亡，即取雄狐胆，温水研灌，入喉即活。移时者无及矣。

　　狸肉 味甘性温。正月勿食，伤神。反藜芦、细辛。食狸去正脊，不利于人。

　　狸类甚多，性味相同。

　　家猫肉 味甘酸，性温。肉味不佳，亦不入食品。畜之者以虎形利齿，尾长腰短，目如金银，上 多棱者为良。其睛可定时辰，子午卯酉如一线，寅申巳亥如满月，辰戌丑未如枣核也。其鼻端常冷，唯夏至一日则暖。性畏寒，不畏暑，能画地卜食，随月旬上下啮鼠，其孕两月而生。猫有病，以乌药水灌之，可愈也。

　　貉肉 味甘性温。貉逾汶即死，土气使然也。其耳亦聋，与獾 性味相同。

　　野马肉 味甘性平，有小毒。食之无益。如家马肉，但落地不沾沙耳。

　　犀肉 味苦酸咸，性寒。妊妇勿服。能消胎气。凡蛊毒之乡，饮食中以角搅之，有毒则生白沫，以之煮毒药，则无毒也。忌盐。

　　老鼠肉 味甘性热。误食鼠骨，能令人瘦。鼠涎有毒，若饮食收藏不密，涎坠其中，食之令人生鼠 ，或发黄如金。鼠粪有小毒，食中误食，令人目黄成疸。被鼠食残之物，人忌食之。

　　土拨鼠肉 味甘性平。虽肥而煮之无油味。多食难克化，微动风。

　　貂鼠肉 味甘性平。其毛皮寒月服之，得风更暖，着水不濡，得雪即消，拂面如焰。尘沙迷目，拭眯即出。近火则毛易脱。

　　黄鼠肉 味甘性平。昔为上供，今不甚重之。多食能发疮。

　　黄鼠野狼肉 味甘 臭，性温，有小毒。不堪食。

　　 肉 味甘性平。误食其骨，令人瘦劣。诸节渐小。

　　诸肉有毒 六畜自死首北向、诸畜带龙形、六畜自死口不闭、六畜疫病疔疥死、兽歧尾、诸兽赤足、诸畜肉中有米星、兽并头、禽兽肝青、诸兽中毒及药箭死、脯沾屋漏、米瓮中肉脯、六畜肉热血不断、祭肉自动、诸肉经宿未煮、六畜五脏着草自动、脯 不燥、生肉不敛水、六畜肉得咸酢不变色、肉煮熟不敛水、肉煮不熟、六畜肉堕地不沾尘、肉落水浮、肉汁器盛闭气，乳酪煎脍、六畜肉与犬不食者，以上并不可食，杀人。轻则病患，生痈肿疔毒。诸脑损阳滑精。经夏臭脯痿人阴，成水病。诸脂然灯损目。食本生命肉，令人神魂不安。春不食肝，夏不食心，秋不食肺，冬不食肾，四季不食脾。

　　解诸肉毒 伏龙肝末、本畜干屎末、黄柏末、赤小豆烧末、东壁土末、头垢一钱起死人，白扁豆末并水服。饮人乳汁，豆豉汁服之，亦能解之。药箭毒，以大豆煎汁或盐汤。食肉不消，还饮本汁，或食本兽脑即消。

　　
