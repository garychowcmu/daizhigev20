

　　本草从新 清 吴仪洛

　　原序

　　余先世藏书最伙。凡有益于民用者。购之尤亟。以故岐黄家言。亦多海内希见之本。余自髫年。习制举业时。即旁览及焉。遇有会意。辄觉神情开涤。于是尽发所藏而精绎之。迄今四十年矣。夫医学之要。莫先于明理。其次则在辨证。其次则在用药。理不明。证于何辨。证不辨。药于何用。故拙着医学十种。其一曰：一源必彻。其二曰：四诊须详。于经义病情。

　　必斟酌群言。而期于至当也。而又念天之生药。凡以济斯人之疾苦者也。有一病，必有一药。

　　用眩。凡药皆可伤人。况于性最偏驳者乎。自来注本草者。古经以下。代有增订。而李氏纲目为集大成。其征据该洽。良足补尔雅诗疏之缺。而以备医学之用。或病其稍繁。踵之者、有缪氏之经疏。不特着药性之功能。且兼言其过劣。其中多所发明。而西昌喻嘉言。颇有异议。最后新安汪氏。祖述二书。着备要一编。卷帙不繁。而采辑甚广。宜其为近今脍炙之书也。独惜其本非岐黄家。不临证而专信前人。杂采诸说。无所折衷。未免有承误之失。余不揣固陋。取其书重订之。因仍者半。增改者半。旁掇旧文。参以涉历。以扩未尽之旨。书成。名曰本草从新。付之剞劂。庶几切于时用。而堪羽翼古人矣乎。其余数种。将次第刊布。与有识者商之。

　　乾隆丁丑岁三月上巳日澉水吴仪洛遵程书于硖川之利济堂

　　本草从新凡例

　　一 注本草者。当先注明其所以主治之由。与所以当用之理。使读之者有义味可咀嚼也。

　　兹集药性病情。互相阐发。庶便资用。若每处皆释。则重复烦琐。反生厌渎。故前后间见。

　　或因药论辨。读者汇观而统会之可也。

　　一 上自神农本草经。以至李氏纲目。俱递有收载。自纲目以后。收载绝少。如燕窝之类。

　　一 自古本草以至近今本草。俱有是名。而今并无是药者。如预知子之类。俱为削去。

　　一 药品主治。诸家析言者少。统言者多。如治痰之药。有治湿痰者。有治燥痰者。诸书第以除痰概之。头痛之药。有治内伤头痛者。有治外感头痛者。诸书惟言治头痛而已。此皆相反之证。未可混施。举此二端。其余可以类推矣。又止言某病宜用。而不言某病忌用。

　　均属缺略。兹集并加详注。庶无贻误。

　　一 每药先辨其气味、形色。次着其所入经络。乃为发明其功用。而以主治之证。具列于后。其所以主治之理。即在前功用之中。不能逐款细注。读者详之。

　　一 徐之才曰。药有宣、（上升下行、曰宣）、通、补、泻、涩、滑、燥、湿、（即润也）、轻、重十种。是药之大体。而本经不言。后人未述。凡用药者。审而详之。则靡所失遗矣。

　　今为分阐。以标于本药之上。（此十剂也、陶隐居多寒热二剂、兹不具述、然本集燥剂、即陶氏之热剂、而通剂、乃徐氏之燥剂也。）一 药品主治。已注明某脏某腑者。则不更言入某经络。以重复无用也。

　　一 阴、阳、升、降、浮、沉。已详于药性总义中。故每品之下，不加重注。

　　一 采用诸书。悉标其名氏。使知为先哲名言。有可考据也。间有删节数行数句者。以限于尺幅也。有增改数句数字者。务畅其文义也。其间广搜博采。义图贯通。取要删繁。词归雅饬一 凡假药不可不辨。如花草子、伪沙苑蒺藜。香栾、伪枳实枳壳之类。始则以伪乱真。

　　渐一 同是药名。而力量浓薄悬殊。性味优劣迥别。如野白术与种白术、并江西白术之类。

　　至一 本药而杂别种在内。用者即不能取效。如肆中柴胡。夹杂白头翁、小前胡、远志苗、丹参等于内。不细为拣去。不唯无益。而反有害矣。亦断不可不正之。

　　一 药品修治。必须如法。今肆中熟地黄用煮。菟丝饼加面之类。制治乖方。断不可用。

　　俱为正之。

　　一 凡可以救荒者。收载稍繁。以其有裨于生成之实用也。

　　一 养生与治病。食物之宜否。关系非细。故收载不厌其繁。

　　药性总义

　　凡酸属木、入肝。苦属火、入心。甘属土、入脾。辛属金、入肺。咸属水、入肾。此五味之义也。

　　凡青属木、入肝。赤属火、入心。黄属土、入脾。白属金、入肺。黑属水、入肾。此五色之义也。

　　凡酸者。能涩、能收。苦者。能泻、能燥、能坚。甘者。能补、能和、能缓。辛者。能散、能润、能横行。咸者。能下、能 （音软）坚。淡者。能利窍、能渗泄。此五味之用也。

　　凡寒热温凉。气也。酸苦甘辛咸淡。味也，气为阳，味为阴。（气无形而升、故为阳、味有质而降、故为阴。）气浓者。为纯阳。薄为阳中之阴。味浓者。为纯阴。薄为阴中之阳。气薄则发泄。浓则发热。（阳气上行、故气薄者、能泄于表、浓者、能发热。）味浓则泄。薄则通。（阴味下行、故味浓者、能泄于下、薄者、能通利。）辛甘发散为阳。酸苦涌（ 同）、泄为阴。（辛散、甘缓、故发肌表、酸收、苦泄、故为吐泻。）咸味涌泄为阴。淡味渗泄为阳。轻清升浮为阳。重浊沉降为阴。清阳出上窍。（本乎天者亲上、上窍七、谓耳目口鼻。）浊阴出下窍。（本乎地者亲下、下窍二、谓前后二阴。）清阳发腠理。（腠理肌表也、阳升散于皮肤、故清阳发之。）浊阴走五脏。（阴受气于五藏、故浊阴走之。）清阳实四肢。（四肢为诸阳之本、故清阳实之。）浊阴归六腑。（六腑传化水谷、故浊阴归之。）此阴阳之义也。

　　凡轻虚者浮而升。重实者沉而降。味薄者升而生。（象春。）气薄者降而收。（象秋）、气浓者浮而长。（象夏）、味浓者沉而藏。（象冬）、味平者化而成。（象土。）气浓味薄者浮而升。味浓气薄者沉而降。气味俱浓者能浮能沉。气味俱薄者可升可降。酸咸无升。辛甘无降。寒无浮。热无沉。此升降浮沉之义也。（李时珍曰：升者引之以咸寒、则沉而直达下焦、沉者引之以酒、则浮而上至巅顶、一物之中、有根升梢降、生升熟降者、是升降在物、亦在人也。凡根之在土中者、半身以上则上升、半身以下则下降、虽一药而根梢各别、用之或差、服亦罔效。）凡质之轻者上入心肺。重者下入肝肾。中空者发表。内实者攻里。为枝者达四肢。为皮者达皮肤。为心为干者。内行脏腑。枯燥者入气分。润泽者入血分。此上下内外。各以其类相从也。

　　凡色青、味酸、气臊。（臊为木气所化。）性属木者。皆入足厥阴肝。足少阳胆经。（肝与胆相表里、胆为甲木、肝为乙木。）色赤、味苦、气焦。（焦为火气所化。）性属火者。皆入手少阴心。手太阳小肠经。（心与小肠相表里、小肠为丙火、心为丁火。）色黄、味甘、气香。

　　（香为土气所化。）性属土者。皆入足太阴脾。足阳明胃经。（脾与胃相表里、胃为戊土、脾为己土。）色白、味辛、气腥。（腥为金气所化。）性属金者。皆入手太阴肺。手阳明大肠经。（肺与大肠相表里、大肠为庚金、肺为辛金。）色黑、味咸、气腐。（腐为水气所化）。性属水者。皆入足少阴肾。足太阳膀胱经。（肾与膀胱相表里、膀胱为壬水、肾为癸水、凡一脏配一腑、腑皆属阳、故为甲、丙、戊、庚、壬、脏皆属阴、故为乙、丁、己、辛、癸也。）十二经中。惟手厥阴心包络。手少阳三焦经。无所主。其经通于足厥阴、少阳。厥阴主血。

　　诸药入厥阴血分者。并入心包络。少阳主气。诸药入胆经气分者。并入三焦。命门相火。

　　散行于胆、三焦、心包络。故入命门者。并入三焦。此诸药入诸经之部分也。人之五脏。应五行金木水火土。子母相生。经曰。虚则补其母。实则泻其子。又曰。子能令母实。如肾为肝母。心为肝子。故入肝者。并入肾与心。肝为心母。脾为心子。故入心者。并入肝与脾。

　　心为脾母。肺为脾子。故入脾者。并入心与肺。脾为肺母。肾为肺子。故入肺者。并入脾与肾。肺为肾母。肝为肾子。故入肾者。并入肺与肝。此五行相生。子母相应之义也。

　　凡药各有形性气质。其入诸经。有因形相类者。（如连翘似心而入心、荔枝核似睾丸而入肾之类。）有因性相从者。（如润者走血分、燥者入气分、本乎天者亲上、本乎地者亲下之类。）有因气相求者。（如气香入脾、气焦入心之类。）有因质相同者。（如头入头、干入身、枝入肢、皮行皮、又如红花苏木、汁似血而入血之类。）自然之理。可以意得也。

　　有相须者。同类而不可离也。（如黄柏、知母、破故纸、胡桃之类。）为使者。我之佐使也。

　　恶者。夺我之能也。畏者。受彼之制也。反者。两不可合也。杀者。制彼之毒也。此异同之义也。

　　肝苦急。急食甘以缓之。（肝为将军之官、其志怒、其气急、急则自伤、反为所苦、故宜食甘以缓之、则急者可平、柔能制刚也。）肝欲散。急食辛以散之。以辛补之。以酸泻之。（木不宜郁、故欲以辛散之、顺其性者为补、逆其性者为泻、肝喜散而恶收、故辛为补而酸为泻。

　　）心苦缓。急食酸以收之。（心藏神、其志喜、喜则气缓、而心虚神散、故宜食酸以收之。）心欲 。急食咸以 之，用咸补之，以甘泻之。（心火太过、则为躁越、故急宜食咸以 之、盖咸从水化、能相济也、心欲 、故以咸 为补、心苦缓、故以甘缓为泻。）脾苦湿。急食苦以燥之。（脾以运化水谷、制水为事、湿胜则反伤脾土、故宜食苦以燥之。）脾欲缓。急食甘补之。（脾贵充和温浓、其性欲缓、故宜食甘以缓之、脾喜甘而恶苦、故苦为泻、而甘为补也。）肺苦气上逆。急食苦以泄之。（肺主气、行治节之令、气病则上逆于肺、故急宜食苦以降泄之、）肺欲收。急食酸以收之。用酸补之。以辛泻之。（肺应秋气、主收敛、故宜食酸以收之、肺气宜聚不宜散、故酸收为补、辛散为泻。）肾苦燥。

　　急津液。通气也。（肾为水脏、藏精者也、阴病者苦燥、故宜食辛以润之、盖辛从金化、水之母也、其能开腠理、致津液者、以辛能通气也、水中有真气、惟辛能达之、气至水亦至、故可以润肾之燥。）肾欲坚。急食苦以坚之。用苦补之。以咸泻之。（肾主闭藏、气贵周密、故肾欲坚、宜食苦以坚之也、苦能坚、故为补、咸能 坚、故为泻。

　　）此五脏补泻之义也。

　　酸伤筋。（酸走筋、过则伤筋而拘挛。）辛胜酸。（辛为金味、故胜木之酸、）苦伤气。（苦从火化、故伤肺气、火克金也、又如阳气性升、苦味性降、气为苦遏、则不能舒伸、故苦伤气、）咸胜苦。（咸为水味、故胜火之苦、按气为苦伤、而用咸胜之、此自五行相制之理、若以辛助金而以甘泄苦、亦是捷法、盖气味以辛甘为阳、酸苦咸为阴、阴胜者制之以阳、阳胜者制之以阴而其中宜否、则在乎用之权变尔。）甘伤肉。酸胜甘。（酸为木味、故胜土之（辛能散气、故伤皮毛。）苦胜辛。（苦为火味、故胜金之辛。）咸伤血。（咸从水化、故伤心血、水胜火也、食咸则渴、伤血可知。）甘胜咸。（甘为土味、故胜水之咸。

　　）此五行相克之义也。

　　辛走气。气病无多食辛。（五味论曰：多食之、令人洞心、洞心、透心若空也。）咸走血。

　　血病无多食咸。（血得咸、则凝结而不流、五味论曰：多食之、令人渴。）苦走骨。骨病无多食苦。（苦性沉降、阴也、骨属肾、亦阴也、骨得苦则沉阴欲盛、骨重难举矣、五味论曰：多食之、令人变呕。）甘走肉。肉病无多食甘。（甘能缓中、善生胀满、五味论曰：多食之、令人心， 心、心闷也。）酸走筋。筋病无多食酸。（酸能收缩、筋得酸则缩、五味论曰：多食之、令人癃，癃、小便不利也。）此五病之所禁也。

　　多食咸。则脉凝泣（涩同）而变色。（水能克火、故病在心之脉与色也、五味篇曰：心病禁咸。）多食苦。则皮槁而毛拔。（火能克金、故病在肺之皮毛也、五味篇曰：肺病禁苦。）多食辛。则筋急而爪枯。（金能克木、故病在肝之筋爪也、五味篇曰：肝病禁辛。）多食酸。则肉胝（音支） （音绉）而唇揭。（胝、皮浓也；手足胼胝之谓、木能克土、故病在脾之肉与唇也；五味篇曰：脾病禁酸。）多食甘。则骨痛而发落。（土能克水，故病在肾之骨与发也。五味篇曰：肾病禁甘。）此五味之所伤也。

　　风淫于内。治以辛凉。佐以苦甘。以甘缓之。以辛散之。（风为木气、金能胜之、故治以辛凉。过于辛、恐反伤其气、故佐以苦甘、苦胜辛、甘益气也、木性急、故以甘缓之、风邪胜、故以辛散之。）热淫于内。治以咸寒。佐以甘苦。以酸收之。以苦发之。（热为火气、水能胜之、故治以咸寒、佐以甘苦、甘胜咸、所以防咸之过也、苦能泄、所以去热之实也。热盛于经而不敛者、以酸收之、热郁于内而不解者、以苦发之。）湿淫于内。治以苦热。佐以酸淡为土气、燥能除之、故治以苦热、酸从木化、制土者也、故佐以酸淡、以苦燥之者、苦从火化也、以淡泄之者、淡能利窍也。）火淫于内。治以咸冷。佐以苦辛。以酸收之。以苦发之。（相火、畏火也、故宜治以咸冷、苦能泄火、辛能散火、故用以为佐、酸收苦发、义与上文热淫同治。）燥淫于内。治以苦温。佐以甘辛。以苦下之。（燥为金气、火能胜之、治以苦温、苦从火化也、佐以甘辛、木受金伤、以甘缓之、金之正味、则邪实于内、故当以苦下之。）寒淫于内。治以甘热。佐以苦辛。

　　以咸泻之。以辛润之。以苦坚之。（寒为水气、土能制水、热能胜寒、故治以甘热、甘从土化、热从火化也、佐以苦辛等义、如藏气法时论曰：肾苦燥、急食辛以润之、肾欲坚、急食苦以坚之、用苦补之、咸泻之也。）此六淫主治。各有所宜也。

　　凡药须俟制焙毕。然后秤用。不得生秤。湿润药皆先增分两。燥乃秤之。

　　凡酒制升提。姜制温散。入盐走肾而软坚。用醋注肝而收敛。童便除劣性而降下。米泔去燥性而和中。乳润枯生血。蜜甘缓益元。陈壁土藉土气以补中州。面煨曲制。抑酷性、勿伤上膈。黑豆甘草汤渍。并解毒、致令平和。羊酥猪脂涂烧。咸渗骨。容易脆断。去穣者免胀。

　　去心者除烦。此制治各有所宜也。（本草所谓黑豆乌豆、皆黑大豆也、苏颂曰：紧小者为雄、入药尤佳、宗 曰：小者力更佳、皆谓黑大豆中之较小者、非世俗所称马料豆也、世俗所谓马料豆、即 豆也、 豆性温热、味涩劣、乃豆中最下之品、以其野生、价最贱、北方甚多、故喂马用之、盖凡豆皆可作马料、而莫有如此豆之价廉也、今药肆中煮何首乌、不用黑大豆而用 豆、甚谬、并有将煮过首乌之 豆、伪充淡豆豉、尤属可笑。市医每有以豆皮加入煎剂者、不知黑大豆之皮有可用、 豆之皮无可用也、因时珍混注 豆即小黑豆、以致后人多误。）用药有宜陈久者。（收藏高燥处、又必时常开看、不令霉蛀。）有宜精新者。如南星、半夏、麻黄、大黄、木贼、棕榈、芫花、槐花、荆芥、枳实、枳壳、橘皮、香栾、佛手柑、山茱萸、吴茱萸、燕窝、蛤蚧、沙糖、壁土、秋石、金汁、锻石、米、麦、酒、酱、醋、茶、姜、芥、艾、墨、蒸饼、诸曲、诸胶之类。皆以陈久者为佳。或取其烈性减。或取其火气脱也。

　　（微火、令小沸、不得过七日、若日数多、火气太重、虽陈之至久、火气终不能脱、服之不惟无益、反致助火伤阴也。煎膏子亦宜微火、并不可久煎。阴虚有火之人、一应药饵食物、最忌煎炒、修合丸子、宜将药切绝薄片子、蒸烂熟、捣为丸、若用火制焙、不但不能治病、反致发火伤阴、旧疾必更作也。）余则俱宜精新。若陈腐而欠鲜明。则气味不全。服之必无效。唐耿 诗云。朽药误新方。正谓是矣。此药品有新陈之不同。用之贵各得其宜也。

　　卷一草部

　　山草类

　　卷一草部

　　人参

　　大补元气、生阴血、亦泻虚火。

　　甘温微苦。大补肺中元气。（李东垣用药法象曰：肺主气、肺气旺则脏腑之气皆旺、精自生而形自盛。十剂曰：补可去弱、人参羊肉之类是也、人参补气、羊肉补形。）泻火。（东垣曰、参 甘草、退火之圣药、按烦劳则虚而生热、得甘温以益元气、而虚热自退、故亦谓之泻。）除烦，生津止渴，开心益智。（心气强、则善思而多智。）聪耳明目。（洗与服俱佳。）安精神。定魂魄。止惊悸。通血脉。（气行则血行。）破坚积。（气运则积化。）消痰水。（气旺则痰行水消。）气壮而胃自开。气和而食自化。治虚劳内伤。（伤于七情六欲、饮食作劳为内伤、宜养正、伤于风寒暑湿燥火为外感、宜祛邪、如发热证、外感则发热无间、内伤则时热时止、恶寒证、外感虽絮火不除、内伤则得暖便减、头痛证、外感则常痛不休、内伤则时痛时止、外感则手背热、内伤则手心热、外感则鼻塞不通、内伤则口淡无味。）发热自汗。（自汗属阳虚、宜参 补气、亦有因肺热汗多者、服参 汗必更多、宜清热而兼养血、汗自止矣。凡外感风邪、每多发热自汗、脉必浮缓、而外证亦自可辨。）虚咳喘促。（陈嘉谟本草蒙筌曰：咳有肺热还伤肺之句、唯言寒热、不辨虚实、若肺中实热者忌之、虚热者、服之何害。）心腹寒痛。（方书谓痛无补法、以其气实也、若虚寒作痛、急宜用之矣。）伤寒。（庸浅之辈、不察虚实、但见发热、动手便攻、且曰伤寒无补法、独不观仲景伤寒论、立三百九十七法、而治虚寒者、一百有奇、垂一百一十三方、而用人参附子者、五十有奇乎。

　　）瘟疫。（瘟疫病、阳脉濡弱、正虚也、阴脉弦紧、邪实也、正虚邪实、则一团毒邪内炽、莫能解散、病固缠身为累、而冬不藏精之人、触其气者、染之尤易、所以发表药中、宜少用人参三、五、七分、以领出其邪、喻嘉言寓意草中、论之甚详。）呕哕反胃。 疟泻痢。（皆理胃培脾之功。唯肺遗热于大肠、而为泻痢、虽日久、宜清肺之化源、及风入肠胃、而致久泻久痢、宜祛风邪从肌表出、俱忌用。）淋沥。（肺气化、则溺行而不频数。）胀满。（皇甫嵩本草发明云：胸膈逆满、宜补之而胀自除、经所谓塞因塞用也、俗医泥于作饱不敢用、不知少用反滋壅、多用则宣通、补之正所以导之也。）多梦纷纭。离魂异疾。（有人觉卧则身外有身、一样无别、盖卧则魂归于肝、此由肝虚邪袭、魂不归舍、病名离魂、夏子益奇疾方、同龙齿赤茯苓朱砂各一钱、临睡煎服、三服愈。）妊娠吐水。（酸心腹痛、不能饮食、惠民和剂局方、炮姜等分为末、生地黄汁和丸桐子大、每服五十丸、米汤下。）胎产诸虚。小儿慢惊。痘科险证。（凡痘证颜色娇红、而不苍老、或顶陷、或皮薄浆清、或痒塌泄泻、俱属气虚、宜用。若因肺热、浆不大行、及靥后难脱者、均忌、泄泻由于肺热者、亦忌之。）外科阴毒。（痈疽出脓后收口、其效尤神、掺药用之亦妙。）因虚失血。（古人治大失血、脉芤洪者、并用人参、气旺则能摄血也、又凡血脱者、须益其气、盖血不自生、须得生阳气之药乃生、阳生则阴长之义也、若单用补血、无由而生矣、若火气方逆、血热妄行、则咸忌之）气虚甚者。浓煎独参汤进之。挟寒者。稍加附子。按人参功能在诸药之上。但闭气。肺有火热。及肺气不利者忌之。实表。表有邪者忌之。凡痧痘斑毒。欲出未出。但闷热而不见点。若误用之。以阻截其路。为祸尤烈。产辽东。宁古台出者。光红结实。船厂出者。空松铅塞。

　　并有糙有熟。宜隔纸焙用。忌铁。不宜见风日。茯苓为使。畏五灵脂。恶皂角、黑大豆、紫石英、人溲。反藜芦。（李言闻曰：东垣理脾胃、泻阴火、交泰丸内、用人参皂角、是恶而不恶也、古方疗月闭、四物汤加人参五灵脂、是畏而不畏也、又疗痰在胸膈、人参藜芦同用、而取其涌越、是激其怒性也、非洞奥达权者、不能知也。凡失血不止、人参和童便服、即止、因相恶而效更奇也。）参条（生津补气。）乃横生芦头上者。其力甚薄。止可用以调理常病。及生津止渴。其性横行手臂。凡指臂无力者。服之甚效。

　　参须（生津补气。）亦横生芦头上。而更细者。其性与参条同。而力尤薄。要知参条参须。

　　不过得参之余气。危险之证。断难倚仗。

　　太子参（大补元气。）虽甚细如参条。短紧坚实。而有芦纹。其力不下大参。

　　参芦（宣、涌吐、然亦有补性。）苦温涌吐。虚劳痰饮。（吴绶曰：人弱者、以参芦代瓜蒂、朱丹溪本草补遗曰：人参入手太阴、补阳中之阴、芦则泻太阴之阳、亦犹麻黄苗能发汗、根能止汗也、痰在上膈、在经络、宜吐之、吐中就有发散之义、一妇因怒而病呃、作则举身跳动、昏不知人、乃痰因怒郁、气不得降、以参芦半两、逆流水煎饮之、大吐顽痰数碗、大汗昏睡而安、一人作劳发疟、服疟药变为热病、舌短痰嗽、六脉洪数而滑、此痰蓄胸中也、以参芦汤加竹沥、涌出顽痰三块、次与参 当归而安。）今东洋西洋。俱常用之。（又人参内有一种、白皮细长、名凤凰城、又有一种、皮糙体松、名泡头、东洋俱大行。）

　　参叶

　　大苦大寒。损气败血。其性与人参相反。且无用。所以从来本草内。俱不载。

　　卷一草部

　　珠儿参

　　补气、除肺火。

　　苦寒微甘。味浓体重。补肺降火。肺热者宜之。脏寒者服之。即作腹痛。郁火服之。火不透发。反生寒热。其性大约与西洋人参相同。不过清热之功。热去则火不刑金。而肺脏受益。

　　非真能补也。出闽中。须多去皮。再用滚水泡。以其苦劣之味在外皮。近中心则苦味减而稍甘。

　　卷一草部

　　党参

　　补中气、生津。

　　甘平补中。益气。和脾胃。除烦渴。中气微虚。用以调补。甚为平妥。按古本草云。参须上党者佳。今真党参久已难得。肆中所卖党参。种类甚多。皆不堪用。唯防风党参。性味和平硬纹者伪也。（白党、味微甘而甚淡、功力远不及尔。）

　　卷一草部

　　土人参

　　补肺气、通下行。

　　甘微寒。（蒸之极透、则寒性去。）气香味淡。性善下降。能伸肺经治节。使清肃下行。

　　补气生津。治咳嗽喘逆。痰壅火升。久疟淋沥。难产经闭。泻痢由于肺热。反胃噎膈由于燥涩。

　　凡有升无降之证。每见奇效。（其参一直下行、入土最深。）脾虚下陷。滑精梦遗。俱禁用。

　　以其下行而滑窍也。孕妇亦忌。出江浙。俗名粉沙参。（红党参、即将此参去皮净、煮极熟、阴干而成者、味淡无用。）

　　卷一草部

　　西洋人参

　　补肺降火。

　　苦寒微甘。味浓气薄。补肺降火。生津液。除烦倦。虚而有火者相宜。出大西洋佛兰西。

　　（形似辽东糙人参、煎之不香、其气甚薄、禁忌与珠参同。）

　　卷一草部

　　北沙参

　　补阴、清肺火。

　　甘苦微寒。味淡体轻。专补肺阴。清肺火。治久咳肺痿。金受火刑者宜之。寒客肺中作嗽者勿服。（人参补五脏之阳、沙参补五脏之阴、肺热者用之。）白实长大者良。恶防己。反藜芦。（肺热咳嗽者、用沙参半两、水煎服之、甚效。）

　　南沙参

　　（补阴、清肺火。）功同北参，而力稍逊。色稍黄。形稍瘦小而短。近有一种味带辣者。不可用。（产亳州。）

　　卷一草部

　　空沙参

　　即荠 。寒利肺、甘解毒。

　　甘淡微寒。解百药毒。利肺气。和中明目。主咳嗽消渴强中。（茎长兴盛、不交精液自出、谓之强中。）疮毒疔肿。（李时珍本草纲目曰：荠 寒而利肺、甘而解毒、乃良品也、而世不知用、惜哉。人参、党参、土人参、洋参、荠 、沙参、桔梗相似、不可不辨、沙参体虚无心而味淡、荠 体虚无心而味甘、桔梗体坚有心而味苦、党参体实有心而味甘、土人参体实有心而味甘淡、人参体实有心而味甘、微带苦、自有余味、洋参虽似糙参、但气不香尔。）即甜桔梗。（乃桔梗之一类二种。）

　　卷一草部

　　甘草

　　有补有泻、能表能里、可升可降、生阴血。

　　味甘。生用气平。补脾胃不足。而泻心火。（能生肺金。）炙用气温。补三焦元气。而散表寒。入和剂则补益。入汗剂则解肌。（解退肌表之热。）入凉剂则泻邪热。入峻剂则缓正气。（姜附加之、恐其僭上、硝黄加之、恐其峻下、皆缓之之意。）入润剂则养阴血。能协和诸药。使之不争。生肌止痛。（脾主肌肉、甘能缓痛。）通行十二经。解百药毒。故有国老之称。

　　疗诸痈肿疮疡。惟中满证忌之。（甘令人满、然亦有生用为泻者、以其能引诸药至于满所、经云：以甘补之、以甘泻之是已、故陶隐居名医别录、甄权药性论并云除满、脾健运、则满除也。又甘草得茯苓、则不资满而反泄满、故云：下气除满、仲景有甘草泻心汤、治痞满。

　　）大而结者良。出大同。名粉草。（弹之有粉出。）细者名统草。补中炙用。宜大者。泻火生用。宜细者。（去外赤皮。）甘草头。（宣、涌吐。）消肿导毒。（在上部者效。）宜入吐药。

　　甘草梢。（达茎中。）止茎中痛。淋浊证用之。（取其径达茎中也。）白术、苦参、干漆为使。

　　恶远志。反大戟、芫花、甘遂、海藻，然亦有并用者。（胡洽百病方、治痰癖、十枣汤加甘草、东垣治结核、与海藻同用、丹溪治劳瘵、与芫花同行、非妙达精微者、不知此理。）

　　卷一草部

　　黄精

　　平补气血而润。

　　甘平。补中益气。安五脏。益脾胃。润心肺。填精髓。助筋骨。除风湿。下三尸虫。以其得坤土之精粹。久服不饥。（气满则不饥。）却病延年。似玉竹而稍大。黄白多须。故俗呼为玉竹黄精。又一种似白芨。俗呼为白芨黄精。又名山生姜。恐非真者。去须。九蒸九晒用。（每蒸一次、必半日方透。）

　　卷一草部

　　萎蕤

　　即玉竹平补气血而润、去风湿。

　　甘平。补中益气。除烦渴。润心肺。治风淫湿毒。目痛 烂。（风湿。）寒热 疟。中风不能动摇。头痛腰痛。（凡头痛不止者、属外感、宜发散、乍痛乍止者、属内伤、宜补虚、又有偏头风、左属风与血虚、右属痰热与气虚、腰痛亦有肾虚、气滞、痰积、瘀血、风寒、湿热之不同、凡挟虚挟风湿者、宜葳蕤。）茎寒自汗。一切不足之证。用代参地。不寒不燥。大有殊功。去毛。蜜水或酒浸。蒸用。畏咸卤。熬膏良。（小便猝淋、葳蕤五钱、芭蕉根二座、水二盏、煎一盏、入滑石末一钱服。）

　　卷一草部

　　黄

　　补气固表、生亦泻火、生阴血。

　　甘温。生用固表。无汗能发。有汗能止。（丹溪曰：黄 大补阳虚自汗、若表虚有邪、发汗不出者、服此又能自汗。）温分肉。实腠理。补肺气。泻阴火。解肌热。炙用补中。益元气。温三焦。壮脾胃。（脾胃一虚、土不能生金、则肺气先绝、脾胃缓和、则肺旺而肌表固实、补中即所以固表也。）生血生肌。（气能生血、血充则肉长。）排脓内托。疮痈圣药。（毒气化则成脓、补气故能内托、痈疽不能成脓者、死不治、毒瓦斯盛而元气衰也、痘证亦然。）痘证不起。阳虚无热者宜之。（合人参、甘草、生姜为保元汤、治痘虚不起、或加芎 、官桂、糯米助之、王好古汤液本草曰：实卫气是表药、益脾胃是中州药、治伤寒尺脉不至、补肾元是里药、甄权谓其补肾者、气为水母也、日华大明本草谓其止崩带者、气旺则无陷下之患也、蒙筌曰：补气药多补血药、亦从而补气、补血药多、补气药亦从而补血、益气汤虽用当归、因势寡、功被参 所据、补血汤黄 数倍于当归、亦从当归所引而补血、补血汤、黄一两、当归二钱、气药多而云补血者、气能生血、又有当归为引也、为补药之长、故名耆。）形如箭竿者佳。绵软而嫩。无丫枝。（故又名绵 、切片、外白中黄、金井玉兰。五台、口 、皆不堪入药、入补中药。）捶扁，蜜炙。如欲其稍降。盐水炒。（有谓补肾及崩带淋浊药、宜盐水炒、汪 庵曰：此说非也、前证用黄 、非欲抑黄 使入肾也、取其补中升气、则肾受荫、而崩带淋浊之病自愈也、有上病下取、下病上取、补彼经而益及此经者、此类是酒炒亦可。茯苓为使。恶龟甲、白藓皮。畏防风。（东垣曰：黄 得防风、其功益大、乃相畏而更以相使也。）按黄 极滞胃口。胸胃不宽者勿用。实表。有表邪及表旺者勿用。助气。气实者勿用。多怒则肝气不和。亦禁用。阴虚者宜少用。恐升气于表。

　　而里愈虚尔。（用盐水炒、以制其升性、亦得。）熬膏良。

　　卷一草部

　　野白术

　　补气生血、健脾燥湿。

　　甘补脾。温和中。苦燥湿。（经曰：脾恶湿、急食苦以燥之。）本善补气。同补血药用。

　　亦能补血。（气能生血。）无汗能发。有汗能止。（发汗加辛散之味、止汗同 芍之类。）补脾则能进饮食。祛劳倦。（脾主四肢、虚则四肢倦怠。）止肌热。（脾主肌肉。）化症癖。症癖因脾虚不运者、宜用此以健脾、脾运则积化也。）和中则能已呕吐。定痛安胎。（得黄芩、清胎热、得艾、疗胎寒、得参、大补胎元之弱、盖胎系于脾、脾虚则蒂无所附、故易落。）燥湿则能利又生津、何也、汪机本草会编曰：脾恶湿、湿胜则气不得施化、津何由生、用白术以除其湿、则气得周流、而津液生矣。）止泄泻。化胃经痰水。（土旺自能胜湿。）理心下急满。（脾胃健于转输。）利腰脐血结。去周身湿痹。（二证皆湿停为患、湿去则安矣。）按白术赞云。味重金浆。芳逾玉液。百邪外御。六腑内充。盖甚言其功之广也。

　　肾虚者勿用。有火者宜生用。（寓意草中、载蒋中尊病伤寒、临危、求肉汁淘饭、食毕大叫一声而逝、门人问临危索饭之时、尚有法可救否、喻嘉言曰：独参汤可以救之、曾治一孕妇伤寒、表汗过后、忽唤婢作伸冤之声、知其扰动阳气、急迫无奈、令进参汤、不可捷得、遂将白术三两、熬浓汁一碗与服、即时安妥、凡力艰不能服参者、重用野术、颇可代之、下焦阴气不脱、而上焦阳气骤脱者、大能起死回生。）产于潜者最佳。今甚难得。即浙江诸山出者。俱可用。俗称为天生术。有鹤颈甚长。内有朱砂点。术上有须者尤佳。以其得土气浓。须乃其余气也。其次出宣歙者。名狗头术。冬月采者佳。用糯米泔浸。（借谷气以和脾。）陈壁土炒。（借土气以助脾。）或蜜水炒，人乳拌用。（润以制其燥。凡炒白术、止宜炒黄、若炒焦则气味全失。）熬膏良。

　　卷一草部

　　种白术

　　健脾燥湿。

　　止可用以调补常病之虚者。及病后调理脾胃。若生死关头。断难恃以为治。阴虚燥渴。

　　肝肾有筑筑动气者。勿服。产浙江台州燕山。亦以冬月采者为佳。并无鹤颈与须。反肥大于野术。熬膏良。（云术形长大、性燥劣、人或切片以杂之。）江西白术。其形甚小。与浙江野术相似。虽有鹤颈而甚短。其体坚实。其味苦劣。（如野术不可得、唯用台术为稳、余俱不可用。）

　　卷一草部

　　苍术

　　补脾燥湿、宣、升阳解郁。

　　苦温辛烈。燥胃强脾。发汗除湿。能升发胃中阳气。（上行雄壮、能除湿、治中气下陷、下安太阴、使邪气不入脾。）止吐泻。逐痰水。（许叔微本事方曰：苍术能破水饮之 囊、盖燥脾以去湿、崇土以补脾、方用苍术一斤、大枣五十枚、去皮捣、油麻半两、水二盏、研滤汁和实脾土、燥脾湿、是治痰之本。）消肿满。辟恶气。（为除邪气之上品、辟一切岚瘴邪恶鬼气、阴湿处焚之佳。）散风寒湿。为治痿要药。（阳明虚、则宗筋纵弛、带脉不引、故痿 、苍术阳明经药、经曰：治痿独取阳明、合黄柏为二妙散、加牛膝名三妙散。）又能总解痰、火、气、血、湿、食六郁。（丹溪曰：诸郁皆因传化失常、气不得升降、病在中焦、将欲升之、必先降之、将欲降之、必先升之、越鞠丸用苍术、香附、苍术、能径入诸经、疏泄阳明之湿、通行敛涩、香附乃阴中快气之药、一升一降、故郁散而平。）及脾湿下流。肠风带浊。（带浊赤者热伤血分、白者湿伤气分、并有寒热二证、亦有因痰而带柴。）燥结多汗者忌用。出茅山。坚小有朱砂点者良。糯米泔浸。焙干。同芝麻炒。以制其燥。二术皆防风、地榆为使。古本草不分苍白。陶隐居分两种。

　　始各施用。（因湿气身痛者、苍术泔浸、切、煎取浓汁、熬膏、白汤点服。）

　　卷一草部

　　桔梗

　　宣通气血、泻火散寒、载药上浮。

　　苦辛平。色白属金。入肺。（气分。）泻热。兼入手少阴心。足阳明胃经。开提气血。表散寒邪。清利头目咽喉。开胸膈滞气。凡痰壅喘促。鼻塞（肺气不利。）目赤。喉痹咽痛。（两少阴火。）齿痛（阳明风热）口疮。肺痈干咳。（火郁在肺。）胸膈刺痛。（火郁上焦。）腹痛肠鸣。（肺火郁于大肠。）并宜苦梗以开之。为诸药舟楫。载之上浮。能引苦泄峻下之剂。至于至高之分成功。（既上行而又能下气、何也、肺主气、肺金清肃、气自下行耳、枳桔汤治胸中痞满不痛、取其能通肺、利膈下气也、甘桔汤通治咽喉口舌诸病、取其苦辛散寒、甘平除热也。）去浮皮。泔浸。微炒。畏龙胆、白芨；忌猪肉。（本经、桔梗一名荠 、盖桔梗荠 乃一类、有甜苦二种、别录始分荠 条。）

　　卷一草部

　　天麻

　　宣、祛风。

　　辛温。入肝经气分。通血脉。疏痰气。治诸风眩掉。头旋眼黑。语言不遂。风湿 痹。

　　小儿惊痫。（诸风眩掉、皆属肝木、肝病不能荣筋、故见前证、天麻入厥阴而治诸疾、肝气和平、诸疾自瘳。）血液衰少。及非真中风者。忌用。（风药能燥血故也、按风药同养血药用、制其宣其滞也、古云：治风先治血、血行风自灭。）根类王瓜。茎名赤箭。明亮坚实者佳。湿纸包。煨熟。切片。酒浸一宿。焙。子名还筒子。定风补虚。

　　卷一草部

　　秦艽

　　宣、去风湿。

　　苦燥湿。辛散风。去肠胃之热。疏肝胆之气。活血荣筋。（风药中润剂、散药中补剂。）治风寒湿痹。（经曰：风寒湿三气杂至、合而为痹、风胜为行痹、寒胜为痛痹、湿胜为着痹、痹在于骨则体重、在脉则血涩、在筋则拘挛、在肉则不仁、在皮则寒。）通身挛急。潮热骨蒸。（时珍曰：手足阳明经药、兼入肝胆、阳明有湿、则手足酸痛寒热、有热则日晡潮热骨蒸、宋太宗太平圣惠方、治急劳烦热、秦艽柴胡各一两、甘草五钱为末、每服三钱、又方治小儿骨蒸潮热、食减瘦弱、秦艽甘草各一两、每服一二钱、钱乙小儿直诀、加薄荷五钱。）疸黄酒毒。肠风泻血。口噤牙痛。（齿下龈、属手阳明大肠经、张洁古珍珠囊曰：秦艽能去下牙痛、及本经风湿。）湿胜风淫之证。利大小便。（牛乳点服、兼治黄胆、烦渴便赤。）下部虚忌用。形作罗纹相交。长大黄白。左纹者良。菖蒲为使。畏牛乳。（一切疮口不合、秦艽为末掺之、效。）

　　卷一草部

　　柴胡

　　宣、发表和里、退热升阳、解郁调经。

　　苦微寒。味薄气升为阳。主阳气下陷。能引清气上行。而平少阳厥阴之邪热。（肝、胆、心包、三焦相火、时珍曰：行少阳黄芩为佐、行厥阴黄连为佐、宣畅气血。散结调经。人第知柴胡能发表、而不知柴胡最能和里。）为足少阳胆经表药。（胆为清净之腑、无出无入、其经在半表半里、法当和解、小柴胡汤之类是也、若病在太阳、服之太早、则引贼入门、若病入阴经、复服柴胡、则重虚其表、最宜详慎。）治伤寒邪热。痰热结实。心下烦热。诸疟寒热。（东垣曰：诸疟以柴胡为君、佐以引经之药、喻嘉言医门法律云：疟发必有寒有热、盖外邪伏于半表半里、适在少阳所主之界、入与阴争、阳胜则热、出与阳争、阴胜则寒、即纯热无寒为瘅疟温疟、寒多热少为牝疟、要皆自少阳而造其极偏、补偏救弊、亦必还返少阳之界、使少阳而兼他经则有之、谓他经而不涉少阳、则不成其为疟矣、脉纵屡迁、而弦之一字、实贯彻之也。）头眩呕吐。（邪在半表半里、则多呕吐。）目赤胸痞胁痛。

　　（凡胁病多是肝木有余、宜小柴胡汤加青皮川芎白芍。）口苦耳聋。（皆肝胆之邪。）热入血室。

　　（冲为血海、即血室也、男女皆有之、柴胡在脏主血、在经主气。）胎前产后诸热。小儿痘证。能散十二经疮疽血凝气聚。功同连翘。（连翘治血热、柴胡治气热、为小异。）阴虚火炎气升者。禁用。产江南古城山。名齐界面者佳。（定远县出者亦好。）外感生用。内伤升气酒炒用。凡治中及下降用梢。有汗咳者。蜜水拌炒。前胡、半夏为使。恶皂角。按柴胡所用甚多。今药客入山收买。将白头翁、丹参、小前胡、远志苗等俱杂在内。谓之统柴胡。药肆中俱切为饮片。其实真柴胡无几。须拣去别种。用净柴胡。苗、主治卒聋。捣汁频滴之。

　　银州柴胡

　　（宣、治劳热。）治虚劳肌热。骨蒸劳疟。热从髓出。小儿五疳羸热。根长尺余。微白。

　　卷一草部

　　前胡

　　宣、解表、泻下气、治风痰。

　　辛以畅肺。解风寒。甘以入脾。理胸腹。（气香。）苦泄厥阴（肝）之热。寒散太阳（膀胱）之邪。性阴而降。功颛下气。气下则火降而痰消。（气有余便是火、火则生痰。）能除实（热。）治痰热哮喘。咳嗽呕逆。痞膈霍乱。（乃手足太阴、阳明之药、与柴胡纯阳上升、入少阳、厥阴者不同。）无实热与外感者忌用。（柴胡前胡、均是风药、但柴胡性升、前胡性降为异、之。）味甘气香。性软。冬月采者良。内有硬者。名雄前胡。须拣去勿用。半夏为使。恶皂角。忌火。

　　卷一草部

　　独活

　　宣、理伏风、去湿。

　　辛苦微温。气缓善搜。入足少阴气分。（肾）以理伏风。治本经伤风头痛。头晕目眩。（宜与细辛同用。）风热齿痛。（文潞公药准、用独活地黄等分为末、每服三钱。）痉痫湿痹。（项背强直、手足反张曰痉、湿流关节、痛而烦、曰湿痹、风胜湿、故二活兼能去湿。）奔豚疝瘕。（肾积曰奔豚、风寒湿客于肾家所致、疝瘕亦然。）古方唯用独活。后人分二种。以形虚大。有臼如鬼眼。节疏色黄者。为独活。色紫节密。气猛烈者。为羌活。并出蜀汉。又云：自西羌来者。为羌活。（故又名胡王使者。喻嘉言曰：羌活之独本者、即真独活。）

　　卷一草部

　　羌活

　　宣、理游风、发表胜湿。

　　辛苦性温。气雄而散。味薄上升。入足太阳。（膀胱）以理游风。兼入足少阴、厥阴气分。（肾肝）泻肝气。搜肝风。治风湿相搏。本经头痛。（同川芎、治太阳少阴头痛、凡头痛多用风药、以巅顶之上、惟风可到也。）督脉为病。（督脉并太阳经。）脊强而厥。刚痉柔痉。（无汗为刚、有汗为柔、亦有血虚发痉者、大约风证宜二活、血虚忌用。）中风不语。（真中风者宜之、若气血亏虚者、大忌。）头旋目赤。散肌表八风之邪。利周身百节之痛。为却乱反正之主药。若血虚头痛。遍身痛者。此属内证。二活并禁用。

　　卷一草部

　　防风

　　宣、发表、去风胜湿。

　　辛甘微温。升浮为阳。搜肝泻肺。散头目滞气。经络留湿。主上部见血。（用之为使、亦能治崩。）上焦风邪。头痛目眩。脊痛项强。周身尽痛。太阳经证。（膀胱、徐之才曰：得葱白、能行周身。）又行脾胃二经。为去风胜湿之要药。（凡风药皆能胜湿、东垣曰：卒伍卑贱之职、随所引而至、乃风药中润剂、若补脾胃、非此引用不能行。）散目赤疮疡。若血虚痉急。头痛不因风寒。（内伤。）泄泻不因寒湿。火升作嗽。阴虚盗汗。阳虚自汗者。并禁用。（同黄 白芍、又能实表止汗、合黄 白术、名玉屏风散、固表圣药、黄 得防风而功益大、乃相畏而更相使也。）青州黄润者良。软芦糯体。（登州莱阳次之。关东者、性硬不用。）恶干姜、白蔹、芫花。畏萆 。杀附子毒。

　　卷一草部

　　升麻

　　轻宣、升阳、解毒。

　　甘辛微苦。足阳明、太阴引经药。（脾胃、参 上行、须此引之。）亦入手阳明、太阴。

　　（大肠、肺。）表散风邪。（引葱白、散手阳明风邪、同葛根、能发阳明之汗、引石膏、主阳明头痛齿痛。）升散火郁。能升阳气于至阴之下。引甘温之药上行。以补卫气之散。而实其表。（柴胡引少阳清气上行、升麻引阳明清气上行、故补中汤用为佐使。）治时气毒疠头痛。（阳明头痛、痛连齿颊。）寒热肺痿。吐脓。下痢后重。（后重者、气滞也、气滞于中、必上行而后能下降、有病大小便秘滞、用通利药而罔效、重用升麻而反通、丹溪曰：气升则水自降。）久泄。（经曰：清气在下、则生飧泄。）脱肛。崩中带下。（能缓带脉之缩急。）痘疮。（升葛汤、初发热时可用、痘出后、或下陷泄泻者、可少用、否则见点之后、必不可用、为其解散也。）斑疹。（成朵如锦纹者、为斑、隐隐见红点者、为疹、盖胃热失下、冲入少阳、则助相火而成斑、冲入少阴、则助君火而成疹、又有内伤阴证见斑疹者、微红而稀少、此胃气极虚、逼其无根之火、游行于外、当补益气血、使中有主则气不外游、血不外散、忌用升散之品。）风热疮痈。解百药毒。吐蛊毒。杀精鬼。（性阳气升、味甘故也。）阴虚火升者忌用。（下元虚者、用此升之、则下元愈虚、朱肱活人书言、瘀血入里、吐衄血者、犀角地黄汤乃阳明圣药、如无犀角、代以升麻、二药性味相远、何以云代、盖以升麻能引诸药、同入阳明也、朱二允曰：升麻性升、犀角性降、用犀角止血、乃借其下降之气、清心肝之火、使血下行归经耳、傥误用升麻、血随气升、不愈涌出不止乎、古方未可尽泥也。）里白外黑。紧实者良。名鬼脸升麻。去须芦用。（或有参 补剂、须用升柴、而又恐其太升发者、并用蜜水炒之、别有一种绿升麻、缪仲醇广笔记、用治痢有效、肘后方、卒肿毒起、升麻磨醋、频涂之。）

　　卷一草部

　　细辛

　　宣、散风寒、温行水气、润肾燥。

　　辛温。散风寒。故诸风痹痛。咳嗽上气。头痛脊强者宜之。（颛治少阴之头痛。）辛散浮热。

　　故口疮喉痹。（少阴火。）鼻渊齿 者宜之。（虫蚀脓烂。）水停心下则肾燥。细辛之辛。能行水气以润之。（肾燥者、心亦躁、火屈于水、故躁也、经曰：肾苦燥、急食辛以润之。）虽手少阴引经。（心、）乃足少阴本药。（肾、）能通精气。利九窍。故惊痫耳聋鼻 。（鼻塞不闻香臭、风寒湿热入于脑、故气不宣通、寒宜表、湿热宜清、有 肉者、为末吹鼻。）风眼泪下倒睫。大便燥结者宜之。温经发汗。（能发少阴之汗、仲景治少阴证、反发热者、麻黄附子细辛汤、乃治邪在少阴之表剂。）行血下乳。散结破痰。味浓性烈。不可多用。北产者细而香。（华阴出者最佳。）南产者。稍大而不香。名土辛。又名马辛。（以其叶似马蹄也。）拣去双叶者用。恶黄 、山茱萸。畏硝石、滑石。反藜芦。危亦村得效方、暗风卒倒、不省人事

　　卷一草部

　　远志

　　宣、散郁、通心肾。

　　苦泄热。温行气。辛散郁。主手少阴。（心、）能通肾气。上达于心。强志益智。聪耳明目。

　　利九窍。治迷惑善忘。惊悸不寐。（诸证皆因心肾不交所致。）皮肤中热。肾积奔豚。一切痈疽。敷服皆效。（缪希雍本草经疏曰：痈疽皆从七情忧郁恼怒而得、远志辛能散郁。）并善豁痰。远志交通心肾。并无补性。虚而挟滞者。同养血补气药用。资其宣导。臻于太和。不可多用独用。纯虚无滞者忌。山西白皮者佳。（山东黑皮者、次之。）去心。甘草水浸一宿用。

　　畏珍珠、藜芦。得茯苓、龙骨良。叶（名小草）益精补阴气。治虚损梦泄。（可于统柴胡内拣出用之。）

　　卷一草部

　　金毛狗脊

　　平补肝肾、除风寒湿。

　　苦坚肾。甘益血。（滋肝、）温养气。治失溺不节。（益肾、）脚弱腰痛。寒湿周痹。（经曰：内不在脏腑、而外未发于皮、独居分肉之间、真气不能周、故曰周痹。）除风虚。强机关。

　　利俯仰。（滋肾益肝、则骨健而筋强。）有黄毛如狗形。故名。去毛切。酒拌蒸。萆 为使。熬膏良。

　　卷一草部

　　淫羊藿

　　补肾命门。

　　辛香甘温。入肝肾。补命门。益精气。坚筋骨。利小便。治绝阳不兴。绝阴不产。冷风劳气。四肢不仁。（手足麻木。）相火易动。远之。一名仙灵脾。北部淫羊。一日百合。食此藿所致。故名。去枝。羊脂拌炒。山药为使。得酒良。（牙齿虚痛、仙灵脾为粗末、煎汤频漱、大效。）

　　卷一草部

　　巴戟天

　　补肾祛风。

　　甘辛微温。入肾经血分。强阴益精。治五劳七伤。散风湿。治风气香港脚水肿。阴虚而相火炽真也。蜀产佳。（山 根似巴戟、但色白、人或醋煮以乱之。）去心。酒浸焙用。覆盆子为使。恶丹参。

　　卷一草部

　　琐阳

　　补阳滑肠。

　　甘温补阴。益精兴阳。润燥养筋。（强筋、故能兴阳。）治痿弱。滑大肠。（便燥者啖之、可代苁蓉、煮粥弥佳。）泄泻及阳易举而精不固者。忌之。鳞甲栉比。状类男阳。酥炙。

　　卷一草部

　　肉苁蓉

　　补肾命门、滑肠。

　　甘酸咸温。入肾经血分。补命门相火。滋润五脏。益髓强筋。治五劳七伤。绝阳不兴。

　　绝阴不产。腰膝冷痛。峻补精血。（时珍曰：补而不峻、故有苁蓉之号。）骤用恐妨心。滑大便。功用与琐阳相仿。禁忌亦同。长大如臂。重至斤许。有松子鳞甲者良。酒浸一宿。刷去浮甲。劈破。除内筋膜。酒蒸半日。又酥炙用。忌铁。（苏恭注唐本草曰：今人所用、多草苁蓉、功力稍劣。）

　　卷一草部

　　白芨

　　涩、补肺、化瘀生新。

　　苦辛而平。性涩而收。得秋金之令。入肺止吐血。（摘元去、试血法、吐水内浮者肺血也、沉者肝血也、半浮沉者心血也、各随所见、以羊肺肝心、蘸白芨末、日日服之、佳。）肺损者。能复生之。（以有形生有形也、人之五脏、惟肺叶损坏者、可以复生。）治跌打折骨。（酒服二钱。）汤火灼伤。（油调末敷。）恶疮痈肿。败疽死肌。去腐。逐瘀。生新。除面上。（ 音干、去声、面黑气、 音炮、面疮也。）涂手足皲裂。令人肌滑。紫石英为使。畏杏仁。反乌头。（重舌、鹅口、为末、乳汁调、涂足心。）

　　卷一草部

　　三七

　　一名山漆泻、散瘀定痛。

　　甘苦微温。散血定痛。治吐血衄血。血痢血崩。目赤痈肿。（醋磨涂、即散、已破者、为末掺之。）为金疮杖疮要药。（杖时先服一二钱、则血不冲心、杖后敷之、去瘀消肿、易愈、大抵阳明厥阴血分之药、故治血病。）能损新血。无瘀者勿用。从广西山洞来者。略似白芨。

　　长者如老干地黄。有节。味微甘。颇似人参。以末掺猪血中。血化为水者真。（又有一种、叶似菊艾而劲浓、有歧尖、茎有赤棱、夏秋开黄花、蕊如金丝、盘纽可爱、而气不香、根大如牛蒡、味甘、极易繁衍、云是三七、治金疮折伤血病、甚效、与南中来者不同。）

　　卷一草部

　　地榆

　　涩、止血。

　　苦酸微寒，性沉而涩。（收汗止血、皆酸敛之功。）入下焦。除血热。治吐衄崩中。肠风（血鲜者为肠风、随感而见也、血瘀者为脏毒、积久而发也、粪前为近血、出肠胃、粪后为远血、出肺肝。）血痢。（苏颂本草图经曰：古方断下、多用之。）气血虚寒。及初起者。禁用。

　　似柳根。外黑里红。取上截。炒黑用。梢反行血。得发良。恶麦冬。

　　卷一草部

　　丹参

　　补心、去瘀生新。

　　气平而降。味苦色赤。入心与包络。破宿血。生新血。（瘀去、然后生新。）安生胎。（养血。）堕死胎。（去瘀。）调经脉。（风寒湿热、袭伤营血、则经水不调、先期属热、后期属寒、又阻之不同、大抵妇人之病、首重调经、经调则百病散。）除烦热。

　　功兼四物。（一味丹参散、功同四物汤。）为女科要药。治冷热劳。骨节痛。风痹不随。（手足缓散、不随人用、经曰：足受血而能步、掌受血而能握。）症瘕。（症者有块可征、瘕者假也、移动聚散无常、须分别治。）血虚血瘀之候。又治目赤疝痛。疮疥肿毒。排脓生肌。养神定志。通利血脉。虽能补血。长于行血。无瘀。斟酌用之。畏咸水。忌醋。反藜芦。

　　卷一草部

　　元参

　　泻无根之火、补阴。

　　苦咸微寒。入肺肾二经。（景岳云：本草言其入肾、而不知其尤入肺脏也、元素曰：元参乃枢机之剂、管领诸气上下、清肃而不浊、风药中多用之、活人书、治伤寒阳毒汗下后、毒不散、心下懊 、烦不得眠、心神颠倒欲绝者、俱用元参、以此论之、治胸中氤氲之气、泻无根浮游之火、当以元参为圣剂也。）除烦止渴。降火滋阴。明目（为末、米泔煮羊肝、日日蘸食之、亦治赤脉贯瞳神。）解毒。利咽喉。（通肺气。）通二便。下水气、治头痛。（火热生风。）鼻疮。（肺热也、末涂、或以水浸软、塞之。）瘰 鼠 。（俱生捣敷、日三易。）发斑咽痛。颈下结核。急喉痹风。（以上皆整肃肺气之功。）痈疽疝气。温疟游风。潮热骨蒸。（肺金为肾水之上源、肺金清、则肾水自生、故又能理痨。）脾虚泄泻者忌。取青白者。（元参色本青白、其黑色、乃后来湿蒸之坏色、若收采时即晒干、并不黑也。）蒸过再焙。勿犯铜器。恶黄 、萸肉、姜、枣。反藜芦。

　　卷一草部

　　苦参

　　泻湿热、祛风。

　　大苦燥湿。大寒胜热。沉降入肾。消痈解毒。明目止泪。（泪为肝热。）治梦遗滑精。（白术牡蛎倍之、雄猪肚丸、亦治赤白带下。）热痢血痢。（纯下清血者、风伤肝也、宜散风凉血。

　　）肠风泻血。溺赤黄胆。又能祛风（热极生风。）杀虫。（虫因湿生。）治大风疥癞眉脱。又能解酒毒。（酒为湿热之最。）肝肾虚而无热者忌。（其气能伤肾、沈括梦溪笔谈云：久用苦参擦牙、逐病腰痛、由其气伤肾也。）糯米泔浸去腥气。蒸。元参为使。恶贝母、菟丝、漏芦。反藜芦。

　　卷一草部

　　龙胆草

　　泻肝胆火、下焦湿热。

　　大苦大寒。沉阴下行。入肝胆而泻火。兼入膀胱肾经。除下焦之湿热。与防己同功。酒浸。

　　亦能外行上行。治骨间寒热。（肾主骨。）惊痫邪气。（肝经风火。）时气温热。热痢疸黄。脚肿而痛者、为湿香港脚、宜清热利湿搜风、痛而不肿、挛缩枯细者、名干香港脚、宜养血润燥舒筋。）咽喉风热。赤睛弩肉。（泻肝胆火、能明目、元素曰：柴胡为主、龙胆为使、目疾要药。凡目疾初起、宜发散、忌寒凉。）痈疽疮疥。大损胃气。

　　无实火者忌之。甘草水浸一宿。曝用。小豆、贯众为使。忌地黄。

　　卷一草部

　　黄连

　　泻火燥湿。

　　大苦大寒。入心泻火。（海藏曰：泻心实泻脾也、实则泻其子。）镇肝凉血。（凡治血、防风为上部之使、黄连为中部之使、地榆为下部之使。）燥湿开郁。解渴除烦。消心瘀。（能去心窍恶血。）止盗汗。（凉心。）治热毒诸痢。（致痢之由不一、若止因湿热而气实者、连为要药、嘉言曰：治痢必先汗解其外、后调其内、首用辛凉以解表、次用苦寒以清里。痢有虚实寒热之分、白属气分、红属血分、红热白寒之说非也、须凭脉证、而为凉泻温补。）痞满嘈杂。吞酸吐酸。（因肝火郁而成者、同吴萸降火开郁。）腹痛心痛伏梁。（心积。）目痛 伤。

　　（人乳浸点、或合归芍等分、煎汤热洗、散热活血、亦佳。）痈疽疮疥。（诸疮痛痒、皆属心火。）酒毒明目。定惊止呕。（热郁恶心、兀兀欲吐、可用数分。）解毒除疳。杀蛔。蛔得苦则伏。）虚寒为病。大忌。（久服黄连苦参、反热从火化也、盖炎上作苦、味苦必燥、燥则热矣、且苦寒沉阴肃杀、伐伤生和之气也。或用甘草以调其苦、或加人参以节制之、其庶几乎。）黄连种数甚多。雅州连，细长弯曲。微黄无毛。有硬刺。马湖连，色黑细毛。绣花针头硬刺。形如鸡爪。此二种最佳。云南连，体松。软毛。无硬刺。古勇连，（产云南古勇山。）体重无毛。无硬刺。此二种次之。水连头。（又名鲁连、产川中。）体松。有毛。无硬刺。又次之。新山连。（产广西。）光黄性重。断则淡黄色。土连。（产处州。）色黑。团节。（马药中用之。）鸡屎连。色黑细小。断则淡绿色。以上三种。服之害人。云景连。（产云南。

　　）色黑。断则红色。不入药。川中种连。色黄。软毛。无硬刺。味微苦而薄。服之无效。去毛。治心火。生用。肝胆火。猪胆汁炒。上焦火、酒炒。中焦火、姜汁炒。下焦火、盐水炒。（或童便炒。）食积火、黄土炒。湿热在气分。吴萸汤炒。在血分。醋炒。（时珍曰：诸法不独为之引导、盖辛热制其苦寒、咸寒制其燥性、用者详之。）黄芩、龙骨为使。恶菊花、元参、僵蚕、白藓皮。畏款冬、牛膝。忌猪肉。（时珍曰：方有脏连丸、黄连猪肚丸、岂忌肉而不忌脏腑乎。）杀乌头、巴豆毒。

　　卷一草部

　　胡黄连

　　其性味功用、并似黄连、故名。

　　今诸家俱用以治小儿潮热五疳等证。（喻嘉言曰：凡治小儿五疳、即大人五劳也、幼科知用五疳之成方、而不知五劳之曲折次第、初起者治之、可以得效、胃虚者服之、有死而已、盖胆草、芦荟、黄连、胡黄连之类、极苦大寒、儿不能胜尔、大方亦然、设妄谓五脏虚劳之外、又有实劳、而恣用苦寒诸药、如是死者、医杀之尔。）解吃烟毒。（二允曰：解吃烟毒、合茶服之、效。）出波斯国。今秦陇南海亦有之。心黑外黄。折之尘出如烟者。乃为真也。

　　其

　　卷一草部

　　黄芩

　　泻火除湿。

　　苦入心。寒胜热。泻中焦实火。除脾家湿热。治 痢腹痛。（寒痛忌用、凡腹痛、有寒热、虚实、食积、瘀血、痰湿之不同、寒宜温、热宜清、虚宜补、实宜攻、食宜消导、瘀血宜行散、湿痰宜化痰利湿、痛时手不可按者、为实痛、按之痛止者、为虚痛。）寒热往来。（邪在少阳。）黄胆五淋血闭。（实热在血分。）气逆痈疽疮疡。及诸失血。降痰。（丹溪曰：黄芩降痰、假其降火也、痰因火动、当先降火。）解渴安胎。（胎孕宜清热凉血、血不妄行、则胎安。）酒炒则上行。泻肺火。利胸中气。（肺主气、热伤气、泻热所以利气。）治上焦之风热湿热。

　　（丹溪曰：黄芩、上中二焦药。）火嗽喉腥。（五臭、肺为腥。）目赤肿痛。（黄芩得柴胡、退寒热、得芍药、治痢、得浓朴黄连、止腹痛、得桑皮、泻肺火、得白术、安胎之圣药、时珍曰：仲景治少阳证、小柴胡汤、太阳少阳合病下痢、黄芩汤、少阳证下后心满、泻心汤并用之、盖黄芩苦寒入心、泻热、除脾家湿热、使胃火不流入肺、不致刑金、即所以保肺也、肺虚不宜者、苦寒伤土、损其母也、少阳证虽在半表半里、而心膈痞满、实兼心肺上焦之邪、心烦喜呕、默默不欲食、又兼脾胃中焦之证、故用黄芩以治手足少阳相火、黄芩亦少阳药也、杨士瀛直指方曰：柴胡退热、不及黄芩、时珍曰：柴胡乃苦以发之、散火之标也、黄芩乃寒能胜热、折火之本也、东垣治肺热、身如火燎、烦躁引饮而昼盛者、宜一味黄芩汤、以泻肺经气分之火、黄芩一两、煎服、本事方、治崩中暴下。）苦寒伤胃。虚寒者。均宜戒。

　　胎前若非实热而服之。阴损胎元矣。中虚者名枯芩。即片芩。泻肺火。清肌表之热。（轻飘者上行。）内实者名条芩。即子芩。泻大肠火。（坚重者下降。）上行酒炒。泻肝胆火猪胆汁炒。山茱、龙骨为使。畏丹皮、丹砂。

　　卷一草部

　　紫草

　　泻血热、滑肠。

　　甘咸气寒。入厥阴血分。（心包、肝。）凉血活血。利九窍。通二便。（咸寒性滑。）治心腹邪气。（即热也。）及痘疮血热毒盛。二便闭涩者。（血热则毒闭、得紫草凉之、则血行而毒出、曾世荣活幼心书云：紫草性寒、小儿脾实者可用、脾虚者能作泻、古方惟用茸、取其初得阳气、以类触类、用发痘疮、今人不达此理、一概用之、误矣。）便滑者勿用。去头须。酒洗。

　　卷一草部

　　知母

　　泻火补水、润燥滑肠。

　　辛苦寒滑。泻肾家有余之火。（膀胱邪热、服此亦清。）因而上清肺金。（兼泻胃热。）入二经气分。（黄柏入肾经血分、故二药每相须而行。）润肾滋阴。消痰定嗽。止渴除烦。（火入于肺则烦、泻肾家有余之火、是其本功、至于清金诸效、良由相火不炎、自当驯至也。）安胎。（能去胎前之热。）治伤寒烦热。蓐劳骨蒸。（退有汗之骨蒸。）利二便。消浮肿。（小便利则肿消、东垣曰：热在上焦气分、结秘而渴、乃肺中伏热、不能生水、膀胱绝其化源、宜用渗湿之药、泻火清金、滋水之化源、热在下焦血分、便秘而不渴、乃真水不足、膀胱干涸、无阴则阳无以化、宜用黄柏知母、大苦寒之药、滋肾与膀胱之阴、而阳自化、小便自通、丹溪曰：小便不通、有热有湿有气结于下、宜清宜燥宜升、又有隔二隔三之治、如肺不燥、但膀胱热、宜泻膀胱、此正治、如因肺热不能生水、则清肺、此隔二之治、如因脾湿不运、而精不上升、故肺不能生水、则燥胃健脾。）此隔三之治、（泻膀胱、黄柏知母之类、清肺、车前茯苓之类、燥脾、二术之类。凡病皆有隔二隔三之治、不独便 也。）伤胃滑肠。

　　令人作泻。（李士材本草通元药性解曰：苦寒肃杀、非长养万物者也、世以其滋阴、用治虚损上行酒浸，下行盐水拌。忌铁。

　　卷一草部

　　贝母

　　宣、散结清火、润肺、化燥痰。

　　甘微寒。泻心火。辛散肺郁。（入肺经气分、心火降则肺气宁、诗曰：言采其虻、虻、即贝母也、取其解郁。）润心肺。化燥痰。治虚劳烦热。咳嗽上气。吐血咯血。肺痿肺痈。喉痹（小肠邪热、心与小肠相为表里、肺为气化之源。）瘿瘤。（化痰。）乳闭。产难。功专散结除热。敷恶疮。敛疮口。（火降邪散、疮口自敛、非贝母性敛也。

　　）能入肺治燥。非脾家所喜。汪机曰：俗以半夏燥毒、代以贝母、不知贝母寒润、主肺家燥痰、半夏温燥、主脾家湿痰、何可代也、故凡风寒湿热诸痰、贝母非所宜也、宜用半夏南星。）川产最佳。圆正底平。开瓣味甘。象山贝母。体坚味苦。去时感风痰。土贝母。形大味苦。治外科证痰毒。俱去心捣用。浓朴、白薇为使。畏秦艽。反乌头。

　　卷一草部

　　白头翁

　　泻热凉血。

　　苦坚肾。寒凉血。入阳明血分。（胃、大肠。）治热毒下痢。（仲景治热痢、有白头翁汤、合黄连黄柏秦皮、东垣曰：肾欲坚、急食苦以坚之、痢则下焦虚、故以纯苦之剂坚之。）温疟寒热。齿痛骨痛。（肾主齿骨、龈属阳明。）鼻衄秃疮。瘰 疝瘕。血痔偏坠。（捣敷患处。）明目消疣。血分无热者忌。药肆中多于统柴胡内拣出用之。然必头上有白毛者方真。得酒良。

　　卷一草部

　　白前

　　泻肺降气、下痰。

　　辛甘微寒。长于降气、下痰止嗽。治肺气壅实。（喉中作水鸡声者、服之立愈。）胸膈逆满。

　　肺实者宜。否则忌也。似牛膝。粗长坚直。脆而易断者。白前也。短小柔软。能弯不断者。

　　白薇也。（近道多有、形色颇同、以此别之。）去头须。甘草水浸一伏时。焙用。忌羊肉。

　　卷一草部

　　白薇

　　泻血热。

　　苦咸而寒。阳明冲任之药。利阴气。下水气。主中风身热支满。忽忽不知人。（阴虚火旺、则内热生风、火气焚灼、故身热支满、痰随火涌、故不知人。）血厥。（汗出过多、血少阳气独上、气塞不行而厥、妇人尤多、此证宜白薇汤、白薇当归各一两、参五钱、甘草钱半、每服五钱。）热淋温疟。寒热酸痛。（寒热作、则营气不能内荣、故酸痛。）妇人伤中淋露。（血热、孙真人千金方、白薇散、治胎前产后遗尿不知时、白薇白芍等分、酒调服、丹溪曰：此即刘河间原病式所谓、热甚廷孔郁结、神无所依、不能收禁之意也、廷孔、女人溺孔也。）产虚烦呕。（经疏云：古方调经种子、往往用之、盖不孕缘于血热、而其源起于真阴不足、阳胜而内热、故营血日枯也、益阴清热、则血自生旺而有子矣、须佐以归地芍药杜仲苁蓉等药。）血热相宜。血虚则忌。似牛膝而短小柔软。去须。酒洗。恶大黄、大戟、山茱、姜枣。

　　（冬各一两、百部二两、米饮服末一钱。）

　　卷一草部

　　白茅根

　　泻火消瘀、凉血止哕。

　　甘寒。入手少阴心、足太阴阳明。（脾胃。）除伏热。消瘀血。利小便。解酒毒。治吐衄诸血。（心肝火旺、逼血上行、则吐血、肺火盛则衄血、茅根、甘和血、寒凉血、引火下降、故治之、扑损瘀血、捣汁服、名茅花汤、亦治鼻衄产淋。）血闭寒热。（血瘀则闭、闭则寒热作矣。）淋沥崩中。（血热则崩。）伤寒哕逆。（即呃逆、说文曰：哕、气牾也。许慎说文解字、周弼说文本原。）肺热喘急，内热烦渴。黄胆水肿。（清火行水、时珍曰：良药也、世人以微而忽之、惟事苦寒之药、伤冲和之气、乌足知此哉。）针能溃脓。（酒蒸服、一针溃一孔、二针溃二孔。）花能止血。吐血因于虚寒者。非所宜也。

　　卷一草部

　　白鲜皮

　　通、祛风湿。

　　气寒善行。味苦性燥。入脾胃。除湿热。兼入膀胱小肠。行水道。通关节。利九窍。为诸黄风痹之要药。（一味白鲜皮汤、治产后风、时珍曰：世医止施之疮科、浅矣。）兼治风疮疥癣。女子阴中肿痛。（湿热乘虚、客肾与膀胱所致。）下部虚寒。虽有湿证。勿可饵也。近道处处有之。以四川所产为良。江宁府、滁州、润州所产。俱次之。根黄白而心实。取皮用。（山人采嫩苗、为菜茹。）恶桑螵蛸、桔梗、茯苓、萆 。（鼠 已破、出脓血、白鲜煮汁服、效。）

　　卷一草部

　　延胡索

　　宣、活血利气。

　　辛苦而温。入手足太阴（肺、脾。）厥阴。（心包、肝。）能行血中气滞。气中血滞。通小便。

　　除风痹。治上下内外诸痛。（通则不痛。）症癖崩淋。月候不调。（气血不和、因而凝滞、不以时至。）产后血晕。暴血上冲。折伤积血。为活血利气之药。然辛温走而不守。（独用力迅、宜兼补气血药用。）通经堕胎。瘀滞有余者宜之。生用破血。炒用调血。（酒炒行血、醋炒止血。）经事先期。虚而崩漏。产后虚晕。均忌之。（根如半夏、黄色而坚。）

　　卷一草部

　　落得打

　　宣、行血止血。

　　甘平。治跌打损伤。及金疮出血。并用根煎。能行血。（酒炒。）又能止血。（醋炒、或捣敷之、不作脓。）苗高人许。叶如薄荷。根如玉竹而无节。捣烂则粘。

　　卷一草部

　　开金锁

　　宣、祛风湿。

　　苦平。祛风湿。治手足不遂。筋骨疼痛。与苍术当归同用。甚效。产江浙。苗高三四尺。

　　叶如萆 。根如何首乌而无棱。肉白色而无纹。略似菝 而无刺。

　　卷一草部

　　冬虫夏草

　　补肺肾。

　　甘平保肺。益肾止血。化痰已劳嗽。四川嘉定府所产者最佳。云南贵州所出者次之。冬在土中。身活如老蚕。有毛能动。至夏则毛出土上。连身俱化为草。若不取。至冬则复化为虫。

　　卷一草部

　　锦地罗

　　泻、解毒。

　　微苦平。治山岚瘴毒。疮毒。并中诸毒。以根生研。酒服一钱匕。即解。出广西庆远山岩间。镇安、归顺、柳州皆有之。根似萆 及栝蒌根状。彼处人颇珍重之。以充方物。

　　卷一草部

　　水仙根

　　泻、解毒。

　　苦微辛。寒滑。治痈疽及鱼骨哽。

　　花、（一名金盏银台。）主治。作香泽涂身，去风气，又疗妇人五心发热。（胡 卫生易简方、同干荷叶、赤芍等分为末、白汤调、每服二钱、热自退。）

　　卷二草部

　　芳草类

　　卷二草部

　　当归

　　补血、润燥滑肠。

　　甘温和血。辛温散内寒。苦温助心散寒。（诸血属心、凡通脉者、必先补心、当归苦温助心。）入心肝脾。（心生血、肝藏血、脾统血。）为血中气药。治虚劳寒热。咳逆上气。（血和则气降。）温疟。（厥阴肝邪、 痢。头痛腰痛。心腹肢节诸痛。（散寒和血。）跌打血凝作胀。

　　风痉无汗。（身强项直、角弓反张曰痉、无汗为刚痉、有汗为柔痉、当归辛散风、温和血、产后亦有发痉者、以脱血无以养筋也、宜十全大补汤。）痿痹症瘕。（筋骨缓纵、足不任地曰痿、风寒湿客于肌肉血脉曰痹。）痘证痈疽疮疡。冲脉为病。气逆里急。带脉为病。腹痛满。腰溶溶如坐水中。（冲脉起于肾下、出于气街、挟脐上行、至胸中、上颃颡、渗诸阳、灌诸经、下行入足、渗三阴、灌诸络、为十二经脉之海、主血、带脉横围于腰、如束带、总约诸脉。）及妇人诸不足。一切血证。阴虚而阳无所附者。润肠胃。泽皮肤。去瘀生新。温中养营。活血舒筋。排脓止痛。（血和则痛止。）使气血各有所归。故名。（血滞能通、血虚能补、血枯能润、血乱能抚、盖其辛温能行气分、使气调而血和也、东垣曰：头止血而上行、身养血而中守、尾破血而下流、全活血而统治、雷 、海藏并云：头破血、时珍曰：治上用头、治中用身、治下用尾、统治全用。雷 着雷公炮炙论、时珍曰：此雷公、是刘宋时雷、非黄帝时雷公也。）极善滑肠。泻者禁用。（当归为君、白芍为臣、地黄为佐、芎 为使、名四物汤、治血之总剂、血虚佐以人参黄 、血热佐以条芩栀连、 庵曰：血属阴、须得阳生血、气虚血弱之人、当用参 、取阳旺生阴之义。）川产力刚善攻。秦产力柔善补。以秦产头圆尾多。肥润气香。里白不油者为良。名马尾当归。尾粗坚枯者。名 头当归。只宜发散用。宜酒制。治吐血。宜醋炒。畏菖蒲、海藻、生姜。恶湿面。

　　（当归和酒服、治倒产子死不出。）

　　卷二草部

　　白芍药

　　补血、泻肝、敛阴。

　　苦酸微寒。入肝脾血分。（白术补脾阳、白芍补脾阴、为手足太阴行经药。（肺、脾。）泻肝火。（酸敛肝、肝以敛为泻、以散为补。）发脾肺。固腠理。（肺主皮毛、脾主肌肉、肝木不克土、则脾安、土旺能生金、则肺安、脾和肺安、则腠理固矣。）和血脉。收阴气。敛逆气。（酸主收敛。）缓中止痛。（东垣曰：损其肝者缓其中、即调血也。）除烦敛汗。退热安胎。

　　治泻痢后重。血虚腹痛。（泻痢俱太阴病、不可缺此、寒泻冷痛忌用、古方治腹痛、白芍四钱汤、盖腹痛因营气不从、逆于肉里、白芍能调营气、甘草能缓逆气、伐肝故也、其治腹痛、止血虚腹痛、余痛不治、以其酸寒收敛、无温散之功也。）胁痛。（胁者、肝胆二经来往之道、其火上冲、则胃脘痛、横行则两胁痛、白芍能敛气泻肝火。）肺胀喘噫。（嗳同。）脾热易饥。其收降之性。又能入血海。（冲脉为血海、男女皆有之。）而至厥阴。（肝经。）治鼻衄目涩。肝血不足。小儿痘疮。（地红血散、毒妇人胎产。及一切血病。（同白术补脾、同参 补气、同归地补血、同芎 泻肝、同甘草止腹痛、同芩连止泻痢、同防风发痘疹、同姜枣和营卫、酒炒加入补中益气汤中、治气虚下陷、尤称神妙。）又曰。产后忌用。（丹溪曰：以其酸寒、伐生生之气也、必不得已、酒炒用之可耳、时珍曰：产后肝血已虚、不可更泻也、寇宗 本草衍义曰：减芍药、以避中寒、微寒如芍药、古人犹谆谆戒谨、况大苦大寒、可肆行而莫之忌耶、按产后虚热多汗、阴气失散、用白芍以收敛之、取微寒以退虚热、正其相宜、前言亦失之太过耳、景岳全书内、所论极为中正。）赤芍药（泻肝、散瘀。）泻肝火。散恶血。利小肠。治腹痛胁痛。坚积血痹疝瘕。（邪聚外肾为疝、腹内为瘕。）经闭肠风。痈肿目赤。（皆散泻之功。）白补而敛。赤散而泻。白益脾。能于土中泻木。赤散邪。能行血中之滞。虚者忌用。赤白各随花色。单瓣者入药。酒炒用。（制其寒。）妇人血分醋炒，下痢后重不炒。恶芒硝、石斛。畏鳖甲、小蓟。反藜芦。

　　卷二草部

　　芎

　　补血、去瘀、润燥、宣、行气、搜风。

　　辛温升浮。为少阳引经。（胆。）入手足厥阴。（心包、肝。）乃血中气药。升清阳而开诸郁。

　　（丹溪曰：气升则郁自降、为通阴阳气血之使。）润肝燥而补肝虚。（肝以泻为补、所谓辛以散之、辛以补之。）上行头目。下行血海。（冲脉。）搜风散瘀。止痛调经。治风湿在头，诸种头痛。（东垣曰：头痛必用之、如不愈、加引经药、太阳羌活、阳明白芷、少阳柴胡、太阴苍术、少阴细辛、厥阴吴茱萸、丹溪曰：诸经气郁、亦能头痛。）偏正头风。腹痛胁风。

　　气郁血郁。血痢寒痹。筋挛。目泪多涕。（肝热。）风木为病。（诸风眩掉、皆属肝木。）及痈疽疮疡。（痈从六腑生、疽从五脏生、皆阴阳相滞而成、气为阳、血为阴、血行脉中、气行脉外、相并周流、寒湿搏之、则凝滞而行、迟为不及、火热搏之、则沸腾而行、速为太过、气郁邪入血中、为阴滞于阳、血郁邪入气中、为阳滞于阴、致生恶毒、百病皆由此起、芎归能和血行气、而通阴阳。）痘疮不起。（头面上不起发者、用之尤宜。）男妇一切血证。（芍地酸寒为阴、归芎辛温为阳、故四物汤取其相济、以行血药之滞耳、川芎辛散、岂能生血者乎、治法云：妇人经过三月、用川芎末、空心热汤调一匙服、腹中微动者是胎、不动是经闭。

　　）凡气升痰喘。虚火上炎。呕吐咳逆。不宜用之。单服久服。令人暴亡。蜀产为川芎。秦产为西芎。江南为抚芎。以川产大块。里白不油。辛甘者良。白芷为使。畏黄连、硝石、滑石。恶黄 、山茱萸。（齿败口臭、水煮芎 含之、佳。）

　　卷二草部

　　牡丹皮

　　泻伏火、去瘀。

　　辛苦微寒。入手足少阴（心、肾。）厥阴。（心包、肝。）泻血中伏火。（色赤、故入血分、能泻诸经伏火、古方所以用治相火也、世人专以黄柏治相火、不知丹皮之功更胜。）和血凉血而生血。（血热则枯、凉则生。）破积血。（积瘀不去、则新血不生。）通经脉。止吐衄。（血属阴本静、因相火所逼、故越出上窍、治惊痫螈 。筋脉伸缩抽掣、为螈 、或手足抽掣、口眼 斜、卒然眩仆、吐涎身软、时发时止、为痫、皆阴虚血热、风火相搏、痰随火涌所致。）除烦热。疗痈疮。（凉血。）下胞胎。退无汗之骨蒸。（张元素曰：丹皮治无汗之骨蒸、地骨皮治有汗之骨蒸、神不足者手少阴、志不足者足少阴、仲景肾气丸、用丹皮、治神志不足也、按内经云：水之精为志、故肾藏志、火之精为神、故心藏神。）胃气虚寒。经行过期不净者勿服。胎前亦宜酌用。单瓣花红者入药。（时珍曰：花白者补、赤者利、须分别之。）肉浓者佳。酒拌蒸用。畏贝母、菟丝、大黄。忌蒜、胡荽、伏砒。（丹皮根捣末服、解中蛊毒。）

　　卷二草部

　　泽兰

　　通、行血、消水。

　　苦泄热，甘和血，辛散郁，香舒脾。微温行血。入足太阴、厥阴。（脾、肝。）通九窍。

　　利关节。破宿血。通月经。消症瘕。散水肿。（甘温能和血行血、独入血海、攻击稽留、其消水肿者、乃血化为水之水、非脾虚停湿之水也。）治产后血沥腰痛。（瘀行未尽。）身面浮肿。

　　吐血鼻洪。目痛头风。痈毒扑损。性虽和缓。终是破血之品。无瘀者勿轻用。（古方泽兰丸甚多、近今禀赋渐薄、不可常用。）时珍曰。兰草泽兰。一类二种。俱生下隰。紫茎素枝。

　　赤节绿叶。叶对节生。有细齿。但以茎圆节长。叶光有歧为兰草。茎微方。节短。叶有毛为泽兰。嫩时并可 （音那。）而佩之。楚词所谓、纫秋兰以为佩也。（朱子离骚辨证云：必花叶俱香、燥湿不变、方可刈佩、今之兰蕙、花虽香而叶无气、质弱易萎、不可刈佩。）泽兰走血分。消水肿。涂痈毒。破瘀除症。为妇人要药。兰草走气分。利水道。除痰癖。杀蛊辟恶。为消渴良药。（经曰：数食肥甘、传为消渴、治之以兰、除陈气也。）亦名大泽兰。（与泽兰俱生下隰之地故也。）俗呼省头草、夏月采置发中、则发不腻、兰泽草、香草。（浸油涂发、去垢香泽、故名兰泽、又名香草。）以为山兰误矣。（寇宗 、朱丹溪、并以兰草为山兰之叶、李时珍考众说以讥之曰：陈遁斋闲览云：楚骚之兰、或以为都梁香、或以为泽兰、或以为猗兰、当以泽兰为正、今之所种如麦门冬者、名幽兰、非真兰也、故陈止斋着盗兰说古之兰草、即今之千金草、俗名孩儿菊、今所谓兰、其叶如茅者、故得兰名、杨升庵云：世以如蒲萱者为兰、九畹之受诬也久矣、又吴与澄草庐集、有兰说云：兰为医经上品、有枝有茎、草之植者也、今所谓兰、无枝无茎、因黄山谷称之、世遂谬指为离骚之兰、寇氏本草、溺于流俗、反疑旧说为非、夫医经为实用、岂可诬哉、今之兰、果可以利水杀蛊而除痰癖乎、其种盛于闽、朱子闽人、岂不识其土产、而辨析若此、世俗至今、犹以非兰为兰、何其惑之甚也、洛按、时珍之辨兰草、指实详明、征据凿凿、则兰草为泽兰之一类二种也、夫复何疑、若山兰叶、全无气味、于以上之称名不符、何能有以上之功效乎、汪氏力辨兰草为山兰叶、但并无实据、不过为臆度之见尔。

　　士材所着本草、滥收兰叶、致无识之医、遂有加建兰叶为引者。）

　　卷二草部

　　马兰

　　泻、凉血。

　　辛凉。入阳明血分。与泽兰同功。治鼻衄痔疮。（喉痹口紧、马兰根叶捣汁、入米醋少许、滴鼻孔、或灌喉中、取痰自开。）

　　卷二草部

　　郁金

　　（宣、解郁、泻、凉血破瘀。）辛苦微甘。气寒。其性轻扬。上行入心及包络。兼入肺经。凉心热。散肝郁。破血下气。治吐衄尿血。妇人经脉逆行。（经不下行、上为吐衄诸证、用郁金末、加韭汁、姜汁、童便服、其血自清、痰中带血者、加竹沥。）血气诸痛。产后败血攻心。颠狂失心。（颠多喜笑、尚知畏惧、证属不足、狂多忿怒、人莫能制、证属有余、因惊忧痰血塞于心窍所致、用郁金七两、白矾三两、薄荷糊丸、名白金丸、郁金散恶血、白矾化顽痰。）痘毒入心。（因瘀血凝滞、而痘疹陷伏者、可用。）阳毒。生肌定痛。能开肺金之郁。故名。今医用此开郁。罕效。

　　如真阴虚火亢吐血。不关肺肝气逆。不宜用也。（近日郁证、多属血亏、用破血之药开郁、郁不能开、而阴已先败、致不救者多矣。）出川广。体锐圆如蝉肚。外黄内赤。色鲜微香。

　　折之光明脆彻。苦中带甘者乃真。（今市中所用者、多是姜黄、并有以蓬莪术伪之者、俱峻削性烈、挟虚者大忌。）

　　卷二草部

　　姜黄

　　泻、破血行气。

　　味苦辛温。色黄入脾。兼入肝经。理血中之气。破血下气。（辛散苦泄、专于破血、下气其旁及者耳。）除风消肿。性更烈于郁金。治血积气胀。产后败血攻心。通月经。疗扑损。片子者。能入手臂。治风寒湿痹痛。（时珍曰：入臂治痛、其兼理血中之气可知矣。）血虚者。

　　服之病反增剧。出川广。（藏器曰：郁金苦寒色赤、姜黄辛温色黄、莪术味苦色青、三物不同、所用各别、经疏云：姜黄主治、介乎三棱郁金之间、时珍曰：姜黄郁金莪术、形状功用、大专治血、姜黄入脾、兼治血中之气、莪术入肝、治气中之血、稍为不同、今时以扁如干姜者、为片子姜黄、圆如蝉腹者、为蝉肚郁金、莪术形虽似郁金、而色青不

　　卷二草部

　　蓬莪术

　　泻、行气破血、消积。

　　辛苦而温。主一切气。又能通肝经。聚血行气。消瘀通经。化食止痛。治心腹诸痛。冷气吐酸。奔豚 癖。（酒醋磨服、 、音贤、小腹积、 癖多见于男子、症瘕多见于妇人、莪术香烈、行气通窍、同三棱用、治积聚诸病、按五积、心积曰伏梁、起脐上至心下、肝积曰肥气、在左胁、肺积曰息贲、在右胁、脾积曰痞气、在胃脘右侧、肾积曰奔豚、在小腹、上冲至心下、治之不宜专用攻伐、恐损真气、宜于破血行气药中、加补脾胃药、气旺方能磨积也、经曰：大积大聚、其可犯也、衰其半而止、过者死、东垣五积方、用三棱莪术、皆兼人参赞助成功。）中恶鬼疰。（脏腑壅滞、阴阳乖隔、鬼疠凭之、利气达窍、邪无所容矣。）虚人服之。积未去而真已竭。兼以参术。或庶几耳。根如生姜。莪生根下。似卵不齐。坚硬难捣。灰火煨透。乘热捣之。（入气分。）或醋磨酒磨。或煮熟用。（入血分。）

　　卷二草部

　　荆三棱

　　泻、破血、行气、消积。

　　苦平。入肝经血分。破血中之气。（亦能通肝经聚血。）散一切血瘀气结。疮硬食停。老块坚积。消肿止痛。通乳堕胎。功近香附而力峻。按化积必借气运。专用伐克。气愈不运。积安得去。须辅以健脾补气为要。色黄体重。若鲫鱼而小者良。醋浸炒。或面裹煨。（三棱两半、丁香三分为末、沸汤服一钱、治反胃、药食不下。）

　　卷二草部

　　香附

　　一名莎草根、宣、调气解郁。

　　气香。味辛能散，微苦能降，微甘能和。乃血中气药。通行十二经八脉气分。主一切气。

　　（人身以气为主、气盛则强、虚则衰、顺则平、逆则病、绝则死矣、经曰：怒则气上、恐则气下、喜则气缓、悲则气消、惊则气乱、思则气结、劳则气耗、又曰：寒则气收、热则气泄、名九气、以香附为君、随证而加升降消补之药。）利三焦。解六郁。（痰郁、火郁、气郁、血郁、湿郁、食郁。）治多怒多忧。痰饮积聚。痞满腹胀。霍乱吐泻。痈疽疮疡。血凝气滞所致、香附末服、名独胜丸、治痈疽由郁怒而得者、如疮初作、以此代茶、大凡疮疽喜服香药、触之、康祖左乳病痈、又臆间生核、痛楚半载、祷张王、梦授以方、姜汁制香附为末、每服二钱、米饮下遂愈。）吐血便血。崩中带下。月候不调。（气为血配、血因气行、成块者气之凝、将行而痛气之滞、行后作痛、气血俱虚也、色淡亦虚也、色紫气之热、色黑则热之甚也、错经者气之乱、肥人痰多而经阻、气不运也、香附阴中快气之药、气顺则血和畅、然须辅以凉血补气之药、丹溪曰：能引血药至气分而生血、气血药同用。）诸种气痛。胎产百病。（时珍曰：得参术则补气、得归地则补血、得木香滞和中、得檀香则理气醒脾、得沉香则升降诸气、得芎 苍术、则总解诸郁、得栀子黄连、则清降火热、得茯神则交济心肾、得茴香破故纸、则引气归元、得浓朴半夏、则决壅消胀、得紫苏葱白、则发汗散邪、得三棱莪术、则消积磨块、得艾叶则治血气暖子宫、凡气血未亏而多滞者、最宜用之也、妇人多郁、气行则郁解、故服之尤效、非宜于妇人不宜于男子也、又曰：凡人病则气滞而馁、香附为气分君药、臣以参 、佐以甘草、治气滞甚速也。）苦燥而能耗血散气。（士材曰：乃治标之品、唯气实血未大虚者宜之、不然、恐损气而耗血、愈致其疾矣、世俗泥于女科仙药之一语、惜未有发明及此者。）产金华者良。生则上行胸膈。外达皮肤。熟则下走肝肾。旁彻腰膝。童便浸炒。盐水浸炒。则入血分。青盐炒则入肾。酒浸炒则行经络。醋浸炒则消积聚。且敛其散。蜜水炒。制其燥性。姜汁炒则化痰饮。炒黑耳出汁、香附为末、以绵杖送入。）

　　卷二草部

　　木香

　　宣、行气。

　　辛苦而温。三焦气分之药。能升降诸气。泄肺气。疏肝气。和脾气。（怒则肝气上、肺气调、则金能制木而肝平、木不克土而脾和。）治一切气痛。（时珍曰：诸气 郁、皆属于肺、上焦气滞用之者、金郁泄之也、中气不运、皆属于脾、中焦气滞用之者、脾胃喜芳香也、大肠气滞则后重、膀胱气不化则癃闭、肝气郁则为痛、下焦气滞用之者、塞者通之也。）中气不省。（闭目不语、如中风状、为末、冬瓜子煎汤、灌下三钱。）耳卒聋闭。（切一两、酒浸一夜、入麻油一合、煎汤滴耳。）呕逆反胃。霍乱泻痢后重。（同槟榔用、刘河间曰：行血则便癃闭痰壅。气结 癖。症块肿毒。冲脉为病。气逆里急。杀鬼物。御瘴雾。去腋臭。健胃宽中。醒脾消食。开郁安胎。（气逆则胎不安。）香燥而偏于阳。

　　肺虚而热。血枯而燥者。慎勿与之。（丹溪曰：味辛气升、若阴火冲上者、反助火邪、当用黄柏知母、少以木香佐之。）番舶上来。形如枯骨。味苦粘舌者良。名青木香。（今人皆称为广木香、南木香。）磨汁用。东垣用黄连制。亦有蒸用、面裹煨用者。（煨用实肠止泻。）畏火但色微黑、体松。今人称马兜铃根为土青木香。）

　　卷二草部

　　砂仁

　　即缩砂密宣、行气调中。

　　辛温香窜。和胃醒脾。快气调中。通行结滞。治腹痛痞胀。（痞满有伤寒下早、里虚邪入而痞者、有食壅痰塞而痞者、有脾虚气弱而痞者、须分虚实治之、不宜颛用利气药、恐变为鼓胀、鼓胀内胀而外有形、痞胀唯觉痞闷而已、皆太阴为病也。）霍乱转筋。噎膈呕吐。上气咳嗽。奔豚崩带。赤白泻痢。（湿热积滞、客于大肠、砂仁亦入大小肠经。）祛痰逐冷。消食醒酒。止痛安胎。散咽喉口齿浮热。化铜铁骨哽。（好古曰：得檀香豆蔻入肺、得人参益智入脾、得黄柏茯苓入肾、得赤石脂入大小肠、韩飞霞医通曰：辛能润肾燥、引诸药归宿丹田下达也、经疏曰：肾虚气不归元、用为向导、殆胜桂附热药为害。

　　）辛窜性燥。血虚火炎者勿用。胎妇多服耗气。必致难产。出岭南。炒去衣研。（百一选方、治鱼骨入咽、砂仁甘草等分为末、绵包、含之咽汁、当随痰出。）

　　卷二草部

　　白豆蔻

　　宣、行气暖胃。

　　辛热。流行三焦。温暖脾胃。（三焦利、脾胃运、诸证自平。）而为肺家本药。（肺主气。）散滞气。消酒积。除寒燥湿。化食宽膨。治脾虚疟疾。感寒腹痛。吐逆反胃。白睛翳膜。（白睛属肺、能散肺滞。）太阳经目 红筋。（太阳脉、起目 。）火升作呕。因热腹痛。气虚诸证。咸宜禁之。番舶者良。去衣微焙。研细。（胃冷恶心、食即欲吐、白豆蔻三枚、捣细、好酒服。）

　　卷二草部

　　草豆蔻

　　闽产名草蔻。燥湿祛寒。

　　辛温香散。暖胃健脾。燥湿祛寒。治寒客胃痛，霍乱泻痢，噎膈反胃。痞满吐酸。解口臭、酒毒、鱼肉毒。（故食料用之。）辛燥犯血忌。阴不足者远之。形如龙眼而微长。皮黄白、薄而棱峭。仁如砂仁。辛香气和。去膜微炒。香口去臭。同细辛末含之。

　　卷二草部

　　草果

　　滇广所产、名草果。除痰截疟。

　　辛热破气。除痰。消食化积。（疟积。）治瘴疠寒疟。（佐常山、能截疟、或与知母同用、取其一阴一阳、治寒热瘴疟、盖草果治太阴独胜之寒、知母治阳明独胜之火。）若疟不由于岚瘴。气不实。邪不盛者。并忌。形如诃子。皮黑浓而棱密。子粗而辛臭。面裹煨熟。取仁用。忌铁。（腹痛胀、酒煎二个服之。）

　　卷二草部

　　肉豆蔻

　　一名肉果。温中涩肠。

　　辛温气香。理脾暖胃。下气调中。（日华称其下气、以脾得补而善运、气自下也、非若陈皮香附之泄耳。）逐冷除痰。消食解酒。辟鬼杀虫。治积冷。心腹胀痛。中恶吐沫。小儿吐逆。乳食不下。又能涩大肠。止虚泻冷痢。病患有火。泻痢初起。皆不宜服。出岭南。似草蔻。外有绉纹。内有斑纹。糯米粉裹。或面裹。煨熟。须去油净。忌铁。（阴寒滑痢、腹痛不能食、肉果醋和面裹、煨为末、粥饮调服一钱。）

　　卷二草部

　　破故纸

　　一名补骨脂。燥补命火。

　　辛苦大温。入心包命门。补相火以通君火。暖丹田。壮元阳。缩小便。（亦治遗溺。）治虚寒喘嗽。（能纳气归肾。）腰膝酸痛。肾冷精流。火虚泄泻。（命门火衰。不能熏蒸脾胃、脾胃虚寒、迟于运化、致饮食减少、腹胀肠鸣、呕涎泄泻、如鼎釜之下无火、物终不熟、故补命门五味三两、肉蔻二两、吴萸一两、姜煮枣丸、名四神丸、治五更泄泻。）妇人血气。（妇人之血脱气陷、亦犹男子之肾冷精流。）堕胎。阴虚有热。大便闭结者戒之。出南番者色赤。岭南者色绿。酒浸蒸用。亦有童便乳浸。盐水炒者。得胡桃、胡麻良。恶甘草。（唐郑相国方、破故纸十两、酒浸蒸、为末、胡桃肉二十两、去皮烂研、蜜调如饴、每晨酒服一大匙、治虚寒喘嗽、腰脚酸痛、忌羊血芸苔、加杜仲、名青娥丸、韩飞霞曰：故纸属火、坚固元阳、胡桃属木、润燥养血、有木火相生之妙也。）

　　卷二草部

　　益智子

　　燥脾胃、补心气命门。

　　辛热。本脾药。兼入心肾。主君相二火。补心气命门之不足。能涩精固气。又能开发郁结。

　　使气宣通。温中进食。摄唾涎。（胃冷则涎涌。）缩小便。（肾与膀胱相表里、益智辛温固肾、盐水炒、同乌药等分、酒煮山药糊丸、盐汤下、名缩泉丸。）治客寒犯胃。冷气腹痛。呕吐泄泻。泄精崩带。血燥有热。因热而崩带遗浊者。不可误人也。出岭南。形如枣核。取仁。盐水炒。（腹胀忽泻不止、诸药不效、浓煎益智饮之。）

　　卷二草部

　　蛇床子

　　补肾命、去风湿。

　　辛苦而温。强阳补肾。散寒祛风。燥湿杀虫。治阴痿囊湿。女子阴痛阴痒。（湿生虫、同矾煎汤洗。）子藏虚寒。产门不闭。（炒热熨之。）肾命之病。腰酸体痹。带下脱肛。及顽癣恶疮。（擦之多效。）风湿诸病。煎汤浴。止风痒。（时珍曰：肾命三焦气分之药、不独补助男子、而且有益妇人、世人舍此而求补药于远域、岂非贵耳贱目乎。）肾火易动者勿食。似小茴而细。微炒杀毒则不辣。（以地黄汁拌蒸三遍、佳。）恶丹皮、贝母、巴豆。（圣惠方、冬月喉痹肿痛、不可下药者、蛇床烧烟于瓶中、口对瓶口吸烟、其痰自出。）

　　卷二草部

　　荜茇

　　一作拨。燥除胃冷、散浮热。

　　辛热。除胃冷。祛痰消食下气。治水泻气痢，虚冷肠鸣。（亦入大肠经、呕吐酸水。）冷痰恶心。 癖阴疝。辛散阳明之浮热。治头痛。（偏头风者、口含温水、随左右、以末吹一字入鼻、效。）牙痛。（寒痛宜干姜、荜茇、细辛、热痛宜石膏、牙硝、风痛宜皂角、僵蚕、蜂房、二乌、虫痛宜锻石、雄黄。）鼻渊。古方用此甚少。以其耗散真气。动脾肺之火。且损目耳子而长。青色去挺。醋浸一宿。焙干。刮去皮粟子净。免伤人肺。

　　（卫生易简方、鼻流清涕、用荜茇末吹之、效。）

　　卷二草部

　　良姜

　　宣、燥、暖胃散寒。

　　辛热。暖胃散寒。消食醒酒。治胃脘冷痛。（凡心口一点痛、俗言心痛、非也、乃胃脘有滞、或有虫、及因怒因寒而起、以良姜酒洗七次、香附醋洗七次、焙研、因寒者、姜二钱、附一钱、因怒者、附二钱、姜一钱、寒怒兼者、每一钱五分、米饮加姜汁一匙、盐少许服。古方治心脾疼、多用良姜、寒者用之至二钱、热者亦用四五分、于清火剂中、取其辛温下气、止痛有神耳。）岚瘴疟疾。霍乱泻痢。吐恶。噎膈冷癖。虚人须与参术同行。若单用多用。恐犯冲和之气。出岭南高州。东壁土拌炒用。

　　红豆蔻

　　（即良姜子、宣、燥、温肺醒脾。）温肺散寒。醒脾燥湿。消食。解酒。禁忌制用。同上。

　　卷二草部

　　藿香

　　宣、去恶气。

　　辛甘微温。入手足太阴。（肺、脾。）快气和中。开胃止呕。去恶气。进饮食。治霍乱吐泻。心腹绞痛。上中二焦邪滞。（禀清和芳烈之气、为脾肺达气要药、局方有藿香正气散、正气通畅、则邪逆自除。）阴虚火旺。及胃热胃虚作呕者。戒用。出交广。方茎有节。叶微似茄叶。古唯用叶。今枝梗亦用。因叶多伪也。（冷露疮烂、藿香叶、细茶等分、烧灰、油调涂之、良。）

　　卷二草部

　　白芷

　　宣、发表、祛风燥湿。

　　色白味辛。行手阳明庚金。（大肠。）性温气浓，行足阳明戊土。（胃。）芳香上达。入手太阴辛金。（肺。）故主治不离三经。通窍发汗。除湿散风。治头目昏痛。（阳明之脉萦于面、故治头面诸疾、杨吉老方、白芷汤泡四五遍、蜜丸弹子大、名都梁丸、每服一丸、荆芥点腊茶嚼下。）眉棱骨痛。（风热与痰、同酒浸黄芩为末、茶下。）牙痛。（上龈属足阳明、下龈属手阳明、二经风热。）鼻渊。（肺主鼻、风热乘肺、上烁于脑、故鼻多浊涕而渊、经曰：脑渗为涕、宜同细辛辛夷治之。）目痒泪出面 。（干去声、面黑气。）瘢疵。（可作面脂。）皮肤燥痒。三经风热之病。及血崩血闭。肠风痔 。痈疽疮疡。三经湿热之病。活血排脓。（肠有败脓血、淋露腥秽、致脐腹冷痛、须以此排之。）生肌止痛。解砒毒、蛇伤。（先以绳扎伤处、芷、能辟蛇。）又治产后伤风。诸种头痛。（自鱼尾上攻、血虚头痛、多在日晚、宜四物加辛芷、气虚头痛、多在清晨、宜芎 倍参 、刘松石保寿堂经验方、治偏正头风、白芷川芎各三钱、搽牛脑上、加酒顿熟、热食尽醉、其病如失。）燥能耗血。散能损气。有虚火者勿用。痈疽已溃。宜渐减去。色白气香者佳。（名官白芷、不香者名水白芷。）不堪用。微焙。当归为使。恶旋复花。

　　卷二草部

　　本

　　宣、去风寒湿。

　　辛温雄壮。为太阳经风药。（膀胱。）寒郁本经。头痛连脑者。必用之。（凡巅顶痛、宜本防风、酒炒升柴。）治督脉为病。脊强而厥。（督脉并太阳经、贯脊、又能下行去湿。治妇人疝瘕。阴寒肿痛。腹中急痛。（皆太阳经寒湿、胃风泄泻。夏英公病泄、医以虚治、不效、霍翁曰：此风客于胃也、饮以 本汤而愈、盖 本能除风湿耳。）粉刺酒 。和白芷、作面脂良。）按头痛挟内热及伤寒。发于春夏。阳证头痛。不宜进也。根紫色。似芎 而轻虚。

　　气香味麻。恶 茹。（小儿疥癣、 本煎汤浴、并浣衣。）

　　卷二草部

　　香薷

　　宣通利湿、消暑退热。

　　辛散皮肤之蒸热。温解心腹之凝结。属金水而主肺。为清暑之主药。肺气清。则小便行而热降。（暑必兼湿、治暑必兼利湿、若无湿、但为干热、非暑也。）治呕逆水肿。

　　（熬膏服、小便利则消。）香港脚口气。（煎汤含漱。）单服治霍乱转筋。香薷乃夏月解表之品。

　　无表邪者戒之。（其性温热、阴暑宜用以温散、若阳暑、则宜清凉、误服之、反成大害、时珍曰：有处高堂大厦、纳凉太过、饮冷太多、阳气为阴邪所遏、反中入内、遂病头痛恶寒、烦躁口渴、吐泻霍乱、宜用之以发越阳气、散邪和脾则愈、若饮食不节、劳役作丧之人、伤暑、汗出如雨、烦躁喘促、或泻或吐者、乃内伤之证、宜用清暑益气汤、人参白虎汤之类、以泻火益元、若用香薷、是重虚其表、而益之热矣。今人谓能解暑、概用代茶、是开门揖盗也。）陈者良。宜冷服。（经所谓治温以清凉而行之也、热服作泻。小儿发迟、陈者二两、水一盏、煎汁三分、入猪脂半两和涂、白秃惨痛、加胡粉和涂。）

　　卷二草部

　　荆芥

　　一名假苏。轻宣发表、祛风理血。

　　辛苦而温。芳香而散。入肝经气分。兼行血分。其性升浮。能发汗。散风湿。利咽喉。

　　清头目。治伤寒头痛。中风口噤。身强项直。口面 斜。目中黑花。其气温散。能助脾消食。（气衄肠风。崩中血痢。产风血晕。（产后去血过多、腹内空虚、则自生风、故常有崩晕之患、不待外风袭之也、荆芥最能散血中之风、华佗愈风散、荆芥三钱、微焙为末、豆淋酒调服、或童便服、诸家云甚效。）瘰 疮肿。清热散瘀。破结解毒。（结散热清、则血凉而毒解。）为风病血病。疮家圣药。（功本治风、又兼治血者、以其入风木之脏、即是藏血之地也。）今人但遇风证。概用荆防。此流气散之相沿耳。不知唯风在皮里膜外者宜之。若风入骨肉者。须防风。不得混用。连穗用。（穗在于巅、故善升发。）治血。炒黑用。（凡血药、用山栀干姜地榆棕榈五灵脂等、皆应炒黑者、以黑胜红也。）反鱼、蟹、河豚、驴肉。

　　卷二草部

　　紫苏

　　宣、发表散寒。

　　味辛。入气分。利肺下气。定喘安胎，（治子气。）色紫。兼入血分。和血止痛。性温发汗。

　　解肌。祛风散寒。气香开胃。益脾宽中。利大小肠。又解鱼蟹毒。（时珍曰：同陈皮砂仁、行气安胎、同藿香乌药、温中止痛、同香附麻黄、发汗解肌、同芎 当归、和血散血、同桔梗枳壳、利膈宽肠、同卜子杏仁、消痰定喘、同木瓜浓朴、散湿解暑、治霍乱香港脚。）气虚表虚者禁之。（俗喜其芳香、旦暮恣食、不知泄真元之气、古称芳草致豪贵之疾、此类是也。）气香者良。宜橘皮。忌鲤鱼。

　　苏子

　　（泻、降气消痰。）开郁降气。（力倍苏叶。）消痰利膈。温中宽肠。润心肺。

　　止喘咳。肠滑气虚者禁之。炒研。

　　苏梗

　　（宣、顺气。）顺气安胎。功力稍缓、挟虚者宜之。

　　卷二草部

　　鸡苏

　　一名水苏、一名龙脑薄荷。轻、散热理血。

　　辛而微温。清肺下气。理血辟恶。消谷。治头风目眩。肺痿血痢。吐衄崩淋。喉腥口臭。

　　邪热诸病。辛烈之物。走散真气。虚者宜慎。方茎中虚。似苏叶而微长。密齿面皱。

　　卷二草部

　　薄荷

　　轻、宣散风热。

　　辛能散。凉能清。（本经温、盖体温而用凉也。）升浮能发汗。搜肝气而抑肺盛。疏逆和中。

　　宣滞解郁。消散风热。清利头目。治头痛头风。中风失音。痰嗽口气。语涩舌胎。（含漱、或和蜜擦之。）眼耳咽喉口齿诸病。（辛香通窍、而散风热。）皮肤瘾疹疮疥。惊热（小儿治惊药蒸。

　　消宿食。止血痢。（血痢病在凝滞、辛能散、凉能清。）通关节。

　　定霍乱。猫咬蛇伤。（薄荷、猫之酒也、犬、虎之酒也、蜈蚣、鸡之酒也、桑葚、鸠之酒也、莽草、鱼之酒也、食之皆醉、被猫伤者、薄荷汁涂之。）辛香伐气。多服损肺、伤心。

　　虚者远之。（每见小儿多食薄荷糕者、汗多体弱。）苏州所莳者。茎小而气芳。最佳。江西者稍粗。次之。四川者更粗。又次之。野生者。茎叶气味都相似。入药以苏产者为胜。（张杲医说方、灸火毒瓦斯入内、两股生疮、汁水淋漓者、用薄荷煎汁、频涂立愈。）

　　卷二草部

　　甘松香

　　宣、理气醒脾。

　　辛甘温。芳香理诸气。开脾郁。（时珍曰：少加入脾胃药中、甚醒脾气。）治风疳齿 。

　　香港脚膝浮。（煎汤淋洗。）卒然心腹痛满。（下恶气。）味虽带甘。毕竟辛香伐气。挟虚者忌之。

　　出松州、凉州、辽州等处。叶细如茅草。用根。（根极繁密、八月采之、作汤浴、令人身香。）

　　俗作三柰。宣、温中辟恶。

　　辛温。暖中。辟瘴疠恶气。治心腹冷痛。寒湿霍乱。风虫牙疼。辛香伐气。甚于甘松香。

　　不宜轻服。产拂林国。今广中亦栽之。根叶皆如生姜。与甘松良姜。俱入合诸香用。

　　卷二草部

　　奶酣草

　　宣、温中辟恶。

　　辛温。芳香暖中。辟恶。去臭气。止霍乱吐泻。忌同上。尖叶大如指甲。有枝梗。夏月开细紫花成簇。结子亦细。今人俱盆内种之。妇女摘其头以插发。

　　卷二草部

　　茉莉花

　　辛热。主治、蒸油取液。作面脂。头泽长发。润燥香肌。亦入茗汤。以其无毒也。

　　根、辛热有毒。主治、以酒磨一寸。服则昏迷。一日乃醒。二寸二日。三寸三日。凡跌损。

　　骨节脱臼。接骨者用此。则不知痛也。茉莉原出波斯。移植南海。今中华俱栽莳之。台湾所栽者最佳。福州者次之。赣州者又次之。

　　卷三草部

　　隰草类

　　大泻火、平血逆。

　　味苦微甘。大寒。入心肾。泻丙火。（小肠为丙火、心与小肠相为表里。）清燥金。（胃、大肠火。）平诸血逆。消瘀通经。治吐衄崩中。（唾血者、血随唾出、咯血者、随痰咯出、或带血丝、出肾经及肺经、自两胁逆上吐出者、属肝经、吐出呕出成盆成碗者、属胃经、咳血者、咳出痰内有血、衄血者、血溢于脑、从鼻而出、并属肺经、经漏不止曰崩、血热则妄行、宜以此清之。）热毒痢疾。肠胃如焚。伤寒瘟疫痘证。（血热红紫、诸大热。）大渴引饮。

　　折跌绝筋。（生地一斤、瓜姜糟一斤、生姜四两、炒热、罨伤折处、冷则易之、又生地汁三升、酒升半、煮服、下扑损瘀血。）利大小便。又能杀虫。治心腹急痛。（海上方、捣汁和面、作 食、能利出虫、忌用盐。）必燥结有实火者。方可用。生掘鲜者。捣汁饮之。（热昏沉、地黄汁一盏服之。）

　　卷三草部

　　干地黄

　　养阴凉血。

　　苦甘而寒，沉阴而降。入手足少阴（心、肾。）厥阴。（心包、肝。）及手太阳经。（小肠）养阴退阳。凉血生血。治血虚发热。常觉饥馁。五心烦热。（经曰：阴虚生内热。）痿痹惊悸。

　　（有触而心动曰惊、无惊而自动曰悸、即怔忡也、有因心虚火动者、有因肝虚胆怯者、有因水停心下者、火畏水、故悸也、地黄能交心肾而益肝胆、亦能行水、故治之也。）倦怠嗜卧。

　　（胸膈痞闷。（肝胆燥火、闭伏胃中、亦须同归身用。）吐衄尿血。（痛为血淋、不痛为尿血。）血晕崩中。（经曰：阴虚阳搏、谓之崩。）调经安胎。利大小便。性寒而润。脾虚泄泻。胃虚食少。均在禁例。以怀庆肥大而短。糯体细皮、菊花心者佳。

　　用沉水者。浮者不用。恶贝母。畏芜荑。忌莱菔、葱、蒜、铜铁器。得门冬、丹皮、当归良。

　　卷三草部

　　熟地黄

　　平补肝肾、养血滋阴。

　　甘而微温。入足三阴经。滋肾水。封填骨髓。利血脉。补益真阴。聪耳明目。（耳为肾窍、目为肝窍、目得血而能视、耳得血而能听。）黑发乌须。又能补脾阴。止久泻。（经云：肾司二便、久泻多属肾虚、且下多亡阴、自宜补肾、不可专责脾也。）治劳伤风痹。阴亏发热。

　　干咳痰嗽。（咳嗽阴亏者、地黄丸为要药、亦能除痰、丹溪曰：久病阴火上升、津液生痰不生血、宜补血以制相火、其痰自除、喻嘉言曰：凡咳嗽渐至气高汗渍、不补其下、但清其上、必至气脱卒亡、医之罪也。）气短喘促。（熟地一两、归身三钱、炙甘草一钱、名贞元饮、治气短似喘、呼吸急促、提不能升、咽不能降、气道噎塞、势极垂危者、常人但知气急、其病在上、而不知元海无根、肝肾亏损、此子午不交、气脱证也、尤惟妇人血海常亏者、最多此证、宜以此饮济之缓之、傥庸众不知、妄云痰逆气滞、用牛黄苏合、及青陈枳壳破气等剂、则速其危。）胃中空虚觉馁。痘证血虚无脓。病后胫股酸痛。产后脐腹急疼。（丹溪曰：产前当清热养血为主、产后宜大补气血、虽有杂证、从末治之。）感证阴亏。无汗便闭。（阴气外溢则得汗、阴血下润则便通。）诸种动血。一切肝肾阴亏。虚损百病。为壮水之主药。

　　气郁之人。能窒碍胸膈。用宜斟酌。（郭佩兰本草汇曰：丹溪云：气病无害也、不知血药属阴、其性凝滞、胃虚气弱之人、过服归地等剂、必致痞闷食减、病安能愈耶、景岳全书曰：地黄产于中州沃土之乡、得土气之最浓者也、其色黄、土之色也、其味甘、土之味也、而谓非脾胃中州之药、吾不信也、但脾胃喜温而恶寒、生干地黄性寒、自非脾胃所喜、蒸晒极熟、则甘温正与脾胃相宜耳、殊不知熟地黄乃阴滞不行之药、大为脾胃之病所不宜也。）作熟地黄法。拣取肥地黄沉水者数十斤。洗去沙土。略晒干。别以拣下瘦小者数十斤。捣绞取汁。投石器中。浸漉令浃。入柳木甑。放瓦锅上蒸一日。晒几日。令极干。又蒸又晒。如是九次。锅内傥有淋下地黄余汁。亦必拌晒。使汁尽而干。其地黄光黑如漆。味甘如饴。须瓷器收之。以其脂柔喜润也。（按地黄取其纯阴静重、近时多拌以好酒及砂仁末而蒸晒之、是反以散动香燥、乱其性矣、其法甚为不善、有用姜汁拌炒者、尤不合法。今市中惟以一煮而售、害有不可胜言者、盖禀北方纯阴至寒之性、非太阳与烈火频频交炼则不温、所以固本膏、虽经日煎熬、必生熟各半而用之、设以生地一煮、便作熟地投用归肾、右归、七味、八味等剂中、则寒凉之性未除、心肾之经各别、以心经寒凉之药为君主、以肾经温暖之药为臣佐、岂徒无益、反引寒性下损真阳、微虚者、暂堪抵受、大虚挟寒者、气立孤危、制治乖方、而为害甚烈、斯其最也。市医尝将熟地枸杞等炒作炭用、是甘润养阴之品、变而为苦燥伤阴之物、非徒无益、而又害之矣。）

　　卷三草部

　　鳢肠

　　（即旱莲草、又名金陵草。补肾。）甘酸而寒。汁黑补肾。黑发乌须。赤痢变粪。止血。（针灸疮血不止者、敷之亦妙。）固齿。

　　（擦牙。）功善益血凉血。（当及时多收、其效甚速。）纯阴之质。不益脾胃。若不同姜汁、椒红相兼修服者。恐腹痛作泻。苗如旋复。实似莲房。断之有汁。须臾而黑。熬膏良。（偏正头风、用汁滴鼻中、良。）

　　卷三草部

　　麦门冬

　　润肺清心、泻热。

　　味甘。微苦微寒。润肺清心，泻热除烦。（微寒、能泻肺火。）化痰行水。（肺清则水道下行、故治浮肿。）生津止嗽。（午前嗽、多属胃火、午后嗽、及日经夜重者、多属阴虚、宜麦冬五味、同滋阴药用。）治呕吐。（胃火上冲则呕、宜麦冬、又有因寒因食因痰因虚之不同。）痿（手足缓纵曰痿 、阳明湿热上蒸于肺、肺热叶焦、发为痿 、经疏曰：麦冬实足阳明之正药。）客热虚劳。暑伤元气。脉绝短气。（同人参五味、名生脉散、盖心主脉、肺朝百脉、补肺清心、则气充而脉复、故脉绝将死者、服此能复生之、夏月火旺克金、服之尤宜、东垣曰：人参甘温、益元气而泻虚热、麦冬苦寒、滋燥金而清水源、五味酸温、泻丙火而补庚金、益五脏之气也。丙火小肠、庚金大肠、并主津液。）肺痿吐脓。血热妄行。经枯乳闭。明目悦颜。性寒而润。虚寒泄泻者勿用。肥白而大者佳。去心。入滋补药。酒润（制其寒。）或拌米炒黄。地黄、车前为使。恶款冬、苦参、青葙、木耳。忌鲫鱼。熬膏良。齿缝出血、煎汤漱之。）

　　卷三草部

　　甘菊花

　　宣、祛风热、补肺肾、明目。

　　甘苦微寒。备受四气。（冬苗、春叶、夏蕊、秋花。）饱经霜露。得金水之精。能益肺肾二脏。以制心火而平肝木。木平则风息。火降则热除。故能养目血。去翳膜。（与枸杞相对、蜜丸久服、永无目疾。）治目泪头眩。散湿痹游风。家园所种。杭产者良。（花小味苦者、名苦薏、非真菊也、景焕牧竖闲谈云：真菊延龄、野菊泻人。）有黄白二种。单瓣味甘者入药。

　　点术、枸杞子、地骨皮为使。

　　菊青叶。救垂危疔毒。（以叶捣烂、入酒绞汁饮之、其渣敷于毒上、神效。）

　　卷三草部

　　谷精草

　　轻、明目。

　　辛温轻浮。功善明目退翳。兼治头风喉痹。牙疼疥痒。田中收谷后多有之。田低而谷为水腐。得谷之余气结成。（谷精草为末、热面汤服二钱、治鼻衄不止。）

　　卷三草部

　　草决明

　　一名青葙子。泻肝明目。

　　味苦微寒。除风热。治一切目疾。虫疥恶疮。能动阳火。瞳子散大者勿服。

　　类鸡冠而穗尖长。

　　决明子

　　（泻肝明目。）甘苦咸平。祛风热。（作枕、能治头风。）治青盲内障。翳膜遮睛。赤肿眶烂。泪出羞明。状如马蹄。以能明目。故名。捣碎煎。叶作菜食。利五脏。明目。

　　卷三草部

　　木贼草

　　轻、发汗、退目翳。

　　甘苦而平。治目疾迎风流泪。翳膜遮睛。（翳乃肝邪郁遏、不能上通于目。）去节者能发汗。

　　中空而轻。有升散火郁风湿之功。多服损肝。（舌鞭出血、木贼煎水、漱之即止。）

　　卷三草部

　　麻黄

　　轻、发汗。

　　辛苦而温。（僧继洪云：中牟产麻黄地、冬不积雪、性热可知。）入足太阳。（膀胱。）兼走手少阴阳明。（心、大肠。）而为肺家专药。能发汗解表。去营中寒邪。疏通气血。利九窍。开毛孔。治伤寒头痛。恶寒无汗。（东垣曰：十剂云：轻可去实、葛根麻黄之类是也、邪客皮毛、腠理闭拒、营卫不行、故谓之实、二药轻清可去之、时珍曰：麻黄太阳经药、兼入肺经、肺主皮毛、葛根阳明经药、兼入脾经、脾主肌肉、二药皆轻扬升发、而所入不同、好古曰：麻黄汤治卫实、桂枝汤治卫虚、虽皆太阳经药、其实营卫药也、心主营为血、肺主卫为气、故麻黄为手太阴肺之剂、桂枝为手少阴心之剂、时珍曰：仲景治伤寒、无汗用麻黄、有汗用桂枝、未有究其精微者、津液为汗、汗即血也、在营则为血、在卫则为汗、寒伤营、营血内涩、不能外通于卫、卫气固闭、津液不行、故无汗、发热而恶寒、风伤卫、卫气外泄、不能内护于营、营气虚弱、津液不固、故有汗、发热而恶风、然风寒皆由皮毛而入、皮毛、肺之合也、盖皮毛外闭、则邪热内攻、故用麻黄甘草、同桂枝、引出营分之邪、达之肌表、佐以杏仁、泄肺而和气、汗后无大热而喘者、加石膏、活人书、夏至后加石膏知母、皆泄肺火之药、是麻黄汤虽太阳发汗重剂、实散肺金火郁之药、腠理不密、则津液外泄而肺气虚、虚则补其母、故用桂枝同甘草、外散风邪以救表、内伐肝木以防脾、佐以芍药、泄木而固脾、使以姜枣、行脾之津液、而和营卫、下后微喘者、加浓朴杏仁、以利肺气也、汗后脉沉迟者、加人参、以益肺气也、有火者加黄芩、为阳旦汤、以泻肺实也、是桂枝汤虽太阳解肌轻剂、实为理脾救肺之药也。）温疟。咳逆上气。（风寒郁于肺经、经曰：诸气 郁、皆属于肺。）痰哮气喘。（哮证宜泻肺、然惟气实者、可暂用。）皮肉不仁。水肿风肿。唯冬月在表。

　　真有寒邪者宜之。若非冬月。或无寒邪。或寒邪在里。或伤风等证。虽发热恶寒。不头疼身疼皆不可用。虽可汗之证。亦不宜过剂。（汗为心液、过汗则心血为之动、或亡阳、或血溢、而成大患、丹溪以人参麻黄同用、亦攻补法也。）发汗用茎。去节。煮十余沸。掠去浮沫。或用醋汤略泡。晒干。亦有用蜜水炒者。（庶免太发。）止汗用根节。

　　虚、梦中出汗为盗汗、属阴虚、用麻黄根、蛤粉、粟米等分为末、袋盛扑之、佳、时珍曰：麻黄发汗、驶不能御、根节止汗、效如影响、物理不可测如此、自汗有风湿、伤风、风温、气虚、血虚、胃热、痰饮、中暑、亡阳、柔痉等证、皆可加用、盖性能行周身肌表、引药至卫分而固腠理也。汗虽为心液、然五脏亦各有汗、经曰：饮食饱甚、汗出于胃、惊而夺精、汗出于心、持重远行、汗出于肾、疾走恐惧、汗出于肝、摇体劳苦、汗出于脾。）浓朴、白薇为使。恶辛夷、石膏。（内外障翳、麻黄根一两、归身一钱、同炒黑色、入麝香一厘、为末、 鼻频用、效。）

　　卷三草部

　　刺蒺藜

　　疏肝泻肺。

　　辛苦而温。散肝风而泻肺气。胜湿破血。催生堕胎。通乳闭。消症瘕。细审其质。性不过泻蒺藜末、日擦之、佳。）

　　卷三草部

　　沙苑蒺藜

　　补肾固精。

　　苦温。补肾，强阴，益精明目。治虚劳腰痛。遗精带下。痔漏阴 。性能固精。若阳道数举。媾精难出者。勿服。出潼关。状如肾子。带绿色。（今肆中所卖、俱是花草子、真者绝无。）炒用。（亦可代茶。）

　　即益母草。通、行瘀血、生新血。

　　味辛。微苦微寒。入手足厥阴。（心包、肝。）消水行血。去瘀生新。调经解毒。（瘀血去则经调。）治血风血晕。血痛血淋。胎漏产难。崩中带下。（带脉横于腰间、病生于此、故名为带、赤属血、白属气、气虚者、补中益气而兼升提、血虚者、养血滋阴而兼调气。）消疔肿乳痈。（亦取其散瘀解毒。）通二便。其性辛散滑利。全无补益。勿以其有益母之名而滥用之。瞳神散大者尤忌。（勒乳成痈、益母草为末、水调涂乳上、一宿自消、生捣亦得。）茺蔚子 调经明目。（血滞病目者、则宜之。）活血顺气逐风。（血和则气行、血活则风散。）治心烦头痛。（血热所致。）胎产崩带。令人有子。（凡妇人血滞血热者、服之有子、时珍曰、益母根茎花叶实、皆可同用、若治疮肿、胎产、消水行血、则宜并用、若治血分风热、明目调经、用子为良、盖根茎花叶、专于行、子则行中有补也。）虽曰行中有补。终是滑利之品。非血滞血热者勿与。瞳神散大。均在忌例。微炒。忌铁。

　　卷三草部

　　夏枯草

　　散结、消瘿、明目。

　　辛苦微寒。缓肝火。解内热。散结气。治瘰 鼠 。瘿瘤症坚。乳痈乳岩。目珠夜痛。

　　（

　　卷三草部

　　青蒿

　　泻热、理劳、清暑。

　　苦寒。得春木少阳之令最早。（二月生苗。）故入少阳、厥阴血分。（肝、胆。）治劳瘦骨蒸。

　　（能除骨髓之热、用童便浸、捣汁熬膏。）蓐劳虚热。久疟久痢。虚烦盗汗。（能除阴分伏热。）风毒热黄。瘙疥恶疮。鬼气尸疰。（身中鬼气、接引外邪、有游走皮肤、洞穿脏腑、每发刺痛、变动不常者、为飞尸、附骨入肉、攻凿血脉、见尸闻哭便作者、为遁尸、淫跃四末、不知痛之所在、每发恍惚、得风雪便作者、为风尸、缠结脏腑、冲引心胁、每发绞切、遇寒冷便作者、为沉尸、举身沉重、精神错杂、尝觉昏废、每节气大发者、为尸疰、时珍曰：月令通纂言、伏内庚日、采青蒿、悬门庭、可辟邪、冬至元旦、各服二钱亦良、则青蒿之治鬼疰、盖亦有所伏也。）明目。清暑辟秽。凡苦寒药。多与胃家不利。惟青蒿芬芳袭脾。宜于血虚有热之人。以其不犯冲和之气尔。寒而泄泻者。仍当避之。使子勿使叶。使根勿使茎。熬膏良。（圣济总录、治鼻中息肉、青蒿灰、锻石等分、淋汁熬膏点之。）

　　卷三草部

　　连翘

　　轻宣散结、泻火。

　　味苦微寒。而性升浮。其形似心。（实似莲房有瓣。）故入手少阴、厥阴。（心、心包。）而泻火。兼除手足少阳（三焦、胆。）手阳明经（大肠。）湿热。散诸经血凝气聚。利水通经。杀虫止痛。消肿排脓。（皆结者散之、凡肿而痛者、为实邪、肿而不痛、为虚邪、肿而赤者、为结热、肿而不赤、为留气停痰。）为十二经疮家圣药。（经曰：诸疮痛痒、皆属心火。）苦寒之物。多饵即减食。痈疽溃后勿服。（集验方、治痔疮肿痛、连翘煎汤、熏洗后、以刀上飞过绿矾、入麝香贴之。）

　　卷三草部

　　紫花地丁

　　泻热解毒。

　　辛苦而寒。治痈疽发背。疔疮瘰 。无名肿毒。叶似柳而细。夏开紫花、结角。生平地者起茎。生沟壑者起蔓。（乾坤秘药、治稻芒粘咽不得出、地丁草嚼咽下。）

　　卷三草部

　　漏卢

　　泻热解毒。

　　苦下泄，咸软坚，寒胜热。入胃大肠。通肺小肠。散热解毒。通经下乳。排脓止血。生肌杀虫。治遗精尿血。痈疽发背。（古方以漏卢汤为首称。）出闽中。茎如油麻。枯黑如漆者真。

　　甘草拌蒸。连翘为使。

　　卷三草部

　　恶实

　　一名牛蒡子、一名鼠粘子。泻热解毒。

　　辛苦而寒。泻热散结除风。宣肺气。清咽喉。理痰嗽。治痘证。消斑疹。利二便。行十二经。散诸肿疮疡之毒。利腰膝凝滞之气。性冷而滑。惟血热便闭者宜之。否则禁用。痘证虚寒泄泻者。切勿妄投。实如葡萄而褐色。酒拌蒸。待有霜。拭去用。根苦寒。竹刀刮净。绞汁。蜜和服。治中风。汗出乃愈。捣和猪脂。贴疮肿及反花疮。（肉反出如花状。小儿咽肿、牛蒡根捣汁、细咽之。）

　　卷三草部

　　大小蓟

　　泻、凉血破血。

　　甘苦凉。皆能破血退热。治吐衄肠痈。小蓟力微。能破瘀生新。不能如大蓟之消痈毒。

　　（丹溪曰：小蓟治下焦之结热血淋、本事方、一人冷气入阴囊、肿满疼痛、煎大蓟汁服、立瘥。

　　）两蓟相似。花如髻。大蓟茎高而叶皱。小蓟茎低而叶不皱。皆用根。（舌硬出血不止、或九窍出血、鲜蓟捣汁、酒服、干者为末、冷水服。）

　　卷三草部

　　马鞭

　　泻、破血、消胀、杀虫。

　　味苦微寒。破血通经。杀虫消胀。治气血症瘕。下部 疮阴肿。（捣涂、发背痈疽。杨梅毒气。颛以驱逐为长。疮证久而虚者。斟酌用之。下地甚多。春月生苗。方茎。叶似益母对生。夏秋开细紫花。作穗如车前穗。其子如蓬蒿子而细。根白而小。用苗叶。（集验方、男子阴囊肿大如升、核痛、人所不能治、马鞭草捣涂之。）

　　卷三草部

　　刘寄奴

　　泻、破血止血。

　　苦温。破血通经。除症下胀。止金疮血。多服令人吐利。一茎直上。叶尖长糙涩。花白蕊黄。如小菊花。有白絮如苦 絮。子细长。亦似苦 子。茎叶花子皆可用。（风入疮口肿痛、刘寄奴为末、掺之即止。）

　　卷三草部

　　红花

　　古名红蓝花。通、行血润燥。

　　辛苦甘温。入肝经而破瘀血。活血（瘀行则血活、有热结于中、暴吐紫黑血者、吐出为好、吐未尽、加桃仁红花行之、大抵鲜血宜止、瘀血宜行。）润燥。消肿止痛。（凡血热血瘀、则作肿作痛。）治经闭便难。胎死腹中。（非活血行血不能下。）产后血晕口噤。（有产妇血闷而死、名医陆氏、以红花数十斤煮汤、寝妇于上而熏之、汤冷再加、半日而苏、金匮有红蓝花酒、治妇人六十二种风证。）喉痹不通。痘疮血滞。过用、能使血行不止而毙。酒喷微焙。胭脂活血。解痘毒。敷痘疔。（挑破、以油胭脂敷之。）子功与花同。叶捣涂游肿。

　　卷三草部

　　王不留行

　　通行血。

　　甘苦而平。其性行而不住。（虽有王命、不能留行、故名。）能走血分。通血脉。乃阳明冲任之药。（阳明多气多血。）除风去痹。止血定痛。利便通经。催生下乳。（气盛血滞者、可暂用以行之、否则宜慎。）治金疮。（止血。）痈疮疔疮。（散血。）出竹木刺。失血后、崩漏家及孕妇。并忌之。花如铃铎。实如灯笼。子壳五棱。取苗子蒸。浆水浸。

　　卷三草部

　　瞿麦

　　通、利水破血。

　　苦寒。降心火。利小肠。逐膀胱邪热。为治淋要药。（若产后淋、宜与蒲黄同用、五淋大抵皆属湿热、热淋、宜八正及山栀滑石之类、血淋、宜小蓟牛膝膏、肾虚淋、宜补肾、不可独泻、老人气虚者、宜参术兼木通山栀、亦有痰滞中焦作淋者、宜行痰兼通利药、不可发汗、汗之必便血。）破血利窍。决痈消肿。明目去翳。通经堕胎。（性利善下。）小肠虚者忌服。

　　恐心热未除。而小肠复病矣。当求其属以衰之。花大如钱。红白斑斓。色甚妩媚。俗呼洛阳花。用蕊壳。丹皮为使。恶螵蛸。（竹木入肉、瞿麦为末、水服方寸匕、或煮汁、日饮三次。）

　　卷三草部

　　蓄

　　一名扁竹。通淋杀虫。

　　苦平。利小便。治黄胆热淋。杀诸虫。治蛔咬腹痛。女子阴蚀。（煮服。）疥疮诸疾。（皆去湿热之功。）叶细如竹。弱茎蔓引。促节有粉。三月开红花。

　　卷三草部

　　车前子

　　通利水、清肺肝。

　　甘寒。清肺肝风热。渗膀胱湿热。开水窍以固精窍。令人有子。（男女阴中、各有二窍、一窍通精、一窍通水、二窍不并开、水窍开则湿热外泄、相火常宁、精窍常闭、久久精足、名医别录云：服固精药久、服此行房即有子、五子衍宗丸用之。）治湿痹五淋。暑湿泻痢。目赤障翳。催生下胎。阳气下陷。肾气虚脱。勿服。入滋补药。酒蒸捣饼。入利水泄泻药。炒研。

　　车前草

　　（通、行水、泻热凉血。）甘寒。凉血去热，通淋明目。（凡利水之剂多损目、唯此能解肝与小肠之湿热、热去而目清矣。）使叶，勿使茎蕊。

　　卷三草部

　　灯芯

　　轻、通、利水清心

　　甘淡微寒。降心火。清肺热。利小肠。（心与小肠相为表里、心火清则肺清、小肠亦清、而热从小便出矣。）通气止血。治五淋水肿。烧灰吹喉痹。涂乳止夜啼。擦癣最良。（缚成把、擦摩极痒时、虫从草出、浮水可见、十余次可以断根。）中寒小便不禁者勿服。（破伤出血、灯芯嚼烂敷之、即止。）

　　卷三草部

　　地肤子

　　通、利水。

　　甘苦而寒。入膀胱。除虚热。利小便而通淋。（时珍曰：无阴则阳无以化、亦犹东垣治小便不通、用知 滋肾之意、王节斋云：小便不禁或频数、古方多以为寒、而用温涩之药、殊不知属热者多、盖膀胱火邪妄动、水不得宁、故不能禁而频数也、老人多频数、由膀胱血少、阳火偏旺也、治法当补膀胱阴血、泻火邪为主、而佐以收涩之剂、如牡蛎山茱北味之类、补血泻火、治其本也、收之涩之、治其标也。）治 疝。散恶疮。（煎汤、洗疮疥良。）叶作浴汤。去皮肤风热丹肿。洗眼。除雀盲涩痛。叶如蒿。茎赤。子类蚕砂。恶螵蛸。（胁下疼痛、地肤子末、酒服方寸匕。）

　　卷三草部

　　冬葵子

　　通、润肠利窍。

　　甘寒。淡滑润燥。利窍。通营卫。行津液。利二便。消水肿。（用榆皮等分煎。）通关格。

　　下乳滑胎。秋葵复种。经冬至春作子者。名冬葵子。根叶同功。春葵子亦滑。不堪入药。蜀葵花。赤者治赤带。白者治白带。赤者治血燥。白者治气燥。亦治血淋关格。皆取其寒润滑利之功。（汤火伤疮、冬葵叶为末敷之。）

　　卷三草部

　　海金沙

　　通淋、泻湿热。

　　甘寒淡渗。除小肠膀胱血分湿热。治肿满。五淋茎痛。得栀子、牙硝、蓬砂。治伤寒热狂。

　　（大热利小便、此釜底抽薪之义。）唯热在太阳经血分者宜之。产黔中及河南。收曝日中。

　　小干。以纸衬之。以杖击之。有细砂落纸上。且曝且击。以尽为度。茎细如线。引竹木上。叶纹皱处。有砂黄赤色。忌火。

　　卷三草部

　　茵陈

　　通、利湿热、治诸黄。

　　苦燥湿，寒胜热。入足太阳经。（膀胱。）发汗利水。以泄太阴、阳明之湿热。（脾、胃。）为治黄胆之君药。（脾胃有湿热则发黄、黄者脾之色、身如橘色、汗如 汁而色明者热多、熏黄而色暗者湿多、须五苓之类、佐助成功。）又治伤寒时疾。狂热瘴疟。头痛头旋。女人瘕疝。（皆湿热为病。）按黄胆须分阴黄、阳黄。阳黄宜茵陈。阴黄宜温补。若用茵陈。多致不救。

　　卷三草部

　　葶苈子

　　大泻气闭、通、行水。

　　辛苦大寒。性急。大能下气。行膀胱水。肺中水气 急者。非此不能除。破积聚症结。

　　伏留热气。消肿除痰。止嗽定喘。（皆水湿泛溢。）通经利便。（十剂曰：泄可去闭、葶苈大黄之属是也、大黄泄阴分血闭、葶苈泄阳分气闭。）性峻。不可混服。有甜苦二种。甜者力稍缓葶苈大枣泻肺汤、治肺气喘急不得卧、 庵曰：辅以大枣、补土所以制水。）子如黍米微长。色黄。糯米微炒。去米。或酒拌炒。榆皮为使。（头风疼痛、葶苈子为末、以汤淋汁、沐头三四度、即愈。）

　　卷三草部

　　大青

　　泻心胃热毒。

　　苦咸大寒。解心胃热毒。治伤寒时疾热狂。阳毒发斑。（热甚伤血、里实表虚则发斑、紫黑者、热极而胃烂也、多死、活人书、治赤斑烦痛、有犀角大青汤。）黄胆热痢。丹毒喉痹。非心胃热毒勿用。处处有之。高二三尺。茎圆叶长。叶对节生。八月开小红花。成簇。实大

　　卷三草部

　　青黛

　　泻肝、散郁火。

　　咸寒。色青泻肝。散五脏郁火。解中下焦蓄蕴风热。（衍义曰：一妇患脐腹二阴遍生湿疮、热痒而痛、出黄汁、二便涩、用鳗鲡、松脂、黄丹之类涂之、热痛愈甚、其妇嗜酒、喜食鱼虾发风之物、乃用马齿苋四两、研烂、青黛一两、和涂、热痛皆去、仍服八正散而愈、此中下焦蓄蕴风热、毒瓦斯若不出、当病肠风内痔、妇不能禁酒物、果发痔。）治伤寒发斑。血痢咯血。（合杏仁研、置柿饼中煨食、名圣饼子、治咯血。）小儿惊痫疳热。丹热。敷痈疮蛇犬毒。性凉。中寒者勿使。即阴虚而有热者。亦不宜用。真者从波斯国来。不可得也。今用干靛两。亦佳。（内多锻石、故须淘净。）

　　卷三草部

　　芦根

　　泻热止呕。

　　甘和胃，寒降火。治呕哕反胃。（胃热火升则呕、逆食不下。）客热消渴。伤寒烦热。止小便数。（肺为水之上源、脾气散精、上归于肺、始能通调水道、下输膀胱、肾为水脏、而主二便、三经有热、则小便数甚、至不能少忍、火性急速故也、芦中空、清上焦、湿热解、则肺之气化行、而小便复其常道矣。）芦笋能解鱼、蟹、河豚毒。反胃呕吐。由于寒者勿用。取逆水肥浓者。去须节。（因热霍乱烦闷、芦根三钱、麦门冬二钱、水煎服、即愈。）

　　卷三草部

　　草

　　宣、去风湿。

　　苦辛。生寒熟温。治缠绵风气。四肢麻痹。筋骨冷痛。腰膝无力。风湿疮疡。长于理风湿。

　　毕竟是燥血之品。恃之为补非是。（本草相传功用甚奇、近世服之、经年罕效、意者制法未尽善欤、风气有分别欤、药产非地道欤、亦以见执方者之失也。）江东人呼猪为 。其草似猪臭。故名。以五月五日、六月六日、七月七日采者。尤佳。去粗茎。留枝叶花实。酒拌蒸晒九次。蜜丸。（ 辛苦气寒、必蒸晒九次、加以酒蜜、则苦寒之阴浊尽去、而清香之美味见矣、数不至九、阴浊未尽、不能透骨搜风而却病也。）捣汁熬膏。以生地甘草煎膏、炼蜜三味收之。酒调尤妙。（风气行于肠胃、泄泻、 为末、醋糊丸桐子大、每服三十丸、白汤下。）

　　卷三草部

　　旋复花

　　一名金沸草。泻、下气消痰。

　　苦辛。能下气行水。咸能软坚。微温。能通血脉。入肺、大肠经。消痰结坚痞。唾如胶漆。

　　噫气不除。（噫、于介切、俗作嗳、胸中气不畅、故嗳以通之、属不足、亦有挟痰挟火者、属有余、仲景治汗吐下后、痞硬噫气者、有代赭旋复汤。）大腹水肿。风气湿痹。走散之药。冷利大肠。虚人禁之。根治风湿。叶治疔疮肿毒。傅金疮。（止血。）类金钱菊。去皮蒂蕊壳。蒸用。入煎剂。须用绢包好。（有细毛、恐射肺令人嗽。）

　　卷三草部

　　紫菀

　　润肺下气。

　　辛温润肺，苦温下气，化痰止渴。治寒热结气。咳逆上气。咳吐脓血。（专治血痰、为血劳圣药。）肺经虚热。小儿惊痫。（亦虚而有热。）能开喉痹。取恶涎。又能通利小肠。（本草汇云：苦能达下、辛可益金、故吐血保肺、收为上剂、虽入至高、善于达下、使气化及于州都、小便自利。）辛散性滑。暂用之品。阴虚肺热者、不宜专用多用。须地黄麦冬共之。根作节、紫色润软者良。（今人多以车前、旋复根伪之。）白者名女菀。（时珍曰：紫入血分、白入气分。）去头须。蜜水浸焙。款冬为使。恶天雄、瞿麦、 本、远志。畏茵陈。（妇人小便卒不得出、或小便血、紫菀为末服。）

　　卷三草部

　　款冬花

　　润肺、化痰止嗽。

　　辛温润肺。消痰除烦。定惊明目。治咳逆上气喘渴。（肺虚挟火。）喉痹肺痿。肺痈。咳吐脓血。为治嗽要药。（烧烟、以筒吸之、亦良、本草汇曰：隆冬独秀、先春开敷、得肾之体、先肾之用、故为温肺理嗽之最、大抵咳必因寒、寒为冬气、入肺为逆、款冬非肺家颛药、乃使肺邪从肾、顺流而出也。款冬百合等分、蜜丸、名百花膏、治咳嗽痰血、凡阴虚劳嗽、通用款冬、紫菀、百合、沙参、生地、麦冬、五味、苡仁、如内热骨蒸、加丹皮、地骨、若嗽肠、脏腑俱病、嗽而发热不止者、为阴虚火炎、皆难治。）十一二月开花。如黄菊。（雪积冰坚、款花偏艳、想见其纯阳之禀、故其主用、皆辛温开豁也、却不助火、可以久任。）微见花、未舒者良。（生河北关中、世多以枇杷蕊伪之。）拣净花。

　　甘草水浸一宿。曝用。得紫菀良。杏仁为使。恶皂角、元参、硝石。畏辛夷、青葙、麻黄、连贝母、得之反良。口中疳疮、黄连等分为末、用唾津调成饼子、先以蛇床煎汤漱口、乃以饼子敷之、立消。）

　　卷三草部

　　牛膝

　　通下行、补肝肾、散恶血。

　　苦酸而平。足厥阴、少阴经药。（肝、肾。）能引诸药下行。酒蒸。甘酸而温。益肝肾。

　　强筋骨。（肝主筋、肾主骨。）治腰膝骨痛。足痿筋挛。阴痿。（血行故痛止、下行故理足、补肝则筋舒、筋舒则阴强。）久疟。（以上皆补肝肾之功。）生用散恶血。破症结。（血行则结散。）治心腹诸痛。淋痛尿血。（热蓄膀胱、便涩而痛曰淋、气淋便涩余沥、劳淋房劳即发、冷淋寒战后溲、膏淋便出如膏、石淋精结成石、血淋涩痛、尿血色鲜者、心与小肠实热、色瘀者、肾与膀胱虚冷、子和曰：石淋乃肝经移热于胞中、日久熬煎成石、非肾与小肠病也、大抵治淋、宜通气清心、平火利湿、不宜用补、恐湿热得补增剧也、牛膝淋证要药、血淋尤宜用之、杜牛膝亦可、又有中气不足、致小便不利者、宜补中益气、经所谓气化则能出也、忌用淋药通之。）经闭产难。（下行之效、误用堕胎。）喉痹齿痛。（引火下行。）痈肿恶疮。

　　金疮伤折。（以上皆散恶血之功。）出竹木刺。（捣烂罨之、即出、纵疮口合、刺犹自出。）有升主用皆在肾肝下部。上焦药中勿入。梦遗滑精。血崩不止。及气虚下陷。因而腿膝肿痛者。大忌。出怀庆府。长大肥润者良。下行生用。入滋补药。酒浸蒸。

　　恶鳖甲。畏白前。忌牛肉。（口舌疮烂、牛膝浸酒、含漱、牙齿疼痛、煎汤冷漱。）

　　卷三草部

　　续断

　　补肝肾、理筋骨。

　　苦辛微温。补肝肾。通血脉。理筋骨。主劳伤。暖子宫。缩小便。止遗泄。破瘀血。治腰痛胎漏。（怀妊沥血。）崩带肠风血痢。（平胃散一两、用续断二钱半、每服二钱、米饮下、治时痢甚效。）痈痔肿毒。又主金疮折跌。（以功命名。）止痛生肌。女科外科。需为上剂。（补而不滞、行而不泄、取用宏多。）川产良。状如鸡脚。皮黄皱节。节断者真。（草茅根、形似续断、误服令人筋软。）去向里硬筋。酒浸。地黄为使。恶雷丸。（叶捣罨打扑伤损。）

　　卷三草部

　　胡卢巴

　　燥、补肾命、除寒湿。

　　苦温纯阳。入右肾命门，暖丹田，壮元阳。治肾脏虚冷。阳气不能归元。（同附子硫黄。）瘕疝冷气。（同茴香巴戟川乌川楝吴茱萸。）寒湿香港脚。相火炽盛。阴血亏少者禁之。出岭南。

　　番舶者良。云是番莱菔子。淘净。酒浸曝。或蒸或炒。（小肠气痛、胡卢巴为末、每服二钱、茴香汤下。）

　　卷三草部

　　艾叶

　　宣理气血、燥逐寒热。

　　苦辛。生温熟热。纯阳之性。能回垂绝之元阳。通十二经。走三阴。（太、少、厥。）理气血。逐寒湿。暖子宫。止诸血。温中开郁。调经安胎。（胎动腰痛下血、胶艾汤良、胶艾煎服、亦治虚痢。）治吐衄崩带。（治带要药。）腹痛冷痢。血痢。霍乱转筋。杀蛔治癣。（醋煎服、外科有用干艾作汤、投白矾二三钱、洗疮、然后敷药、盖人气血冷、必假艾力以佐阳、而艾性又能杀虫也。）以之灸火。能透诸经而除百病。（丹田气弱、脐腹冷者、以熟艾装袋气亦宜、以此夹入袜内。）纯阳香燥。凡血燥生热者。禁与灸火。

　　亦大伤阴血。虚者宜慎。陈久者良。揉捣如绵。谓之熟艾。灸火用。妇人丸散。醋煮捣饼。

　　再为末用。（入茯苓数片同研、则易细。）煎服宜鲜者。醋、香附为使。（艾附丸、调妇人诸病、宋时重汤阴艾、自明成化来、则以蕲州艾为胜、云灸酒坛、一灸便透、蒙筌、发明、并以野艾为真蕲艾、虽香、实非艾种、今人多以蓬蒿伪蕲艾。）

　　卷三草部

　　木棉

　　纲目作木绵、俗呼棉花。

　　甘温。治血崩金疮。（白绵或布、烧灰。）子油、辛热微毒。治恶疮疥癣。然灯损目。有草木二种。（草本出南番、宋末始入江南、今则遍及江北与中州矣、不蚕而绵、不麻而布、利被天下、其益大哉、木本出交州永昌等处。）

　　卷三草部

　　鸡冠花

　　甘凉。治痔漏下血。赤白下痢。崩中。赤白带下。（分赤白用。）子治肠风泻血。赤白痢。

　　崩中带下。（炒用。）苗治疮痔及血病。以花状命名。

　　卷三草部

　　元宝草

　　补阴。

　　辛寒补阴。治吐血衄血。生江浙田塍间。一茎直上。叶对节生。如元宝向上。或三四层。

　　或五六层。

　　卷三草部

　　雪里青

　　泻热。

　　苦大寒。治咽喉急闭。（捣汁灌之、立效。）一名过冬青。生田塍间。如天名精而小。叶布地生。无枝梗。四时不雕。雪天开小白花。

　　卷三草部

　　万年青

　　泻热。

　　甘苦寒。治咽喉急闭。（捣汁、入米醋少许灌之、吐痰立苏。）一名千年 。子可催生。

　　卷三草部

　　白米饭草

　　一名糯米饭草。润、补肺。

　　甘平。润燥补肺。和中益胃。治劳伤肺气。吐血咳嗽。（不论根茎花叶、捣汁熬膏、入上白蜜、炼稠、贮瓷器、随时服。）又名 草。用花尤良。（花味甚甘、儿童常采以 其汁、故名。）

　　卷三草部

　　淡竹叶

　　通、利水。

　　甘淡寒。利小便。（小便利、则心火因之而清、故能兼除烦热。）有走无守。孕妇禁服。

　　春生。苗高数寸。细茎绿叶。俨如竹。秋结小长穗。（根苗捣汁、和米作酒曲、甚芳烈。）

　　卷三草部

　　蓍实

　　补中气。

　　味苦酸平。益气充肌。明目。聪慧先知。久服不饥不老。（此神草也、故本经列之上品。）叶治痞疾。（腹中痞块、蓍叶、独蒜、穿山甲末、食盐同好醋、捣成饼、量痞大小贴之、以两炷香为度、其痞化为血、从大便出。）

　　卷三草部

　　箬

　　通肺气。

　　甘寒。利肺气。（圣济总录、治肺壅鼻衄、箬叶烧灰、白面各三钱、研匀、井花水调服二钱。）治诸血证。（并烧存性、温汤服一钱。）通小便。（百一选方、治五淋血淋尤妙、多年煮酒、瓶头箬叶、每用七个、烧存性、入麝香一厘、陈米饮下、日三服。）疗喉痹。（集简方、治咽喉闭痛、箬叶灯芯烧灰、等分、吹之甚妙。）消痈肿。（赵宜真济急仙方、治吹奶乳痈、五月五日、粽箬烧灰、酒服二钱即散、累效。）愈目疾。（经验方、笼箬烧灰淋汁、洗之自效。

　　）

　　卷三草部

　　芭蕉根

　　泻热解毒。

　　甘大寒。治一切肿毒。发背欲死。赤游风疹。风热头痛。（葛洪肘后方、并捣烂涂之。）产后血胀。（捣汁温服二三合。）消渴饮水。（骨节烦热、生捣汁、时饮一二合。）天行热狂。（同上。）血淋涩痛。（圣惠方、旱莲草等分、煎服、日二。）疮口不合。（直指方、取汁抹之。）

　　卷三草部

　　苎麻根

　　通、治血淋。

　　甘寒。治小便不通。（同蛤粉各半两、为末、每服二钱。摘元方、苎根洗研、摊绢上、贴少腹、连阴际、须臾即通。）痰哮咳嗽。（虞搏医学正传方、 存性为末、生豆腐蘸三五钱食、即效、未全可、以肥猪肉二三片蘸食、甚妙。）肛门肿痛。（生捣烂坐之。）脱肛不收。（捣烂、煎汤熏洗。）疗血淋。（煎汤频服、亦治诸淋、藏器曰：苎性破血、将苎麻与产妇枕之、以苎安腹上、即止也。）

　　卷三草部

　　萱草

　　通、去湿热。

　　甘凉。煮食。治小便赤涩。去烦热。利湿热。除酒疸。作菹利胸膈。安五脏。令人欢乐忘忧。轻身明目。根治沙淋。下水气。（小便不通、煎水频饮甚良、遍身水肿亦效。）除酒疸。

　　（黄色遍身者、捣汁服。）吹乳乳痈肿痛。（擂酒服、外以滓封之。）

　　卷三草部

　　石龙芮

　　补阴润燥。

　　苦平。补阴气不足，治失精茎冷。令人皮肤光泽，有子。（时珍曰：石龙芮、乃平补之药、古方多用之、其功与枸杞覆盆子相埒、而世不知用、何哉。）逐诸风。利关节。止烦渴。明耳目。用子。（根皮功用相仿、差不及尔。）叶（名水堇、俗呼胡椒菜。）甘微辛。苦涩寒。除心下烦热。主寒热鼠 。瘰 生疮。

　　结核聚气。（食疗本草、堇菜日干为末、油煎成膏、日三五度、摩之便瘥。）下瘀血。（易简方、血疝初起、胡椒菜 按揉之。）止霍乱。解诸毒。（唐本草、捣汁洗马毒疮、并服之、又涂蛇蝎毒、及痈肿。淮南万毕术、蛇咬生疮、生堇杵汁涂之。）

　　卷三草部

　　狗尾草

　　疣目贯发。以茎穿之即干灭。凡赤眼拳毛倒睫者。翻转目睑。以一二茎蘸水。戛去恶血。

　　甚良。一名莠。（莠之乱苗即此。）又名光明草。（治目疾、故名。）

　　卷三草部

　　败酱

　　通、破血解毒。

　　苦平。解毒排脓。治痈肿。破凝血。疗产后诸病。（时珍曰：败酱乃手足阳明、厥阴药也、善排脓破血、故仲景治痈、及古方妇人科、产后腰痛腹痛等证多用之、后人不知用、盖未遇识者尔。）一名苦菜。用根苗。（杨氏疗乳方、治蠼 尿疮绕腰者、败酱煎汁、涂之甚良。）

　　卷三草部

　　薇衔

　　通、祛风解毒。

　　苦平。治风湿痹。历节痛。惊痫贼风。鼠 痈肿。（素问用治酒风、证见身热懈惰、汗出如浴、恶风少气、以泽泻术各十分、薇衔五分、合以三指撮为后饭。）一名麋衔。一名鹿衔。（麋鹿一类也、苏恭曰：南人谓之吴风草、一名鹿衔草、言鹿有疾、衔此草、即瘥也。）

　　卷三草部

　　蠡实

　　即马兰子。燥、治寒疝冷积。

　　甘温。治小腹疝痛，腹内冷积，水痢诸病。

　　卷三草部

　　石龙刍

　　即龙须草。通淋。

　　苦微寒。治小便淋闭。茎中热痛。败席。主治略同。取弥败有垢者方尺。煮汁服。

　　卷三草部

　　酸浆

　　即灯笼草。通、清湿热。

　　苦寒。除热利湿。清肺化痰。除烦满。通小便。（治黄病效。）治上气咳嗽。（并煮汁、或研膏、生捣汁服。）敷小儿闪癖。（丹溪曰：灯笼草、苦能除湿热、轻能治上焦、故主热嗽咽痛、此草治热痰咳嗽、佛耳草、治寒痰咳嗽也、时珍曰：酸浆除热、故能清肺、治咳、利湿、故能化痰治癖、一人病虚乏、有痰咳嗽、以此加入汤中、甚效。）根茎花叶。俱可用。（叶贴灸疮、不发。）子、酸平。与根茎花叶同功。（天泡湿疮、捣子敷之、或为末、油调。）

　　卷三草部

　　鼠曲草

　　即佛耳草。救荒。

　　甘平。除痰止嗽。（时珍曰：别录云：治寒热、止咳嗽、东垣云：治寒嗽、言其标也、日华云：治热嗽、言其本也、大抵寒嗽多是火郁于内、而寒复于外也、按陈氏经验方云：一奇散、治一切咳嗽、不论久远、昼夜无时、用款冬花加倍、佛耳草减半、熟地黄二两、焙研末、每用二钱、于炉中烧之、以筒吸烟咽下、有涎吐去、予家藏获久病此、医治不效、偶在沅州得一婢用此法、两服而愈也。）杂米粉。作糗食甜美。荒年当粮最佳。

　　卷四草部

　　毒草类

　　卷四草部

　　附子

　　大燥回阳、补肾命火、逐风寒湿。

　　辛甘。大热纯阳。其性浮多沉少。其用走而不守。通行十二经。无所不至。能引补气药。

　　以复散失之元阳。（丹溪曰：气虚甚者、稍加附子、以行参 之功、肥人多湿亦用。）引补血药。以滋不足之真阴。引发散药。开腠理。以逐在表之风寒。（同干姜桂枝、温经散寒发汗。）引温暖药达下焦。以祛在里之寒湿。（善引火下、行津、调涂足心、亦妙。）治三阴伤寒戴阳。（吴绶伤寒蕴要曰：附子阴证要药、凡伤寒传变三阴、中寒夹阴、身虽大热、而脉沉细、或厥冷腹痛、甚则唇青囊缩、急须用之、若待阴极阳竭而用之、已迟矣、东垣治伤寒阴盛格阳、面目俱赤、烦渴引饮、脉七八至、但按之则散、用姜附汤加人参、投半斤、得汗而愈、此神圣之妙也。）中寒中风。（卒中曰中、渐伤曰伤、轻为感冒、重则为伤、又重则为中。）气厥痰厥。咳逆。元阳下亏、生气不布、宜同归地人参用。）自汗。（陈言三因方、有 附术附参附三汤、嘉言曰：卫外之阳不固而自汗、则用 附、脾中之阳遏郁而自汗、则用术附、肾中之阳浮游而自汗、则用参附、凡属阳虚自汗、不能舍三方为治。）呕哕膈噎。（膈噎多由气可下而食不下、槁在吸门、喉间之会厌也、食下胃脘痛、须臾吐出、槁在贲门、胃之上口也、此上焦名噎、食下良久、吐出、槁在幽门、胃之下口也、此中焦名膈、朝食暮吐、槁在阑门、大小肠下口也、此下焦名反胃、又有痰饮食积、瘀血壅塞胃口附参术、胃槁者、当滋润、宜四物牛羊乳、瘀血者、加韭汁。）心腹冷痛。暴泻脱阳。脾泄久痢。霍乱转筋。（寒客中焦脾胃、为霍乱、寒客下焦肝肾、为转筋。）拘挛风痹。症瘕积聚。督脉为病。脊强而厥。小儿慢惊。痘疮灰白。痈疽不敛。一切沉寒痼冷之证。（经曰：阴盛生内寒、阳虚生外寒。）开关门。消肿满。（经曰：肾者胃之关也、关门不利、故聚水而从其类也、嘉言曰：肾之关门不开、必以附子回阳、蒸动肾气、其关始开、胃中积水始下、以阳主开故也、集验曰：肿因积生、积去而肿再作、若再用利药、小便愈闭、医多束手、盖中焦气不升降、为寒所隔、唯服附子、小便自通。）缩小便。（洁古曰：益火之源、以消阴翳、则便溺有节。）壮阳退阴。杀邪辟鬼。通经堕胎。通宜冷服。（热因寒用也、盖阴寒在下、虚阳上浮、治之以寒、则阴益甚、治之以热、则格拒不纳、用热药冷冻饮料、下咽之后、冷体既消、热性便发、情且不违、而致大益、此反治之妙也、又有寒药热饮、以治热证、此寒因热用、义亦相同也、经曰：正者正治、反者反治、如用寒治热、用热治寒、此正治也、或以寒治寒、以热治热、此反治也、经所谓必伏其所主、而先其所因、盖借寒药热药为反佐、以作向导也、故亦曰从治。）发散生用。峻补熟用。（赵嗣真曰：仲景麻黄附子细辛汤、熟附配麻黄、发中有补、四逆汤、生附配干姜、补中有发、其旨微矣、王节斋明医杂着曰：气虚用四君、血虚用四物、虚甚者、俱宜加熟附、盖四君四物、皆和平宽缓之剂、须得附子健悍之性行之、方能成功、附子热毒、本不可轻用、但有病病当、虽暑热时月、亦可用也、景岳曰：今之用附子者、必待势不可为、不得已然后用之、不知回阳之功、当于阳气将去之际、渐用以望挽回、若既去之后、死灰不可复然矣、但附子性悍、独任为难、必得大甘之品、如人参熟地炙甘草之类、皆足以制其刚而济其勇、斯无往不利矣、丹溪曰、乌附行经、仲景八味丸、用为少阴向导、后世因以为补药、误矣、附子走而不守、取其健悍走下、以行地黄之滞尔、相习用为风药及补药、杀人多矣、 庵曰：附子味甘气热、峻补元阳、阳微欲绝者、起死回生、非此不为功、故仲景四逆真武白通诸汤多用之、其有功于生民甚大、况古人日用常方、用之最多、本非禁剂、丹溪乃仅以为行经之药、而云用作补剂多致杀人、言亦过矣、盖丹溪法重滋阴、故每訾阳药、亦其偏也。）若内真热而外假寒。热厥似寒。（宜承气白虎等汤。）因热霍乱等证服之。祸不旋踵。阴虚者。亦不可加入滋阴药中常服。（好古曰：用附子以补火、必防涸水、若阴虚之人、久服补阳之药、则虚阳益炽、真阴愈耗、精血日枯、而气无所附丽、遂成不救者多矣。）从前附子皆野生。所产甚罕。价值甚高。而力甚大。近今俱是种者。出产多而价值贱。力甚薄。土人以盐腌之。愈减其力。陕西出者，名西附。四川出者。名川附。川产为胜。川附体松而外皮多细块。西附体坚而外皮光洁。以皮黑体圆、底平八角、顶大者良。修治法。煎极浓甘草水。将附子泡浸。剥去皮脐。切作四块。再浓煎甘草汤。泡浸令透。然后切片。慢火炒黄而干。放泥地上。出火毒。（有用水浸、面裹煨令发拆、则虽熟而毒仍未去、非法之善者、有用黑豆煮者、有用甘草盐水姜汁童便煮者、恐煮之气味煎出、其力尤薄、且制之不过欲去其毒性尔、若用童便、是反抑其阳刚之性矣、尤非法之善者、唯用甘草汤泡浸、则毒解而力不减、允为尽善矣。市医漂淡用之、是徒用附子之名尔。）畏人参、黄 、甘草、防风、犀角、绿豆、童便。反贝母、半夏、栝蒌、白芨、白蔹。中其毒者。黄连、犀角、甘草煎汤解之。或用黄土水澄清。亦可解。附生者为附子。（手足冻裂、附子去皮为末、以水面调涂之。）乌头大燥祛风、功同附子而稍缓。附子性重峻。回阳逐寒。乌头性轻疏。温脾逐风。寒疾宜附子。风疾宜乌头。即附子之母。（有谓春采为乌头、冬采为附子者、非也。）

　　乌附尖

　　（宣、吐风痰。）吐风痰、治癫痫。取其锐气直达病所。（丹溪治许白云：屡用瓜蒂、栀子、苦参、藜芦等剂、吐之不透、后用附子尖和浆水与之、始得大吐胶痰数碗而安。）火、逐风寒湿。）补下焦肾命阳虚。（乌附天雄之尖皆向下、其脐乃向上、生苗之处、寇氏谓其不肯就下、洁古谓其补上焦阳虚、俱误认尖为向上尔、丹溪以为下部之佐者、庶几得之、若果上焦阳虚、则属心肺之分、当用参 、不当用乌附矣。）治风寒湿痹。为风家主药。发汗。又能止阴汗。细长者为天雄。

　　侧子

　　（大燥、治手足风）散侧旁生。宜于发散四肢。充达皮毛。治手足风湿诸痹。连生者为侧子。

　　卷四草部

　　草乌头

　　大燥、开顽痰。

　　辛苦大热。搜风胜湿。开顽痰。治顽疮。以毒攻毒。颇胜川乌。然至毒无所酿制。不可轻投。野生。状类川乌。故亦名乌喙。姜汁炒，或豆腐煮。（十便良方、治腰脚冷痛、草乌头三个、去皮脐为末、醋调贴、须臾痛止。）

　　卷四草部

　　白附子

　　燥、祛风湿、治面疾。

　　辛甘。大热纯阳。阳明经药。能引药势上行。治面上百病。（阳明之脉萦于面、白附能去头面游风、可作面脂、消瘢疵。）祛风痰。治心痛血痹。诸风冷气。中风失音。阴下湿痒。燥毒之品。似中风证。虽有痰。亦禁用。小儿慢惊勿服。根如草乌之小者。皱纹有节。炮用。

　　（陶隐居曰：此药久绝、无复真者、今唯凉州生。）

　　卷四草部

　　天南星

　　燥湿、宣、祛风痰。

　　味辛而苦，能治风散血。（南星防风等分为末、名玉真散、治破伤风、刀伤扑伤如神、破伤风者、药敷疮口、温酒调下二钱、打伤至死、童便调灌二钱、连进三服、必活。）气温而燥。能胜湿除痰。性紧而毒。能攻积拔肿。为肝脾肺三经之药。治惊痫风眩。（丹溪曰：无痰不作眩。）身强口噤。喉痹舌疮。结核疝瘕。痈毒疥癣。蛇虫咬毒。（调末箍之。）破结下气。利水堕胎。性更烈于半夏。（与半夏皆燥而毒、故皆堕胎、南星辛而不守、半夏辛而能守、所以古安胎方中、亦有用半夏者。）按南星治风痰。半夏治湿痰。功用虽类而实殊也。非西北人真中风者。勿服。阴虚燥痰大忌。根似半夏而大。看如虎掌。故一名虎掌。以矾汤或皂角汁。浸三昼夜。曝用。或酒浸一宿。蒸熟。竹刀切开。以不麻为度。或姜渣黄泥和包。

　　煨熟用。造曲法。以姜汁矾汤。和南星末作饼。楮叶包。待生黄衣。日干。造胆星法。腊月取黄牛胆汁。和南星末。纳入胆中。风干。年久者弥佳。（得牛胆则燥性减、且胆有益肝胆之功。）畏附子、干姜、防风。（得防风则不麻、火炮则毒性缓、所谓火能革物之性。自附子至南星、皆大毒之品。）

　　卷四草部

　　半夏

　　燥湿痰、宣通阴阳。

　　辛温。体滑性燥。能走能散。和胃健脾。除湿化痰。发表开郁。下逆气。止烦呕。发声音。

　　救暴卒。（凡遇五绝之病、用半夏末吹入鼻中、即活、盖取其能作嚏也、五绝、谓缢死、溺死、压死、魇死、产死也。）又能行水气。以润肾燥。利二便。止咽痛。（辛通、使气能化液、故润燥、丹溪谓二陈汤、能使大便润而小便长、成无己伤寒明理论曰：半夏辛散、行水气而润肾燥、又惠民和剂局方、半硫丸、治老人虚秘、皆取其润滑也、俗以半夏南星为燥、误矣、湿去则土燥、痰涎不生、非二物性燥也、古方治咽痛喉痹、吐血下血、非禁剂也、二物亦能散血、故破伤扑打皆主之、唯阴虚劳损、则非湿热之邪、而用利窍行湿之药、是重竭其津液、医之罪也、岂药之咎哉、皇甫谧甲乙经、用治不眠、是果性燥者乎、半硫丸与硫黄等分、生姜糊丸。）治咳逆头眩。（火炎痰升则眩。）痰厥头痛。眉棱骨痛。（风热与痰。）胁痛胸胀。伤寒寒热。痰疟不眠。（素问曰：胃不和则卧不安、半夏能和胃气、而通阴阳、灵枢曰：阳气满、不得入于阴、阴气虚、故目不得瞑、饮以半夏汤、阴阳既通、其卧立至、又有喘嗽不得眠者、左不得眠属肝胀、宜清肝、右不得眠属肺胀、宣清肺、服药无效者、不治。

　　）反胃吐食。（痰膈。）散痞除瘿。（瘿多属痰。）消肿止汗。（胜湿。）为治湿痰之主药。（汪机曰：脾胃湿滞、涎化为痰、此非半夏、曷可治乎、若以贝母代之、翘首待毙、好古曰：肾主五液、化为五湿、本经为唾、入肝为泪、入心为汗、入肺为涕、入脾为痰、痰者、因咳而动、脾之湿也、半夏泄痰之标、不能治痰之本、治本者、治肾也、咳无形、痰有形、无形则润、有形则燥、所以为流脾湿而润肾燥之剂也、俗以半夏为肺药、非也、止呕为足阳明、除痰为足太阴、小柴胡汤用之、虽云止呕、亦助柴芩、主寒热往来、是又为足少阳也、时珍曰：脾无湿不生痰、故脾为生痰之源、肺为贮痰之器、按有声无痰曰咳、盖伤于肺气、有痰无声曰嗽、盖动于脾湿也、有声有痰曰咳嗽、或因火、因风、因寒、因湿、因虚劳、因食积、宜分证论治、大法治嗽当以治痰为先、而治痰又以顺气为主、气顺则火降而痰消、宜以半夏南星燥其痰、枳壳橘红利其气、肺虚加温敛之味、肺实加凉泻之剂。）主治最多。莫非脾湿之证。（俗以半夏专为除痰、而半夏之功用、不复见知于世矣、小柴胡汤、半夏泻心汤、皆用半夏、岂为除痰乎。）苟无湿者。均在禁例。古人半夏有三禁。谓血家、渴家、汗家也。若非脾湿。且有肺燥。误服半夏。悔不可追。（赵继宗曰：二陈治痰、世医执之、内有半夏、其性燥烈、若风寒湿食诸痰则相宜、至于劳痰、失血诸痰、反能燥血液而加病。）孕妇服之。能损胎。（若与参术并行、但有开胃之功、亦不损胎。）圆白而大。陈久者良。（合陈皮茯苓甘草、名二陈汤、为治痰之总剂、寒痰佐以干姜芥子、热痰佐以黄芩栝蒌、湿痰佐以苍术茯苓、风痰佐以南星前胡、痞痰佐以枳实白术、更看痰之所在、加引导药。）韩飞霞造曲十法。一姜汁浸造。名生姜曲。治浅近诸痰。一矾水煮透。兼姜和造。名矾曲。矾最能却水。

　　治清水痰。一煮皂角汁炼膏。和半夏末为曲。或加南星。或稍加麝香。名皂角曲。治风痰。

　　开经络。一用白芥子等分。或三分之一竹沥和成。略加曲和。名竹沥曲。治皮里膜外。结核隐显之痰。一麻油浸半夏三五日。炒干为末。曲糊造成。油以润燥。名麻油曲。治虚热劳咳之痰。一用腊月黄牛胆汁。略加熟蜜和造。名牛胆曲。治癫痫风痰。一用香附苍术抚芎等分。熬膏。和半夏末作曲。名开郁曲。治郁痰。一用芒硝居半夏十分之三。煮透为末。煎大黄膏和成。名硝黄曲。治中风卒厥。伤寒宜下。由于痰者。一用海粉雄黄居半夏之半。为末。炼蜜和造。名海粉曲。治积痰沉痼。一用黄牛肉煎汁炼膏。即霞天膏。和半夏末为曲。名霞天曲。治沉 痼痰。以上并照造曲法。草罨七日。待生黄衣。悬挂风处。愈久愈佳。浸七日。逐日换水。沥去涎。切片。姜汁拌炒。（性畏生姜、用之以制其毒、而功益彰。）柴胡、射干为使。畏生姜、秦皮、龟甲、雄黄。忌羊血、海藻、饴糖。恶皂角。反乌头。（盘肠生产、产时子肠先出、产后不收者、以半夏末、频 鼻中、则上也。）

　　卷四草部

　　常山

　　宣、吐痰截疟、通行水。

　　辛苦而寒。能引吐行水。祛老痰积饮。（痰有六、风痰、寒痰、湿痰、热痰、食痰、气痰也、饮有五、流于肺为支饮、于肝为悬饮、于心为伏饮、于经络为溢饮、于肠胃为痰饮也、常山力能吐之下之。）截诸疟必效。（疟疾必有黄涎聚于胸中、故曰无痰不成疟、弦脉主痰饮、故曰疟脉自弦、常山去老痰积饮、故为诸疟要药、时珍曰：常山蜀漆、劫痰截疟、须在发散表邪、及提出阳分之后用之、疟有经疟、脏疟、风、寒、暑、湿、痰、食、瘴、鬼之别、须分阴阳虚实、不可混治、常山蜀漆、得甘草则吐、得大黄则利、得乌梅穿山甲则入肝、得小麦竹叶则入心、得秫米麻黄则入肺、得龙骨附子则入肾、得草果槟榔则入脾、盖无痰不作疟、一物之功、亦在驱逐痰水而已、士材曰：常山发吐、唯生用多用为然、与甘草同用亦必吐、若酒浸炒透、但用钱许、每见奇功、未见其吐也、世人泥于雷 老人久病忌服之说、使良药见疑、沉 难起、抑何愚耶。常山吐疟痰、瓜蒂吐热痰、乌附尖吐湿痰、莱菔子吐气痰、藜芦吐风痰。）性猛烈。施之藿食者多效。若肉食之人。稍稍挟虚。不可轻入。鸡骨者良。

　　烧酒浸一宿。炒透用。栝蒌为使。忌葱茗。蜀漆（常山茎叶。）功用略同。（古方有蜀漆散、取其苗性轻扬、发散上焦之邪结。）甘草水拌蒸。

　　卷四草部

　　藜芦

　　宣、引吐。

　　辛寒至苦。司蛊毒与喉痹。能杀虫。理疥癣。入口即吐。善通顶。令人嚏。风痫证多用之。

　　（张子和儒门事亲曰：一妇病风痫、初一二年一发、后渐日发、甚至一日数发、求死而已、值岁大饥、采百草食、见野草若葱、采蒸饱食、觉不安、吐胶涎数日、约一二斗、汗出如洗、甚昏困、后遂轻健如常人、以所食葱访人、乃憨葱苗、即藜芦是矣、时珍曰：和王妃、年七十、中风不省、牙关紧闭、先考太医吏目月池翁诊视、浓煎藜芦汤灌之、少顷噫气、遂吐痰而苏、药不瞑眩、厥疾不瘳、诚然。）服之令人烦闷吐逆。大损津液。虚者慎之。取根去头。用黄连为使。反细辛、芍药、诸参。恶大黄。畏葱白。（吐者、服葱汤即止、与酒同用、杀人。头生虮虱、藜芦末掺之。疥癣虫疮、藜芦末生油涂。）

　　卷四草部

　　大戟

　　寒、通、泻脏腑水湿。

　　苦能直泄。颛泻脏腑水湿。兼善逐血。辛能横散。故发汗消痈。寒能通二便闭。治十二种水。腹满急痛。积聚症瘕。颈腋痈肿。风毒脚肿。通经堕胎。泻火逐痰。（时珍曰：痰涎为物、随气升降、无处不到、入心则迷成癫痫、入肺则塞窍、为咳喘背冷、入肝则胁痛干呕、寒热往来、入经络则麻痹疼痛、入筋骨则牵引隐痛、入皮肉则瘰 痈肿、陈无择并以控涎丹主之、殊有奇功、此乃治痰之本、痰之本水也、湿也、得气与火则结为痰、大戟能泄脏腑水湿、甘遂能行经隧水湿、白芥子能散皮里膜外痰气、唯善用者、能收奇功也、又曰：钱仲阳谓肾为真水、有补无泻、复云：痘证变黑归肾者、用百祥膏下之、非泻肾也、泻其腑则脏自不实、腑者膀胱也、百祥惟大戟一味、能行膀胱之水故也、窃谓非独泻腑、乃肾邪实而泻肝也、实则泻其子、大戟浸水青绿、肝胆之色也、痘证毒盛、火炽则水益涸、风挟火势、则土受亏、故津液内竭、不能化脓、而成黑陷之证、泻其风火之毒、所以救肾扶脾也、张洁古活法机要、用大戟一两、枣三枚、同煮焙干、去戟用枣、丸服、名枣变百祥丸。）阴寒善走。

　　大损真气。非元气壮实。水湿伏留。不可浪施。杭产、紫者为上。北产、白者伤人。浆水煮软。去骨。得大枣良。赤小豆为使。恶山药，畏菖蒲，反甘草。

　　卷四草部

　　甘遂

　　寒、通、泻经隧水湿。

　　苦寒。能泻肾经及隧道水湿。直达水气所结之处。以攻决为用。为下水之圣药。主十二种水。大腹肿满。（名水蛊、嘉言曰：胃为水谷之海、五脏六腑之源、脾不能散胃之水精于肺、而病于中、肺不能通胃之水道于膀胱、而病于上、肾不能司胃之关时其输泄、而病于下、以致积水浸淫、无所底止、好古曰：水者、脾肺肾三经所主、有五脏六腑、十二经之部分、上头面、中四肢、下腰脚、外皮肤、中肌肉、内筋骨、脉有尺寸之殊、浮沉之别、不可轻泻药、当知病在何经何脏、方可用之、按水肿、有痰裹、食积、瘀血、致清不升、浊不降而成者、有湿热相生、隧道阻塞而成者、有燥热冲击、秘结不通而成者、是证属有余、有服寒凉、伤饮食、中气虚衰而成者、有大病后、正气衰惫而成者、有小便不通、水液妄行、脾不能制而成者、证属不足、宜分别治之、然其源多由中气不足而起、丹溪曰：水病当以健脾为主、使脾参苓为君、视所挟证加减、苟徒用利水药、多致不起。）疝瘕积聚。痞热宿食。痰迷癫痫。去水极神。损真极速。大实大水。可暂用之。否则宜禁。皮赤肉黑。根作连珠。

　　重实者良。面裹煨熟用。（或用甘草荠 汁浸三日、其水如墨、以清为度、再面裹煨。）瓜蒂为使。恶远志。反甘草。（仲景治心下留饮、与甘草同用、取其相反以立功、有治水肿及肿毒者、以甘遂末敷肿处、浓煎甘草汤服之、其肿立消、二物虽相反、感应如此其神。）

　　卷四草部

　　商陆

　　通、行水。

　　苦寒。沉阴下行。与大戟、甘遂同功。疗水肿胀满。（肿属脾、胀属肝、肿则阳气犹行、如单胀而不肿者、名蛊胀、为木横克土、难治、肿胀朝宽暮急为血虚、暮宽朝急为气虚、朝暮俱急、为气血两虚、肿胀由心腹而散四肢者吉、由四肢而入心腹者危、男自下而上、女自上而下、皆难治。）疝瘕痈肿。喉痹不通。（薄切、醋炒、涂喉中、良。）利二便。泻蛊毒。

　　敷恶疮。堕胎孕。肿胀因脾虚者多。若误用之。一时虽效。未几再作。决不能救。取白花之根。（赤者伤人、只堪贴脐、入麝三分、捣贴、小便利则肿消。）铜刀刮去皮。水浸一宿。黑豆拌蒸。得蒜良。

　　卷四草部

　　芫花

　　大通、行水。

　　苦温。去水饮痰癖。疗五水在五脏，皮肤胀满，喘急痛引胸胁，咳嗽瘴疟。（五水者、风水、皮水、正水、石水、黄汗也、水积胞中、坚满如石、名石水、汗如柏汁、名黄汗、久不愈必伤寒太阳证、表未解、心下有水而咳、干呕发热、或喘或利者、小青龙汤主之、表已解、有时头痛、出汗恶寒、心下有水、干呕、痛引两胁、或喘或咳者、十枣汤主之、盖青龙散表邪、使水从汗出、内经所谓开鬼门也、十枣逐里邪、使水从二便出、内经所谓洁净府、去陈 法也、十枣汤、芫花、甘遂、大戟等分、枣十枚。）毒性至紧。取效最捷。稍涉虚者服之。多致夭折。叶似柳。二月开花紫碧色。叶生花落。陈久者良。好醋煮过。晒干。反甘草。根疗疥。

　　卷四草部

　　续随子

　　一名千金子。泻、行水、破血解毒。

　　辛温。行水破血。治冷气胀满。症瘕痰饮。血结月闭。蛊毒鬼疰。利大小肠。下恶滞物。

　　涂疥癣疮。（时珍曰：续随与大戟、泽漆、甘遂茎叶相似、主疗亦相似、长于利水、用之得当、亦要药也。）攻击猛挚。肿胀月闭等证。各有成病之由。当求其本。不可概施。脾虚便滑者。服之必死。（斗门方、治水气肿胀、用千金子一两、去壳研、压去油、重研、分作七服、每治一人、用一服、五更酒服、当下利至晓、肿胀顿消、忌盐醋一百日、今走方者俱用此、加百草霜等在内、使人不能认识、诳言秘传、将草头炼就单方、庸俗信而服之、一泻而肿胀立消、索谢而去、未几再作、无药可救、间有气体壮实者、愈后竟不复发、然暗损真气、不过于数年之内、患他病而不起、数十年来、洛之目击心伤者、不可枚举、其奈习俗瞢瞢、率犹长夜之不醒何、予欲呼之、用斯代柝、愿卫生者、勿蹈复辙以促生也、至于医者明知故犯、则伤人必多、孽镜当前、悔之何及、今玉枢丹用之治百病、元气强者、间有小效、稍稍挟虚、无不受其害、总之、执一方治百病、多见其失也。）去壳。取色白者研细。纸包。压去油。（黑痣赘疣、涂之自落。）

　　卷四草部

　　牵牛

　　大泻气分湿热。

　　辛热属火。善走入肺经。泻气分湿热。（肺主气、辛能泄气。）达右肾命门。走精隧。通下焦郁遏。及大肠风秘气秘。利大小便。逐水消痰。杀虫坠胎。治水肿喘满。 癖气块。（东垣曰：有谓牵牛苦寒、误矣、其味辛辣、久嚼猛烈雄壮、所谓苦寒安在哉、乃泻气之药、比诸辛药、泄气尤甚、若湿从下受、下焦主血、血中之湿、宜苦寒之味、而反用辛热之药、泄上焦之气、是血病泻气、使气血俱损也、好古曰：以气药引则入气、以大黄引则入血、时珍曰：一妇肠结、年几六十、服养血润燥药、则泥结、服硝黄药、则若罔知、如此三十余年、其人体肥、膏粱而多郁、日吐酸痰乃宽、此乃三焦气滞、有升无降、津液皆化为痰、不能下润肠腑、非血燥也、润剂留滞、硝黄入血、不能入气、故无效、用牵牛为末、皂角膏丸、才服便通、外甥素多酒色、病二便不通、胀痛呻吟七昼夜、用通利药不效、予思此乃湿热之邪在精道、壅隧路、病在二阴之间、故前阻小便、后阻大便、病不在大肠膀胱也、用楝实、茴香、穿山甲诸药、倍牵牛、三服而平。）凡气虚及湿热在血分者大忌。（主治多在肺脾、肺脾之病、多因虚起、何赖泻药、况诸证应用药物、神良者不少、何至舍其万全、而就不可必之毒物哉、东垣谆复其词、以戒后人勿用、盖目击子和旦暮用之、故辟之甚力、世俗不知、取快一时、后悔奚及、丹溪曰：牵牛属火善走、黑者兼属水、白者兼属金、若非病形与证俱实、不胀满、不大便秘者、不可轻用、驱逐致虚、先哲深戒。）有黑白二种。（此药本经不收、仲景诸方亦未见、别录始载之、宋后乃有用者。）黑者力速。（亦名黑丑。）取子。淘去浮者。舂去皮。酒蒸。研细。得木香、干姜良。（摘元方、用鸡子清调黑丑末、涂面上雀斑、夜傅旦洗、效。圣济总录、湿热头痛、黑丑七粒、砂仁一粒、研末、井华水调、仰灌鼻中、涎出即愈。生生编、小儿夜啼、黑牵牛末一钱、水调敷脐上、即止。）

　　卷四草部

　　蓖麻子

　　泻、通窍拔毒、出有形滞物。

　　辛甘热。性善收。亦善走。能开通诸窍经络。治风气头痛。（痛不可忍、乳香、蓖麻仁等分捣饼、随左右贴太阳、解发出气、甚验。）口眼 斜。（捣烂、左 贴右、右 贴左、即正。

　　）鼻窒耳聋。（捣烂绵裹、塞鼻、塞耳。）喉痹舌胀。（蓖麻仁研油、作纸拈、烧烟熏之。）能出有形滞物。治针刺入肉。（捣敷伤处、频看、刺出即去、恐努出好肉、）竹木骨哽。（凝水石倍之、研匀、以一捻置舌根、噙咽自然不见。）能消肿追脓拔毒。敷瘰 恶疮。一切肿毒。

　　（颇奏奇功。（鹈鹕油、能引药气入内、蓖麻油、能拔毒瓦斯出外、故诸膏药多用之。）气味颇近巴豆。内服不可轻率。形如牛蜱。黄褐有斑。盐水煮。去皮研。

　　或用油。忌铁。（古今录验、汤火灼伤、蓖麻仁、蛤粉等分、汤伤以油调、火灼以水调涂之、效。发黄不黑、蓖麻仁香油煎焦、去滓、三日后、频刷效。香港脚作痛、蓖麻仁七粒、研烂、同苏合香丸贴足心、痛即止。）

　　卷四草部

　　贯众

　　泻热解毒。

　　味苦微寒。能解邪热之毒。治崩淋带下。产后血气胀痛。金疮鼻血。破症瘕。发斑痘。

　　化骨哽。（能软坚。）杀诸虫。有毒而能解毒。去瘀而能生新。别名管仲。岂音相类耶。抑为其有杂霸之气耶。根似狗脊而大。汁能制三黄。化五金。伏钟乳。结砂制汞。解毒软坚。（浸水缸中、日饮其水、能辟时疫。）

　　卷四草部

　　射干

　　泻火、解毒、散血消痰。

　　苦寒。能泻实火。火降则血散肿消，而痰结自解，故能消心脾老血。行太阴、厥阴之积痰。

　　（肺、脾、肝。）治喉痹咽痛为要药。（擂汁醋和、噙之引涎。）消结核瘕疝。便毒疟母。（鳖甲煎用之治疟母、取其降厥阴相火也。）通经闭。利大肠。镇肝明目。唯实火者宜之。虚则大戒。扁竹花根也。（叶横铺、如乌羽及扇、故又名乌扇乌 。）泔水浸一日。 竹叶煮半日。（普济方、二便不通、诸药不效、紫花扁竹根、生水边者佳、研汁一盏、服之通。）

　　卷四草部

　　蚤休

　　一名重楼金线。

　　味苦微寒。专理痈疽。除虫蛇毒。（谚云：七叶一枝花、深山是我家、痈疽如遇者、一似手拈拿、苏恭曰：磨醋、敷痈肿蛇毒、甚有效、时珍曰：虫蛇之毒、得此治之即休、故有蚤休、螫休诸名。）兼疗惊痫。苦寒之品。中病即止。不宜多用。

　　卷四草部

　　玉簪

　　一名白鹤仙。解毒。

　　辛甘而寒。捣汁服。解一切毒。下骨哽。涂痈肿。凡服者不可着牙。损齿极速。（余居士取牙方、玉簪根干者一钱、白砒三分、白 七分、蓬砂二分、威灵仙三分、草乌头一分半为末、以少许点牙疼处、即自落。）

　　卷四草部

　　大黄

　　大泻血分、实热、下有形积滞。

　　大苦大寒。入足太阴（脾）、手足阳明、厥阴（大肠、胃、心包、肝。）血分。其性沉而不浮。

　　其用走而不守。若酒浸。亦能引至至高之分。（仲景太阳门调胃承气汤、大黄注曰：酒浸、阳明门大承气汤、大黄注曰：酒洗、少阳阳明小承气汤、大黄不用酒制、皆有分别、东垣曰、邪气在上、非酒不至、若用生者、则遗至高之邪热、病愈后、或目赤喉痹、头肿、膈上热疾生也。）用以荡涤肠胃。下燥结而除瘀热。治伤寒时疾。发热谵语。（大肠有燥粪、故谵语、宜下之。）温热瘴疟。下痢赤白。腹痛里急。黄胆水肿。症瘕积聚。（积久成形谓之积、属阴、聚散无常谓之聚、属阳、积多是血、或食或痰、聚多是气。）留饮宿食。心腹痞满。二便不通。（皆土郁夺之。）吐血、衄血、血闭。损伤积血。一切实热。血中伏火。行水除痰。

　　蚀脓消肿。能推陈致新。（东垣曰：如定祸乱以致太平、所以有将军之名、时珍曰：仲景泻心汤、治心气不足、吐衄血者、用大黄黄连黄芩、乃泻心包肝脾胃四经血中之伏火也、又治心下痞满、按之软者、用大黄黄连泻心汤、亦泻脾胃之湿热、非泻心也、病发于阴而反下之、则痞满、乃寒伤营血、邪结上焦、胃之上脘当心、故曰泻心、经曰：太阴所至为痞满、又曰：浊气在上、则生 胀是已、病发于阳而反下之、则结胸、乃热邪陷入血分、亦在上脘、故大陷胸汤丸皆用大黄、亦泻脾胃血分之邪、而降其浊气也、若结胸在气分、则用小陷胸汤泻心汤、或问心气不足而吐衄、何以不补心而反泻心、丹溪曰：少阴不足、亢阳无辅、致阴血妄行、故用大黄泻其亢盛之火、又心本不足、肺肝各受火邪而病作、故用黄芩清肺、黄连清肝、肺者阴之主、肝者心之母、血之合也、肺肝火退、则血归经而自安矣、宗 曰：以苦泄其热、就以苦补其心、盖一举而两得之、士材曰：古人用大黄、治虚劳吐衄、意甚深微、盖浊阴不降、则清阳不升、瘀血不去、则新血不生也。）峻利猛烈。长驱直捣。苟非血分热结。六脉沉实者。切勿轻与推荡。（病在气分而用之、是为诛伐无过浸、酒蒸、生、熟之不同。生用更峻。（欲取通利者、不得骤进谷食、大黄得谷食、便不能通利、洪迈夷坚志云：汤火伤者、捣生大黄调敷、止痛无瘢。）黄芩为使。（梅师方、男子偏坠作痛、大黄末、醋和涂之、干则易。自半夏至大黄、皆常毒之品。）

　　卷四草部

　　茹

　　泻、破血。

　　辛寒。蚀恶肉。排脓血。杀疥虫。除热痹。破症瘕。（素问、同乌 骨、治妇人血枯。）根如莱菔。皮黄肉白。叶长微阔。折之有汁。结实如豆。一颗三粒。甘草为使。

　　卷四草部

　　天名精

　　一名地松、一名活鹿草、一名虾蟆蓝。泻热吐痰、破血解毒。

　　辛甘而寒。能破血。（一妇产后、口渴气喘、面赤有斑、大便泄、小便闭、用行血利水药不效、用天名精根叶、浓煎膏饮、下血一桶、小便通而愈。）能止血。吐痰除热、解毒杀虫。

　　治乳蛾喉痹。砂淋血淋。（苏沈良方云：浓煎加乳麝少许、神效。）小儿牙关紧闭。急慢惊风。（不省人事者、绞汁入好酒灌之、即苏、以醋拌渣、敷项下。）服汁吐疟痰。（喉蛾及惊风服之、亦取其吐痰。）漱汁止牙痛。捣敷蛇虫螫毒。根名杜牛膝。功用相同。色白如短牛膝。（煎汤洗痔、渣塞患处良。）地黄为使。（男女吐血、地松晒干为末、茅花汤调服二钱、效。）

　　鹤虱

　　（泻、杀虫。）苦辛。杀五脏虫。治蛔咬腹痛。（面白唇红、时发时止、为虫痛、肥肉汁调末服。）即天名精子。最黏人衣。有狐气。炒熟则香。（怪疾奇方、大肠虫出不断、断之复生、行坐不得、鹤虱末水调半两服、自愈。）

　　卷四草部

　　山慈姑

　　泻热解毒。

　　甘微辛而寒。功颛清热散结。治痈疮疔肿，瘰 结核。（醋磨涂。）解诸毒。蛊毒。蛇虫狂犬伤。根类慈姑小蒜。去毛壳。（有毛壳包裹者真、故今人俱称为毛姑。）

　　卷四草部

　　茵芋

　　宣、去风湿。

　　辛苦微温。治风湿拘挛痹痛。（时珍曰：古方治风痫、有茵芋丸、治风痹、有茵芋酒、治产后风、有茵芋膏、风湿诸证多用之、茵芋、石楠、莽草、皆治风妙品、世所罕知。）茎赤。

　　叶似石榴而短浓。炙用。

　　卷四草部

　　莽草

　　宣、去风湿。

　　辛苦而温。治头风痈肿。乳痈疝瘕。（苏颂曰：古方风湿诸酒多用之、今人取叶煎汤、热含、治牙虫喉痹甚效、甄权曰：不入汤。）取叶细锉。以生甘草、水蓼二味同盛。入生稀绢袋曝干。（圣惠方、治头风久痛、莽草煎汤沐之、勿令入目。）

　　卷四草部

　　仙茅

　　燥、补肾命。

　　辛热。助命火。益阳道。明耳目。补虚劳。治失溺无子。心腹冷气不能食。（温胃。）腰脚冷痹不能行。（暖筋骨。）专于补火。唯精寒者宜之。（唐婆罗门始进此方、当时盛传服之多效、如法制、阴干蜜丸、酒服、禁食牛乳牛肉、许真君书云：甘能养肉、辛能养节、苦能养气、咸能养骨、酸能养筋、滑能养肤、和苦酒服之、必效也。）火炽者。有偏绝之虞。叶如茅而略阔。根如小指。黄白多涎。竹刀去皮切。糯米泔浸一宿。去赤汁。则毒出。忌铁。

　　卷四草部

　　耳

　　一名苍耳、即诗卷耳。轻、发汗、散风湿。

　　甘苦而温。善发汗。散风湿。上通脑顶。下行足膝。外达皮肤。治头痛目暗。齿痛鼻渊。

　　肢挛痹痛。瘰 疮疥。（李濒湖集简方、采根煎熬、名万应膏。）遍身瘙痒。（作浴汤佳。）散气耗血。虚人勿服。去刺酒蒸。忌猪肉。（千金翼、治毒攻手足肿痛欲断、苍耳捣汁渍之、并以滓敷之、立效、春用心、冬用子。）

　　卷四草部

　　木鳖子

　　泻、外用治疮。

　　味苦微甘。利大肠。治泻痢疳积。瘰 疮痔。乳痈蚌毒。消肿追毒。生肌除 。（音旱、黑斑。）颛入外科。核扁如鳖。绿色。（去油者。番木鳖、形较小、有毛、治咽喉痹痛、消痞块。）

　　卷四草部

　　凤仙子

　　一名急性子。泻、软坚。

　　微苦而温。治产难积块，噎膈骨哽。（凡咽中骨哽欲死者、白凤仙子研、水一大钟、以竹筒灌入咽、其物即软、不可着牙、或为末吹之。）透骨通窍。（时珍曰：凤仙子其性急速、故能透骨软坚、庖人烹鱼肉硬者、投数粒、即易软烂、是其验也。）缘其透骨。最能损齿。与玉簪根同。凡服者。不可着齿。多用亦戟人咽。（摘元方、金凤花子研末、入砒少许、点疼牙根、取之。）花（又名金凤花。）甘温而滑。活血消积。治腰胁引痛不可忍。（研饼晒干为末、空心酒服三钱。）又治蛇伤。（擂酒服效。）根叶、苦甘辛。散血通经。软坚透骨、治杖扑肿痛。（叶廷器方、捣叶如泥、涂肿破处、干则又上、一夜血散即愈、冬月收取干者、研末、水氏方、用根捣烂噙咽、骨自下、鸡骨尤效、即以温水漱口、免损齿为要。）误吞铜铁。（方同上。自 茹至凤仙、皆小毒之品。）

　　卷四草部

　　土连翘

　　宣、行血。

　　苦温。治风寒湿痹。历节肿胀。扑损疼痛。（为末、同没药、血竭、酒服。）大损新血。

　　无瘀勿用。（体虚有瘀、亦忌之。）

　　卷四草部

　　烟

　　宣、辟秽杀虫。

　　辛温。宣阳气。行经络。治山岚瘴气。（明时征滇、深入瘴地、军中皆染病、独一营以服烟得免、由是遍传远迩、人皆服之矣。）寒湿阴邪。辟秽杀虫。（捣汁、可毒头虱、烟筒中水、能解蛇毒。）其气入口。顷刻而周一身。令人通体俱快。（其性纯阳、能行能散。）用以代酒代茗。终身不厌。（故一名相思草。）然火气熏灼。（最烁肺阴、今人患喉风咽痛、嗽血失音之证甚多、未必不由嗜烟所致。）耗血损年。卫生者宜远之。闽中产者最佳。（质细、名金丝、沈氏露书云：吕宋国有草、名淡巴菰、漳州人自海外携来、莆田亦种之、今处处有之、不独闽矣。

　　卷五草部

　　蔓草类

　　补益肝肾、调和气血、涩精气、化虚痰。

　　苦坚肾。温补肝。甘益阴。涩收敛精气。强筋益髓。养血祛风。（治风先治血、血行风自灭。）乌须发。（故名首乌。）强阳事。令人有子。为滋补良药。（补阴而不滞不寒、强阳而不燥不热、禀中和之性、而得天地之纯气、所以为调补久病之圣药。）气血太和，则劳瘦、风虚疮痔、瘰 痈肿。（营血调则痈肿消、赤者、外科称为疮帚。）腹中宿疾。（能化虚痰。）恶血痿黄诸病自已。疗久痢恶疟。（益阴补肝、疟家要药。）调胎产崩带。止破伤出血。（邓笔峰卫生杂典方、末敷神效。）年深大者。收采精制。久服延年。令人不老。有赤白二种。夜则藤交。（故一名交藤。）有阴阳交合之象。以大如拳、五瓣而嫩润者良。老硬多筋者不用。三百年者。大如栲栳。服之成地仙。凡使赤白各半。泔浸。竹刀刮皮。切片。用大黑豆拌匀。入柳甑砂锅上。九蒸九晒。茯苓为使。忌诸血、无鳞鱼、葱、蒜、莱菔、铁器。（与萝卜同食、令须发早白、犯铁器、损人。）

　　卷五草部

　　菟丝子

　　温补三阴。

　　甘辛而温。凝正阳之气。入足三阴。（肝、脾、肾。）强阴益精，温而不燥。治五劳七伤。

　　溺有余沥。寒精自出。口苦燥渴。（景岳曰：治消渴、煎汤、任意饮之。）寒血为积。祛风明目。止泻进食。（酒制为末、常服能使饮啖、如汤沃雪。）补卫气。助筋脉。益气力。肥健人。

　　为调元上品。（同熟地、名双补丸、同元参、名玄菟丹。）肾家多火。强阳不痿。大便燥结者。忌之。无根。蔓延草上。子如黍粒。得酒良。拣去杂子。酒淘净。去土晒干。放瓷器内。

　　勿使出气。入煎剂。再微炒研破。若入丸。须另磨细末。古人因难于磨细。酒浸一宿。煮令吐丝。捣成饼。烘干再研。则末易细。然酒浸稍久。往往味变酸臭。全失冲和馨香之味。每多无效。今市中菟丝饼。俱将麦面打入。气味全乖。断不可用。山药为使。

　　卷五草部

　　覆盆子

　　温补肝肾、涩缩小便。

　　甘酸而温。益肾脏而固精。补肝虚而明目。起阳痿。缩小便。（寇宗 曰：服之可覆其溺器、故名、李当之曰：子似覆盆之形、因名之。）续绝伤。美颜色。乌须发。（捣汁涂发、不白。）女子多孕。同蜜为膏。治肺气虚寒。（李士材曰：强肾无燥热之偏、固精无凝滞之害、金玉之品也。）性固涩。小便不利者勿服。去蒂淘净。捣饼。用时酒拌蒸。叶绞汁。滴目中。出目弦虫。除肤赤。收湿止泪。 疮溃烂、酸浆水洗后、覆盆叶为末掺之、日一次、以愈为度。）

　　卷五草部

　　五味子

　　补肺肾、涩精气。

　　性温。五味俱备。（皮甘、肉酸、核中苦辛、都有咸味、酸咸为多。能敛肺气而滋肾水。）气为水母、经曰：肺欲收、急食酸以收之、王好古曰：入手太阳血分、足少阴气分。）益气生津。（肺主气敛、故能益、益气故能生津、夏月宜常服、以泻火而益金。）补虚明目。涩精强阴。（内核如肾、象形之义。）退热敛汗。止呕住泻。宁嗽定喘。（感风寒而喘嗽者、当表散、宜羌防苏桔、痰壅气逆而喘嗽者、当清降、宜二陈及苏子降气汤、水气逆而喘嗽者、宜小青龙、半夏茯苓汤、气虚病久而喘嗽者、宜人参五味。）除烦渴。消水肿。解酒毒。收耗散之气。瞳子散大。（洁古云：夏服五味、使人精神顿加、两足筋力涌出、东垣云：收瞳神散大、火热必用之药、丹溪曰：收肺补肾、乃火嗽必用之药、五味功用虽多、收肺保肾四字、足以尽之。）按五味乃要药。人多不敢用者。寇氏虚热之说误之尔。唯风邪在表。痧疹初发。一切停饮。肺家有实热者。皆当禁之。北产紫黑者良。入滋补药。每粒铜刀切作两片。

　　蜜酒拌蒸。晒干焙。临用再研碎。入劳嗽药。捶碎核。生用。南产色红而枯。若风寒在肺。

　　宜南者。苁蓉为使。恶葳蕤。熬膏良。（烂弦风眼、五味子、蔓荆子煎汤、频洗之、效。）

　　卷五草部

　　天门冬

　　泻肺火、补肾水、润燥。

　　甘苦大寒。入手太阴气分。（肺。）清金降火。益水之上源。（肺为肾母。）下通足少阴肾。

　　（苦能坚肾、寒能去肾家湿热、故亦治骨痿。）滋阴润燥。杀虫消痰。（蒙筌曰：肾主津液、燥则凝而为痰、得润剂则痰化、所谓治痰之本也。）泽肌肤。利二便。治肺痿肺痈。（肺痿者、感于风寒、咳嗽短气、鼻塞、胸胀、久而成痿、有寒痿热痿二证、肺痈者、热毒蕴结、咳吐脓血、胸中隐痛、痿重而痈稍轻、治痿宜养血补气、保肺清火、治痈宜泻热豁痰、开提升散、痈为邪实、痿为正虚、不得混治。）吐脓吐血。（苦泄血滞、甘益元气、寒止血妄行。）痰嗽喘促。嗌干消渴。（口燥多饮为消渴、由火盛津枯、宜润燥滋阴。）足下热痛。虚劳骨蒸。

　　一切阴虚有火诸证。性寒而滑。脾胃虚而泄泻恶食者。大非所宜。取肥大明亮者。去心皮。

　　酒蒸。熬膏良。（滋阴助元、消肾痰。）地黄、贝母为使。恶鲤鱼。（肺劳风热、天门冬煮食、止渴去热、或曝干为末、蜜丸服尤佳、亦可洗面。）

　　卷五草部

　　百部

　　温肺、治寒嗽、杀虫。

　　甘苦微温。能润肺温肺。治寒嗽暴嗽久嗽。（苦温能利肺气、千金方、用百部熬膏、入蜜、不时取服、可疗三十年嗽。）杀蛔蛲蝇虱。（同秦艽为末、入竹笼烧烟、熏衣被、去虱、亦可煎汤洗衣被、作汤洗牛犬、去虱。）一切树木蛀虫。（触烟即死。）疗骨蒸传尸。疳积疥癣。（皆有虫、与天门冬形相类而用相仿、故名野天门冬、但天门冬治肺热、此治肺寒为异耳。）能伤胃滑肠。脾胃虚人。须与补气药并行。根多队成百。故名。取肥实者。竹刀劈去心皮。

　　酒浸焙。

　　卷五草部

　　马兜铃

　　泻肺下气。

　　体轻而虚。熟则四开象肺。故入肺。寒能清肺热，苦辛能降肺气。（时珍曰：钱乙补肺阿胶散用之、非取其补肺、取其清热降气、则肺自安也、其中阿胶糯米、乃补肺之正药。）治痰嗽喘促。血痔 疮。肺大肠经热。（痔属大肠、大肠与肺为表里、肺移热于大肠、故肠风痔、清脏热则腑热亦清、千金方、单服治水肿、以能泻肺行水也。）亦可吐蛊。（汤剂中用之、多作吐。）根名土青木香。涂诸毒热肿。肺虚挟寒者。畏之如螫。实如铃。去筋膜。用子。

　　卷五草部

　　栝蒌仁

　　俗作瓜蒌。泻火润肺、滑肠止血、治热痰。

　　甘补肺。苦寒润下。能清上焦之火。使痰气下降。为治嗽要药。（肺受火迫、失下降之令、故生痰作嗽。）又能荡涤胸中郁热垢腻。生津止渴。（丹溪曰：消渴神药。）清咽利肠。（通大便、王 是斋指迷方、焙研酒调、或米饮下、治小便不通。）通乳消肿。治结胸胸痹。酒黄热痢。二便不通。炒香酒服。止一切血。寒胃滑肠。胃虚食少。脾虚泄泻。勿投。实圆长如熟柿。子扁多脂。去油。枸杞为使。畏牛膝、干漆。恶干姜。反乌头。（脱肛、生栝蒌汁温服、以猪肉汁洗手、按令自入。）

　　卷五草部

　　天花粉

　　泻火、润燥、治热痰。

　　酸能生津。甘不伤胃。微苦微寒。降火润燥。滑痰解渴。生肌排脓消肿。行水通经。止小便利。（膀胱热解、则水行而小便不数。）治热狂时疾。胃热疸黄。口燥唇干。肿毒发背。乳痈疮痔。脾胃虚寒者。均宜戒用。即栝蒌根。澄粉食。大宜虚热人。畏恶同栝蒌。

　　卷五草部

　　王瓜

　　即土瓜根。泻热、通、利水行血。

　　苦寒。泻热利水。治天行热疾。黄胆消渴。（捣汁饮。）便数带下。月闭瘀血。利大小肠。

　　排脓消肿。下乳。（通乳药多用之、单服亦可。）堕胎。唯实热壅滞者宜之。稍稍挟虚。切勿妄投。根如栝蒌之小者。味如山药。根子通用。（经疏曰：主治略似栝蒌、伤寒发斑、用王瓜捣汁、和伏龙肝末服、甚效。黄胆变黑、医所不能治、用土瓜根汁、平旦温服一小升、午刻黄水当从小便出、愈。）

　　卷五草部

　　白蔹

　　泻火散结。

　　苦能泄。辛能散。甘能缓中。寒能除热。杀火毒。散结气。生肌止痛。治痈疽疮肿。面上疮。金疮扑损。（箭镞不出者、同丹皮或半夏为末、酒服。）敛疮方多用之。（故名、每与白芨相须。）搽冻耳。（同黄柏末、油调。）赤蔹功用皆同。（郑奠一曰：能治温疟血痢、肠风痔漏、赤白带下。）蔓赤。枝有五叶。根如卵而长。三五枚同窠。皮乌肉白。反乌头。（外台方

　　卷五草部

　　山豆根

　　泻热解毒。

　　苦寒。泻心火。以保肺金。去肺大肠之风热。（心火降、则不灼肺而金清、肺与大肠相表里、肺金清则大肠亦清。）消肿止痛。治喉痈喉风。龈肿齿痛。含之咽汁、喘满热咳。腹痛下痢。五痔诸疮。解诸药毒。敷秃疮、蛇狗蜘蛛伤。疗人马急黄。（血热极所致。）大苦大寒。脾胃所恶。食少而泻者。切勿沾唇。苗蔓如豆。经冬不凋。

　　卷五草部

　　金银花

　　除热解毒。

　　甘平。除热解毒。补虚。（凡物甘者皆补。）疗风养血止渴。（丹溪曰：痈疽愈后发渴、黄六一汤吞忍冬丸、切当、忍冬养血、黄 补气、渴何由作。）除痢宽膨。（士材曰：今人但入疮科、忘其治痢与胀、何金银花之蹇于遇乎。）治痈疽疥癣。杨梅恶疮。肠 血痢。五种尸疰。禀春气以生。性极中和。故无禁忌。其藤叶名忍冬。（经冬不凋。）干者不及生者力速。

　　酿酒代茶。熬膏并妙。（忍冬酒、治痈疽发背、一切恶毒、初起便服、奇效、忍冬五两、甘草一两、水二碗、再入酒一碗、略煎、分三服、一日一夜吃尽、重者日二剂、服至大小肠通利、则药力到、忍冬丸、照前分两、酒煮晒干、同甘草为末、以所煮余酒、打糊为丸、藏器云：热毒血痢、浓煎服之、为末、糖调常服、能稀痘。）须多用乃效。（近今有以漆花伪银花、为祸最烈、漆花短小梗多、色黑不香为异、亦易辨尔。）

　　卷五草部

　　蔷薇根

　　泻湿热。

　　苦涩而冷。入胃、大肠经。除风热湿热。生肌杀虫。治泄痢消渴。牙痛口糜。（煎汁含咽。）遗溺好眠。痈疽疮癣。（千金曰：蔷薇根、角蒿、口疮之圣药、角蒿所在多有、开淡红紫花、角微弯、长二寸许、辛苦有小毒、治恶疮有虫及口齿疮。）子名营实。酸温。主治略同。

　　花有黄白红紫数色。以黄心白色粉红者入药。（抱朴子方、治金疮肿痛、蔷薇根烧灰、每白汤服方寸匕、日三服。）

　　卷五草部

　　土茯苓

　　通、祛湿热。

　　甘淡而平。祛湿热以利筋骨，利小便以止泄泻。治筋骨拘挛，杨梅疮毒。（杨梅疮古方不载、明正德间起于岭表、其证多属阳明、厥阴、而兼及他经、盖相火寄于厥阴、肌肉属于阳明故也、医用轻粉劫剂、其性燥烈、入阳明、劫去痰涎从口齿出、疮即干愈、然毒瓦斯窜入经络筋骨、血液枯槁、筋失所养、变为拘挛痈漏、竟至废痼、土茯苓能制轻粉之毒、去阳明湿热、用一两为君、薏苡、银花、防风、木通、木瓜、白藓皮各五分、皂角子四分、气虚加人参七分、血虚加当归七分、名搜风解毒汤。）瘰 疮肿。（湿郁而为热、营卫不和、则生疮肿、经云：湿气害人皮肉筋脉是也、土茯苓淡能渗、甘能和、患脓疥而血气旺者、煎汤代茶、甚妙。）淡渗伤阴。肝肾阴亏者勿服。大如鸭子。连缀而生。俗名冷饭团。有赤白二种。白者良。可煮食。亦可生啖。忌茶。

　　卷五草部

　　萆

　　通、祛风湿。

　　甘苦性平。入足阳明、厥阴。（胃、肝。）祛风去湿。（阳明主肉属湿、厥阴主筋属风。）以固下焦。以坚筋骨。治风寒湿痹。腰痛久冷。关节老血。膀胱宿水。阴痿失溺。茎痛遗浊。痔恶疮。（诸病皆阳明湿热流入下焦、萆 能去浊厘清、史国信云：若欲兴阳、先滋筋力、若欲便清、先分肝火、杨子建万全护命方云：凡人小便频数、便时痛不可忍者、此病必因大腑秘热不通、水液只就小肠、大腑愈加干竭、甚则身热、心躁思水、如此重证也、此疾本因贪酒色、或过食辛热荤腻之物、积有热毒腐物瘀血、乘虚流入小肠、故便时作痛也、此便数而痛、与淋证涩而痛不同、宜用萆 一两、盐水炒为末、每服二三钱、使水道转入大肠、仍以葱汤频洗谷道、令气得通、则便数及痛自减也。肾有二窍、淋证出于溺窍、浊证出于精窍。）阴虚火炽、溺有余沥。及无湿而肾虚腰痛者。皆禁。有黄白二种。黄长硬。白虚软。（名粉萆 。）白者良。（时珍曰：土茯苓、萆 、菝 、形不同而主治不甚相远、岂一类数种乎、萆 根细长浅白、菝 根作块而黄。）薏苡仁为使。畏大黄、柴胡、前胡。忌茗、醋。

　　卷五草部

　　防己

　　通、行水、泻下焦血分湿热。

　　大辛苦寒。太阳经药。（膀胱。）能行十二经。通腠理。利九窍。泻下焦血分湿热。为疗风水之要药。（十剂曰：通可去滞、通草防己之属是也、古之通草、即今之木通是、徐之才亦以行水者为通、与燥剂无以别矣、木通甘淡、泻气分湿热、防己苦寒、泻血分湿热。）主治膀胱火邪。热气诸痫。（降气下痰。）湿疟香港脚。（足伤寒湿为香港脚、寒湿郁而为热、湿则肿、热则痛、防己为主药、湿加苡仁苍术木瓜木通、热加知己、风加羌活萆 、痰加竹沥南星、四物、大便闭加桃仁红花、小便闭加牛膝泽泻、痛连臂加桂枝威灵仙、痛连胁加龙胆草、又有足跟痛者、属肾虚、不与香港脚同论。）水肿风肿。痈肿恶疮。性险而健。阴虚及湿热在上焦气分者禁用。（东垣云：防己大苦大寒、泻血中湿热、亦瞑眩之药也、服之使人身心烦乱、饮食减少、唯湿热壅遏、及香港脚病、凡下焦湿热、致二阴不通者、非此不效、若虚人用防己、其害有三、谷食己亏、复泄大便、重亡其血、一也；渴在上焦气分、而防己泻下焦血分、二也；伤寒邪传肺经气分、湿热而小便黄赤、禁用血药、三也。）出汉中。根大而虚。通心有花纹。色黄。名汉防己。黑点黄腥木强者。名木防己。不佳。（藏器曰：治风用木防己、治水用汉防己。）酒洗。恶细辛。畏萆 、女菀、咸卤。（防己煎汁服、能解雄黄毒。）

　　卷五草部

　　木通

　　古名通草。轻、通、行水、泻心小肠火。

　　辛甘淡平。轻虚。上通心包。降心火，清肺热。（心火降则肺热清。）化津液。（肺为水源、肺热清则津液化、水道通。）下通大小肠膀胱。导诸湿热由小便出。（凡利小便者、多不利大便、以小水愈通、大便愈燥也、木通能入大肠、兼通大便。东垣曰：肺受热邪、津液气化之源绝、则寒水断流、膀胱受湿热癃闭约束、则小便不通、宜此治之、朱二允曰：火在上则口燥眼赤鼻干，在中则心烦呕哕浮肿，在下则淋秘足肿、必借此甘平之性、泻诸经之火、火退则小便自利、便利则诸经火邪皆从小便而下降矣。君火宜木通、相火宜泽泻、利水虽同、所用各别。）通利九窍。血脉关节。治胸中烦热。遍身拘痛。（杨仁斋云：遍身隐热疼痛、拘急足冷、由伏热伤血、宜木通以通心窍、则经络自流行也。）大渴引饮。（中焦火。）淋沥不通。（下焦火、心与小肠相为表里、心移热于小肠则淋秘。）耳聋泄肾火、通窍、目眩。口燥舌干。（舌为心苗。）喉痹咽痛。（火炎上焦。）鼻 （热壅清道、则气窒不通。）失音。（清金。）脾热好眠。（脾主四肢、倦则好眠、心为脾母、心热清则脾热亦除。）除烦退热。止痛排（火不亢于内、气顺血行、则经调有准、乳汁循常。）精滑气弱。

　　内无湿热及妊娠者。均忌。色白而梗细者佳。藤有细孔，两头皆通。（故通窍。金疮 折、酿酒日饮、亦治鼠漏。）

　　卷五草部

　　通草

　　古名通脱木。轻、通、利水退热。

　　色白气寒。体轻味淡。气寒则降。故入肺经。引热下行而利小便。味淡则升。故入胃经。

　　通气上达而下乳汁。治五淋水肿。目昏耳聋。鼻塞失音。（淡通窍、寒降火、利肺气。）退热催生。中寒者勿服。（百一选方、治洗头风痛、新通草瓦上烧存性、研末二钱、热酒下、牙关紧者、挖口灌之。）

　　卷五草部

　　天仙藤

　　通、活血消肿。

　　苦温。疏气活血。治风劳腹痛。妊娠水肿。叶似葛。圆而小。有白毛。根有须。四时不凋。

　　（一云即青木香藤。集效方、天仙藤一两、好酒一盏、煎半盏服之、治疝气作痛、神效。）

　　卷五草部

　　葛根

　　轻、宣、解肌、升阳散火。

　　辛甘性平。轻扬升发。入阳明经。能鼓胃气上行。生津止渴。（风药多燥、葛根独能止渴者、以其升胃气入肺而生津尔。）兼入脾经。开腠发汗。解肌退热。（脾主肌肉。）为治清气下陷泄泻之圣药。（经曰：清气在下、则生飧泄、葛根能升阳明清气。）疗伤寒中风。阳明头痛。（元素曰：头痛如破、乃阳明中风、可用葛根葱白汤、若太阳初病、未入阳明而头痛者、不可便服升葛汤发之、反引邪气入阳明也、仲景治太阳阳明合病、桂枝汤加葛根麻黄、又有葛根黄芩黄连解肌汤、是用以断太阳入阳明之路、非太阳药也。）血痢温疟。（丹溪曰：凡治疟、无汗要有汗、散邪为主、带补、有汗要无汗、扶正为主、带散、若阳疟有汗、加参 白术以敛之、无汗、加柴葛苍术以发之。）肠风痘疹。（能发痘疹、丹溪曰：凡斑疹已见红点、不可更服升葛汤、恐表虚反增斑烂也。）又能起阴气。散郁火。解酒毒。（葛花尤良。）利二便。杀百药毒。上盛下虚之人。虽有脾胃病。亦不宜服。即当用者。亦宜少用。多则反伤胃气。以其升散太过也。（夏月表虚汗多、尤忌。）生葛汁大寒。解温病大热。吐衄诸血。

　　卷五草部

　　茜草

　　通、行血。

　　色赤入营。气温行滞。味酸走肝。而咸走血。（本经苦寒。）入厥阴血分。（心包、肝。）能行血止血。（能行故能止、消瘀通经、又能止吐崩尿血。）消瘀通经。（酒煎一两、通经甚效。）治风痹黄胆。（疸有五、黄胆、谷疸、酒疸、黄汗疸、女劳疸、此盖蓄血发黄、不专于湿热者也、女劳疸必属肾虚、亦不可以湿热例治、当以地黄、萸肉、山药壮其水、人参培其气、兼阳虚者、姜附肉桂、亦所必用、再随证而加利湿药。）崩晕扑损。痔 疮疖。无瘀滞者忌投。一名茹芦。一名血见愁。根可染绛。忌铁。

　　卷五草部

　　紫葳花

　　一名凌霄花。泻血热、破血瘀。

　　甘酸而寒。入厥阴血分。（心包、肝。）能去血中伏火。破血去瘀。主产乳余疾。崩带症瘕。

　　肠结血闭淋闭。风痒。血热生风之证。女科多用之。（肺痈有用之为君药者。末和密陀僧、唾调、敷酒 鼻、验。）破血之药。走而不守。虚人避之。孕妇尤忌。花开五瓣。黄赤有点。不可近鼻闻。伤脑。畏咸卤。（通身风痒、紫葳末酒服二钱、效。）

　　卷五草部

　　威灵仙

　　宣、行气祛风。

　　辛泄气。咸泄水。气温属木。其性善走。能宣疏五脏。通行十二经络。此风药之善走者也、威者言其猛烈、灵者言其效验。）治中风痛风。头风顽痹。（湿热流于肢节、肿属湿、痛属热、属血虚、亦有因湿痰死血、十指麻木、亦是胃中有湿痰死血、脾主四肢故也、痛风当分新久、新痛属寒、宜用辛温、久痛属热、宜用清凉、河间所谓暴病非热、久病非寒是也、大法宜顺气清痰、搜风散湿、养血去瘀为要、高阳子威灵仙传曰：一人手足不遂数十年、遇新罗僧曰：得一药可治、入山求之、乃威灵仙也、服之而愈。）症瘕积聚。痰水宿脓。黄胆浮肿。大小肠秘。风湿痰气。一切冷痛。性极快利。积 不痊者。服之有捷效。治诸骨哽颇验。（歌云：铁脚威灵仙、砂糖和酒煎、一口吞下去、铁剑软如绵。）大走真气。耗人血。不得已而后用之可也。根丛须数百条。长者二尺余。色深黑。俗名铁脚威灵仙。忌茶茗、面。

　　卷五草部

　　钩藤钩

　　宣、除风热、定惊。

　　甘微苦寒。除心热。平肝风。舒筋除眩。下气宽中。治大人头旋目眩。小儿惊啼螈 。

　　（筋急而缩为螈、筋缓而舒为 、伸缩不已为螈 、今谓之搐搦。）客忤胎风。发斑疹。主肝风相火之病。风静火息。则诸证自平。（相火散行于胆、三焦、心包。）祛肝风而不燥。庶几中和。故小儿科珍之。但性稍寒。无火者勿服。有刺类钓钩。故名。藤细多钩者良。（去梗、纯用嫩钩、其功十倍。）久煎则无力。（俟他药煎就、方入钩藤、一二沸即起、颇得力也。

　　圣惠方、治卒得痫疾、钩藤、炙甘草各二钱、水煎服、效。）

　　卷五草部

　　使君子

　　杀虫消积。

　　甘温。杀虫消积。治五疳便浊，泻痢疮癣，为小儿诸病要药。（经疏曰：五疳便浊、泻痢腹虫、皆由脾胃虚弱、因而乳停食滞、湿热瘀塞而成、脾胃健则积滞消、湿热散、水道利、而前虫之药、多是苦辛、独使君子、榧子、甘而杀虫、每月上旬、虫头向上、中旬虫头横、下旬虫头向下、道藏云：初一至初五、虫头向上、凡有虫病者、每月上旬、空心食数枚、虫皆死而出矣。按地黄、胡麻、皆甘而能杀虫。）无虫积者勿食。出闽蜀。五瓣有棱。内仁如榧。亦可煨食。久则油黑。不可用。忌饮热茶。犯之作泻。

　　卷五草部

　　旋花

　　一名旋 。补阴、续筋。

　　甘辛温。补劳损。益精气。续筋骨。（用根捣汁、沥伤处、渣敷其上、日三易、半月即断筋便续。）即鼓子花。

　　卷五草部

　　雀梅叶

　　泻热、解毒。

　　酸寒。治乳痈、便毒。有奇功。一名爵梅。叶如蔷薇叶。生细梅。如小豆大。

　　卷六草部

　　水草类 石草类 苔类

　　卷六草部

　　泽泻

　　通、利水、泻膀胱火、去湿热。

　　甘咸微寒。入膀胱。利小便。（热在气分而口渴者。）泻肾经之火邪。功颛利湿行水。治消渴痰饮。呕吐泻痢。肿胀水痞。香港脚疝痛。淋沥阴汗。（阴间有汗。）尿血泄精。（既利水而又止泄精、何也、此乃湿热为病、不为虚滑者言也、虚滑则当用补涩矣。）一切湿热之病。湿热既除。则清气上行。又能止头旋。有聪耳明目之功。（脾胃有湿热、则头重耳鸣目昏、渗去其湿热、则清气上行、头目诸证自除、仲景八味丸用泽泻、宗 谓其接引桂附入肾经、时珍膀胱之邪气也、古人用补、有宜泻邪、邪去则补药得力、一阖一辟、此乃玄妙、后人不知此理、专一于补、必致偏胜之患矣、王履溯洄集曰：地黄山萸茯苓丹皮、皆肾经药、桂附右肾命门药、何待接引乎、钱仲阳谓肾为真水、有补无泻、或云脾虚肾旺、故泻肾扶脾、不知肾之真水不可泻、泻其伏留之邪耳、易老云：去脬中留垢、以其微咸、能泻伏水故也。）泽泻善泻。古称补虚者误矣。扁鹊谓其害眼者确也。病患无湿。肾虚精滑。目虚不明。切勿轻与。新鲜不蠹。色白者佳。去皮。盐水拌。或酒浸。畏文蛤。忌铁。

　　卷六草部

　　石菖蒲

　　宣、通窍。

　　辛苦而温。芳香而散。开心孔。利九窍。明耳目。发声音。去湿除风。逐痰消积。开胃宽中。疗噤口毒痢。（杨士瀛曰：噤口虽属脾虚、亦热闭胸膈所致、用木香失之温、山药失之闭、唯参苓白术散加菖蒲、米饮下、胸次一开、自然思食。）风痹。（同黍米酿酒、治诸风。）惊痫。崩带胎漏。消肿止痛。解毒杀虫。（士材曰：仙经称为水草之精英、神仙之灵药、用泔浸、饭上蒸之、借谷气而臻于中和、真有殊常之效、又曰：芳香利窍、心脾良药、能佐地黄天冬之属、资其宣导、若多用独用、亦耗气血而为殃。）香燥而散。阴血不足者禁之。

　　精滑汗多者尤忌。生水石间。不沾土。根瘦节密。一寸九节者良。去毛。微炒。秦艽为使。

　　恶器。（犯铁器、令人吐逆。）

　　卷六草部

　　蒲黄

　　生、滑行血、炒、涩止血。

　　甘平。厥阴血分药。（心包、肝。）生用性滑。行血消瘀。通经脉。利小便。祛心腹膀胱之热。（同五灵脂、名失笑散、治心腹血气痛。）疗扑打损伤。疮疖诸肿。（一妇舌胀满口、以蒲黄频掺、比晓乃愈、宋度宗舌胀满口、御医用蒲黄、干姜末等分搽之、愈、时珍曰：观此、则蒲黄之凉血活血可知矣、盖舌为心苗、心包相火、乃其臣使、得干姜、是阴阳相济也。）炒黑性涩。止一切血。崩带泄精。无瘀者勿服。香蒲花中蕊屑。汤成入药。（舌重生疮、蒲黄末敷舌上、瘥、耳中出血、蒲黄炒黑、研末掺入、效。）

　　卷六草部

　　水萍

　　宣、发汗祛风、通、行水。

　　辛寒。轻浮入肺经。发汗祛风。（歌云：天生灵草无根干、不在山间不在岸、始因飞絮逐东风、泛梗青青飘水面、神仙一味去沉 、采时须在七月半、选甚瘫风与大风、些小微风都不算、豆淋酒化服三丸、铁钋头上也出汗。）利水消肿。非大实大热。不可轻试。（丹溪曰：浮萍发汗、胜于麻黄。）七月采紫背浮萍。拣净。以竹筛摊晒。下置水一盆映之。则易干。（鼻衄不止、浮萍末吹之、大肠脱肛、用紫背浮萍为末、干贴之。）

　　卷六草部

　　海藻

　　泻热、软坚痰、消瘿瘤。

　　苦能泄结，咸能软坚，寒能涤热。消瘰 结核。症瘕阴 之坚聚。及痰饮香港脚水肿痈肿之湿热。去宿食。消五膈。脾寒有湿者勿服。产胶州。有大叶、马尾二种。亦作海菜食。洗去咸水。（其用在咸、不宜过洗。）反甘草。（东垣治瘰 马刀、海藻、甘草并用、盖激之以溃坚也。）

　　卷六草部

　　海带

　　下水消瘿。功同海藻。似海藻而粗。柔韧而长。

　　卷六草部

　　昆布

　　功同海藻而少滑。性雄。治瘿瘤水肿。阴 隔噎。（含之咽汁、取其祛老痰也。）顽痰积聚。

　　性更雄于海藻。多服令人瘦削。出登莱者。搓如绳索。出闽越者。大叶如菜。略洗去咸味。

　　以上水草类。

　　卷六草部

　　石斛

　　平胃气、除虚热。

　　甘淡微咸微寒。平胃气。（宗 曰：治胃中虚热有功、雷 曰：石斛镇涎。）除虚热。（别录曰：逐皮肤邪热。）安神定惊。疗风痹脚弱。自汗发热。囊湿余沥。长于清胃除热。惟胃肾有虚热者宜之。虚而无火者。不得混用。光泽如金钗。股短、中实。味甘者良。（温州最上、广西略次、广东最下。）长虚、味苦者。名木斛。服之损人。去头根。酒浸。恶巴豆。畏僵蚕。细锉水浸。熬膏更良。（宜于汤液、不宜入丸。）

　　卷六草部

　　骨碎补

　　一名猴姜。坚肾行血、治折伤。

　　苦坚肾。故治耳鸣，及肾虚久泻、牙疼。（以上三证、俱研末、入猪肾中煨熟、空心食之、炒黑为末、擦牙咽下、亦良。）温行血。（又能止血。）补伤折。（以功命名、粥和末、敷伤处。）疗骨痿。（戴原礼常用之、有效。）经疏云。勿与风燥药同用。根似姜而扁长。铜刀刮去黄赤毛。细切。蜜拌蒸晒。（病后发落、同野蔷薇枝煎汁刷。）

　　卷六草部

　　石苇

　　通淋。

　　苦甘微寒。清肺金以滋化源。（凡行水之药、必皆能先清肺火。）通膀胱而利水道。治崩淋发背。（炒末、冷酒调服。）别录谓其补五脏。益精气。亦止清热利湿之功。非真有补性也。无湿热者勿与。生石阴处。柔韧如皮。用须拭去背上黄毛。微炙。杏仁、滑石、射干为使。得菖蒲良。生古瓦上者。名瓦苇。治淋亦佳。

　　卷六草部

　　金星草

　　一名凤尾草、一名七星草。泻热解毒。

　　苦冷。解毒消肿。颛理外科恶疮。初起阳毒未溃。沿颈瘰 。发背痈疽。或锉煮酒煎。

　　或研末酒吞。或煎汁洗。或捣烂敷。并建神效。并解丹石毒。若非阳毒及金石发毒。不可服。（苏颂曰：性至冷、服后下利、须补治、乃平复、老年不可服、宗 曰：丹石毒发于背、及一切痈肿、以其根叶二钱半、酒一盏、煎服、取下黑汁、不唯下所服石药毒、兼毒去疮愈也、如不饮酒、则为末、以新汲水服、以知为度、时珍曰：此药大抵治金石发毒者、若忧郁气血凝滞而发毒者、非所宜也。）根捣。真麻油涂头。大生毛发。

　　卷六草部

　　景天

　　一名慎火草。泻热解毒。

　　苦酸而寒。纯阴之品。独入离宫。专清热毒。疗诸种火丹。一切游风。捣敷蛇咬。中寒者。

　　服之有大害。（眼生花翳、痛涩难开、景天捣汁、日点三五次、效。）

　　卷六草部

　　地锦

　　一名血见愁。宣、散血止血。

　　辛平。通流血脉。能散血止血。治金刃扑损出血。血痢。下血崩中。女子阴疝血结。及痈肿恶疮。（时珍曰：专治血病、故俗称为血竭、又名酱瓣草、象花叶形也、断茎有汁、方士秋月黄。）非血滞血瘀勿用。以上石草类。

　　卷六草部

　　海苔

　　软坚。

　　咸寒。消瘿瘤结气。（夷坚志云：河南一寺僧、尽患瘿疾、有洛阳僧共寮、每食取苔脯同餐、经数月、僧顶赘皆消、乃知海物皆能除是疾也。）

　　卷六草部

　　卷柏

　　生用破血、炙用止血。

　　生用、辛平，破血通经。治症瘕淋结。炙用、辛温止血。治肠风脱肛。生石上。卷挛如鸡足。俗名万年松。盐水煮半日。井水煮半日。焙。

　　卷六草部

　　马勃

　　轻、解热、外用敷疮。

　　辛平。轻虚。清肺解热散血。止嗽。治喉痹咽痛。（吹喉中、良、或加白矾或硝、扫喉取吐痰、愈。）鼻衄失音。外用敷诸疮、良。（每见用寒凉药敷疮者、虽愈而热毒内攻、变生他病、为害不小、此药辛平而散、甚为稳妥。）生湿地朽木上。状如肺肝。紫色虚软。弹之粉出。取粉。（久嗽不止、马勃为末、蜜丸梧子大、每服二十丸、白汤下、即止、妊娠吐衄不止、马勃末、浓米饮服半钱。）以上苔类。

　　卷七木部

　　香木类

　　补心脾、滋肝肾。

　　辛甘而平。气香能透心脾。（凡补脾药多燥、唯此香能舒脾而偏润、助脾药中、兼用最妙。

　　）性润。能滋肝肾。（好古曰：肝经气分药。）益智宁神。聪耳明目。（香通窍。）养血止汗。

　　（心生血、汗为心液。）除风湿。愈惊痫。泽皮肤。辟鬼魅。多油而滑。作泻者禁与。多痰亦忌。蒸晒炒研。去油。油透者勿入药。畏菊花。（积德堂方、治黄水湿疮、真地沥青、香油各二两、熬稠、搽之如神。）

　　卷七木部

　　侧柏叶

　　凉血、清血分湿热。

　　味苦微寒。性涩而燥。（西向得燥金之气。）最清血分湿热。止吐衄崩淋。肠风尿血。血痢。

　　一切血证。去风湿诸痹。历节风痛。（肢节大痛、昼静夜剧、名白虎历节风、亦风寒湿所致。）涂汤火伤。（捣烂、水调涂。）生肌杀虫。炙罨冻疮。汁、乌须发。丹溪以为补阴要药。

　　然终属苦寒燥涩之品。唯血分有湿热者。以此清之为宜。若真阴虚者。非所宜也。柏有数种。唯根上发枝数茎。蒙茸茂密。名千头柏。又名佛手柏者为真。或炒或生。用桂、牡蛎为使。恶菊花。宜酒。（头发不生、为末、和麻油涂。）

　　卷七木部

　　松脂

　　一名松香、一名沥青、燥湿祛风。

　　苦甘温燥。祛风去湿。化毒生肌止痛。熬膏而贴。崩中恶痹牙疼。研末而尝。（龋齿有孔、松脂 塞、虫即从齿出。）感太阳之气而生。燥可去湿。甘能除热。故外科取用极多。性温而燥。血虚者勿服。水煮百沸。白滑方可用。（圣惠方、治小儿紧唇、松脂炙化贴之。）松节（燥湿祛风。）苦温而燥。治骨节间之风湿。（丹溪曰：能燥血中之湿。）燥性过于松脂。

　　血虚尤忌。杵碎浸酒良。

　　松毛

　　（祛风生毛发。）苦温。可生毛发。宜敷冻疮及风湿诸疮。忌同松脂。切细用。

　　（简便方、治阴囊湿痒、松毛煎汤频洗。）

　　松花

　　（润、益气祛风。）甘温。润心肺益气。止血除风。亦可酿酒。（须及时取用、不堪久停、今人和白沙糖、印为糕饼、颇佳。）善糁诸痘疮伤损。并湿烂不痂。多食发上焦热病。

　　卷七木部

　　杉材

　　即杉木、宣散肿胀。

　　辛温开发。除心腹胀满，香港脚肿痛。（柳子浓纂救死方云：得香港脚、半夜痞绝、胁块如石、昏困且死、郑洵美传杉木汤、服半食顷、大下、块散气通、方用杉木节一升、橘叶一升、无叶以皮代、大腹槟榔七枚、连子捶碎、童便三升煮、分二服、若一服得快利、停后服。）散风毒。去恶气。洗毒疮漆疮。稍挟虚者忌用。其木不生白蚁。烧灰。最发火药。

　　卷七木部

　　肉桂

　　大燥、补命门火、平肝通血脉、引火归元。

　　辛甘大热。有小毒。气浓纯阳。入肝肾血分。补命门相火之不足。（两肾中间、先天祖气、乃真火也、人若无此真阳之火、则无以蒸糟粕而化精微、脾胃衰败、气尽而亡矣。）益阳消阴。治痼冷沉寒。下焦腹痛。奔豚疝瘕。疏痛百脉。宣导百药。能抑肝风。（木得桂而枯、削桂钉木根、其木即死。）而扶脾土。（肝木盛则克土、辛平肝木、甘益脾土。）疗虚寒恶食。湿盛泄泻。（土为木克、不能防水、古行水方中多用之、如五苓散之类。）引无根之火。降而归元。从治咳逆结气。目赤肿痛。格阳喉痹。上热下寒等证。（以热攻热、名曰从治、若肺热气不下行、每上见热证、下见足冷、设误用之、祸不旋踵。）通经催生堕胎。（辛热能动血。）交趾桂最佳。（体松皮直、起花、紫肉黑油、味甜多辣少、今难得。）其次蒙自桂可用。（距交趾不甚远。）其次安南桂。东京桂亦可用。（以上三宗、体略松、皮直、有花、紫肉、黄油多、黑油少、味甜少辣多。）姚桂、浔桂、紫荆桂。（俱体重、皮不直、有花皆做上、味甚辣略甜。）用之不能治病。洋桂、云南桂。（体皆急重、切开肉内、有白点起丝、味苦辣、尝之舌上稠腻、甚至麻木。）皆大有害。万不可用。去粗皮。（其毒在皮。）不见火。须临用切碎、群药煎好方入、煎一二沸即服。）得人参、甘草、麦冬良。忌生葱、石脂。（足 筋急、桂末和白酒涂之、外肾偏肿、桂末水调方寸匕、涂之。）

　　卷七木部

　　桂心

　　大燥、补阳活血。

　　入心脾血分。能引血化汗化脓。内托痈疽痘疮。（同丁香、治痘疮灰塌。）消瘀生肌。补虚寒。宣气血。利关节。治风痹症瘕。噎膈腹满。心腹诸痛。

　　卷七木部

　　桂枝

　　轻、解肌、调营卫。

　　辛甘而温。气薄升浮。入太阴肺、太阳膀胱经。温经通脉。发汗解肌。（能利肺气、经曰：辛甘发散为阳。）治伤风头痛。（无汗能发。）伤寒自汗。（有汗能止、桂枝为君、芍药甘草为佐、加姜枣、名桂枝汤、能和营实表。）调和营卫。使邪从汗出。而汗自止。（王好古曰：或问桂枝止烦出汗。仲景治伤寒发汗、数处皆用桂枝汤、又曰：无汗不得用桂枝、汗多者、桂枝甘草汤、此又能闭汗也、二义相通否乎、曰：仲景云：太阳病、发热汗出者、此为营弱卫强、阴虚阳必凑之、故以桂枝发其汗、此乃调其营气、则卫气自和、风邪无所容、遂自汗而解、非若麻黄能开腠理、发出其汗也、汗多用桂枝者、以之调和营卫、则邪从汗解、而汗自止、非桂枝能闭汗孔也。亦惟有汗者宜之、若伤寒无汗、则当以发汗为主、而不独调其营卫矣、故曰：无汗不得服桂枝、有汗不得服麻黄、以桂枝汤中有芍药故也。）亦治手足痛风胁风。（痛风有风痰、风湿、湿痰、瘀血、气虚、血虚之异、桂枝用作引经、胁风属肝、桂枝能平肝、东垣曰：桂枝横行手臂、以其为枝也、又曰：气薄则发泄、桂枝上行而解表、气浓则发热、肉桂下行而补肾、李士材曰：肉桂乃近根之最浓者、桂心即在中之次浓者、桂枝即顶上细枝、肉桂在下、主治下焦、桂心在中、主治中焦、桂枝在上、主治上焦、此本乎天之道也。）桂性偏阳。阴虚之人。一切血证。（最能动血。）不可误投。木犀花辛温。同百药煎、孩儿茶。作膏饼噙。生津辟臭化痰。治风虫牙痛。同麻油蒸熟。

　　润发及作面脂。桂叶捣碎浸水。洗发去垢。除风。

　　卷七木部

　　辛夷

　　一名木笔花、一名迎春花。宣散上焦风热。

　　辛温轻浮。入肺胃气分。能助胃中清阳上行。通于头脑。温中解肌。通九窍。利关节。

　　主治胆移热于脑则鼻多浊涕而渊、风寒客于脑则鼻塞、经曰：脑渗为涕、王冰曰：胆液不澄、则为浊涕、如泉不已、故曰鼻渊。）及头痛面 。（黑斑、可作面脂。）目眩齿痛。九窍风热之病。辛香走窜。虚人偶感风寒而鼻塞者禁之。头痛属血虚火炽者。服之转甚。（李时珍曰：肺开窍于鼻、阳明胃脉、环鼻上行、脑为元神之府、鼻为命门之窍、人之中气不足、清阳不升、则头为之倾、九窍为之不利。人之记性、皆在脑中、小儿善忘者、脑未满也、老人健忘者、脑渐空也、凡人外见一形、必有一形留于脑中、今人每记忆往事、必闭目上瞪而思索之、此即凝神于脑之意也。）去外皮毛。（毛射肺、令人咳。）微焙。

　　芎蒲、石膏、蒲黄、黄连。（鼻渊、鼻 、鼻窒、鼻疮、及痘后鼻疮、并用辛夷研末、入麝香少许、葱白蘸入数次、甚良。）

　　卷七木部

　　沉香

　　宣、调气、重暖肾。

　　辛苦性温。诸木皆浮，而沉香独沉，故能下气而坠痰涎。（怒则气上、能平肝下气。）能降亦能升。故能理诸气而调中。（东垣曰：上至天、下至泉、用与使、最相宜。）其色黑体阳。故入右肾命门。暖精助阳。行气温中。治心腹疼痛。噤口毒痢。症癖邪恶。冷风麻痹。气痢气淋。肌肤水肿。大肠虚闭。

　　气虚下陷。阴亏火旺者。切勿沾唇。色黑沉水。油熟者良。香甜者性平。辛辣者性热。（鹧鸪斑者、名黄沉、如牛角黑者、名角沉、咀之软削之卷者、名黄蜡沉、甚难得、半沉者、为煎香栈香、勿用、鸡骨香、虽沉而心空、并不堪用、不沉者、为黄熟香。）入汤剂。磨汁冲服。入丸散。纸裹置怀中。待燥碾之。忌火。（吴球活人心统、治胃冷久呃、沉香紫苏白豆蔻仁各一钱、为末、每用柿蒂汤服五七分、效。）

　　卷七木部

　　丁香

　　燥、暖胃温肾。

　　辛温纯阳。泄肺温胃。大能疗肾。壮阳事。暖阴户。治胃冷壅胀。呕哕呃逆。（呃逆、有痰阻气滞、食塞不得升降者、有火郁下焦者、有伤寒汗吐下后、中气大虚者、有阳明内热失下者、有痢疾大下、胃虚而阴火上冲者、丹溪曰：人之阴气、依胃为养、土伤则木挟相火、直冲清道而上、古人以为胃寒、用丁香柿蒂、不能清痰利气、唯助火而已、时珍曰：当视虚实阴阳、或泄热、或降气、或温或补、或吐或下可也、古方单用柿蒂、取其苦温降气、济生加丁香生姜、以取其开郁散痰、亦尝收效、朱氏但执以寒治热、矫枉之过矣。） 癖奔豚。腹痛口臭。（丹溪曰：脾有郁火、溢入肺中、浊气上行、发为口气、治以丁香、是扬汤止沸耳、唯香薷最捷。）脑疳齿 。痘疮灰白不发。辛热而燥。非属虚寒。概勿施用。雄者颗小。

　　为公丁香。雌者颗大。为母丁香。即鸡舌香。畏郁金。忌火。（证治要诀、治食蟹致伤、丁香末、姜汤服五分。）

　　卷七木部

　　白檀香

　　宣、理气。

　　辛温。调脾肺。利胸膈。疗噎膈之吐。止心腹之疼。辟鬼杀虫。开胃进食。（能引胃气上升。）

　　卷七木部

　　紫檀香

　　重、和血。

　　咸平。血分之药。和营气。消肿毒。敷金疮。止血定痛。诸香动火耗气。夏月囊香辟臭。

　　尚谓其散真气而开毛孔。况服之乎。痈疽溃后。诸疮脓多。及阴虚火盛。俱不宜用。

　　卷七木部

　　降真香

　　宣、辟恶、止血生肌。

　　辛温。辟恶气怪异。疗伤折金疮。止血定痛。消肿生肌。（周崇被海寇刃伤、血出不止、敷花蕊石散、不效、军士李高、用紫金藤散敷之、血止痛定、明日结痂无瘢、曾救万人、紫金藤、即降真香之最佳者也。）忌同檀香。烧之能降诸真。故名。（金疮出血、降香、倍子、桐花等分、末敷。）

　　卷七木部

　　乌药

　　宣、顺气。

　　辛温香窜。上入脾肺。下通膀胱与肾。能疏胸腹邪逆之气。一切病之属气者。皆可治。

　　（四磨汤、治七情郁结、上气喘急者、降中兼收、泻中兼补也、方用人参乌药沉香槟榔、各磨浓汁七分、合煎服。）气顺则风散。故用以治中气中风。（厥逆痰壅、口噤脉伏、身温为中风、身冷为中气、又有痰为中风、无痰为中气、局方治此、亦用乌药顺气散、许学士云：暴怒伤阴、暴喜伤阳、忧愁不已、气多厥逆、往往得中气之证、不可作中风治。老人卒倒、大抵气血颓败、阴阳脱离而然、景岳所谓非风是也、若无痰气阻滞者、当大补以固其脱。）膀胱冷气。小便频数。白浊。反胃吐食。宿食不消。泻痢霍乱。女人血凝气滞。小儿蛔蛔。外如疮疖疥疠。皆成于血逆。理气亦可治之。疗猫犬百病。气血虚而内热者勿服。根有车毂纹、形如连珠者良。酒浸一宿、炒。亦有 研用者。

　　卷七木部

　　乳香

　　一名熏陆香。宣、活血舒筋。

　　苦温。辛香善窜。入心。通行十二经。能去风伸筋。（筋不伸者、敷药加用。）调气活血。

　　托里护心。（香彻疮孔、能使毒瓦斯外出、不致内攻。）生肌止痛。治心腹诸痛。口噤耳聋。痈疽疮肿。产难折伤。（皆取其活血止痛。）亦治癫狂。（能去风散瘀、沈存中灵苑方、辰砂散、辰砂一两、乳香枣仁各五钱、酒下、恣饮沉醉、听睡一二日、勿动、惊醒则不可治、本事方、加人参一两、名宁志膏。）止泄痢。疮疽已溃勿服。脓多勿敷。出诸番。圆大如乳头、明透者良。（今松脂枫脂中、亦有此状者、市人或以伪之。）性粘难研。水飞过。用钵坐热水中。以灯心同研。则易细。（山居四要、玉茎作痛、乳香葱白等分、捣敷。）

　　卷七木部

　　没药

　　一名末药。宣、散瘀定痛。

　　苦平。入十二经，散结气，通滞血，消肿定痛。（血滞则气壅、气壅则经络满急、故肿且痛。）生肌。（推陈致新、能生好血。）治金疮杖疮。恶疮痔漏。翳晕目赤。（肝经瘀热。）产后血气痛。破症堕胎。（乳香活血、没药散瘀、皆能消肿、止痛、生肌、故每兼用。）诸痛不由血瘀。而由血虚。产后恶露去多。腹中虚痛。痈疽已溃。法当咸禁。出诸南番。色赤类琥珀者良。制法同上。（筋骨损伤、米粉四两、炒黄、入没药乳香末各半两、酒调成膏、摊贴之。）

　　卷七木部

　　血竭

　　一名麒麟竭。和血敛疮。

　　甘咸平。有小毒。色赤。入血分。（心、肝。）散瘀生新。专除血痛。治金疮折跌。疮口不合。止痛生肌。（乳香没药、兼主气血、此则专入血分、皆木脂。）善收疮口。却能引脓。性急、不可多用。无瘀积者忌之。出南番。磨之透甲。烧之有赤汁涌出。久而灰不变本色者真。

　　嚼之不烂。如蜡为上。（假者是海母血、味大咸、有腥气。）须另研作粉。筛过。（若同众药捣、则化作尘飞。嵌甲疼痛、及血痔、俱为末敷、鼻衄、以末吹之。）

　　卷七木部

　　枫香脂

　　即白胶香宣、调气血。

　　辛平。活血解毒。止痛生肌。治吐衄咯血。齿痛风疹。痈疽金疮。外科取用甚多。色白微黄。能乱乳香。功亦相近。（危氏方、治金疮筋绝、枫香末敷之。）

　　卷七木部

　　安息香

　　宣、行气血、辟邪恶。

　　辛香苦平。入心经。研服行血下气。安神去祟。（手少阴主藏神、神昏则鬼邪侵之、心主血、血滞则气不宣快、安神行血、故治之。）鬼胎能下。蛊毒可消。烧烟、辟邪逐恶。病非关恶气侵犯者。勿用。辟邪。安息诸邪。故名。或云：安息国名也。（奇效良方、小儿惊邪、安息香一豆许、焚之自除。）

　　卷七木部

　　苏合香

　　宣、通窍辟恶。

　　甘温走窜。通窍开郁。辟一切不正之气。杀精鬼。今人滥用苏合丸。不知诸香走散真气。

　　每见服之。轻病致重。重病即死。唯气体壮实者。庶可暂服一二丸。否则当深戒也。（别录谓其可以久服、笔谈甚言饮苏合酒之效、呜呼、立言失当、贻害无穷、此类是也。）出诸番。

　　合众香之汁煎成。故又名苏合油。形如 胶。以箸挑起。悬丝不断者真。

　　卷七木部

　　龙脑香

　　一名冰片。宣、通窍散火。

　　辛温。（纲目云：微寒、盖体温而用凉也。）香窜。善走能散。先入肺。传于心脾而透骨。

　　通诸窍。散郁火。逐鬼邪。聪耳明目。消风化湿。治惊痫痰迷。目赤肤翳。（乳调点之。）耳聋鼻。（鼻中 肉、点之自出、皆通窍之功。）喉痹舌出。（末点。）骨痛齿痛。（治骨。）痘陷。（猪心血作引、酒服、或紫草汤服、引入心经、能发之。）产难。（新汲水调。）三虫五痔。风病在骨髓者宜之。若在血脉肌肉。辄用脑麝。反引风入骨。如油入面。莫之能出。目不明属虚者。不宜入点。（节斋曰：冰片大辛热、用之点眼、取其拔出火邪、盖火郁发之、从治法也、世人误以为寒、而常用之、遂致积热害目、故云眼不点不瞎者、此也。芳香为百药之冠、香甚者、性必温热。）出南番。云是老杉脂。以白如冰、作梅花片者良。（今人有以樟脑升提乱之、以杉木炭养之则不耗。牙痛、冰片朱砂末各少许、擦之立止、内外痔、冰片分半、葱汁化、搽之。）

　　卷七木部

　　樟脑

　　宣、通窍除湿。

　　辛热香窜。能于水中发火。（置水中、焰益炽。）通关利滞。除湿杀虫。置鞋中。去香港脚。

　　（集要云：和乌头为末、醋丸弹子大、置足心、微火烘之、汗出为效。）熏衣箧。辟蛀虫。以樟木切片。井水煎成。（小儿秃疮、樟脑一钱、花椒二钱、脂麻二两、共为末、以退猪汤洗过、搽之。）

　　卷七木部

　　阿魏

　　泻、消积杀虫。

　　辛平。入脾胃。消肉积。杀细虫。去臭气。谚云：黄芩无假、阿魏无真、刘纯玉机微义云：阿魏无真却有真、臭而止臭是为珍。）解蕈菜、自死牛马肉毒。治心腹冷痛。疟痢。（疟痢多由积滞而起。）传尸疳劳疰蛊。人之血气。闻香则顺。闻臭则逆。虚人虽有痞积。当先养胃气。胃强则坚积渐磨而消矣。不宜用此。臭烈更伤胃气。出西番。木脂熬成。极臭。试取少许。安铜器一宿。沾处白如银汞者真。（人多以胡蒜白赝之。）用钵研细。热酒器上 过入药。

　　卷七木部

　　芦荟

　　泻热杀虫。

　　大苦大寒。功专清热杀虫。凉肝明目。镇心除烦。治小儿惊痫。敷 齿。（以盐汤漱净、敷之。）湿癣。（甘草末减半和敷。）吹鼻杀脑疳。除鼻痒。脾胃虚者忌投。出波斯国。木脂也。味苦色绿者真。

　　卷七木部

　　胡桐泪

　　泻热杀虫。

　　苦能杀虫，咸能入骨软坚，大寒能除热。治咽喉热痛。（磨扫取涎。）齿 、风疳、骨槽。

　　（今口齿家、多用为要药。）结核瘰 。切勿多服。令吐无休。出凉肃。乃胡桐脂入土。得斥卤之气结成。如小石片。名石泪。入药最胜。木泪乃树脂流出者。其状如膏油。不堪用。（牙疳宣露脓血臭气者、胡桐泪一两、枸杞根一升、每用五钱、煎汤热漱。）

　　卷八木部

　　乔木类

　　泻相火、燥湿清热。

　　苦寒微辛。沉阴下降。泻膀胱相火。（足太阳引经药。）除湿清热。疗下焦虚。（非真能补也、肾苦燥、急食辛以润之、肾欲坚、急食苦以坚之、相火退而肾固、则无狂荡之患、按肾本属水、虚则热矣、心本属火、虚则寒矣。）骨蒸劳热。诸痿瘫痪。（热甚则伤血、血不荣筋则短而为拘、湿胜则伤筋、筋不束骨则弛长而为痿、合苍术、名二妙散、清热利湿、为治痿要药、或兼气虚血虚、脾虚肾虚、湿痰死血之不一、宜随证施治、目赤耳鸣。肾火。）消渴黄胆。水肿便闭。（王善夫病便闭、腹坚如石、腿裂出水、治满、利小便药、遍服不效、东垣曰：此奉养太过、膏粱积热、损伤肾水、致膀胱干涸、小便不化、火又逆上而为呕哕、难经所谓关则不得小便、格则吐逆、内经所谓无阴则阳无以化也、遂处以北方大苦寒之剂、黄柏知母各一两、酒洗焙研、桂一钱为引、名滋肾丸、服二百丸、未几，前阴如刀刺火烧、溺出如泉、肿胀遂消。）水泻热痢。痔血肠风。漏下赤白。（皆湿热为病。）诸疮痛痒。冻疮。（乳调敷。）头疮。（末敷。）口疮。（蜜炒研含、凡口疮用凉药不效者、乃中气不足、虚火上炎、宜用反治之法、参术甘草、补土之虚、干姜散火之标、甚者加附子、或噙官桂、引火归元。）杀虫安蛔。必尺脉洪大。按之有力。方可用。若虚火误服。有寒中之变。川产肉浓、色深者良。生用降实火。蜜炙则庶不甚伤胃。炒黑能止崩带。酒制治上。蜜制治中。盐制治下。恶干漆。得知母良。（时珍曰：知母佐黄柏、滋阴降火、有金水相生之义、古云：黄柏无知母、犹水母之无虾也、盖黄柏能制命门膀胱肾中之火、知母能清肺金、滋肾之化源。千金方、治小儿重舌、黄柏浸竹沥、涂之甚妙。）

　　卷八木部

　　槐实

　　即槐角。泻风热、清肝、凉大肠。

　　苦寒。清肝胆。凉大肠。疏风热。治烦闷风眩。痔血肠风。（粪前有血、名外痔；粪后有血、名内痔；谷道有肉、名举痔；头上有孔、名痔 ；疮内有虫、名虫痔；大法用槐角地榆生地人参凉血生血、防风秦艽祛风湿、归芎和血、黄芩枳壳宽肠、升麻升提、治肠风略同、不宜专用寒凉、须兼补剂收功。）阴疮湿痒。明目去泪。（清肝、泪为肝热。）固齿乌髭。（槐乃虚星之精、十月上巳采、渍牛胆中阴干百日、食后吞一枚、发白还黑、肠风痔血、尤宜服之。）杀虫堕胎。槐性纯阴。虚寒者宜戒。即虚热而非实火。亦勿妄投。去单子及五子者。铜槌捶碎。牛乳拌蒸。

　　槐花（泻热凉血。）苦凉。功同槐实。凉血。治风热目赤。赤白泄痢。五痔肠风。吐崩便衄诸血。（舌上出血如线者、名舌衄，炒研掺之。）忌同槐实。含蕊而陈久者佳。微炒。

　　卷八木部

　　苦楝子

　　一名金铃子。泻湿热、治疝杀虫。

　　苦寒。有小毒。能导小肠膀胱之热。因引心包相火下行。通利小便。为疝气要药。亦治伤寒热狂。热厥腹痛。疗疮疥。杀三虫。（夷坚志云：消渴证、有虫耗其津液者、取根皮浓煎、少加麝服、下其虫而渴自止。）苦寒。止宜于杀虫。脾胃虚寒者大忌。川产良。酒蒸。待皮软。（寒因热用。）刮去皮。取肉去核。凡使肉不使核、使核不使肉。如使核。捶碎。茴香为使。花（铺席下、杀蚤虱、验。）

　　卷八木部

　　秦皮

　　泻热、治目疾、涩止痢。

　　苦寒。色青性涩。以其除肝热而平木。故治目疾。（洗服皆效。）惊痫风湿诸痹。以其收涩。

　　故治崩带下痢。苦寒清热。是其所长。纲目谓其久服轻身。益精有子。未必然也。出西土。

　　皮不脱者真。今药客俱以此皮缚北细辛。大戟为使。恶吴茱萸。（赤眼生翳、水煮秦皮一两、澄清、日日温洗。）

　　卷八木部

　　樗根白皮

　　即臭椿根皮。涩肠燥湿。

　　苦燥湿。寒胜热。涩收敛。入血分而涩血。去肺胃之陈痰。治湿热为病。泄泻久痢。崩带肠风。梦遗滑精。有断下之功。（一妇年四十余、耽饮无度、多食鱼蟹、积毒在脏、日夜二三十泻、便与脓血杂下、大肠连肛门甚痛、用止血痢药、不效、用肠风药益甚、盖肠风、有血无脓也、服热药、腹愈痛、血愈下、服冷药、注泻食减、服温平药、则若不知、年余垂毙、或教服人参散、樗皮人参各一两、为末、空心温酒或米饮下一钱、遂愈。）去疳 。苦寒之性。虚寒者禁之。肾家真阴虚者。亦忌以其徒燥耳。痢疾积滞未尽者。勿遽用。勉强固涩。

　　必变他证。叶、功用相仿。差不及尔。

　　椿根白皮。（即香椿根皮。）主用相仿。力稍逊之。根东引者良。去粗皮。醋炙或蜜炙。

　　忌猪肉、热面。止入丸散。不入汤煎。

　　卷八木部

　　棕榈

　　涩、止血。

　　苦能泄热，涩可收脱，烧黑能止血。（红见黑则止、同侧柏、卷柏烧存性、饭丸、止远年下血、亦可煎服。）治吐衄崩带。肠风下痢。惟去血过多。滑而不止者宜之。若早服。恐停瘀为害。年久败棕良。与发灰同用尤佳。烧黑。须存性。不可烧过。窨地上。出火毒。

　　卷八木部

　　没石子

　　一名无食子。涩精、外用染须。

　　苦温入肾。涩精固气。强阴助阳。止遗淋。除泄痢。收阴汗。乌须发。性偏止涩。不宜多用、独用。出大食诸番。颗小纹细者佳。拣去虫食成孔者。忌铜铁器。用浆水于砂盆中研。焙干。再研如乌犀色。（牙齿疼痛、绵裹没石子末一钱咬之、涎出吐去、效。）

　　卷八木部

　　诃黎勒

　　一名诃子。涩肠敛肺、泻气。

　　苦温以泄气消痰。（海鱼放涎凝滑、船不能行、投诃子汤、寻化为水、化痰可知。）酸涩以敛肺收脱。除胀满。下食积。利咽喉。通津液。开音止渴。治冷气腹胀。膈气呕逆。痰嗽喘急。泻痢脱肛。肠风崩带。（同乌梅、倍子则收敛、同陈皮、浓朴则下气、得人参治肺虚寒嗽、得陈皮、砂仁治冷气腹胀、佐白术、莲子治虚寒久泻、佐樗皮治肠 便血、同蛇床、五味、山茱、续断、杜仲治虚寒带下。）嗽痢初起者勿服。虽酸涩。却又泄气。气虚者亦忌。性温。若肺有实热。泻痢因湿热。气喘因火冲者。法咸禁之。（丹溪以为降火、殊为不然、东垣以为嗽药中不可用、亦属偏见。）从番舶来。岭南亦有。六棱黑色、肉浓者良。酒蒸一伏时。去核焙。生用清金行气。熟用温胃固肠。核、止咳及痢。

　　卷八木部

　　浓朴

　　泻、下气散满。

　　苦降能泻实满。辛温能散湿满。（胀满证不同、消补贵得其宜、气虚宜补气、血虚宜补血、食积宜消导、痰滞宜行痰、挟热宜清热、湿盛宜利湿、寒郁者散寒、怒郁者行气、蓄血者消瘀、不宜专用行散药。）入足太阴、阳明。（脾、胃。）平胃调中。（佐苍术为平胃散、平湿土之太过、以致于中和。）消痰化食。行结水。破宿血。散风寒。杀脏虫。治反胃呕逆。喘咳泻痢。冷痛霍乱。一切客寒犯胃。湿气侵脾之证。但可施于元气未虚。邪气方盛。若脾胃虚者。切勿沾唇。虽一时未见其害。而清纯冲和之气。潜伤默耗矣。孕妇服之。大损胎元。榛树皮也。肉浓紫润、味辛者良。刮去粗皮。切片。姜汁炒。干姜为使。恶泽泻、硝石。忌豆。（犯之动气。）

　　卷八木部

　　皂荚

　　一名皂角。宣、通窍搜风。

　　辛咸而温。有小毒。入肺、大肠。兼入肝经。性极尖利。搜风泄热。吹之导之。则通上下关窍。而涌吐痰涎。搐鼻立作喷嚏。治中风口噤。胸痹喉痹。（凡中风不醒人事、口噤不能进药、急提头发、手掐人中、用皂荚末或半夏末、吹入鼻中、有嚏者生、无嚏者为肺气已绝、死、或用稀涎散吐之、皂荚末一两、白矾五钱、每用一钱、温水调灌、或加藜芦、麝少许、鹅翎探喉、令微吐稀涎、再用药治、年老气虚者忌用。）服之则除湿去垢。（最去油腻、刮人肠胃。）宣壅导滞。（取中段、汤泡服、治老人风秘。）消痰破坚。杀虫下胎。治风湿风癞。痰喘肿满。坚症囊结。（厥阴肝脉络阴器、寒客肝经、则为囊结。）涂之则散肿消毒。煎膏贴辟瘟疫湿气。济急颇有神效。稍涉虚者。切勿轻与。孕妇忌之。

　　一种小如猪牙。一种长而枯燥。一种肥浓多脂者良。去皮子弦。或蜜炙、酥炙。绞汁烧灰。

　　柏实为使。恶麦冬。畏人参、苦参。（性能消铁、不结荚者、凿树一孔、入铁封之、则结荚矣故此木不能烧爨。）子、去皮水浸软。煮糖渍食之。治大肠燥结。

　　（汪机曰：其性得湿则滑、时珍曰：亦辛以润之之义、非得湿则滑也。）瘰 恶疮。（卒病头痛、皂荚末吹鼻取嚏、 不通、皂荚末吹之。）

　　卷八木部

　　皂荚刺

　　宣、通窍溃痈。

　　辛温。搜风杀虫。功同皂荚。其锋锐直达病所。溃散痈疽。治肿毒妒乳。（乳痈、汁不出、内结成肿、名妒乳。）风疠。（疠风、乃营气热风寒客于脉而不去也、经曰：脉风成为疠、脉与营皆血也、蒸晒为末、大黄汤调下。）癣疮。（米醋熬嫩刺涂之。）胎衣不下。为痈疽未溃之神药。已溃勿服。孕妇亦忌。叶、洗风疮。

　　肥皂荚

　　（泻热毒。）辛温微毒。除风湿，去垢腻。（澡身盥面多用之。）疗无名肿毒。有奇功。（不拘奇疡恶毒、用生肥皂去子弦及筋、捣烂、醋和敷、立愈、不愈再敷、奇验、此方方书未载、若贫人僻地、仓卒无药者、用之甚便。）

　　卷八木部

　　水杨枝叶

　　宣、行气血。

　　苦平。痘疮顶陷。浆滞不起。煎汤浴之。（此因气凝血滞、或风寒外束而然、宜用水杨枝叶、无叶用嫩枝五斤、流水一釜、煎汤温浴、如冷添汤、良久照见累起有晕丝者、浆行也、如不满、再浴之、虚人只洗头面手足、屡浴不起者死、初出及痒塌者、皆不可浴、若内服助气血药、其效更速、此方有燮理之妙、盖黄钟一切而蛰虫启户、东风一吹而坚冰解冻之义也。

　　）

　　卷八木部

　　西河柳叶

　　一名赤柽柳。宣、解毒。

　　甘咸而平。消痞解酒。利小便。疗诸风。解诸毒。近又以治痧疹热毒不能出外。用为发散。

　　末服四钱、治痧疹不出、喘嗽闷乱。砂糖调服、治疹后痢。

　　卷八木部

　　榆白皮

　　滑、利窍、下有形滞物。

　　甘平滑利。入大小肠膀胱经。通二便。利诸窍。行经脉。渗湿热。滑胎产。（或胎死腹中、服汁亦可下。）下有形留着之物。治五淋肿满。（屑作粥食、小便利瘥。）嗽喘不眠。（嵇康养生论云：榆令人瞑。）疗疥癣秃疮，消赤肿妒乳。（和陈醋滓封、日六七易效、十剂曰：滑可去着、冬葵子、榆白皮之属是也。）有赤白二种。采皮为面。荒年当粮可食。香料用之。粘滑胜于胶漆。去粗皮取白。（小儿虫疮、榆皮末和猪脂、涂绵上复之、立瘥、火灼烂疮、榆皮嚼涂之。）

　　卷八木部

　　海桐皮

　　宣、祛风湿。

　　苦平。入血分。祛风去湿杀虫。能行经络、达病所。治风 顽痹。腰膝疼痛。（传信方、海桐、薏苡各二两、牛膝、芎 、羌活、地骨皮、五加皮各一两、生地十两、酒二斗浸饮。）疳牙虫。（煎服或含漱。）疥癣目赤。（煎洗。）腰膝痛非风湿者不宜。出广南。皮白坚韧。

　　作索不烂。（风癣有虫、海桐皮、蛇床子末等分、腊猪脂调搽。）

　　卷八木部

　　杜仲

　　补腰膝。

　　甘温能补。微辛能润。色紫入肝经气分。润肝燥。补肝虚。子能令母实。故兼补肾。肝充则筋健。肾充则骨强。能使筋骨相着。（皮中有丝、有筋骨相着之象。）治腰膝酸痛。（经曰：腰者肾之府、转移不能、肾将惫矣、膝者筋之府、屈伸不能、筋将惫矣、一少年新娶、得脚软病不效。孙琳曰：此肾虚也、用杜仲一两、半酒半水煎服、六日全愈。

　　按腰痛不已者、属肾虚、痛有定处、属死血、往来走痛、属痰积、腰冷身重、遇寒即发、属寒湿、或痛或止、属湿热、而其原无不有关于肾、以腰者肾之府也。）阴下湿痒。小便余沥。胎漏（怀孕沥血。）胎堕。（惯堕胎者、受孕一两月、以杜仲八两、糯米煎汤浸透、炒断丝、续断二两酒浸、山药六两糊丸、或枣肉丸、米饮下、二药大补肾气、托住胎元、则胎不堕。）肾虽虚而火炽者勿用。产湖广湖南者佳。（色黄、皮薄肉浓。）去粗皮锉。或酥炙、蜜炙、盐酒炒、姜汁炒、断丝用。恶元参。（川杜仲色黑、皮浓肉薄、不堪用。）

　　卷八木部

　　合欢皮

　　一名夜合。和调心脾。

　　甘平。安五脏。和心志。令人欢乐无忧。（心为君主之官、土为万物之母、二脏调和、则五脏自安、神明自畅、养生论云：合欢蠲忿、正谓此也。）和血止痛。明目消肿。续筋骨。长肌肉。（丹溪曰：补阴之功甚捷、与白蜡同入膏用、神效。而外科未用、何也。）涂蜘蛛咬。

　　（生油调。）杀虫。不拘入煎为末。熬膏外治。并妙。得酒良。

　　卷八木部

　　芜荑

　　宣、散风湿、泻、消积杀虫。

　　辛散满。苦杀虫。温燥湿化食。（诸虫皆因湿而生、气食皆因寒而滞。）祛五脏皮肤肢节风湿。心腹积冷。症痛鳖瘕。（直指方云：嗜酒人血入于酒、为酒鳖、多气人血入于气、为气鳖、虚劳人败血杂痰、为血鳖、如虫之行、上侵入咽、下蚀入肛、或附胁背、或隐胸腹、唯用芜荑炒、兼暖胃理气益血之药、乃可杀之。）痔 疮癣。小儿惊疳冷痢。（得诃子豆蔻良。

　　）胃中虫痛。（和面炒黄为末、米饮下。）脾胃虚者。虽有积。勿概投。形类榆荚。陈久气膻者良。（牙虫作痛、以芜荑仁安蛀孔中及缝中、甚效。）

　　卷八木部

　　乌木根皮

　　泻热毒。

　　苦凉。性沉而降。利水通肠。功胜大戟。疗疔肿。解砒毒。（凡患肿毒、中砒毒者、不拘根皮花叶、捣汁多饮、得大利、即愈。）盐 痰喘。（ 树去粗皮、捣汁和飞面、作饼烙熟、早辰与儿吃三四个、待吐下盐涎乃住、如不行、热茶催之。）极能泻下。稍虚者忌。 油涂一切肿毒疮疥。（虫疮、旧绢作衣、化油涂之、即着此衣、次日虫出油上、烬之有声。）

　　卷八木部

　　苏木

　　泻、行血祛风。

　　甘咸辛平。入三阴血分。行血去瘀。宣表里之风。（元素曰：宜与防风同用、但此之治风、即治风先治血、血行风自灭之义、不宜与防风同用也。）治产后血晕。胀满欲死。（葛洪肘后百一方、煮汁服、海药方、加乳香酒服、此皆产后败血上冲实证也、若挟虚气喘、面黑欲死、乃败血乘虚入肺也、用苏木二两、水二碗、煮一碗、入人参末一两服、随时加减、神效不可言、若产后去血多、气随血去、脉微神倦、口鼻气冷、胸腹无滞而晕者、宜单用大剂独参汤、以固其脱。）血痛血瘀。经闭气壅。痈肿扑伤。排脓止痛。无瘀滞者忌之。出苏方国。（故忌铁。（末敷刀斧断指、外以蚕茧缚好、即接。）

　　卷八木部

　　干漆

　　泻、破血消积杀虫。

　　辛温毒烈。功专行血杀虫，破年深凝结之积滞瘀血，续筋骨绝伤。（损伤必有瘀血停滞。）血见干漆。即化为水。其能损新血可知。虚人及惯生大疮者戒之。勿为丹溪兼补之说所误。（中汤俱可解之、生漆疮者浴之。）炒令烟尽为度。或烧存性。半夏为使。畏川椒、紫苏、鸡子、蟹。（漆得蟹而成水。）

　　卷八木部

　　大风子

　　燥痰、外用治疮。

　　辛热有毒。取油。治疮癣疥疠。有杀虫劫毒之功。（丹溪曰：粗工治大风病、佐以大风油、殊不知此物性热、有燥痰之功而伤血、致有病将愈而先失明者。）出南番。子中有仁白色。

　　久则油黄不用。入丸药。压去油。（寿域神方、治手背皱裂、大风子捣泥涂之。）

　　卷八木部

　　巴豆

　　通、大燥大泻。

　　辛而大热大毒。开窍宣滞。去脏腑沉寒。最为斩关夺门之将。（大黄巴豆、同为峻下之剂、但大黄性寒、腑病多热者宜之、巴豆性热、腑病多寒者宜之、故仲景治伤寒传里多热者、多用大黄、东垣治五积属脏者、多用巴豆。）破痰癖血瘕。气痞食积。生冷硬物所伤。

　　大腹水肿泻痢。（时珍曰：一妇年六十、溏泻五载、投生冷油腻肉食、即作痛、服升涩药、泻反甚、脉沉而滑、此乃脾胃久伤、积食凝滞、法当以热下之、用蜡匮巴豆丸五十粒、服二日、不利而愈、自是每用治泻痢、愈者近百人。）惊痫口 。耳聋牙疼喉痹。（缠喉急痹、缓治则死、用解毒丸、雄黄一两、郁金一钱、巴豆十四粒、去皮油为丸、每服五分、津咽下、雄黄破结气、郁金散恶血、巴豆下稠涎、然系厉剂、不可轻用、或用纸拈蘸巴豆油、然火刺喉、或捣巴豆绵裹、随左右纳鼻、吐出恶涎紫血、即宽、鼻虽少生疮、无碍。）杀虫。通经烂胎。油作纸拈。然火吹息。

　　或熏鼻。或刺喉。能出恶涎恶血。治中风中恶。痰厥气厥。喉痹不通。一切急病。元素曰。不可轻用。郁滞虽开。真阴随损。以少许着肌肤。即起泡。况肠胃柔薄之质。无论下后耗损真阴。即脏腑被其熏灼。能无溃烂之患耶。万不得已。

　　亦须炒熟去或用壳用仁用油。生用炒用。醋煮。烧存性用。（好古曰：去心皮膜油、生用、为急治水谷道路之剂、炒去烟、令紫黑用、为缓治消坚磨积之剂、可以通肠、可以止泻也。）去油名巴豆霜。芫花为使。畏大黄、黄连、凉水。（中其毒者、以此解之、或黑豆绿豆汁、亦佳。）得火良。（疣痣黑子、巴豆一钱、锻石拌过、人信一钱、糯米五分、炒研点之。）根皮、治痈疽发背。脑疽鬓疽。（掘取洗捣、敷患处、留头、妙不可言。收根阴干、临时水捣、亦可。）

　　卷九木部

　　灌木类 苞木类 寓木类

　　泻肺行水。

　　甘辛而寒。泻肺火。（钱乙泻白散、桑皮地骨各一两、甘草五钱、每服二钱、粳米百粒煎、时珍曰：桑皮地骨、皆能泻火从小便出、甘草泻火缓中、粳米清肺养血、乃泻肺诸方之准绳也。）利二便。散瘀血。下气行水。止嗽清痰。（肺中有水、则生痰而作嗽、十剂曰：燥可去湿、桑白皮赤小豆之类是也。）治肺热喘满。唾血热渴。水肿胪胀。肺虚无火。及因风寒而嗽者。勿服。刮去薄皮。取白。或生用。或蜜炙。（制其凉泻之性。）为线可缝金疮。续断、桂心为使。忌铁。（小儿流涎、脾热也、胸膈有痰、新桑根白皮、捣自然汁涂之、甚效、或干者、煎水亦可。）

　　卷九木部

　　干桑枝

　　宣祛风。

　　苦平。通关节，行津液，祛风利水，治风寒湿痹诸痛。（在手足者尤效、以其入四肢也。）水气香港脚。（桑枝一升、细锉炒香、水三升、熬至二升、一日服尽、名桑枝煎、治风气香港脚。）

　　卷九木部

　　干桑叶

　　凉血祛风。

　　苦甘而凉。（得金气而柔润不凋、故喻嘉言清燥救肺汤、以之为君。）滋燥。凉血。止血。

　　（刀斧伤者为末、干掺妙。）去风。长发。明目。（采经霜者煎汤、洗眼去风泪。洗手足去风痹、桑叶黑芝麻等分、蜜丸、名扶桑丸、除湿祛风、乌须明目。）代茶止消渴。末服止盗汗。（严州有僧、每就枕、汗出遍身、比旦、衣被皆透、二十年不能疗、监寺教采带露桑叶、焙干为末、空心米饮下二钱、数日逐愈。）用经霜者。

　　卷九木部

　　干桑葚

　　一名文武实。补肝肾。

　　甘酸而温。色黑入肾而补水。（桑乃箕星之精、其精英尽在于葚。）利五脏关节。安魂镇神。

　　聪耳明目。生津止渴。（炼膏、又能治服金石药热渴。）利水消肿。解酒乌须。不可多食。多食致衄。日干为末。蜜丸良。新鲜桑葚滤汁熬膏。入蜜炼稠。点汤、和酒并妙。入烧酒。经年愈佳。（每日汤点服、亦治瘰 、名文武膏。）取极熟者。

　　卷九木部

　　楮实

　　一名谷实。泻软坚。

　　甘寒而利，消水肿，疗骨哽，明目软坚。（时珍曰：别录大明、皆云大补益、而修真秘书又云：久服令人骨痿、济生秘览、治骨哽用楮实煎汤、岂非软骨之证乎。南唐书云：烈祖食饴、喉中噎、国医莫能愈、吴廷绍独请进楮实汤、一服疾失去、群医他日取用、皆不验、叩廷绍、答云：噎因甘起、故以此治之、此即治骨鲠软坚之义尔、群医用治他噎、故不验也、洛按、陶隐居苏颂抱朴子、皆甚言其功、而方书用之为补者、除杨氏还少丹而外、不多见、其他如外台秘要用以敷治身面石疽、机要用以治水气蛊胀、集简用以治喉风喉痹、直指用以治之义、则古本诸说、未可信也。）水浸取沉者。酒蒸。皮甘平。善行水。治水肿气满。（皮可为纸、楮汁和白芨、飞面调和、接纸永不解脱。）叶甘凉。祛湿热。治老少下痢瘴痢。（为末、白痢姜汤下、赤痢沙糖汤下、赤白痢姜糖汤下。）

　　卷九木部

　　枳实枳壳

　　泻、破气行痰。

　　苦酸微寒。皆能破气。气顺则痰行喘止。痞胀消。（脾无积血、心下不痞、浊气在上、则生胀、东垣曰：枳实治下而主血、枳壳治上而主气。）刺痛息。后重除。治胸痹结胸。食积五膈。痰癖症结。呕逆咳嗽。水肿胁胀。泻痢淋闭。痔肿肠风。所主略同。但枳实利胸膈。

　　枳壳宽肠胃。枳实力猛。（丹溪曰：枳实泻痰、能冲墙倒壁。）枳壳力缓为少异。（时珍曰：壳实、上世未分、魏晋始分用、洁古东垣始分壳治上、实治下、海藏始分壳主气、实主血、然仲景治上焦胸痹痞满、用枳实、古方治下血痢痔、肠秘后重、用枳壳、则实不独治下、而壳不独治上也、盖自飞门至魄门、皆肺主之、三焦相通、一气而已。）大损真元。胀满因于邪实者可用。若因土虚不能制水。肺虚不能行气。而误用之。则祸不旋踵。气弱脾虚。以致停食痞满。法当补中益气。则食自化痞自消。若再用此破气。是抱薪救火矣。孕妇虚者尤忌。（元素曰：枳壳泄气、走大肠、损胸中至高之气。昔湖阳公主难产、方士进瘦胎饮、用枳壳四两、甘草二两、五月后日服一钱、洁古改以枳术、名束胎丸、寇宗 明其不然、盖孕妇全赖血气以养胎、血气充实、胎乃易生、彼公主奉养太过、气实有余、故可服之、若概施则误矣。吕用晦曰：瘦胎束胎名目、亦启粗工攻伐之门。时珍曰：八九月胎气盛、壅滞用枳壳苏梗以顺气、胎前无滞、则产后无虚也、气弱者、大非所宜矣。）皮浓而小为枳实。

　　壳薄虚大为枳壳。陈者良。麸炒用。（今人于六七月采小香栾、伪为枳实枳壳、又有采枸橘伪为者。）

　　卷九木部

　　栀子

　　泻心肺三焦之火。

　　苦寒。轻飘象肺。色赤入心。泻心肺之邪热。使之屈曲下行。由小便出。（海藏曰：或用为利小便药、非利小便、乃肺清则化行、而膀胱津液之腑、得此气化而出也。）而三焦之郁火以解热厥。（厥有寒热二证。）心痛以平。（丹溪曰：治心痛当分新久、若初起因寒因食、宜温散、久则郁而成热、若用温剂、不助痛添病乎、古方多用栀子为君、热药为之向导、则邪易失、此病虽日久不食、不死、若痛止恣食、病必再作也。）吐衄崩淋。血痢之病以息。（最清胃脘之血、炒黑末服、吹鼻治衄。）治心烦懊 不眠。（仲景用栀子豉汤、好古曰：烦者气也、躁者血也、故栀子治肺烦、香豉治肾躁、亦用作吐药、以邪在上焦、吐之则邪散、经所谓、其高者因而越之也、按栀豉汤、吐虚烦客热、瓜蒂散、吐痰热客寒。）五黄。（古方多用栀子茵陈。）五淋。目赤。紫癜白疠。 疮疡。（皮腠肺所主故也。）损胃伐气。虚者忌之。心腹痛不因火者。尤为大戒。世人每用治血。不知血寒则凝。反为败证。（本草汇曰：治实则血自归经、治虚火之血、养正为先、气壮则自能摄血、丹溪曰：治血不可单行单止、亦不可纯用寒凉。气有余而逆为火、顺气即是降火。）内热用仁。表热用皮。生用泻火。炒黑止血。姜汁炒止烦呕。（烧灰吹鼻、止衄。）

　　卷九木部

　　酸枣仁

　　补肝胆、敛汗、宁心醒脾。

　　甘酸而润。生用酸平。专补肝胆。（今人专以为心家药、殊未明耳。）炒熟酸温而香。亦能醒脾。助阴气。坚筋骨。除烦止渴。（敛阴生津。）敛汗。（经疏曰：凡服固表药而汗不止者、用枣仁炒研、同生地、白芍、北五味、麦冬、龙眼肉、竹叶煎服多效、以汗为心液也。）宁心。（心君易动、皆由胆怯所致、经曰：凡十一官、皆取决于胆也。）疗胆虚不眠。（温胆汤中、或加用之、肝虚则胆亦虚、肝不藏魂、故不寐、血不归脾、卧亦不安、金匮治虚劳虚烦不升、甘草炙、知母、茯苓、芎 各二两、深师加生姜二两、此补肝之剂、经曰：卧则血归于肝、苏颂曰：一方加桂一两、二方枣仁皆生用、治不得眠、则生用疗胆热好眠之说、未可信也、盖胆热必有心烦口苦之证、何以反能好眠乎、若肝火郁于胃中、以致倦怠嗜卧、则当用辛凉透发肝火、如柴薄之属、非枣仁所得司也。）酸痹久泻。（酸收涩、香舒脾。）肝胆二经有实邪。热者勿用。炒香研。恶防己。

　　卷九木部

　　蕤仁

　　一名白 。消风清热、治目。

　　甘微寒。消风清热。和肝明目。退翳膜赤筋。理 伤泪出。（凡目疾在表、当疏风清热、在里属肾虚血少、神劳、宜补肾养血安神。）破心下结痰。除腹中痞气。（皆热邪为祟。）目病不缘风热。而因于虚者。勿用。丛生有刺。实如五味。圆扁有纹。紫赤可食。汤浸取仁。

　　去皮尖。水煮过。研膏。（蕤仁一两、细辛半两、苦竹叶二把、水二升、煎一升、滤汁、频洗、治飞血眼。）

　　卷九木部

　　山茱萸

　　补肝肾、涩精气。

　　酸涩微温。固精秘气。补肾温肝。强阴助阳。安五脏。通九窍。（圣济总录云：如何涩剂以通九窍、经疏云：精气充则九窍通利、 庵曰：山萸通九窍、古今疑之、得经疏一言而意旨豁然、始叹前人识见深远、不易测识、多有如此类者、即经疏一语而扩充之、实可发医人之慧悟也。）能发汗。（与通窍同义、汗属阴、阴血干枯、汗从何来、唯补阴助阴、始有云蒸雨致之妙、 庵曰：酸剂敛涩、何以反发、恐属误文、何其明于彼而昧于此也。）暖腰膝。

　　缩小便。治风寒湿痹。（温肝故能逐风。）鼻塞目黄。（肝虚邪客则目黄。）耳鸣耳聋。（肾虚则耳鸣耳聋、皆固精通窍之功、好古曰：滑则气脱、涩剂所以收之、士材曰：酸属东方、而功多在北方者、乙癸同源也。）月事过多。强阳不痿。小便不利者。不宜用。去核。（核能滑精。）陈久者良。恶防己、防风、桔梗。

　　卷九木部

　　金樱子

　　涩精固肠。

　　酸涩平，固精秘气，治滑精。（膏和芡实为丸、名水陆二仙丹。）泄痢便数。性涩而不利于气。（丹溪曰：经络隧道、以通畅为和平、昧者喜其涩精而服之、致生别证、自作不靖、咎将谁执、时珍曰：无故而服以纵欲则不可、若精气不固者、服之何害。）似榴而小。黄赤有刺。取半黄者。（熟则纯甘。）去刺核研。或熬膏。（熬膏则甘、全失涩味。）

　　卷九木部

　　郁李仁

　　泻气、破血润燥。

　　辛苦甘平。性降。下气行水。破血润燥。治水肿癃急。大肠气滞。关格不通。用酒。能入胆治悸。目张不瞑。（一妇因大恐而病、愈后目张不瞑、钱乙曰：目系内连肝胆、恐则气结、胆横不下、郁李润能散结、随酒入胆、结去胆下、而目瞑矣。）下后令人津液亏损。燥结愈甚。乃治标救急之药。津液不足者。慎勿轻投。汤浸。去皮尖。蜜浸。研如膏。

　　卷九木部

　　女贞子

　　补阴除火。

　　甘苦凉。少阴之精。隆冬不凋。益肝肾。安五脏。强腰膝。明耳目。乌须发。补风虚。

　　除百病。（女贞酒蒸、晒干二十两、桑葚干十两、旱莲草十两、蜜丸、治虚损百病、如四月即捣桑葚汁、七月即捣旱莲汁、和药不必用蜜、时珍曰：女贞上品妙药、古方罕用、何哉。）纯阴至静之品。唯阴虚有火者宜之。否则腹痛作泻。女贞、冬青。时珍作二种。实一物也。（近人放蜡虫于此树。）冬至采佳。酒蒸。（捣汁熬膏、净瓶收固、埋地中七日、每用点眼、治风

　　卷九木部

　　五加皮

　　宣、祛风湿、补壮筋骨。

　　辛顺气而化痰。苦坚骨而益精。温祛风而胜湿。逐皮肤之瘀血。疗筋骨之拘挛。（肾得其养则痰水去而骨壮、肝得其养则邪风去而筋强。）治虚羸五缓。（五脏筋脉缓纵。）阴痿囊湿。女子阴痒。小儿脚弱。明目缩便。愈疮疗疝。酿酒尤良。（王纶曰：风病饮酒、能生痰火、惟五加浸酒益人。）下部无风寒湿邪而有火。及肝肾虚而有火者。勿服。茎青。节白。花赤。皮黄。根黑。上应五车之精。故名。芬香五叶者佳。远志为使。恶元参。叶（作蔬食、去皮肤风湿。）

　　卷九木部

　　枸杞子

　　滋补肝肾、而润。

　　甘微温。滋肝益肾。（景岳曰：用之以助熟地、甚妙。）生精助阳。补虚劳。强筋骨。（肝主筋、肾主骨。）养营除烦。去风明目。（肝开窍于目、黑水神光属肾。）利大小肠。治嗌干消渴。（谚云：离家千里、勿食枸杞、以其色赤、属火、补精壮阳耳、然味甘性润、仍是补水之药、所以能润肾益肝、明目而治消渴也。）便滑者勿用。南方树止数尺。北方并是大树。

　　以甘州所产。红润少核者佳。酒润捣。

　　卷九木部

　　地骨皮

　　凉血、除虚热。

　　甘淡而寒。降肺中伏火。除肝肾虚热。能凉血。而治五内烦热。（热淫于内、治以甘寒、地骨一斤、生地五斤、酒煮服、治带下。）吐血尿血。（捣鲜汁服。）消渴咳嗽。（清肺。）外治肌热虚汗。上除头风痛。（肝有热则自生风、与外感之风不同、热退则风自息。）中平胸胁痛。（清肝。）下利大小肠。疗在表无定之风邪。传尸有汗之骨蒸。（东垣曰：地骨皮泻肾火、能治外热、地为阴、骨为里、皮为表、朱二允曰：能退内潮、人所知也、能退外潮、人实不知、病或风寒、散而未尽、作潮往来、非柴葛所能治、用地骨走表又走里之药、消其浮游之邪、服之未有不愈者、特表明之、时珍曰：枸杞地骨、甘寒平补、使精气充足、而邪火自退、世人多用苦寒、以芩连治上、知 治下、致伤元气、惜哉、予尝以青蒿佐地骨退热、屡有殊功。）中寒者勿用。甘草水浸一宿。叶（名天精草）苦甘而凉。清上焦心肺客热。代茶止消渴。（妇人阴肿或生疮、地骨皮煎水频洗、效。）

　　卷九木部

　　石楠叶

　　宣、去风坚肾。

　　辛苦平。有毒。散风坚肾。利筋骨皮毛。逐诸风。疗风痹脚弱。浸酒饮。治头风。为末吹鼻。愈小儿通睛。（小儿误跌、或打着头脑受惊、肝系受风、致瞳人不正、宜石楠散、吹鼻通顶瓜丁五七个、为末、每吹少许入鼻、一日三度、内服牛黄平肝药。

　　）祛风通利。是其所长。补肾之说。未可信也。关中者佳。炙用。五加皮为使。恶小蓟。

　　卷九木部

　　蔓荆子

　　轻宣、散上部风。

　　味苦辛平。轻浮升散而搜风。通利九窍。治湿痹拘挛。头痛脑鸣。（太阳脉络于脑。）目痛齿痛。（齿虽属肾、为骨之余、而上龈属足阳明、下龈属手阳明、阳明风热上攻、则动摇肿痛。）头面风虚之证。头痛目痛。不因风邪而因血虚有火者。忌之。元素云。胃虚人不可食。

　　恐生痰疾。产南皮县。（去膜、打碎用、亦有酒蒸炒者。）恶石膏、乌头。（乳痈初起、酒服末方寸七。）

　　卷九木部

　　木槿

　　泻热。

　　苦凉，活血润燥。治肠风泻血，痢后热渴。作饮服。令人得睡。擦顽癣及虫疮。（癣疮有虫、用川槿皮、肥皂水浸、时时搽之、或浸汁磨雄黄、尤妙。）不宜多服。川产者良。（肉浓而色红者真。）用根皮。（赤白带下、川槿皮二两、白酒碗半、煎一碗、空心服、白带用红酒、甚妙。）

　　卷九木部

　　木芙蓉

　　泻、凉血解毒。

　　辛平。性滑涎粘。清肺凉血。散热止痛。消肿排脓。治一切痈疽肿毒。有殊功。（用芙蓉花、或叶或皮或根、生捣、或干研末、蜜调涂四围、中间留头、干则频换、初起者即觉清凉、痛止肿消、已成者即脓出、已溃者即易敛、疡科秘其名为清凉膏、清露散、铁箍散、皆此物也、或加赤小豆末、或苍耳烧存性、为末加入、亦妙。）用花叶。（经水不止、芙蓉花、莲蓬壳等分为末、米饮下二钱、效。）

　　卷九木部

　　狗骨

　　即猫儿刺。补阴。

　　甘微苦凉。益肝肾。（用木皮浸酒服、补腰脚令健。）生津止渴。（用叶代茶、甚妙。）祛风。

　　（用枝叶烧灰淋汁、或煎膏、涂白瘢风。）有刺。俗名老鼠刺。（又名八角茶。藏器曰：此木肌白、如狗之骨、树如杜仲、诗云：南山有枸、是也、陆机诗疏云：其状如栌、木理白滑、可为函板、有木虻在叶中、卷之如子、羽化为虻、苏颂曰：多生江浙间、取以旋盒器甚佳、时珍曰：叶有五刺、如猫之形、故名、树如女贞、肌理甚白、叶长二三寸、青翠而浓硬、四时不凋、五月开细白花、结实如女贞及菝 子、九月熟时绯红色、皮薄味甘、核有四瓣、人采其木皮煎膏、以涂鸟雀、谓之粘 。）

　　卷九木部

　　南烛

　　补阴。

　　苦酸涩平。强筋益气力。止泄除睡。久服轻身长年。令人不饥。变白却老。子、酸甘平。

　　强筋骨。益气力。固精驻颜。一名南天烛。（时珍曰：吴楚山中甚多、叶似山矾、光滑而味酸涩、结实如朴树子、成簇、生青、九月熟则紫色、内有细子、其味甘酸、人家多植庭院间、按古今诗话云：即杨桐也。）叶似冬青而小、临水生者尤茂、寒食采其叶、渍水染饭、色青而光、能资阳气、谓之青精饭。）

　　卷九木部

　　枸橘叶

　　宣、解毒。

　　辛温。治下痢脓血后重。（同萆 等分、炒存性、研、每茶调二钱。）喉 消肿导毒。（奇疾方、咽喉生疮、层层如叠、不痛、日久有窍、出臭气、废饮食、用臭橘叶煎汤、连服必愈。

　　。）一名臭橘。（树叶并与橘同、但干多刺、三月开白花、青蕊不香、结实大如弹丸、形如枳实而壳薄、人家多收种为藩篱、或收小实、伪充枳实及青橘皮售之、不可不辨。）刺风虫牙痛。以一合煎汁含之。

　　卷九木部

　　山茶花

　　泻、凉血。

　　微辛、甘寒。凉血。治吐衄肠风下血。汤火伤灼。（麻油调涂。）用红者。子、妇人发 。

　　研末掺之。

　　卷九木部

　　密蒙花

　　润肝明目。

　　甘而微寒。润肝燥。治目中赤脉。青盲肤翳。赤肿眵泪。羞明怕日。小儿疳气攻眼。产蜀中。树高丈余。叶冬不凋。其花繁密蒙茸。故名。拣净。酒润焙。（密蒙、黄柏根末各一两、水丸梧子大、每卧时汤服十至十五丸、治目翳效。）

　　卷九木部

　　八角金盘

　　泻、破瘀。

　　苦辛温、毒烈。治麻痹风毒，打扑瘀血停积。（其气猛悍、能开通壅塞、痛淋立止、虚人慎之。）树高二三尺。叶如臭梧桐而八角。秋开白花细簇。取近根皮用。

　　卷九木部

　　柞木

　　通、利窍催生。

　　苦平。下行利窍。主难产催生。此木坚韧。可为凿柄。故俗名凿子木。横生逆产。用旧凿柄。多经斧敲。已经卷转者。尤妙。叶、治肿毒痈肿。

　　卷九木部

　　柞木

　　通、利窍催生。

　　苦平。下行利窍。主难产催生。此木坚韧。可为凿柄。故俗名凿子木。横生逆产。用旧凿柄。多经斧敲。已经卷转者。尤妙。叶、治肿毒痈肿。

　　卷九木部

　　竹沥

　　泻火滑痰、润燥。

　　甘苦寒滑。清痰降火。（虚者宜与参并行、人参固其经、竹沥通其络、则甘寒气味、相得益彰。）治中风口噤。（经疏云：中风要药、凡中风未有不因阴虚火旺、痰热壅结所致、如果外来风邪、安得复用此寒滑之药治之哉、痰迷大热。（丹溪曰：痰在经络四肢、皮里膜外者、非此不能达行、时珍曰：竹沥性寒而滑、大抵因风热燥火而有痰者宜之、若寒湿胃虚肠滑之人服之、则反伤肠胃、笋性滑利、多食泻人、僧家以笋为刮肠篦、即此义也。）卒然牙疼。（烧苦竹沥乘热揩之。）风痉癫狂。自汗烦闷。消渴反胃。（和米煮粥服。）寒胃滑肠。有寒湿者勿用。（竹能损气、故虚人食笋、甚不相宜。）竹类甚多。淡竹肉薄。节间有粉。多汁而甘。

　　最良。 竹坚而节促。皮白如霜。苦竹本粗大。叶长阔。笋味苦。入药惟此三种。取竹沥如取荆沥法。姜汁为使（姜能除痰、且济其寒、故每兼用。小儿吻疮、竹沥和黄连、黄柏、黄丹傅之、效。）

　　卷九木部

　　竹

　　泻上焦烦热、凉血、通络。

　　甘而微寒。开胃土之郁。清肺金之燥。凉血除热。治上焦烦热。温气寒热。膈噎呕哕。

　　（胃热。）吐血衄血。（清肺凉胃、齿血不止、浸醋含之。）肺痿惊痫。（清肝火。）崩中胎动。（凉胎气。）层。

　　（齿血不止、醋浸、令人含之、 其背上。）

　　卷九木部

　　竹叶

　　泻上焦烦热。

　　辛淡甘寒。凉心缓脾。消痰止渴。除上焦风邪烦热。（叶在上、故治上焦、仲景治伤寒发热大渴、有竹叶石膏汤、乃假其辛寒以散邪热也。）咳逆喘促。呕哕吐血。中风失音。小儿惊痫。凡用竹沥、竹茹、竹叶。须生长甫及一年者。为嫩而有力。

　　竹根同叶煎汤。洗妇人子宫下脱。

　　卷九木部

　　天竹黄

　　泻热、豁痰、凉心。

　　甘而微寒。凉心经。去风热。利窍豁痰。镇肝明目。功同竹沥。而性和缓。无寒滑之患。

　　治大人中风不语。小儿客忤惊痫为尤宜。久用亦能寒中。出南海。大竹之津气结成。（即竹内黄粉。）片片如竹节者真。以上苞木类。

　　卷九木部

　　琥珀

　　通、行水散瘀安神。

　　甘平。以脂入土而成宝。故能通塞以宁心。定魂魄。疗癫邪。（从镇坠药、则安心神。）色赤。入手少阴、足厥阴血分。（心、肝。）故能消瘀血。破症瘕。生肌肉。合金疮。（从辛温药、则破血生肌。）其味甘淡上行。能使肺气下降而通膀胱。（经曰：饮食入胃、游溢精气、上输于脾、脾气散精、上归于肺、通调水道、下输膀胱、凡渗药、皆上行而后下降。故能治五淋。利小便。燥脾土。（从淡渗药、则利窍行水。）又能明目磨翳。淡渗伤阴。凡阴虚内热。

　　火炎水亏者。勿服。若血少而小便不利者。服之反致燥急之苦。松脂入土。年久结成。（韩保升曰：枫脂入地、亦能结成。）以手心摩热。拾芥者真。以柏子仁入瓦锅同煮半日。捣末。

　　卷九木部

　　茯苓

　　通、行水、宁心、益脾。

　　甘平。益脾宁心。淡渗利窍除湿。色白入肺。泻热而下通膀胱。（能通心气于肾、使热从小便出、然必上行入肺、清其化源、而后能下降利水、故洁古谓其上升、东垣谓其下降、各不相背也。）治忧恚惊悸，心下结痛，寒热烦满，口焦舌干。（口为脾窍、舌为心苗、火下降则热除。）咳逆呕哕。膈中痰水。水肿淋沥。泄泻遗精。（因湿热、故宜淡渗以清之。）小便结者能通。多者能止。（素问曰：肺气盛则便数。）生津止渴。（湿热去则津生。）功专行水伐肾。小便不禁。虚寒精滑。及阴亏而小便不利者。皆勿妄投。松根灵气结成。产云南。色白而坚实者佳。去皮。（产浙江者、色虽白而体松、其力甚薄、近今茯苓颇多种者、其力更薄矣。）

　　赤茯苓

　　（通、利湿热。）白者入肺、膀胱气分。赤者入心、小肠气分。（时珍曰：白入气、赤入血。）益心脾。白胜。利湿热。赤胜。

　　茯苓皮

　　（通、行水。） 专能行水。治水肿肤胀。（以皮行皮之义、五皮散用之、凡肿而烦渴、便闭溺赤、属阳水、宜五皮散、疏凿饮、不烦渴、大便溏、小便数、属阴水、宜实脾饮、流气饮、腰以上肿宜汗、腰以下肿宜利小便。）

　　茯神

　　（通、行水宁心。）主治与茯苓同。而入心之用居多。开心益智。安魂养神。疗心虚惊悸。多恚善忘。即茯苓抱根生者。（以其抱心、故入心之用多。）去皮及中木。茯神心木。（名黄松节。）疗诸筋挛缩。

　　偏风 斜。心掣健忘。（心木一两、乳香一钱、石器炒研、名松节散、每服二钱、木瓜汤下、治一切筋挛疼痛、乳香能伸筋、木瓜能舒筋也。）二茯俱恶白蔹。畏地榆、秦艽、鳖甲、雄黄。忌醋。（面 雀斑、用白茯苓末、蜜和、夜夜敷之、二七日愈。）

　　卷九木部

　　猪苓

　　通、行水。

　　苦甘淡平。泄滞利窍。入膀胱肾经。升而能降。开腠发汗。利湿行水。与茯苓同。而泄较甚。治伤寒瘟疫大热。（经疏曰：大热利小便、亦分消之意。）懊 消渴。（湿热。）肿胀淋浊。

　　泻痢 疟。（疟多由暑、暑必兼湿、经曰：夏伤于暑、秋为 疟。）宗 曰。损肾昏目。洁古云。淡渗燥亡津液。无湿者勿服。多生枫树下。块如猪屎。故名。（马屎曰通、猪屎曰苓、苓即屎也、古字通用。）白而实者良。去皮。

　　卷九木部

　　雷丸

　　泻、消积杀虫。

　　苦寒有小毒。入胃、大肠经。功专消积杀虫。（遁斋闲览云：杨 得异疾、每发语、腹中有小声应之、久渐声大、有道士曰：此应声虫也、但读本草、取不应者治之、读至雷丸不应、服数粒而愈。）杀虫之外无他长。能令人阴痿。竹之余气。得霹雳而生。故名。大小如栗。

　　竹刀刮去黑皮。甘草水浸一宿。酒拌蒸或炮。浓朴、芫花为使。恶葛根。（小儿出汗有热、雷丸末二两、粉四两、扑之。）

　　卷九木部

　　桑寄生

　　补筋骨、散风湿。

　　苦坚肾。助筋骨而固齿长发。甘益血。止崩漏而下乳安胎。舒筋络而利关节。和血脉而除痹痛。外科散疮疡。追风湿。海外深山地暖。不蚕桑。无采捋之苦。气化浓密。自然生出。有言鸟衔他子。遗树而生者非也。他树多寄生。恐反有害。茎叶并用。忌火。（胎动腹痛、桑寄生两半、阿胶、艾叶各半两、水盏半、煎一盏、去滓温服、或去艾叶、又治膈气、生桑寄生、捣汁一盏服之。）以上寓木类。

　　卷十果部

　　五果 山果 夷果 味类 类 水果

　　泻肺、解肌、润燥。

　　辛苦甘温而利。有小毒。泻肺降气。行痰解肌。除风散寒。利胸膈气逆。通大肠气秘。

　　（东垣曰：杏仁下喘治气、桃仁疗狂治血、俱治大便秘、当分气血、脉浮属气、昼便难而阳气秘者、用杏仁陈皮、脉沉属血、夜便难而阴血秘者、用桃仁陈皮、肺与大肠相表里、贲门在上、魄门在下、为气之通道、故并以陈皮佐之。杏仁紫菀、并能解肺郁、利小便。）润燥消积。（索面豆粉、近之则烂。）治时行头痛。上焦风燥。咳逆上气。（炒研蜜丸、含咽。）烦热喘促。其毒性又能杀虫。治疮。制锡毒、狗毒。（消狗肉积。）因虚而咳嗽便闭者忌之。双仁者杀人。去皮尖炒研。发散、连皮尖研。得火良。恶葛根、黄芩、黄耆。杏子、酸热。有小毒。损人。孕妇忌。

　　卷十果部

　　巴旦杏仁

　　润肺下气。

　　甘平。止咳下气，消心腹逆闷。有湿痰者勿服。（以其性润也。凡仁皆润。）形扁、皮白。

　　尖弯如鹦哥嘴者真。（形圆皮黄尖直者、名甜杏仁、出山东河南、不入药。）

　　卷十果部

　　乌梅

　　涩肠敛肺。

　　酸涩而温脾肺。血分之果。涩肠敛肺。（肺欲收、急食酸以收之。）止血涌痰。消肿解毒。

　　生津止渴。（时珍曰：梅、花于冬而实于夏、得木之全气、故最酸、胆为甲木、肝为乙木、人舌下有四窍、两通胆液、故食酸则津生。）醒酒杀虫。治久嗽泻痢。（血痢尤良。梁庄肃公血痢、陈应之用乌梅、胡黄连、灶下土等分为末、茶调服而愈、曾鲁公血痢百余日、国医不能疗、应之用盐梅肉一枚、研烂、合腊茶入醋服、一啜而安。）瘴疟霍乱。吐逆反胃。下血血崩。安蛔厥。（蛔虫上攻而眩仆、虫得酸则伏、）去黑痣。蚀恶肉。（疽愈后有肉突起、烧存两日而平。）病有当发表者。大忌酸收。误食必为害。青梅熏黑为泽不蠹。大便不通、气奔欲死者、乌梅十颗、汤浸去核、丸枣大、纳入下部、少时即通。）产安吉者。肉浓多脂、最佳。（合溪者次之、长沙梅、福建梅、肉薄无脂、不堪用。）

　　白梅

　　酸涩咸平。功用略同乌梅。治痰厥僵仆。牙关紧闭。（取肉揩擦牙龈、涎出即开、盖酸先入筋、齿软即易开、若用铁器搅开、恐伤其齿。）惊痫喉痹。梅核膈气。（取半青半黄梅子、每个用盐一两、淹一日夜、晒干、又浸又晒、至水尽乃止、用青钱三个夹二梅、麻线缚定、通装磁罐内、封埋地下、百日取出、每用一枚含之、咽汁入喉即消、收一年者、治一人、收二年者、治二人、神效。）敷乳痈肿毒。刺入肉中。（捣烂罨之、即出、疮中弩肉、捣饼贴之、即收。）刀箭伤肤。（捣敷、血即止。）多食损齿伤筋。（经曰：酸走筋、筋病无多食酸、若过食而齿 者、嚼胡桃肉以解之。）盐渍为白梅。（取大青梅以盐汁渍之、日晒夜渍、十日成矣、久乃上霜、故又名盐梅。衣生霉点者、梅叶煎汤、洗之即去、清水揉梅叶、洗蕉葛衣、经夏不脆、有验。）根叶、治休息痢及霍乱。煮浓汁饮之。

　　卷十果部

　　桃仁

　　泻、破血润燥。

　　苦平微甘。苦以泄血滞，甘以缓肝气而生新血。（成无己曰：肝者、血之源、血聚则肝气燥、肝苦急、急食甘以缓之。）通大肠血秘。治热入血室。（冲脉。）血燥血痞。损伤积血。血痢经闭。咳逆上气。（血和则气降。）皮肤燥痒。（肌有血凝。）发热如狂。（若小腹满痛、小便自利者、为畜血。）若非血瘀而误用之。大伤阴气。泡去皮尖炒。研碎。双仁者有毒。不可用。香附为使。（妇人阴痒、桃仁杵烂、绵裹塞之、产后阴肿、桃仁捣研傅之、俱妙。）桃花（通、大泻。） 苦平。下宿水。除痰饮。消积聚。利二便。疗风狂。（苏鹗杜阳编载、范纯佑女、丧夫发狂、闭之室中、夜断窗棂、登桃树、食花几尽、自是遂愈、以能泻痰饮滞血也。儒门事亲载、一妇滑泻数年、百治不效、或言此伤饮有积也、桃花落时、以棘针刺取数十萼、勿犯人手、以面和作饼、煨熟食之、米饮送下、不一二时、泻下如倾、六日行至数百行、昏困、唯饮凉水而平。）以攻决为用。但可施于气实有余之证。若无故而因除百病、美颜色诸谬说而服之。为害不小。三月三日。采花拣净。以绢袋盛。悬檐下阴干。千叶者勿用。

　　桃叶

　　（宣、发汗、苦平。杀虫发汗。（凡伤寒风痹、发汗不出、以火烧地、用水洒之、布干桃叶于上、浓二三寸、席卧温复、取大汗、被中敷粉极燥、便瘥、凡麦麸蚕沙、皆可如此法用。）采嫩者。名桃心。入药尤胜。桃子辛酸甘热。微毒。多食令人有热。生痈疖。（有损无益、五果列桃为下、以此与鳖同食、患心痛、服术人尤忌之。）桃枭（是桃子在树、经冬不落者、正月采之。）苦微温。有小毒。辟邪祛祟。（白秃头疮、干桃一两、黑丑一合为末、腊猪脂调搽。）

　　卷十果部

　　栗

　　补肾。

　　咸温。浓肠胃。补肾气。（能解羊膻。）小儿不可多食。生则难化。熟则滞气。（小儿疳疮、生嚼栗子敷之、韦刺入肉、金刃斧伤、方同。）

　　卷十果部

　　大枣

　　补脾胃、润心肺、调营卫、和百药。

　　甘温。补中益气。滋脾土。润心肺。调营卫。缓阴血。生津液。悦颜色。通九窍。助十二经。和百药。伤寒及补剂中加用之。以发脾胃升腾之气。（须与姜并行。）红枣功用相仿。

　　差不及尔。虽补中而味过于甘。中满者忌之。（甘令人满、大建中汤、心下痞者减饧枣、与甘草同例。经言、枣为脾果、脾病宜食之、又曰：脾病患毋多食甘、毋乃相戾耶、不知言宜食者、指不足之脾也、如脾虚泄泻之类、毋多食者、指有余之脾也、如实满肿胀之类、凡用药者、能随其虚实而变通之、虽寻常品味、必获神功、苟执而泥之、虽有良剂、莫展其长、故学人以格致为亟也。）凡风疾痰热及齿痛。俱非所宜。小儿疳病亦禁。生者尤为不利。

　　北产肥润坚实者佳。（金华南枣及徽宁所产、皮薄而皱、花纹甚细而可爱、味虽甘美、而微带酸、且脂少于北枣、止可充食用、皆不堪入药、宏景曰：南枣大恶、不堪啖、苏颂曰：江南出者坚燥少脂、不可入药。）杀乌附毒。忌葱、鱼同食。（诸疮久坏不愈者、枣膏三升、煎水频洗、取愈。食椒闭气、食枣即解。）以上五果类。

　　卷十果部

　　梨

　　凉心润肺、利大小肠。

　　甘寒微酸。凉心润肺。利大小肠。（丹溪曰：梨者利也、流利下行之谓也。）止嗽消痰。

　　清喉降火。（生之可清六腑之热、熟之可滋五脏之阴、实火宜生、虚火宜熟。）除烦解渴。润燥消风。（人知其清火消痰、不知其散风之妙。）醒酒解毒。（经疏曰：膏粱之家、浓味酽酒、纵肆无节、必多痰火、痈疽、卒中之患、唯数食梨、能转重为轻、变危为安。）治伤寒发热。热嗽痰喘。中风失音。（捣汁频服、圣惠方、梨汁煮粥、治小儿心脏风热昏躁。）切片。

　　贴汤火伤。脾虚泄泻。乳妇及金疮。忌用。捣汁用。熬膏亦良。加姜汁、蜂蜜佳。清痰止嗽。

　　与莱菔

　　卷十果部

　　柿

　　润肺、宁嗽、涩肠。

　　生用甘冷。润肺止咳嗽。清胃理焦烦。干柿甘寒而涩。涩肠止泄。润肺宁嗽。而消宿血。

　　治肺痿热咳。（产宝云：产后咳逆烦乱、干柿水煮饮）咯血反胃。（有人三世病反胃、至孙以柿干同饭常食、不饮水、愈。）肠风、下血、痔漏。（肺与大肠相表里、脏清则腑热亦除、方勺泊宅编、柿干烧灰、饮服二钱、治下血。）柿霜乃其津液。生津化痰。清上焦心肺之热为尤佳颇寒。肺经无火。及风寒作嗽。冷痢滑泄者。忌之。若与蟹同食。令逆。（古方单用、取其苦温降气、济生加丁香生姜、取其开郁散痰、亦从治之法。）

　　卷十果部

　　木瓜

　　和脾舒筋、涩敛肺。

　　酸涩而温。和脾理胃。敛肺伐肝。化食（酸能敛、敛则化、与山楂同。）止渴。（酸能生津。）气脱能收。气滞能和，调营卫，利筋骨。（筋急者、得之即舒、筋缓者、遇之即利。）去湿热。消水胀。治霍乱转筋。（邪伤脾胃、清浊不分、挥霍扰乱、上吐下泻、甚则肝木乘脾、而筋为之转也、时珍曰：肝虽主筋、而转筋则因风寒湿热袭伤脾胃所致、转筋必起于足腓、腓及宗筋、皆属阳明、木瓜治转筋、取其理脾以伐肝也、土病则金衰而木盛、故用酸温以收脾肺之耗散、而借其走筋以平肝邪、乃土中泻木以助金也。）泻痢香港脚。（脾主四肢、或寒湿伤于足络、或胃受湿热之物、上输于脾、下流至足、则成香港脚、恶寒发热、状类伤寒、第胫肿掣痛为异尔、宜利湿清热、忌用补剂及淋洗、昔有患足痹者、趁舟、见舟中一袋、以足倚之、比及登岸、足已善步矣、询袋中何物、乃木瓜也。）腰足无力。多食损齿及骨。病癃闭。

　　（酸收太甚、郑奠一曰：木瓜乃酸涩之品、世用治水肿腹胀误矣、有大寮、舟过金陵、爱其芬馥、购数百颗、置之舟中、举舟人皆病溺不得出、医以通利罔效、迎予视之、闻四面皆木瓜香、笑谓诸人曰：撤去此物、溺即出矣、不必用药也、于是尽投江中、顷之、溺即如旧。

　　）陈者良。忌铁。（反花痔疮、木瓜为末、以鳝鱼身上涎调贴之、以纸护住。辟除壁虱、木瓜切片、铺于席上。）

　　卷十果部

　　山查

　　古字作楂。泻、破气消食、化痰散瘀。

　　酸甘微温。健脾行气。消食磨积。（善去腥膻油腻之积、与麦芽消谷积者不同、凡煮老鸡、硬肉、投数枚、则易烂、其消肉积可知。）散瘀化痰。发小儿痘疹。行乳食停留。止儿枕作痛。（恶露积于太阴、少腹作痛、名儿枕痛、砂糖调服。）疗小肠疝气。茴香佐之。）多食令人嘈烦易饥。反伐脾胃生发之气。（凡服人参不相宜者、服山楂即解、一补气、一破气也。）胃中无积。及脾虚恶食者。忌服。有大小二种。小者入药。一名棠球子。去皮核。（核亦有用、化食磨积、治疝、催生。）

　　卷十果部

　　橘皮

　　宣、理气调中、泻、燥湿、消痰。

　　辛能散，温能和，苦能燥能泻。为脾、肺气分之药。（脾为气母、肺为气龠、凡用补药涩药、有宜佐陈皮以利气者。）调中快膈。导滞消痰。（大法治痰、以健脾顺气为主、洁古曰：陈皮定呕止嗽。利水破症。宣通五脏。统治百病。皆取其理气燥湿之功。入和中药。则留白。入疏通药。则去白。去白名橘红。兼能除寒发表。（皮能发散皮肤。）气虽中和。亦损真元。无滞勿用。广产为胜。皮浓不脆。有猪棕纹。（福建产者、名建皮、力薄、浙江衢州出者、名衢皮、更恶劣矣。）陈久者良。故又名陈皮。（陈则烈气消、无燥散之患、半夏亦然、故同用、名二陈汤。）治痰咳。童便浸晒。治痰积。姜汁炒。入下焦。

　　盐水炒。（化州陈皮、消痰甚灵、然消伐太峻、不宜轻用、况此物真者绝少、无非柚皮而已。）

　　卷十果部

　　青皮

　　泻肝破气、散积。

　　辛苦而温。色青气烈。入肝胆气分。疏肝泻肺。（凡泻气药皆泻肺。）引诸药至厥阴之分。

　　（柴胡疏上焦肝气、青皮平下焦肝气。）下饮食。入太阴之仓。破滞削坚。消痰散痞。治肝气郁积。胁痛多怒。久疟结癖。（入肝散邪、入脾除痰、故清脾饮以之为君。）胸膈气逆。疝痛乳肿。（丹溪曰：乳房属阳明、乳头属厥阴、乳母或因忿怒郁闷、浓味酿积、致厥阴之气不行、故窍不得出、阳明之血腾沸、故热甚而化脓、或因其子有滞痰膈热、含乳而睡、嘘气致生结核者、初起便须忍痛揉软、吮令汁透、自可消散、治法、俱宜以青皮疏肝滞为主、再加石膏清胃热、栝蒌消肿、甘草节解毒、余如没药、橘叶、金银花、蒲公英、皂角刺、当归、皆可随宜用之、少佐以酒、久则凹陷、名乳岩、不可治矣。）最能发汗。（皮能达皮、辛善发散。）气虚及有汗者忌用。（性颇猛锐、如人年少壮、未免躁暴、及长大而为橘皮、如人至老年、烈性渐减、经久而为陈皮、则多历寒暑、躁气全消也。）橘之青而未黄者。（古方无用者、宋以后、始与陈皮分用。）去瓤切片。醋拌炒。（陈皮升浮入脾肺、治高、青皮沉降入肝胆、治低、炒之以醋、所谓肝欲散、急食辛以散之、以酸泄之、以苦降之也。）叶、治乳痈、胁痈、肺痈。（皆能入厥阴、行肝气、消肿散毒、绞汁饮之。）肉、生痰聚气。（时珍曰：橘皮下气消痰、其肉生痰聚饮、表里之异如此。）核治疝痛。腰肾冷痛。去皮炒。

　　卷十果部

　　香橼

　　俗作圆、一名佛手柑、古名枸橼、音矩员。理气止呕、健脾进食。

　　辛苦酸温。入肺脾二经。理上焦之气而止呕。进中州之食而健脾。除心头痰水。治痰气咳嗽。（煮酒饮。）心下气痛。性虽中和。单用多用。亦损正气。须与参术并行。乃有相成之益尔。陈久者良。根叶功用略同。

　　卷十果部

　　香栾

　　下气消食、快膈化痰。

　　苦甘酸辛而平。下气消食。快膈化痰。解酒毒。治饮酒人口气。去肠胃中恶气。散愤懑之气。疗妊妇不思食。口淡。愈痰气咳嗽。（用香栾去核切、砂瓶内浸酒、封固一夜、煮烂、蜜拌匀、时时含咽。）能去浊恶之气。无滞而虚者禁之。孕妇气虚者勿与。此柚之属也。其黄而小者为密筒。其大者谓之朱栾。最大者谓之香栾。今人误称为香圆。不知香圆即佛手柑也。香栾夏初生白花。六月成实。至冬黄熟。今人于六七月间。采其小实晒干。至十月。伪枳实、枳壳。

　　卷十果部

　　花红

　　即林檎。涩、生津。

　　酸涩、甘温生津。治消渴泄精水痢。小儿闪癖。（头发竖黄、瘰 瘦弱者、干末和醋傅。）多食发热。闭百脉。

　　卷十果部

　　枇杷叶

　　泻肺下气。

　　苦平。清肺和胃而降气。气下则火降痰消。（气有余、便是火、火则生痰。）治热咳呕逆口渴。（时珍曰：火降痰消、则呕者不呕、逆者不逆、咳者不咳、渴者不渴矣、一妇肺热久嗽、身如火燎、肌瘦、将成劳、以枇杷叶款冬紫菀杏仁桑皮木通等分、大黄减半、蜜丸樱桃大、食后夜卧、各含化一丸、未终剂而愈。）虚寒呕吐。风寒咳嗽忌之。叶湿重一两。干重三钱为气足。拭净毛。（毛射肺、令人咳。）治胃病。姜汁涂、炙黄。治肺病。蜜水涂。炙黄。枇杷甘酸平。止渴下气。利肺气。止吐逆。除上焦热。润五脏。多食发痰热伤脾。同炙肉及热面食。令人患热黄疾。

　　卷十果部

　　杨梅

　　和、利五脏、生津。

　　酸甘温。去痰止呕。消食下气生津。和利五脏。能涤肠胃。除烦愦恶气。烧灰服。断下痢。

　　甚验。多食令人发热衄血。损齿及筋。忌生葱同食。发疮致痰。杭州苏州最美。青时酸。红后变紫。味如蜜。盐藏、蜜渍、糖收、火酒浸。俱佳。（树生癞、以甘草钉钉之、即除。）根皮、解砒毒。（煎汤漱牙痛、洗恶疮、烧灰油调、涂汤火伤。）

　　卷十果部

　　石榴皮

　　涩肠、收脱肛、外用染须。

　　酸涩而温。能涩肠。止泄痢下血。（ 末服。）崩带脱肛。（以石榴皮陈壁土、加明矾少许、浓煎熏洗、再加川倍子炒研末、敷而托上之。）又能杀虫。浸水、汁黑如墨。乌须方、绿云油中用之。能恋膈成痰。痢积未尽者。服之太早。反为害也。忌铁器。酸石榴、治泻痢崩中带下。过食损肺坏齿。榴花千叶者。治心热吐血。又研末吹鼻。止衄血、立效。亦敷金疮出血。

　　卷十果部

　　银杏

　　一名白果。涩、敛肺、去浊痰。

　　甘苦收涩。熟食温肺益气。（色白属金、故入肺。）定痰哮，敛喘嗽，缩小便，止带浊。

　　（带浊赤者、热伤血分、从心小肠来、白者、湿伤气分、从肺大肠来、并有寒热二证、亦有因痰而带浊者、宜二陈、加升柴二术。）生食。降浊痰。解酒消毒。杀虫。（花夜开、人不得见、性阴、有小毒、故能消毒杀虫。）浆泽手面。浣油腻。（时珍曰：去浊痰之功、可以类推。）多食则收涩太过。令人壅气胪胀。小儿发惊动疳。

　　卷十果部

　　胡桃

　　补命门、利三焦。

　　味甘性热。肉润皮涩。（皮敛肺定喘、固肾涩精、今药中罕用、若用之、当胜金樱莲须也。）通命门。利三焦。润肠胃。悦肌肤。温肺补肾。治痿强阴。佐补骨脂。一木一火。大补下焦。（胡桃属木、破故纸属火、有木火相生之妙、古云：黄柏无知母、破故纸无胡桃、犹水母之无虾也、时珍曰：三焦者、元气之别使、命门者、三焦之本原、命门指所居之府而言、为藏精系胞之物、三焦指分治之部而名、为出纳腐熟之司、一为体、一为用也、其体非脂非肉、两肾中央、系着于脊、下通二肾、上通心肺、贯脑、为生命之原、相火之主、精气之府、人物皆有之、生人生物、皆由此出、内经所谓七节之旁、中有小心是也、难经误以右肾为命门、高阳生承谬撰脉诀、至朱肱、陈言、戴起宗始辟之、肾命相通、藏精而恶燥、胡桃颇类其状、皮汁青黑、故入北方、佐破故纸、润燥而调血、使精气内充、血脉通利、诸证自除矣。）三焦通利。故上而虚寒喘嗽。（洪迈有痰疾、晚对、上谕以胡桃三枚、姜三片、卧时嚼服、即饮汤、复嚼桃姜如前数、静卧必愈、迈如旨服、旦而痰消嗽止、洪辑幼子、病痰喘、梦观音、令服人参胡桃汤、服之愈、明日去皮、喘复作、仍连皮用、信宿而瘳、盖皮能敛肺也。同葱白姜茶捣煎、发汗散寒。）下而腰脚虚痛。内而心腹诸痛。

　　外而疮肿诸毒。皆可除也。动风痰。助肾火。肺有痰热。命门火炽者。勿服。润燥养血。去皮。敛涩连皮。油者有毒。故杀虫治疮。壳外青皮、压油。乌髭发。

　　卷十果部

　　榛

　　补中益气。

　　甘平。调中开胃。益气力。实肠胃。令人不饥健行。久留最易油坏。以上山果类。

　　卷十果部

　　荔枝核

　　宣、散寒湿。

　　甘涩而温。散滞气。辟寒邪。治胃脘痛。妇人血气痛。（ 存性五钱、香附一两为末、每服二钱、盐汤或米饮下、名蠲痛散、单服、醋汤下亦效。）其实双结。而核肖睾丸。（外肾也。）故治 疝卵肿。有述类象形之义。（ 存性、酒调服、加茴香青皮、各炒为末、酒服亦良。）无寒湿滞气者勿服。烧存性。荔枝甘酸热。解烦渴。止呃逆。（荔枝七个、连皮核烧存性多食令人发热烦渴。龈肿衄血。病齿及火病患。尤忌之。壳发痘疮。又解荔枝热。（生荔枝多食则醉、以壳浸水解之、此即食物不消、还以本物消之之意。）花皮根。喉痹肿痛。煮汁含咽。

　　卷十果部

　　龙眼肉

　　俗呼圆眼。补心脾。

　　甘平润。补心长智。（一名益智。）悦胃培脾。疗健忘与怔忡。能安神而熟寐。一切思虑过度。劳伤心脾。及血不归脾诸证。（归脾汤、用为向导者、五味入口、甘先归脾也、凡心脾伤而血耗、致有健忘怔忡惊悸、及吐血血崩、肠风下血等证、归脾汤、能引血归脾而生补之。

　　道家用龙眼肉细嚼、待津液生、和津汨汨而咽、此即服玉泉之法也。）

　　卷十果部

　　橄榄

　　宣清肺。

　　甘涩酸平。清肺开胃。下气除烦。生津解酒。利咽喉。解诸毒、河豚毒。（投入煮、佳。）及鱼骨哽。煮汁。核、主治与橄榄同。（凡解河豚毒、及治诸鱼骨哽、如无橄榄、即以核磨汁、效。）仁、甘平而润。唇吻燥痛。研烂敷之。（肾阴 肿、橄榄核、荔枝核、山楂核等分、烧存性、研末、每服二钱、空心茴香汤调下。）

　　卷十果部

　　榧子

　　杀虫。

　　甘涩而平。杀虫。（小儿黄瘦有虫积者、宜食之。）疗痔消积。丹溪曰。此肺家果也。多食引火入肺。大肠受伤。反绿豆。（好食茶叶面黄者、每日食榧子七枚、以愈为度。）

　　卷十果部

　　海松子

　　润燥。

　　甘温而香。润肺开胃。散水气。除诸风。治肺燥咳嗽。（松子一两、胡桃二两、研膏、和熟蜜半两收之。）大便虚秘。（同柏子仁、麻子仁等分研泥、溶白蜡和丸、黄耆汤下。）便溏精滑者勿与、有湿痰者亦禁。

　　卷十果部

　　槟榔

　　泻气行水、破胀攻坚。

　　苦温破滞。辛温散邪。泻胸中至高之气。使之下行。性如铁石。能坠诸药。至于下极。

　　攻坚去胀。消食行痰。下水除风。醒酒杀虫。治痰癖症结。瘴疠疟痢。水肿香港脚。（香港脚冲心者、尤须用之、童便姜汁、温酒调服。）大小便气秘。里急后重。（或同木香调气、或同黄芩、枳壳宽肠。）坠诸气至于下极。气虚下陷者。所当远避。岭南多瘴、以槟榔代茶、损泄真气、所以居人多病少寿。）鸡心尖长。破之作锦纹者良。（阴毛生虱、煎水洗之、即除。）忌火。耳出脓、槟榔末吹之、游丹从脐起者、槟榔末、醋调敷之。）

　　卷十果部

　　大腹皮

　　泻、下气、通、行水。

　　辛泄肺。温和脾。下气宽胸。行水通大小肠。治水肿香港脚。痞胀痰膈。瘴疟霍乱。稍涉虚者勿用。取皮。酒洗。黑豆汤再洗。（鸩鸟多栖其树、故宜洗净。）煨用。子、辛涩温。与槟榔同功。而力稍缓。形亦与槟榔相似。腹大而扁。（故又名大腹槟榔。）

　　卷十果部

　　枳子

　　一名木蜜、一名木饧。润、解酒。

　　甘平。止渴除烦，润五脏，解酒毒。（葛根解酒而发散、不如枳 、震亨曰：一男子因饮酒发热、又兼房劳、加葛根于补气血药中、一贴微汗、反倦怠、热如故、知气血虚、不宜葛根之而加入、即愈。）多食发蛔虫。实拳曲如鸡距。（故俗名鸡距。）经霜黄赤。甚甘。木皮、治五痔。和五藏。

　　卷十果部

　　落花生

　　润肺补脾。

　　辛甘而香。润肺补脾。和平可贵。出闽广。藤生。花落地而结实。故名。炒用。以上夷果类。

　　卷十果部

　　川椒

　　一名蜀椒。宣、散寒湿、燥、补火。

　　辛大热。有毒。入肺发汗。散寒。治风寒咳嗽。入脾暖胃燥湿。消食除胀。治心腹冷痛。

　　吐泻痢。痰饮水肿。入右肾命门补火。治肾气上逆。（能下行、导火归元。）阳衰泄精。溲数阴汗。（有人冷气入阴囊、肿满疼闷欲死、以布裹椒、浓半寸、包囊下、热气大通、日再易、以消为度、或以桂末涂、亦良。）破血通经。除症安蛔。（虫闻椒则伏、凡虫咬腹痛者、面白唇红、时发时止。）辟疫伏邪。杀鬼疰虫鱼毒。（最杀劳虫。）通血脉。消痿痹。行肢节。

　　利机关。命门火衰。有寒湿者宜之。阴虚火旺之人。在所大忌。（丹溪曰：食椒既久、则火自水中生、多被其毒也。）蜀产。肉浓皮皱为川椒。比秦椒略小。去闭口者。（能杀人。）微炒去汗。捣去里面黄壳。取红用。（名椒红。）得盐良。（入肾。）杏仁为使。畏雄黄、附子、防风、款冬、凉水、麻仁。（中其毒者、用凉水麻仁浆解之。）

　　椒目

　　（通、行水。）苦辛小毒。颛行水道。不行谷道。消水蛊。除胀定喘。根、辛热杀虫。

　　煎汤洗香港脚及湿疮。

　　卷十果部

　　秦椒

　　俗名花椒。宣散寒、燥湿温中。

　　辛苦温。有毒。温中散寒。燥湿除风。下气杀虫。治上气。咳嗽吐逆疝瘕。风湿寒痹。

　　利五脏。去老血。疗久痢。月闭。腹中冷痛。产后余疾。恶血痢。腹痛。禁忌修治。俱同川椒。

　　比川椒味短。纹低。恶苦蒌、防葵。畏雄黄。（手足心肿、风也、椒末盐等分、醋和敷。）

　　卷十果部

　　胡椒

　　燥、快膈消痰。

　　辛大热。有毒。温中下气。快膈消痰。治寒痰食积。肠滑冷痢。阴毒腹痛。胃寒吐水。

　　牙齿浮热作痛。（合荜茇散之。）杀一切鱼肉鳖蕈毒。（刘伯温多能鄙事方、蜈蚣咬伤、胡椒嚼封之、即不痛。）世人因其快膈。嗜之者众。然损肺走气。动火动血。损齿昏目。发疮痔脏毒。必阴气至足者。方可用。毕澄茄、即胡椒之大者。乃一类二种。主治略同。亦易僭上。

　　卷十果部

　　吴茱萸

　　宣散风寒、燥湿疏肝、下气。

　　辛苦大热。有小毒。疏肝燥脾。温中下气。除湿解郁。去痰杀虫。开腠理。逐风寒。治厥阴头痛。阴毒腹痛。（痛在少腹。）呕逆吞酸。（俗名醋心、亦有吐酸者、宜降火清痰、用吴茱作向导、蔡中丞苦痰饮、十日一发、头痛背寒、呕酸不食、得一方名吴仙丹、吴茱汤泡七次、与茯苓等分、蜜丸、服之而愈。）痞满噎膈。食积泻痢。血痹阴疝。奔豚症瘕。痔疾肠风。香港脚水肿。口舌生疮。（为末、醋调、贴足心、过夜便愈、能引热下行。）冲脉为病。气逆里急。（宜此主之。）性虽热而能引热下行。（段成式酉阳杂俎、言椒性善下、吴茱性上、似不尽然、宗 曰：此物下气甚速、东垣曰：浊阴不降、厥气上逆、膈塞胀满、非吴茱不可治也。）利大肠壅气。下产后余血。损气动火。昏目发疮。病非寒滞有湿者勿用。即有寒湿者。亦宜酌量少用。开口陈久者良。滚汤泡去苦烈汁。止呕黄连水炒。治疝盐水炒。治血醋炒。恶丹参、硝石。畏紫石英。

　　卷十果部

　　茶

　　泻热清神、消食。

　　苦甘微寒。下气消食。去痰热，除烦渴，清头目。（得春初生发之气、故多整肃上膈之功、汤液云：苦寒不行、如何是清头目、蒙筌曰：热下降、则上自清矣。）醒昏睡。（能清神、景岳云：饮浓茶即不睡者、以心气被伐而然。）解酒食油腻烧炙之毒。（与姜等分浓煎、名姜茶饮、治赤白痢、茶助阴、姜助阳、使寒热平调、并能消暑、解酒食毒。）利大小便。止头痛。

　　中冷中风、由痰厥气上冲所致、名痰厥头痛、单煮茶、恣饮取吐、直吐出胆汁乃已、渴而即瘥。）愈 疮。寒胃。（浓茶能引吐。）消脂。（最能去油。）酒后饮茶。引入膀胱肾经。患瘕疝水肿。空心尤忌。味甘而细者良。（茶禀天地至清之气、产于瘠砂之间、颛感云露之滋培、不受纤尘之滓秽、故能清心涤肠胃、为清贵之品、昔人多言其苦寒不利脾胃、及多食发黄消瘦之说、此皆语其粗恶苦涩者尔、故入药须择上品、方有利益。）茶子捣仁洗衣。去油腻。以上味类。

　　卷十果部

　　瓜蒂

　　一名瓜丁。宣、涌吐。

　　苦寒。有小毒。阳明（胃。）吐药。能吐风热痰涎。上膈宿食。（吐去上焦之邪、经所谓其高者、因而越之、在上者涌之、木郁达之是也、瓜蒂散、越以瓜蒂淡豉之苦、涌以赤小豆之酸、吐去上焦有形之物、则木得舒畅、天地交而万物通矣、丹溪曰：吐中就有发散之义、子和曰：诸汗法、古方多有之、唯以吐发汗、世罕知之、故予尝曰：吐法兼汗、其以此夫。）治风眩头痛。懊 不眠。癫痫喉痹。上脘痞硬。头目湿气。（ 鼻。）水肿黄胆。（或合赤小豆煎、或吹鼻中、取出黄水。）湿热诸病。（类编云：一女子病 喘不止、遇道人、教取瓜蒂七胶粘、三进而病如扫。凡取吐者、须天气清明、巳午以前行之、令病患隔夜勿食、卒病者不拘。）损胃伤血。耗气夺神。上部无实邪者。切勿轻投。（当吐而胃弱者、代以参芦。）甜瓜（俗名熟瓜。）性冷。有小毒。损阳。（虽能解暑、然夏多食之、深秋未有不下痢者。凡瓜皆冷利、早青尤甚。）瓜叶、无发。捣汁涂之。即生。

　　卷十果部

　　西瓜

　　泻暑热。

　　甘寒。（瓜性寒、暴之尤寒、稽含赋云：瓜暴则寒、油煎则冷、物性之异也。）解暑除烦。

　　利便醒酒。止渴清热。（洪忠宣松漠纪闻云：有人苦目病、或令以西瓜皮切片曝干、日日服之、遂愈、由其性冷降火故也。）多食。伤脾助湿。（暑证多湿者、大忌之、卫生歌云：瓜桃生冷宜少食、免致秋来成疟痢。）有寒湿者忌之。

　　卷十果部

　　甘蔗

　　和中润燥。

　　甘微寒。和中助脾。除热润燥。消痰止渴。解酒毒。利二便。治呕哕噎膈反胃。（和姜汁服。）大便燥结。（外台方、嚼咽或捣汁、治发热口干便涩。）胃寒呕吐。中满滑泻勿食。捣汁。（虚耗咳嗽、口干涕唾、用蔗浆升半、青粱米四合、煮粥、日食二次、极润心肺。）

　　卷十果部

　　白沙糖

　　补、和中。

　　甘温。（蔗浆寒、经火煎炼成糖则温。）补脾缓肝。润肺和中。消痰治嗽。中满者勿服。

　　多食助热。损齿生虫。凝结作饼块。如石者为石蜜。轻白如霜者为糖霜。坚白如冰者为冰糖。（食韭口臭、沙糖汤解之。）

　　补、和中和血。

　　功用与白者相仿而稍逊。和血则紫者为优。（今产后服之、取血和而恶露自行也。）蔗浆煎炼至紫黑色。其性较白沙糖更温。生胃火。助湿热。损齿生虫。作汤下小儿丸散。误矣。（痘不落痂、沙糖调新汲水一杯服、白汤调亦可。）以上 类。

　　卷十果部

　　莲子

　　古名藕实。补心脾肾、涩精固肠。

　　甘平而涩。能交水火而媾心肾。安静上下君相火邪。（古方治心肾不交、劳伤白浊、有莲子清心饮、补心肾、有瑞莲丸。）涩精气。浓肠胃。治脾泄久痢。白浊梦遗。女人崩带。一切血病。大便燥者勿服。去心皮。蒸熟、焙干。得枸杞、白术、山药、茯苓。良。莲子中青心、苦寒。清心去热。（眼赤作痛、莲子末一盏、粳米半升、煮粥常食。）

　　卷十果部

　　石莲子

　　开胃、去湿热。

　　苦寒。清心除烦。开胃进食。去湿热。颛治噤口痢。（同人参等分用、较丹溪黄连人参呷之、为稳。）淋浊诸证。无湿热而虚寒者勿服。莲之黑而沉水者。（石莲入水必沉、入卤反浮、煎盐人用以试卤、莲浮至顶、卤乃可用、落田野中者、百年不坏、人得食之、发黑不老、今肆中石莲、产广中树上、其味大苦、不宜入药。）杵碎。

　　卷十果部

　　莲蕊须

　　涩精。

　　甘平而涩。略与莲子同功。清心通肾。益血固精。乌须黑发。止梦泄遗精。吐崩诸血。

　　小便不利者勿服。忌地黄、葱、蒜。

　　卷十果部

　　藕节

　　涩、止血。

　　涩平。解热毒，消瘀血，疗产后血闷。（和地黄研汁、入热酒童便饮。）止吐衄淋痢。一切血证。（捣汁饮。）

　　卷十果部

　　藕

　　生、凉血散瘀、熟、补心益胃。

　　生用甘寒。凉血散瘀。（产后忌生冷、唯藕不忌、为能去瘀故也。宋大官作血KT 、误落藕皮、血遂涣散不凝、一人病血淋、痛胀欲死、时珍以藕汁调发灰、每服二钱、三日而愈、梅师方、产后余血上冲、煮汁服。血见藕皮、涣散不凝、可见藕亦损血之物。）止渴除烦。

　　解酒毒。蟹毒。（捣汁、热酒调服。）治上焦痰热。（同梨汁服。）小便热淋。（生地汁葡萄汁等分、入蜜温服。）伤寒时气烦渴。罨金疮伤折。（以上俱生捣汁。卒中毒箭者、藕汁饮、多多益善。）熟捣涂坼裂冻疮。澄粉可口。煮熟甘平。（市中所卖熟藕、俱用碱水煮、不宜食。）莲花、贴天泡湿疮。甚效。

　　卷十果部

　　荷叶

　　轻宣、升阳散瘀。

　　苦平。其色青。其形仰。其中空。其象震。（震仰盂。）感少阳甲胆之气。烧饭合药。裨助脾胃。而升发阳气。（洁古枳术丸、用荷叶烧饭为丸。）痘疮倒 者。用此发之。（僵蚕等分为末、胡荽汤下。）能散瘀血。留好血。治吐衄崩淋。损伤产瘀。一切血证。洗肾囊风。（郑奠一曰：荷叶研末、酒服三钱、治遗精极验、东垣曰：雷头风证、头面疙瘩肿痛、憎寒壮热、状如伤寒、病在三阳、不可过用寒药重剂、诛伐无过、处清震汤治之、荷叶一枚、升麻苍术各五钱、煎。）升散消耗。虚者禁之。

　　卷十果部

　　古名芰实、俗名 角。清暑。

　　甘寒。安中消暑。止渴解酒。多食伤人脏腑。损阳气。（若过食腹胀者、可暖姜酒服之、即消。）有两角三角四角之殊。（王安贫武陵记、以三角四角者为芰、两角者为 、 花随月而转、犹葵花之向日。）

　　卷十果部

　　芡实

　　一名鸡头。补脾涩精。

　　甘平而涩。补脾固肾。助气涩精。治梦遗滑精。解暑热酒毒。疗带浊泄泻。小便不禁。

　　大小便不利者勿服。小儿不宜多食。甚难消化。蒸熟捣粉。涩精药。或连壳用。

　　卷十果部

　　脐

　　一名乌芋、一名地栗。泻热消食。

　　甘寒而滑。消食攻积，除胸中实热，治五种噎膈。（气噎、食噎、劳噎、忧噎、思噎、膈亦有五、忧膈、恚膈、气膈、热膈、寒膈。）消渴黄胆。血证蛊毒。（末服辟蛊。）能毁铜。（汪机曰：合铜钱食之则钱化、可见为消坚削积之物、故能开五膈、消宿食也。误吞铜者、同胡有冷气人不可食。致腹胀气满。小儿食多。脐下结痛。孕妇尤为大忌。（小儿口疮、用 脐烧存性、研末敷之。）

　　卷十果部

　　慈菇

　　通、行血。

　　苦甘微寒。主治百毒。产后血闷。攻心欲死。产难胞衣不出。捣汁服一升。又下石淋。

　　多食发肠风痔漏。崩中带下。香港脚瘫风。又使人干呕损齿。失颜色。皮肉干燥。（慈茹叶调蚌粉、涂瘙痱甚良。）以上水果类。

　　卷十一菜部

　　荤辛类 柔滑类 菜类 水菜类 芝 类

　　补阳散瘀。

　　辛温微酸。温脾益胃。止泻痢而散逆冷。助肾补阳。固精气而暖腰膝。散瘀血。逐停痰。

　　入血分而行气。治吐衄损伤。一切血病。（捣汁、童便和服。）噎膈反胃。胃脘痛。（能消瘀血、停痰在胃口、致反胃及胃脘痛、治反胃噎膈、宜用韭汁、姜汁、牛乳、细细温服、韭汁散瘀、姜汁下气、消痰和胃、牛乳解热润燥补虚、也有食热物及郁怒、致死血留胃中作痛者、宜气血、有肾气上攻致心痛者、宜韭汁和五苓散为丸、空心茴香汤下。）解药毒、食毒、狂犬蛇虫毒。（经曰：毒药攻邪、五谷为养、五畜为益、五菜为充、五果为助、五果、桃李枣杏栗也、五菜、韭薤葱葵藿也、大蒜、自汉张骞使西域、始得种入中国、故一名葫。）多食神昏目暗。忌蜜。（百虫入耳、韭汁灌之、即出、 耳出水、韭汁日滴三次、效、漆疮作痒、韭叶杵傅之、即愈。）

　　韭子

　　（补肝肾。）辛甘而温。补肝肾。助命门。暖腰膝。治筋痿遗尿。泄精溺血。

　　白带白淫。

　　（经曰：足厥阴病则遗尿、思想无穷、入房太甚、发为筋痿、及为白淫、韭子同龙骨桑螵蛸、能治诸病、以其入厥阴补肝肾命门不足、命门者、藏精之府也。）下部有火。而阴气不固者。勿服。蒸晒炒研。（藏器曰：梦遗溺白、每日空心生吞韭子二十粒、盐汤下。）

　　卷十一菜部

　　葱白

　　轻、发表和里、宣、通阳活血。

　　辛散而平。（隐居曰：白冷青热、伤寒方中、不得用青。）发汗解肌。通上下阳气。（仲景白通汤、通脉四逆汤、并加之以通脉回阳、若面赤而格阳于上者、尤须用之。）治伤寒头痛。

　　时疾热狂。阴毒腹痛。（阴证厥逆、安脐上熨之。）香港脚奔豚。益目睛。（白睛属肺。）利耳鸣。通二便。（时珍曰：葱白吹盐入玉茎中、治小便不通、及转脬危急者、极效。）气通则血活。（气为血帅。）故治吐血衄血。便血痢血。折伤出血。（火煨研封、止痛无瘢。）乳痈风痹。

　　通乳安胎。（合香豉阿胶、治胎动。）通气故能解毒。杀药毒、鱼肉毒、蚯蚓毒。涂 犬伤。

　　多食令人神昏发落。虚气上冲。取白连须用。同蜜食。杀人。（百一方、患外痔者、先用木鳖煎汤熏洗、以青葱涎对蜜调敷、其凉如冰。）同枣食。令人病。合犬雉肉食。令人病血。

　　青叶、治水病足肿。（茎叶煮汤渍之、日三五次、妙。）汁、（金疮出血、取葱炙热、 汁涂之。）

　　卷十一菜部

　　薤

　　一名 子。滑、利窍泄滞。

　　辛苦温滑。下气调中。散血生肌。泄下焦大肠气滞。治泄痢下重。（好古曰：下重者、气滞也、四逆散加此以泄滞、按里急后重、有气虚血虚、火热风燥之不同、宜随证施治、勿专执一说。）胸痹刺痛。肺气喘急。（取其滑泄。）安胎和产。涂汤火伤。（和蜜捣。）滑利之品。

　　无滞勿用。补虚之说。切勿信之。叶似韭而中空。（其叶光滑、露亦难伫、故云薤露。）根如蒜。取白用。

　　卷十一菜部

　　大蒜

　　即葫。宣、通窍辟恶。

　　辛热有毒。开胃健脾。消谷化食。（肉食尤验。）辟秽驱邪。通五脏。达诸窍。（凡极臭极香之物、皆能通窍。）去寒滞。解暑气。辟瘟疫。消痈肿。（捣烂、麻油调敷。）破症积。（捣贴亦妙。）杀蛇虫蛊毒。治中暑不醒。（捣和地浆、温服。）捣贴足心。能引热下行。治鼻衄不止。捣纳肛门。能通幽门。治关格不通。敷脐能达下焦。消水。利大小便。切片灼艾。灸一切痈疽恶疮肿核。（李迅痈疽方论云：痈疽着灸、胜于用药、缘热毒中膈、上下不通、必得毒瓦斯发泄、然后解散、初起便用独头大蒜、切片灸之、三壮一易、百壮为率、但头项以上、切不可灸、恐引气上、更生大祸也、史源云：有灸至八百壮者、约艾一筛、初坏肉不痛、直灸到好肉方痛、至夜火 、满背高阜、头孔数百、则毒外出、否则内逼五脏而危矣。）性热气臭。生痰动火。散气耗血。昏目损神伐性。（五荤皆然、而蒜尤甚、楞严经云：五荤熟食发淫、生啖增恚、释氏以其有损性灵、故绝之也、炼形家以小蒜大蒜韭芸苔胡荽为五荤、道家以韭薤蒜芸苔胡荽为五荤、佛家以大蒜小蒜兴渠慈葱 葱为五荤、慈葱、冬葱也、 葱、山葱也、兴渠、西域之菜、云即中国之荽、一说即阿魏也。）虚弱有热之人。切勿沾唇。独头

　　卷十一菜部

　　芸苔

　　一名油菜。宣、散血消肿。

　　辛温散血。消肿。捣贴游风丹肿。（孙思邈身验、神效，及乳痈。多食动疾发疮，子、功用略同。治难产。油、能杀虫。（禾苗生虫虱、菜油煎滚、乘热洒扫之、即除、豆油亦可。）

　　卷十一菜部

　　白芥子

　　宣、利气豁痰。

　　辛温入肺。通行经络。发汗散寒。温中开胃。利气豁痰。（丹溪曰：痰在胁下、及皮里膜外、非此不能达行、韩 三子养亲汤、白芥子主痰、下气宽中、苏子主气、定喘止嗽、莱菔子主食、开痞降气、各微炒研、看所主为君、治老人痰嗽喘满、懒食而气实者。）消肿止痛。

　　（痰行则肿消、气行则痛止、为末、醋调敷、消痈肿。）治咳嗽反胃。痹木香港脚。筋骨诸痛。

　　（痰气阻滞。）阴虚火亢。气虚久嗽者。勿服。北产者良。煎汤不可太熟。熟则力减。茎叶、动风动气。有疮疡痔疾便血者。俱忌。芥菜子、豁痰利气。主治略同。芥菜辛热而散。能通肺开胃。利气豁痰。久食则积温成热。辛散太甚。耗人真元。昏目发疮。

　　卷十一菜部

　　蔓菁子

　　即芜菁、一名诸葛菜。泻热、利水明目。

　　苦辛平。泻热解毒。利水明目。（古方治目、用之最多、治黄胆捣服。）腹胀。（捣研、滤汁饮、或吐或利、腹中自宽、得汗愈。）症瘕积聚。小儿血痢。（蜜和汁服。）一切疮疽。（捣敷皆乳痈、冬采根用。）敷蜘蛛咬毒。（藏器曰：蔓菁园中无蜘蛛。时珍曰：蔓菁子可升可降、能汗能吐、能下能利、利小便、明目解毒、其功甚伟、世罕知用、何哉。）实热相宜。虚寒勿使。根、解酒毒。（末服。）涂诸热毒。（和芸苔根捣汁、鸡子清调、或不用芸苔、单盐捣亦可。）捣敷阴囊肿大如斗。叶、利五脏。消食下气。治嗽。（飞丝入眼、用叶揉烂、帕包、滴汁三两点、自出也。）

　　卷十一菜部

　　莱菔子

　　宣、破气除痰消食。

　　辛温。长于利气。生用能吐风痰。散风寒。发疮疹。炒熟能定咳嗽痰喘。（丹溪曰：治痰有冲墙倒壁之功。）调下痢后重。止内痛。消食除膨。虚弱者服之。气喘难布息。俗名萝卜子。（年久头风、生姜等分捣汁、入麝少许、搐鼻。）

　　卷十一菜部

　　莱菔

　　宣、破气化痰、消食。

　　辛甘平。生食升气。熟食降气。宽中消食。化痰散瘀。治吐衄咳嗽吞酸。利二便。解酒毒。

　　制面毒、豆腐积。（腐浆见莱菔则难收。）生捣涂跌打汤火伤。治噤口痢。耗气渗血。白人须发。（服首乌地黄者、尤忌之、生姜能制其毒。）莱菔菜、辛苦温。功用略同。亦甚消伐。

　　卷十一菜部

　　生姜

　　宣、散寒发表、开痰止呕。

　　辛温。行阳分而祛寒发表。宣肺气而解郁调中。畅胃口而开痰下食。治伤寒头痛。伤风鼻塞。（辛通入肺。）咳逆呕哕。（有声有物为呕、有声无物为哕、有物无声为吐、其证或因寒、因热、因食、因痰、气逆上冲而然、生姜能散逆气、呕家圣药。）胸壅痰膈。寒痛湿泻。

　　消水气。行血痹。

　　去秽恶。杀半夏、南星、菌蕈、野禽毒。（野禽多食半夏、故有毒、生姜能解之。）辟雾露山岚瘴气。（早行、含之。）叶、食 成症。捣汁饮。即消。

　　卷十一菜部

　　姜汁

　　润、开痰。

　　辛温而润。治噎膈反胃。（同韭汁、梨汁、竹沥、童便、人乳、蜂蜜、驴尿、地栗汁、蔗浆、藕汁等、出入酌用。）救暴卒。（凡中风、中气、中暑、中恶、暴卒等证、姜汁和童便饮、效、姜汁开痰、童便降火也。）疗狐臭。（频涂。）搽冻耳。（熬膏涂。）贴风湿痹痛。（和黄明胶熬。）

　　卷十一菜部

　　姜皮

　　和脾行水。

　　辛凉。和脾行水。治浮肿胀满。（以皮行皮、五皮散用之。古方以姜茶治痢、热痢留皮、冷痢去皮、大妙。）

　　卷十一菜部

　　煨姜

　　和中止呕。

　　用生姜惧其散。用干姜惧其燥。唯此略不燥散。凡和中止呕。及与大枣并用。取其行脾胃之津液而和营卫。最为平妥。老姜洗净。用湿粗草纸包。炭火内煨。令草纸纯焦。并姜外皮微焦。中心深黄色则透矣。切片。

　　卷十一菜部

　　干姜

　　燥、温经逐寒、宣、发表通脉。

　　辛热。逐寒邪而发表温经。燥脾湿而定呕消痰。同五味。利肺气而治寒嗽。开五脏六腑。

　　通四肢关节。宣诸络脉。治冷痹寒痞。反胃下利。腹痛症瘕积胀。开胃扶脾。消食去滞。母姜晒干为干姜。白净结实者良。（如惧其散、炒黄用、或炒微焦、市医将干姜泡淡用之、殊属可笑。）

　　卷十一菜部

　　黑姜

　　燥、回阳。

　　辛苦大热。除胃冷而守中。（辛则散、炮则稍苦、故止而不移、非若附子走而不守。）去脏腑沉寒锢冷。能去恶生新。使阳生阴长。故吐衄下血。（炮黑、止吐衄诸血、红见黑则止也。）有阴无阳者宜之。亦能引血药入气分而生血。故血虚发热。产后大热者宜之。（此非有余之热、乃阴虚而阳无所附也、忌用表药寒药、炮姜能入肝、引众药生血、故与补阴药同用、而热自退、乃热因热用、从治之法、故亦治目睛久赤。）引以黑附。能入肾而祛寒湿。能回脉绝无阳。通心助阳。而补心气。（苦入心。）干姜炮黑为黑姜。按姜味大辛。辛能僭上。（好古曰：服干姜以治中者、必僭上、宜大枣辅之。）亦能散气走血。（辛热最能动血。）损阴伤目。凡阴虚有热者勿服。孕妇尤忌。（ 鼻不通、干姜末蜜调塞鼻中、即通。）

　　卷十一菜部

　　胡荽

　　宣、发痘疮、辟恶气。

　　辛温。微毒。主消谷。止头痛，通小腹气及心窍，利大小肠。其香窜。辟一切不正之气。

　　痧疹痘疮不出。煎酒喷之。（痘疹不出、用酒煎沸、勿令泄气、候冷、去滓、微微从项以下、喷身令遍、除头面勿喷、盖覆令暖、即出。）久食损人精神。令人多忘。病患食之脚软。（孩子赤丹、胡荽汁涂之、面上黑子、胡荽煎汤、日日洗之。）

　　卷十一菜部

　　大茴香

　　古作 香。燥、补肾命治寒疝。

　　辛温。暖丹田。补命门。开胃下食。调中止呕。疗小肠冷气。 疝阴肿。（疝有七种、气血寒水筋狐 也、属肝经病、以厥阴肝脉络阴器也、多因寒湿所致、亦有挟虚者、当加参术于温散药中。）腹痛霍乱。干湿香港脚。能昏目发疮。若阳道数举。得热则吐者。均戒。产宁夏。大如麦粒。轻而有细棱。（疝气入肾、茴香炒作二包、更换熨之。）

　　卷十一菜部

　　小茴香

　　一名莳萝。理气开胃。

　　辛平。理气开胃。亦治寒疝。食料宜之。（煮臭肉、下少许、即无臭气、臭酱入末亦香、大茴尤捷、故名茴香。）小如粟米。炒黄。得酒良。得盐则入肾。发肾邪。故治阴疝。（受病于肝、见证于肾、大小茴各一两、为末、猪胞一个连尿入药、酒煮烂为丸、每服五十丸。）八角茴香、（又名舶茴香。）辛甘平。功用略同。自番舶来。实大如柏实。裂成八瓣。一瓣一核。黄褐色。

　　卷十一菜部

　　胡萝卜

　　宽中散滞。

　　甘平。宽中下气。散肠胃滞气。元时始自胡地来。气味微似莱菔。故名。有黄赤二种。

　　子似莳萝。可和食料。治时痢。

　　卷十一菜部

　　水芹

　　通、去伏热。

　　甘平。去伏热。及头中风热。利口齿及大小肠。治烦渴。崩中带下。五种黄病。（小便出血、水芹捣汁、日服二合。）

　　卷十一菜部

　　旱芹

　　泻、散结。

　　甘寒。除心下烦热。疗鼠 瘰 。结核聚气。下瘀血。止霍乱。（凡结核气、旱芹日干为末、油煎成膏摩之、日三五度、便痊。）

　　卷十一菜部

　　蓬蒿菜

　　古名同蒿。宣、消痰利便。

　　甘辛凉。安心气。和脾胃。消痰饮。利肠胃。

　　卷十一菜部

　　白菜

　　一名菘菜。和中、疏通脏腑。

　　甘平。利肠胃。除胸中烦。解酒渴。消食下气。治瘴气。止热气嗽。和中。利大小便。

　　茎圆浓者。名白菜。茎扁而白。黄嫩脆美者。名黄芽菜。尤美而益人。（小儿赤游、行于上下、至心即死、菘芽捣敷之、良、漆毒生疮、捣敷亦妙。）以上荤辛类。

　　卷十一菜部

　　菠菜

　　一名菠 。通脏腑血脉。

　　甘温。（古本草皆言其冷、今人历试之、但见其热、不觉其冷。）滑微毒。利五脏。通血脉。

　　开胸膈。解酒毒。宣肠胃热。下气调中。止渴润燥。根尤良。

　　卷十一菜部

　　荠菜

　　利脏和中

　　甘温。利五脏。益肝和中。根、益胃明目。治目痛。同叶烧灰。治赤白痢极效。（蜜汤调。

　　释家取其茎、作挑灯杖、可辟蚊蛾、谓之护生草、以能护众生也。）子、名 实、又名菥 子。明目。甘平。去风热毒。明目。治目痛青盲。（饥岁采子、水调成块、煮粥作饼、甚粘滑。）花、治久痢。（阴干研末、枣汤日服二钱。）辟蚊蛾。（布席下

　　卷十一菜部

　　苋菜

　　通窍利肠。

　　甘冷利除热。通九窍。利肠滑胎。治初痢。忌与鳖同食。（小儿紧唇、赤苋捣汁洗之、诸蛇螫人、紫苋捣汁、饮一升、以滓敷之。）子、明目。祛肝风客热，明目，治青盲，及眼见黑花。

　　卷十一菜部

　　马齿苋

　　泻热散血。

　　酸寒。散血解毒。祛风杀虫。治诸淋疳痢。（海上方、捣汁合鸡子服、治赤白痢。）血癖恶疮。（多年恶疮、敷两三遍、即瘥、煎膏、涂秃疮湿癣。）小儿丹毒。（捣汁饮、以滓涂之。）利肠滑产。叶如马齿。有小大二种。小者入药。性至难燥。去茎。亦忌与鳖同食。（杂物眯目不出、用东墙上马齿苋、烧灰、研细、点少许于 头、即出。）（子、明目。）明目。治青盲。及目中出泪。或出脓。

　　卷十一菜部

　　生菜

　　一名白苣。泻热利肠。

　　苦寒。利五脏。通经脉。开胸膈壅气。解热毒酒毒。止渴利肠。（鱼脐疮、头白痛甚、以针刺破头、以白苣汁滴孔中、良。）

　　卷十一菜部

　　莴苣

　　泻热利肠。

　　苦冷微毒。（中其毒者、以姜汁解之。）功同白苣。又能通乳汁。杀虫蛇毒。自莴国来。

　　故名。（江南人、盐晒压实、以备方物、名莴苣笋。）子、下乳汁。通小便。治痔漏阴肿下血。损伤作痛。炒用。（小便尿血、莴苣菜捣敷脐上、甚效、小便不通方同。）

　　卷十一菜部

　　蒲公英

　　一名黄花地丁。泻热解毒。

　　苦甘寒。（东垣曰：苦寒入肾、丹溪曰：花黄味甘、可入阳明、太阴经。）化热毒。解食毒。

　　消肿核。颛治疔毒乳痈。（乳头属厥阴、乳房属阳明、同忍冬煎、入少酒服、捣敷亦良。）亦为通淋妙品。擦牙、乌须发。（萨谦斋瑞竹堂方、有还少丹方、取其通肾。）白汁涂恶刺。（凡螳螂诸虫孕育、游诸物上、必遗精汁、干久则有毒、人手触之成疾、名狐尿刺、惨痛不眠、百治难效、取浓汁涂、即愈、千金方极言其功。）叶如莴苣。花如单瓣黄菊。四时有花。

　　花罢飞絮。断之茎中有白汁。（多年恶疮、蒲公英捣烂、贴之甚妙。）

　　卷十一菜部

　　翘摇

　　即巢菜。宣、祛风热。

　　辛平。利五脏。明耳目。去热风。止热疟。（唐德宗贞元广利方、煮汁服。）明耳目。活血平胃。长食不厌。甚益人。令人轻健。俗名花草。（苏东坡云：菜之美者、蜀乡之巢、故人巢元修嗜之、因谓之巢菜、又谓之元修菜、煮食蒸食、作菜作馅、俱佳。）花草子。活血明目。（易简方、为末、甘草汤服二钱、日三服。）今药肆中。以此伪充沙苑蒺藜。（此物辛利、沙苑蒺藜涩固、其性大不相同。）

　　卷十一菜部

　　菜

　　通、泻热解毒。

　　甘寒滑。治消渴热痹热疽。逐水。解百药毒并蛊毒。下气止呕。（和鲫鱼作羹食。）疗诸肿毒并诸疮。（保生余录、治一切痈疽、春夏用茎、秋冬用子、就于根侧寻取、捣烂敷之、未成即消、已成即毒散、用叶亦可、保幼大全、治头上恶疮、以黄泥包豆豉、煨熟取出为末、以菜油调敷之。）一名马蹄草。生吴越地湖泽中。（ 本作 、贾思勰齐民要术云： 性纯而易生、种以深浅为候、水深则茎肥而叶少、水浅则茎瘦而叶多、其性遂水而滑、故谓之 菜、并水葵露葵之名、形似马蹄、三月至八月、味甜体软可口、乃菜中之最美者也、九月至十月渐粗硬、则名葵 、或名猪 、言可饲猪也。）

　　卷十一菜部

　　羊蹄

　　即秃菜。通、祛风。

　　苦寒。治产后风秘。（捣汁二三匙、入水半盏煎之、空腹温服。）头风白屑。（宋太宗圣惠方、羊蹄草根杵、同羊胆汁涂之、永除。）喉痹不语。（羊蹄独根者、勿见风日及妇人、以三年醋、研如泥、生布拭喉外令赤、涂之。）头上白秃。（方同上。丹溪曰：羊蹄根属水、是血分药。）能制三黄、砒石、丹砂、水银。

　　卷十一菜部

　　菜

　　音甜、一名 菜。泻热通阳。

　　甘苦凉滑。微毒。利五脏。通心膈。解风热毒。疗时行壮热。（俱捣汁饮。）止热毒痢。

　　（夏月以菜作粥。）又捣敷禽兽伤。禹锡曰。食之动气。冷气人食之。必破腹。子、醋浸。揩面去粉滓。润泽有光。

　　卷十一菜部

　　黄瓜菜

　　一名黄花菜。通结利肠。

　　甘。微苦微寒。通结气。利肠胃。

　　卷十一菜部

　　鱼草

　　古名蕺。泻热解毒。

　　辛微寒。有小毒。散热毒痈肿。疮痔脱肛。断 疾。解 毒。敷恶疮白秃。（淡竹筒内煨捣。）

　　卷十一菜部

　　蕨

　　泻热利水。

　　甘寒滑。去暴热。利水道。（时珍曰：性冷而滑、泄阳气、降而不升、耗人真元也。）作蔬味甘滑。亦可醋食。（采取嫩茎、以灰汤煮去涎滑、晒干。）澄粉甚滑美。（其根紫色、皮肉有白粉、捣烂、再三洗澄、取粉。）

　　卷十一菜部

　　芋

　　宽胃通肠。

　　辛平滑。有小毒。（宜与姜同煮、换水再煮、方可食之。）宽胃口，通肠闭。和鱼煮食，甚下气调中。梗、擦蜂螫。良。

　　卷十一菜部

　　土芋

　　熟、浓肠胃、生、解药毒。

　　甘辛寒。有小毒。煮熟食。浓肠胃。止热嗽。生研水服。解诸药毒。（当吐出恶物便止。）俗名香芋。

　　卷十一菜部

　　山药

　　一名薯蓣。补脾肺、涩精气。

　　色白入肺。味甘归脾。补其不足。清其虚热。润皮毛。化痰涎。（姜汁拌炒。）固肠胃。止泻痢。肺为肾母。故又益肾强阴。治虚损劳伤。脾为心子。故又益心气。（子能令母实。）治健忘遗精。（性涩。）生捣敷痈疮。消肿硬毒。色白而坚者佳。（形圆者、为西山药、形扁者、为怀山药、入药为胜、俱系家种、野生者更胜。）勿同面食。零余子。（山药藤上所结子。）甘温。功用强于山药。益肾强腰脚。补虚损。食之不饥。（小便数多、山药用矾水煮过、白茯苓等分为末、每米饮服二钱。）

　　卷十一菜部

　　甘薯

　　补、益气强阴。

　　甘平。补虚乏。益气力。健脾胃。强肾阴。即山薯。（陈祈阳异物志云：珠崖之人不业耕、唯种此、名薯粮、海中多寿、以不食五谷而食甘薯故也。）

　　卷十一菜部

　　百合

　　润肺止嗽。

　　甘平。润肺宁心。清热止嗽。（朱二允曰：久嗽之人、肺气必虚、虚则宜敛、百合之甘敛、胜于五味之酸收。）利二便。止涕泪。（涕泪、肺肝热也、经曰：肺为涕、肝为泪、心为汗、脾为涎、肾为唾。）治浮肿胪胀痞满。寒热疮肿乳痈。伤寒百合病。（行住坐卧不定、如有鬼神状、苏颂曰：病名百合、而用百合治之、不识其义、士材曰：亦清心宁神之效。）善通二便。中寒下陷者忌之。花白者入药。（肺病吐血、鲜百合捣汁、和水饮之、亦可煮食。）

　　卷十一菜部

　　竹笋

　　通、爽胃消痰。

　　甘微寒。利膈下气。化热爽胃。消痰。（笋与竹沥功近、有人素患痰病、食笋而愈。）竹能损气。虚人食笋。多致疾也。（常见俗医治痘、往往劝饮笋尖汤、不知痘疮不宜大肠滑利、阴受其害者、不知其若干人矣。）小儿尤不宜食。最难化。（干笋尤甚。）冬笋、鞭笋较胜。

　　以上柔滑类。

　　卷十一菜部

　　茄子

　　一名落苏。泻、宽肠。

　　甘寒而利。散血宽肠。动风发病。（宗 曰：蔬圃中唯此无益、丹溪曰：大肠易动者忌之、生生编云：性寒利、女人能伤子宫。）

　　茄根

　　（泻、散血消肿。）散血消肿。煮汁渍冻疮。（喉痹肿痛、细嚼陈久酱茄、咽汁。）

　　卷十一菜部

　　壶卢

　　一名匏瓜、俗名葫芦、通利水、消肿胀。

　　甘平滑。利水。治腹胀黄肿。（用亚腰壶卢、连子烧存性、每服一个、食前温酒下、不饮酒者、白汤下、十余日见效。）

　　卷十一菜部

　　冬瓜

　　一名白瓜。通、泻热益脾。

　　寒泻热。甘益脾。利二便。消水肿。（多吃效。）止消渴。（苗叶皆治。）散热毒痈肿。

　　子、补肝明目。（凡药中所用瓜子、皆冬瓜子也。）叶、治消渴疟疾寒热。（焙研、敷多年恶疮。）

　　卷十一菜部

　　南瓜

　　补气。

　　甘温。补中益气。（时珍曰：不可同羊肉食、令人气壅。）

　　卷十一菜部

　　越瓜

　　一名梢瓜、一名菜瓜。泻热利肠。

　　甘寒。利肠胃，去烦热，解酒毒。

　　卷十一菜部

　　胡瓜

　　清热、通利水。

　　甘寒。有小毒。清热解渴。利水道。一名黄瓜。（藏器曰：北人避石勒讳、改呼黄瓜、至今因之、时珍曰：张骞使西域得种、故名胡瓜、按杜宝大业拾遗录云：隋大业四年、避讳改胡瓜为黄瓜、与陈氏之说微异、今俗以月令王瓜生即此、误矣、王瓜、土瓜也、见草部。）根、捣敷狐刺肿毒。

　　卷十一菜部

　　丝瓜

　　一名天罗、一名蛮瓜、通经脉、凉血解毒、除风化痰。

　　甘冷。凉血解毒。除风化痰。通经络。行血脉。（老者筋络贯串、象人经脉、故可借其气以引之。）消浮肿。发痘疮。（出不快者、烧存性、入朱砂、蜜水调服。）治肠风崩漏。疝痔痈疽。滑肠下乳。用老丝瓜筋。烧存性。（或捣汁。）以上 菜类。

　　卷十一菜部

　　茭白

　　一名茭笋、一名菰笋、一名菰菜。泻热通利肠。

　　甘冷滑。利五脏。去烦热。除目黄。解酒毒。利二便。治酒 面赤。白癞 疡。风热目赤。

　　滑利而冷。甚不益人。根名菰根。冷利甚于芦根。（形亦相似。）实名雕胡米。岁饥可以当粮。

　　卷十一菜部

　　紫菜

　　一名紫英。软坚、消瘿瘤。

　　甘寒而咸。消瘿瘤积块。（咸能软坚。）治热气烦塞咽喉。藏器曰。多食令人腹痛。发气。

　　吐白沫。饮热醋少许。即消。）

　　卷十一菜部

　　海粉

　　润、化痰。

　　甘寒而咸。清坚顽热痰。消瘿瘤积块。（景岳曰：热痰能清、湿痰能燥、坚痰能软、顽痰能消、可入煎药、亦可入丸药。）治热烦。养阴气。

　　卷十一菜部

　　石花菜

　　泻热。

　　甘咸大寒滑。去上焦浮热。发下部虚寒。状如珊瑚。有红白二色。枝上有细齿。一种稍粗。

　　而似鸡爪。谓之鸡脚菜。味更佳。（广东新语云：石花出崖州海港中、三月采取、过期则成石矣。）

　　卷十一菜部

　　龙须菜

　　清热消瘿。

　　甘寒。微咸。清热消瘿。利小便。（张华博物志、一种石发、似指此、与石衣之石发、同名也。）以上水菜类。

　　卷十一菜部

　　木耳

　　治痔。

　　甘平。有小毒。利五脏，宣肠胃，治五痔，及一切血证。生古槐、桑树者良。柘树者次之。

　　地耳、甘寒明目。石耳、甘平。明目益精。

　　卷十一菜部

　　香蕈

　　破血治风。

　　甘平。破血治风。松蕈、治溲浊不禁。

　　卷十一菜部

　　磨茹蕈

　　理气化痰。

　　甘寒。益肠胃。理气化痰。（土菌、一名地蕈。）甘寒有毒。烧灰敷疮疥。马勃、亦菌类。

　　见草部。

　　卷十一菜部

　　鸡

　　通、益胃治痔。

　　甘平。益胃清神。治痔。一名鸡菌。（出云南、生沙地间之蕈也、高脚伞头、土人采烘寄远、以充方物、又广西横州出雷菌、雷过即生、须疾采之、稍迟则腐或老、作羹甚美、其价甚珍。）以上芝 类。

　　卷十二谷部

　　麻麦稻类 稷粟类 菽豆类 造酿类

　　卷十二谷部

　　胡麻

　　一名脂麻、一名巨胜子。补肝肾、润五脏、滑肠。

　　甘平。益肝肾。润五脏。填精髓。坚筋骨。明耳目。耐饥渴。（可以辟谷。）乌须发。利大小肠。疗风淫瘫痪。（河间曰：麻木谷而治风、又云：治风先治血、血活则风散、胡麻入肝益血、故风药中不可缺也、李廷飞三元延寿书云：风病患久服、步履端正、语言不謇、神农收为上品、仙经载其功能、洵奇物也。）凉血解毒。（生嚼、敷小儿头疮。）服之令人肠滑。（得白术并行为胜。）精气不固者。亦勿宜食。皮肉俱黑者良。九蒸九晒。可以服食。（陶隐居云、八谷之中、唯此为良。）麻油、疗疮滑胎。熬膏多用之。（凉血止痛、生肌解毒。）壁虱胡麻。（一名亚麻。）甘微温。治大风疮癣。（郑奠一常用壁虱胡麻、佐苦参、蒺藜、治大疯疥癞、屡有愈者。）其色似栗。（气恶不堪食、止可入药。）

　　卷十二谷部

　　大麻仁

　　一名火麻。润燥滑肠。

　　甘平滑利。缓脾润燥。治阳明病胃热。汗多而便难。（汗出愈多、则精枯而大便愈燥、仲景治脾病、有麻仁丸、成无己曰：脾欲缓、急食甘以缓之、麻仁之甘以缓脾、润燥、子和曰：诸燥皆三阳病。）宣风利关节。催生而通乳。陈士良食性本草云。多食损血脉。滑精气。痿阳事。妇人多食。即发带疾。以其滑利下行。走而不守也。肠滑者尤忌。极难去壳。帛裹置沸汤中。待冷。悬井中一夜。晒干。就新瓦上 去壳。捣用。畏牡蛎、白薇、茯苓。（卒被毒箭、煮汁饮、赤游丹毒、捣末、水和敷。）

　　卷十二谷部

　　小麦

　　补心。

　　味甘微寒。养心除烦。利溲止血。（时珍曰：按素问云：麦属火、心之谷也、郑玄礼记注疏云：麦有莩、甲属木、许慎云：麦属金、金旺而生、火旺而死、别录云：养肝、与郑说合、孙思邈云：养心、与素问合、夷考其功、除烦止渴、收汗利溲、止血、皆心之病也、当以素问为准、仲景治妇人脏躁证、悲伤欲绝、状若神灵、用甘麦汤、大枣十枚、小麦一升、甘草一两、亦补脾气、圣惠方、小麦饭、治烦热少睡多渴。）面、甘温。（时珍曰：新麦性热、陈麦平和。）补虚养气。助五脏。浓肠胃。北方者良。（南方地暖下湿、便能壅气作渴、助湿发热。市中所卖水面、俱和碱水拌切、不宜食。）秆（烧灰入药、去虎痣、蚀恶肉。）

　　卷十二谷部

　　浮小麦

　　涩、敛汗。

　　咸凉。止虚汗盗汗。（汗为心液、麦为心谷、浮者无肉、故能凉心。）劳热骨蒸。即水淘浮起者。焙用。麦麸、甘寒。（麦之凉全在皮、故面去皮即热。）与浮麦同性。（止汗之功次之。）醋拌蒸。熨腰脚折伤。风湿痹痛。（能散血止痛。）寒湿香港脚。胃腹滞气。互易至汗出。并良。（凡疮疡痘疮溃烂、不能着席者、用麦麸装褥卧、性凉而软、诚妙法也。）麦奴。（麦穗将熟、上有黑霉。治阳毒温毒、热极发狂、大渴及温疟。）

　　卷十二谷部

　　大麦

　　补虚除热。

　　甘咸微寒。补虚劣。壮血脉。益颜色。实五脏。益气调中。除热止泄。疗消渴。化谷食。

　　石蜜为使。面、平胃宽胸。下气消积。疗胀进食。凉血止渴。（宗 曰：大麦性凉滑腻、有人患缠喉风、食不能下、用此面作稀糊令咽、以助胃气而平。）

　　卷十二谷部

　　麦

　　补中除热。

　　甘微寒。补中除热。久服令人多力健行。

　　卷十二谷部

　　荞麦

　　泻、利肠下气。

　　甘寒。降气宽肠。治肠胃沉积。（孟诜食疗本草云：能炼五脏垢秽、 庵曰：亦解酒积。）泄痢带浊。敷痘疮溃烂。汤火灼伤。虚寒者勿食。（头风风眼、荞麦粉作一钱大饼、贴眼四角、以米大艾炷灸之、神效。）

　　卷十二谷部

　　野麦

　　古名雀麦。救荒。

　　甘平。充饥滑肠。舂去皮。作面蒸食。及作饼食。皆可救荒。苗、下死胎。（水煮温服、胞衣不下同。）

　　卷十二谷部

　　糯米

　　古名稻。补温脾肺。

　　甘温。补脾肺虚寒。坚大便。缩小便。收自汗。（同龙骨牡蛎为粉、能扑汗。）发痘疮。

　　（解毒化脓。）性粘滞难化。病患及小儿。最宜忌之。凡素有痰热风病。及脾病不能转输。食之最能发病成积。（稻花阴干为末、揩牙固齿。）

　　卷十二谷部

　　粳米

　　和胃补中、清肺。

　　甘平。（北粳凉、南粳温、赤粳热、白粳凉、新粳热、陈粳凉。）得天地中和之气。平和五脏。补益气血。色白入肺。除烦清热。利便止渴。有早中晚三收。晚者得金气多。性凉。尤能清热。新米乍食动气。（凡人嗜生米、久成米瘕、治以鸡屎白。）泔、（古名米沈、第二次者、清而可用。）清热止烦渴。利小便凉血。

　　卷十二谷部

　　米

　　一名占。补气温中。

　　甘温。益气温中，和脾养胃，除湿止泄。以上麻麦稻类。

　　卷十二谷部

　　稷

　　补、和中。

　　甘平。益气和中。宜脾利胃。（吴瑞日用本草曰：稷苗似芦、粒亦大、南人呼为芦 、孙炎云：稷即粟也、时珍曰：稷黍之苗、虽颇似粟、而结子不同、粟穗丛聚攒簇、稷黍之粒疏散成枝、孙氏谓稷为粟误矣、芦 、即蜀黍也、其茎苗高硕如芦、而今之祭祀者、不知稷即黍之不粘者也、往往以芦 为稷、故吴氏亦袭其误也、今并正之。）黍之不粘者为稷。茎、治通身水肿。（煎汤浴之。）

　　卷十二谷部

　　黍

　　补中。

　　甘温。益气补中。（苏颂曰：粘者为秫、可以酿酒、北人谓为黄米、亦曰黄糯、不粘者为黍、可食、如稻之有粳糯也、时珍曰：此误以黍为稷、以秫为黍也、盖稷之粘者为黍、粟之粘者为秫、粳之粘者为糯、别录本文、着黍秫糯稻之性味功用甚明、而注者不谙、往往谬误如此、今俗不知分别、通呼秫与黍为黄米矣。）久食令人多热烦。（罗愿尔雅翼云：黍者暑也、以其象火、为南方之谷、最粘滞、与糯米同性、其气温暖、故功能补肺、而多食作烦热、缓筋根、治心气疼痛。（煎汤温服。）

　　卷十二谷部

　　粱

　　补气和中。

　　甘。（黄粱平、白粱青粱微凉。）益气和中。除烦渴。止霍乱下痢。利大小便。（诸粱比之他谷、最益脾胃、而黄粱尤得土气之中和也。）粟之大者为粱。（手足生疣、白粱米粉、铁铫炒赤、研细、以众人唾和涂之、浓一寸、即消。）

　　卷十二谷部

　　粟

　　北方谓之小米。补气养肾。

　　咸淡微寒。补虚损。益丹田。开脾胃。利小便。治反胃热痢。粱之小者为粟。（小儿重舌、嚼哺之。）

　　卷十二谷部

　　秫

　　即黄米。益阴、利肺大肠。

　　甘微寒。治肺疟。阳盛阴虚。夜不得眠。及食鹅鸭成症。妊娠下黄汁。去寒热。利大肠。

　　粱米、粟米之粘者为秫。（久泄胃弱、黄米炒为粉、每用数匙、沙糖拌食、良。）

　　卷十二谷部

　　子

　　救荒。

　　甘涩。补中益气。浓肠胃。济饥。一名龙爪粟。又名鸭爪稗。（周宪王救荒本草曰：子生水田中、及下湿地、叶似稻、但差短、梢头结穗、仿佛稗子穗、其子如黍粒大、茶褐色、捣米煮粥、炊饭、磨面皆宜、时珍曰： 子、山东河南亦五月种之、苗如茭黍、八九月抽茎、有开细花簇簇、结穗如粟穗、而分数歧、如鹰爪之状、内有细子、如黍粒而细、赤色、其稃甚薄、其味粗涩。）

　　卷十二谷部

　　蜀黍

　　一名高粱、一名芦 、俗名蜀秫、又名芦粟。温中涩肠、救荒。

　　甘涩温。温中涩肠胃。止霍乱。粘者与黍米同功。茎高丈许。状如芦荻而内实。叶亦如芦。

　　穗大如帚。粒大如椒。红黑色。米性坚实。黄赤色。（有二种、粘者可和糯秫酿酒作饵、不粘者可以作糕煮粥、可以济荒、可以养畜、梢可作帚、茎可织箔席、编篱供爨、最有利于民者、今人祭祀、用以代稷者误矣、其谷壳浸水色红、可以红酒。博物志云：地种蜀黍、年久多蛇。）

　　卷十二谷部

　　玉蜀黍

　　一名玉高粱。救荒。

　　甘平。调中开胃。苗叶俱似蜀黍而肥矮。亦似薏苡。苗高三四尺。六七月开花成穗。如秕麦状。苗心别出一苞。如棕鱼形。苞上出白须垂垂。久则苞拆子出。颗颗攒簇。子亦大如棕子。黄白色。可炸炒食之。炒拆白花。如炒拆糯谷之状。根叶、治小便淋沥沙石。痛不可忍。

　　卷十二谷部

　　菰米

　　一名茭米。救荒。

　　甘冷。止渴。解烦热。调肠胃。可疗饥。

　　卷十二谷部

　　东子

　　救荒。

　　甘平。益气轻身。久服不饥。坚筋骨。能步行。生河西。苗似蓬，子似葵，九月十月熟，可为饭食。（河西人语曰：贷我东 、偿尔田粱、郭仪恭广志云：东 子似葵、青黑色、并凉间有之、时珍曰：相如赋东雕凋胡、即此、魏书云：乌丸地宜东 、似 、可作白酒、又广志云：粱禾蔓生、其子如葵子、其米粉白如面、可作 粥、六月种、九月收、牛食之尤肥、此

　　卷十二谷部

　　蓬草子

　　救荒。

　　酸涩平。作饭食。不饥。无异粳米。（蓬类不一、有雕蓬、即菰米也、又有黄蓬、青科、飞蓬、黄蓬草生湖泽中、叶如菰蒲、秋月结实成穗、子细如雕胡米、饥年人采食之、须浸洗曝舂、乃不苦涩、青科、西南夷人种之、叶如茭黍、秋月结实成穗、有子如赤黍而细、其稃甚薄之类、末大本小、风易拔之、故号飞蓬、子如灰 菜子、亦可济荒、又魏略云：鲍出遇饥岁、采蓬实、日得数斗、为母作食、葛洪西京杂记云：宫中正月上辰、出池边盥濯、食蓬饵、以祓邪气、大抵三种蓬子、亦不甚相远。）

　　卷十二谷部

　　草米

　　救荒。

　　甘寒。作饭去热。利肠胃，益气力，久食不饥。（藏器曰：生米田中、苗似小麦而小、四月熟、可作饭、郭璞尔雅注疏云：一名守气、生废田中、似燕麦、子如雕胡、可食。）

　　卷十二谷部

　　草子

　　救荒。

　　甘平。补虚羸损乏。温肠胃。止呕逆。久食健人。轻身不饥。（博物志云：东海洲上有草、名曰 、有实、食之如大麦、七月熟、民敛获至冬乃讫、呼为自然谷、亦曰禹余粮、李 南海药谱曰： 实如球子、八月收之、彼民常食、中国未曾见也、方孝孺逊志斋集、有海米行、盖亦 草之类也、其诗云：海边有草名海米、大非蓬蒿小非荠、妇女携篮昼作群、采摘仍于海中洗、归来涤釜烧松枝、煮米为饭充朝饥、莫辞苦涩咽不下、性命聊假须臾时。）

　　卷十二谷部

　　稗

　　救荒。

　　辛甘。苦微寒。作饭食。益气宜脾。故曹植有芳菰精稗之称。根苗。（金疮及伤损出血不已、捣敷、或研末掺之即止、甚验。）

　　卷十二谷部

　　薏苡仁

　　补脾肺、通行水。

　　甘淡微寒而属土。阳明药也。（胃、）甘益胃。土胜水。淡渗湿。泻水所以益土。故健脾。

　　治水肿湿痹。香港脚疝气。泄痢热淋。益土所以生金。故补肺清热。（色白入肺、微寒清热。）治肺猪肺蘸末服、良。）扶土所以抑木。故治风热筋急拘挛。（厥阴风木主筋、然治筋骨之病、以阳明为本、阳明主润宗筋、宗筋主束骨而利机关者也、阳明虚则宗筋纵弛、故经曰：治痿独取阳明、又曰：肺热叶焦、发为痿 、盖肺者、相傅之官、治节出焉、阳明湿热上蒸于肺、则肺热叶焦、气无所主而失其治节、故痿 、薏苡得土之燥、禀秋之凉、故能燥脾湿、善祛肺热。筋、寒则急、热则缩、湿则纵、然寒湿久留、亦变为热、又有热气熏蒸、水液不行、久而成湿者、薏苡去湿要药。）令人能食。大便燥结。因寒筋急。勿用。其力和缓。用之须倍于他药。炒熟微研。

　　卷十二谷部

　　御米壳

　　即罂粟壳。涩肠、敛肺、固肾。

　　酸涩平。敛肺涩肠而固肾。治久嗽。泻痢脱肛。遗精多溺。心腹筋骨诸痛。（东垣曰：收涩固气、能入肾、故治骨病尤宜。）酸收太紧。令人呕逆。（醋制而与参术同行、可无妨食之害。）且兜积滞。反成痼疾。泻痢初起。及风寒作嗽。忌用。（丹溪曰：此是收后药、要先除病根。）一名丽春花。红黄紫白。艳丽可爱。凡使壳。洗去蒂及筋膜。取薄皮。醋炒或蜜炒。

　　得醋、乌梅、陈皮良。（嫩苗作蔬、除热润燥、开胃浓肠、御米润、治反胃。）甘寒润燥。煮粥食。治反胃。（加参尤佳。）

　　阿芙蓉

　　（一名阿片、俗作鸦片。涩、止泻痢。）酸涩温。微毒。止泻痢。收脱肛。

　　涩精气。

　　此罂粟花之津液也。罂粟结青苞时。午后以大针刺其外面青皮三五处。勿损里面硬皮。次早津出。以竹刀刮收入瓷器。阴干。故今市者。犹有苞片在内。（俗入房中术用之、京师售一粒金丹、云通治百病、皆方伎家之术耳、大有害、勿为其所惑。）以上稷粟类。

　　卷十二谷部

　　黑大豆

　　补肾解毒。

　　甘寒色黑。属水似肾。（豆有五色、各入五脏。）故能补肾镇心。（肾水足则心火宁。）明目。（黑水神光属肾、肾水足则目明。）下气利水。（古方治水肿每单用、或加入他药。）除热祛风。（炒热、酒沃、饮其汁、治产后中风危笃、及妊娠腰痛、兼能发表、千金云：一以去风、一以消血结。）活血。（产书云：炒令烟绝、酒淋服、下产后余血。）解毒。（苏颂曰：古称大豆解百药毒、试之不然、又加甘草、其验乃奇。）消肿止痛。捣涂一切肿毒。煮食利大便。紧小者。入药更佳。盐水煮食。尤能补肾。畏五参、龙胆、猪肉。忌浓朴。（犯之动气。）得诸胆汁、石蜜、牡蛎、杏仁、前胡良。（卒风不语、大豆煮汁、煎稠如饴含之、并饮汁、喉痹不语、同上法。）

　　卷十二谷部

　　黄大豆

　　宽中、利大肠。

　　甘温。宽中下气。利大肠。消水胀肿毒。研末。熟水和涂痘后痈。（凡痘毒生在要处、恐致带疾、令其母嚼烂生黄豆、浓敷之、即消、另生他处。）豆油、辛甘热。微毒。涂疮疥。解发。

　　卷十二谷部

　　白豆

　　一名饭豆。补调中。

　　甘平。补五脏。（思邈曰：肾之谷也、肾病宜食之。）暖肠胃，调中，助十二经脉。豆腐、见造酿类。叶、煮食。利五脏。下气。

　　卷十二谷部

　　赤小豆

　　通、行水散血。

　　甘酸平。色赤。心之谷也。性下行而通小肠。（心与小肠相为表里、行水。同鲤鱼煮食、能消水肿、煮粥亦佳。）散血消肿。排脓清热解毒。治泻痢呕吐香港脚。（昔有患香港脚者、用赤小豆袋盛、朝夕践踏之、遂愈。）敷一切疮疽。（鸡子白调末箍之、性极粘、干则难揭、入苎根末则不粘、宋仁宗患 腮、道士赞宁、取赤小豆四十九粒咒之、杂他药敷之而愈、中贵任承亮所亲见、后任自患恶疮、傅永授以药、立愈、问之、赤小豆也、承亮始悟道士之咒伪也、后过豫章、见医治胁疽甚捷、任曰：莫非赤小豆耶、医惊拜曰：予用此活三十余口、愿勿复宣、凡溃烂几绝者、为末敷之、无不立效。）止渴解酒。通乳汁。下胞胎。最渗津液。久服令人枯瘦身重。（十剂曰：燥可去湿、桑白皮赤小豆之属是也。）以紧小而赤黯色者入药。

　　其稍大而鲜红淡红色者。并不治病。今肆中半粒红半粒黑者。是相思子。（一名红豆、苦平有毒、吐心腹邪气、风痰瘴疟、虫蛊毒、研二七枚服。）

　　卷十二谷部

　　绿豆

　　清热解毒。

　　甘寒。行十二经。清热毒而解渴。（一切草木金石砒霜毒、皆治之。景岳曰：凡热毒劳热诸火、热极不能退者、用绿豆、不拘多寡、宽汤煮糜烂、入盐少许、或蜜亦可、待冰冷、或浓或稀或汤、任意饮食之、日或三四次、不拘、此物性非苦寒、不伤脾气、善于解毒、除烦退热、止渴、大利小水、乃浅易中之最佳最捷者也、若火盛口干、不宜浓、但略煮半熟清汤、冷冻饮料之、尤善除烦清火。）去浮风而润肤。利小便以治胀。浓肠胃以和脾。（善治泻痢。）胃寒者不宜食。功在绿皮。去壳即壅气。粉、扑痘疮溃烂。良。（一人诵观音经甚诚、出行折一足、哀叫菩萨、梦僧授一方、绿豆粉、新铫炒紫色、井水调浓敷、纸贴、杉木皮札定、其效如神。）圆小者佳。（解烧酒毒、多食豆粉、解鸩酒毒、豆粉三合、水调服。）

　　卷十二谷部

　　豌豆

　　理脾胃。

　　甘平。治吐逆泄痢。消渴淡煮食之、良。腹胀。（时珍曰：豌豆属土、故其所主病、多系脾胃。）研末。涂痈肿痘疮。

　　卷十二谷部

　　蚕豆

　　涩、补中。

　　甘涩温。补中益气。涩精实肠。（汪颖食物本草曰：快胃和脏腑、洛按、蚕豆闭涩而补、极易作胀、所谓快与和、安在哉、时珍曰：万表积善堂方言、一人误吞针入腹、诸医不能治、有教令煮蚕豆连壳、同韭菜多食之、不得食别物、针自大便同出、可验其性之利脏腑也、洛谓肠叠腹中、曲折而远、针入必伤、焉能速之使出哉、食韭菜卒难就化、纠缠而裹针外、蚕豆涩滞、粘在韭上、同护针而不伤肠脏耳、又有即此方、同胡桃肉食者、此则取其通利、而欲其速下也。）发芽则全不闭涩。香甘可口。

　　卷十二谷部

　　豇豆

　　泻、利水解毒。

　　甘涩平。散血消肿。清热解毒。治消渴吐逆。泄痢便数。解鼠莽毒。（按周宪王袖珍方云：中鼠莽毒者、豇豆煮汁饮则解、欲试者、先刈鼠莽苗、以汁灌之、根即烂不生、可见为消伐之物、又豇豆同米煮作饭、米粒便软小、尤可见其性之克削也、时珍述卢廉夫之言、谓其补肾、以其豆子微曲如肾形也、不知如肾形者、不过入肾而已、如连翘似心而入心、荔枝核似睾丸而入肾之类、非能补心补肾也。）

　　卷十二谷部

　　白扁豆

　　补脾、除湿消暑。

　　甘平。腥香微黄。（脾之谷也。）调脾和胃。降浊升清。消暑除湿。（能消脾胃之暑。）止渴止泻。专治中宫之病。（土强湿去、正气自旺、所以能疗呕吐霍乱、及带下诸证。赤白带下、炒研末、米饮服二钱、霍乱转筋、研末、醋汤和服、俱妙。）中和轻缓。故无禁忌。然多食能壅气。伤寒邪炽者勿服。生用或炒研。

　　卷十二谷部

　　豆

　　涩、祛风。

　　甘苦涩温。治贼风风痹。味劣。无甚功用。止可作马料。故俗呼马料豆。

　　卷十二谷部

　　刀豆

　　下气归元。

　　甘温。温中下气。利肠胃。益肾归元。止呃逆。（时珍曰：刀豆本草失载、惟近时小书载其暖而补元阳也、有人病后、呃逆不止、声闻邻家、或令取刀豆子烧存性、白汤调服二钱、即止、此亦取其下气归元、而逆自止也。）

　　卷十二谷部

　　黎豆

　　温中益气。

　　甘微苦温。有小毒，温中益气，多食令人闷。一名狸豆。（豆作狸首文、故名。）以上菽豆类。

　　卷十二谷部

　　淡豆豉

　　宣、解表除烦。

　　苦泄肺。寒胜热。（藏器曰：豆性生平、炒熟热、煮食寒、作豉冷。）发汗解肌。调中下气。

　　治伤寒寒热头痛。烦躁满闷。懊 不眠。发斑呕逆。凡伤寒呕逆烦闷、宜引吐、不宜用下药以子豉汤、能吐虚烦。血痢温疟。疫气瘴气。（豆经蒸罨、能升能散、吐、得酒则治风、得薤则治痢、得蒜则止血、炒熟又能止汗、孟诜治用代麻黄汤、通治伤寒发表、亦治酒病。

　　）伤寒直中三阴与传入阴经者勿用。热结胸烦闷。宜下不宜汗。亦忌之。造豉法、用黑豆。

　　六月间水浸一宿。淘净蒸熟、摊芦席上。微温。蒿覆五六日后。黄衣遍满为度。不可太过。

　　取晒簸净。水拌干湿得所。以汁出指间为准。筑实瓮中。桑叶浓盖三寸。泥封。晒七日。取出曝一时。又水拌入瓮。如是七次。再蒸过。摊去火气。瓮收。

　　卷十二谷部

　　大豆黄卷

　　一名豆 。理胃消水。

　　甘平。除胃中积热。消水病胀满。破妇人恶血。疗湿痹筋挛膝痛。黑大豆为 牙。生五寸长。便干之。名为黄卷。用之熬过。服食所须。一法、壬癸日以井华水浸大豆。候生芽。取皮阴干。（小儿撮口、初生豆芽、研烂绞汁、和乳灌少许、良。）

　　卷十二谷部

　　豆腐

　　清热、利大肠。

　　甘咸寒。有小毒。清热散血。和脾胃。消胀满。下大肠浊气。中其毒者。以莱菔汤解之。

　　卷十二谷部

　　陈米

　　养胃、利小便。

　　甘淡平。可以养胃。煮汁煎药。亦取其调肠胃。利小便。去湿热。除烦渴之功。（暑月吐泻大渴、宜饮之。）

　　卷十二谷部

　　粥

　　糯米 秫米 黍米

　　补气温胃、甘温益气。治脾胃虚寒。泄痢吐逆。小儿痘疮白色。

　　粳米 米 粟米 粱米

　　（补气养胃、利小便。）甘平益气。养脾胃。利小便。止烦渴。（罗天益卫生宝鉴云：糯粟米粥、气薄味淡、阳中之阴也、所以淡渗下行、能利小便、韩 医通云：一人病淋、素不服药、予令专啖粟米粥、绝去他味、旬余减、月余痊、此五谷治病之理也、张来粥记云：每晨起食粥一大碗、空腹胃虚、谷气便作、所补不细、又极柔腻、与肠胃相得、最为饮食之妙诀、齐和尚说山中僧、每将旦、一粥甚系利害、如不食、则终日觉脏腑燥涸、盖粥能畅胃气、生津液也、又苏轼帖云：夜饥甚、吴子野劝食白粥云：能推陈致新、利膈益胃、粥既快美、粥后一觉、妙不可言也。）一种痰饮之人。不宜食之。（嘉言曰：粥饮之、化为痰甚易。予每晨食粥、甚觉合宜、夜膳进粥、即不爽快、正以粥易成痰、早晨行阳二十五度、不致成痰、即得粥之益、晚间行阴二十五度、即易成痰、则受粥之害、一物也、早晚宜否之异如此、亦见修养家过午不食、为有理也。）

　　卷十二谷部

　　蒸饼

　　通、利水、消食。

　　甘平。消食养脾胃。和中化积滞。活血止汗。利三焦。通水道。（爱竹谈薮云：宋宁宗为郡王时、病淋、日夜凡三百起、国医罔措、或举孙琳治之、琳用蒸饼大蒜淡豆豉三物、捣丸、令以温水下三十丸、日、今日进三服、病当减三之一、明日亦然、三日病除、已而果然、或问其说、琳曰：小儿何缘有淋、只是水道不利、三物皆能通利、故尔。）陈久者良。（小麦面、修治食品甚多、惟蒸饼其来最古、是酵糟发成、单面所造、凡药所须、且能治疾、唯腊月及寒食日、蒸之至皮裂、去皮悬之、风干、临用时、以水浸胀、擂烂滤过、和脾胃及三焦药、甚易消化、且面已过性、不助湿热、其以果菜油腻诸物为馅者、不堪入药。肘后方、汤火伤、灼馒头饼、烧存性、研末、油调涂之。）

　　卷十二谷部

　　面筋

　　解热和中。

　　甘凉。解热和中。劳热人宜煮食之。（今人多以油炒、则性热矣。一切荤素诸菜、皆宜煮食、若熏炙煎炒、则助火伤阴、焦者尤甚。）

　　卷十二谷部

　　麦粉

　　利五脏、调经络。

　　甘凉。和五脏。调经络。醋熬成膏。消一切痈肿。汤火伤。（时珍曰：麦粉、乃是麸面洗面筋、澄出浆粉、今人浆衣多用之、古方鲜用、按积善堂方云：乌龙膏、治一切痈肿发背、无名肿毒、初发 热未破者、取效如神、用隔年小粉、愈久者愈佳、以锅炒之、初炒如饧、久炒则干、成黄黑色、冷定研末、陈米醋调成糊、熬如黑漆、瓷罐收之、用时摊纸上、剪孔贴之、即如冰冷、疼痛即止、少顷觉痒、干则不能动、久而肿毒自消、药力亦尽而脱落、甚妙、此方屡用有验、药易而功大、济生者、宜收藏之。）

　　卷十二谷部

　　神曲

　　宣、行气化痰、消食。

　　辛散气。甘调中。温开胃。化水谷。消积滞。（医余云：有伤粽子成积、用曲末、少加木香、盐汤下、数日鼻中闻酒香、积遂散而愈。）治痰逆症结。腹痛泻痢。胀满翻胃。回乳（炒研、酒服二钱、日二。）下胎。（产后血晕、末服亦良。）亦治目病。（倪惟德原机启微集云：生用能发其生气、熟用能敛其暴气。）脾阴虚。胃火盛者勿用。能损胎。造曲法、以五月五日或六月六日。以白面百斤。青蒿、苍耳、野蓼。各取自然汁三升。杏仁泥、赤小豆末。各三升。以配白虎、青龙、朱雀、玄武、勾陈、 蛇、六神。通和作饼。麻叶或楮叶包罨。如造酱黄法。待生黄衣。晒干收之。陈久者良。研细炒黄。酒药曲、近今各地。有入诸药草及毒腑，断不可服。（食积心痛、陈神曲一块、烧红、淬酒二大碗服之。）

　　卷十二谷部

　　红曲

　　宣、破血、燥、消食。

　　甘温。色赤入营而破血活血。燥胃消食。（鱼肉酢用之、以能腐生物使熟也。）治赤白下痢。

　　跌打损伤。产后恶露不尽。（时珍曰：人之水谷入胃、中焦湿热熏蒸、游溢精气、化为营血、此造化自然之妙也、红曲以白米饭杂曲母、湿热蒸罨、自变为真红、此人夺造化之巧者也、故治脾胃营血、得同气相求之理。）忌同神曲。红入米心。陈久者良。

　　卷十二谷部

　　麦

　　宣、开胃健脾、泻、行气、消积。

　　甘温。能助胃气上行。而资健运。快脾宽肠。和中下气。消食除胀。散结祛痰。化一切米面果食积。尤善通乳。（薛立斋治一妇人丧子、乳胀欲成痈、单用麦芽一二两、炒煎服、立消、其破血散气如此。）以谷消谷。有类从之义。停谷食者宜之。然有积消积。无积消肾气。

　　今人多用大麦者。非也。炒用。

　　卷十二谷部

　　谷芽

　　宣、健脾消食。

　　甘温。快脾开胃。下气和中。消食化积。功同麦芽。而性不损元。（味甘气和、具生化之性、故为健脾温中之圣药。）炒用。

　　卷十二谷部

　　饴糖

　　补中缓脾。

　　甘温。益气补中。健脾化痰。润肺止嗽。（仲景建中汤用之、取其甘以补脾缓中也。）过用能动火生痰。凡中满吐逆。酒病牙疳。咸忌之。肾病尤不可服。（误吞稻芒、频食饴、妙。）

　　卷十二谷部

　　酱

　　解毒。

　　咸冷利。杀百药及热汤火毒。并一切鱼肉菜蔬蕈毒。入药当用豆酱。陈久弥佳。（轻粉毒、陈酱化水漱。）

　　卷十二谷部

　　醋

　　敛气血、散瘀、消痈肿。

　　酸苦温。散瘀。治产后血晕。（烧红炭投醋中、使闻其气。）除症疗心腹诸痛。涂痈疮肿。

　　杀鱼肉毒。愈黄胆黄汗。多食损筋骨。损胃。损颜色。用米醋。

　　卷十二谷部

　　酒

　　宣、行药势。

　　大热有毒。辛者能散。苦者能降。甘者居中而缓。浓者尤热而毒。淡者利小便。用为向导。

　　可以通行一身之表。引药至极高之分。热饮伤肺。温饮和中。少饮则和血行气。壮神御寒。

　　辟邪逐秽。暖水脏。行药势。过饮则伤神耗血。（最能乱血、故饮之身面俱赤。）损胃烁精。

　　动火生痰。发怒助欲。致生湿热诸病。（相火上炎、肺经受烁、致生痰嗽、脾因火而困怠、胃因火而呕吐、心因火而昏狂、肝因火而善怒、胆因火而忘惧、肾因火而精枯、以致吐血消渴、痨损蛊膈、痈疽失明、为害无穷、汪颖曰：人知戒早饮、而不知夜饮更甚、醉饱就床、热壅三焦、伤心损目、夜气收敛、酒以发之、乱其清明、劳其脾胃、停湿动火、因而致病者多矣、景岳曰：酒成于酿、其性则热、而质化为水、其质则寒、阴虚者饮之则伤阴、阳虚者饮之则败阳、故或致血不养筋、则为中风、或致伤脾、则为痰饮泻痢、或湿热上浮、则为喘为螈 疼痛、或致动血伤精、则为劳损吐衄、或致伤肌腐肉、则为烂疮痔漏、其有积渐日久而成水鼓者、则尤多也。）烧酒、散寒破结。损人尤甚。醇而无灰。陈久者佳。（腊月酿造、藏之得法、数十年不坏。）畏绿豆粉、枳 子、葛花、咸卤。（得咸则解、水制火也。）以上造酿类。

　　卷十三金石部

　　金类 玉类 石类 卤石类

　　重、镇心肝。

　　辛平有毒。（磨屑顿服、不过三钱而毙、重镇怯。故镇心肝。安魂魄。（能辟除恶祟。）金制木。故能治惊痫风热。肝胆之病。银、功用相仿。丸散用箔为衣。煎剂加入药煮。畏锡、水银。（遇铅则碎、五金皆畏水银。）

　　卷十三金石部

　　自然铜

　　重、续筋骨。

　　辛平。主折伤。续筋骨。散瘀止痛。（折伤必有死血瘀滞经络、然须审虚实、佐以养血补气温经之药。）铜非 。不可用。然火毒金毒相煽。复挟香药。热毒内攻。虽有接骨神功。颇多燥烈之损。大宜慎用。产铜坑中。火 。醋淬七次。细研。甘草水飞。

　　卷十三金石部

　　铜青

　　一名铜绿。重、去风痰。

　　酸平微毒。内科吐风痰之聚，外科止金疮之血，女科理血气之痛，眼科治风热之疼。杀虫有效。疳证亦宜。（色青入肝、专主东方之病。）服之损血。以醋制铜。刮用。（头上生虱、铜青明矾末掺之、良。）

　　卷十三金石部

　　铅

　　重、坠痰解毒。

　　甘寒属肾。禀壬癸之气。水中之金。金丹之母。八石之祖。（丹灶家必用之。）坠痰解毒。

　　安神明目。杀虫乌须。（制为梳、以梳须。）性带阴毒。伤人心胃。（解硫黄毒、煎铅汤服、即解。）

　　即黄丹。重、内用镇心坠痰、外用解热拔毒。

　　咸寒。沉重。味兼盐矾。内用镇心安魂坠痰。消积杀虫。治惊疳疟痢。外用解热。拔毒止痛。去瘀长肉。性味沉阴。损阳气。黑铅、加硝黄盐矾炼成。凡用以水漂去盐硝、砂石。微火炒紫色。摊地上。去火毒。铅粉、主治略同。（亦名胡粉、锡粉、时珍曰：铅粉亦可代铅丹熬膏、然未经盐矾火 、又有豆粉蛤粉杂之、只入气分、不能入血分、人服食之、则大便色黑者、此乃还其本质、所谓色坏还为铅也。）

　　卷十三金石部

　　密陀僧

　　重、镇惊、劫痰消积。

　　辛平。有小毒。感银铅之气而结。坠痰镇惊。止血散肿。消积杀虫。疗肿毒。解狐臭。

　　（油调搽腋、或以馒头蒸热劈开、掺末夹腋下、亦佳。）灭瘢 。染髭须。疗疟痢五痔。金疮冻疮。（熟桐油调敷。）食之令人寒中。出银坑。难得。今用者。乃倾银炉底。入药煮一伏时。

　　卷十三金石部

　　古文钱

　　重、平肝、通、下行。

　　辛平有毒。治目中障瘀。腐蚀坏肉。妇人生产横逆。心腹痛。月隔。五淋。或烧醋淬。

　　或煮汁。（唇 黑、痛痒不可忍、于石上磨猪脂汁涂之、不过数遍、愈、目猝不见、石上磨汁、注中。 、肿也。）

　　重、坠痰镇惊。

　　辛平有毒。镇心平肝。定惊疗狂。消痈解毒。（时珍曰：凡诸药皆忌铁器、而补肾药尤忌之。）畏慈石、皂荚。（皂荚木、作薪则釜裂。） 时砧上打落者。名铁落。（即铁屑、素问用治怒狂、研粉敷癣、甚效。）如尘飞起者。名铁精。器物生衣者。名铁锈。盐醋浸出者。名铁华。（时珍曰：大抵借金气以平木、坠下解毒、无他义也。）

　　针砂

　　（重、消水肿。）消水肿黄胆。散瘿瘤。乌须发。此是作针家磨 细末也。须真钢砂乃堪用。（人多以柔铁砂杂和之、飞为粉、人莫能辨。）以上金类。

　　卷十三金石部

　　云母

　　重、下气。

　　甘平。色白。入肺下气。坚肌续绝。治疟痢痈疽。（同黄丹熬膏贴之、千金翼、用敷金疮。）有五色。以色白光莹者为上。泽泻为使。恶羊肉。（金疮出血、云母粉傅之、绝妙。）

　　卷十三金石部

　　白石英

　　重、润肺。

　　甘辛微温。润以去燥。（十剂曰：湿可去枯、白石英紫石英之属是也。）利小便。实大肠。

　　治肺痿吐脓。咳逆上气。石药终燥。只可暂用。（润药颇多、而徐之才取二石英为润剂、存其意可也。）白如水晶者良。

　　卷十三金石部

　　紫石英

　　重、镇心、润、养肝。

　　甘辛而温，重以去怯，湿以去枯。心神不安。肝血不足。女子血海虚寒。不孕者宜之。

　　（冲为血海、任主胞胎、经疏云：女子系胞于肾及心包络、虚则风寒乘之、故不孕、紫石英辛温走二经、散风寒、镇下焦、为暖子宫之要药。）色淡紫。（石英五色各入五脏。）莹彻五棱。

　　火醋淬七次。研末水飞。二英俱畏附子。恶黄连。（日华本草方、痈肿毒瓦斯、紫石英火醋淬为末、生姜米醋煎、敷之、摩亦得。）以上玉类。

　　卷十三金石部

　　朱砂

　　重、镇心、定惊、泻热。

　　甘凉。体阳性阴。（内含阴汞、郑康成注周礼、以丹砂、雄黄、石胆、矾石、慈石为五毒。）色赤属火。（性反凉者、离中虚有阴也、味不苦而甘者、火中有土也。）泻心经邪热。（心经血分主药。）镇心定惊。辟邪清肝。明目祛风。止渴解毒。（胎毒痘毒宜之。）定癫狂。止牙疼。下死胎。（十全博救方、水煮一两、研酒服。）独用多用。令人呆闷。辰产。明如箭镞者良飞三次。（若火炼则有毒、服饵常杀人。）畏盐水。恶慈石。

　　忌一切血。

　　卷十三金石部

　　水银

　　重、外用杀虫。

　　辛寒阴毒。功颛杀虫。治疮疥虮虱。解金银铜锡毒。（能消五金。）堕胎绝孕。性滑重直入肉。（头疮切不可用、恐入经络、令人筋骨拘挛、若近男阳、阳痿无气、唯以赤金系患处、水银得铅则凝。得硫则结。并枣肉入唾研则碎。散失在地者。以花椒末、茶末收之。畏慈石、砒霜。

　　卷十三金石部

　　轻粉

　　燥、劫痰涎、外用杀虫。

　　辛冷而燥。有毒。杀虫治疮。劫痰消积。（能消涎积。）善入经络。螈 药有用之。不可轻服。（时珍曰：水银阴毒、用火 炼丹砂而出、再加盐矾、炼为轻粉、轻扬燥烈、走而不守、今人用治杨梅毒疮、虽能劫风痰湿热从牙龈出、邪郁暂解、然毒瓦斯窜入经络筋骨、血液耗亡、筋失所养、变为筋挛骨痛、痈肿疳漏、遂成废痼、贻害无穷。上下齿龈、属手足阳明肠胃经、毒瓦斯循经上行、至齿龈薄嫩之处而出。）土茯苓、黄连、黑铅、铁浆、陈酱。能制其毒。粉霜、功过略同。

　　卷十三金石部

　　银朱

　　燥、破积劫痰。

　　辛温有毒。破积滞。劫痰涎。散结胸。疗疥癣恶疮。杀虫及虱。其性燥烈。能烂龈挛筋。

　　其功过与轻粉、粉霜同。（今厨人往往以之染色供馔、宜去之。）

　　卷十三金石部

　　雄黄

　　重、解毒杀虫。

　　辛温有毒。独入厥阴气分。搜肝气而散肝风。杀百毒。辟鬼魅。治惊痫。痰涎积聚。头痛眩晕。暑疟 痢泄泻。（夷坚志云：虞雍云：道中冒暑、泄痢连月、梦至仙居、延之坐、壁中有词云：暑毒在脾、湿气连脚、不泄则痢、不痢则疟、独炼雄黄、蒸饼和药、甘草作汤、食之安乐、别作治疗、医家大错、如方服之而愈。）又能化血为水。燥湿杀虫。治劳疳蛇伤。（焚之、蛇皆远去。）敷杨梅疔毒。疥癣痔疡。血虚者大忌。生山之阳。赤似鸡冠。明彻不臭。重三五两者良。醋浸。入莱菔汁煮干。生山之阴者。名雌黄。功用略同。劣者名熏黄。烧之则臭。只堪熏疮疥。杀虫虱。（阴肿如斗、雄黄矾石各二两、甘草一尺、水五升、煮二升、浸之。）

　　卷十三金石部

　　石膏

　　体重泻火、气轻解肌。

　　甘辛而淡。体重而降。足阳明经（胃。）大寒之药，色白入肺，兼入三焦。（诸经气分。）寒能清热降火。辛能发汗解肌。甘能缓脾。生津止渴。治伤寒郁结无汗。阳明头痛。发热恶寒。

　　日晡潮热。阳狂壮热。（经云：阳盛生外热。）小便赤浊。大渴引饮。中暑自汗。（能发汗、又能止自汗。）舌焦（胎浓、无津。）牙痛。（阳明经热、为末、擦牙固齿。）又胃主肌肉。肺主皮毛。（嘉言曰：极清肺热。）为发斑疹之要品。（色赤如锦纹者为斑、隐隐见红点者为疹、斑重而疹轻、率由胃热所致、然亦有阴阳二证、阳证宜用石膏、又有内伤阴证见斑疹者、色微红而稀少、此胃气极虚、逼其无根之火游行于外、当补益气血、使中有主、则气不外游、血不外散、若作热治、死生反掌。）少壮火热者。功效甚速。老弱虚寒者。祸不旋踵。（东垣曰：立夏前服白虎汤、令人小便不禁、降令太过也。）极能寒胃。胃弱血虚。及病邪未入阳明者。切勿轻投。（成无己解大青龙汤曰：风阳邪、伤卫、寒阴邪、伤营、营卫阴阳俱伤、则非轻剂所能独散、必须重轻之剂同散之、乃得阴阳之邪俱去、营卫俱和、石膏乃重剂、而又颛达肌表也、东垣曰：石膏足阳明药、仲景用治伤寒阳明证、身热目痛、鼻干不得卧、邪在阳明、肺受火制、故用辛寒以清肺气、所以有白虎之名、肺主西方也、按阳明主肌肉、故身热、脉交 中、故目痛、脉起于鼻、循鼻外、金燥、故鼻干、胃不和则卧不安、故不得卧、然亦有阳虚发热、及脾胃虚劳、伤寒阴盛格阳、内寒外热、类白虎汤证、误投之、不可救也、按、阴盛格阳、阳盛格阴、二证至为难辨、盖阴盛极而格阳于外、外热而内寒、阳盛极而格阴于外、外冷而内热、经所谓重阴必阳、重阳必阴、重寒则热、重热则寒是也、当于小便分之、便清者、外虽燥热而中实寒、便赤者、外虽厥冷而内实热也、再看口中之燥润、及舌胎之浅深、胎黄黑者为热、宜白虎汤、然亦有舌黑属寒者、舌无芒刺、口有津液也、急宜温之、误投寒剂则死矣。）有软硬二种。莹白者良。研细。甘草水飞。近人因其寒。或用火。则不甚伤胃。但用之鲜少。则难见功。（白虎汤以之为君、或自一两加至四两。）味淡难出。（若入煎剂、须先煮数十沸。）鸡子为使。恶巴豆。畏铁。（今茶食内、俱加石膏粉、取其价廉而且清凉可口也、害人不少。）

　　卷十三金石部

　　滑石

　　通、利窍行水、体重、泻火。

　　淡渗湿。滑利窍。寒泻热。色白入肺。清其化源。而下走膀胱以利水。通六腑九窍津液。

　　为足太阳经本药。（膀胱。）治中暑积热。呕吐烦渴。（非实止渴、取其利窍、渗去湿热、则脾胃中和、而渴自止耳、若无湿、小便利而渴者、内有燥热、宜滋润、或误服此、则愈亡其津液、而渴转甚矣、故好古以为至燥之剂。）黄胆水肿。香港脚淋闭。（偏主石淋。）水泻热痢。（六干姜、治白痢。）吐血衄血。诸疮肿毒。为荡热除湿之要药。（时珍曰：滑石上利毛腠之窍、是除中上之湿热、下利精溺之窍、是除中下之湿热、湿热去、则三焦宁而表里和、阑门通而阴阳利矣、河间益元散、治表里上下诸病、盖是此意、益元散、一名天水散、一名六一散、取天一生水地六成之之义也、滑石六钱、甘草一钱、或加辰砂。）消暑降火。散结。通乳滑胎。凡脾虚下陷及精滑者禁之。病有当发表者尤忌。（时珍、士材俱谓其能发表、 庵亦谓其气轻解肌、不过以其能利毛窍耳、不知表邪得此渗泄重降之品、必愈陷入里而成败证矣、切勿信以为然。）白而润者良。石苇为使。宜甘草。（走泄之性、宜甘以和之、嘉言曰：天水散、取其一甘一寒之意也。阴下湿汗、滑石一两、石膏 半两、枯白矾五分、研掺之、脚指缝烂、方同上。）

　　卷十三金石部

　　赤石脂

　　重、涩、固大小肠。

　　甘温酸涩。能收湿止血而固下。（经疏云：大小肠下后虚脱、非涩剂无以固之、其他涩药、轻浮不能达下、惟赤石脂体重而涩、直入下焦阴分、故为久痢泄 要药。）疗肠 泄痢。崩带遗精。痈痔溃疡。收口长肉。催生下胞。（经疏云：能去恶血、恶血化则胞胎无阻、东垣曰：胞胎不出、涩剂可以下之、又云：固肠胃、有收敛之能、下胞衣、无推荡之峻。）细腻入气分。（五色石脂、各入五脏。）研粉。（亦有 者。）水飞。

　　畏芫花。恶大黄、松脂。（经水过多、赤石脂、破故纸等分为末、米饮下二钱。）

　　卷十三金石部

　　禹余粮

　　重涩固下。

　　甘平性涩。手足阳明（大肠、胃。）血分重剂。治咳逆下痢。血闭（症瘕。）血崩。能固下。（李先知活人书括云：下焦有病患难会、须用余粮赤石脂。）又能催生。石中黄粉。生于池泽。无砂者佳。修治同上。（身面瘢痕、同半夏末、鸡子黄和敷、先以布拭赤、避风日卅日、效

　　卷十三金石部

　　炉甘石

　　燥湿、治目疾。

　　甘温。阳明胃经药。受金银之气。金胜木。燥胜湿。故止血消肿。收湿祛痰。除烂退赤去翳。为目疾要药。（炉甘石、海螵蛸、硼砂各一两、为细末、以点诸目病、甚妙、入朱砂五钱、则性不粘也。）产金银坑中。金银之苗也。状如羊脑。松似石脂。能点赤铜为黄。（今之黄铜、皆其所点。） 红。童便淬七次。研粉水飞。（下疳阴疮、甘石 、醋淬五次、一两、儿茶末三钱、麻油调敷。）

　　卷十三金石部

　　无名异

　　重、和血行伤。

　　咸入血。甘和血。治金疮折伤。痈疽肿毒。（醋磨涂。）止痛生肌。生川广，小黑石子也，一包数百枚。（打伤肿痛、无名异为末、酒服、赶下四肢之末、血皆散矣。）

　　卷十三金石部

　　钟乳

　　一名鹅管。补阳。

　　甘温。阳明气分药。（胃。）本石之精。强阴益阳。通百节。利九窍。补虚劳。下乳汁。

　　其气悍。令阳气暴充。饮食倍进。昧者得此肆淫。发为痈疽淋浊。岂钟乳之罪耶。大抵命门火衰者。可暂用之。否则便有害矣。出洞穴中。石液凝成。垂如冰柱。如鹅翎管。碎之如爪甲。光明者真。蛇床为使。畏紫石英。恶牡丹。忌胡荽、葱、蒜、羊血、参、术。（肺虚喘急不息、光明生钟乳粉五钱、蜡三两、化和、饭甑内蒸熟、研丸梧子大、温水下一丸。）

　　卷十三金石部

　　石炭

　　一名煤炭、燥、去寒痛。

　　甘辛温有毒。治妇人血气痛。及诸毒疮。金疮出血。小儿痰痫。去锡晕。制三黄、 砂、硝石。人有中瓦斯毒者。昏瞀至死。唯饮冷水即解。（金疮出血、急以石炭末浓敷之、疮深不宜速合者、加滑石。）

　　卷十三金石部

　　锻石

　　重、燥湿止血。

　　辛温毒烈。能坚物散血。定痛生肌。止金疮血。（腊月用黄牛胆汁、和纳胆中、阴干用。）杀疮虫。（足肚生疮成漏、名鳝漏、以锻石温泡熏洗、觉痒即是也、洗数次、愈。禾苗生虫、掺之即除、或加入豆饼粪草之中、亦可。）蚀恶肉。灭瘢疵。（和药点痣。）解酒酸。（酒家多用之、然有灰之酒、伤人。）内用止泻痢崩带。收阴挺（阴肉挺出、亦名阴菌、或产后玉门不闭、熬黄水泡、澄清暖洗。）脱肛。消积聚结核。风化者良。古矿灰。（名地龙骨、棺中者尤佳。）火毒已出。主顽疮脓水淋漓。敛疮口尤妙。（痰核红肿寒热、状如瘰 、锻石火为末、以白果肉同捣贴之、如无白果、蜜调亦可。）

　　卷十三金石部

　　海石

　　一名浮石。软坚、消老痰结核。

　　咸软坚。寒润下。色白体轻入肺。清其上源。（肺为水之上源、故又治诸淋。）止嗽止渴。

　　通淋。化上焦老痰。消瘿瘤结核。（顽痰所结、咸能软坚、俞琰席上腐谈云：肝属木、当浮而反沉、肺属金、当沉而反浮、何也、肝实而肺虚也、故石入水则沉、而南海有浮水之石、木入水则浮、而南海有沉水之香、虚实之反如此。）多服损人血气。水沫日久结成海中者。味咸更良。（咳嗽不止、海浮石末、汤服、或蜜丸服。）

　　卷十三金石部

　　阳起石

　　重、补肾命。

　　咸温。补右肾命门。治阴痿精乏。子宫虚冷。腰膝冷痹。水肿症瘕。命门火衰者。可暂用之。（宗 曰：凡石药、冷热皆有毒、宜酌用、经曰：石药发癫、芳草发狂、芳草之气美、石药之气悍、二者相遇、恐内伤脾。）出齐州阳起山。云母根也。虽大雪遍境。此山独无。以云头雨脚、鹭鸶毛、色白湿润者良。（真者难得。）火 。醋淬七次。研粉水飞。亦有用烧酒、樟脑升炼取粉者。桑螵蛸为使。恶泽泻、菌桂。畏菟丝子。忌羊血。（儒门事亲方、治丹毒肿痒、阳起石 研、新水调涂。）

　　卷十三金石部

　　慈石

　　一名吸铁石。重、补肾。

　　辛咸。色黑属水。能引肺金之气入肾。补肾益精。除烦祛热。治羸弱周痹。骨节酸痛。

　　（肾主骨。）恐怯怔忡。（十剂曰：重可去怯、慈石铁粉之属是也。）惊痫肿核。（咸软坚、止金疮血耳耳为肾窍。）明目。（肾水足则目明、时珍曰：一士病目、渐生翳、珍以羌活胜湿汤加减、而以慈朱丸佐之、两月而愈、盖慈石入肾、镇养真阴、使神水不外移、朱砂入心、镇养心血、使邪火不上侵、佐以神曲、消化滞气、温养脾胃生发之气、乃道家黄婆媒合婴 之理、方见孙真人千金方、但云明目、而未发出用药之微义也。）重镇伤气。可暂用而不可久。（经疏云：石药皆有毒、独慈石冲和、无悍猛之气、又能补肾益精、然体重渍酒、优于丸散。）色黑。能吸铁者真。火 醋淬。研末水飞。或醋煮三日夜。柴胡为使。恶牡丹。（误吞针铁者、用活慈石、枣核大、钻孔线穿、吞、曳之立出。慈石取铁、如慈母之招子、故名。）

　　卷十三金石部

　　代赭石

　　重、镇虚逆。

　　苦寒。入肝与心包血分。除血热。治吐衄崩带。胎动产难。翻胃噎膈。（仲景治伤寒汗吐下后、心下痞硬、噫气、用代赭旋复汤、取其重以镇虚逆、赤以养阴血也。）哮呷有声。（卧睡不得、土朱末调服。）金疮长肉。 红醋淬。水飞。干姜为使。畏雄附。

　　卷十三金石部

　　空青

　　重、明目。

　　甘酸而寒。益肝明目。通窍利水。产铜坑中。大块中空。有水者良。（世多伪为之、亦中空有水、须细审之。）

　　卷十三金石部

　　石胆

　　一名胆矾。宣吐风痰、涩敛咳逆。

　　酸涩辛寒。有小毒。入少阳胆经。性敛而能上行。涌吐风热痰涎。发散风木相火。治喉痹。

　　（醋调咽、吐痰涎、立效。）咳逆。痉痫崩淋。能杀虫。治牙虫疮毒阴蚀。产铜坑中。乃铜之精液。（故能入肝胆、治风木。）磨铁作铜色者真。形似空青。鸭嘴色为上。（市人多以醋揉青矾伪之。）畏桂、白薇、辛夷、芫花。（小儿鼻疳蚀烂、胆矾烧烟尽、研末掺之、效。）

　　卷十三金石部

　　石

　　重、燥、去寒积。

　　辛大热。有毒。治坚癖痼冷，寒湿风痹。（苏恭曰：攻寒冷之病、最良、时珍曰：性气与砒石相近、不炼服、杀人。）有苍白数种。火烧但解散。不能脱其坚。置水不冻者真。（此石生于山、无雪、入水不冰。）恶羊血。

　　卷十三金石部

　　砒石

　　大燥、劫痰。

　　辛苦而酸。大热大毒。砒霜尤烈。（生者名砒黄、炼者名砒霜。）颛能燥痰。可作吐药。

　　疗痰在胸膈。除哮截疟。（今方伎家、每用几厘、常见捷效、而害人者亦不少。）外用蚀败肉。杀虫枯痔。出信州。（故又名信石、而又隐信字为人言。）衡州次之。锡之苗也。（故锡亦有毒。）畏羊血、冷水、绿豆。

　　卷十三金石部

　　青礞石

　　重、泻、坠痰。

　　甘咸有毒。体重沉坠。色青入肝。制以硝石。能平肝下气。为治顽痰癖结之神药。（痰着青礞、即化为水、王隐君养生主论、有礞石滚痰丸、礞石焰硝各二两、 研、水飞净一两、大黄蒸八两、黄芩酒洗八两、沉香五钱为末、水丸、量虚实服、时珍曰：风木太过、来制脾土、气不运化、积滞生痰、壅塞上中二焦、变生诸病、礞石重坠、硝性疏快、使痰积通利、诸证自除。）气弱血虚者大忌。坚细青黑、中有白星点。硝石礞石等分。打碎拌匀。入砂锅。

　　至硝尽。石色如金为度。如无金星者。不入药。研末水飞。去硝毒。

　　卷十三金石部

　　花蕊石

　　一名花乳石。涩、止金疮血、化瘀。

　　酸涩气平。颛入肝经血分。能化瘀血为水。止金疮出血。（刮末敷之、即合、仍不作脓、局方治损伤诸血、胎产恶血血晕、有花乳石散。）下死胎胞衣。（恶血化、则胞胎无阻。）大损阴血。出陕华代地。体坚色黄。 研水飞。

　　卷十三金石部

　　石燕

　　通、利窍、行湿热。

　　甘凉利窍。行湿热。治诸般淋沥。月水湛浊。赤白带下。肠风痔 。眼目障翳。出零陵。

　　（宋人修本草、以食钟乳禽石燕、混收入此石燕下、故世俗误传此石能助阳、不知其正相反也。）或煮汁，或磨汁，或为末水飞。（襁褓吐乳、久患咳嗽、蜜调末、涂唇上、日三五次。）

　　卷十三金石部

　　石蟹

　　重、泻、明目。

　　咸寒。治青盲目翳。天行热疾。解一切金石药毒。醋磨敷痈肿。出南海。体质石也。而与蟹相似。细研水飞。（圣济总录方、治喉痹肿痛、石蟹磨水饮、并涂喉外。）以上石类。

　　卷十三金石部

　　食盐

　　泻热润燥、补心、通二便、宜涌吐、为诸药引经。

　　咸。甘辛寒。咸润下。故通大小便。咸走血而寒胜热。故治目赤痈肿。血热。咸补心。

　　故治心虚。（以水制火、取既济之义、故补心、药用盐炒、一人病笑不休、用盐炒赤、煎沸饮之而瘳、经曰：神有余则笑不休、神、心火也、用盐水、制火也、一妇病此半年、张子和亦用此法而愈。）咸入肾（故补肾药用盐汤下。）而主骨。故坚筋骨。治骨病齿痛。（擦牙甚佳、清火固齿、齿缝出血、夜以盐浓敷龈上、沥涎尽乃卧、或问咸能软坚、何以坚筋骨、不知骨消筋缓、因于湿热、泻热即安矣。）咸润燥而辛泄肺。（煎盐用皂角收、故味微辛、今南方多石灰收。）故治痰饮喘逆。咸软坚。故治结核积聚。又能涌吐醒酒。（水胜火。）解毒。（火热即毒也、能散火凉血。）杀虫。（浙西将军中蚯蚓毒、每夕蚓鸣于体、一僧教以盐汤洗身、数日而愈。）定痛止痒。（体如虫行、风热也、盐汤浴三四次、佳、亦治一切风气、凡汤火伤、急以盐末掺之、护肉不坏、再用药敷。）洗目去风。凡痰嗽哮证。（盐能伤肺。）血病消渴（走血渗或引痰生。或凝血脉。或助水邪。或损颜色。或伤筋力。故西北人不耐咸。少病多寿。东南人嗜咸。少寿多病。（嘉言曰：经谓味过于咸、大骨气劳、以食盐过多、峻补其肾、腰骨高硕之所、其气忽积、喜于作劳、气既勃勃内动、则精关勃勃欲开、虽不见可欲、而不觉关开莫制矣、尝见高僧高道、栖真习定、忽焉气动精倾、乃知味过于咸、大骨气劳之说、不尽关于情欲也、经谓强力入房、肾气乃伤、高骨乃坏、此固嗜欲无节者之本病、奈何清修卓练之士、每于菜蔬间多食咸、藏浓味以亏道体、无有以内经之理一陈其前者、及病已成而食淡斋、长年累月自苦、亦足补偏救弊、然不如当日味勿过咸之超矣。

　　盐品颇多、江淮南北、盐生于海、山西解州、盐生于池、四川云南、盐生于井、戎盐生于土、光明盐或生于阶成山崖、或产于五原盐池、状若水晶、不假煎炼、故一名水晶盐、石盐生于石、木盐生于树、蓬盐生于草、造化之妙、诚难穷也。）

　　卷十三金石部

　　戎盐

　　一名青盐。补肾、泻血热。

　　甘咸而寒。入肝肾。助水脏。平血热。治目痛赤涩。（散肝经风热。）吐血溺血，齿舌出血，坚骨固齿。（擦牙良。）明目乌须。功同食盐而更胜之。出西羌。不假煎炼。方棱明莹色青者良。（风眼烂弦、戎盐化水点之。）

　　卷十三金石部

　　凝水石

　　泻热。

　　辛咸大寒。治时气热盛。口渴水肿。盐精渗入土中。年久结成。清莹有棱。入水即化。

　　亦名寒水石。（古方所用寒水石、是凝水石、唐宋诸方用寒水石、即石膏。）

　　卷十三金石部

　　元精石

　　泻热救阴。

　　太阴之精。咸寒而降。治上盛下虚。救阴助阳。（同硫黄、硝石用。）有扶危拯逆之功。

　　（正阳丹、用治伤寒壮热、来复丹、用治伏暑热泻。）出解池。通泰积盐处。咸卤所结。青白莹彻。片皆六棱者良。（今世用者、多是绛石。）

　　卷十三金石部

　　朴硝

　　即皮硝。大泻、润燥、软坚。

　　芒硝、辛能润燥。咸能软坚。苦能下泄。大寒能除热。朴硝、酷涩性急。芒硝、经炼稍缓。

　　能荡涤三焦肠胃实热。推陈致新。（与大黄同、盖邪气不除、正气不能复也。）治阳强之病。

　　伤寒。（经曰：人之伤于寒也、必病热、盖寒郁而为热也。）疫痢。积聚结癖。留血停痰。黄疸淋闭。瘰 疮肿。目赤障翳。通经堕胎。（经疏云：硝者消也、五金八石、皆能消之、况脏腑之积聚乎、其直往无前之性、所谓无坚不破、无热不荡者也、病非邪实深固、闭结不通、不可轻投、恐误伐下焦真阴故也、无己曰：热淫于内、治以咸寒、气坚者以咸软之、热盛者以寒消之、故仲景大陷胸汤、大承气汤、调胃承气汤、皆用芒硝以软坚去实热、结不至坚者、不可用也、佐之以苦、故用大黄相须为使、按芒硝消散、破结软坚、大黄推荡、走而不守、故二药相须、同为峻下之剂、好古曰：本草言芒硝堕胎、然妊娠伤寒可下者、兼用大黄以润燥、软坚、泻热、而母子相安、经曰：有故无殒、亦无殒也、此之谓欤、谓药自病当之、故胎无患也。）硝能柔五金。化七十二石为水。生于卤地。刮取煎炼。在底者为朴硝。在上者为芒硝。有牙者为马牙硝。置风日中。消尽水气。轻白如粉为风化硝。大黄为使。（本经别录、朴硝、硝石虽分二种、而气味主治略同、后人辨论纷然、究无定指、时珍曰：朴硝下降、属水性寒、硝石为造炮焰硝、上升、属火性温。）

　　卷十三金石部

　　元明粉

　　泻热、润燥软坚。

　　辛甘咸冷。去胃中实热。荡肠中宿垢。（ 庵曰：有泻痢不止、用大黄元明粉以推荡之、而泻痢反止、盖宿垢不净、疾终不除、经所谓通因通用也。）润燥破结。消肿明目。（血热去则肿消而目明。）朴硝煎化。同莱菔煮。再同甘草煎。入罐 炼。去其咸寒之性。阴中有阳。

　　性稍和缓。用代朴硝。胃虚无实热者。均为大戒。俱忌苦参。

　　卷十三金石部

　　砂

　　泻、消肉积。

　　咸苦。辛热有毒。消食破瘀。治噎膈症瘕。去目翳弩肉。（凡煮硬肉、投少许即易烂、故治噎膈症瘕肉积、有殊功。）热毒之性。能烂五金。本草称其能化人心为血。亦甚言不可轻用尔。出西戎。乃卤液结成。状如盐块。置冷湿处即化。白净者良。水飞过。醋煮干如霜。刮下用。（鼻中息肉、 砂点之、即落、悬痈卒肿、 砂五钱、绵裹含之、咽津即安。）

　　卷十三金石部

　　硼砂

　　泻、去痰热。

　　甘咸而凉。色白质轻。故除上焦胸膈之痰热。治喉痹口齿诸病。（初觉喉中肿痛、含化咽津、则不成痹。）能柔五金而去垢腻。故治噎膈积块。结核弩肉目翳。骨哽。（咸能软坚、含之咽汁。）证非有余。切勿轻用。出西番者，白如明矾，出南番者。黄如桃胶。能制汞、哑铜。（硼砂 砂、并可作金银焊。）

　　卷十三金石部

　　石硫黄

　　大燥、补阳、杀虫。

　　味酸有毒。大热纯阳。（硫黄阳精极热、与大黄极寒、并号将军。）补命门真火不足。性虽热而疏利大肠。与燥涩者不同。（热药多秘、唯硫黄暖而能通。）若阳气暴绝。阴毒伤寒。久患寒泻。脾胃虚寒。命欲垂绝者用之。亦救危妙药也。治寒痹冷癖。足寒无力。老人虚秘。（局方有半硫丸。）妇人阴蚀。小儿慢惊。暖精壮阳。杀虫疗疮。辟鬼魅。化五金。能干汞。（硫黄纯阳、炼制久服、则有偏胜之害、况服食者、又皆假此纵欲、自速其咎、于药何责、孙升谈圃云：硫黄大热、火炼服之、多发背疽、泊宅编云：金液丹乃硫黄炼成、纯阳之物、有痼冷者所宜、今夏月人多服之、反生火害。夷坚志云：唐与正亦知医、能以意治病、吴巡检、病不得溲、卧则微通、立则不能涓滴、遍用通药不效、唐闻其平日自制黑锡丹常服、因悟曰：此必结砂时、硫飞去、铅不死、铅砂入膀胱、卧则偏重、犹可溲、立则正塞水道、故不通、取金液丹三百粒、分十服、瞿麦汤下、铅得硫则化、水道遂利、家母舅童时、亦病溺涩、服通淋药罔效、老医黄五聚视之、曰：此乃外皮窍小、故溺时艰阻、非淋证也、以牛骨作屑、塞于皮端、窍渐展开、使重服通利药、得不更变他证乎。硫能化铅为水、修炼家尊之为金液丹。）用之得当。兼以制炼得宜。淫房断绝者能之。一有不当。贻祸匪轻。番舶者良。（最难得。）取色黄如石者。以莱菔剜空。入硫合定。糠火煨熟。去其臭气。以紫背浮萍煮过。消其火毒。以皂荚汤淘其黑浆。一法、绢袋盛。酒煮三日夜。一法、入猪大肠。烂煮三时。畏细辛、醋、诸血。土硫黄、辛热腥臭。止可入疮药。不可服饵。

　　卷十三金石部

　　白矾

　　涩、燥湿化痰。

　　酸咸而寒。性涩而收。燥湿追涎。化痰堕浊。解毒。除风杀虫。止血定痛。通大小便。

　　蚀恶肉。生好肉。除痼热在骨髓。（髓为热所劫则空、故骨痿而齿浮。）治惊痫黄胆。血痛喉痹。

　　齿痛风眼。鼻中 肉。崩带脱肛。阴蚀阴挺。（阴肉挺出、肝经之火。）疔肿痈疽。瘰 疮癣。虎犬蛇虫咬伤。（李迅曰：凡发背、当服蜡矾丸以护膜、防毒瓦斯内攻、矾一两、黄蜡七钱、溶化和丸、每服十丸、渐加至二十丸、日服百丸则有力、此药护膜托里、解毒化脓之功甚大、时珍曰：能吐风热痰涎、取其酸苦涌泄也、治诸血痛、阴挺脱肛疮疡、取其酸涩而收也、治风眼痰饮、泄痢崩带、取其收而燥湿也、治喉痹痈蛊蛇伤、取其解毒也。以白矾、芽茶捣末、冷水服、解一切毒。）多服损心肺、伤骨。（宗 曰：却水故也、书纸上、水不能濡、故知其性却水也。）取洁白光莹者。 用。生用解毒。 用生肌。又法、以火 地。洒水于上。取矾布地。以盘复之。四面灰拥。一日夜。矾飞盘上。扫收之。为矾精。未尽者。

　　更

　　卷十三金石部

　　绿矾

　　涩、燥湿化痰。

　　酸涌凉散涩收。燥湿化痰。解毒杀虫。利小便。消食积。（同健脾药用。）散喉痹。（醋调咽汁、时珍曰：胀满黄肿疟痢方、多用之、其源则自仲景用矾石硝石、治女劳黄胆方中变化而来。）主治略同白矾。一名皂矾。（以其可以染皂色、故名。）深青莹洁者良。 赤名绛矾。

　　能入血分。伐肝木。燥脾湿。（张三丰仙传方载伐木丸、苍术二斤、米泔浸、黄酒面曲四两炒、绛矾一斤、醋拌晒干、入瓶、火 为末、醋和丸、酒下、治木来克土、心腹中满、或黄肿如土色。）

　　卷十三金石部

　　硝石

　　辛苦微咸。大热毒烈。治伤冷霍乱吐利。心腹病痛。破积散坚。不宜轻服。又名火硝、焰硝。（得火则焰、故名、朴硝阴寒、属水下走、能荡涤积滞、硝石大热、属火上升、能破积散坚、 制礞石、则除积滞痰饮、盖礞石性寒而降、硝石性热而升、一升一降、一阴一阳、此制方之妙也。）以上卤石类。

　　卷十四水部

　　天水类 地水类

　　升阳。

　　甘平。宜煎中气不足、清阳不升之药。（虞抟医学正传云：其性始、是春初生发之气、古方妇人无子、立春日、夫妇各饮一杯、还房有孕、亦取其资始、发育万物之义也。）

　　卷十四水部

　　惊蛰春厘清明谷雨四节内水

　　升阳。

　　甘平。宜煎发散及补中益气药。并浸造诸风及脾胃虚弱诸丹丸。（自立春至谷雨水、轻清上行补中、而治阳气下陷诸证、最有益于脾胃、宜多贮之。

　　卷十四水部

　　小满水

　　有毒。坏豆麦桑叶。（蚕食之、多不熟。）造药、酿酒醋。一应食物。皆易败坏。人饮之亦生脾胃疾。咸雨。（小满节气前后、逢癸日有雨、为咸雨、其毒尤甚。）

　　卷十四水部

　　梅雨水

　　有毒。甚消伐。洗疮疥。灭瘢痕。入酱易熟。（藏器曰：江淮以南、地气卑湿、五月上旬连下旬尤甚、过此节以后、皆须曝书画、梅雨沾衣、便腐黑、浣垢如灰汁、有异他水、但以梅叶汤洗之、乃脱、时珍曰：梅雨或作霉雨、言其沾衣及物、皆生黑霉也、芒种后逢壬为入梅、小暑后逢壬为出梅、此湿热之气、郁遏熏蒸、酿为霏雨、人受其气则生病、物受其气则生霉、故此水不可以造酒醋。）

　　卷十四水部

　　重午日午时水

　　解毒杀虫。

　　宜造疟痢、疮疡、金疮、百虫、蛊毒诸丹丸。用此水煎杀祟药，其效尤神。

　　卷十四水部

　　神水

　　消积清热。

　　甘寒。治心腹积聚及虫病。和獭肝为丸服。又饮之。清热化痰。定惊安神。（金门记云：五月五日、午时有雨、急伐竹竿中、必有神水、沥取为药。以上三月水、大抵能助湿热、不宜贮之。）

　　卷十四水部

　　立秋处暑白露秋分四节内水

　　润肺。

　　宜煎整肃肺气之药。（湿热渐退、得秋金清肃下行之气、可多贮之。）

　　卷十四水部

　　寒露水

　　有毒，坏禾稻。（谚云：寒露雨、偷稻鬼。）人饮之。多致疾。与小满水同。

　　卷十四水部

　　霜降水

　　泻热。

　　感天地肃杀之气。惟阳气有余者。宜用此煎药。

　　卷十四水部

　　液雨水

　　杀虫消积。

　　宜煎杀虫消积之药。（立冬后十日为入液、至小雪为出液、得雨谓之液雨、亦曰药雨、百虫饮此皆伏蛰、至来春雷鸣起蛰、乃出也。）

　　卷十四水部

　　大雪冬至小寒大寒及腊日水

　　泻热。

　　宜浸造滋补五脏及痰火、积聚、虫毒诸丹丸。并煮酿药酒。与雪水同功。（时珍以贮水于二十四节气、因天地之气候相感、水之气味随之变迁、故以节气水入地水类、洛谓不然、毕竟天雨水、感天地之气候为尤准、今入天水类、庶可按时令而择用之尔。）

　　卷十四水部

　　明水

　　一名方诸水。补阴。

　　甘寒。主治明目。定心止渴。去小儿烦热。（时珍曰：明水者、取其清明纯洁、敬之至也、周礼司 氏、以夫燧取明火于日、鉴取明水于月、以供祭祀、魏伯阳参同契云：阳燧以取火、非日不生光、方诸非星月、安能得水浆、淮南子云：方诸见月、则津而为水、注者或以方诸为石、或以为大蚌、或以为五石炼成、皆非也、按考工记云：铜锡相半、谓之鉴燧之剂、是火为燧、水为鉴也、高堂隆云：阳燧一名阳符、取火于日、阴燧一名阴符、取水于月、并以金作之、谓之水火之镜、此说是矣、搜神记云：金锡之性一也、午月丙午日午时铸、为阳燧、子月壬子日子时铸、为阴燧。）

　　卷十四水部

　　露水

　　润肺解暑。

　　甘平。止消渴。宜煎润肺之药。秋露造酒最清洌。百花上露。令人好颜色。（霜杀物、露滋物、性随时异也、露能解暑、故白露降则处暑矣、疟必由暑、故治疟药、露一宿服。）

　　卷十四水部

　　霜

　　泻热。

　　甘寒。解酒热。治伤寒鼻塞。酒后诸热面赤。和蚌粉。敷暑月痱疮及腋下赤肿。立瘥。

　　（时珍曰：阴盛则露凝为霜、干象占云：天气下降而为露、清风薄之而成霜。）凡收霜、以鸡羽扫之瓶中。密封阴处。久而不坏。

　　卷十四水部

　　腊雪

　　止瘟泻热。

　　甘寒。治时行瘟疫。宜煎伤寒火 之药。抹痱良。腊雪密封阴处。数十年亦不坏。（冬至后第三戊为腊、腊雪大宜菜麦、又杀虫蝗、用水浸五谷种、则耐旱不生虫、洒几席间、则蝇自去、淹藏一切果食、不蛀蠹、岂非除虫蝗之验乎、春雪有虫、水亦易败、所以不用。

　　）

　　卷十四水部

　　冰

　　泻热。

　　甘寒。太阴之精。水极似土。变柔为刚。所谓物极反兼化也。伤寒阳毒。热甚昏迷者。

　　以一块置膻中。良。（两乳中间。）解烧酒毒。（藏器曰：盛夏食冰、与气候相反、冷热相激、却致诸疾也、食谱云：凡夏用冰、止可隐映饮食。令气凉耳、不可食之、虽当时暂快、久乃成疾也、宋徽宗食冰太过、病脾疾、国医不效、召杨介、进大理中丸、上曰：服之屡矣、介曰、疾因食冰、臣请以冰煎此药、是治受病之原也、果愈、若此可谓活机之士矣。）以上天水类。

　　卷十四水部

　　潦水

　　甘平。宜煎调脾胃，去湿热之药。（仲景治伤寒瘀热在里、身发黄、麻黄连轺赤小豆汤、煎用潦水者、取其味薄、不助湿气利热也。）降注雨水为潦。（韩愈时、潢潦无根源、朝灌夕已除。又淫雨为潦、反助湿热、不可用。）

　　卷十四水部

　　半天河水

　　甘微寒。治鬼疰狂邪恶毒。洗诸疮。主蛊毒。杀鬼精。恍惚妄语与饮之。勿令知之。槐树间者。主诸风。及恶疮风瘙疥痒。一名上池水。（此竹篱头水、及空树穴中水也、战国策云：长桑君饮扁鹊以上池之水、能洞见脏腑、注云：上池水、半天河水也。）

　　卷十四水部

　　流水

　　时珍曰：天下之水、灭火濡枯则同、至于性从地变、质与物迁、未尝同也。

　　千里水、东流水、甘烂水。（用流水以瓢扬万遍、故又名劳水。）甘平。主五劳七伤。肾虚脾弱。阳盛阴虚。目不能瞑。及霍乱吐利。伤寒后欲作奔豚。（藏器曰：千里水、东流水、皆堪荡涤邪秽、煎煮汤药、思邈曰：江水流泉远涉、顺势归海、不逆上流、用以治头、必归于下、故治五劳七伤羸弱之病、煎药宜以陈芦劳水、取其水不强、火不盛也、无江水则以千里东流水代之、如泾渭之类、时珍曰：劳水即扬泛水、仲景谓之甘烂水、用流水二斗、置大盆中、以杓高扬之、千万遍、有沸珠相逐、乃取煎药、盖水性本咸而体重、劳之则甘而轻、取其不助肾气而益脾胃也、医学正传云：甘烂水、甘温而性柔、故烹伤寒阴证等药用之、顺流水、性顺而下流、故治下焦腰膝之证、及通利大小便之药用之、急流水、湍上峻急之水、其性急速而下达、故通二便风痹之药用之、宗 曰：东流水取其性顺、疾速通膈下关也、张从正曰：昔有患小便闭者、众工不能治、令取长川急流之水煎前药、一饮立溲、水可不择乎。）逆流水。性逆而倒上。治中风卒厥。头风疟疾。咽喉诸病。宣吐痰饮。

　　卷十四水部

　　井泉水

　　补阴。

　　新汲者，疗病宜人。（若停污浊暖、非直无益、亦且损人。）解热闷烦渴。平旦第一汲。

　　为井华水。其功极广。凉能清热。甘可助阴。宜煎补阴药及气血痰火药。（凡井水有远从地脉来者为上、有从近处江湖渗来者次之、其城市沟渠污水杂入者成咸、用须煎滚、停一时、候咸澄乃用之、否则气味俱恶、不堪入药食茶酒也、雨后水浑、须擂入桃杏仁澄之。）

　　卷十四水部

　　醴泉

　　甘平。治心腹痛。疰忤鬼气邪秽之属。并就泉空腹饮之。又止消渴反胃霍乱。亦以新汲者为佳。一名甘泉。（时珍曰：醴、薄酒也、泉味如之、故名、出无常处、王者德至渊泉、时代升平、则醴泉出、可以养老、孙柔之瑞应图云：醴泉、井之精也、味甘如醴、流之所及、草木皆茂、饮之令人多寿、东观记云：光武中元元年、醴泉出、京师人饮之者、痼疾皆除。）

　　卷十四水部

　　玉井水

　　甘平。久服神仙。令人体润。毛发不白。（藏器曰：诸有玉处、山谷水泉皆是也、山有玉而草木润、身有玉而毛发黑、玉既重宝、水又灵长、故有延生之望、今人近山多寿者、岂非玉石津液之功乎、太华山有玉、水溜下土、人得服之、多长生。）

　　卷十四水部

　　乳穴水

　　甘温。久服肥健人。能食。体润不老。与钟乳同功。近乳穴处流出之泉也。（人多取水作饮酿酒、大有益、其水浓者、秤之重于他水、煎之上有盐花、此真乳液也。）

　　卷十四水部

　　温泉

　　一名温汤。

　　辛热微毒。治诸风筋骨挛缩。及肌皮顽痹。手足不遂。无眉发疥癣诸疾。在皮肤骨节者。

　　入浴。浴讫当大虚惫。可随病与药及饮食补养。非有病患。不宜轻入。（汪颖曰：庐山有温泉、方士往往教患疥癣风癞杨梅疮者、饱食入池久浴、得汗出乃止、旬日自愈也、藏器曰、下有硫黄、即令水热、犹有硫黄臭、硫黄主诸疮、故水亦宜、然当其热处、可 猪羊熟鸡子泉多作硫黄气、浴之则袭人肌肤、唯新安黄山是朱砂泉、春时水即微红色、可煮茗、长安骊山是矾石泉、不甚作气也、朱砂泉虽红而不热、当是雄黄尔、有砒石处亦有汤泉、浴之有毒。）

　　卷十四水部

　　阿井水

　　甘咸平。下膈疏痰止吐。阿井在兖州阳谷县。即古东阿县也。（笔谈云：古说济水伏流地中、今历卜凡发地下、皆是流水、东阿亦济水所经、其性趋下、清而且重、用搅浊水则清、故以青州范公泉、亦济水所注、其水用造白丸子、利膈化痰。）

　　卷十四水部

　　山岩泉水

　　甘平。治霍乱烦闷呕吐。腹空转筋。恐入腹。宜多服之。（名曰洗肠、勿令腹空、空则更服、人皆惧此、然尝试有效、但身冷力弱者、防致脏寒、当以意消息之。）此山岩土石间所出泉。流为溪涧者也。（尔雅云：水正出曰槛泉、悬出曰沃泉、反出曰泛泉、其泉源远清冷、或山有玉石美草木者为良、其山有黑土毒石恶草者、不可用、陆羽茶经曰：凡瀑涌漱湍之水、饮之令人有颈疾、汪颖曰：昔在浔阳、忽一日、城中马死数百、询之云：数日前雨、洗出山谷蛇虫之毒、马饮其水然也。）

　　卷十四水部

　　海水

　　咸微温。有小毒。煮浴。去风瘙癣。饮一合。吐下宿食颅胀。

　　卷十四水部

　　地浆

　　一名土浆。泻热解毒。

　　甘寒。治泄痢冷热、赤白。腹内热毒绞痛。解一切鱼肉、菜果、药物、诸菌毒。（菌音郡、生朽木及湿地上、亦名蕈、枫树上菌、食之令人笑不休、服此即解。）及虫蜞入腹。（误食马蝗蜞、入腹生子、用此下之。）中喝卒死者。（取道上热土围脐、令人尿其中、仍用热土大蒜等分捣末、去渣、灌之即活、卫生宝鉴云：中暑霍乱、乃暑热内伤、七情迷乱所致、阴气静则神藏、躁则消亡、非至阴之气不愈、坤为阴、地属阴、土曰静顺、地浆作于墙阴坎中、为阴中之阴、能泻阳中之阳也。）掘黄土地作坎，深三尺。以新汲水沃入搅浊。少顷。

　　取清用。（食黄颡鱼犯荆芥、能害人、服地浆解之。）

　　卷十四水部

　　百沸汤

　　宣、助阳气。

　　助阳气，行经络。（汪颖曰：热汤须百沸者佳、若半沸者、饮之反伤元气、作胀、宗曰：热汤能通经络、患风冷气痹人、以汤淋脚至膝上、浓覆取汗周身、然别有药、特假阳气而行尔、四时暴泻痢、四肢脐腹冷、坐深汤中、浸至腹上、频频作之、生阳诸药、无速于此、虚寒人始坐汤中必颤、仍常令人伺守之、张从正曰：凡伤风寒酒食、初起无药、便饮太和汤碗许、或酸齑汁亦可、以手揉肚、觉恍惚、再饮再揉、至无所容、探吐、汗出则已、时珍曰、仲景治心下痞、按之濡、关上脉浮、大黄黄连泻心汤、用麻沸汤煎之、取其气薄而泄虚热也患风疾数年、掘坑令坐坑内、解衣、以热汤淋之良久、以簟盖之、汗出而愈、此亦通经络之法也、时珍常推此意、治寒湿、加艾煎汤、治风虚、加五枝或五加煎汤淋洗、觉效更速也、 庵曰：感冒风寒、而以热汤澡浴、亦发散之一法、故内经亦有可汤熨可浴、及摩之浴之之文。备急方、治心腹卒胀痛欲死、煮热汤以渍手足、冷即易之。

　　）一名太和汤。一名麻沸汤。（蛇绕不解、以热汤淋之、即脱、忤恶卒死、铜瓦器盛热汤、隔衣熨其腹、冷即易。）

　　卷十四水部

　　生熟汤

　　一名阴阳水。宣、和阴阳。

　　调中消食。治霍乱吐泻。有神功。（时珍曰：上焦主纳、中焦腐化、下焦主出、三焦通利、阴阳调和、升降周流、则脏腑畅达、一失其道、二气淆乱、浊阴不降、清阳不升、故发为霍乱呕吐之病、饮此汤辄定者、分其阴阳、使得其平也、按霍乱有寒热二证、仓卒患此、脉候未审、慎勿轻投偏热偏寒之剂、曾见有服姜汤而立毙者、唯饮阴阳水为最稳、霍乱邪在上焦则吐、邪在下焦则泻、邪在中焦则吐泻交作、此湿霍乱证犹易治、唯心腹绞痛、不得吐泻、名干霍乱、俗名绞肠痧、其死甚速、古方用盐熬热、童便调服、极为得治、勿与谷食、即米饮下咽、亦死。）以新汲水、百沸汤合一盏。和匀。

　　卷十四水部

　　齑水

　　涌吐。

　　酸咸。吐痰饮宿食。酸苦涌泄为阴也。此乃作黄齑菜水也。

　　卷十四水部

　　甑气水

　　润利肌肤。

　　以器盛取。沐头长发。令黑润。朝朝用梳摩小儿头。久觉有益。（小儿诸疳遍身、或面上生疮、烂成孔臼、如大人杨梅疮、百药不效、用蒸糯米甑气水、扫疮上、不数日即愈。）

　　卷十四水部

　　铜壶滴漏水

　　通、能升能降。

　　性滑。上可至颠，下可至泉。宜煎四末之药。（说文曰：漏以铜壶受水、刻节、昼夜百刻、周礼周官曰：挈壶氏掌壶、以水火守之、分以日夜、及冬、则以火爨鼎水而沸之、而沃之、郑康成曰：冬水冻、故以火炊水沸以沃之、谓沃漏也、后汉张衡、漏水转浑天仪制曰：以铜为器、再叠差置、实以清水、下各开孔、以玉虬漏水入两壶、右为夜、左为昼、宋会要曰、漏刻之法、有水秤、以木为衡、衡上刻疏之、曰天河、其广长容水箭、箭有四、以木为之、长三尺有五寸、着时刻更点、纳于天河中、昼夜更用之、又曰：天圣八年、燕肃上莲花漏法、其制、琢石为四分之壶、剡木为四分之箭、以测十二辰、二十四气、四隅十干百刻、分布昼夜、成四十八箭、其箭一气一易、二十四气、各有昼夜、故四十八箭、又为水匮、置铜渴乌、引水、下注铜荷中、插石壶旁、铜荷承水、自荷茎中溜泻入壶、壶上当中为金莲花覆之、花心有窍容箭、下插箭首、与莲心平、渴乌漏下、水入壶一分、浮箭上涌一分、至于登刻盈时、皆如之。）以上地水类。

　　卷十五火土部

　　火类 土类

　　主治痈疽发背不起。瘀肉不腐。及阴疮瘰 。流注 疮顽疮。然火吹灭。（日炙二次。）未溃拔毒止痛。已溃补接阳气。去腐生肌。凡一切补药诸膏。宜此火煎之。但不可点艾伤肌。（震亨曰：火以畅达、拔引郁毒、此从治之法也、时珍曰：桑木能利关节、养津液、得火则拔引毒瓦斯、而祛逐风寒、所以能去腐生新也、抱朴子云：一切仙药、不得桑煎不服、桑乃箕星之精、能助药力、除风寒痹诸痛、久服、终身不患风疾故也。）

　　卷十五火土部

　　炭火

　　栎炭火、宜 炼一切金石药。 炭火、宜烹煎炙焙百药丸散。（时珍曰：烧木为炭、木久则腐、而炭入土不腐者、木有生性、炭无生性也、葬家用炭、能使虫蚁不入、竹木之根自回、亦缘其无生性尔。）

　　卷十五火土部

　　芦火竹火

　　宜煎一切滋补药。（时珍曰：凡服汤药、虽品物专精、修治如法、而煎药者卤莽造次、水火不良、火候失度、药亦无功。观夫茶味之美恶、饭味之甘 、皆系于水火烹饪之得失、故煎药须用小心老成人、以深罐密封、新水活火、先武后文、如法服之、未有不效者、火用陈芦枯竹、取其不强、不损药力也、桑柴火取其能助药力、 炭取其力慢、栎炭取其力紧、温养用糠及马屎牛屎者、取其暖、而能使药力匀遍也。）

　　卷十五火土部

　　灯火

　　治小儿惊风，昏迷搐搦窜视诸病。又治头风胀痛。视头额太阳络脉盛处。以灯心蘸麻油。

　　点灯淬之。良。外痔肿痛者。亦淬之。油能去风解毒。火能通经也。小儿初生。因冒寒气欲绝者。勿断脐。急烘絮包之。将胎衣烘热。用灯炷于脐下。往来燎之。暖气入腹内。气回自苏。

　　去风退赤甚妙。（时珍曰：凡灯惟胡麻油苏子油然者、能明目治病、其余诸油灯烟、皆能损目、亦不治病也。）

　　卷十五火土部

　　灯花

　　主治。敷金疮。止血生肉。小儿邪热在心。夜啼不止。以二三颗灯心调。抹乳吮之。（时珍曰：昔陆贾言灯花爆而百事喜、汉书艺文志有占灯花术、则灯花固灵物也、钱乙用治夜啼、其亦取此义乎、明宗室富顺王、一孙嗜灯花、但闻其气、即哭索不已、时珍诊之曰：此癖也、以杀虫治癖之药、丸服一料而愈。）

　　卷十五火土部

　　艾火

　　灸百病。若灸诸风冷疾。入石硫黄末少许。更妙。（凡灸艾火者、宜用阳燧火珠、承日取太阳真火、其次则用槐取火为良、若急卒难备、即用真麻油灯或蜡烛火、以艾茎烧点于炷艾、润灸疮、至愈不痛也、其戛金击石钻燧入木之火、皆不可用、邵雍皇极经世书云：火无体、因物以为体、金石之火、烈于草木之火是矣、入木者、松火难瘥、柏火伤神多汗、桑火伤肌肉、柘吐血、橘火伤营卫经络、榆火伤骨失志、竹火伤筋损目也、南齐书载、武帝时、有沙门从北齐 赤火来。其火赤于常火而小、云以疗疾、贵贱争取之、灸至七炷多验、吴兴杨道庆、虚疾二十年、灸之即瘥、咸称为圣火、诏禁之不止、不知此火何物之火也。）阳燧。（时珍曰：火镜也、以铜铸成、其面凹、摩热向日、以艾承之则得火、周礼司氏、以夫燧取明火于日、是矣。）火珠。（时珍曰：说文谓之火齐珠、汉书谓之玫瑰、音枚回、唐书云：东南海中、有罗剌国、出火齐珠、大者如鸡卵、状类水精、圆白、照数尺、日中以艾承之则得火、用灸艾、性不伤人、今占城国有之、名朝霞大火珠。）

　　卷十五火土部

　　神针火

　　通、祛风寒。

　　治心腹冷痛，风寒湿痹，附骨阴疽。凡在筋骨隐痛者。针之。火气直达痛所。甚效。（时珍曰：神针火者、五月五日取东引桃枝、削为木针如鸡子、长五六寸、干之、用时以绵纸三五层、衬于患处、将针蘸麻油点着、吹灭、乘热针之。）雷火神针。（熟靳艾叶末二两、乳香、没药、穿山甲、硫黄、草乌头、川乌头、桃树皮末各一钱、麝香五分、为末拌艾、以浓纸裁成条、铺药艾于内、紧卷如指大、长三四寸、收贮瓶内、埋地中、七日取出、用时于灯上点着、吹灭、隔纸十层、乘热针于患处、热气直入、其效更速、并忌冷水。）

　　卷十五火土部

　　火针

　　通、祛风。

　　治风寒筋急。挛引痹痛。或瘫缓不仁者。针下疾出。急按孔穴则疼止。不按则疼甚。症块结积冷病者。针下慢出。仍转动以发出污浊。痈疽发背。有脓无头者。针令脓溃。勿按孔穴。

　　凡用火针。太深则伤经络。太浅则不能去病。要在消息得中。针后发热恶寒。此为中病。凡面上及夏月。湿热在两脚时、皆不可用此。（时珍曰：素问云：病在筋、调之筋、燔针劫刺其下、及筋急者、病在骨、调之骨、淬针药熨之、又灵枢经、叙十二经筋所发诸痹痛、皆云治在燔针劫刺、以知为度、以痛为输、又云：经筋之病、寒则反折筋急、热则纵弛不收、阴痿不用淬刺者、淬寒急也、纵缓不收者、无用燔针、观此、则燔针乃为筋寒而急者设、以热治寒、正治之法也、而后世以针积块、亦假火气以散寒湿、而发出污浊也、或又以治痈疽者、则是以从治之法、溃泄其毒瓦斯也、而昧者以治伤寒热病、则非矣、张仲景云：太阳伤寒加温针、必发惊、营气微者、加烧针则血流不行、更发热而烦燥、太阳病下之、心下痞、表里俱虚、阴阳俱竭、复加烧针、胸烦、面色青黄、肤润者难治、此皆用针者、不知往哲设针之理、而谬用以致害人也、又凡肝虚目昏多泪、或风赤及生翳膜、顽浓成病、后生白膜、失明、或五脏虚劳、风热上冲于目、生翳、病宜熨烙之法、盖气血得温则宣流、得寒则凝涩故也、其法用平头针、如孔大小、烧赤、轻轻当翳中烙之、烙后翳破、即用除翳药敷点。）火针。素问谓之燔针、淬针。张仲景谓之烧针。川蜀人谓之煨针。（其法、麻油满盏、以灯草二七茎点灯、将针频涂麻油、灯上烧令通赤用之、不赤或冷、则不能去病、反损人也、其针须用火箸铁造之为佳、点穴墨记、差则无功。）

　　卷十五火土部

　　燧火

　　太古燧人氏。上观下察。钻木取火。教民烹饪。使无疾病。用心至深切矣。木为火母。

　　其性不燥。后世击石取火。其性燥烈。且今人多嗜烟酒。所以患燥火之证者甚多。（时珍曰：周官司 氏、掌行火之政、令四时变国火、以救时疾、季春出火、季秋纳火、民咸从之、盖人之资于火食者、疾病寿夭系焉、四时钻燧取新火、以为饮食之用、依岁气而使无亢不及、所以救民之时疾也、榆柳先百木而青、故春取之、其火色青、枣杏之木心赤、故夏取之、其火色赤、柞 之木理白、故秋取之、其火色白、槐檀之木心黑、故冬取之、其火色黑、桑柞之木肌黄、故季夏取之、其火色黄、天文大火之次、于星为心、季春龙见于辰而出火、于时为暑、季秋龙伏于戌而纳火、于时为寒、顺天道而百工之作息皆因之、以免水旱灾殃之流行也。）

　　卷十五火土部

　　阳火阴火

　　五行皆有阴阳。而火之阴阳为尤着。时珍曰。火者。有气而无质。其纲凡三。其目凡十有二。所谓三者。天火地火人火也。所谓十有二者。天之火四。地之火五。人之火三也。试申言之。天之阳火二。太阳、真火也。星精、飞火也。（赤物暾暾、降则有灾、俗呼火殃。）天之阴火二。龙火也。雷火也。（龙口有火光、霹雳之火、神火也、二火必阴云四合、大雨降注、乃见、若太阳一照、则龙潜雷伏、有人病火、属龙雷者、惟当益火之原、万不可用凉药。

　　）地之阳火三。钻木之火也。击石之火也。戛金之火也。地之阴火二。石油之火也。（昨梦录云：石脑油、出高丽东、日烘石热所出液也、惟真琉璃器可贮之、入水涓滴、烈焰遽发、余力入水、鱼鳖皆死、边人用以御敌。）水中之火也。（江湖河海、夜动有火、苏轼夜宿金山寺诗、江心似有炬火明、非鬼非神竟何物是也。）人之阳火二。君火也。相火也。人之阴火一。失位之火也。（内经云：君火以明、相火以位、肾中阳虚、则火不安其位而飞走、犹龙雷之火也。）合而言之。阳火七。阴火五。共十有二焉。诸阳火。遇草而 。得木而燔。可以湿伏。可以水灭。诸阴火。不焚草木而流金石。得湿愈焰。遇水益炽。以水折之。则光焰诣天。物穷方止。以火逐之。以灰扑之。则灼性自消。光焰自灭。故人之善反于身者。上体于天。而下验于物。则阳火阴火、正治从治之理。思过半矣。此外又有萧丘之寒火。（萧丘在南海中、上有自然之火、春生秋灭、生一种木、但小焦黑、出抱朴子外篇、又陆游云：火山军其地、锄耘深入、则有烈焰、不妨种植、亦寒火也。）泽中之阳焰。（状如火焰、起于水面、出王冰素问注。）野外之鬼磷。（其火色青、其状如炬、或聚或散、望之则有、就之则无、俗呼鬼火、或云：诸血之磷光也。）金银之精气。（凡金银宝玉、皆夜有火光。）此皆似火而不能焚物者也。至于樟脑（见香木部。）猾髓。（炮炙论曰：海中有兽、名曰猾、其髓入油中、油即沾水生火、不可救止、以酒喷之即灭、不可于屋下收、故曰水能生火、非猾髓而莫能、时珍曰：此兽之髓、水中生火、与樟脑相同、其功亦当与樟脑相似也、第人无识之者。）生。

　　（烧酒醇酒、得火气则自焚、油满百石、则火自生、油纸油衣油铁、得热蒸激、皆自生火。积米热蒸、麻皮热蒸、亦致生火。）南荒有厌火之民。（国近黑昆仑、人能食火炭。）食火之兽。（原化记云：祸斗状如犬而食火、粪复为火、能烧人屋。）西波斯国有鸟、形如驼、能飞不高、食草与肉、亦啖火、日行七百里、刘郁西域记云：富浪有大鸟驼、蹄高丈余、食火炭、卵大如升、郑晓云：洪武初、三佛国贡火鸡、大于鹤、长三四尺、颈足亦似鹤、锐嘴软红冠、毛色如青羊、足二指、利爪能伤人肠致死、食火炭。）火鸦蝙蝠。能食火烟。火龟火鼠。生于火地。（火龟火鼠、俱生炎地、西域记云：火鼠出西域、及南海火林山、有野火、春夏生、秋冬死、鼠产于中、甚大、其毛及草木之皮、皆可织布、污则烧之即洁、名火浣布。）此皆五行物理之常。而乍闻者目为怪异。盖未深诣乎此理故尔。蔡九峰止言木火、石火、雷火、虫火、磷火。似未尽该也。要之。火者内阴而外阳。主乎动者也。故凡动皆属火。以名而言。形气相生。配于五行。故谓之君。以位而言。生于虚无。守位禀命。因其动而可见。故谓之相。天主生物。故恒于动。

　　人有此生。亦恒于动。动者。皆相火之为也。是君相二火。天非此不能生物。人非此不能自生也。然而东垣以火为元气之贼。与元气不两立。一胜则一负。何哉。周子曰：神发知矣。

　　五性感物。而万事出。有知之后。五者之性。为物所感而动。即内经五火也。五性厥阳之火。与相火相煽。则妄动矣。火起于妄。变化莫测。煎熬真阴。阴虚则病。故曰相火。元气之贼。周子又曰。圣人定之。以中正仁义而主静。朱子曰：必使道心常为一身之主。而人心每又主之以静。则五火之动皆中节。相火惟有裨补造化。以为生生不息之运用尔。何贼之有。以上火类。

　　卷十五火土部

　　白垩

　　音恶。燥湿、温水脏。

　　甘温。治男子水脏冷。女子子宫冷。卒暴咳嗽。风赤烂眼。反胃泻痢。（诸土皆能胜湿补脾、而白垩能兼入气分。）痱子瘙痒。（为末敷之。） 疮不干。（ 研、生油调搽。）即白 土。

　　卷十五火土部

　　黄土

　　燥湿解毒。

　　甘平。治泄痢冷热赤白。腹内热毒绞结痛。下血。又解诸药毒。中肉毒。合口椒毒、野菌毒。（刘跋钱乙传云：元丰中、皇子仪国公、病螈 、国医未能治、长公主举乙入、进黄土汤而愈、神宗召见、问其故、对曰：以土胜水、水得其平、则风自退尔、夷坚志云：吴少师得疾、数月消瘦、每日饮食入咽、如万虫攒攻、且痒且痛、皆以为劳瘵、迎明医张锐诊之、锐令明旦勿食、遣卒诣十里外、取行路黄土至、以温酒二升搅之、投药百粒、饮之觉痛、几不堪、及登溷、下马蝗千余、其半已困死、吴亦惫甚、调理三日乃安、因言夏月出师、燥渴、饮涧水一杯、似有物入咽、遂得此病、锐曰：虫入食人脏、势必孳生、饥则聚咂精血、饱则散处脏腑、苟知杀之、而不能扫取、终无益也、是以请公枵腹以诱之、虫久不得土味、又喜酒、故乘饥毕集、一洗而空之、凡跌打损伤、及木石所伤、取净土五升、蒸热、以故布重裹、作二包、更互熨之、勿大热、恐破肉、痛止则已、虽瘀血凝积、气绝欲死者、亦活。

　　）张司空言。三尺以上曰粪。三尺以下曰土。凡用、当去上恶物。勿令入客水。（藏器曰：土气久触、令人面黄、掘土犯地脉、令人上气身肿、掘土犯神煞、令人生肿毒。）

　　卷十五火土部

　　伏龙肝

　　重、调中止血、燥湿消肿。

　　辛温。调中止血。去湿消肿。治咳逆反胃，吐衄崩带，尿血遗精，肠风痈肿。（醋调涂。）脐疮（研敷。）丹毒。（腊月猪脂或鸡子白调敷。）催生下胎。（子死腹中、水调三钱服。）功专去湿。无湿勿用。多年灶心黄土。（须用对釜脐下者。）

　　卷十五火土部

　　东壁土

　　甘温。治霍乱烦闷。泄痢温疟。疗下部疮。脱肛。小儿风脐。摩干湿二癣。隐居曰。此屋之东壁上土也。常先见日故尔。（藏器曰：东壁先得太阳烘炙、故治瘟疫、初出、少火之气壮、及当午、则壮火之气衰、故不用南壁而用东壁、时珍曰：昔一女、忽嗜河中污泥、日食数碗、玉田隐者、以壁间败土、调水饮之、遂愈、又凡脾胃湿多、吐泻霍乱者、以东壁土、新汲水搅化、澄清服之、即止、盖脾主土、喜燥而恶湿、故取太阴真火所照之土、引真火生发之气、补土而胜湿、则吐泻自止也、岭南方、治瘴疟、香椿散内用南壁土、近方治反胃呕吐用西壁土者、或取太阳离火所照之气、或取西方收敛之气、然皆不过借气补脾胃也。）

　　卷十五火土部

　　墨

　　辛温止血。（震亨曰：墨属金而有火、入药甚健、性又能止血。）生肌。飞丝尘芒入目。

　　浓磨点之。点鼻止衄。猪胆汁磨。涂诸痈肿。（醋磨亦可。）酒磨服。治胞胎不下。宗 曰。墨、松之烟也。世有以粟草灰伪为者。不可用。惟松烟墨。方可入药。陈久烟细者为佳。粗者不可用。

　　卷十五火土部

　　釜脐墨

　　一名釜煤。

　　辛温。治中恶蛊毒。吐血血晕。以酒或水温服二钱。亦涂金疮。止血生肌。消食积。舌肿喉痹口疮。阳毒发狂。（古方治伤寒、黑奴丸、用釜底墨、灶突墨、梁上尘三物、同合诸药为丸、其功用相近尔。）

　　卷十五火土部

　　百草霜

　　轻、止血消积。

　　辛温止血。（鼻衄者、水调涂之、红见黑则止、水克火也。）消积。治诸血病。伤寒阳毒发狂。疸膈疟痢。咽喉口舌白秃诸疮。（时珍曰：皆兼取火化、从治之法。）灶突上烟煤。（其质轻细、故谓之霜、魇寐卒死、水化吹鼻、白秃头疮、和猪脂涂之、诸疮以醋汤洗净、入腻粉少许、生油调涂、愈。）

　　卷十五火土部

　　梁上尘

　　一名乌龙尾、轻、止血消积。

　　辛苦微寒。治腹痛噎膈。中恶鼻衄。小儿软疮。消食积。止金疮血出。齿龈出血。时珍曰。

　　凡用倒挂尘。烧令烟尽。筛取末。入药。

　　卷十五火土部

　　碱

　　泻、磨积去垢。

　　辛苦涩温。消食磨积。去垢除痰。治反胃噎膈。点痣 疣赘。（与圹灰等分、用小麦秆灰汁、煎干为末、针刺挑破、水调点之、一日三上、即去、须新合乃效。）发面浣衣多用之。取蓼蒿之属。浸晒烧灰。以原水淋汁。每百斤入粉面二三斤。则凝定如石。

　　卷十五火土部

　　孩儿茶

　　泻热生津、涩、收湿。

　　苦涩微寒。清上膈热。化痰生津。止血收湿。定痛生肌。涂金疮口疮。（硼砂等分。）阴疳痔肿。出南番。以细茶末纳竹筒。埋土中。日久取出。捣汁熬成。块小润泽者上。大而枯者次之。以上土类。

　　卷十六禽兽部

　　原禽类 水禽类 林禽类 畜类 兽类 鼠类

　　大养肺阴、润化痰。

　　甘淡平。大养肺阴。化痰止嗽。补而能清。为调理虚损痨瘵之圣药。一切病之由于肺虚。

　　不能清肃下行者。用此皆可治之。开胃气。已劳痢。益小儿痘疹。（王世懋闽部疏云：燕窝菜、竟不辨是何物、漳海边已有之、燕飞渡海中、翮力倦则掷置海面、浮之若杯、身坐其中久之、复衔以飞、陈懋仁泉南杂记云：闽之远海近番处、有燕名金丝者、首尾似燕而甚小、毛如金丝、临卵育子时、群飞近沙汐泥有石处、啄蚕螺食之、有询海商闻之土番云：蚕螺背上肉、有两肋、如枫蚕丝、坚洁而白、食之可补虚损、已劳痢、故此燕食之、肉化而肋不化、并津液呕出、结为小窝、附石上、久之与小雏鼓翼而飞、海人依时拾之、故曰燕窝、而予近闻之漳人、殊为不然、燕窝国大海中、有高山、冬月群燕来巢其上、燕矢之浓、没人两膝、春取小鱼、累之窝中、人取之林中、窝毁子坠、倾复阑干、燕之雌雄、群然悲鸣、伤物特甚、呜呼、谁为群燕毁房哉、生命之苦、过火 刀割矣、苏长公谓虽八珍之美、投箸而不忍食、此物此志耶、周栎园闽小记云：余在漳南、询之海上人、皆云燕衔小鱼粘之于石、久而成窝、有乌白红三色、乌色品最下、红色最难得、能益小儿痘疹、白色能愈痰疾、广东新语云：崖州海中石岛、有玳瑁山、其洞穴皆燕所巢、燕大者如乌、啖鱼辄吐涎沫、以备冬月退毛之食、土人皮衣皮帽、秉炬探之、燕惊扑人、年老力弱、或致坠崖而死、故有多获者、有空手而还者、或谓海滨石上、有海粉积结如苔、燕啄食之、吐出为窝、累累岩壁之间、岛人俟其秋去、以修竿接铲取之、海粉性寒、而为燕所吞吐则暖、海粉味咸、而为燕所吞吐则甘、其形质尽化、故可以消痰开胃云：凡有乌白二色、红者难得、盖燕属火、红者尤其津液、一名燕蔬、香有龙涎、菜有燕窝、是皆补草木之不足者、故曰蔬、榆肉产于北、燕窝产于南、皆蔬也。）可入煎药。须用陈久者。色如糙米者最佳。燕窝脚。（色红紫、名血燕。）功用相仿。性重、能达下。微咸、能润下。治噎膈甚效。假燕窝、无边无毛。（或微有边毛、皆伪为之。）色白。（甚有白如银丝者。）

　　卷十六禽兽部

　　石燕

　　补阳益精。

　　甘温。壮阳益气。暖腰膝。添精髓。润皮肤。缩小便。御风寒岚瘴、温疫气。（孟诜曰：治法取石燕二七枚、和五味炒熟、以酒一斗、浸三日、每夜卧时饮一二盏、甚能补益、令人健力能食。）一名土燕。似蝙蝠。口方。食石乳汁。（广志云：燕有三种、此则土燕乳于岩穴者、孟诜曰：石燕在乳穴石洞中者、冬月采之、堪食、余月止可治病。）

　　卷十六禽兽部

　　夜明砂

　　一名天鼠矢。泻、散血明目。

　　辛寒。肝经血分药。活血消积。治目盲障翳。（加石决明猪肝煎、名决明夜灵散、治鸡盲眼。）疟魃。（音奇、小儿鬼。）惊疳。（蝙蝠及矢、并治惊疳疟痫、厥阴之病。）干血气痛。（经疏云：辛能散内外结气、寒能除血热气壅、明目之外、余皆可略、吴鹤皋医方考曰：古人每用虻虫水蛭治血积、以其善吮血尔、若天鼠矢、乃食蚁而化者也、当亦可以攻血积、本方称其下死胎、则其能攻血块也何疑。）同鳖甲烧烟。辟蚊。蝙蝠矢也。食蚊。砂皆蚊眼。故治目疾，淘净焙，恶白薇、白蔹。（小儿魃病、以红纱袋、盛夜明砂佩之。）

　　卷十六禽兽部

　　五灵脂

　　泻、行血、宣、止痛。

　　甘温纯阴。气味俱浓。入肝经血分。通利血脉。散血和血。血闭能通。（生用。）经多能止。

　　（炒用。）治血痹血积。血眼血痢。肠风崩中。诸血病。（图经云：血晕者、半炒半生、末服一钱。）心腹气血一切诸痛。除风杀虫。（诸痛属于木、诸虫生于风。）化痰消积。疗惊疳疟疝。蛇、蝎、蜈蚣伤。（五灵脂一两、雄黄五钱、酒调服、滓敷患处、治毒蛇咬伤。）血虚无瘀者忌用。（李仲南永类钤方曰：五灵脂治崩中、非正治之药、乃去风之剂、冲任经虚、被风袭伤营血、以致崩中暴下、与荆芥防风治崩、义同、方悟古人识见深远如此、时珍曰：此亦一说、但未及肝血虚滞、亦自生风之意、按冲为血海、任主胞胎、任脉通、冲脉盛、则月事以时下、无崩漏之患、且易有子。）北地鸟。名寒号虫矢也。（即 鸟、夜鸣求旦、夏月毛采五色我、冬月毛落、忍寒而号曰：得过且过、高士奇曰：月令、仲冬之月、不鸣、似与寒号之名未协。）色黑。气甚臊恶。糖心润泽者真。研末。酒飞。去砂石用。

　　行血宜生。止血宜炒。恶人参。（油调五灵脂末、涂风癞、良。）

　　卷十六禽兽部

　　雀

　　补阳益精。

　　甘温。壮阳气。（藏器曰：冬月食之、起阳道、令人有子。）益精髓。暖腰膝。缩小便。

　　治血崩带下。（宗 曰：正月以前、十月以后、宜食之、取其阴阳定静未泄也、故卵亦取第一番者、苏颂曰：今人取雀肉、和蛇床子熬膏、和药丸服、补下有效、谓之驿马丸、此法起于唐世、云明皇服之有验、总录治虚寒雀附丸、用肥雀肉三四十枚、同附子熬膏丸药、亦祖此意也。）不可同李及诸肝食。妊妇食之。令子多淫。凡阴虚火盛者勿食。服白术人忌之。俗呼老为黄雀。（八九月群飞田间、体绝肥、背有脂、如披绵、性味皆同、可以炙食、作 甚美、今人以之顿鸡蛋、肥而可口。）头血、治雀盲。（人黄昏时无所见、如雀目夜之。）

　　卷十六禽兽部

　　雀卵

　　补阳益精。

　　酸温。益精血。治男子阴痿不起。女子带下。便溺不利。除疝瘕。（陶宏景曰：雀利阴阳、故卵亦然、和天雄服之、令茎不衰、素问云：胸胁肢满者妨于食、病至则先闻腥臊臭、出清液、先唾血、四肢清、目眩、时时前后血、病名血枯、得之年少时、有所大脱血、若醉入房中、气竭肝伤、故月事衰少不来、治之以四乌 骨、一 茹、二物并合之、丸以雀卵、大如小豆、以五丸为后饭、饮以鲍鱼汁、利肠中及伤肝也、饮后药先为后饭、本草三药并不治血枯、而经法用之、是攻其所生所起尔、时珍曰：今人知雀卵能益男子阳虚、不知能治女子血枯、盖雀卵益精血尔。）

　　卷十六禽兽部

　　白丁香

　　消积。

　　苦温微毒。治疝瘕积胀 癖。及目翳弩肉。痈疽疮疖。咽噤齿龋。（时珍曰：雀食诸谷、皆易消化、故所治诸证、皆取其能消烂之义也。）阴人使雄。阳人使雌。腊月采得。去两畔附着者。钵中研细。以甘草水浸一宿。去水焙干用。（日华曰：凡鸟左翼掩右者是雄、其屎头尖挺直、雷 曰：凡使勿用雀儿粪、雀儿黄口、未经淫者也、其雀屎底坐尖在上是雄、两头圆者是雌、时珍曰：别录止用雄雀屎、雌雄分用则出自雷氏也。）

　　卷十六禽兽部

　　鸽

　　一名鹁鸽。解毒。

　　咸平。解诸药毒。及人马久患疥。治恶疮风癣。白癜 疡风。唯白色者入药。（凡鸟皆雄乘雌、鸽独雌乘雄、故其性最淫。）卵、解疮毒痘毒。屎名左盘龙。（时珍曰：野鸽者尤良、其屎皆左盘、故刘河间宣明方云然。）消腹中痞块，瘰 诸疮。疗破伤风，及阴毒垂死者。人马疥疮。炒研敷之。驴马和草饲之。消肿杀虫。（头疮白秃、鸽粉研末敷之、先以醋泔洗净。）

　　卷十六禽兽部

　　鸡

　　补虚温中。

　　甘温。属巽属木。（故动风。）补虚温中。（日华曰：黑雌鸡、补产后虚劳、马益卿曰：妊妇宜食牡鸡、取阳精之全于天也、崔行功纂要方曰：妇人产死、多是富贵扰攘、致产妇惊乱故尔、屏人静产、更烂煮牡鸡汁、煮粳米粥与食、自然无恙、鸡汁性滑而濡、不食其肉、恐难化也、龚云林医鉴曰：四五年老母鸡、取汤煮粥食、能固胎、孟诜曰：腹中水癖水肿、以黄雌鸡一只、如常治净、和赤小豆一升、同煮汁饮、日二夜一、时珍曰：黄者土也、雌者坤象、味甘归脾、气温益胃、故所治皆脾胃之病也、丹溪所谓鸡属土者、当指此鸡。）鸡冠居清高之分。其血乃精华所聚。雄而丹者属阳。故治中恶惊忤。（以热血沥口、涂面、吹鼻良。）本斜。用老者。取其阳气充足也。能食百虫。故治蜈蚣、蚯蚓、蜘蛛咬毒。鸡子、甘平镇心。安五脏。益气补血。清咽开音。（年深哮喘、鸡子略敲损、浸尿缸中三四日、煮食、姜汁竹沥汤送、能去风痰。）散热定惊。止嗽止痢。（醋煮食、治赤白久痢。）安胎利产。（胞衣不下、吞卵黄二三枚、解发刺喉、令吐即下。）多食令人滞闷。（今俗每产后即啖鸡卵、然必煮极老极熟、方易消化、若生而嫩、即易停滞。）哺鸡蛋壳、主伤寒劳复。研敷下疳。麻油调。搽痘毒。神效。卵中白皮、主久咳结气。（仙传外科云：一人偶含刀在口、割舌已垂、未断、一人用鸡子白皮袋之、掺止血药于舌根、血止、以蜡化蜜调冲和膏、敷鸡子白皮上、三日接住、乃去皮、只用蜜蜡勤敷、七日全安、若欲速效、以金疮药参治之、此用鸡子白皮无他、但取其柔软而薄、护舌而透药也。）鸡肫皮、（一名鸡内金、一名 、音皮鸱。）甘平性涩。鸡之脾也。能消水谷。除热止烦。通小肠、膀胱。治泻痢便数。遗溺溺血。崩带肠风。膈消反胃。小儿食疟。男用雌。女用雄。鸡屎白、微寒下气。

　　消积。通利大小便。内经用治蛊胀。合米炒。治米症。醋和。涂蚯蚓、蜈蚣咬毒。（雄鸡屎乃有白、腊月收之、白鸡乌骨者更良、素问作鸡矢醴、小儿紧唇、鸡矢白研末敷之、有涎易去、牙齿疼痛、鸡矢白烧末、绵裹咬患处、立瘥。）

　　卷十六禽兽部

　　乌骨鸡

　　补虚劳。

　　甘平。鸡属木。而骨黑者属水。得水木之精气。故能益肝肾。退热补虚。治虚劳消渴。

　　下痢噤口。（煮汁益胃。）带下崩中。肝肾血分之病。（鬼击卒死者、用乌鸡冠血沥口中、令咽、仍破此鸡拓心下、冷乃弃之道边、妙。）骨肉俱黑者良。舌黑者。骨肉俱黑。男用雌。女用雄。

　　女科有乌鸡丸。

　　卷十六禽兽部

　　雉

　　即野鸡。补气止痢。

　　酸甘微寒。补中益气力。止泄痢。治蚁 。以上原禽类。

　　卷十六禽兽部

　　白鹤血

　　补虚祛风。

　　咸平。益气力。补虚乏。去风益肺。（穆天子传云：天子至巨 、二氏献白鹤之血饮之、益人气力也。）骨。（酥炙、入滋补药。）

　　卷十六禽兽部

　　鹈鹕油

　　一名淘鹅油。通、资外敷。

　　咸温滑。涂痈肿。治风痹。透经络。通耳聋。（时珍曰：淘鹅油、性走、能引诸药透入病所、拔毒、故能治聋痹、肿毒诸病。）剥取其脂。熬化掠取。就以其嗉盛之。则不渗漏。他物即透走也。（可见其入骨透髓之功、然但资外敷、不入汤丸。）

　　卷十六禽兽部

　　鹅

　　甘温有毒。发风发疮。火熏者尤毒。鹅血、愈噎膈反胃。鹅卵、甘温。补中益气。多食发痼疾。

　　卷十六禽兽部

　　即鸭。补阴。

　　甘平微咸。入肺肾血分。补阴除热。止嗽利水。治热痢。化虚痰。鸭有数种。惟毛白而乌嘴凤头者。为虚劳圣药。白属西金。黑属北水。故葛可久治痨。有白凤膏。（时珍曰：治水利小便、宜用青头雄鸭、取水木生发之象、治虚劳热毒、宜用乌骨白鸭、取金水寒肃之象也。

　　）老者良。热血、解金银丹石砒霜诸毒。及中恶溺死者。涂蚯蚓咬疮。卵、甘寒咸。除心腹膈热。多食损人。（孟诜曰：多食发冷气、令人气短胸闷、小儿多食脚软、陈士良曰：生疮毒者食之、令恶肉突出、不可合鳖肉、李子、桑葚食。）头、通利小便。治水肿。脑、取涂冻疮良。

　　卷十六禽兽部

　　凫

　　即野鸭。补气。

　　甘凉。补中益气。（孟诜曰：九月以后、立春以前、即中食、大益病患、全胜家者、虽寒不动气。）平胃消食。治水肿及热毒风。疗恶疮疖。（孟诜曰：身上有诸小热疮、年久不愈者、但多食之、即痊。）杀脏腑一切虫。日华曰。不可合胡桃、木耳、豆豉食。

　　卷十六禽兽部

　　音甓梯、俗名油鸭。补气。

　　甘平。补中益气。一名刁鸭。似野鸭而小，苍白文。多脂。冬月取之。五味炙食。甚美。

　　膏、滴耳治聋。

　　卷十六禽兽部

　　鹭鸶

　　补气。

　　咸平。益脾补气，治虚瘦。一名白鹭。（时珍曰：鹭、水鸟也、林栖水食、群飞成序、洁白如雪、颈细脚青、顶有长毛十数茎如丝、炙食良。）以上水禽类。

　　卷十六禽兽部

　　斑鸠

　　补气。

　　甘平益气。助阴阳。明目愈噎。（范汪东阳方治目、有斑鸠丸、总录治目、有锦鸠丸、倪惟贤氏谓斑鸠补肾、故能明目、窃谓鸠能益气、则能明目。不独补肾已也。）性悫孝。而拙于为巢。血、热饮治蛊。

　　卷十六禽兽部

　　鹊

　　泻热通淋。

　　甘寒。消结热。治消渴。通淋去风。及大小肠涩。并四肢烦热。胸膈痰结。入药用雄。

　　（其翼左复右者是雄、又烧毛作屑、纳水中浮者是雄。）以上林禽类。

　　卷十六禽兽部

　　猪

　　肉、补肉。

　　水畜。咸寒。疗肾气虚竭。狂病久不愈。其味隽永。食之润肠胃。生精液。丰肌体。泽皮肤。其性阴寒。阳事弱者勿食。能生湿痰。易招风热。伤风寒及病初起人。尤为大忌。（其皮有毒、头肉尤甚、伤风寒忌之者、以其补肌固表、油腻缠粘、外邪不能解散也、病初愈忌之者、以肠胃久枯、难受肥浓浓味也。按猪肉生痰、惟风痰湿痰寒痰忌之、如老人燥痰干咳、正宜肥浓以滋润之、不可执泥也。）心血、用作补心药之向导。盖取以心归心。以血导血之意。肝、入肝。诸血药用为向导。（肝主藏血、延寿丹书云：猪临杀惊气入心、绝气归肝、皆不可多食、士材曰：肝大损人。雄猪肝同夜明砂作丸、治雀目、雀目者、夜不能视、湿痰及肝火盛也。自心血至脬、皆用作诸药引经。）肚、入胃健脾。肺、补肺。

　　治肺虚咳嗽。（咳血者、蘸薏仁末食。）肾、咸冷而通肾。治腰痛耳聋。（古今补腰肾药、用之颇多。）肠、入大肠。治肠风血痔。胆汁、苦入心。寒胜热。滑润燥。泻肝胆之火。明目疗疳。醋和灌谷道。治大便不通。（仲景治阳明证内无热者、便虽秘勿攻、故用胆汁外导之法、不欲以苦寒伤胃腑也、无己曰：仲景治厥逆无脉、用白通汤加猪胆汁、盖阳气大虚、阴气内胜、纯与阳药、恐阴气格拒不得入、故加猪胆汁、苦入心而通脉、寒补肝而和阴、不致格拒也、 庵曰：此亦热因寒用之义。）脑、治头风。损男子阳道。（脬、亦作胞。）治遗溺疝气。（卫生宝鉴云：一妓病转脬、小便不通、腹胀如鼓、一医令用猪脬吹胀、以翎管安上、插入尿孔、捻脬气吹入、即大尿而愈。）脂膏、润燥利肠。散风解毒。杀虫滑产。（蜡月炼净收用。）脊髓、补虚劳之脊痛。益骨髓以除蒸。蹄、煮汤通乳汁。（加通草一两、佳。）洗败疮。悬蹄甲、治寒热痰喘。痘疮入目。五痔肠痈。尾血、和龙脑香。治痘疮倒 。（能发之亦有用心血者。自蹄至此、皆用母猪。）猪肉。反乌梅、桔梗、黄连。（时珍曰：方有脏连丸、黄连猪肚丸、岂忌肉而不忌脏腑乎。打伤青肿、炙猪肉拓之。误吞铁钉、多食猪脂、令饱、自然裹出。）

　　卷十六禽兽部

　　狗

　　补虚寒。

　　酸而咸温。暖脾益胃。脾胃暖则腰肾受荫矣。补虚寒。助阳事。（两肾阴茎尤胜。）狗实。

　　（结成狗腹中者。）专攻翻胃。善理疔疽。屎中粟米、起痘治噎。屎中骨、治寒热小儿惊痫。

　　气壮多火。阳事易举者忌之。妊妇食之，令子无声。热病后食之、杀人。道家以犬为地厌。

　　忌食。黄犬益脾，黑犬补肾。他色者。不宜用也。反商陆。畏杏仁。恶蒜。

　　卷十六禽兽部

　　羊

　　补虚劳。

　　甘热属火。补虚劳。益气力。（仲景治虚羸蓐劳、有当归羊肉汤、凡形气痿弱者、俱宜食之。）壮阳道。开胃健力。通气发疮。羊食毒草。凡疮家及痼疾者。食之即发。宜忌之。青羊肝色青。补肝而明目。胆、苦寒。点风泪眼。赤障白翳。（腊月入蜜胆中、纸套笼住、悬檐下、待霜出、扫取点眼、又入蜜胆中蒸之、候干、研为膏、每含少许、或点之、名二百味草花膏、以羊食百草、蜂采百花也、时珍曰：肝开窍于目、胆汁减则目暗、目者、肝之外候、胆之精华也、故诸胆皆治目病。）肺、通肺气。止咳嗽。利小便。肾、益精助阳。 、（结成羊腹中者。）除翻胃。角、明目杀虫。血、主产后血晕闷绝。生饮一杯即活。

　　中金银丹石砒硫一切诸毒。生饮即解。乳、补肺肾。润胃脘大肠之燥。治反胃消渴。口疮舌肿。（含漱。）蜘蛛咬伤。（有浑身生丝者、饮之瘥。）胫骨入肾而补骨。烧灰擦牙良。（时珍曰羊头骨可以消铁、误吞铜铁者、胫骨灰三钱、米饮下。）肉肝。青羊良。（牡羊曰 、曰羝。）胆、青羯羊良。（去势曰羯。）乳白 羊良。（子曰羔、羔五月曰。）反半夏、菖蒲。忌铜器及醋。（损伤青肿、用新羊肉贴之、伤目青肿、羊肉煮熟熨之。）

　　补脾土。

　　甘温属土。安中补脾。益气止渴。（倒仓法、用牡黄牛肉二十斤、洗净煮为糜、滤去滓、熬成琥珀色、前一晚不食、次日、空腹坐密室取汁、每饮一钟、少时又饮、积数十钟、寒月温饮、如病在上则吐、在下则利、在中则吐而利、利后必渴、即饮己溺、以涤余垢、饥倦、先与米饮、二日与淡粥、次与浓粥软饭、将养一月、沉 悉除矣、须断房事半年、牛肉五年、色、肉胃、药液无形之物也、积聚既久、回薄肠胃曲折之处、岂铢两丸散所能窥犯乎、肉液充满流行、无处不到、如洪水泛涨、一切凝滞、皆顺流而去矣、此方传于西域异人、中年后、行一二次、亦却病养寿之一助也、王纶云：牛肉补中、非吐下药、借补为泻、因泻为补、亦奇方也。）乳、味甘微寒。润肠胃。解热毒。补虚劳。治反胃噎膈。（胃槁胃冷、脾不磨食、故气逆而成、气血不足其本也、日痰饮、曰瘀血、曰食积、其标也、胃槁者、滋血生津、胃冷者、温中调气、东垣曰：上焦吐者由乎气、治宜和中而降气、中焦吐者由乎积、治宜行气而消积、下焦吐者由乎寒、治宜温中而散寒、丹溪曰：反胃噎膈、大便燥结、宜牛羊乳、时时咽之、兼服四物汤为上策、不可服人乳、人乳有五味之毒、七情之火也、 庵曰：噎膈不通、服香燥药取快一时、破气而耗血、是速其死也、不如少服药、饮牛乳、加韭汁、或姜汁、或陈酒为佳、江南臬司、患噤口痢、粒米不进、郑奠一令服牛乳、久之亦瘥。）乳饼一名乳腐。力稍逊之。酥酷醍醐。皆牛羊乳所作。滋润滑泽。宜于血热枯燥之人。白水牛喉、治反胃吐食。肠结不通。（除两头、去脂膜、醋浸炙末、每服二钱、陈米饮下。）髓、（炼过用。）补中。填骨髓。久服增年。筋、补肝强筋。益气力。续绝伤。老病及自死之牛。服之损人。

　　卷十六禽兽部

　　牛黄

　　泻热利痰、凉惊。

　　甘凉清心解热。利痰凉惊。通窍辟邪。治中风入脏。惊痫口噤。（心热则火自生焰、肝热则木自生风、风火相搏、胶痰上壅、遂致中风不语、按中风、真中者少、类中者多、中脏者重、多滞九窍、中腑者轻、多着四肢、若外无六经形证、内无便溺阻隔、为中经络、为又轻、初宜顺气开痰、继宜养血活血、不宜颛用风药、大抵五脏皆有风、而犯肝者为多、肝属风木而主筋、肝病不能荣筋、故有舌强口噤、 斜瘫痪、不遂不仁等证、若口开为心绝、手撒为脾绝、眼合为肝绝、遗尿为肾绝、吐沫鼻鼾为肺绝、发直头摇、面赤如妆、汗缀如珠者、皆不治、或止见一证、犹有可治者。）小儿胎毒痰热诸病。发痘堕胎。东垣曰。牛黄入肝治筋。中风入脏者。用以入骨追风。若中腑中经者误用之。反引风入骨。如油入面。莫之能出。

　　（今世中风、有平素积虚、而一时骤脱者、景岳以非风名之、尤忌用此。）牛有黄。必多吼唤。以盆水承之。伺其吐出。迫喝即堕水。名生黄。如鸡子黄大。重叠可揭。（时珍曰：牛有病、在心肝胆之间凝结成黄、故还以治心肝胆之病、经疏云：牛食百草、其精华凝结成黄、犹人之有内丹、故能散火、消痰、解毒、为世神物、或云牛病乃生黄者、非也。）轻虚气香者良。（观此、则非病乃生黄矣。）杀死。角中得者。名角黄。心中者。名心黄。肝胆中者。

　　名肝胆黄。成块成粒。总不及生者。但磨指甲上。黄透指甲者为真。（骆驼黄易得、能乱真。）产陕西者最胜。广中者力薄。得牡丹、菖蒲良。人参为使。恶常山、地黄、龙胆、龙骨。

　　卷十六禽兽部

　　黄明胶

　　即牛皮胶。补阴。

　　甘平补阴。治诸血证及痈疽，润燥，通大便。（时珍曰：其性味平补、宜于虚热之人、陈自明曰：补虚用牛皮胶、去风用驴皮胶、经验方云：痈疽初起、酒顿黄明胶四两、服尽、毒不内攻、唐氏方、加川山甲四片、烧存性、用此方颇验、殊胜于蜡矾丸。）制作须精。今市中胶硬、牛皮胶生姜汁化开、调南星末涂上、烘物熨之、便毒初起、水胶溶化、涂之即散。）

　　卷十六禽兽部

　　阿胶

　　平补而润。

　　甘平。清肺养肝。滋肾补阴。止血去瘀。除风化痰。润燥定喘。利大小肠。治虚劳咳嗽。

　　肺痿吐脓。吐血衄血。血淋血痔。肠风下痢。（伤暑伏热成痢者、必用之、妊娠血痢尤宜。）腰酸骨痛。血痛血枯。经水不调。崩带胎动。（或妊娠下血、酒煎服。）及一切风病。（藏器曰、诸胶皆能疗风、补虚止泄、驴皮主风为最、宗 曰：用驴皮煎胶、取其发散皮肤之外、用乌者、取其属水、以制热则生风之义也。）痈疽肿毒。（士瀛曰：小儿惊风后、瞳神不正者、以阿胶倍人参服、最良、阿胶有神、人参益气也、按阿井乃济水伏流、其性趋下、用搅浊水则清、故治瘀浊及逆上之痰也。大抵补血与液、为肺大肠要药。）胃弱作呕吐。脾虚食不消者。均忌。用黑驴皮、阿井水煎成。以黑光带绿色。顿之易化。清而不腻并不臭者良。蛤粉炒。（化痰。）蒲黄沙。（止血。）酒化。水化。童便和用。得火良。山药为使。畏大黄。（月水不止、阿胶炒焦为末、酒服二钱、妊娠尿血、阿胶炒黄为末、食前、粥饮下二钱。）

　　卷十六禽兽部

　　驴溺

　　泻、杀虫。

　　辛寒。杀虫。治反胃噎膈。（须热饮之、张文仲随身备急方云：昔患反胃、奉敕调治、竟不能疗、一卫士云：服驴尿极验、遂服二合、只吐一半、再服二合、食粥便定、宫中患反胃者五六人同服之、俱瘥。）肉、甘凉。补血益气。治远年劳损。煮汁空心饮。疗痔引虫。（白玷风、用驴尿姜汁等分、和匀频洗、妙。）

　　卷十六禽兽部

　　白马溺

　　泻、杀虫消症。

　　辛寒。杀虫破症积。治反胃。（祖台之志怪云：昔有人与奴、皆患心腹痛病、奴死、剖之得一鳖、尚活、以诸药投口中、不死、有人乘白马观之、马溺堕鳖而鳖缩、遂以灌之、即化成水、主乃服马溺而愈、反胃亦有因虫积者、故亦治之。）马肉、辛苦冷。有毒。不宜食。煮汁洗头疮、白秃良。以上畜类。

　　卷十六禽兽部

　　虎骨

　　宣、去风健骨。

　　辛温。属金而制木。故啸则风生。追风健骨。定痛辟邪。治风痹拘挛疼痛。惊悸颠痫。

　　犬咬骨哽。（为末、水服、犬咬敷患处。）以头骨胫骨良。（虎虽死、犹立不仆、其气力尽在前胫、时珍曰：凡辟邪疰、治惊痫、瘟疟、头风、当用头骨、治手足风、当用胫骨、治腰脊风、当用脊骨、各从其类也。）肚、治反胃。（取生者、存滓秽、勿洗、新瓦固 存性、为末、入平胃散一两、每服三钱、按、虎肚丸宜于食膈、若寒膈气膈血膈痰膈、恐难见功。）睛、为散。竹沥下。治小儿惊痫夜啼。爪、主辟邪杀鬼。肉、酸平。益气力。止多唾。疗恶心欲呕。治疟。辟三十六种精魅。入山。虎见畏之。

　　卷十六禽兽部

　　象皮

　　外用、敛金疮、长肌肉。

　　象肉壅肿。以刀刺之。半日即合。治金疮不合者。用其皮灰。亦可熬膏入散。为合金疮之要药。长肌肉之神丹。（烧灰、和油敷下疳、神效。）

　　卷十六禽兽部

　　犀角

　　泻心胃大热。

　　苦酸咸寒。凉心泻肝。清胃中大热。祛风利痰。辟邪解毒。治伤寒时疫。发黄发斑。（伤寒下早、热乘虚入胃则发斑、下迟、热留胃中、亦发斑。）吐血下血。畜血发狂。痘疮黑陷。

　　消痈化脓。定惊明目。（时珍曰：五脏六腑皆禀气于胃、风邪热毒必先干之、饮食药物必先入胃、角、犀之精华所聚、足阳明胃药也、故能入阳明、解一切毒、疗一切血、及惊狂斑痘之证、抱朴子云：犀食百草之毒及棘、故能解毒、饮食有毒、以角搅之、则生白沫、段公路北户录云：凡中毒箭、以犀角刺疮中、立愈。）大寒之性。非大热者。不敢轻服。妊妇服之。能消胎气。乌而光润者良。角尖尤胜。（鹿取茸、犀取尖、其精气尽在是也。）现成器物。

　　多剂。磨汁用。入丸散。锉细。纸裹纳怀中。待热捣之。立碎。（欧阳修归田录云：人气粉犀。）升麻为使。忌盐。（热利下鲜血、犀角地榆生地等分、为末、蜜丸弹子大、每服一丸、水一盏、煎半盏、去滓温服。）

　　卷十六禽兽部

　　熊胆

　　泻热。

　　苦寒。凉心平肝明目。杀虫。治惊痫五痔。（涂之取瘥。）实热则宜。虚家当戒。通明者佳。

　　（性善辟尘、扑尘水上、投胆米许、即开。）肉、补虚羸；掌，御风寒。又益气力。

　　卷十六禽兽部

　　羚羊角

　　泻心肝火。

　　苦咸寒。羊属火。而羚羊属木。入足厥阴。（肝。）手太阴、少阴经。（肺、心。）目为肝窍。

　　清肝。故明目去障。肝主风。其合在筋。祛风舒筋。故治惊痫搐搦。骨痛筋挛。肝藏魂。心主神明。泻心肝邪热。故治狂越僻谬。梦魇惊骇。肝主血。散血。故治瘀滞恶血。血痢肿毒。相火寄于肝胆。在志为怒。（经曰：大怒则形气绝、而血菀于上。）下气降火。故治伤寒伏热。烦满气逆。食噎不通。羚之性灵。而精在角。故又辟邪而解诸毒。（今痘科多用以清肝火。）性寒。能伐生生之气。无火热勿用。出西地。似羊而大。角有节。最坚劲。能碎金刚石与貘骨。（貘音麦、能食铁。）夜宿防患。以角挂树而栖。（角有挂纹者真、一边有节而疏、乃山驴山羊、非羚也。）明亮而尖不黑者良。多两角。一角者更胜。锉研极细。或磨用。

　　卷十六禽兽部

　　鹿茸

　　大补阳、添精血。

　　甘咸温。添精补髓。暖肾助阳。健骨生齿。治腰肾虚冷。四肢酸痛。头眩眼黑。一切虚损劳伤。小儿痘疮干回。（同人参用、妙。）鹿角初生。长二三寸。分歧如鞍。红如玛瑙。破之如朽木者良。（太嫩者血气未足、无力。）酥涂。灼去毛。微炙。（不涂酥、则伤茸。）亦有酒炙者、不可嗅之。有虫恐入鼻颡。（猎人得鹿、絷之取茸、然后毙鹿、以血未散也、最难得不破未出血者。）

　　卷十六禽兽部

　　鹿角

　　咸温。生用则散热。行血消肿。（醋磨、涂肿毒、为末、酒服、治折伤、医余曰：有疮赤肿而痛、用凉药久不愈者、却当用温药、如鹿角灰、发灰、乳香之类、此阴阳暑寒往来之理也、辟邪。治梦与鬼交。（酒服一撮、鬼精即出、能逐阴中邪气、恶血。）熬膏炼霜。则专滋补。益肾生精血。强骨壮腰膝。（笔谈云：凡含血之物、血易长、筋次之、骨最难长、故人二十岁、骨髓方坚、麋鹿角、无两月、长到二十余片、凡骨之长、无速于此、草木亦不及之、头为诸阳之会、钟于茸角、岂与凡血比哉、时珍曰：鹿乃仙兽、纯阳多寿、能通督脉、又食良草、故其角肉食之有益、鹿一名斑龙、西蜀道士常货斑龙丸、歌曰：尾闾不禁沧海竭、九转顶上珠、能补玉堂关下穴、盖用鹿角胶与霜也。）鹿 、鹿相交之精也。设法取之。大补虚劳。鹿筋、主劳损续绝。鹿肉、甘温补中。强五脏。通脉。益气力。

　　按上焦有痰热。胃家有火。吐血属阴衰火盛者。俱忌。造胶霜法。取新角。寸截。河水浸七日。刮净。桑火煮七日。入醋少许。取角。捣成霜。用其汁。加无灰酒熬成胶用。畏大黄。（乳发初起、不治杀人、鹿角磨浓汁涂之、并令人 去黄水、随手即散、神效。）

　　卷十六禽兽部

　　麋茸麋角

　　功用与鹿相仿。而温性差减。（熊氏礼记疏云：鹿是山兽、属阳、性淫而游山、夏至得阴气而解角、从阳退之象、麋是泽兽、属阴、性淫而游泽、冬至得阳气而解角、从阴退之象也、苏东坡良方云：补阳以鹿角为胜、补阴以麋角为胜、时珍曰：鹿补右肾精气、麋补左肾血液。）鹿角坚而麋角松。鹿角小而麋角大。鹿角单而麋角双。皮作靴袜。除香港脚。

　　卷十六禽兽部

　　麝香

　　宣、通窍。

　　辛温香窜。开经络。通诸窍。透肌骨。治卒中诸风。诸气诸血诸痛。痰厥惊痫。（严用和济生方云：中风不醒者、以麝香清油灌之、先通其关、唐德宗贞元广利方、中恶客忤垂死、麝香一钱、醋和灌之。）症瘕瘴疟。鼻塞耳聋。目翳阴冷。辟邪解毒。杀虫堕胎。坏果败酒。

　　治果积酒积。（东垣曰：麝香入脾治肉、牛黄入肝治筋、冰片入肾治骨。）走窜飞扬。内透骨髓。外彻皮毛。东垣云。搜骨髓之风。若在肌肉者。误用之反引风入骨。丹溪云。五脏之风。忌用麝香以泻卫气。故证属虚者。既勿施用。必不得已。亦宜少用。劳怯人及孕妇。不宜佩带。研用。凡使用当门子。尤妙。忌蒜。不可近鼻。防虫入脑。（麝见人捕之、则自剔出其香聚处、草木皆黄、市人或搀荔枝核伪之。）

　　卷十六禽兽部

　　猫胞

　　甘酸温。治反胃吐食。（烧灰、入朱砂末少许、压舌下、甚效。）尿。（以姜或蒜擦牙鼻、或生葱 鼻中、即遗出。）治蜓蚰诸虫入耳。滴入即出。肉、治劳疰鼠 蛊毒。涎、治瘰 。（刺破涂之。）

　　卷十六禽兽部

　　猪獾

　　古名 、音端。

　　甘酸平。长肌肉。（瘦人和五味煮食、宗 曰：野兽中、惟 肉最甘美、益瘦人。）治上气虚乏。咳逆劳热。（和五味煮食。）水胀久不瘥。（垂死者、作羹食之、下水大效、圣惠用粳米热。下痢赤白久不瘥。（煮肉露一宿、空腹和酱食、一顿即瘥。）

　　卷十六禽兽部

　　狗獾

　　一名天狗。

　　甘酸平。补中益气。宜人。小儿疳瘦。杀蛔虫。宜啖之。功与 同。

　　卷十六禽兽部

　　兔屎

　　一名明月砂。宣、明目杀虫。

　　辛平。杀虫明目。治劳瘵五疳，痘后生翳。（时珍曰：能解毒杀虫、故治目疾、疳劳疮痔方中、往往用之、沈存中良方云：江阴万融病劳、四体如焚、寒热烦躁、夜梦人腹拥一月光明、使人心骨皆寒、及寐、而孙元规使人遗药、服之遂平、扣之、即明月丹也、乃悟所梦、明月丹治劳瘵追虫、用兔屎四十九粒、为末、 砂如兔屎大四十九粒、为末、生蜜丸、梧子大、月望前、以水浸甘草一夜、五更初取汁、送下七丸、有虫下、急钳入油锅内煎杀、三日不下、再服。）肝、泻肝热。故能明目。肉、凉血。解热毒。利大肠。妊妇忌之。（滑胎。）脑、涂冻疮。

　　卷十六禽兽部

　　獭肝

　　杀虫、治传尸劳。

　　甘咸而温。止嗽杀虫。治传尸鬼疰有神功。（葛洪云：尸疰、鬼疰、使人寒热、沉沉默默、不知病之所苦、而无处不恶、积月累年、 至死、死后传人、乃至灭门、唯用獭肝阴干为末、水服二钱、每日三服、以瘥为度、鹤皋曰：獭阴物、昼伏夜出、故治鬼疰。）肉、甘咸寒。治骨蒸热劳。血脉不行。营卫虚满。及女子经络不通。血热。大小肠秘。疗疫气温病。

　　及牛马时行病。不宜多食。消男子阳气。

　　卷十六禽兽部

　　腽肭脐

　　一名海马肾。补阳固精。

　　咸热。治阴痿精寒。鬼交尸疰。（固精壮阳、是其本功、鬼交尸疰、盖阳虚而阴邪侵之、阳壮则阴邪自辟尔。）阳事易举。骨蒸劳嗽者。忌用。两重薄皮裹丸核。皮上有肉黄毛。一穴三茎。收之器中。年年湿润如新。或置睡犬头上。惊狂跳跃者。真也。用酒浸一日。纸裹炙香。锉捣。或于银器中。以酒煎熟合药。（以汉椒樟脑同收、则不坏。局方有腽肭脐丸、精不足者、补之以味也、治虚损、亦可同糯米法面酿酒服。）以上兽类。

　　卷十六禽兽部

　　鼠矢

　　宣、调阴阳。

　　甘微寒。治伤寒劳复发热。男子阴易腹痛。（妇人伤寒初愈、即与交接、毒中男人、名阴易、若女人与伤寒男子交者、名阳易、活人有鼠矢汤。）两头尖者。为雄鼠矢。胆、明目。汁滴耳中。治老聋。肉、治儿疳鼠 。（河间曰：鼠性善穿而治疮 、因其性为用也。）蛇骨刺人。（痛甚、用死鼠烧灰敷之。）

　　卷十六禽兽部

　　皮

　　古作汇、俗名刺 。泻凉血。

　　苦平。治胃逆。（宗 曰：开胃气有功、其字从虫从胃、深有理焉。）肠风泻血五痔。（烧末、油调敷、水服亦佳。）阴肿。 黑存性。肉、甘平理胃气。治反胃。令人能食。煮汁饮。

　　又主 。脂、滴耳治聋。胆、点痘后风眼。似鼠而圆大。褐色攒毛。外刺如栗房。以上鼠类。

　　卷十七虫鱼鳞介部

　　化生类卵生类等

　　古名桑蠹虫、又名桑蝎。宣、祛风。

　　甘温有毒。（时珍曰：蝎化天牛有毒、蛴螬化蝉无毒、又可见蛴螬与蝎之性味良恶也。）祛风治障翳瘀肿。小儿惊风。口疮风疳。妇人崩中漏下赤白。堕胎下血。产后下痢。今人多用以发痘。（景岳曰：桑虫、亦名桑蚕、不知创自何人、用以发痘、予尝遍考本草及痘证诸书、俱所不载、及审其质性、不过为阴寒湿毒之虫尔、惟其有毒、所以亦能发痘、惟其寒湿、所以最能败脾、顾发痘不从气血、而从毒药、此与揠苗者何异、矧其淫毒侵脾、弱稚何堪、故每见多服桑虫者、毒发则唇肤俱裂、脾败则泄泻不止、人但见痘证之死、而不知其败在虫毒也、前之既覆、后可鉴矣、其奈蒙蒙者、率犹长夜之不醒何、予欲呼之、用斯代柝、而并咎夫作俑者之可恨、洛按、桑虫能祛风而走窜经络、其性大约与穿山甲相近、故均能元气为毒所伤、今人治痘无不用之、其为害不知若干人矣、吾盐冯楚瞻、有锦囊秘录、其书庞杂浅鄙、全无足取、内有云：大桑虫、有人参之功、噫、此黄口小儿之言也、何物匪才、敢无知妄作耶。桑虫、即桑蠹虫、别录、日华、蜀本、藏器、时珍、俱所收载、何景岳以为不载耶、但并未言其治痘、痘证诸书、从未有用之者。）虫矢、功用略同。俱烧存性研末。酒调。（按牛虱啖血、例比虻虫、尤非痘家所宜、而世习用之、伤人多矣。）

　　卷十七虫鱼鳞介部

　　蝉蜕

　　轻、散风热。

　　土木余气所化。吸风饮露。其气清虚。而味甘寒。故除风热。其体轻浮。故发痘疹。其性善蜕。故退目翳。催生下胞。其蜕为壳。故治皮肤疮疡瘾疹。（与薄荷等分、为末、酒调服。）其声清亮。故治中风失音。又昼鸣夜息。故止小儿夜啼。蚱蝉、治小儿惊痫夜啼。杀疳去热。出胎下胞。（时珍曰：治皮肤疮疡风热、当用蝉蜕、治脏腑经络、当用蝉身、各从其类也。）蝉类甚多。惟大而色黑者入药。洗去泥土翅足。浆水煮。晒干。（痘后目翳、羊肝汤、下蜕末一钱。）

　　卷十七虫鱼鳞介部

　　蝼蛄

　　通、行水。

　　咸寒有毒。通便而二阴皆利。逐水而十种俱平。贴瘰 颇效。化骨哽殊灵。（隐居曰：自腰以前甚涩、能止二便、自腰以后甚利、能通二便。）治水甚效，但其性急，虚人戒之。去翅足炒。

　　卷十七虫鱼鳞介部

　　虫

　　一名地鳖虫。泻、破血。

　　咸寒有毒。去血积。搜剔极周。主折伤。补接至妙。煎含而木舌冰消。水服而乳浆立至。

　　（仲景有大黄 虫丸、以其有攻坚下血之功也。）虚人有瘀。斟酌用之。畏皂荚。菖蒲。

　　卷十七虫鱼鳞介部

　　虻虫

　　一名蜚虫。泻、破血。

　　苦寒有毒。攻血遍行经络。堕胎只在须臾。（青色入肝、专啖牛马之血、仲景用以逐血、因其性而取用者也。）非气足之人。实有畜血者。勿轻与。去足翅炒。恶麻黄。以上化生类。

　　卷十七虫鱼鳞介部

　　蜂蜜

　　俗名蜂糖、生岩石者、名岩蜜、亦名石蜜。补中、润燥滑肠。

　　采百花之精英。合露气以酿成。生性凉。能清热。熟性温。能补中。甘而和。故能解毒。

　　柔而滑。故能润燥。甘缓可以去急。故止心腹肌肉疮疡诸痛。甘缓可以和中。故能调营卫。通三焦。安五脏。和百药。而与甘草同功。止嗽治痢。（解毒润肠、最治痢疾、用姜汁和服、甚佳。）明目悦颜。同薤白捣。涂汤火伤。煎炼成胶。通大便秘。（乘热纳谷道中、名蜜煎导。）大肠虚滑者。虽熟蜜亦在禁例。酸者食之。令人心烦。同葱食害人。食蜜饮后。不可食。令人暴亡。白如膏者良。（汪颖曰：蜜以花为主、闽广蜜热、川蜜温、西蜜凉、安宣州有黄连蜜、味小苦、点目热、良、西京有梨花蜜、色白如脂。）用银石器。每蜜一斤。入水四两。桑火慢熬。掠去浮沫。至滴水成珠用。黄蜡、甘淡而涩。微温。止痛生肌。疗下痢。

　　（蜜质柔性润、故滑肠胃、蜡质坚性涩、故止泻痢。）续绝伤。（蜜与蜡、皆蜂所酿成、而蜜味至甘、蜡味至淡、故今人言无味者、谓之嚼蜡。）

　　卷十七虫鱼鳞介部

　　露蜂房

　　宣、解毒杀虫。

　　甘平有毒。治惊痫螈 。附骨痈疽。根在脏腑。（和蛇蜕乱发烧灰、酒服、按附骨疽不破、附骨成脓、故名、不知者误作贼风治、附骨疽痛处发热、四体乍热乍寒、小便赤、大便秘而无汗、泻热发散则消、贼风痛处不热、亦不发寒热、觉身冷、欲得热熨则小宽、宜风药治之。）涂瘰 成 。（炙研、猪脂和涂。）止风虫牙痛。（煎水含漱、时珍曰：阳明药也、取其以毒攻毒、兼杀虫之功尔。）敷小儿重舌。（烧灰、酒和、敷舌下、日数次。）其用以毒攻毒。

　　痈疽溃后禁之。取露天树上者。（洗疮煎用、治痈肿、醋调涂。）

　　卷十七虫鱼鳞介部

　　虫白蜡

　　生肌长肉。

　　甘温。生肌止血，定痛补虚，续筋接骨。（丹溪曰：白蜡属金、受收敛坚强之气、为外科要药、与合欢皮同入长肌肉膏中用之、神效。）虫食冬青树汁。久而化为白脂。粘敷树枝。至秋刮取。以水煮溶。滤置冷水中。则凝聚成块。（人以和油浇烛、大胜蜜蜡。唐宋以前、浇烛入药所用白蜡、皆蜜白蜡也、此虫白蜡、则自元以来人知之、今则为日用物矣。头上秃疮、白蜡频涂、勿令日晒、久则自然生发。）

　　卷十七虫鱼鳞介部

　　五倍子

　　一名文蛤。涩、敛肺。

　　酸涩能敛肺。咸寒能降火。生津化痰。止嗽止血。敛汗。（郑赞寰曰：焙研极细、以自己漱口水、调敷脐上、治盗汗如神。）解酒。疗消渴泄痢。疮癣五痔。下血脱肛。脓水湿烂。子肠坠下。散热毒。消目肿。（煎水洗之。）敛疮口。（热散疮口自敛。）其色黑。能染须。（丹溪曰：倍子属金与水、噙之、善收顽痰、解热毒、黄昏咳嗽、乃火浮入肺、不宜用凉药、宜五味五倍、敛而降之、娄全善医学纲目云：王元 虚而滑精、屡与加味四物汤、吞河间秘真丸、及真珠粉丸、不止、后用五倍子一两、茯苓二两、丸服、遂愈、此则倍子敛涩之功、敏于龙骨蛤粉也、 庵曰：凡用秘涩药、能通而后能秘、此方用茯苓、倍于五倍、一泻一收、是以能尽其妙也。）嗽由外感。泻非虚脱者。禁用。生盐肤木上。乃小虫食汗。遗种结球于叶间。（故主治之证、与盐肤子叶同功。）壳轻脆而中虚。可以染皂。或生或炒。捣末用。（粪后下血、五倍子末、艾汤调服一钱、妇人阴血、因交接伤动者、以末掺之。）百药煎。功与五倍子不异。但经造酿。其体轻虚。其性浮收。且味带余甘。治上焦心肺。咳嗽痰饮热渴诸病。含噙尤为相宜。用五倍子为粗末。每一斤以真茶一两。煎浓汁。入酵糟四两。擂烂拌和。器盛置糠缸中罨之。待发起如发面状。即成矣。捏作饼丸。晒干。（风热牙痛、百煎泡汤、噙漱。）

　　卷十七虫鱼鳞介部

　　桑螵蛸

　　补肾。

　　甘咸平。入肝肾命门。益精气而固肾。治虚损阴痿。梦遗白浊。血崩腰痛。伤中疝瘕。

　　（肝肾不足。）通五淋。缩小便。（能通故能缩、肾与膀胱相表里、肾得所养、气化则能出、肾气既固、则水道安常、故又能缩也、寇宗 治便数、有桑螵蛸散、桑螵蛸、茯神、远志、菖蒲、人参、当归、龙骨、鳖甲等分为末、卧时、人参汤下二钱、能补心安神、亦治健忘。）炙饲小儿。止夜尿。螳螂卵也。须用桑树上者。（一生九十九子、用一枚、即伤百命、仁人君子闻之、且当惨然、况忍食乎。房长寸许、有子如蛆、芒种后齐出、故月令、仲夏螳螂生也、如用他树者、以桑皮佐之、桑皮善行水、能引达肾经。）炙黄。或醋煮。汤泡煨用。或蒸透再焙。畏旋复花。螳螂能出箭簇。（螳螂一个、巴豆半个、研敷伤处、微痒且忍、极痒乃撼拔之、以黄连贯众汤洗、锻石敷之、杨氏方用螳螂出簇后、敷生肌散。）又治惊风。（古方治风、多用螵蛸、螳螂治风、同一理也。）

　　卷十七虫鱼鳞介部

　　白僵蚕

　　轻、宣、去风化痰。

　　咸辛平。僵而不腐。得清化之气。故能治风化痰。散结行经。（蚕病风则僵、故因以治风、能散相火逆结之痰。）其气味俱薄。轻浮而升。入肺肝胃三经。治中风失音。头风齿痛。喉痹咽肿。（炒为末、姜汤调下一钱、当吐出顽痰。）丹毒瘙痒。（皆风热为病。）瘰 结核。痰疟血病。崩中带下。（风热乘肝。）小儿惊疳。肤如鳞甲。（由气血虚、亦名胎垢、煎汤浴之。）下乳汁。灭瘢痕。诸证由于血虚。而无风寒客邪者。勿用。以头蚕色白条直者良。糯米泔浸一日。待桑涎浮出。焙干、去丝及黑口。捣用。恶萆 、桔梗、茯苓、桑螵蛸。（一切风痰、白直僵蚕七个、细研、姜汤调灌之、酒后咳嗽、蜜调末、服一钱。）蚕蛹、炒食。治风及劳瘦。为末饮服。治小儿疳瘦。长肌肉。退热除蛔虫。煎汁饮。止消渴。研敷 疮恶疮。（吴瑞曰：缲丝后蛹子、今人食之、呼小蜂儿、孙思邈曰： 犬咬者、终身忌食、发则难免。）蚕茧、甘温。能泻膀胱相火。引清气上朝于口。止消渴。（蚕与马、并属午、为离主心、作茧退藏之际、故缲丝汤饮之、能抑心火而治消渴。）痈疽无头者。烧灰酒服。（服一枚、出一头、二枚出二头。）

　　卷十七虫鱼鳞介部

　　原蚕砂

　　燥湿去风。

　　蚕食而不饮。属火性燥。燥能去风胜湿。（经曰：燥胜风、燥属金、风属木也。）其砂辛甘而温。炒黄浸酒。治风湿为病。支节不随。皮肤顽痹。腰脚冷痛。冷血瘀血。炒热熨患处。亦良。（寇氏曰：醇酒三升、拌蚕砂五斗、蒸热、铺暖室席上、令患冷风气痹人、以患处就卧、浓覆取汗、不愈、明日再作、但须防昏闷。）麻油调敷，治烂弦风眼。（目上下胞属脾、脾有风湿、则虫生弦烂、又新瓦炙为末、少加雄黄、麻油调敷、治蛇串疮、有人食乌梢蛇、浑身变黑、渐生鳞甲、见者惊缩、郑奠一令日服晚蚕砂五钱、尽一二斗、久之乃退。）二蚕矢也。淘净晒干。原雄蚕蛾、气热性淫。主固精强阳。（蛇虺咬伤、用生二蚕蛾、研敷之。）

　　卷十七虫鱼鳞介部

　　斑猫

　　一名斑蝥。大泻、以毒攻毒。

　　辛寒有毒。外用蚀死肌。敷疥癣恶疮。内用破石淋。拔瘰 疔肿。（杨登甫云：瘰 之毒、莫不有根、大抵治以斑蝥地胆为主、制度如法、能使其根从小便出、如粉片血块烂肉、此其验也、以木通滑石灯心辈导之。斑蝥捕得、屁射出、臭不可闻、故颛走下窍、直至精溺之处、能下败物、痛不可当、用须斟酌。）下 犬毒。（九死一生之候、急用斑蝥七枚、去头翅足、糯米炒黄为末、酒煎、空心下、取下小狗三四十枚、如数少、再服、又方、糯米一勺、斑蝥廿一枚、分三次炒、至清烟为度、去蝥、取米为粉、冷水入清油少许、空心下、取利下毒物、如不利、再进、愈后、忌闻钟鼓声、复发则不可治、服之肚痛急者、用靛汁、或黄连水、解其毒。）溃肉（肌肉近之则烂。）堕胎。（斑蝥、 青、葛上亭长、地胆、四虫形色不同、功略相近、食芫花为 青、青绿色尤毒、春生食葛花为亭长、黑身赤头、夏生食豆花为斑蝥、斑色、秋生冬入地为地胆、黑头赤尾、陶隐居云：乃一物而四时变化者、皆极毒、须慎斑文。去头足。糯米炒熟。生用则吐泻人。亦有用米取气。不取质者。畏丹参、巴豆。恶豆花、甘草。

　　卷十七虫鱼鳞介部

　　蝎

　　宣、去风。

　　甘辛有毒。色青属木。故治诸风眩掉。（皆属肝木。）惊痫搐掣。口眼 斜。（白附、僵蚕、全蝎、等分为末、名牵正散、酒服二钱、甚效。）疟疾风疮，耳聋带疝。厥阴风木之病。（东垣曰：凡疝气带下、皆属于风、蝎乃治风要药、俱宜加而用之。）似中风及小儿慢脾风。病属于虚者。法咸禁之。全用谓之全蝎。去足焙尾。名蝎梢。其力尤紧。（人被螫者、涂蜗牛即解。）紧小者良。

　　卷十七虫鱼鳞介部

　　水蛭

　　即蚂蟥。泻、破血。

　　咸。苦平有毒。治恶血积聚。染须极效。（能引药力倒上至根、用水蛭为细末、以龟尿调捻须梢、自倒入根也。）赤白丹肿。肿毒初生。（竹筒合咂有功。误吞生者、入腹生子、咂血肠痛瘦黄、以田泥调水、饮数杯必下也、或以牛羊热血、同猪脂饮之、亦下。）炒枯黄。畏锻石。咸。

　　卷十七虫鱼鳞介部

　　粪蛆

　　一名五谷虫。泻热疗疳。

　　寒。治热病谵妄。毒痢作吐。小儿疳积疳疮。漂净晒干。或炒、或 为末。以上卵生类。

　　卷十七虫鱼鳞介部

　　蟾蜍

　　一名癞虾蟆。泻、疗疳拔毒。

　　蟾土精而应月魄。辛凉微毒。入阳明胃。退虚热。行湿气。杀虫 。治疮疽发背。（未成者、用活蟾蜍系疮上半日、蟾必昏愦、置水中、救其命、再易一个、三易则毒散矣、势重者、剖蟾蜍合疮上、不久必臭不可闻、如此二三易、其肿自愈。）小儿劳瘦疳疾。蟾酥、辛温有毒。治发背疔肿。小儿疳疾脑疳。（即蟾蜍眉间白汁、能烂人肌肉、惟疔毒或服二三厘、取其以毒攻毒、外科多用之、蟾蜍肪涂玉、刻之如蜡。）头、功同蟾蜍。

　　卷十七虫鱼鳞介部

　　田鸡

　　一名蛙。解热毒、利水。

　　甘寒。解劳热热毒。利水消肿。馔食调疳瘦。补虚损。尤宜产妇。捣汁服。治虾蟆瘟病。

　　（戴原礼证治要诀云：凡浑身水肿、或单腹胀者、以青蛙一二枚、去皮炙食之、则自消也、嘉谟云：天行面赤项肿、名虾蟆瘟、以金丝蛙捣汁、水调、空腹顿饮、极效、曾活数人。）烧灰涂月蚀疮。

　　卷十七虫鱼鳞介部

　　蜈蚣

　　宣、去风。

　　辛温有毒。入厥阴肝经。善走能散。治脐风撮口。（炙末、猪乳调服。）惊痫瘰 ，蛇症（能制蛇。）疮甲。（趾甲内恶肉突出、俗名鸡眼睛、蜈蚣焙研敷、以南星末、醋调敷四围。）杀虫堕胎。取赤足黑头者。火炙。去头足尾甲。将薄荷叶火煨用。畏蜘蛛。（被咬者、捕蜘蛛置咬放水中、吐而活之。）蜒蚰、（不敢过所行之路、触着即死。）鸡屎、桑皮、盐。（中其毒者、以桑汁盐蒜涂之。）

　　卷十七虫鱼鳞介部

　　白颈蚯蚓

　　泻热、行水。

　　蚓、土德而星应轸水。味咸寒。故能清热。性下行。故能利水。治温病大热狂言，大腹黄胆，肾风香港脚。（苏颂曰：香港脚必须用之为使。）治大热。井水调下入药。或晒干为末。或盐化为水。或微炙。或烧灰。（中其毒者、盐水解之。）蚯蚓泥、（即蚯蚓屎。）甘寒。泻热解毒。治赤白久痢。敷小儿阴囊热肿。肿腮。丹毒。以上湿生类。

　　卷十七虫鱼鳞介部

　　鲤鱼

　　通、行水。

　　甘平。下水气。利小便。治咳逆上气。香港脚黄胆。妊娠水肿。（古方有鲤鱼汤、鲤鱼粥、河间曰：鲤之治水、鸭之利水、所谓因其气相感也。）骨烧灰。疗鱼骨哽。胆、苦寒。益志明目。（点服俱佳。）作羹。治崩漏痔 。（取其行滞血也。）

　　卷十七虫鱼鳞介部

　　鱼

　　一名鲢鱼。温中。

　　甘温。温中益气。多食令人热中发渴。又发疮疥。（凡下毒鱼药捕来者、食之皆损人、又旱干水少、所捕旱鱼、有热毒、最损人。）

　　卷十七虫鱼鳞介部

　　鲩鱼

　　俗名草鱼。暖胃。

　　甘温。暖胃和中。（李廷飞云：能发诸疮。）

　　卷十七虫鱼鳞介部

　　青鱼胆

　　泻热、治目疾。

　　苦寒泻热。治目疾。点眼。消赤肿障翳。含咽。吐喉痹痰涎。涂火热疮。疗鱼骨哽。腊月收。阴干。肉、甘平。益气力。治香港脚。脚弱烦闷。（同韭白煮。）

　　卷十七虫鱼鳞介部

　　勒鱼

　　开胃暖中。

　　甘平。开胃暖中。作鲞尤良。鱼腹有硬刺勒人。故名。

　　卷十七虫鱼鳞介部

　　鲈鱼

　　补、利水。

　　甘平。有小毒。（孟诜食疗本草曰：中其毒者、芦根汁解之、掌禹锡嘉 补注本草曰：多食发癖疮肿、不可同乳酪食、李廷飞云：肝不可食、剥人面皮。）补五脏。益筋骨。和肠胃。治水气。作 尤良。曝干。甚香美。（南郡记云：吴人献松江鲈 于隋炀帝、帝曰：金齑玉 、东南佳味也。）出吴中。一名四鳃鱼。

　　卷十七虫鱼鳞介部

　　白鱼

　　补、利水。

　　甘平。开胃下气。去水气。（金匮有滑石白鱼散。）令人肥健。或腌或糟藏。皆可食。（孟诜曰：炙食少动气、鲜者多食亦泥人、经宿者勿食、令人腹冷、吴瑞日用本草曰：多食生痰、与枣同食、患腰痛。）一名 鱼。

　　卷十七虫鱼鳞介部

　　鳜鱼

　　补劳杀虫。

　　甘平。补虚劳。益脾胃。去瘀杀虫。（时珍曰：接医说云：越州邵氏女、年十八、病劳瘵累年、偶食鳜鱼羹、遂愈、观此、正与补劳益胃杀虫之说相符、则仙人刘凭隐士张志和之嗜此鱼、非无谓也。）

　　卷十七虫鱼鳞介部

　　鱼

　　温中止呕。

　　甘平。食之已呕。暖中益胃。一名鳏鱼。（其性独行、故曰鳏、诗云：其鱼鲂鳏是也。）一名鱼。（健而难取、吞啖同类、池中有此、不能畜鱼、东山经云：姑儿之水多 鱼、是也。）

　　卷十七虫鱼鳞介部

　　嘉鱼

　　补肾治劳。

　　甘温。治肾虚消渴。劳瘦虚损。一名 鱼。（音未）一名丙穴鱼。（嘉鱼乃乳穴中小鱼、常食乳水、所以益人、任 益州记云：嘉鱼、二三月随水出丙穴、八九月逆水入丙穴、范成大虞衡志云：嘉鱼状如鲥而多脂、味极美、杜甫诗云：鱼知丙穴由来美、是也。）

　　卷十七虫鱼鳞介部

　　鲻鱼

　　开胃。

　　甘平。开胃、利五脏、肥健人。与百药无忌。

　　卷十七虫鱼鳞介部

　　石首鱼

　　补、调胃。

　　甘平。开胃益气。（合 菜作羹良。）白鲞、主中恶。消宿食。炙食。能消瓜成水。治暴下痢。及卒腹胀不消。（陆文量菽园杂记云：痢疾最忌油腻生冷、惟白鲞宜食、此说与本草主下痢相合、盖鲞饮咸水、而性不热、且无脂不腻、故无热中之患、而消食理肠胃也、时珍曰：鲞能养人、人恒想之、故字从养、罗愿云：诸鱼 干皆为鲞、其美不及石首、故独得专称白鲞、若露风则变红色、失味也。）鱼鳔、暖精种子。首中有石。故名。又名江鱼、黄花鱼。（甜瓜生者、用石首鲞骨插蒂上、一夜便熟、勒鲞骨亦然。）

　　卷十七虫鱼鳞介部

　　鲥鱼

　　补虚劳。

　　甘平。补虚劳。（宁源食鉴本草云：蒸下油、以瓶埋地中、取涂汤火伤、甚效、初夏时有、余月则无、故名、袁达禽虫述云：鲥鱼 纲而不动、护其鳞也、不宜烹煮、唯以笋苋芹荻之属、连鳞蒸食乃佳、其鳞与他鱼不同、锻石水浸过、晒干、层层起之、以作女人花钿、甚良。）

　　卷十七虫鱼鳞介部

　　鲳鱼

　　补益气方。

　　甘平。益气力。令人肥健。（子有毒、食之令人利下。）

　　卷十七虫鱼鳞介部

　　鲫鱼

　　补土和胃。

　　甘温。诸鱼属火。独鲫属土。土能制水。故有和胃、实肠、行水之功。（作 食、治脚气及上气。）忌麦冬、芥菜、沙糖、猪肝。子、调中。益肝气。（凡青鱼鲫鱼子、皆去目中障翳。

　　）

　　卷十七虫鱼鳞介部

　　鲂鱼

　　一名 鱼。调胃利肠。

　　甘温。调胃气。利五脏。和芥食之。能助肺气。去胃风消谷。作 食之。助脾气。令人能食。作羹 食。宜人。疳痢人勿食。

　　卷十七虫鱼鳞介部

　　残鱼

　　一名纸鱼。

　　甘平。作羹食。宽中健胃。

　　卷十七虫鱼鳞介部

　　金鱼

　　甘咸平。治久痢及噤口痢。以上有鳞类。

　　卷十七虫鱼鳞介部

　　鳢鱼

　　通、利水、祛风。

　　甘寒。祛风下水。疗五痔。治湿痹。利大小肠。治妊娠有水气。胆、凡胆皆苦。独鳢鱼带甘。喉痹将死者。点入即瘥。病深者。水调灌之。俗名乌鱼。即七星鱼。（首有七星、夜朝北斗、道家谓之水厌、雁为天厌、犬为地厌、真西山卫生歌云：雁行有序犬有义、黑鱼拱北知臣礼、人无礼义反食之、天地鬼神皆不喜、心镜云：鳢鱼一斤以上、和冬瓜葱白作羹、治十种水气。）

　　卷十七虫鱼鳞介部

　　鳗鲡

　　补虚杀虫。

　　甘平。去风杀虫。（虫由风生、故风字从虫。）治骨蒸劳瘵。湿痹风瘙。阴户蚀痒。补虚损。

　　其骨烧烟。蚊化为水。熏竹木。辟蛀虫。置衣箱。辟诸蠹。海鳗鲡、功用相同。血、疮疹入眼。以少许点之。

　　卷十七虫鱼鳞介部

　　鳝鱼

　　宣、去风。

　　甘大温。补五脏。除风湿。尾血、疗口眼 斜。（少和麝、左 涂右、右 涂左、正即洗去。）滴耳治耳痛。滴鼻治鼻衄。点目治痘后生翳。（时珍曰：鳝善穿穴、与蛇同性、故能走经络、疗风邪及诸窍之病、风中血脉、用血主之、从其类也。）头、治百虫入耳。（烧研、绵裹塞之。）

　　卷十七虫鱼鳞介部

　　鳅鱼

　　俗名泥鳅。调中益气。

　　甘平。暖中益气。醒酒。解消渴。同米粉煮羹食。调中收痔。煮食。疗阳事不起。

　　卷十七虫鱼鳞介部

　　海螵蛸

　　一名乌贼骨。宣、通血脉、祛寒湿。

　　咸走血。温和血。入肝肾血分。通血脉。祛寒湿。治血枯。（内经、血枯治之以乌 骨。）止吐衄。肠风崩漏。涩久虚泻痢。腹痛环脐。阴蚀肿痛。（烧末酒服。）疟证疳虫。目翳泪出。

　　耳出脓。（性能燥脓收水、为末、加麝少许、掺入。）厥阴、少阴（肝、肾。）经病。肉、酸平。益气。强志益人。通月经。出东海。亦名墨鱼。（腹中有墨、书字逾年乃灭、常吐黑水、自罩其身、捕者、即于水黑处取之。）取骨。鱼卤浸。炙黄。恶附子、白芨、白蔹。能淡盐。（舌肿出血如泉、蒲黄等分。为细末、涂之、跌破出血、乌贼骨末敷。）

　　卷十七虫鱼鳞介部

　　海蛇

　　泻、消积血。

　　咸平。治妇人劳损、积血、带下。小儿风疾。丹毒、汤火伤。（刘敬叔异苑云：疗河鱼之疾。）

　　卷十七虫鱼鳞介部

　　补阳。

　　甘温。托痘疮。下乳汁。吐风痰。（中风证、以 半斤、入姜葱酱料、水煮、先吃 、次吃汁、以鹅翎探引、吐出痰涎、随证用药。）壮阳道。（有毒、动风热。）

　　卷十七虫鱼鳞介部

　　海

　　补风、杀虫。

　　甘咸平。治飞尸蛔虫、口中甘 、龋齿头疮。去疥癣、风痒、湿痒。疗山蚊子入人肉。

　　初食疮发则愈。同猪肉食。令人多唾。

　　卷十七虫鱼鳞介部

　　海马

　　补、温肾。

　　甘温。暖水脏。壮阳道。消瘕块。治疔疮肿毒。妇人产难及血气痛。（时珍曰：雌雄成对、其性温暖、有交感之义、故产难及阳虚、房中方术多用之、如蛤蚧郎君子之功也。）

　　卷十七虫鱼鳞介部

　　河豚

　　补虚。

　　甘温。有大毒。（宗 曰：修治失法、食之杀人、浓生者宜远之、时珍曰：煮忌煤 落中、与荆芥、菊花、桔梗、甘草、附子、乌头相反、宜荻笋、蒌蒿、秃菜、畏橄榄、甘蔗、芦根、陶九成辍耕录云：食河豚、一日内不可服汤药、恐犯荆芥、二物大相反、予亲见一人、因此曾以水浸之、一夜大如芡实、世传中其毒者、以橄榄及冰片浸水、皆可解、又一方、以槐花微炒、与干胭脂等分、同捣粉、水调灌之、大妙、又按物类相感志言、凡煮河豚、用荆芥同煮五七沸、换水、则无毒、二说相反、得非河豚之毒入于荆芥耶、宁从陶说、庶不致悔。）补虚。去湿气。理腰脚。去痔疾。杀虫。伏 砂。肝及子。尤毒。

　　卷十七虫鱼鳞介部

　　带鱼

　　补脏。

　　甘温。补五脏。去风杀虫。作鲞尤良。

　　卷十七虫鱼鳞介部

　　鲨鱼翅

　　补肺。

　　甘平。补五脏。尤有益于肺脏。清金滋阴。补而不滞。味甚美。食品珍之。肉亦肥美。

　　补五脏。甚益人。一名鲛鱼。

　　卷十七虫鱼鳞介部

　　鲟鱼

　　补虚益气。

　　甘平、有小毒。（食疗本草云：味虽美而发诸药毒、动风气、发一切疮疥、久食令人心痛腰痛、服丹石人忌之、勿与干笋同食、发瘫痪风、小儿食之、发咳嗽及症瘕。）补虚益气。令人肥健。煮汁饮。治血淋。一名王鲔。（月令云：季春荐鲔于寝庙、故有此名。）

　　卷十七虫鱼鳞介部

　　鲟鱼

　　利五脏。

　　甘平。有小毒。（诜曰：发气动风、发疮疥、和荞麦食、令人失音、宁原食鉴本草曰：多食生热痰、时珍曰：服荆芥药、忌之。）利五脏。肥美人。一名 鱼。（亦鲟属也。）

　　卷十七虫鱼鳞介部

　　海参

　　补肾。

　　甘咸温。补肾益精。壮阳疗痿。辽海产者良。（周栎园闽小记云：闽中海参、色独白、类撑以竹签、大如掌、与胶州辽海所出异、味亦淡劣、海上人复有以生革伪为之以愚人、不足尚也、胶州所出、生北海咸水中、色又黑、以滋肾水、从其类也。）有刺者名刺参。无刺者名光参。以上无鳞类。

　　卷十七虫鱼鳞介部

　　龙骨

　　涩精回阳、镇惊。

　　甘涩平。入手足少阴（心、肾。）手阳明、（大肠。）足厥阴。（肝。）能收敛浮越之正气。

　　涩肠益肾。安魂镇惊。辟邪解毒。治多梦纷纭。惊痫疟痢。吐衄崩带。滑精脱肛。大小肠利。固精止汗。定喘（气不归元则喘。）敛疮。皆涩以止脱之义。（十剂曰：涩可去脱、牡蛎龙骨之属是也。）白地锦纹。舐之粘舌者良。（出晋地川谷、及梁益巴中、今河东州郡多有之、剡州沧龙形、无云雨之助、不得升天而自谢者、人或以古矿灰伪之。）酒浸一宿。水飞三度。或酒煮。酥炙。火 。（亦有生用者。）忌鱼及铁。畏石膏、川椒。得人参、牛黄良。（许洪本草指南云：牛黄恶龙骨、而龙骨得牛黄反良、有以制伏也。）龙角、辟邪。治心病。

　　卷十七虫鱼鳞介部

　　龙齿

　　涩、镇惊。

　　涩平、镇心安魂。治大人惊痫癫疾。小儿五惊十二痫。（许叔微云：肝藏魂、能变化、魂飞不定者、治之以龙齿、卫生宝鉴曰：龙齿安魂、虎精定魄、龙属木主肝、肝藏魂、虎属金主肺、肺藏魄也。）修治同龙骨。

　　卷十七虫鱼鳞介部

　　鲮鲤

　　一名穿山甲。宣、通经络。

　　咸寒。有毒善窜。（喜穿山。）颛能行散。通经络。达病所。（某处病、即用某处之甲。）入厥阴、阳明。（肝、胃。）治风湿冷痹。通经下乳。消肿溃痈。止痛排脓。和伤发痘。风疟疮科。须为要药。（以其穴山入水、故能出入阴阳、贯穿经络、达于营分、以破结邪、故用为使。）以其食蚁。又治蚁 。（有妇人项下忽肿一块、渐延至颈、偶刺破、出水一碗、疮久不合、有道人曰：此蚁漏也、缘饭中偶食蚁得之、用穿山甲烧存性、为末敷之、立愈、多能鄙事云、油笼渗漏、剥甲里肉 投入、自至漏处补住、永州记云：不可于堤岸杀之、恐血入土则堤岸渗漏、观此二说、其性之走窜可知矣。）性猛。用宜斟酌。痈疽已溃。痘疮挟虚。大忌。

　　如鼍而小。似鲤有足。尾甲力更胜。或生或烧。酥炙、醋炙、童便炙、油煎、土炒。（蚁漏不止、穿山甲二七枚、烧灰、猪脂调敷、蚁入耳中、烧研、水调灌入。）

　　卷十七虫鱼鳞介部

　　蛤蚧

　　补肺润肾、定喘止嗽。

　　咸温。补肺润胃。益精助阳。治渴通淋。定喘止嗽。肺痿咯血。气虚血竭者宜之。（能补肺、益水上源、时珍曰：补肺上渴、功同人参、益气扶羸、功同羊肉。）咳嗽由风寒外邪者勿用。出广南。首如蟾蜍。背绿色。斑点如锦纹。雄为蛤。（鸣声亦然、因声而名。）皮粗口大。身小尾粗。雌为蚧。皮细口尖。身大尾小。雌雄相呼屡日乃交。两两相抱。捕者擘之。虽死不开。房术用之甚效。不论牝牡者。只可入杂药。口含少许。奔走不喘者真。药力在尾。

　　（见人捕之、辄自咬断其尾、尾不全者不效。）凡使。去头足。（雷 曰：其毒在眼、须去之。）洗去鳞内砂土及肉毛。酥炙或蜜炙。或酒浸焙。（喘嗽面浮、法制一对、三五钱、化蜡四两、和作六饼、每用一、化糯米薄粥内、热呷。）以上龙类。

　　卷十七虫鱼鳞介部

　　蛇蜕

　　轻宣、去风毒。

　　甘咸。性灵而能辟恶。故治鬼魅蛊毒。性窜而善去风。故治惊痫风疟。重舌（圣惠方、烧末敷。）喉风。性毒而能杀虫。故治疥癣恶疮。疔肿痔漏。属皮而性善蜕。故治皮肤疮疡。产难目翳。用白色如银者。皂荚水洗净。或酒、或醋、或蜜浸。炙黄。或烧存性。或盐泥固。（小儿口紧、不能开合饮食、不语即死、烧灰敷、良。）

　　卷十七虫鱼鳞介部

　　蚺蛇胆

　　泻热、明目护心。

　　蚺、禀己土之气。胆、属甲乙风木。气寒有小毒。其味苦而带甘。凉血明目。疗疳杀虫。

　　主厥阴、太阴病。（肝木、脾土。）肉极腴美。主治略同。取胆粟许。置水上。旋行极速者真。

　　（能护心止痛、受杖时噙之、杖多不死。）

　　卷十七虫鱼鳞介部

　　白花蛇

　　宣、祛风湿。

　　甘咸温。有毒。蛇善行数蜕。如风之善行数变。花蛇又食石楠。（石楠辛苦、治风。）故能内走脏腑。外彻皮肤。透骨搜风。截惊定搐。治风湿瘫痪。大风疥癞。（马志开宝本草云：治中风、口眼 斜、半身不遂。）走窜有毒。唯真有风者宜之。若类中风属虚者大忌。（经疏云、前证多缘阴虚血少、内热而发、与得之风湿者殊科、白花蛇非所宜也、宜辨。）凡服蛇酒药。切忌见风。出蕲州。龙头虎口。黑质白花。胁有二十方胜纹。腹有念珠斑。尾有佛指甲。虽死而眼光不枯。他产则否。头尾尤毒。各去三寸。亦有单用头尾者。酒浸三日。去尽皮骨。（有大毒。）大蛇一条。只得净肉四两。得火良。头、治癜风毒癞。

　　卷十七虫鱼鳞介部

　　乌梢蛇

　　宣、祛风湿。

　　功用同白花蛇、无毒而力浅、性善。不噬物。眼光至死不枯。以尾细、能穿百钱者佳。

　　重七钱至一两者上。十两至一镒者中。大者力减。去头与皮骨。酒煮。或酥炙。以上蛇类。

　　卷十七虫鱼鳞介部

　　龟板

　　补肾阴。

　　咸寒至阴。属金与水。补心资智。益肾滋阴。（性灵故资智、通心入肾以滋阴。）治阴血不足。劳热骨蒸。腰脚酸痛。久泻久痢。（能益大肠。）久嗽 疟。（老疟也、或经数年、中结痞块、名曰疟母。）症瘕崩漏。五痔产难。（为末、酒服、或加芎归 发。）阴虚血弱之证。（益阴清热、故治之、时珍曰：龟鹿皆灵而寿、龟首常藏向腹、能通任脉、故取其甲以补心、补肾、补血、以养阴也、鹿首常返向尾、能通督脉、故取其角以补命、补精、补气、以养阳也。）虽肾虚而无热者勿用。大者力胜。（自死败龟良、得阴气更全也。）酥炙。或酒炙、醋炙、猪脂炙。 灰用。（若入丸散、须研极细、否则恐着人肠胃、变为瘕也。）洗净捶碎。水浸三日。用桑柴熬胶。补阴之力更胜。（合鹿胶、一阴一阳、名龟鹿二仙膏。）恶沙参。龟尿、走窍透骨。染须发。治哑聋。（以镜照之、龟见其影、则淫发而尿出、今人或以猪鬃松毛刺其鼻、溺亦出。）龟胸龟背。（以尿摩之。）

　　卷十七虫鱼鳞介部

　　鳖甲

　　补阴退热。

　　咸寒属阴。色青入肝。治劳瘦骨蒸。往来寒热。温疟疟母。（疟必暑邪、类多阴虚之人、日久不愈、元气虚羸、邪陷中焦、则结为疟母、鳖甲能益阴除热而散结、故为治疟要药。）腰痛胁坚。血瘕痔核。（咸能软坚。）经阻产难。肠痈疮肿。惊痫斑痘。厥阴血分之病。（时珍曰：介虫阴类、故皆补阴。龟色黑、主治皆肾经、鳖色青、主治皆肝经、同属补阴、实有分别。）肝无热者忌。色绿、九肋、重七两者为上。醋炙。若治劳。童便炙。亦可熬膏。鳖肉、凉血补阴。亦治疟痢。（煮作羹食、加生姜沙糖、不用盐酱、名鳖糖汤。）冷而难消。

　　脾虚者大忌。恶矾石。忌苋菜、鸡子。

　　卷十七虫鱼鳞介部

　　蟹

　　泻、散血。

　　咸寒。有小毒。除热解结。散血通经。续筋骨。（骨节脱离者、生捣、热酒调服数碗、渣涂半日、骨内谷谷有声、即好、干蟹烧灰酒服、亦好。）涂漆疮。（能败漆。）性寒伤中。败胃动风。大伤阴血。孕妇食之。令儿横生。（中其毒者、捣藕节、热酒调服。）蟹爪、堕胎。（产难及子死腹中者、服汤、即出。）以上龟鳖类。

　　卷十七虫鱼鳞介部

　　牡蛎

　　涩肠、补水、软坚。

　　咸以软坚化痰。消瘰 结核。老血瘕疝。涩以收脱。治遗精崩带。止嗽敛汗。（或同麻黄根为粉扑身、或加入煎剂。）固大小肠。微寒以清热补水。治虚劳烦热。温疟赤痢。利湿止渴。为肝肾血分之药。（好古曰：以柴胡引之、去胁下硬、茶引之、消颈核、大黄引、消股间肿、以地黄为使、益精收涩、止小便利、以贝母为使、消结积。）虚而热者宜之。有寒者禁与。海气化成。潜伏不动。（故体用皆阴。）盐水煮一伏时。 粉。亦有生用者。贝母为使。

　　恶吴萸、细辛、麻黄。得蛇床、远志、牛膝、甘草良。肉名蛎黄。（味美且益人、为海错上品。）

　　卷十七虫鱼鳞介部

　　蛤粉

　　涩。

　　与牡蛎同功。蛤蜊肉、咸冷。止渴解酒。文蛤、背有花纹。兼能除烦渴。利小便。（大抵海物咸寒、功用略同、江湖蛤蚌、无咸水浸渍、但能清热利湿、不能软坚。）治口鼻中蚀疳。

　　卷十七虫鱼鳞介部

　　蚌粉

　　清湿热。

　　咸寒。解热燥湿。化痰消积。明目疗疳。治反胃。心胸痰饮。（米饮调服。）除湿肿水嗽。

　　（类编方、蚌粉新瓦炒红、入青黛少许、用淡齑水滴麻油数点、调服二钱。）止痢。并呕逆。

　　涂痈肿。（醋调。）搽阴疮、湿疮、痱痒。肉、咸冷。除热止渴。去湿解酒。明目去赤。治下血血崩。带下痔 。（取汁点眼赤眼暗、良。）

　　卷十七虫鱼鳞介部

　　蚬粉蚬肉

　　与蚌同功。（生蚬肉浸水洗痘痈、无瘢痕。蚬粉、涂一切湿疮。）

　　卷十七虫鱼鳞介部

　　真珠

　　泻热定惊。

　　甘咸寒。感月而胎。（语云：上巳有风梨有蠹、中秋无月蚌无胎。）水精所蕴。水能制火。

　　入心肝二经。镇心安魂。（肝藏魂、 庵曰：虽云泻热、亦借其宝气也、大抵宝气多能镇心安魂、如金箔琥珀真珠之类、龙齿安魂、亦假其神气也。）坠痰拔毒。收口生肌。治惊热痘疔。下死胎胞衣。（珠末一两、苦酒服。）点目去翳膜。绵裹塞耳治聋。（陆佃埤雅曰：蛤蚌无阴阳、牝牡须雀化成、故能生珠、颛一于阴精也。）病不由火热煮忌之。取新洁、未经钻缀者。乳浸三日。研粉极细。如飞面。（珠体最坚、不细伤人脏腑。）

　　卷十七虫鱼鳞介部

　　石决明

　　泻肝热、明目。

　　咸凉。除肺肝风热。内服、疗青盲内障。外点、散赤膜外障。亦治骨蒸劳热。通五淋。

　　（能清肺肝。）愈疡疽。多服令人寒中。如小蚌而扁。唯一片无对。七孔九孔者良。盐水煮一伏时。或面裹煨熟。研粉极细。水飞。恶旋复。肉、与壳同功。

　　卷十七虫鱼鳞介部

　　蛏

　　补阴。

　　甘咸寒。（补阴。）主热痢。煮食之。去胸中邪热烦闷。饭后食之。与丹石人相宜。治妇人产后虚热。

　　卷十七虫鱼鳞介部

　　魁蛤

　　一名瓦楞子。泻、消症散痰。

　　甘咸平、消老痰、破血癖。（烧过醋淬、醋丸服、治一切血气冷气、症癖。）其壳似瓦屋之垄。故又名瓦楞子。火 。醋淬研。肉、炙食益人。过多即壅气。

　　卷十七虫鱼鳞介部

　　淡菜

　　补阴。

　　甘咸温。补五脏。益阳事。理腰香港脚。治虚劳伤惫。精血衰少。及吐血久痢。肠鸣腰痛。

　　妇人带下。产后瘦瘠。又能消瘿气。

　　卷十七虫鱼鳞介部

　　田螺

　　泻热。

　　味甘大寒。利湿清热。止渴醒酒。利大小便。（能引热下行、类编载、熊彦诚病前后不通、腹胀如鼓、遇一异人曰：此易尔、即入水得一大螺、曰：事济矣、以盐和壳捣碎、帛系脐下一寸三分、即砉然暴下、归访异人、不见矣。）治香港脚。（仇远稗史载、董守约以香港脚攻注、或教捶数螺、系两股、便觉冷气趋下、至足而安。）黄胆。噤口毒痢。（用螺加少麝、捣饼烘自然思食。）目热赤痛。（入盐花、取汁点之。）搽痔疮、狐臭。敷瘰溃破。（连壳烧存性、香油调搽。）

　　卷十七虫鱼鳞介部

　　螺蛳

　　一名蜗蠃。泻热。

　　甘寒。明目下水。止渴醒酒。解热。利大小便。消黄胆水肿。治反胃痢疾。脱肛痔漏。

　　壳（泻湿热。）主治痰饮积及胃脘痛。反胃膈气。痰嗽鼻渊。脱肛痔疾。疮疖下疳。汤火伤。（时珍曰：螺乃蛤蚌之属、大抵与蚌粉蛤粉蚶蚬之类同功、合而观之、自可神悟也。）泥中及墙壁上年久者良。火 。（凡 螺蚌蛎蛤之灰壅田、则草死而禾茂、若用粪壅田、则禾草皆茂。）

　　卷十七虫鱼鳞介部

　　海蛳

　　泻热。

　　咸寒。治瘰 结核。胸中郁闷不舒。比螺蛳身细而长。壳有旋纹六七屈。头上有靥。初春蜒起。 海崖石壁。海人设网于下。一掠而取。治以盐酒椒桂。

　　卷十七虫鱼鳞介部

　　吐铁

　　补阴。

　　甘酸咸寒。补肝肾。益精髓。明耳目。产宁波者。大而多脂。（鄞县南田者为第一、闽中者、肉 、无脂膏、不中食。沈云将食物本草会纂曰：吐铁、海中螺属也、有如指头大者、则有脂如凝膏、自其壳中吐出、膏大于本身、光明洁白可爱、姑苏人享客、佐下酒小盘、为一名梅螺。

　　卷十七虫鱼鳞介部

　　江珧柱

　　消食。

　　甘咸微温。下气调中。利五脏。疗消渴。消腹中宿食。令人能食易饥。产四明奉化者佳。

　　（异物名记云：厥甲美如瑶玉、肉柱肤寸、名江珧柱、屠本 闽中海错疏曰：江珧壳、色如淡菜、上锐下平、大者长尺许、肉白而韧、柱圆而脆、沙蛤之美在舌、江珧之美在柱。刘恂岭表录作海月者、误也、海月圆如镜、见后。）

　　卷十七虫鱼鳞介部

　　西施舌

　　补阴。

　　甘咸平。益精。润脏腑。止烦渴。生温州海泥中、似车螯而扁。常吐肉寸余。类舌。故名。

　　（屠本 曰：沙蛤上肉也、产吴航、似蛤蜊而长大、有舌白色、名西施舌、闽部疏曰：海错出东四郡者、以西施舌为第一、蛎房次之、西施舌、本名车蛤、以美见谥、产长乐湾中。）

　　卷十七虫鱼鳞介部

　　蜊壳

　　泻湿热。

　　咸大寒。煎汤。洗鹤膝风有效。锻研为粉。涂湿烂疮如神。（岭表录异云：海月、广人呼为膏药、两片合而成形、壳圆、中甚莹滑白、照如云母、壳内有小肉、如蚌蛤、腹中有蟹子、甚小、饥则蟹出食、蟹饱亦饱、近之以火、则蟹走出、离肠腹、立毙、或生剖之、则蟹子活在腹中、逡巡亦毙、屠本 曰：海月形圆如月、亦谓之蛎镜、土人多磨砺其壳、使之通明、鳞次以盖天窗、岭南谓之海镜、又曰明瓦、按此即海月壳也、一名 、郭璞所谓 腹蟹、谢灵运诗、有挂席拾海月者是也、时珍以此作江瑶柱、误矣。）以上蛤蚌类。

　　卷十八人部

　　一名血余。补阴。

　　苦平。入足少阴、厥阴。（肾、肝。）补阴消瘀、治诸血病。（能去心窍之血、故亦治惊痫。）血痢血淋。舌血（茅根汤服。）鼻血。（吹鼻。）小儿惊热。（合鸡子黄、煎为汁服、鸡子能去风痰。）合诸药煎膏。凉血。去瘀长肉。胎发尤良。补衰涸。（经曰：肾者精之藏、其华在发、髓之海、发者脑之华、脑髓减则发素、时珍曰：发者血之余、埋之土中、千年不朽、以火 之、凝成血质、煎之至枯、复有液出、误吞入腹、化为症虫、 炼服食、使发不白、故本经有自还神化之称。）皂荚水洗净。入罐固 。存性。

　　卷十八人部

　　牙齿

　　宣、发痘。

　　咸热有毒。治痘疮倒 。（痘疹论、出不快而黑陷者、 猪血调下一钱、服凉药而血涩倒陷者、麝香酒调服。齿者骨之余、得阳刚之性、痘家劫剂也。）伏毒在心。昏冒不省。及气虚补虚解毒。误用之。多成不治， 。退火毒。研细、水飞。

　　卷十八人部

　　人中黄

　　泻热。

　　甘寒入胃。清痰火。消食积。大解五脏实热。治阳毒热狂。痘疮血热。黑陷不起。伤寒非阳明实热。痘疮非紫黑干枯。均禁。用竹筒刮去青皮。纳甘草末于中。（亦有用皂荚末者。）紧塞其孔。冬月浸粪缸中。至春取出。洗悬风处。阴干取末。

　　卷十八人部

　　金汁

　　一名粪清。

　　主治同人中黄。用棕皮棉纸。上铺黄土。淋粪滤汁。入新瓮。碗覆。埋土中一年。清若泉水。全无秽气。胜于人中黄。年久弥佳。

　　卷十八人部

　　人中白

　　又名溺白 。降火清瘀。

　　咸凉。降火散瘀。治肺瘀鼻衄。劳热消渴。痘疮倒陷。牙疳口疮。阳虚无火。食不消。

　　肠不实者忌之。以蒙馆童子便桶。及山中老僧溺器刮下者。尤佳。新瓦火 过。

　　卷十八人部

　　童便

　　一名还元水、饮自己溺、名回轮酒。降火清瘀。

　　咸寒。能引肺火下行。从膀胱出。乃其旧路。降火滋阴甚速。润肺清瘀。（咸走血。）治肺痿失音。吐衄损伤。（凡跌打损伤、血闷欲死者、以热尿灌之、下咽即醒、一切金疮受杖、并宜用之、不伤脏腑、若用他药、恐无瘀者、反致误人也。）胞胎不下。（皆散瘀之功。）凡产后血晕。败血入肺。阴虚火嗽。火热如燎者。惟此可以治之。（褚澄劳极论云：降火甚速、降血甚神。按此物虽臭秽败胃、犹胜寒凉诸药。）禁忌同人中白。取十二岁以前童子。（少知识、无相火。）不食荤腥。去头尾。取中间一段。清彻如水者用。当热饮。热则真气尚存。其行自速。冷则惟有咸寒之性。（士材曰：炼成秋石、真元之气渐失、不及童便多矣。）或入姜汁、（行痰。）韭汁、（散瘀。）冬月用汤温之。

　　卷十八人部

　　秋石

　　补肾水、润三焦。

　　咸平。滋肾水。润三焦。养丹田。安五脏。退骨蒸。软坚块。治虚劳咳嗽。白浊遗精。

　　为滋阴降火之药。煎炼失道。多服误服。反生燥渴之患。（咸能走血、且经 炼、中寓暖气、使虚阳妄动、则真水愈亏。）秋月取童便。每缸用石膏七钱、桑条搅澄。倾去清液。如此三次。乃入秋露水搅澄。（故名秋石、如此数次。）滓秽净。咸味减。以重纸铺灰上晒干。刮去在下重浊。取轻清者。为秋石。世医不取秋时。杂收人溺。以皂荚水澄晒为阴炼。火炼为阳炼。尽失于道。安能应病。况经火炼。性却变温耶。（肿胀忌盐、只以秋石拌饮食、佳。

　　秋石再研入罐、铁盏盖定、盐泥固济升打、升起盏上名秋冰、味淡而香、乃秋石之精英也。

　　）

　　卷十八人部

　　乳汁

　　补虚润燥。

　　甘咸。（时珍曰：人乳无定性、其人和平、饮食冲淡、其乳必平、其人躁暴、饮酒食辛、或有火病、其乳必热、又有孕之乳为忌乳、最有毒、小儿食之吐泻、成疳魃之病、内亦损胎、须禁之。）润五脏。补血液。止消渴。泽皮肤。清烦热。理噎膈。悦颜利肠。（老人血枯便秘、尤宜。）眼科用点赤涩多泪。（热者黄连浸点。本血所化、目得血而能视。）虚寒滑泄。胃弱者禁服。乳与食同进。即成积滞发泻。（时珍曰：乳乃血化、生于脾胃、摄于冲任、未孕、则留而养胎、已产则变赤为白、上为乳汁、此造化玄微之妙、却病延年之药也、洛按、乳性纯阴、能滑肠、腻膈、湿脾、惟阳实阴虚而无滞者宜之、若阳虚、或有滞者、非所宜也、丹溪曰：人乳有五味之毒、七情之火、不若服牛乳为稳。）取首生而稠者佳。若黄赤清色。气腥秽者。不用。或曝晒用茯苓粉收。或水顿取粉。尤良。（无滑肠、湿脾、腻膈之患。）顿乳取粉法。小锅烧水滚。用银瓢如碗大。

　　（锡瓢亦可。）倾乳少许入瓢。浮滚水上顿。再浮冷水上。立干。刮取粉。再顿再刮。如摊粉皮法。（须旋用、久则油膻、须用一妇人之乳为佳、乳杂则其气杂。乳粉参末等分、蜜丸、名参乳丸、大补气血。牛啖蛇者、毛发向后、食其肉杀人、饮人乳一升、立愈、百虫入耳、人乳滴之、即出。）

　　卷十八人部

　　月水

　　咸热而毒。（寓意草中言、服红铅伤脑、其热而毒可知、士材曰：服红铅而热者、饮童便人乳、即解。）解毒箭。并女劳复。月经衣、治金疮血涌出。（炙热熨之。）又治虎野狼伤。及箭簇入腹。（俱烧灰、酒服方寸七、日三。）素问谓之月经。又谓之天癸。邪术家谓之红铅。（时珍曰：女子、阴类也、以血为主、其血上应太阴、下应海潮、月有盈亏、潮有朝夕、月事一月一行、与之相符、故谓之月水、月信、月经、经者常也、有常轨也、天癸者、天一生水也、邪术家谓之红铅、谬名也、女人之经、或先或后、或通或塞者、其病也、复有变常、而古人并未言及者、不可不知也、有行期只吐血衄血、或眼耳出血者、是谓逆行、有三月一行者、是谓居经、俗名按季、有一年一行者、是谓避年、有一生不行而受胎者、是谓暗经、有受胎之后、月月行经而产子者、是谓盛胎、俗名垢胎、有受胎数月、血忽大下、而胎不陨者、是谓漏胎、此虽以气血有余不足言、而亦异于常矣、女子二七天癸至、七七天癸绝、其常也、有女年十二十三而产子、如楮记室所载、平江苏达卿女、十二受孕者、有妇年五十六十而产子、如辽史所载、亟普妻六十余、生二男一女者、此又异常之尤者也、学医者之于此类、恐亦宜留心焉。女人入月、恶液腥秽、故君子远之、谓其不洁、能损阳生病也、煎膏治药、出痘、持戒修炼性命者、皆避忌之、以此也、今有方士邪术、鼓弄愚人、以法取童女初行经水服食、谓之先天红铅、巧立名色、多方配合、谓参同契之金华、悟真篇之首经、皆此物也、愚人信之、吞以为秘方、往往发出丹疹、殊可叹恶、按萧丫真金丹诗云：一等旁门性好淫、强阳复去采他阴、口含天癸称灵药、似恁洳沮枉用心、呜呼、愚人观此、可以自悟矣。士材滥夸红铅却病延年、乃不经之说也。男子阴疮、因不忌月事、阴物溃烂、用室女血衲、瓦上烧存性、研末、麻油调敷之。）

　　卷十八人部

　　口津唾

　　甘咸平。辟邪魔。（鬼最畏唾。东阳方云：凡人魇死、不得叫呼、但痛咬脚跟及拇指甲际、多唾其面、徐徐唤之、自醒也。）消肿毒。明眼目。（时珍曰：津乃精气所化、人能每旦漱口擦齿、以津洗目、及常时以舌舐拇指甲、揩目、久久令人光明不昏、又能退翳、凡人有云翳、但每日令人以舌舐数次、久则真气熏及、自然毒散而翳退矣。）悦肌肤。（五更未语之唾、涂肿辄消、拭目去障、咽入丹田、则固精而制火、修养家咽津、谓之清水灌灵根、人能终日不唾、收视返听、则精气常凝、容颜不槁、若久唾则损精神、成肺病、皮肤枯涸、故曰远唾不如近唾、近唾不如无唾也。咽津不得法、最易成痰、亦宜知也。）

　　卷十八人部

　　人气

　　主治下元虚冷。日令童男女以时隔衣进气脐中。甚良。凡人身体、骨节痹痛。令人更互呵熨。久久经络通透。又鼻衄金疮。嘘之能令血断。（时珍曰：医家所谓元气相火、仙家所谓元阳真火、一也、天非此火不能生物、人非此火不能有生、故老人虚人、与二七以前少阴同寝、借其熏蒸、最为有益、杜甫诗云：暖老须燕玉、正此意也、但不可行淫、以丧宝促生尔、近时术家、令童女以气进入鼻窍脐中精门、以通三田、谓之接补、此亦小法、不得其道者反以致疾、按续汉书云：太医史循、宿禁中、寒疝病发、求火不得、众人以口、更嘘其背、至旦遂愈、异苑云：孙家奚奴、治虎伤蛇噬垂死者、以气禁之、皆安。）

　　卷十八人部

　　初生脐带

　　主治止疟。解胎毒。（烧末饮服。）敷脐疮、脐带功用、不过如上。（近日市医、妄名之为坎气、用以大补气血、不知出于何典。）

　　卷十八人部

　　人胞

　　一名紫河车、一名混沌皮。大补气血

　　甘咸温。本人之血气所生。故能大补气血。治一切虚劳损极。（虚损、一损肺、皮槁毛落、二损心、血脉衰少、三损脾、肌肉消脱、四损肝、筋缓不收、五损肾、骨痿不起、六极曰气极、血极、筋极、肌极、骨极、精极。）恍惚失志。癫痫病。由膀胱虚者。尤宜用。（取其以胞补胞之义。）以初胎无病妇人。而色紫者良。有胎毒者害人。（以银器插入、焙煮不黑则无毒。）长流水洗极净。酒蒸。焙干研末。或煮烂。捣碎入药。（如新瓦炙者、反损其精汁。）

　　卷十八人部

　　人骨

　　主治骨病。接骨。 疮。并取焚弃者。〔时珍曰：古人以掩暴骨为仁德、每获阴报、而方伎之流、心乎利欲、乃收人骨为药饵、仁术固如此乎、且犬不食犬骨、而人食人骨、可乎、父之白骨、惟亲生子刺血沥之、即渗入、又酉阳杂俎云：荆州一人损胫、张七政饮以药酒、破肉去骨一片、涂膏而愈、二年复痛、张曰：所取骨寒也、寻之、尚在床下、以汤洗、绵裹收之、其痛遂止、气之相应如此、孰谓枯骨无知乎、仁者当悟矣。（按月水、人胞、人骨后本有注文数段、与医理药用并无关系、今暂保留纲目李时珍原注外、余均删略。）〕

　　跋

　　本集所录。凡七百二十有余种。视备要加五之二。于世所常用之品。庶几备矣。惟是药性每随时地而少异。故陶隐居尝云。诸药所生。皆的有境界。今之杂药。多出近道。气力性理。

　　岂得相似。李东垣亦云。失其地。则性味或异。失其时。则气味不全。是知古人已兢兢虑之。况至今日。而产药之地。尤多迁变。加以人情不古。作伪多方。自非别白精详。何以扩前闻而诏来哲。汪氏备要之作。汇集群言。厥功甚伟。而辨讹考异。非其所长。亦此书之缺陷也。（洛）识学浅陋。兹所重订。凡素所涉历而知之真者。已谨为订正。余则姑仍其旧。惟冀海内格致精深之士。各出新知。匡余不逮。斯实（洛）之幸。亦不独（洛）之幸矣。

　　乾隆丁丑中冬月长至前三日吴仪洛又书

　　
