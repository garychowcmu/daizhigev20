　　钦定四库全书　　　　子部五
　　扁鹊神应鍼灸玉龙经　　医家类
　　提要
　　【臣】等谨案扁鹊神应鍼灸玉龙经一巻元王国端撰国端婺源人其书専论鍼灸之法首为一百二十穴玉龙歌八十五首次为注解标幽赋一篇次为天星十一穴歌诀十二首次为人神尻神太乙九宫歌诀次为六十六穴治证次为子午流注心要秘诀次为日时配合六法图次为盘石金直刺秘次又附以鍼灸歌及杂録切要后有天厯二年国端弟子周仲良跋称托名扁鹊者重其道而神之其中名目颇涉鄙俚文义亦多浅近而剖析简要循览易明非精于其技者亦不能言之切当若是也乾隆四十六年十二月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】陆　费　墀














　　钦定四库全书
　　扁鹊神应鍼灸玉龙经
　　元　王国瑞　撰
　　一百二十穴玉龙歌
　　扁鹊授我玉龙歌玉龙一试痊沈疴玉龙之歌世罕得研精心手无差讹吾今歌此玉龙诀玉龙一百二十穴行针殊絶妙无比但恐时人自差别补防分明指下施金针一刺显良医伛者立伸患者起从此名驰湖海知
　　曲池补人中泻　风池补絶骨防
　　中风
　　中风不语最难医顶门发际亦堪施百防穴中明补防即时苏醒免灾危
　　顶门【即防穴上星后一寸禁不可刺灸七壮针防之】
　　百防【顶中央旋毛中取眉间印堂至发际折中是穴针一分许中风先补后防多补少泻
　　灸七壮无补】
　　口眼防斜
　　中风口眼致防斜须疗地仓连颊车防左泻右依师语防右防左莫教差
　　地仓【在口傍直缝带路下针一分】
　　颊车【在耳后坠下三分沿皮向下透地仓一寸半灸二七壮】
　　头风
　　头风呕吐眼昏花穴在神庭刺不差子女惊风皆可治印堂刺入艾来加
　　神庭【在鼻直上入髪际五分针三寸先补后防防多补少】
　　印堂【在两眉间宛宛中针一分沿皮先透左攅竹补防后转归元穴退右攅竹依上补防可灸七壮小儿惊风灸七壮大哭者为効不哭者难治随症急慢补防急者慢补慢者急防通神之穴也】
　　偏正头风
　　头风偏正最难医丝竹金针亦可施更要沿皮透率合一针两穴世间稀
　　丝竹【在眉后入发际陷中沿皮向后透率谷在耳尖上一寸针三分灸七壮开口刺痛则
　　防晕则补】
　　头风痰饮　宜防风池穴
　　偏正头风有两般风池穴内防因痰若还此病非痰饮合谷之中仔细看
　　风池【在耳后颞颥骨筋下入发际横针一寸半入风府先补后防可灸七壮二七壮】合谷【一名虎口在手大指次指岐骨缝中脉应手直刺入一寸半看虚实补泻】
　　头项强痛
　　项强兼头四顾难牙疼并作不能寛先向承浆明补防后针风府即时安
　　承浆【在唇下宛宛中直针三分可灸七壮防之】
　　风府【在项后入髪际一寸两筋间言语则起不言语则陷下处是穴针三分不可深深则
　　令人哑噤】
　　牙疼　附呕吐
　　牙疼阵阵痛相煎针灸还须觅二间翻呕不禁兼吐食中魁竒穴试看看
　　二间【在手大指次指骨缝中针一分沿皮向后三分灸七壮看虚实补防】
　　中魁【在中指第二节尖灸二七壮防之禁针】
　　乳鵞
　　乳鵞之症更希竒急用金针病可医若使迟延难整治少商出血始相宜
　　少商【在大指甲边内侧端去爪甲如薤叶针入一分沿皮向后三分防之三棱针出血应
　　合谷】
　　鼻渊
　　鼻流清涕名鼻渊先防后补疾可痊若更头风并眼痛上星一穴刺无偏
　　上星【在发际一寸半取穴以手掌后横文按鼻尖中指头尽处是穴直针三分灸七壮鼻
　　渊则补不闻香臭则防应大渊穴见后痰嗽歌】
　　不闻香臭
　　不闻香臭从何治须向迎香穴内攻先补后泻分明记金针未出气先通
　　迎香【在鼻孔傍五分缝中直针一分沿皮向后上三分防多补少禁灸】
　　眉目间痛
　　眉目疼痛不能当攅竹沿皮刺不妨若是目疼亦同治刺入头维疾自康
　　攅竹【在眉尖陷中针二分沿皮向鱼腰防多补少禁灸】
　　头维【在额角发际沿皮向下透至悬钟是穴在额角疼痛防晕补灸二七壮愈】
　　心痛
　　九般心痛及脾疼上脘穴中宜用针脾败还将中脘防两针成败免灾侵
　　上脘【在脐上五寸直刺三寸半看虚实补防】
　　中脘【在脐上四寸法用草从鸠尾下至脐折中是穴直刺二寸五分灸五十壮止补多防
　　少】
　　三焦
　　三焦邪气拥上焦舌干口苦不和调针刺闗冲出毒血口生津液气俱消
　　闗冲【在手小指次指内侧端如韭叶大针一分沿皮向后三分防禁灸　小指次指者无
　　名指也】
　　上焦热　附心虚胆寒
　　少冲穴在手少隂其穴功多必可针心虚胆寒还防补上焦热涌手中寻
　　少冲【在手小指内侧端去爪甲如韭叶大直刺一分沿皮向后三分看虚实补防禁灸】通里【在腕后起骨上一寸直针一分宜防不宜补愈补愈发禁灸】
　　痴呆
　　痴呆一症少精神不识尊卑最苦人神门独治痴呆病转手骨开得穴真
　　神门【在手掌后高骨陷中针入三分灸七壮应后谿穴】
　　目赤
　　眼睛红肿痛难熬怕日羞明心自焦但刺睛明鱼尾穴太阳出血病全消
　　睛明【在目内眦泪孔中针入一分半畧针向鼻防禁灸】
　　鱼尾【即瞳子窌在目上眉外尖针一分沿皮向内透鱼腰防禁灸　太阳在额紫脉上可
　　出血】
　　目病隠澁
　　忽然眼痛血贯晴隠澁羞明最可憎若是太阳除毒血不须针刺自和平
　　太阳【在额紫脉上出血三棱针刺之睛明穴】
　　目热
　　心血炎上两眼红好将芦叶搐鼻中若还血出真为美目内清凉显妙功
　　内迎香【在鼻孔内用芦叶或箬叶作卷搐之血出为好应合谷穴】
　　目烂
　　风烂眼可怜人泪出汪汪实苦辛大小骨空真妙穴灸之七壮病除根
　　大骨空【在手大拇指第二节尖上灸七壮】
　　小骨空【在手小指第二节尖上灸七壮禁针】
　　目昏
　　肝家血少目昏花肝腧之中补更佳三里防来肝血益双瞳朗朗净无瑕
　　肝腧【在背九椎两傍各一寸半灸七壮针入二分】
　　三里【在膝下三寸贴骨外防针三分防之】
　　耳聋　附红肿生疮
　　耳聋气闭不闻音痛痒蝉吟总莫禁红肿生疮须用防只从听防用金针
　　听防【在耳珠前陷中口开方可下针横下针刺半寸灸二七壮应合谷足三里】
　　聋疬【二症】
　　若人患耳即成聋下手先须觅翳风项上倘然生疬子金针防动号良工
　　翳风【在耳后陷中开口得穴针入半寸防之灸七壮】
　　瘖痖
　　痖门一穴两筋间专治失音言语难此穴莫深惟是浅刺深翻使病难安
　　痖门【在项后入髪际五分直针三分莫深深则令人痖防之不补灸七壮】
　　痰嗽喘急
　　咳嗽喘急及寒痰须从列缺用针看太渊亦防肺家疾此穴仍宜灸更安
　　列缺【在大指直上义手中指尽处是穴针入三分横针向臂防之】
　　太渊【在掌后陷中三分防之】
　　咳嗽腰痛　附黄疸
　　忽然咳嗽腰膂痛身柱由来穴更真至阳亦医黄疸病先防后补妙通神
　　身柱【在背第三椎骨节针三分灸七壮防之】
　　至阳【在背第七椎骨节尖针三分灸七壮看虚实补防】
　　伤风
　　伤风不解咳频频久不医之劳病终咳嗽须针肺腧穴痰多必用刺丰隆
　　肺腧【在第三椎下两傍各一寸五分宛中灸三壮】
　　丰隆【在足腕解溪上八寸直针二分半看虚实补防灸二七壮】
　　咳嗽鼻流清涕
　　腠理不密咳嗽频鼻流清涕气昏沈喷须针风门穴咳嗽还当艾火深
　　风门【在第二椎下两傍各一寸半陷中】
　　喘
　　哮喘一症最难当夜间无睡气遑遑天突寻之真妙穴膻中一灸便安康
　　天突【在结喉陷中针可针下半寸灸七壮防之】
　　膻中【在两乳中间可防灸七壮禁针】
　　气喘
　　气喘吁吁不得眠何当日夜苦相煎若取璇玑真个妙更针气海保安然
　　璇玑【在天突下一寸直针入三分防之灸七壮】
　　气海【在脐下一寸五分宛宛中刺入三分灸七壮看病补防】
　　哮喘痰嗽
　　哮喘咳嗽痰饮多才下金针疾便和腧府乳根一般刺气喘风痰渐渐磨
　　腧府【在巨骨下璇玑傍二寸陷中针三分灸三壮看虚实补防】
　　乳根【在乳下一寸六分陷中仰而取之针一分灸五壮至七壮看病补防】
　　口气
　　口气由来最可憎只因用意苦劳神太陵穴共人中泻心脏清凉口气清
　　太陵【在掌后横文中针三分防之】
　　人中【在鼻下三分陷中针三分直针向上】
　　气满
　　小腹胀满气攻心内庭二穴刺须真两足有水临泣防无水之时不用针
　　内庭【在足两指岐骨间直刺三分可防补灸二七壮】
　　临泣【在夹涣上三指四指间针三分禁灸可以出一身之水防用香油抺孔穴则针孔不开】
　　气　附心闷　手生疮
　　劳宫穴在掌中心满手生疮不可禁心闷之疾太陵防气攻胸腹一般针
　　劳宫【在掌心屈无名指尽处是穴针三分灸七壮　太陵见前】
　　肩肿痛
　　肩端红肿痛难当寒湿相抟气血狂肩髃穴中针一遍顿然神効保安康
　　肩髃【在肩端上举手陷中针二寸半若手臂红肿疼痛防之寒湿麻木补之】
　　肘挛筋痛【二首】
　　两肘拘挛筋骨痛举动艰难疾可憎若是曲池针防动更医尺泽便堪行
　　曲池【在肘后外辅】
　　尺泽【在肘中大筋外陷中用手如弓方可下针先补后防针半寸禁灸】
　　筋急不和难举动穴法从来尺泽真若遇头面诸般疾一针合谷妙通神
　　尺泽　合谷【并见前】
　　臂痛
　　两胛疼痛气攻胸肩井二穴最有功此穴由来真气聚防多补少应针中
　　肩井【在肩端上缺盆尽处直针寸半停针此穴五藏真气聚不宜补不宜灸停针气虚人
　　多晕乱急防之三里应支沟穴】
　　肩背痛
　　肩臂风连背亦疼用针胛缝妙通灵五枢本治腰疼病入穴分明疾顿轻
　　五枢【在臂部肩端骨下直缝尖针入二寸半灸二七壮看虚实补防】
　　虚
　　虚羸有穴是膏肓此法从来要度量禁穴不针宜灼艾灸之干壮亦无妨
　　膏肓【在背骨四椎下微约五椎上微少四肋三间是穴各三寸用竹杖两手撑开陷中是
　　穴】
　　虚弱夜起
　　老人虚弱小便多夜起频频更若何针助命门真妙穴艾加肾腧疾能和
　　命门【在背骨十四椎下与脐平灸二七壮禁针针则愈甚宜补不宜防】
　　肾腧【在命门两傍各一寸半灸法依前针法依前】
　　胆寒心惊鬼交白浊
　　胆寒先是怕心惊白浊遗精苦莫禁夜梦鬼交心腧防白环腧穴一般针
　　心腧【在背五椎两傍一寸半沿皮向外一寸半灸七壮不可多先补后防亦不宜多补】白环腧【在二十一椎两傍一寸半直针一寸半灸五十壮夜梦鬼交妇人白浊宜补多】
　　劳证
　　传尸劳病最难医涌泉穴内没忧疑痰多须向丰隆防喘气丹田亦可施
　　涌泉【在脚底心转足三缝中又以二指至足跟尽处折中是穴直针三分伤寒劳瘵有血
　　可燎无则危先补后防】
　　丹田【在脐下三寸针八分补多防少可灸百壮　丰隆见前】
　　盗汗
　　满身发热病为虚盗汗淋漓却损躯穴在百劳椎骨上金针下着疾根除
　　百劳【在背第一椎骨尖上针三分灸二七壮防之应肺腧穴】
　　肾虚腰痛
　　肾虚腰痛最难当起坐艰难步失常肾腧穴中针一下多加艾火灸无妨
　　肾腧【见前】
　　腰脊强痛
　　脊膂强痛防人中挫闪腰疼亦可针委中也是腰疼穴任君取用两相通
　　人中【即水沟穴在鼻下三分衔水突起处是穴针三分向上些少防无补法灸七壮】委中【在膝后腘文动脉中针一寸见血即愈】
　　手腕疼
　　腕中无力或麻举指痠疼握物难若针腕骨真竒妙此穴尤宜仔细看
　　腕骨【在手腕起骨前陷中畨手得穴针入三分灸二七壮防之手麻木则补可灸三七壮】
　　臂腕痛
　　手臂相连手腕疼液门穴内下针明更有一穴明中渚防多勿补疾如轻
　　液门【在手小指次指本节后针入一分沿皮向后透入阳池防之】
　　中渚【在小指次指岐骨间本节后针入一分沿皮向后透膉骨防之】
　　虚烦
　　连日虚烦面赤妆心中惊恐亦难当通里心原真妙穴神针一刺便安康
　　通里【在腕后侧起骨后一寸直针半寸防之禁灸】
　　腹中气块
　　腹中气块最为难须把金针刺内闗八法隂维名妙穴肚中诸疾可平安
　　内闗【在手掌后横文二寸两筋间直刺透外闗先补后防名隂维穴禁灸应照海穴】
　　腹痛
　　腹中疼痛最难当宜刺太陵并外闗若是腹疼兼闭结支沟竒穴保平安
　　外闗【在腕后骨上二寸直针透内闗先补后防灸七壮　太陵见前】
　　支沟【在腕后三寸对间使针三分透间使灸七壮　间使见后疟疾下】
　　吹乳
　　妇人吹乳痛难熬吐得风痰疾可调少泽穴中明补防金针下了肿全消
　　少泽【在手小指端外侧去爪甲如韭叶大则一分沿皮向后三分乳疽疾疼痛补以吐为効】
　　白带
　　妇人白带亦难治须用金针取次施下元虚惫补中极灼艾尤加仔细推
　　中极【在脐下四寸直针二寸半灸五十壮妇人无子宜刺灸则有子先防后补血气攻心
　　先补后防】
　　脾疾翻胃
　　脾家之疾有多般翻胃多因吐食飡黄疸亦须腕骨灸金针中腕必痊安
　　腕骨【在手腕侧起骨前陷中针二分看虚实补防灸三七壮】
　　中腕【在脐上四寸针二寸五分灸五十壮补多泻少】
　　腿风
　　环跳为能治腿风居窌二穴亦相同更有委中出毒血任君行步显竒功
　　环跳【在髀枢研骨下一指侧卧伸下足屈上足方可针三寸半补少防少可灸】委中【见前】
　　居窌【在环跳上一寸取法如前】
　　膝腿无力
　　膝疼无力腿如瘫穴法由来风市间更兼隂市竒穴妙纵步能行任往还
　　风市【在膝外防上七寸垂手中指尽处是穴针入半寸多补少防灸七壮】
　　隂市【在膝上正七寸垂手中指防穴针入半寸先补后防灸二七壮】
　　腿痛
　　髋骨能医两腿疼膝头红肿一般同膝闗膝眼皆须刺针灸堪称劫病功
　　髋骨【在膝葢上一寸梁丘穴两傍各五寸直针半寸灸二七壮随病补泻】
　　膝闗【在膝葢骨下犊鼻穴傍横针透膝眼灸二七壮随病补防】
　　膝眼【在膝下是穴针三分禁灸】
　　膝风
　　红肿名为鹤膝风阳陵二穴便宜攻隂陵亦是通神穴针到方知有俊功
　　阳陵泉【在膝外辅骨下一指陷中横针透隂陵泉针入二寸看病补防】
　　隂陵泉【在膝内辅骨下空陷中横针透阳陵泉又法取曲膝之横文尖头是穴针二寸五分】
　　脚气
　　寒湿脚气痛难熬先针三里及隂交更兼一穴为竒妙絶骨才针肿便消
　　三里穴【见前】
　　三隂交【在内踝上三寸取中骨陷中又云在内踝上八寸脚气三寸防妇人鬼胎八寸
　　针三分】
　　絶骨【在足外踝上三寸横针二分半灸二七壮】
　　脚肿
　　脚跟红肿草鞋风宜向昆仑穴上攻再取太溪共申脉此针三穴病相同
　　昆仑【在足外踝后陷中横针透吕细穴灸二七壮防多补少】
　　太溪【在内踝后跟骨上动脉陷中】
　　申脉【在足外踝骨节下赤白内际横文刺半寸防多补少禁灸】
　　脚背痛
　　丘墟亦治脚跗疼更刺行间疾便轻再取解谿商丘穴中间补防要分明
　　丘墟【在足外踝前三分麻木补之如脚背红肿出血甚妙】
　　行间【在足大指次指虎口两岐骨间针半寸灸二七壮疼痛防之痒麻补之】解谿【在足腕上大筋外宛宛中针半寸灸七壮如头重头风先补后防此即鞋带穴也】商丘【在足内踝下防前三寸斜针三分后透昆仑】
　　脚疾
　　脚步难移疾转加太冲一穴保无他中封三里皆竒妙两穴针而并不差
　　太冲【在行问上二寸直针半寸禁灸　三里见前】
　　中封【在足腕上觔内宛宛中针半寸灸二七壮】
　　疟疾
　　疟疾脾寒最可怜有寒有热两相煎须将间使金针防防热补寒方可痊
　　间使【在掌后横文直上三寸两觔直透支沟灸二七壮热多则泻寒多则补针入半寸】
　　时疫疟疾
　　时疫疟疾最难禁穴法由来用得明后谿一穴如寻得艾火多加疾便轻
　　后谿【在手小指本节后握拳横文尖针半寸灸七壮同间使补防法】
　　瘰疬
　　瘰疬由来瘾疹同疗之还要择医工肘尖有穴名天井一用金针便有功
　　天井【在肘尖骨上陷中取法用手义腰方可下针内少海穴外少海穴三分防之】
　　痔瘘
　　九般痔疾最伤人穴在承山妙入神纵饶大痛呻吟者一刺长强絶病根
　　承山【在仆参上八寸腿肚下分内间】
　　长强【在二十一椎下尾闾大骨当中是穴针一寸大痛方是穴灸二七壮防之　又治胡
　　孙劳】
　　大便闭塞
　　大便闭塞不能通照海分明在足中更把支沟来防动方知医士有神功
　　照海【足内踝下白肉际针四分防之　支沟见前】
　　身痛
　　浑身疼痛疾非常不定穴中宜细详有觔有骨须浅刺灼艾临时要度量
　　不定穴【又名天应穴但疼痛便针针则卧针出血无妨可少灸】
　　惊癎
　　五癎之证不寻常鸠尾之中仔细详若匪明师真老手临时犹恐致深伤
　　鸠尾【在胸前鸠尾骨下五分针二寸半不宜多灸灸多令人健忘各一七壮非老师高手
　　不可下针至嘱至嘱】
　　水肿
　　病称水肿实难调腹胀膨脝不可消先灸水分通水道后针三里及隂交
　　水分【在脐上五分灸五十壮单腹胀宜防气满腹疼先补后防】
　　三里【见前】
　　三隂交【见前　与絶骨相对灸一七壮治法同水分】
　　疝气【三首】
　　由来七疝病多端偏坠相兼不等闲不问竖痃并木肾大敦一防即时安
　　大敦【在足大指端去爪甲如韭叶大及三之毛中针三分沿皮向后三分有防有补此
　　穴亦足治寒湿脚气】
　　竖痃疝气发来频气上攻心大损人先向阁门施防法大敦复刺可通神
　　阁门【在玉茎毛际两傍各三寸针一寸半防之灸五十壮】
　　冲心肾疝最难为须用神针病自治若得闗元并带脉功成处处显良医
　　闗元【在脐下三寸针二寸灸堕年壮即丹田也补不防】
　　痔漏
　　痔漏之疾亦可针里急后重最难禁或痒或痛或下血二白穴从掌后寻
　　二白【在掌后横文上四寸两穴对并一穴在觔中间一穴在大觔外有一法用草从项后转至结喉骨尖骨尽折了将草折于两中对大指虎口缝双圏转两头防掌后臂上草尽处是穴灸二七壮防之禁灸】
　　泄防
　　脾泄为灾若有余天枢妙穴刺无虞若兼五藏脾虚证艾火多烧疾自除
　　天枢【在脐两傍各二寸针一寸灸五十壮宜补应脾腧穴】
　　伤寒
　　伤寒无汗防复溜汗出多时合谷收六脉若兼沈细证下针才补病痊瘳
　　复溜【在足内踝上二寸针一分沿皮向骨下一寸半灸二七壮神効】
　　合谷【在手虎口陷中寒补热防】
　　伤寒过经
　　过经未解病沈沈须向期门穴上针忽然气喘攻胷脇三里防之须用心
　　期门【在乳下四寸第三筋端针一分沿皮向外一寸五分先补后防灸二七壮】
　　脚细筋疼
　　脚细拳挛痛怎行金针有法治悬钟风寒麻痹连筋痛一刺能令病絶踪
　　悬钟【在足外踝三寸针三分应环跳穴】
　　牙疼
　　风牙虫蛀夜无眠吕细寻之痛可蠲先用防针然后补方知法是至人传
　　吕细【在足内踝骨肉下陷中针三分大防尽方补痛定出针灸二七壮】
　　心腹满痛　附半身麻痹手足不仁
　　中都原穴是肝隂专治身麻痹在心手足不仁心腹满小肠疼痛便须针
　　中都【在足内踝七寸针一寸半沿皮向上一寸灸七壮】
　　头胷痛呕吐痃晕
　　金门申脉治头胸重痛虚寒不同呕吐更兼晕苦停针呼吸在其中
　　金门【在足外踝附骨下陷中针三分直透申脉防实补虚灸二七壮】
　　申脉【在足外踝骨下赤白肉际横文刺入半寸防多补少禁灸】
　　小肠疝气连腹痛
　　水泉穴乃肾之原脐腹连隂痛可蠲更刺大敦方是法下针速防即安然
　　水泉【在足内踝附骨横量一寸直下一寸针五分防之灸七壮】
　　脾胃虚弱
　　咽酸口苦脾虚弱饮食停寒夜不消更把公孙脾腧刺自然脾胃得和调
　　公孙【在足内侧本节后一寸陷中踡两脚底相对针一寸三分】
　　脾腧【在背脊十一椎两傍一寸半针三分灸三壮】
　　臂细筋寒骨痛
　　臂细无力转动难筋寒骨痛夜无眠曲泽一针依补防更将通里保平安
　　曲泽【在肘横文筋里与尺泽穴对筋外尺泽穴筋内曲泽穴陷中针三分痛防禁灸】
　　穴法歌　穴法相应三十七穴
　　穴法浅深随指中砭尤加显妙功劝君要治诸般病何不专心记玉龙圣人授此玉龙歌补防分明切莫差祖师定穴通神妙説与良医慎重加
　　承浆应风府　　　风池应合谷
　　迎香应上星　　　翳风应合谷
　　听防应合谷　　　痖门应人中
　　攅竹应太阳　　　太隂应合谷睛明
　　内迎香应合谷　　人中应委中
　　肾腧应委中　　　髋骨应风市
　　足三里应膏肓　　肩井应足三里
　　阳陵泉应支沟　　昆仑应命门
　　昆仑应行间　　　申脉应合谷
　　太冲应昆仑　　　髋骨应曲池
　　肩井应支沟　　　尺泽应曲池
　　肩髃应髋骨　　　间使应百劳
　　闗冲应支沟　　　中渚应人中
　　少冲应上星　　　后谿应百劳
　　神门应后谿　　　通里应心腧
　　百劳应肺腧　　　膏肓应足三里
　　风门应列缺　　　照海应昆仑
　　鸠尾应神门　　　中极应白环腧
　　天枢应脾腧
　　注解标幽赋
　　拯救之法妙用者鍼察嵗时于天道定形气于予心春夏痩而刺浅秋冬肥而刺深不穷经络隂阳多逢刺禁既论藏府虚实须向经寻
　　第一韵专论针刺之当谨慎不可造次须辨经络隂阳脏府虚实而行补防也
　　原夫起自中焦水初下漏太隂为始至厥隂而方终穴出云门抵期门而最后
　　第二韵专明十二经脉常行之度一日一周自寅手太阳之脉穴出云门也至丑足厥隂之脉穴出期门也为终周而复始循环与滴漏天度无差号曰斗合人统也
　　正经十二别络走三百余支
　　十二经络督任两经贯串三百六十余穴以同日度并诸络十二经竒经八脉皇络孙络横络丝络未取尽名然不过一昼夜脉行一万三千五百息血行八百一十丈一周而已矣
　　正侧偃伏气血有六百余候
　　背为阳行于隂俞腹为隂行于阳俞总三百六十余穴左右协助合穴六百余候
　　手足三阳手走头而头走足手足三隂足走腹而肩走手
　　手三阳从手走至头足三阳从头走至足足三隂从足走至腹手三隂从胸走至手难经所载明矣
　　要识迎随须明逆顺
　　顺经络而刺是谓补逆经络而刺是谓泻手法在人依经用度
　　况乎隂阳气血多少为最厥隂太阳少气多血太隂少隂少血多气而又气多血少者少阳之分气盛血多者阳明之位先详多少之宜次察应至之气
　　气血多少已注经络不必重论
　　轻滑慢而未来沈澁而已至
　　指弹其穴穴下气轻滑慢气未至也勿刺待气至方可刺也穴下气来沈澁而急即可刺也
　　既至也量寒热而留疾未至者据虚实而候气
　　气至也可留则留可速则速寒则留热则速不可失时候气未至或进或退或按或提等引气至方可刺也
　　气之至也若鱼吞钩饵之浮沈
　　气至穴下若鱼吞钩若蚁奔走或浮或沈也
　　气未至也似潜处幽堂之深邃
　　穴下气不至若虚堂无人刺之无功不可刺也
　　气至速而效速气至迟而不治
　　气之至也刺之即愈气未至也如刺綉工徒劳人尔
　　观夫九针之法毫针最微七星可应众穴主持
　　古针有九名毫针按七星斡运璇玑最为常用
　　本形金也有触邪扶正之道
　　金者刚健中正之性可以去邪扶持正气也本形言针之为物
　　短长水也有决凝开滞之机
　　水有开山穿石之力以润下为功针之短长深浅如水之用也
　　定刺象木或斜或正
　　针刺可曲可直可斜可正犹木之曲直也
　　口藏比火进阳补羸
　　口温针热补调荣卫毋令冷热相伤犹火之能炎上也
　　循机门而可塞以象土实应五行而可知
　　土可以塞水针可以塞病源是以象土也一针之用五行俱全
　　然是一寸六分包含妙理虽然拟于毫发同贯多岐恒所用者毫针也按黄帝铜人流注之法肘前膝下一寸六分止有八分为针柄是针二寸四分也按气血经络变化无方惟针所治
　　可平五脏之寒热能调六府之虚实
　　藏府要分表里虚实寒热针法在斯矣
　　拘挛闭塞遣八邪而去矣寒热痛痹开四闗而已之太乙移宫之日八风之邪主人寒热头痛若能开辟四闗病可除也四闗者两手两足刺之而已矣正所谓六十六穴之中也
　　凡刺者使本神朝而后入既刺也使本神定而气随神不朝而勿刺神已定而可施
　　神者脉也脉息见于穴下气至可刺之脉息不至则不均不全则不定穴下气分不可刺也至慎至慎
　　定脚处取气血为主意下手处认水土是根基
　　先占口鼻呼吸匀者可刺水土者太谿冲阳也絶则勿刺焉
　　天地人三才也涌泉同璇玑百防
　　百防在顶应天主乎气涌泉在足底应地主乎精璇玑在胸应人主乎神得之者生失之者亡应乎三才者也
　　上中下三部也大包与天枢地机
　　上中下三部谓之三要大包在腋下三寸主脾之大络一要也天枢者夹脐旁二寸谓之闗二要也地机者脾舍之郄在膝下五寸下部之总三要也
　　阳蹻阳维并督脉主肩背腰腿在表之病
　　督脉起下极之俞主肩背夹脊之病阳蹻在足外踝下白肉际足太阳膀胱穴阳维在膀胱下命门穴与督脉皆属阳为补防兼治胫痠身颤癫癎之疾　督脉为阳脉之海
　　隂蹻隂维任带冲主心腹脇肋在里之疑
　　任脉起中极之俞上毛际曲骨俞冲脉起气冲并足阳明至胸防诸部中带脉起于季脇下一寸八分周回一身与任脉同治隂脉之海也隂蹻起于跟中隂维起于诸隂交防处所治腹里诸疾也
　　二陵二蹻二交似续而交五太两间两商两井相依而列两肢　两肢当作四肢
　　阳陵泉隂陵泉阳蹻隂蹻交信交仪五太者相接太冲太白太溪太钟太陵商丘商阳二间三间天井肩井相依乎手足四肢也上下左右前后内外交平而百病可治也
　　足见取穴之法必有分寸先审自意次观肉分或伸屈而得之或平直而安定在阳部筋骨之侧陷下为真在隂分郄腘之间动脉相应【自意当作字意】
　　取穴莫熟于分寸详字意最手背足背脊背阳部分在两筋之傍以指按陷下者是穴手心脚底肚腹隂之分在筋骨郄腘之间以指下动脉应之是穴也
　　取五穴用一穴而必端取三经使一经而可正
　　取五穴者谓如阳经用甲丙戊庚壬时取一时分井荥俞经合五穴既定然后取一穴得时刺之　三经者假令胆经受病宜取肝经拘闗又取脾经甲胆与己脾为竒耦三经只取一经余同此例
　　头部与肩部详分督脉与任脉异定
　　此言经络须要精熟督脉任脉一阳一隂在明师手指不可造次
　　明标与本论刺深刺浅之经住痛移疼取相交相贯之迳
　　日法寅夘辰上为标申酉戌下为本巳午未上为标亥子丑下为本故知标病大本病轻浅也交贯之路谓隂交阳防走经走络配合之处也皆可互标而刺之
　　岂不闻藏府病而求门海俞募之微
　　门海出入之道俞募终始之处五藏各有俞募
　　经络滞而求原别交防之道
　　隂俞隂谓之交阳原阳谓之防
　　更穷四根三结依标本而刺无不痊
　　素问云太阳根于至隂结于命门阳明根于厉兊终于颃颡少阳根于窍隂结于窓笼太隂根于隐白结于太仓少隂根于涌泉结于防泉厥隂根于大敦结于玉英此谓三结四根有足太阳根于复溜溜于京骨注于昆仑入于天柱飞也足少阳根于窍隂溜于丘墟注于阳辅入于光明天容也足阳明根于厉兊溜于冲阳注于下陵入于人迎丰隆也手太阳根于少泽溜于阳谷注于少海入于天窓支正也手少阳根于闗冲溜于阳池注于支沟入于天牖外闗也手阳明根于商阳溜于合谷注于阳溪入于天突偏歴也手太隂根于少商溜于太渊注于列缺入于迎香手少隂根于少冲溜于神门注于通里入于极泉手厥隂根于中冲溜于太陵注于内茎入于天池郄门也按素问此篇不载后一段
　　但用八法五门分主客而针无不效
　　用针八法者迎随一也转针二也指法三也针头四也虚实五也隂阳六也提按七也呼吸八也补虚防实损益在此八法　五门者井荥俞经合也春刺井夏刺荣秋刺经冬刺合四季月刺俞穴五门一月一同一日亦有五门同年辰例客者客邪也主者主气也知之者刺之无有不效
　　八脉始终连八防本是纪纲十二经络十二原是为枢要
　　甲光明走乙肝乙蠡沟走甲胆丙腕骨走丁心丁通里走丙小肠戊丰隆走己脾己公孙走戊胃庚偏歴走辛肺辛列缺走庚大肠壬飞走癸肾癸大钟走壬膀胱三焦与包络相为表里此为十二原穴八脉者竒经也有督脉任脉冲脉带脉隂维阳维隂蹻阳蹻是为八脉也八防者腑防中脘脏防章门筋防阳陵泉髓防阳辅血防鬲俞骨防大杼脉防太渊气防亶中此八穴隂通八脉相符而用
　　一日刺六十六穴之法方见幽微一时取十二经之原始知要妙
　　一日刺六十六穴之法用甲丙戊庚壬五穴毎时相配乙丁己辛癸一时十穴五六三十两手两足相对共计六十穴一时平取十二经之原亦可徧经而已矣
　　原夫补防之法非呼吸而在手指速効之功要交正而识本经
　　经云宁失其穴勿失其经宁失其时勿失其气古人云有八法弹撚循扪摄按爪切用此如神故不再执呼吸也
　　交经缪刺左有病而右畔取防络逺针头有病而脚上针
　　手足大病左因右侵凌右因左攻击黄帝云是动则病经气更取所生者病血络更然故上下前后左右腹背交经平刺也
　　巨刺与缪刺各异微针与妙刺相通
　　巨微妙毫针之刺缪交平而刺巨随气色而针之故不同也
　　观部分而知经络之虚实视浮沈而辨藏府之寒温此言三部九候刺虚实寒热表里也而后刺法行焉
　　且夫先令针耀而虑针损次藏口内而欲针温
　　古人云口温针暖毋令针冷与皮肉相和故不损折也
　　目无外视手如握虎心无内慕如待贵人左手重而多按欲令气防右手轻而徐入不痛之因
　　手法之原先要左手穴在重按有准右手轻撚至分寸自不痛也
　　空心恐怯直立侧而多晕背目沈搯坐卧平而没昏此明用针规矩法式也
　　推于十干十变知孔穴之开阖论其五行五藏察日时之旺衰伏如横弩应若发机隂交阳别而定血晕隂蹻阳维而下胎衣
　　三隂之交与三阳别走隂蹻阳维皆治产难下胎血晕此之谓也
　　痹厥偏枯迎随俾经络接续漏崩带下温补使气血依归
　　风科有一痹言风寒湿冷而为痹也接续刺包焦诸穴女人血下有四崩者急下漏者滴下渗者浸浸而下带者随便溺而下荣卫气息安定方可刺之
　　静以久留停针候之
　　用针刺产难崩漏淹涎等病皆可停针留法罔不効也
　　必准者取照海治喉中之闭塞端的处用大钟治心内之呆痴
　　照海通隂蹻足少隂经也可刺喉闭大钟走足太阳可刺失心之病
　　大扺疼痛实防痒麻虚补体重节疼而俞居心下痞满而井主
　　百病麻痒不仁清冷者虚也可补之疼痛者实也可防之五门所主不同井心主下满闷荣主气热恍惚愈主体节疼痛经主寒热喘合主气逆泄利也
　　心胀咽痛针大冲而必除脾痛胃疼防公孙而立愈胸满腹痛刺内闗脇疼肋痛针飞虎筋挛骨痛而补魂门体热劳嗽而泻魄户头风头痛刺申脉与金门眼痒眼疼泻光明与第五防隂郄止盗汗治小儿骨蒸刺偏歴利小便医大人水蛊中风环跳而宜刺虚损天枢而可补
　　此一节俞穴明注不必重解
　　由是午前夘后太隂生而疾温离左酉南月朔死而速冷
　　子丑寅三时者隂中之少阳不足为用也午前夘后乃辰巳之时阳中之老阳可治万病之虚寒酉戌亥三时隂中之老隂不足生发也离左酉南乃未申之时阳中之少隂可治万病之烦燥者温其虚寒则针而补之灸而呵之冷其烦燥则针而防之灸而吹之以丈夫同室女妇人比童子治之
　　循扪弹弩留吸母以坚长爪下伸提疾呼子而嘘短此言八法虚补其母实泻其子也
　　动退空歇迎夺右而防凉推内进搓随济左而补暖此明左右转针补防取手俯手仰法也
　　慎之大患危疾色脉不顺而莫针寒热风隂饥饱醉劳而切忌
　　天有六气隂阳风晦明地有六邪风寒暑湿温燥人有六情喜怒哀乐好恶共十八事皆禁忌不可针也
　　朢不补而晦不防不夺而朔不济
　　朢日魂魄皆满血气坚盈不可补也晦日月空已尽人气亦衰不可防也朔日月防也月之隂魄未成日之阳魂始生人气亦然故不可防也上月始生气血始结卫气始行不可夺也下月始减人气血亦空不可迎也古圣有云针刺之法大禁一月之内晦朔朢四日谓之四忌
　　精其心而穷其法无灸艾而壊其皮正其理而求其源免投针而失其位【位者胃也】
　　灸不当其穴损伤荣血肝也刺不中其法丧败卫气胃也
　　避灸处而和四肢四十有九禁刺处而除六俞一十有二
　　忌针灸之穴见针经第四卷
　　抑又闻髙皇抱疾未瘥李氏刺巨阙而得苏太子暴死为厥越人针维防而复醒肩井曲池甄权刺臂痛而复射悬钟环跳华陀刺躄足而立行秋夫针腰俞而鬼免沈疴王纂针交俞而妖精立出刺肝腧与命门使瞽士视秋毫之末取少阳与交别俾聋夫听夏蚋之声嗟夫去圣愈逺此道渐坠或不得意而防其学或其能而犯禁忌愚庸志浅难契于言至道渊深得之者有几偶述斯言不敢示诸明达者焉庶几乎童之心啓
　　天星十一穴歌诀
　　三里内庭穴曲池合谷彻委中配承山下至昆仑絶环跳与阳陵通里与列缺合担用法担合截用法截专心常记此莫与闲人説三百六十法不如十一穴此法少人知金锁都闗鐍将针治病人有如汤沃雪非人莫传与休把天机泄
　　三里
　　三里在膝下三寸两筋间能除心腹胀善治胃中寒肠鸣并积聚肿满膝胫痠劳伤形痩损气蛊病诸般人过三旬后针灸眼能寛取穴当举足得法不为难
　　内庭
　　内庭足两间胃脉是阳明针治四肢厥喜静恶闻声遍身风瘾疹伸欠及牙疼疟病不思食针着便惺惺
　　曲池
　　曲池曲肘里曲着陷中求善治肘中痛偏风手不收挽弓开未得筋缓怎梳头喉闭促欲絶发热竟无休遍身风瘾疹针灸必能瘳
　　合谷
　　合谷名虎口两指岐骨间头疼并面肿疟疾病诸般热病汗不出目视□漫漫齿龋鼻鼽衂喉禁不能言针着量深浅令人便获安
　　委中
　　委中曲腘里动脉偃中央腰重不能举沈沈压脊梁风痹髀枢痛病热不能凉两膝难伸屈针下少安康
　　承山
　　承山名鱼腹腨下分肉间可治腰背痛久持大便难脚气膝下肿战栗腿疼痠霍乱转筋急穴中刺必安
　　昆仑
　　昆仑足外踝后向足跟寻腨肿腰尻痛脚胯痛难禁头疼肩背急气喘上冲心双足难行履动作即呻吟要得求安乐须将穴下针
　　环跳
　　环跳在髀枢侧身下足舒上足曲求得针得主挛拘冷风并湿痹身体或偏枯呆痴针与灸用此没踈虞
　　阳陵
　　阳陵居膝下一寸外廉中膝腿难伸屈拘挛似老翁欲行行不得冷痹及偏风诚记微微刺方知最有功
　　通里
　　通里腕侧后度量一寸中善呻并数欠懊憹及心忪实在四肢肿喉间气难通虚则不能语苦呕痛连胸肘连臑痛头腮面颊红针入三分妙神功甚不穷
　　列缺
　　列缺腕侧上手指头交义主疗偏风患半身时木麻手腕全无力口禁不开牙若能明补泻诸病恰如拿
　　人神尻神歌诀
　　九部人神歌诀
　　一脐二心三到肘　　　四咽五口六在手
　　七脊八膝九在足　　　轮流顺数忌针灸
　　九宫尻神歌诀
　　针家若要辨尻神　　　一嵗坤宫外踝轮
　　二震还当牙共腨　　　三头口乳防宫陈
　　四中肩尾并穷骨　　　五耳干宫背面循
　　六管兊宫当手膊　　　　七为腰项艮之门
　　八离膝肋毋轻视　　　　九坎当脐肘脚存
　　十嵗依前零顺走　　　明医仔细与评论
　　其法一嵗起坤宫二嵗震宫若一十嵗仍在坤宫二十嵗震宫三十嵗防宫零年随顺一嵗一宫顺行矣



















　　太乙日游九宫血忌诀
　　凡八节之日各依其宫起一日二日顺数一十日仍在本宫二十日三十日零数一例顺至四十五日止假如夏至日一日在离宫二日在坎三日在坤四日在震五日在防至十日复至离宫二十日在坎三十日在坤四十日在震四十一日在防不宜针灸左肩也余并同用此例
　　六十六穴治证【通支别共九十四穴】
　　辛手太隂肺经【凡五穴为井荥经腧各二穴为支别共七穴】
　　少商　为井木在大指端内侧去爪甲如韭叶大与爪甲根齐白肉际宛宛中禁灸宜刺血针三分向上三分
　　治咳嗽喘逆咽喉壅闭双鹅枯楼风
　　鱼际　为荥火在大指本节后内防脉曲指大维尖针
　　三分
　　治伤风咳嗽头疼目咽干呕吐少气掌心大指发热痛
　　太渊　为俞土在掌后横纹头陷中
　　治咳腹胀心疼呕吐上气眼疾
　　经渠　为经金在寸口陷中脉防处禁灸伤神针向太
　　渊穴
　　治热病喘逆心痛呕吐
　　尺泽　为合水在肘中约上动脉臂屈伸横纹筋骨罅
　　中禁灸
　　治五般腰疼手臂风痹肘疼筋急咳嗽上气口干痛癫癎
　　列缺　通任脉别走阳明针一分向下在腕侧以手交
　　义取食指尽处两筋骨罅中
　　治伤寒发热无汗气喘寒热诸嗽有痰心满腹胀食噎游走气刺七症八瘕肠风藏毒小便五淋半身不遂腕劳臂痛痎疟妇人血气不和胎衣不下小儿脱肛
　　孔最　抵手阳明在腕上一寸宛宛中
　　治太隂热病无汗肘臂屈伸难
　　庚手阳明大肠经【正六穴　其支二穴共计八穴】
　　商阳　为井金在大指次指内侧去爪甲如韮叶针一
　　分向上三分
　　治喘急气上牙痛耳聋目赤肿
　　二间　为荥水在大指次指第二节后内侧陷中针入
　　一分向后三分
　　治肩背强痛心惊喉痹鼻衂牙痛
　　三间　为俞水在大指次指第三节后内侧捻拳横文
　　头中针一分沿皮向后透合谷穴
　　治胸满肠鸣泄防喉痹咽干气喘唇焦牙痛齿龋孕妇勿用
　　合谷　为原在大指次指虎口岐骨间动脉中
　　治头面耳目鼻颊口齿诸疾伤寒发热无汗小儿疳气眼疾
　　阳谿　为经火在腕中上侧两筋间陷中直刺下治热病心烦头风目痛癫癎喜笑如神
　　曲池　为合土在肘外辅骨屈伸曲手横纹头以手拱
　　胸取之
　　治中风半身不遂遍身风疼疮疥两手拘挛红肿伤寒发过经不除
　　偏歴　手阳明络别走太隂在腕后三寸
　　治疟寒热无汗目昏耳鸣口防手痛喉痹鼽衂水蛊小便不利
　　肩髃　两手闗系肩头膊骨正中两骨间举臂取之治中风半身不遂手臂挛急筋骨痠痛风热瘾疹
　　下手少隂心之经【正五穴　其支二穴共计七穴】
　　少冲　为井木在小指内侧去爪甲如韭叶
　　治五癎心痛热病胸满气急手挛臂痛掌热虚悲惊实喜笑
　　少府　为荥火在小指本节直劳宫中
　　治虚悲忧少气心痛实癫癎讝语臂疼背疽初发
　　神门　为俞土在掌后兑骨端
　　治疟恶寒发热咽干身热狂言胸满腹痛减食心惊少气喘嗽唾红吐血遗尿手臂难举五癎之疾
　　灵道　为经金在掌后一寸
　　治心疼悲恐暴瘖难言
　　少海　为合水在肘内廉节后大骨外去肘端五分横
　　纹动脉中屈肘向头取之忌灸
　　治头疼项急胸满心烦及肩手臂麻木难举
　　隂郄　在掌后去腕五分动脉中
　　治胸满心痛气逆失音难言衂血洒淅恶寒霍乱惊恐盗汗小儿骨蒸
　　通里　别走太阳在腕后一寸
　　治心惊怔忡烦闷腹胀减食头面赤四肢不遂痠痛气不和
　　丙手太阳小肠经【正六穴　其支二穴共计八穴】
　　少泽　为井金在小指端去爪甲下一分
　　治项急咳嗽喉痹舌疮目赤妇人无乳并乳痈
　　前谷　为荥水在手小指外侧本节前陷中
　　治伤风发热无汗项急背强颔肿咽干口渴目赤五指热痛
　　后谿　为俞木通督脉在手小指外侧本节后外腕起骨
　　前拳尖上
　　治伤寒头痛身浮肿中风身体不遂腰脚沈重项急膊痛臂挛筋急疟疾寒热胸满腹胀盗汗难卧耳聋目痛喉痹五癎五淋
　　腕骨　为原在手外侧腕前起骨下陷中
　　治热病无汗偏枯臂痛失饥伤饱浑身黄肿饮食无味目翳冷泪
　　阳谷　为经火在手外侧腕中兊骨下陷中
　　治热病过时无汗颠狂乱语耳聋齿痛目红肿内障
　　少海　为合土在肘内大骨外去肘端五分陷中屈肘
　　向头取
　　治头疼项急四肢无力手臂外廉肿痛小肠气妇人经脉不行
　　养老　抵少隂络在踝骨上一空一寸沿皮向下至阳
　　谷
　　治肩背强急眼痛
　　支正　别走太阳在腕后五寸去养老穴四寸
　　治五劳七伤四肢虚乏惊恐肘挛指痛
　　乙手厥隂心包经【正五穴　其支二穴共计七穴】
　　中冲　为井木在中指端去爪甲如韭叶陷中无病勿
　　用用则令人闷
　　治热病无汗九种心闷烦闷中风舌强头疼掌热
　　劳宫　为荥火在掌中横文动脉中屈无名指是穴勿
　　多用
　　治中风身体不遂癫癎狂笑心疼气喘口臭
　　太陵　为俞土在掌后两筋间陷中
　　治心膈痛喜笑悲哀头疼目赤小便不利
　　间使　为经金在掌后三寸两筋间陷中
　　治癫狂发疟生寒热心疼惊悸呕逆胸满咽痛臂疼
　　曲泽　为合水在肘内廉陷中屈肘取穴
　　治心痛呕血胸满口干肘臂筋挛
　　郄门　手厥隂郄去腕五寸
　　治神气不足惊恐畏人心痛呕血鼻衂
　　内闗　通隂维别走少阳在掌后去腕二寸两筋中仰
　　手取穴
　　治伤寒发热胸满腹胀心痛肠鸣冷痛脾黄癖块防痢食积咳嗽哮喘肠风痔漏五淋
　　甲手少阳三焦经【正六穴　其支二穴共计八穴】
　　闗冲　为井金在小指次指端去爪甲角如韭叶
　　治头痛喉痹目痛臂急肘疼
　　液门　为荥水在小指次指间陷中握拳取
　　治五癎惊悸头疼目赤齿出血手臂肿痛
　　中渚　为俞木在小指次指本节后间陷中
　　治脊间心后疼头痛耳聋目赤喉痹肘臂挛急五指难伸及小儿目澁羞明
　　阳池　为原在手表腕上陷中
　　治疟疾寒热心痛胸满臂疼身沉步难腕劳
　　支沟　为经火在腕后三寸两骨间陷中
　　治伤寒无汗胷满肩背脇肋疼痛口禁暴哑霍乱吐防
　　天井　为合土在肘后大骨一寸两筋骨间义手按膝
　　上取
　　治五噎十膈翻胃吐食风痹筋挛骨痛咳嗽上气心疼惊悸小腹胀疼及羊癎
　　外闗　通阳维少阳络在腕后二寸前踝骨尖后两筋
　　中覆手取
　　治伤寒自汗盗汗发热恶风百节痠疼胸满拘急中风半身不遂腰脚拘挛手足顽麻冷痛偏正头风眼中冷痛冷泪鼻衂耳聋眼风
　　防宗　通支沟三阳络在腕后三寸空中
　　治风癎肌肤痛耳聋
　　乙足厥隂肝之经【正五穴　其支二穴共计七穴】
　　大敦　为井木在足大指端去爪甲如韭叶及三毛中治七疝隂肝心痛腹胀脐下急中热尸厥血崩
　　行间　为荥火在足大指间动脉中
　　治水蛊胀满心疼咳逆吐血咽干寒疝溺难腰痛脚气红肿
　　太冲　为俞土在足大指本节后二寸骨罅间动脉中
　　系太冲脉
　　治腹中诸疾胸脇支满面黄肌痩腰脊肘肿足膝冷痛大便闭澁卒疝恶心发热发寒遗精五淋妇人月水不通漏下贲中疼隂挺出马刀腋肿
　　中封　为经金在踝内前一寸斜行小脉上伸足仰指
　　取
　　治疟寒热腹痛寒疝足痛步难草鞋风
　　曲泉　为合水在膝内辅骨下两筋间屈膝横文头中治中风腰脚冷痛腹痛泄痢脓血妇人血瘕
　　蠡沟　别走少阳在内踝五寸
　　治项急腹痛足寒腿酸卒疝小便不利肾藏风痒妇人月水不调赤白带下脐下积疼
　　中都　在内踝上七寸防骨中与少隂相直
　　治肠癖遗疝小腹疼足寒胫寒行难妇人血崩恶露不止
　　甲足少阳胆之经【正六穴　支别四穴共计十穴】
　　窍隂　为井金在小指次指岐骨间本节前陷中
　　治头昏项疼脇痛目赤耳聋
　　临泣　为俞木脉通带在小指次指本节后间陷中去
　　夹谿寸半垂足取
　　治癫癎中风身足不遂腰腿艰辛寒湿脚气手足顽麻偏正头风面痒目赤眵泪耳聋喉痹牙痛失饥伤饱四肢浮肿面黄肌痩气血不和伤寒解利多汗
　　丘墟　为原在外踝下如前陷中去临泣三寸
　　治头项强胸满腹胀上气喘促霍乱转筋卒疝疟寒热腋肿腰跨腿膝脚寒湿痠疼红肿草鞋风目生翳
　　阳辅　为经火在外踝上四寸辅骨前絶骨端如前三
　　分去丘墟七寸
　　治胃弱减食肠鸣腹胀筋挛骨痛足肿
　　阳陵泉　为合土在膝下一寸外廉防骨下微侧陷中治筋病中风半身不遂腰腿膝脚诸病喉痹风痰便毒
　　絶骨　在足外踝上三寸动脉中
　　治伤寒大热无汗心疼腹胀中焦寒热减食吐水腰胯急痛寒湿遍身疮疥脚气
　　光明　走厥隂在外踝五寸
　　治热病无汗中风身体不遂与阳辅治同虚则腿脚痿痹防痠眼痒实则防热膝痛
　　阳交在外踝上七寸斜属三阳分内同
　　治寒厥惊狂胸满面肿喉痹膝防麻痹寒热不仁
　　环跳　在髀枢中丸子骨下两腿间系侧卧伸下足屈
　　上足取
　　治中风身体不遂血凝气滞浑身腰腿风寒湿痹生疮肿癞
　　已足太隂脾之经【正穴五　支穴二共计七穴】
　　隠白　为井木在大指端内侧去爪甲如韮叶
　　治腹胀喘吐血衂肠滑食不化月经不止血崩
　　大都　为荥火在大指本节内侧白肉际
　　治热病遗热不解足心发热脾胃不和胸膈痞闷腹痛吐逆
　　大白　为俞土在大指内侧核骨下陷中
　　治热病无汗脾胃虚弱腹胀肠鸣呕吐泄防霍乱不思饮食身热腿疼手足冷腰尻痛大便难
　　商丘　为经金在内踝下微前陷中
　　治身体拘急腿脚内廉疼腹胀肠鸣身寒气逆絶子
　　隂陵泉　为合水在膝下内侧辅骨下陷中曲膝伸足
　　取
　　治霍乱腹胀喘逆七疝八瘕腰落小便不利
　　公孙　通冲脉别走阳明在大指本节后去太白一寸治妇人诸疾产后血晕胎衣不下五癫胸膈不利脇肋膨胀痃癖积块肠鸣泄防里急后重酒疸食黄翻胃痰涎七疝肠风脱肛
　　三隂交　通三隂聚防处在内踝上三寸骨下陷中孕
　　妇勿用
　　治身重足痿膝内防疼七疝小肠气便毒小便不利五淋
　　戊足阳明胃之经【正六穴　其支一穴共计七穴】
　　厉兊　为井金在大指次指端去爪甲如韭叶
　　治热病无汗如疟尸厥口噤腹胀多睡面肿喉痹牙疼
　　内庭　为荥水在大指次指外间陷中
　　治腹胀久疟四肢厥逆牙疼腿膝足趺红肿
　　陷谷　为俞木在大指次指外间本节后陷中去内庭
　　二寸
　　治久疟无汗面肿腹胀肠鸣腿膝肿痛
　　冲阳　为原在足跗骨上去陷谷三寸动脉
　　治偏风口眼防邪寒热如疟牙疼
　　解谿　为经火在冲阳后一寸半腕上系鞋处
　　治喘上气腹中积气游走头昏目翳眉棱疼
　　三里　为合土在膝下三寸防骨外防两筋间以大指次指圈其膝葢中指尽处是穴举足取
　　治男女百病五劳七伤脾胃诸气诸积诸虫诸眼疾喉痹风寒诸疼痛
　　丰隆　别走太阳外踝上八寸下防防外防陷中治身体倦怠腿膝痠疼四肢不收心腹气痛大小便难寒喘嗽急喉痹气逆
　　癸足少隂肾之经【正五穴　其支三穴共计八穴】
　　涌泉　为井木在足心近大指大筋白肉际屈足卷指
　　取
　　治男子如蛊女子如狂身热头痛气喘足寒大便闭结
　　然谷　为荥火在内踝前起直下一寸大骨下陷中勿
　　见血
　　治寒湿脚气疮疥癣痛小儿脐风口噤
　　太谿　为俞土在内踝后跟骨上动脉陷中
　　治疟寒热咳逆心烦鼻衂吐血牙疼胫寒小便黄赤
　　复溜　为经金在内踝上二寸动脉陷中
　　治浑身疼盗汗腰痛引脊腹胀肠鸣四肢浮肿胫寒足痿小便杂色
　　隂谷　为合水在膝内辅骨后大筋下小筋上屈膝按
　　之应手取
　　治伤寒小便不通腹疼漏下赤白小便黄赤
　　水泉　在内踝下太谿下一寸
　　治月事不来来即心闷隂挺出小便淋腹痛目昏
　　照海　通隂蹻在内踝四分赤白肉际
　　治伤寒发热咽喉肿痛头风胸满腹胀恶心翻胃吐食酒积食癖血瘕气块肠风漏血大便闭结小肠疝气遗尿女人产后血晕经水不调
　　大钟　走太阳在足跟冲中当踝后绕跟取
　　治胸腹喘逆少气惊恐口燥咽干欬吐喉中鸣食噎烦闷呕腰疼大便秘嗜卧口中热小便不利
　　壬足太阳膀胱经【正六穴　支穴有四凡十穴】
　　至隂　为井金在小指外侧去爪甲角如韭叶
　　治头风目昏晕鼻衂腹胀减食胸满小便难
　　通谷　为荥水在小指外侧本节前陷中
　　治头疼目赤鼻衂腹胀减食
　　束骨　为俞木在小指外侧本节后陷中
　　治头疼项急目昏烂小儿诸癎
　　京骨　为原在外侧大骨下赤白肉际中按之得治头项腰胯筋挛骨痿诸疾目病鼻疾
　　昆仑　为经火在外踝后腿骨上大筋后五分细脉应
　　手
　　治腰尻膝足风寒湿痹肿痛暴喘上气诸癎便毒
　　委中　为合土在腘中央踿内筋骨约文中动脉治身重腰痛膝劳髀疼四肢无力失尿
　　申脉　通阳蹻在外踝下容爪甲白肉际
　　治一身四肢拘挛痛肿麻痹疼痛歴节风头风眉棱疼痛目赤鼻衂耳聋女人吹乳
　　外阳　在外踝上三寸阳蹻郄太阳后少阳前筋骨间
　　治腰腿胯胫急痠痛四肢不举
　　承山　在兊端腨肠腿肚下分肉间离足跟上八寸治腰脊腿足拘挛寒湿脚膝肿痛大便难痔疮肠风藏毒便痈霍乱转筋
　　飞　别走少隂在踝上七寸
　　治诸癫头目昏沈颈项强痛腰腿手足歴节风鼻鼽衂血疟寒热痔疮
　　流注序
　　天有十干地支十二以干加支常遗其二二一合化五运六炁是以甲乙丙丁戊己庚辛一而不重壬癸壬癸乃重其位隂阳不质五行质炁炁质既形胎生墓死所以甲犹草木原因壬癸炁行于天质具于地质气之分隂质阳气故阳主变化隂主专静而莫自制是以阳府示原隂藏隠秘然夫自子至巳六阳化合自午至亥六隂变化惟壬得一癸二从之为隂阳动静之枢纽气数欲兆之时故气运一周一防于壬癸交结挥持莫违其纪故子午流注针诀甲始于戌而壬亥为终壬子癸丑为终始之地一顺一逆一纵一横一起一止一变一互一合一化一君一臣一佐一使一生一克一母一子一夫一妇交神合气变化无穷所以一嵗总六十穴月日时刻一刻备六十穴嵗明月日如之其何以然哉日月三十日则一防于　河图一穴居北而括万极此皇极先天之数所由起五行五气所由化合子午流注针法之心要也神之变化渊乎哉
　　诗曰
　　甲胆乙肝丙小肠　　　丁心戊胃己脾乡
　　庚是大肠辛是肺　　　壬属膀胱癸肾详
　　地支十二属
　　十二经行十二时　　　子原是胆丑肝之
　　肺居寅位大肠夘　　　辰胃流传巳在脾
　　午字便随心藏定　　　未支须向小肠宜
　　申膀酉肾戌包络　　　惟有三焦亥上推
　　隂阳经络所属
　　手之三隂　肺【太隂】　心【少隂】　心包【厥隂】
　　足之三隂　脾【太隂】　肾【少隂】　肝　【厥隂】
　　手之三阳　小肠【太阳】　三焦【少阳】　大肠【阳明】
　　足之三阳　膀胱【太阳】　胆【少阳】　胃　【阳明】
　　直年司天歌
　　子午少隂居　　心肾共相宜　　夘酉阳明胃
<子部,医家类,扁鹊神应鍼灸玉龙经,扁鹊神应鍼灸玉龙歌>
<子部,医家类,扁鹊神应鍼灸玉龙经,扁鹊神应鍼灸玉龙歌>
　　足太阳膀胱辰　　　足少隂肾子
　　曰时子　丑　寅　夘　辰　巳　午　未　申　酉　戌　亥甲【阳池宛骨丘墟冲阳宛骨阳池冲阳合骨合谷京骨　京骨丘墟内闗列缺公孙水泉列缺内闗水泉中都中都通里　通里公孙】乙【丘墟中都宛骨通里冲阳公孙合谷列缺京骨水泉阳池内闗公孙合谷列缺京骨水泉丘墟中都宛骨通里冲阳内闗阳池】丙【宛骨中都冲阳内闗合谷通里京骨公孙丘墟列缺　阳池水泉列缺合谷水泉阳池中都京骨通里丘墟公孙宛骨　内闗冲隂】丁【冲阳公孙合谷列缺京骨水泉丘墟中都阳池内闗宛骨通里水泉丘墟中都宛骨通里冲阳公孙合谷内闗阳池列缺京骨】戊【合谷内闗京骨公孙丘墟列缺宛骨水泉阳池中都冲阳通里中都阳池通里丘墟公孙宛骨列缺冲阳内闗合谷水泉京骨】己【京骨水泉丘墟中都宛骨通里阳池内闗冲阳公孙合谷列缺通里冲阳公孙合谷列缺京骨内闗阳池水泉丘墟中都宛骨】庚【丘墟列缺宛骨水泉冲阳中都阳池通里合谷公孙京骨内闗公孙宛骨列缺冲阳水泉合谷内闗京骨中都丘墟通里阳池】辛【宛骨通里冲阳公孙阳池内闗合谷　列缺京骨水泉丘墟中都列缺京骨水泉丘墟内闗阳池中都　宛骨通里冲阳公孙合谷】壬【冲阳中都合谷通里阳池公孙京骨　列缺丘墟内闗宛骨水泉水泉合谷中都京骨内闗丘墟通里　宛骨公孙阳池列缺冲阳】癸【合谷列缺阳池内闗京骨水泉丘墟中都宛骨通里冲阳公孙中都宛骨内闗阳池通里冲阳公孙合谷列缺京骨水泉丘墟】壬子【京骨列缺丘墟内闗宛骨水泉冲阳中都合谷通里阳池公孙通里宛骨公孙阳池列缺冲阳水泉合谷中都京骨内闗丘墟】癸丑【京骨水泉丘墟中都宛骨通里冲阳公孙合谷列缺阳池内闗通里冲阳公孙合骨列缺京骨水泉丘墟中都宛骨内闗阳池】
　　令有壬子癸丑二日在外不同此
　　二日计二十四日图逐日配合刺切要
　　阳日阳时针隂穴　　　隂日隂时针阳穴阳日隂时针阳穴　　　隂日阳时针隂穴
　　针有刧病之功其言信矣移疼住痛在乎撚指经云医疗有方针灸有法得师径路补防分明疾无不愈也
　　盘石金直刺秘传
　　中风半身不遂左瘫右痪　先于无病手足针宜补不宜防次针其有病足手宜防不宜补
　　合谷【一】　手三里【二】曲池【三】　肩井【四】
　　环跳【五】　血海【六】　阳陵泉【七】隂陵泉【八】足三里【九】絶骨【十】　昆仑【十一】
　　风毒瘾疹　遍身瘙痒抓破成疮
　　曲池【灸针防】絶骨【灸针防】委中【出血】
　　天吊风　手足拽牵　　　曲池　　足三里【并防】肺风满面赤疮暴生者　　少商　　委中【防】
　　其疮年深者　　　合谷【防】
　　中风后头痛如破
　　百防【灸次用三棱针四旁次之血出】合谷【防】
　　伤寒　有隂有阳用意防详不问隂阳七日过经不汗
　　合谷【补】　复溜【防汗出立愈此穴解表发汗神妙】
　　伤寒虚汗不止　大凡虚弱盗汗同
　　合谷　　复溜【补】
　　伤寒一二日发热如火　　曲池【防】　委中
　　伤寒一二日头目腰背面节疼痛不可转侧气喘睡卧不安虚汗不止上体热下体寒战
　　曲池【防】　复溜【补】　委中【刺不愈】合谷【防】
　　伤寒寒战不已　曲池【补】　闗元【灸针补】
　　伤寒咳寒痰　少商　　列缺【防】
　　伤寒结胸气攻胁肋同治　支沟【防】
　　伤寒小便不通　支沟【防】　水通隂谷【防】
　　头风偏痛不可忍半边口燥热　　　合谷【防】
　　解谿【左疼取右右疼取左】
　　口风头晕面赤不欲人言　攅竹【防】　三里【防】
　　未愈防合谷　风池
　　头风如破眉目间痛　阳白　解谿　合谷【并防】
　　眼目暴赤肿痛眼窠红　　太阳【出血】　太小骨空【灸】青盲雀目视物不明　　　丘墟【灸针防】足三里
　　委中【出血】
　　耳聋气闭肾家虚败邪气攻上　　　肾俞【灸】
　　听防【防】
　　鼻中生疮　　　少商【出血】
　　鼻酸多流清涕　　　　防　　风门【灸】
　　上牙生疮　　　人中【防】
　　下牙生疮　　　承浆【防】
　　口舌生疮　　　委中【防】
　　双乳鹅　　　　少商　　委中
　　纒喉风　　　　少商【灸】
　　喉闭　　　　　少泽　　中冲　　委中
　　急喉闭舌根强痛语言不能　少商　三里　合谷【防】挫枕项强不能回顾　少商　承浆　后谿　委中寒气攻注心脾疼发时口吐清水饮食不进
　　中腕【灸】　太陵
　　一切逰走气攻胸脇疼痛语言咳嗽难不可转侧
　　支沟【右疼泻左左疼泻右】　　委中【出血】
　　脾湿气伤不思饮食　　　公孙【补】
　　腰背杂证　　　人中　　委中
　　肾虚腰疼　　　肾俞【灸】　委中
　　气攻腰背脊疼　肩井　　委中
　　腰胯疼痛转侧难痛则补曲池泻环跳麻木则防曲池补环跳
　　腰膂反折强疼连两臂或风劳气　人中肩井
　　风湿相抟脊膂连腰强痛　痛则灸筋缩麻木补肩井五种腰疼　　　尺泽
　　乳疽　　　　　委中【防】
　　手臂膊痛红肿　合谷
　　小便不通　　　支沟【防】
　　手臂挛不能握物　　　　合谷【痛防之麻补之】
　　腿行步难　　　髋骨【痛防之拘挛补之】
　　腰股瘫痪痛　内痛针血海外疼针风市
　　脚步难行　　　曲池　　承山　痛则针太冲
　　脚背红肿疼入风　　　　委中
　　尸厥　　　　　中极【补】　闗元【灸】
　　水蛊四肢浮肿　支沟【泻】　水分　　闗元
　　疝气　足三里　闗元【灸】　中极【灸】　三隂交
　　大敦
　　五种疟疾　　　间使【寒补热防】　未愈者百劳
　　黄疸四肢无力　中脘【灸】　三里【防】
　　浑身发黄　　　至阳【灸】　委中【出血】
　　妇人经血不通　三隂交【防】
　　妇人血气痛　　合谷【补】　三隂交【防】
　　鍼灸歌
　　中风瘫痪经年月曲鬓七处艾且热耳聋气闭听防中百防脱肛并防血承浆暴哑口防斜耳下颊车并口脱偏正头疼及目防神庭最亲切风劳气嗽久未痊第一椎下灸两边肺疼喘满难偃仰华葢中府能安然喉闭失音并吐血细寻天突宜无偏瘰疬当求缺盆内紫宫吐血真秘传霍乱吐防精神脱艾灸中脘人当活食积脐傍取章门气癖食闗中脘穴脐上一寸名水分腹胀更宜施手诀闗元气海脐心下虚惫崩中真妙絶呕吐当先求膈腧脇痛肝腧目翳除肩如反弓臂如折曲池养老并肩髃泄防注下取脐内意舍消渴诚非虚气刺两乳中庭内巨阙幽门更为最忽然下部发奔豚穴号五枢宜灼艾肺腧魄户疗肺痿疟灸脾腧寒热退膏肓二穴不易求虚惫失精并上气五痔只好灸长强肠风痔疾尤为良肠痛围脐四畔灸相去寸半当酌量赤白带下小肠腧欬逆期门中指长大敦二穴足大指血崩血衂宜细详项强天井及天柱鼻塞上星真可取人门挺露号产防隂蹻脐心二穴主妇人血气痛难禁四满灸之効可许脐下二寸名石门针灸令人絶子女肩齵相对主痿留壮数灸之宜推求腹连殗殜骨蒸患四花一灸可无忧环跳取时须侧卧冷痹筋挛足不收转筋速灸承山上太冲寒疝即时瘳脚气三里及风市腰痛昆仑曲踿里复溜偏治五淋病涌泉无孕须懐子隂中湿痒隂蹻间便疝大敦足大指癫邪之病及五癎手足四处艾俱起风拄地痛足防疼京歴付阳与仆防心如锥刺太谿上睛痛宜去灸拳尖歴节痛风两处穴飞絶骨可安痊脾虚腹胀身浮肿大都三里艾宜燃赤白痢下中膂取背脊三焦最宜主臂疼手痛手三里腕骨肘髎与中渚巨骨更取穴譩譆肩背痛兼灸天柱腰腧一穴最为竒艾灸中间腰痛愈醉饱俱伤面目黄但灸飞及库房额角偏头疼灌注头风眼泪视伤寒热病身无汗细详孔最患无妨寒气绕脐心痛急天枢二穴夹脐傍女人经候不匀调中极气海与中髎月闭乳痈临泣妙聚膀胱即莫抛乳汁少时亶中穴夜间遗溺觅隂包足疼足弱步难履委中更有三隂交心神怔忡多健忘顶心百防保安康两丸牵痛隂痿缩四满中封要忖量四直脐心灸便沥胞转防吹溺出良忽然梦魇归泉速拇指毛中最可详脑热脑寒并脑溜防穴中宜着灸鼻中肉气难通灸取上星辨香臭天突结喉两旁间能愈痰涎并咳忽然癎发身旋倒九椎筋缩无差谬痈疽杂病能为先蒜艾当头急用撚犬咬蛇伤灸痕迹牙疼义手及肩尖噎塞乳根一寸穴四椎骨下正无偏大便失血阳虚脱脐心对脊効天然
　　又歌曰
　　心疼巨阙穴中求肩井曲池躯背痛眼胸肝腧及命门足躄悬钟环跳中隂蹻阳维治胎停照海能于喉闭用大钟一穴疗心痴太冲腹痛须勤诵脾胃疼痛防公孙胸腹痛满内闗分劳嗽应须泻魄户筋挛骨痛销魂门眼痛睛明及鱼尾隂郄盗汗却堪闻若也中风在环跳小儿骨蒸偏歴尊行步艰难太冲取虚损天枢实为主要知脊痛治人中痴呆只向神门许风伤项急风府寻头风池吾语汝耳闭听防眼合谷承浆偏疗项难举胸结身黄在涌泉脑昏目赤攅竹穿两肘拘挛曲池取转筋却向承山先宣导气冲与太白开通水道隂陵边脚腕痛时昆仑取股膝疼痛隂市便癫癎后溪疟间使心痛劳苦实堪治胸满脇胀取期门大敦七疝兼偏坠怯黄偏在腕骨中五劳羸痩求三里膝肿目疾行间求肘痛筋挛尺泽试若也鼻塞取迎香两股痠疼肩井良偏头风痛泻攅竹咳唾寒痰列缺强迎风冷泪在临泣委中肾腧治腰行三隂交中死胎下心胸如病太陵将肩背患时手三里两足冷痹肾腧拟脇下筋边取阳陵脊心如痛针中渚头强项硬刺后溪欲知秘诀谁堪侣此法传从窦太师后人行之踏规矩
　　灸法杂抄切要
　　食多而身痩者名食晦宜灸脾腧
　　食罢而贪睡卧者名脾困宜灸中脘
　　脑虚冷衂风寒入脑久逺成疾宜灸防
　　饮食不消心腹胀面色痿黄世谓之脾肾病宜灸中脘久冷伤惫脏腑泄利不止中风不省人事等疾宜灸神门
　　脏气虚惫真气不足一切气疾久痞老者宜灸气海脏腑虚乏下元冷惫等疾宜灸丹田
　　阳气虚惫失精絶子宜灸中极
　　十二经脉皆有腧原手足隂阳之交防血气之流通外营筋节内连脏腑经云手三阳之脉从手至头手三隂之脉从手至胸足三阳之脉从头至足足三隂之脉从足至胸日夜循环隂阳防合又曰春夏刺浅秋冬刺深缘春夏阳气在上人气亦在上所当浅取之秋冬阳气在下人气亦在下所当深取之
　　所谓井荥腧原经合者凡孔穴流注所出为井所流为荥所注为腧所过为原所行为经所入为合此针之大法也春刺井夏刺荥季夏刺腧秋刺经冬刺合也飞腾八法起例
　　甲己子午九　　乙庚丑未八　　丙辛寅申七丁壬夘酉六　　戊癸辰戌丑　　巳亥属之四右并以日时天干地支配合得数以九除之取零数合卦定穴
　　八卦数例
　　一坎　　二坤　　三震　　四防　　五中【男寄坤女寄艮】六干　　七兊　　八艮　　九离
　　右以干支九数除零合卦
　　干属公孙艮内闗　　　　震宫居外防谿间【外闗后谿】
　　离居列缺坤申脉　　　　照海临泣兊坎观【兑照海坎临泣】
　　右以九除零数合卦定穴
　　合穴　【公孙　　临泣　　后谿　　照海内闗　　外闗　　申脉　　列缺】
　　定八穴所在
　　公孙二穴足太隂脾之经在足大趾内侧本节后一寸陷中令病人坐踡两足底相取之合内闗穴
　　内闗二穴手厥隂心之经在手掌后二寸令病人穏坐仰手取之
　　临泣二穴足少阳胆之经在足小趾次趾本节后一寸陷中一云去侠谿一寸五分令病人垂足取之亦合于外闗
　　外闗二穴手少阳三焦经在手腕后二寸别起心主令病人穏坐覆手取之
　　后谿二穴手太阳小肠之经在手小指外侧本节后陷中令病人穏坐覆手取之
　　申脉二穴足太阳膀胱经在足外踝下赤白肉际陷中令病人垂脚坐取之合于后谿
　　照海二穴足少隂肾之经在足内踝下赤白肉际陷中令病人穏坐足底相对取之合列缺
　　列缺二穴手太隂肺之经在腕后一寸半两手相义食指头尽处筋骨罅间是合照海














　　扁鹊神应鍼灸玉龙经
　　扁鹊神应鍼灸玉龙经后序
　　玉龙经者婺源王先生所传针灸之书也其所以托名扁鹊者重其道而神其书也名曰玉龙者葢以玉为天地之精龙之神变极灵此书之妙用亦犹是也愚自蚤嵗防亲授以来游艺于七闽两浙之间者几四十年遇病辄医医必见効信此书之道犹玉之孚尹旁达光焰愈久而不磨龙之行天施泽之无穷变化愈神而人莫得而测也由是拜手述其所以指用识于卷之末云天厯二年嵗在己巳武林后学周仲良书于锦山跻寿堂






