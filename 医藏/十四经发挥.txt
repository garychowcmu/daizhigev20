

　　 十四经发挥 元 滑寿撰

　　 　

　　新刊十四经络发挥序十四经发挥者，发挥十四经络也。经络在人身：手，三阴三阳；足，三阴三阳，凡十有二，而云十四者，并任，督二脉言也。任，督二脉何以并言？任脉直行於腹，督脉直行於背，为腹背中行诸穴所系也。手太阴肺经，左右各十一穴；足太阴脾经，左右各二十一穴；手阳明大肠经，左右各二十穴；足阳明胃经，左右各四十五穴；手少阴心经，左右各九穴；足少阴肾经，左右各二十七穴；手太阳小肠经，左右各十九穴；足太阳膀胱经，左右各六十三穴；手厥阴心包经，左右各九穴；足厥阴肝经，左右各十三穴；手少阳三焦经，左右各二十三穴；足少阳胆经，左右各四十三穴；兼以任脉中行二十四穴，督脉中行二十七穴，而人身周矣。

　　医者明此，可以 ，可以灸，可以汤液投之，所向无不取验。後世医道，不明古先圣王救世之术，多废不讲， ，灸，汤液之法；或歧为二，或叁为三，其又最下则 行者百一，灸行者什二，汤液行者什九而千万。抑何多寡之相悬耶！或者以 误立效，灸次之，而汤液犹可稍缓乎？是故业彼者多，业此者寡也。噫！果若是，亦浅矣 哉，其用心也！

　　夫医之治病，犹人之治水，水行於天地，犹血气行於人身也，沟渠亩浍，河泖川渎，皆其流注交际之处，或壅焉，或塞焉，或溢焉，皆足以害治而成病，苟不明其向道，而欲治之，其不至於泛滥妄行者，否也；医之治病，一迎一随，一补一泻，一汗一下，一宣一导，凡所以取其和平者，亦若是耳，而可置经络於不讲乎？

　　滑伯仁氏有忧之，故为之图，为之注，为之歌，以发挥之；周悉详尽，曲畅旁通，後之医者，可披卷而得焉，伯仁氏之用心亦深矣哉！後伯仁氏而兴者，有薛良武氏焉，良武氏潜心讲究，其所自得，亦已多矣。乃复校正是书而刊诸梓，欲以广其传焉，推是心也，即伯仁氏之心也。良武名铠，为吴之长洲人，有子曰己者，今以医判南京太医事，尤以外科名，而外科者，特其一也，君子谓其能振家业云。

　　嘉靖戊子冬闰十月望日，前进士姑苏西阊盛应阳斯显书于金陵官寓

　　十四经发挥序人具九脏之形，而气血之运，必有以疏载之，其流注则曰历，曰循，曰经，曰至，曰抵；其交际则曰会，曰过，曰行，曰达者；盖有所谓十二经焉。十二经者，左右手足各备，阴阳者三，阴右而阳左也，阳顺布而阴逆施也。以三阳言之，则太阳，少阳，阳明；阳既有太少矣，而又有阳明者何？取两阳合明之义也。以三阴言之，则太阴，少阴，厥阴；阴既有太少矣，而又有厥阴者何？取两阴交尽之义也。非徒经之有十二也，而又有所谓孙络者焉；孙络之数，三百六十有五，所以附经而行，周流而不息也。

　　至若阴阳维 ，冲，带六脉，固皆有所系属，而唯督，任二经，则包乎腹背而有专穴；诸经满而溢者，此则受之，初不可谓非常经而忽略焉，法宜与诸经并论，通考其隧穴六百五十有七者，而施治功，则医之神秘尽矣。盖古之圣人契乎至灵，洞视无隐，故能审系脉之真，原虚实之变，建名立号，使人识而治之。虽後世屡至抉膜导窍，验幽索隐，卒不能越其范围，圣功之不再，壹至是乎？由此而观，学医道者，不可 不明乎经络，经络不明，而欲治夫 疾，犹习射而不操弓矢，其不能也决矣。

　　濂之友滑君，深有所见於此，以内经骨空诸论，及灵枢本输篇，所述经脉辞旨简严，读者未易即解，於是训其字义，释其名物，疏其本旨，正其句读，厘为三卷，名曰十四经发挥。复虑隧穴之名，难於记忆，联成韵语，附於各经之後，其有功於斯世也，不亦远哉！世之着医书者，日新月盛，非不繁且多也，汉之时，仅七家耳，唐则增为六十四，至宋遂至一百七十又九，其发明方药，岂无其人；纯以内经为本，而弗之杂者，抑何其鲜也！

　　若金之张元素，刘完素，张从正，李杲四家，其立言垂范，殆或庶几者乎？今吾友滑君起而继之，凡四家微辞秘旨，靡不贯通，发挥之作，必将与其书并传无疑也。呜呼！橐 一身之气机，以补以泻，以成十全之功者，其唯针砭之法乎。若不明於诸经而误施之，则不假锋刃而戕贼人矣。可不惧哉！

　　纵诿曰：九针之法，传之者盖鲜，苟以汤液言之，亦必明於何经中邪，然後法何剂而治之；奈何粗工绝弗之讲也。滑君此书，岂非医涂之舆梁也欤！濂故特为序之以传，非深知滑君者，未必不以其言为过情也。滑君名寿，字伯仁，许昌人，自号撄宁生，博通经史诸家言，为文辞温雅有法，而尤深於医。江南诸医，未能或之先也。所着又有素问钞，难经本义，行於世。难经本义，云林危先生素尝为之序云。

　　翰林学士亚中大夫知制诰兼修国史金华宋濂谨序

　　十四经发挥序观文於天者，非宿度无以稽七政之行。察理於地者，非经水无以别九围之域。矧夫人身而不明经脉，又乌知营卫之所统哉。此内经灵枢之所由作也。窃尝考之，人为天地之心，三材盖一气也。经脉十二，以应经水，孙络三百六十有五，以应周天之度，气穴称是，以应周期之日。宜乎营气之营於人身，昼夜环周，轶天旋之度，四十有九。或谓卫气不循其经，殆以昼行诸阳，夜行诸阴之异，未始相从，而亦未尝相离也。

　　夫日星虽殊，所以丽乎天者，皆阳辉之昭者也。河海虽殊，所以行乎地中者，实一水之流衍也。经络虽交相贯属，所以周於人身者，一营气也。噫！七政失度则灾眚见焉。经水失道，则洚潦作焉。经脉失常，则所生是动之疾，繇是而成焉。以故用 石者，必明俞穴，审开阖，因以虚实，以补泻之。此经脉本输之旨，尤当究心，灵枢世无注本，学者病焉；许昌滑君伯仁甫，尝着十四经发挥，专疏手足三阴三阳及任督也。观其图章训释，纲举目张，足以为学者出入向方，实医门之司南也。既成将锓锌以传，徵余叙其所作之意，余不敏，辄书三材一气之说以以归之。若别经络骨度之属，则此不暇备论也。至正甲辰中秋日，四明吕复养生主书於票骑山之樵舍。

　　自 序人为血气之属，饮食起居，节宜微爽，不能无疾。疾之感人；或内或外，或小或大，为是动，为所生病，咸不出五脏六腑，手足阴阳。圣智者兴，思有以治之，於是而入者，於是而出之也。上古治病，汤液醪醴为甚少，其有疾，率取夫空穴经隧之所统系。视夫邪之所中，为阴，为阳，而灸刺之，以驱去其所苦，观内经所载服饵之法才一二，为灸者四三，其他则明 刺，无虑十八九。 之功，其大矣。

　　厥後方药之说肆行， 道遂寝不讲，灸法亦仅而获存。 道微而经络为之不明；经络不明，则不知邪之所在。求法之动中机会，必捷如响，亦难矣。若昔轩辕氏岐伯氏斤斤问答，明经络之始末，相孔穴之分寸，探幽摘邃。布在方册。亦欲使天下之为治者。视天下之疾，有以究其七情六淫之所自，及有以察夫某为某经之陷下也。某为某经之虚若实，可补泻也。某为某经之表 ，可汗可下也。 之，灸之，药之，饵之，无施不可，俾免夫 蹙呻吟，抑已备矣。远古之书，渊乎深哉！

　　於初学或未易也，及以灵枢经本输篇，素问骨空等论，裒而集之。得经十二，任督脉之行腹背者二，其隧穴之周於身者，六百五十有七，考其阴阳之所以往来。推其骨之所以驻会，图章训释，缀以韵语，厘为三卷；目之曰十四经发挥。庶几乎发前人之万一，且以示初学者，於是而出入之向方也。乌乎！考图以穷其源，因文以求其义，尚不戾前人之心。後之君子，察其勤而正其不逮，是所望也。至正初元闰月六日，许昌滑寿自序。

　　十四经发挥凡例一、十二经所列次第，并以流注之序为之先後，附以任督二奇者，以其有专穴也。总之为十四经云。一、注者，所以释经也。其训释之义，凡有三焉；训字一义也，释身体府藏名物一义也，解经一义也。其载穴法分寸，则圈以别之。一、各经既於本经详注处所，其有他经交会处，但云见某经，不必复赘。一、经脉流注，本经曰历，曰循，曰至，曰抵；其交会者曰会，曰过，曰行。其或经行之处，既非本穴，又非交会，则不以右例统之。一、奇经八脉，虽不若十二经之有常道，亦非若诸络脉之微妙也。任督二脉之直行者，既已列之十四经，其阴阳维， ，冲，带六脉，则别具辑编，以叁考。

　　十四经发挥卷上 手足阴阳流注篇凡人两手足：各有三阴脉，三阳脉，以合为十二经也。三阴：谓太阴，少阴，厥阴。三阳：谓阳明，太阳，少阳也。人两手足：各有三阴脉，三阳脉，相合为十二经也。手三阴：谓太阴肺经，少阴心经，厥阴心包经。手三阳：谓阳明大肠经，太阳小肠经，少阳三焦经。足三阴：谓太阴脾经，少阴肾经，厥阴肝经。足三阳：谓阳明胃经，太阳膀胱经，少阳胆经。谓之经者：以血气流行，经常不息者而言。谓之脉者：以血理分袤行体者言也。

　　手之三阴：从藏走至手。手之三阳：从手走至头。足之三阳：从头下走至足。足之三阴：从足上走入腹。手三阴从藏走至手：谓手太阴起中焦，至出大指之端。手少阴起心中，至出小指之端。手厥阴起胸中，至出中指之端。手三阳从手走至头：谓手阳明起大指次指之端，至上挟鼻孔。手太阳起小指之端，至目内眦。手少阳起小指次指之端，至目锐眦。足三阳从头走至足：谓足阳明起於鼻，至入中指内间。足太阳起目内眦，至小指外侧端。足少阳起目锐眦，至入小指次指间。足三阴从足走入腹：谓足太阴起大指之端，至属脾络胃。足少阴起足心，至属肾络膀胱。足厥阴起大指聚毛，至属肝络胆。足三阴虽曰从足入腹，然太阴乃复上膈挟咽，散舌下；少阴乃复从肾上，挟舌本；厥阴乃复上出额，与督脉会于巅，兼手太阴从肺系横出腋下；手少阴从心系上肺出腋下；手厥阴循胸出侸，上抵腋下。此又秦越人所谓诸阴脉，皆至颈胸而还者也。而厥阴则又上出於巅，盖厥阴阴之尽也，所以然者，示阴无可尽之理，亦犹易之硕果不食，示阴无可尽之义也。然易之阴阳以气言，人身之阴阳以藏象言，气则无形，而藏象有质，气阳而质阴也。然则无形者贵乎阳，有质者贵乎阴欤？

　　络脉传注，周流不息。络脉者：本经之旁支，而别出以联络於十二经者也。本经之脉：由络脉而交他经。他经之交，亦由是焉。传注周流，无有停息也。夫十二经之有络脉：犹江汉之有沱潜也，络脉之传注於他经，犹沱潜之旁导於他水也；是以手太阴之支者，从腕後出次指端，而交於手阳明。手阳明之支者，从缺盆上挟口鼻，而交於足阳明。足阳明之支者，别跗上，出大指端，而交於足太阴。足太阴之支者，从胃别上膈，注心中而交於手少阴。手少阴则直自本经少冲穴，而交於手太阳，不假支授，盖君者出令者也。手太阳之支者，别颊上至目内眦，而交於足太阳。足太阳之支者，从 内左右别下合 中，下至小指外侧端，而交於足少阴。足少阴之支者，从肺出，注胸中而交於手厥阴。手厥阴之支者，从掌中循小指次指出其端，而交於手少阳。手少阳之支者，从耳後出，至目锐眦而交於足少阳。足少阳之支者，从跗上入大指爪甲，出三毛而交於足厥阴。足厥阴之支者，从肝别贯膈，上注肺而交於手太阴也。

　　故经脉者：行血气，通阴阳，以荣於身者也。通结上文，以起下文之义。经脉之流行不息者；所以运行血气，流通阴阳，以荣养於人身者也。不言络脉者，举经以该之。

　　其始从中焦，注手太阴阳明，阳明注足阳明太阴，太阴注手少阴太阳，太阳注足太阳少阴，少阴注手心主少阳，少阳注足少阳厥阴，厥阴复还注手太阴。始於中焦，注手太阴，终於注足厥阴，是经脉之行一周身也。

　　其气常以平旦为纪，以漏水下百刻，昼夜流行，与天同度，终而复始也。气，营气。纪，统纪也。承上文言经脉之行：其始则起自中焦，其气则常以平旦为纪也。营气，常以平旦之寅时为纪，由中焦而始注手太阴，以次流行也；不言血者，气行则血行，可知漏水下百刻，昼夜流行，与天同度者：言一昼夜漏下百刻之内，人身之经脉流行，无有穷止，与天同一运行也；盖天以三百六十五度四分度之一 为一周天，而终一昼夜。人之荣卫，则以五度周於身；气行一万三千五百息，脉行八百一十丈，而终一昼夜，适当明日之寅时，而复会於手太阴，是与天同度，终而复始也。或云：昼夜漏刻有长短，其营气盈缩当何如？然漏刻虽有短长之殊，而五十度周身者，均在其中，不因漏刻而有盈缩也。右本篇正文，与金兰循经同。

　　十四经发挥卷中 十四经脉气所发篇

　　太阴太肺经穴歌手太阴肺十一穴。中府云门天府列。侠白尺泽孔最存。列缺经渠太渊涉。鱼际少商如韭叶。手太阴，肺之经。凡十一穴、左右二十二穴。○是经多气少血。肺之为藏：六叶两耳，四垂如盖，附着於脊之第三椎中，有二十四空，行列分布诸藏清浊之气，为五藏华盖云。

　　手太阴之脉：起於中焦，下络大肠，还循胃口，上膈属肺。起，发也。络，绕也，还复也。循，巡也，又依也治也。属，会也。中焦者，在胃中 ，当脐上四寸之分。大肠，注见本经。胃口，胃上下口也。胃上口，在脐上五寸上 穴。下口，在脐上二寸下 穴之分也。膈者，隔也；凡人心下有膈膜与脊胁周回相着，所以遮膈浊气，不使上薰於心肺也。手太阴起於中焦：受足厥阴之交也，由是循任脉之外，足少阴经脉之 ，以次下行，当脐上一寸水分穴之分，绕络大肠；手太阴阳明相为表 也。乃复行本经之外，循胃上口，逦迤上膈而属会於肺，荣气有所归於本脏也。

　　从肺系横出腋下，下循 内，行少阴心主之前，下肘中。肺系，谓喉咙也；喉以候气，下接於肺。肩下侸上际曰腋。膊下对腋处为 ，肩肘之间也。 尽处为肘，臂节也。自肺脏循肺系出而横行，循胸部第四行之中府云门，以出腋下，下循 内，历天府侠白，行手少阴手心主之前，下入肘中，抵尺泽穴也。盖手少阴循 臂，出小指之 ｏ中府穴：在云门下一寸，乳上三肋间，动脉应手陷中。云门：在巨骨下，侠气户傍二寸陷中，动脉应手，举臂取之。天府：在腋下三寸 内廉动脉中。侠白：在天府下去肘五寸动脉中。尺泽：在肘中约文上动脉中。

　　循臂内上骨下廉，入寸口上鱼，循鱼际，出大指之端。肘以下为臂。廉，隅也，边也。手掌後高骨傍，动脉为关。关前动脉为寸口。曰鱼，曰鱼际云者：谓掌骨之前，大指本节之後，其肥肉隆起处，统谓之鱼。鱼际，则其间之穴名也。既下肘中，乃循臂内，上骨之下廉，历孔最列缺，入寸口之经渠太渊以上鱼，循鱼际出大指之端，至少商穴而终也。端，杪也。○孔最穴：去腕上七寸。列缺：去腕侧上一寸五分，以手交叉头指｛当作食指｝末，筋骨罅中络穴也。经渠：在寸口陷中。太渊：在掌後陷中。鱼际：在大指本节後内侧前脉中。少商：在大指端内侧，去爪甲如韭叶，白肉内宛宛中。

　　其支者，从腕後直出次指内廉出其端。臂骨尽处为腕。脉之大隧为经。交经者为络。本经终於出大指之端矣；此则从腕後列缺穴，达次指内廉出其端，而交於手阳明也。

　　是动：则病肺胀满，膨膨而喘 ，缺盆中痛，甚则交两手而瞀，此为臂厥，是主肺所生病者。咳嗽上气，喘渴，烦心，胸满， 臂内前廉痛，掌中热。气盛有馀：则肩背痛，风寒，寒字，疑衍汗出中风，小便数而欠。虚则肩背痛，寒，少气不足以息，溺色变，卒遗矢无度。盛者：寸口大三倍於人迎。虚者：寸口反小於人迎也。

　　手阳明大肠经穴歌手阳明穴起商阳。二间三间合谷藏。阳溪偏历历温溜。下廉上廉三里长。曲池肘侫迎五里。臂 肩侳巨骨当。天鼎扶突禾侫接。终以迎香二十穴。手阳明，大肠之经。凡二十穴、左右共四十穴。ｏ是经气血俱多。大肠长二丈一尺，广四寸，当脐右回十六曲。手阳明之脉：起於大指次指之端，循指上廉，出合谷两骨之间，上入两筋之中。大指次指：大指之次指，谓食指也。手阳明，大肠经也。凡经脉之道：阴脉行手足之 ，阳脉行手足之表，此经起於大指次指之端，商阳穴，受手太阴之交，行於阳之分也。由是循指上廉，历二间三间，以出合谷两骨之间，复上入阳溪两筋之中。ｏ商阳：在手大指次指内侧，去爪甲角如韭叶。二间：在手大指次指本节前，内侧陷中。三间：在手大指次指本节後，内侧陷中。合谷：在手大指次指歧骨间陷中。阳溪：在腕中上侧两筋间中。循臂上廉，入肘外廉，循 外前廉，上肩。自阳溪而上，循臂上廉之偏历，温溜，下廉，上廉，三里，入肘外廉之曲池，循 外前廉，历肘侫，五里，臂 ，络 会，上肩，至肩侳穴也。ｏ偏历：在腕中後三寸。温溜：在腕後，小士五寸，大士六寸。下廉：在辅骨下，去上廉一寸。上廉：在三里下一寸。三里：在曲池下二寸，按之肉起。曲池：在肘外辅骨屈肘曲骨之中，以手拱胸取之。肘侫：在肘大骨外廉陷中。五里：在肘上二寸，行向 ，大脉中央。臂 ：在肘上七寸。 会：见手少阳经，手阳明之络也。肩侳：在肩端，两骨间陷者宛宛中，举臂有空。肩端两骨间，为侳骨。肩胛上际会处，为天柱骨。

　　出侳骨前廉，循巨骨穴，上出柱骨之会上，会於大椎。ｏ巨骨穴：在肩端上，行两叉骨间陷中。大椎：见督脉，手足三阳督脉之会。下入缺盆，络肺，下膈，属大肠。自大椎而下入缺盆，循足阳明经脉外，络绕肺脏。复下膈，当天枢之分，会属於大肠。ｏ缺盆，天枢：见足阳明经。

　　其支别者，从缺盆上颈贯颊，入下齿缝中。头茎为颈。耳以下曲处为颊。口前小者为齿。其支别者：自缺盆上行於颈，循天鼎扶突上贯於颊，入下齿缝中。ｏ天鼎：在颈，缺盆直扶突後一寸。扶突：在气舍後一寸五分，仰而取之。又云、人迎後一寸五分。

　　还出挟口，交人中，左之右，右之左，上挟鼻孔。口唇上，鼻柱下，为入中。既入齿缝，复出挟两口吻，相交於人中之分，左脉之右，右脉之左，上挟鼻孔，循禾侫迎香，而终以交於足阳明也。ｏ人中穴：见督脉，为手阳明督脉之会。禾侫：在鼻孔下，挟水沟旁五分。迎香：在禾侫上一寸，鼻孔旁五分。是动：则病齿痛颈肿，是主津液所生病者。目黄，口乾，鼽衄，喉 ，肩前 痛，大指次指痛，不用。气有馀则当脉所过者热肿。虚则寒栗不复。盛者：人迎大三倍於寸口。虚者：人迎反小於寸口也。

　　足阳明胃经穴歌四十五穴足阳明。承泣四白巨侫经。地仓大迎颊车峙。下关头维对人迎。水突气舍连缺盆。气户库房屋翳屯。膺窗乳中延乳根。不容承满起梁门。关门太乙滑肉门。天枢外陵大巨存。水道归来气冲次。髀关伏兔走阴市。梁丘犊鼻足三里。上巨虚连条口位。下巨虚乃继丰隆。解溪冲阳陷谷中。内庭厉兑经穴终。足阳明、胃之经。凡四十五穴、左右共九十穴。ｏ是经气血俱多。胃大一尺五寸，纡屈曲伸，长二尺六寸。足阳明之脉：起於鼻，交 中，旁约太阳之脉，下循鼻外，入上齿中，还出挟口环唇，下文承浆。 ，鼻茎也，鼻出根为 。足阳明起於鼻两旁迎香穴。由是而上，左右相交於 中，过晴明之分，下循鼻外，历承泣，四白，巨侫，入上齿中，复出循地仓，挟两口吻环绕唇下，左右相交於承浆之分也。ｏ迎香：手阳明经穴。晴明：足太阳经穴，手足太阳少阳足阳明五脉之会。承泣：在目下七分，直瞳子。四白：在目下一寸，直瞳子。巨侫：在鼻孔旁八分，直瞳子。地仓：挟口吻旁四分。承浆：见任脉，足阳明任脉之会。

　　却循颐後下廉，出大迎，循颊前，上耳前，过客主人，循发际，至额颅。腮下为颔。颔中为颐。俿前为发际。发际前为额颅。自承浆却循颐後下廉，出大迎，循颊车，上耳前，历下关，过客主人，循发际，行悬厘、颔厌之分，经头维，会於额颅之神庭。ｏ大迎：在曲颔前一寸三分，骨陷中动脉。颊车：在耳下曲颊端陷中。下关：在客主人下，耳前动脉下廉，合口有空，开口则闭。客主人：接悬厌三穴，并足少阳经，皆手足少阳阳明之交会。头维：在额角发际，本神旁一寸五分，神庭旁四寸五分。神庭穴：见督脉，足太阳阳明督脉之会。

　　其支别者：从大迎前下人迎，循喉咙，入缺盆，下膈，属胃络脾。胸两旁高处为膺。膺上横骨为巨骨。巨骨上陷中。为缺盆。其支别者：从大迎前下人迎，循喉咙，历水突气舍入缺盆，行足少阴俞府之外下膈。当上 中 之分，属胃络脾。ｏ人迎：在颈大脉动应手，挟结喉旁一寸五分。水突：在颈大筋前，直人迎下，气舍上。气舍：在颈直人迎下，挟天突陷中。缺盆：在肩下横胁陷中。俞府：见足少阴经。上 ：见任脉，足阳明手太阳任脉之会。中 ：见任脉，手太阳足阳明所生任脉之会。

　　其直行者：从缺盆下乳内廉，下挟脐，入气冲中。直行者：从缺盆而下，下乳内廉，循气户，库房，屋翳，膺窗，乳中，乳根，不容，承满，梁门，关门，太乙，滑肉门。下挟脐，历天枢，外陵，大巨，水道，归来诸穴，而入气冲中也。ｏ气户：在巨骨下，俞府旁二寸陷中。库房：在气户下一寸六分陷中，仰而取之。屋翳：在库房下一寸六分陷中，仰而取之。膺窗：在屋翳下一寸六分陷中。乳中穴：当乳是。乳根穴：在乳下一寸六分陷中，仰而取之。不容：在幽门旁，相去各一寸五分。承满：在不容下一寸。梁门：在承满下一寸。关门：在梁门下一寸。太乙：在关门下一寸。滑肉门：在太乙下一寸，下挟脐。天枢：在挟脐二寸。外陵：在天枢下一寸。大巨：在外陵下一寸。水道：在大巨下三寸。归来：在水道下二寸。气冲：一名气街，在归来下，鼠鼷上一寸，动脉应手宛宛中。自气户至乳根 去中行各四寸。自不容至滑肉门 去中行各二寸。自天枢至归来 去中行各二寸。

　　其支者：起胃下口，循腹 ，下至气冲中而合。胃下口，下 之分。难经云：太仓下口为幽门者是也，自属胃处。起胃下口，循腹 ，过足少阴肓俞之外本经之 ，下至气冲中，与前之入气冲者合。

　　以下髀关，抵伏兔，下入膝膑中，下循侴外廉，下足跗，入中指内间。抵，至也。股外为髀。髀前膝上起肉处为伏兔。伏兔後交文为髀关。挟膝解中为膑。胫骨为侴。跗，足面也。既相合气冲中，乃下髀关，抵伏兔，历阴市，梁丘，下膝膑中，经犊鼻，下循侴外廉之三里，巨虚上廉，条口，巨虚下廉，丰隆，解溪，下足跗之冲阳，陷谷，入中指内间之内庭，至厉兑而终也。ｏ髀关：在膝上伏兔後交文中 一作交分。伏兔：在膝上六寸起肉，正跪坐而取之。一云、膝盖上七寸。阴市：在膝上三寸，伏兔下陷中，拜而取之。梁丘：在膝上二寸，两筋间。犊鼻：在膝膑下，侴骨上，骨解大筋中。三里：在膝眼下三寸，侴骨外大筋内宛宛中，举足取之，极重按之，则跗上动脉止矣。巨虚上廉：在三里下三寸，举足取之。条口：在下廉上一寸，举足取之。巨虚下廉：在上廉下三寸，举足取之。丰隆：在外踝上八寸，下侴外廉陷中，别走太阴。解溪：在冲阳後一寸五分，跗上陷中。冲阳：在足跗上五寸，骨间动脉，去陷谷三寸。陷谷：在足大指次指间，本节後陷中。内庭：在足大指次指外间陷中。厉兑：在足大指次指去爪甲如韭叶。

　　其支者：下膝三寸而别，以下入中指外间。此支：自膝下三寸，循三里穴之外别行而下，入中指外间，与前之内庭厉兑合也。

　　其支者：别跗上，入大指间出其端。此支自跗上冲阳穴，别行入大指间，斜出足厥阴行间穴之外，循大指下出其端，以交於足太阴。

　　是动：则病洒洒然振寒，善伸，数欠，颜黑。病至则恶人与火，闻木音则惕然而惊，心欲动，独闭户牖而处。甚则欲上高而歌，弃衣而走，贲向腹胀，是为 厥，是主血所生病者。狂，疟，温淫，汗出，鼽衄，口 ，唇胗，颈肿，喉 ，大腹水肿，膝膑肿痛。循膺乳，气街，股伏兔，侴外廉，足跗上皆痛，中指不用。气盛则身以前皆热。其有馀於胃：则消谷善饥，溺色黄。气不足：则身以前皆寒栗。胃中寒，则胀满。盛者：人迎大三倍於寸口。虚者：人迎反小於寸口也。

　　足太阴脾经穴歌二十一穴太阴脾。隐白大都太白抵。公孙商丘三阴交。漏谷地机阴陵坳。血海箕门冲门开。府舍腹结大横排。腹哀食窦连天溪。胸乡周荣大包随。足太阴，脾之经。凡二十一穴、左右共四十二穴。ｏ是经多气少血。脾广三寸，长五寸，掩乎太仓，附着於脊之第十一椎。

　　足太阴之脉：起於大指之端，循指内侧白肉际，过核骨後，上内踝前廉。核骨，一作核骨，俗云孤拐骨是也。足跟後两旁起骨为踝骨。足太阴起大指之端隐白穴，受足阳明之交也。由是循大指内侧白肉际大都穴，过核骨後，历太白，公孙，商丘，上内踝前廉之三阴交也。ｏ隐白：在足大指内侧端，去爪甲角如韭叶。大都：在足大指本节後陷中。太白：在足内侧核骨下陷中。公孙：在足大指本节後一寸，别走阳明。商丘：在足内踝下微前陷中。三阴交：在内踝上三寸，骨下陷中。

　　上侶内，循 骨後，交出厥阴之前。侶、腓肠也。由三阴交上侶内，循侴骨後之漏谷，上行二寸，交出足厥阴经之前，至地机阴陵泉。ｏ漏谷：在内踝上六寸，骨下陷中。地机：在膝下五寸。阴陵泉：在膝下内侧，辅骨下陷中，伸足取之。

　　上循膝股内前廉，入腹，属脾络胃。髀内为股。脐上下为腹。自阴陵泉上循膝股内前廉之血海箕门。迤逦入腹，经冲门府舍，会中极关元，复循腹结大横会下 ，历腹哀，过日月期门之分，循本经之 ，下至中 下 之际，以属脾络胃也。ｏ血海：在膝膑上，内廉白肉际二寸中。箕门：在鱼腹上越筋间，阴股内动脉中。冲门：上去大横五寸，在府舍下横骨端约中动脉。府舍：在腹结下三寸。中极，关元：并见任脉，皆足三阴任脉之会。腹结：在大横下一寸三分。大横：在腹哀下三寸五分，直脐旁。下 ：见任脉下，足太阴任脉之会。腹哀：在日月一寸五分。日月：见足少阳经，足太阴，少阳，阳维之会。期门：见足厥阴经，足太阴，厥阴，阴维之会也。冲门，府舍，腹结，大横，腹哀：去腹中行各四寸半。

　　上膈，挟咽，连舌本，散舌下。咽：所以咽物者，居喉之前，至胃长一尺六寸，为胃系也。舌本，舌根也。由腹哀上膈，循食窦，天溪，胸乡，周荣，由周荣外，曲折向下至大包。又自大包外，曲折向上，会中府上行，行人迎之 ，挟咽，连舌本，散舌下而终焉。ｏ食窦：在天溪下一寸六分，举臂取之。天溪：在胸乡下一寸六分，仰而取之。胸乡：在周荣穴下一寸六分陷中，仰而取之。周荣：在中府下一寸六分陷中，仰而取之。大包：在渊腋下三寸，渊腋见足少阳。中府：见手太阴经，足太阴之会也。人迎：见足阳明经。

　　其支别者：复从胃别上膈，注心中。此支由腹哀别行，再从胃部中 穴之外上膈，注於 中之 心之分，以交於手少阴ｏ中 ， 中，并任脉穴。

　　是动：则病舌本强，食则呕，胃 痛，腹胀，善噫，得後与气则快然如衰，身体皆重，是主脾所生病者。舌本痛，体不能动摇，食不下，烦心，心下急痛，寒疟，溏，瘕泄，水闭，黄疸，不能卧，强立股膝内，厥，足大指不用。盛者：寸口大三 倍於人迎。虚者：寸口反小於人迎也。

　　手少阴心经穴歌九穴心经手少阴。极泉青灵少海深。灵道通里阴俕邃。神门少府少冲寻。手少阴，心之经。凡九穴，左右共十八穴。ｏ是经多气少血。心形如未敷莲花，居肺下膈上，附着於脊之第五椎。手少阴之脉：起於心中，出属心系，下膈，膈小肠。心系有二，一则上与肺相通，而入肺两大叶间。一则由肺叶而下，曲折向後，并脊膂，细络相连，贯脊髓，与肾相通，正当七节之间；盖五脏系皆通於心，而心通五脏系也。手少阴经起於心，循任脉之外属心系，下膈，当脐上二寸之分，络小肠。

　　其支者：从心系，上挟咽，系目。支者，从心系出任脉之外，上行而挟咽系目也。

　　其直者：复从心系，却上肺，出腋下。直者，复从心系，直上至肺脏之分。出循腋下，抵极泉也。穴在臂内腋下筋间，动脉入胸。

　　下循 内後廉，行太阴心主之後，下肘内廉。自极泉下循 内後廉，行太阴心主两经之後，历青灵穴，下肘内廉，抵少海。ｏ青灵：在肘上三寸，举臂取之。少海：在肘内大骨外，去肘端五分。

　　循臂内後廉，抵掌後兑骨之端，入掌内廉，循小指之内出其端。腕下踝为兑骨。自少海而下循臂内後廉，历灵道，通里，至掌後锐骨之端，经阴，神门，入掌内廉，至少府，循小指端之少冲而终，以交於手太阳也。心为君主之官，示尊於他藏，故其交经授受，不假於支别云。ｏ灵道：在掌後一寸五分。通里：在腕後一寸陷中。阴：在掌後脉中，去腕五分。神门：在掌後锐骨之端陷者中。少府：在手小指本节後陷中，直劳宫。少冲：在手小指内廉端，去爪甲如韭叶。

　　是动：则病嗌乾，心痛，渴而欲饮，是为臂厥，是主心所生病者。目黄，胁痛， 臂内後廉痛，厥，当中热痛。盛者：寸口大再倍於人迎。虚者：寸口反小於人迎也。

　　手太阳小肠经穴歌手太阳穴一十九。少泽前谷後溪遇。腕骨阳谷可养老。支正小海肩贞走。 俞天宗及秉风。曲垣肩外复肩中。天窗天容上颧侫。却入耳中循听宫。手太阳，小肠之经。凡十九穴，左右共三十八穴。ｏ是经多气少血。小肠长三丈二尺，左回叠积十六曲。胃之下口，小肠上口也，在脐上二寸，水谷於是入焉。脐上一寸，为水分穴，则小肠下口也。至是而泌别清浊，水液入膀胱，滓秽入大肠。手太阳之脉：起於小指之端，循手外侧上腕，出踝中。臂骨尽处为腕。腕下兑骨为踝。本经起小指端少泽穴，由是循手外侧之前谷，後溪上腕，出踝中，历腕骨，阳谷，养老穴也。ｏ少泽：在手小指外侧端，去爪甲角一分陷中。前谷：在手小指外侧，本节前陷中。後溪：在手小指外侧，本节後陷中。腕骨：在手外侧腕前，起骨下陷中。阳谷：在手外侧腕中，兑骨下陷中。养老：在手踝骨上一空，腕後一寸陷中。直上循臂骨下廉，出肘内侧两骨之间，上循 外後廉，出肩解，绕肩胛，交肩上。脊两旁为膂。膂上两骨为肩解。肩解下成片骨为肩胛。一名 自养老穴直上，循臂骨下廉支正穴，出肘内侧两骨之间，历小海穴，上循 外後廉，行手阳明少阳之外上肩，循肩贞， 俞，天宗，秉风，曲垣，肩外俞，肩中俞诸穴，乃上会大椎，因左右相交於两肩之上。ｏ支正：在腕後五寸。小海：在肘内大骨外，去肘端五分陷中。肩贞：在肩曲胛下，两骨解间，肩 後陷中。 俞：在挟肩胶手少阳穴後大骨下，胛上廉陷中。天宗：在秉风後大骨下陷中。秉风：在天胶外肩小上 後，举臂有空。曲垣：在肩中央曲胛陷中，按之应手痛。肩外俞：在肩胛上廉，去脊三寸陷中。肩中俞：在肩胛内廉，去脊二寸陷中。大椎：见督脉，手足三阳督脉之会。

　　入缺盆络心，循咽下膈，抵胃属小肠。自交肩上入缺盆，循肩向腋下行，当 中之分络心，循胃系下膈，过上 ，中 ，抵胃下，行任脉之外，当脐上二寸之分属小肠。 中，上 ，中 ，并见任脉会穴也。

　　其支者：别从缺盆循颈上颊，至目锐眦，却入耳中。目外角为锐眦。支者：别从缺盆，循颈之天窗，天容上颊，抵颧侫，上至目锐眦，过瞳子侫，却入耳中，循听宫而终也。ｏ天窗：在颈大筋前曲颊下，扶突後，动脉应手陷中。天容：在耳曲颊後。颧侫：在面 骨下廉，锐骨端陷中。瞳子侫：足少阳经穴。听宫：在耳中珠子大如赤小豆。

　　其支者：别挟上俢，抵鼻，至目内眦。目下为俢。目大角为内眦。其支者：别循挟上俢，抵鼻至目内眦睛明穴，以交於足太阳也。睛明，足太阳经穴。是动：则病嗌痛颔肿，不可回顾，肩似拨， 似折，是主液所生病者。耳聋，目黄，颊肿，颈颔，肩 ，肘臂外後廉痛。盛者：人迎大再倍於寸口。虚者：人迎反小於寸口也。

　　足太阳膀胱经穴歌足太阳穴六十三。晴明攒竹曲差叁。五处承光上通天。络却玉枕天柱崭。大杼风门引肺俞。厥阴心俞鬲俞注。肝俞胆俞脾俞同。胃俞三焦肾俞中。大肠小肠膀胱俞。中膂白环两俞输。自从大杼至白环。相去脊中三寸间。上侫次中复下侫。会阳承扶 殷门亚。浮俕委阳委中罅。 内挟脊附分当。太阳行背第三行。魄户膏肓与神堂。俫嘻鬲关魂门旁。阳纲意舍及胃仓。肓门志室胞之肓。二十椎下秩边藏。合 以下 合阳是。承筋承山居其次。飞阳附阳泊昆仑。仆叁申脉连金门。京骨束骨交通谷。小指外侧至阴续。足太阳，膀胱之经。凡六十三穴，左右共一百二十六穴。ｏ是经多血少气。膀胱重九两二铢，纵广九寸，居肾下之前，大肠之侧。当脐上一寸水分穴之处，小肠下口，乃膀胱上际也。水液由是渗入焉。足太阳之脉：起於目内眦，上额，交巅上。目大角为内眦。发际前为额。脑上为巅，巅，顶也。足太阳起目内眦睛明穴，上额，循攒竹，过神庭，历曲差，五处，承光，通天，自通天斜行，左右相交於巅上之百会也。ｏ睛明：在目内眦。攒竹：在眉头陷中。神庭：见督脉，足太阳督脉之会也。曲差：在神庭傍一寸五分，入发际。五处：挟上星傍一寸五分。承光：在五处後一寸五分。通天：在承光後一寸五分。百会：见督脉，足太阳督脉之交会也。其支别者，从巅至耳上角。支别者，从巅之百会，抵耳上角，过率谷，浮白，窍阴穴，所以散养於经脉也。率谷，浮白，窍阴三穴，见足少阳经，足太阳少阳之会也。其直行者，从巅入络脑，还出别下项。脑头髓也。颈上为脑。脑後为项。此直行者：由通天穴後，循络却，玉枕，入络脑。复出下项，抵天柱也。ｏ络却：在通天後一寸五分。玉枕：在络却後一寸五分，挟脑户傍一寸三分，枕骨上，入发际三寸。脑户：督脉穴，足太阳督脉之会。天柱：在颈大筋外廉，挟项，发际陷中。

　　循肩 内，挟脊抵腰中，入循膂，络肾，属膀胱。肩後之下为肩 。椎骨为脊。尻上横骨为腰。挟脊为膂。自天柱而下，过大椎，陶道，却循肩 内，挟脊两旁下行，历大杼，风门，肺俞，厥阴俞，心俞，膈俞，肝俞，胆俞，脾俞，胃俞，三焦俞，肾俞，大肠俞，小肠俞，膀胱俞，中膂俞，白环俞。由是抵腰中，入循膂，络肾，下属膀胱也。ｏ大椎：见督脉，手足三阳督脉之会。陶道：见督脉，足太阳督脉之会。大杼：在项後第一椎下。风门：在第二椎下。肺俞：在第三椎下。厥阴俞：在第四椎下。心俞：在第五椎下。膈俞：在第七椎下。肝俞：在第九椎下。胆俞：在第十椎下，正坐取之。脾俞：在第十一椎下。胃俞：在第十二椎下。三焦俞：在第十三椎下。肾俞：在第十四椎下，与脐平。大肠俞：在第十六椎下。小肠俞：在第十八椎下。膀胱俞：在第十九椎下。中膂俞：在第二十椎下，挟脊起肉。白环俞：在第二十一椎下，伏而取之。自大杼至白环俞诸穴，并背部第二行，相去脊中各一寸五分。

　　其支别者：从腰中下贯臀，入 中。臀，尻也。挟腰 骨两旁为机。机後为臀。腓肠上，膝後曲处为 。其支者：从腰中循腰髁，下挟脊，历上侫，次侫，中侫，下侫。按腰髁即腰监骨，人脊椎骨有二十一节，自十六椎节而下为腰监骨，挟脊附着之处，其十七至二十凡四椎，为腰监骨所 附，而八侫穴则挟脊第一二空云云也，会阳在尾侱骨两旁，则二十一椎乃复见而终焉，又按：督脉当脊中起於长强，在二十一椎下，等而上之，至第十六椎下为阳关穴，其二十椎至十七椎皆无穴，乃知为腰监骨所 明矣。会阳下贯臀，至承扶，殷门，浮俕，委阳，入 中之委中穴也。ｏ上侫：在第一空，腰髁下一寸，挟脊陷中。次侫：在第二空挟脊陷中。中侫：在第三空挟脊陷中。下侫：在第四空挟脊陷中。会阳：在尾侱骨两旁。承扶：在尻臀下，股阴上，纹中。殷门：在肉俕下六寸。浮俕：在委阳上一寸，展膝得之。委阳：在承扶下六寸，屈膝取之，在足太阳之後，出於 中外廉两筋间。委中：在 中央约文中动脉。

　　其支别者：从 内左右别下，贯胛挟脊肉，过髀枢。膂肉曰胛，夹脊肉也。其支者：为挟脊两旁第三行，相去各三寸之诸穴。自天柱而下，从 内左右别行，下贯胛膂，历附分，魄户，膏肓，神堂，俫嘻，膈关，魂门，阳纲，意舍，胃仓，肓门，志室，胞肓，秩边，下历尻肾，过髀枢也。股外为髀。楗骨之下为髀枢。ｏ附分：在第二椎下，附项内廉。魄户：在第三椎下。膏肓：在第四椎下，近五椎上，取穴时令人正坐，曲脊伸两手，以臂着膝前令正直，手大指与膝头齐，以物支肘，毋令臂动摇。神堂：在第五椎下。噫嘻：在肩 内廉，挟第六椎下。膈关：在第七椎下，正坐开肩取之。魂门：在第九椎下。阳纲：在第十椎下。意舍：在第十一椎下。胃仓：在第十二椎下。肓门：在第十三椎下叉肋间。志室：在第十四椎下，并坐正取之。胞肓：在第十九椎下。秩边：在第二十椎下，并伏而取之。

　　循髀外後廉，下合 中，以下贯侶内，出外踝之後，循京骨，至小指外侧端。侶，腓肠也。循髀外後廉，髀枢之 ，承扶之外一寸五分之间而下，与前之入 中者相合，下行循合阳穴，下贯侶内，历承筋，承山，飞阳，跗阳，出外踝後之昆仑，仆叁，申脉，金门，循京骨，束骨，通谷，至小指外侧端之至阴穴，以交於足少阴也。ｏ合阳：在膝约文中央下三寸。承筋：在侶肠中央陷中。承山：在侶肠下分肉间。飞阳：在外踝上七寸。跗阳：在外踝上三寸。昆仑：在外踝後跟骨上陷中。仆叁：在跟骨下陷中，拱足取之。申脉：在外踝下陷中，容爪甲白肉际。金门：在足外踝下。京骨：在足外侧大骨下，赤白肉际陷中。束骨：在足小指外侧，本节後陷中。通谷：在足小指外侧，本节前陷中。至阳：在足小指外侧，去爪甲角如韭叶。

　　是动：则病冲头痛，目似脱，项似拨，脊痛，腰似折，髀不可以曲， 如结，侶如裂，是为踝厥，是主筋所生病者。痔，疟，狂癫疾，头俿项痛，目黄，泪出，鼽衄，项背，腰尻， 侶，脚皆痛，小指不用。盛者：人迎大再倍於寸口。虚者：人迎足小於寸口也。

　　足少阴肾经穴歌足少阴二十七穴。涌泉然谷太溪溢。大锺照海通水泉。复溜交信筑宾连。阴谷横骨至大赫。气穴四满中注莅。肓俞商曲石关循。阴都通谷幽门辟。步廊神封灵墟位。神藏 中俞府既。足少阴，肾之经。凡二十七穴，左右共五十四穴。ｏ是经多气少血。肾有两枚，状如石卵，色黑紫，当胃下两旁，入脊膂附脊之第十四椎，前後与脐平直。足少阴之脉：起於小指之端，斜趋足心。趋，向也。足少阴起小指之下，斜向足心之涌泉穴，在足心陷中，屈足卷指宛宛中。

　　出然谷之下，循内踝之後，别入跟中，上侶内，出 内廉。跟，足跟也。由涌泉转出足内踝然谷穴，上循内踝後太溪穴，别入跟中之大锺，照海，水泉，乃折自大锺之外，上循内踝，行厥阴太阴之後，经复溜，交信，过三阴交，上侶内，循筑宾，出 内廉，抵阴谷也。ｏ然谷：在足内踝前大骨下陷中。太溪：在足内踝後跟骨上，动脉陷中。大锺：在足跟後踵中。照海：在足内踝下。水泉：在太溪下一寸内踝下。复溜：在足内踝上二寸，动脉陷中。交信：在足内踝上二寸，少阴前，太阴後。三阴交：见足太阴，足三阴之交会也。筑宾：在足内踝上侶分中。阴谷：在膝内辅骨後，大筋下、小筋上，按之应手，屈膝乃得之。

　　上股内後廉，贯脊属肾，络膀胱。由阴谷上股内後廉，贯脊会於脊之长强穴。还出於前，循横骨，大赫，气穴，四满，中注，肓俞，当肓俞之所，脐之左右属肾，下脐下，过关元，中极而络膀胱也。ｏ长强：见督脉，足少阴少阳所结会，督脉别络也。横骨：在大赫下一寸，肓俞下五寸千金云，在阴上横骨中，宛曲如却月中央是。大赫：在气穴下一寸。气穴：在四满下一寸。四满：在中注下一寸，气海旁一寸。中注：在肓俞下一寸。肓俞在商曲下一寸，去脐旁五分。自横骨至肓俞，考之资生经，去中行各一寸半，关元，中极，并任脉穴，足三阴任脉之会。其直者：从肾上贯肝膈，入肺中，循喉嘴，挟舌本。其直行者：从肓俞属肾处上行，循商曲，石关，阴都，通谷，诸穴。贯肝上，循幽门上膈，历步廊，入肺中，循神封，灵墟，神藏， 中，俞府，而上循喉咙，并人迎，挟舌本而终也。ｏ商曲：在石关下一寸。石关：在阴都下一寸。阴都：在通谷下一寸。通谷：在幽门下一寸。幽门：挟巨阙旁各五分。商曲至通谷，去腹中行各五分。步廊：在神封下一寸六分陷中。神封：在灵墟下一寸六分陷中。灵墟：在神藏下一寸六分陷中。神藏：在 中下一寸六分陷中。 中：在俞府下一寸六分陷中。俞府：在巨骨下，璇玑旁二寸陷中。自步廊至 中，去胸中行各二寸，并仰面而取之。人迎：见足阳明经。其支者：从肺出络心，注胸中。两乳间为胸中。支者：自神藏别出绕心，注胸之 中，以交於手厥阴也。是动：则病饥不欲食，面黑如地色， 唾则有血，喝喝而喘，坐而欲起，目俁俁如是无所见，心如悬，若饥状，气不足则善恐，心惕惕如人将捕之，是谓骨厥，是主肾所生病者。口热，舌乾，咽肿，上气，嗌乾及痛，烦心，心痛，黄疸，肠癖，脊臀股内後廉痛，痿，厥，嗜卧，足心热而痛。盛者：寸口大再倍於人迎。虚者：寸口反小於人迎也。

　　手厥阴心包经穴歌九穴心包手厥阴。天池天泉曲泽深。俕门间使内关对。大陵劳宫中冲备。手厥阴，心包之经。凡九穴，左右共十八穴。ｏ是经多血少气。心包，一名手心主，以藏象校之，在心下横膜之上，竖膜之下，与横膜相粘，而黄脂漫 者心也，其漫脂之外，有细筋膜如丝，与心肺相连者，心包也。或问手厥阴经，曰心主，又曰心包络，何也？曰，君火以名，相火以位，手厥阴代君火行事，以用而言，故曰手心主，以经而言，则曰心包络。一经而二名，实相火也。

　　手厥阴之脉：起於胸，出属心包，下膈，历络三焦。手厥阴，受足少阴之交，起於胸中，出属心包，由是下膈，历络於三焦之上 ，中 ，乃脐下一寸，下焦之分也。

　　其支者：循胸出胁，下腋三寸，上抵腋下，下循 内，行太阴少阴之间，入肘中。侸上际为腋。自属心包，上循胸出侸，下腋三寸，天池穴上行抵腋下，下循 内之天泉穴，以介乎太阴少阴两经之中间，入肘中之曲泽也。ｏ天池：在腋下三寸，乳後一寸，着侸直腋橛肋间。天泉：在曲腋下，去臂二寸，举臂取之。曲泽：在肘内廉下陷中，屈肘得之。下臂行两筋之间，入掌中，循中指，出其端。由肘中下臂，行臂两筋之间，循俕门，间使，内关，大陵，入掌中劳宫穴，循中指，出其端之中冲云。ｏ俕门：在掌後，去腕五寸。间使：在掌後三寸，两筋间陷中。内关：在掌後，去腕二寸。大陵：在掌後，两筋间陷中。劳宫：在掌中央，屈无名指取之，资生经云，屈中指。以今观之，莫若屈中指无名指两者之间取之为妥。中冲：在手中指端，去爪甲如韭叶陷中。

　　其支别者：从掌中，循小指次指出其端。小指次指、无名指也，自小指逆数之，则为次指云。支别者，自掌中劳宫穴别行，循小指次指出其端，而交於手少阳也。是动：则病手心热，臂肘挛急，腋肿，甚则胸侸支满，心中澹澹大动，面赤，目黄，喜笑不休，是主脉所生病者。烦心，心痛，掌中热。盛者：寸口大十倍於人迎。虚者：寸口反小於人迎也。

　　手少阳三焦经穴歌二十三穴手少阳。关冲液门中渚傍。阳池外关支沟会。会宗三阳四渎配。天井合去清冷渊。消泺 会肩侫偏。天侫天牖仝翳风。 脉颅息角孙通。耳门禾侫丝竹空。手少阳，三焦之经。凡二十三穴，左右共四十六穴。ｏ是经多气少血。三焦者：水谷之道路，气之所终始也。上焦在心下下膈，当胃上口。其治在 中，直两乳间陷者中。中焦在胃中 ，当脐上四寸，不上不下，其治在脐旁。下焦当膀胱上口，其治在脐下一寸。

　　手少阳之脉：起於小指次指之端，上出次指之间，循手表腕，出臂外两骨之间，上贯肘。臂骨尽处为腕。 尽处为肘。手少阳起小指次指端关冲穴。上出次指之间，历液门，中渚，循手表腕之阳池，出臂外两骨之间，循外关，支沟，会宗，三阳络，四渎，乃上贯肘，抵天井穴也。ｏ关冲：在手小指次指之端，去爪甲如韭叶。液门：在手小指次指间陷中。中渚：在手小指次指本节後间陷中。阳池：在手表腕上陷中。外关：在腕後二寸陷中，别走手心主。支沟：在腕後三寸，两骨间陷中。会宗：在腕後三寸，空中一寸。三阳络：在臂上大交脉，支沟上一寸。四渎：在肘前五寸，外廉陷中。天井：在肘外大骨後上一寸，两筋间陷中，屈肘得之，甄权云，曲肘後一寸，叉手按膝头取之，两筋骨罅。

　　循 外上肩，交出足少阳之後，入缺盆，交 中，散络心包，下膈，偱? T焦。肩肘之间，膊下对腋处为 。从天井上行，循臂 之外，历清冷渊，消泺，行手太 阳之 ，阳明之外，上肩，循 会，肩侫，天侫，交出足少阳之後，过秉风，肩井，下入缺盆，复由足阳明之外而交会於 中，散布络绕於心包，乃下膈，当胃上口以属上焦，於中 以属中焦，於阴交以属下焦也。ｏ清冷渊：在肘上二寸，伸肘举臂取之。消泺：在肩下臂外间，腋斜肘分下行。 会：在肩前廉，去肩头三寸。肩侫：在肩端 上举臂取之。天侫：在肩，缺盆中上毖骨之际陷中。秉风：见手太阳经，手足少阳，手太阳，阳明之会。肩井：见足少阳经，手足少阳，阳维之会。缺盆：足阳明经穴。 中：见任脉，心包相火用事之分也。中 ，阴交：见任脉，三焦之募，任脉所发也。其支者：从 中，上出缺盆，上项，挟耳後直上，出耳上角，以屈下颊至俢。脑户後为项。目下为俢。其支者：从 中而上出缺盆之外，上项过大椎，循天牖上，挟耳後，经翳风， 脉，颅息，直上出耳上角，至角孙，过悬厘，颔厌，及过阳白，睛明，屈曲下颊至俢，会颧侸之分也。ｏ大椎：见督脉，手足三阳督脉之会。天牖：在颈大筋外，缺盆上，天窗後，天窗後资生经作天容後，天柱前，完骨下，发际上。悬厘，颔厌：见足少阳经，手足阳明，少阳之交会也。翳风：在耳後尖角陷中，按之引耳中痛。 脉：在耳本後，鸡足青脉中。颅息：在耳後青脉中。角孙：在耳郭中间上，开口有空。阳白：见足少阳经，手足阳明，少阳之会。睛明：见足太阳经。颧侸：见手太阳经，手少阳，太阳之会也。其支者：从耳後入耳中，却出，至目锐眦。此支从耳後翳风穴，入耳中，过听宫，历耳门，和侫，却出至目锐眦，会瞳子侫，循丝竹空，而交於足少阳也。ｏ听宫：见手太阳经，手足少阳，手太阳，三脉之会。耳门：在耳前起肉，当耳缺中。和侫：在耳前锐发下横动脉。瞳子侫：见足少阳经，手太阳，手足少阳，之会。丝竹空：在眉後陷中。是动：则病耳聋浑浑 ，嗌肿，喉 ，是主气所生病者。汗出，目锐眦痛，颊痛，耳後肩 肘臂外皆痛，小指次指不用。盛者：人迎大一倍於寸口。虚者：人迎反小於寸口也。

　　足少阳胆经穴歌少阳足经瞳子侫。四十三穴行迢迢。听会客主颔厌集。悬颅悬厘曲鬓翘。率谷天冲浮白次。窍阴完骨本神企。阳白临泣开目窗。正营承灵及脑空。风池肩井渊液长，辄筋日月京门当。带脉五枢维道续。居侫环跳下中渎。阳关阳陵复阳交。外丘光明阳辅高。悬锺丘墟足临泣。地五侠溪窍阴毕。此经：头部，自瞳子侫至风池，凡二十穴，作三折，向外而行。始瞳子侫，至完骨 是一折。又自完骨外折，上至阳白，会睛明是一折。又自睛明上行，循临泣，风池是一折。缘其穴曲折外，多难为科牵，故此作一至二十，次第以该之。一瞳子侫，二听会，三客主人，四颔厌，五悬颅，六悬厘，七曲鬓，八率谷，九天冲，十浮白，十一窍阴，十二完骨，十三本神，十四阳白，十五临泣，十六目窗，十七正营，十八承灵，十九脑空，二十风池。足少阳，胆之经。凡四十三穴，左右共八十六穴。ｏ是经多气少血。胆在肝之短叶间，重二两三铢，包精汁三合。足少阳之脉：起於目锐眦，上抵头角，下耳後。足少阳经：起目锐眦之瞳子侫，於是循听会，客主人，上抵头角，循颔厌，下悬颅，悬厘，曲悬厘外循耳上发际，至曲鬓，率谷，由率谷外折，下耳後，循天冲，浮白，窍阴，完骨，又自完骨外折，上过角孙，循本神，过曲差，下至阳白会睛明。复从睛明上行，循临泣，目窗，正营，承灵，脑空，风池云。ｏ瞳子侫：在目外眦五分。听会：在耳前陷中，上关下一寸，动脉宛宛，张口得之。客主人：在耳前起骨上廉，开口有空，动脉宛宛中。颔厌：在曲周下，颞俻一名脑空上廉。悬颅：在曲周上颞俻中。悬厘：在曲周上颞俻下廉。曲鬓：在耳上发际，曲隅陷中，鼓颔有孔。率谷：在耳上如前三分，入发际一寸五分，陷者宛宛中。天冲：在耳後发际二寸耳上，如前三分。浮白：在耳後入发际一寸。窍阴：在完骨上，枕骨下，摇动有空。完骨：在耳後入发际四分。角孙：见手少阳经，手足少阳之会。本神：在曲差旁一寸五分，入发际四分。曲差：见足太阳经。阳白：在眉上一寸，直瞳子。睛明：见足太阳经，手足太阳，少阳，足阳明，五脉之会。临泣：在目上直入发际五分陷中。目窗：在临泣後一寸。正营在目窗後一寸。承灵：在正营後一寸五分。脑空：在承灵後一寸五分，挟玉枕骨下陷中。风池：在颞俻後发际陷中。

　　循颈行手少阳之前，至肩上，却交出少阳之後，入缺盆。自风池循颈，过天牖穴，行手少阳脉之前，下至肩，上循肩井，却左右相交，出手少阳之後。过大椎，大杼，秉风，当秉风前，入缺盆之外。ｏ天牖：见手少阳经。肩井：在肩上陷中，缺盆上大骨前一寸半，以三指按取之，当中指下陷中者是。大椎：见督脉，手足三阳督脉之会。大杼：见足太阳经，足太阳少阳之会。秉风：见手太阳经，手太阳，阳明，手足少阳之会。缺盆：见足阳明经。其支者：从耳後，入耳中，出走耳前，至目锐眦後。其支者：从耳後颞俻间，过翳风之分，入耳中，过听宫，出走耳前，复自听会至目锐眦，瞳子侫之分也。ｏ翳风：见手少阳经，手足少阳之会。听宫：见手太阳经，手足少阳太阳、三脉之会。听会：瞳子侫见前。其支者：别目锐眦，下大迎。合手少阳抵於俢，下加颊车，下颈合缺盆，下胸中贯膈，络肝，属胆。其支者：别自目外瞳子侫而下大迎。合手少阳於俢，当颧侸穴之分，下临颊车，下颈，循本经之前，与前之入缺盆者相合，下胸中天池之外，贯膈：即期门之所络肝，下至日月之分属於胆也。ｏ大迎：见足阳明经。颧侸，颊车：手太阳穴。天池：手心主穴，手厥阴，足少阳之会。期门：足厥阴穴。日月：见下文，胆之募也。

　　循胁 ，出气冲，绕毛际，横入髀厌中。胁， 也。腋下为胁。曲骨之分为毛际。毛际两旁动脉中为气冲。捷骨之下为髀厌。即髀枢也。自属胆处，循侸内章门之 ，出气冲，绕毛际，遂横入髀厌中之环跳也。ｏ章门：足厥阴穴，足少阳，厥阴之会。气冲：足阳明穴。环跳：在髀枢中。

　　其直者：从缺盆下腋，循胸过季侸，下合髀厌中，以下循髀阳，出膝外廉。侸骨之下为季侸。此直者：从缺盆直下腋，循胸，历渊液，辄筋，日月穴，过季侸，循京门，带脉，五枢，维道，居侫，由居侫入上侫，中侫、长强，而下与前之入髀厌者相合。乃下循髀外，行太阳，阳明之间，历中渎，阳关，出膝外廉，抵阳陵 泉也。ｏ渊腋：在腋三寸宛宛中，举臂取之。辄筋：在腋下三寸，复前行一寸，着侸陷中。日月：在期门下五分。京门：在监骨下，腰中挟脊季肋本。带脉：在季肋下一寸八分。五枢：在带脉下三寸。维道：在章门下五寸三分。居侫：在章门下八寸三分，监骨上陷中。上侫，中侫：并见足太阳经，上侫为足少阳，太阳之络。中侫则足少阴，少阳所结之会也。长强：见督脉，足少阴，少阳所结之会。中渎：在侫骨外，膝上五寸，分肉间陷中。阳关：在阳陵泉上三寸，犊鼻外陷中。阳陵泉：在膝下一寸，外廉陷中。

　　下外辅骨之前，直下抵绝骨之端，下出外踝之前，循足跗上，入小指次指之间。侴外为辅骨，外踝以上为绝骨。足面为跗。自阳陵泉下外辅骨前，历阳交，外丘，光明，直下抵绝骨之端。循阳辅、悬锺而下，出外踝之前至丘墟，循足面之临泣，地五会，侠溪，乃上入小指次指之间，至窍阴而终也。ｏ阳交：在足外踝上七寸，斜属三阳分肉之间。外丘：在足外踝上七寸。光明：在足外踝上五寸。阳辅：在足外踝上四寸，辅骨前，绝骨端，如前三分，去丘墟七寸。悬锺：在足外踝上三寸，动脉中。丘墟：在足外踝下，如前去临泣三寸。临泣：在足小指次指本节後间陷中，去侠溪一寸半。地五会：在足小指次指本节後陷中。侠溪：在足小指次指歧骨间，本节前陷中。窍阴：在足小指次指端，去爪甲如韭叶。

　　其支者：别跗上，入大指之间，循大指歧骨出其端，还贯入爪甲，出三毛。足大指本节後为歧骨。大指爪甲後为三毛。其支者：自足跗上临泣穴，别行入大指，循歧骨内出大指端，还贯入爪甲，出三毛，交於足厥阴也。

　　是动：则病口苦，善太息，心侸痛不能转侧，甚则面有微尘，体无膏泽，足外反热，是为阳厥，是主骨所生病者。头角颔痛，目锐眦痛，缺盆中肿痛，腋下，马刀，挟瘿，汗出，振寒，疟，胸肋，髀膝外至胫绝骨外踝前及诸节皆痛，小指次指不用。盛者：人迎大一倍於寸口。虚者：人迎反小於寸口也。

　　广韵力嘲切，深空之貌，即穴隙之谓也，江西席横家 炙书中，诸侫字皆作 ，岂侫 声相近而然，今悉拟改定，虽然，所改有不尽者，亦不必苦求之也。

　　足厥阴肝经穴歌足厥阴。十三穴。起大敦。行间接。太冲中封注蠡沟。中都膝关曲泉收。阴包走五里。阴廉章门期门启。足厥阴，肝之经。凡十三穴，左右共二十六穴。ｏ是经多血少气。肝之为藏，左三叶，右四叶，凡七叶。其治在左。其藏在右侸右肾之前，并胃着脊之第九椎。足厥阴之脉：起於大指聚毛之上，循足跗上廉，去内踝一寸。足大指爪甲後为三毛。三毛後横文为聚毛。去，相去也。足厥阴起於大指聚毛之大敦穴，循足跗上廉，历行间，太冲，抵内踝一寸之中封也。ｏ大敦：在足大指端，去爪甲如韭叶，及三毛中。行间：在足大指间，动脉应手。太冲：在足大指本节後二寸，或云一寸半动脉陷中。中封：在足内踝前一寸陷中，仰而取之。

　　上踝八寸，交出太阴之後，上 内廉。自中封上踝，过三阴交，历蠡沟、中都，复上一寸，交出太阴之後，上 内廉，至膝关曲泉。ｏ三阴交：见足太阴经，足少阴、太阴、厥阴之交会也。蠡沟：在内踝上五寸。中都：在内踝上七寸，侴骨中。膝关：在犊鼻下二寸陷中。曲泉：在膝内辅骨下，大筋上，小筋下，陷中，屈膝得之，在膝横文头是。循股，入阴中，环阴器，抵小腹，挟胃属肝络胆。髀内为股。脐下为小腹。由曲泉上行，循股内之阴包，五里，阴廉，遂当冲门，府舍之分，入阴毛中，左右相交，环绕阴器，抵小腹，而上会曲骨，中极，关元，复循章门，至期门之所，挟胃属肝下日月之分，络於胆也。ｏ阴包：在膝上四寸，股内廉两筋间。五里：在气冲下三寸，阴股中动脉。阴廉：在羊矢下，去气冲二寸，动脉中。冲门，府舍：见足太阴。曲骨：见任脉，足厥阴任脉之会。中极，关元：见任脉，足三阴，任脉之会也。章门：在大横外，直脐季肋端，侧卧屈上足，伸下足，举臂取之。期门：直两乳第二肋端，肝之募也。日月：见足少阳经。上贯膈，布侸肋，循喉咙之後，上入颃颡，连目系，上出额与督脉会於巅。目内连深处为目系。颃颡，咽颡也。自期门上贯膈，行食窦之外，大包之 ，散布侸肋；上云门，渊液之间，人迎之外，循喉咙之後，上入颃颡；行大迎，地仓，四白，阳白之外，连目系，上出额，行临泣之 ，与督脉相会於巅顶之百会也。ｏ食窦，大包：足太阴经穴。云门：手太阴经穴。渊液：足少阳经穴。人迎，大迎，地仓，四白：见足阳明。阳白，临泣：见足少阳。百会：见督脉。

　　其支者：从目系下颊 ，环唇内。前此连目系上出额。此支从目系下行任脉之外，本经之 ，下颊 ，交环於口唇之内。

　　其支者：复从肝，别贯膈，上注肺。此交经之支，从期门属肝处别贯膈，行食窦之外，本经之 ，上注肺中，下行至中焦，挟中 之分，以交於手太阴也。是动：则病腰痛不可以 仰，丈夫俉疝，妇人小腹肿。甚则嗌乾，面尘脱色，是主肝所生病者。胸满，呕逆，洞泄，狐疝，遗溺，癃闭。盛者：寸口大一倍於人迎。虚者：寸口反小於人迎也。ｏ凡此十二经之病，盛则泻之，虚则补之，热则疾之，寒则留之，陷下则灸之，不盛不虚以经取之。

　　督脉经穴歌督脉背中行。二十七穴始长强。腰腧阳关命门当。悬枢脊中走筋缩。至阳灵台神道长。身柱陶道大椎俞。係门风府连脑户。强间後顶百会前。前顶俿会上星圆。神庭素侫水沟 ，兑端龈交斯已矣。督脉凡二十七穴督，之为言都也，行背部之中行，为阳脉之都纲，奇经八脉之一也。督脉者，起於下极之腧。下极之腧，两阴之间，屏翳处也。屏翳两筋间为篡，篡内深处为下极；督脉之所始也。

　　并於脊 ，上至风府，入脑上巅循额至鼻柱，属阳脉之海也。脊之为骨，凡二十一椎，通项骨三椎，共二十四椎。自屏翳而起，历长强穴，并脊 而上行，循腰俞，阳关，命门，悬枢，脊中，筋缩，至阳，灵台，神道，身柱，过风门。循陶道，大椎，係门，至风府入脑。循脑户，强间，後顶，上巅，至百会，前顶，俿会，上星，神庭，循额至鼻柱，经素侫，水沟，兑端，至龈交而终焉。云阳脉之海者：以人之脉络，周流於诸阳之分；譬犹水也，而督脉则为之都纲，故曰阳脉之海。ｏ屏翳：见任脉，任脉别络，挟督脉冲脉之会。长强：在脊侱端。腰俞：在第二十一椎节下间。阳关：在第十六椎节下间。命门：在第十四椎节下间。悬枢：在第十三椎节下间。脊中：在第十一椎节下间。筋缩：在第九椎节下间。至阳：在第七椎节下间。灵台：在第六椎节下间。神道：在第五椎节下间。身柱：在第三椎节下间。风门：见足太阳，乃督脉足太阳之会。陶道：在大椎节下间陷中。自阳关至此诸穴，并 而取之。大椎：在第一椎上陷中。係门：在风府後，入发际五分。风府：在项入发际一寸。脑户：在枕骨上，强间後一寸五分。强间：在後顶一寸五分。後顶：在百会後一寸五分。百会：一名三阳五会，在前顶後一寸五分，顶中央旋毛中，直两耳尖，可容豆。前顶：在俿会後一寸五分陷中。俿会：在上星後一寸陷中。上星：在神庭後入发际，一寸陷中容豆。神庭：直鼻上入发际五分。素侫：在鼻柱上端。水沟：在鼻柱下人中。兑端：在唇上端。龈交：在唇内齿上龈缝中。

　　任脉经穴歌任脉分三八。起於会阴上曲骨。中极关元到石门。气海阴交神阙立。水分下 循建里。中 上 巨阙起。鸠尾中庭 中萃。玉堂紫宫华盖树。璇玑天突廉泉清。上颐还以承浆承。任脉｛凡二十四穴｝任之为言妊也，行腹部中行，为妇人生养之本，奇经之一也。任脉者：起於中极之下，以上毛际，循腹 ，上关元，至喉咙，属阴脉之海也。任与督，一源而二歧，督则由会阴而行背，任则由会阴而行腹。夫人身之有任督，犹天地之有子午也；人身之任督以腹背言，天地之子午以南北言，可以分，可以合者也；分之於以见阴阳之不杂，合之，於以见浑沦之无间，一而二，二而一者也。任脉起於中极之下，会阴之分也。由是循曲骨，上毛际，至中极，行腹 ，上循关元，石门，气海，阴交，神阙，水分，下 ，建里，中 ，上 ，巨阙，鸠尾，中庭， 中，玉堂，紫宫，华盖，璇玑，天突，廉泉。上颐循承浆，环唇上，至龈交 分行，系两目下之中央，会承泣而终也。云阴脉之海者：亦以人之脉络，周流於诸 阴之分；譬犹水也，而任脉则为之总任焉，故曰阴脉之海。ｏ会阴：一名屏翳，在两阴间。曲骨：在横骨上，毛际陷中，动脉应手。中极：在关元以下一寸。关元：在脐下三寸。石门：在脐下二寸。气海：在脐下一寸五分。阴交：在脐下一寸。神阙：当脐中。水分：在下 下一寸，上脐一寸。下 ：在建里下一寸。建里：在中 下一寸。中 ：在上 下一寸，灵枢经云，侭 ｛即歧骨也｝以下至天枢｛天枢足阳明经穴挟脐二寸盖与脐平直也｝长八寸，而中 居中是也。然人胃有大小，亦不可拘以身寸，但自侭 至脐中，以八寸为度，各依部分取之。上 ：在巨阙下一寸，当一寸五分，去蔽骨三寸。巨阙：在鸠尾下一寸。鸠尾：在蔽骨之端，言其骨垂下如鸠形，故以为名，臆前蔽骨下五分也，人无蔽骨者，从歧骨际下行一寸。中庭：在 中下一寸六分。 中：在玉堂下一寸六分，两乳间。玉堂：在紫宫下一寸六分。紫宫：在华盖下一寸六分。华盖：在璇玑下二寸。资生经云一寸。璇玑：在天突下一寸陷中。天突：在颈结喉下一寸宛宛中。廉泉：在颔下结喉上舌本，阴维任脉之会，仰而取之。承浆：在唇下陷中，任脉足阳明之会。龈交：见督脉，任督二脉之会。承泣：见足阳明， 脉，任脉，足阳明之会也。按：任督二脉之直行者，为腹背中行诸穴所系，今特取之，以附十二经之後，如骨空论所载者，兹不与焉，其馀如冲带维 所经之穴，实则寄会於诸经之间尔，诚难与督任二脉之灼然行腹背者比，故此得以略之。虽然，因略以致详，亦不害兼取也，故其八脉全篇，仍别出於左方云。右十四经正文，并与金兰循经同。

　　十四经发挥卷下 奇经八脉篇脉有奇常，十二经者，常脉也。奇经八脉，则不拘於常，故谓之奇经。盖以人之气血，常行於十二经脉，其诸经满溢，则流入奇经焉。奇经有八脉：督脉督於後，任脉於前，冲脉为诸脉之海，阳维则维络诸阳，阴维则维络诸阴，阴阳自相维持，则诸经常调；维脉之外有带脉者，束之犹带也；至於两足 脉，有阴有阳，阳 行诸太阳之别，阴 本诸少阴之别；譬犹圣人，图设沟渠，以备水潦，斯无滥溢之患，人有奇经，亦若是也。今总集奇经八脉所发者，气穴处所。共成一篇，附之发挥之後，以备通考云。

　　督脉督脉者：起於小腹以下骨中央，女子以系廷孔之端。其络循阴器，合篡间，绕篡後，别绕臀，至少阴，与巨阳中络者合少阴，上腹内後廉，贯脊属肾，与太阳起目内眦，上额交巅上，入络脑，还出别下项，循肩 内，挟脊抵腰中，入循膂络肾，其男子循茎下至篡，与女子等。其少腹直上者，贯脐中央，上贯心，入喉，上颐环唇，上系两目之中。此生病，从少腹上冲心而痛，不得前後为冲疝，其女子不孕，癃痔，遗溺，嗌乾，治在督脉。ｏ督脉之别，名曰长强，侠膂，上项而散，上头，下当肩胛左右，别走太阳，入贯膂。实则脊强，虚则头重，取之所别；故难经曰：督脉者，起於下极之腧。并於脊 ，上至风府，入属於脑，上巅，循额至鼻柱，属阳脉之海也。此为病，令人脊强反折。ｏ督脉，从头循脊骨入侱，长四尺五寸，凡二十七穴。

　　按内经督脉所发者二十八穴，据法，十椎下一穴名中枢，阴尾骨两傍二穴名长强，共有二十九穴，今多龈交一穴，少中枢一穴，会阳二穴，则系督脉别络，与少阳会，故止载二十七穴。穴已见前

　　任脉任脉者，与冲脉皆起於胞中，循脊 ，为经络之海，其浮而外者，循腹上行，会於咽喉，别而络唇口。血气盛，则肌肉热。血独盛，则渗灌皮肤生毫毛。妇人有馀於气，不足於血，以其月事数下，任冲并伤故也。任冲之交脉，不营其口唇，故髭须不生，是以任脉为病，男子内结七疝，女子带下瘕聚；故难经曰，任脉起於中极之下，以上毛际。循腹 ，上关元，至咽喉，上颐，循面入目，属阴脉之海。ｏ凡此任脉之行，从胞中上注目，长四尺五寸，总二十四穴。穴见前按内经云，任脉所发者二十八穴，经阙一穴，实有二十七穴，内龈交一穴，属督脉，承注二穴属足阳明 脉，故止载二十四穴。穴己见前

　　阳 脉阳 脉者：起於跟中，循外踝上行，入风池。其为病也：令人阴缓而阳急。两足 脉，本太阳之别，合於太阳，其气上行，气并相还，则为濡目，气不营则目不合；男子数其阳，女子数其阴，当数者为经，不当数者为络也。 脉长八尺。所发之穴：生於申脉（外踝下关足太阴经），以辅阳为俕（外踝上），本於仆叁（跟骨下），与足少阴会於居侫（章门下），又与手阳明会於肩侳及巨骨（并在肩端），又与手足太阳阳维会于 俞（在肩侫後胛骨上廉），与手足阳明会于地仓（口吻两旁），又与手足阳明会于巨侫（鼻两旁），又与任脉足阳明会于承泣（目下七分），以上为阳 脉之所发，凡二十穴，阳 脉病者宜刺之。

　　阴 脉阴 脉者：亦起於跟中，循内踝上行，至咽喉，交贯冲脉。此为病者：令人阳缓而阴急。故曰 脉者，少阴之别，别於然谷之後，上内踝之上，直上循阴股入阴，上循胸 ，入缺盆，上出人迎之前，入鼻，属目内眦，合於太阳。女子以之为经，男子以为络。两足 脉，长八尺，而阴 之俕在交信内踝上二寸，阴 脉病者取此。

　　冲脉冲脉者：与任脉皆起於胞中，上循脊 ，为经络之海，其浮於外者，循腹上行，会於咽喉，别而络唇口。故曰，冲脉者，起於气冲，并足少阴之经，挟脐上行，至胸中而散。此为病：令人逆气 急。难经则曰，并足阳明之经，以穴考之，足阳明挟脐左右各二寸而上行，足少阴挟脐左右各五分而上行，针经所载，冲脉与督脉，同起於会阴，其在腹也，行乎幽门，通谷，阴都，石关，商曲，肓俞，中注，四满，气穴，大赫，横骨，凡二十二穴，皆足少阴之分也。然则冲脉，并足少阴之经明矣。

　　阳维脉阳维，维於阳，其脉起於诸阳之会，与阴维皆维络于身。若阳不能维于阳，则溶溶不能自收持。其脉气所发：别于金门（在足外踝下太阳之俕），以阳交为俕（在外踝上七寸），与手足太阳及 脉会于 俞（肩後胛上廉），与手足少阳会于天侸（在缺盆上），又会于肩井（肩上），其在头也，与足少阳会于阳白（在肩上），上于本神及临泣，上至正营，循于脑空，下至风池，其与督脉会，则在风府及係门。难经云，阳维为病，苦寒热。ｏ此阳维脉气所发，凡二十四穴。

　　阴维脉阴维，维於阴，其脉起於诸阴之交，阴若不能维于阴，则怅然失志。其脉气所发者，阴维之，名曰筑宾见足少阴，与足太阴会於腹哀，大横，又与足太阴厥阴会于府舍，期门，与任脉会于天突，廉泉，难经云，阴维为病，苦心痛。ｏ此阴维脉气所发，凡十二穴。

　　带脉带脉者，起於季侸，回身一周。其为病也：腰腹纵容，如囊水之状。其脉气所发，在季侸下一寸八分，正名带脉，以其回身一周如带也，又与足少阳会于维道，此带脉所发，凡四穴。

　　以上杂取素问，难经，甲乙经，圣济总录中，叁合为篇。  　

　　
