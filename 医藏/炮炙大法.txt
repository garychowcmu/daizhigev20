

　　炮炙大法 明 缪希雍

　　水部

　　雨水

　　（立春节雨水 梅雨水芒种后逢壬为入梅小暑后逢壬为出梅 液雨水立冬后十日为入液至小雪为出液得雨谓之液雨）

　　水部

　　冬霜

　　（凡收霜以鸡羽扫之瓶中密封阴处久亦不坏）

　　水部

　　腊雪

　　（用净瓶收净雪筑实密封瓶口置于阴室中不见日色春雪有虫水亦便败所以不收）

　　水部

　　神水

　　（五月五日午时有雨急伐竹竿中必有神水沥取为药）

　　水部

　　半天河

　　（此竹篱头水及空树穴中水也）

　　水部

　　流水

　　（千里水东流水二水皆堪荡涤邪秽煎煮汤液劳水即扬泛水张仲景谓之甘烂水用流水二斗置大盆中以杓高扬之千万遍有沸珠相逐乃取煎药盖水性本盐而体重劳之则甘而轻取其不助肾气而益脾）胃也虞抟医学正传云甘烂水甘温而性柔故烹伤寒阴证等药用之顺流水性顺而下流故治下焦腰膝之证及通列夫小便之药用之急流水湍上峻急之水其性急速而下达故通二便风痹之药用之逆流水洄澜之水其性逆而倒上故发吐痰饮之药用之也）

　　水部

　　井泉水

　　（反酌而倾曰倒流出HT 未放曰无根无时初出曰新汲将旦首汲曰井华）

　　水部

　　地浆

　　（此掘黄土地作坎深三尺以新汲水沃入搅浊少顷取清用之）

　　水部

　　热汤

　　（须百沸者佳若半沸者饮之反伤元气作胀）

　　水部

　　生熟汤

　　（以新汲水百沸汤合一盏和匀故曰生熟今人谓之阴阳水）

　　水部

　　菊潭水

　　（山涧两岸有天生甘菊花其下流泉是也）

　　水部

　　浆水

　　（浆酢也炊粟米热投冷水中浸五六日味酢生白花色类浆故名若浸至败者害人）

　　水部

　　米泔水

　　（即淘米汁也）

　　水部

　　缫丝汤

　　（以瓷瓶收密封埋净土地中任经数年久而愈妙）

　　火部

　　桑柴火

　　（凡一切补药诸膏宜此火煎之）

　　火部

　　炭火

　　（栎炭火宜 炼一切金石药 炭火宜烹煎焙炙百药丸散）

　　火部

　　芦火竹火

　　（宜煎一切滋补药 凡服汤药虽品物专精修治如法而煎药者卤莽造次水火不良火候失度则药亦无功观夫茶味之美恶饭味之甘 皆系于水火烹饪之得失即可推矣是以煎药须用小心老成人以深罐密封新水活火先武后文如法服之未有不效者火用陈芦枯竹取其不强不损药力也）

　　土部

　　黄土

　　（三尺以上曰粪三尺以下曰土凡用当去上恶物勿令入客水）

　　土部

　　东壁土

　　（此屋之东壁上土尔当取东壁之东边谓常先见日光刮取用之）

　　土部

　　伏龙肝

　　（凡使勿误用灶下土其伏龙肝是十年以来灶额内火气积久自结如赤色石中黄其形貌八棱取得后细研以滑石水飞过两遍令干用熟绢裹却取子时安于旧额内一伏时重研了用）

　　土部

　　自然铜

　　（生出铜处方圆不定色青黄如铜凡使用甘草汤煮一伏时至明漉出摊令干入臼中捣了重筛过以醋浸一宿至明用六一混泥瓷盒子盛二升文武火养三日夜才干用盖盖了火）

　　土部

　　墨

　　（陈久而料精者入药新而粗者不堪）

　　土部

　　百草霜

　　（此乃灶额及烟炉中墨烟也其质轻细故谓之霜山庄人家者良）

　　土部

　　梁上尘

　　（须去烟火远高堂殿上者拂下筛用之一云凡用倒挂尘烧令烟尽筛取末入药雷氏所说似是梁上灰尘今人不见用）

　　金部

　　金银铜铁

　　（凡使只可浑安在药中借气生药力而已勿入药服能消人脂）

　　金部

　　赤铜屑

　　（即打铜落下屑也或以红铜火 水淬亦自落下以水淘净用好酒入砂锅内炒见火星取研末用两伏时去土研如粉用凡修事五两以醋两镒为度今人只以火 醋淬七次研细水飞过用一云制后半年方可入药否则杀人）

　　金部

　　铜青

　　（生熟铜皆有青则铜之精华大者即空绿以次空青也铜青则是铜器上绿色者淘洗用之近时人以醋制铜生绿取收晒干货之）

　　金部

　　铅

　　（凡用以铁铫熔化泻瓦上滤去渣脚如此数次收用其黑锡灰则以铅沙取黑灰白锡灰不入药）

　　金部

　　铅霜

　　（以铅打成钱穿成串瓦盆盛生醋以串横盆中离醋三寸仍以瓦盆覆之置阴处候生霜刷下仍合住）

　　金部

　　铅丹

　　（即黄丹也生铅一味火 研成细末水飞过用今货者多以盐硝砂石杂之凡用以水漂去硝盐飞去砂石澄干微火炒紫色地上去火毒入药）

　　金部

　　密陀僧

　　（凡使捣细安瓮埚中重纸袋盛柳蛀末焙之次下东流水浸满火煮一伏时去柳末纸袋取用近人以煎银炉底代之误矣炉底能消炼一切衣帛焉可服耶如无真者勿用 制野狼毒）

　　金部

　　古文钱

　　（周秦汉五代者方可用以火 微红淬醋中六七次用入目者磨用入散者用胡桃研成粉）

　　金部

　　铁锈

　　（此铁上赤衣也刮下用）

　　石部

　　丹砂

　　（即朱砂也有数种硫砂如拳许大或重一镒有十四面面如镜若遇阴沉天雨即镜面上有红浆汁出有梅柏砂如梅子许大夜有光生照见一室有白庭砂如帝珠子许大面上有小星现有神座砂又有金座砂玉座砂不经丹灶服之而自延寿命次有辰锦砂芙蓉砂箭镞砂以上九种皆可入药用丹砂入药只宜生用慎勿升炼一经火炼饵之杀人研须万遍要若轻尘以磁石吸去铁气 恶磁石 畏盐水车前石苇皂荚决明瞿麦南星乌头地榆桑椹紫河车地丁马鞭草地骨皮阴地厥白附子 忌诸血）

　　石部

　　云母

　　（凡使色黄黑者浓而顽赤色者经妇人手把者并不中用须要光莹如冰色者为上凡修事一斤先用小地胆草紫背天葵生目草地黄汁各一镒干者细锉湿者取汁了于瓷埚中安云母于诸药了下天池水三镒着火煮煮一日夜水火勿令失度其云母自然成碧玉浆在锅底却以天池水猛投其中将物搅之浮如埚涎者即去之如此三度淘净了取沉香一两捣作末以天池水煎沉香汤三升以来分为三度再淘云母浆了日中晒任用之 泽泻为之使 恶徐长卿羊血 畏 甲矾石东流水百草上露茅屋漏水 制汞 伏丹砂）

　　石部

　　石钟乳

　　（凡使勿用头粗浓并尾大者为孔公石不用色黑及经大火惊过并久在地上收者曾经药物制者并不得用须要鲜明薄而有光润者似鹅翎筒子为上有长五六寸者凡修事法以五香水煮过一伏时然后漉出又别用甘草紫背天葵汁渍再煮一伏时凡八两钟乳用沉香零陵藿香甘松白茅等各一两以水先煮过一度了第二度方用甘草等二味各二两再煮了漉出拭干缓火烘之然后入臼杵如粉筛过却入钵中令有力少壮者三两人不住研三日夜勿歇然后用水飞澄了以绢笼之于日中晒令干又入钵中研二万遍后以瓷盒子收贮用之蛇床为之使 恶牡丹玄石牡蒙人参二术忌羊血 畏紫石英蓑草韭实独蒜胡葱胡荽麦门冬猫儿眼草）

　　石部

　　矾石

　　（生用解毒 用生肌 甘草为之使 恶牡蛎 畏麻黄红心灰 ）

　　石部

　　芒硝

　　（水飞过用五重纸滴过去脚于铛中干之方入乳钵研如粉任用芒硝是朴硝中炼出形似麦芒者号曰芒硝 火为之使 恶苦参苦菜 畏女菀杏仁竹叶）

　　石部

　　滑石

　　（以刀刮去浮面黄者研如粉以牡丹皮同煮伏时出去牡丹皮取滑石却用东流水淘飞去下脚七次于日中晒干方用 白如凝脂软滑者良 石苇为之使 恶曾青 制雄黄）

　　石部

　　赤石脂

　　（研如粉新汲水飞过三度晒干用亦有火 水飞者 恶大黄松脂 畏芫花豉汁 畏黄芩大黄官桂）

　　石部

　　白石英

　　（可煮汁用张仲景只令 咀不为细末 恶马目毒公）

　　石部

　　紫石英

　　（煮汁用或火烧醋淬为末敷毒 长石为之使 得茯苓人参芍药主心中结气 得天雄菖蒲主霍乱 恶 甲黄连麦句姜 畏扁青附子及酒）

　　石部

　　炉甘石

　　（以炭火 红童便淬七次水洗净研粉水飞过晒用）

　　石部

　　绿矾

　　（火 通红淬入米醋中烘干研如飞粉 畏醋）

　　石部

　　雄黄

　　（取透明色鲜红质嫩者研如飞尘水飞数次 畏南星地黄莴苣地榆黄芩白芷当归地锦苦参五加皮紫河车五叶藤鹅肠草鸡肠草鹅不食草圆桑叶 脂）

　　石部

　　石硫黄

　　（研如飞尘用以杀虫行血 曾青石亭脂为之使 畏细辛朴硝铁醋黑锡猪肉鸭汁余甘子桑灰益母天盐车前黄柏石苇荞麦独帚地骨皮地榆蛇床蓖麻菟丝蚕砂紫河波棱桑白皮马鞭草

　　石部

　　食盐

　　（凡盐多以矾硝锻石之类杂之入药须用水化澄去脚滓煎炼白色乃良 漏芦为之使）

　　石部

　　水银

　　（凡使草中取者并旧朱漆中者经别药制过者在尸过者半生半死者俱勿用在朱砂中产出者其色微红收得后用芦葫收免遗失先以紫背天葵并夜交藤自然汁二味同煮一伏时其毒自退若修十两用前二味汁各七镒和合煮足为度 畏磁石砒石黑铅硫黄大枣蜀椒紫河车松脂松叶荷叶谷精草金星草萱草夏枯草莨菪子雁来红马蹄香独脚莲水慈菇瓦松忍冬）

　　石部

　　水银粉

　　（凡水银一斤用明矾焰硝皂矾食盐各二两同一处研以不见汞星为度用乌瓷盒二个以药铺盆内上用一盆合定以盐泥石膏蜜醋调封盆口勿令泄气下盆底用铁钉三脚支住四五寸高用炭火先文后武蒸半日次日冷定轻轻取起上盆则轻粉尽腾其上以鹅翎扫下听用此乃真正轻粉生肌立效市肆多搀寒水石银母石石膏焉得有用乎 黄连土茯苓陈酱黑铅铁浆可制其毒）

　　石部

　　戎盐

　　（即青盐温水洗去尘土净晒干入药）

　　石部

　　石膏

　　（雪白有墙壁者真即市之寒水石也石臼中捣成粉以密绢罗过生甘草水飞过了水澄令干重研用之作散者 熟入煎剂半生半熟 鸡子为之使 畏铁 恶莽草巴豆马目毒公）

　　石部

　　磁石

　　（欲验者一斤磁石四面只吸铁一斤者此名延年沙四面只吸得铁八两者号曰续末石四面只吸得五两以来者号曰磁石修事一斤用五花皮一镒地榆一镒故绵十五两三件并细锉以槌于石上碎作二三十块子将磁石于瓷瓶中下草药以东流水煮三日夜然后漉出拭干以布裹之向大石上再槌令细了却入乳钵中研细如尘以水沉飞过了又研如粉用之 柴胡为之使 杀铁毒消金 恶牡丹莽草 畏黄石脂 伏丹砂养汞去锅晕）

　　石部

　　起阳石

　　（用火 透红研极细如面 桑螵蛸为之使恶泽泻雷丸菌桂石葵蛇蜕皮 畏菟丝子 忌羊血）

　　石部

　　玛瑙

　　（犬肉内煮之火 红醋淬用试玛瑙法以砑木不热者为真）

　　石部

　　锻石

　　（凡使用醋浸一宿漉出待干下火 令腥秽之气出用瓶盛着密盖放令拭上灰令净细研用去锡晕 制三黄 砂硝石）

　　石部

　　砒霜

　　（凡使用小瓷瓶子盛后入紫背天葵石龙芮二味三件便下火 从巳至申便用甘草水浸从申至子出拭干入瓶盛于火中锻别研三万下用之一法每砒霜一两打碎用明矾一两为末盖砒上贮罐中入明火一 以枯矾为度砒之悍气随烟而去驻形于矾中者庶几无大毒用之不伤也用砒霜即用矾霜是也似简便 畏绿豆冷水 青盐鹤顶草硝石蒜水蓼常山益母独帚木 菖蒲三角酸鹅不食草波棱莴苣皆能伏砒）

　　石部

　　礞石

　　（与火硝相半入阳成罐封固 存性研如飞尘入药 得焰硝良）

　　石部

　　花乳石

　　（出陕华诸郡色正黄形之大小方圆无定凡入丸散以罐固济顶火 过出火毒研细水飞晒干用）

　　石部

　　蓬砂

　　（即硼砂也白如明矾者良研如飞尘 畏知母芸苔紫苏甑带何首乌鹅不食草）

　　草部

　　人参

　　（色微黄皮薄滋润明亮阔而独株味甘回味不苦者良去芦 茯苓马蔺为之使 恶卤咸溲疏畏五灵脂）

　　草部

　　天门冬

　　（劈破去心用柳木甑烧柳木柴蒸一伏时洒酒令逼更添火蒸出曝 地黄贝母垣衣为之使忌鲤鱼 畏鲁青浮萍 制雄黄 砂）

　　草部

　　麦门冬

　　（产杭州苋桥细白而皱者良水洗去心大抵一斤须减去五六两凡入汤液或以水润去心或以瓦焙乘热去心若入丸散须瓦焙熟即于风中吹冷如此三四次即易燥且不损药力或以汤浸捣膏和药亦可滋补药则以酒浸擂之 地黄车前为之使 恶款冬苦芙苦瓠畏苦参青葙木耳 伏石钟乳）

　　草部

　　甘草

　　（须去头尾尖处头尾吐人截作三寸长劈破作六七片以瓷器盛之用浸蒸从巳至午出曝干或用清水蘸炙或切片用蜜水拌炒如泻火生用 术苦参干漆为之使 恶远志 忌猪肉）

　　草部

　　生地黄

　　（大如大指坚实者佳酒洗晒干以手擘之有声为度好酒拌匀置瓷瓮内包固重汤煮一昼夜胜于蒸者名熟地黄生者酒洗用 得酒麦门冬姜汁缩砂良 恶贝母 畏芜荑 忌葱蒜萝卜诸血制地黄勿犯铜铁器令人肾消并白发男损营女损卫也）

　　草部

　　菖蒲

　　（勿用泥菖夏菖其二件相似如竹根鞭形黑气秽味腥不堪用石上生者根条嫩黄坚硬节稠长一寸有九节者是真也用铜刀刮上黄黑硬节皮一重了用嫩桑枝条相拌蒸出曝干 秦皮秦艽为之使恶麻黄地胆 忌饴糖羊血铁器）

　　草部

　　黄连

　　（非真川黄连不效折之中有孔色如赤金者良去须切片分开粗细各置姜汁排透用绵纸衬先用山黄土炒干研细再炒至将红以连片隔纸放上炒干再加姜汁切不可用水纸焦易新者如是九次为度赤痢用湿槐花拌炒上法入痢药中至于治本脏之火则生用之治肝胆之实火则以猪胆汁浸炒治肝胆之虚火则以醋浸炒治上焦之火则以酒炒治中焦之火则以姜汁炒治下焦之火则以盐水或朴硝炒治气分湿热之火则以茱萸汤浸炒治血分块中伏火则以干漆水炒诸法不独为之导引盖辛热能制其苦寒咸寒能制其燥性在用者详酌之 黄芩龙骨理石为之使 忌猪肉 畏牛膝款冬恶冷水菊花玄参白僵蚕白藓芫花）

　　草部

　　胡黄连

　　（似干柳枝心黑外黄折之尘出如烟者真 忌恶同黄连 忌铁）

　　草部

　　菊花

　　（真者味甘色黄单瓣光心去蒂用术枸杞根桑根白皮青葙叶为之使）

　　草部

　　白术

　　（米泔浸去油者山黄土裹蒸晒九次洗净去皮切片晒干 防风地榆为之使 忌桃李雀肉菘菜青鱼）

　　草部

　　苍术

　　（出茅山细而带糖香味甘者真米泔浸洗极净刮去皮拌黑豆蒸又拌蜜酒蒸又拌人乳透蒸凡三次蒸时须烘晒极干气方透 忌同白术）

　　草部

　　菟丝子

　　（米泔淘洗极净略晒拣去稗草子磨五六次酒浸一宿慢火煮干木槌去壳一法用酒煮一昼夜捣作饼晒干然后复研方细一法以白纸条同研方细 薯蓣松脂为之使 得酒良 恶 菌

　　草部

　　牛膝

　　（酒浸蒸曝干形长二尺五寸以上者方佳蜀地及怀庆产者良 恶萤火龟甲陆英 畏白前忌牛肉）

　　草部

　　茺蔚子

　　（花红者良 忌铁 制三黄砒石）

　　草部

　　柴胡

　　（凡使茎长软皮赤黄KT 须出在平州平县即今银州银县也西畔生处有白鹤绿鹤于此翔处是柴胡香直上云间若有过往闻者皆气爽此种治骨蒸不入发表药去髭并头勿令犯火立便无效也半夏为之使恶皂荚 畏女菀藜芦）

　　草部

　　前胡

　　（切开白色者良水洗用竹刀刮去苍黑皮并髭土了细锉以甜竹沥浸令润日中晒干用 使恶畏同柴胡）

　　草部

　　独活羌活

　　（细锉拌淫羊藿 二日后曝干去淫羊藿用兔烦人心此服食家治法寻常去皮或焙用尔 蟊实为之使）

　　草部

　　升麻

　　（绿色者良治滞下用醋拌炒）

　　草部

　　车前子

　　（自收玄色者良卖家多以葶苈子代充不可不辨使叶勿使蕊茎入补益药中用米泔淘净蒸入利水治泄泻药炒为末用 常山为之使）

　　草部

　　木香

　　（形如枯骨油重者良忌见火入煎药磨汁内熟汤中服若实大肠宜面煨熟用）

　　草部

　　薯蓣

　　（补益药及脾胃中熟用外科生用切用铜刀 紫芝为之使 恶甘遂）

　　草部

　　葳蕤

　　（凡使勿用黄精并钩吻二物相似葳蕤上有须毛茎斑叶尖处有小黄点为不同采得以竹刀刮去节皮洗净以蜜水浸宿蒸了焙干用 畏卤咸）

　　草部

　　薏苡仁

　　（颗小色青味甘用糯米炒咬着黏人齿凡一两以糯米一两同炒令糯米熟去糯米取使或以盐汤煮过亦得一法 汤泡三次去油蒸气晒干用）

　　草部

　　泽泻

　　（不油不蛀者良细锉酒浸一宿漉出曝干用一法米泔浸去毛蒸或捣碎焙 畏海蛤文蛤忌铁）

　　草部

　　远志

　　（去心若不去心服之令人闷去心了用熟甘草汤浸一宿漉出曝干用之 得茯苓龙骨冬葵子良畏真珠飞廉藜芦齐蛤）

　　草部

　　龙胆草

　　（甘草汤中浸一宿至明漉出曝干用勿空腹饵之令人溺不禁 贯众赤小豆为之使 恶地黄防葵）

　　草部

　　细辛

　　（拣去双叶服之害人洗净去泥沙 曾青草根为之使 忌生菜狸肉 恶黄 野狼毒山茱萸畏滑石硝石）

　　草部

　　石斛

　　（长而中实味不苦者真去头土了用酒浸一宿漉出于日中曝干却用酥蒸从巳至酉却徐徐焙干用石斛锁阳涩丈夫元气如斯修事服满一镒永不骨痛暂使酒蒸用服饵当如法 陆英为之使恶凝水石巴豆 畏雷丸）

　　草部

　　巴戟天

　　（去心用枸杞子汤浸一宿待稍软漉出却用酒浸一伏时又漉出用菊花同熬令焦黄去菊花用布拭令干用今法惟以酒浸一宿锉焙入药若急用只以温水浸软去心也 覆盆子为之使 恶雷丸丹参朝生）

　　草部

　　子

　　（煮汁作饮为末作散俱可 荆子薏苡为之使）

　　草部

　　芎

　　（形块重实色白者良 白芷为之使 畏黄连 伏雌黄）

　　草部

　　刺蒺藜

　　（净拣择了蒸从午至酉出晒干于木臼中舂令皮上刺尽用酒拌再蒸从午至酉出晒干用一法炒研去刺为末如入煎药临时调服不入汤煎 乌头为之使）

　　草部

　　沙苑蒺藜

　　（绿色形如腰子细而香如天池茶者真即同州多伪者或炒或酒浆拌蒸亦不入汤药）

　　草部

　　黄

　　（软如绵直而细中有菊心味甘者良补气药中蜜炙用疮疡药中盐水炒用俱去皮 茯苓为之使恶白藓龟甲）

　　草部

　　肉苁蓉

　　（肥大者良用清酒浸一宿至明以棕刷上去沙土浮甲尽劈破中心去白膜一重如竹丝草样是此偏隔人心前气不散令人上气不出凡使用先须酒浸并刷草了却蒸从午至酉出又用酥炙得所忌铁）

　　草部

　　防风

　　（实而润头节坚者良去芦并叉头叉尾者形弯者令人吐勿用 畏萆 恶干姜藜芦白蔹芫花）

　　草部

　　蒲黄

　　（自采者真勿用松黄并黄蒿其二件全似只是味粗及吐人凡欲使蒲黄须隔三重纸焙令色黄蒸半日却焙令干用之妙行血生用止血炒用）

　　草部

　　续断

　　（皱皮黄色折之烟尘起者良用酒浸一伏时捶碎去筋焙干用 地黄为之使 恶雷丸）

　　草部

　　漏芦

　　（枯黑如漆味不苦酸者真细锉拌生甘草相对蒸从巳至申去甘草拣净用 连翘为之使）

　　草部

　　天名精

　　（一名过冬青即荔枝草吴人又呼为天麻地菘擂汁服 垣衣地黄为之使）

　　草部

　　决明子

　　（炒研 蓍实为之使 恶大麻子）

　　草部

　　丹参

　　（去芦卖家多染色须辨之 畏盐水）

　　草部

　　茜根

　　（勿用赤柳草根真似茜根只是滋味涩不入药中用若服令人患内瘴眼速服甘草水解之凡使用铜刀于槐砧上锉晒干勿犯铁并铅 畏鼠姑 制雄黄）

　　草部

　　五味子

　　（辽东者佳去枯者铜刀劈作两片用蜜浸蒸从巳至申或晒或烘炒 苁蓉为之使 恶葳蕤胜乌头）

　　草部

　　忍冬

　　（花四月采藤叶不拘时采俱阴干不见日火）

　　草部

　　蛇床子

　　（凡使须用浓盐汁百部煎浓汁二味同浸三伏时漉出晒干却用生地黄汁相拌蒸从午至亥晒干用 恶牡丹 贝母巴豆 伏硫黄）

　　草部

　　茵陈蒿

　　（须用叶有八角者采得阴干去根细锉用勿令犯火山茵陈俗呼为帝钟茵陈即八角也 伏砂）

　　草部

　　沙参

　　（去芦白实味甘者良 恶防己）

　　草部

　　王不留行

　　（拌湿蒸之从巳至未以浆水浸一宿焙干用）

　　草部

　　干姜

　　（马湖者良微炒若治产后血虚发热及止血俱炒黑温中炮用散寒邪理肺气止呕生用 秦椒为之使 恶黄芩 黄连 天鼠粪 杀半夏南星莨菪毒）

　　草部

　　生姜

　　（不宜使熟宜捣绞汁待药煎成倾入方不失生字之义如入药煎乃熟姜非生姜矣 使恶杀同干姜）

　　草部

　　苍耳实

　　（蒸用或炒熟捣去刺用忌猪肉马肉米泔）

　　草部

　　葛根

　　（雪白多粉者良）

　　草部

　　葛花

　　（消酒煎饮）

　　草部

　　栝蒌根

　　（雪白多粉者良 枸杞为之使 恶干姜 畏牛膝干漆）

　　草部

　　栝蒌仁

　　（捣碎用粗纸压去油）

　　草部

　　苦参

　　（先须用糯米浓泔汁浸一宿上有腥秽气并在水面上浮并须重重淘过即蒸从巳至申出曝干细锉用之不入汤药 玄参为之使 恶贝母漏芦菟丝子 伏汞雌黄焰硝）

　　草部

　　当归

　　（色白味甘者良去尘并头尖硬处一分以来洗净酒浸一宿若要破血即使头一节硬实处若要止痛止血即用尾若一概用不如不使服食无效单使妙也 恶 茹湿面 制雄黄 畏菖蒲生姜海藻牡蒙）

　　草部

　　麻黄

　　（陈久者良去节并沫若不尽服之令人闷用夹刀煎去节并头槐砧上用铜刀细锉煎三四十沸竹片掠去上沫尽漉出熬干用之浓朴白薇为之使 恶辛夷石苇）

　　草部

　　白芍药

　　（以竹刀刮去粗皮并头土了锉之将蜜水拌蒸从巳至未曝干用之今人多以酒浸蒸切片或用烦亦良 须丸乌药末药为之使 恶石斛芒硝）

　　草部

　　赤芍药

　　（制度并使恶同白芍药）

　　草部

　　瞿麦

　　（只用蕊壳不用茎叶若一时使即空心令人气咽小便不禁凡欲用先须以 竹沥浸一伏时漉出晒干用 牡丹蓑草为之使 恶螵蛸 伏丹砂）

　　草部

　　玄参

　　（墨黑者良用蒲草重重相隔入甑蒸两伏时后出干勿令犯铜铁饵之噎人喉丧人目拣去蒲草尽了用之一法用酒洗去尘土切片晒干用 恶黄 干姜大枣山茱萸）

　　草部

　　秦艽

　　（凡使秦并艽须于脚文处认取左文列为文即治疾艽即发香港脚凡用秦先以布拭上黄肉毛尽然后用童便浸一宿至明出晒干用 菖蒲为之使 畏牛乳）

　　草部

　　百合

　　（白花者良酒拌蒸）

　　草部

　　知母

　　（皮黄肉白者良于槐砧上细锉焙干木臼杵捣一法去毛蜜炙勿令犯铁器 得黄柏及酒良伏硼砂盐）

　　草部

　　贝母

　　（黄白轻松者良先于柳木灰中炮令黄劈破去内口鼻上有米许大者心一小颗后拌糯米于铫上同炒待米黄熟然后去米取出其中有独颗团不作两片无皱者号曰丹龙精不入药用若误服令人筋脉不收用黄精小蓝汁合服立愈 浓朴白薇为之使 恶桃花 畏秦艽莽草 石）

　　草部

　　白芷

　　（白色不蛀者良 当归为之使 恶旋复花 制雄黄硫黄）

　　草部

　　淫羊藿

　　（细锉用羊脂相对拌炒过待羊脂尽为度每修事一斤用羊脂四两为度也 薯蓣紫芝为之使得酒良）

　　草部

　　黄芩

　　（大肺经用枯芩去腐酒浸切炒入大肠或安胎等俱用子芩酒浸切炒 龙骨山茱萸为之使恶葱实 畏丹砂牡丹藜芦）

　　草部

　　狗脊

　　（凡修事火燎去毛细锉了酒拌蒸从巳至申出曝干用 萆 为之使 恶莎草败酱）

　　草部

　　茅根

　　（洗净捣烂勿用露根）

　　草部

　　紫菀

　　（用东流水淘洗令净用蜜浸一宿火上焙干用凡修事一两用蜜二分 款冬为之使 恶天雄本雷丸远志瞿麦 畏茵陈）

　　草部

　　紫草

　　（真者方佳须用蜡水蒸之待水干取去头并两畔髭细锉用每修事紫草一斤用蜡三两于铛中熔净便投蜡水作汤用）

　　草部

　　通草

　　（即木通也有紫白二色紫者皮浓味辛白者皮薄味淡二者皆能通利）

　　草部

　　本

　　（去芦水洗切 恶 茹 畏青葙子）

　　草部

　　石苇

　　（背有黄毛须拭极净羊脂拌炒焦黄色 滑石杏仁射干为之使 得菖蒲良 制丹砂矾石）

　　草部

　　萆

　　（其根细长浅白者真酒浸一宿焙干 忌铁薏苡为之使 畏前胡柴胡牡蛎大黄葵根）

　　草部

　　土茯苓

　　（忌铁茶）

　　草部

　　白薇

　　（用糯米泔汁浸一宿至明取出去髭了于槐砧上细锉蒸从巳至申出用夏月浸二时许恶黄干姜大枣山茱萸大黄大戟干漆）

　　草部

　　大青

　　（处处有之三四月采茎阴干）

　　草部

　　艾叶

　　（产蕲州者良入药用新炙火用陈 苦酒香附为之使）

　　草部

　　恶实

　　（一名鼠粘子一名牛蒡子一名大力子用酒拌蒸待上有薄白霜重出却用布拭上然后焙干捣如粉用）

　　草部

　　水萍

　　（紫背浮萍七月采之拣净以竹筛摊晒下置水一盆映之即易干也）

　　草部

　　王瓜

　　（根能吐下子生用润心肺治黄病炒用治肺痿吐血肠风泻血赤白痢反胃吐食 取汁制雄汞）

　　草部

　　地榆

　　（切之如绵者良酒洗 得发良恶麦门冬 伏丹砂雄黄硫黄）

　　草部

　　大小蓟根

　　（消肿捣汁止血烧灰存性）

　　草部

　　海藻

　　（凡使先须用生乌豆并紫背天葵和海藻三件同蒸一伏时候晒干用之近人但洗净咸味焙干用反甘草）

　　草部

　　泽兰

　　（凡使先要别识雄雌其形不同大泽兰形叶皆圆根青黄能生血调气与大合小泽兰迥别采得后看叶上斑根须尖茎方此药能破血通久积凡修事大小泽兰须细锉之用绢袋盛悬于屋南畔角上令干用 防己为之使）

　　草部

　　昆布

　　（凡使先用弊甑簟同煮去咸味焙细锉用每修事一斤用甑簟十个用昆布细锉二味各一处下东流水从巳至亥水旋添勿令少）

　　草部

　　防己

　　（凡使勿使木条以其木条已黄腥皮皱上有子足子不堪用凡使防己要心花文黄色者然后细锉车前草根相对同蒸半日后出 去车前草根细锉用之一法用酒洗切 殷孽为之使 恶细辛

　　草部

　　天麻

　　（透明者良天麻十两用蒺藜子一镒缓火熬焦熟后便先安置天麻十两于瓶中上用火熬过蒺藜子盖内外便用三重纸盖并系从巳至未时又出蒺藜子再入熬炒准前安天麻瓶内用炒了蒺藜子于中依前盖又隔一伏时后出如此七遍瓶盛出后用布拭上气汗用刀劈焙之细锉单捣一法面裹煨透切）

　　草部

　　阿魏

　　（凡使各有讹伪有三验第一验将半铢安于铜器中一宿至明沾阿魏处白如银汞无赤色第二验将一铢置于五斗草自然汁中一夜至明如鲜血色第三验将一铢安于柚树上树立干便是真色黑者力微黄溏者力上凡使先于净钵中研如粉了于热酒器上 过任入药用）

　　草部

　　香薷

　　（八九月开花着穗时采之去根留叶阴干勿令犯火服至十两一生不得食白山桃也）

　　草部

　　百部根

　　（去心皮用酒浸一宿漉出焙干细锉用）

　　草部

　　款冬花

　　（花未舒者良去梗蒂甘草水浸一时晒干用杏仁为之使 得紫菀良 恶玄参皂荚硝石 畏贝母麻黄辛夷黄芩黄 连翘青葙）

　　草部

　　红蓝花

　　（自种者真得酒良）

　　草部

　　牡丹皮

　　（凡使采得后晒干用铜刀劈破去骨了细锉如大豆许用清酒拌蒸从巳至未出晒干用阔而浓者良 忌蒜胡荽 伏砒 畏菟丝子贝母大黄）

　　草部

　　三棱

　　（去毛米醋浸一日切片炒或煮熟焙干入药乃良）

　　草部

　　青黛

　　（水飞去脚绿中有锻石入服饵药中宜飞净用一法用青布浸汁代之）

　　草部

　　郁金

　　（色赤似姜黄蝉肚者良置生鸡血中化成水者真磨汁临服入药）

　　草部

　　芦荟

　　（上有青竹文斑并光腻味极苦勿便和众药捣此药先捣成粉待众药末出然后入药中）

　　草部

　　延胡索

　　（产茅山溪陵涧粒粒金黄色者良醋煮切）

　　草部

　　肉豆蔻

　　（不油不蛀不皱皮者佳糯米作粉使热汤搜裹豆蔻于糖灰中炮待米团子焦黄熟然后出去米粉用勿令犯铜铁）

　　草部

　　白豆蔻

　　（药煎成方炒研入一二沸即起入丸待诸药细末后方入勿隔宿）

　　草部

　　砂仁

　　（略炒吹去衣研用入汤丸法同白豆蔻 得白檀香豆蔻为使入肺得人参益智为使入脾得黄柏茯苓为使入肾得赤白石脂为使入大小肠得诃子白芜荑鳖甲良）

　　草部

　　补骨脂

　　（即破故纸形圆实色黑者良此药性本太燥每用酒浸一宿后漉出浮者去之却用东流水浸三日夜却蒸从巳至申出晒干用 忌铁 得胡桃胡麻良 恶甘草 忌诸血芸苔）

　　草部

　　蓬莪术

　　（凡使于砂盆中用醋磨令尽然后于火畔吸令干重筛过用一法火炮醋浸煨切 得酒醋良）

　　草部

　　白前

　　（用生甘草水浸一伏时后漉出去头须了焙干任入药中用）

　　草部

　　荠

　　（解百药毒生捣汁服或末煮俱可）

　　草部

　　白药子

　　（末用）

　　草部

　　香附

　　（细者佳去毛以水洗净拣去砂石于石臼内捣去皮用童便浸透晒捣用或以酒醋酥盐水姜汁浸俱瓦上焙干 得芎 苍术醋童子小便良 忌铁）

　　草部

　　鳢肠

　　（即旱莲草性太寒宜熬膏用须日色中 忌铁）

　　草部

　　使君子

　　（慢煨香热用或云七生七煨食亦良忌饮热茶犯之即泻）

　　草部

　　翦草

　　（治肺热吐血有神旧出婺州今产宁州）

　　草部

　　附子

　　（底平有九角如铁色一个重一两即是气全堪用修事十两于文武火中炮令皴折者去之用刀刮上孕子并去底尖微细劈破于屋下午地上掘一坑可深一尺安于中一宿至明取出焙干用麸炒欲炮者灰火勿用杂木火只用柳木最多若阴制使即生去尖皮底薄切用东流水并黑豆浸五日夜然后漉出于日中曝令干用凡使须阴制去皮尖了每十两用生乌豆五两东流水六升一云此物性太烈古方用火炮不若用童便煮透尤良 地胆为之使 得蜀椒食盐下达命门 恶蜈蚣豉汁 畏防风甘

　　草部

　　半夏

　　（陈久者良若修事四两用捣了白芥子末二两头醋六两二味搅令浊将半夏投中洗三遍用之半夏上有巢涎若洗不净令人气逆肝气怒满若入治痰饮药用白矾汤入姜汁浸透洗净用无白星为度造曲法用半夏不拘多少将滚汤泡过宿捣烂每一斗入生姜一斤同捣之作饼子用干稻秆或粟麦秆之如 曲法干久用 射干柴胡为之使 恶皂荚海藻饴糖羊血 畏生姜干姜秦皮龟甲雄

　　草部

　　大黄

　　（细切内容如水旋斑紧重锉蒸从巳至未晒干又用腊水蒸从未至亥如此蒸七度却酒薄蜜水再蒸一伏时其大黄譬如乌膏样于日中晒干用之为妙下药酒浸一时煮二三沸即服黄芩为之使恶干漆 忌冷水）

　　草部

　　桔梗

　　（味苦而有心者良凡使去头上尖硬二三分以来并两畔附栀子于槐砧上细锉用百合水浸一伏时漉出缓火熬令干用每修事四两用生百合五分捣作膏投于水中浸一法用米泔浸一宿微焙用节皮为之使 畏白芨龙胆龙眼 忌猪肉伏砒）

　　草部

　　草蒿

　　（即青蒿叶细而香自采佳阴干凡使唯中为妙到膝即仰到腰即俯使子勿使叶使根勿使茎四件若同使翻然成痼疾采得叶不计多少用童溺浸七日七夜后漉出晒干 伏硫黄）

　　草部

　　旋复花

　　（去裹花蕊壳皮并蒂蒸从巳至午晒干用）

　　草部

　　射干

　　（不辣者良米泔水浸一宿漉出然后用 竹叶煮从午至亥漉出晒干用之）

　　草部

　　常山

　　（如鸡骨者良春使茎叶夏秋冬使根酒浸一宿至明漉出晒干熬捣少用勿令老人久病者服之切忌 畏玉札忌葱菘菜 伏砒石）

　　草部

　　甘遂

　　（用生甘草汤小荠 自然汁二味搅浸三日其水如墨汁更漉出用东流水淘六七次令水清为度漉出于土器中熬令脆用之一法面包煨热去面 瓜蒂为之使 恶远志）

　　草部

　　白蔹

　　（生取根捣烂可敷痈肿 代赭为之使）

　　草部

　　白芨

　　（水洗切 紫石英为之使恶理石 畏杏仁李核仁）

　　草部

　　贯众

　　（洗净切片炒 菌赤小豆为之使 伏石钟乳）

　　草部

　　何首乌

　　（冬至后采者良入春则芽而中空矣北人以赝种欺人香气不能混也临用勿去皮以苦竹刀切米泔浸经宿同豆九蒸九晒木杵臼捣之勿犯铁器 茯苓为之使 忌葱蒜萝卜诸血无鳞鱼）

　　草部

　　威灵仙

　　（去芦酒洗忌茶面汤）

　　草部

　　牵牛子

　　（即草金零入水中淘浮者去之取沉者晒干拌酒蒸从巳至未晒干临用舂去黑皮用之黑者力速磨取头末入药 得干姜青木香良）

　　草部

　　蓖麻子

　　（形似巴豆节节有黄黑斑点凡使先须和皮用盐汤煮半日去皮取子研过用 忌炒豆伏丹砂粉霜）

　　草部

　　天南星

　　（陈久松白者良滚汤明矾或姜汁拌和泡用一用泡过者为末入腊月黑牛胆中阴干用蜀漆为之使 得火牛胆良 恶莽草 畏附子干姜防风生姜 伏雌黄丹砂焰硝）

　　草部

　　（方赤茎者良采叶阴干醇酒拌九蒸九晒 忌铁）

　　草部

　　苎根

　　（此物大能补阴而行滞血方药以其目前贱物多不用）

　　草部

　　白头翁

　　（花子茎叶同 蠡实为之使 得酒良）

　　草部

　　芦根

　　（逆水生并黄泡肥浓味甘者良露根勿用去须节并赤黄皮用其汁消痰开胃下气除热解一切食物鱼虾河 毒）

　　草部

　　马兜铃

　　（凡使采得后去叶并蔓了用生绢袋盛于东屋角畔悬令干了劈作片取向里子去革膜并令净用子勿令去革膜不尽用之并皮炒入药）

　　草部

　　仙茅

　　（刮上皮于槐砧上用铜刀切豆许大却用生稀布袋盛于乌豆水中浸一宿取出用酒湿拌了蒸从巳至亥取出曝干勿犯铁斑人须鬓 禁食牛乳及黑牛肉）

　　草部

　　刘寄奴

　　（凡使去梗以布拭上薄壳皮令净拌酒蒸从巳至申出曝干用之茎叶花子皆可用）

　　草部

　　骨碎补

　　（生江南根着树石上采得用铜刀刮去上黄赤毛尽便细切用蜜拌令润架柳甑蒸一日后出曝干用一法去毛细切后用生蜜拌蒸从巳至亥）

　　草部

　　连翘

　　（黑而闭口者良去蒂根研）

　　草部

　　续随子

　　（凡用去壳取色白者以纸包压去油取霜用）

　　草部

　　山豆根

　　（或末或研或噙咽）

　　草部

　　白附子

　　（竹节者良炮去皮 得火良）

　　草部

　　预知子

　　（去皮研服）

　　草部

　　水贼草

　　（去节童便浸一宿焙干）

　　草部

　　蒲公草

　　（自采鲜者入汤药煎入丸末敷疮毒捣烂用）

　　草部

　　谷精草

　　（土瓜为之使 忌铁 伏汞砂）

　　草部

　　夏枯草

　　（土瓜为之使 忌铁 伏汞砂）

　　草部

　　山慈菇根

　　（出浙江处州府遂昌县洪山地方市中无真者形光无毛本草注中云有毛误也）

　　草部

　　灯心草

　　（蒸熟待干折取中心白穣燃灯者是为熟草不蒸者生干剥取为生草入药用之最难研以粳米粉浆染过晒干研末入水澄之浮者是灯心也晒干用）

　　草部

　　海金沙

　　（或丸或散沙及草俱可入药）

　　草部

　　萱草根

　　（晒干为末或用水煎酒煎研汁皆可服）

　　草部

　　藿香

　　（自种者良揉之如 香气者真薄荷香者非也）

　　草部

　　络石

　　（凡采得后用粗布楷叶上茎蔓上毛了用熟甘草水浸一伏时出切晒干任用 杜仲牡丹为之使恶铁落 畏贝母菖蒲 杀孽毒）

　　木部

　　桂

　　（凡使勿薄者要紫色浓者去上粗皮取心中味辛者使每斤大浓紫桂只取得五两取有味浓处生用加未用即用重密熟绢并纸裹勿令犯风其州土只有桂草元无桂心用桂草煮丹阳木皮遂成桂心凡用即单捣用之 得人参甘草麦门冬大黄黄芩调中益气得柴胡紫石英干地黄疗吐逆 忌生

　　木部

　　桂枝

　　（即桂之枝条轻薄者）

　　木部

　　槐实

　　（凡采得后去单子并五子者只取两子三子者凡使用铜槌槌之令破用乌牛乳浸一宿蒸过用景天为之使）

　　木部

　　槐花

　　（未开时采收陈久者良入药拣净酒浸微炒若止血炒黑）

　　木部

　　枸杞根

　　（即地骨皮凡使根掘得后用东流水浸以物刷上土了待干破去心用热甘草汤浸一宿然后焙干用其根若似物命形状者上春食叶夏食子秋食根并子也 制硫黄丹砂）

　　木部

　　枸杞子

　　（去蒂及枯者酒润一夜捣烂入药）

　　木部

　　柏实

　　（去油者酒拌蒸另捣如泥或蒸熟曝烈舂簸取仁炒研入药 瓜子牡蛎桂为之使 畏菊花羊蹄诸石及面曲 伏砒硝）

　　木部

　　柏叶

　　（向月令采之春东夏南秋西冬北 使畏伏同实）

　　木部

　　茯苓

　　（坚白者良去皮捣为末于水盆中搅三次将浊浮者去之是茯苓筋若误服之令人眼中童子并黑精点小兼盲目切记如飞澄净晒干人乳拌蒸用赤茯苓则不必飞也 使恶畏忌同茯神）

　　木部

　　茯神

　　（去皮木用 马问为之使 得甘草防风芍药麦门冬紫石英疗五脏 恶白蔹 畏地榆秦艽牡蒙龟甲雄黄 忌米醋及酸物）

　　木部

　　琥珀

　　（凡用红松脂石珀水珀花珀物象珀翳珀琥珀红松脂如琥珀只是浊太脆文横水珀多无红色如浅黄多粗皮皱石珀如石重色黄不堪用花珀文似新马尾松心文一路赤一路黄物象珀其内自有物命动此使有神妙翳珀其珀是众珀之长故号曰翳珀琥珀如血色于布上拭吸得芥子者真也大率以轻而透明者为佳入药中用水调侧柏子末安于瓷锅子中安琥珀于末中了下火煮从巳至申别有异光别捣如粉重筛用一法用细布包纳豆腐锅中煮之然后灰火略煨过入目制用安心神生用）

　　木部

　　酸枣

　　（粒粒粗勿碎皮者良炒爆研细入药如砂仁法勿隔宿 恶防己）

　　木部

　　黄柏木

　　（即黄柏也凡使用刀削上粗皮了用生蜜水浸半日漉出晒干用蜜涂文武火灸令蜜尽为度凡修事五两用蜜三两一法用盐酒拌炒褐色 恶干漆 伏硫黄）

　　木部

　　楮实

　　（凡使采得后用水浸三日将物搅旋投水浮者去之晒干用酒浸一伏时了便蒸从巳至亥出焙令干用之）

　　木部

　　松脂

　　（凡用以胡葱同煮二十沸入冷水揉扯数十次晒干用）

　　木部

　　降真香

　　（以番舶来者色较红香气甜而不辣用之入药殊胜色深紫者不良）

　　木部

　　茗苦KT

　　（入清头目药用苦KT 消食下气用佳茗）

　　木部

　　南烛

　　（茎叶捣汁渍米炊饭子入涩精补益药用）

　　木部

　　干漆

　　（火 黑烟起尽存性研如飞尘 半夏为之使 畏鸡子紫苏杉木漆姑草蟹 忌油脂）

　　木部

　　五加皮

　　（五叶者是剥皮去骨阴干远志为之使 畏玄参蛇皮）

　　木部

　　蔓荆实

　　（凡使去蒂子下白膜一重用酒浸一伏时后蒸从巳至未出晒用一法炒捶碎用 恶乌头石膏）

　　木部

　　辛夷

　　（凡用去粗皮拭上白赤毛了去心即以芭蕉木浸一宿漉出用浆水煮过从巳至未出焙干用若治眼目中患即一时去皮用向里实者 芎 为之使 恶五石脂 畏菖蒲黄连蒲黄石膏黄环）

　　木部

　　桑上寄生

　　（凡使在树上自然生独枝树是也采得后用铜刀和根枝茎细锉阴干了用 忌火）

　　木部

　　杜仲

　　（极浓者良削去粗皮每一斤用酥一两蜜三两和涂火炙以尽为度一法用酒炒断丝以渐取屑方不焦 恶玄参蛇蜕皮）

　　木部

　　女贞实

　　（按本草女贞实与冬青似是而非也女贞叶长四五寸子黑冬青叶团子微红俱霜后采阴干去粗皮内更有细皮实白色酒拌黑豆同蒸九次）

　　木部

　　风香脂

　　（凡用以齑水煮二十沸入冷水中揉扯数十次晒干用）

　　木部

　　蕤核

　　（凡使汤浸去皮尖擘作两片用芒硝木通草二味和蕤仁同水煮一伏时后漉出去诸般药取蕤仁研成膏任加减入药中使每修事四两用芒硝一两木通草七两一法去衣绵纸包研去油用）

　　木部

　　丁香

　　（凡使有雄雌雄颗小雌颗大似 枣核方中多使雌力大膏煎中用雄若欲使雄须去下盖乳子发人背痈也入煎药为末调入或将好投入一二沸即倾 畏郁金 忌火）

　　木部

　　沉香

　　（凡使须要不枯色黑润者良如觜角硬重沉于水下为上也半沉者次也入散中用须候众药出即入拌和用之入煎磨汁 忌见火）

　　木部

　　乳香

　　（圆小光明者良一方以灯心同研或以糯米数粒同研或以人畜甲二三片同研或以乳钵坐热水中乳之云皆易细总不如研细和人乳略蒸再研匀晒干研如飞尘为妙药将沉下一二沸即起勿多煮）

　　木部

　　没药

　　（透明者良制同乳香法）

　　木部

　　金樱子

　　（熬膏服或和药霜降后采金樱子不拘多少以粗气微捣去毛刺净复捣破去子约有一斗用水二斗煮之一饭时漉起清汁又入白水煮之又漉起又入白水煮三次之后其渣淡而无味去之止将净汁复以细密绢滤过净锅熬之如饴乃止收贮瓷樽中坐凉水内一宿用服之大能固精良方二仙丹即此膏加入芡实粉）

　　木部

　　桑根白皮

　　（自采入土东行者或竹刀或铜刀刮去黄粗皮手析成丝拌蜜瓦上炙根浮土上者杀人 桂心续断麻子为之使 忌铁器）

　　木部

　　桑叶

　　（煎汤研汁为末俱可经霜者另取洗眼用）

　　木部

　　淡竹叶

　　（ 竹叶别有用）

　　木部

　　竹沥

　　（用取新鲜金竹锯尺许中留节两头去节劈两开不拘多少用砖二块架定竹两头出砖二寸许各以瓷盘置于下候沥滴其中用烈火熏逼则两头 滴沥于盘中竹将自燃沥便尽矣就将滴过沥竹为薪又架新竹于砖上如前烧逼任取多少淡竹 竹苦竹慈竹惟四种各有沥堪用 姜汁为之使）

　　木部

　　竹皮茹

　　（取极鲜竹刮皮磋去外硬青勿用止淡竹 竹苦竹堪用余不入药）

　　木部

　　吴茱萸

　　（凡使先去叶核并杂物了用大盆一口使盐水洗一百转自然无涎晒干任入丸散中用修事十两用盐二两研作末投东流水四斗中分作一百度洗别有大效若用醋煮即先沸醋三十余沸后入茱萸待醋尽晒干每用十两使醋一镒为度蓼实为之使 恶丹参硝石白紫石英）

　　木部

　　槟榔

　　（凡使取外存坐 心文如流水碎破内容如锦纹者妙半白半黑并心虚者不入药用凡使须别槟与榔头圆身形矮毗者是榔身形尖紫文粗者是槟槟力小榔力大欲使先以刀刮去底细切勿经火恐无力效若熟使不如不用）

　　木部

　　栀子

　　（凡使勿用颗大者号曰伏尸栀子无力须要如雀脑并须长有九路赤色者上凡使先去皮须了取九棱者仁以甘草水浸一宿漉出焙干捣晒如赤金未用大率治上焦中焦连壳用下焦去壳沉去黄浆炒用治血病炒黑用）

　　木部

　　骐竭

　　（凡使勿用海母血真似骐 竭只是味盐并腥气骐 竭味微盐甘似栀子气是也欲使先研作粉重筛过丸散膏中任使用勿与众药同捣化作飞尘也 得密陀僧良）

　　木部

　　龙脑香

　　〔即冰片也形似白松脂作杉木气明净者善久经风日或如雀屎者不佳今人多以樟脑身打乱之不可不辨也云合糯（一作粳）米炭相思子贮之则不耗膏主耳聋〕

　　木部

　　芜荑

　　（炒去壳气嗅如信者真）

　　木部

　　枳壳

　　（凡使勿使枳实缘性效不同若使枳壳取辛苦腥并有 油能消一切 要陈久年深者为上用时先去瓤以麸炒过待麸黑焦遂出用布拭上焦黑然后单捣如粉用产江右者良）

　　木部

　　枳实

　　（色黑陈久者良去穣麸炒黄色）

　　木部

　　浓朴

　　（凡使要用紫色有油质浓者良去粗皮用酥炙过每修一斤用酥四两炙了细锉用若汤饮下使用自然姜汁八两炙一升为度 干姜为之使 恶泽泻硝石寒水石 忌豆）

　　木部

　　山茱萸

　　（凡使勿用雀儿酥真似山茱萸只是核八棱不入药用圆而红润肉浓者佳酒拌砂锅上蒸去核了一斤取肉皮用只秤成四两以来凡蒸药用柳木甑去水八九寸水不泛上余悉准此 蓼实为之使恶桔梗防风防己）

　　木部

　　胡桐泪

　　（形似黄矾而坚实有夹烂木者木泪乃树脂流出者其状如膏油石泪乃脂入土石间者其状成块以其得卤斥之气故入药为胜 伏砒石）

　　木部

　　猪苓

　　（用铜刀削去粗皮一重薄切下东流水浸一夜至明漉出细切蒸一日出晒干用一云猪苓取其行湿生用更佳）

　　木部

　　乌药

　　（连珠者良洗净切）

　　木部

　　龙眼

　　（生者沸汤沦过食不动脾）

　　木部

　　安息香

　　（或烧熏或末服）

　　木部

　　仙人杖

　　（此是笋欲成时立死者色黑如漆五六月收之）

　　木部

　　海桐皮

　　（酒浸服亦可入煎）

　　木部

　　五倍子

　　（或生或炒俱为末入药）

　　木部

　　大腹

　　（擘去垢黑用温水洗净再用黑豆汁洗方可用晒干此树鸠鸟多栖之遗屎在皮上不净恐有毒今人用之不制大误）

　　木部

　　天竺黄

　　（轻者真伏粉霜）

　　木部

　　密蒙花

　　（凡使先拣令净用酒浸一宿漉出候干却拌蜜令润蒸从卯至酉出晒干如此拌蒸三度又却晒干用每修事一两用酒八两浸待色变用蜜半两蒸为度此元名水锦花）

　　木部

　　巴豆

　　（凡使巴之与豆及刚子须在仔细认勿误用杀人巴颗小紧实色黄豆颗有三棱黑色刚子颗小似枣核两头尖巴与豆即用刚子勿使凡修事巴豆敲碎去油净用白绢袋包甘草水煮焙干或研膏用每修事一两以酒麻油各七合尽为度为疮疡敷药须炒黑存性能去瘀肉生新肉有神 芫花为之使得火良 恶蓑草牵牛 畏大黄藜芦黄连芦笋酱豉豆汁冷水）

　　木部

　　蜀椒

　　（一名南椒凡使须去目及闵口者不用其椒子先须酒拌令湿蒸从巳至午放令密盖除下火四畔无气后取出便入瓷器中盛勿令伤风用也 杏仁为之使 得盐良 畏款冬花防风附子雄黄吾冷水麻仁浆）

　　木部

　　皂荚

　　（凡使须要赤腻肥并不蛀者用新汲水浸一宿用铜刀削上粗皮用酥反复炙酥尽为度取出槌之去子捣筛皂荚一两酥二分子收得拣取圆满坚硬不蛀者用瓶盛下水于火畔煮待炮熟剥去硬皮一重了取向里白嫩肉两片去黄其黄消人肾气将白两片用铜刀细切于日中干用一法面裹煨去核柏实为之使 恶麦门冬 畏空青人参苦参 伏丹砂粉霜硫黄 砂）

　　木部

　　诃子

　　（本名诃黎勒凡使勿用毗黎勒罨黎勒榔精勒杂路勒若诃黎勒文只有六路或多或少并是杂路勒毗路勒个个毗杂路勒皆圆露文或八路至十三路号曰榔精勒多涩不入用凡修事先于酒内浸然后蒸一伏时其诃黎勒以刀削路细锉焙干用之）

　　木部

　　赤柽柳

　　（治痧疹圣药也得之毒自出可不死）

　　木部

　　楝实

　　（凡采得后晒干酒拌浸令湿蒸待上皮软剥去皮取肉去核勿单用其核槌碎用浆水煮一伏时了用如使肉即不使核使核即不使肉 茴香为之使）

　　木部

　　椿木

　　（椿木根凡使不近西头者上及不用其叶只用根采出拌生葱蒸半日出生葱细锉用袋盛挂屋南畔阴干用偏利溺涩也一法用根皮漂净酒拌炒）

　　木部

　　无食子

　　（凡使勿令犯铜铁并被火惊者颗小文细上无 米者炒用浆水于砂盆中或硬石上研令尽却焙干研了用勿捣能为黑犀色）

　　木部

　　雷丸

　　（赤色者杀人取肉白者用甘草水浸一宿铜切刮上黑皮破作四五片又用甘草汤浸一宿后蒸从巳至未出晒干却以酒拌如前从巳至未蒸晒干用一法用苍术汤泡去皮切 浓朴芫花蓄根荔实为之使 恶葛根）

　　木部

　　苏方木

　　（红润者良凡使去粗皮并节了若有中心文横如紫角者号曰木中尊色甚致倍常百等须细锉了重捣拌细条梅枝蒸从巳至申出阴干用）

　　木部

　　椒

　　（凡使只用内无皱壳者用方大汉椒使壳胡椒使子每修炼了于石槽中碾碎成粉用）

　　木部

　　益智子

　　（去壳炒临用研）

　　木部

　　桦木皮

　　（主诸黄胆浓煮汁饮之良）

　　木部

　　榧实

　　（同鹅肉食生断节风又上壅人皮反绿豆能杀人 忌火气）

　　木部

　　木鳖子

　　（入药去油者）

　　木部

　　柞木子

　　（能开交骨所以催生有神）

　　木部

　　棕榈子

　　（入药烧灰用不可绝过即是 存性研如飞尘散瘀止血之神药也）

　　木部

　　木槿

　　（入药炒用取汁度丝使得易落）

　　果部

　　豆蔻

　　（俗名草果者是也去蒂并内里子后取皮同茱萸于锅中缓炒待茱萸微黄黑即去茱萸取草豆蔻皮及子杵用之）

　　果部

　　莲肉

　　（去心勿去皮分作两片每片分作四小块瓦上焙焦色一法每一斤用 猪肚一个盛贮煮熟捣焙用之 得茯苓山药白术枸杞子良）

　　果部

　　荷鼻

　　（采荷叶近蒂者是 畏桐油 伏白银硫黄）

　　果部

　　橘皮

　　（真广陈皮猪鬃纹香气异常去白时不可浸于水中止以滚汤手蘸三次轻轻刮去白要极净）

　　果部

　　橘核

　　（以新瓦焙香去壳取仁研碎入药）

　　果部

　　青皮

　　（以汤浸去瓤切片醋拌瓦炒过用）

　　果部

　　大枣

　　（去核有齿病疳病虫 人及小儿不宜食 忌与葱同食令人五脏不和与鱼同食令人腰腹痛）

　　果部

　　栗

　　（日中曝干食下气补益火煨去汗亦佳生食有木气不补益人蒸炒熟食壅气凡患风人及小儿不可食解羊肉膻）

　　果部

　　覆盆子

　　（凡使用东流水淘去黄叶并皮蒂尽子用酒拌蒸一宿以东流水淘两遍晒干方用为妙也）

　　果部

　　鸡头实

　　（凡用蒸熟烈日晒裂取仁亦可舂取粉用入涩精药有连壳用者一云芡实一斗以防风四两煎汤浸过用且经久不坏）

　　果部

　　乌梅

　　（去核微炒用造法取青梅篮盛于突上熏黑若以稻灰淋汁润湿蒸过则肥泽不蠹忌猪肉）

　　果部

　　木瓜

　　（产宣州者真即彼处多以小梨充之勿令犯铁用铜刀削去硬皮并子薄切于日中晒却用黄牛乳汁拌蒸从巳至未其木瓜如膏煎却于日中摊晒干用也今止去穣槌碎用）

　　果部

　　柿

　　（不用火烘日晒采青者收置器中自然红熟涩味尽去而甘不可与蟹同食作泻惟木香磨汁饮可解）

　　果部

　　柿霜

　　（用大柿去皮捻遍日晒夜露至干内瓮中待生白霜乃取出市者多伪不入药）

　　果部

　　乌芋

　　（即荸荠也能消瘴气）

　　果部

　　枇杷叶

　　（凡使采得后秤湿者一叶重一两干者三叶重一两是气足堪用以粗布拭上毛令尽用甘草汤洗一遍却用绵再拭极净每一两以酥一分炙之酥尽为度如治肺病以蜜水涂炙治胃病以姜汁涂炙此物治咳嗽如去毛不尽反令人嗽也）

　　果部

　　甘蔗

　　（榨浆饮消渴解酒痧疹最宜）

　　果部

　　桃仁

　　（七月采之去皮尖及双仁者麸炒研如泥或烧存性用此破血行瘀血之要药也雷公法用白术乌豆二味和桃仁同于 埚子中煮一伏时后漉出用手擘作两片其心黄如金色任用之行血宜连皮尖生用 香附为之使）

　　果部

　　桃花

　　（三月三日采阴干之勿使干叶者能使人鼻衄不止目黄凡用拣令净以绢袋盛于檐下悬令干去尘用）

　　果部

　　桃枭

　　（是千叶桃花结子在树上不落者于十一月内采得一云正月采之中实者良凡修事以酒拌蒸从巳至未焙干以铜刀切焙取肉用一法捣碎炒若止血炒黑存性）

　　果部

　　杏仁

　　（五月采之以汤浸去皮尖及双仁者麸炒研用治风寒肺病药中亦有连皮尖用者取其发散也）

　　果部

　　梨子

　　（消热痰加牛黄末疗小儿风疾痰涌有神解热毒久服不患痈疽）

　　果部

　　橄榄

　　（中河豚毒煮汁服或生嚼）

　　果部

　　山楂

　　（水润蒸去核净肉用）

　　米谷部

　　胡麻

　　（凡修事以水淘浮者去之沉者漉出令干以酒拌蒸从巳至亥出摊晒干于臼中舂令粗皮一重尽拌小豆相对同炒小豆熟即出去小豆用之蒸不熟令人发落 与茯苓相宜）

　　米谷部

　　麻子

　　（极难去壳取帛包置沸汤中浸至冷出之垂井中一夜勿令着水次日日中曝干就新瓦上 去壳簸扬取仁粒粒皆完畏牡蛎白茯苓白薇）

　　米谷部

　　饴糖

　　（糯米作者入药粟米者次之余但可食耳）

　　米谷部

　　生大豆

　　（或捣或煮汁或炒屑各有用 得前胡乌喙杏仁牡蛎诸胆汁良 恶五参龙胆 豆黄屑忌猪肉小儿以炒豆猪肉同食必壅气致死十有八九十岁以上不畏也）

　　米谷部

　　赤小豆

　　（法同大豆合鱼酢食成消渴）

　　米谷部

　　大豆黄卷

　　（或胡烂绞汁或炒为末用黑大豆为 芽生五寸长便干之名为黄卷一法壬癸日以井华水浸大豆候生芽取皮阴干用 得前胡杏子牡蛎乌喙天雄鼠屎共蜜和良 恶海藻龙胆）

　　米谷部

　　酒

　　（人为火燎以陈酒浸之止痛拔出火毒令人不死）

　　米谷部

　　粟米

　　（即小米陈者良与杏仁同食令人吐泻）

　　米谷部

　　秫米

　　（小儿病患不宜多食）

　　米谷部

　　粳米

　　（陈者下气病患宜之）

　　米谷部

　　米

　　（凡谷皆可生 有粟黍谷麦豆诸 皆水浸胀候生芽曝干去须取其中米炒研面用其功皆主消导 粟 稻 麦 各有用）

　　米谷部

　　舂杵头细糠

　　（凡谷皆有糠粳稻粟秫者胜北方多用杵南方多用碓入药并用丹家云糠火炼物力倍于常）

　　米谷部

　　小麦

　　（浮者止汗须拣净焙用）

　　米谷部

　　麦麸

　　（性凉用炒诸药）

　　米谷部

　　荞麦

　　（压丹石毒作面和猪羊肉热食不过八九顿即患热风须眉脱落还生亦希泾汾以北多此疾又不可合黄鱼食家常多犯故特拈着）

　　米谷部

　　曲

　　（凡使须陈久者捣作末后掘地坑深二尺用物裹纳坑中至一宿明出焙干用）

　　米谷部

　　神曲

　　（五月五日六月六日或三伏日为诸神集会之辰故名神曲如过此日造者非也法用白虎白面一百斤勾陈苍耳自然汁三升腾蛇青蓼自然汁四升青龙青蒿自然汁三升玄武杏仁四升泡去皮尖捣烂入面朱雀赤小豆三升煮熟去皮 捣烂和面一处匀一如造酒面法以麻叶或楮叶包 如造酱黄法待生黄衣晒收之凡用须火炒黄以助土气陈久者良）

　　米谷部

　　扁豆

　　（紫花者良炒去壳打碎 解酒河豚鱼一切草木毒生嚼及煮汁饮）

　　米谷部

　　淡豆豉

　　（出江西者良黑豆性乎作豉则温既经蒸 故能升能散得葱则发汗得盐则能吐得酒则治风得薤则治痢得蒜则止血炒熟则又能止汗）

　　米谷部

　　红曲

　　（亦出江西陈久者良吹净炒研用）

　　米谷部

　　绿豆

　　（生研绞汁或煮食用之宜连皮去皮则令人少壅气当是皮寒肉乎故也圆小绿者佳 反榧子壳忌鲤鱼酢 解金石砒霜一切草木诸毒连皮生研水服）

　　米谷部

　　醋

　　（米造陈者良醋酒为用无所不入故制药多用之 服茯苓丹参不可食醋）

　　米谷部

　　酱

　　（豆作者良麦作者不用以久久为佳又有肉酱鱼酱皆呼为醢不入药用）

　　米谷部

　　罂子粟

　　（用热水泡软擘去筋膜切成丝用蜜水或米醋拌微炒晒干用 忌蒜醋胡椒）

　　菜部

　　瓜蒂

　　（凡使勿用白瓜蒂要采取青绿色瓜待瓜气足其瓜蒂自然落在蔓茎上采得未用时使栉栉叶裹于东墙有风处挂令吹干用）

　　菜部

　　白冬瓜

　　（此物经霜后皮上白如粉涂故云白冬瓜也被霜后取置经年破取核水洗燥去壳擂仁用一用皮肉捣绞汁服）

　　菜部

　　白芥子

　　（研用）

　　菜部

　　莱菔

　　（生食熟食俱可治久脾泄百药不效煮食经年无不效者但不可与地黄同食多食动气惟生姜能制其毒伏 砂）

　　菜部

　　莱菔子

　　（炒研能消食性峻利伤人真气勿久服）

　　菜部

　　黄蜀葵花

　　（疮家要药作末及浸油俱可）

　　菜部

　　葱头

　　（取根白一二寸连须用洗净 忌蜜及常山）

　　菜部

　　韭

　　（绞生汁饮其子入药拣净蒸熟曝干簸去黑皮炒黄研用 忌蜜及牛肉 伏石钟乳乳香）

　　菜部

　　荆芥

　　（陈者良去梗取穗若用止血须炒黑）

　　菜部

　　苏子

　　（自收方真市者俱伪略炒研极细煎成药投入二三沸即倾）

　　菜部

　　紫苏

　　（两面俱紫自种者真）

　　菜部

　　薄荷

　　（产苏州龙脑者良）

　　菜部

　　苦匏

　　（即苦壶卢也凡用须细理莹净无 翳者乃佳不尔有毒）

　　菜部

　　马齿苋

　　（凡使勿用叶大者不是马齿苋亦无水银忌与鳖同食食之俱变成鳖啮人腹至不可治）

　　菜部

　　蕺菜

　　（治肺痈俗名鱼腥草生阴处）

　　菜部

　　木耳

　　（桑槐树上生者良煮羹食有用罐盛大火内 去烟存性为末入药）

　　人部

　　发

　　（凡使是男子年可二十以来无疾患颜貌红白于顶心剪切者发是凡于丸散膏中先用苦参水浸一宿漉出入瓶子以火 之令通赤放冷研用）

　　人部

　　人乳汁

　　（白而不腥者良）

　　人部

　　人牙齿

　　（入药烧用）

　　人部

　　人粪

　　（宜用绝干者捣末沸汤沃服之一名金汁埋地中年久者良）

　　人部

　　人溺

　　（肥白无病童子味不咸雪白者良）

　　人部

　　人中白

　　（溺器中者良火 研）

　　人部

　　裤裆

　　（取中 近隐处男用女女用男或取汁或烧灰服）

　　人部

　　天灵盖

　　（凡用弥腐烂者佳有一片如三指阔者取得用 灰火罨一夜待腥秽气尽却用童便于瓷锅中煮一伏时漉出于屋下握得一坑深一尺置骨于中一伏时其药魂归神妙阳人使阴阴人使阳男骨色不赤女骨色赤以此别之一法同檀香汤洗过酥炙用或烧存性用）

　　人部

　　紫河车

　　（置酒内覆者男胎也首胎重十五两以上先将酒洗数次血水方尽用银簪脚剔去筋膜封固银锅内加酒重汤煮一昼夜或文武火焙干一法米泔浸净入猪肚中蒸烂捣膏入药忌犯铁）

　　兽部

　　龙骨

　　（骨细文广者是雌骨粗文狭者是雄骨五色者上白色者中黑色者次黄色者稍得经落不净之处并妇人采得者不用洗净抟研如粉极细方入药其效始神但是丈夫服空心益肾药中安置圆龙骨气入肾脏中也雷公所云生用法也一法用酒浸一宿焙干研粉水飞三度用如急用以酒煮焙干或云凡入药须水飞晒干每斤用黑豆一斗蒸一伏时晒干用否则着人肠胃晚年作热也 得人参牛黄黑豆良 畏石膏铁 忌鱼）

　　兽部

　　龙齿

　　（捣碎入丸 研得畏忌同龙骨）

　　兽部

　　麝香

　　（其香有三等一者名遗香是麝子脐闭满其麝自于石上用蹄尖挥脐落处一里草木不生并焦黄人若收得此香价与明珠同也二名膝香采得甚堪用三名心结香被犬兽惊心破了因兹狂走杂诸群中遂乳投水被人收得擘破见心流在脾结作一个干血块可隔山涧早闻之香是香中之次也凡使麝香并用子日开之方用细研筛用之也当门子良凡用另研 忌大蒜）

　　兽部

　　牛黄

　　（凡使有四件第一件是生神黄赚得者次有角黄是取之者又有心黄是病死后识者剥之劈破取心其黄在心中如浓黄酱汁采得便投于水中黄沾水复便如碎蒺藜子许如豆者硬如帝珠子次有肝黄其牛身上光眼如血色多玩弄好照水自有夜光恐惧人或有人别采之凡用须先单捣细研如尘却绢裹又用黄嫩牛皮裹安于井面上去水三四尺以来一宿至明方取用之 人参为之使 得牡丹菖蒲利耳目 恶龙骨龙胆地黄常山蜚蠊 畏牛膝干漆）

　　兽部

　　象牙

　　（刮取屑细研用）

　　兽部

　　鹿角胶

　　（自煎者良酒 化服为上或用麦门冬橘红砂仁煎汤化服 入丸用酒或水顿化和蜜或炒成珠亦得 得火良 畏大黄）

　　兽部

　　阿胶

　　（油绿色光明可鉴者真凡使先于猪脂内浸一宿至明出于柳木火上炙待炮了可研用只以蛤粉炒成珠用为便 薯蓣为之使 得火良 畏大黄）

　　兽部

　　白马茎

　　（凡收当取银色无病白马春月游牝时力势正强者生取阴干百日用一法以铜刀破作七片将生羊血拌蒸半日晒干以粗布去毛及干血锉碎用）

　　兽部

　　鹿茸

　　（须茄茸如琥珀红润者良凡使先以天灵盖作末然后锯解鹿茸作片子以好羊脂拌天灵盖末涂之于鹿茸上慢火炙之令内外黄脆了如褐色用鹿皮一片裹之安室上一宿其药魂归也至明则以慢火焙之令脆方捣作末用之每五两鹿茸用羊脂三两炙尽为度茸中有小白虫视之不见入人鼻必为颡虫药不及也切不可以鼻嗅 麻勃为之使）

　　兽部

　　牛胆

　　（腊月黄牛青牛者良）

　　兽部

　　牡狗阴茎

　　（六月上伏日取阴干百日切片酥拌炒）

　　兽部

　　羚羊角

　　（带黄色者角弯中深锐紧小有挂痕者真耳边听之集集鸣者良凡修事勿令单用不复有验须要不折原对以绳缚之将铁错子错之旋旋取用勿令犯风错末尽处须二重纸裹恐力散也错得了即单捣捣尽背风头重筛过然后入药中用免刮人肠也一说密裹藏怀中取出捣易碎）

　　兽部

　　犀角

　　（凡使以黑如漆黄如栗上下相透云头雨脚分明者为上次用乌黑肌粗皱折裂光润者良近人多巧伪药染汤煮无所不至须辨之凡修治错其屑入臼中捣令细再入钵中研万匝方入药中用之一说入人怀内一宿易碎或磨汁入药用 松脂升麻为之使 恶雷丸 菌乌头乌喙 忌盐妊妇勿服能消胎气）

　　兽部

　　虎骨

　　（胫骨良头颈骨俱可用色黄者佳雄虎者胜药箭射杀者不可入药其毒浸渍骨血间能伤人也制法并捶碎去髓涂酥或酒或醋各随方法炭火炙黄入药）

　　兽部

　　猪悬蹄

　　（古方有用左蹄甲者有后蹄甲者酒浸半日炙焦用）

　　兽部

　　猪四足

　　（母猪者良）

　　兽部

　　猪胆

　　（阴干汁亦可和药）

　　兽部

　　猪肚

　　（猪水畜而胃属土故方药用之补虚以胃治胃也）

　　兽部

　　糜角

　　（煎胶与鹿角胶同法取霜用角水浸七日刮去皮错屑以银瓶盛牛乳浸一日乳耗再加至不耗乃止用油纸密封瓶口别用大麦铺锅中三寸上安置再以麦四周填满入水浸一伏时水耗旋加待屑软如面取出焙研成霜用）

　　兽部

　　狐阴茎

　　（炙为末酒服）

　　兽部

　　獭肝

　　（炙脆研 诸畜肝叶皆有定数惟獭肝一月一叶十二月十二叶其间又有退叶用之须见形乃可验不尔多伪也）

　　兽部

　　肉

　　（膏油入膏药中拔湿如神赵府膏药中用之）

　　兽部

　　腽肭脐

　　（此物多伪海中有兽号曰水乌龙海人采得杀之取肾药中修合恐有误其物自殊有一对其有两重薄皮裹丸气肉核皮上自有肉黄毛三茎其一穴年年阴湿常如新兼将于睡着犬蹑足置于犬头其蓦惊如狂即是真也用酒浸一宿后以布裹微微火上炙令青细锉单捣用也 以汉椒 樟脑同收则不坏）

　　禽部

　　雄雀屎

　　（凡使勿用雀儿粪其雀儿口黄未经淫者粪名雀苏不入药雄屎两头尖圆者是凡采得先去雨畔有附子生者勿用钵中研如粉煎甘草汤浸一宿倾上清甘草水尽焙干任用日华子云凡鸟左翼掩右者是雄其屎头尖挺直）

　　禽部

　　伏翼

　　（凡使要重一斤者先拭去肉上毛及去爪肠留肉翅并嘴脚以好酒浸一宿取出以黄精自然汁五两涂炙至尽炙干用一法止 存性近世用者多 存性耳 苋云实为之使）

　　禽部

　　天鼠屎

　　（即伏翼粪方言名天鼠尔一名夜明砂凡采得以水淘去灰土恶气取细砂晒干焙用其砂乃蚊蚋眼也恶白蔹白薇）

　　虫鱼部

　　石蜜

　　（凡炼蜜只得十二两半是数若火少火过并用不得凡炼蜜每斤入水四两银石器内以桑柴火慢炼掠去浮沫至滴水成珠不散乃用谓之水火炼法又法以器盛置重汤中煮一日候滴水不散取用更不伤火）

　　虫鱼部

　　蜜蜡

　　（蜡乃蜜脾底也取蜜后炼过滤入水中候凝取之色黄者名黄蜡煎炼极净色白者名白蜡一说新则白久则黄非也与今时所用虫造白蜡不同 恶芫花齐蛤）

　　虫鱼部

　　牡蛎

　　（左顾者良东流水入盐一两煮一伏时后入火中烧令通赤然后入钵中研如粉用也一法火醋淬七次研极细如飞面 贝母为之使 得甘草牛膝远志蛇床子良 恶麻黄辛夷吴茱萸伏砂）

　　虫鱼部

　　真珠

　　（于臼中捣令细以绢罗重重筛过却便研二万下了用不细则伤人脏腑凡使要不伤破及钻透者可用也一法入豆腐内蒸易碎入目生用不用蒸依上法为是）

　　虫鱼部

　　玳瑁

　　（入药生用以其性味全也既经阳火即不堪用与生熟犀角义同）

　　虫鱼部

　　桑螵蛸

　　（凡使勿用诸杂树上生者不入药中用须桑树畔枝上者采得去核子用沸浆水浸淘七遍令水遍沸于瓷锅中熬令干用勿乱别修事却无效也 得龙骨止精 畏旋复花戴椹）

　　虫鱼部

　　石决明

　　（即真珠母也七九孔者良先去上粗皮用盐并东流水于大瓷器中煮一伏时了漉出拭干捣为末研如粉更用东流水于瓷器中如此淘之三度待干再研一万匝方入药中用凡修事五两以盐半分则取服之十两永不得食山桃令人丧目也）

　　虫鱼部

　　海蛤

　　（此即鲜蛤子雁食后粪中出有文彩者为文蛤无文彩者为海蛤乡人多将海岸边烂蛤壳被风涛打磨莹滑者伪作之凡修事一两于浆水中煮一伏时后却以地骨皮柏叶各二两又煮一伏时后于东流水中淘三遍拭干细捣研如粉用 蜀漆为之使 畏狗胆甘遂芫花）

　　虫鱼部

　　文蛤

　　（修事法同海蛤）

　　虫鱼部

　　蠡鱼

　　（俗名乌鱼亦名黑鱼诸鱼中惟此胆甘可食）

　　虫鱼部

　　鲫鱼

　　（子不宜与猪肉同食同砂糖食生疳虫同芥菜食成肿疾同猪肝鸡肉雉肉鹿肉猴肉食生痈疽同麦门冬食害人）

　　虫鱼部

　　皮

　　（作猪蹄者妙鼠脚者次炙脆研用）

　　虫鱼部

　　露蜂房

　　（治臃肿醋水调涂治疮煎洗入药炙用 恶干姜丹参黄芩芍药牡蛎）

　　虫鱼部

　　蝉蜕

　　（用沸汤洗净泥土去头足翅用攻毒全用）

　　虫鱼部

　　乌贼鱼骨

　　（凡使要上文顺浑用血卤作水浸并煮一伏时了漉出于屋下掘一地坑可盛得前件乌贼鱼骨多少先烧坑子去炭灰了盛药一宿至明取出用之其效倍多 恶白芨白蔹附子）

　　虫鱼部

　　原蚕蛾

　　（炒去翅足用）

　　虫鱼部

　　蚕蜕

　　（近世医家多用蚕蜕纸而东方诸医用蚕欲老眠起所蜕皮虽二者之用各殊然东人所用者为正用之当微炒）

　　虫鱼部

　　白僵蚕

　　（凡使除丝绵并子尽以糯米泔浸一宿待蚕桑涎出如蜗牛涎浮于水面上然后漉出微火焙干以布净拭蚕上黄肉毛并黑口甲了单捣筛如粉用也白而直折开如沥青色者佳恶桔梗茯苓茯神萆桑螵蛸）

　　虫鱼部

　　蛞蝓

　　（即蜒蚰也 畏盐）

　　虫鱼部

　　蜗牛

　　（此即负壳蜒蚰也生研服入药炒用 盐）

　　虫鱼部

　　虫

　　（即俗名地鳖也生人家墙壁下土中湿处治伤寒损续绝及消疟母为必须之药也能行瘀血畏皂荚 菖蒲屋游）

　　虫鱼部

　　青鱼胆

　　（鲜者可煮服干者用醋及水磨用）

　　虫鱼部

　　鳖甲

　　（七九肋者良醋炙透焦研细再拌醋瓦上焙干再研如飞面 恶矾石理石）

　　虫鱼部

　　蝎

　　（形紧小者良酒洗净炙干研）

　　虫鱼部

　　蟾酥

　　（端午日取虾蟆眉脂其法取大虾蟆用蛤蜊壳未离带者合虾蟆眉上用力一捻则酥出于壳内收在油明纸上干收贮用虾蟆放去而酥复生仍活）

　　虫鱼部

　　鼠粪

　　（牡鼠者良其粪两头尖）

　　虫鱼部

　　蚺蛇胆

　　（人多以猪胆虎胆伪为之试法剔取粟许着净水中浮游水上回旋行走者为真伪者亦走但迟耳其径沉者诸胆血也勿多着亦沉散也）

　　虫鱼部

　　蛇蜕

　　（凡使勿用青黄苍色者要用白如银色者凡欲使先于屋下以地掘一坑可深一尺二寸安蛇皮于中一宿至卯时出用醋浸一时于火上炙干用之 得火良 畏磁石及酒）

　　虫鱼部

　　白颈蚯蚓

　　（凡使收得后用糯米水浸一宿至明漉出以无灰酒浸一日至夜漉出晒令干后细切取蜀椒并糯米及切了蚯蚓三件同熬之待糯米熟去米椒了拣净用之凡修事二两糯米一分椒一分为准 畏葱盐）

　　虫鱼部

　　蜈蚣

　　（凡使勿用千足虫真似只是头上有白肉而并嘴尖若误用并闻着腥臭气入顶致死凡治蜈蚣先以蜈蚣木末不然用柳 末于土器中炒令木末焦黑后去木末了用竹刀刮去足甲了用蜈蚣木不知是何木也今人惟以火炙去头足用或去尾足以薄荷叶火煨用之 畏蛞蝓蜘蛛白盐鸡屎桑白皮）

　　虫鱼部

　　蛤蚧

　　（凡使须认雄雌若雄为蛤皮粗口大身小尾粗雌为蚧口尖身大尾粗男服雌女服雄凡修事服之其毒在眼须去眼及去甲上尾上腹上肉毛以酒浸方干用纸两重于火上缓隔纸焙炙待两重纸干焦透后去纸取蛤蚧于瓷器中盛于东舍角畔悬一宿取用力可十倍勿伤尾效在尾也一云只含少许急奔百步不喘者真）

　　虫鱼部

　　水蛭

　　（极难修制须细锉后用微火炒令色黄乃熟不尔入腹生子为害一法采得以 竹筒盛待干用米泔浸一夜曝干展其身看腹中有子皆去之以冬猪脂煎令焦黄然后用 畏锻石食盐）

　　虫鱼部

　　斑蝥

　　（入药除翼足以糯米拌炒米黄黑色去米取用生用吐泻人一法用麸炒过醋煮用 马刀为之使畏巴豆丹参空青 恶肤青甘草豆花 斑蝥芫青亭长地胆之毒靛汁黄连黑豆葱茶皆能解之）

　　虫鱼部

　　白花蛇

　　（一云去头尾各一尺有大毒不可用只用中 一云黔蛇长大故头尾可去一尺蕲蛇止可头尾各去三寸亦有单用头尾者大蛇一条只得净肉四两而已久留易蛀惟以汤浸去皮骨取肉炙过蜜封藏之十年亦不坏也其骨刺须远弃之伤人毒与生者同也凡酒浸春秋三宿夏一宿冬五宿取出炭火焙干如此三次以砂瓶盛埋地中一宿出 得酒良）

　　虫鱼部

　　乌蛇

　　（制同上法）

　　虫鱼部

　　蜣螂

　　（五月五日取蒸藏之临用当炙勿置水中令人吐）

　　虫鱼部

　　五灵脂

　　（此是寒号虫粪也此物多夹砂石绝难修治凡用研为细末以酒淘飞澄去砂脚晒干醋拌炒恶人参）

　　虫鱼部

　　穿山甲

　　（正名鲮鲤或炮或烧或酥炙醋炙童便炙或油煎土炒蛤粉炒当各随本方未有生用者仍以尾甲乃力胜）

　　予见今之时师童而习之俱药性 括骈语守为家珍而于神农本草及先贤炮炙法一切高文大牍竟未尝梦见临证用药方产之真赝莫别修事之轨则全乖欲以攻病譬如克敌致胜责效于不练之猝至病者甘以七尺之躯往往听其尝试良可悯也先生曰子言诚然因检目前尝用诸药品悉按雷公炮炙去其迂阔难遵者而裁以已法其无雷公者则自为阐发以益前人所未逮凡诸使制解伏并反忌恶畏等附系其下庶病家考用一览了然兼可质医师之误其所裨益功岂鲜哉旧笔记所刻止九十余种今广至四百三十九种一一皆先生口授而予手录之其间删繁举要补阙拾遗句字之出入必严点画之几微必审稿凡四易始付杀青予窃有微劳焉延陵庄继光谨识

　　用药凡例

　　药剂丸散汤膏各有所宜不得违制药有宜丸宜散者宜水煎者宜酒渍者宜煎膏者亦有一物兼宜者亦有不可入汤酒者并随药性不可过越汤者荡也煎成清汁是也去大病用之散者散也研成细末是也去急病用之膏者熬成稠膏也液者捣鲜药而绞自然真汁是也丸者缓也作成圆粒也不能速去病舒缓而治之也渍酒者以酒浸药也有宜酒浸以助其力如当归地黄黄柏知母阴寒之气味假酒力而行气血也有用药细锉如法煮酒密封早晚频饮以行经络或补或攻渐以取效是也凡诸汤用酒临熟加之细末者不循经络止去胃中及脏腑之积及治肺疾咳嗽为宜气味浓者白汤调气味薄者煎之和渣服丸药去下部之病者极大而光且圆治中焦者次之治上焦者极小面糊丸取其迟化直至下焦或酒或醋取其收敛如半夏南星欲去湿者以生姜汁稀糊丸取其易化也汤泡蒸饼又易化滴水尤易化炼蜜丸者取其迟化而气循经络也蜡丸者取其难化而迟取效也凡修丸药用蜜只用蜜用饧只用饧勿交杂用且如丸药用蜡取其能固护药之气味势力全备以过关膈而作效也今若投蜜相和虽易为丸然下咽亦易散化如何得到脏中若其更有毒药则便与人作病岂徒无益而又害之全非用蜡之本意凡炼蜜皆先掠去末令熬色微黄试水不散再熬二三沸每用蜜一斤加清水一酒杯又熬一二沸作丸则收潮气而不粘成块也冬月炼蜜成时要加二杯水为妙衍义云每蜜一斤只炼得十二两是其度数也和药末要乘极滚蜜和之臼内用捣千百杵自然软熟容易作条好丸也凡丸散药亦先细切暴燥乃捣之有各捣者有合捣者其润湿之药如天门冬地黄辈皆先切曝之独捣或以新瓦慢火炕燥退冷捣之则为细末若入众药随以和之少停回润则和之不均也又湿药燥皆大蚀耗凡合丸药用密绢令细若筛散药尤宜精细若捣丸必于臼中捣数百过色理和同为佳凡药浸酒皆须切细生绢袋盛乃入酒密封随寒暑目数视其浓烈便可漉出不须待酒尽也渣则暴燥微捣更渍饮之亦可散服之凡合膏或以醋或酒或水或油须令淹浸密覆至煮膏时当三上三下以泄其热势令药味得出上之使匝匝沸下之要沸静良久乃上之如有韭白在中者以两段渐焦黄为度如有白芷附子者亦令小黄为度绞膏要以新布若是可服之膏滓亦可以酒煮饮之可磨之膏渣亦宜以敷患处此盖欲兼尽具药力也凡汤酒膏中用诸石药皆细捣之以新绢裹之内中衍义云石药入散如钟乳粉之属用水研乳极细必要二三日乃已以水漂澄极细方可服耳岂但捣细以绢裹之为例耶凡煎膏中有脂先须揭去革膜子方可用之如猪脂勿令经水腊月者尤佳凡膏中有雄黄朱砂辈皆当令研如面俟膏毕乃投入以物杖搅之不尔沉聚在下不匀也凡草药烧灰为末如荷叶柏茅根蓟根十灰散之类必烧焦枯用器盖覆以存性若如烧燃柴薪成死灰性亦不存而罔效矣凡诸膏腻药如桃仁麻仁辈皆另捣如膏乃以内成散中旋次下臼合研令消散

　　煎药则例

　　凡煎汤剂必先以主治之为君药先煮数沸然后下余药文火缓缓熬之得所勿揭盖连罐取起坐凉水中候温热服之庶气味不泄若据乘热揭封倾出则气泄而性不全矣煎时不宜烈火其汤腾沸耗蚀而速涸药性未尽出而气味不纯人家多有此病而反责药不效咎将谁归发汗药先煎麻黄二三沸后入余药同煎止汗药先煎桂枝二三沸后下众药同煎和解药先煎柴胡后下众药至于温药先煎干姜行血药先煎桃仁利水药先煎猪苓止泻药先煎白术茯苓止渴药先煎天花粉干葛去湿药先煎苍术防己去黄药先煎茵陈呕吐药先煎半夏生姜风药先煎防风羌活暑药先煎香薷热药先煎黄连凡诸治剂必有主治为君之药俱宜先煎则效自奏也凡汤中用麻黄先另煮二三沸掠去上沫更益水如本数乃内余剂不尔令人烦凡用大黄不须细锉先以酒浸令淹浃密覆一宿明旦煮汤临熟乃内汤中煮二三沸便起则势力猛易得快利丸药中微蒸之恐寒伤胃也凡汤中用阿胶饴糖芒硝皆须待汤熟起去渣只内净汁中煮二三沸熔化尽仍倾盏内服凡汤中用完物如干枣莲子乌梅仁决明子青葙蔓荆萝卜芥苏韭等子皆劈破研碎入煎方得味出若不碎如米之在谷虽煮之终日米岂能出哉至若桃杏等仁皆用汤泡去皮尖及双仁者或捣如泥或炒黄色用或生用俱可凡用砂仁豆蔻丁香之类皆须打碎迟后入药煎数沸即起不尔久久煎之其香气消散也是以效少凡汤中用犀角羚羊角一概末如粉临服内汤中后入药一法生磨汁入药亦通凡用沉香木香乳没一切香末药味须研极细待汤热先倾汁小盏调香末服讫然后尽饮汤药凡煎汤药初欲微火令小沸其水数依方多少大略药二十两用水一斗煮四升以此为准然利汤欲生少水而多取汁补汤欲熟多水而少取汁服汤宜小沸热则易下冷则呕涌凡汤液一切宜用山泉之甘洌者次则长流河水井水不用

　　服药序次

　　病在胸膈以上者先食后服药病在心腹以下者先服药而后食病在四肢血脉及下部者宜空腹而在旦病在头目骨髓者宜饱满而在夜虽食前食后亦停少顷然后服药食不宜与药并行则药力稍为混滞故也汤液云药气与食气不欲相逢食气稍消则服药药气稍消则进食所谓食先食后盖有义在其中也又有酒服者饮服者冷服者暖服者服汤有疏有数者煮汤有生有熟者各有次第并宜详审而勿略焉清热汤宜凉服如三黄汤之类消暑药宜冷服如香薷饮之类散寒药宜热服如麻黄汤之类温中药宜熟而热补中药皆然利下药宜生而温如承气汤之类病在上者不厌频而少病在下者不厌顿而多少服则滋荣于上多服则峻补于下凡云分再服三服者要令势力相及并视人之强弱羸瘦病之轻重为之进退增减不必局于方说则活泼泼地也又云 时周时也从今旦至明旦亦有止一宿者

　　服药禁忌

　　服柴胡忌牛肉 服茯苓忌醋服黄连桔梗忌猪肉 服乳石忌参术犯者死服丹石不可食蛤蜊腹中结痛服大黄巴豆同剂反不泻人服皂矾忌荞麦面 服天门冬忌鲤鱼服牡丹皮忌胡荽 服常山忌葱服半夏菖蒲忌饴糖羊肉服白术苍术忌雀蛤肉青鱼 胡荽大蒜桃李服鳖甲忌苋菜马齿苋尤甚服商陆忌犬肉 服地黄忌萝卜服细辛忌生菜 服甘草忌菘菜服粟壳忌醋 服芫花甘遂忌盐忌甘草服荆芥忌驴马肉黄颡鱼服柿蒂忌蟹犯者木香汤能解服巴豆忌芦笋 服牛膝忌牛肉牛乳服蜜及蜜煎果食忌鱼服藜芦忌狐狸肉若疮毒未愈不可食生姜鸡子犯之则肉长突出作块而白凡服药不可杂食肥猪犬肉油腻羹脍腥臊陈臭诸物凡服药不可多食生蒜胡荽生葱诸果诸滑滞之物凡服药不可见死尸产妇淹秽等事

　　妊娠服禁

　　蚬班水蛭及虻虫乌头附子配天雄葛根水银并巴豆牛膝薏苡与蜈蚣三棱代赭莞花射大戟蛇蜕黄雌雄牙硝芒硝牡丹桂槐花牵牛皂角同半夏南星与通草瞿麦干姜桃仁通 砂干漆蟹甲爪地胆茅根都不中

　　妊娠禁忌前歌所列药品未尽特为拈附

　　乌喙 侧子 藜芦 薇衔 浓朴 槐实 根茹 茜根 赤箭 KT 草 鬼箭 红花 苏木麦 葵子 常山 锡粉 砂 砒石 硫黄石蚕 芫青 斑蝥 蜘蛛 蝼蛄 衣鱼 蜥蜴飞生 虫 樗鸡 蚱蝉 蛴螬 皮 牛黄兔肉 犬肉 马肉 驴肉 羊肝 鲤鱼 虾蟆羊踯躅 葛上亭长 鳅 鳝 龟 鳖 生姜小蒜 雀肉 马刀

　　六陈

　　枳壳陈皮并半夏茱萸野狼毒及麻黄六般之药宜陈久入用方知功效良

　　十八反

　　本草明言十八反逐一从头说与君人参芍药与沙参细辛玄参与紫参苦参丹参并前药一见藜芦便杀人白芨白蔹并半夏栝蒌贝母五般真莫见乌头与乌喙逢之一反疾如神大戟芫花并海藻甘遂以上反甘草若还吐蛊用翻肠寻常犯之都不好蜜蜡莫与葱相睹石决明休见云母黎芦莫使酒来浸人若犯之都是苦

　　当禁不禁犯禁必死

　　张子和云病肿胀既平当节饮食忌盐血房室犯禁者病再作乃死不救病痨嗽忌房室膏粱犯者死伤寒之后忌荤肉房事犯之者不救水肿之后忌油盐病脾胃伤者节饮食滑泻之后忌油腻此数者决不可轻犯也时病新愈食蒜 者病发必致大困时病新愈食犬羊肉者必作骨蒸热时病新愈食生枣及羊肉必作鬲上热蒸时病新愈食生菜令人颜色终身不平复病患新愈饮酒食韭病必复作

　　不必忌而忌之过

　　张子和曰脏毒酒毒下血呕血等症如妇人三十以下血闭及六七月间血痢妇初得孕择食者以上皆不禁口凡久病之人胃气虚弱者忽思荤茹亦当少少与之图引浆水谷气入胃此权变之道也若专以淡粥责之则病不悦而食减不进胃气所以难复病所以难痊此忌之之过也智者通之
