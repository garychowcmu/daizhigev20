广嗣五种备要 （清）王实颖　著　

　　广嗣五种备要

　　种子心法要回天生子虽云天数，而人能积德，便可回天。果然推广良心，常行方便，随分随时，说好话，行好事，自然食天之报，如执左券，又何子嗣之不可求耶！昔者窦禹钧夜梦故父谓曰：汝不惟无子，更且不寿，速修善行，挽回天意。钧自是佩服，力行种种，利人事。复梦父谓曰：上天鉴知，延寿三纪，锡五子荣显。其后果应。晋国公裴度相主饿死，因香山还带，出将入相，子孙蕃衍。冯商还妾，果生冯京，状元及第，时有为三元记传奇，以劝世者。词云：请看还妾事，便是种儿方。人因积德多子者，不可胜数，今略指三公以为求嗣式，凡无子，改为有子。细读袁了凡《立命说》，则知矣。石天基先生《命铨》一卷，刻于宝书内，兹不重载。可知回天是种子第一法。其风水、命相、卜数等说，皆未足论也。

　　要选雌如要娶妇生子，必须慎选眼睛不露，颧骨不高，卧蚕不陷，人中不平，声音不雄，发不粗卷。察此不犯，方可有子。如因艰嗣，置妾已多，精神既亏，心不专一，又有所制，情意不孚，虽合不欢，胎亦难结。凡不得已而娶妾者，只以生子为重，不必务求美色，惟气血壮旺，形体适中，不肥不瘦。太肥则脂塞生门，动则必喘；太瘦则羸，肌热易生，皆不能孕。然所以不可求美者，何也？盖入宫见妒，人情之常。为夫者，平时先晓喻主母以主祀之大、无后之苦，又令诸妾重尊卑之分，一家和顺，上下皆得其欢心，然后交会之时，无复顾忌，必能一举而成也。前人云：妇人和乐则有子。此至言也。艰嗣者须要知之。

　　要寡欲男以精为主。男病有五：一、精寒；二、精无力；三、精顽缩；四、精易泄；五、阳痿弱。凡此皆淫欲无度，或醉饱行房，或热药助长，或思虑忧愁，或惊恐郁结，或强力久战，以至真精耗散，肾虚精少，不能融结而成胎也。但肾脏之府，盖人未交感之时，精皆涵于原气之中，未成形质，惟男女交媾，则欲火炽盛，此气化而为精，自泥丸顺脊而下，充溢于两肾，由尾闾至膀胱、外肾而施泄。是以周身通泰，气畅情欢，当强壮之年，美快不可胜言；至于中年交感，精从面上通来，髓涸精枯，虽泄不畅，亦不胜乐，乃人之可以自验者。欲种子者，必要寡欲、积精、养气，始能成胎。

　　男寡欲则实，女寡欲则虚。前人云：寡欲多男。是知求嗣者，须要诚心寡欲，专俟红将尽之时，男欢女悦，一种即成胎。倘好色多欲者，是自废也。如男精未通而御女，则五体有不满之处，异日必有难状之疾。如阳已痿而强色，则精竭内败，切须忌戒。

　　男女寡欲，更须戒酒，夜必分房独宿。要知不见可欲，心即不乱。至于日间言笑举止，亦不可戏狎，致动欲心。如欲心一动，虽不交感，而阳气已先泄矣。佛老家修心炼性，谓之内感，病同外感也，不可不谨。要知时世人种子，往往以妇女经至前三后三之说，所谓：三十时辰两日半，二十八九君须算，落红将尽是佳期，经水过时空霍乱。此四句，虽指常情，亦有不尽然者。大抵妇人因秉赋不同，则经来多寡不定，有一二日止者，有七八日止者，有血多者，有血少者，其法不拘几日，只要经尽，体旺无疾，引诱其欢兴，一种即成矣。

　　要知窍凡天地生物，必有氤氲之气；万物化生，必有发育之候。观猫犬畜类，将受胎也，雌者必号呼而奔跳，其氤氲乐育之气，融融有不能自止者。此天然之节候，生化之真机也。妇人行经之后，必有一日氤氲证候，于一时辰间，或气蒸而热，或神昏而闷，有欲交接不可忍之状。此的候也。妇人含羞不肯自言，男子须预密告之，若有此候，即便直说；再以手探阴内，子宫门有如莲蕊挺开，便是真确。此时交合，一举即成胎矣，万无一失。此最妙最应之法也。

　　男女交合，欲心俱炽，当其精血之至，彼此先后有不能自持者。必平昔熟审女情所向如何，迎机可令先至。而我在临御，尤不可色情浓迫，以致力难坚忍，必俟女至方冲，则瞬睫二事交融，胎孕已结于不知不觉之中矣。然男又不可纵酒力，仗热药，恃强而御弱女，令其屡泄，则气衰不能摄精，均非种子之道也。

　　要疗治女以血为主，女病有四：一、经参前后；二、临经作痛；三、赤白带下；四、崩隔格淋。凡此皆血气不调，或经行之时，恼怒过甚，饮食过多，交接不已，以致真元耗竭，诸病交侵，不可不加意疗治。

　　血者，水谷之精气也，调和五脏，保固六腑，在男子则化为精，女子上为乳汁，下为血海。心虽主血，肝虽藏血，然皆统摄于脾，补脾和胃，血自生矣。东垣所谓脾为生化之源，心统诸经之血者是也。人之有胎者，阳精之施也，阴血能摄之。今妇人无子者，皆由血少不足以摄精也。欲得子者，必须补其阴血，方能有孕。何世人用秦桂丸热剂，煎熬脏腑，气血沸腾，祸不旋踵，良可悯哉！世之难嗣者，专以妇人为重，是舍本而求末。间有兼治男子者，亦未得理之肯綮。或男子或年老，或有病，或阳事不坚，不射，或精冷精清，或向未受胎，或胎而小产，或产而不男，或男而不育。须求明医诊治，必令精神完固，气血充盈，不惟多男，抑且多寿矣。

　　元气有限，人欲无涯，火生于水，祸发必克，尾闾不禁，沧海以竭。少之时，戒之在色；及其老也，更宜寡欲。凡求嗣者，男须养精神，服药饵；女要调精血，知交候。男女气足神旺，彼此欢爱，自然精血浑融，所谓二五之精，妙合而凝也。

　　种子至要，予谓全在回天意，尽人力，此二者，如阴阳表里，缺一不可。回天意，全在积德存仁四字。盖博爱之谓仁，即不忍人之心也，忍则自绝其生生之本。时能博爱，则生机充溢，犹夫天地气候，虽冬令闭藏，一遇阳春，靡不发育，天之助重此。尽人力，全在清心寡欲四字。盖寡欲则精壮气实，结胎有基。但肾属水，主智，若劳心焦思，则肾伤矣。惟是素封乎人，或艰于嗣，此皆少年过欲伤肾，及至知艰，则又多购妾婢，广服丹药，至令热药内损脏腑，渔色外役精神。殊不知真正精神，非徒药饵可生；孕育无机，非特意虑可得。空汲汲于此，甚至捐身，深可痛惜！必须少思绝色，保养百余日，方可一往其至尔力，其中非尔力也。总之，仁心犹如桃杏瓜果，若无核中之仁，虽种脓坏，何足生发。若人不学存仁，便学余法，即舍源逐流，恐上所立诸法，未必就能胜于天也，岂非自误哉！

　　
