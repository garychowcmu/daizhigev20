

　　冷庐医话 清 陆以湉

　　自序

　　医理至深，岂易言哉！抑自轩岐以来，代不乏人，既已详且尽矣，又奚待言？矧余小子，学疏见，以自达其意之所欲云，又何必不言？于是涉猎之余，随笔载述，聊以自娱，意浅而辞琐，殆所谓言之无文者欤。夫言之不能文，犹之可也，言而或悖于理，则言适足以招尤矣。是用不敢晦匿，求当代君子教正焉。

　　咸丰八年十二月陆以HT 书于杭州学廨之冷庐

　　卷一

　　医范

　　徐氏《医统》云：古医十四科，中有脾胃科，而今亡之矣。《道藏经》中颇有是说。宋元以，次咽喉口齿科，次疮疡科，（即今外科。）次正骨科，次金镞科，次养生科，（即今修养家导引按摩咽纳是也。）次祝由科。（经曰：移精变气者可祝由而已。即今符咒禳祷道教是也。）国朝亦惟取十三科而已，其脾胃一科，终莫之续。《类经》云：医术十三科，曰大方脉，曰妇人，曰伤寒，曰疮疡，曰针灸，曰眼，曰口齿，曰咽喉，曰接骨，曰金镞，曰按摩，曰祝由。今按摩、祝由失其传。二说微不同。而太医院所设十三科，则与《类经》之说同，详见《明史》。余按：近有专业耳科者，是又在诸科之外矣。

　　钱塘名医金润寰 珂，治极难险症，从容处之。常云：古之名医者，曰和、曰缓，仓遽奚为耶？此语可为俗医针砭。

　　五世之医，北齐有徐之才，元有危亦林，国朝有陈治。（华亭人。）三世之医，宋张杲、陈自明、倪维德、陆士龙为最着。近代亦多世其业者，青浦北 山何自元，至今已二十四世矣。

　　张子和云：古人以医为师，故医之道行。今以医譬奴，故医之道废。有志之士，耻而不学，病者亦不择精粗，一概待之。常见官医迎送长吏，马前唱喏，真可羞也。由是博古通今者少，而师传遂绝。吁！医官马前唱喏，乃以为可羞乎！今之官趋承上司，可羞之端，更有甚于此，而况于医乎？山阴陈载庵为其邑令治病获瘳，将荐之上司，使为医官于郡中，力辞；将着之勋籍，使弃医而为官，又力辞。此真过人远矣。

　　医人每享高龄，约略数之，如魏·华佗年百余，吴普九十余，晋·葛洪八十一，北剂·徐之才八十，北周·姚僧垣八十五，许智庄八十，唐·孙思邈百余，甄权百三，孟诜九十三，宋·钱乙八十二，金·李庆嗣八十余，成无己九十余，元·朱震亨七十八，明·戴元礼八十二，汪机七十七，张介宾七十八，近代徐灵胎大椿七十九，叶天士桂八十。盖既精医学，必能探性命之旨，审颐养之宜，而克葆天年也。

　　叶天士治金某患呕吐者数年，用泄肝安胃药年余几殆。徐灵胎诊之，谓是蓄饮，为制一方，病立已。（见《徐批临证指南》。）薛生白治蔡辅宜夏日自外归，一蹶不起，气息奄然，口目皆闭，六脉俱沉。少外家泣于傍，亲朋议后事，谓是痰厥，不必书方，且以独参汤灌。众相顾莫敢决。有符姓者，常熟人，设医肆于枫桥，因邀之入视。符曰：中暑也，参不可用，当服清散之剂。众以二论相反，又相顾莫敢决，其塾师冯在田曰：吾闻六一散能祛暑邪，盍先试之？皆以为然。即以苇管灌之，果渐苏。符又投以解暑之剂，病即霍然。（见徐晦堂《听雨轩杂记》。）夫叶、薛为一代良医，犹不免有失，况其他乎？知医之不可为矣。然如符姓，素无名望，而能治良医误治之疾，则医固不可为而可为也。

　　震泽吴晓钲茂才（剑森），言乾隆间，吴门大疫，郡设医局以济贫者，诸名医日一造也。

　　有更夫某者，身面浮肿，遍体作黄白色，诣局求治。薛生白先至，诊其脉，挥之去，曰：水肿已剧，不治。病者出，而叶天士至，从肩舆中遥视之，曰：尔非更夫耶？此 驱蚊带受毒所致，二剂可已。遂处方与之。薛为之失色，因有扫叶庄、踏雪斋之举。二人以盛名相轧，盖由于此。其说得之吴中医者顾某，顾得之其师，其师盖目击云。徐灵胎《名医不可为论》，谓名医声价甚高，轻证不即延治，必病势危笃，医皆束手，然后求之。于是望之甚切，责之甚重，若真能操人生死之权者。如知病之必死，示以死期而辞去，犹可免责。若犹有一线生机，用轻剂以塞责，致病患万无生理，则于心不安；用重剂以背城一战，万一有变，则谤议蜂起，前人误治之责，尽归一人。故名医之治病，较之常医倍难。此盖现身说法，犹为真名医言也。若获虚名之时医，既无实学，又切贪心，凡来求诊，无不诊视。其以重币招致者，临证犹或详慎，邻近里闾之间，寻常酬应，惟求迅速了事，漫不经心，余昔一弟一子，皆为名医误药而卒。（弟以灏中秋节玩月眠迟，次日恶寒发热，误谓冒寒，用桂枝、葛根、防风等味，致内陷神昏，不知实伏暑证也。子宝章内风证，误谓外风，而用全蝎、牛黄等味致变。）由于匆匆诊视，不暇细审病情也。是以为名医者，当自揣每日可诊几人，限以定数。苟逾此数，令就他医。庶几可从容诊疾，尽心用药，不至误人性命。

　　《扬州府志》谓郑重光之医，克绍吴普、许叔微之脉，其不在滑寿下。《江都县志》以入“笃行传”，《仪征续志》虽入“方技”，而但以泛辞誉之。太史公为扁鹊司马季主作传，必详述其技，盖人以技传，不详其技，不如录其人也。其论最合著述之要。近代文人为医家作传，往往以虚辞称扬，不能历叙其治验，即叙治验而不详方案，皆未知纪述之体裁也。

　　王葑亭先生友亮，作叶天士小传，谓年十二至十八，凡更十七师。闻某人善治某证，即往执弟子礼甚恭，既得其术辄弃去，故能集众美以成名。善哉！转益多师是我师，艺之精不亦宜《绍兴府志》载山阴金太常兰之祖辂，精保婴术，终身不计财利，不避寒暑，不先富后贫。越俗医家多出入肩舆，辂年八十余，犹步行，曰：吾欲使贫家子稍受半襁惠耳。又山阴孙燮和，志切救世，专精岐黄，就医者不论贫富，详审精密，检阅方书，几废食寝。此皆可以为医非博物，不能治疑难之症，略举二事以证之。粤东吕某女，为后母尹氏所忌，佯爱之为濯衣，潜以樟木磨如粉，入米浆糊女衣裤，女服之瘙痒不止，全身浮突，酷类麻风。延医疗治，经年不瘳。问名者绝踵不至，将送入疯林。吕不忍，复请名医程某治之。程察脉辨色，见其面无浊痕，手搔肌肤不辍，曰：此必衣服有毒所致。令取其衣涤之，浆澄水底，色黄黑而味烈。程曰：樟屑舂粉，坏人肌肉所致，此必为浣衣者所药，非疯也。弃其衣勿服，病自可已。如其言果然。吕询得其情，遂出尹氏。（事见《东莞欧苏霭楼剩览》。）余戚王氏女，遍体红瘰，痛痒不已，饮食为减。延医视之，以为疮也，治数旬不愈，后延名医张梦庐治之，审视再四，曰：此必为壁虱所咬，毋庸医也。归阅帐枕等，检弃壁虱无数，果得瘳。

　　卷一

　　医鉴

　　临海洪虞邻《南沙文集》曰：余家有经纪人，劳苦呕血数升，延医视之，用川连、人参、大是速之死也。亟命勿药，老米粥、浓滋味，令寝食数日，不一旬而强健如故。盖劳苦之人，未尝享有饮食之美，数晨夕之安，得此胜于良药多矣，其愈也固宜。又有舆夫素无疾，忽腰痛肚饱不食，医进以大补药，其夜腰痛益甚，腹大气喘且死。翌日医复视之曰：此中鬼箭也，药物无所施，亟宜禳遣。余叹曰：奈何嫁罪于鬼哉！是中寒伤食者，饮以祛寒化食两大剂，第三日其人抬轿如故。书之以告世之误信庸医者。余谓误信庸医，由于不谙方书，不能不求援于医耳。所可恨者，为医而不深究医理，强作解人，以致误事而不自知也。

　　吴郡某医，得许叔微《伤寒九十论》，奉为秘本。见其屡用麻黄汤，适治一女子热病无汗，谓是足太阳表证，投以麻黄服之，汗出不止而殒。盖南人少真伤寒，凡热病无汗，以紫苏、葱白、豆豉、薄荷等治之足矣，岂可泥古法乎？朱子暮年香港脚发作，俞梦达荐医士张修之诊视云：须略攻治，去其壅滞，方得气脉流通。先生初难之，张执甚力，遂用其药。初制黄 、粟壳等，服之小效，遂用巴豆、三棱、莪术等药，觉气快足轻，向时遇食多不下膈之病皆去，继而大腑又秘结，再服温白丸数粒，脏腑通而泄泻不止矣，黄芽、岁丹作大剂投之，皆不效，遂至大故。蔡九峰《梦葬记》详载之。观此知高年人治病，慎不可用攻药也。

　　祥符县医生胡某，操技精良，当道皆慕名延致。都督某之女，与人私，偶感寒疾，招胡。故谓此孕脉也。某曰：先生之言信乎？故曰：非识之真，不敢妄言也。某乃呼女出，以刀剖其腹，视之信然。故大骇晕仆，良久始苏，归病数月即卒。胡之艺工矣！惜乎其不知顾忌也。（先祖秋畦公宰密县时谂知此事，先生祖母顾太孺人恒为以HT 言之。）

　　近世医者，能读《内经》鲜矣，更有妄引经语，致成笑端者。如治不得寐，引“半夏秫米汤，足生大疔”，以为确征。不知足者，能也，非专指足而言。又有治瘅疟证，以“阴气先伤，阳气独发”，为《已任编》之言，盖未读《内经》、《金匮》，第见《已任编》有是语耳。疏陋若此，乃皆出于悬壶而知名者也。

　　医贵专门。歙吴章侯太守端甫攒花《易简良方》中“劝行医说，言之甚为切至，特录之。古法行医，各有专科。近见悬壶之辈，往往明日出道，今日从师，牌书内、外两师传授，甚至兼治痧痘咽喉。探其根底，一无擅长，不过取门数之多，以博钱财。抑知赋质有限，何能兼善？病者不知，恒被贻误。曾见有人患风痧，医视为漆咬而误用清药。又有患火焰疔者，医视为热疮而误用发散诸品，几致不治。此皆不专门故也，可不慎哉？苏州曹某，状修伟多髯，医名著一时，而声价自高，贫家延请每不至。巨室某翁有女，闺中，因病遣仆延曹，仆素憎曹， 以女已出嫁，今孕数月矣。吴俗大家妇女避客，医至则于床帏中出手使诊，曹按女脉，漫云是孕，翁大骇异。次日，延医至，使其子伪为女诊之，复云是孕。其子褰帏启 视之曰：“我男也而有孕乎？诬我犹可，诬我妹不可恕也！”叱仆殴之，并饮之以粪，跪泣求免，乃剃其髯，以粉笔涂其面，纵之去。归家谢客，半载不出，声望顿衰。太湖滨疡医谢某，技精药良，而居心贪谲，往往乘人之急以为利。邻村某农母患疽求治，以其贫拒之，疽溃遂死。某愤甚。谢有拳勇，数十人不能近。某持刀伏稻间，伺其出，突起刺其腰，谢以所制药敷治将痊，怒某之刺已也，亟诉之县，循例抬验，县官揭其衣，用力重，衣开皮裂，冒风复溃而卒。某按律抵罪，后遇赦得生。此二人医术皆良，乃一则以傲败名，一则以贪伤身，皆可为戒，故并志之。

　　徐灵胎《慎疾刍言》曰：少时见前辈老医，必审贫富而后用药。尤见居心长浓，况是时参价称名医，恒喜用新奇之药，以炫其博，价值之昂不计也。甚至为药肆所饵，凡诊富人疾，必入贵重之品，俾药肆获利，此尤可鄙。

　　《扬州府志·辨高邮州志》称袁体庵班按脉极捷，以为医之切脉，以审慎为工，捷于按市医苟且之为，班断不如是云云。吁！今之医者，鲜不以捷为工，即延医者，亦皆以捷为能，盍深味此言？南方有割螳螂子之术，小儿蒙其害。（徐灵胎《兰台轨范》详辨之，谓即妒乳法，用青钱，元明粉三钱，硼砂一钱，薄荷五分，冰片一分，同研细擦口内两颐，一日四五次。）北方有割 之术，妇人蒙其害，兼及小儿。（吴鞠通《温病条辨杂说》辨之谓： 字，考之字书并无是字，焉有是病？）此皆庸俗伪造其名，而劣妇秘传其技，借以欺世图利者，明识之人，慎勿为其所惑。

　　吾人不能遍拯斯民疾苦，宜广传良方，庶几稍尽利剂之心。每见得一秘方，深自隐匿，甚至借以图利，挟索重赀，殊甚鄙恶。唐白华秘发背方，遂遭虎厄。歙蒋紫垣秘解砒毒方，竟获冥谴。可以为鉴。

　　乌程钮羹梅福浓，由中书历官郎中，在都门十余年，声望翕然。咸丰八年三月，偶患风温，恶寒自足而起，渐及四肢，身热脉浮，舌苔白。医谓是风寒，用柴胡、葛根、防风、苍耳子等药，遂至神昏躁厥，苔黄便结，更医用石膏、大黄等药，病益危笃。（医皆都门有名者，而悖谬乃若此。）更医又用理阴煎，复脉汤等，卒不能救而殁，年仅五十有六。羹梅为余舅氏，周愚堂先生之婿，好学敦品，气度雍容，咸谓可享上寿而跻显秩，乃为庸医所戕，亦可惜矣！余见风温、湿温等证，凡用风药升提，伏热陷入心胞，无不神昏厥逆而毙，当此即用清营汤、至宝丹、紫雪丹等、湔涤中宫，犹可挽回于万一。使认为阳明经腑症，一误再误，则生路绝矣。

　　作事宜从容详慎，为医尤慎。不特审病当然，即立方亦不可欲速贻误。杭州某医治热病，用犀角七分，误书七钱，服药后胸痛气促而殒。病家将控之官，重贿乃已。某医治暑症用六一散又用滑石，服之不效，大为病家所诟。此皆由疏忽致咎也。

　　治痈疽之法，不可轻用刀，破脓针疾之法，必先精究穴道，一或不慎，适以伤人。过事有可以为鉴者。杭城有善者，设局延医以拯贫人，外科李某与焉。农夫某脚生痈，李开刀伤其大筋，遂成废人，农夫家众殴李几毙。吾里有走方医人治某哮病，以针贯胸，伤其心；立时殒命，医即日遁去。

　　乌程周岷帆学士学源，才藻华美，咸丰九年，大考一等第二，由编修擢侍讲学士，旋丁外艰，回籍十一年，避乱苕南，臀生瘤有年矣。因坐卧不便，就菱湖疡医费某治之。费谓可用药攻去，予以三品一条枪，大痛数日，患处溃烂翻花，复投以五虎散，药用蜈蚣、蜣榔、全蝎等味，服后体疲神愦遽卒，年仅四旬。往岁余馆湖城，及寓京邸，恒与岷帆谈艺论时，昕夕忘倦，今闻其逝也，深恨庸医之毒烈，无异寇盗，特书于此，以志恫焉。（是年余避难柳丝，有邻女陈桂姐手生痈毒，亦为费某开刀伤筋，痛甚不能收口，就余医治得痊。大抵近世疡医，皆从《外科正宗》治法，专用霸功，误人甚多，学人当以为戒。）

　　卷一

　　慎疾

　　王叔和《伤寒论·序例》云：凡人有疾，不时即治，隐忍冀瘥，以成痼疾。小儿女子，益以滋甚，时气不和，盒饭早言，寻其邪由，及在腠理，以时治之，罕有不愈者。患人忍之，数日乃说，邪气入脏，则难可制。徐灵胎《医学源流论》云：凡人少有不适，必当实时调治，断不可忽为小病，以致渐深，更不可勉强支持，使病更增，以贻无穷之害。

　　余在台州时，同官王愚庵先生年五旬余，患时感症，坚守不服药为中医之戒，迁延数日，邪热内闭神昏，家人延医延医，无及而卒。又余戚秀水王氏子，年方幼稚，偶患身热咳嗽，父母不以为意，任其冒风嬉戏，饮食无忌，越日疹发不透，胸闷气喘，变症毕现，医言热邪为风寒所遏，服药不效而卒。此皆不即调治所致也。

　　真空寺僧能治邝子元心疾，令独处一室，扫空万缘，静坐月余，诸病如失。海盐寺僧能疗一切劳伤虚损吐血干劳之症，此僧不知《神农本草》、《黄帝内经》，惟善于起居得宜，饮食消息，患者住彼寺中，三月半年，十愈八九。观此知保身却病之方，莫要于怡养性真，慎调饮食，不得仅乞灵于药饵也。

　　北方人所眠火坑，南方人用之，体质阴虚者，多深入火气，每致生疾。吾邑张侯舫孝廉维，留寓京师，久卧火炕，遂患咳嗽。医者误谓肺虚，投以五味子、五倍子等药，竟至殒命。张贫而好学，品复端谨，中年不禄，士林惜之。

　　凡从高坠下而晕绝者，慎勿移动，俟其血气复定而救之，有得生者。若张惶扶掖以扰乱之，百无一生。余戚沈氏之女，年甫十岁，从楼堕地晕死，急延医视之曰：幸未移动，尚可望生，否则殆矣。乃以药灌之，移时渐苏而安。治跌损者，人尿煮热洗之灌之良。

　　读《续名医类案》，而知移动之禁，非独坠跌者宜然也，备录之。张子和治叟年六十余，病热厥头痛，以其用涌药时已一月间矣，加之以火，其人先利，年高身困，出门见日而仆不知人，家人惊惶欲揉扑之，张曰：火不可扰。与西瓜凉水蜜雪，少顷而苏。盖病患年高涌泄，则脉易乱，身体内有炎火，外有太阳，是以跌仆，若更扰之，便不救矣。汪石山治人卒厥暴死不知人，先因微寒发热，面色姜黄，六脉沉弦而细，知为中风久郁所致，令一人紧抱，以口接其气，徐以热姜汤灌之，禁止喧闹，移动则气不返矣。有顷果苏，温养半月而安。不特此症为然，凡中风、中气、中寒、暴厥，俱不得妄动以断其气。《内经》明言气复返则生，若不谙而扰乱，其气不得复，以致夭枉者多矣。魏玉璜曰：遇卒暴病，病家医士皆宜知此。盖暴病多火，扰之则正气散而死也。余女年十八，忽暴厥，家人不知此，群集喧哄，又扶挟而徙之他所，致苏复绝，救无及矣。今录张、汪二案，五内犹摧伤也。

　　卷一

　　保生

　　苏子瞻曰：伤生之事非一，而好色者必死。旨哉斯言！士大夫禄位既隆，更思快心悦志，往房术于陶仲文，时尚为庶僚，行之而验。又以授张江陵，寻致通显。谭行之二十年，一夕御妓女而败，时年甫逾六十，自揣不起。嘱江陵慎之，张用谭术不已，日以枯瘠，亦不及下寿而终。夫谭、张皆一代伟人，而犹纵欲殒身，可见色之易溺人也。自非脱然于情欲之私，而兼之卓守之坚，乌能不为所害哉！凡人于情欲，最难割断。观宋《李庄简集》中，客有见馈温剂云可壮元阳，因感而作诗，窃叹徒损伤。人生百岁期，南北随炎凉。君看田野间，父老多康强。茅檐弄儿孙，春陇驱牛羊。

　　何曾识丹剂，但喜秫黍香。伊芳余十年谪，日闻贵人亡。金丹不离口， 妙常在傍。真元日渗漏，滓秽留空肠。四大忽分离，一物不得将。歌喉变哀音，舞衣换 裳。炉残箭镞砂，箧余鹿角霜。拙哉此愚夫，取药殊未央。我有出世法，亦如不死方。御寒须布帛，欲饱资稻粱。

　　床头酒一壶，膝上琴一张。兴来或挥手，客至亦举觞。涤砚临清池，抄书傍明窗。日用但如斯，便觉日月长。参苓性和平，扶衰固难忘。恃药恣声色，如人蓄豺野狼。此理甚明白，吾言岂荒唐。书为座右铭，聊以砭世盲。读此可以见所养之纯，宜其久居瘴乡而神明不衰，克跻上寿也。士大夫能如公之守身，有不康强逢吉者乎？公又与萧德超书云：张全真在会稽搜求妙丽，丹砂茸附，如啖鱼肉，徒恣嗜欲耳。自谓享荣贵，得便宜，今为一 枯骨，有甚便宜？到这里，便世尊诸大菩萨出来，也救不得，岂不哀哉！此可为溺情燕私者当头棒喝。养生家有行房禁忌日期，人每以为迂而忽之，不知世间常有壮年得病暴亡，未始不由于此。至于合婚吉期，往往不避分至节气，少年恣欲，隐乖阴阳之和，病根或因之而伏，不可不留意也。

　　采战之术，乃邪说也。孙真人《千金方·房中补益篇》详房中之术，且谓能御十二女而不施色必动心，况交合之际，火随欲煽，虽不施泻，真精必因之而耗，安能延年？又治阳不起壮阳道方，用原蚕蛾、蛇床子、附子等味，以此示人，必将假热药以纵欲，而贻害无穷。曾谓济物摄生如真人，而忍出此乎？男子破身迟，则精力强固。凡育子者，最防其知识早开，天真损耗，每至损身。当童蒙就传之时，尤宜审择俦侣，勿令比匪致伤。余族侄某，成童时至亲戚读书，同塾六人，有沈氏子年最长，导诸童以淫亵事。数年后，诸童病瘵死者三人，侄亦一病几殆。又如俊仆韶婢，皆不宜使之相亲。长洲陈公子甫婚而咯血，其母虑溺于燕婉，命居书室，一老奴一稚僮侍寝，老奴嗜酒，夜即酣睡，公子遂与僮私，病转增剧，比其母知之，则已沉痼，竟致不起。此所谓但知其一，不知其二，可不鉴诸？（沈氏子余曾见之，屡应童子试不售，四十余岁潦倒以卒，殆薄行之报。）

　　人至中年，每求延寿之术。有谓当绝欲者，有谓当服食补剂者。余谓修短有命，原不可以强求，如必欲尽人事，则绝欲戒思虑，二者并重，而绝欲尤为切要。至于服食补剂，当审气体之宜，慎辨药物，不可信成方而或失之偏，转受其害也。

　　卢子繇《伤寒论疏钞金 》云：人不见风，龙不见石，鱼不见水，鬼不见地，犹干禄者见害也。余为续之曰：人不见风，龙不见石，鱼不见水，鬼不见地，犹好色者之不见病也。

　　盖人能不为财色所溺，则于保生之道，思过半矣。

　　行房忍精不泄，阻于中途，每致成疾。如内而淋浊，外而便毒等症，病者不自知其由，医者鲜能察其故，用药失宜，因而殒命者多矣，可不慎欤？《史记·太仓公传》载其诊疾二十有四，得之内者有七，而死不治者有四。其一因于饮酒且内，其一因于盛怒接内，其一因于得之内而复为劳力事。养生者识此，当知所戒矣。

　　咽气不得法，反足为害。惟咽津较易，亦甚有益。每日于闲暇时正坐闭目，以舌遍扰口中三十六次，津既盈满，分作三次咽下，（咽时喉中须 作声），以意送至丹田。此法行之久久，大可却病延年。余表兄周荔园（土煜），中年便血，误服热药，遂成痼疾，身羸足痿，十载不痊，后乃屏弃方药，专行此法，一年之后，诸恙悉愈，身体亦强健如初。

　　杭州郎二松十三岁患瘵垂危，闻某庵有道士功行甚高，往求治之，道士教以行八段锦法，谓能疗疾，并可延年，遵而行之，三月后，病去若失。

　　张景岳称其父寿峰公，每于五更咽气，因作嗳以提之使吐，每月行吐法一二次，阅四十余年损。张寿峰以吐而得寿，必体质强健，或素有痰饮，乃藉吐以推荡积垢，他人不得轻易效之。

　　卷一

　　慎药

　　乩方之风，于今尤甚。神仙岂为人治病，大率皆灵鬼耳，故有验有不验。余所目击者，都门章子雅患寒热，乩方用人参、黄 ，痰塞而殒。萧山李仪轩老年足痿，乩方用附子、熟地、羌活、细辛等味，失血而亡。彼惑于是者，效则谓仙之灵，不效则谓其人当死，乃假手于仙以毙之也。噫！是尚可与言乎？药以养生，亦以伤生，服食者最宜慎之。秀水汪子黄孝廉同年（焘），工诗善书，兼谙医术。道光乙未，余与同寓都城库堆胡同，求其治病者踵相接。丙申正月，汪忽患身热汗出，自以为阳明热邪，宜用石膏，服一剂，热即内陷；肤冷泄泻神昏，三日遽卒。医家谓本桂枝汤证，不当以石膏遏表邪也。嵊县吴孚轩明经鹏飞，司铎太平，壬寅六月科试，天气大热，身弱事冗，感邪遂深。至秋仲疾作，初起恶寒发热，病势未甚，绍台习俗，病者皆饮姜汤，而不知感寒则宜，受暑则忌也，服二盏，暑邪愈炽，遂致不救。又有不辨药品而致误者，归安陈龙光业外科，偶因齿痛，命媳煎石膏汤服之，误用白砒，下咽腹即痛，俄而大剧，询知其误，急饮粪清吐之，委顿数日始安，犹幸砒汤仅饮半盏，以其味有异而舍之，否则殆矣。吾邑陈庄李氏子，夏月霍乱，延医定方，有制半夏二钱，适药肆入少，而购药者众，有新作伙者，误以附子与之，服药后腹即大痛发狂，口中流血而卒。李归咎于医，医谓药不误，必有他故，索视药渣，则附子在焉。遂控药肆于官，馈以金乃已。

　　世俗喜服热补药，如桂、附、鹿胶等，老人尤甚，以其能壮阳也，不知高年大半阴亏，服之必液耗水竭，反促寿命。余见因此致害者多矣。

　　禽虫皆有智能，如虎中药箭而食青泥，野猪中药箭食荠 ，雉被鹰伤贴地黄叶，鼠中矾毒饮泥汁，蛛被蜂螫以蚯蚓粪掩其伤，又知啮芋根以擦之，鹳之卵破以漏药缠之。方书所载，不可胜数。今人不辨药味，一遇疾病，授命于庸医之手，轻者重，重者致死，亦可哀已。

　　凡服补剂，当审气体之所宜，不可偏一致害。叶天士《景岳全书发挥》云：沈赤文年二读书明敏过人，父母爱之，将毕姻，合全鹿丸一料，少年四人分服，赤文于冬令服至春初，忽患浑身作痛，渐渐腹中块痛，消瘦不食，渴喜冷冻饮料，后服酒蒸大黄丸，下黑块无数，用水浸之，胖如黑豆，始知为全鹿丸所化，不数日热极而死。同服三少年，一患喉痹，一患肛门毒，一患吐血咳嗽，皆死。此乃服热药之害也。《叶天士医验录》云：黄朗令六月畏寒，身穿重棉皮袍，头带黑羊皮帽，吃饭则以火炉置床前，饭起锅热极，人不能入口者，彼犹嫌冷，脉浮大迟软，按之细如丝。此真火绝灭，阳气全无之证也。方少年阳旺，不识何以至此，细究其由，乃知其父误信人云：天麦二冬膏，后生常服最妙。遂将此二味熬膏，令早晚日服勿断，服之三年。一寒肺，一寒肾，遂令寒性渐渍入脏，而阳气寝微矣。是年春，渐发潮热，医投发散药，热不退，而汗出不止，渐恶寒，医又投黄连、花粉、丹皮、地骨皮、百合，扁豆、贝母、鳖甲、葳蕤之类，以致现症若此。乃为定方，用人参八钱，附子三钱，肉桂、炮姜各二钱，川椒五分，白术二钱，黄 三钱，茯苓一钱，当归钱半，川芎七分。服八剂，去棉衣，食物仍畏冷，因以八味加减，另用硫黄为制金液丹，计服百日而后全愈。此则服凉药之害也。人之爱子者，可不鉴于此，而慎投补剂乎？程杏轩治汪木工夏间寒热、呕泻、自汗、头痛。他医与疏表和中药，呕泻止，而发热不口渴，形倦懒言，舌苔微黄而润，脉虚细。据《经》言脉虚身热，得之伤暑，因用清暑益气汤加减，服一剂，夜热更甚，谵狂不安。次早复诊，脉更细，舌苔色紫肉碎，凝有血痕，渴嗜饮冷，此必热邪内伏未透，当舍脉从证，改用白虎汤加生地、丹皮、山栀、黄芩、竹叶、灯心，服药后，周身汗出，谵狂虽定，神呆手足冰冷，按脉至骨不现，（脉伏可与壶仙翁治风热症参观。）阖目不省人事，知为热厥，舌苔形短而浓，满舌俱起紫泡，大如葡萄，并有青黄黑绿杂色罩于上，辞以不治。其母哀恳拯救，乃令取紫雪蜜调涂舌，前方加入犀角、黄连、元参以清热，金汁、人中黄、银花、绿豆以解毒，另用雪水煎药。厥回脉出，舌泡消苔退，仅紫干耳。再剂热净神清，舌色如常。是役也，程谓能审其阳证似阴于后，未能察其实证类虚于前，自咎学力未到，盖以初用清暑益气汤之误也。因思此汤，最不可轻用，况因伤暑而脉虚，外见汗多口渴等症，则尤不当用也。

　　医家以丸散治病，不可轻信而服之。吾里有患痞者，求治于湖州某医，医授丸药服之，痞病愈而变膨胀以死。又有婴儿惊风，延某医治之，灌以末药不计数，惊风愈而人遂痴呆，至长不愈，其药多用朱砂故也。

　　世人喜服参术，虚者固得益，实证适足为害。苏州某官之母，偶伤于食，又感风邪，身热不食，医者以其年高体虚，发散药中杂参术投之，病转危殆。其内侄某知医，适从他方至，诊其脉，且询起病之由，曰：右脉沉数有力，体虽惫而神气自清，此因伤食之后，为补药所误，当以峻药下之。乃用大黄、槟榔、浓朴、莱菔子之属，一剂病如故。众疑其谬，某谓药力未到，复投二剂，泄去积滞无算，病遂瘳。此可为浪服补药之鉴。

　　世俗每谓单方外治者，非比内服，可放胆用之，不知亦有被害者。《续名医类案》云：一僧患疮疥，自用雄黄，艾叶燃于被中熏之，翌日遍体 肿，皮破水出，饮食不入，投以解毒不应而死。盖毒药熏入腹内而散真气，其祸如此。又云：余举家生疮，家人亦用此方熏之，疮不愈，未几銮儿出痘，症极凶，药不能下咽而殁，殆亦受其毒耳。窃意所患 ，当是热毒，以热攻热，毒乃益炽。故凡用药，先宜审明阴阳虚实，不得谓外治无害而漫试之。

　　身躯肥瘦，何关利害？而随郡王子隆体肥，乃服芦茄丸以消。名位升沉，何与荣辱？寇莱公望得相，乃服地黄兼饵莱菔。推之服金丹以求仙，反促其寿，饵春药以求子，转伤其生。皆逐末忘本者也。

　　鄱阳名医周顺，谓古方不可妄用，如《圣惠》、《千金》、《外台秘要》，所论病原脉灸法，皆不可废，然处方分剂，与今大异，不深究其旨者，谨勿妄用。有人得目疾，用古方治之，目遂突出。又有妇人产病，用《外台秘要》坐导方，反得恶露之疾，终身不瘥。余谓方固勿妄用，近世所传单方，尤当慎择用之。朱子藩眉极少，方士令服末子药六七厘，眉可即生，戒以服药后须避风。服之夕即有汗，偶值贼至，乃出庭除，及归寝，大汗不能止，几至亡阳，后竟不寿。（见《折肱漫录》。）湖州胡氏子患水肿，服药不效，有教以黑鱼一尾，入绿矾腹中，烧灰服之，服后腹大痛遽死。夫古方单方，用之得当，为效甚速，但当审病症之所宜，且勿用峻厉之药，庶几有利而无弊耳。

　　士大夫不知医，遇疾每为俗工所误，又有喜谈医事，研究不精，孟浪服药以自误。如苏文忠公事，可惋叹焉。建中靖国元年，公自海外归，年六十六，渡江至仪真，舣舟东海亭下，登金山妙高台时，公决意归毗陵，复同米元章游西山，逭暑南窗松竹下，时方酷暑，公久在海外，觉舟中热不可堪，夜辄露坐，复饮冷过度，中夜暴下，至旦惫甚，食黄 粥觉稍适。会元章约明日为筵，俄瘴毒大作，暴下不止，自是胸膈作胀，却饮食，夜不能寐。十一日发仪真，十四日疾稍增，十五日热毒转甚，诸药尽却，以参苓瀹汤而气寝止，遂不安枕席，公与钱济明书云：某一夜发热不可言，齿间出血如蚯蚓者无数，迨晓乃止，困惫之甚。细察病状，专是热毒根源不浅，当用清凉药，已令用人参、茯苓、麦门冬三味煮浓汁，渴即少啜之，余药皆罢也。庄生闻在宥天下，未闻治天下也，三物可谓在宥矣，此而不愈则天也，非吾过也。二十一日，竟有生意，二十五日疾革，二十七日上燥下寒，气不能支，二十八日公薨。

　　余按：病署饮冷暴下，不宜服黄 ，迨误服之。胸胀热壅，牙血泛溢，又不宜服人参、麦门冬。噫！此岂非为补药所误耶？（近见侯官林孝廉《昌彝射鹰诗话》云：公当暴下之时，乃阳气为阴所抑，宜大顺散主之，否则或清暑益气汤、或五苓散、或冷香引子、及二陈汤、或治中皆可选用，既服黄 粥，邪已内陷，胸作胀以为瘴气大作，误之甚矣，瘴毒亦非黄 粥所可解，后乃牙龈出血，系前失调达之剂，暑邪内干胃腑，宜甘露饮、犀角地黄主之，乃又服麦冬饮子及人参、茯苓、麦门冬三物，药不对病，以致伤生，窃为公惜之云云。余谓甘露饮、犀角地黄汤用之，此病固当。至桂、附等味，公之热毒如是之甚，亦不可用也。）

　　用药最忌夹杂，一方中有一二味即难见功。戊午季春，余自武林旋里，舟子陈姓病温，壮热无汗，七日不食，口渴胸痞，咳嗽头痛，脉数，右甚于左，杭医定方，用连翘、栝蒌皮、牛蒡子、冬桑叶、苦杏仁、黑山栀、象贝、竹叶、芦根，药皆中病，惜多羚羊角、枳壳二味，服一剂，病不减，胸口闷，热转甚，求余延医，余为去羚羊角、枳壳、加淡豆豉、薄荷，服一剂，汗出遍体，即身凉能食，复去淡豆豉、牛蒡子，加天花粉，二剂全愈。因思俗治温热病，动手即用羚羊角、犀角，邪本在肺胃，乃转引之入肝心，轻病致重，职是故耳。

　　《陶谷清异录》云：昌黎公愈，晚年颇亲脂粉，故事服食，用硫黄末搅粥饭，啖鸡男，交千日，烹庖，名火灵库，公间日进一只焉，始亦见功，终致绝命。以HT 按：白乐天诗中“退之服硫黄句”，昔人已辨其非昌黎公，陶氏此说，未必可信，然亦足征服食之当谨也。

　　卷一

　　求医

　　汉郭玉曰：“贵者处尊高以临臣，臣怀怖慑以承之，其为疗也，有四难焉。自用意而不任臣，一难也；将身不谨，二难也；骨节不疆不能药，三难也；好逸恶劳，四难也。夫玉为一代良工，而犹若此，矧在中医，使临以威严，必畏栗失措，而延医有误矣。《薛立斋医案》云：一稳婆止有一女，分娩时，巡街御史适行牌取视其室，分娩女因惊吓，未产而死。后见御史以威颜分付，迨视产母，胎虽顺而顾偏在一边，以致难产，因畏其威，不敢施手，由是母子俱不能救。即此推之，凡求医治病，断不可恃势分之尊也。

　　凡病不能自治，必求治于医者，而其要则有四焉。一曰择人必严，医者之品学不同，必取心地诚谨，术业精能者，庶可奏功。一曰说症必详，脉理渊微，知之者鲜，惟问可究病情，乃医之自以为是者，往往厌人琐语，而病家亦不能详述，此大误也，故凡求医延医，必细述病源，勿惮其烦。一曰察药必慎，药之伪者不必论，即寻常品味，肆中人粗心，往往以他物搀溷，必亲自查看，方免舛误，至炮煎诸法，亦宜精审，服之斯可获效。一曰录方必勤心，俗于医者所定之方，服药既讫，随手弃掷，余谓宜汇录一册，以备检阅，此不过举手之劳耳，有心人见之，则上工之治验，固可采以示法，中工之方案，亦可因以征学识之浅深，品诣之高下，而定其取舍矣。

　　《钱塘县志·方技传》：沈好问精小儿医，尤善治痘，江鲁陶子一岁，痘止三颗，见额上、耳后、唇傍，好问曰：儿痘部位心肾脾三经逆传，土克水，水克火，宜攻不宜补，攻则毒散，补则脏腑相戕。治至十四日，痘明润将成矣，好问曰：以石膏治之，恐胃土伤肾水。俗医怜儿小，谬投以参，好问见之，惊曰：服参耶？不能过二十一日矣。儿卒死。夫治痘已有成效，竟为庸医所误，由于恒情皆畏攻而喜补也，此亦可为任医不专之戒。

　　赠医诗鲜有佳者；近阅临川李小湖回卿（联 ）《好云楼初集》中，有赠医士费晋卿明经诗，语殊警惕。咸丰中，回卿督学江苏，知江苏有二名医，一为阳湖吴仲山《斐融》，居印墅，一为武进费晋卿伯雄，居孟河城，遂并访之。吴以回卿未有子，投补剂为嗣育计。费谓回卿肝阳过旺，心肾两亏，投以养心平肝之剂。回卿主费说，因赠以诗云：儒林与文苑，千秋照简编，岂无艺术传，别表冠世贤。华佗许颖宗，妇孺惊若仙，本草三千味，《难经》八十篇。格致即圣学，名与精神传，况用拯危殆，能夺造化权。活人较良相，未知谁后先，莘渭不巷遇，只手难回天。孟城一匹夫，所值蒙生全，日济什百人，功德几万千。大哉农轩业，托

　　卷一

　　诊法

　　寇宗 云：凡看妇人病，入门先问经期。张子和云：凡看妇病，当先问娠。又云：凡治妇病，不可轻用破气行血之药，恐有娠在疑似间也。彭用先云：凡看产后病，须问恶露多少有无。此妇科要诀也。沈芊绿云：婴儿脏气未全，不胜药力，周岁内非重症，勿轻易投药，须酌法治之，即两三岁内，形气毕竟嫩弱，用药不可太猛，峻攻峻补，反受药累。此幼科之要诀也。王洪绪云：痈与疽截然两途，红肿为痈，治宜凉解；白陷为疽，治宜温消。又云：惟疔用刺，其余概不轻用刀针，并禁升降痛烂二药。此外科要诀也。

　　《伤寒论》六经提纲，大半是凭乎问者。至如少阳病，口苦咽干目眩，及小柴胡汤症，往来寒热，胸胁苦满，默默不欲饮食，心烦喜呕等，则皆因问而知，此孙真人所以未诊先问也。

　　卷一

　　脉

　　大肠脉候左寸，小肠脉候右寸，此《脉诀》之言也。自滑伯仁候大小肠于两尺，李士材称为“千古只眼”，后人遂皆信之。余考汪石山《脉诀刊误》，辨正叔和之说甚多，而独于“左寸候心、小肠，右寸候肺、大肠”，未尝以为非，谓以腑配脏，二经脉相接，故同一部也。又昌邑黄坤载元御，谓脉气上行者，病见于上，脉气下行者，病见于下。手之三阳，从手走头，大小肠位居至下，而脉则行于至上，故与心、肺同候于两寸。其说亦精，可正滑说之误。

　　杨仁斋谓脉沉细、沉迟、沉小、沉涩、沉微之类，皆为阴；沉滑、沉数、沉实、沉大之皆为阳。一或误施，死生反掌。余谓亦有不尽然者，按《名医类案·火热门》，壶仙翁治风热不解，两手脉俱伏，时瘟疫大行，他医谓阳证见阴不治，欲用阳毒升麻汤升提之。翁曰：此风热之极，火盛则伏，非时疫也，升之则死矣。投连翘凉膈之剂，一服而解。又按《脉诀》歌谓伤寒一手脉伏曰单伏，两手曰双伏，不可以阳证见阴为诊，乃火邪内郁，不得发越，阳极似阴，故脉伏，必有大汗而解。时证见此脉不少，习医者宜审之，不可专主杨氏之说而仲景《伤寒论》结胸热实，脉沉而紧，心下痛，按之石硬者，大陷胸汤主之。《金匮》疝绕脐痛，若发则白津出，手足厥冷，其脉沉紧者，大乌头煎主之。同一沉紧之脉，一则属热，一则属寒，然则临证者，岂可专凭脉乎？《上海县志·艺术门》载姚蒙善医，尤精太素脉，邹来学巡抚召之视疾，姚曰：公根器有一窍出汗水。邹大惊曰：此余秘疾，汝何由知？姚曰：以脉得之，左关滑而缓，肝第四叶有漏通下故也。邹求药。曰：不须药，到南京便愈。以手策之曰：今是初七，约十二日可到。邹即行，果十二日晨抵南京而卒。夫预决死期，脉理精者能之，至因关脉之滑而缓，知其有漏通下，恐无是事也。志书好为夸张之辞，往往若是。

　　李东璧《奇经考》云：凡八脉不拘制于十二正经，无表里配合，故谓之奇。盖正经犹夫，奇经犹夫湖泽，正经之脉隆盛，则溢于奇经，故秦越人比之天雨降下，沟渠溢满， 霈妄行，流于湖泽。按此则奇字当读作奇偶之奇。（无表里配合。）有读作奇正之奇者，非也。

　　脉象虚实疑似之间，最难审察。叶思兰治一产妇医案有云：凡诊脉遇极大极微者，最宜。如极大而无力，须防阳气浮散于外。如极微之脉，久久寻而得之，于指稍稍加力，按之至骨愈坚牢者，不可认作虚寒。今此症六部皆无脉，尺后则实数有力，所谓伏匿脉也。阳匿于下，亢之极矣，岂可泥于产后禁用寒凉哉？其辨别脉象、至为精细，为医者当熟复其言。

　　鬼祟之脉，忽大忽小，忽数忽迟。虫症之脉，乍大乍小。盖皆无一定之形也。至若气郁之症，每因脉道不利，迟数不调，最宜审察。虚者之脉，亦有至数不齐者。《汪石山医案》一人患泄精，脉或浮濡而驶，或沉弱而缓，汪曰：脉之不常，虚之故也。用人参为君，加至脉有六阴，亦有反关，诊病者，均宜详审。吴郡某医有声于时，一达官新纳姬人，忽患心病，痰涌手厥，某诊其两手无脉，辞不治，易医诊脉，知是反关，一剂而愈，某之名望顿减。

　　明王文恪公震泽长语云：徐文定公为詹事时，至苏城，闻王时勉明医也，令诊之，时勉，以公脉有歇至，不敢言，公曰：吾脉素有异。时勉曰：如是无妨。然则脉又有歇至而非为病，临症者，可不详察乎？（钱塘梁氏《玉绳瞥记》谓近有人只一手有脉，一手无脉，此理殊不可晓，此又临症者所当知也。）

　　《汪石山医案》载：王宜人产后因沐浴，发热呕恶，渴欲饮冷水瓜果，谵语若狂，饮食。体丰浓不受补，医用清凉，热增剧，石山诊之，六脉浮大洪数，曰：产后暴损气血，孤阳外浮，内真寒而外假热，宜大补气血。与八珍汤加炮姜八分，热减大半，病患自知素不宜参，不肯再服，过一日复大热如火，复与前剂，潜加参、 、炮姜，连进二三服，热退身凉而愈。此段病情脉象，无一可以用温补者，医安得不用清凉？迨服清凉而热增剧，始知其当用温补。然非如汪之有胆识，亦不能毅然用之。再其脉虽浮大洪数，而按之必无力，与叶思兰所云（见前）相合，此可于言外得之。

　　元和江艮庭（声）《论语俟质》，谓孔子圣无不通，焉有不知医者，自牖执手，切其脉也，既切脉而知其疾不治，故曰：亡之命矣。夫其说未径人道，然《礼记》疏有夫子脉诀之说，则江说亦自有因。况疾为子之所慎，岂慢以任之医人，而不究其理乎？或谓孔子既知医，何以康子馈药而曰未达，余曰：药当是丸散之类，不知其为何物，即知之而莫辨其种之善否，故《魏书·术艺列传》：显祖欲验徐謇之所能，置诸病患于幕中，使謇隔而脉之，深得病兼知色候。后高祖疾大渐，謇延医有验，酬赉甚渥，下诏有“诚术两输，忠妙俱至“之语，其艺可谓精矣。乃文诏皇太后之怀世宗也，梦为日所逐，化为龙而绕后，后寤而惊悸，遂成心疾，王显诊脉云：非有心疾，将是怀孕生男之象。而謇则谓是微风入脏，宜进汤加针。所谓智者千虑，必有一失，医道真不易言也。

　　脉数时一止为促，促主热，然亦有因于寒者，如伤寒脉促，手足厥逆，可灸之。注家谓之气本动，为寒所迫，则数而促也。脉缓时一止为结，结主寒，然亦有因于热者，如太阳病身黄，脉沉结，少腹硬，小便利，其人如狂者，血证谛也，抵当汤主之。注家谓湿热相搏，脉缓为湿，所以里湿之脉当见沉结也。观此益知临症者不可专凭脉矣。

　　卷一

　　用药

　　徐之才十剂：宣、通、补、泄、轻、重、滑、涩、燥、湿。王好古补二种曰：寒可去热黄、芒硝之属是也；热可去寒，附子、官桂之属是也。药之用已无遗。《心印绀珠经》标十八剂之目曰：轻、解、清、缓、寒、调、甘、火、暑、淡、湿、夺、补、平、荣、涩、温、郑康成《周官疾医》注：五谷：麻、黍、稷、麦、豆。《素问》以麦、黍、稷、稻、豆谷，分属心、肝、脾、肺、肾，治病当从之。《程杏轩医案辑录》治胸脘胀痛，泛泛欲呕，食面尚安，稍饮米汤，脘中即觉不爽，谓肝之谷为麦，胃弱故米不安，肝强故麦可受，当用安胃制肝法，此得《内经》之旨者也。

　　名家治病，往往于众人所用方中加一味药，即可获效。如宋徽宗食冰太过患脾疾，杨吉大理中丸，上曰：服之屡矣。杨曰：疾因食冰，请以冰煎此药，是治受病之源也。果愈。杜清碧病脑疽，自服防风通圣散，数回不愈，朱丹溪视之曰：何不以酒制之？清碧乃悟，服不尽剂而愈。张养正治闻教谕羸疾，吴医皆用三白汤无效，张投熟附二三片，煎服即瘥。缪仲淳治王官寿遗精，闻妇人声即泄，瘠甚欲死，医者告术穷，缪之门人以远志为君，连须、石莲子为臣，龙齿、茯神、沙苑蒺藜、牡蛎为佐使，丸服稍止，然终不断，缪加鳔胶一味，不终剂即愈。叶天士治难产，众医用催生药不验，是日适立秋，叶加梧桐叶一片，药下咽即产。嘉定何弁伯患呕吐，医用二妙丸不效，徐灵胎为加茶子四两，煎汤服之遂愈。因其病茶积，故用此为引经药。略识数条，以见治病者，必察理精而运机敏，始能奏捷功也。

　　邹润庵治一人暑月烦满，以药搐鼻不得嚏，闷极，遂取药四五钱匕，服之，烦满益甚，昏不知人，不能言语，盖以药中有生半夏、生南星等物也。邹谓南星、半夏之毒，须姜汁乃解，盛暑烦懑，乌可更服姜汁？势必以甘草解之，但其味极甘，少用则毒瓦斯不解，服至一二钱，即不能更多，因以甘草一斤蒸露饮之，饮尽而病退。凡病者畏药气之烈，恶药味之重，皆可仿用此法。陈载庵尝治一人，热甚喉痛，用甘草、桔梗、连翘、马勃、牛蒡、射干、元参等味，其人生平饮药即呕，坚不肯服而病剧，又不能不进药，乃令以药煎露，饮二十余碗而全许允宗治王太后病风不能言，以防风、黄 煎汤数斛，置床下熏蒸，使口鼻俱受，此夕便得语。陆严治徐氏妇产后血闷暴死，胸膈微热，用红花数十斤，大锅煮汤，盛木桶，令病者寝其上熏之，汤气微，复进之，遂得苏，此善师古法者也。李玉治痿，谓病在表而深，非小剂愈，乃熬药二锅，倾缸内稍冷，令病者坐其中，以药浇之，超时汗大出立愈，则又即其法而变化之。医而若此，与道大适矣。

　　吴人畏服重药，马元仪预用麻黄浸豆发 ，凡遇应用麻黄者，方书大黄豆卷，俾病家无惧。（当时治病皆于医家取药。）徐灵胎治张某病当用大黄，恐其不服，诡言以雪蛤蟆配药制丸，与服得瘥。可想见良工心苦，非拘方之士所能及也。

　　病有因偏嗜食物而成者，非详问得之，奚由奏效？前人治验，略志数则，以资玩索。朱治叔祖泄泻，脉涩而带弦，询知喜食鲤鱼，以茱萸、陈皮、生姜、砂糖等药探吐胶痰而泻止。林学士面色顿青，形体瘦削，夜多惊悸，杜某询知喜食海蛤味咸，故心血衰，令多服生津液药而病愈。富商患腹胀，百药无效，反加胃呕食减 羸，一草泽医询知夏多食冰浸瓜果，取凉太过，脾气受寒，医复用寒凉，重伤胃气，以丁香、木香、官桂健脾和胃，肺气下行，由是病除。赵尹好食生米而生虫，憔悴萎黄，不思饮食，用苍术米泔水浸一夜，锉焙末，蒸饼丸米汤下而愈。吴孚先治长夏无故四肢厥冷，神昏不语，问之曾食猪肺，乃令以款冬花二两煎汤灌之而痊，盖所食乃瘟猪肺也。沈绎治肃王嗜乳酪获疾，饮浓茶数碗，荡涤膈中而愈薛立斋治一老人，似痢非痢，胸膈不宽，用痰痢等药不效，询知素以酒乳同饮，为得酸则凝结，得苦则行散，逐以茶茗为丸，时用清茶送三五十丸，不数服而瘥。吴廷绍治冯延已胸中痛，询知平日多食山鸡、鹧鸪，投以甘草汤而愈。杨吉老治杨立之喉痛溃烂，饮食不进，询知平日多食鹧鸪肉，令食生姜一片，觉香味异常，渐加至半斤余，喉痛顿消，饮食如故。梁新治富商暴亡，谓是食毒，询知好食竹鸡，令捣姜捩汁折齿灌之而苏。某医治一妇面生黑斑数点，日久满面俱黑，询知日食斑鸠，用生姜一斤切碎研汁，将滓焙干，却用生姜煮汁糊丸食之，一月平复。盖山鸡、鹧鸪、竹鸡、斑鸠皆食半夏，故以解其毒也。沈宗常治庐陵人胀而喘，三日食不下咽，视脉无他，问知近食羊脂，曰：脂冷则凝，温熨之所及也。温之得利治痼病宿病有不能求速愈者，如朱丹溪治虚损瘦甚，右胁下痛，四肢软弱，用二陈汤加白芥子、枳实、姜炒黄连、竹沥，八十贴而安。祝仲宁治脚膝痹痛，服清燥汤百剂而愈。此类甚多，当初服数剂时，必不见效，非信任之深，谁能耐久乎？吁！世之延医治病，往往求其速效，更易医者，杂投方药而病转增剧，盖比比然矣。

　　袁随园作《徐灵胎先生传》有云：张雨村儿生无皮，先生命以糯米作粉糁其体，裹以绢之土中，出其头，饮以乳，两昼夜而皮生。此盖有所本也。元·危亦林《得效方》：生子无皮，速用白早米粉干扑，候生皮方止。明·葛可久治舟人生子身无全肤，令就岸畔作一坎置其中，以细土隔衾覆之，且戒勿动，久之生肤，盖其母怀妊舟中，久不登岸，失受土气故也。徐参用二法而得效，洵乎医之贵博览也。

　　治妇人肝症，每用疏泄攻伐之药，而不知阴受其伤。治小儿惊风，每用香窜镇重之剂，知隐贻之害。治肝莫善于高鼓峰之滋水法，治风莫善于吴鞠通之解儿难，询可以挽积弊，拯世人袭引火归源之说以用桂、附，而不知所以用之之误，动辄误人。今观秦皇士所论，用桂、附之准，特录于此。赵养葵用附、桂辛热药，温补相火，不知古人以肝肾之火喻龙雷者，以二经一主乎木，一主乎水，皆有相火存其中，故乙癸同源。二经真水不足，则阳旺阴亏，相火因之而发，治宜培养肝肾真阴以制之。若用辛热摄伏，岂不误哉？夫引火归源而用附、桂，实治真阳不足。无根之火，为阴邪所逼，失守上炎，如戴阳阴躁之症，非龙雷之谓也。（何西池曰：附、桂引火归源为下寒上热者言之，若水涸火炎之症，上下皆热，不知引此火归于何处？此说可与秦论相印证。）龙雷之火，肝肾之真阴不足，肝肾之相火上炎，水亏火旺，自下冲上，此不比六淫之邪天外加临，而用苦寒直折，又不可宗火郁发之，而用升阳散火之法，治宜养阴制火，六味丸合滋肾丸及家秘肝肾丸（地黄、天冬、归身、白芍、黄柏、知母，共研细末，元武胶为丸。）之类是也。

　　病有上下悬殊者，用药殊难。《陆养愚医案》有足以为法者，录之。陆前川素患肠风便燥，冬天喜食铜盆柿，致胃脘当心而痛，医以温中行气之药疗其心痛，痛未减而肠红如注，以寒凉润燥之药疗其血，便未通而心痛如刺，陆诊其脉，上部沉弱而迟，下部洪滑而数，曰：此所谓胃中积冷，肠中热也。用润字丸三钱，以沉香衣其外，浓煎姜汤送下二钱，半日许，又送一钱，平日服寒凉药一过胃脘，必痛如割，今两次丸药，胸膈不作痛，至夜半大便行极坚而不甚痛，血减平日十之六七，少顷又便一次，微痛而血亦少，便亦不坚，清晨又解溏便一次，微见血而竟不痛矣，惟心口之痛尚未舒，因为合脏连丸，亦用沉香为衣，姜汤送下，以清下焦之热而润其燥，又用附子理中料为散，以温其中，饴糖拌吞之，以取恋膈，不使速下，不终剂而两症之相阻者并痊，此上温下清之治法也。（卢绍庵曰：丸者，缓也，达下而后溶化，不犯中宫之寒。散者，散也，过咽膈即销溶，不犯魄门之热。妙处在于用沉香、饴糖。）

　　陈曙仓室人咳嗽吐痰有血，夜热头眩，胸膈不舒，脚膝无力，医用滋阴降火药已半年，饮食渐少，精神渐羸，诊其脉，两寸关沉数有力，两尺涩弱而反微浮，曰：此上盛下虚之症。上盛者，心肺间有留热瘀血。下虚者，肝肾之气不足也。用人参固本丸，令空腹时服之，日中用贝母、苏子、山楂、丹皮、桃仁、红花、小蓟，以茅根煎汤代水煎药，服之十贴，痰清血上，后以清气养营汤，（茯苓、白芍、归身、川芎、木香、白豆蔻、陈皮、黄连。）与固本丸间服，三月后病瘥而受孕。此上清下补之治法物性有相忌者，即可因之以治病。如铁畏朴硝，张景岳治小儿吞铁钉入腹内，用活磁石，朴硝二钱，并研末，熬熟猪油加蜜和调，与之吞尽，遂裹护铁钉从大便解下。豆腐畏莱菔，《延寿书》云：有人好食豆腐中毒，医不能治，作腐家言莱菔入汤中，则腐不成，遂以莱菔汤下药而愈。菱畏桐油，《橘旁杂论》云：一医治某嗜菱食之过多，身热胸满，腹胀不食病势垂危，知菱花遇桐油气辄萎，因取新修船上油滞作丸，入消食行气药中与服，即下黑燥粪而痊。此类尚多，未能缕举，习医术者，诚不可不博识多闻也。

　　卷二

　　古人

　　京师先医庙，始于明嘉靖间。（按：元贞元间建三皇庙，内祀三皇并历代名医十余人，至是始定为先医庙。）本朝因之，中奉伏羲，左神农，右黄帝，均南面，句芝、风后，东位西向，祝融、力牧，西位东向，东庑僦贷季、天师、岐伯、伯高、少师、太乙、雷公、伊芳尹、仓公淳于意、华佗、皇浦谧、巢元方、药王韦慈藏、钱乙、刘宗素、李杲，皆西向，西庑鬼臾区、俞跗、少俞 、桐君、马师皇、神应王扁鹊、张机、王叔和、抱朴子葛洪、真人孙思邈、启元子王冰、朱肱、张元素、朱彦修，皆东向，以北为上，岁以春冬仲月上甲，遣官致祭。按：韦慈藏名讯道，唐人，施药济世，因有药王之称。今世俗之祀药王者，塑像为卉服，而以王为皇，未知出何典故。渤海秦越人受桑君之秘术，遂洞明医道，以其与轩辕时扁鹊相类，乃号之为扁鹊，又家于卢国，乃命之曰卢医，世或以卢扁为二人，谬矣。语见杨元操《集注难经序》。凡为名医，必有传授之师，如孙文垣（一奎）之师黄古潭，张景岳（介宾）之师金梦石，此皆青出于蓝，而师之各转赖徒以传。汉·张仲景称医中之圣，其师为张伯祖，自非仲景 ，谁复知有张伯祖哉？传道贵得其人，非独圣门为然矣。

　　张仲景，医中之圣也。华元化，医中之仙也。二人同时，范氏只为元化作传，乌得称良史乎？明代以医名而为显官，名列史传者有二人，曰许绅，曰王纶。许官尚书，因医而始显者也。王官巡抚，既显而犹医者也。然许能拯世宗于已绝，（事见《明史》而《野获编》、《今言》所载较详，《野获编》云：嘉靖壬寅年上寝于端妃所，宫婢杨金英等相结行杀，用绳系上，翻布塞上口，以数人踞上腹绞之，已垂绝矣，幸诸婢不谙绾结之法，绳股缓不收，户外闻咯咯声，孝烈皇后率众人解之。《今言》云：西苑宫人之变，圣躬甚危，绅用桃仁、红花、大黄诸下血药，辰时进之，未时忽作声，去紫血数升，申时遂能言，又三四剂平气活血药，圣躬遂安，次年，绅以用药惊忧病死。）而不能自疗其惊悸。（《明史》：绅得疾曰：曩者宫变，吾自分不效，必杀身，因此惊悸，非药石所能疗也。）王所在治疾无不立效，而不能自知服药之误。（《续名医类案》：节斋得心腹疾，访峨眉道者治之，道者问公于服饵有生用气血之物焙制未彻者乎，曰：有之，常服补阴丸，数十年矣，中用龟甲酒炙而入之。曰：是矣，宜亟归。节斋遽投檄，归至吴阊，下赤色小龟无数而卒。）医岂易为哉？《元史·方技传》医家仅列李东垣，言其学于《伤寒》，痈疽眼目为尤长，而不及脾胃，载治验有六，皆不详其所用之药。史例大率如此，然而略矣。

　　道士知医最著名者，有崔紫虚，僧则有深师，荆山浮图，师慎柔和尚；宦官则有罗大无知悌；妇女则有胡宗仁之母徐氏，妻李氏。医任死生之重，而通性命之微，固无人不当学也，特非尽人所能学耳。

　　上古俞跗治病，能割皮解肌，湔洗肠胃，漱涤五脏，华元化犹传其术，史所称刳破腹背，抽割积聚是也。华以后能之者无闻焉，虽有弟子吴普、樊阿，不尽其奥。岂神奇之术，非其人勿传欤？《续名医类案》卷三十“奇疾门”钱国宾案注云：钱塘人，万历时人，有《寿世堂医案》四十则，多奇疾，乃刻本由杭太史堇甫处借得，凡三十二字，阁本无，魏氏家藏本有奇疾门。

　　钱论肉行一症，可补瘟疫诸书之缺。云：癸亥冬，山海天行时疫，病者头痛发热，恶心口渴，神昏欲寐，四肢不举，其肉推之则一堆，平之则如故，医有作伤寒者，有作时气者，投以发散药，无不加重，死者数百，时督师阁部孙及赞画各伤一仆，至乙丑春，钱之关门谒太师，谈次问及曰：此症天行时疫，名肉行，人肉属土，土燥则崩，土湿则流，其邪感于血脉肌肉，不比伤寒所治，古今医集不载，止于官邸便方见此异症一款，因人血枯，而感天时不正之气，当大补血，用首乌、枸杞、归、地等味，少加羌活风药，足以应病矣。若经发散，立死无疑。又治足跟响至头，声如雷，诊脉五部皆和，独肾芤大，举之始见，按之似无，乃肾败也。

　　肾经自足走头，肾主骨，肾虚则体空，空则鸣，所以骨响。以六味丸加紫河车膏、虎骨膏、猪髓、枸杞、杜仲服之愈。又治两膊红十数条，头粗尾尖腹大，长尺许，阔寸许，曰：此青蛇异气，不急治，蛇形入腹而死，或生大小腿，如头向上，故入腹亦死。以针挑破头尾，使其不走，流出恶血，又研明雄黄唾调涂患处，内服清凉败毒散而愈。（防风、荆芥、白芷、羌活、黄芩、黄连、金银花、槐子、甘草、当归、生地各一钱。）观此则钱亦当时名手，而今罕有知之者，不有《续名医类案》，不几湮没无传乎？《古今医案类按》云：高果哉先生，乃王金坛之高弟，《准绳序》中所谓嘉善高生隐士余童时习闻父老传诵其治病如神，着有《医林广见》及《杂症》二书，未曾刊印，得之者珍如拱璧，又有医案数卷，立方颇多奇巧，然险峻亦难轻试，略选数条，以存吾邑文献。其卷七一条云：魏子一患嘴唇干燥，自服麦冬一两，生地四钱，元参二钱。五味一钱，甘草六分，乌梅三个，虽有小效，而病根不去，高云：此症宜用神水，其法以铅熔化，散浇于地成薄片，取起，剪作长条数块，以一头钻眼悬吊于锅，锅内置烧酒，烧酒之上仰张一盆，与铅片相近，锅下燃火，使酒沸而气上冲于铅片，铅片上有水滴下盆内，谓之神水，取服之，以此水从下而上，能升肾中之水，救上之干燥也。按：《本草纲目》所载神水，指五月五日午时竹竿中雨水，其主治亦异，此可以补方书之缺，特录之。

　　卷二

　　今人

　　吾里张云寰先生，（季瀛，桐乡县人），医学深邃，求治者门常如市。余表兄周士勋，夏日身证也，再服清暑药脱矣。投以八珍大补之剂获愈。其子铁葫上舍（禾），亦精医理，诊病胆识绝人，有乡农病喘十余日，服药不效，登门求治，令服小青龙汤。乡农有难色，张曰：服此药二剂，仍不得卧者，余甘任其咎。乡农去，家人讶其失言，张曰：彼喘而延至十余日不死，非实证不能，又何疑焉？阅数日，乡农复来，则病果瘳矣。

　　临海洪录园孝廉裕封，精医理，常言古方书如《伤寒》、《金匮》，今方书如《临证指南》，诚能专心玩索，诊疾自能奏功。台郡少良医，由于昧所适从，仅读《药性赋》、《汤头歌括》及《医宗必读》等书耳，其治病每以古方获效。文参军之子患暑症，初微恶寒，后壮热汗出，嗳气腹痞，口干渴，面肿头痛，大小便少，医用葛根、桔梗、制半夏、薄荷、佩兰、赤苓、通草、杏仁、芦根等药，渐觉气急神昏，录园诊之，谓脉大舌黄，是白虎汤症也，投一剂，诸症皆减，改用鲜石斛、黄连、生甘草、金银花、栝蒌实等味而痊。张明径患春温，恶寒发热，喉烂，医用甘、桔、荆、防、牛蒡等味，病不减，录园投以黄芩汤加连翘壳、杏仁，一剂获愈，此真善用古方者！嫡兄星槎先生瀚，少好学，以多病兼玩医书，久而精能，宰化县，年老罢官，贫不能归，乃悬壶于会城顺德县。县令徐某之子夏月泄泻，服清暑利湿药不效，渐至发热不食，神疲息微，徐年已暮，只此一子，计无所出，延兄求治，兄曰：此由寒药伤脾，阳虚欲脱，宜进温药以救之。因用附子理中汤，徐疑不敢服，兄曰：此生死关头，前药已误，岂可再误？设此药有疏虞，我当任其咎。服药诸症俱轻，连进数剂全愈。徐大喜，倾囊浓赠，复为乞援同寮，因得全家归里。兄着有《制方赘说》行世。

　　钱塘吕 村司马震名，官湖北，有政声，忽动归思，侨居吴门，为人治疾多获效。潘太史遵祁病瘅，服茵陈汤不效，服平胃散又不效，脘中若藏井底泥，米饮至前辄哕，吕诊之曰；湿固是已，此寒湿，宜温之。与五苓散加附子，药下咽，胸次爽然。方氏子伤寒疾革，议用牛黄清心丸，吕曰：邪在腑上蒙心包，开之是揖盗也，宜急下存阴。投以犀连承气汤，一服病愈。叶氏女周岁，遘疾将殆，仰卧，胸膈如阜，呻吟拒按，吕曰：此结胸也。服小陷胸汤立效。吕酷好医书，遍览百家，而一以仲景为宗，尝言仲景伤寒立法，能从六经辨证，则虽繁剧如伤寒，不为多岐所误，而杂症即一以贯之。其为医也，问切精审，不杂一他语，立方必起草，阅数刻始安。一家有病者数人，一一处之无倦容，暇辄手自撰论，阐发仲景之学，着有《伤寒寻源》行于世。

　　青浦何书田其伟，家世能医，初为诸生专于学，工古今体诗，未尝为医。自其父元长先生卒，念世业不可无继，稍稍为之，名大噪。有徐姓者，昏热发狂，力能逾墙屋，何曰：是邪食交结也。则其人果以酷暑食水浇饭，旋就柳阴下卧也。以大黄、枳实下之而愈。金泽镇某生逾冠未婚，得狂疾，用牛黄清心加味法，而嘱其家人于煮药时覆女子亵衣于其上，两剂而愈。门人疑之，何曰：是阴阳易法，吾用之偶验耳。尝作医论诗云：治病与作文，其道本一贯。病者文之题，切脉腠理现。见到无游移，方成贵果断。某径用某药，一味不可乱。心灵则手敏，法熟用益便。随症有新获，岂为症所难？不见古文家，万篇局万变。此可见其生平所得力矣。

　　表兄周乙藜学博士照，潜研医理，尝治分水典史王某之妻，两臂挛不能举，面色黯淡，脉沉缓，诸药不效，令服活络丹数服即愈。后以治手臂足腿挛肿之属寒湿者皆效。乙藜之戚张氏妇，体弱恶食，月信已停八月，就诊于苏州名医何氏诊之，云是经阻，令服通药，乙藜诊之曰：六脉滑疾，右寸尤甚，是孕也，且必得男。以安胎药与之，阅四月果生男。

　　乌程钮松泉殿撰，福保之父，晴岚封翁芳鼎，精外科术，贫者求治不取钱，且赠以药，制药不惜重值，拯治危症甚多。殿撰尤好岐黄书，在京师每为人治愈危疾。尝治其同年之母，高年患痢，医用芍药汤不效，转益困笃，身热不食，殿撰询知病前曾多食蟹，诊脉左弦数，右数而弱，舌苔中黑，腹痛喜按，力排众议，专主热药，用熟附子八分，炮姜一钱，白芍一钱，吴茱萸五分，焦白术三钱，茯苓三钱，肉桂八分，炙甘草一钱，砂仁五分，陈皮五分，生姜二片，一剂痢稀热减，去茱萸、陈皮、加丁香、木香，二剂痢止，改用补中益气汤，加附、桂、炮姜全愈。殿撰有延医医案一册，名曰《春冰集》，盖言慎也。

　　吴江陈梦琴茂才希恕，家居芦墟，其曾祖为诸生者名策，得外科秘方于外家潘氏，始为医。

　　茂才幼好学，有声庠序间，壮岁家中落，母令习家学，可养生兼可治生，乃从其兄省吾上舍希曾学，期年而业成，生平所治疾，悉录成为书，积三百二十二卷，手撮其要为十册，以训子侄。其婿沈沃之学博曰富，择取之，为《妇翁陈先生治疾记》，篇长不备录，录其尤者。

　　一人无故舌出于口寸余，他医遵古方熏以巴豆烟，饮以清心脾药不效，先生命取鸡冠血涂之，使人持铜钲立其后，掷于地，声大而腾，病者愕顾而舌收矣。或问其故，先生曰：舌为心苗，心主血，用从其类，必鸡冠者，清高之分，精华所聚也，掷钲于地者，惊气先入心，治其原也。（以HT 按：周真治妇因产子舌上不收，以朱砂敷之，令以壁外堕瓦盆作声而舌收，此盖从其法化出。）

　　先生治疾，以至之先后为序。一日忽于众中呼一人前问所患，曰：臂有微肿。视之仅一小，先生潜谓同来者曰：此白刃疔，试视其额端已起白色，速归矣，危在须臾。其人方出门，面部白色渐趋口角，未至家死。徐氏子年二十余，四肢不举，昏昏欲寐，食后益甚，莫识其症，先生曰：是见《肘后方》，名曰谷劳，由饱食即卧而得，以川椒、干姜、焙麦芽为丸服之，遂瘳。

　　有食鸦片烟者，遍体发 ，痛痒交作，抑搔肤脱，终日昏愦，语言诞妄，先生曰：此中毒之最甚者，寻常解法，恐不及济。用朱砂一两，与琥珀同研末，犀角磨汁，和三豆汤进之，神志顿清，遍体无皮，痛不可忍，复磨菖蒲、绿豆为粉尘粘席，乃得安卧，不半月愈。

　　胡氏子咽痛气急，勺水不能下，或曰风温，或曰风痰，先生切其脉细微，手足清而脾滑，曰：虚寒喉痹也，用理中汤。观者皆骇相顾，先生曰：急服之，迟将不及，苟无效，余任咎耳。覆杯而平。

　　吾邑张梦庐学博千里，少工诗文，长精医术，家居后珠村，就诊之舟，日以百计，医金所入，半周亲友，不置生产，惟聚书数万卷而已。时长兴臧孝廉寿恭有文名，张延课诸子，臧亦通医理，尝问张曰：长洲叶氏忌用柴胡，吴江徐氏讥之，先生亦不轻用此味，得毋为叶说所惑？曰：非也。江浙人病多挟湿，轻投提剂，瞑眩可必，获效犹赊。叶氏实阅历之言，徐氏乃拘泥之说，此河间所以有古法不可从之激论也。臧曰：闻先生治疮疡，不用升药，何也？曰：升药即汉之五毒药，其方法见疡医后郑注，自来疡医皆用之，然诸疮皆属于心，心为火脏，又南人疮疡皆由湿热，若更剂以刚烈 炼之药，弱者必痛伤其心气，强者必反增其热毒，此所谓不可轻用也。张生平拯危疾甚多。尤着者，湖州归某，寒疝宿饮，沉绵四年，诸药不应，投一方立效，三易方全愈，兹录于后。初诊之：肝阳郁勃，动心犯胃，久则胃气大伤，全失中和之用，以致肝之郁勃者，聚而为疝，胃之停蓄者，聚而为饮，疝动于下，则饮溢于中，通，便溺渐行，此所谓寒疝宿饮互为病也。病经数年，宜缓以图之。若得怡情舒郁，当可全愈。〔茯苓三钱，桂枝三分，生冬术一钱半，炙甘草四分，小川连三分，吴茱萸（泡淡）三分，干姜三分，制半夏一钱，枳实（炒）五分，白芍（酒炒）一钱半，生姜三分，竹茹七分。〕次诊云：寒疝宿饮，盘踞于中，久而不和，阳明大失中和之用，今肠渐通降，屡次所下黑黄干坚之矢，既多且畅，则肠腑之蓄积者得以渐去，肠通然后胃和，此数年来病之大转机也。盖饮疝互扰，皆在阳明，下流壅塞，则上流何能受盛传导？盆满？必上溢，此理之易明者也。今宜专与养胃，以渐渐充复其受盛传导之职。机不可失，正在此时。至于痔 溺少，皆属阳明，可一贯也。〔党参三钱，橘皮钱半，茯苓二钱，制半夏一钱，麦冬（去心）钱半，火麻仁二钱，叭杏仁（去皮尖）二钱，白蒺藜（炒去刺）二钱，刀豆子（炒研）三钱，黑芝麻三钱，柿饼（煨）半枚，白粳米一撮。〕三诊云：病缠三四年，至今秋才得肠腑通润，燥矢渐来，继以溏润，然后胃脉不致上逆，呕吐止而饮食进。可见阳明之病，以通为补也。今深秋燥令，痔必稍愈，仍宜柔养阳明，以期渐渐充复。〔党参三钱，橘皮钱半，茯苓二钱，制半夏一钱，麦冬（去心）钱半，秫米二钱，金石斛三钱，枣仁（炒研）二钱，生甘草四分，驴皮胶二钱，柿饼半枚，荷叶一角。〕历代宰相通医理者，伊芳尹而后，狄梁公、陆忠宣公、范文正公是已，我朝山阳汪文端公亦谙医理，其评吴鞠通《温病条辨》有云：温热、湿温为本书两大纲。温热从口鼻吸受，并无寒症，最忌辛温表散，但当认定门径，勿与伤寒混杂，再能三焦投药，辨清气血营卫，不失先后缓急之序，便不致误 。湿温为三气杂感，浊阴弥漫，有寒有热，传变不一，全要细察兼证，辨明经络脏腑、气血阴阳，湿热二气，偏多偏少，方可论治。又云：热证清之则愈，湿证宣之则愈，重者往往宣之未愈，待其化热而后清，清而后愈。一为阳病，一兼阴病，难易较然。观此知公学识之精矣。

　　吾里孔行舟上舍广福善医，治外感尤精，尝云：噤口痢半因误药而成，医者治痢，辄用葛根，湿热提入阳明，遂至哕逆不食，变成险症，急投以黄连、干姜，庶克有济。余见近世治外感，不辨手足六经，辄用葛根、柴胡，温病遇之，鲜不轻者至重，重者至死，病家不识药性，以为疾不可治，而不知医实杀之也，可慨也夫！《续名医类案》云：鲍录饮年二十余，夏月至歙受热，鼻衄愈后，偶啖梨，遂得吐症，盖肝火而胃寒也。百治无效，闻说吐字则应声而呕，后至吴门就叶氏诊，以其脉沉细，令服附子理中汤，参、姜、附俱用三钱，服后出门，行及半里，觉头重目眩，急归寓，及门而仆，其尊人谙药性，谓必中附毒，亟煎甘草灌之，良久乃苏，后去附子，仍服三剂，吐转甚，再往诊，仍令服前方，遂改就薛氏，告以故，薛用六君子汤，服四剂无验，冬月感寒增咳，缠绵至夏，余偶访知则病剧，询知为向患吐，近复二便秘，已七八日不食，惟渴饮茶水，更医数人，或言令以艾灸脐，俱不应，请诊之，见其面色青悴，脉弦伏而寸上溢，谓此缘脾阴大亏，水火炽盛，又因久咳肺虚，肝无所畏，遂下乘脾而上侮胃，致成关格，幸脉不数，易治也，宜先平其肝，俾不上冲而吐止，斯肺得下降而便行，令以黄连、肉桂各五分，隔汤蒸服饮下，觉吐稍止，即能食糕数块，然二便胀不可支，令以大田螺一枚，捣烂，掩于丹田，以物系定，不超时，二便俱行，所下皆青色，遂霍然而愈，时甲戌五月二十七日也。（按：甲戌为乾隆十九年，叶天士卒于乾隆十年，诊疾者当是其后人，若出天士手，必不若是。）后以六味加减，入沙参、麦冬等，咳嗽亦止，向后常服养荣之剂，吐不复作。余按：鲍刊《名医类案》，魏为校正，鲍赋夕阳诗，魏亦和作，二人之交情，非比寻常，盖有由然矣。上元葛芝山布衣镛，少孤极贫，读书僧寺，遇异人援书一卷，乃岐黄家言，其方甚秘，习之以治者效如神。群小儿戏，一人张口而跳，蹶伏门限，舌断堕地，一人骑门限坐力猛，肾囊破，睾丸坠，葛悉为安之。自朝至日中，门庭如市，口讲手画无倦色，午后携百钱独游，或采药，或看花，或冒雨雪提酒 访知己。当道闻名，迎者沓至，则诡曰：葛某穷士，藉医苟话，实无伎俩，昨误杀人，群聚殴之，已遁矣。其志趣如此，尤精砭法，凡病赤游风，汗不得发，死者十八九，宜以血代汗，葛削竹夹瓷锋砭之，出血如珠，密排而不流立愈。盖轻则皮不破，重则肉伤，无第二手也。咸丰癸丑三月，贼陷金陵，胁为内医官，不从。十四日既夕，舁旧制两棺于厅事，出白金九锭，分赠邻里，且托身后事，遂与妻周氏纵饮沉醉，整衣冠，各入棺，呼其兄子盖而钉之，时夜将半，至四更，闻棺中格格然，盖气始绝也。其友当涂马鹤船学博寿龄为作诗，余撮其略如此，惜不得其治验方云。

　　陈载庵坤，居山阴之柯桥，承其父梅峰先生灿之传，虚心临证，屡救危殆，犹复广搜书籍，研究忘倦。咸丰丁巳春，访余于武林，相见恨晚，各出所藏秘笈互抄。载庵之长子幼时喉痛数日，遍体发 如剥皮状，痛痒难堪，医者不识，载庵焦思无计，忽忆唐笠山《吴医汇讲》中曾载，名曰虏 ，须以蜜煎升麻拭摩，若不即疗，必死。乃即如法治之，蜜随涂随消，二昼夜用蜜数升遂愈。其好学之获效有如此。

　　杭州赵芸阁泰，勤求医理，洞烛病机，其戚有为医误治，服利湿药以致危殆者二人，赵皆拯塞隧道，非湿热也。用虎杖散入两头尖、韭根等与之，小便得通而愈。其一膝以下肿，医用五苓，肿更甚，赵以其肿处甚冷，而面色 白，知是阳虚，令服金匮肾气丸而愈。夫南方湿病居多，此二症尤多挟湿者，兹独不宜于利湿药，可知治病不当执一，非学识之精者，焉能吾邑沈吟梅州判炳荣，熟精医理，官直隶时，曾治一妇，年二十八，因丧夫而得颠疾，时发故以此药交心肾，使火熄而病自已也。

　　卷二

　　古书

　　医家着书，每为假托之辞，以炫其功能。如窦材《扁鹊心书》，则以为上天所畀，《张景岳全书》，则以为游东藩之野，而遇异人，至陈远公《石室秘录》，乃竟托之于岐天师雷公，尤属不经。《洪氏集验方》五卷，宋·洪景严遵所辑，《本草纲目》采宋人方书甚多，独遗此书，盖失传久矣。嘉庆间。吴县黄尧圃丕烈，得宋刻本，乃重刊之，其书始传于世，黄序中谓此书刊成，求序于独学老人，（谓石殿撰韫玉。）有札示余曰：昨所言交感丹，疑用香附太偏重，因查敝处所藏方书，乃是香附一个，配茯神四两，尊抄是香附一斤，窃意香附一个，无一斤重之理，恐系抄胥之误。能再查原本，此固慎重起见，然余即以此方降气汤二条证之，一用半斤，一用五两，是降序用之，原方一斤非误佞，宋之癖如是，并附着之以质之深于医理者，一正其是非云。余按：用药分两，有君臣佐使之不同，即如此书中苁蓉茸附丸，菟丝子六两，而沉香仅一分，以视一斤四两，更为轻重悬殊，且《瑞竹堂经验方》亦载是方，香附亦用一斤，《本草纲目》收入香附条下，分两悉合，然则黄说是也。

　　《苏沈内翰良方》沈存中自序有云：世之为方者，称其治效常喜过实，《千金》、《肘后》之类，尤多溢言，使人不复敢信。夫《千金》、《肘后》，为古方书之佳者，而犹若如此，况其他乎？即如此书中苏合香丸、至宝丹等素称神效，而统观全书，热药居多，至若止吐软红丸之用信砒、巴豆，治惊辰砂丸之用腻粉、龙脑，尤为峻厉，岂可轻视？又小柴胡汤为伤寒少阳证主方，而此书以为赤白痢尤效，且谓痢多因伏暑，此药极解暑毒，凡伤暑之人，审是暑，不问是何状，连服数次即解，是欲执此方以治一切暑 证也，不又为圣散子之贻？祸于世乎？是知方书非无可取之处，而不能尽善，在人精心审择，以定弃取耳。

　　宋·董汲《旅舍备要方》，《四库全书题要》云：汲因客途猝病，医药难得，集经效之方百有余道，内如蚰蜒入耳及中药毒，最为险急，而所用之药至为简易，其杂伤五方，古书中不少概见，今亦罕传，尤见奇特，盖古所谓专门禁方，用之则神验，至求其理，则和扁有所不能解，即此类也。今录其方以备用。

　　治蚰蜒入耳，胆矾末一匙，以醋少许滴灌之，须臾虫化为水。解中药毒，并虫毒闷乱吐血烦躁，甘草一两生用，白矾五钱，生延胡索一两，上为细末，每服半钱，水一盏，煎至六分，去滓，放冷细细呷之。杂伤，治火伤被火烧处，急向火灸之，虽大痛强忍之，少间不痛不脓。治犬马啮及马骨刺伤人及马血入旧疮中方，取灰汁热渍疮，常令汁器有火，数易其汁，勿令烂入肉，三数日渍之，有肿者，炙石令热熨之，日二次即止。

　　治蛇咬久不效，及毒瓦斯内攻疮痛方，雄黄、白矾等分研就，刀头上爆令熔下，便贴咬伤处自瘥。治道涂大醉仆地，或取凉地卧。为蛇入人窍方，见时急以手捻定，用刀刻破尾，以椒或辛物置破尾上，以绵系之，少刻自出，此蛇有逆骨，慎不可以力拔之，须切记。壁镜咬人立死治之方，槟榔不拘多少，烧灰存性，先以醋淋洗，后以醋调贴之。又一方甚平易可用，并录之。治跋涉风雨，或道路误为细尘眯目，隐痛不能视物，随所眯目以手分开，自以唾搽之偶从友人处见张叔承三锡《医学六要》眉间评语甚佳，惜不知何人手笔，摘录数条于此。惟百补不愈，以滚痰丸一两行之即愈。葛可久补髓丹，黄蜡与鸡同用，此二味不宜并食，录有明禁，当删去。一人嗜酒，醉后服葛花即解，一医曰：此人不久矣，疏利太过也。果以风痹死。吞酸一症，东垣作寒证，河间、丹溪作热论，世人因有标本之说分属之，吾辈固当兼参，然治常得芩连症，用姜桂者甚少，岂东垣之法可废哉？缘俗医治病，初多用温散，久久寒化为热，未有不从热治者耳。一娠妇小便，遍数多而溺少，涩而不通，余用补中益气汤吞六味丸四钱愈《医贯》法也，次日令再服，病患以不惯丸药，且谓地黄泥隔遂止，越四日病复作，必欲易一方，因以清心莲子饮与之，一服效，后视《伤寒准绳》知古有成法也。妊妇转胞，由胎压膀胱，大抵虚陷所致，薛氏以补中益气汤举之，较丹溪四物、四君、二陈煎服探吐为稳。杭医陈月坡治鄞谢宣子室人，一剂而通，盖清气之陷，总因浊气不降耳。升之则降矣，降之则升矣。催生如柞木饮、兔脑丸、通明乳香等法，俱不足存，只一味独参汤妙甚，余第四女难产一昼夜，服参半斤而生。高鼓峰每用参、 各一两，当归五钱，川芎三钱，冬月加桂以温之。

　　《四库全书》医家类存目《药镜》四卷，浙江巡抚采进本。《题要》云：明·蒋仪撰。

　　仪，（字仪用），嘉兴人，正德甲戌进士，其历官未详。是编前后无序跋，惟凡例谓《医镜》之镌，骈车海内，今梓药性，仍以镜名云云。此书余于咸丰七年，从武林书坊得刊本四卷，乃与王宇泰《医镜》四卷（有仪用崇祯辛已序文。）合刻者，前有仪用之弟云章彦文氏顺治丁亥序，及仪用康熙二年自序，各卷首刊嘉善（蒋仪纂定，常醴参订。）彦文之序，谓仪用负宏济苍生之愿，出入场屋，见刖执事，郁郁不得志，以为无爵位而有功名，可以遂我宏济之愿者，莫若业医，若遍访名宿，遂得宗旨于王宇泰先生，发其枕秘，有《医镜》一书，镌传海内，学人奉为指南矣。然而用克镜医，必先镜药，岁在乙酉魏塘春夏为弘光元年，魏塘秋冬为顺治之二年，民之死于兵死于疫者，盖踵相望，仪用侧处北村，恻然心伤，益无意章句，乃集古今药性全书，并诸名家，及金坛用药秘旨，手自删订编辑，缀方给药，全活乡党贫人，又与常子馨逸互相考论，砥琢词章，协以声韵，成书四卷，名曰《药镜》。又云：仪用近葺蓬编茨，驱儿辈及僮仆，督耕陇上，暇时买药归来，悬壶街市，袖古今医说，研穷探味，云以自老。据此则仪用应试而未尝登第，入本朝业医以终。《题要》所云，乃据采进本之辞耳。

　　及考《嘉兴府志·撰述门》，只有卜祖学《药镜》，无仪用名，当亦有误，特识于此，为吾郡征文献者告焉。

　　张介石谓《医贯》以六味治伤寒，其言如 。叶天士谓景岳以大温中饮治温邪时疫，言滋阴可以发汗，真医中之贼。盖赵氏喜用六味、张氏喜用参桂，立言一偏，遂滋流弊。今二书盛行于世，读者必详察其失，而节取其长，斯可矣。

　　《史载之方》二卷，即《直斋书录解题》所云：蜀人史堪《指南方》也。此书世少传本，余从新城罗镜泉学博以智，借得抄本录之，《洪景严集验方》曾记载之，治妇人气块刺痛二方，兼及其治验，盖亦能医之士也。然其书中之方，大半皆麻黄、独活、附子、官桂等药，其治疫毒痢之通神散，用麻黄、官桂、甘草、川芎、白术、细辛、独活、桔梗、防风、芍药、白芷、牡丹皮、牵牛，第二方用诃子，第三方用硫黄，杨子建袭之，改为万全获命三方，并袭其说。如寒邪犯心，水火相战，所以先发寒热，水火相犯，血变于中，所以下赤痢云云。

　　孔以立《痢疾论》深诋之，斥为不经之说，又谓不辨人体之强弱，脉息之虚实，擅用麻黄、术、桂、牵牛、诃子、硫黄，实乃杀人之事。其论良然。

　　宋·灵泉山初虞世《古今录验养生必用方》，人间绝少，咸丰初年，杭州吴山陶氏宝书堂书坊，偶得宋刊本于四明，湖州丁宝书以钱六千购之去，余友罗镜泉亦喜搜奇书，闻之大惊，急从丁君强借抄副本，余因得录一册。按《郡斋读书后志》谓是十六卷，《直斋书录解题》及《宋史·艺文志》谓是三卷，《通志·艺文略》亦云三卷，又有《续必用方》一卷。此册分上中下三卷，前有绍圣五年宗室捐之重刊序文，书中记传方之人甚多，皆详其出处行谊，知亦有心人也。卷首论“为医”一条云：用药之法，先审有害无害，苟能无害，是为有利，盖汤丸一入不出，人死岂可复生？历劫长夜，永为冤对，无有免离。仁者鉴此，岂不勉旃？语简旨深，可为医门药石。

　　张戴人治病，专用汗吐下，然则其时病者竟无虚症当补者乎？医术虽高，不谓之偏不得也，其医业中往往不详脉象，此出自麻知几辈之手，不免多附会失实，至如治劳嗽、治虚劳、治冻疮，皆以舟车丸、浚川散大下之，治临产病喘，以凉膈散二两，四物汤二两，朴硝一两，煎令冷服，且谓孕妇有病用朴硝，八月者当忌之，九月十月内无碍，其说皆未可信。

　　雷公、扁鹊，皆上古时人，战国时秦越人慕扁鹊学，因称扁鹊，迨后宋《雷 炮炙论》亦称则材直以之自称，从来着书家，未有如此夸大者。

　　秀水殷方叔仲春《医藏目录》一卷，就其生平所见医书，自上古以及近世咸载焉，分为二十函，函各数十种，首曰“无上函”，自《内经》、《神农本草》、《难经》诸书，外兼及《易经》、《洪范》、《繁露》，盖本孙思邈大医须兼识阴阳卜相之意。同时平湖陈懿典为作序有云：方叔研讨方药，治病称神，户履常满，然萧然环 中，不走五都，不游大人，而《医藏》一编，网罗悉人间未睹之书，议论阐古人未发之旨。考《嘉兴府志》方叔有传，在“隐逸门”，是殆精于医而不以医名者，方叔又能诗，有《安老堂集》，惜未得见。

　　董氏琏《卫济宝书》，吴晓钲得袁永之影宋定本二十二篇，完善无缺，视文劳同之本多三之一，后有“续添方”，乃元人所辑，不知名氏，方多佳者，摘录于此。治毒蛇咬，先以麻绳扎伤处两头，次用香白芷细末掺于疮口，以多为妙，仍以新汲水调下半两许，毒瓦斯自消。（一方用热酒调下，诸方皆用麦冬水，盖欲先护心气也。）系瘤法兼去鼠奶痔，（出《集验方》，真奇捷也。）芫花根洗净带湿，不得犯铁器，于木石器中捣取汁，用线一条，浸半日或一宿，以线系瘤，经宿即落，如未落再换线，不过两次自落，后用龙骨并诃子末敷疮口即合，根据上法系鼠奶痔，屡用得效。《苏沈良方》亦有用蜘蛛者，然费力，不如此径捷。如无根，只用花泡浓水浸线亦得。赵氏尝用以系腰间一瘤，不半日即落，亦不痛。二圣散治咽喉风热缠喉一切肿毒，鸭嘴胆矾二钱半，白僵蚕半两去丝嘴，共为细末，每用少许，以竹管吹入喉中立效。来苏膏治惊邪风痫，心恙狂乱，积热痰涎上冲，破伤风搐牙关不开，无问远年近日，并皆治之，用干圆肥好无蛀皂角去皮弦子捶碎，用清净酸浆水一碗，春秋浸五日，夏浸二日，冬浸七日，搓揉去滓澄净，用瓷器内以文武火熬成膏药相似，摊以新夹纸上阴干，遇病患用时，取手掌大一片，用温浆水化于瓷器内，将病患扶坐，用竹苇筒装药水，扶起病患头，吹入左右鼻孔内，扶定良久，涎出为验，此药治愈病患不计其数，大德六年，有行御史台彻里大夫舍人一十四岁，因风热痰涎潮搐，牙关紧闭，不省人事，二台医治疗无门，有台掾李受卿收此妙药，根据法吹入左右鼻孔内，须臾痰涎出及一碗余，立苏。

　　卷二

　　今书

　　魏玉璜先生之 《续名医类案》，余既借录阁本全部，后又假得魏氏家藏抄本，校勘一过，并视阁本多所更正。前有杭太史世骏、余太史集序文并目录。后有魏 跋。海宁王孟英士雄《潜斋医话》谓卷首无序无目，殆只据阁本言耳。今录跋语于此，云：《续名医类案》六十卷，乃先君校刊汪氏《名医类案》而成，较篁南所辑为尤备，是书之优劣，《提要》序文论之详矣，余小子不敢赞一辞。书中兼援江氏例，临证案附见焉。乾隆甲午岁，恭逢朝廷开四得以藉传不朽。原本仍发还本家，敬谨收藏，馆上指驳数条，谨更正焉。经进后，鲍氏知不足斋拟刊，未果。原本为先人手泽贻留，未敢出以示人。兹慎选楮毫，精抄全部，评校装璜，以冀当代大人君子布金刊板，广播艺林，诚于身心有裨， 又何敢为独得之秘耶？时嘉庆丁丑冬日，临江草堂后人 盥手拜跋。

　　张景岳偏主温补，尊而信之者不少，近日攻击之者亦复有人，如叶天士、魏玉璜、章虚谷、亦以救弊，学人循览其书，必当与《发挥》参观，斯不为其所误。惟《发挥》为家藏之板，久不印行，余历年搜访，至丁巳岁，始于吴门购得一部，惜力绵未能重刊广传也。

　　如皋顾晓澜学博金寿，少擅才藻，壮岁贡入成均，屡困秋试，年四十，南归秉铎，遂绝意功方定，卒起沉 ，晚岁弃官，家于吴门，求治病者踵相接，门第子汇录方案，因选择百条付梓，（道光乙酉秋镌），名曰《吴门治验录》。其治病每用人所不恒用之药而奏捷效。妇女解郁调经，则以合欢皮煎汤代水。妇女反胃痰饮，则用东壁土墙、白螺蛳壳，入黑驴溺，连土阴干，研末入药。盖黑驴溺入肾，阴中至阴，善通水道，取其引火下行，最为神速，但气味过臊，胃虚者格格不入。白螺蛳能于水土中潜行成道，且可化阳明郁痰，通厥阴郁火，又得东壁土拌而阴干，既无气味，更得殊功。又治痰迷心窍，忽于数日所读之书，皆不记忆，用茯神五钱，远志肉钱半，制半夏钱半，陈皮一钱，九节菖蒲五分，陈胆星五分，珍珠母三钱，生甘草五分，以惜字炉灰一两煎汤代水，煎服获效：去胆星，加生益智仁一钱，醋 灵磁石三钱，十服全愈。盖养营开窍化痰，特以字纸灰作引，复加益智启聪明，磁石交心肾，医以意会，亦由善思而后得之也。

　　吴县薛瘦吟（福），能诗精医理，流寓秀水之王江泾，着有《瘦吟医赘》，附录诗十数首，其自清婉。吴江李显若王猷，《闻湖诗续抄》谓瘦吟治疾疏方，雄谈惊座，惟执于用古，持论虽透澈，而服其药者往往不效，以故门可罗雀，釜或生尘，年七十余，穷困以终。然观《医赘》所言，非尽不合时宜者，如云今之伤寒，皆温热病也。若太阳之麻桂、青龙等症无有也，初起只须葱豉合凉膈散散表邪，兼清里热，令其微汗而解。又云：看温病先验舌之燥润，以渴不渴为要诀。又云：暑疟多燥，其治在肺，重者，人参白虎，或竹叶石膏加浓朴，轻者，杏仁、滑石、蔻仁、丝瓜叶、芦根、米仁之属。湿疟多寒，其治在脾，宜苓桂术姜或消暑丸之属。又云：吾吴前辈吴正功，只教人看《医方集解》，徐炳南晚年，案头只两本《广笔记》，青浦吴元常以《临证指南》为枕中秘，角里牛孚亭于《己任编》亦然。可见心得处不在多也。然无心得者，不得以此借口，欲求心得，正非多读古书不可，盖不博亦断不能约也。

　　此皆可为医学津梁，而其治病乃如此，俗所谓行医须运气者，殆非诬欤。

　　《医赘》所列单方有绝胜者，录之以广其传。取鲜合欢皮两许，煎服，治鸡盲颇效。

　　吐蛔：瓦松炙存性等分，研细和入制过炉甘石内，敷烂弦风眼，极有神功。

　　凤尾草根，（背有金星，又名金星草），洗去泥，打烂，同鸡子清研和如膏，入麝香少许后敷脐上，一日一换，小便即长，退水肿甚速，不动脏腑，信良方也。

　　疥疮每日煎鲜首乌一两，川萆 五钱，服一二十剂，重者二三十剂，无不效。

　　小儿小水不通，胀急欲死，囫囵莲房一只，煎服即通，鲜者尤妙。

　　金蟾化管丸，水银三钱，雄黄一两，大蟾一只，银硝一两，明矾一两，先以水银、雄黄用火酒二斤，渐煮渐添，酒尽为度，其末用纸包好，取大蟾去肠留肝肺，以药纳入缝好，另银硝、明矾研末，入阳城罐，加水半茶盅，加火上熬干于底，放地中入蟾于内。升文火二枝，中火一枝，武火一枝，候开看刮下灵药，用蟾酥到，嫩管自化，老马兰头饱吃，可治内痈。

　　鼓证湿邪入络居多，消滞利水，徒伤气分，焉能奏绩？方用新绛钱半，蜣螂虫二钱，延胡索干佛手三片，川郁金一钱，远志八分，即此数味出入加减，自能奏捷。至消滞莫如红曲、鸡内金，达下莫如车前子，降气莫如苏子、川贝。又瘦吟自载医案云：尝治一徽商积虚痰喘，用金水六君加熟附、细辛、五味，煮米仁浆丸，外用水澄生半夏、生姜二粉为衣，终剂而十余年之病如失。后治数人，并效如神。

　　程氏钟龄《医学心悟》，篇幅虽隘，其方颇有佳者。余戚李氏妇患噎症绝粒，诸药不效，医告技穷，奄奄待毙。余检此书启膈散令煎汤服之，（北沙参三钱，丹参三钱，川贝二钱，茯苓钱半，砂仁壳五分，广郁金五分，柯蒂二个，杵头糠五分），四剂而能纳食，去郁金，加蒌皮一钱，服四剂，复加味调理全愈。

　　南海何西池梦瑶《医编》，余遍求之苏杭书坊不可得，丁巳冬日，从严兼三借录一部。

　　西池少负才名，学士惠公，称为南海名珠，生平笃嗜医学，成进士，为宰官不得志，乃归田行医，所着《医碥》七卷，刊于乾隆十六年。自序有云：或曰方今《景岳全书》盛行，桂附之烈，等于昆冈，子作焦头烂额客数矣。人咸谓子非医病，实医医，是书出，其时医之药石欤，碥当作砭。余笑而不敢言。凡例有云：河间言暑火，乃与仲景论风寒对讲，丹溪言阴虚，乃与东垣论阳虚对讲，皆以补前人所未备，非偏执也。后人动议刘、朱偏用寒凉，矫以温补，立论过当，遂开酷烈之门，今日桂附之毒，等于刀锯，梦瑶目睹其弊，不得不救正其失，初非偏执，书中时出创解，颇有裨于医学。

　　钱塘赵恕轩学敏《串雅内外编》，皆走方术。谓走方之药，上行者曰顶，多主吐；下行者曰串，多主泻；顶串而外，则曰截。截，绝也，如绝害然。此即古汗、吐、下三治也。又谓走方有三字诀，一曰贱，药物不取贵也；二曰验，下咽即能去病也；三曰便，山林僻邑仓卒即有。能守三字之诀，便是能品。其自序谓幼嗜岐黄家言，性尤好奇，闻走医中有顶串诸术，操技神而奏效捷，以此获食，其徒侣多动色相戒，秘不轻授，又多一知半解，罕有贯通者，以故欲宏览而无由。宗子柏云：挟是术且老矣。戊寅航海归，质其道，皆有奥理，顾其方，旁涉元禁，琐及游戏，未免夸新斗异，为国医所不道，因取其所授，重加芟订，存其可济于世，合余平昔所录奇方，汇成一编，名曰《串雅》。不欲泯其实也，并矫奇而归于雅，使后之习是术者，不致为庸俗所诋淇云云。然观其所载，多兴阳之方，大半热药，如天雄、附子、草乌、肉桂、硫黄、阿芙蓉、淫羊藿、鹿茸、蚕蛾等味，用之必致为害，且导人以纵欲，亦非大雅所当言也。此书无刊本，好事者若以付梓，当更为芟订，庶几尽善。

　　《傅氏女科》书，道光丁亥张丹崖凤翔序刊，近复刊入潘氏海山《仙馆丛书》，王孟英谓文之处，尤可怪者，解妒有饮，谓可以变其性情，荡鬼有汤，且假托乎岐天师，更列红花霹雳散。成此书者，当是陈远公之流，而其学更不如远公，乃女科书之最下者。

　　《疡医大全》，搜罗浩富，而不及虏疮。（见“今人门”陈载庵医案。虏疮出《肘后方》，采入《本草纲目》。）《松峰说疫》，纪载详备，而不及肉行。（见“古人门”钱国宾治案。

　　）可见着书之难，而习医者，当博览群书，不得拘守一家之言，谓已尽能事也。

　　无锡沈芊绿金鳌，《要药分剂》十卷，准徐之才十剂分类，凡四百余品，皆异常日用必需之药，故曰“要药”。其宣剂五灵脂注云：寒号虫，四足有肉翅，能飞，但不甚远，此虽名虫，既能飞则属羽族矣，从前本草书多列虫部，恐非是，今故次于禽鸟之例。余按：五灵脂自虫部入禽部，始于《本草纲目》，岂沈未之见耶？会稽章虚谷（楠）《医门捧喝》，谓春温症以黄芩汤为主方，必加柴胡、葛根为使，以邪伏，上炎则头痛喉痛，故加柴胡达少阳之气，再加葛根入阳明而止渴解肌，则汗泄而热去。或见其热盛，过投寒凉，遏其欲出之势，热反甚而难退矣。窃思春温由于冬不藏精，热邪既炽，真阴必伤，何得更以柴葛升提其阳，重耗津液，即欲宣达，加薄荷、牛蒡子、香豉等足矣，间有需柴、葛者，亦属偶然，不可云此症必加柴、葛也。《景岳全书发挥》，世皆知为叶天士之书，按武进曹畸庵禾《医学读书志》，谓此书为梁溪姚球所撰，坊贾因书不售，剜补桂名，遂致吴中纸贵，又谓陶氏《全生集》，山阴刘大化所撰，《本草经解要》、《医效秘传》、《本事方释义》，皆伪托叶氏。余观数书中，《景岳全书发挥》为最胜，惟尽情斥詈之处，有伤雅道，知其非天士手笔也。

　　昌邑黄坤载御元，少耽典籍，三十岁左目红涩，为医误治，过服凉药失明，遂发愤习医，穷究义蕴，着书甚富，然渺视千古，毁谤前人，其作《素灵微蕴》，谓仲景而后，惟思邈真人不失古圣之源，其余著作如林，无一线微通者。惊悸之症，在伤寒皆得之汗多阳亡，为少阳相火郁发，或以汗下伤阴，甲木枯槁，内贼戊土，乃有小建中、炙甘草证，重用芍药、生地以清相火，至于内伤虚劳，惊悸不寐，俱缘水寒土湿，神魂不藏，无相火上旺而宜清润者，即偶有之，而脾肾终是湿寒，严用和冒昧而造归脾之方以补心血，薛立斋又有丹皮、栀子加味之法，张景岳、赵养葵、高鼓峰、吕用晦更增地黄、芍药之辈，复有无名下士，作天王补心丹，肆用一派阴凉，群儿醉梦不醒，成此千秋杀运，可恨极矣。夜热之症，因阴旺湿土，肺胃不降，君相失根，二火升泄，钱仲阳乃作六味汤丸以滋阴亏，薛氏推展其义，以治男女劳伤、各种杂病，张氏、赵氏、高氏、吕氏、祖述而发扬之，遂成海内恶风，致令生灵夭札，死于地黄者最多，其何忍乎？下至二地、二冬、龟板、黄柏诸法，不可缕悉。究其源流，泄火之论，发于河间，补阴之说，倡于丹溪，二悍作俑，群凶助虐，莫此为甚。足之三阳，自头走足，凡胸胁壅满，上热燔蒸，皆足阳明少阳之不降也，李东垣乃作补中益气之方，以升麻、柴胡升胆胃之阳，谬矣，而当归、黄 ，亦复支离无当。风寒之症，仲景之法备矣，陶节庵作九味羌活之法，杂乱无律，而俗子遵行，天下同符云云。黄著作繁富，时抉精奥，惟所定诸方，偏于扶阳，遗精症谓土湿阳衰，生气不达，乃用桂枝、附子，堕胎症谓命门阳败，肾水澌寒，侮土灭火，不生肝木，木气郁陷而贼脾土，乃用干姜、桂枝充其类，将生人绝无阴虚火旺之症，是徒知责人，而不知责己矣。

　　余杭稽留山石云院微尘上人，以其家传经验奇方济世活人，年老惧失传，悉付之梓，名曰《石云选秘》，凡二卷，书中有接骨神方，用闹阳花子烧酒浸一夜煮酒，每服二分，亦可蒸透晒干为末，入虎骨五分，早上服，午间骨响，接上神效。余以庠说天台叶氏售跌打损伤药致富，甚秘其方，后为佣工人窃得以传，乃用闹阳花子置灶边，得烟气熏蒸，二三年后，研为末，收藏勿泄气，每服二三分酒下，治损伤立效，但力猛不可多服，石云方正与此同。

　　归安江氏涵暾《笔花医镜》，谓《程钟龄女科》一卷，悉从诸大家论说中斟酌尽善而出之，字字毫发无憾，并无近时《临证指南》等织巧习气，故根据治每收实功。不知《临证指南》虽成于叶氏之门人，采录冗繁，诚为可议，然其审证立方，实多可法可传。即如女科之症，必主奇经，洵能独出手眼，遵而用之，鲜不获效。程氏书岂能见及此耶？是故读程氏书可与立，不若读叶氏书可与权也。

　　秀水钱彦 处士经纶，居王江泾，康熙间人也，医术精核。有人仲冬病寒，诸医杂治不效，独处士言伏暑，投青蒿一味而愈。治病受值，必视其贫富，贫者常谢不受，富人以浓币远来，则又却之，且谢曰：若币重，不难致他医，何必我？我邻里孤穷疾病者若而人，待我延医，安能舍之他适哉？或道逢他方，人问钱先生安在。辄应曰：死久矣。用是名不出乡里，而贫亦如故。殁后，乡人相传为土地神，历百余年未尝着灵怪，而祷祠下者不绝，盖隐君子之有德于乡闾者也。着有《脉法须知》三卷，咸丰五年，其同里计二田上舍光昕，为锓板以传，贻余读之，盖荟萃诸家之说，而出之以精确，非积学有得者不能也。其《问法要略》一篇，语约而意详，胜于张景岳之十问，备识于此。入国问俗，入家问讳，上堂问礼，临病问便，慎之至也。问男女老幼贵贱，得病何日，受病何从，饮食便利，情怀劳逸，今昔何如，曾服何药，日夜起居，寤寐有无，痰嗽呕嗳，胀闷汗渴烦悸，头目耳鼻口咽喉胸胁腰背腹痛，手掌冷热，喜恶寒热，膝酸足肿，曾患何疾，疮伤中毒，痞血病久，或汗下过伤，所嗜何味何物，或纵酒，或长斋，或房室，或泄滑，问妇女月水，有孕果动否。寡妇室女，气血凝滞，两尺多滑，非胎也。心腹痛当问新久，懒言惟点头，中气虚也，昏愦不知人，或暴厥，或久病，妇人僵厥，多中气，宜辨之。小便黄赤为湿热，清之渗之，小便色白，无热也，不可治热，利则气顺，涩则痰滞，重坠牵掣为虚，烦闷拘急为实，喜热恶利为虚，喜利恶热为实。

　　嘉善名医俞东扶先生震，《古今医案按》十卷，乾隆四十三年自序刊行，其书选择简严，论说精透，可为医林圭臬，惜坊间流传甚少，道光时，重修《嘉兴府志·方技门》，不为先生立传，撰述志亦不载此书，缺点也。其书甚推尊叶氏，所录治案，多《临证指南》所未载，卷三痢门有曰：嘉善一妪，常便血，时发时止，至五旬外，夏月便鲜血，里急后重，时或不禁，脉软不数，用五苓、建中转甚。因向宜凉血药，仍以四物加槐、榆、楂、曲，亦无效。

　　叶天士先生以生苍术、生浓朴、炒陈皮、炙甘草、鸡内金、砂仁壳、丁香柄丸服全愈。又有一童子久痢，叶亦用此方全愈。人不解其故，震读徐春圃《医统》，因见此方，名醉乡玉屑，治小儿食瓜果致痢，久不愈，乃服先生之典博也云云。余尝以此方加车前子、泽泻治食伤水泻，亦多获效。

　　吴恕《伤寒指掌》十卷，见殷方叔《医藏目录》。皇甫中《伤寒指掌》十四卷，见《四库全书》医家类存目。二书皆少传本，嘉庆初，苕南吴坤安（贞），又着《伤寒指掌》四卷，以南方近日之伤寒，大半属于温热，治法与伤寒不侔，伤寒入足经，而温邪兼入手经，伤寒宜表，而温邪忌汗，伤寒药宜辛温，而温邪药宜辛凉，苟不辨明，必有误治，故其书既述六经本病，而特参以温热立论，兼及类伤寒之症，先古法，后新法，条分缕晰，既精且详，余从乌程邵蔼人茂才楠借录一部，为蔼人之尊人仙根先生所评择，阐发曲畅，令阅者心开目明。仙根先生治病二十余年，屡拯危笃，盖得力于此书为多。

　　本朝医学极盛，医书亦大备，伤寒之书，喻嘉言（《尚论篇》）、柯韵伯（《来苏集》）、王晋三（《古方选注》）俱独出手眼，直抉心源，伤寒六经兼诸症，柯氏发其端，温热等病究三焦，叶氏宣其旨，苕南吴坤安荟萃群言，勒为成书（《伤寒指掌》），而伤寒之学无余蕴矣。杂病之书，首称叶天士（《临证指南》），而张石顽（《医通》）、秦皇士（《证因脉治》）次之，他若吴鞠通之温，（《温热条辨》），戴麟郊（《广温疫论》）、刘松峰（《松峰说疫》）、余师愚（《疫症一得》）之疫，吴师朗（《不居集》）之虚劳，萧慎斋（《女科经纶》）、沈尧峰（《女科辑要》）之女科，程凤雏之幼科（《慈幼筏》），叶大椿之痘科（《痘学真传》），顾澄江之外科（《疡医大全》），皆突过前贤。本草之书，刘若金（《本草述》）、卢子繇（《本草乘雅半偈》）、倪纯宇（《本草汇言》）、张隐庵（《本草崇原》）、张潞玉（《本经逢原》）、邹润庵（《本经疏证》）、赵恕轩（《本草纲目拾遗》），罔不领异标新，足资玩索。医案之书，魏玉璜之博大（《续名医类案》），俞东扶之精深（《古今医案按》），顾晓园之灵巧，（《吴门治验录》），并堪垂范来世。辨正之书，徐灵胎之（《医贯砭》），孔以立之（《医门普度》），刘松峰之（《温疫论类编》），姚颐真之（《景岳全书发挥》，坊贾假托叶天士，其实乃姚所撰也。）均可觉迷振愦。单方之书，毛达可之（《济世养生集》、《便易经验集》），亦为医门珍笈。其余着述如林，尚难悉数，有志于学人，诵习古书，而又潜研诸家，弃驳取纯，融会而贯通之，何患道之不明不行乎？高丽康命吉《济众新编》，采集众书而成，无甚创解，惟添加“管见”一条，论服人参、附子之害，语特精当，足以警世，录之。无论大人小儿，人参、附子，用之于热在阳分，则其害立死，医者即觉，若用之于热在阴分，则外似无害，或至数两而死，或致数斤而死，死亦不悔，医者病者终不觉悟，盖病在阴分，用热药熬尽其津液，然后命尽故也，如此死者，频频见之。

　　西国医士合信氏《西医略论》，略内症而详外症，其割肉锯骨等法，皆中国医人所不敢用者，内治之法，亦与中国异，如治疟用信石酒，霍乱用雅片膏、樟脑滚酒和服，使中国医人用之悖矣，其诊脉至数验以时表，取其旋运有准，谓华人用鼻息呼吸，恐有迟速长短，不如时表之准也。

　　吴门顾松园靖远，少日有声黉序，后因父患热病，为庸医投参附所杀，于是发愤习医，寒暑靡间者，阅三十年，求治者踵相接，曾供直御医院，以亲老归，着《医镜》十六卷，徐侍郎秉义为之序，称其简而明，约而该，切于时用而必效，非虚语也。尝治汪缵功患时感症，见症属阳明，因立白虎方，每剂用石膏三两，二服热症顿减，郡中著名老医谓遍身冷汗，肢冷发呃，非参附勿克回阳，诸医和之，群哗白虎再投必毙，顾引仲景“热深厥亦深”之文，及嘉言“阳症忽变阴厥，万中无一”之说，淳淳力辩，诸医固执不从，投参附回阳敛汗之剂，汗益多而体益冷，反诋白虎之害，微阳脱在旦暮，势甚危，举家惊惶，复来求诊，顾仍用白虎，用石膏三两，大剂二服，汗止身温，后仍用前汤加减，数服全愈，遂着《辨治论》，以为温热病中宜用白虎汤，（此说与余师愚《疫症一得》相合，学人当参观之），并不伤人，以解世俗之感。顾有秘方，载在《医镜》，一为治膈再造丹，川黄连二两，（去毛细切，用水九碗，煎至六碗，又加六碗，煎至三碗，下赤金一锭，重二两，纹银一锭，重二两，浸汤内），大田螺五十枚，（仰放盘中，以黄连汁挑点螺眼，顷刻化为水，用绢滤收），莱菔子煎汁、韭菜汁、侧柏叶汁、梨汁、竹沥、童便（各小半碗），人乳、羊乳、牛乳（各一大碗），将黄连水同金银田螺汁煎至碗半，次下莱菔汁煎至碗半，次下韭汁，次下侧柏叶汁，次下梨汁，次下竹沥，次下童便，俱以煎至半碗为候，将金银取起，下人乳煎，次下羊乳，次下牛乳，俱以煎至一碗为候，成膏，入瓷罐内封口，埋土内一夜，每用一茶匙，白滚汤下，极重者三服全愈。如汤水不能进者，将膏挑置舌上，随津咽服，自能饮食，然愈后须食縻粥一月，方可用饭，此方清火、消痰、去瘀、滋阴、养血、润燥，得之何氏（按：京江何培元《济生方》中有此方）家传，谓能挽回垂绝之症，故以“再造”名之。一为治痧硫矾丸，明矾、硫黄各四两，先将二味为末，用豆腐浆在砂罐内煮一昼夜，取出，去豆腐，渣仍入罐，微火熬至干燥，贮入瓷瓶，埋地深三尺，三日后取出，矾硫化紫金色，最下一层，有渣泥不用，再将茯苓、山药各三两，同蒸晒露一宿，酒炒当归、白蒺藜各四两，乌药、半夏炒各三两，杏仁焙一两半，陈皮去白、炒小茴香各一两，以上各药共研细末，枣泥为丸，清晨盐汤下一钱，临卧白汤下一钱，此方为断除痧根之神剂。有人病痧十年，或十日，或一季半年时一举发，痛不可忍，叫喊惊人，甚即晕去，或用探吐，或用醋炭熏搐，略得解醒，不能断除，后用此丸数服，而病霍然如失。此症深入骨髓，百无一救，幸得此方，竟可起死回生，且余屡经试验，其效若神，真千金不易之圣药，故亟为表示，以公诸世。顾又有治虚劳方，用生地、熟地、天冬、麦冬、龟板、桂圆、玉竹、茯苓、人乳、山药，《吴医汇讲》乃属之汪缵功，方中增入牛膝一味，岂顾着《医镜》一书，为汪氏所窃取耶？附志于此，俟后之君子详考焉。（《医镜》一书，世无刊本，其中自制方佳者甚多，己未岁从直隶李参军晋恒假录全部，庚申杭州遇乱失去，深可惋惜。）

　　咸丰戊午冬月，吴晓钲应京兆试归，寄我《齐氏医案》六卷，乃四川叙州齐有堂秉惠所着，自序作于嘉庆十一年，内有效方数则，录之。救劳杀虫丹，鳖甲一斤酒醋浸透，茯苓五两，熟地、山药、沙参、地骨皮各一斤，山萸肉八两，白芥子、白薇各五两，人参二两，鳗鲤鱼重一斤余或二斤更好，先将鳗捣烂，和前药为细末，粳米饭碾成丸，梧子大，每夜五更时洗脸，北面向天念北斗咒，（北斗咒云：瘵神瘵神，害我生人，吾奉帝敕，服药保生，急急如律令。）七遍，即以开水送丸五钱，服毕，南面吸生气入腹中，烧降香置床下，午时又根据前法吞服。曾以此法治曹三思，服至半料，虫尽化水，由小便下，状若稀糊，半载而康，连生五子。（按：《仁斋直指劳瘵方》有北斗咒，其辞相同，其药则异，又有用天灵盖并咒，不若齐氏方之纯正。）神应散，治时气缠喉，水药不下，牙关紧闭，不省人事等症，余以此方活人甚多，修合之，佩以济人，德莫大焉。用明雄黄（水飞）、枯矾（ 研）、藜芦（生用）、牙皂（炙黄）等分为末，瓷瓶收贮，每用豆大一粒，吹入鼻内，取嚏吐痰神效。神仙通隘散，治咽喉肿痛，生疮声哑，危急之甚，并治虚劳声嘶咽痛，用硼砂、儿茶、青黛、寒水石各二钱，蒲黄、牙硝、枯矾、川连、黄柏各六分，冰片、潮脑各二分，共研极细末，瓷瓶收贮，每用吹鼻立效。齐尝出游，舆夫发痧，昏晕欲绝，仓卒无药，一老翁告曰：可即透取烟管中油如豆大，放舌下，捧水饮之。如法治之，少顷，舆夫起曰：真灵丹也！我病去如失矣。乃抬齐回家。老翁又言此法不特治痧，尤能治毒蛇咬伤，以烟管烧热，滴油擦患处立效，后以试用果验。

　　大兴刘继庄献廷，负经世才，于学无不淹贯，所着《广阳杂记》，间有及医事者，述之以资多识。有妇人患小腹中痛，气冲上不得卧，百药不效，已骨立矣，有吴人诊之曰：此乃经时不谨所致。用白芍二两，香菌一两，猪外肾一对，煎汤，滑石、白矾各五分，共为末，以豆腐衣包之，煎汤送下，下黑血甚多，一剂而愈，亦奇方也。

　　龚首骧夫人病头风已数年矣，每发时痛欲死，骨节间格格有声，已坏一目而痛不止，延余诊之，定一方用酥炙龟板二钱，麻黄、 本各一钱，甘草五分，后更为定一方，用何首乌、苡仁、牛膝，令服二剂而愈。

　　明末高邮袁体庵，神医也。有举子举于乡，喜极发狂，笑不止，求体庵诊之，惊曰：疾不可为矣，不以旬数矣，宜急归，迟恐不及矣。道过镇江，必更求何氏诊之，遂以一书寄何，其人至镇江而疾已愈，以书致何，何以书示之曰：某公喜极而狂，喜则心窍开张，不可复合，非药石之所能治，故以危言惧之以死，令其忧愁抑郁，则心窍闭，至镇江当已愈矣。其人乃北向再拜而去。

　　太平崔默庵医多神验，有一少年新娶，未几出痘，遍身皆肿，头面如斗，诸医束手，延默庵诊之，默庵诊症，苟不得其情，必相对数日沉思，反复诊视，必得其因而后已，诊此少年时，六脉平和，惟稍虚耳，骤不得其故，时因肩舆道远腹饿，即在病者榻前进食，见病者以手擘目观其饮啖，盖目眶尽肿不可开合也，问思食否，曰：甚思之，奈为医者戒余勿食何？崔曰：此症何碍于食？遂命之食，饮啖甚健，愈不解，久之，视其室中床榻桌椅漆器熏人，忽大悟曰：余得之矣！亟命别迁一室，以螃蟹数斤生捣，遍敷其身，不一二日肿消痘现，则极顺之症也，盖其人为漆所咬，他医皆不识云。

　　新安程云来（林），博究群书，所着《医暇卮言》，乃深于格致之学人，余尤爱其论夜卧一则，有裨于养生，录之。夜卧能使气降，昼卧能使气升。人至暮劳极，眼白昏而带赤，静卧一宵，诘朝对镜，清澈如故，此气降之验也。昼倦当静坐片时，或散步玩物，睡愁自解，若因而沉寝，则初觉之时，目白必赤，此因卧而气反升之验也。盖昼当与阳俱开，乃逆其候而闭之，譬如夜当与阴俱闭，乃故狂呼豪饮，皆伤寿源。古人云：夙兴夜寐，出作入息，天之命，人之纪也。愚一生劝人夙兴，不劝人夜坐。

　　吴门朱东樵（ ），有《本草诗笺》，钱塘陆典三文谟，亦有《本草诗》，而陆为胜，征引亦较广博，药各系以七律，凡五百三十四首，录其第一首“人参诗”云：五叶三桠别样新，黄参上党味尤纯，瑶光星散天边宝，人体精成地底珍，开胃助脾能补气，宁心润肺自安神，元阳可唤春回转，虚实须教识别真。按：人参功用固大，误服之害亦非细，末句命意深矣。

　　袁随园所为《徐灵胎先生传》，载治迮耕石疾，阅之不甚了了，近观《洄溪医案》，乃如释然。医案云：芦墟迮耕石暑热坏症，脉微欲绝，遗尿谵语，寻衣摸床，此阳越症，将大汗出而脱，即以参附加童便饮之，少苏而未识人也。余以事往郡，戒其家曰：如醒而能言，则来载我。越三日来请，亟往，果生矣，医者谓前药已效，仍用前方，煎成未饮，余至曰：阳已回，火复炽，阴欲竭矣，附子入咽即危。命以西瓜啖之，病者大喜，连日啖数枚，更饮以清暑养胃而愈。后来谢，述昏迷所见一黑人立其前，欲啖之，即寒令入骨，一小儿以扇驱之曰：汝不怕霹雳耶？黑神曰：熬尔三霹雳，奈我何！小儿曰：再加十个西瓜何如？黑神惶恐而退。余曰：附子古名霹雳散，果服三剂，非西瓜则伏暑不消。其言皆有证据，亦奇事也。

　　卷三

　　形体

　　鼻之下口之上为水沟穴，名为人中，其说有二：一谓自此而上，目耳鼻皆双窍，自此以下口及二便皆单窍，上三画阴，下三画阳，合成泰卦也。一则谓天气通于鼻，地气通于口，天食人以五气，鼻受之，地食人以五味，口受之，穴居其中，故名之曰人中。见程云来《医暇卮言》膀胱或谓有上口无下口，或谓有下口无上口，张景岳、李士材亦主此说，人皆信之，而不知其非也。若无上下口，何以有交肠之病乎？吴县沈实夫果之，独谓上下皆有口，而上口常闭，水之入于膀胱，仍是三焦化入，而非从上口以入。若腑气大虚，则力乏而窍不能闭，或邪热伤腑，则主开泄，而窍亦不能闭，甚至有交肠之病，粪从小肠下口入膀胱上口，并随小便而出。譬如人身之外窍，脐孔与两耳两乳，亦常闭而不开，有故则或出脓血，或通乳汁，膀胱之上口亦可以类推矣。此论最为近似。余按：唐与正治吴巡按病不得溲，卧则微通，立则不能涓滴，询知常服黑锡丹，因悟结砂时铅不死，硫黄飞去，铅沙入膀胱，卧则偏重犹可溲，立则正塞水道，以故不能通，令取金液丹三百粒，分为十服，煎瞿麦汤下之，膀胱得硫黄，积铅成灰，从水道下，犹累累如细砂，病遂愈。观此益可证膀胱之有上下口也。

　　卷三

　　中风

　　中风最宜辨闭脱二证。闭证口噤目张，两手握固，痰气壅塞，语言謇涩，宜用开窍通络、清火豁痰之剂，如稀涎散、至宝丹之类。脱证口张目合，手撒遗尿，身僵神昏，宜用大补之剂，如参附汤、地黄饮子之类。然闭证亦有目合遗尿、身僵神昏者，惟当察其口噤、手拳、面赤、气粗、脉大以为别。脱证亦有痰鸣不语者，惟当辨其脉虚大以为别。至于闭证气塞，亦有六脉俱绝者，不得以无脉而遂谓是脱证也。

　　卷三

　　伤寒

　　徐灵胎《伤寒类方》白头翁汤注云：凡下重者，皆属于热。按：《金匮要略》云：小肠有寒者，其人下重便血。是则下重不专属于热矣，特热证较多，当察脉证治之，不可执一。阳明主阖，故其病为胃家实。太阴主开，故其病为自利。胃家实者，是胃液燥竭也，故必渴，药用栀、豉、白虎、人参、竹叶、石膏、承气等，以存津为主。自利者，是脾脏寒湿也，故不渴，药用理中、四逆等温中为主。

　　《伤寒论》桃花汤证，或以为寒，或以为热，或以为寒热不调，或以为先热后寒，持论不一，独沈棣怀《医学三书论》至为详确，备录之。阳病下利，便脓血，协热也。阴病下利，便脓血，下焦不约而里热也。与桃花汤固下散寒，成氏此注深合仲景之旨。盖少阴传经阴病，病于少阴之经，实结于胃，少阴直中之寒证，病在本脏，下焦虚寒失闭藏之职，故用温补以散里寒而固肠胃。《准绳》反以成氏释里寒为非，岂不思热而用固肠收涩之剂，则热何由去耶？吴缓谓此症三阳传来，纯是热病，赤石脂性寒，假干姜以从治之。彼盖见血为热，不知有形之血，必赖无形之气以固之，下焦虚寒不能固血，非温补不能助阳以摄阴，何必阳病热而始便脓血哉？赤石脂性温，丹溪、东垣皆云，然吴缓何据而谓其寒？喻昌颇知仲景救阳之意，而于此条亦以为热证，乃云滑脱即不可用寒药，何以仲景于自下利者，多用黄芩、黄连耶？白头翁又何为耶？其注支离矛盾，学人当细详之。（以HT 按：下利热多寒少，其辨少阴寒利之法，汪苓友《伤寒辨证广注》言之最悉，附录于此少阴里寒，便脓血，色必黯而不鲜，乃肾受寒湿之邪，水谷之津液为其凝泣，酝酿于肠胃之中，而为脓血，非若火性急速而色鲜明，盖冰气静而腹喜就温，欲得手按之而腹痛乃止。）

　　卷三

　　阴证阳证

　　病证阴阳疑似，最难辨别。即如厥有阴阳二证，李士材谓阴厥脉沉弱，指甲青而冷，阳厥脉沉滑，指甲红而温，以此为辨。蒲城王竹坪先生（梦祖）《伤寒撮要》采之，以为此说最精，留心体验之，百不一失。然观《续名医类案·疫门》载，施幼升六月患时疫，口燥舌干，苔刺如锋，咽喉肿痛，心腹胀满，按之痛甚，渴思冰水，小便赤涩，得涓滴则痛甚，此当急下之证也，惟通身肌表如冰，指甲青黑，六脉如丝，寻之则有，按之则无，医者引陶氏《全生集》以为阳证，但手足厥逆，若冷过肘膝，便是阴证，况通身微冷乎？又陶氏谓阴阳二证，全在脉之有力无力中分，今已脉微欲绝，按之如无，比无力更甚，遂进附子汤，烦躁之极，不超时竟殒。观此知阴证似阳，又未可以脉沉弱、指甲青冷为凭。余按：成无己曰：丹厥若始得之，手足便厥而不温者，是阴经受邪，阳气不足，可用四逆汤。若手足自热而至温，从四逆而至逆者，传经之邪也，四逆散主之。此说辨别，至为精审，又凡六气之感，异于伤寒之传经者，惟舌较为可凭，阴证亦有黑苔、焦黄苔，然其苔必浮胖，或滑润而不枯，此等处非细心体察，鲜不致误。（上海王协中敬义《疫疠溯源》载：吴门汪姓患疫症，适当盛暑，体厥四肢冷极，脉虚，医用参附并四逆等药，遂至危殆，及延余诊，见其咬碎唇舌，周身赤斑成片，形倦而口中谵妄不成语句，脉参伍极乱，已无下手处矣。以此合魏案观之，知阳证阴脉，误投温热，必至杀人，可不惧哉？）

　　上所述通身肌表如冷，指甲青黑，六脉如丝，进附子汤而殒，此阳证似阴，误作阴证治而死也。亦有阴证似阳，误作阳证治而死者，黄退庵《证治指要》云：一妇小产后，身作大热，舌黄脉大，口干，大便多日不解，医者不辨其假，而用白虎汤一服，便通热缓，病家大悦。

　　余诊之，谓此乃格阳于上，其方不可再服，必当温补。问：既系虚证，何昨日服药大便通热势解耶？余曰：此大便之结，如寒月水泽，腹坚其通者，几微元阳为寒凉所逼而出。其热势减者，亦因寒凉灌濯，暂为退舍。脉象浮大，软如丝絮，急服八珍汤，尚恐无及。其家不信，医来复诊，见有应效，仍用前方加麦冬、五味子，服后两目直视，循衣摸床，一昼夜而终。悔无及矣。余按：肌寒在内而格阳于外，寒在下而格阳于上，此为无根之火，症见烦躁欲裸形，或欲坐卧泥水中，舌苔淡黄，口燥齿浮，面赤如微酣，（是为戴阳），或两颧浅红，游移不定，（异实热证之尽面通红者，叶天士谓戴阳之红，红而娇嫩带白），言语无力，纳少胸闷，渴欲饮水，或咽喉痛而索水至前，复不能饮，肌表虽大热，而重按则不热，或反觉冷，或身热反欲得衣，且两足必冷，小便清白，下利清谷，（亦有大便燥结者。）脉沉细，或浮数，按之欲散，亦有浮大满指，而按之则必无力，是宜温热之剂。如八味丸等药须凉服，从其类以求之也。

　　卷三

　　暑

　　陆丽京《医林新论》谓人之游于暑月而清明在躬者，恃有无气以胜之。世俗夏月辄服香薷饮，不知香薷性味辛温，走散真气，浓朴气力辛猛，摧陷元阳，招暑引邪，无过于此。更有服六一散者，不知甘草性虽和平，而向有中满喘胀，及胸多积滞者，亦不宜概用，滑石利窍，表虚者服之则卫气不固，遗滑者投之则精关不守，此又不可不审也。孙真人以为虚弱之人，暑月当服生脉散。又云：夏月常服五味子，以补五脏之气。余则以为寻常汤饮，须用乌梅砂糖汤，寻常水饮，须用梅浆水，此既补元，又能消暑，况兼爽口，贫者可以通行。又见有夏月施茶茗者，其性寒凉消克，暑月之人，元气已自摧残，而劳伤因惫，正藉资扶，乃更饮茶茗，重虚其虚，冷冻饮料则腹痛泄泻，热饮则散表出汗，胃气一虚，不觉暑气透入，忽而长途昏倒，痧闷丛来，变生俄顷，皆此地之为，而人未之知也。此后有施汤饮者，热汤宜调入砂糖少许，冷水宜调入梅浆少许，如有梅浆，亦可入砂糖少许，收敛真气，大助元神。既饮之后，两目神明顿爽，两足精力涌出，饥即暂饱，渴亦生津，此可验也。不则宁用白滚汤或白水。丹溪云：淡食能多补。况太羹元酒，以无味为至味，故当知其利益耳。吾愿世之为善人长者之行者，其亟改而传广之。余谓香薷饮决不可服，六一散若于暑路远涉之后，胸痞恶食，饮之以解暑气，往往获验，特非常服之品，砂糖、梅浆，诚远胜于茶茗，然既受暑气之后，服之病必增剧，以此施舍，安得遍执途人而问之？窃谓养生家之服食，当效其法，若欲施之行路，转不如白滚汤之有利无弊。按：章杏云《饮食辨》云：暑月力作及注夏之人，常饮糯米汤（秫米亦妙。）代茶，能保肺气，固卫阳。此却人人可用，胜于砂糖、梅浆也。

　　方书有云：暑月中热卒死，姜汤、童便乘热皆可灌之，切勿饮以冷水，及令卧冷地，即至不救。今按暑症忌姜，尝有中暑而患干霍乱者，饮姜汤一盏即毙。治中热卒死，古方蒜泥井水法最良，吾里孔雅六学博（宪采），言尝于酷暑中见一老妪倒地，口眼尽闭，鼻无气息，急令人以蒜头二颗研烂，取路上热土，（日晒处净土是也，污泥不可用），新汲井水一碗调匀，以箸启其齿灌之，五匕匙后，始受而作呕，灌尽大吐有声息，手足亦渐舒动，至黄昏后方苏，自云烈日中行十余里，心烦口燥，啖麦饼晕闷而绝，不自知也。投以此方，暑食俱得吐去，而人及苏。后屡治中暑者均效。

　　卷三

　　暑风

　　表弟周克庵学正士变，熟精医理。道光丙午夏，暑风甚剧，时疫大作，俱兼喉痛，亡者接踵，医皆束手，克庵家病者甚众，亲自疗治获痊，悯世医之寡识，为作论曰：暑风由口鼻而入，时冷秽气，亦由口鼻而入，先伤上焦手太阴肺经，其始见症也，或喉痛而腐，或不腐，洒洒恶寒，蒸蒸发热，有汗不解，遍体现红晕，舌白腻。首用辛凉平剂，连翘、薄荷、荆芥穗、银花、淡豆豉、牛蒡子、苦桔梗、杏仁、元参、紫马勃、栝蒌皮、白茅根、竹叶，可随症选用，以表泄表风，兼宣秽浊。其继也，但热不寒，喉痛仍在，痰涎稠腻，目红多眵，舌绛无苔，红痢杂以白疹，烦渴瞀闷，燥扰不安，寐则自语，醒则神清，状类犀角地黄及白虎汤证，不知肺卫与心营甚近，此系肺热侵逼包络，未尝竟入营分，以神不昏昧辨之，此时遽与犀角，是开门揖盗也，或识蒙窍阻，犀角并牛黄清心丸、至宝丹，亦不在禁例，至白虎证脉洪大自汗不止，口渴无度，遵古法脉之诚无误，倘用不合法，恐肺经之邪热无出路，致下迫大肠而为痢也，宜用川郁金、黑山栀、栝蒌皮、芦根、竹叶、桑叶、池菊之类，以廓清热邪，开泄秽气，如毒重者，甘草、人中黄、大青叶、板蓝根，亦可随意加入，再兼症或有身痛肢软，即暑风流走肢体，参用防己、秦艽、桑枝一二味可也。总之，此证留恋手太阴肺经居多，故用药宜轻清宣解，不必用苦寒沉降之品，诛伐中下二焦无过之地。

　　卷三

　　霍乱转筋（俗称吊脚痧）

　　山阴田雪帆明经晋元，着《时行霍乱指迷辨正》，世俗所称吊脚痧一证，以为此真寒直中厥阴肝经，即霍乱转筋是也。初起先腹痛，或不痛，泻利清水，顷刻数十次，少者十余次，未几即手筋抽掣，呕逆，口渴恣饮，手足厥逆，脉微欲绝，甚则声嘶舌短，目眶陷，目上视，手足青紫色，或遍身青筋硬凸如索，汗出脉绝，急者旦发夕死，夕发旦死，缓者二三日或五六日死，世医认为暑湿，妄投凉泻，或认为痧气，妄投香散，（十香丸、卧龙丹之类。）鲜有不毙。宜用当归四逆加吴茱萸、生姜汤，（当归二钱，炒白芍钱半，桂枝钱半，炙草一钱，通草一钱，吴萸钱半，细辛八分，生姜三片，黑枣三枚，水煎冷服。）轻者二三剂（一日中倾频进二三剂。）即愈，重者多服数剂，立可回生，百治百效，真神方也。如呕者，本方加姜制半夏三钱，淡干姜一钱；口渴恣饮舌黄，加姜炒川连五分为反佐，经所谓热因寒用也。腹中绞痛，各转筋入腹，加酒炒木瓜三钱；手冷过肘膝，色现青紫，加制附子三钱，若声嘶目上视，舌卷囊缩，脉已绝，为不治，服药亦无及，速用艾灸法。（脐下三寸关元穴，用附子捣烂 作饼如钱大，安穴上以龙眼大艾柱加其上，灸十四壮，重者三十壮，呕泻止厥回即愈。如无附子，用生姜切片如钱，贴灸亦可，无姜贴肉灸亦妙。病入腹内知温，呕泻即渐止。

　　量寸法以病患中指中一节若干长为一寸，用草心候准量之，不可截断，只须折作三叠即三寸矣。）此症种种，皆肝经现症，亦寒邪为病，可疑者口渴舌黄，喜冷冻饮料，及不欲衣被两症耳。缘坎中真阳，为寒邪所逼，因之飞越，所谓内真寒而外假热，但以脉辨之，自无游移矣。

　　有习用温补之医，知此证为阴寒，治用附子理中、四逆等汤，温补脾肾，究非直走厥阴，仍不能奏效。余按：此证自嘉庆庚辰年后患者不绝，其势至速，医不如法，立时殒命，而方书罕有详载治法者，特备述之以贻世云。

　　许辛木云：治吊脚痧莫妙于来复丹，然硫黄须用真倭产，如用土硫黄即不验，而服此丹用小丸者，每即吐出，惟作大丸，临用舂作末服，虽吐亦不尽，再服再吐，少顷药性发即不复吐而愈。用姜汤送下，须极浓极辣乃佳。道光辛巳，此证盛行，有捣浓姜汁频服而愈者。

　　卷三

　　热

　　发热有阳陷入阴者，有阳浮于外者。阳陷入阴者，其热自阴分达于阳分，与疟热相似，而实不同疟，为阴阳交争，此为阳陷于阴，故但热不寒，若独用表散药，则药力从阳分而泄，何由入阴分引阳邪而出？用宜孙真人柴胡梅连散，盖以梅连摄柴胡入阴分而出之阳，其邪乃得去也。（说见《小儿诸热辨》。）阳浮于外者，乃表里俱虚，阳气不归元而浮于外也，宜以六神散入粳米煎。和其胃气，阳气归内，身体自凉。（说见《慈幼筏》。）此二证一系外感，一系内伤，临证宜详察之。柴胡梅连散：柴胡、前胡各三钱，胡黄连、乌梅各一钱。上 咀，每一钱，童便一盏，猪肚一枚，猪脊髓一条，韭根白半钱，同煎，不拘时温服。六神散：四君子加山药、扁豆（姜水浸，去壳炒）、煨生姜、大枣。王孟英读书精细，最有卓识，如论虞花溪治夜热症，独能辨前人之误，详见《古今医案按选》，备录于此。

　　虞花溪治一妇，年四十余，夜间发热晨退，五心烦热无休止时，半年后，虞诊其脉，六部皆数伏而牢，浮取全不应，与东垣升阳散火汤，（妙！切记此法，今人则竟滋阴降火矣。）四服热减大半，胸中觉清快胜前，再与二帖，热悉退，后以四物加知柏，少佐炒干姜，服二十余帖愈。

　　余按：夜热脉数，的系阴虚，因其脉伏且牢，浮取不应，故用升阳散火得效，仍以阴药收功，然阴药用六味及二地、二冬必不效，妙在芎归合知柏，及从治之炒干姜也。王孟英云：此热在血分，而误治半年，其热愈伏愈深，故脉症如是，补用升阳散火，所谓“火郁发之”也，后以炒干姜佐四物知柏收功，乃血分受病之专剂，与阴虚生热当用阴药者治法有别，误用皆为戈戟。

　　江氏之注，俞氏之论，皆欠明晰，无怪庸庸者之议药不议病也。

　　冯楚瞻曰：潮热之证，有阴阳之分。平旦潮热，自寅至申，行阳二十五度，诸阳用事，热在行阳之分，肺气主之。日晡潮热，自申至寅，行阴二十五度，诸阴用事，热在行阴之分，肾气主之。一以清肺，一以滋肾。若气虚潮热，参、 、熟附，所谓温能除大热也。血行潮热，归、芍、骨皮，所谓养阴退阳也。其论潮热颇详，如《伤寒论》所云：日晡潮热，以阳明主于申酉戌之故。则所谓行阳主肺气，行阴主肾气，乃浑举之辞，不可执一。

　　卷三

　　热入心胞

　　大人小儿感证，热入心胞，神昏谵语者，有犀角、羚羊角、连翘、金银花、元参、生地、人中黄、生甘草等味，送下至宝丹，往往获效，其有热邪深入发痉者，亦宜以此疗之。世人遇小儿患此证者，妄谓惊风，用针挑之，走泄真气，阴阳乘逆，转至不救。

　　咸丰戊午秋日，仁和司训吴蓉峰之孙女，（十二岁），冒暑神昏谵语发痉，余以煎药投之，蓉峰之室人，复延女医视之，谓是惊风，以针挑之，次日病热转剧而殒，余甚讶药之无灵，深以为歉。庚申秋日，避难北车塔村，村中陈氏儿发热神昏，谵语发痉，余仍以前药与之，服药后酣睡汗出，似有转机，忽其戚某医来视，谓是惊风，以针挑其胸腹，其汗遂敛，病益加重，至夜即毙。同时余又治二人病情相同，皆用前药得痊，则皆不用针挑者也，始知前二人之死，非药之咎，实由误认惊风而用针挑耳，特志之以示戒。

　　卷三

　　疫

　　《内经》疗疫小金丹古法，今不能用。近日所传治瘟之方，刘松峰之五瘟丹，制甘草（年为君）、黄芩（乙庚年为君）、黄柏（丙辛年为君）、栀子（丁壬年为君）、黄连（戊癸年为君、）香附（去净细毛）、苏叶（凤头者）、苍术（米泔浸）、陈皮（以上四味为臣）、明雄黄（另研细、）朱砂（另研细），制甘草法：（立冬日取大青竹，一头截去节，一头留节，纳生甘草于内，蜡封口，浸粪坑中，冬至取出，晒干听用。）前甘草五味，当以某年为君者多臣数之半，如甘草二两，则此外八味止用一两，雄、朱二味又减半，止用五钱，于冬至日将甘草等九味为末，雄、朱另研，以一半入甘草等药末中为丸，留一半为衣，再用飞金为衣，大人服者丸如梧子，小儿服者丸如黍米，雪水生蜜为丸。面东服五十丸，病轻日浅者一服愈，病深日久者，三四服愈，忌一切浓味。此方兼治暑月一切热证，又解痘疹毒。有力之家，制丸施人，功德无量。至于避瘟之法，用乳香、苍术、细辛、生甘草、芸香、白檀香为末，枣肉丸，焚之，又以贯众浸厨房水缸用之，又雄黄二两，丹砂、鬼臼、石菖蒲各一两，共为末，井水调和，涂五心及额上、鼻中、耳门，辟瘟甚验。若入瘟家，以麻油涂鼻孔，出再取嚏，则不染，皆善法也。而握要之法，则如张景岳所云：必节欲节劳，仍勿忍饥而迎其气。尤为得之。

　　常州余师愚霖客中州时，父染疫，为群医所误，及奔丧归，视诸方皆不外治伤寒之法，思此症必有以活人者，公之于世，稍释隐憾，因读《本草》言石膏性寒，大清胃热，味淡而薄，能表肌热，体沉而降，能泄实热，恍然大悟，非此不足以治热疫。遇有此症，投之无不获效，历三十年，活人不少，遂着《疫症一得》二卷，于乾隆五十九年自序刊行。大旨谓吴又可辨论伤寒瘟疫甚晰，如头痛发热恶寒，不可认为伤寒表证，强为热汗，徒伤表气，热不退，又不可下，徒损胃气，斯证已得其奥妙，惟于从口鼻入不传于胃而传于膜原，此论似有语病，至用达原、诸承气，犹有附会表里之意，惟熊任昭首用败毒散，去其瓜牙，继用桔梗汤，用为舟楫之剂，退胸膈及六经之热，确系妙法。余采用其法，减去硝、黄，以疫乃无形之毒，难以当其猛烈，重用石膏，直入戊己，先捣其窠巢之害，而十二经之患自易平矣。其方名清瘟败毒散，药用生石膏（大剂六两至八两，中剂二两至四两，小剂八钱至一两二钱）、小生地（大剂六钱至一两，中剂三钱至五钱，小剂二钱至四钱）、乌犀角（大剂六钱至八钱，中剂二钱至四钱，小剂一钱至钱半）、真川连（大剂六钱至四钱，中剂二钱加至四钱，小剂一钱至钱半）、生栀子、桔梗、黄芩、知母、赤芍、元参、连翘、竹叶、甘草、丹皮。以为疫症初起，恶寒发热，头痛如劈，烦躁谵妄，身热肢冷，舌刺唇焦，上呕下泄，六脉沉细而数，即用大剂；沉而数者，用中剂；浮大而数者，用小剂。如 一出，即用大青叶，量加升麻四五分，引毒外透，此内化外解，浊降清升之法，治一得一，治十得十，以视升提发表而愈剧者异矣。其所载治验，俱用石膏数两，犀角、黄连数钱。归安江《笔花医镜》载治一时疫发 ，用石膏至十四斤而 始退，盖即用其法也。近陈载庵亦仿之而获效。王学权《重庆堂随笔》云：吴又可治疫主大黄，盖所论湿温为病，湿为地气，即仲圣所云浊邪中下之疫，浊邪乃有形之湿秽，故宜下而不宜清。余师愚治疫主石膏，盖所论者暑热为病，暑为天气，即仲圣所云清邪中上之疫，清邪乃无形之燥火，故宜清而不宜下。二公皆卓识，可为治疫两大法门。

　　允哉言乎？

　　卷三

　　痧

　　陈载庵云：《痧症全书》中涤痧丸，失载其方，余访得之，即是龚云林《万病回春》所载白虎丸，用千年锻石，刮去杂色泥土为末，水飞过，丸如桐子大，每服五十丸，再视病轻重加减，烧酒送下。此药顺气散血，化痰消滞，治青筋。（北方谓之青筋，南方谓之痧。）初觉头疼恶心，或腹痛，或腰疼，或遍身作痛，不思饮食，即进一服，当时血散而愈。若用砭刺之法，耗损其血，不若此方之神妙。（《松峰说疫》亦采此方，谓霍乱痧胀皆治之，惟青筋多生冷寒湿所致，宜用烧酒，至热症或用冷水冷茶送，随症变通可耳。）又治心腹痛，及妇人崩漏带下，或久患赤白痢，并一切打扑内伤，血不能散，服之皆大效。载庵言以此药施人治痧症，获效果捷。千年锻石不可得，用古墓中锻石可也长洲龙柏青霏《脉药联珠》谓痧胀之症，多属奇经，盖奇经为十二经之支流也，五脏之清气不升，六腑之浊气不降，譬犹五湖四渎，浸溢泛滥，尽入江河，而清浊已混，更水甚土崩，泥沙扰混，流荡不清，井俞壅塞，故其病有痧胀之名。痧胀者，犹沙涨也。痧胀总由十二经清浊不分，流溢入于奇经，而奇经脉现，则为痧症也。邪气滞于经络，与脏腑无涉，不当徒以药味攻脏腑，宜先用提刮之法及刺法，使经络既通，然后用药，始堪应手。其论痧症属奇经，未经人道，理实确而可信也。

　　咸丰六年，夏秋之交，杭州人患吊脚痧，吐泻腹痛，足筋拘急，不即救，一二时即死，传有外治神方甚验，好善之家，制药施送，救人不少，干霍乱症亦可治。七年八月，运司河下刘某患绞肠痧，势甚危险，其邻某知柴垛桥边夏家有此药，急往乞取，治之立愈。余目击其效，真神药也。兹录其方，并载药价，有力预备济人，功德无量。麝香、（五钱，钱十八千九百），母丁香 （一两，钱一百四十）、 桂心（去皮（一两二钱，钱二千二百），生香附、（一两，钱十），倭硫黄、（三两五钱，钱二千五百，又合药工分二百十小痧药瓶五百三个，钱六百五十）。共药七两五钱，每一瓶贮药一分五厘，每用一瓶，病重者用二瓶，上药研极细末，分贮小瓶，黄蜡封口，用时先将暖脐膏药烘透，倒药末在中间，即向病者脐上贴住，一时即愈。（此方救病甚速，然药性猛烈，断不可服，孕妇忌贴。）

　　绞肠痧即干霍乱，《温病条辨》谓由寒湿，其驱浊阴以救中焦之真阳，方用附子、干姜等热药。《伤寒论汇言》谓此症得之夏秋间，设或见腹痛脉沉，误作阴寒治疗，一进热物汤茶酒药等，即刻闷乱而死。二说截然相反，余谓此症寒热皆有之，医者切宜审慎用药。其治之之法，有不论寒热皆可用者，外治则取委中穴，（腿湾处。）多用热水急拍，红筋高起，刺之出血即愈，内治则用马粪，（年久弥佳。）瓦上焙干末，滚水冲服（一方加黄土入淡黄酒煎服。）二三钱，不知，再作服。二法皆载《温病条辨》，实良方也。（马粪并治霍乱吐泻，余曾疗治多人。）

　　卷三

　　疟

　　周慎斋曰：治疟之法，升其阳使不并于阴，则寒已，降其阴使不并于阳，则热已。升其阳者，是散阳中之寒邪，柴、葛、羌之属，为散寒之品也。降其阴者，是泻营中之热邪，芩、知、膏之属，为泻热之品也。盖并之则病，分之乃愈也。此盖本之王肯堂之治案，王之外祖母年八十余，夏患疟，诸舅以年高不堪再发，议欲截之，王曰：欲一剂而已亦甚易，何必截乎？乃用柴胡、升麻、羌、防、葛根之辛甘气清，以升阳气，使离于阴而寒自已，以石膏、知母、黄芩之苦甘寒，引阴气下降，使离于阳而热自已，以猪苓之淡渗，分利阴阳，不得交并，以穿山甲引之，以甘草和之，果一剂而止。俞惺斋云：读《灵兰要览》，载此方治疟屡效，又附随症加减法，最为精当，是金坛得意之作。又谓李士材治程武修蓝本于此，惟以白豆蔻换穿山甲，亦其善用药处，余按：近俗治疟多宗倪涵初，似逊此方，然以之治疟，亦不能尽效，知病有万变，未可执一。比见王孟英《古今医案按选》论此最为精当，云：此案但言夏月患疟，而不详脉症，所用升散之药五种，苦寒之药三种，虽为金坛得意之作，余颇不以为然。后人不审题旨，辄抄墨卷，贻误良多。邹润安云：据金坛云，是使阴阳相离，非使邪与阴阳相离也。使邪与阴阳相离犹可，言人身阴阳，可使之相离乎？斯言先得我心，余治门人张笏山之弟，疟来痞闷欲死，以枳桔汤加柴、芩、橘、半，一饮而瘳，是调其阴阳，而使阴阳相离也。

　　《左传》齐侯疥遂 ，《颜氏家训》改疥作 ，谓《说文》 二日一发之疟， 有热疟。齐侯之病，本是间日一发，渐加重，故为诸侯忧。今北方犹呼 疟， 音皆，俗儒云病疥，令人恶寒变成疟，此臆说也，疥癣小疾，岂有患疥转作疟乎？余谓人之疾病无常，初患疥癣，亦所时有，若以疥为 ，则 为热疟， 为二日一发之疟，亦何尝无热乎？治疟有谓必当用柴胡者，以疟不离乎少阳，非柴胡不能截也。有谓不当概用柴胡者，以风寒正疟则宜之，若感受风温、湿温、暑热之气而成疟者，不可执以为治也。窃谓疟邪未入少阳，或无寒但热，或无热但寒，或寒热无定候者，原不得用柴胡，若既见少阳症，必当用柴胡，以升清肝胆之热，虽因于温热暑湿，亦何碍乎？

　　卷三

　　三阴疟

　　治三阴疟，震泽沈诒亭庆修传一方，用山楂、槟榔、枳壳、甜茶各三钱，于疟发之日前二时，水煎，服一剂立愈，云试多人皆验。余谓此方药峻，藜藿之体及疟初起者宜之。吴晓钲言其六世祖山年公手稿录存治久患三阴疟方，云传自外舅朱竹 先生者，用生何首乌八钱，生黄、佩兰各四钱，水煎，临发前服三次立愈。此方尤宜于膏粱之体。二方皆试验，而方书

　　卷三

　　痢

　　孔以立《痢疾论》谓五色痢法当温补脾肾，余治一五色痢，用温而愈。然《冯氏锦囊》中有“五色痢实证一条，想或有此证，余特未之见也”云云。余曾治一小孩患五色痢，口渴发热，用万密斋《保命歌括》凤尾草方，一服即愈。此方主治赤白痢，而五色痢亦可治，可知其功效之神。（大抵五色痢有温寒之别，宜温者难治，宜寒者易治。）录方于此：凤尾草连根一大握，（竹林中与井边者极佳，如无，即产别地俱可用，一名鸡脚草。）老仓米一勺，老姜带皮三片，葱白连须三根，用水三大碗，煎至一碗去渣，入烧酒小半盏，真蜜三茶匙，调极匀，乘热服一小盏，移时再服，以一日服尽为度，忌酸味及生冷煎炒米面点心难化等物。余按：《本草》凤尾草性至冷，治热毒下痢，治痢者确审非虚寒证，乃可用之。

　　痢以口渴腹痛为实热。丹溪曰：口不渴，身不热，喜热手熨荡，是名挟寒。李士材曰：口渴更当以喜热喜冷分虚实，腹痛更当以痛之缓急、按之可否、腹之胀与不胀、脉之有力无力分虚实。盖恐人概以口渴腹痛为实热也，然则不口渴腹痛者，果皆属虚寒乎？又昔人谓先痢后泻者，肾传脾，为微邪，易治；先泻后痢者，脾传肾，为贼邪，难医。余尝持此说以临症，遇有先泻后痢，口不渴，腹不痛者，几难辨其为实热、为虚寒，后见秦皇士《症因脉治》有云：湿热痢之症初起，先水泻，后两三日便下脓血，湿气胜，腹不痛，热气胜，腹大痛，肛门重滞，里急后重。又云：下痢红积而腹不痛，湿伤血分也，宜服河间黄连汤。（黄连、当归、甘草。）始悟腹不痛者。亦有实热，而口不渴可类推矣。自后凡遇夏秋痢疾，口不渴，腹不痛，而里急后重，（痢无不里急后重），小便少，脉数者，一以河间法治之皆效。

　　白槿花治赤痢甚效，余于杭郡学署植数株，秋间花开繁茂，凡患赤痢者，以花五六朵，置瓦上炙研，调白糖汤，服之皆愈。荷花池头陈某秋间下痢月余，诸药不效，已就危笃，亦以此方获愈。采花晒干，藏之次年，治痢亦效。

　　治噤口痢方：用人参（倍用），黄连（姜汁制）、石莲肉（炒，二味等分），水煎缓服。此方胃气虚者宜之，若热毒盛者，尚宜酌用。华治老少下痢，食入即吐，用白蜡方寸匕，鸡子黄一个，石密、苦酒（即醋也）、发灰、黄连末各半鸡子壳，先煎蜜、蜡、苦酒、鸡子黄四味令匀，乃纳连、发，熬至可丸乃止，二日服尽，神效无比。李濒湖谓此方用之，屡经效验，乃诸家方书罕见采录，知良方之见遗者多矣。陈氏藏器治小儿痢，用鸡子和蜡煎，盖本此方之意，然不若此方用药灵妙也。咸丰八年八月，罗镜泉患赤痢月余，诸医用温补药日就沉重，延余治之，询知体倦头眩，不思饮食，腹不甚痛，诊其脉右关沉数有力，余脉皆虚，余谓尚有积滞在内，因用补太早，郁而不泄，然迁延逾月，体倦头眩，神已惫矣，未可峻攻也。乃用生地炭二钱，白芍二钱，归身炭七分，地榆炭钱半，荆芥穗五分，炒槐米一钱，丹皮炭一钱，酒炒黄芩一钱，制浓朴六分，麸炒枳壳一钱，山楂钱半，神曲二钱，蛀黑枣二枚。服三剂，痢止能食，改方调理而痊。按：此症初起，腹不痛，口不渴，是以皆主温补，特未曾读秦皇士之书故耳。

　　卷三

　　泻

　　七味白术散，治小儿久泻脾虚者最灵。震泽泥水匠贺凤山孙二岁，泄泻两月，身热少食，面色痿黄，夜睡时惊，幼科用青蒿、扁豆、二芩、浓朴、枳壳、陈皮等药，日就危笃，求余治之，令服七味白术散，（党参二钱，焦白术、茯苓二钱，炙甘草四分，木香四分，煨葛根四分，藿香七分，煨姜三分），四剂，泻止身凉。改方去葛根，加炒扁豆二钱，炒苡仁三钱，砂仁三分，桔梗四分，四剂全愈。

　　卷三

　　疝

　　四苓散治疝有极验者。周克庵于丁巳岁病痰火痊后，忽睾丸起块如鸡卵，坚硬重坠不能行，始服治疝药，如川楝子、荔枝核等，反作痛，自揣是岁寓吴江时，常于酒后至茶肆，饮茶过多，殆水气流入膀胱所致，与肝经无涉，改服四苓散，泄泻数次而疝全愈。

　　卷三

　　咳嗽

　　《客尘医话》云：咳嗽大半由于火来克金，谓之贼邪，最难速愈。因风寒外袭，而内生实火，急宜泻之，若失于提解，久之传变生疾，误服阴药，反成劳瘵。此数语甚的。又云：如果系虚火，惟壮水一法。但养阴之药，又皆阻气滞痰，是在治之者灵也。如生脉六君汤、金水六君煎之类，最为妥当。余按：金水六君煎，景岳以治肺肾虚寒，水泛为痰，而《景岳全书发挥》訾其立方杂乱，（二陈、地、归），且为水泛为痰而用二陈，于理不通，当用地黄汤，至壮水之法，六君汤亦非所宜。薛生白有案云：此由金水不相承挹，故咳久不愈，切勿理肺，肺为娇脏，愈理愈虚，亦不可泛然滋阴，方用整玉竹、川石斛、甜杏仁、生扁豆、北沙参、云茯神，迥胜于生脉六君汤、金水六君煎。

　　余仿此以治久嗽阴伤，无不获效。

　　咳嗽有寒热之别，不可误治。感寒者，鼻塞流涕，或微恶寒，宜服生姜、葱白。（日二次，不宜常服。）挟热者，夜嗽较甚，喉痒，口或微渴，宜服淡盐汤，（可常服代茶。）初起服此者，不致久延，余家用之恒验。

　　卷三

　　噎

　　《名医类案》载：绛州僧病噎不能食，语弟子死后可开胸喉，视有何物，弟子开视，得一物，似鱼而有两头，置钵中，时寺中刈蓝作靛，取置钵中，虫遂化为水。自是人以靛治噎疾多效。陈无择《三因极一病证方论》，以为此乃生瘕，非五噎比，后人因以蓝治噎，误矣，盖噎亦有因瘕而成者，蓝能疗之，未可以概治噎症也。按：《续名医类案》载：武昌僧患胃脘痛，其徒亦患之，师死，遗命必剖视吾心，果于心间得细骨一条，长七八寸，形如簪，插瓶中供师前，偶有贵客至杀鹅，取骨挑鹅喉，凡染鹅血处即化，徒饮鹅血数日，胃疾竟除。

　　此与绛州僧事相类，考《本草》鹅血治噎膈反胃，张石顽《医通》备述其法。僧之胃痛而生骨，殆亦噎类耶？然则鹅之功用，实胜于蓝矣。

　　明·蒋仪《用药镜拾遗赋》注云：噎膈翻胃，从来医者病者群相畏惧，以为不治之证，余得此剂，十投九效，不啻如饥荒之粟，隆冬之裘也，乃作歌以志之曰：谁人识得石打穿，绿叶深纹锯齿边，阔不盈寸长更倍，圆茎枝抱起相连，秋发黄花细瓣五，结实扁子针刺攒，宿根生本三尺许，子发春苗随弟肩，味苦辛平入肺脏，穿肠穿胃能攻坚，采掇花叶捣汁用，蔗浆白酒佐使全，噎膈饮之痰立化，津咽平复功最先。按：石打穿，《本草》罕见，至《本草纲目拾遗》始载其功用，然世人识之者鲜，即或识之，亦未必信而肯服。余谓噎症初起，莫如《医学心悟》之启膈散。又秘传噎膈膏，程杏轩《医述》以为效如神丹。（人乳、牛乳、芦根汁、人参汁、龙眼肉汁、蔗汁、梨汁，七味等分，惟姜汁少许，隔汤炖成膏，微下炼蜜，徐徐频服。）至顾松园之治膈再造丹，谓能挽回垂绝之症，（见“今书门”。）有此数方，何事更求僻药乎？噎膈之症，定州杨素园大令藜照所论，最为详核，见于王孟英《古今医案按选》中，备录于此。

　　此证昔与反胃混同立论，其实反胃乃纳而复出，与噎膈之毫不能纳者迥异。即噎与膈亦有辨，噎则原能纳谷，而喉中梗塞，膈则全不纳谷也。至为病之源，昔人分为忧、气、恚、食、寒，又有饮膈、热膈、痰膈、虫膈，其说甚纷。叶天士则以为阴液下竭，阳气上结，食管窄隘使然。说本《内经》，最为有据。徐洄溪以为瘀血顽痰，逆气阻隔胃气，其已成者，无法可治。其义亦精。然以为阴竭而气结，何以虚劳症阴竭致死，而阳不见其结？以为阴竭而兼忧愁思虑，故阳气结而为噎，则世间患此者，大抵贪饮之流，尚气之辈，乃绝不知忧者，而忧愁抑郁之人，反不患此，此说之不可通者也。以为瘀血顽痰，逆气阻隔胃气似矣。然《本草》中行瘀化痰降气之品，不一而足，何竟无法可治？此又说之不可通者也。余乡有治此者，于赤日中缚病患于柱，以物撬其口，抑其舌，即见喉间有物如赘瘤然，正阻食管，以利刃而去之，出血甚多，病者困顿，累日始愈。以其治甚险，故多不敢尝试。又有一无赖，垂老患此，人皆幸其必死，其人恨极，以紫藤梗拘探入喉中，以求速死，呕血数升，所患径愈。

　　此二人虽不可为法，然食管中，的系有形之物阻扼其间，而非无故窄隘也明矣。又献县人患此临危，嘱其妻剖喉取物，以去其病，比死，其妻如所诫，于喉间得一物，非骨非肉，质甚坚韧，刀斧莫能伤，掷之园中树上，经年亦不损坏，一日其子偶至园中，见一物粘缀草间，栩栩摇动，审视，则其父喉中物也，异而伫目半日许，物竟消化，遂采其草藏之，有病噎者煎草与饮，三啜辄愈，遂以治噎擅名，如是者十余年，后其草不生始止，是世间原有专治此证之药矣。余臆度之，此症当由肝过于升，肺不能降，（王孟英云：片言断定，卓识真不可及。）血之随气而升者，留积不去，历久遂成有形之物，此与失血之证同源异脉。其来也暴，故脱然而出为吐血，其来也缓，故流连不出为噎膈。汤液入胃，已过病所，必不能去有形之物，故不效。其专治此症之药，必其性专入咽喉，而力能化瘀解结者也。昔金溪一书贾患此，向余乞方，余茫无以应，思韭叶上露善治噤口痢，或可旁通其意，其人亦自知医，闻之甚悦，遂煎千金苇茎汤，加入韭露一半，时时小啜之，数日竟愈。（王孟英云：方妙。）

　　卷三

　　吐

　　《千金方》治粥食汤药皆吐不停者，灸手间使穴三十壮。穴属手厥阴，在掌后三寸。今人罕知用此法者，治吐汤药，虞天民方最善，用顺流水二盏，煎沸，汤泡伏龙肝研细搅浑，放澄清取一盏，入参、苓、白术各一钱，甘草二分，陈皮、藿香、砂仁各五分，炒神曲一钱，陈米一合，加姜枣同煎至七分，稍冷服，别以陈米煎汤时时咽之，此法治胃虚不能纳食者皆效。

　　又黄退庵治胃阴受戕，纳食即吐者，用人乳同糯米饮缓缓服之，亦应验如神。

　　卷三

　　头痛

　　头痛属太阳者，自脑后上至巅顶，其痛连项；属阳明者，上连目珠，痛在额前；属少阳者，上至两角，痛在头角。以太阳经行身之后，阳明经行身之前，少阳经行身之侧。厥阴之脉会于巅顶，故头痛在巅顶。太阴、少阴二经虽不上头，然痰与气逆壅于膈，头上气不得畅而亦痛。其辨之之法，六经各有见症，如太阳项强腰脊痛，阳明胃家实，少阳口苦、咽干、目眩之类是也。高士宗《医学真传》言头痛之症，只及太阳、少阴、厥阴，疏矣。

　　卷三

　　胁痛

　　胁痛当辨左右，有谓左为肝火或气，右为脾火或痰与食。（丹溪则谓左属瘀血右属痰。）

　　有谓左属肝，右为肝移邪于肺。余观程杏轩治胁痛在右而便闭，仿黄古潭治左胁痛法，用栝蒌一枚，甘草二钱，红花五分神效，以栝蒌滑而润下，能治插胁之痛，甘草缓中濡燥，红花流通血脉，肝柔肺润，其效可必，是肝移邪于肺之说为的也。又观薛立斋治右胁胀痛，喜手按者，谓是肝木克脾土，而脾土不能生肺金，则为脾为肺，固一以贯之矣。

　　卷三

　　腹痛

　　医书言腹痛者，中脘属太阴，脐腹属少阴，小腹属厥阴。此指各经所隶而言，然不可执一而论。凡伤食腹有燥屎者，往往当脐腹痛不可按，或欲以手擦而移动之，则痛似稍缓。（凡验伤食，舌苔、舌根色黄而浊。）仲景《伤寒论》有云：病患不大便五六日，绕脐痛烦躁，发作有时。可以为证。

　　卷三

　　肝病

　　今人所谓心痛、胃痛、胁痛，无非肝气为患，此有虚实之分，大率实者十之二，虚者十之八。余表兄周士熙，弱冠得肝病胃痛，医用疏肝之药即止，后痛屡发，服其药即止，而病发转甚，成婚后数月，痛又大发，医仍用香附、豆蔻、枳壳等药，遂加剧而卒。盖此症初起，即宜用高鼓峰滋水清肝饮，魏玉璜一贯煎之类，稍加疏肝之味，如鳖血炒柴胡、四制香附之类，俾肾水涵濡肝木，肝气得舒，肝火渐熄而痛自平。若专用疏泄，则肝阴愈耗，病安得痊？余尝治钮 村学博福厘之室人肝痛，脉虚，得食稍缓，用北沙参、石斛、归须、白芍、木瓜、甘草、云苓、鳖血炒柴胡、橘红，二剂痛止，后用逍遥散加参、归、石斛、木瓜，调理而愈。

　　赵养葵《医贯》，徐灵胎砭之是矣，然观其治木郁之法，先用逍遥散，继用六味地黄汤加柴胡、芍药以滋肾水，俾水能生木，此实开高鼓峰清水滋肝饮之法门。（六味加归身、白芍、柴胡、山栀、大枣以治肝胃等证，血少者加味逍遥散加生地。）再传而魏玉璜之治胁痛用一贯煎，（沙参、麦冬、生地、归身、枸杞、川楝子，口苦燥者加酒连），叶天士之治脘痛用石决明、阿胶、生地、枸杞子、茯苓、石斛、白粳米等以养胃汁，则又化而裁之。法益详备，学人不可忘所自来也。

　　魏玉璜曰：带浊之病，多由肝火炽盛，上蒸胃而乘肺，肺主气，气弱不能散布为津液，反因火性迫速而下输膀胱之州都，本从气化，又肝主疏泄，反禀其令而行，遂至淫淫不绝。使但属胃家湿热，无肝火为难，则上为痰而下为泻耳。叶天士曰：肝主疏泄，侮所不胜，故亦下利。余尝治下利，但平肝而得效。（余尝遵此法治素有肝痛病而下利、脉弦者，果获效。）是则肝之主病甚多，司命者不可不察也。

　　何西池曰：百病皆生于郁，与凡病皆属火，及风为百病之长，三句总只一理。盖郁未有不病火者也，火未有不由郁者也。第郁而不舒，则皆肝木之病矣。此又可为肝病多之一证。

　　卷三

　　七情

　　《素问·阴阳应象大论》云：悲胜怒，恐胜喜，怒胜思，喜胜忧，思胜恐。此即五行生克之理也。古贤治病，若文挚之怒齐王，华元化之怒郡守，皆宗此旨。戴人、丹溪治案尤多，然亦有不拘克制之说者，如《邵氏闻见录》云：州监军病悲思，郝允告其子曰：法当得悸即愈。时通守李宋卿御史严甚，监军向所惮也，允与子请于宋卿，一造问，责其过失，监军惶怖出，疾乃已，此恐胜忧。《簪云楼杂记》云：鹿邑李大谏，世为农家，获售于乡，父以喜故，失声大笑，及举进士，其笑弥甚，历十年，擢谏垣，遂成痼疾，宵旦不休，太医院某，令家人给其父曰：大谏已殁。其父恸绝几殒，如是者十日，病渐瘳，佯为邮语曰：大谏治以赵大夫 ，绝而复苏。其父因悲而笑症永不作，此悲胜喜也。盖医者，意也，苟得其意，不必泥其法，所谓神而明之，存乎其人也。

　　卷三

　　不寐

　　韩飞霞谓黄连、肉桂能交心肾于顷刻，震泽毛慎夫茂才元勋，尝用之而奏效。某年四十余，因子女四人痧痘连绵，辛勤百日，交小暑后，忽然不寐，交睡则惊恐非常，如坠如脱，吁呼不宁，时悲时笑，毛诊之，谓由卫气行于阳，不得入于阴，乃心肾不交之症，用北沙参、生地、麦冬、当归、远志、炙草、白芍、茯神、川连二分，肉桂一分，以甘澜水（长流水扬之万遍为甘澜水。）先煮秫米一两，去渣，将汤煎药，服之全愈。毛居黎里镇，读书三十年，中岁行道，名著一时。

　　汪春圃《拔粹医案》亦有以黄连、肉桂治不寐症者，丁俊文每日晡后发热微渴，心胸间怔忡如筑，至晚辄生懊 ，欲骂欲哭，昼夜不能寐，诸药不效，延至一载有余，汪诊其脉，左寸浮洪，两尺沉细，知属阴亏阳盛，仿《灵枢》秫米半夏汤，如法煎成，外用肉桂三钱，另煎待冷，黄连三钱，另煎，乘热同和入内，徐徐温服，自未至戌尽剂，是夜即得酣睡，次日巳牌方醒，随用天王补心丹，加肉桂、枸杞、鹿胶、龟胶等味制丸，调理全愈。偶从杭城沈雨溥书坊购得《医学秘旨》一册，有治不睡方案云：余尝治一人患不睡，心肾兼补之药，遍尝不效，诊其脉，知为阴阳违和，二气不交，以半夏三钱，夏枯草三钱，浓煎服之，即得安睡，仍投补心等药而愈。盖半夏得阴而生，夏枯草得至阳而长，则阴阳配合之妙也。书系抄本，题曰西溪居士着，不知何许人，识以俟考。

　　不寐之症，由于思虑伤脾，繁冗劳心者，非专恃医药可治。《老老恒言》谓不寐有操纵二法：操者如贯想头顶，默数鼻息，返观丹田之类，使心有所着，乃不纷驰，庶可获寐。纵者任其心游思于杳渺无朕之区，亦可渐入朦胧之境。余谓二法之中，纵法尤妙。盖操则心犹矜持，未极恬愉之趣，不若纵之游行自在也。特恐稍涉妄想，即难奏效，尤当寓操于纵为佳。

　　余师归安沈鹿坪先生焯，官台州教授时，因阅文繁劳，患怔忡不寐，有人传一法云：每夜就枕后，即收敛此心，勿萌杂念，惟游思于平素所历山水佳处，任情一往，定而能静，久而久之，心渐即于杳漠之中，则不期寐而自寐矣。如法行之获效，是其能得纵法之要者。

　　卷四

　　吐血

　　吴球治一少年吐血，来如泉涌，诸药不效，虚羸病危，乃取病患吐出之血，瓦器盛之，候凝入锅，炒血黑色，以纸盛放地上，出火毒，细研为末，每服五分，麦门冬汤下二三服，其血遂止。此盖血导血归法也。余按：近人传治暴起吐血方，以丝棉蘸吐出之血，火焙存性，研末服之甚效，今观吴案，则不独初起者可用此法矣。

　　方书法吐血有用苦寒者，有戒用苦寒者。观顾晓澜治案，可以得其要矣。治案云：徐氏妇，吐血倾盆，数日不止，目闭神昏。面赤肢软，息粗难卧，危如累卵，脉左沉右洪，重按幸尚有根，此郁火久蒸肺胃，复缘暑热外逼，伤及阳络，致血海不止，危在顷刻，诸药皆苦寒，是以投之即呕，借用八汁饮意，冀其甘寒可以入胃清上，血止再商治法。用甘蔗汁、藕汁、芦根汁各一酒杯，白果汁二匙，白萝卜汁半酒杯，梨汁一酒杯，西瓜汁一酒杯生冲，鲜荷叶汁三匙，七汁和匀，隔水炖热，冲入瓜汁，不住口缓缓灌之，服后夜间得寐，血止神清，惟神倦懒言，奄奄一息，脉虽稍平，右愈浮大无力，此血去过多，将有虚脱之患，经云：血脱者益其气。当遵用之，人参七分秋石水拌，黄 七分黄芩水炙黑，归身一钱炒黑，怀山药钱半，茯苓三钱，大麦冬钱半去心，蒸北五味七粒，和入甘蔗汁、梨汁、藕汁，服后食进神健而痊。门人问：血冒一证，诸寒皆以苦寒折之，今以甘寒得效，何也？曰：丹溪云“虚火宜补”。此妇孀居多年，忧思郁积，心脾久伤，复缘暑热外蒸，胃血大溢，苦寒到口即吐，其为虚火可知，故得甘寒而止。若果实热上逆，仲景曾有用大黄法，或血脱益气，东垣原有独参汤法，不能执一也。观此知实火吐血，原当用苦寒，然除实火之外，则概不宜用苦寒矣。今人吐血挟虚者多，而医者动手辄用苦寒，宜乎得愈者少也。吐血戒用苦寒，更有治案可法。

　　吴孚先治何氏女患吐血咳嗽，食减便溏，六脉兼实，左部尤甚，医用四物汤加黄芩、知母，吴曰：归、芎辛窜，吐血在所不宜，芩、知苦寒伤脾，在所禁用。乃与米仁、玉竹、白芍、枸杞、麦冬、沙参、川断、建莲、百合，二十剂，脉稍缓，五十剂而瘳。此方治阴虚咳嗽吐血最良，然必收效于数十剂后，谓非王道无近功乎？又程氏式《医彀》，治李氏子吐血喘促，咳嗽浮肿，脚软不能行，诊脉浮涩微疾，此房致也，用茯苓、白芍、苡仁、木瓜、丹皮、芡实、牛膝、贝母、百合、甘草，服十余剂，喘促稍定，浮退血止，前方加术，服二十余剂而愈。夫此病以凉止血，则浮喘必剧，以温止浮喘，则吐血必甚，总归不起，第于平淡中寓巧法，故能生耳。治吐血者知此，庶不为药所误。

　　方书每言童便治吐血之神，然须择强健之童而不食腥浊物者，有力者犹可购求，窭人安传有一方：丹参饭锅蒸熟，泡汤代茶，日饮之甚效。

　　卷四

　　诸血

　　肌衄即《内经》之血汗，古无验方，近人方案有极验者，录以备用。毛达可《便易经验集》云：一人左臂毛窍如针孔，骤溅出血，积有一面盆许；昼夜常流，面白无气，余用炒山甲片研细粉，掩之以帕，扎住，即止，随服补血汤数剂而愈。后治一老农肾囊上有一针孔流血，盈至脚盆，诸药不效，自谓必死，余投以前法，立时痊愈。真神方也。顾晓澜《吴门治验录》云：余同事杨君，脑后发际忽出血不止。众皆骇然，余知其为肌衄也，令用一味黄芩，渍水涂之立愈，后竟未发。又见有胸前背心两证，亦以前法治之立效。此方余友范董书所传治鼻梁血出者，移治他处亦效，而《准绳》未见及此，可见着书之难也。

　　许辛木部曹之室人，自幼患鼻衄，于归后，无岁不发，甚者耳目口鼻俱溢出，至淡黄色始止，凡外治内治之法，无不历试。每发必先额上发热，鼻中气亦甚热。近二十年来，每觉鼻热，辛木以喻嘉言清燥救肺汤投之，二三剂后，即觉鼻中热退不衄，或投之少迟，亦不过略见微红，盖此方量清肺胃之热，惟人参改用西洋参，或加鲜生地，势已定，则用干生地。喻氏此方自言不用一苦药，恐苦从火化也，此制方妙处，医者不可妄加也。

　　卷四

　　汗

　　方书皆谓自汗属阳虚，盗汗属阴虚。余按：何西池《医碥》云：伤寒始无汗，后传阳明即自汗，岂前则表实，后则表虚乎？又云：人寤则气行于阴，寐则气行于阴。若其人表阳虚者，遇寐而气行于里之时，则表更失所护而益疏，即使内火不盛，而阳气团聚于里，与其微火相触发，亦必汗出。是则自汗不第属阳虚，盗汗不第属阴虚矣。

　　卷四

　　疸

　　常州杨蕉隐参军振藩，能诗善画，兼谙医学，传一治黄胆病方：用鲫鱼数枚，剪取其尾，贴手熨其身，手亦染黄色，用此治之，自朝至夕，贴鱼尾数次，水流尽即愈。曾目击其效。又言：有草名并蒂珊瑚，叶似桂，高不及尺，每颗冬间结子二枚，色红如南天竺子，取子煎服

　　卷四

　　肿

　　海宁许珊林观察HT ，精医理，官平度州时，幕友杜某之戚王某，山阴人，夏秋间忽患自顶至踵，大倍常时，气喘声嘶，大小便不通，危在旦夕，因求观察诊之，令用生黄 四两，糯米一酒盅，煎一大碗，用小匙逐渐呷服，服至盏许，气喘稍平，即于一时间服尽，移时小便大通，溺器更易三次，肿亦随消，惟脚面消不及半，自后仍服此方，黄 自四两至一两，随服随减，佐以祛湿平胃之品，两月复元，独脚面有钱大一块不消，恐次年复发，力劝其归，届期果患前症，延绍城医士延医，痛诋前方，以为不死乃是大幸，遂用除湿猛剂，十数服而气绝，次日将及盖棺，其妻见死者两目微动，呼集众人环视，连动数次，试用 米汤灌救，灌至满口不能下，少顷眼忽一睁，汤俱下咽，从此便出声矣，服黄 至数斤，并脚面之肿全消而愈。观察之弟辛木部曹楣，谓此方治验多人，先是嫂吴氏，患子死腹中，浑身肿胀，气喘身直，危在顷刻，余兄遍检名人医案，得此方遵服，便通肿消，旋即生产，因系夏日，孩尸已烂成十数块，逐渐而下，一无苦楚。后在平度有姬顾姓，患肿胀脱胎，此方数服而愈。继又治愈数人，王某更在后矣。盖黄 实表，表虚则水聚皮里膜外而成肿胀，得黄 以开通隧道，水被祛逐，胀自消矣。

　　卷四

　　消

　　治消渴证每用凉药，然观孙文垣治消渴，小便色清而长，其味甘，脉细数，以肾气丸加桂心、五味子、鹿角胶、益智仁，服之而愈。陆养愚治消渴，喜饮热而恶凉，大便秘，小便极多，夜尤甚，脉浮按数大而虚，沉按更无力，以八味丸加益智仁煎人参胶糊丸，服之而愈。其法本于《金匮》，由火虚不能化水，故饮一斗小便亦一斗，凡见渴而水不消，小便多者，即当合参脉证，以此法治之。

　　卷四

　　伤食

　　中食之证，往往状似中风，非详问病因，必难奏效。《明医杂着》有案可法，录之。一壮年人忽得暴疾如中风，口不能言，目不识人，四肢不举，急投苏合香丸不效，余偶过闻之，因询其由，曰：适方陪客，饮食后忽得此症。遂教以煎生姜淡盐汤，多饮探吐之，吐出饮食数碗，后服白术陈皮半夏麦芽汤而愈。

　　湖州某绅，老而矍铄，食量兼人，暑月有馈盛馔者，快意加餐，次日蒸豚味变，不忍舍复饱啖焉，遂得河鱼疾以卒。观此知高年胃强不足持，且以见圣人肉败不食，诚养生之道也少壮时饭后作书，未尝有滞食之病，中岁以来，遂膺斯患。丁巳年假得秘书数种，克期约还食，服保和丸及米灰等不效，投陆氏润字丸，（大黄一两酒浸晒干蒸半熟，制半夏、前胡、山楂肉、天花粉、陈皮、白术、枳实、槟榔各钱二分五厘，每药须略炒或晒干为末，姜汁打神曲糊为丸梧子大。）始愈。自是饭后不敢作书。（余服润字丸时，适陈载庵来，告以所患，问宜何药，载庵曰：《三世医验》中润字丸最稳最灵。余曰：鄙意正同，已服二钱许矣。载庵曰：不妨再服一次，如其言大便遂通。）伤食者，往往发热口渴，有似外感，辨之之法，以皮硝二钱，用纸（纸须浓）坚包固，缚置胃脘，静卧数刻，启纸视之，皮硝若湿，便是伤食，伤之轻者，此亦可以消化，伤之重者，其湿必更甚，乃服消食药可也。

　　卷四

　　邪祟

　　杭州陈茂才福年，形状丰硕，气体素健，一日为其父诣市购药，忽仆于药肆门前，肆主为雇舆送归之，医救治不效，口鼻出血，未及半日遂卒，年仅三旬。按：沈从先（野）《暴证知要》云：凡遇尸丧，玩古庙，入无人所居之室，及造天地鬼神坛场，归来暴绝，面赤无语者，名曰鬼疰，即中祟也，进药便死，宜移患人东首，使主人北面焚香礼拜之，便行火醋熏鼻法，则可复苏，否则七窍迸血而死。闻陈生是日，曾至人家吊丧，其所患岂即此耶？业医者遇此等症，慎勿猛浪投药。

　　袁随园子不语，谓《东医宝鉴》有法治狐，而不述其方。按：是书“邪祟门”中有辟邪丹，苍术、当归各一两，桃奴五钱，雄黄、朱砂各三钱，牛黄、麝香各一钱为末，酒糊丸，如龙眼大，金箔为衣，每一丸，临卧以木香汤化下，诸邪不敢近体。更以绛囊盛五七丸，悬床帐中尤妙。随园所云，殆即此欤？（此方程杏轩《医述》采载，无牛黄，有甘草，赤茯苓改用茯

　　卷四

　　疠

　　疠即大风，又作癞。《论语》：伯牛有疾。注：先儒以为癞也。毛西河《四书剩言》云注，牛有恶疾，按：古以恶疾为癞，《礼》：妇人有恶疾，云，以其癞也。故《韩诗》解 之诗，谓蔡人之妻伤夫恶疾，虽遇癞而不忍绝。而刘孝标作《辨命论》，遂谓歌其 ，正指是也。又《淮南子》曰：伯牛癞。又 草可疗癞也。见《列子注》。余按： 即车前，《本草》不着其治疠功用，明·沈之问《解围元薮》一书，专治疠风，方药甚多，而用车前者绝少。其所常用之药，乃大风子、苍耳子、蓖麻子、 草、甘参、花蛇等是也。鲍云韶《验方新编》载治麻风白花蛇丸方云：丹阳荆上舍得麻风疾，一僧疗之而愈，以数百金求方不肯传，馆宾袁某窥藏纳衣领中，因醉窃录焉，用者多效。此与萧翼赚兰亭相似，皆以酒为饵者也。方用白花蛇一条、乌梢蛇一条、（并去头尾生用）、防风、蝉蜕（草鞋打碎去泥土）、生地、川芎、苦参、枸杞、槐花、 银花，（以上各二两），白蒺藜、全蝎（醋浸一日去盐味）、北细辛、蔓荆子、威灵仙、何首乌、胡麻仁（炒香）、金毛狗脊、川牛膝、乌药、天花粉、川连、黄芩、栀子、黄柏、连翘、牛蒡子，（以上各一两，炒），漏芦半斤，（去节洗净四两），荆芥穗一两五钱。上头面者，加白芷一两；肌肤溃烂者，加大皂角一两。共研末，米糊为丸，桐子大，每服五六十丸，茶送下，午后、临卧各一服。（一僧加风藤一两。）

　　越郡有患疠风者，因至外祖家食鸡而得，其外祖乃患此症者也，后其人死，所畜之鸡，肥大异常，邻人购食之，亦患此症而死。盖鸡食疠风者之痰，能染人也。谚曰：宁娶疯子妻，不食疯子鸡。良有以也。

　　卷四

　　耳

　　乾隆时，杭州金民以耳科致富，止恃一秘方，今其家已式微，有人传得其方，用之甚效。取大蚌壳全个，中装人粪、千年锻石、野猪脚爪（乌蜡店中有之），以铁丝匝紧蚌壳，外用泥涂，炭火 至青烟起，置地上去火性，研细末，入瓷瓶秘藏，凡患耳中烂，及耳 流水等症，以此渗之立愈。此方天台余以庠传序所述，云不独可治耳疾，凡外症溃烂者。皆可用之，曾有人治裙边疮年久者亦效。

　　凡人于剃发之后，必取耳以快意，此由少时习惯，遂成自然，往往有取之过深，伤而出血者，《素圃医案》（郑在辛着）一则，尤堪警目，录之。贡武弁年二十余，取耳时为同辈所戏，铜挖刺通耳底，流血不止，延外科治之，初不以为楚，旬日间忽头痛，又延内科治之益甚，迎余往治，则头痛如破，体僵面赤烦躁，脉弦紧，口流脓血，检所服药，皆石膏、栀子、芩、连等味，病患自言脓血不自喉出，余曰：此脑中脓血，流入鼻内，渗于口中，的系破伤风矣。项强已属不治，幸未再见厥冷，用小续命汤，重加桂枝、附子、干姜，去黄芩，一剂微汗，头痛减半，再剂颈柔，十数剂后，耳内结疤，脑涎亦不流，但其耳竟无闻矣。

　　卷四

　　目

　　目中起星，宜初起即治，《石室秘录》方最妙，白蒺藜三钱，水煎洗，日四五次，余二次皆用此获效。又一次以新橘子皮塞鼻中，不半日即退。又旧传一方，用山慈姑、八乳磨汁，入冰片末少许点之，并治翳障甚效。

　　人有患肝病者，重酒柴胡，服之肝病愈而目瞽，以其竭肝阴也。大抵温散之品皆损目，友人某嗜饮烧酒，后竟失明，至如韭、蒜、椒、芥等耗目光，并宜远之。

　　一人患头风痛，两目失明，遍求医治无效，偶过茶肆小憩，有乡人教以用十字路口及乡村屋旁野苋菜煎汤，入沙壶中乘热熏之，日行数次，如是半月复明。

　　许辛木说：明目之方，可久服者，枸菊丸第一，（专用二味，勿入六味丸内，黑小豆次之。

　　）《寿亲养老新书》云：李小愚取黑豆紧小而圆者，侵晨以井花水吞二七粒，谓之五脏谷，到老视听不衰。近人相传服法：晨用生小黑豆四十九粒，以滚水送下，久服勿间，则眼到老常明。余二十九岁患风火赤眼，愈后阅文攻苦，用目过早，遂至昏涩羞明，不能作字，又为眼科以赤药点之，转益增剧，于是谢去生徒，闭门静养，专服小黑豆，又每晨用明矾末擦齿，后以洗面水漱口，即将其水洗目，洗后闭目片时，俟其自干，如是半年，目乃复初，因服小黑豆勿辍，凡二十余年，迄今目光如旧，灯下可作细字，未始非此方之力，凡人至中年而目昏花，即当服此。或因其性凉，不宜于寒体，则服枸菊丸可也。（丁巳秋见歙县吴端甫攒花《易简良方》载服黑料豆法，并述功效，附录于此。云：每一岁生吃一粒，自小服起，每年视岁数加减，永无眼患，余于壬子年入会闱，年仅四十二，而上灯后几不见卷格，南旋即得此方，无间服之，今历五稔，目力倍于幼时，真奇方也。）

　　明周定王 《普济方》四百二十六卷，为方六万一千七百三十九首，余在杭州时欲借抄是书，需钱百余万，因而不果。咸丰九年，从坊友邱春生钺，觅得刊本眼科书一册，即《普济方》第三十一卷，计一百页，凡分类十有三，曰内外障眼，曰内障眼，曰外障眼，曰将变内障眼，曰内障眼针后用药，曰目生肤翳，曰目生丁翳，曰目生花翳，曰卒生翳膜，曰远年障翳，曰目昏暗，曰目见黑花飞蝇，曰目晕，类各有论，共五百八十八方，其内外障眼类中有去翳生血止痛方，（出《家藏经验方》），用蛴螬汁滴目中，及饴炙食之，下引陈氏经验方云：《晋书》盛彦母氏失明，躬自侍养，母食必自哺之，母即病久，至于婢使，数见捶挞，婢忿恨，伺彦暂行，取蛴螬炙 之，母食以为美，然疑是异物，密藏以示彦，彦见之，抱母恸哭，绝而复苏，母目豁然，从此遂愈。孟子曰：陈仲子岂不诚廉士哉？居于陵三日不食，耳无闻，目无见也，井上有李，螬食实者过半矣，匍匐往将食之，三咽然后耳有闻，目有见。《本草》云：蛴螬汁滴目中去翳障。余在曲江有将官以瞽离军，因阅《晋书》见此，参以孟子之言，证以《本草》之说，呼其子俾羞事而供，勿令父知，旬日后目明，趋庭伸谢，因录以济众。按：此方他书罕见，特载于此，俾患障失明者钮兰畹说；湖城某妪，年四十余，目昏不能拈针黹，得一方，七月七日采旱莲草捣汁，入食盐拌匀，日晒夜露，每日早起洗休，以汁少许点目中，初微痛，后乃如常，目光遂渐明，嗣后至七十余岁，犹能于灯下缝纫。

　　卷四

　　喉

　　门人歙县吴子嘉茂才鸿勋，传治喉症方，名咽喉急症异功散，云得自苏州，灵验异常，历试元参六分，真麝香三分，共为细末，收藏瓷瓶封口，切勿走气，不论烂喉风、喉闭、双单喉蛾，用寻常膏药一张，取此散如黄豆大，贴项间，患左贴左，患右贴右，患中贴中，贴三四时即起泡，用银针挑破即愈，凡阴证起泡更速。（此方亦见《疫痧草》。）

　　《金匮翼》烂喉痧方，最为神妙。药用西牛黄五厘，冰片三厘，象牙屑三分焙，人指甲五厘，（砖上者可用，木板上者不可用），共为极细末，吹患处。凡属外淫喉患，无不应手而瘳，不特烂喉痧奉为神丹也。惟药品修制不易，猝难即得，有力者宜预制备用。如一时不及修合，别有简便之法：用壁钱五六个，瓦焙为末，加人指甲末五厘，西牛黄三厘，亦效。又治喉蛾方，断灯草数茎缠指甲，就火熏灼，俟黄燥，将二物研细，更用火逼壁虱（即臭虫）十个，共捣为末，置银管，向患处吹之神效。见黄霁青（太守安涛贤已编）。

　　卷四

　　舌

　　临症视舌。最为可凭，然亦未可执一。《正义》云：凡见黑舌，问其曾食酸甜咸物，则能染成黑色，非因病而生也。然梁成之黑，必润而不燥，刮之即退为异。又惟虚寒舌润能染，若实热舌苔干燥，何能染及耶？凡临症欲视病患舌苔燥润，禁饮汤水，饮后则难辨矣。《重庆堂随笔》云：淡舌白苔，亦有热症，黄浓满苔，亦有寒症，舌绛无津，亦有痰症，当以脉症便溺参勘。又白苔食橄榄即黑，（凡酸物皆然。）食枇杷即黄，又如灯下看黄苔，每成白色，然则舌虽可凭，而亦未尽可凭，非细心审察，亦难免于误治矣。

　　黑舌苔有寒热之分，辨别不精，死生立判。汪苓友谓舌苔虽黑，必冷滑无芒刺，斯为阴证无疑，诚扼要之言也。（舒驰远《伤寒集注》）谓黑苔干刺为二证，一为阳明热结，阴津立亡，法主大黄、芒硝，急夺其阳，以救其阴，阴回则津回。一为少阴中寒，真阳霾没，不能熏蒸津液，以致干燥起刺，法主附子、炮姜，急驱其阴，以回其阳，阳回则津回。据此则黑苔冷滑者，必无阳证，而黑苔干刺者，有阳证复有阴证矣。临症者可不慎欤？舌现人字纹，多因误投寒药所致，杨乘六治沈姓感症危甚，舌黑而枯，满舌遍裂人字纹，曰：脉不必诊也。此肾气凑心，八味证也，误用芩连，无救矣。逾日果殁。

　　程杏轩治农人患伤寒数日，寒热交作，自汗如雨，脉虚神倦，舌苔白滑，分开两歧，宛如刀划，询知误服凉药，与六味回阳饮，服之有效，断进左右二归饮数剂，舌苔渐退而安。又《伤寒金镜录》有裂纹如人字形者，因君火燔灼，热毒炎上而发裂，宜用凉膈散，此则舌见红色，又当细辨脉症，分别治之。

　　缪氏子年十六，舌上重生小舌，肿不能食，医以刀割之，敷以药，阅时又生，屡治不痊，精力日惫，向余求药，检方书用蛇蜕烧灰研末敷之，（不用刀割。）立愈，后不复发。

　　卷四

　　齿

　　秀水新塍镇屠氏，人多耆寿，牙齿至老坚固不坏，有家传秘诀，自幼大小便时，咬定牙齿，不令泄气，（法本张景岳。）即有人询问，亦不答应，历久勿间，故牙齿从无坠落之患。余友郑拙言学博凤锵说。

　　江湖上女医有捉牙虫者，以箸尖向患处旋绕，投水碗中，似有虫者无数，云曰去齿痛当顾往往不甚验。比阅程学博瑶田《通艺录》所载亡室徐孺人行略，始知其术皆伪，行略云：濠濠间妇人能为龋齿医，行而卖其艺，治一人齿，能出虫多者以百数。孺人曰：吾生长和州，知之久矣，齿即生虫，他医莫能出，若乃能应手出乎：盖蓼花虫也。

　　余久患齿痛，每勤劳火动，及食甜物即发，丙午年周介梅表弟士稔传一方云：每日晨起，以冷水漱口三次，不可间断，永无齿痛。介梅向患齿痛甚剧，行此得痊。余如法行之，齿痛遂不发。治齿痛神方。用青鱼胆风干，生明矾研末擦之，立止，又可治喉风，以上二味，加入指甲末、灯心灰吹之最妙。

　　卷四

　　腿

　　表兄周乙藜学博士照，于道光壬寅年患腿热，而按之不热，行步无力，不痛不肿，延医延医腿患益甚，腿肉日削，食少神惫，势就危殆，时乙藜家质库中友朱光甫能医，乃令治之，曰：此痿病也。诚然是湿热，诚然是阴虚，然专治一端则误矣。投以清燥汤，病日减，继用虎潜丸法，出入增损，至三百剂始撤消。乙藜因是潜玩医书，深究脉学，为人治病屡奏效。

　　方书言风胜则引，湿胜则肿，寒胜则痛，此亦未可泥也。道光己丑年，先君子芗 公，（时年四十有九。）患两腿热痛，不能行步，医家用蠲痹汤、巴戟天汤不效，反加剧，且肿，色青紫，又以为阴亏，用虎潜丸，痛益甚，饮食少进，乃至震泽，就吴雪香先生诊之，（先生震泽县庠生，中岁悬壶，审症精细，求治者盈门。）切脉濡数，患处肿痛，询知酒户素大，谓是湿热致患，用苡仁、海桐皮、防己、蚕砂、川萆 、秦艽、桑枝、牛膝、木通等药，日有起色，不一月全愈。余按：痛而热，则不当用温药。蠲痹汤等所以不效也。此犹理之显著者，而知之者鲜焉。甚矣！医道之难明也。

　　热病愈后，往往归之于足，发热肿痛，不治则痛甚而死，或至残废，如截足风之类。咸午春，余母周太孺人，偶发寒热，忽患此症，时余在杭州，内人周婉霞在家侍奉，检医书得一方，用广胶一两，入糟、醋、姜、葱汁，四味烊化成膏，摊纸或布上，贴患处，痛立止。

　　（糟入醋中，将糟凿碎调匀，滤出汁，去糟渣，勿用姜汁，不必多，只少许，葱汁较姜汁多一半，糟醋汁须三四倍于葱汁。）

　　庚申冬初，姬人李氏患伏暑，愈后两足肿而不红，其痛尤剧，服去湿清热药不效，用此方治冷水中，号呼痛绝而殒。惜当时未得此方拯之，特详志于此，愿有志者广传焉。

　　卷四

　　杂病

　　余戚苕城沈妪，年七十四，忽头上右偏发中生一角，初起微痛，其后每觉痛则角稍大，年，状如小指，角根之肉微肿，角坚如石，色微黄，角尖有三凹，纹色微黑如犀角，今已七十六岁。（咸丰八年记。）按：丹溪治郑经历嗜酒与煎爆，年五十余，额丝竹空穴涌出一角，长短大小如鸡距，稍坚，丹溪谓宜断浓味，先解食毒，针灸以开泄壅滞，未易治也，郑惮烦，召他医，以大黄、朴硝、脑子等冷药掩之，一夕豁开如酱蚶，径三寸，一二日后，血自蚶中溅出，高数尺而死，此冷药外逼，热郁不得发，宜其发之暴如此。今沈妪食贫茹苦，从不饮酒啖肉，其非食毒可知，不审何气使然，书之以俟识者。（又按：《南史》孙谦末年头生二肉角，各长一寸，此则有肉无骨，其形较异。又按：赵云松《观察檐曝杂记》云：梁武帝时钟离人顾思远年一百十二岁，萧侯见其头有肉角长寸许（见传）。后余亦见二人，一江兰皋，阳湖人，一徐姓，嘉兴人，头上皆有肉角，高寸许，年亦皆九十余，盖寿相也，然二人皆贫苦，皆无子，则亦非去征。此亦可以相证，附录之。）

　　病有可预测其兆者。如手指麻木，知将患中风。一年前时时口干，手脚心热，或作渴思饮茶井水，或食已即饥，知将患发背。三年内眉目骨痛，知将患大风疾。此有外症可凭者也。至于察神色，审脉象，而能先识其 ，则非神乎技者不能矣。

　　《医碥》谓真心痛、（切牙噤口，舌青面黑，汗出不休，手足寒过节。）真头痛（全脑连齿皆子服之，以散其寒，或可死中求生。真头痛急与黑锡丹，灸百会穴，猛进参、沉、乌、附，本生祖秋畦公捐馆舍时，（年七十有八），猝发心痛不可忍，半日即长逝，其时延医诊视，只进治心痛通套药，使准此法以治，庶几稍可救药乎？消渴、水肿、下疳、咳嗽、吐血等症，皆以戒盐为第一要义，若不能食淡，方药虽良，病有见于此而应于彼者，约略举之，如青腿牙疳之症，牙病而必见于腿上，咳不止，脉无神气，粪门生 ，此阳极而下，不治之症。 腮之症，（亦名肿腮。）初起恶寒发热，脉沉数，耳前后肿痛，隐隐有红色，肿痛将退，睾丸忽胀，亦有误用发散药，体虚者，不任大表，邪因内陷，传入厥阴脉络，睾丸肿痛，而耳后全消者，盖耳后乃少阳胆经部位，肝胆相为表里，少阳感受风热，邪移于肝经也，若作疝症治之益误矣。此症惟汪蕴谷文绮《会心录》详言之，并立方云：肿腮体实者，甘桔汤加牛蒡、丹皮、当归之属，一二剂可消；体虚者，甘桔汤加何首乌、玉竹、丹皮、当归之属，二三剂亦愈。如遗毒为害，必须救阴以回津液，补元以生真气，俾邪热之毒，从肿处尽发，方用救阴保元汤，（黑豆三钱，熟地二钱，麦冬钱半，丹皮，山药、南沙参、炙黄 各一钱，炙甘草八分），水煎服。又虏疮之症，亦有先喉痛者，陈载庵之子所患，用《吴医会讲》中之法治之是也。（见“今人门”。）

　　卷四

　　妇科

　　《坤元是保》，宋·薛仲昂轩所着，历代女科书皆未之采，书中不乏精要之论，易简之方，询为女科秘笈。咸丰丁巳，吴晓钲以重值购自吴门，借余录之，摘录数条于此。

　　妇人有疾，两乳不嫌其大，月水不嫌其多，乃生机也。治呕血及诸衄下血等候，用猪腰具，童便二盏，陈三白酒一盏，贮新瓶内，密封泥口，日晚以慢火煨熟，至初更止，夜分后，更以火温之，发瓶毕食，即病笃者，止一月效，平日瘦怯者，并宜服之，男女皆效，真以血养之良方也。

　　医书云：先期为血热，后期为血寒，然有或前或后者，将忽寒忽热乎？大抵气者血之母，气乱则经期亦乱，故调经以理气为先。

　　孕六七月，因争筑着子死腹中，恶露直下，痛不能胜而欲绝者，佛手散主之。（当归三芎五钱，益母五钱，水酒各半碗煎服，停一二时再进一服。）若胎不损，则痛止而子母俱安，既损则胎下而母全矣。

　　一胎不动而冷如冰，即非好胎。若以不动言之，好胎亦是伏而不动者，何可遂断其死胎也？宜服顺气活血药。产后忌饮酒，但服童便可也，童便为临产仙药，晕眩败血中心，及血崩诸症，仓卒不及备药，惟儿初下地时，即与童便一盏，庶免诸症之患。一月之内，日服一盏，百病不生，他药皆不及此。

　　产后百病，三者最危：呕吐、盗汗、泄泻是也。三者并见，其命必危。数症并作，治其，见二凶多，一症轻者无害，产后阴血虚耗，阳浮散其外而靡所根据，故多发热，治法用四物汤补阴，姜通神明，炮干姜能收浮散之阳，使合于阴，故兼用之。然产后脾胃虚损，有伤饮食而发热者，误作血虚，则反伤矣。故必先问曾食何物，有无伤损。有恶血未净者，必腹痛而发热，有感冒外邪者，必头痛而发热，若发热而饮食自调，绝无它症者，乃血虚也，可以补血。若胸膈饱闷，嗳气恶食，泄泻等症，只随症治之。要知腹满而不痛者，断非恶血也，产后用益母草锉一大剂三两，浓煎去渣，加芎、归末各二钱，陈酒、童便各一盏，服之至再，则腹痛血晕之恶免，且大有补益，真治产之司总也。（此方又名夺命丹，为产后圣药。）

　　产后喜咸爱酸而致咳嗽者，必致痼疾，终身须自慎之，家传秘方有六，简易而神妙特奇世宝之。种子丸，（五月五日拔益母草带根阴干为末，炼蜜为丸，如弹子大，每朝二丸，百日必效。）固胎丸，（条芩、白术为末，每服三钱，砂仁汤下，连服数朝而胎可永安。）保安丸，（五月五日取益母草去根晒干为末，炼蜜为丸，如弹子大，孕八九月每朝一丸，砂仁汤下，服二三十朝必无倒产之逆。）催生丹，（益母草四两，焦白芷，炒滑石、百草霜各二两，临产服四钱，芎归汤送下。）益母丹，（即产用山楂末三钱，浓煎益母草汤、陈酒和童便调下，第一日三服，第二日二服，第三日一服，第四、第五日山楂末减半，第六、第七日去山楂末，只服三味，第八日并三味一服，而百疾不生矣，历验。）坤元是保丹，（孕妇病则胎亦病而坠，则多两亡，此方能却胎病使两无恙。青黛五钱，伏龙肝二两，二味研末，用井泥调匀，涂脐上当孕处二寸许，干则再涂，此丹只可施于伤寒极热之症，不可概施者也，切记！切记！慎之！慎之！）余家有佣妇叶姓，阴户坠下一物，如初生孩儿头，卧则入腹，立则坠于外，行动不便，深以为苦，自云产后操作过早，屡至河埠踞而洗衣，致有此患，坠下后产一男，仍不能收，俗名鱼袋，不知是否即子宫也。此症初起，若根据丹溪法，当或可疗，久则不能丹溪治产妇阴户一物如帕垂下，俗名产颓，宜大补气以升提之，以参、 、术各一钱，升麻故随子而下，用升麻、当归、芎、 ，大剂服二次，后以五倍子作汤洗濯，皴其皮，觉一响而收入。

　　卷四

　　胎产

　　妇人经止三月，以川芎末二钱，煎艾水调服，腹内觉微动是孕，不动者非也。此法妇科诸书皆载之，然未可轻试。余内人素患肝气，己丑岁怀孕三月，服川芎末少许，即动甚不安，是知成方不当泥也。又方书佛手散，用当归、川芎各五钱，水酒煎，治胎动。杭州儒医严兼三茂才（稔），谓此方暂服则安，常服之则屡生而不育，亲验，故知之。

　　秀水新塍镇陈氏女科，治胎前诸症，戒用川芎，以其能升，易动胎气也。又言桂圆产后不可轻服，味甘易令人呕，恐瘀血因之而升也。余因思张景岳治胞衣不下，用本妇头发搅入喉中，使作呕，则气升血散，胞软自落，此法虽妙，然或因作呕而瘀血上升，转益为害矣。

　　萧慎斋《女科经纶》谓妊娠十月而生，其常也。其有逾期者，若唐尧之与汉昭是也，若云二年四年，则怪诞不经矣。

　　余按：《元史》黄HT 传孕二十四月而生，此必非虚饰者。又仁和王学权《重庆堂随笔》载王大昌语云：老医辅沛霖治周缝人妻，经阻腹痛而硬，服药不效，至两年余，忽举一子，而胀病如失，其子甚短小，名曰关保，余常见之云与。然则胎孕阅数年之久，亦事之所或有，未可概以为不经也。

　　蔡松汀难产方：用黄 、熟地各一两，归身、枸杞子、党参、龟板（醋炙）各四钱，茯苓三钱，白芍、川芎各一钱，无论胞衣已破未破，连服四五帖，但用头汁，取其力浓也。此方意主补助气血，以为服之者万无一失。冯楚瞻催生保产万全汤，则用人参三钱至五钱，归身二钱，牛膝梢三钱，川芎、干姜（炒焦）各一钱，肉桂六分，桃仁十三粒，酒炒红花三分，补而兼通，谓不惟催生神效，产后更无瘀血凝滞百病。主蔡说者，訾冯方温热，主冯说者，议蔡方补滞。窃谓冯方惟秉质虚寒者宜之，否则必有遗患，当以蔡方为优。孕妇服药，凡寻常所用如牡丹皮、赤芍、牛膝、薏苡仁、贝母、半夏、南星、通草、车前子、泽泻、滑石、槐角、麦芽、神曲、伏龙肝、归尾（凡用归身当去尾）、鳖甲、龟板等皆忌之，大抵行血利气通络渗湿之品，均在禁例，故王孟英谓胎前无湿，虽茯苓亦须避之，火酒、椒、蒜皆不可食，以其助火铄阴也。固胎之物，南瓜蒂煎汤服最良，胜于诸药，黄牛鼻 灰同煎尤妙。

　　《泊宅编》云：一妇人暴渴，惟饮五味汁，名医耿隅诊其脉曰：此血欲凝，非疾也。已而果孕。以古方有血欲凝而渴饮五味之症，不可不知也。按：此说产科书罕见，录之以备诊家之江都葛晴峰自申《医易·脉部》胃孕脉以阳入阴中，脉当短促。罗养斋以为发千古所未发，惜其书不传。

　　补脬散治产后交肠病，因脬肠有损，积秽凝塞，故大小便易位而出也。补脬散甚效，方用生黄绢丝一尺剪碎，白牡丹皮、白芨各钱半，水一碗，同煮如饴，木槌研烂，空腹时顿服，服时不得作声，作声则不效。陈变梦琴通其法，用生黄丝绢、白芨、黄蜡、明矾、琥珀，水捶为丸，猪脬一个，煮汤饮之，尤精密可法。

　　辨妊娠，古人以形病脉不病为凭，沈金鳌更以嗜酸别之，何西池又以胎至五月则乳头乳黑，乳房亦升发为据。辨胎男女，古人以脉左大为男，右大为女，张路玉独谓寸口滑实为男，尺中滑实为女，两寸俱滑实为双男，两尺俱滑实为双女，右尺左寸俱滑实为一男一女，此皆扼要之诀也。

　　阳湖史生家俊，言其同乡名医周八先生诊一孕妇，左乳胀痛，谓左乳胀为男，右乳胀为后果生男。余按：《千金方》云：左乳房有核是男，右乳房有核是女。又《坤元是保》以乳核先生验左男右女，殆即此义欤。

　　子死腹中，古法用下。验之之法，腹闷胸坠兼冷，略无动意，口中秽气，面如土色，舌色青炒不应），酒水各半盅，煎好，入朴硝五钱，再煎温服，即化水而下，薛立斋云：胎死服朴硝下秽水，肢体倦怠，气息奄奄，急用四君子为主，佐以四物，加姜、桂调之。萧慎斋云：胎死必先验舌青、腹冷、口秽的确，方可用下，亦必先固妊娠本元，补气养血，而后下之，若偶有不安，未能详审，遽用峻厉攻伐，难免不测之祸。《保产要录》云：即不服药，人不慌忙逼迫，亦迟迟生下，而不伤母，盖人腹中极热，惟不忙迫，产母安心饮食，腹内热气熏蒸，胎自柔软腐死，或一二日，或三四日，自然生下，但所出秽气，令人难闻，是可知死胎血弱而胎死腹中者，（其症腹胀作痛，一日不下，其脉两尺沉伏，微动无神），熬益母膏，以川芎、当归、肉桂、葵子煎汤，调服二三盏，胎即下，其治最善。吴鞠通治一妇死胎不下二日，诊其脉洪大而芤，问其症大汗不止，精神恍惚欲脱，曰：此心气太虚，不能固胎，不问胎死与否，先固心气。用救逆汤（地黄、麦冬、白芍、阿胶、炙草、龙骨、牡蛎）加人参，煮三杯，服一杯而汗敛，服二杯而神清气宁，三杯未服，而死胎下矣。下后补肝肾之阴，以配心阳之用而愈。此又可为治死胎者开一法门也。

　　《产宝》云：妊妇腹中脐带上疙瘩，儿含口中，因妊妇登高举臂，脱出儿口，以此作声，令生？然余观程氏光治腹中儿啼，倾豆于地，令妇低头拾之即止。又万密斋治法，令妇作男子拜即止，则知口含之说，近似有理，且惟有口始可含，何得以无口时相比较？况所谓含者，乃在氤氲一气之中，非必真吮血以养生也，王说似拘。

　　秀水计寿桥学博楠，博雅工诗，深谙医理，尤精妇科，自言诊胎产症二十余年，凡大险大危者妇科居其大半，论堕胎难产最中肯 ，录之。治堕胎往往用补涩，治难产往往用攻下，皆非正法，盖半产由于虚滑者半，由于内热者半，得胎之后，冲任之血为胎所吸，无余血下行，血不足，胎必枯槁而坠，其本由于内热火盛，阳旺而阴亏，血益少矣，治宜养血为先，清热次之，若泥于腻补，反生壅滞之害。至于产育，乃天地生生化育之理，本无危险，皆人之自作也，用力太早，则胎先坠下，舒转不及，胞浆先破，胎已枯涩，遂有横生倒产之虞，其治亦不外乎养血为主，血生则胎自出，若误用攻下之药，则胎虽已产，冲任大伤，气冒血崩，危在呼吸矣。慎之！慎之！齐氏羽中《三晋见闻录》云：山西产妇既产，便饿不食物，惟以小米粥极薄，日食数回，以一月为率。若旬日之内，或食米面，或食鸡豚，则不可治。安邑则旬日之内并不可睡。

　　按：产后因食伤致病而殒命者甚多，饮粥之法最妙，但不可使之饿，要在一饿即饮，饮多而已。至于旬日不睡，未免为期太多，神气疲惫。吾乡每令倚睡高枕，傍以人守之，寐稍久即呼之觉，阅四五日始任其睡，此法较善。

　　卷四

　　乳

　　《劝行医说》又有论乳吹一条，语亦详尽，并录于此。凡妇人乳吹初起，切勿先延医治，每见医家治乳，用黄色敷药调菊花叶涂之，内服皂角甲末等味，速其成脓，待至红未熟，即用铍针开入寸许，复以手硬出毒，其痛每至昏晕，而血多脓少，既难内消，复使其痛苦多时，不能收口，日久成漏，腐烂缠绵，致病者求生不能，求死不得，而待哺之儿，亦将失乳毙命，罪恶之重，擢发难数。在医者本意只求多次相延，博取财物，或冀症久求愈，重索药资而已，亦知地狱中早虚左以待乎？故乳吹、乳痈等症，初起只须内服逍遥散，及六神丸、莲房灰末，福橘酒送，外煎紫苏、橘核、丝瓜络、川楝子、当归、红花、川乌、香附、官桂等水，用手巾两方，绞热替换暖乳，轻者乳散乳通，如再不通，须病患忍痛，命一大婴孩重吮下积乳，随即吐去，吮三五次无不爽利，无庸延医诊视。至于乳疽、乳岩、乳癖，症情不一，治法各殊，是在名家息心体认，以煎剂为主，尤非疡科所能奏功矣。

　　卷五

　　幼科

　　小儿解颅者，因肾气幼弱，脑髓不实，不能收敛，而颅为之大也，宜急服地黄丸补之。

　　斋《幼科发挥》云：一儿头缝四破，皮光而急，两眼甚小，万曰：脑者，髓之海也。肾主骨髓，中有伏火，故髓热而头破，额颅大而眼楞小也，宜服地黄丸。其父母不信，至十四岁而死。余族一侄孙，幼时解颅头大，而面甚小，至十六岁竟死。余按：龟板治小儿囟不合，加入地黄中煎服，似尤应验。

　　治小儿惊风，砂雪丸，用朱砂、轻粉各一钱，僵蚕十个，蝎三个，以青蒿节中虫捣和为丸，研细，人乳调服，相传其方甚神。余按“轻粉辛燥有毒，治之不得其法，则毒瓦斯窜入经络，变成他疾，为害非浅。不若用青蒿虫末和灯草灰调入人乳服之，或饲小儿，睡时以铜管吹青蒿虫末和灯草灰入其口中，法尤简妙，屡屡获效，不可忽视。

　　喻嘉言《温证朗照》云：凡小儿发热呕吐者，倘未布痘，即须审谛，不可误用温胃之药。里中一宋侯，高年一子，恣啖不禁，每服香砂平胃散极效，一夕痘发作呕，误服前药，满头红筋错出，斑点密攒筋露，所谓瓜藤斑也。上饶相公一侄，髫龄选贡，赴宴返寓，痘发作呕，乃父投以藿香正气丸，一夕，舌上生三黑疔，如尖栗形，舌下生四黄疔，如牛奶形，盖痘邪正出，阻截其路，凶变若此，当以为戒。余按：小儿患病，挟热者多，温燥之药，皆宜慎用，不特痘症宜防也。忆在杭州时，有府胥张某子十岁，夏月触暑，发热恶寒不食，医投以藿香正气丸，遂至热盛神昏，唇舌焦干，口鼻出血而殒。聂久可《活幼心法》云：小儿多吐之后，胃气大虚，气不归元，阳浮于外，反有面赤头热，身热作渴，而似热症者，俗医误认为热，投以凉药，杀人如反掌，故治吐泻而药不中病者，与其失之寒凉，宁失之温补。失之温补，犹可救疗，失之寒凉，其祸甚速，不及救也。余按：此说与前条喻氏所论绝相反，参观焉而各有至理，惟在审症之的而已。盖凡症之初起，发热作渴而吐者，挟热居多，吐后复发热作渴者，往往有属虚寒者矣。司命者其吾邑孔雅六学博宪采，长女初生，啼哭一声，后竟默不作声，查方书捉猫一只，以袱包之，持向女耳边隔袱咬猫耳，猫大嗥一声，女即应声而啼，后遂无他，今已出嫁生子矣。此即古之所谓禁方，其理莫能测也。《医学入门》云：初生月内多啼者，凡胎热、胎毒、胎惊，皆从此而散，且无奇症、沈芊绿甚韪其说，因谓儿啼只宜轻手扶抱，任其自哭自止，切不可勉强按住，或令吮乳止之，若无他病，不必服药。余谓是固然矣，然有因他故而啼者，杭州乐怀谷女方襁褓，忽啼不止，拍之则愈啼，解衣视背，见绣针微露其绪，而针已全没，医治之杂以药敷，肉溃而针终不出，延至百余日，卖酒家传一方，以银杏仁去衣心杵烂，菜油浸良久，取油滴疮孔中，移时针透疮口，而针则已弯盖强拍入之也。又曾世荣于船中治王千户子，头疼额赤，诸治不效，动即大哭，细审知为船蓬小篾刺入囟上皮肉，镊去即愈。然则小儿啼哭，苟有异于寻常，即当细心审察，固不必一概投药，亦不得任其自啼自止也。

　　卷五

　　痘

　　《翼驹稗编》云：海州刘永有一子，年五岁，出痘遍体，疙瘩大如瓯，凡三四十医皆不识，有老妪年七十余，见之曰：此包痘也。吾所见并此而二，决无它虞。六七日疙瘩悉破，内如榴子，层层灌浆皆满，真从来未睹者。痘书充栋，亦无人道及，可见医理渊深，即痘疹一门，已难测识矣。余按：此可以补诸痘书之阙录云。

　　阜平赵功甫长于治痘，痘始萌，一望已知其结局，自云一生疗痘，无药不用，而从未有用附子者。今按曾世荣治侯自牧子痘盛，夏用附子，费养恒治冯宪副孙痘，亦用附子，皆采入《续名医类案》。然则治痘，非无用附子之症，特不恒有耳。

　　崔默庵论痘症曰：今人治痘，率用升麻葛根汤，使毒瓦斯尽升头面，后多难治，戒升麻勿用，多用葛根及横解之剂，少加桂枝，令其毒尽散于四肢，即险逆之症亦可为矣。见刘继庄《广

　　卷五

　　疳

　　治小儿疳病集圣丸，（人参、蟾蜍、川连各三钱，归身、川芎、陈皮、五灵脂、蓬莪术、夜明砂、使君子、肉芦荟、砂仁、木香各二钱，公猪胆一个，和药末为丸，如龙眼大，每服一丸。）不寒不热，亦补亦消，最为稳善。《名医类案》所载单方三，亦佳。一用山楂一两，白酒曲一两，取多年瓦夜壶中人中白最多者，装入二物，炭火 存性，研细末，每服六分，滚水送下。其一用鸡蛋七枚，轻去壳，勿损衣膜，以胡黄连一两，川黄连一两，童便浸，春秋五日，夏三日，冬七日，浸透煮熟服之。其一用大蛤蟆十数个，打死置小口缸内，取粪蛆不拘多少，粪清浸养，盛夏三日，春末秋后四五日，以食尽蛤蟆为度，用粗麻布袋扎住缸口，倒置活水中，令吐出污秽净，置蛆于烧红新瓦上焙干食之，每服一二钱。（或用炒熟大麦面和少蜜作饼或丸令儿食。）此皆以人身气化之物，入消导药治之，可称灵妙。

　　小儿无辜疳，脑后项边有核如弹丸，按之转动，软而不疼，壮热羸瘦，头露骨高，有谓妖鸟（一名夜行游女。）夜飞，其翼有毒，拂落于人家晒晾未收之襁褓衣上，儿着之则病。有斥其说为妄。谓无辜，鸟名，啼时两颔扇动如瘰 之项，小儿肝热目暗，颈核累累，其状相类，因以为名，宜用消遥散加减治之。有谓因乏乳所致，又有谓饥饱劳役，风惊暑积，八邪所致，宜用布袋丸治之。余谓妖鸟之说，无论其是否，但见项边有核，即当挑刺以药治之，若至大而溃脓，法不能疗，至其用药，则仍不外治疳病之法耳。

　　卷五

　　外科

　　治脓窠疥疮，用大枫子五十粒，蓖麻子五十粒，蛇床子三钱，（以上三味研细另包。）麻黄钱半，斑蝥（去翅足）三个，雄猪油一两，先将麻黄、斑蝥二味，同入猪油内煎枯，去渣尽净，再将前三味放下，缓缓熬煎，待渣黑，然后取起，用绢袋包裹，向患处频频擦之。此方吴子嘉所传，云曾经试过，甚效。

　　子嘉又传治发背痈疽一切无名大毒，以及疮疖等症神方，名迅风扫箨散，云得自常熟，屡试不爽。用穿山甲七片，蜈蚣去头足七条，蝉蜕五钱洗，僵蚕炒去丝二钱，乳香去油二钱半，没药去油二钱半，全蝎（头足要全，酒浸，去腹内肠）七个，斑蝥（去翅足，糯米炒）七个，明雄黄五钱，麝香一钱，冰片八分，五倍子一两五钱，共为细末，曝干，勿令见火，掺于毒上，再以寻常膏药盖之，其效如神，若遇大毒，须加升丹少许，和药末同掺，其升丹必要自制，市中者不验。

　　升丹方：水银一两，白矾一两二钱，牙硝一两二钱（皮硝不可用。）先将矾、硝二味研细，再入水银，用小广锅一只盛药，再以粗碗一只覆于锅上，用细白皮纸搓作纸索，蘸水微湿，筑于碗口，另用细矾末掺纸上，再用生石膏粉满盖碗底，以铁秤锤压碗上毕，以大钉四枚钉入泥地，用硬炭烧三炷官香，（四围须用砖护住，火方有力），第一炷火文，第二炷火武，（一二炷香间须防走漏），第三炷火大武，当以扇拂之，冷定开视，而丹成矣。（丹在碗上，药渣弃去不可用。）

　　方书所言内痈，大概详于肺胃大小肠，其它脏腑均略焉。吾乡有患肝痈者，医以为肺痈，服药后日就危笃，延张梦庐学博视之，识为肝痈误治，卒不能救药而殒。按：《内经》云：期门隐隐痛者肝疽，其上肉微起者肝痈。又云：肝痈，两 满，卧则惊，不得小便。是其症亦尚易辨，特俗医不学，遂致杀人耳。陈远公云：肝痈在左而不在右，左胁之皮必见红紫色，而舌必见青色，治必平肝为主，佐以泻火去毒，宜化肝消毒汤，白芍、当归各三两，金银花五两，黑山栀五钱，生甘草三钱，水煎服，盖其治法与肺痈迥殊也。

　　王洪绪《外科全生集》论《冯氏锦囊》治阴疽，以温补兼托，以为初起平塌，安可用托？托则成功，宜以溃为贵，即流注瘰 恶核，倘有溃者，仍不敢托，托则溃者虽敛，增者又何如耶？因立阳和汤以施治，（熟地一两，鹿角胶三钱，白芥子二钱，肉桂一钱，甘草一钱，麻黄五分，姜炭五分），遇平塌不痛大疽，倍加熟地。严兼三谓生平遵此法以治阴症，屡获奇验，尝于六月中治一男子，遍身热毒，而腹上独生一疽，平塌不痛，诊其脉沉微无力，乃用阳和汤，加附子、黄 服之，疽消而愈。盖热毒发于表，而阴疽根于内，故必治其本焉。因思古方治一切痈疽，用仙方活命饮，未成者即消，已成者即溃，云是疮痈之圣药，然以治阴疽，则有银花、赤芍、花粉、贝母等凉药，不若阳和汤专用温补，能消患于未萌也。

　　海宁许辛木部曹HT 精医理，尤长于外科，所制膏丹，必购求良药，亲自研炼，拯治危症甚多。尝言瘰 一症，服药最难见效，外治亦鲜良方。《王氏全生集》消核膏，曾试用之，蕴热重者，转至红肿，盖药品多毒烈也。因以控涎丹为主，加入麻黄煎成膏药，普施甚效。故友汤绪云又加入数味，嗣后求者踵至，不独瘰 ，凡痰核乳岩贴之，初起即消，久者纵不能消，亦不再大，妙在并无斑蝥、蜈蚣、全蝎等毒药，虽好肉贴之无损。石门某医之女，颈生瘰十余年，自为医治不效，且有溃者，闻部曹有自制消核膏，挽人求索，令未溃者贴此膏，已溃者贴阳和解凝膏，（见《全生集》），以九一丹，每次索膏必数十张，如是数月，未溃者消，已溃者敛，遂不复发，今嫁人有子女矣。此方治愈者众，其药用制甘遂二两，红芽大戟三两，白芥子八钱，麻黄四钱，生南星一两六钱，直天虫一两六钱，朴硝一两六钱，藤黄一两六钱，姜半夏一两六钱。九一丹：用降药九分，生石膏一分。

　　外科之症，有与内科相似者，最宜详审。凡诸痈毒初起，恶寒发热，不可误认伤寒，又骨槽风不可误认牙痛，鹤膝风不可误认痛痹，痔血不可误认肠红，肺痈不可误认外感咳嗽，肠痈不可误认诸腹痛，此类尚多，不可悉数。

　　《质直谈耳》载旧青浦镇疡医陈天士，名驰四方，就医者日不下数十人，其药最秘者手治之，岁久毒瓦斯熏炙，晚年中拇间生恶疽，知不可疗，闻南去百五十里地名潭中，有一叟精于针砭，恒自晦不欲以术自鸣，即易姓名，疾赴其所乞治之，叟曰：此药毒也。君殆知医，向之中恶深矣，不发则已，发必难治非者力所及也。盍往质问陈天士乎？天士大恐，速归，疽遂溃，神昏而殁。余谓陈虽能医，技犹未精也。

　　《秋镫丛话》云：北贾贸易江南，喜食猪首，兼数人之量，有精于岐黄者见之，向其仆曰：每餐如是，已十有余年矣。医者云：病将作，凡药不能治也。俟其归，尾之北上，将以为奇货。久之无恙，复细询其仆曰：主人食后必满饮松萝茶数瓯。医爽然曰：此毒惟松萝可解。

　　怅然而返。使陈能如此贾之豫为防，何致成不治之症乎？《外科正宗》一书，近世盛行，医者信而遵之，往往用铍针及三品一条枪等法，误人不少。

　　是书徐灵胎有评本，余曾从陈载庵借录一过，后许辛木又加注释，嘱余为之校正，将以救世医之弊，已付刊矣。适逢寇乱中辍，余所录之本，亦毁于兵燹。辛酉秋日，避难于东林山后，从汤欣庵借录副本，因摘录于此，俾习外科者观之，庶不为是书所误。《正宗》云：初起未成者，用铍针当顶点入知痛处，出其恶血，通其疮窍，随插蟾酥条直至疮底。见（“脑疽论”后。）评云：此必死之法，误尽苍生。其不死者，亦必卧床几月，服大补之药而后得安。

　　《正宗》云：铍针当顶插入知痛处方止，随用蟾蜍条插至孔底。（见“神妙拨根方”下。）又云：三日后加添插药，其根高肿作疼。评云：凡疮未成者，一见血则毒走肌伤，轻者变重，重则必死。况又插入药条，以致痛极腐烂，断无消理，此等恶法，害人不浅。然此原云阴症当用此法，乃近人不知，不论阴症阳症，轻病重病，皆用此法，杀人无算，间有愈者，皆痛苦哀号，死里逃生，乃皆奉为金科玉律，举世皆然，无人救正，岂不伤心？又评云：用此法者，我目中已见杀数十人矣，即真阴症亦不宜用，况阴症千不得一，非平塌者即为阴症也。

　　评三品一条枪后云：此治恶毒顽疮，间有可用，近日庸医不论何疮，俱用此法，杀人无算，深为可恨。制方之人，原只用以治不知痛痒即死肌顽肉，谁知后世恶人，竟为必用之品，不可不归咎于作俑人也。余因思周岷帆学士患瘤，为费某用三品一条枪致死，见（“医鉴门”），由于未见徐评故耳。医者专主一家之言，不知虚怀好学，博采精研，而欲免于误人也，岂可得哉？

　　卷五

　　疔

　　《本草纲目》苍耳草虫治疔方，余以治多人无不获效。其法于夏秋之交，取苍耳草茎憔悴有穴孔处拍开取虫，（虫如蚕而小，长不过四五分，其行甚速），以纸包裹，置火炉上烘极干，藏瓶中，勿出气，用时研细末，掺在疔疮膏药（药店有之。）中心，贴向疔疮头上，（先用银针向疔疮头上微挑开。）当有水流出，阅六时许，疔根自拔。按：《三因极一病证方论》有治一切疔肿神方，苍耳草（根茎苗子但取一色便可用。）烧为灰，醋泔淀和如泥涂上，干即换之，不过十度，即能拔出根，（此法本《千金方》。）又按：刘云密《本草述》云：一切疔肿危困者，用苍耳根叶捣和小儿尿绞汁冷服一升，日三服，拔根甚验。此二方余未经亲试，如用之获效，无事取虫伤物命矣。特识之。

　　痈疽宜灸，而疔独忌灸。痈疽药每用酒煎，而疔独忌酒。皆以其助火也。又治疔膏药忌用桐油纸，惟当用布，刺疔针忌用铜针，惟宜用根。

　　卷五

　　针灸

　　夏日宜灸，汪石山驳正之甚是，一近事尤堪为戒。钱塘陈氏子患哮，得一方云：夏日于日中灸背，当可见愈。如法行之，至深秋得伏暑症甚重，医治不效而卒。古者针灸之法与药并重，后世群尚方剂，投药无功，始从事于针灸，又往往不能获效，或转增重，则以精此技者甚少，且未审病之宜针灸与否也。叶天士谓针灸有泻无补，但治风寒中穴之实症，（见《来苏集》批本。）此言信然。尝见有痫症挟虚，因针而转剧；痿症挟热，因灸而益重。是不可以不慎也。

　　孟子求三年之艾，赵氏注云：艾可以为灸人病，干久益善，故以为喻，按：《说文·火部》云：灸，灼也。从火久声，俗读“炙”，误也。

　　卷五

　　药品

　　新绛，《金匮》旋复汤用之，治肝着，亦治妇人半产漏下。《本草纲目》独遗之，黄坤载《长沙药解》言之较详，云：新绛味平，入足厥阴肝经，行经脉而通瘀涩，敛血海而止崩漏。

　　又云：新绛利水渗湿，湿去则木达而血升，故能止崩漏。其诸主治止崩漏吐衄泄痢诸血，除男子消渴，通产后淋沥。止血，烧灰存性研用。消渴淋沥，煮汤温服。其云诸症消渴，皆缘土湿而不及于火，盖其生平深恶滋阴，故立言不免于偏也。

　　左牡蛎、（取壳以项向北、腹向南，视之口斜向东者为左顾，左顾者雄，右顾者雌。）左盘龙、（鸽粪。）左缠藤，（金银花。）皆以左为贵。秦艽根有罗纹，亦以左旋者入药，右旋者令人发香港脚病。卢子繇云：盖天道左旋，而人生气从之也。

　　桃仁最易发胀，震泽某氏子甫十余岁，食之过多胀死，棺殓即殡之效，逾年启棺焚葬，覆卧棺中，手足皆作撑抵势，盖桃仁之性既过而苏，棺甚脆薄，得不闷死，转侧其身以求出，力微卒不能破棺而死耳。

　　猪肤，王海藏以为鲜猪皮，吴绶认为 猪时刮下黑肤，汪石山谓考《礼运疏》：革，肤皮也；肤，革外薄皮也。则吴说为是。肤者，肤浅之义。谨按御纂《医宗金鉴》方解云：猪肤者，乃革外之肤皮也，其体轻，其味咸，轻则能散，咸则入肾，故治少阴咽痛，是以解热中寓散之意也。诠释详明，可以括诸家之说矣。

　　麦冬通胃络不去心，入养肺阴药则宜去心，陈载庵说其生平治验如此。

　　凡木之花皆五出，惟桂花四出，栀子花六出。桂乃月中之木，栀子即西域之檐 也。（桃杏花六出者，子必双仁，食之杀人。）

　　《伤寒论》之蜀漆，乃常山之茎也。《金匮要略》之泽漆，乃与大戟同类而各种也。今皆不以入药。惟草泽医人用以猫儿眼睛草治水虫者，即泽漆也。

　　李东璧谓香薷乃夏月解表之药，犹冬月之用麻黄，气虚者尤不可多服。今人谓能解暑，概用代茶，误矣。程氏钟龄谓香薷乃消暑要药，而方书称为散剂，俗称为夏日禁剂，夏既禁用，则当用于何时？此不经之说，致令良药受屈。此二说程杏轩《医述》并载之。余谓李说为是，程说不可从。（香薷虽非夏日禁剂，然维阳气为阴邪所遏，用以发越阳气则宜，其余中暑之病，均不可用。）今人夏月又有以藿香代茶者，亦误。夏月可常服以涤暑者，惟陈青蒿耳。余每于秋仲采青蒿洗晒收藏，次年夏入甑煎露，用以代茶，殊胜。

　　连翘功专泻心与小肠之热，《本经》及诸家本草，并未言其除湿，惟朱丹溪谓除脾胃湿热，沈则施谓从苍术、黄柏则治湿热，而吴氏《本草从新》又谓除三焦大肠湿热，近世医家宗之，遂以为利湿要药。不知连翘之用有三：泻心经客热一也；去上焦诸热二也；为疮家圣药三也。此足以尽其功能矣。

　　枸杞子，诸家本草有谓其甘平者，有谓其苦寒者，有谓其微寒者，有谓其甘微温者，均未尝抉发其理。惟张石顽《本经逢原》谓味甘色赤，性温无疑，缘《本经》根子合论无分，以致后人或言子性微寒，根性大寒，盖有惑于一本无寒热两殊之理。夫天之生物不齐，往往丰于此而涩于彼，如山茱萸之肉涩精，核滑精，当归之头止血，尾破血，橘实之皮涤痰，膜聚痰，不一而足。即炎帝之尝药，亦不过详气味形色，安有味甘色赤形质滋腴之物性寒之理？其辨别独精胜于诸家。余壮岁服药，每用枸杞子必齿痛，中年后服之甚安。又尝验之肝病有火者，服枸杞子往往增剧，谓非性温之征耶？张叔承《本草选》谓方书所用大枣，不分黑白，细详之，乃是红枣之大者，若黑枣则加蜜蒸过者。又谓今人蒸枣多用糖蜜拌过，久食最损脾胃，助湿热也。窃意红枣力薄，和胃则宜，黑枣味浓，补中当用，似不得混同施治。至助湿热之说，理不可易，是以多食则齿生虫而致《龙木论》治内障眼有五蜕散，用龙蜕（蛇皮）、蝉蜕、凤凰蜕（乌鸡卵壳）、佛蜕（蚕纸）、人蜕（男子奶发）等分，一处同烧作灰，研为细末，每服一钱，用熟羊肝吃，不拘时候，日进三服，佛蜕、人蜕之名甚新，可补入药品异名中也。

　　竹 从竹，而俗或从草作茹，青葙子从草，而俗或从竹作箱，皆误。

　　松之余气为茯苓，枫之余气为猪苓，竹之余气为雷丸，亦名竹苓。猪苓在《本经》中品，雷丸在下品，茯苓在上品，方药用之独多，以其得松之精英，久服可安魂养神，不饥延年也。

　　又有橘苓。生于橘树如蕈，可治乳痈，见赵恕轩《本草纲目拾遗》。

　　葛仙米乃山穴中石上为水所渍而成，楚蜀越深山中皆有之。龙青霏《食物考》谓清神解热疗痰火，久服延年。《本草纲目拾遗》则谓性寒，不宜多食。按：此物不入药用，只宜作羹，味殊鲜美。凡煮食者，先入醋少许，方以滚水发之，则大而和软。

　　木之用桑为多，曰叶，曰枝，曰花，曰椹，曰根皮，曰汁，曰耳，曰瘿，曰油，曰虫，曰寄生，曰螵蛸，凡十有二。果之用莲为多，曰密，曰节，曰茎，曰叶，曰蒂，曰须，曰花，曰房，曰实，曰薏，曰汁，曰粉，亦十有二。二物皆有丝，一禀金气，一得水精，《理虚元鉴》谓物性有全身上下纯粹无疵者，惟桑与莲，良有以也。

　　《金匮要略》王不留行散自注云：如风寒，桑东南根勿取之。后世注释家谓风寒表邪在经络，桑根下降，止利肺气，不能逐外邪，故勿取之。吴鞠通推阐其义：桑根之性下达而坚结，由肺下走肝肾者也，内伤不妨用之，外感则引邪入肝肾之阴，而咳嗽久不愈矣。地骨皮为枸杞之根，入下最深，力能至骨，有风寒外感者，亦忌用之。其说详见《温病条辨》，可补诸家本草之阙，近世医士能细辨药性者少矣。丙辰秋，余戚吴氏妇，偶感风寒咳嗽气急，某医诊之，用桑白皮为君，咳嗽转剧，急令勿服，改用杏苏散加减乃愈。

　　万历间陆祖愚（见《三世医验》）。治沈姓妻疫病垂危，其邻邵南桥助银两许，以备殡殓之资前方加白芍，只用人参一钱，服四剂而愈。此可想见其时参价之贱，今之贫人遇病，如需一两参，非银十余两不可，虽有良医，将如之何？杏仁润肺利气，宜汤浸去皮尖，麸炒黄，若治风寒病，则宜连皮尖生用，取其发散也。

　　耳。

　　服参不投者，服生莱菔。姚 云《本草分经》谓服山楂可解。《本草纲目拾遗》粟子壳煎汤服，解参之力尤胜。余谓疾之轻者犹可解，重则无药可解，要在审所当用，勿妄投而已。

　　玉簪、凤仙，《本草纲目》入毒草部，玉簪之毒在根，凤仙之毒在子，皆能透骨损齿。

　　又如珍珠兰、茉莉等，其根亦皆有毒杀人。

　　烟草明季始有之，其种出于淡巴国，流入吕宋国，转入闽，闽石马镇产者最良。诸家本草皆加载毒草门，《汇言》谓偶有食之，其气闭闷，昏溃如死，其非善物可知。《备要》谓火气熏灼，耗血损年，取其所长，惟辟瘴除秽而已。今人嗜此者众，烟肆之多，几于酒肆埒，虽不若鸦片烟之为害甚烈，然能耗肺气，伤阴血。凡患咳嗽、哮喘、虚损、吐血、气虚、火炎等症，尤宜远之。

　　轻粉辛燥有毒，以治杨梅疮，奏效虽捷，而毒瓦斯窜入筋骨，变生他疾，为害无穷。大风子之治疠风亦然，制方药者其慎之。

　　本草谓栀子生用泻火，炒黑止血。《临证指南》治外感证，多用黑山栀。黄退庵云，近多炒用，用生者绝少。余按：仲景栀子汤，有病患旧微溏不可与服之禁，盖以其苦寒也，若炒黑则寒性减，无论旧溏与否，皆可服矣，此所以用生者少欤。

　　药物来自海外者甚多，中国之药，亦有遐方所宝重者，如西戎之需茶，唐古忒之需大黄，日本之需僵蚕是也。又往时专城入贡者，特市土茯苓，一时价昂百倍，见《钱塘县志》。

　　薄荷气清轻，而升散最甚，老人病患，均不可多服，台州罗镜涵体质素健，年逾七旬，偶患感冒无汗，以薄荷数钱，煎汤服之，汗出不止而死。舅氏周愚堂先生桢，患怔忡甫痊，偶啖薄荷糕，即气喘自汗不得寐，药中重用参 乃安。

　　药中所用橡实，其木之名称。《诗经》曰栎、曰栩、曰柞、曰 ，（不结实者名 ），《尔雅》又曰柔橡实，一名皂斗，俗称野栗子，涩肠止痢，功胜罂粟。杭州学廨傍有一大株，夏日阴浓，借以避暑，深秋结实繁茂，凉风吹堕，扑檐抛屋，终夜有声，颇耐清听。

　　卢子繇《本草乘雅半偈》备称茶之功用，采录古今名家论说以为谱，因谓常食令人瘦，去人脂，倍人力，悦人志，益人意思，开人聋瞽，畅人四肢，舒人百节，消人烦闷，使人能诵无忘，不寐而惺寂。章杏云《调疾饮食辨》则谓茶耗人精血，有消无息，欲使举世不饮，实难劝喻，惟饮宜清，忌多忌浓，或以它草木之可煎饮者代之尤妙。若夫渴症及诸热症发渴者多饮之，病更难愈。又谓古不专以茶作饮，故《尔雅注疏》但云可作羹饮，并代茶两字无之。

　　由是观之，《茶经》、《茶录》，明理人不屑挂诸齿颊矣。二说迥殊，当以章说为正，如不能以他草木代之，则宜少宜清之言，切宜遵守。章又谓俗尚陈茶，仅隔年或二年止矣，乃竟有陈至五七年一二十年者，能令人失音或暴死，盖凡物过陈者，皆有毒也。此说亦世所罕知者。

　　杨希洛《本草经解要考证》谓葳蕤、漆叶治阴虚，兼令人有子，即华佗漆叶青粘散，青粘世无能识，或云黄精之正叶，或云即葳蕤也，然吾乡有两老儒，先后服此方皆致殒。或云漆叶乃五加皮叶，《本经》名豺漆也，里有兵子臂痛不能挽弓，或教用葳蕤一斤，五加皮浸酒饮尽，自健旺胜常，岂古方正尔，《纲目》殆误附漆树耶？漆本有毒，《本经》久服轻身，及《抱朴子》通神长生，皆难信。有割漆人误覆漆，遍体疮，至莫救，向在中山亲见，况服食乎？陶宏景云：生漆毒烈是也。古无用叶者，故气味缺，《纲目》殆因古方臆立主治耳。余按：以五加皮叶为漆叶，前此所未闻，然二物气类迥别，是以应验亦殊，明理之士，自当舍漆叶而取五加皮。究之古方药品，最宜详审，不可过信前人之说，为所误也。《本草纲目拾遗》有鸡神水，云可明目去障，制法择大萝卜一个，开大孔，须近茎一头开，勿在根边方可活，孔内入鸡蛋一枚，种地上，使其叶长成，取鸡蛋内水点眼，其目如童。《重庆堂随笔》又载制赛空青法，冬至日取大萝卜一枚，开盖挖空，入新生紫壳鸡卵一个在内，盖仍嵌好，埋净土中，均四五尺深，到夏至日取出，用女人衣具包裹，藏瓷器中，否则恐遇雷电被龙摄去也。卵内黄白，俱成清水，用点诸目疾，虽瞽者可以复明。二法并可试用，录之。

　　救逆汤之用蜀漆，柯韵伯疑之，邹润庵谓脉浮热反灸之，此为实，实以虚治，因火而动咽燥吐血，可见脉浮被火，应至吐血，今更吐之，是速其血耳。矧《千金》、《外台》两书，非疫非疟，不用是物，则是方之有舛误无疑。吴中方大章变则谓蜀漆乃蜀黍之误，古漆字无水旁，与黍相似故也。黍为心谷，用以救惊狂起卧不安者，取其温中而涩肠胃，协龙牡成宁神镇脱之功也。（说见《瘦吟医赘》。）

　　草药形状相类者甚多，如宕芋似何首乌，钩吻似黄精，透山根似蘼芜，天炙似石龙芮，鸡冠子似青葙子，赤柳草根似茜草根等，不胜枚举，良毒各殊，服食家均宜慎辨。

　　何首乌具人形者不可多得，得而服之，可以益寿，然亦有不尽然者，汤芷卿用中《翼驹稗编》云：吴江秀才某，见邻翁锄地，得二首乌如人形，以钱二千买之，用赤豆如法制食，未数日，腹泻死，此岂气体有未合欤？抑首乌或挟毒物之气能害人也，服食之当慎也。观于此而费星甫《西吴蚕略》所述头二蚕，较《本草》诸注家为详备，录于此。头二蚕即 珍《周礼》夏官司马职禁原蚕，注云：原，再也，字书作 。《本草》有晚蚕沙、晚僵蚕等目，皆未详辨，遂误以初蚕再出为晚蚕、原蚕矣，不知其种迥别。凡二蚕茧蛾生种，谓之头二蚕种，次年清明后即养之，名头二蚕，时头蚕尚未出也，其眠其老甚速，缠两旬即收茧，时头蚕甫大眠也，出蛾生子，是谓二蚕种，凡养头二蚕皆甚少，无缫丝者，其茧壳、茧黄、蚕砂皆入药，其僵者尤不可得，治痘有回生之功。盖时方春杪蚕亦得清淑之气，故堪治疾，殆珍之名所由起欤。《本草》所载专指此，即《周礼》原字之义，未必不指此。又云：二蚕始称晚蚕，出于头蚕登簇之际，饲以二叶，自眠至老，皆值黄梅时候，郁蒸日甚，蝇蚋蛄嘬，臭秽生蛆，性偏热有毒，其茧其丝价亦较廉，凡所弃余，仅以肥田，从未入药。余按：今药肆所售蚕砂、僵蚕，大抵皆出于头蚕耳。药类鲜真，此其一也。

　　乳性热补阳，虚寒体弱者服之，获效甚捷。余戚王祉亭居长兴和平山中，言其地产 ，取乳恒在夏月，土人伺有 处，逐去母 ，捕乳 杀之，以肠胃曝干，取乳凝结成块，每两可售钱一千，作伪者每以牛羊等乳代之，求之肆中，鲜有真者矣。

　　表兄周星舫明经士煌，在洞庭东山授徒，言山中郑祉仪家兰花绝盛，传有治难产方最灵，采素心兰花阴干收藏，临用以一二泡汤饮之。又言山中有黄天竺子，泡汤饮之，治肝气极效，余按：天竺子只见红色者，黄色则未之见，星舫言山中人亦甚贵重，此种不多得也。

　　辣茄性大热，章杏云《调疾饮食辨》以为近数十年群嗜之，食者十之七八，（父母嗜食，其精血必热，故遗害于儿女。）饮食以冲淡和平为正， 浓之味，久必伤生，毒劣之物，嗜之损寿，乃食此而不尽夭者，以体无内热也。若有内热，死安能不速耶？其言可谓切至，以此推之，非独辣茄不当嗜也，凡胡椒、生姜、韭、蒜等辛温之品，皆足以劫阴而伤生，慎许辛木云：阿魏最难得真，诸书皆言极臭，恐防作吐，盖肆中皆以胡蒜白伪造也。余有友人因自不同，江浙去西番万里，而肆中所售阿魏甚贱，其伪可知，且极臭伤胃，有损无益，勿用可也。余谓药之无真，如桑寄生、川郁金、化州陈皮之类，求之肆中，悉皆他物，以之治病，必不见效，均当勿用。

　　冬雪水（腊雪更佳）救时疫不热症，获效最速。余在杭州，每遇冬雪，即取藏坛中，咸丰戊午四月，舆夫王姓发热身肿，呕吐不食，心口大热，似有一大块塞住胸间，病逾十余日，已危笃，其妻来求药，乃以雪水与之，饮一大碗，即安睡半时许，遍身大汗，身凉思食而痊。

　　时其邻祝氏妇，聚孕数月，亦患热症甚剧，王氏妇以所余雪水令饮，亦即热退获痊。

　　方书言白果食满百枚者死，以其壅气也。由此推之，凡菱、芋、南瓜等滞气之物，俱不楝根皮出土者杀人，《续名医类案·中毒门》谓楝树根出土者杀人。朱氏子腹痛，取楝子东南根煎汤服之，少顷而绝。余按：《本草》谓楝树雄者根赤有毒杀人，雌者色白入药用，是楝根之有毒，不得仅以出土者概之矣。

　　缪仲淳《广笔记》：方药有用紫河车、胎元、孩儿骨、化尸场烧过人骨等，其为《本草注疏》复备言天灵盖、人胞、初生脐带之功效，未免有伤阴德，不若《本草纲目》之于人骨、人胞、天灵盖，深以残忍为戒，然胪列气味主治及方，似当概从删削，详述用之者，有损而无益，庶几为仁人之言乎？今之所云沙苑蒺藜，即古之白蒺藜，今之所云白蒺藜，乃古之茨蒺藜也。今之所云木通，即古之通草，今之所云通草，乃古之通脱木也。今之所云广木香，即古之青木香，今之所云青木香，乃古之马兜铃也。岐黄家用药，岂得泥古而不从今耶？周乙蒺耆患遍体发细瘰甚痒，以枸骨叶煎汤代茶服之获痊，按：枸骨，一名猫儿刺，俗名十大功劳，味苦甘平，叶生五刺，九月结子，色正赤。《本草汇言》称其去风湿，活血气，利筋骨，健腰脚。《本经逢原》称其活血散瘀，又能填补髓脏，固敛精血，今方士每用数斤去刺，入红枣二三斤，熬膏蜜收，治劳伤失血痿软，往往获效，似其能调养气血，而无伤中之害也。盖其功用至宏，而医者概不以入汤剂，屈此良药矣。

　　《广阳杂记》云：余昔在杭遇一满州老人，双目皆 ，药不能立时奏效。有货空青者，其人酬以重价，将用之矣，始问之余。余曰：此物生铜坑中，必铜精也，铜性能伐肝，有余之症，目无不愈，今公年老而脉症俱虚，当用温补之品，若用此，当无益有损。其人且信且疑，乃破青取水，先点右目，一夜大痛，目精爆 ，始悔不用余言，而犹赖余获全其左目也，后用养脾滋阴之剂，将及一载，左目复明。观此益知审症用药，辨品宜精，未可轻用也。

　　梧桐入药者少，然有二方可传。泄泻不止，服诸药罔效者，用梧桐叶煎汤浴足，大有神效。（《海上仙方》。）疝气常食梧桐子效。（《齐有堂医案》。）

　　神黄豆，诸家本草不载，惟见于叶大椿，《痘学真传》云：神黄豆种出云南，能稀痘，各一粒，甘草汤咀服。然不若梁晋竹孝廉绍壬两般《秋雨庵随笔》所述为详，云：神黄豆产滇之南徼西彝中，形如槐角子，视常豆稍巨，用桶瓦火焙去黑壳，碾细末，白水下之，可除小儿痘毒，服法以每月初二十六日为期，半岁服半粒，一岁服一粒，递加至三岁三粒，则终身不出矣。或曰按二十四气服之，以二十四粒为度。

　　芭蕉根汁，治疔走黄甚效。震泽钮某患疔，食猪肉走黄肿甚，其妻向余室人求方，令取芭蕉根捣汁一宫碗灌之，即肿消而痊，次日入市逍遥矣。且不独可治疔，凡热毒甚者，亦能疗之。妹婿周心泉家之妪唐姓，夏患热疖，至秋未已，自头至足，连生不断，令饮汁一茶盅，热粤人喜啖槟榔，谓可辟瘴，而不知其益少损多。吴人喜啖蓖麻子，往往种之成林，采曝炒食，此尤当戒。盖其性辛热，泻人元气，隐受其害者多矣。（此药《本草》列毒草门，且食此者一生不得食炒豆，犯之即胀死。）乡愚无知，食之每习以为常，可慨也！葱蜜同食杀人，世皆知之，韭与蜜糖同食，亦能杀人，则知之者鲜矣。（见黄喑斋《折肱漫录》。）

　　卷五

　　食忌

　　《本草》云：多食韭，神昏目暗。多食葱，神昏发落，虚气上冲。多食莱菔动气。多食芥菜，昏目动风发气。又云：虚人食笋多致疾。浙人食匏瓜多吐泻。马齿苋叶大者，妊妇食之堕胎，此类不可胜数，寻常菜蔬亦足为患。其它可知，养生家所以必慎食物也。

　　石门赵屏山明经宗藩自宁波旋里，过绍兴，访友于郡城，一仆家在城外，乞假归省，途中买鳝鱼至家，使其妻烹之，适其邻人来视，遂留共食，食毕皆口渴腹痛叫号，移时而死，其身化为血水，仅存发骨，识者谓误食斜耕而然，赵次日俟仆不至，遣人往问，始知其故，遂终身不食鳝。余按：鳝身尾皆圆，斜耕身尾皆扁，口有二须，可以此为辨。然鳝有昂头出水二三寸者，为它物所变，其毒亦能杀人，养生家宜慎用之。

　　山谷产菌，种类不一，食之有中毒者，往往杀人，盖蛇虺毒瓦斯所蕴也。咸丰五年六月初三日，乌程县施家桥吴如玉之母，山中采菌甚多，族人吴聚昌之妻乞而分之，炒熟以佐夜饭，有子媳与女同食之，二更后，呕吐腹痛，至天明四肢抖缩，肉跳齿咬，四人同时殒命，如玉之母，亦食之而死，鸡食吐出之物，顷刻即毙，剖视腹中，只有硬肝，余皆腐成毒汁。夫山人食菌，本为常事，麦熟及寒露时，菌甚多，味极美，苏州有熬成油者，预为持斋过夏之需，取其鲜也。今吴姓家食菌而死者五人，可谓奇惨。乌程杨毅亭封翁炳谦，特为作记刊传以示戒。言若必欲食之，须用银器同煮，（须久置待冷试验），银有青黑色者，断不可食，如中其毒，饮以粪汁可解，又地浆水亦可解毒，其法于墙阴地掘二三尺深，以水倾入搅匀，取上面澄清水冷冻饮料之。（按：《东林山志》云：五月雨水浸淫之时，蕈生于山谷、惟淡红色、黄色者无毒可食，寒露生者，色白名寒露蕈，亦无毒可食，其大红者、黑者有毒杀人，人或中之，食粪汁可解。又《卫生录》云：蕈上有毛，下面光而无纹者，及仰卷赤色者，或色黑及煮不熟者，并不可食。《物理小识》云：以灯心和蕈煮，或以银簪淬之，灯心与簪黑色者即有毒。）《清异录》云：湖湘习为毒药以中人，其法取大蛇毙之，浓用茅草盖掩，几旬则生菌，菌发根自蛇骨出，候肥盛采之，令干捣末，糁酒食茶汤中，遇者无不赴泉壤，世人号为“休休”。观此则菌之生自蕴毒者，往往有之，服食家可不慎欤？

　　卷五

　　酒

　　许元仲《三异笔谈》谓蔡孝廉 毒不饮酒，公车北上，苦寒饮烧酒，甘之，遂非此不饮，如是者二十余年，一夕扃户寝，晌午犹不起，家人扶扉而入，室中 然，衾帐皆焦，半身烬矣，手犹握烟管，竟与《本草》所载倚马焚身事同，盖烟火引线，倏如爆竹之发耳。又会稽陈端甫学博庆儒言，其同乡某生，酒户甚大，一夕饮烧酒满罂，复吸水烟，忽火自腹发，骨肉半成焦炭，嗜烧酒者，可以为戒。

　　卷五

　　鸦片烟

　　鸦片烟为害甚巨，有大土小土之分，大土出于外国，《三异笔谈》述之详，云：余在永嘉知库书，张元龙犯此欲绳之，诉曰：已绝此二年，曾以办船料渡海至苏录国，亲见鸦片本质，故毅然不敢食耳。询知其详，云：国俗皆裸葬，一亩之地，百族共之，累积百年，其地之值不赀矣。造法：先掘土数丈，筑其底极坚，并四旁亦筑，取掘出之土，捣之极细，筛之极净，曝之极干，乃于城中铺锻石一层，加土一层，罂粟瓣一层，糯米粥一层，覆以芦席，盖以毡，再压以板，自春徂秋而成。以金易土，价目倍蓰，然大约吸数百年前陈人之膏血，故一见誓死不再食也。绝之之法，以十全大补汤加鸦片灰，俟瘾发时服之，初甚委顿，渐服渐愈，两月余复初。

　　吴晓钲言：有族叔椿龄习岐黄家言，乙卯秋，以时疾卒。其司会计者曰吴梅阁，性不羁，吸洋烟，偶至友人倪梅岑家，倪适他出，假寐以俟，忽梦椿龄至曰：子将有难，能戒鸦片烟则免。余授此方，出一红纸示之，上书“人参、枳 子、赤糖各一钱，每日煎汤服之”十六字，戒曰：七日不见烟具，则瘾绝矣，毋蹈故辙也。醒后根据方服之果效。晓钲素执无鬼论者，及闻梅阁口述是事，乃信史迁有物之言，洵不诬也。余按：人参补肺气，赤糖消烟积，用之甚当，枳 子世第知其解酒毒，然陈藏器言其解渴除烦，去膈上热，润五脏，功用同蜂蜜，则其所长，不第能治酒病也，况鸦片烟性热燥烈，视酒尤甚，用此治之，殊有至理。

　　卷五

　　杂方

　　杭州汪铁樵士骧传方，用野鸡脚雌雄成对，瓦上焙干，研极细末，瓷瓶收藏，凡脚跟为钉鞋擦伤而烂，及腿膝等处磕破者，以此敷之，即结痂而愈。因忆山东青驼寺吹津膏，治脚跟伤最灵，今得此方，无事远求矣。

　　太乙紫金锭方，出于《道藏》，元人所辑《卫济宝书续添方》中载之，名曰神仙解毒万病丸，则以为喻良能方，葛丞祖传，方后详载各症治引，并可救自缢落水，（用冷水磨灌下），云绍兴府帅有施此药者，渠一子溺水已死，用其法救之遂苏。

　　治瘟疫浮肿及大头瘟，用黑豆二合炒熟，炙草二寸，水二碗煎汤，时时呷之，即所谓靖康异人方也。（靖康二年，亦京大疫，有异人书此方。）此外约略举之：如《圣济总录》治赤白痢，用黑豆半升，炒去皮，为末四合，甘草一两，绵裹，入湖水三升，煎一升，分二服。《洪氏集验方》治脚肿，用黑豆、甘草煎汤服之。《寿亲养老新书》治老人小儿冬月诸热，用大黑豆三升洗净，甘草三两细锉，水六升，煮令烂熟，时时与三五十颗与食之，汁亦可服。吴晓钲《活人一术》云：解丹药毒，以黑豆、甘草煎汤饮之。此方之用甚广，皆取其解毒清热，刘松峰云：甘草炙则带补。宜用生者，信然。

　　《圣济总录》大活络丹，与近世所传回生再造丸，药味大同小异。大活络丹五十味，与再造丸异者八味，白花蛇、乌梢蛇、草乌、贯众、木香、沉香、水安息香、黄芩是也。再造丸五十六味，与大活络丹异者十四味，川芎一两，黄 一两二钱，白芷一两，桑寄生一两，海南香一两，草蔻仁一两，天竺黄一两，萆 八钱，红花八钱，姜黄一两，朱砂一两，琥珀一两，蕲蛇四两，穿山甲四两是也。二方所皆有者四十二味，人参一两，白术八钱，茯苓一两，炙草一两，熟地一两二钱，赤芍八钱，当归一两，首乌一两，肉桂一两二钱，附子八钱，麻黄一两，防风一两，威灵仙一两，细辛一两，羌活二两，葛根一两，天麻一两，僵蚕一两，乳香一两，没药一两，丁香一两，藿香一两，香附八钱，青皮八钱，乌药八钱，松香六钱，白蔻仁八钱，骨碎补一两，元参八钱，川连一两，大黄一两，血竭八钱，胆星一两，龟板一两，虎胫骨一对，犀角八钱，两头尖一两，牛黄三钱，全蝎一两五钱，地龙八钱，冰片二钱，麝香八钱，制末蜜丸，每粒重一钱二分，金箔为衣，阴干蜡壳封固。此方治中风瘫痪，痿痹痰厥，拘挛疼痛，满身麻木，痈疽流注，跌扑损伤，小儿惊痫，妇人停经等症。《尊生八笺》曰：年过四十，当预服十数服，至老不生疯疾，年过六十不宜服。徐灵胎谓顽痰恶风热毒瘀血入于经络，非此方不能透达，凡治肢体大症必备之药也。（《洄溪医案》云治虚痰流注均效。）方书亦有活络丹，只用地龙、乳香等五六味，乃治实邪之方也。

　　余以庠寓杭州，以剃头为业，留心医学，先世习疡医，虽遗书散失，而记忆秘方尚多，有治烧升丹之炉底，杂货店有之），共研细末糁之，神效。（脚烂而痒有水不能行步，俗名脚蛀，南方人多有此疾，脚蛀糁明矾末，痒不能止，反增疼痛，余家传方，用老烟末糁之，燥湿止痒，亦颇应验）。

　　同邑郑拙言学博风锵，性喜单方，言其经验最灵者有四。道光壬寅年，馆乐平汪军门道，粪门前肾囊后起一坚块，渐觉疼痛，虚寒虚热时作，案头有《同寿录》，检一方云：跨马痈初起，用甘草五钱，酒水各一碗煎服。如方服之，块渐软，次日略出清水，不数日全愈，从兄珊瑚家一婢，年十六七，忽身起红晕，有若热 者，由背渐及胸，饮食少进，识者云：此蛇缠也，至心坎不可救矣。偶检《回生集》有一方，用粪杓（俗呼料子）上断箍，（取其年久用多，不必定欲断者），新瓦上 存性，香油调抹令试之，不数日痂脱，健饭如常。

　　治喉风神效方，用青梅浸食盐出水，取大蜒蚰入其中，不拘多少。甲午秋闱闻捷，日设馔以待扳子，内一人忽喉痛如鲠，势甚危，取所制蜒蚰梅令咽一枚，平复如常，晚间已能啖饭矣。端午日午时收取晚蚕蛾（俗名头二蚕），不拘多少，置竹筒中，用纸密缄，挂当风处，须雨淋日晒，不到四十九日，后遇人有竹木刺入肉不能出者，用此研末，抖津唾涂患处，刺立出。同里蔡晴江家一媪，手被竹刺，疼痛不能洗衣，以此涂之即痊。

　　一新婚者患疾，诸医以虚治之，补剂杂进，体日殆，名医沈耿文（桐乡县人，后居珠村）视之，见卧室中妆奁甚多，皆新漆饰成，曰：此乃为漆气所伤，（俗名漆咬），非病也。令于木工家取杉木屑煎汤洗之，复投解漆毒之药，不日霍然。按：《坤元是保》云：尝有新婚人漆咬，认作发风毒症，不知乃新漆嫁事所触也，以明矾煎浓拭之，三四次即效。沈之见正与相同休宁汪生作云：年甫成童，忽患肠红，晨起必大下一次，血多粪少，阅两月余，日渐消瘦，有人传方，白术耳水煮淡食，日食一钱，未及一两全愈。药苟对症，何必以多为贵哉？误食头发成 ，胸喉间如有虫上下去来，古方以入土旧木梳菌煎汤饮之，此物不可得，一方用雄黄五钱水调服。辨是症者，更以好饮油为凭，每饮四五升方快意，盖发入胃中，血裹化为虫也。

　　先友钱石林上舍 ，性至孝，母徐孺人，素患风湿，频发不愈，石林百计医治，觅得海风藤花，配红枣，以陈酒煮饮服之，获效，遂常服焉，病不复发，寿至八十余。海宁蒋寅肪光，偶患火丹，两臂红肿而疼，诸药不效，后得一方，用百合研细末，白糖共捣烂敷之即痊，此方医者罕见，价廉而效速，可传也。

　　方书言肝胃气痛，用玫瑰花阴干冲汤代茶服。汤芷卿入龙眼肉成膏，愈吴洛生大令之母脘痛，一则入脾和血，一则入肝行血，补泄均宜，所以获效。

　　《保寿堂经验方》三卷，明·刘天和撰，方皆精当。其治泄泻少进饮食方，尤为简妙。

　　米一升，水浸一宿，沥干燥，漫火炒令极热，磨细罗过如飞面，将怀庆山药一两，碾末入米粉内，每日清晨用半盏，再入沙糖一茶匙，胡椒末少许，将极滚汤调食，其味极佳，且不厌人，大有资补，久服之。精寒不能成孕者亦孕，盖有山药在内故也，此是一秘方，勿轻视之。

　　余家工人吴法才患大脚风，余母周太孺人传有单方，用海桐皮、防己、片姜黄、原蚕砂各三钱，苍术二钱，煎汤熏洗，日三四次获愈。（此方治愈者已多。）愈后因行路过多，两脚腐烂，诸药不痊，周太孺人令以古墓锻石细末掺之即愈，后以治烂腿，无不愈者。

　　古厌胜法有用以治病获效者，《百一选方》云：密以净纸书本郡太守姓名，灯上烧灰汤即产。沈从先曰：余尝见书正人君子姓名，烧灰调下治产难，用净帕珍重束男左女右臂，治鬼疟最灵。又闽人迄今皆书龙江林先生姓名，诸怪症皆治，即选方遗意也。吴江徐娱亭传一治疟法亦效，以云片糕一片，书“黄帝颛顼之神位”七字，更以一片合之，勿使见字，令于发疟前二时食之。

　　卷五

　　质正

　　《宋史·庞安常传》、《明史·凌云传》皆载治产妇胎不下，隔腹针儿手而得生。《扬州府志》之记殷矩，《嘉兴府志》之记孙浦，则产妇皆已死，见其血而令启棺，隔腹针之而复生，此于情理未合，不足深信。

　　《曲礼》云：医不三世，不服其药。郑氏注云：慎物齐也。孔氏疏云：凡人病疾，盖以筋血不调，故服药以治之，其药不慎于物，必无其征，故宜戒之。择其父子相承至三世也，是慎物调齐也。又说云：三世者，一曰《黄帝针灸》，二曰《神农本草》，三曰《素女脉诀》。

　　又云：《夫子脉诀》。若不习此三世之书，不得服食其药。然郑云慎物齐也，则非为《本草》、《针灸》、《脉诀》，于理不当，其义非也。按：此则所谓三世者，注疏因主父子相承之说也，近世有专主通于三世之书，而以三世相承为俗解之误，殆未读注疏耳，且经书文义虽古，而辞无不达，既谓通于三世之书，何以不明言之，而日医不三世？故作此不了语，以炫惑后世乎？王朴庄谓古方一两者，今之七分六厘，一升者，今之六杓七杪。《东医宝鉴》谓古方一，今之三钱二分五厘，一升者，今之二合五杓。如仲景炙甘草汤，药料最多，共曰十六两，用酒七升，水八升。准于王说，为今之三两四钱九分六厘，今之七合有零，则酒水太少，如《东医宝鉴》之说，为今之十四两九钱五分，今之三升七合五杓，则药料太多，似当从王之两数，《东医宝鉴》之升数，乃为得之。

　　湖州费星甫野语云：儒医张梦庐之舅氏沈翁，以外科着，有女大腹隆起，中有结块，俨若私胎，迁延日久，腹益膨 ，梦庐诊其脉曰：此乃肠痈，无术以治之，危矣。沈遂悟，扶女足板凳之两头，出其不意，将女腹重踢，倒地昏晕，其痈内破，脓从大小便出数斗，遂按法疗治获痊。余谓肠痈脓已成者，《金匮》、《千金》皆有成法可遵，何必出奇行险以治之？且《经》云：肠痈为病不可惊，惊则肠断而死。此女患痈日久，又加之以重踢，其肠有不断乎？此传讹之辞，未可信也。

　　《夷坚志》谓台州狱囚遭讯拷，肺伤呕血，用白芨为末，米饮日服，后其囚凌迟，刽者剖其胸，见肺间窍穴数十处，皆白芨填补，色犹不变。此说李东璧采入《本草纲目》，医家皆信之，独进贤舒驰远昭《伤寒集注》谓：隔诸脊骨，不得伤肺，何肺拷坏而骨不坏耶？且白芨由食管入胃，不得由气管入肺，其诳显然云云。因思古方催生用鼠肾丸、兔脑丸云，其药从儿手中出，由舒氏之说推之，则胎在肠外，药入胃中，何以得入儿手乎？然观《徐灵胎医案》横泾钱氏女腿痈成管，管中有饭粒流出，长兴周氏子臂疽经年，所食米粒有从疽中出者，又《槐西杂志》治折伤接骨，用开元通宝钱烧而醋淬，研细为末，以酒调下，铜末自结而为圈，周束折处，曾以折足鸡试之果然。此皆理之不可解者，是则昔人之说，未可竟斥为非矣张 《朝野佥载》云：洛州有士人患应声，语即喉中应之，良医张文仲令取《本草》读之皆应，至其所畏者即无声，乃录取药合和为丸服之，应时而止。其后《遁斋间览》载杨 腹中应声，读《本草》至雷丸不应，服数粒而愈。《泊宅编》载毛景喉中有物应声，诵《本草》至蓝不应，饮汁吐虫而愈。其说皆为方书所征引，窃意虫之应声，乖气所感，非有知觉之灵，岂能闻所畏之物而遂不作声乎？殆皆小说家附会之辞。

　　《灵枢经》谓人呼吸定息，气行六寸，一日夜行八百一十丈，计一万三千万百息。河西池以为伪说，人一日夜岂止一万三千五百息。余尝静坐数息，以时辰表验之，每刻约二百四十息，一日夜百刻，当有二万四千息，虽人之息长短不同，而相去不甚远，必不止一万三千五百息，然则何氏之说为不虚，而《经》所云未足据矣。尽信书不如无书，此之谓也。

　　哕嗳之说，诸家各异，王氏《准绳》援据《内经》，正李东垣、王海藏（以哕为干呕）、陈无择（以哕为咳逆）之误，而从成无己、许叔微之说，以哕为呃逆，以嗳为噫气，此可为定论。

　　徐灵胎批《临证指南》噫嗳篇云：噫，即呃逆，病者最忌；嗳，为饱食气，非病也。何可并为一证？王孟英《潜斋医话》訾之，谓噫不读为如字，乃于介切，饱食息也。以噫、嗳各篇，于义实赘，徐氏误作二种，殊失考，况噫有不因饱食而作者，亦病也。仲景立旋复代赭汤，治病后噫气，徐氏误噫为哕，谓即呃逆，盖此汤原可推展而用，凡呕吐呃逆之属，中虚寒饮为病者皆可治。余尝以治噫气频年者数人，投之辄愈，益见徐氏之仅泥为饱食气未当也，是盖宗王氏之说，而其义更融澈矣。

　　跋

　　余于癸巳秋，得桐乡陆定圃先生《冷庐杂识》书板，既已补其残损，订正以行世矣。先生精于医，识中所采岐黄家言，正复不少，窃以先生于医学必有所心得，爰益购求先生之遗书，于乙未春，得《再续名医类案》若干卷，继又得《冷庐医话》若干卷，俱手抄本未付梓者，《医案》采摭繁富，足补江魏二书之未备，《医话》则专以辨证为主，凡述一证，必推究其虚实源委，而指摘医家利弊，言多精凿，自序谓摭拾闻见，以自达其意之所欲云。噫！岂易言欤！余以《医话》之尤有裨于世也，亟付手民，寿诸梨枣，仿古香斋袖珍本，以便取携。暇日拟再订正《医案》，续以行世。

　　时光绪二十三年太岁在强圉作噩季冬之月，乌程庞

　　补编

　　弁言

　　陆定圃，桐乡积学士，兼擅医术，识见超人，凡研究学识，必穷理索奥，务达其旨，于是随笔记述，分门别类，成《冷庐医话》五卷。光绪二十三年，乌程庞元 为之刊行，早已脍炙人口。先生于咸丰五年时，曾着《冷庐杂识》八卷，其 中采摭岐黄家言，正复不少，俱心得实录，精凿可珍，爰为别类摘辑，间加附注发明，名曰《冷庐医话补编》，附刊其后，俾益臻美备。近辑《中国医学大成》，将正补全书，列入医话丛刊，以广其传，而于吾道尤不无小补焉。丙子三月炳章志。

　　补编　医范

　　医宗四大家

　　新安罗养斋（浩）《医经余论》云：医宗四大家之说，起于明代，谓张、刘、李、朱也。

　　材辈，指张为仲景，不知仲景乃医中之圣，非后贤所及，况时代不同，安得平列？所谓张者，盖指子和也。观丹溪《脉因症治》，遇一症必首列河间、戴人、东垣之说，余无所及，其断症立方，亦皆不外是，知丹溪意中，专以三家为重。《格致余论》着补阴之理，正发三家所未发，由是攻邪则刘、张堪宗，培养则李、朱已尽，皆能不根据傍前人，各舒己见，且同系金元间人，四大家之称，由是而得耳。此说足以正数百年相传之讹。

　　（炳章）按：金元四大家，以刘河间、张子和、李东垣、朱丹溪为是。仲景乃创始方剂疗病之祖，为医中之圣；四大家继起发明，亦不愧为医贤。且仲景学说，得中正之道，无偏寒偏热

　　补编　医范

　　何书田

　　青浦何书田茂才其伟，居北竿山下，工诗，家世能医，书田益精其业，名满大江南北。

　　林文忠公则徐抚苏时，得软脚病，何治之获痊，赠以联云：菊井活人真寿客，竿山编集老诗豪。由是投分甚密，而何介节自特，未尝干以私，人皆重之。

　　（炳章）按：何公法从叶派，善能变化，着有《医药妙谛》三卷。其自着方，皆从经验发明，叙病源病状，亦据实际，治虚痨各法，颇得叶氏心法，言简意赅，切合实用。（炳）拟刊入《续编医学大成》中。

　　补编　医范

　　张梦庐

　　同邑张梦庐学博千里，医名隆赫。道光间，应闽浙总督无锡孙文靖公之聘，至闽时，公患水胀已剧，犹笃信草泽医，服攻水之药，自谓可痊。张乃详论病情，反复数千言，劝其止药。

　　私谓其僚属曰：元气已竭，难延至旬日矣。越七日果卒。其论大略云：专科以草药为醴，峻剂逐水，或从两足滂溢，或从大肠直泻，所用之药，虽秘不肯泄 ，然投剂少而见效速，其猛利可知。夫用药犹用兵，攻守之法，参伍错综，必主于有利而无弊，从未有病经两年，发已数次，不辨病之浅深，体之虚实，只以峻下一法，为可屡投而屡效者。盖此症之起，初因饮啖兼人，胃强脾弱，继则忧劳过度，气竭肝伤，流之壅，由乎源之塞，若再守饮食之厉禁，进暴突之劫剂，不帝剿寇用兵而无节制，则兵反为寇；济师无饷而专驱迫，则民尽为仇。公何忍以千金之躯 ，轻供孤注之掷耶？彼草泽无知，守一己之师传，图侥幸于万一，以治藜藿劳形之法，概施诸君民倚赖之身，效则国之福，不效则虽食其肉，犹可追乎？此余之所痛心疾首，而进停药之说也。语殊切直，特录之以告世之溺惑于庸医者。张有谒孙宫保句云：身思报国仔肩重，病为忧民措手难。见所刊《闽游草》中。

　　（炳章）按：梦庐医号千里，桐乡人，家居后珠村，少工诗文，长精医术，就诊之舟，日所百计，不事置产，聚书万卷，着有医案多种传世。

　　补编　医范

　　《赤水玄珠》

　　孙文垣《赤水玄珠》，阐发医理，有裨后学。惟载制红铅之法，为白圭之玷。又推重石钟乳，以《本草》有久服延年益寿之说，遂讥朱丹溪不可过服之言为非。不知《本草》称延年之药，如蒲黄、石龙刍、云母、空青、五石脂、菖蒲、泽泻、冬葵子等味，未必皆可久服。《本草》又称水银久服，神仙不死，而服之者，鲜不受其害，是岂可过泥其辞乎？善乎缪氏仲淳之言曰：自唐迄今，因服石乳而发病者，不可胜纪，服之而获效者，当今十无二三。《经》曰：石药之性悍。真良言也。尊生之士，无惑方士有长年益寿之说，而擅服之，自取其咎也。大抵服食之品，宜取中和，方免偏胜之害。

　　（炳章）按：孙公文垣，论病理则发明处甚多，如辨三焦命门，亦多阐发深义奥理，惟论药，确有过泥古人夸奖之处，是其阙点耳。

　　补编　医范

　　《难经经释》

　　徐灵胎《难经经释》，辨正误谬，有功医学，其释“分寸为尺，分尺为寸”云：关上分去一寸，则余者为尺，关下行去一尺，则余者为寸。诠解明晰，可谓要言不烦。

　　（炳章）按：徐灵胎，雍干时人，笃信汉唐以前方书。《难经经释》，以经解经，参以实验发明，有功医林之作，乃雍正五年所注。

　　补编　医范

　　《医学源流论》

　　徐灵胎《医学源流论》云：有病固当服药，乃不能知医之高下，药之当否，不敢以身尝试，莫若择至易轻浅，有益无损之方，以备酌用。如偶感风寒，则用葱白苏叶汤取微汗；偶伤饮食，则用山楂麦芽汤消食；偶感暑气，则用六一散，广藿汤清暑；偶伤风热，则用灯心竹叶汤清火；偶患腹泻，则用陈茶佛手汤和肠胃。如此之类，不一而足，即使少误，必无大害。

　　又有药似平常，而竟有大误者。如腹痛呕逆之症，寒亦有之，热亦有之，暑气触秽亦有之，或见此症，而饮生姜汤，如果属热，不散寒而用生姜热性之药，与寒气相斗，已非正治，然犹有得效之理，其余三症饮之必危。曾见有人中暑，而服浓姜汤一碗，覆杯即死，若服紫苏汤，寒即立散，暑热亦无害，盖紫苏性发散，不拘何症，皆能散也。按：此论惩药误而发，微病用之，最为稳善，养生家不可不知。

　　（炳章）按：《源流论》二卷，乃乾隆十九年时作，针砭陋俗，辨证谬误，可为医俗医之

　　补编　选案

　　《续名医类案》

　　钱塘魏玉璜之 ，《续名医类案》六十卷，世无刊本，余从文澜阁借四库本录一部，凡六十六万八千余言，采取繁富，间有辨论，亦皆精当。玉璜自述医案数十，其治病尤长于胁痛，（肝燥）、胃脘痛（肝木上乘）、疝瘕等证，谓医家治此，每用香燥药，耗竭肝阴，往往初服小效，久则致死，乃自创一方，名一贯煎，统治胁痛、吞酸吐酸、疝瘕，及一切肝病，惟因痰饮者不宜，方用沙参、麦冬、地黄、归身、枸杞子、川楝子，六味出入加减，投之应如桴鼓。口苦燥者，加酒连尤捷。余仿其法治此数证，获效甚神，特表其功用，以告世之误用香燥药者。

　　（炳章）按：凡痰瘀袭络胁痛，肝郁血瘀，痰凝疝瘕，宜用叶氏辛润通络法，合金铃子散，为最效，以通化为要，此方粘补，恐非所宜。

　　补编　选案

　　学医宜慎

　　《程杏轩医案》，历叙生平治验，颇有心得。惟治张汝功之女暑风，用葛根、防风等药，遂致邪陷心包，神昏肢厥，旋用清络热开里窍之剂，而势益剧，变成痉证而殁。因谓暑入心包，至危至急，不可救药，而不知暑风大忌辛温升散，其初方用葛根、防风，劫耗阴津，遂致热邪入里，观此可见学医之难。忆道光癸巳仲秋，三弟以灏，年十五，患伏暑症，初见发热恶寒头痛，延同里某医治之，某医宿负盛名，诊视匆遽，误为感寒，用桂枝、葛根、防风等药二剂，而神昏肢冷，余时方自郡城归，更延茅平斋治之，以为热邪入里，用生地、元参、银花、连翘、竹叶等味，竟不能痊，人皆归咎于茅，而不知实误于某也。并记于此，以明学医之宜慎焉。

　　（炳章）按：暑温暑风，伏热在内，皆忌辛温升散，劫耗阴津，苟误用之，邪必内陷入里，非寒在表内无热之伤寒可比。

　　补编　录方

　　干霍乱治法

　　干霍乱心腹绞痛，欲吐不吐，欲泻不泻，俗名绞肠痧，不急救即死，治法宜饮盐汤探吐，外治刺委中穴亦妙。此证王宇泰《证治准绳》谓由脾土郁极不得发，以致火热内扰，阴阳不交，而吴鞠通《温病条辨》谓由伏阴与湿相搏，证有阴而无阳，方用蜀椒、附子、干姜等药。

　　窃谓干霍乱，亦如湿霍乱，有寒有热，当审证施治，不得专主热剂，吴氏书阐发治温病之法，辨论详晰，卓然成一家言，惟此论尚局于偏，恐误来学，特正之。

　　（炳章）按：干霍乱每多挟食挟痰，兼中温秽，探吐以通其上膈，针刺以通其经络，宣达二便以通下焦之塞，上下内外皆通畅，则病自愈矣。凡阴寒多是绵绵腹痛，暴痛甚少，临证宜审

　　补编　录方

　　苦参子治休息痢

　　鸦胆子治休息痢，歙《程杏轩文囿医案》甚称其功效，用三十粒去壳取仁，外包龙眼肉捻丸，每晨米汤送下一二服，或三四服即愈。此药味大苦而寒，力能至大肠曲折之处，搜逐湿热，《本草》不载，见于《幼幼集成》，称为至圣丹，即苦参子也，药肆多有之。吾里名医张云寰先生李瀛，亦尝以此方传人，吾母周太孺人，喜施方药，以治休息痢，无不应验，兼治肠风便血，凡热痢色赤，久不愈者，亦可治，惟虚寒下痢忌之。

　　（炳章）按：苦参子仁治肠热便血，及热痢久不愈，余亦治验多人，惟余用每次十四粒，龙眼肉七枚，分包吞服，两服即愈。

　　补编　录方

　　蜈蚣入腹

　　明张冲虚，吴县人，善医，有道人以竹筒就灶吹火，误吸蜈蚣入腹，痛不可忍，张碎鸡子数枚，令啜其白，良久痛少定，索生油与咽，遂大吐，鸡子与蜈蚣缠束而下。盖二物气类相制，入腹则合为一也。事见《吴县志》。按：明汇氏 《名医类案》亦有一方，云取小猪儿一个，切断喉取血，令其人顿饮之，须臾灌以生油一口，其蜈蚣滚在血中吐出，继与雄黄细研，水调服愈。南方多蜈蚣，且家家用竹筒吹火，尝有是患，故录之。

　　（炳章）按：江 方取小猪儿切断喉取血，伤生物命，未免残忍，不如用张冲虚法，方理明切，效验必确，为便利也。

　　补编　录方

　　青腿牙疳方

　　咸丰乙卯年，吾邑皇甫湘山上舍（岷），患牙龈肿烂，两腿青胀，其势甚剧，诸医不效，乌程温醉白诊之，谓病名青腿牙疳，不必服药，惟食马乳可愈，如其言，一月全愈。又一戴姓妇人，病证相同，亦食马乳得痊。按：此证见于御纂《医宗金鉴》八十四卷外科门，长洲唐笠山大烈所着《医宜博览论》曾述及之，吾乡罕有此证，医家知此者亦鲜矣。

　　（炳章）按：青腿牙疳，清初关外发现此症，饮马乳得愈，故采入《医宗金鉴》，近年江浙间亦有之。

　　补编　录方

　　目疾秘方

　　患目赤者，小便时以指蘸入目中，闭目俟其自干，日三四次即愈，惟当净洗手面；以免不洁之咎，此方载《医学纲目》，他书不恒见，屡试屡验，秘方也。又《石室秘录》治目中初起星，用白蒺藜三钱，水煎洗之，日四五次，星即退，此方亦神效。

　　（炳章）按：目赤肿痛，用大青叶煎汤饮之，肿赤即退，或鲜野刺苋煎汁饮数次，红肿亦退，起星者，加木贼草同煎，起云翳者，加蝉衣同煎服，皆有良效。

　　补编　录方

　　治疮秘方

　　余姚吴蓉峰学博麟书，患脓窠疮，医久不痊，后有相识遗一方，云得自名医，为疗疮第一良药，如法治之果愈。余于庚戌年患此甚剧，亦以此方得痊。兹录于下：厨房倒挂灰尘（三钱， ，伏地气） 松香（一钱） 茴香（一钱） 花椒（一钱） 硫黄（，一钱） 癞蛤蟆（一钱） 枯矾（一钱） 苍术（一钱） 白芷（一钱） 朱砂（一钱）

　　上煎，共研细末，用鸡子一个，中挖一小孔，灌煎其中，纸封固口，置幽火中炖熟，轻去其壳，存衣，再用生猪油和煎捣烂，葛布包之，时擦痒处。

　　（炳章）按：脓窠疮，发则奇痒，则湿壅毒，生有微生虫而作痒，故用硫、矾、松香、花椒燥湿杀虫之味，而即收效果。

　　补编　录方

　　汤火伤方

　　《镜花缘·说部》征引浩博，所载单方，以之治病辄效。表弟周莲史太史士炳，为余言之，因录其方以备用。余母周太孺人，喜施方药，在台郡时，求者甚众。道光癸卯夏，有患汤火伤，遍身溃烂，医治不效，来乞方药，检阅是书中，方用秋葵花浸麻油同涂，时秋葵花方盛开，根据方治之立愈，乃采花贮油瓶中以施人，无不应手获效。

　　（炳章）按：汤火伤，用矿灰一两五钱，清水一小碗，将矿灰投入水中，搅匀澄清，用清灰水取一杯，入桐油一杯，拌打百余次，则成黄白色，如稠膏，搽于汤火泡处即干，屡经试效。

　　补编　录方

　　巴鲫膏

　　外伯祖周悠亭先生向潮，兄弟三人，次春波先生踊潜，余外祖也，三葵园先生以清，俱好善送，获效甚神，录之以广其传。

　　仙传巴鲫膏奇方 治发背痈疽疔毒，一切无名肿毒，未成即消，已成即溃，力能箍脓，巴豆（五钱，去壳） 鲫鱼（两个重十二两以上者） 商陆（十两，切片） 漏芦（二两） 闹羊花（二两） 白芨（五钱，切） 番木鳖（五钱，切） 蓖麻子（三两，去壳） 绵纹大黄（三两，切）

　　乌羊角（二只） 全当归（二两，切） 两头尖（三两，即雄鼠粪） 白蔹（三两，切） 穿山甲（二两，切） 黄牛脚爪（一两，敲研） 猪脚爪（一两，敲研） 蛤蟆皮干（二两） 川乌（五钱，切） 草乌（五钱，切） 苍耳子（四两） 元参（二两，切） （鼠粪雌多雄少，雌者两头圆而无毛，雄者两头尖而有毛，不可混用。蛤蟆干宜新取，其力猛也。

　　上药入大广锅内，用真麻油三斤半，浸三日，熬至各药焦黑，滤去渣，再熬沸，乃入后飞净血丹（二十四两）

　　用槐柳条不住手搅，熬至滴水成珠，熄火待稍冷，再入后药：上肉桂（五钱） 乳香（四钱，去油） 没药（四钱，去油） 上轻粉（四钱） 好芸香（四钱此五味，俱研极细，徐徐掺入，用铜箸搅匀，待凝冷，覆地上十余日，火毒退尽乃可用（炳章）按：此膏痈疽初起，未成即散，已成即溃，能提毒外出，如阴疽结核，能渐渐化散，善拔疔毒，兼消流注痰核，诚外科外提内消之要方也。

　　补编　录方

　　五圣丹

　　癫狗毒蛇咬人者多死，方书虽有治法，不甚着效，惟萧山韩氏所传五圣丹，获效如神，救人不可胜数，韩氏惟制药施送，秘不传人，鄞拙言司铎开化，从其同寅汪睦斋学博世钤处，得其方见示，汪喜录单方，制药施人，此方得之于其至戚，乃自韩氏窃得者，汪按方制药以拯人，无不应手取效，因录之以广其传。

　　上号当门子（一钱） 梅花冰片（一钱） 火硝（三分） 上号腰面雄黄（一钱） 九制炉甘石（一钱）

　　上药共研细末，男左女右，用竹挖耳点近鼻处大眼角七次，隔一日再点七次，再隔一日七次，虽重伤者自愈。若犬咬至二十日外者，亦不治。若用药后，误吃羊肉，用药再治，迟至二十日外者亦不治。宜忌羊肉发物四十九日。兼治痧症闷死，时疫伤寒， 发不出者。亦用此药点眼角，男左女右。

　　（炳章）按：类此之方，及用量多寡不同者甚多，余汇录《 狗伤补编》内，宜互相参考。杭胡庆余堂，前董雪岩先生，名此方曰龙虎化毒丹，有龙虎二字，化写符录，焚化入药，又一法也。

　　补编　录方

　　沈妪传方

　　单方之佳者，不必出自方书，往往有乡曲相传，以之治病，应手取效者。吴江沈妪，服役余家，曾传数方，试之皆效，备录之。

　　痔疮：用皮硝煎汤，乘热熏洗，此方治热毒皆效。

　　小儿雪口疮：马兰头汁擦之。

　　眼癣：大碗幕布，以晚米糠置布，燃糠有汁，滴碗取抹患处。

　　（炳章）按：痔疮未溃前，不论内外痔，用鲜土牛膝连根叶，捣碎煎汤，乘热先熏后洗甚

　　补编　录方

　　许秀山传方

　　临海许秀山布衣保，喜种花，尤爱兰菊，种多至百余，每至花时，五色缤纷，先君子恒从乞种，因书联以赠云：啖淡饭，着粗衣，眷属团圆终岁乐；伴幽兰，对佳菊，花枝烂漫满庭芳。又题其琴鹤图云、流俗不可侣，伴身惟鹤琴，山空凉月皎，亭古绿阴深，双翮有仙骨，七弦皆道心，幽居惬真赏，长此涤尘襟。许精于医，为人诊病不计酬金，曾传余秘方，试之皆效，附录之以济世。治头风，用头风膏药，入草乌末少许，贴之。治牙痛，用北细辛五钱，薄荷五钱，樟脑一钱五分，置铜锅中，上覆小碗，纸糊泥封勿通气，暖火熏之，令药气上升至小碗，取涂痛处。治刀伤久烂，用糯米于清明前，一日一换水，浸至谷雨日晒干，研末敷之。治火烧伤方，鸡子煮熟，去白取黄，猪油去膜，二味等分，捣匀抹之。

　　（炳章）按：治牙痛方，虫牙痛最效，风火牙痛，亦可治之，虚火上炎牙痛，牙根浮长，外肉不肿，外涂无效，宜玉女煎。

　　补编　录方

　　家传单方

　　单方之神验者，可为世宝，余家传有数方，屡试屡效，济人多矣，恐久而失传，特志之。刀数，置釜中，用水，慢火煮，以焚一柱香为度，取出松香，（取出松香入冷水中，方能凝结，否则胶滞），换水再煮，如此换八次水，煮八柱香时候，松香之毒始尽，研极细末，入猪油捣烂调匀，用隔纸膏摊之，其法以长薄油纸，折成两框，一面凿满针孔，一面摊药，将两面合拢，药折在里面，以凿针一面，向患处粘贴，线围扎之，勿着水，有脂流出自愈。一切疥疮：用槟榔、木鳖子、穿山甲、血余、雄黄、朱砂、黑砒、大风子肉各二钱五分，研极细末，入土硫黄七两五钱，煮烊为锭，菜油磨搽，日三次，牙缝出血：名牙红，用元明粉研细末掺之。一切无名肿毒：用鲜桑枝火 患处熏之。小儿头烂；名染 头，用铜青一钱，沥青一钱，松香一钱，蓖麻子肉四钱，同捣烂，以布一方，如染 头大，摊药包患处。跌打损伤，用冬瓜子炒研细末，温酒冲服三钱，日二次。

　　（炳章）按：松香制八次治湿疮，《医宗金鉴·外科类》有九制松香膏法，加葱同制，宜

　　补编　录方

　　禁咒治病法

　　禁咒治病，自古有之，往往文义不甚雅驯，而获效甚奇，殆不可以理测。余内人之乳母顾妪律令敕。治法：以右手按螫处，一气念咒七遍，即挥手作撮去之状，顷刻痛止，一治蛇缠咒云：天蛇蛇，地蛇蛇， 青地扁乌梢蛇，三十六蛇，七十二蛇，蛇出蛇进，太上老君急急如律令敕。凡人影为蛇所啄，腰生赤瘰痛痒，延至心则不可救，名蛇缠，亦名缠身龙。治法：以右手持稻干一枝，其长与腰围同，向患处一气念咒七遍，即挥臂置稻干门槛上，刀断为七，焚之，其患立愈。又治蜈蚣螫方，急以手向花枝下泥，书田字，勿令人见，取其泥，向螫（炳章）按：祝由符录治病，发原于上古，精其业者，湖南人为最多，只能温饱，不能藉此敛

　　补编　录方

　　油污衣方

　　油污衣，面涂法最佳，用生麦粉入冷水调匀，浓涂污处，越宿干透，以百沸热汤，和皂角洗之，油化无迹。

　　补编　宜忌

　　食忌

　　医书所载食忌，有无药可解者，录以示戒。痧症腹痛，误服生姜汤；疔疮误服火麻花；骨蒸似怯症，误服生地黄；青筋胀，（即乌痧胀），误认为阴症投药；渴极思水，误饮花瓶内水；驴肉荆芥同食；茅檐水滴肉上食之；食三足鳖； 馔过荆林食之；老鸡食百足虫有毒，误食之；蛇虺涎毒，暗入饮馔食之。

　　（炳章）按：食毒甚多，此其一斑耳，如徐忠可《注金匮要略》卷二十四五及《解毒编》、《重则中毒而死。有司命之责者，宜注意及之。

　　补编　宜忌

　　药忌

　　吴江徐灵胎征君大椿，谓医药为人命所关，较他事尤宜敬慎，今乃眩奇立异，欲骇愚人耳目，将古人精思妙法，反全然不考，其弊何所底止，略举数端，以示警戒。人中黄，（肠胃热毒偶有用入丸散者，今入煎药则是以粪汁灌入而倒其胃矣。）人中白，（飞净，入末药，若煎服，是以溺汁灌入矣。）鹿茸、麋茸，（俱入丸药，外症、痘症偶入煎药、又古方以治血寒久痢，今人以治热毒时痢，腐肠而死。）河车、脐带，（补骨丸药偶用，今入煎剂，腥秽不堪，又脐带必用数条，肆中以羊肠、龟肠代之。）蚌水，（大寒伤胃，前人有用一二匙治阳明热毒，今人用一碗半碗以治小儿，死者八九。）蚯蚓，（痘症用一二条酒冲，已属不典，今用三四十条，大毒大寒，服者多死。）蜈蚣、蛴螬（即桑虫）、蝎子、胡蜂，（皆极毒之物，用者多死，间有不死者，幸耳。）石决明，（眼科磨光盐水煮入末药，今亦以此法入一切煎剂，何义？）

　　白螺壳，（此收湿糁药，亦入煎剂，其味何在？）鸡子黄，（此少阴不寐引经之药，今无病不用。）燕窝、海参、淡菜、鹿筋、丑筋、鱼肚、鹿尾，（此皆食品，不入药剂，必须洗浸极净，加以姜、椒、葱、酒，方可入口，今与熟地、麦冬、附、桂同煎，则腥臭欲呕。）醋炒半夏、醋 赭石、麻油炒半夏，（皆能伤肺，令人声哑而死。）橘白、橘内筋、荷叶边、枇杷露、楂核、扁豆壳，（此皆方书所弃，今偏取之以示异。）余按：徐氏所指，诚切中要害，惟海参淡食，最能益人，尝有食之终身而康强登上寿者，惟不宜与熟地等药同煎耳。又枇杷露，治肺热咳嗽，获效颇速，似不当在屏弃之列。

　　（炳章）按：如人中白必先漂出臭气，火 用入煎剂，治口疳牙疳，颇有效。石决明镇肝阳亦颇效。惟毒性虫类，应当禁入汤剂为妥。

　　补编　宜忌

　　饧

　　临海洪佥事若皋《南沙文集》，谓方书金银玉石铜铁，俱可入汤药，惟锡不入，间用铅粉，亦与锡异，锡白而铅黑，且须锻作舟粉用之。明名医戴元礼，尝至京，闻一医家，术甚高，治锡一块。元礼心异之，叩其故，曰：此古方尔。殊不知古方乃饧字，饧，即今糯米所煎糖也。嗟乎！今之庸医，妄谓熟谙古方，大抵皆不辨锡、饧类耳！余谓今之庸医，不特未识古方也，即寻常药品，亦不能辨其名，有书新会皮作会皮，盖不知新会是地名也，有书抚芎作抚川芎，盖不知川与抚为二地也，此皆余所目见者。

　　（炳章）按：古方之饧，即今饴糖，用大麦芽或糯米蒸煮成之，调补胃气，如小建中汤所用，即是物也。

　　补编　宜忌

　　常食之物

　　医家谓枣百益一损，梨百损一益，韭与茶亦然。余谓人所常食之物，凡和平之品，如参、苓、莲子、龙眼等，皆百益一损也。凡峻削之品，如槟榔、豆蔻仁、烟草、酒等，皆百损一益也。有益无损者，惟五谷，至于鸦片烟之有损无益，人皆知之，而嗜之者日众，亦可悯矣。

　　（炳章）按：梨性寒液足，脾肾虚寒之体，多食则腹痛便溏，便是损也，若阴虚火旺，干咳无痰食之，则能润肺化痰，清火滋燥，乃益也。

　　补编　宜忌

　　饥饿解

　　谷不熟为 ，腹不实为饥，饥之甚为饿， 、饥古异义，后人通用，误也。

　　（炳章）按：又有菜不熟为馑，近人 、馑亦合用，为谷菜俱不熟，可也，其义如此。

　　补编　博物

　　麒麟

　　《明史》外国贡麒麟者甚多，阿丹国麒麟，前足高九尺，后六尺，颈长丈六尺，有二短角，麟，麋身，牛尾，马蹄，在五彩，腹下黄，高丈二。《明史》所言颈长如此，未见古书，且不言一角有肉，疑是别种，非真麒麟。

　　（炳章）按：《野语》云：顺治辛卯山西平定州，牛产麒麟，遍体肉麟，有光，四足有甲。康熙十七年，江西袁州，牛前麒麟。康熙二十八年，余姚北乡胡氏，牛产麒麟。《居易录》云：乌山胡氏，有牛产一麟，野狼项马足，麋身牛尾，遍体肉鳞，金紫相差云。

　　补编　博物

　　麈角解

　　时宪书十一月，改麋角为麈角解，始于乾隆戊子年，高宗纯皇帝，以为木兰之鹿，吉林之麋，有皆解于夏，惟麈角解于冬，曾于南苑验之，特正其讹。又命时宪书纪年，仍增注六十一岁，至百二十岁，使花甲环周，益绵寿世之庆，盖始于乾隆辛卯年云。

　　（炳章）按：麈产辽东宁古塔各地，头似鹿，脚似牛，尾似驴，背似骆驼，从全体观之，无一所似，故北人俗呼“四不像”，体大如小牛，毛淡褐，背稍浓，腹渐淡，角质坚，扁平而阔，莹洁有纹理，表面有凸凹，角基甚浓，从干分两叉，一向外，一向后，足颇大，蹄较小，体长，除尾七尺二三寸，性似鹿，常慢走，食植物，驰驱时比马尤速，每年五月产子，孕期八月，解角于长至节，长尾可为拂尘，此辨麈之形态也。

　　补编　博物

　　鼠

　　《尔雅》隶鼠于“释兽”，以四足而毛，谓之兽也。《埤雅》隶鼠于“释虫”，以其为穴，虫之长也。鼠之种，见于《尔雅》者十有四，有同名而异种者为 鼠，一在寓属，一在鼠属，有与鸟同穴者为 ，至“释鸟”之鼯鼠，“释虫”之鼠页，则与寓属之 鼠，皆名鼠，而（炳章）按：云南有香鼠，形似鼠，长仅寸许，周烁园云：密县西山中有香鼠，较凡鼠小，死桂海志》云：香鼠小如指擘，穴于桂中，行地上疾如激箭，治疝甚效，亦鼠之异类也。

　　补编　博物

　　猴经

　　药物中有猴经，乃牝猴天癸，治妇女经闭神效。李心衡《金川锁记》云：独松汛之正地沟，山高箐密，岩洞中HT 猱充仞，土人攀悬而上，寻取所谓猴经者，赴肆贸易，多至百斤。此可以补诸家本草之缺。

　　（炳章）按：猴经一名申红，《拾遗》云：深山群猴聚处极多，觅者每于草间得之，色紫黑成块，夹细草屑云，是母猴月水干血也，产广西者良，治干血劳甚效。

　　补编　博物

　　鲥鱼

　　《尔雅》 当作 ，郭璞注：今江东呼最大长三尺者为当 。邵氏《正义》，谓即鲥鱼。

　　杭州学士诗云：银光华宴催登早， 味寒家馈到迟。体物殊切。

　　（炳章）按：鲥鱼靥，取后不落阴干，凡遇疔疮，取靥贴疔上，外膏药盖贴八时许，疔粘也。

　　补编　博物

　　蠼

　　蠼 ，音矍搜，虫名，《玉篇》曰 HT ，《博雅》曰HT ，晶黎诗“蜿垣乱 ”，垣即此，吾乡俗呼为 蛸，二须多足，状如小蜈蚣，而体较短阔，匿居隐处，溺射人影，令人生疮，如热痱而大，身作寒热。《千金方》法：画地作蠼 形，以刀细取腹中土，以唾和涂之，再涂即愈。近又传一方云：入夜以灯照生疮处之影于壁，百滚汤浇之即愈。此皆以影治影之法，气类相感，抑何奇耶？（炳章）按：此等疗法，皆属心理疗法，如祝由科之类欤，然用之亦多奇效，合之科学实质，咸谓玄学邪说矣。

　　补编　博物

　　苍耳子虫

　　苍耳子草，夏秋之交，阴雨后梗中霉烂生虫，取就熏炉上烘干，藏小竹筒内，随身携带或藏锡瓶，勿令出气。）患疔毒者，以虫研细末，置治疔膏药上贴之，一宿疔即拔出而愈。（贴时须先以针微挑疔头出水。）余在台州，仆周锦种之盈畦，取虫救人，屡着神效。比在杭郡学舍旁，苍耳草虫甚多，以疗疔毒，无不获效。同邑友人郑拙言学博凤锵，携至开化，亦救治数人，彼地无苍耳草，书来索种以传。又青蒿虫，治小儿惊风最灵，余孙荣霖，曾赖此得生。此二方皆见《本草纲目》，而世罕知其效，特志之。（青蒿虫亦在梗中焙干研末，和灯心灰，汤调送下。）

　　（炳章）按：苍耳虫，不独治疔疮有特效，凡阳痈红肿已成脓，以此虫一条，放于疮顶，外用清凉膏盖贴八小时，毒即咬通，余常于八九月采取，用麻油浸藏备用，可代刀针，真奇效也。

　　补编　博物

　　孑孓虫

　　杭城水浊，人家皆接天泉水用之，日久往往生孑孓虫，《以斋杂着》谓自天明至日末入接者为阳，日没至鸡鸣前接者为阴，阴阳水，各自为盎，孤阴不生，独阳不长，自无孑孓虫之患。泾县胡子晖《子贯附言》，亦云午前之雨属阳，午后之雨属阴，独阳之水，取养金鱼子，（炳章）按：天泉水生孑孓，有因积蓄日久，或水分不洁而生为多，凡久晴初雨之水，必有屋上积尘冲下，应接出缸外，待后落之清净水，接置缸中，水缸底浊，常用吸筒吸出，使水清洁，自无此弊。

　　补编　博物

　　槟榔

　　医书槟榔治瘴，川广人皆喜食之，近则他处亦皆效尤，不知其性沉降，破泄真气，耗损既久，一旦病作不治，莫识受害之由。嗜之者，终无所警也。余按：宋周去非岭外代答有云：川广人皆食槟榔，食久，顷刻不可无之，无则口舌无味，气乃秽浊。尝与一医论其故，曰：槟榔能降气，亦能耗气，肺为气府，居膈上，为华盖，以掩腹中之秽，久食槟榔，则肺缩不能掩，故秽气升闻于辅颊之间，常欲啖槟榔以降气，实无益于瘴，彼病瘴纷然，非不食槟榔也。此论槟榔之害，最为切要，知非特无瘴之地不可食也。嗜槟榔者其鉴之。

　　（炳章）按：按榔种类甚多，有大腹槟榔，海南按槟榔，鸡心槟榔、枣儿槟榔，闽粤人所嗜食下，然此消补并施法也。

　　补编　博物

　　李

　　嘉兴本 李地，所产李，即以是为名，色红肉脆，而味绝鲜。吾郡果品，以此为最，惜不可多得。皮有爪痕，相传为西施所掐，此殆饰说耳，而文人赋 李者必及之，如朱竹 赋云：传诸故老，一事矜奇，遇入吴之西子，胭脂之汇舟移，经纤指之一掐，量心赏之在斯，何造物之工巧兮，化千亿于来兹，虽彼美之云亡兮。仿佛若或睹之。金学博介复诗云：此邦书越绝，彼美忆西施，指点痕如捻，流传事不疑。沈明经翼诗云：爪痕千古在，入市合输钱。皆（炳章）按： 李为嘉兴地名，亦为嘉兴特产嘉品，故前哲有 李谱之辑，亦志其异而且珍也。

　　补编　博物

　　火浣布、凤首木、火油

　　凡物遇火则焚，而火浣布、凤首木等，独得火不焦，又火油得水焰弥盛，钱武肃王尝用

　　补编　博物

　　自然气化

　　龙易骨，蛇易皮，麋鹿易角，蟹易螯，人则易齿，此自然之气化也。

　　（炳章）按：物理之变易，往往有难以常理解者，如鲨鱼变鹿，以鱼变兽，又如田鼠化为

　　补编　博物

　　须发早白

　　气血衰则须发易白，每于此征年祚焉，余观《晋书》王彪之传云：年二十，须发皓白，时人谓之王白须，而官至光禄大夫，仪同三司，卒年七十三。此殆异禀，不可以常情测矣。又宋杜祁公衍，年过四十，须发尽白，卒年八十。

　　（炳章）按：少年勤学，及操劳过度，血气耗伤，则须发早白，此因营养不足，色素不荣须发钟，清而且长，所谓童颜鹤发，为长寿富贵之征，如晋王彪、宋杜祁公衍之类欤。

　　
