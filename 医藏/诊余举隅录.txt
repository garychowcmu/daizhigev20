诊余举隅录

　　提要

　　本书二卷，清阳湖陈匊生著。名曰诊余举隅者，因读其一案，即可贯通或因寒、或因热，或因虚、或因实之同证各病，所谓举一隅，反以三是也。原书虽有活字本，印行不多，允宜广传。

　　陈叙

　　吾宗匊生，以医国之才，守传家之学，脉审枢阖，术受奇胲，垣见一方，争饮上池之水，月为千轴，不私禁要之书，以为两汉意旉。初非信史，三家俞矫，仅属寓言，丹溪辨疑，尚乖通元之旨，高阳伪托，益损叔和之真，非出手编，孰抒心得，于是观缕往迹，昭示来兹，凡夫诊脉处剂之宜，泻下温中之辨，靡不拘元提要，剖毫析芒，本布帛菽粟之言，阐金匮玉机之蕴，将以发挥名理，启导愚蒙，任举一隅，皆贤三反，登之梨枣，将为寿世之谋，辱在枌愉，许附赠言之义，允颐觕知药性，罕读方书，曩在春明，尝婴末疾，赖君和缓，起我膏盲，遂解带以写诚，益推襟而送抱，习闻绪论，具识洲衷。君每诵孙真人之言曰：胆欲大而心欲小，知欲圆而行欲方。自谓生平心知此意，故能披窍导窾，嘘枯吹生。予维君介石贞操，浑金令器，范为士则，赡盎睟之容。学有师承，秉庭闱之训，疑其敦谨，罕识变通，而乃察色觇豪，不差累黍，审同辨异，妙悟循环，游心于虚，独析三停之秘，银手如断，是为九折之良，如用兵而出奇，将由技而进道。固知俞跗治病，不在汤液之间，岐伯论医，别具神明之用。非夫悬壶市枝，胶柱审音，所可絜量短长，较论得失者矣。活人无算，待树苏家丹橘之林，惟我知言，请读毕氏青囊之帙。

　　岁在丁酉日长至，武进陈允颐叙

　　柯叙

　　语云：儒者不为良相，必为良医，以医之治病，与相之治国，同其道也。顾世之习医者多矣，即著为书，亦复汗牛充栋，大都可皆者多而可法者少。医岂易言哉。陈君匊生，为毗陵名下士，早岁讲求医理，既得家传，而加以天资学力，迥非流俗所可同年语。中年客游南北，活人无算，公卿交誉，声名藉甚。予前在津门，获交匊生，孱躯多病，时赖诊治，受惠孔多。今年需次金陵，夏秋之间，得伏暑证，群医皆主燥湿利导，日见其惫。幸值匊生来应乡试，过我一诊，即用滋阴重剂，与诸方迥别。果一服而大效，三四服而豁然。举此一端，其医学之精，已可慨见。出《诊余举隅录》见示，皆其生平所治疑难各证，或温或清，或补或泻，或重剂或轻剂，或用急法或用缓法，或数人同患一症而彼此治各不同，或一人迭患一症而前后治又不同，其临诊也如珠走盘，无呆滞处，其辨症也如镜鉴形，无模糊处，其用药也如称有权，无游移处，其制方也如纲在纲，无松懈处。虽顷刻告危，不难立救，纵累年宿恙，亦可挽回。洵医学中不经见之书，非若他书揣摩影响者所可比也。夫人能通天地入者为名儒广消息寸关尺者为良医，匊生以儒兼医，异日此书一传，有功医道，当非浅鲜，即谓与良相媲美，亦无不可。予虽不知医，而频年亲药饵，亦略窥其门径，用敢赘述数语以谂精于此道者。

　　光绪二十三年岁在丁酉仲秋月古歙弟受丹柯铬谨叙

　　自记

　　诊余偶举一二证引申其说，为王生攸芋（号祖佑）、胞侄晋蕃（号秋坪）等愤悱启发之一助，其痛斥庸腐陋习处，不免言之过甚。余明知过甚而不能自己手言者，盖以医虽小道，人之性命攸关，安危所系，不比寻常细故，可以含混了事，粉饰过场也。至于审症实情，用药要法，参天人之奥，酌今古所宜，则又有医学可观一书。频年作客，未遑删繁就简，一俟订正，即公同好。若兹所录诸篇，不过一隅之举云尔。

　　阳湖陈廷儒匊生自记于倦游之室

　　诊余举隅录目次

　　卷上

　　四时感冒虚脱证

　　春温夹滞证

　　夏热失治证

　　秋燥脱肛证

　　冬月伤寒两感证

　　精气不足衰证

　　气血两损弱证

　　咳嗽内外因证

　　咳嗽吐血大肠火证

　　喘因伏暑证

　　呕哕虚寒证

　　反胃噎瞒寒热证

　　头痛实火证

　　面痛虚寒证

　　心胸痛虚寒证

　　腹痛宿证

　　少腹痛火证

　　疝痛新久虚实证

　　腿痛气血虚实证

　　痢疾表里寒热虚实证

　　泄泻阴阳寒热虚实证

　　大便不通虚寒证

　　痔疮热毒重证

　　淋浊新久证

　　遗精阴阳虚证

　　卷下

　　中风阴阳虚实证

　　痿因湿热证

　　痧麻虚实证

　　霍乱阴阳寒热虚实证

　　疟表里阴阳虚实证

　　水肿阳虚阴虚证

　　自汗阴阳虚证

　　盗汗血虚非祟证

　　厥逆血虚证

　　眩晕阴阳虚实证

　　目赤寒热虚实证

　　咽喉虚实证

　　牙跟肿痛风火证

　　阴症辨诬证

　　阳症辨诬证

　　冰炭异治证

　　天人参治证

　　妇女经闭寒热证

　　妇人痛经阴阳证

　　妇人崩漏虚实证

　　胎前血虚气虚证

　　堕胎血热证

　　产后热滞轻重证

　　产劳辨诬证

　　小儿急惊证

　　小儿慢惊证

　　小儿痘后危证

　　童劳辨诬证

　　病有定凭治无定格证

　　诊余举隅录卷上

　　四时感冒虚脱证

　　春夏地气上升，秋冬天气下降，人在气交中，一呼一吸，与时消息，间有不和，名曰感冒。病本轻，平人患此，表散和解，便愈。若系虚人，初起施治，即当标本兼顾，于祛邪中，寓扶正法，否则虚虚之祸，变不可言。丁女，余授徒于家，及门梅锦培病感冒，一月后，病势由重转危，一二时流，断为立毙。其家请诊于余。余视之，身热未清，神气已极昏弱，脉象微不可辨，似有若无，时盖胃虚欲脱，非补不治。因急饮以参汤，少顷，又与以米汤，米汤后，再继参汤，更番迭进，一日数次。明日复诊，脉来有神，惟夜不安寐，独参汤外，又用冬地归脾汤，井戒其家曰，饮蓟后，必安睡，安睡后，必大便，防脱，须多备参汤以待。及饮药一时许，果睡，甚酣，夜半，果大便，便时，汗大出，如欲脱状，频饮参汤，得无恙。阅日又诊，身热已退，神识亦清，后以补中益气汤、八珍汤等方，出入加减，温补而痊。或问曰：前医皆云此症不可服参，独先生见之，即知非参不起，何也?余答曰；参之用不用，视症之虚不虚，人惟邪热积滞大实症，误用人参，酿祸最酷，乃世俗鉴此，视人参如砒毒，虽病至虚危欲脱，亦禁服参，未免太愚。夫虚者于参，譬如饥者于食，渴者于饮，实有相需以养，相赖以生之势，惟其人不饥而食，不渴而饮，所以停积为灾。使见停积为灾，遂疑饮食非生人之具，甘饥渴而死，有是理乎。喻嘉言曰：人受外感之邪，必先汗以驱之。惟元气旺者，外邪始乘药势以出。若虚弱之人，药力外行，气从中馁，轻者半出不出，重者反随元气缩入，发热无休，故表药中，必用人参三五七分，稍助元气，为祛邪之主，庶使邪气得药，一涌而出。又曰：伤寒专科，从仲景至今，明贤方书，无不用参，今日单除不用，全失相传宗旨，使体虚之人，百无一活。曾不悟其害，由是而恩，能为虚人必用之药，彼不敢用参者，盍味斯言。

　　春温夹滞证

　　冬令寒邪，伏藏少阴，至春寒化为火，发于少阳，由内而出，名曰春温，与伤寒邪由外发不同，昔人治春温，以黄芩汤为主方，若因感受外邪，引动在里伏热，则先辛凉以解新邪，继进苦寒以清里热，缘温邪忌散，不与暴感门同法故也。使误散之，胃汁却尽，症必转危。乙未春，余客上海，凌少遗之母，年近花甲，患春温症，两旬后，身热汗出，谵语神昏，食不进，寐不安，势已垂危，似不可治。来延余诊，切其脉，虚细而疾，望其舌，苔腻而黄。令按胸院，问痛否，闻伊答曰痛，出话声音，颇有清郎之致，外象虽危，中气未败。核脉参症，明是邪入营室，阴液被却，皖中更有积滞未消，用羚羊清营汤加枳实。二剂，热止神清，脉象亦静，惟神疲气弱，不思饮食，改用加减复脉法，二剂，胃气渐苏，神识亦振。再承前方去二冬加黄芪、白术，温补而愈。按春温症，随地有之，上海为多，盖东南地气，温于西北，上海一隅，尤偏于东，至春令木旺，天气与地气，合同疏泄，不能无偏胜之弊。主治者，若知救弊补偏，得其道矣。

　　夏热失治证

　　夏至以后，炎暑司令，相火用事，其人伏邪久郁，适随时气暑热，一朝勃发，名曰热病。及早清之，本无大害，特恐拘守六经分证，仍用伤寒法治，势必转重转危。庚寅夏，余客天津，金陵张君卧楼患病二旬，来延余诊。脉浮细而疾，面赤舌赤，目呆耳聋，神昏谵语，身热汗出，烦躁不寐者八日?米饮不进者六日，小便短赤，大便先溏后结，令人按其脘腹，拒不欲按，至少腹，更不能按。明是大热之症，中有结粪，非急为清下不可。因合白虎承气，去川朴、粳米，加元参、花粉、竹叶，芦根为方。井告其仆曰：服药外，恣饮西瓜水。余去，又有医至，虑病久正亏，所药过峻，不敢与服，改用牛黄清心丸法，入夜，猝起发狂，越户，仆地，举室骇然。其仆记予临去时，有恣饮西瓜水一语，即用西瓜取水饮之。神稍定，扶而入。比明，又延余往，见证较昨益危，询知其故，因告之曰：釜底抽薪之法，古人正为此等热症设也，不通下窍，则上中二焦火，清亦无功，余岂不揣病情，轻以猛药与人者。实因势已垂危，不如此则不救，迫于弗得已也。仍用前方加小生地、麦冬，饮药一时许，即安睡，至夜，大便一次，明晨，又大便一次，神识俱清，能进粥饮。即日又诊，比余至，时刚午刻，神识又昏，人谓此必病退正虚之兆，余曰；不然，面色尚赤，脉象尚数，按至少腹，尚有欲拒之状，见证仍实而不虚，神识复昏，实缘乸午二时，阳气极盛，外火引动内火，相因而炽故也。今再服前药一剂，服后，睡如昨，合亦如昨，从此神清，不复昏矣。后去生军、芒硝，专眼石羔、生地等药至六十余剂，每剂羔、地必用两许，并饮西瓜至三石而后痊。夫此症起于五月，重于六月，其为热病明矣。古人治热病，以白虎汤为主，后贤刘河间创议，分三焦投药，以苦辛寒为主，治法具在，乃俗工不知早为之所，致兆焚如，迨势已垂危，又欲救车薪以杯水，名为慎重，实则因循。幸而气血尚充，稍延时日，否则火性至暴，顷刻燎原，虽有卢扁，其及抽薪于釜底耶。

　　秋燥脱肛证

　　春分以后，地气动面湿胜，秋分以后，天气肃而燥胜，秋燥致病，气分先受，治肺为急，人皆知之。然肺与大肠相表里，其为金也则一。燥从下受，往往大肠液涸，症转为危。辛卵秋，入都应试毕，吾友史怡之遣入持书，邀余往诊，脉象细数，舌微有黄苔而干，大肠燥结，便后脱肛，人见形容瘦弱，以脱肛为气虚，进以补中益气汤加味，遂至异常疼痛，日夜呻吟，安寐既不能，饮食尤少进。余思瘦人多火，此症系伏火为患，现届秋月燥令，燥火二气相井，庚金受灼殊甚，又眼补气之剂，火得补而益炽病安得不剧。因用地冬润肠膏，二剂，大便润，疼痛平，能安睡矣。再用生地黄煎去竹沥姜汁，三剂，诸恙大减，饮食如恒。后又服滋养药，十余服而愈。论脱肛一症，小儿气血未壮；老人气血已衰，或产育及久痢用力过多，每患此疾，《难经》云：大肠与肺相表里，肺藏蕴热则闭，虚则脱，须升举而补之。盖缘气虚不能约束故也。后入宗其议，遇脱肛症，不问何固，率用补中益气汤为主方，岂知治者愈是，病者愈苦。症情百出，安能以一法绳乎。如此症，燥火烁金，非清润不可，若一于升补，邪愈实，血愈枯，后恐变不可测。昔人于大肠燥结门，有气血耗竭，呕逆不食，便如羊矢之戒，岂无所见而云然哉。

　　冬月伤寒两感证霜降以后，寒邪直入三阴，谓之直中伤寒，治有温热一法，若由三阳传入三阴，谓之传经伤寒，在外为寒，入内为热，按经施治，宜散宜清，而且六经传变，厥名甚多，有巡经传，有越经传，有首尾传，有表里传，其症以表里传为至重，即伤寒两感症也。一日太阳与少阴同病，二日阳明与太阴同病，三日少阳与厥阴同病，以其阴阳俱病，欲汗则有里症，欲下则有表症，来势极重，辨之不早，顷刻害人。故《内经》、仲景皆云必死，并不言所治法。愚窃谓两感症，外寒内热，即冬温症又感重寒而发者，随其邪之轻重，按症施治，未必绝无挽回。吴鹤皋曰：易老制大羌活汤，用羌活、独活、防风，防己。细辛、川芎、白芷、苍术、黄芩、黄连、知母，生地、生草，意谓传经者皆为阳邪，一于升阳发散，滋阴养藏，则两感之浅者，尚或可平。所论与愚意颇合。至乙未冬，余客上海，有茶业王某患伤寒症，身热恶寒，头痛项强，口干烦渴，溺亦便燥，舌苔黄色，脉来浮举则紧，沉按则数，表有寒，里有热，内外邪俱盛，非太阳与少阴同病之两感症乎。余即师大羌活汤之意，用麻黄、紫苏，荆芥。防风以散外寒，用石羔、知母、元参、生地以清内热，又加枳壳、陈皮利其气而为之佐，重剂投之，两服而痊。可知伤寒两感症，即冬温感寒外寒内热症，本无不治，其云必死者，为误治者言之。非谓概不可治也，其不言治法者，欲后入将六经条治之法，融会贯通，权其表里寒热，分缓急而施治，故不复为赘盲也。至六日死三日死之说，亦谓症情危急，图治当连，迟则无及耳，岂真计日待死，绝无法治哉。方书此类正多，不可不思。

　　精气不足衰证

　　人生五十始衰，过此以往，全赖随时节养，设或勤劳太过，则衰甚矣。癸巳夏季，应试入都，贵大司寇来延余诊。据云：去冬即有小恙，至春其恙大发，医药迭进，转重转剧，延今数月，食不甘，寐不安，面烧齿浮，溺涩便涩，心悸汗出，肢弱体疲，耳不足于听，目不足于视，语不足于音，一切精神，尤为惝恍。余切其脉，浮举似弦，沉按又微，知是血气大亏，风阳不潜所致。先用济阳熄风之剂，加补益以佐之，五盲稍可用，四肢较有力矣。再用补气养血之剂，频增减以治之。心神虽不足，眠食可如常矣，余症亦就痊矣。原此症由来，因子日劳心太过，精气受戕，遣病起初，又治失其宜，所以衰羸至此。前于虚人感冒症，特申扶正怯邪，标本兼顾之说，盖欲主治者，遇此等虚弱证情，为之早筹全局也。至论病后摄养，要药有二，大法有三。所谓二者何?一曰鹿茸，二日人参，盖非茸不能补督脉之精，非参不能补五藏之气。所谓三者何?一曰益，二曰复，三日恒，益者益其正气，复者复其元精，恒者恒久而后奏功。窃见今人，有病后失手调理，终身羸弱不堪者，是气之伤也。有病未复元，即起劳役，时愈时坏，后竟无可挽回昔，是精之夺也。有病愈后，急需调养，听人讹说，谓补药不宜多服，因循自误者，是功败于垂成也。惟有明理入，知精与气为吾身至宝，既亏损于前，思补救于后，当病后元气未复，除药饵外，起居必慎，饮食必调，虽累月累年，不忍或劳，非自逸也。盖养气蓄精，犹欲出其身以有为，不敢轻于尝试也。则圣贤存心养性之功也。

　　气血两损弱证

　　人生二十曰弱，弱者，血气未充之谓。当血气未充时，劳乏以致疾，怯损矣成。己丑，内亲蒋丙炎，时十九岁，四月中，害目赤方愈，五月初，即应试澄江，北返，又病暑温，时而治愈，时而劳复，如是者数旬。其家疑医药无功，祷于神，服仙方，月余，病益剧，速余往视。脉细如丝而数，忽寒忽热，咳嗽喘促，口吐清涎，间有红丝，自汗腹痛，室中略行数武，汗喘即甚，痿顿不堪。其家问病可治否，余答曰：怯损已成，姑念年少，试设法以挽回之。用十全大补汤、生脉散、香砂六君丸等方，出入加减治之。数旬后，忽壮热不退，知是感冒外邪所致，另用紫苏煎汤冲饮，得微汗，热即退。又数旬，忽腹痛下痢，知是正气得理，邪无所容故，另加川连数分，因势利导之，痛痢即止。又数旬，因怒火上升，忽于午煎，面赤神昏，两足逆冷，知是命火上泛，非引火归元不可。另以金匮肾气丸一两，分作三服，交已刻，先用开水送下，井用火炉烘足，浮火即平。是症也，共治百数十日，症虽屡变，所药不变，随时随症，略加数味而已，居然逐决赛功，终收全效。使所见不确，施治不专，有不因循贻误者乎。追病愈后，里中有老者见之，惊为异，踵余门，求治数十年老病。余曰；某病所以能挽回，固由医药功，亦由年华富。盖年未弱冠谓之少，年将花甲渭之耆。少如春初草，勾萌甫达，常存生长之机，耆如秋后林，枝叶虽繁，隐寓衰残之象也。惟事亦不必以常理拘耳。尝见世之人，老而强，每胜于少而弱，是知人定亦许胜天，齐邱子曰：松柏之所以能凌霜者，藏正气也，美玉之所以能犯火者，蓄至精也。惟人亦然，子能藏气蓄精，即却病延年之道矣。书一调补方与之，老者乃欣然而去。

　　咳嗽内外因证

　　肺为五藏华盖，体本清虚，一物不容，毫毛必咳，有外感六气而嗽者，有内伤七情六欲而嗽者。治当先其所因。癸巳冬，余寓天津，高君诚斋之室，晨起即嗽，至暮尤甚，连咳不止，延余往诊。切其脉，浮虚细数，知是寒束于表，阳气并于胸中，不得泄越所致。闲利膈煎治之，下咽即安。又曹某，每日午后，必发干咳敷声，病已年余，问治于余。切其脉，六部中惟左尺沉按则数，知阴分至深处，有宿火内伏，故午后阴气用事时，上冲于肺而咳。朱丹溪所谓火郁之干咳嗽，症最难治也，余用杞菊地黄丸意，加减治之，十余剂而愈。丙申冬，余又至天津，周菁莪大令患咳嗽症甚剧，终夜不得卧，来速余诊，切其脉，六部细数，有关尺按尤有力，知是大畅温邪，上乘于肺而咳。用芩知泻火汤加减，十数剂而治愈。丁酉夏初，江君镜泉子后午前，咳嗽痰多，并见筋骨酸痛，食少神疲等症。余诊之，脉来缓弱，知是脾虚寒侵，用理中汤加味，温补而愈，此数症也，或表或里，或虚或实，或寒或热，如法施治，应手奏效。故先哲有言，咳嗽虽责之肺；而治法不专在肺，诚以咳嗽受病处，不尽属于肺也。今人但知咳不离乎肺，凡见咳嗽，即以辛药治之，一切咳嗽不因于肺者，缠绵不已，永无愈期。追至劳症将成，乃归咎于肺气不充，与肺阴不足。今试问气何以不充，阴何以不足，非缘过服辛药，肺经受伤之故欤。使能先其所因，不沾沾于治帅，则咳早平而金不受困，其得失为何如耶。

　　咳嗽吐血大肠火证

　　吐血一症，有心肝脾肺肾之分，或咳血，或呕血，或唾血，或咯血，或间血丝，或成盆或碗，辨清表里阴阳寒热虚实，按症施治，无不愈者。特恐病家自认为劳，医家亦误认为劳，畏首畏尾，因循从事，贻误滋多。庚寅冬，余客济南，杨君景澄病咳嗽吐红，医用地褕、归尾，前胡，橘红等药治之，旬有余日，转重转剧，来延余诊。切其脉，濡而数，右尺独疾，舌跟有紧贴黄色薄苔，明是大肠火逆，上灼肺金，咳伤血膜，血随痰出。遂宗朱丹溪法，用三黄泻心汤加味，数剂，吐红止，咳嗽平。后又减三黄加参芪，调理而愈。丙申正月初，余旋里，吾友李经谊病。据云：初起不过咳嗽，末几气喘，未几吐血，延今月余，病益加剧，腰痛不堪。余切其脉，右尺滑疾，明是大肠火盛，上冲于肺所致。用槐花降气汤一剂，大便下紫黑血，咳喘渐平。再剂，吐血止，腰痛轻。后承是方加减而愈。此二君也，一则体瘦，一则体肥。肥人多湿，故燥而清之；瘦人恶燥，故润而清之。受病虽同，用药是异，未可混施耳。或以泻心方用大黄苦寒为疑，余曰：火盛则血不归经，用大黄无他，不过泻亢甚之火耳。李士材曰；古人用大黄以治虚劳吐衄，意甚深微，盖浊阴不降，则清阳不升，瘀血不去，则新血不生也。所恐俗工辨症不明，遇内伤挟寒，亦用大黄，罔不杀人。盖阳虚阴必越，营气虚散，血亦错行，须用理中汤甘草干姜汤以温其中，血始归经。较前二症，或寒或热，有天壤之别，不可不知。

　　喘因伏暑证

　　喘之为病，有风寒，有暑湿，有痰壅，有气郁，有水气上泛，有火邪上冲，致喘者不一端，要不越表里寒热虚实之分，先哲有言，治病以辨症为急，而辨喘症为尤急，盖见庸工治喘，拘守偏见，不能随症施治也。兹姑举其一。王辰秋，余至天津，适张汉卿观察病气喘甚剧，终夜不得卧，绵延已月余，邀余往诊。脉虚细数，审是夏季伏暑未清，阴虚火升为患；用润气汤加石羔，一剂，喘嗽严，能安睡矣。后承是意加减，两旬余而愈。当初治时，有闻方中用石羔，传为大谬者。愚思症起六月，暑邪内伏，非石羔不解，何谬之有?彼以石羔为谬者，殆患喘而不敢用石羔者也。否则辨证不明，误用石羔治寒喘，未得其法者也。夫仲景续命汤、越婢汤等方，俱加石羔以为固势利导之捷诀。李士材治烦暑致喘，用白虎汤。古人治火邪上冲，喘不得息者，罔不藉石羔以为功。盖暑喘用石羔，犹之寒喘用干姜，虚喘用人参，实喘用苏子，不遇其症则已，既遇其症，必用无疑。俗流信口雌黄，原不足辨，所不能不辨者，此等喘症最顽，愈未几时，条焉又发，投剂稍差，贻误非小。丙申冬，刘伟斋大令之令郎，病喘甚剧，数日一发，发则头痛身热，转侧呻吟，苦不可堪，余切其脉，右部虚数，左更微不可辨，按久，又似有数疾情状，知是阴虚阳盛，与以冬地三黄汤，喘势渐平。继减三黄进以参芪，调养而痊。丁酉夏，因劳复发，他医以头痛身热为外感，而用温疏，以形瘦脉微为中虚，而与补益，病势又剧。余仍前清养治法之，旬余而愈。可见喘系宿疾，多由气质之偏，不得以寻常脉证相例，总恃临证者，随时论病，随病论治，阴阳虚实，辨得清耳。

　　呕哕虚寒证

　　呕哕有气血多少之分，有寒热虚实之异。实而热者，清之泻之，可以即瘳；虚而寒者，温之补之，不能速愈。王辰秋，余客天津，张鸿卿观察来速余诊，据云，夙病呕吐，延今偶触凉风，即泛冷涎，若将哕逆者然。余切其脉，沉细而迟，知是积寒久郎，非用大热药，不足消沉瘤之逆冷，不能复耗散之元阳，用四逆汤加味，重剂与之，每剂用附于一两，共服至百数十剂，宿恙始痊。或问，附子察雄壮之质，用至一两，不嫌多乎?答曰：大寒症，非用斩关夺将之药不治，惟附子能通行十二经，无所不至，暖脾胃，通瞒噎，疗呃逆，同干姜则热，同人参则补，同白术则除寒湿如神，为退阴回阳必用之味。近世疑而不用，直待阴极阳竭，而用已迟矣。古人于伤寒阴证厥逆直中三阴，及中寒来阴，虽身热而脉细，或虚浮无力者，惧用附子以温理之。或厥冷腹痛脉沉细，甚则唇青囊缩者，急须生附以温散之，东垣治阴盛格阳，面赤目赤，烦渴引饮，脉来七八至，按之即散者，余入都，闻有一人病火冲头痛颇重，延西医治之，用猪脬五，盛冰于中，头顶前后左右各悬其一。彼以为邪火上冲，用寒冰遏之，则火衰而痛可干。不知寒从外逼，火将内攻，症之轻者，不过多延时日，或可无虞，若遇重症，尤恐火气攻心，挽回莫及。在西人以寒治热，较俗工以风助火，已胜一筹，然何如用清下法折之，一服即平为愈乎。

　　面痛虚寒证

　　面为阳明部分，而阳维脉起于诸阳之会，皆在于面，故面痛多属于火。惟火有虚火，有实火。实者可清，虚者不可清，乙未，余客上海，有张姓妾，小产后，两眼中间，常有一星作痛，病已经年，问之渚医，莫名所以然。余切其脉，细弱而迟，知是平素血亏，小产后，血尤亏，血亏则气亏，气亏即火亏。遂合当归补血汤胶艾汤加吴萸、牛膝、肉桂为方，温补而愈，考《内经》察色篇，以两眼之间属心。经又云，心之合脉也。又云：诸脉皆属于目。西医亦云；心体跳动不休，周身血脉应之而动。可知脉为心血贯注之所，目又为血脉交会之所，今两眼间作痛，其为心中血虚无疑。何则?经云：诸痛皆属于心。又云：诸痛皆属于势。又云；心主血，心恶热。夫热，阳也。血，阴也。阴非阳不生，阴非阳不守，阴耗则阳气独吐，无所依附，势必循脉上浮，凑于两眼之间，安得不痛。余以补血为君。补气为臣，补火为佐，引热下行为使，病果应手而效。在麻衣相法，指两眼中央为山根，吾将以山根痛名之，附手眉棱痛、眼眶痈之后云。

　　心胸痛虚寒证

　　心痛一症，《灵枢》有肾心痛、胃心痛、脾心痛、肝心痛、肺心痛、真心痛之分。盖五藏之滞，皆为心痛。《金匮》用九痛丸，治九种心痛。后人以饮食气血寒热悸虫疰别之。虽祖此义，实未尽《内经》之旨，约丽论之，要不越阴阳虚实。然实而属阳者易瘳，虚而属阴者难愈。庚寅冬，余至山东，有友朱汉胎患心胸痛，或数日一发，或一日数发，如是者六七年。余切其脉，濡数少神，知是肝脾心痛，既寒且虚，与以温补重剂，服之，有小效，无大效。因思症系中空，甘草可满中，并能缓急止痛，仍前方加炙甘草至壹两，痛果大愈。但此症由境遇不遂所致，且患已数年，除根不易。其时有谓炙草一味，前方已用五钱，今又加至壹两，毋乃太多者。余曰；甘草生用气平，炙用气温，其性能协和诸药，故有国老之称。昔仲景甘草汤、甘草芍药汤、甘草茯苓汤、炙甘草汤，以及麻黄，桂枝、葛根、青龙。理中、四逆、调胃，建中、柴胡、白虎等汤，无不重用甘草，惟遇呕吐肿满，酒客诸湿症，概禁不用，则以用药治病有宜忌之分也。世俗治病，下明宜忌，甘草一味，重用不敢，不用不能，凡立一方，但用数分，以为如此，乃两全之汁也。不知其计愈巧，其识愈庸。汪词庵曰：时医用甘草，不过二三分而止，不知始自何人，相习成风，审不可破，殊属可笑。曷为可笑，盖笑其庸耳。

　　腹痛宿证

　　腹痛一症，有热，育寒，育气，有血，有浊，有虫，有实，有虚，有内停饮食，有外感风寒，有霍乱，有内扁。治苟如法，虽数年宿恙，不难应手奏功。壬辰冬，余寓天津，苏州严某，每于申时后，子时前，腹中中作痛，上乘胸脘，甚至呕吐，静养则痛轻而缓，劳乏则痛重而急，病经十年，医治不效。余切其脉，虚细中见弦数象，知是气血两亏之体，中有酒积未清，故至申于二时，蠢然欲动。尝见书载祝由科所治腹痛症一则，与此情形颇合，惟彼专去病，故用二陈汤加川连、神曲，葛根、砂仁，而此则病经多年，正气既虚，阴血亦损。法当标本兼顾，因师其方，加参术地芍治之。服至十数剂，病果由重而轻，由轻而痊矣。当此症初愈时，十年夙恙，一旦奏功，入闻其异，索方视之，以为效固神奇，药乃干淡，莫名所以然。殊不知治病原无别法，不过对症用药而已。药与症合，木屑尘根，皆生人妙品，岂必灵芝仙草，始足却病以延年。

　　少腹痛火证

　　少腹正中，为任冲分野，厥傍，为厥阴肝经分野，其痛满有三，曰燥结，曰热结，曰血结，皆为内有留着，非虚气也。甲午，都中有胡某，少腹气痛，上冲两胁，日夕呻吟，甚且叫号，并见面赤汗淋，溺少便结等症，宋延余诊。切其脉，痛极而伏，按之许久，指下隐隐见细数而浮之象。审是阴不济阳，阳气炽张，横逆无制所致，法当敞通下窍，使浊阳不上千，诸症斯已。用清润汤加羚羊角，一剂，二便通，痛遽平。后承是方加减而愈。时有自命为知医者，进而问曰；热则流通，通则不痛，凡治腹痛，总以温痛为宜，今用清利，其偶然乎?答曰；固哉，予之论治病也。夫热则流通一证，是与寒则凝滞对待而言；通则不痛一语，是统言寒热虚实，通字当作和字解，犹言和则不痛也。今子牵合言之，是诬书之通者而不通矣，其能令病之不通者而通乎。且温通与清利，治法何常之有。子谓治腹痛总以温痛为宜，此等识见，真如井底蛙。蛙日处井中，因以为天极小，只有寒气与湿气，殊不知井以外，风火燥暑四气，较寒湿而倍之。并寒湿二气，久之亦从火化乎。况乎五志之火，六欲之火，七情之火，入固无在不与火为缘乎。惟寒邪初中，寒食留结，或房劳致损，或力役致伤，与夫病久误治致虚，则不得用清利之剂，又当温而通之，更温而补之。总之病无定悄，治无定法，可温则温，可清则清，可通则通，可补则补，随症论治而已，若执一见以治病，其不误人者几希。

　　疝痛新久虚实证

　　《内经》云：任脉为病，男子内结七疝，冲疝、狐疝，癞疝、瘕疝、溃疝，水疝、厥疝是也。又有偏坠、膀胱气、小肠气，其病亦与疝等。或因寒积，或因湿热，或为气，或为血，或为虚。或为实，治之者，明辨无讹，可矣。乙未，余寓上海，有宁波孙某患疝症，据述腰以下，牵引作痛，丸囊皆肿，午前轻，午后重。病经四年，赝治不效。余切其脉，虚数细弱，知是下焦湿浊，未能早除，留恋四年，真元受损巳极，非大为补正，更佐温化不可。用十全大补汤加川楝子、橘核、吴萸为方，数十服而愈。丙申春，王君舒仲患左丸偏坠，有筋作痛，牵连及腰，脉来沉数，尺较有力，知是湿热蕴伏下焦，非急为清化不可。余用大力军汤加川黄柏、制僵蚕为方，十数服而愈。庚寅夏初，余客天津，杨艺芳观察之族侄某，病小腹痛，牵引辜丸，转侧呻吟，势不可忍，井时见吐逆等症。医与温补药，不效，饮食少进，夜寐不安，病情尤剧，宋延余诊。脉象迟缓而涩，余思温补颇是，而不见效，缘桂附不得干姜不热也，仍前方加干姜五分，服后，吐逆即平，惟少腹及肾丸痛如故，而脉象顿数，盖前此火为寒郁，今则寒从火化。治盲先清而后温者，亦有先温而后清者。阳以济阴，阴以济阳，调剂焉底于平而已。用地黄汤去山茱加川连、黑栀，数服而愈。以上三证，一则温而补之，一则清而道之，一则始温补而终清理之，均应手而效。可知疝症虽小，不能执一法相绳也。

　　腿痛气血虚实证

　　腿痛一症，有气血风湿寒热虚实之跦，治法，亦有标本之别。戊子冬，吾同里友杨怀冰，因母患腿膝痛，不能屈伸，稍动，即酸楚难忍，经数医诊治，饮食减而神益疲，邀余往诊。余切其脉，虚数而涩，知是衰年气分不足，偶因劳乏，经络停瘀所致。用补中益气汤桃仁四物汤加减为方，两剂后，痛若失，屈仲自如，饮食增，精神亦振。或问其故，余曰；治病之道，譬如行路，由东至西，咫尺间事耳，君子遵道而行，顷刻可到，若令盲者处此，东西迷于所向，虽劳劳终日，卒不能尽其程。无他，明不明之分也。夫人当半百以后，中气就衰，勉力劳役，停瘀致痛，症虽实而气益虚，彼误为痛风者无论矣其明知血瘀作痛，恣用破耗之剂，而不见效者，亦治其末，未顾其本，犹之以寇治寇，恶者未能去，善者已罗其殃，究非上策。余用补中益气法，以扶其正气，更佐养血行瘀法，以祛其邪滞，正固而邪自去，邪去而正益理，所谓仁至义尽，王者之师，犹有不获安全者，无是理也，

　　痢疾表里寒热虚实证

　　今之痢疾，即古之肠擗，其症有表里寒热气血虚实之殊。辛卯秋，入都应试毕，李新吾太史宋速余诊。据云；腹痛后重，下痢甚剧，五月初起，绵延至今，百有余日，日十数次，似脓似血。前医曰烂肠瘟，时用附子，时用大黄，时用人参，时用莱菔子，温凉补泻，诸法迭试，均不见效。余诊之，脉象细疾，面色黑瘦异常，舌苔黄薄贴紧，知是邪盛正虚，垂危之症，用神效治痢散补中益气汤加减治之，共三阅月而安。壬辰夏季，佑三观察至北通州，适病痢，以书速余往，黄昏时，余始至。诊其脉，滑而数，知是跋涉长途，感受时令湿热所致，与以葛根治痢散加味，天甫明，痢已愈。合观二症，可知治新病易，久病难矣。然而治痢之难，犹有数端，一刚宿恙除根，一则刻期奏效，一则老年不能食，一则孕妇胎下坠，庚寅，余客天津，刘伟斋大令患血痢，已七年，医药不效。秋七月，问治于余。切其昧，虚细弦数，知是宿垢未清，本原已弱，合益气汤地黄汤神效治痢散治之，服二十余剂而愈。嗣后，旧恙竟不复发。乙酉，应试金陵，七月杪，秦君湘臣病痢甚剧，日夕数十遍，盛君葵臣代延余诊。切其脉，浮紧沉数，知是浊邪内蕴，寒邪外束，合香薷饮治痢散加减治之，约以七日为期，至八月初四日，果大便如常，眠食俱安而愈。是年，即举孝廉。壬辰，天津官电局书吏沈姓母，患痢月余，日念余遍，食少神疲，用八珍汤加味而愈。己丑，同城小河沿酒业王姓妇，孕已数月，腹痛下痢，胎动欲坠，用补中益气汤加味而愈。此数症者，皆投剂辄效者也。又有以重药治重病，似不效而实效者。甲午秋，应试都门，有余某患痢旬余，予诊之，脉来滑实，知是浊滞内蕴已深。治用毒痢捷效汤。服后，腹痛异常，至明晨，病已愈十之五六，再服，腹不痛而痢即止。可知驱邪如驱贼，贼势大盛，非力能攻而克之。彼必负固不服，迨夫巨魁既拜，协从自散，与虚症之遍地疮痍，急需抚养者情形又大不同，然则痢乌可以一法治乎。虽然，痢之不能以一法治者，非迭用温凉补泻，以药试病之谓也，使以药试病，今日一法，明日一法，后日又一法，法愈多，病愈不可为矣。譬如有人于此，患一虚病，吾治之，自初诊至复元，只有补之一法，即或改方加减，亦如行路然，数武一曲，数里一折，吾不过循由折而奔赴之，无用别户门径耳。设治病者，一方补之，更一方泻之，又”一方温之清之。是犹行路者不识东西南北，往来踯周于其途，迨急不能择，铤而走险，遗祸可胜言哉。丁酉夏初，余客天津，叶君云青之室病剧，来速余诊。据云：向有肠澼宿恙，是年三月，旧恙又发，延今两旬，胸闷腹痛，上吐下痢，日夕数十次，呻吟转侧，食不进，卧不安，症势颇危。余切其脉，疾，右尤盛，知是新邪引动旧邪，中更停滞所致，用枳水和中汤三黄解毒汤等方，加减治之而愈。按此症，痢疾转霍乱，较疟疾转痢疾，更为危险，然而治效不难者，识路故也。

　　泄泻阴阳寒热虚实证

　　《内经》论泄泻，或言风，或言湿，或言热，或言寒，又言清气在下，则生飧泄。要皆以脾土为主，然泻久未有不伤肾者。且肾伤，又有阴阳之异。肾阳伤，人皆知之，肾阴伤，人海忽焉。辛卯夏，余客济南，奇太守病发热恶寒，头痛身痛，腹满便泄。旬有余日，来延余诊。脉大而缓，舌苔白腻，知是内伤寒湿，井非外感风寒。用理中汤加苍术附片等味，数服而愈。丙申夏，余入都，畅艺芳观察病泄泻，日夕十数次，饮食减少，烦躁不安，延余往诊。脉数，尺尤实，知是暑湿为患。惟年逾花甲，以顾正气为要，先合三黄汤六一散加白术陈皮砂仁为方。二剂，便泄顿止，即改用补益法，不数日而康健如恒，若未病然。秋初，陶端翼主政之子，年十二，大便溏泄，已经数月，食少气弱，病情颇剧，问治于余。切其脉，濡而缓，知是气血两虚，由虚致寒，用补中益气汤加熟地、牛膝、附子、干姜，数十剂而治愈。此三症：—为寒，一为热，一则脾伤及肾为阳虚。寒者温之，热者清之，阳虚者补之。治泻常法，所谓人皆知之者也。至人所忽焉不察者。则有养阴一法，丙申冬，余将出都，有陈姓室，患泄数月，每日必泄五六次，医以为脾土虚寒，用白术以补土，附子以回阳，木香以止泻，便泄如故，而面烧口燥足冷，饮食减少，夜寐不安等证迭见，大似上热下寒，阳虚重症。余切其脉，两寸微甚，左关尺濡迟少神，右关尺滑数有力，乃知证系阴虚，非阳虚也。遂用生地炭壹两，炒怀药、酸枣仁、丹皮，白芍。牛膝数钱，炙草。砂仁、黄柏数分，人参、煨葛根各一钱为方。一剂，泻愈三分之二，脉象俱和。再剂，夜寐安，口燥润。三四剂，饮食甘，面烧平，两足俱温。或问病情奚似，余曰：此症如灯膏然，阳为灯，阴为膏，有关尺为灯，左关尺为膏，脉有力为灯有余，脉无神为膏不足。前用术附等药，譬如膏欲尽而频桃其灯，灯火上炎，膏脂下竭，因见上热下寒之假象。使再燥脾补火，势必膏尽灯灭，阴竭阳亡。余为益阴以称阳，阴复其元，阳得所附，诸症以严，脉象亦起，所谓膏之沃者灯自光也。渠又问用药法，余曰：治病无成法，随时论症，随症论治而已。如必以古法绳之，此即六味地黄汤。补中益气汤合用之意乎。以六味益阴为君，故重用地黄，以补中益气为佐，故不用黄芪，以方中有人参，故用六味汤而去山茱，以方中有地黄，故用补中汤而去当归。恐真阴不固，加黄柏以坚之，恐清阳下陷，加葛根以升之。盖葛根一味，为泄痢圣药。昔张石顽治虚损症，欲用补中益气方者，往往以葛根代升柴，缘升柴劫阴，阴伤者禁用故也。此制方之微权也。

　　大便不通虚寒证

　　大便不通，有风秘、痰秘、热秘、冷秘、实秘、虚秘之分。风痰实热，可用润肠丸、控诞丹、四顺清凉饮等方；若冷而虚，当用四神丸之类。壬辰七月，余至天津，杨鹤年之室，病大便不通，旬有余日，人见舌苔微黄，唇口微焦，拟用下药，来延余诊，切其脉，沉而迟。余曰：沉迟为里寒，寒甚则水冻冰凝，投以大剂热药，犹恐不及，若之何下之乎?人曰，时当夏秋，似非冬月可比，大火炎炎，何至中寒若此。余答曰：舍时从症，古有明文，如谓燥热时必无寒症，则严寒时当无热症，昔仲景制大小承气汤，何以治冬令伤寒。可知夏热冬寒者，时之常，而冬不必热，夏不必不寒者，病之变。至唇舌焦黄，又真寒似热之假象。倘误认为热，投以硝黄，热将不救。王太仆曰：承气入胃，阴盛以败，其斯之谓欤。用四逆汤、四神丸意，并加当归半硫丸为方。三剂，便闭依然。主人讶甚，嘱余改方。余曰：坚冰凝结，非用火煎熬至六七昼夜之长，其冻不解。仍前方倍与之，又三剂，夜半，腹中忽痛，大便始通。时有识者愕然曰：如此炎热，吾谓热中者必多，不料此症腹中，一寒至此，然则君子何待履霜，始知坚冰之至哉，后于热剂外，又佐补剂，调治月佘而安。使误认实热；用清下法，寒者必冰结愈坚，虚者即取快一时，来日必复秘愈甚。欲再通之，虽铁石亦难为功，可不慎哉。

　　痔疮热毒重证

　　痔证有七，一曰牡痔，二曰特痔，三曰脉痔，四曰肠痔，五曰血痔，六曰酒痔，七曰气痔，有藏肛门内者，有突出于外者，各审所因治之可已。辛卯，应试都门，镇江葛某患痔颇剧，每便一次，肛门肿痛异常，必呻吟半日许，头面臂腕，遍发疮斑。入误认气虚下坠，用补中益气方，病加剧。问治于余。余切其脉，六部数大，知是湿热蕴结，久久不化，酿而为毒，即肠痔、酒痔之类，非急为荡涤不可。用大承气去川朴加川山甲、连翘、银花、生草为方。二剂，痛轻，又二剂，疮斑渐退。后合滋清法治之，月余而愈。惟愈后，当戒酒远色少劳茹淡方妙。若不守禁忌，后必复泛，久而不瘥，将变为漏。慎之戒之。

　　淋浊新久证

　　小便不通，有寒热痰湿气血虚宴之分。惟淋症则多眉于热，寒者绝少，盖热甚生湿，故水液浑浊而为淋也。庚寅冬，余至济南，有徐某来延余诊。据云‘小腹胀满，溺涩不通，日夜涓滴，色赤而浑，病经五年，屡治不效。今夏忽重，入冬尤剧，溺后茎痛，下气上逆，喘急不堪。余切其脉，诸部濡数，惟左关尺数大，按之有力，知病久气血虽亏，膀胱湿热仍盛。遂用人参、芪、术以益气，地黄。黄柏以养阴，制军、甘草以清热，滑石、木通以利湿，僵蚕以化秽，青皮以行气，牛膝以下引，葛根以上升，标本兼顾，随症减增，数十剂而病愈。壬辰夏季，余寓都门，有刘某患浊，日夜淋漓不尽，前茎有筋胀痛，后连肛门，已十余日。余诊之，脉象滑数，知是浊邪正盛，以涤瑕荡秽之峻剂，下紫黑脓血无数，半月而愈。可知淋浊治法，初起即与荡涤，其病易疗，如后症是已。惟恐治不如法，邪气留变，势必频年不愈，如前症然。或问前症治法，余曰：此为复方，方中有阳有阴，有温有清，有补有泻，有降育升，一阎一辟，理最元妙，征之古方，殆东垣清燥汤意乎。在东垣制此汤，所以治体虚夹暑，与一切湿热症，非为淋症设也。然淋至数年，正气已虚，入夏病加，暑邪自盛，溺浑茎痛，湿热尤多，按之清燥汤，治法颇台，余即师其意用之，病果应手而效。惟效后，宜戒酒少劳方妙，否则食复，劳复，甚易事耳，慎之。

　　遗精阴阳虚证

　　肾阴虚则精不藏，肝阳强则气易泄，故遗精惟肾肝为多，然亦有不在肝肾，而在心肺睥胃之不足者，又未可执一论。庚寅冬，余至济南，有黄姓某，五十余岁，精关不固，先遗后滑，病经一年，神疲气弱，痿顿不堪，频服六味丸不效，来延余诊。脉象两尺细数，寸关虚大，知是阳气下陷，不能摄精，以补中益气汤加麦冬、五味，固摄而愈。乙未，余寓上海，宁波沈某二十余岁，形瘦色赤，咳嗽吐红，黎明梦遗，患已两年，医药不应，间治于余。余诊之，六脉滑数，左尺尤盛，知是阴虚有火，用六味丸去山萸、加元参、黄柏、车前，十剂，火平。又十剂，阴复。仍前法进以参、芪，调养而愈。此：二症也，前系脾阳虚，后系肝阴虚，皆不足症也。然一阴一阳，判若霄壤。如当升补而反滋阴，元气愈陷，如当滋清而反补涩，相火愈强。不辨所固，谬然施治，病必加剧。又况郁滞积热，与一切痰火为病，每致不梦而遗，尤非聚精固精等丸所能奏效乎。总恃临诊者，有辨虚实审阴阳之权耳。

　　诊余举隅录卷下中风阴阳虚实证

　　中风，有偏枯，有风痱，有凤懿，有风痹。治法，以气与血为本，外邪为标。乙末夏，柳君耔青自镇江至上海，中途劳乏，汗出遇风，卒中于阴，右偏臂脐无力举持，舌筋亦短而蹇于言，前医投以清疏药，不合，杨省臣太守代邀余诊。切其脉，右缓无力，知是肥人气虚，外卫不固，以独活汤、干金附千散、黄芪建中汤等方，出入加减，调治而愈。丁酉春，余客天津，吴桥王检予大令患偏中风，以车速余往诊。右偏面肿，口言蹇，手不住持，足不任步，膝胫畏冷入骨，食不甘，寐不安，烦躁尤甚。切其脉，左盛右微，望其苔，右厚左薄，谂是劳倦内伤，风寒外感所致。用黄芪附子建中汤、防风散、桑菊煎出入加减为方，两旬余而愈。此皆阳虚，以阳药效者也，然又有阴虚，当以阴药效者。庚寅春，余至天津，刘稼民观察病中风两日，来延余诊。食不进，语不出，神昏气粗，两目上视，手足右尚能动，左已不举。切其脉，滑大而数，知是阴虚阳盛，木火挟痰火，两相鼓煽所致。治以清火豁痰平肝熄风之剂。明日复诊，神识清，已起坐。仍前方，佐以益阴补气法，月余，饮食如恒，渐能步履，大可望愈。后余以事他适，路隔较远，其家另延他医，专任温燥药。绵延两月，阴气销亡，小便频数，夜更无度。此时急救其逆，征之古方，当用六味丸如五味子，而他医畏用地黄，不敢与服，病竞不起。噫，人之死生有定数，药之宜忌所当知。地黄一味，有生用者，有焙干用者，有以法制熟用者，《本经》主治，实多散血凉血补血之功，故云久服轻身不老，并尊之为药中上品。世俗不察，以生地为滑肠，熟地为泥膈，视如砒毒，亦谬其矣。夫用生地而滑肠，乃胃弱气虚之故，用熟地而泥膈，乃痰多气窒之由，此皆不明虚实使然。古方导赤散，以生地黄与木通同用，泻丙丁之火；琼玉膏、固本丸、集灵膏，以干地黄与人叁二冬并用，治血劳喘嗽唾血，六味丸、八味丸、四物汤，均以熟地黄为君，盖熟地能填骨体，长肌肉，生精血，补五藏内伤不足，与病后胫股酸痛，坐而欲起，目（目，流氵）（目，流氵）如无所见等症，功用非浅小矣。乃后人又泥张石顽之说，谓地黄性禀阴柔。如乡愿然，似是实非，似是实非，似利实害，虽病至阴虚火旺，五劳七伤，亦不敢用，岂知石顽之说，犹言生地防滑畅，熟地防泥隔，欲人明辨用之，非屏地黄于无用之地也。王好古曰：生地黄治心热，益肾水，其脉洪实者宜之。若脉虚者宜熟地黄，如此明辩其义，则地黄一味，无往不受其益矣。

　　痿因湿热证

　　痿由肺热，传入五藏，热蒸则湿郁，气机为之不利，与风病外感，善行数变者不同。乙未，余寓上海，刘君润甫之室，病起夏秋，缠绵数月，偃息在床，起坐无力，手足软弱，不任举持，来延余诊。切其脉，大而滑，知是夏令湿热，蕴久不化，气分受伤，致成痿症，与草木在暑日中，热气蒸灼，枝叶皆痿软下垂无异，非得夜来清气涵濡，则生气必不能勃然。遂用清燥汤法，加减治之，月余而症悉愈。丁酉，余客天津，夏初，潘黎阁观察，为其孙缙华病久不愈，来速余诊。据云，患已数月，延今，手足心热，盗汗不止，胸胁胀闷，抽搐作痛，两腿酸不任地，痿弱如废。余切其脉，寸关虚缓，尺部滑实，知是上盛下虚之假象，当舍证从脉，作上虚下盛治。用补中益气汤、部芩五苓汤等方，出入加减治之，两旬余而愈。论二症治法，即前哲泻南方补北方之意也。然或以泻为补，或以补为泻，或补与泻两相需，用意时有不同。又况兼食积挟瘀血，痿症常有之。余尝佐以消食浚血诸法，始能奏效。随症论治，岂可以一法尽乎。

　　痧麻虚实证

　　痧麻之邪，由阳明府上蒸手太阴经，而又为外寒所遏，故初起必见咳嗽身热等症，用辛平药以治外，滋清药以治内，此大法也。然症有虚实之分，治有标本之别。戊子春，内亲蒋子重病经两旬，来邀余诊。发热无汗，遍体麻粒，哕逆时作，便泄不已，舌苔灰黑，厚腻而干，脉象虚微，按之欲绝，神昏气弱，呼之不应，势甚可危。余思此症，正气虚极，垂脱之时，即有外邪，概从缓治。用高丽参五钱煎汤先饮，并用十全大补汤去茯苓加陈皮、煨葛根为方，大剂投之。两剂，神气稍振，能进稀粥，呕哕便泄亦止，惟身热未清，是外邪不能自达也。仍前方加紫苏，或谓既眼大补药，不当用疏散药，去而服之，身热如故。余曰：病中止虚，补之则安，固不容散。若中虚又有外邪，补与散实两相需，今人不通此理，当补不补，因而当散不散，所以病多棘手。抑知东垣治阳虚外感，用补中汤加表药，丹溪治阴虚外感，用芎归汤加表药，补中寓散，用意最为元妙乎。仍加紫苏等药四味，另煎冲入饮之。一剂，身热减半，再剂，身热始清。即去紫苏，专服大补药，数十剂而病愈。愈后，头面指甲浑身脱下如蜕，所谓灰黑舌苔，亦落下一大片。辛卯春，余客山东，周君申之元室，病痧麻症，前医投以清疏药，不受，饮入仍吐出，来延余诊。身热面赤，胸闷便泄，舌绛苔黄，脉滑而数，令按胸皖，内觉硬痛，知是温邪发外，物滞阻中，前药只可疏邪，不能导滞，所以饮药入内，格而不通，阅时复吐出。仍前医方，加消导药一二味与之。一剂，吐泻止，胸闷宽，再剂，身热清，能进粥饮。后又清养之调朴之，满身皮脱而愈。此二症也，前刚由病致虚，后则由滞致病，随时论症，权其因而治之，病自应手而效。乃世俗不察，气既虚而不知补，胸有滞而不知通，何哉。

　　霍乱阴阳寒热虚实证

　　霍乱一症，有触冒寒邪者，有感受暑热者，有停滞饮食者。其致病有上下浅深之分，有阴阳虚实之别。来势极速，拟议不及，或吐而不泻，或泻而不吐，或吐泻交作，或欲吐不得吐，欲泻不得泻。治法，既不可专用寒凉，又不可偏用温补，至滋养消导，亦有时而必用。总恃随时论症，随症论治，始能奏效。若拘守成法，不知变通，杀人易于反掌。近年霍乱盛行，死丧频仍，皆呆守成法者误之。戊子，余授徒于家，及门梅诠生之父，夜半患霍乱，医治以来复丹等方，吐泻不止，势甚可危。天甫明，来延余诊。切其脉，细数无伦，面赤舌绛，苔黄而薄，腹痛时作，知是阴虚有火。用复脉汤，易麻仁为枣仁，去桂枝，生姜，加川连、白芍。服后，吐泻即止，渐进粥饮。再仍是方加减，眠食俱安而愈。又同城小河沿郁长生之妇，孕已三月，患霍乱症，来延余诊。脉伏不见，遍体皆冷，惟两肩尚温，此为阴阳两亡。治以回阳为急，重用附子、干姜、高丽参，并加陈皮、炙草为方。一剂，遍体转温，惟足扰冷。再剂，两足亦温，能进粥饮。此时阳气偏胜，当顾其阴，去附子、干姜，加生地、白芍，数剂而愈。乙未，余在上海，福绥里钱姓小儿，腹痛吐泻，烦躁不安，其师俞梦池，是吾友也，来速余诊。切其脉，数而濡，审是暑邪内蕴为患，合三黄解毒汤、橘皮竹茹汤为方。一剂，吐泻即止。其家更延医视之，医以为螺纹已陷，病在不治。俞君讶甚，又速予往。予见病帆已转，告以保无他虑，令再服前药一剂。明日复诊，腹痛烦躁俱平，眠食亦安，复为调理而愈。又同邑费君伯勋客居上海时，其室患腹痛吐泻，来延余诊。脉象迟缓，知是脾虚寒湿相浸，用理中汤加陈皮、蔻仁，数服而愈。又上海久敬斋王君翼亭之室，患干霍乱症，晌皖懊依，肢体麻木，不吐不泻，来延余诊。脉象涩滞，知是秽暑凝结，用苏合香丸意治之，诸症渐平而愈。又丙申仲春，上海泰源庄某患先泻后吐，饮食不进，医以为客邪外感，迭用汤药不效，来延余诊。脉象模糊，令按胸脘，着手即痛，知是积滞阻中，并寒热二气不和所致。用枳术丸，姜连饮意合治之，服至两时许，即欲饮食。接服二剂，诸症悉平丽愈，此数症者，或益阴，或回阳，或清里，或温中，或解秽，或导滞，俱应手效，可知霍乱症，未可以一法绳矣。然而世之乐善君子，往往不惜重赀，配一丹方，以治千变万化之病，其心诚善，其法则未善也。余尝默体是意，以为至不一之症，而欲以一法治之。治已病，不如治未病，治重病，不如治轻病，因拟就一方，用扁豆四钱，焦曲三钱，陈皮二钱，枳壳、郁金各一钱五分，块滑石五钱，生草一钱。以方中重用扁豆、神曲，故称之曰扁鹊神方。戊子年，吾里霍乱极重，以是方传与亲友，凡有将吐将泻，或吐泻初起昔，及早服之，颇效。十月初，至城南前横镇，有谈行村姓谈名蒙显者，一家止夫妇子三人，早起，同时吐泻，其邻人代觅痧药。与余遇诸途，询知其故，以是药三服与之。傍晚，其夫愈，妻与子病如故。余又以是药两服与之，夜半均愈。乙未六月，余在上海，其时霍乱颇盛，苏友俞梦池索是方，寄归其乡，据云；是药甚效，盖扁豆、甘草、滑石，理脾胃而消暑湿，神由、陈皮、枳壳、郁金，消积滞而利气机，上下既通，清浊自分，则中宫之撩乱可定。药性平和，当与六和等汤，并行不悖，较诸时传丹方，实为稳便。丹方药味，峻烈而偏，用之得当，顷生人，用之不当，亦顷刻杀人。不如此方，有利无弊，且品味寻常，价值亦廉，无论穷乡辟壤，不难顶置以备不虞。倘有欲吐欲泻者，即与一服煎饮，重者可轻，轻者即愈。若服之太迟，则不效矣。所谓救患于已然者难为力，防患于未然者易为功也。至于病之险且危者，又非此药所能疗，须连请高明治之。慎弗因循而自误。

　　疟表里阴阳虚实证

　　疟有中三阳者。有中三阴者。在太阳为寒疟，在阳明为热疟，在少阳为风疟，在三阴为湿疟，远者为痃疟。症有表里寒热虚实之分。己丑冬，余居里门，及门刘子铣患疟，间日一发，人见形体瘦弱，井有盗汗，疑为虚象，与以补剂。旬余，病益剧。余诊之，面色晦浊，脉象浮紧而弦，知是表邪尚盛，治不可补，补之适助其邪，用小柴胡汤去人参，合香苏散以疏解之，数剂即愈。丙申冬，余至天津，刘君斐然患三阴疟，已经数月，迭进疏解药，盗汗体疲，饮食减少，夜寐不安。来延余诊，脉象虚弦，知是正气亏极，阴分亦损，用补中益气汤加桂枝干姜地黄鳖甲，十数剂而治愈。以上二症，一表一里，一实一虚，表实则祛邪，里虚则补正，皆治疟常法，然又有始疟而不终于疟者，似疟而不得为疟者。壬辰冬，余客津门，周庚五观察之夫人，患疟七日，忽然神昏，气促汗多，谵语不已，来延余诊。脉虚微漏数，审是少阳客邪，袭入血室所致。用小柴胡汤去甘草、半夏，加生地，丹皮、桃仁，红花，一剂，谵语平，诸症减。再承前意加味补益之，数剂即安。其后周君谓余曰；当初诊之夕，药虽煎就，吾疑此方与疟邪不合，及既饮以后，乃知此药竟神效非常，道之所以异于人者，固如此乎。答曰：何异之有，不过随时论症耳。此症初起，邪在少阳，故寒热往来，继则少阳客邪，乘月水之来，潜入血室，所以神昏谵语，至气促汗多，非气虚所致，即药误使然，如法而治，应手何疑。所虑者，人之执一不通耳。丁酉四月杪余客津门，小站右营文案丁君铁臣，患病十余日，口渴烦躁，胸腹拒按，溺赤便结，寒热间日一发，症势颇危，以车速余往诊。际疾无伦，约有十至，知是温邪夹滞，由少阳侵入少阴，所以寒热如疟。用元丹汤、羚地枳实汤、承气汤等方，出入加减治之而愈。若以小柴胡常法治，其能转危为安乎。

　　水肿阳虚阴虚证

　　内为胀，外为肿。其症，有气、有血、有虫、有单腹，不独水之一症也。而一症中，又有阴阳虚实新久之殊。治法总以健脾为主。余随症之所因，按症施治可矣。丙中秋，余客部门，有罗某患水肿半年，转重转剐。余治之，用五皮饮加白术等味，补益而愈。丁酉夏，余客天津，吕鹤孙别驾患水肿症，初从腹起，继则头面四肢皆肿。余切其脉，浮举缓大，沉按细弱，知是脾虚湿侵，用黄芪建中汤理中汤五皮饮五苓散加减治之而愈。此皆阴水为患，故治从乎阳，若系阳水为患，又治从乎阴。甲午，余客都门，正月初，叶茂如中翰邀余往，为温姓治一水肿症。据云：向有痰饮，时发时愈。去年秋冬之交，痰饮又发，初起咳嗽气喘，继而头面四肢浮肿，缠绵三阅月，愈治愈剧，今则胸闷腹胀，饮食不进，饮水即吐，溺涩便结，烦躁不寐，已十余日，诸医束手，以为不治，奄奄一息，将待毙矣。切其脉，细涩沉数，舌苔微腻而黄。余思此症，外象虽危，并非败象，不过正虚邪盛，治少专方耳，合加味肾气丸，舟车丸、五皮饮、麦门冬汤法，以意去取，配成一方。明日，主人贻余一纸书曰：昨晚服药后，至今晨，病已愈十之三四。并约再诊。余视之，病势果轻。仍用前方加减，又服三剂，病情大减。或问其故，余曰：此症始终不外脾土一藏，牌土之用，可借西医之说明之，西医言近胃处，有甜肉一条，甜肉汁入胃，饮食自化。夫甜肉即睥，脾本甘所生也，甜肉汁即脾中精汁。盖脾脉至舌本以生津液，便是精汁也。凡人饮食入胃，全赖牌中精汁，入胃为之运化。此汁苟亏，阴不济阳，阳气上蒸，痰饮发矣。令人一见痰饮，便用白术、半夏等药以燥土，土中精汁，被药却干，生气全无，堤防失职，肿胀成矣。又用猪苓、泽泻等药以导水，贼水未除，真水已竭，其始不过脾土阴伤，未几土不生金，金不能制木，木克土矣，又未几金不生水，水不能制火，火，刑金矣。睥肺肾三藏俱病，危症所以丛生。余以益睥土之阴为君，以养肺金为臣，以滋肾水为佐，更以通调二便为使，是即朱丹溪治肿胀之意，又即《内经》洁净府、去菀陈菀之意。盖治水之法，如治河然，既补虚以厚其堤，腹泻实以导其流，水自安澜，无虞泛溢矣，后承是方，随症轻重缓急治之，月余而痊。惟此等重症，痊后，当加意调补，务使起居如昔，饮食胜常，方为复元。否则正气未充，旧恙易泛，发一次，重一次，虽有神丹，恐难为力。慎之戒之。

　　自汗阴阳虚证

　　自汗，有心肝脾肺肾之分，又有阳虚、阴虚、亡阳、卫不固、外感风湿、内因痰火、阴盛格阳诸症。而世之遇自汗者，概作阳虚治。虽曰古法，未免执一不通。辛卯春，余客济南，陈巽卿观察自汗不止，来延余诊。脉象虚微，是为阳虚，势将汗脱，以十全大补汤加味，温补收涩而愈。夏，又患自汗，复延余诊。脉象细数，是为阴虚，与前此阳虚迥别，即以洋参石斛汤加味，清理滋养而愈。拽前后症，出自一人，而前为阳虚，后为阴虚，不同如此。然则春秋寒暑，天时犹有常也，南北高下，地宜犹有常也，贫富劳逸，人事犹有常也。即如春夏有时暴寒，秋冬有时忽温，西北有地向阳，东南有地背阴，贫贱有事快心，富贵有事劳力，天地人虽错综变化，犹可以常理测也，独至随时论症，随症论治，诚有可意会不可言传者。若胶柱而鼓瑟，毫厘之差，即千里之谬矣。

　　盗汗血虚非祟证

　　盗汗，有血虚证，有血热证，有少阳证，有阳明证，有酒客睡中多汗证，或因汗出台目后，井见谵语等情，遂以邪祟疑之，愚甚矣。丁亥，同里俞道生之母，来乞《易经》一部。据云：儿病月余，初起头痛，继而盗汗，延今，神昏谵语，目上视，食不进，溺器如新，无秽浊气，病势已危。昨延巫问之，巫盲有鬼为祟，禳之不应，思有以镇之，并求治于余。余审是血虚所致，以十全大补汤去肉桂加五味麦冬为方，一剂，谵语乎，二剂，盗汗止，调养旬余而愈。愈后，或问巫言有鬼，信否?余曰，鬼胡为乎来哉，人苟此心常存，临天帝，质神明，魁将敬惮不遑，安得而祸福之。惟其人乞怜昏暮，蓄计阴私，无时不与鬼为缘，鬼于是侮之弄之，时而为福，时而为祸。若夫平人，疾痛疴痒，乃事之常，千鬼何与，而有时求神祷庙，亦足愈病者。盖病家藉此收心养性，较诸庸医误药，犹胜一筹也。此不服药为中医之说也。

　　厥逆血虚证

　　厥有寒厥、热厥、痿厥、痹厥、煎厥、薄厥、风厥、暴厥、骨厥，肝厥之分，或表或里，或气或血，或虚或实，辨清施治，危者可安，特恐躁心乘之，必多贻误。壬辰八月，天津有某姓子，病经月余，厥逆时作，而且两腮肿胀，饮食不进，来速余诊，脉象虚浮细数，知是阴虚生热，热甚生风，并感时气所致，以滋养兼清化法治之。两服后，肿消厥止，又用滋补法调理之。未及两旬，眠食俱安而愈。惟病愈后，两目有时昏暗。余云：此系真阴不足，非调养半年，不能如常，朱丹溪所谓阴虚难疗是也。主人以为迂阔，误听入言，求神可速效，设坛千家，专服乩方。又八阅月而殒。呜呼甚哉!邪说之足以惑众也。如神仙可召而来，丹药可求而得，则汉武诸人，虽至今存可矣。而不然者，书符弄鬼，直妖孽耳。驱而逐之，亦不为过，而人顾信此，以殒其身。命乎，非命乎。

　　眩晕阴阳虚实证

　　《内经》论头眩，多属于木，以木能生风，风主运动，故时目旋而头眩也。其症有阴阳虚实之分。乙末舂，余寓上海，有程姓闺嫒，早起必头眩欲呕，甚至呕吐酸水，饮食不进，患已多年，医药罔效。曾请治于西入，饮以药水，似效又不甚效。来延余诊，脉象左部弦数，知是肝阴不足，与以益阴汤加味，投剂辄效。丙申冬，余至天津，陈特夫大令室，病经二年，转重转剧，头晕目干，胸胁攻痛，心中荡漾，不自主持。来延余诊，脉象洪数，知是肝阳有余，用羚羊清血汤法，出入加减，调治而愈。乙未冬，余客上海，钱君昕伯病偏中风，言蹇足痿，神疲食减，医治两月，忽患头眩甚重，卧不能转，稍动即旋，来延余诊。脉左三部虚细，右关尺数大，左象为阴虚，右象为阳盛，遂用羚芍地黄汤以益其阴，参连和中汤以治其阳，二剂，头眩若失，起坐自如。此三症也，或为不足，或为有余，或为不足中又有余邪未净，要皆风木为患，治法故大同小异。然更有太阳漏汗不止而头眩，阳明风病善食而头眩，汗吐下后气虚而头眩，素因怯弱血少而头眩，火载痰上而头眩，正气虚脱而头眩，妇人经水适来而头眩，易病真元耗脱而头眩。寒热虚实，各自不同，未可以一法尽矣。

　　目赤寒热虚实证

　　目赤有三，一曰时眼，二曰热壅，三日气毒，古书用羌活吐湿汤、蝉化无比散、龙胆汤、蕤仁膏等方，大率辛凉苦寒之味为多，病久致虚。又有明目地黄汤，益气聪明汤，与一切养阴理气之剂，他若四生丸。补肾丸，夜光椒红丸等方。大抵治肾中火衰，目无精光之宿疾，非治新害赤眼也。而余谓病无定情，治无定法，目症亦然。丙申秋，余入都，吾友赵剑秋病目，红而不肿，溺赤便结，脉来软盘，知是暑火内伏，凤火外然所致，余用凉膈散去芒硝加元参、麦冬、僵蚕，数服即痊。越半月，圈劳复发，误饮人耗散之剂，以致流泪羞明，较前更剧，又延余诊。切其际，濡细而数，盖缘病后写作过劳，又因误药却伤真阴所致，是为重虚，非急与滋补不可。以羚羊、地黄、阿胶、白芍、麦冬、生草，蒺藜、花粉、车前为方。数剂，病势渐平，胃气不旺。仍前方去花粉、车前，加党参、白术，调理而愈。甲午秋，都中有戚某害眼颇重，潘君爽卿代延余诊。两胞赤肿，痛极羞明，珠旁有浮白痕，若生翳然，脉来虚迟细弱。审知此人气血本虚，由虚致寒，适因脑怒动肝，肝木虚火，上乘本窍以致赤肿，所谓真虚似实，真寒似热，此症是已。法当引之使下，非若外感之火，可用清下法析之也。遂以熟地、吴萸，干姜，肉桂、当归、牛膝为方，并嘱冷饮，两服即平。后又加黄芪，党参。白水、炙草，补益而愈。此二症也，前用古人目赤法治之，后取火衰宿疾意治之，病皆应手而效，可知症之寒热虚实有必辨，而新久之说，可不拘已。

　　咽喉虚实证

　　咽喉二窍，同出一脘，异途施化。喉在前，连接肺本，为气息之路，主出：咽在后，下接胃本，为饮食之路，主纳，故经云；咽喉者，水谷之道也，喉咙者，气之所以上下也。其症有寒热虚实之分。辛卯春，余客济南，高君仲闻之妾，患咽痈，饮食不进，夜寐不安，身热便闭，病势颇危，用符祝针砭法治之。不应，来延余诊。脉象洪大，审是温邪内蕴，不能下达，迫而上升所致。用三黄泻心汤加石羔，小生地，一剂，痛减，二剂，痛平。后以清养药，调理而愈。乙未夏，余寓上海，有张姓某喉辣心震，举发不时，病由劳怒后得，已经半年，问治于余。余切其脉，浮细而数，知是藏液不充，虚阳上乘所致。以四君子汤加白芍、山茱为方；数剂，症减，后更调治而愈。此二症也，一用苦降，一用甘温，俱应手奏效，乃咽喉病之轻者。他如缠喉风、走马喉风，双单乳蛾、喉疗、兜腮痈、喉疮、喉窟、肺绝喉痹，经闭喉肿、梅核气诸症，轻者亦易疗，重者则至险。考古治法，皆急于治标，而缓于治本。以咽喉为要隘之地，缓则伤人，故治标为急耳。

　　牙跟肿痛风火证

　　牙痛，不外风火虫虚，肿痛连腮，风火为多，时症常有之。世每疑为外症，误矣。丙申冬，余客都门，王荩臣大令左偏牙限，连腮肿痛，延余往诊，脉数，左尤有力，审是外风引动内风，兼挟痰火为患。泊以加味元丹汤，二剂，肿消痛止。惟牙跟有粒未消如豆，王君疑是外症，令外科治之。复肿如前，烦躁不安，又延余诊。脉象绝滞，舌苔灰腻，知为误药所致。仍用前法，二剂即平，再加调理而愈。盖病发于表，根则在里，无论非外症也。即遇外症，凭理立方，亦能奏效。丁亥，余授徒于家，及门李浩泉少腹生一疽，跟盘约四寸许，外科名为肚痈，贴以膏药。余知之，令去膏药，治以白虎涤邪汤法，二剂即消。乙未夏，余寓上海，有李姓某左腿生疽二，一大如碗，一小如杯，痛疼异常，坐卧不便。余切其脉，滑大而数，与以一甲黄龙汤法，一剂，已成脓者溃，未成脓者消。丁酉春季，余寓天津，有事至武备学堂，适崔君少和病海底肿痛不堪，有类悬痈。余诊之，脉右关尺数大沉实，知是肠胃湿热下注，治以黄龙解毒汤，二服即平。此三症也，均属外症，以内症法治之，随手奏功，可知外象悉本内因，内患既平，外虞自弭。凡事如是治病其小焉者耳。

　　阴症辨诬证

　　前哲肓左右手脉来沉细，身热面赤足冷，即是夹阴伤寒。此为色欲内伤外感，于是病由房事后得者，概以阴症名。癸巳，余客都门，有王某房事后，忽病憎寒振栗，体倦神疲，医以为色欲内伤，准是阴症，投以温剂。数日，神识昏愦，转重转危，来延余诊。切其脉，细而涩，酷肖虚寒，惟口燥唇焦，便闭溺赤，其象与阴症迥殊，知是邪热内部。遂合凉隔散解毒汤为方，二剂，诸症悉减。再承是方，清理而愈。按此症，乃真热似寒、真实似虚之假象也，谬以阴症目之，岂非大误。汪诩庵曰；房事饮冷患伤寒，亦有在三阳经者。当从阳症论治，不得便批为阴症也。世医不明，妄投热剂，杀人多矣。叶天土曰：房劳而患客邪，不过比常较胜，未必便是阴病。近代名贤，讹传阴症，伤人实多。余为推原其故，盖病人缘房事后，自虑其虚，医者即不问所因，但知迎合为务，误温误补，以致邪无出路，转辗内攻，病虽至死，莫测其非。天下不白之冤，郭有甚于是者乎。是皆寒热虚实，辨症不清之过也。丁酉，余客天津，夏初，有同乡某，年未及冠，新娶后，内热殊甚，人疑肾劳水亏，误用枸杞，元武版等味，以致神疲体倦，烦闷不堪，来速余诊。脉象沉数有力，审是春夏之交，温邪内发，非清利不可，用三黄汤加味治之而愈。可见因症用药，效如响应，俗工不知，妄为臆度，轻者转重，重者转危，自误误人，洵非浅鲜。盍即前人名论，作当头之棒喝乎。

　　阳症辨诬证

　　凡人一身，只阴阳二气，阳气生发，阴气皆化为血，阳气不足，阴气皆化为火。治法，实火可泻，虚火当补。辛卯春，余客济南，有孙某患病月余，目赤唇裂，喉痛舌刺，吐血盈碗，症势颇危，前医用清火解毒之味，盖闻其人好服丹石，以为药毒迅发故也。迭饮不效，来延余诊。余切其脉，浮举似洪，沉按则细，知是命火外灾，无所归宿所致。用引火归元法，桂附八味丸加人参、牛膝为方，投剂辄应，数服而愈。此乃真寒似热之症也，与阴盛格阳，阴极似阳，治法相同，与阳气有余，药用寒凉者迥别。个中辨法，全以脉为凭。薛慎斋曰；人知数为热，而不知沉细中见数为寒甚，真阴寒症，脉常有七八至者，但按之无力而数耳。是寒热真假之辨也。且内伤与外感，治法亦异，外感宜散，可用姜附汤，内伤宜补，须用桂附八味法。仙经曰：两肾一般无二样，中间一点是阳精。其象横则为三坎，竖则为川水，中间一点真阳，乃生身生命之原。不知闭藏，日加削伐，以致龙雷不守，厥而上炎，非补水中之火不可。六味，补水也。桂附八味，补水中之火也。真阳得补，返归其元，热自收矣，使误假为真，恣用寒剂，祸如反掌，不可不慎，

　　冰炭异治证

　　前哲云；久病咳嗽声哑者难疗。又云：左侧不能卧者为肝伤，右边不能卧者为肺损，新者可治，久者不可治。又云：久嗽脉弱者生，实大数者死。又云；咳而呕，腹满泄泻，脉弦急者死。又云；咳嗽见血，似肉似肺，如烂鱼肠，此胃中脂膜，为邪火所烁，凝结而成，方书咸谓必死。执此而论，似遇前项症情，万无生理，而抑知不然。丙申冬，余客天津，启泰茶叶店主人方君实夫之室，病经一年，医治已穷。其友许绳甫，是吾友也，代邀余诊。据云：初起咳嗽眩晕，继而头痛，未几头痛减轻，咳嗽加重，面肿肢冷，自汗耳鸣，夜不能卧，痰中间血如脂，音哑咽疼，胸前胀满，大便溏泄，每月经来，两旬始尽，色见淡红，腹必账痛，症象颇危，余切其脉，实大而疾，知是伏火久积，阴不济阳，所谓难疗不治必死者近是。此时风散不能，温补不得，惟有滋清一法。然恐杯水车薪，终不能胜。遂合犀角地黄汤、羚角石羔汤，重剂投之。并饮冰雪水以佐之。共服羚角、石羔各斤余，犀角一两，冰水数碗，生地等药无数，而后病始霍然愈，或闻之，惊为异。余曰：何异之有，所患者，世俗之庸耳，天下惟庸人最能误事，以迟疑为详审，以敷衍为精明，以幸免旁人之指摘为是，以迎合主人之意见为能，虽病至转重转危，犹莫求其所以然之故，此诚大可悯矣，夫症有轻重，有浅深。轻者浅者，略投轻剂，便可望愈，若来势极重，宿积尤深，非峻剂多剂不能挽回。譬如衣服，新染油污，一洗即去。若系宿垢，即迭洗亦不能遽净，必漫润之，更刷之括之，几费经营，而后洁然若更新焉。无他，新久之势殊也。是月也，同乡左某因小星病，亦遨余诊。据云：初起服龙胆草，以致病剧，继饮吴萸、桂枝等剂，稍间，延今缠绵数月，头痛且眩，卧不能起，稍坐即旋，畏寒特甚，嗳气不已，腹满食傲，症又转重。余切其脉，左弦数，右微缓，知是肝阴与胃阳两伤，合羚芍地黄汤，理中汤，出入加减治之，诸症渐平。或问其故，余曰；是症也，由误服龙胆所致。盖龙胆苦寒泻肝，误饮入胃，胃亦受戕，人第知龙胆寒肝，不复思其寒胃。恣用吴萸、桂枝，肝阴受灼，风阳以升，而胃中积寒，仍不能化，所以见阴阳两虚之象。阴虚，用羚芍地黄以补之；阳虚，用参术干姜以补之。此正治也。所异者，汤药外，更用炭火炙腹，腹中有声如爆竹状，胀满即觉减轻，较之前症，用冰雪水，一寒一热，迥乎不同，故连类及之。

　　天人参治证

　　世之称医道者，每曰术究天人，诚以天有六气，人有七情，病虽干变万化，其大致要不外是。甲戌夏，予与友汤某，雇一叶舟，偕往澄江应试。黄昏解缆后，汤某齿缝见血。据云；前患衄血两次，盈盆盈碗，几濒于危。今又有血，将若之何。余切其脉，浮大而数，询是当午阳盛之时，负日而行，背受薰灼所致。因令舟人去一窗板，嘱伊起坐，以背承其夜气，觉冷，然后安眠。伊惧曰：又添感冒奈何?余曰，以凉治热，以阴济阳，适可而止，何感冒之有焉。依法试之，果愈。壬辰，余客天津，湖南太守周君之仆，病胸瞒食少，脉象虚细无神，余与以温补之剂，周君谓伊中有所部，恐不任补。余问何部?答云：昨接家书，知母不悦其妇故。余曰；是为虚也明矣。凡人之情，怒则气上，悲则气消，止等家事，身亲其境者，决无怒理，只自悲耳。服药数剂，果愈。此二症也，一于天时中尽人事，一于人情中见天理，何谓天时，昼与夜是，何谓人事，取夜之凉治昼之热是；何谓人情，念父母顾妻子是：何谓天理，不敢以爱妻之故迁怒其母是。盖惟尽人事，可以济天时之穷，亦惟循天理，所以为人情之至。试质诸今之善识时务者，与善用情面者。然乎?否乎?

　　妇女经闭热寒证

　　女子二七而天癸至。天癸者，天一所生，自然之水也。随气流行，一月一见，其行有常，故名曰经。经至于闭，失其常矣。其病有外因六气而成者，有内伤七情而成者。乙未，上海有陈姓闺暖，天癸数月不至，迭饮通经之剂，以致形瘦食少，咳嗽吐红，心中烦懊，夜寐不安。冬初，来速余诊。切其脉，滑而疾，盏是年六月酷热异常，人感其气，蕴久不化，真阴销灼，阳气上蒸，血亦随之，有升无降，经由是闭。余用羚羔清血汤，二剂，症减。再田羚地益血汤，二剂，症平。后参调经方意治之，天癸即至。丙申春，上海有刘姓妇，血闭不行，恶寒发热，五心烦躁，口苦舌干，面色青黄，病情颇重，来延余诊，切其脉，缓而大，审是经行时过食生冷所致。以逍遥饮、紫金丸意合为一方，数剂即愈。按此二症，一系火邪外感，一系生冷内伤，随症治之，病去而经自来，以是知专事通经无济也。且女子与妇人异，妇人与师尼异，师尼与倡伎异，随人而治，因症而施，庶乎可耳。

　　妇人痛经阴阳证

　　经来作痛，有胁痛，有腹痛，有遍身痛，有小腹痛，有经前痛，有经后痛，有经末尽作痛，有经已尽作痛，有吊阴痛，有小便痛，其形不一，所因亦殊。壬辰，余寓都门，有王姓妇，经来月迟一月，遍身疼痛，形色不鲜，恶寒喜暖，症情颇重，来延余诊。切其脉，虚而迟，知是阴血索亏，复感寒邪所致，用当归、川芎，乌药、白芷、干姜、川椒、陈皮，柴胡。炙草、白术为方，数剂，经来渐早，痛势亦轻。后去川椒，加熟地、白芍，调治而愈。乙未，上海有李姓妇，每月经水先期而至，淋漓不尽，腹中攻痛不堪；余诊之，脉数舌绛，知是性躁多气伤肝，而动冲任之脉，合九味四物汤、滋阴丸意为方。数剂，经来少缓，痛热亦平。后仍前方加减，调治而痊。或问经水者，阴血也，妇人以血为主，而中气多郁，郁斯滞，滞斯痛，治法似宜耗气益血。余曰：不然，当随时论症耳。夫气为血配，气热则血热，气寒则血寒，气升则血升，气降则血降，气行则血行，气滞则血滞。果系郎火，气盛于血，不妨用香附散、肝气散与木香、枳壳、槟榔之类，行气开部，若夫气乱须调，气冷须温，气虚须补。男女一般，阳生则阴自长，气耗则血亦涸耳，岂可专耗其气哉。

　　妇人崩漏虚实证

　　非时下血，淋沥不止，谓之漏下，忽然暴下，若山崩然，谓之崩中，其症有虚实之分，实者易治，虚者难治，虚中有实者尤难治。丙申冬，余客天津，刘君伟斋之侄妇，月水淋漓不尽，已经数月，并见胸腹胀闷等症。余诊之，脉数，右盛于左，知是温邪内蕴，血不归经所致。—用苓栀二物汤、槐榆清血汤加减治之，两旬而愈。愈后，匝月即孕，盖经听谓阴阳和而后万物生也。此实症易治之一证也。癸巳春，余客都门，水部主政周君涤峰之室，病血崩，每阅五日必崩一次，崩后第一日，腹中稍宽，后又逐日胀满，至五日必复崩如故，绵延两月。夜寐不安，饮食尤微，面舌唇口并手指，俱痿白无色。医投补气摄血之剂，病势如剧，来速余诊。脉象虚微，惟按左尺，细数有力，余思此症，系温邪袭入血室，血得热而妄行，以致浑身之血，不能归经，久则血尽，气亦脱矣。人第知血脱益气，不知气有余即是火，不去其火，但补其气，非惟关门捉贼，抑且助纣为虐，何以望愈。因用桃仁承气汤加味，嘱仅服一剂，服后，泻两次，腹中快甚，病者以其效也，又服一剂，仍泻两次。明日再诊，六脉虚微已甚，改用大补气血之剂，并加桂附，调养而痊。盖此症正气虽虚，阴分深处，尚有邪热未净，所谓虚中有实症也，非用下夺法，邪不得去，正无可扶。先泻后补，实常法耳。然药味太峻，不宜多服，接服二剂，未免过矣。幸速温补，始能复元，不然，转而为危，谁执其咎。且不惟硝黄峻药，不可或过。即寻常之味，亦以适病为宜。盖虚怯之人，陈皮多用数分，即嫌耗气；甘草多用数分，即嫌满中，藿香多用数分，亦嫌其热，白芍多用数分，亦嫌其寒。而况寒于白芍，热于藿香，满中甚于甘草，耗气甚于陈皮者乎。是不可以不谨。

　　胎前血虚气虚证

　　妇人二三月，经水不行，疑是有孕，又疑血滞，心烦寒热，恍惚不定。此时调护非法，往往误事。辛卯正月初，余寓济南，张勤果公以舆速余往，为大女公子诊病。据云；去年小产后，癸水仅一见，至今不至，已三阅月，咳嗽间红，腹痛便溏，浑身骨疼，食少神疲，症情颇剧，人以为劳，余切其脉，细而数，即曰非劳也，是胎也。眙赖阴血以养，阴血不足，内热自生，咳嗽吐红，火刑金也。腹痛便溏，木克土也。热久不清，诸症以起，前次半产，职是之故，因用复脉法，去桂枝、生姜，易麻仁为枣仁，加生地、白芍、川连、地骨皮为方，时有以川连为苦寒，生地、地骨为阴寒，非久病所宜，告余易去者。余曰：有是病，始用是药，去之即不效。照方服之，一剂，咳嗽干，吐红止。再剂，饮食进，神气振，三剂，腹痛便溏等症均愈。又阅数月，与以保产无忧汤，胎赖以安。癸巳春，余寓都门，吾友冯念勤之室，奉体素弱，且有腹痛便溏宿症，经水适两月不来，速余往诊。脉象虚细，按左关尺，颇有和滑之致，大似育麟吉兆，主人疑气血太亏，未能受胎，防成虚劳。答曰：脉象已见，为胎无疑。用和中益气法治之。嗣后，阅一月，或两月，必延余诊。余仍前法加减，又阅数月，·果举一男。大凡妊娠至三月名始眙，手厥阴心胞络脉养之，此时最易堕眙，不可不慎。绿心经火盛故也。至六七月后，苟非起居不慎，决不小产。再按月服保产无忧汤，一二剂尤妙。壬辰秋，余至天津，有一妇，产后必大病，是年，其夫为未事之谋，问治于余。余以此汤与之，越两旬余，其夫来谢，盖此坎产后，固强健胜常也。后客都门，有何姓室，咆浆水裂，已半日许，速余往诊。余即以此汤治之，夜半即产，平稳如常。可知汤名无忧，凡在产前，所宜多服。惟人之气质有不同，时之寒热有不同，用此汤时，不妨略为加减。改而不玫，古人当不以多事责余，瞥之周因殷礼，殷因夏礼，所损益可知也。因时制宜之道也。

　　堕胎血热证

　　妊娠至三月，最易堕胎，其说已详于前，然能调护如法，胎动无有不安者。某年月日，余与人治一胎动不安，腹痛见红症，有乙以胎动为气虚，重用党参、于术等药。初诊时，余令加入条芩，生地以佐之。服后，痛止胎安，惟血未净。有癸在暗中，以冷语恐主人，谓生地条芩苦寒不可服，迨复诊时，乙与知癸谋，迎合主人意，专任参术等昧，慨置地芩不用。余曰：芩地洵属苦寒，然台之参术，一为两仪膏，一为安胎饮，以寒佐热，以阴济阳，实尽制方之妙。使去芩、地而偏用参，术，是如有昼无夜，有火无水，有春夏面无秋冬，有风日而无雨露，岂造化补偏救弊之道欤。余虽力辨，乙固不从，服药后，嚏果大帐，血亦大下。盖参、术等药，补气太过，气有余，即是火，火迫血而妄行，西医所谓有炭气无养气也，眙由是不安而堕。主人因是咎乙，乙谓戊曰：我辈被陈修园书所误。噫，是非古人误令人，直今人诬古人耳。夫古之医书，汗牛充栋，大抵为补偏救弊设也。如伤寒书重发表，所以救不发表之失，温病书重清里，所以救不清里之失；东垣书重补阳，所以救不补阳之失，丹溪书重滋阴，所以救不滋阴之失。而且重发表者未尝不清里，重清里者未尝不发表，重补阳者未尝不滋阴，重滋阴者未尝不补阳。可台众书为一书，可分一书作众书，默而识之，会而通之，酌而用之，化而裁之。是盖存乎其人，乃俗人只知取巧，读书不竟，取古人一二笼罩语，别致语，执守以论干变万化之病，是犹胶柱而鼓瑟，坐井而观天，不通甚矣。关尹子曰：遇微言妙行，慎弗执之。执之者，腹心之疾，无药可疗。然则执一不通者，腹心先成痼疾，不暇自疗，而欲疗人之疾焉，乌乎能。

　　产后热滞轻重证

　　产后瘀血宜消，新血宜生，惟生化汤最当。考《本草》川芎、桃仁、当归三味，善去恶血而生新血，佐以炮姜、甘草，引入脾经，生血理气，化中有生，实产后之至宝也。然愚谓生化汤一方，所以治无病之常，非以治有病之变，既变而仍用常法治，断乎不可，间常入都，闻有产前血崩，产后服生化汤，以致昏痉而死者。又里中闻有产后服补药，以致胸帐满闷，口鼻流血而死者。此皆泥于产后，宜温宜补，不知变通误之也。己卯五月，余室人新产三日，患热病颇剧，先严诊之。凉药外，并用井水浸花露饮之。一夕，花露尽，渴甚，取所浸井水饮之。半月后，先严告余，明日当用热药一剂。至明日午刻，室人果言气闷，窗牖洞开，闷终不解，即以热药浸冷饮之。少顷，气闷释然，后又用清养药，调治半月而痊。是症也，初终俱服阴药，中间阳药一剂，殆如用兵然，移步换形，随时策应，岂拘守成法者，所能梦见哉。时有谓服凉药太多，难望生育者。先严曰，多服凉药，正为生育计也。倘祛邪不尽，病必缠绵，尚不望生育乎。其后连得数胎，今已十数龄矣。癸巳腊月，余由津入都，刘君伟臣之令媛，产后患冬温症，医泥产后，用药不敢过凉，绵延两月，热蕴不化，形乏气喘，夜不能寐，病情颇剧。脉来七八至，右尺按之尤有力，舌有偏近根处，有老黄腻苔一片，余与清化重剂，喘平寐安，症情大减，正月初，天气骤温，作服过暖，内热复炽，病势顿危。余诊其脉，数疾如前，喘促烦躁，较前更甚，仍前药，加犀角屑二钱，服后，症稍平。减犀角，又服十效剂，脉象始和，舌苔乃退。丁丑，同邑青果巷薛仲梧之室，产后十余日，身热面赤，咳嗽气促，胸闷腹满，溺涩便闭，当时麻症盛行，前医疑为时邪，与以豆豉、浮萍等药，不应。来延余诊。切其脉，浮细而数，望其舌，苔腻而黄，审是积滞阻中，诸气为之室塞，既不得以产后百脉空虚。疑为虚怯，又不得以此时盛行麻症，恣用清疏。用二陈汤加枳实、查炭、焦曲为方，二剂，诸症悉平。后以八珍汤调补而安。丁酉四月初，余客天津，孙幕韩观察之夫人，产后五日，患温症颇剧，来迷余诊。头晕咳呛，耳鸣耳聋，牙床肿烂，胸腹胀闷，身热汗多，食不甘，寐不安，脉数，右寸关尤盛。综核脉症，知是温邪内蕴，误服柴胡、参须劫阴助火所致，用犀角地黄汤、羚栀枳实汤等方，出入加减治之，两旬余而愈。此数症也，一则有热当清，即用治温热法清之，一则有滞当消，即用治积滞法消之，一则既热且滞，即合用治温热积滞法清而消之。病皆应手而效，可知方书治病诸法，皆产后治病之法。如遇虚寒症，自当温之补之：如遇实热症，不妨清之消之。随时论症，随症论治，在古人既以常法示后人以程途，未尝不以变法俟后人之取用也。带产后较平时，略慎重耳。虽然，以上数症，皆病之重者，故所药可重。若系轻病，药又不当重而当轻。壬辰春，余客都门，有殷姓室，产后患痧麻，医用大青、犀角等药数钱以清其中，又用荆芥、防风等药数钱以散其表。大剂投之，身热未除，胸中懊侬转甚，头痛腹痛身痛，神疲气促，饮水即吐，溺涩便结，呻吟转侧，苦不可堪。余切其脉，虚细而数，知是中气素弱，不胜外邪之扰，病本轻而药过重，所以加剧，譬如区区小窃，起数十营讨之。贼未能擒，乡间已受其扰，不如任用一二干役，擒之即获。再得实心办事之良有司，劝导有方，即可化莠为良，安贴无虞。若小题大做，非办事之善者。因用川连，甘草，橘皮、砂仁各数分，石斛。白芍、竹茹、苡仁各一二钱为方，明日复诊，诸症释然。再加调养而愈。盖病重者，药宜重，病轻者，药宜轻。随症论治，无可混施。然而南人性缓，遇重病，往往以轻药治，其意但求寡过。而失之因循：北人性躁，遇轻病，往往以重药治，其意急欲见功，而失之冒昧。冒昧固非，因循亦误，要惟两怯其失，为能一衷于是，此通权达变之入，所以夐乎不可及也。

　　产劳辨诬证

　　产劳，多国产理不顺，疲极筋力，忧劳思虑，又或将养失宜，感冒外邪所致，久之必见咳嗽等症。某年月日，余诊一妇，产后咳嗽便溏，脉象细数，声音清朗，无异常人。论其病，不过阴虚内热。而其家以为百日劳，刻期待死。噫，劳症果不可治，前哲于产后气虚咳嗽、骨蒸劳热。自汗盗汗等症，何以有用异功散、六味丸加麦冬、五味、阿胶、童便诸治法?可知症非无法可治，特恐治不如法耳。治苟如法，劳何由成。庚寅冬，余寓济南，沈君海帆之室，产后咳嗽，口渴自汗，食少体疲，百节烦疼，夜寐不安，绵延数月，大势似劳。来延余诊，切其脉，细数无伦，右关独滑，舌苔腻而微黄，知是阴亏气弱，中有宿火未清。用八珍汤去芎、归、白术，加石羔、黑栀、怀药、丹皮、陈皮为方。一剂，症减。五六剂，症乎，再承前方去石羔、黑栀，加黄芪、白术、当归，调治而安。或曰，产后用八珍，是矣，去芎、归何也?答曰；丹溪治阅虚发热，用四物去芎、归，以芎归辛温，非阴虚所宜用耳。或又曰：石羔、黑栀，不嫌凉乎?余曰；前哲盲治黎明嗽，非石羔散不为功。又言治虚人早起咳嗽，用补中益气汤加黑栀。盖中有宿火，非膏，栀不能清耳。总之病无定情，治无定法，谓产后不当服凉药，则可，谓产后不必患热病；，则不可。谓产后既患热病，不容服凉药，则尤不可。以凉治热，千古不易之常经，先之以清火养阴，继之以扶睥开胃，庶乎邪去正安。否则自术、黄芪，类能灼阴助火，投之不合，世俗将谓虚不受补矣。夫虚人决无不受补之理，要有不受补之时，时可补则补之，补自有功，时不可补而补之，补反为害。元珠曰：五行六气，水特其一耳，一水既亏，岂能胜五火哉?医不知邪气未除，便用补剂，邪气得补，遂入经络，至死不悟。又曰：劳为热症明矣，尚可补乎?惟无热无积之人，方可补之。必察其胃气，及右肾二火果亏，后用补剂可也。所谓时也。

　　小儿急惊证

　　小儿仓猝，骤然惊搐，名曰阳痈，从实热治。古人用凉膈散为主方，盖膈上邪热，逼近膻中，络闭则危。故治法，以清通膈间无形之热为先，若误认伤寒，殆矣。乙未夏，余从里门至上海，适李叔伦观察之小公子，两岁患惊风，一日惊五次。闻余至，夜半，逮余往诊。指纹青紫，直透辰关，眉龈间绕有横纹，亦系青紫色，气促神昏，势甚可危，所幸面色沉晦中，宝光时露，风火虽炽，真气未漓。遂以芳香利窍法，与清凉血分法，次第治之，数服而愈。按惊为七情，内应乎肝，肝病发惊骇，木强火炽，其病动不能静，来最迅速，故治法亦急。如果窍塞神昏，牛黄丸、至宝丹、紫雪丹可用也。如果劫烁血液，犀角地黄汤可用也。方书有镇坠金石之药，有攻风劫痰之药，虽非常用，不可不考。

　　小儿慢惊证

　　小儿肌肉柔脆，藏府怯弱，最易致病，多延时日，变症错综，饮食绝而脾虚，泄泻久而肾虚，元气无根，孤阳外越，每至壮热不退，酿成馒惊，即古所称阴痛是也。治法，以理中汤为主方，重则十全大补之类。己巳，余从先严，至城南前横镇浩正茶室内，见有一孩置墙根窗格上。先严问儿置此何为？主人曰：儿将死。先严视之曰不死。设法与治，越时渐苏。先严治病，奇效甚多。尝诏余曰：医者意也。读古人书，当师其意，以意治病，其技乃神。丁亥十月，余又至此镇西，有潘纪福之子方三岁，病两旬余，面色萎白，大便时泄，俗所称慢脾风是也。前医与以清润之味，已服过半，余曰：此药幸未服完，若服完，恐不治矣。因师古人治阴痫意，用理中汤加附子、砂仁为方。一服，泄止，再服，纳乳，三服，喜笑如恒，而其病若失。使执惊风之名，概用重坠之药，又或散风清火豁疾破气，遗过将不可胜言矣。

　　小儿痘后危证

　　痘之出也，由肾至肝至心至脾至肺，自内及外，自深及浅。古人治法，有用寒凉者，有用温热者，有偏于清下者，有惯于汗下者，有以脾胃为本，保元为主者。诸家议论，各自不同。后人随时论症，择而田之可矣。惟恐择之不精，用之不当，势必变症百出，转而为危。丁亥，余同邑张阳生孝廉嗣子，方四岁，痘后患泄泻，日夕数十次，绵延月余，烦躁不安，呛咳殊甚，纳乳又少，症热颇危。余诊之，脉象细而疾，舌苔薄而黄，知是睥肾两虚，余毒未净。以补中益气汤。六味地黄汤合三黄解毒汤，随症加减为方。一剂，便泄愈十之八。再剂，症干，头面手足胸腹，毒发如疽，约十数处。盖正气得理，邪向外达也。主人并延外科治之，月余而愈。论症后，泄泻为元气有亏，烦躁为余毒未净，以其有毒，而仍用凉解药，必至肠滑不已，以其气虚，而峻用温热药，必至烦躁更加。余遵古复方之义，多方以应之，一益气，一养阴，一解毒，三昔备举，诸症以乎，如执一不通，安能竟收全效耶。

　　童劳辨诬证

　　自世有童子劳之说，于是幼年得病，久不复元，便疑为劳。抑知年甫成童，真阳未漓，治苟如法，劳何由成。辛卯秋，应试都门，陈聘臣太史之哲嗣公坦，年十四岁，病已数月，每日清晨，醒后出汗，食少气弱，医以为童年怯症，迭治不痊。来延余诊，切其脉，濡而数，审是病由内热，有热不除，阴液受耗，故至阳气发动时，阴不济阳，蒸而为汗，用益阴汤加味治之。数剂即愈，或见方中多阴药，因问昔人云；阳药象阳明君子，其过也人皆见之。阴药类阴柔小人，国祚已危，人犹莫觉其非，何也?答曰：是论药之性，非论以药治病之道也。以药治病，当立无过之地，苟有过焉，悔之何及。今设有一火燥症于此，用阳药则死，用阴药则生，将以阳药为君子乎，抑以阴药为君子乎?总之病偏阴者，当以阳药治，病偏阳者，当以阴药治。治之无过，即阴药可作君子观；治之有过，即阳药亦与小人类，譬如阳亢之秋，以两露涵濡者为君子，阴冱之世，以雷霆霹雳者为君子。阳以济阴，阴以济阳，不可偏废也，偏斯害矣。老子曰：积阴不生，积阳不化，阴阳交接，乃能成和。此之谓也。

　　病有定凭治无定格证

　　病之有形者，可望而知，有声者，可闻而知。至无形无声处，须问而知，更切而知，此治病所以赖有四诊也。然而四诊中，有正象，有反象，有真象，有假象，往往诸诊无可凭。偶得一诊以为确据者，固恃临诊时，有神明之用耳。癸巳春，余客都门，有孙姓女公子患咽痛症，前医以其胸满闷溺短赤，任用破气导湿之剂，症益剧。来延余诊，切其脉，数甚，左尺独微，知是春温邪盛，水液受耗，非滋清不可，用白虎汤，冬地汤法，加减治之而愈。愈后，旬有余日，前症复作。余诊之，身热汗出，烦躁口干，脉来滑数，舌中苔厚而黄，谂是饮食不节，温邪复聚为患，又用白虎承气汤法治之。两剂，病不减。至再诊时，望见被褥太厚，始知病所以不减故，令去其半，告以症宜凉不宜温。投剂始效，十数服而病豁然。此望而知之一证也。丙戌秋八月，余同邑城南，陆家溏陆大兴，患胸痛半年，请诊于余。面色唇舌俱赤，鼻息亦粗，脉象尤数，大致似有火郁。及问病状，渠答曰；稍感外寒，痛势连绵，必饮热烧酒，始能止痛。因知症系虚寒，一切面舌之赤，鼻息之粗，脉象之数，是饮热烧酒所致。用四逆汤理中汤等方，加减治之，其痛即平。此间而知之一证也。癸巳秋，余入都，至某太史处，闻人笑语云：你太快活，故生病矣。阅时，即有某舆夫来求诊。余切其脉，细而涩，因知所闻快活生病，殆此人也。遂用十全大补汤法补之。或以其形貌壮伟，且系劳力粗人，疑药不合。余曰；此盖色劳，其外虽强，其中实馁，非补不治。服药数剂，果大效，后询诸人，渠果香巢遍筑，如狡兔有三窟然。此闻而知之一证也。庚寅春季，余客天津，适同乡余君秋田病剧，速余往诊。上吐下泻，神识支离，不惟饮食不思，并碧霞膏亦不能吸，症象颇危。然余切其脉，虚细中尚有和缓之致，外象虽险，真气未漓。与以附子理中汤加味，吐泻即止。继进十全大补汤法，随时减增，共调治月余而愈。此切而知之一证也。比而论之，可凭者在此，即不可凭昔在彼，总恃临证时，于无可凭中，求其着实可凭处，奉为定凭而已。至于治病之法，寒者温之，热者清有之，实者泻之，虚者补之。有一病即有一法，药味无可乱投，即制方有大小，用药有轻重，亦皆各行其是，未可混施。然而有时寒热虚实，病情错出，治法亦不能不变通者，是又恃临治之人，善为权度焉。丁酉春仲，余往吴桥，为王君检予治中风时，渠夫人亦病剧，日夕惊恐，合目尤甚，畏寒不已，头裹重绵，犹觉冷风袭入骨髓，身热有汗，胸脘时觉火烧，溺赤便溏，舌苔灰腻，脉时虚缓，时滑数，时左盛，时右盛。余先用加味八珍汤法补之，继用郁芩五苓散法泻之，更间用理中汤、三黄汤法以温之清之，终以参斛汤法加味调治之，居然逐次奏功，月余丽症悉愈。或间治病如行路，一病止一路，今之路何其多?余曰：路何尝多哉，不过盘旋往复，多费周折耳。此症气血极虚，中有湿热凝聚为患，故见症错杂如此。以其气虚有湿，而用补气燥湿之剂，必至血耗：以其血虚有火，而用养血清火之剂，必至气馁。合用之不能，专任焉不得。于是或补或泻或清或温，随时以策应之，譬诸路，有直捷处，亦有曲折处，遇曲折处，仍直捷行之，必室碍而难通，惟循途曲赴焉。斯曲折之路，与直捷之路，势虽不同，及其到也则一。尝闻人传述一种怪病云，其病已延数医，每易一医，初剂必较，再剂即不效，主人束手无策，坐以待毙。噫，此殆曲折之路，误为直捷之路。故有行辄阻，天下岂真有怪病哉。所虑者，主人苦于不知，多方畏葸，旁人不知而貌为知，妄虞殷勤。此中贻误正多。放愚谓前症情形极重，竟能转危为安者，实渠子元常侍奉之力，元常于余相交有年，每谈医理，吻合无间。故余得曲折如志，与为诊治，设遇逆旅主人，虽神明如扁鹊，亦莫可如何耳。只得诿之曰；敷为之也，有命存焉而已。

　　
