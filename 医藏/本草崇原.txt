

　　本草崇原 清 张志聪

　　序

　　《神农本草》谓之《本经》，计三百六十五种，以应周天之数。上品一百二十五种为君，无毒。主久服，养命延年，益气轻身，神仙不老。中品一百二十种为臣，或有毒，或无毒。主通调血气，却邪治病。下品一百二十种为佐使，或有毒，或无毒，或大毒。主除寒热邪气，破积聚症瘕，中病即止。夫天地开辟，草木始生。农皇仰观天之六气，俯察地之五行。六气者，厥阴、少阴、太阴、少阳、阳明、太阳，三阴三阳是也。五行者，甲己运土，乙庚运金，丙辛运水，丁壬运木，戊癸运火，五运五行是也。本五运六气之理，辨草木金石虫鱼禽兽之性，而合人之五脏六腑十二经脉，有寒热升降补泻之治。天地万物，不外五行。其初产也，有东南西北中之五方。其生育也，有春夏秋冬长夏之五时。其形有青黄赤白黑之五色，其气有臊焦香腥腐之五臭，其质有酸苦甘辛咸之五味。着为药性，开物成务，传于后世，词古义深，难于窥测。后人纂集药性，不明《本经》，但言某药治某病，某病须某药，不探其原，只言其治，是药用也，非药性也。知其性而用之，则用之有本，神变无方。袭其用而用之，则用之无本，窒碍难通。余故诠释《本经》，阐明药性，端本五运六气之理，解释详备。

　　俾上古之言，了如指掌。运气之理，炳如日星，为格物致知，三才合一之道。其后人之不经臆说，逐末忘本者，概置勿录。学人能于此会悟之，则神农观天察地穷理尽性之学，庶几近之。后世之书，有涉讹谬者，屏弃勿道，可也。

　　卷上本经上品

　　人参

　　气味甘，微寒，无毒。主补五脏，安精神，定魂魄，止惊悸，除邪气，明目，开心，益智，久服轻身延年。

　　（人参，一名神草，一名地精。春秋运斗枢云，瑶光星散，而为人参。生上党山谷、辽东幽冀诸州，地土最浓处，故有地精之名。相传未掘取时，其茎叶夜中隐隐有光。其年发深久者，根结成人形，头面四肢毕具，谓之孩儿参，故又有神草之名。）人参气味甘美，甘中稍苦，故曰微寒。凡属上品，俱系无毒。独人参禀天宿之光华，钟地土之广浓，久久而成人形，三才俱备，故主补人之五脏。脏者藏也。肾藏精，心藏神，肝藏魂，肺藏魄，脾藏智。安精神，定魂魄，则补心肾肺肝之真气矣。夫真气充足，则内外调和，故止惊悸之内动，除邪气之外侵。明目者，五脏之精上注于目也。开心者，五脏之神皆主于心也。又曰益智者，所以补脾也，上品之药，皆可久服，兼治病者，补正气也，故人参久服，则轻身延年。

　　卷上本经上品

　　甘草

　　气味甘平，无毒。主五脏六腑寒热邪气，坚筋骨，长肌肉，倍气力，金疮 ，解毒，久服轻身延年。

　　（甘草始出河西川谷、积沙山，及上郡，今陕西河东州郡皆有之。一名国老，又名灵通。

　　根长三四尺、粗细不定、皮色紫赤，上有横梁，梁下皆细根也，以坚实断理者为佳。调和脏腑，通贯四旁，故有国老、灵通之名。）甘草味甘，气得其平，故曰甘平。《本经》凡言平者，皆谓气得其平也。主治五脏六腑之寒腑为阳。寒病为阴，热病为阳。甘草味甘，调和脏腑，通贯阴阳，故治理脏腑阴阳之正气，以除寒热阴阳之邪气也。坚筋骨，长肌肉，倍气力者，坚肝主之筋，肾主之骨，长脾主之肉，倍肺主之气，心主之力。

　　五脏充足，则六腑自和矣。

　　金疮乃刀斧所伤，因金伤而成疮。金疮 ，乃因金疮而高 也。解毒者，解高 无名之毒，土性柔和，如以毒物埋土中，久则无毒矣。脏腑阴阳之气皆归土中，久服则土气有余，故轻身延年。

　　卷上本经上品

　　黄

　　气味甘，微温，无毒。主痈疽，久败疮，排脓止痛，大风癞疾，五痔鼠 ，补虚，小儿百病。

　　（黄 生于西北，得水泽之精，其色黄白，紧实如箭竿，折之柔韧如绵，以出山西之绵上者为良，故世俗谓之绵黄，或者只以坚韧如绵解之，非是。）黄 色黄，味甘，微温。禀火土相生之气化。土主肌肉，火主经脉，故主治肌肉之痈，经脉之疽也。痈疽日久，正气衰微，致三焦之气不温肌肉，则为久败疮。黄 助三焦出气，以温肌肉，故可治也。痈疽未溃，化血为脓，痛不可忍，黄 补气助阳，阳气化血而排脓，脓排则痛止。大风癞疾，谓之疠疡，乃风寒客于脉而不去，鼻柱坏而色败，皮肤溃癞者是也。五痔者，牡痔、牝痔、肠痔、脉痔、血痔，是热邪淫于下也；鼠 者，肾脏水毒，上淫于脉，致颈项溃肿，或空或凸，是寒邪客于上也。夫癞疾、五痔、鼠 ，乃邪在经脉，而证见于肌肉皮肤。黄 内资经脉，外资肌肉，是以三证咸宜。又曰补虚者，乃补正气之虚，而经脉调和，肌肉充足也。小儿经脉未盛，肌肉未盈，血气皆微，故治小儿百病。

　　卷上本经上品

　　白术

　　气味甘温，无毒。治风寒湿痹、死肌、痉、疸，止汗、除热、消食，作煎饵。久服，轻身延年不饥。

　　（术始出南郑山谷，今处处有之，以嵩山、茅山及野生者为胜。其根皮黄，肉白，老则苍赤，质多膏液，有赤白二种。《本经》未分，而汉时仲祖汤方始有赤术、白术之分，二术性有和暴之殊，用有缓急之别。）（按：《本经》单言曰术，确是白术一种，苍术固不可以混也，试取二术之苗、叶、根、茎白术近根之叶，每叶三岐，略似半夏，其上叶绝似棠梨叶，色淡绿不光。苍术近根之叶，作三五叉，其上叶则狭而长，色青光润。白术茎绿，苍术茎紫。白术根如人指，亦有大如拳者，皮褐色，肉白色，老则微红。苍术根如老姜状，皮色苍褐，肉色黄，老则有朱砂点。白术味始甘，次微辛，后乃有苦。苍术始甘，次苦，辛味特胜。白术性和而不烈，苍术性燥而烈，并非一种可知。后人以其同有术名，同主脾胃，其治风寒湿痹之功亦相近，遂谓《本经》兼二术言之，盖未尝深辩耳；观《本经》所云止汗二字，唯白术有此功，用苍术反是写得相混耶。白术之味，《本经》云苦，陶弘景云甘，甄权云甘辛，张杲云味苦而甘，今取浙中所产白术尝之，实兼甘辛苦三味。夏采者，辛多甘少，冬采者，甘多辛少，而后皆归于苦。是知诸说各举其偏，而未及乎全也。隐庵于《本经》原文定苦字为甘字，爰以白术为调和脾土之品，甘是正味，苦乃兼味，故采弘景之说，以订正之耳。）白术气味甘温，质多脂液，乃调和脾土之药也。主治风寒湿痹者，《素问痹论》云：风寒湿三气杂至，合而为痹。白术味甘，性温，补益脾土，土气营运，则肌肉之气外通皮肤，内通经脉，故风寒湿之痹证皆可治也。夫脾主肌肉，治死肌者，助脾气也。又脾主四肢，痉者，四肢强而不和。脾主黄色，疸者，身目黄而土虚。白术补脾，则痉疸可治也。止汗者，土能胜湿也。除热者，除脾土之虚热也。消食者，助脾土之转运也。作煎饵者，言白术多脂，又治脾土之燥，作煎则味甘温而质滋润，土气和平矣。故久服则轻身延年不饥。

　　愚按：太阴主湿土而属脾，为阴中之至阴，喜燥恶湿，喜温恶寒。然土有湿气，始能灌溉四旁，如地得雨露，始能发生万物。若过于炎燥，则止而不行，为便难脾约之证。白术作煎饵，则燥而能润，温而能和，此先圣教人之苦心，学人所当体会者也。

　　卷上本经上品

　　苍术（附）

　　气味苦温，无毒。主治风寒湿痹、死肌、痉疸，除热，消食，作煎饵。久服轻身饥。

　　白术性优，苍术性劣，凡欲补脾，则用白术，凡欲运脾，则用苍术，欲补运相兼，则相兼而术多而苍术少。运多补少，则苍术多而白术少。品虽有二，实则一也。

　　《本经》未分苍白，而仲祖《伤寒》方中，皆用白术，《金匮》方中，又用赤术，至陶弘景《别录》，则分而为二，须知赤白之分，始于仲祖，非弘景始分之也。赤术，即是苍术，其功用与白术略同，故仍以《本经》术之主治为本，但白术味甘，苍术兼苦，白术止汗，苍术发汗，故止汗二字，节去不录。后人谓：苍术之味苦，其实苍术之味，甘而微苦。

　　卷上本经上品

　　薯蓣

　　气味甘平，无毒。主伤中，补虚羸，除寒热邪气，补中，益气力，长肌肉，强阴。久服耳目聪明，轻身不饥，延年。

　　（薯蓣即今山药，因唐代宗名预，避讳改为薯药，又因宋英宗名署，避讳改为山药。始出嵩高山谷，今处处有之，入药野生者为胜。种薯蓣法，以杵打穴，截块投于杵穴之中，随所杵之窍而成形，如预备署，所因名薯蓣也，今时但知山药，不知薯蓣矣。）山药气味甘平，始出中岳，得中土之专精，乃补太阴脾土之药，故主治之功皆在中土。

　　治伤中者，益中土也。补虚羸者，益肌肉也。除寒热邪气者，中土调和，肌肉充足，则寒热邪气自除矣，夫治伤中，则可以补中而益气力。补虚羸，则可以长肌肉而强阴。阴强，则耳目聪明。气力益，则身体轻健，土气有余，则不饥而延年。

　　凡柔滑之物，损即腐坏，山药切块，投于土中，百合分瓣种之，如种蒜法，地黄以根节多者，寸断埋土中，皆能生长。所以然者，百合得太阴之天气，山药、地黄得太阴之地气也。

　　卷上本经上品

　　石斛

　　气味甘平，无毒。主伤中，除痹，下气，补五脏虚劳羸瘦，强阴益精。久服，浓肠胃（石斛始出六安山谷水旁石上，今荆襄、汉中、庐州、台州、温州诸处皆有。一种形如金钗，谓之钗石斛，为俗所尚，不若川地产者，其形修洁，茎长一二尺，气味清疏，黄白而实，入药最良。其外更有木斛，长而中虚，不若川石斛之中实也。又有麦斛，形如大麦，累累相连，头生一叶，其性微冷。又有竹叶斛，形如竹，节间生叶。又有雀髀斛，茎大如雀之髀，叶在茎头，性皆苦寒，不堪用之。石斛丛生石上，其根纠结，茎叶生皆青翠。干则黄白而软，折之悬挂屋下，时灌以水，经年不死，俗呼为千年润。）（愚按：今之石斛，其味皆苦，无有甘者，须知《本经》诸味，皆新出土时味也，干则稍变石斛生于石上，得水长生，是禀水石之专精而补肾。味甘色黄，不假土力，是夺中土之气化而补脾。斛乃量名，主出主入，治伤中者，营运其中土也。除痹者，除皮脉肉筋骨五脏外合之痹证也。夫治伤中则下气，言中气调和，则邪气自下矣。除痹则补五脏虚劳羸瘦，言邪气散除，则正气强盛矣，脾为阴中之至阴，故曰强阴。肾主藏精，故曰益精。久服则土气营运，水精四布，故浓肠胃。

　　《本经》上品，多主除痹，不曰风寒湿，而但曰痹者，乃五脏外合之痹也。盖皮者，肺之合。脉者，心之合。肉者，脾之合。筋者，肝之合。骨者，肾之合。故除痹即所以治五脏之虚劳羸瘦，是攻邪之中而有补益之妙用。治伤中即所以下气，是补益之中而有攻邪之神理云。

　　卷上本经上品

　　酸枣仁

　　气味酸平，无毒。主治心腹寒热，邪结气聚，四肢 痛，湿痹。久服安五脏，轻身延年。

　　（酸枣始出河东川泽，今近汴洛及西北州郡皆有之。一名山枣，《尔雅》名 ，孟子曰：养其棘是也。其树枝有刺，实形似枣而圆小，其味酸，其色红紫。八月采实，只取核中之仁。仁皮赤，仁肉黄白。）（按：酸枣肉味酸，其仁味甘而不酸。今既云酸枣仁，又云气味酸平，讹也，当改正。）枣肉味酸，肝之果也。得东方木味，能达肝气上行，食之主能醒睡。枣仁形园色赤，禀火土之气化。火归中土，则神气内藏，食之主能寤寐。《本经》不言用仁，而今时多用之。心腹寒热，邪结气聚者，言心腹不和，为寒为热，则邪结气聚。枣仁色赤象心，能导心气以下交，肉黄象土，能助脾气以上达，故心腹之寒热邪结之气聚可治也。土气不达于四肢，则四肢酸痛。火气不温于肌肉，则周身湿痹。枣仁禀火土之气化，故四肢酸痛，周身湿痹可治也。

　　久服安五脏，轻身延年。言不但心腹和平，且安五脏也。五脏既安，则气血日益，故又可轻身延年。

　　卷上本经上品

　　大枣

　　气味甘平，无毒。主心腹邪气，安中，养脾气，平胃气，通九窍，助十二经，补少气，少津液，身中不足，大惊，四肢重，和百药。久服轻身延年。（《本经》。）（枣始出河东平泽，今近北州郡及江南皆有，唯青州、晋州所生者肥大甘美。五月开白花，八九月果熟黄赤色，烘曝则黑，入药为良。其南方所产者，谓之南枣，北方所产不肥大者，谓之小枣，烘曝不黑者，谓之红枣，只充果食，俱不入药。）大枣气味甘平，脾之果也。开小白花，生青熟黄，熟极则赤，烘曝则黑，禀土气之专精，具五行之色性。《经》云：脾为孤脏，中央土，以灌四旁。主治心腹邪气，安中者，谓大枣安中，凡邪气上干于心，下干于腹，皆可治也。养脾气，平胃气，通九窍，助十二经者，谓大枣养脾则胃气自平，从脾胃而行于上下，则通九窍。从脾胃而行于内外，则助十二经。补少气、少津液、身中不足者，谓大枣补身中之不足，故补少气而助无形，补少津液而资有形。

　　大惊、四肢重、和百药者，谓大枣味甘多脂，调和百药，故大惊而心主之神气虚于内，四肢重而心主之神气虚于外，皆可治也。四肢者，两手两足，皆机关之室，神气之所畅达者也。

　　久服则五脏调和，血气充足，故轻身延年。

　　卷上本经上品

　　芡实

　　气味甘平涩，无毒。主湿痹，腰脊膝痛，补中，除暴疾，益精气，强志，令耳目聪明，久服轻身不饥，耐老神仙。

　　（芡始出雷池池泽，今处处有之，武林者最胜。三月生叶贴水，似荷而大，皱纹如谷，蹙衄如沸，面青背紫，茎叶皆有刺。五六月开花，紫色，花必向日，结苞处有青刺，如 刺及芡实气味甘平，子黄仁白，生于水中，花开向日，乃阳引而上，阴引而下，故字从欠，得阳明少阴之精气。主治湿痹者，阳明之上，燥气治之也。治腰脊膝痛者，少阴主骨，外合腰膝也。补中者，阳明居中土也。除暴疾者，精气神三虚相搏，则为暴疾。芡实生于水而向日，得水之精，火之神。茎刺肉白，又禀秋金收敛之气，故治三虚之暴疾。益精气，强志，令耳目聪明者，言精气充益，则肾志强。肾志强则耳目聪明。盖心肾开窍于耳，精神共注于目也。久服则积精全神，故轻身不饥，耐老神仙。

　　卷上本经上品

　　莲实

　　气味甘平，无毒。主补中，养神、益气力、除百疾。久服轻身耐老，不饥延年。

　　（莲始出汝南池泽，今所在池泽皆有。初夏其叶出水，渐长如扇。六七月间开花，有红、白、粉红三色，香艳可爱。花心有黄须，花褪房成，房外青内白，子在房中，如蜂子在窠之状。六七月采嫩者，生食鲜美，至秋房枯子黑、壳坚而硬，谓之石莲子。今药肆中一种石莲子形长味苦，肉内无心，生于树上，系苦珠之类，不堪入药，宜于建莲子中拣带壳而黑色者，用之为真。）莲生水中，茎直色青，具风木之象，花红，须黄，房白，子黑，得五运相生之气化，气味甘平。主补中，得中土之精气也。养神，得水火之精气也。益气力，得金木之精气也。百疾之生，不离五运，莲禀五运之气化，故除百疾，久服且轻身不饥延年。

　　卷上本经上品

　　莲花（附）

　　气味苦甘温，无毒。主镇心、益色、驻颜、身轻。

　　（《日华本草》）

　　卷上本经上品

　　莲蕊须（附）

　　气味甘涩温，无毒。主清心，通肾，固精气，乌须发，悦颜色，益血，止血崩、吐血。

　　（《本草纲目》附。）

　　卷上本经上品

　　莲房（附）

　　气味苦涩温，无毒。主破血（《食疗本草》），治血胀腹痛，及产后胎衣不下。解野菌毒（《本草拾遗》附。）（莲房即莲蓬壳，陈久者良。）

　　卷上本经上品

　　莲薏（附）

　　气味苦寒，无毒。主治血渴、产后渴（《食性本草》），止霍乱（《日华本草》），清心去热（《本草纲目》附。）（莲薏即莲子中青心。）

　　卷上本经上品

　　荷叶（附）

　　气味苦平，无毒。主治血胀腹痛、产后胎衣不下，酒煮服之（《拾遗本草》）。治吐血、衄血、血崩、血痢、脱肛、赤游火丹、遍身风疠、阳水浮肿、脚膝浮肿、痘疮倒靥（《新增》附。）

　　卷上本经上品

　　荷鼻（附）

　　气味苦平，无毒。主安胎，去恶血，留好血，止血痢，杀菌蕈毒，并水煮服（《本草拾遗》附。）（荷鼻，荷叶蒂也。）

　　卷上本经上品

　　薏苡仁

　　气味甘，微寒，无毒。主筋急拘挛，不可屈伸，久风湿痹，下气。久服轻身益气。

　　（薏苡其形似米，故俗名米仁。始出真定平泽及田野，今处处有之。春生苗叶如黍。五六月结实，至秋则老。其仁白色如珠，可煮粥，同米酿酒。）薏苡仁，米谷之属，夏长秋成，味甘色白，其性微寒，禀阳明金土之精。主治筋急拘挛，不可屈伸者，阳明主润宗筋，宗筋主束骨而利机关，盖宗筋润，则诸筋自和。机关利，则屈伸自如。又，金能制风，土能胜湿，故治久风湿痹。肺属金而主气，薏苡禀阳明之金气，故主下气。治久风湿痹，故久服轻身，下气而又益气。

　　卷上本经上品

　　大麻仁

　　气味甘平，无毒。主补中、益气。久服肥健，不老神仙。

　　（大麻即火麻，俗名黄麻。始出泰山川谷，今处处种之，其利颇饶。叶狭茎长，五六月开细黄花成穗，随结子可取油。《齐民要术》曰：麻有雌雄，于放花时拔出雄者，若未花先拔，则不结子。）大麻放花结实于五六月之交，乃阳明太阴主气之时。《经》云：阳明者，午也。五月盛阳之阴也。又，长夏属太阴主气，夫太阴、阳明，雌雄相合，麻仁禀太阴、阳明之气，故气味甘平。主补中者，补中土也。益气者，益脾胃之气也。夫脾胃气和则两土相为资益，阳明燥土得太阴湿气以相资，太阴湿土得阳明燥气以相益，故久服肥健，不老神仙。

　　卷上本经上品

　　巨胜子

　　气味甘平，无毒。主治伤中虚羸，补五内，益气力，长肌肉，填髓脑。久服轻身不老。

　　（巨胜一名胡麻，一名狗虱。本出胡地，故名胡麻。巨，大也。本生胡地大宛，故又名巨胜，八谷之中，唯此为良。寇宗 曰：胡麻正是今之大脂麻，独胡地所产者肥大，因名胡麻，又名巨胜。今市肆中一种形如小茴，有壳无仁，其味极苦，伪充巨胜。夫巨胜即胡麻，是属谷类，刘阮深入天台，仙女饲以胡麻饭，若有壳无仁，其味且苦，何堪作饭。须知市肆中巨胜系野生狗虱，故有壁虱胡麻之名。壁虱、狗虱不堪入药。如无胡麻，当于脂麻中捡色赤而肥大者用之，庶乎不误。）麻乃五谷之首，禀厥阴春生之气。夫五运始于木，而递相资生。主治伤中虚羸者，气味甘平，补中土也。补五内，益气力，所以治伤中也。长肌肉，填髓脑，所以治虚羸也。补五内，益气力之无形，长肌肉，填髓脑之有形，则内外充足，故久服轻身不老。

　　卷上本经上品

　　赤箭

　　气味辛温，无毒。主杀鬼精物，蛊毒恶气。久服益气力，长阴，肥健。

　　（《本经》名赤箭苗也。宋《开宝本草》名天麻根也。《本经》主治，根苗并论。今则但用天麻，不用赤箭矣。始出陈仓川谷、壅州，及太山少室。春生苗，中抽一茎直上如箭竿，色正赤，贴茎梢之半，微有小红叶，远看如箭之有羽，有风不动，无风自摇，故有神草之名。

　　根形如王瓜，皮色黄白，晒干则黑，去根三五寸，有游子环列如卫，皆有细根如白发，气相通而实不相连，故根又有离母之名。）赤箭气味辛温，其根名天麻者，气味甘平。盖赤箭辛温属金，金能制风，而有弧矢之威，故主治杀鬼精物。天麻甘平属土，土能胜湿，而居五运之中，故治蛊毒恶气。天麻形如芋魁，有游子十二枚，周环之，以仿十二辰。十二子在外，应六气之司天，天麻如皇极之居中，得气运之全，故功同五芝，力倍五参，为仙家服食之上品。是以久服，益气力，长阴，肥健。

　　李时珍曰：补益上药，天麻为第一。世人只用之治风，良可惜也。

　　卷上本经上品

　　干地黄

　　气味甘寒，无毒。主伤中，逐血痹，填骨髓，长肌肉，作汤，除寒热积聚，除痹，疗折跌绝筋。久服轻身不老。生者尤良。

　　（地黄《本经》名地髓。《尔雅》名 ，又名芑。始出咸阳川泽黄土地者佳，今处处有之，近似怀庆者为上。根色通黄，干则微黑，古时种子，今时种根，以根节多者，寸断而莳植之。制干地黄法，以细小者捣烂取汁，拌肥大者，晒干。）地黄色黄，味甘性寒，禀太阴中土之专精，兼少阴寒水之气化。主治伤中者，味甘质润，补中焦之精汁也。血痹，犹脉痹。逐血痹者，横纹似络脉，通周身之经络也。得少阴寒水之精，故填骨髓，得太阴中土之精，故长肌肉。地黄性唯下行，故字从 。藉汤饮，则上行外达言不但逐血痹，更除皮肉筋骨之痹也，除皮肉筋骨之痹，则折跌绝筋，亦可疗矣。久服则精血充足，故轻身不老。生者尤良，谓生时多津汁而尤良，惜不能久贮远市也。后人蒸熟合丸，始有生地、熟地之分。熟地黄功力与生地黄相等，性稍减，补肾相宜，所以然者，蒸熟，则甘中之苦味尽除，故寒性稍减，蒸熟则黑，故补肾相宜。

　　愚按：地黄入土最深，性唯下行，作汤则助其上达。日华子有天黄、地黄、人黄之分，谬矣

　　卷上本经上品

　　麦门冬

　　气味甘平，无毒。主心腹结气，伤中，伤饱，胃络脉绝，羸瘦短气。久服轻身不老，不饥。

　　（麦门冬，门古字从 ， ，藤蔓不绝也。始出函谷、川谷，叶如细 ，凌冬不死，根色黄白，中心贯通，延蔓相引，古时野生，宛如麦粒，故名麦冬，今江浙皆莳植矣。一本横生，根颗联系，有十二枚者，有十四五枚者。所以然者，手足三阳、三阴之络共有十二，加任之尾翳，督之长强，共十四，又加脾之大络，共十五，此物性之自然而合于人身者也，唯圣人能体察之，故用麦冬以通络脉，并无去心二字，后人不详经义，不穷物理，相沿去心久矣，今表正之。）麦门冬气味甘平，质性滋润，凌冬青翠，盖禀少阴冬水之精，上与阳明胃土相合。主治心腹结气者，麦冬一本横生，能通胃气于四旁，则上心下腹之结气皆散除矣。伤中者，经脉不和，中气内虚也。伤饱者，饮食不节，胃气壅滞也。麦门禀少阴癸水之气，上合阳明戊土，故治伤中、伤饱。胃之大络，内通于脉，胃络脉绝者，胃络不通于脉也。麦冬颗分心贯，横生土中，连而不断，故治胃络脉绝。胃虚则羸瘦，肾虚则短气，麦冬助胃补肾，故治羸瘦、短气。久服则形体强健，故身轻，精神充足，故不老不饥。

　　卷上本经上品

　　天门冬

　　气味苦平，无毒。主诸暴风湿偏痹，强骨髓，杀三虫，去伏尸。久服轻身益气，延年不饥。

　　（天门冬，一名天棘，又名颠棘。始出奉高山谷，此山最高，上奉于天，故名曰天、曰颠。藤引蔓延，茎稍有刺，故名曰棘。其根白色或黄紫色，柔润多汁，长二三寸，一科一二十枚，与百部相类。）天门冬，《本经》言：气味苦平。《别录》言：甘寒。新出土时，其味微苦，曝干则微甘也。性寒无毒，体质多脂，始生高山，盖禀寒水之气，而上通于天，故有天冬之名。主治诸暴风湿偏痹者，言风湿之邪，暴中于身，而成半身不遂之偏痹，天冬禀水天之气，环转营运，故可治也。强骨髓者，得寒水之精也。杀三虫、去伏尸者，水阴之气，上通于天也，水气通天，则天气下降，故土中之三虫，泉下之伏尸，皆杀去也。太阳为诸阳主气，故久服轻身益气，天气通贯于地中，故延年不饥。

　　伏尸者，传尸鬼疰，泉下尸鬼，阴而为病也。天门冬能启水中之生阳，上通于天，故去伏尸天、麦门冬，皆禀少阴水精之气。麦门冬禀水精而上通于阳明。天门冬禀水精而上通于太阳。夫冬主闭藏，门主开转，咸名门冬者，咸能开转闭藏而上达也。后人有天门冬补中有泻，麦门冬泻中有补之说，不知从何处引来，良可嗤也。

　　卷上本经上品

　　葳蕤

　　气味甘平，无毒。主中风暴热，不能动摇，跌筋结肉，诸不足。久服去面黑 ，好颜色，润泽，轻身不老。

　　（《本经》名女萎。《吴氏本草》名葳蕤。《别录》名玉竹。《拾遗》名青粘。始出太山山谷及邱陵，今处处有之。女萎者，性阴柔而质滋润，如女之委顺相随也，葳蕤者，女子娇柔之意。玉竹者，根色如玉，茎节如竹也。青粘，茎叶青翠，根汁稠粘也。春生苗，茎直有节，其叶如竹，两两相对，其根横生如黄精，色白微黄，性柔多脂，最难干。）（按：葳蕤叶密者，似乎对生，而实不相对。或云：其叶对生者，即是黄精矣。今浙中采药拣根之细长者为玉竹，根之园而大者为黄精，其实只是一种年未久者，故根细而长。年久者，其根大而园。余求真黄精，种数十年不能得。）葳蕤气味甘平，质多津液，禀太阴湿土之精，以资中焦之汁。中风暴热者，风邪中人，身热如曝也。不能动摇者，热盛于身，津液内竭，不濡灌于肌腠也。跌筋者，筋不柔和，则 蹶而如跌也。结肉者，肉无膏泽，则涩滞而如结也。诸不足者，申明中风暴热，不能动摇，跌筋结肉，是诸不足之证也。久服则津液充满，故去面上之黑 ，好颜色而肌肤润泽，且轻身不老。

　　愚按：葳蕤润泽滑腻，禀性阴柔，故《本经》主治中风暴热，古方主治风温灼热，所治皆主风热之病。近医谓葳蕤有人参之功，无分寒热燥湿，一概投之，以为补剂，不知阴病内寒此为大忌，盖缘不考经书，咸为耳食所误。

　　卷上本经上品

　　牛膝

　　气味苦酸平，无毒。主寒湿痿痹、四肢拘挛、膝痛不可屈伸，逐血气伤热火烂，堕胎。久服轻身耐老。

　　（牛膝《本经》名百倍。始出河内川谷及临朐，今江淮闽粤关中皆有，然不及怀庆川中者佳。春生苗，枝节两两相对，故又名对节草，其根一本直下，长二三尺，以肥阔粗大者为上。）《本经》谓：百倍气味苦酸，概根苗而言也。今时所用，乃根下之茎，味甘臭酸，其性微寒。《易》曰：干为马，坤为牛，牛之力在膝，取名牛膝者，禀太阴湿土之气化，而能资养筋骨也。主治寒湿痿痹，言或因于寒，或因于湿，而成痿痹之证也。痿痹则四肢拘挛，四肢拘挛，则膝痛不可屈伸。牛膝禀湿土柔和之化，而资养筋骨，故能治之。血气伤热火烂，言血气为热所伤，则为火烂之证。牛膝味甘性寒，故可逐也。根下之茎，形如大筋，性唯下泄，故堕胎。久服则筋骨强健，故轻身耐老。

　　卷上本经上品

　　杜仲

　　气味辛平，无毒。主腰膝痛，补中，盖精气，坚筋骨，强志，除阴下痒湿，小便余沥。久服轻身耐老。

　　（杜仲木皮，状如浓朴，折之有白绵相连，故一名木绵。杜字从土，仲者中也，此木始出豫州山谷，得中土之精，《本经》所以名杜仲也。李时珍曰：有杜仲，服此得道，因以名之谬矣。在唐宋本草或有之矣，《神农本经》未必然也。）杜仲皮色黑而味辛平，禀阳明、少阴金水之精气。腰膝痛者，腰乃肾府，少阴主之。膝属大筋，阳明主之。杜仲禀少阴、阳明之气，故腰膝之痛可治也。补中者，补阳明之中土也。益精气者，益少阴肾精之气也。坚筋骨者，坚阳明所属之筋，少阴所主之骨也。强志者，所以补肾也。阳明燥气下行，故除阴下痒湿，小便余沥。久服则金水相生，精气充足，故轻身耐老。

　　愚按：桑皮、桑叶有丝，蚕食桑而结茧，其色洁白，其质坚牢，禀金气也。藕与莲梗有丝，

　　卷上本经上品

　　枸杞

　　味苦寒，无毒。主五内邪气、热中、消渴、周痹风湿。久服坚筋骨，轻身不老，耐寒暑。

　　（枸杞始出常山平泽及丘陵阪岸，今处处有之，以陕西甘州者为胜。春生，苗叶如石榴，叶软嫩可食，七月开小紫花，随结实，园红如樱桃，凌冬不落。李时珍曰：枸杞二树名，此木棘如枸刺，茎若杞条，故兼而名之。《本经》气味主治概根苗花实而言，补未分别，后人以实为枸杞子，根名地骨皮，主治稍不同矣。）枸杞根苗苦寒，花实紫赤，至严冬霜雪之中，其实红润可爱，是禀少阴水阴之气，兼少阴君火之化者也。主治五内邪气、热中、消渴。谓五脏正气不足，邪气内生，而为热中、消渴之病。枸杞得少阴水阴之气，故可治也。主治周痹风湿者，兼得少阴君火之化也。岐伯曰：周痹者，在于血脉之中，随脉以上，随脉以下，不能左右，各当其所。枸杞能助君火之神，出于血脉之中，故去周痹而除风湿。久服坚筋骨，轻身不老，耐寒暑。亦得少阴水火之气，而精神充足，阴阳交会也。

　　卷上本经上品

　　枸杞苗（附）

　　气味苦寒，主除烦，益志，补五劳七伤，壮心气，去皮肤、骨节间风，消热毒，散疮肿（《日华本草》附。）

　　卷上本经上品

　　地骨皮（附）

　　气味苦寒。主去骨热、消渴。

　　卷上本经上品

　　枸杞子（附）

　　气味甘寒。主坚筋骨，耐老，除风，去虚劳，补精气。（《食疗本草》附。）

　　卷上本经上品

　　女贞实

　　气味苦平，无毒。主补中，安五脏，养精神，除百病。久服肥健，轻身不老。

　　（女贞木始出武陵山谷，今处处有之。叶似冬青，凌冬不落。五月开细青白花，结实，九月熟，紫黑色，放虫造成白蜡者，女贞也。无蜡者，冬青也。）三阳为男，三阴为女，女贞禀三阴之气，岁寒操守，因以为名。味苦性寒，得少阴肾水之气也。凌冬不凋，得少阴君火之气也。作蜡坚白，得太阴肺金之气也。结实而园，得太阴脾土之气也。四季常青，得厥阴肝木之气也。女贞属三阴而禀五脏五行之气，故主补中，安五脏也。水之精为精，火之精为神，禀少阴水火之气，故养精神。人身百病，不外五行，女贞备五脏五行之气，故除百病。久服则水火相济，五脏安和，故肥健，轻身不老。

　　卷上本经上品

　　五加皮

　　气味辛温，无毒。主治心腹疝气、腹痛，益气，疗 、小儿五岁不能行，疽疮阴蚀。

　　（五加木始出汉中 句，今江淮、湖南州郡皆有。春生苗，叶青茎赤似藤葛，高三五尺，上有黑刺，一枝五叶交加，每叶上生一刺，三四月开白花，根若荆根，皮黄色，肉白色。）五加皮色备五行，花叶五出，乃五车星之精也，为修养家长生不老之药。主治心腹疝气，乃心病而为少腹有形之疝也。黄帝问曰：诊得心脉而急，此为何病？病形何如？岐伯曰：病名心疝，少腹当有形者是也，腹痛，乃脾病而致腹痛也。益气，乃肺病气虚，五加皮能益其气也。疗 ，乃肝病筋虚，五加皮能强筋疗 也。小儿五岁不能行，乃肾病骨虚，五加皮补肾坚骨，故治小儿五岁不能行。治疽疮者，诸疮痛痒，皆属心火。五加皮助精水上滋，而能济其火也。治阴蚀者，虫乃阴类，阳虚则生，五加皮能益君火，而下济其阴也。夫五加皮、女贞实，咸禀五运之气化，女贞皆言养正，五加皆言治病，须知养正则病自除，治病则正自养。

　　按：《东华真人煮石经》云：何以得长久，何不食金盐，何以得长寿，何不食玉豉。玉豉，地榆也。金盐，五加也。取名金盐、玉豉者，盐乃水味，豉乃水谷，得先天水精，以养五脏之意。昔人有言曰：宁得一把五加，不用金玉满车。宁得一斤地榆，不用明月宝珠。又，鲁定公母服五加酒，以致不死，尸解而去。张子声、杨建始、王叔牙、于世彦等，皆服此酒，而房室不绝，得寿三百岁。亦可为散，以代茶汤。又曰：五加者，五车星之精也，水应五湖，人应五德，位应五方，物应五车，故青精入茎，则有东方之液。白气入节，则有西方之津。赤气入华，则有南方之光。玄精入根，则有北方之饴。黄烟入皮，则有戊已之灵。五神镇生，相转育成，饵之者真仙，服之者反婴。是五加乃服食养生之上品，而《本经》不言久服延年，或简脱也。

　　卷上本经上品

　　肉苁蓉

　　气味甘，微温，无毒。主五劳七伤，补中，除茎中寒热痛，养五脏，强阴，益精气，多子，妇人症瘕。久服轻身。

　　（肉苁蓉《吴氏本草》名松容，又名黑司命。始出河西山谷及代州雁门，今以陇西者为胜，北国者次之，乃野马之精入于土中而生。陇西者形扁色黄，柔润多花，其味甘。北国者形短少花，生时似肉，三四月掘根，长尺余，绳穿阴干，八月始好皮，有松子鳞甲，故名松容。

　　马属午畜，以少阴为正化，子水为对化，故名黑司命。朱丹溪曰：肉苁蓉罕得，多以金莲根用盐制而伪充，或以草苁蓉代之，用者宜审。苏恭曰：草苁蓉功用稍劣。）马为火畜，精属水阴，苁蓉感马精而生，其形似肉，气味甘温，盖禀少阴水火之气，而归于太阴坤土之药也。土性柔和，故有苁蓉之名。五劳者，志劳、思劳、烦劳、忧劳、恚劳也。

　　七伤者，喜、怒、忧、悲、思、恐、惊，七情所伤也。水火阴阳之气，会归中土，则五劳七伤可治矣。得太阴坤土之精，故补中。得少阴水火之气，故除茎中寒热痛。阴阳水火之气，归于太阴坤土之中，故养五脏。强阴者，火气盛也。益精者，水气盛也。多子者，水火阴阳皆盛也。妇人症瘕，乃血精留聚于郛郭之中，土气盛，则症瘕自消。而久服轻身。

　　卷上本经上品

　　巴戟天

　　气味辛甘，微温，无毒。主大风邪气，阴痿不起，强筋骨，安五脏，补中，增志，益气。

　　（巴戟天一名不凋草，始出巴郡及下邳山谷，今江淮河东州郡亦有，然不及川蜀者佳。

　　叶似巴戟生于巴蜀，气味辛甘，禀太阴金土之气化。其性微温，经冬不凋，又禀太阳标阳之气化。主治大风邪气者，得太阴之金气，金能制风也。治阴痿不起，强筋骨者，得太阳之标阳，阳能益阴也。安五脏，补中者，得太阴之土气，土气盛，则安五脏而补中。增志者，肾藏志而属水，太阳天气，下连于水也。益气者，肺主气而属金，太阴天气，外合于肺也。

　　卷上本经上品

　　五味子

　　气味酸温，无毒。主益气，咳逆上气，劳伤羸瘦，补不足，强阴，益男子精。

　　（五味子《别录》名玄及，始出齐山山谷及代郡，今河东陕西州郡尤多，杭越间亦有，故有南北之分。南产者，色红核圆。北产者，色红兼黑，核形似猪肾。凡用以北产者为佳。蔓生，茎赤色，花黄，白子，生青熟紫，亦具五色，实具五味，皮肉甘酸，核中辛苦，都有咸味，味虽有五，酸味居多。名玄及者，谓禀水精而及于木也。都有咸味，则禀水精。酸味居多，则及于木。盖五行之气，本于先天之气，而生后天之木也。）五味子色味咸五，乃禀五运之精，气味酸温，得东方生长之气，故主益气。肺主呼吸，发原于肾，上下相交，咳逆上气，则肺肾不交。五味子能启肾脏之水精，上交于肺，故治咳逆上气。本于先天之水，化生后天之木，则五脏相生，精气充足，故治劳伤羸瘦，补不足。核形象肾，入口生津，故主强阴。女子不足于血，男子不足于精，故益男子精。

　　卷上本经上品

　　蛇床子

　　气味苦辛，无毒。主男子阴痿湿痒，妇人阴中肿痛，除痹气，利关节，癫痫，恶疮。久服轻身，好颜色。（辛，旧作平，今改正。）（蛇床子《本经》名蛇粟，又名蛇米。《尔雅》名虺床，以虺蛇喜卧于下，嗜食其子，故有此名。始出临溜川谷及田野湿地，今所在皆有。三月生苗，高二三尺，叶青碎作丛似蒿，每蛇床子气味苦辛，其性温热，得少阴君火之气。主治男子阴痿湿痒，妇人阴中肿痛，禀火气而下济其阴寒也。除痹气，利关节，禀火气而外通其经脉也。心气虚而寒邪盛，则癫痫。心气虚而热邪盛，则生恶疮。蛇床味苦性温，能助心气，故治癫痫恶疮。久服则火土相生，故轻身。心气充盛，故好颜色。

　　蛇，阴类也。蛇床子性温热，蛇虺喜卧于中，嗜食其子，犹山鹿之嗜水龟，潜龙之嗜飞燕，李时珍曰：蛇床子，《神农》列之上品，不独助男子，且有益妇人，乃世人舍此而求补药于

　　卷上本经上品

　　覆盆子

　　气味酸平，无毒。主安五脏，益精气，长阴，令人坚，强志倍力，有子。久服轻身不老。

　　（《别录》名覆盆。《本经》名蓬 。始出荆山平泽及冤句，今处处有之。藤蔓繁衍，茎有蓬然近时只知有覆盆，不知有蓬 矣。愚以覆盆、蓬 功用相同，故合而为一。）《本经》名蓬 ，以其藤蔓繁衍，苗叶不凋，结子则蓬蓬而 也。《别录》名覆盆，以其形圆而扁，如釜如盆，就蒂结实，倒垂向下，一如盆之下覆也。气味酸平，藤蔓繁衍，具春生夏长之气，覆下如盆。得秋时之金气，冬叶不凋。得冬令之水精，结实形圆。具中央之土气，体备四时，质合五行，故主安五脏。肾受五脏之精而藏之，故益精气而长阴。肾气充足，则令人坚，强志倍力，有子。是覆盆虽安五脏，补肾居多，所以然者，水天上下之气，交

　　卷上本经上品

　　菟丝子

　　气味辛甘平，无毒。主续绝伤，补不足，益气力，肥健人。《别录》云：久服明目、轻身延年。

　　（菟丝子《尔雅》名玉女。《诗》名女萝。始出朝鲜川泽田野，盖禀水阴之气，从东方而生，今处处有之。夏生苗，如丝遍地，不能自起，得他草梗则缠绕而上，其根即绝于地，寄生空中，无叶有花，香气袭人，结实如秕豆而细，色黄。法当温水淘去沙泥，酒浸一宿，曝干捣用。又法，酒浸四五日，蒸曝四五次，研作饼，焙干用。）凡草木子实，得水湿清凉之气后能发芽。菟丝子得沸汤火热之气，而有丝芽吐出，盖禀性纯阴，得热气而发也。气味辛甘，得手足太阴天地之气化，寄生空中，丝茎缭绕，故主续绝伤。续绝伤，故能补不足。补不足，故能益气力。益气力，故能肥健人。兔乃明月之精，故久服明目。阴精所奉其人寿，故轻身延年。

　　卷上本经上品

　　沙参

　　气味苦，微寒，无毒。主血结惊风，除寒热，补中，益肺气。《别录》云：久服利人。

　　（沙参一名白参，以其根色名也。又名羊乳。俚人呼为羊婆奶，以其根茎折之皆有白汁也。始出河内川谷及冤句、般阳，今淄齐，潞随，江淮，荆湖州郡，及处处山原有之。喜生近水沙地中。）沙参生于近水之沙地，其性全寒，苦中带甘，故曰微寒，色白多汁，禀金水之精气。血结惊气者，荣气内虚，故血结而惊气也。寒热者，卫气外虚，故肌表不和而寒热也。补中者，补中焦之精汁。补中则血结惊气可治矣。益肺者，益肺气于皮毛，益肺则寒热可除矣。所以然者，禀水精而补中，禀金精而益肺也。久服则血气调而荣卫和，故利人。

　　愚按：《本经》人参味甘，沙参味苦，性皆微寒。后人改人参微温，沙参味甘，不知人参味甘，甘中稍苦，故曰微寒。沙参全寒，苦中带甘，故曰微寒。先圣立言自有深意，后人不思体会而审察之，擅改圣经，误人最甚。

　　卷上本经上品

　　泽泻

　　气味甘寒，无毒。主风寒湿痹，乳难，养五脏，益气力，肥健，消水。久服耳目聪明，不饥延年，轻身，面生光，能行水上。

　　（泽泻《本经》名水泻，主泻水上行故名。始出汝南池泽，今近道皆有，唯汉中者为佳。

　　生浅水中，独茎直上，根圆如芋，有毛。）泽泻，水草也。气味甘寒，能启水阴之气上滋中土。主治风寒湿痹者，启在下之水津，从中土而灌溉于肌腠皮肤也。乳者，中焦之汁，水津滋于中土，故治乳难。五脏受水谷之精，泽泻泻泽于中土，故养五脏。肾者作强之官，水精上资，故益气力。从中土而灌溉于肌腠，故肥健。水气上而后下，故消水。久服耳目聪明者，水济其火也。不饥延年者，水滋其土也。

　　轻身面生光者，水泽外注也。能行水上者，言此耳目聪明，不饥延年，轻身，面生光，以其能行在下之水，而使之上也。

　　卷上本经上品

　　菖蒲

　　气味辛温，无毒。主风寒湿痹，咳逆上气，开心孔，补五脏，通九窍，明耳目，出音声，主耳聋痈疮，温肠胃，止小便利。久服轻身、不忘，不迷惑，延年，益心智，高志，不老。

　　（菖蒲处处有之，种类不一。其生流水中，根茎络石，略无少土，稍有泥滓即易凋萎，此种入药为良。李时珍曰：菖蒲凡五种，生于水石之间，根细节密者，名石菖蒲，可入药。余皆不堪。此草新旧相代，四时常青，《罗浮山记》言：山中菖蒲一寸二十节。抱朴子言：服食以一寸九节、紫花者尤善。苏东坡曰：凡草生石上者，必须微土，以附其根，唯石菖蒲濯去泥土，渍以清水置盆中，可数十年不枯。）太阳之气，生于水中，上与肺金相合而主表，与君火相合而主神。菖蒲生于水石之中，气味辛温，乃禀太阳寒水之气，而上合于心肺之药也。主治风寒湿痹，咳逆上气者，太阳之气，上与肺气相合而出于肌表也。开心孔者，太阳之气，上与心气相合而运其神机也。五脏在内，九窍在外，肝开窍于二目，心开窍于二耳，肺开窍于二鼻，脾开窍于口，肾开窍于前后二阴。菖蒲禀寒水之精，能濡五脏之窍，故内补五脏，外通九窍，明耳目，出音声，是通耳目口鼻之上窍也。又曰：主耳聋、痈疮者，言耳不能听而为耳痈、耳疮之证。菖蒲并能治之。

　　温肠胃，止小便利，是通前后二阴之下窍也。菖蒲气味辛温，性唯上行，故温肠胃而止小便之过利。久服则阳气盛，故轻身。心气盛，故不忘，寒水之精，太阳之阳，标本相合，故不迷惑而延年。益心智者，菖蒲益心，心灵则智生，高志不老者，水精充足，则肾志高强，其人能寿而不老。

　　卷上本经上品

　　远志

　　气味苦温，无毒。主咳逆伤中，补不足，除邪气，利九窍，益智慧，耳目聪明，不忘，强志倍力。久服轻身不老。

　　（远志始出太山及冤句川谷，今河洛陕西州郡皆有之。苗名小草，三月开红花，四月采根晒干，用者去心取皮。李时珍曰：服之主益智强志，故有远志之称。）远志气味苦温，根 骨硬，禀少阴心肾之气化。苦温者，心也。骨硬者，肾也。心肾不交，则咳逆伤中。远志主交通心肾，故治咳逆伤中。补不足者，补心肾之不足。除邪气者，除心肾之邪气。利九窍者，水精上濡空窍于阳，下行二便于阴也。神志相通，则益智慧。智慧益，则耳目聪明。心气盛，则不忘。肾气足，则强志倍力。若久服，则轻身不老。抱朴子云：陵阳子仲服远志二十年，有子三十七人，开书所视，记而不忘，此轻身不老之一征也。

　　卷上本经上品

　　细辛

　　气味辛温，无毒。主咳逆上气，头痛脑动，百节拘挛，风湿痹痛，死肌。久服明目，利九窍，轻身长年。

　　（细辛始出华阴山谷，今处处有之。一茎直上，端生一叶，其茎极细，其味极辛，其叶如葵，其色赤黑。辽冀产者，名北细辛，可以入药。南方产者，名杜衡，其茎稍粗，辛味稍减，一茎有五七叶，俗名马蹄香，不堪入药。）细辛气味辛温，一茎直上，其色赤黑，禀少阴泉下之水阴，而上交于太阳之药也。少阴为水脏，太阳为水府。水气相通，行于皮毛，皮毛之气，内合于肺。若循行失职，则病咳逆上气，而细辛能治之。太阳之脉，起于目内 ，从巅络脑，若循行失职，则病头痛脑动。而细辛亦能治之。太阳之气主皮毛，少阴之气主骨髓，少阴之气不合太阳，则百节拘挛。节，骨节也。百节拘挛，致有风湿相侵之痹痛。风湿相侵，伤其肌腠，故曰死肌。而细辛皆能治之。

　　久服则水精之气，濡于空窍，故明目，利九窍。九窍利，则轻身而长年。

　　愚按：细辛乃《本经》上品药也，味辛臭香，无毒。主明目利窍。宋元 陈承谓：细辛单用末，不可过一钱，多则气闭不通而死。近医多以此语忌用，嗟嗟。凡药所以治病者也，有是病，服是药，岂辛香之药而反闭气乎？岂上品无毒而不可多服乎？方书之言，俱如此类，学者不善详察而遵信之，伊芳黄之门，终身不能入矣。

　　卷上本经上品

　　柴胡

　　气味苦平，无毒。主心腹肠胃中结气，饮食积聚，寒热邪气，推陈致新。久服轻身明目益精。

　　（柴胡一名地薰，叶名芸蒿，始出宏农川谷及冤句，今长安及河内近道皆有。二月生苗甚香，七月开黄花，根淡赤色，苗之香气直上云间，有鹤飞翔于上，过往闻者，皆神气清爽。柴胡有硬软二种，硬者名大柴胡，软者名小柴胡。小柴胡生于银州者为胜，故又有银柴胡之名。今市肆中另觅草根白色而大，不知何种，名银柴胡，此伪充也，不可用。古茈从草，今柴从木，其义相通。）柴胡春生白 ，香美可食，香从地出，直上云霄。其根苦平，禀太阴坤土之气，而达于太阳之药也。主治心腹肠胃中结气者。心为阳中之太阳而居上，腹为至阴之太阴而居下，肠胃居心腹之中，柴胡从坤土而治肠胃之结气，则心腹之正气自和矣。治饮食积聚，土气调和也。

　　治寒热邪气，从阴出阳也。从阴出阳，故推陈 而致新谷。土地调和，故久服轻身。阴气上出于阳，故明目。阳气下交于阴，故益精。

　　愚按：柴胡乃从太阴地土、阳明中土而外达于太阳之药也。故仲祖《卒病论》言：伤寒中风，不从表解，太阳之气逆于中土，不能枢转外出，则用小柴胡汤达太阳之气于肌表，是柴胡并非少阳主药，后人有病在太阳，而用柴胡，则引邪入于少阳之说，此庸愚无稽之言，后人宗

　　卷上本经上品

　　升麻

　　气味甘苦平，微寒，无毒。主解百毒，杀百精老物殃鬼，辟瘟疫、瘴气、邪气，蛊毒入口皆吐出，中恶腹痛，时气毒疠，头痛寒热，风肿诸毒，喉痛口疮。久服不夭，轻身长年。

　　（升麻今蜀汉、陕西、淮南州郡皆有，以川蜀产者为胜。一名周麻。春苗夏花，叶似麻叶，其根如蒿根，其色紫黑，多须。）升麻气味甘苦平，甘者土也，苦者火也。主从中土而达太阳之气。太阳标阳本寒，故微寒。

　　盖太阳禀寒水之气而行于肤表，如天气之下连于水也。太阳在上，则天日当空，光明清湛。

　　清湛，故主解百毒。光明，故杀百精老物殃鬼。太阳之气，行于肤表，故辟瘟疫、瘴气、邪气。太阳之气，行于地中，故蛊毒入口皆吐出。治蛊毒，则中恶腹痛自除。辟瘟疫瘴气邪气，则时气毒疠，头痛寒热自散。寒水之气，滋于外而济于上，故治风肿诸毒，喉痛口疮。久服则阴精上滋，故不夭。阳气盛，故轻身，阴阳充足，则长年矣。

　　愚按：柴胡、升麻，皆达太阳之气，从中土以上升，柴胡从中土而达太阳之标阳，升麻兼启太阳之寒水，细辛更启寒水之气于泉下，而内合少阴，三者大义相同，功用少别。具升转周遍之功，故又名周麻。防风、秦艽、乌药、防己、木通、升麻，皆纹如车辐，而升麻更觉空通。

　　卷上本经上品

　　桂

　　气味辛温，无毒。主上气咳逆，结气，喉痹，吐吸，利关节，补中益气。久服通神，轻身不老。

　　（《本经》有牡桂、菌桂之别，今但以桂摄之。桂木臭香，性温，其味辛甘。始出桂阳山谷及合浦、交趾、广州、象州、湘州诸处。色紫黯，味辛甘者为真。若皮色黄白，味不辛甘，香不触鼻，名为柳桂，又名西桂。今药肆中此桂居多。真广者，百无一二。西桂只供发散，不能助心主之神，壮木火之气，用者不可不择。上体枝干质薄，则为牡桂。牡，阳也。

　　枝干治阳本乎上者，亲上也。下体根 质浓，则为菌桂。菌，根也。根 治阴本乎下者，亲下也。仲祖《伤寒论》有桂枝加桂汤，是牡桂、菌桂并用也。又云：桂枝去皮，去皮者，只取稍尖嫩枝，外皮内骨皆去之不用。是枝与干又各有别也，今以枝为桂枝，干为桂皮，为官桂，即《本经》之牡桂也。根为肉桂，去粗皮为桂心，即《本经》之菌桂也。生发之机在于干枝，故录《本经》牡桂主治，但题以桂而总摄焉。）桂木凌冬不凋，气味辛温，其色紫赤，水中所生之木火也。上气咳逆者，肺肾不交，则上气而为咳逆之证。桂启水中之生阳，上交于肺，则上气平而咳逆除矣。结气喉痹者，三焦之气，不行于肌腠，则结气而为喉痹之证。桂秉少阳之木气，通利三焦，则结气通而喉痹可治矣。

　　吐吸者，吸不归根，即吐出也。桂能引下气与上气相接，则吸入之气，直至丹田而后出，故治吐吸也。关节者，两肘两腋、两髀两 ，皆机关之室。周身三百六十五节，皆神气之所游行。桂助君火之气，使心主之神，而出入于机关，游行于骨节，故利关节也。补中益气者，补中焦而益上下之气也。久服则阳气盛而光明，故通神。三焦通会元真于肌腠，故轻身不老。

　　卷上本经上品

　　羌活

　　气味苦甘辛，无毒。主风寒所击，金疮止痛，奔豚、痫痉，女人疝瘕。久服轻身耐老。（甘辛旧本作甘平，误，今改正。）（羌活始出壅州川谷及陇西南安，今以蜀汉、西羌所出者为佳。《本经》只言独活，不言羌活，说者谓其生苗，一茎直上，有风不动，无风自摇，故名独活。后人以独活而出于西羌者，名羌活。出于中国，处处有者，名独活。羌活色紫赤，节密轻虚。羌活之中复分优劣，西蜀产者，性优。江淮近道产者，性劣。独活出土黄白，晒干褐黑，紧实无节，其气香烈，其味辛腥。）羌活初出土时，苦中有甘，曝干则气味苦辛，故《本经》言气味苦甘辛，其色黄紫，气甚芳香，生于西蜀，禀手足太阴金土之气化。风寒所击，如客在门而扣击之，从皮毛而入肌腠也。羌活禀太阴肺金之气，则御皮毛之风寒。禀太阴脾土之气，则御肌腠之风寒，故主治风寒所击。金疮止痛，禀土气而长肌肉也。奔豚乃水气上奔，土能御水逆，金能益子虚，故治奔豚。痫痉、风痫、风痉也。金能制风，故治痫痉。肝木为病，疝气，瘕聚。金能平木，故治女子疝瘕。久服则土金相生，故轻身耐老。

　　卷上本经上品

　　防风

　　气味甘温，无毒。主大风头眩痛，恶风风邪，目盲无所见，风行周身，骨节疼痛烦满。久服轻身。

　　（防风始出沙苑川泽及邯郸、琅琊、上蔡，皆属中州之地。春初发嫩芽，红紫色，三月茎叶俱青，五月开细白花，六月结实黑色，九月、十月采根，色黄空通。）防风茎、叶、花、实，兼备五色，其味甘，其质黄，其臭香，禀土运之专精，治周身之风证。盖土气浓，则风可屏，故名防风。风淫于头，则大风头眩痛。申明大风者，乃恶风之风邪，眩痛不已，必至目盲无所见，而防风能治之。又，风邪行于周身，甚至骨节疼痛，而防风亦能治之，久服则土气盛，故轻身。

　　元人王好古曰：病头痛、肢节痛、一身尽痛，非羌活不能除，乃却乱反正之主君药也。

　　李东垣曰：防风治一身尽痛，随所引而至，乃卒伍卑贱之职也。

　　愚按：《神农》以上品为君，羌活、防风皆列上品，俱散风治病，何以贵贱回别若是。

　　后人发明药性，多有如此谬妄之论，虽曰无关治法，学人遵而信之，陋习何由得洗乎。

　　卷上本经上品

　　紫苏

　　气味辛微温，无毒。主下气杀谷，除饮食，辟口臭，去邪毒，辟恶气。久服通神明，轻身耐老。（《纲目》误列中品，今改入上品。）（紫苏《本经》名水苏，始生九真池泽，今处处有之，好生水旁，因名水苏，其叶面青背紫，昼则森挺，暮则下垂。气甚辛香，开花成穗，红紫色，穗中有细子，其色黄赤，入土易生。后人于壤土莳植，面背皆紫者，名家紫苏。野生瘠土者，背紫面青。《别录》另列紫苏，其实一种，但家野之不同耳。又一种面背皆青，气辛臭香者，为荠 。一种面背皆白者，名白苏，俱不堪入药。）紫苏气味辛温，臭香色紫，其叶昼挺暮垂，禀太阳天日晦明之气。天气下降，故主下气。

　　下气则能杀谷，杀谷则能除饮食。除，消除也。味辛臭香，故辟口臭。辟口臭，则能去邪毒。

　　去愚按：紫苏配杏子，主利小便，消水肿，解肌表，定喘逆，与麻黄同功而不走泄正气，故《

　　卷上本经上品

　　苏子（附）

　　气味辛温，无毒。主下气，除寒，温中。（《别录》附）

　　卷上本经上品

　　苏枝（附）

　　气味辛平，无毒。主宽中行气，消饮食，化痰涎，治噎膈反胃，止心腹痛，通十二经关窍脉络。（《新增》附。）（苏枝是茎上傍枝，非老梗也。）

　　卷上本经上品

　　橘皮

　　气味苦辛温，无毒。主治胸中瘕热逆气，利水谷。久服去臭，下气，通神。

　　（橘生江南及山南山谷，今江浙荆襄湖 皆有。枝多坚刺，叶色青翠，经冬不凋，结实青圆橘实形圆色黄，臭香肉甘，脾之果也。其皮气味苦辛，性主温散，筋膜似络脉，皮形若肌肉，宗眼如毛孔，乃从脾脉之大络而外出于肌肉毛孔之药也。胸中瘕热逆气者，谓胃上郛郭之间，浊气留聚，则假气成形，而为瘕热逆气之病。橘皮能达胃络之气，出于肌腠，故胸中之瘕热逆气可治也。利水谷者，水谷入胃，藉脾气之散精，橘皮能达脾络之气，上通于胃，故水谷可利也。久服去臭者，去中焦腐秽之臭气，而整肃脾胃也。下气通神者，下肺主之气，通心主之神，橘皮气味辛苦，辛入肺，而苦入心也。

　　愚按：上古诸方，只曰橘皮个用不切，并无去白之说。李东垣不参经义，不礼物性，承《嗽。

　　夫咳嗽非只肺病，有肝气上逆而咳嗽者，有胃气壅滞而咳嗽者，有肾气奔迫而咳嗽者，有心火上炎而咳嗽者，有皮毛闭拒而咳嗽者，有脾肺不和而咳嗽者。《经》云：五脏六腑皆令人咳，非独肺也。橘皮里有筋膜，外黄内白，其味先甘后辛，其性从络脉而外达于肌肉、毛孔，以之治咳，有从内达外之义。若去其白，其味但辛，只行皮毛，风寒咳嗽似乎相宜，虚劳不足，益辛散矣。后人袭方书糟粕，不穷物性本原，无怪以讹传讹，而莫之止。须知雷 乃宋人，非黄帝时雷公也。业医者当以上古方制为准绳，如《金匮要略》用橘皮汤治干呕哕，义可知矣。日华子谓：橘瓤上筋膜，治口渴吐酒，煎汤饮甚效。以其能行胸中之饮而行于皮肤也。夫橘皮从内达外，凡汗多里虚，阳气外浮者，宜禁用之。

　　卷上本经上品

　　青橘皮（附）

　　气味苦辛温，无毒。主治气滞，下食，破积结及膈气。（《图经本草》附。）

　　卷上本经上品

　　橘核（附）

　　气味苦平，无毒。主治肾疰腰痛，膀胱气痛，肾冷。（《日华本草》附。）

　　卷上本经上品

　　橘叶（附）

　　气味苦平，无毒。主导胸膈逆气，入厥阴。行肝气，消肿散毒。乳痈胁痛，用之行经。（《本草衍义补遗》附。）

　　卷上本经上品

　　辛夷

　　气味辛温，无毒。主治五脏身体寒热，风头脑痛，面 。久服下气，轻身，明目，增年耐老。

　　（辛夷始出汉中、魏兴、梁州川谷，今近道处处有之。人家园亭亦多种植。树高丈余，花先叶后，叶苞有茸毛。花开白色者，名玉兰，谓花色如玉，花香如兰也。红紫色者，名木笔，谓花苞尖长，俨然如笔也。入药红白皆用，取含苞未开者收之。）辛夷味辛臭香，苞毛花白，禀阳明土金之气化也。阳明者土也，五脏之所归也。故主治五脏不和而为身体之寒热。阳明者金也，金能制风，故主治风淫头脑之痛。阳明之气有余，则面生光，故治面 。 ，黑色也。《经》云：阳明者，胃脉也，其气下行，故久服下气，土气和平，故轻身。金水相生，故明目。下气轻身明目，则增年耐老。

　　卷上本经上品

　　木香

　　气味辛温，无毒。主治邪气，辟毒疫温鬼，强志，主淋露。久服不梦寤魇寐。

　　（木香始出永昌山谷，今皆从外国舶上来，昔人谓之青木香，后人呼马兜铃根为青木香，改呼此为广木香以别之。《三洞珠囊》云：五香者，木香也。一株五根，一茎五枝，一枝五叶，叶间五节，故名五香。根条左旋，采得二十九日方硬，形如枯骨，烧之能上彻九天，以味苦粘牙者为真，一种番白芷伪充木香，皮带黑而臭腥，不可不辨。）木香其臭香，其数五，气味辛温，上彻九天，禀手足太阴天地之气化，主交感天地之气，上下相通。治邪气者，地气四散也。辟毒疫温鬼者，天气光明也。强志者，天一生水，水生则肾志强。主淋露者，地气上腾，气腾则淋露降。天地交感，则阳阳和，开合利，故久服不梦寤魇寐。梦寤者，寤中之梦。魇寐者，寐中之魇也。

　　卷上本经上品

　　续断

　　气味苦微温，无毒。主治伤寒，补不足，金疮痈疡，折跌，续筋骨，妇人乳难。久服益气力。

　　（续断始出常山山谷，今所在山谷皆有，而以川蜀者为胜。三月生苗，四月开花红白色，或紫色，似益母草花，根色赤黄，晒干则黑。）续断气味苦温，根色赤黄，晒干微黑，折有烟尘，禀少阴阳明火土之气化，而治经脉三因之证。主治伤寒者，经脉虚而寒邪侵入，为外因之证也，补不足者，调养经脉之不足，为里虚内因之证也。金疮者，金伤成疮，为不内外因之证也。经脉受邪，为痈为疡，亦外因也。折跌而筋骨欲续，亦不内外因也。妇人经脉不足而乳难，亦里虚内因也。续断禀火土之气，而治经脉三因之证者如此。久服则火气盛，故益气。土气盛，故益力也。

　　卷上本经上品

　　蒺藜

　　气味苦温，无毒。主治恶血，破瘕症积聚，喉痹，乳难。久服长肌肉，明目，轻身。

　　（蒺藜始出冯翌平泽或道旁，今西北地多有。春时布地，蔓生细叶，入夏做碎小黄花，秋深结实，状如菱米，三角四刺，其色黄白，实内有仁，此刺蒺藜也。《尔雅》名茨。《诗》言：墙有茨者是也。又，同州沙苑一种，生于牧马草地上，亦蔓生布地，茎间密布细刺，七月开花黄紫色，九月结实作荚，长寸许，内子如脂麻，绿色，状如羊肾，味甘微腥，今人谓之沙苑蒺藜，即白蒺藜也。今市肆中以茨蒺藜为白蒺藜，白蒺藜为沙苑蒺藜，古今名称互异，从俗可也。）蒺藜子坚劲有刺，禀阳明之金气，气味苦温，则属于火。《经》云：两火合并，故为阳明，是阳明禀火气而属金也。金能平木，故主治肝木所瘀之恶血，破肠胃郛郭之症瘕积聚，阴阳交结之喉痹，阳明胃土之乳难，皆以其禀锐利之质而攻伐之力也。久服则阳明土气盛，故长肌肉。金水相生，故明目。长肌肉，故轻身。

　　其沙苑蒺藜一种，生于沙地，形如羊肾，主补肾益精，治腰痛虚损，小便遗沥。所以然者，味甘带腥，禀阳明土金之气，土生金而金生水也。

　　卷上本经上品

　　桑根白皮

　　气味甘寒，无毒。主治伤中，五劳六极，羸瘦崩中，绝脉，补虚，益气。（《纲目》误书中品，夫桑上之寄生得列上品，岂桑反在中品也，今改入上品。）（桑处处有之，而江浙独盛。二月发叶，深秋黄陨，四月椹熟，其色赤黑，味甘性温。）桑名白桑，落叶后望之，枝干皆白，根皮作纸，洁白而绵，蚕食桑精，叶丝如银，盖得阳明金精之气。阳明属金而兼土，故味甘。阳明主燥而金气微寒，故气寒，主治伤中，续经脉也。五劳，志劳，思劳、烦劳、忧劳、恚劳也。六极，气极、血极、筋极、骨极、肌极、精极也。羸瘦者，肌肉消减。崩中者，血液下注。脉绝者，脉络不通。桑皮禀阳明土金之气，刈而复茂，生长之气最盛，故补续之功如此。

　　卷上本经上品

　　桑叶

　　气味苦寒，主除寒热，出汗。

　　（按：《夷坚志》云：严州山寺有一游僧，形体羸瘦，饮食甚少，每夜就枕，遍身汗出，迨旦衣皆湿透，如此二十年无药能疗，期待尽耳。监寺僧曰：吾有药绝验，为汝治之，三日宿疾顿愈，其方单用桑叶一味，乘露采摘，焙干碾末，每用二钱，空腹温米饮调服。或值桑落时，干者亦堪用，但力不如新采者，桑叶是止盗汗之药，非发汗药。《本经》盖谓桑叶主治能除寒热，并除出汗也，恐人误读作发汗解故表而明之。）

　　卷上本经上品

　　桑枝（附）

　　气味苦平，主治遍体风痒干燥，水气，香港脚，风气，四肢拘挛，上气，眼运，肺气咳嗽，消食，利小便。久服轻身，聪明耳目，令人光泽。（《图经本草》附。）

　　卷上本经上品

　　桑椹（附）

　　止消渴，（《唐本草》）利五脏，关节痛，安魂，镇神，令人聪明，变白不老。（《本草拾遗》附。）

　　卷上本经上品

　　桑花（附）

　　气味苦暖，无毒。主治健脾，涩肠，止鼻洪，吐血，肠风，崩中，带下。（《日华本草》附。）（桑花生桑枝上白藓也，如地钱花样，刀刮取炒用，非是桑椹花。）

　　卷上本经上品

　　桑上寄生

　　气味苦平，无毒。主腰痛，小儿背强痈肿，充肌肤，坚发齿，长须眉，安胎。

　　（桑寄生始出弘农川谷及近海州邑海外之境，其地暖而不蚕。桑无剪伐之苦，气浓力充，故枝节间有小木生焉，是为桑上寄生，寄生之叶如橘而浓软。寄生之茎，如槐而肥脆。四月开黄白花，五月结黄赤实，大如小豆，有汁稠粘，断茎视之色深黄者良。寄生木枫槲榉柳水杨等树上皆有之。须桑上生者可用。世俗多以寄生他树者伪充，不知气性不同，用之非徒无益，而反有害。一种黄寄生，形如石斛，一种如柴，不黄色者，皆伪也。）寄生感桑气而寄生枝节间，生长无时，不假土力，夺天地造化之神功。主治腰痛者，腰乃肾之外候，男子以藏精，女子以系胞。寄生得桑精之气，虚系而生，故治腰痛。小儿肾形未足，似无腰痛之证，应有背强痈肿之疾。寄生治腰痛，则小儿背强痈肿，亦能治之。充肌肤，精气外达也。坚发齿，精气内足也。精气外达而充肌肤，则须眉亦长。精气内足而坚发齿，则胎亦安。盖肌肤者，皮肉之余。齿者，骨之余。发与须眉者，血之余。胎者，身之余。以余气寄生之物，而治余气之病，同类相感如此。

　　卷上本经上品

　　寄生实

　　气味甘平，无毒。主明目，轻身，通神。

　　卷上本经上品

　　柏子仁

　　气味甘平，无毒。主治惊悸，益气，除风湿，安五脏。久服令人润泽美色，耳目聪明，不饥不老，轻身延年。

　　（柏木处处有之，其实先以太山者为良，今以陕州、宜州、干州为胜。柏有数种，叶扁而侧生者，名侧柏叶，可以入药。其实皆圆柏所生，若侧柏之实，尤为佳妙，但不可多得尔，仁色黄白，其气芬香，最多脂液。万木皆向阳，柏独西顾，故字从白，白者西方也。《埤雅》云：柏之指西，犹针之指南也。寇宗 曰：予官陕西登高望柏，千万株皆一一西指。）柏叶经冬不凋，禀太阳之水气也。仁黄臭香，禀太阴之土气也。水精上资，故治心肾不交之惊悸。土气内充，故益气，除风湿。夫治惊悸，益气，除风湿，则五脏皆和，故安五脏也。

　　仁多脂液，久服则令人润泽而美色，且耳目聪明，五脏安和，津液濡灌，故不饥不老，轻身延年。

　　卷上本经上品

　　侧柏叶（附）

　　气味苦，微温，无毒。主治吐血、衄血、痢血、崩中赤白，轻身益气，令人耐寒暑，去湿痹，生肌。（《别录》附。）凡草木耐岁寒，冬不落叶者，阴中有阳也，冬令主太阳寒水，而水府属太阳，水脏属少阴，柏叶禀寒水之气，而太阳为标，禀少阴之气而君火为本，故气味苦，微温。主治吐血、衄血、痢血、崩中赤白者，得水阴之气而资养其血液也。轻身益气，令人耐寒暑，去湿痹，生肌者，得太阳之标，少阴之本，而补益其阳气也。柏子仁气味甘平，故禀太阳寒水而兼得太阴之土气。侧柏叶气味苦微温，故

　　卷上本经上品

　　松脂

　　气味苦甘温，无毒。主治痈疽恶疮，头疮白秃，疥瘙风气，安五脏，除热。久服轻身，不老延年。

　　（松木之脂，俗名松香，处处山中有之，其木修耸多节，其皮粗浓有鳞，其叶有两鬣、五鬣、七鬣，其花蕊为松黄，结实状如猪心，木之余气结为茯苓，松脂入土，年深化成琥珀。其脂以通明如熏陆香颗者为胜，乃服食辟谷之品，神仙不老之妙药也。熬化滤过即为沥青。）松脂生于松木之中，禀木质而有火土金水之用。气味苦温，得火气也。得火气，故治肌肉之痈，经脉之疽，以及阴寒之恶疮。入土成珀，坚洁如金，裕金气也。裕金气，故治头疡白秃，以及疥瘙之风气。色黄臭香，味苦而甘，备土气也。备土气，故安五脏。木耐岁寒，经冬不凋，具水气也。具水气，故除热。久服则五运全精，故轻身，不老延年。

　　卷上本经上品

　　松节（附）

　　气味苦温，无毒。主治百邪，久风，风虚脚痹，疼痛，酿酒，主脚软骨节风。（《别录》附。）

　　卷上本经上品

　　松花（附）

　　别名松黄，气味甘温，无毒。主润心肺，益气，除风，止血，亦可酿酒。（《本草纲目》附。）

　　卷上本经上品

　　茯苓

　　气味甘平，无毒。主治胸胁逆气，忧恚惊邪，恐悸，心下结痛，寒热，烦满，咳逆，口焦舌干，利小便。久服安魂养神，不饥延年。

　　（茯苓生大山古松根下，有赤白二种。下有茯苓，则上有灵气如丝之状，山中人亦时见之。《史记龟策传》作茯苓谓松之神灵，伏结而成。小者如拳，大者如斗，外皮皱黑，内质光白，以坚实而大者为佳。）茯苓，本松木之精华，藉土气以结成，故气味甘平，有土位中央而枢机旋转之功。禀木气而枢转，则胸胁之逆气可治也。禀土气而安五脏，则忧恚惊恐悸之邪可平也。里气不和，则心下结痛。表气不和，则为寒为热。气郁于上，上而不下，则烦满咳逆，口焦舌干。气逆于下，交通不表，则小便不利。茯苓位于中土，灵气上荟，主内外旋转，上下交通，故皆治之。

　　久服安肝藏之魂，以养心藏之神。木生火也，不饥延年，土气盛也。

　　卷上本经上品

　　赤茯苓（附）

　　主破结气，（《药性本草》）泻心、小肠、膀胱湿热，利窍行水。（《本草纲目》附。）

　　卷上本经上品

　　茯神（附）

　　气味甘平，无毒。主辟不祥，疗风眩、风虚、五劳、口干，止惊悸，多恚怒、善忘，开心益智，安魂魄，养精神。（《别录》附。）（离松木本体，不附根而生者，为茯苓。不离本体，抱根而生者，为茯神。虽分二种，总以

　　卷上本经上品

　　茯苓皮（附）

　　主治水肿肤胀，利水道，开腠理。（《本草纲目》附。）

　　卷上本经上品

　　神木（附）

　　主治偏风，口面 斜，毒风筋挛，不语，心神惊掣，虚而健忘。（《药性本草》附。）（即茯神心内木也，又名黄松节。）（愚谓：茯苓之皮与木，后人收用，各有主治，然皆糟粕之药，并无精华之气，不堪列于上

　　卷上本经上品

　　蔓荆子

　　气味苦，微寒，无毒。主治筋骨间寒热，湿痹拘挛，明目，坚齿，利九窍，去白虫。久服轻身耐老，小荆实亦等。

　　（蔓荆生于水滨，苗高丈余，其茎小弱如蔓，故名蔓荆。春叶夏茂，六月有花，淡红色，九月成实，黑斑色，大如梧子而轻虚。一种木本者，其枝茎坚劲作科不作蔓，名牡荆，结实如麻子大，又名小荆实。）蔓荆多生水滨，其子黑色，气味苦寒，禀太阳寒水之气化，盖太阳本寒标热，少阴本热标寒。主治筋骨间寒热者，太阳主筋病，少阴主骨病，治太阳、少阴之寒热也。湿痹拘挛，湿伤筋骨也。益水之精，故明目。补骨之余，故坚齿。九窍为水注之气，水精充足，故利九窍。

　　虫乃阴类，太阳有标阳之气，故去白虫。久服则筋骨强健，故轻身耐老。小荆实亦等，言蔓荆之外，更有一种小荆，其实与蔓荆之实功力相等，可合一而并用也。

　　卷上本经上品

　　小荆实（附）

　　气味苦温，无毒。主除骨间寒热，通利胃气，止咳逆，下气。（《别录》附。）

　　卷上本经上品

　　槐实

　　气味苦寒，无毒。主治五内邪气热，止涎唾，补绝伤，火疮，妇人乳瘕，子脏急痛。

　　（槐始出河南平泽，今处处有之。有数种，叶大而黑者，名 槐。昼合夜开者，名守宫。

　　槐叶细而青绿者，但谓之槐。槐之生也，季春五日而兔目，十日而鼠耳，更旬日而始规，再旬日而叶成，四五月间开黄花，六七月间结实作荚，连珠中有黑子，以子连多者为妙，其木材坚重，有青黄白黑色。《周礼》冬取槐檀之火。《淮南子》云：老槐生火。《天元主物薄》云：老槐生丹，槐之神异如此，其花未开时，炒过煎水，染黄甚鲜。陈藏器曰：子上房，七月收之，可染皂，近时用槐花染绿。）槐生中原平泽，花黄子黑，气味苦寒，木质有青、黄、白、黑色，老则生火生丹，备五运之全精，故主治五内邪气之热，五脏在内，故曰五内。邪气热，因邪气而病热也。肺气不能四布其水精，则涎唾上涌，槐实能止之。肝血不能渗灌于经脉，则经脉绝伤，槐实能补之。心火内盛，则为火疮。脾土不和则为乳瘕。肾气内逆，则子脏急痛。槐禀五运之气，故治肺病之涎唾，肝病之绝伤，心病之火疮，脾病之乳瘕，肾病之急痛，而为五内邪气之热者如此。

　　卷上本经上品

　　槐花（附）

　　气味苦平，无毒。主治五痔，心痛，眼赤，杀腹脏虫，及皮肤风热，肠风泻血，赤白痢。（《日华本草》附。）

　　卷上本经上品

　　槐枝（附）

　　气味苦平，无毒。主治洗疮，及阴囊下湿痒。八月断大枝，候生嫩 ，煮汁酿酒，疗大风痿痹，甚效。（《别录》附。）

　　卷上本经上品

　　槐叶（附）

　　气味苦平，无毒。主治煎汤，治小儿惊痫壮热，疥癣及疔肿。皮茎同用。（《日华本草》附。）

　　卷上本经上品

　　槐胶（附）

　　气味苦寒，无毒。主治一切风化涎痰，清肝脏风，筋脉抽掣，及急风口噤。（《嘉本草》附。）

　　卷上本经上品

　　干漆

　　气味辛温，无毒。主治绝伤，补中，续筋骨，填髓脑，安五脏，五缓六急，风寒湿痹。生漆去长虫。久服轻身耐老。

　　（漆树始出汉中山谷，今梁州、益州、广东、金州、歙州、陆州皆有。树高二三丈，干如柿，叶如椿，花如槐，实如牛柰子，木心色黄，六七月刻取滋汁，或以斧凿取干漆，不假日爆，乃自然干者，状如蜂房孔，孔间隔者为佳。）漆木生于西北，凿取滋汁而为漆，日曝则反润，阴湿则易干，如人胃府水谷所化之津液，奉心则化赤为血，即日曝反润之义也。入肾脏则凝结为精，即阴湿易干之义也。干漆气味辛温，先白后赤，生干则黑，禀阳明金精之质，而上奉于心，以资经脉，下交于肾，以凝精髓之药也。主治绝伤，资经脉也。补中，阳明居中土也。续筋骨者，治绝伤，则筋骨亦可续也。

　　填髓脑者，凝精髓也。阳明水谷之精，滋灌五脏，故安五脏。驰纵曰缓，拘掣曰急，皆不和之意，五脏不和而驰纵，是为五缓，六腑不和而拘掣，是为六急。五缓六急，乃风寒湿之痹证，故曰风寒湿痹也。《素问痹论》云：五脏皆有外合，六腑亦各有俞。皮肌脉筋骨之痹，各以其时，重感于风寒湿之气，则内舍五脏。五脏之痹，犹五缓也。风寒湿气中其俞，而食饮应之。循俞而入，各舍其腑。六腑之痹，犹六急也。是五缓六急，乃风寒湿痹也。生漆色白属金，金能制风，故生漆去长虫。久服则中土之精，四布营运，故轻身耐老。

　　卷上本经上品

　　黄连

　　气味苦寒，无毒。主治热气，目痛， 伤泣出，明目，肠 ，腹痛下痢，妇人阴中肿痛。久服令人不忘。

　　（黄连始出巫阳山谷，及蜀郡太山之阳，今以雅州者为胜。苗高尺许，似茶丛生，一茎三叶，凌冬不凋，四月开花黄色，六月结实如芹子，色亦黄，根如连珠，形如鸡距，外刺内空。

　　）黄连生于西蜀，味苦气寒，禀少阴水阴之精气。主治热气者，水滋其火，阴济其阳也。

　　目痛、伤泣出者，火热上炎于目，则目痛而 肉伤， 肉伤则泣出。又曰：明目者，申明治目痛， 伤泣出，以其能明目也。肠 者，火热内乘于阴，夫热淫于内，薄为肠 ，此热伤阴分也。腹痛下痢者，风寒暑湿之邪伤其经脉，不能从肌腠而外出，则下行肠胃，致有肠痛下痢之证。黄连泻火热而养阴，故治肠 腹痛下痢。妇人阴中肿痛者，心火协相火而交炽也。黄连苦寒，内清火热，故治妇人阴中肿痛。久服令人不忘者，水精上滋，泻心火而养神，则不忘也。大凡苦寒之药，多在中品下品，唯黄连列于上品者，阴中有阳，能济君火而养神也。

　　少阴主水而君火在上，起冬不落叶。

　　凡物性有寒热温清燥润，及五色五味。五色五味以应五运，寒热温清燥润以应六气，是以上古司岁备物。如少阴君火，少阳相火司岁，则备温热之药。太阳寒水司岁，则备阴寒之药。

　　厥阴风木司岁，则备清凉之药。太阴湿土司岁，则备甘润之药。阳明燥金司岁，则备辛燥之药。岐伯曰：司岁备物得天地之专精，非司岁备物则气散也。后世不能效上古之预备，因加炮制以助其力。如黄连水浸，附子火炮，即助寒水君火之火。后人不体经义，反以火炒黄连，尿煮附子。

　　寒者热之，热者寒之，是制也，非制也。譬之鹰犬之力，在于爪牙。今束其爪，缚其牙，亦

　　卷上本经上品

　　蒲黄

　　气味甘平，无毒。主治心腹、膀胱寒热，利小便，止血，消瘀血。久服轻身，益气力，延年神仙。

　　（蒲，香蒲水草也，蒲黄乃香蒲花中之蕊屑，细若金粉，今药肆或以松花伪充，宜辨之。

　　始出河东池泽，今处处有之，以秦州者为胜。春初生嫩叶，出水红白色，茸茸然。至夏抽梗于丛叶中，花抱梗端，如武士棒杵，故俚俗谓之蒲槌。）香蒲生于水中，色黄味甘，禀水土之专精，而调和其气血。主治心腹、膀胱寒热，利小便者，禀土气之专精，通调水道，则心腹、膀胱之寒热俱从小便出，而气机调和矣。止血，消瘀血者，禀水气之专精，生其肝木，则止新血，消瘀血，而血脉调和矣。久服则水气充足，土气有余，故轻身，益气力，延年神仙。

　　卷上本经上品

　　菊花

　　气味苦平，无毒。主治诸风头眩肿痛，目欲脱，泪出，皮肤死肌，恶风湿痹。久服利血气，轻身，耐老延年。

　　（菊花处处有之，以南阳菊潭者为佳，菊之种类不一，培植而花球大者，只供玩赏。生于山野田泽，开花不起楼子，色只黄白二种，名茶菊者，方可入药，以味甘者为胜。古云：甘菊延令，苦菊泄人，不可不辨。《本经》气味主治，概茎叶花实而言，今时只用花矣。）菊花《本经》名节华，以其应重阳节候而华也。《月令》云：九月菊有黄花，茎叶味苦，花味兼甘，色有黄白，禀阳明秋金之气化。主治诸风头眩肿痛，禀金气而制风也。目欲脱泪出，言风火上淫于目，痛极欲脱而泪出。菊禀秋金清肃之气，能治风木之火热也。皮肤死肌，恶风湿痹，言感恶风湿邪而成风湿之痹证，则为皮肤死肌。菊禀金气，而治皮肤之风，兼得阳明土气，而治肌肉之湿也。周身血气，生于阳明胃府，故久服利血气轻身，血气利而轻身，

　　卷上本经上品

　　茵陈蒿

　　气味苦平，微寒，无毒。主治风湿寒热邪气，热结黄胆。久服轻身益气，耐老，面白悦，长年。白兔食之仙。

　　（茵陈蒿始出太山及丘陵坡岸上，今处处有之，不若太山者佳。苗似蓬蒿，其叶紧细，臭香如艾，秋后茎枯，终冬不死，至春因旧根而复生，故名茵陈。一种开花结实者，名铃儿茵陈。无花实者，名毛茵陈，入药以无花实者为胜。）《经》云：春三月，此为发陈，茵陈因旧苗而春生，盖因冬令水寒之气，而具阳春生发之机。主治风湿寒热邪气，得生阳之气，则外邪自散也。热结黄胆，得水寒之气，则内热自除也。

　　久服则生阳上升，故轻身益气耐老。因陈而生新，故面白悦，长年。兔乃纯阴之物，喜阳春之气，故白兔食之而成仙。

　　卷上本经上品

　　天名精

　　气味甘寒，无毒。主治瘀血，血瘕欲死，下血，止血，利小便。久服轻身耐老。

　　（天名精合根苗花实而言也，根名土牛膝，苗名活鹿草。实名鹤虱。所以名活鹿者，《异苑云：宋元嘉中青州刘懵射一鹿，剖五藏以此草塞之，蹶然而起。懵怪而拔草便倒，如此三度，懵因密录，此草种之，治折伤愈多人，因以名之。始出平原川泽，今江湖间皆有之，路旁阴湿处甚多。春生苗，高二三尺，叶如紫苏叶而尖长，七月开黄白花，如小野菊，结实如茼蒿子，最黏人衣，狐气尤甚。炒熟则香，因名鹤虱，俗名鬼虱，其根黄白色，如牛膝而稍短，故名土牛膝。）鹿乃纯阳之兽，得此天名精而复活，盖禀水天之气而多阴精，故能治纯阳之鹿。主治瘀血，血瘕欲死，得水天之精气。阴中有阳，阳中有阴，故瘀久成瘕之积血，至欲死而可治，亦死而能生之义也。又曰：下血、止血者，申明所以能治瘀血血瘕欲死，以其能下积血，而复止新血也。水精之气，上合于天，则小便自利。久服则精气足，故轻身耐老。

　　卷上本经上品

　　鹤虱（附）

　　气味苦辛，有小毒。主治蛔蛲虫。（《唐本草》附。）鹤虱得天日之精气在上，故主杀阴类之蛔蛲。

　　卷上本经上品

　　土牛膝（附）

　　又名杜牛膝，气味苦寒，主治吐血，牙痛，咽喉肿塞，诸骨哽咽。（《新增》附。）天者阳也，下通水精，水者阴也，阴柔在下，故根名土牛膝。阳刚在上，故苗名活鹿，子名鹤虱，于命名之中，便有阴阳之义。

　　卷上本经上品

　　石龙刍

　　气味苦，微寒，无毒。主治心腹邪气，小便不利，淋闭，风湿，鬼疰，恶毒。久服补虚羸，轻身，耳目聪明，延年。

　　（石龙刍一名龙须草，近道水石处皆有之，生于缙云者佳，故又名缙云草。苗丛生直上，并无枝叶，状如棕心草。夏月茎端作小穗，开花结细实，赤色。吴人多栽莳之以织席。）石龙刍气味苦寒，生于水石间，得少阴水精之气化，故以龙名。又，龙能行泄其水精也，主治心腹邪气者，少阴水精之气，上交于心，则心腹之邪气可治也。小便不利，淋闭者，热邪下注而病淋，浊气不化而仍闭结，皆为小便不利。龙刍能启水精之气，上交于心，上下相交，则小便自利矣。又，少阴神气外浮，则能去风湿。少阴神气五内，则能除鬼疰也。又曰：恶毒者，言鬼疰之病，皆恶毒所为，非痈毒也。久服则水火相济，故能补虚羸而轻身。精神充足，故耳目聪明而延年。

　　卷上本经上品

　　车前子

　　气味甘寒，无毒。主治气癃，止痛，利水道小便，除湿痹。久服轻身耐老。

　　（车前草《本经》名当道。《诗》名 苡，好生道旁及牛马足迹中，故有车前当道，及牛遗马舄之名。江湖淮甸处处有之，春生苗叶，布地中，抽数茎作穗如鼠尾，花极细密，青色微乾坤皆有动静，夫坤，其静也翕，其动也辟。车前好生道旁，虽牛马践踏不死，盖得土气之用，动而不静者也。气癃，膀胱之气癃闭也。气癃则痛，痛则水道之小便不利。车前得土气之用，土气行则水道亦行，而膀胱之气不癃矣。不癃则痛止，痛止则水道之小便亦利矣。

　　土气营运，则湿邪自散，故除湿痹。久服土气升而水气布，故轻身耐老。《神仙服食经》云：车前，雷之精也，夫震为雷，为长男。《诗》言：采采 苡，亦欲妊娠而生男也。

　　卷上本经上品

　　冬葵子

　　气味甘寒滑，无毒。主治五脏六腑寒热，羸瘦，五癃，利小便。久服坚骨，长肌肉，轻身延年。

　　（葵菜处处有之，以八九月种者，覆养过冬，至春作子，谓之冬葵子。如不覆养，正月复种者，谓之春葵。三月始种，五月开红紫花者，谓之蜀葵。八九月开黄花者，谓之秋葵。葵种不一，此外尚有锦葵、黄葵、终葵、菟葵之名，花具五色及间色，更有浅深之不同。）葵花开五色，四季长生，得生长化收藏之五气，故治五脏六腑之寒热羸瘦。冬葵子覆养过冬五癃。

　　夫膀胱不利为癃。五为土数，土不营运，则水道闭塞，故曰五癃。治五癃，则小便自利。久服坚骨，得少阴之气也。长肌肉，得太阴之气也。坚骨长肌，故轻身延年。

　　卷上本经上品

　　地肤子

　　气味苦寒，无毒。主治膀胱热利小便，补中，益精气。久服耳目聪明，轻身耐老。

　　（地肤子多生平泽田野，根作丛生，每窠有二三十茎，七月间开黄花，结子青白，晒干则黑地肤子气味苦寒，禀太阳寒水之气化，故主治膀胱之热而利小便。膀胱位居胞中，故补中而益水精之气。久服则津液滋灌，故耳目聪明，轻身耐老。

　　虞抟《医学正传》云：抟兄年七十，秋间患淋，二十余日，百方不效，后得一方，取地肤草

　　卷上本经上品

　　决明子

　　气味咸平，无毒。主治青盲、目淫、肤赤、白膜、眼赤泪出。久服益精光，轻身。

　　（决明子处处有之，初夏生苗，茎高三四尺，叶如苜蓿，本小末大，昼开夜合，秋开淡黄花五出，结角如细缸豆，长二三寸，角中子数十粒，色青绿而光亮，状如马蹄，故名马蹄决明，又别有草决明，乃青葙子也。）目者肝之窍，决明气味咸平，叶司开合，子色紫黑而光亮，禀太阳寒水之气，而生厥阴之肝木，故主治青盲、目淫、肤赤。青盲则生白膜，肤赤乃眼肤之赤，目淫则多泪，故又曰：白膜眼赤泪出也。久服则水精充溢，故益精光，轻身。

　　卷上本经上品

　　茺蔚子

　　气味辛甘，微温，无毒。主明目，益精，除水气。久服轻身。

　　（茺蔚《本经》名益母，又名益明。《尔雅》名 。今处处有之，近水湿处甚繁。春生苗如嫩蒿，入夏长三四尺，其茎方，其叶如艾，节节生穗，充盛蔚密，故名茺蔚。五月采穗，九月采子，每萼内有细子四粒，色黑褐。）茺蔚茎叶甘寒，子辛温。《本经》辛甘微温，概苗实而言也。茎方子黑，喜生湿地，禀水土之气化，明目益精，得水气也。除水气，土气盛也。久服则精气充尉，故轻身。

　　卷上本经上品

　　茺蔚茎叶花穗

　　气味甘寒，微苦辛。主治瘾疹，可作浴汤。

　　《诗》言：中谷有 ， 其干矣。益母草得水湿之精，能耐旱 ，滋养皮肤，故主治瘾疹，茺蔚子明目益精而补肾，复除水气以健脾，故有茺蔚之名。益母草清热而解毒，凉血以安胎（李时珍曰：茺蔚子治妇女经脉不调，胎产，一切血气诸病妙品也。其根茎花叶实并皆入药，可同用。若治手足厥阴血分风热，明目，益精，调女人经脉，则单用茺蔚子为良。若治肿毒疮疡，消水行血，妇人胎产诸病，则宜并用为良。盖其根茎花叶专于行，而子则行中有补故也。又曰：茎叶味辛而苦，花味微苦甘，根味甘，并无毒。）

　　卷上本经上品

　　丹砂

　　气味甘，微寒，无毒。主治身体五脏百病，养精神，安魂魄，益气明目，杀精魅邪恶鬼。永服通神明，不老，能化为汞。

　　（丹砂又名朱砂，始出涪州山谷，今辰州、锦州及云南、波斯蛮獠洞中石穴内皆有，而以辰州者为胜，故又名辰砂。大者如芙蓉花，小者如箭旋，碎之作墙壁光明可鉴，成层可拆研之。鲜红斯为上品，细小者为米砂，淘土石中得者为土砂，又名阴砂，皆为下品。苏恭曰：形虽大而杂土石，又不若细而明净者佳。）水银出于丹砂之中，精气内藏，水之精也。色赤体坚，象合离明，火之精也。气味甘寒，生于土石之中，乃资中土，而得水火之精。主治身体五脏百病者，五脏之气，内归坤土，外合周身，丹砂从中土而达五脏之气，出于身体，则百病咸除。养精神者，养肾脏之精，心脏之神，而上下水火相交矣。安魂魄者，安肝脏之魂，肺藏之魄，而内外气血调和矣。调和其气，故益气。调和其血，故明目。上下水火相交，则精魅之怪，邪恶之鬼自消杀矣。久服则灵气充盛，故神明不老，内丹可成，故能化为汞。

　　卷上本经上品

　　云母

　　气味甘平，无毒。主治身皮死肌，中风寒热，如在车船上，除邪气，安五脏，益子精，明目。久服轻身延年。

　　（云母出太山山谷、齐山、庐山、及琅琊、北定山石间，今兖州云梦山及江州、淳州、杭越间，亦有生土石间，作片成层可析，明滑光白者为上。候云气所出之处，于下掘取即获，之根，故名云母，而云母之根，则阳起石也。）今时用阳起石者有之，用云母者甚鲜，故但存《本经》原文，不加诠释，后凡存《本经》而

　　卷上本经上品

　　赤石脂

　　气味甘平，无毒。主治黄胆，泄痢，肠癖浓血，阴蚀，下血赤白，邪气痈肿，疽痔，恶疮，头疮疥瘙。久服补髓益气，肥健不饥，轻身延年，五色石脂，各随五色，补五脏。

　　（《本经》概言五色石脂，今时只用赤白二脂。赤白二脂，赤中有白，白中有赤，总名赤石脂。不必如《别录》分为二也。始出南山之阳，及延州、潞州、吴郡山谷中，今四方皆有。此石中之脂，如骨之髓，故揭石取之以理腻粘舌缀唇者为上。）石脂乃石中之脂，为少阴肾脏之药。又，色赤象心，甘平属土。主治黄胆、泄痢、肠癖浓血者，脾土留湿，则外疸黄而内泄痢，甚则肠癖浓血。石脂得太阴之土气，故可治也。阴蚀下血赤白，邪气痈肿、疽痔者，少阴脏寒，不得君火之阳热以相济，致阴蚀而为下血赤白，邪气痈肿而为疽痔。石脂色赤，得少阴之火气，故可治也。恶疮、头疡、疥瘙者，少阴火热不得肾脏之水气以相滋，致火热上炎，而为恶疮之头疡疥瘙。石脂生于石中，得少阴水精之气，故可治也，久服则脂液内生，气血充盛，故补髓益气。补髓助精也，益气助神也，精神交会于中土，则肥健不饥，而轻身延年。《本经》概言五色石脂，故曰各随五色补五脏。

　　卷上本经上品

　　滑石

　　气味甘寒，无毒。主治身热泄癖，女子乳难，癃闭，利小便，荡胃中积聚寒热，益精气。久服轻身耐饥，长年。

　　（滑石一名液石，又名 石，始出赭阳山谷及太山之阴，或掖北白山，或卷山，今湘州、永州、始安、岭南近道诸处皆有。初取柔软，久渐坚硬，白如凝脂，滑而且腻者佳。）滑石味甘属土，气寒属水，色白属金。主治身热泄癖者，禀水气而清外内之热也。热在外则身热，热在内则泄 也。女子乳难者，禀金气而生中焦之汁，乳生中焦，亦水类也。治癃闭，禀土气而化水道之出也。利小便，所以治癃闭也。荡胃中积聚寒热，所以治身热泄癖也。

　　益精气，所以治乳难也。久服则土生金而金生水，故轻身耐饥，长年。

　　卷上本经上品

　　硝石

　　气味苦寒，无毒。主治五脏积热，胃胀闭，涤去蓄结饮食，推陈致新，除邪气。炼之如膏。久服轻身。

　　（硝石又名火硝，又名焰硝。丹炉家用制五金八石，银工用化金银，军中用作烽燧火药，得火即焰起，故有火硝、焰硝之名。始出益州山谷及武都、陇西，西羌，今河北、庆阳、蜀中皆有，乃地霜也。冬间遍地生如白霜，扫取以水淋汁，煎炼而成，状如朴硝，又名生硝。再煎提过，或有锋芒如芒硝，或有圭棱如马牙硝，故硝石亦有芒硝、牙硝之名，与朴硝之芒牙同称，然水火之性则异也。）硝石乃冬时地上所生白霜，气味苦寒，禀少阴、太阳之气化。盖少阴属冬令之水，太阳主六气之终。遇火能焰者，少阴上有君火，太阳外有标阳也。主治五脏积热，胃胀闭者，言积热在脏，致胃府之气胀闭不通。硝石禀水寒之气，而治脏热。具火焰之性，而消胃胀也。涤去蓄结饮食，则胃府之胀闭自除。推陈致新，除邪气，则五脏之积热自散。炼之如膏，得阴精之体，故久服轻身。硝石、朴硝皆味盐性寒，《本经》皆言苦寒，初时则盐极而苦，提过则转苦为咸矣。

　　卷上本经上品

　　朴硝

　　气味苦寒，无毒。主治百病，除寒热邪气，逐六腑积聚结固留癖，能化七十二种石。

　　炼饵服之，轻身神仙。

　　（朴硝始出益州山谷有咸水之阳，今西蜀青齐河东河北皆有。生于斥卤之地土，人刮扫煎汁，经宿结成，再煎提净，则结成白硝，如冰如蜡。齐卫之消，底多而面上生细芒如锋，所谓芒硝是也。川晋之硝，底少而面上生牙，如圭角作六棱，纵横玲珑，洞彻可爱，所谓马牙硝是也。）（愚按：雪花六出，玄精石六棱，六数为阴，乃水之成数也。朴硝、硝石皆感地水之气结成，而禀寒水之气化，是以形类相同，但硝石遇火能焰，兼得水水中之天气。朴硝只禀地水之精。不得天气，故遇火不焰也。所以不同者如此。有谓：冬时采取则为硝石，三时采取则为朴硝。有谓：扫取白霜则为硝石，扫取泥汁则为朴硝。有谓：出处虽同，近山谷者则为硝石，近海滨者则为朴硝。诸说不同，今并存之，以俟订正。）朴硝禀太阳寒水之气化，夫太阳之气，本于水府，外行通体之皮毛，从胸膈而入于中土。

　　主治百病寒热邪气者，外行于通体之皮毛也。外感百病虽多，不越寒热之邪气，治寒热邪气，则外感之百病皆治矣。逐六腑积聚结固留癖者，从胸膈而入手中土也，太阳之气，入于中土，则天气下交于地，凡六腑积聚结固留癖可逐矣。能化七十二种石者，朴硝味咸，咸能软坚也。天一生水，炼饵服之，得先天之精气，故轻身神仙。

　　卷上本经上品

　　矾石

　　气味酸寒，无毒。主治寒热泄痢白沃，阴蚀恶疮，目痛，坚骨齿。炼饵服之，轻身不老增年。

　　（矾石始出河西山谷及陇西武都石门，今益州、晋州、青州、慈州、无为州皆有。一名湟石，又名羽湟、羽泽。矾有五种，其色各异，有白矾、黄矾、绿矾、皂矾、绛矾之不同。矾石，白矾也，乃采石敲碎煎炼而成洁白光明者，为明矾。成块光莹如水晶者，为矾精。煎矾之法，采石数百斤，用水煎炼，其水成矾石之斤数不减，是石中之精气，假水而成矾，故有羽湟、羽泽之名。湟泽，水也，羽，聚也，谓聚水而成也。）矾石以水煎石而成，光亮体重，酸寒而涩，是禀水石之专精，能整肃其秽浊。主治寒热泄痢白沃者，谓或因于寒，或因于热，而为泄痢白沃之证。矾石清涤肠胃，故可治也。阴蚀恶疮者，言阴盛生虫，肌肉如蚀，而为恶疮之证，矾石酸涩杀虫，故可治也。以水煎石，其色光明，其性本寒，故治目痛。以水煎石，凝结成矾，其质如石，故坚骨齿。炼而饵服，得石中之精，补养精气，故轻身不老增年。

　　卷上本经上品

　　石胆

　　气味酸辛寒，有小毒。主明目，治目痛，金疮诸痫痉，女子阴蚀痛，石淋寒热，崩中下血，诸邪毒瓦斯，令人有子。炼饵服之，不老。久服增寿神仙。

　　（石胆《本经》名黑石，俗呼胆矾。始出秦川羌道山谷大石间，或羌里句青山，今信州铅山、嵩岳及蒲州皆有之，生于铜坑中，采得煎炼而成。又有自然生者，尤为珍贵。大者如拳，如鸡卵，小者如桃栗，击之纵横分解，但以火烧之成汁者，必伪也。涂于铁上及铜上烧之红者，真也。）胆矾气味酸辛而寒。酸，木也。辛，金也。寒，水也。禀金水木相生之气化。禀水气，故主明目，治目痛。禀金气，故治金疮诸痫痉，谓金疮受风，变为痫痉也。禀木气，故治女子阴蚀痛，谓土湿溃烂，女子阴户如虫啮缺伤而痛也。金生水，而水生木，故治石淋寒热，崩中下血，诸邪毒瓦斯，令人有子。夫治石淋寒热，崩中下血，金生水也。治诸邪毒瓦斯，令人有子，水生木也。炼饵服之不老，久服增寿神仙，得石中之精也。

　　卷上本经上品

　　石钟乳

　　气味甘温，无毒。主治咳逆上气，明目，益精，安五脏，通百节，利九窍，下乳汁（石钟乳一名虚中，一名芦石，一名鹅管石，皆取中空之意。石之津气钟聚成乳滴溜成石，故名石钟乳。今倒名钟乳石矣。出太山少室山谷，今东境名山石洞皆有，唯轻薄中通形如鹅翎管，碎之如爪甲，光明者为上。）石钟乳乃石之津液融结而成，气味甘温。主滋中焦之汁，上输于肺，故治咳逆上气。中焦取汁奉心，化赤而为血，故明目。流溢于中而为精，故益精。精气盛，则五脏和，故安五脏。

　　血气盛，则百节和，故通百节。津液濡于空窍，则九窍自利。滋于经脉，则乳汁自下。

　　卷上本经上品

　　禹余粮

　　气味甘寒，无毒。主治咳逆，寒热烦满，下赤白，血闭，症瘕大热，炼饵服之，不饥，轻身延年。

　　（禹余粮始出东海池泽及山岛中，今多出东阳泽州、潞州，石中有细粉如面，故曰余粮。

　　李时珍曰：禹余粮乃石中黄粉，生于池泽，其生于山谷者，为太一余粮也。）仲祖《伤寒论》云：汗家重发汗，必恍惚心乱，小便已阴痛，宜禹余粮丸。全方失传，世亦罕用。

　　卷上本经上品

　　太一余粮

　　气味甘平，无毒。主治咳逆上气，症瘕，血闭，漏下，除邪气，肢节不利。久服耐寒暑，不饥，轻身，飞行千里，神仙。

　　陈藏器曰：太，大也。一，道也。大道之师，即理化神君，禹之师也，师尝服之，故有太一之名。陶弘景曰：《本草》有太一余粮、禹余粮两种，治体相同，而今世唯有禹余粮，不复识太一矣。李时珍曰：生池泽者，为禹余粮，生山谷者，为太一余粮，本是一物。晋宋以来，不分山谷池泽，通呼为太一禹余粮，义可知矣。

　　卷上本经上品

　　空青

　　气味甘酸寒，无毒。主治青盲，耳聋，明目，利九窍，通血脉，养精神，益肝气。欠服轻身延年。

　　（空青一名杨梅青，始出益州山谷及越隽山，今蔚兰、宣梓诸州有铜处，铜精熏则生空青，大者如拳如卵，小者如豆粒，或如杨梅。其色青，其中皆空，故曰空青。内有浆汁，为治目神药。不空无浆者，白青也。今方家以药涂铜物上，生青刮下，伪作空青，真者不可得。）

　　卷上本经上品

　　紫石英

　　气味甘温，无毒。主治心腹咳逆邪气，补不足，女子风寒在子宫，绝孕，十年无子。欠服温中，轻身延年。

　　（紫石英始出太山山谷，今会稽、诸暨、乌程、永嘉、阳山、东莞山中皆有，唯太山者最胜。其色淡紫，其质莹澈，大小皆具五棱，两头如箭镞。）

　　卷上本经上品

　　白石英

　　气味甘，微温，无毒。主治消渴，阴痿不足，咳逆，胸膈间久寒，益气，除风湿痹。久服轻身长年。

　　（白石英始出华阴山谷及太山，今寿阳、泽州、虢州、洛州山中俱有。大如指，长二三寸，六面如削，白莹如玉而有光，长五六寸，益佳。或问天地开辟，草木始生，后人分移莳植。

　　故他处亦有。今土中所生之石，亦有始生，与他处之分何耶？愚曰：草木金石虫鱼皆为物类，始生者开辟之初，物之先见也。他处者，生育之广，物之繁盛也。天气从东南而西北，则草木始生东南者，未始不生西北，西北虽生，不如东南之力也。地气从西北而东南，则金石之始生西北者，未始不生东南，东南虽生，不如西北之力也。而岂莳植移徒之谓哉。若以草木土石而异视之，何所见之不大也。）紫白石英，品类相同，主治亦不甚远。紫为木火之色，气味甘温，故治心腹、肾脏之寒。

　　白

　　卷上本经上品

　　龙骨

　　气味甘平，无毒。主治心腹鬼疰，精物老魅，咳逆，泄痢脓血，女子漏下，症瘕坚结，小儿热气惊痫。

　　（晋地川谷及大山山岩，水岸土穴之中多有死龙之骨，今梁益、巴中、河东州郡山穴、水涯间亦有之骨。有雌雄骨，细而纹广者，雌也。骨粗而纹狭者，雄也。入药取五色具而白地碎纹，其质轻虚，舐之粘舌者为佳。黄白色者次之，黑色者下也。其质白重，而花纹不细者，名石龙骨，不堪入药，其外更有齿角，功用与龙骨相等。）鳞虫三百六十，而龙为之长，背有八十一鳞，具九九之数，上应东方七宿，得冬月蛰藏之精，从泉下而上腾于天，乃从阴出阳，自下而上之药也。主治心腹鬼疰、精物老魅者，水中天气，上交于阳，则心腹和平，而鬼疰精魅之阴类自消矣。咳逆者，天气不降也。泄痢脓血者，土气不藏也。女子漏下者，水气不升也。龙骨启泉下之水精，从地土而上腾于天，则阴阳交会。上下相和，故咳逆、泄痢漏下，皆可治也。土气内藏，则症瘕坚结自除，水气上升，则小儿热气惊痫自散，不言久服，或简脱也。

　　卷上本经上品

　　鹿茸

　　气味甘温，无毒。主治漏下恶血，寒热，惊痫，益气，强志，发齿，不老。（《本经》以白胶入上品，鹿茸入中品，今定俱入上品。）（鹿游处山林，孕六月而生，性喜食龟，能别良草，卧则口鼻对尾闾，以通督脉。凡含血之物，肉最易长，筋次之，骨最难长。故人年二十骨髓方坚，唯麋鹿之角，自生至坚，无两月之久，大者至二十余斤，计一日夜须生数两。凡骨之生无速于此，故能补骨血，益精髓。又，头者，诸阳之会，上钟于茸，故能助阳。凡用必须鹿茸，今麋鹿并用，不可不别。）鹿性纯阳，息通督脉，茸乃骨精之余，从阴透顶，气味甘温，有火土相生之义。主治漏下恶血着，土气虚寒，则恶血下漏。鹿茸禀火气而温土，从阴出阳，下者举之，而恶血不漏矣。

　　寒热惊痫者，心为阳中之太阳，阳虚则寒热。心为君主而藏神，神虚则惊痫。鹿茸阳刚渐长，心神充足，而寒热惊痫自除矣。益气强志者，益肾脏之气，强肾藏之志也。生齿不老者，齿为骨之余，从其类而补之，则肾精日益，故不老。

　　卷上本经上品

　　鹿角胶

　　气味甘平，无毒。主治伤中，劳绝，腰痛，羸瘦，补中，益气，妇女血闭无子，止痛，安胎。久服轻身延年。

　　（鹿角胶原名白胶，以鹿角寸截，米泔浸七日令软，再入急流水中浸七日，刮去粗皮，以东流水，桑柴火者七日，旋旋添水，取汁沥净，加无灰酒熬成膏，冷则胶成矣。）鹿茸形如萌栗，有初阳方生之意。鹿角形如剑戟，具阳刚坚锐之体，水熬成胶，故气味甘平，不若鹿茸之甘温也。主治伤中劳绝者，中气因七情而伤，经脉因劳顿而绝。鹿胶甘平滋润，故能治也。治腰痛羸瘦者，鹿运督脉，则腰痛可治矣。胶能益髓，则羸瘦可治矣。补中者，补中焦。益气者益肾气也。治妇人血闭无子者，鹿性纯阳，角具坚刚，胶质胶润下，故能启生阳，行瘀积，和经脉而孕子也。止痛安胎者，更和经脉而生子也。久服则益阴助阳，故轻身延年。

　　卷上本经上品

　　鹿角

　　气味咸温，无毒。主治恶疮痈肿，逐邪恶气，留血在阴中，除少腹血痛，腰脊痛，折伤恶血，益气。（《别录》附。）鹿角功力与茸、胶相等，而攻毒破泄，行之瘀逐邪之功居多，较茸、胶又稍锐焉。

　　卷上本经上品

　　牛黄

　　气味苦平，有小毒。主治惊痫寒热，热盛狂 ，除邪逐鬼。

　　（牛黄生陇西及晋地之特牛胆中，得之须阴干百日使燥，无令见日月光。出两广者，不甚佳。出川蜀者，为上。凡牛有黄，身上夜视有光，眼如血色，时时鸣吼，恐惧人。又好照水，人以盆水承之，伺其吐出，乃喝而迫之，黄即堕下水中。大者如鸡子黄，小者如龙眼核，重叠可揭，轻虚气香，有宝色者佳，如黄土色者下也。人喝取者为上，杀取者次之。李时珍曰：牛之黄，牛之病也。因其病在心及肝胆之间凝结成黄，故能治心及肝胆之病。但今之牛黄皆属杀取，苦寒有毒，虽属上品，服之无益也。）牛黄，胆之精也。牛之有黄，犹狗之有宝，蚌之有珠，皆受日月之精华而始成。无令见日月光者，恐复夺其精华也。牛属坤土，胆具精汁，禀性皆阴，故气味苦平，而有阴寒之小毒。

　　主治惊痫寒热者，得日月之精而通心主之神也。治热盛狂 者，禀中精之汁而清三阳之热也。除邪者，除热邪，受月之华，月以应水也。逐鬼者，逐阴邪，受日之精，日以应火也。牛黄有毒，不可久服，故不言也。

　　李东垣曰：中风入脏，始用牛黄，更配脑麝，从骨髓透肌肤，以引风出。若风中于府，及中经脉者，早用牛黄，反引风邪入骨髓，如油入面，不能出矣。愚谓：风邪入脏，皆为死证，虽有牛黄，用之何益。且牛黄主治皆心家风热狂烦之证，何会入骨髓而治骨病乎？脑麝从骨髓透肌肤，以引风出，是辛窜透发之药。风入于脏，脏气先虚，反配脑麝，宁不使脏气益虚而真气外泄乎？如风中腑及中经脉，正可合脑而引风外出，又何致如油入面而难出耶。东垣好为臆说，后人不能参阅圣经，从而信之，致临病用药畏首畏尾，六腑经脉之病留而不去，次入于脏，便成不救，斯时用牛黄、脑麝，未见其能生也。李氏之说恐贻千百世之祸患，故不得不明辩极言，以救其失。

　　卷上本经上品

　　阿胶

　　气味甘平，无毒。主治心腹内崩，劳极洒洒如疟状，腰腹痛，四肢酸疼，女子下血，安胎，久服轻身益气。

　　（山东兖州府，古东阿县地有阿井，汲其水煎乌驴皮成胶，故名阿胶。此清济之水，伏行地中，历千里而发现于此井，济居四渎之一，内合于心，井有官舍封禁，发煮胶以供天府，故真胶难得，货者多伪。其色黯绿，明净不臭者为真，俗尚黑如漆。故伪造者，以寻常之水煎牛皮成胶，搀以黑豆汁，气臭质浊，不堪入药。）（《本草乘雅》云：东阿井在山东兖州府阳谷县，东北六十里，即古之东阿县也。《水经注》云：东阿井大如轮，深六七丈，水性下趋，质清且重，岁常煮胶以贡。煮法必取乌驴皮刮净去毛，急流水中浸七日，入瓷锅内渐增阿井水煮三日夜，则皮化，滤清再煮稠粘，贮盆中乃成耳。冬月易干，其色深绿且明亮轻脆，味淡而甘，亦须陈久，方堪入药。设用牛皮及黄明胶并杂他药者，慎不可用。）（余尝逢亲往东阿煎胶者，细加询访，闻其地所货阿胶，不但用牛马诸畜杂皮，并取旧箱匣坏皮及鞍辔靴屐，一切烂损旧皮皆充胶料。人间尚黑，则入马料、豆汁以增其色。人嫌秽气，则加樟脑等香，以乱其气，然美恶犹易辨也。今则作伪者，日益加巧，虽用旧皮浸洗日久，臭秽全去，然后煎煮，并不入豆汁及诸般香味，俨与真者相乱。人言真胶难得，真胶未尝难得，特以伪者杂陈并得，真者而亦疑之耳。人又以胶色有黄有黑为疑者，缘冬月所煎者，汁不妨嫩，入春后嫩者，难于坚实，煎汁必老。嫩者色黄，老者色黑，此其所以分也。昔人以光如 漆，色带油绿者为真，犹未悉其全也。又谓：真者拍之即碎，夫拍之即碎，此唯极陈者为然，新胶安得有此。至谓真者，绝无臭气，夏月亦不甚湿软，则今之伪者，未尝不然，未可以是定美恶也。又闻古法先取野狼溪水以浸皮，后取阿井水以煎胶，野狼溪发源于洪范泉，其性阳，阿井水之性阴，取其阴阳相配之意，火用桑薪煎炼四日夜而后成。又谓：烧酒为服胶者所最忌，尤当力戒。此皆前人所未言者，故并记之。）阿胶乃滋补心肺之药也。心合济水，其水清重，其性趋下，主清心主之热而下交于阴。

　　肺合皮毛，驴皮主导肺气之虚而内入于肌。又，驴为马属，火之畜也，必用乌驴，乃水火相济之义。崩，堕也，心腹内崩者，心包之血，不散经脉，下入于腹而崩堕也。阿胶益心主之血，故治心腹内崩。劳极，劳顿之极也。洒洒如疟状者，劳极气虚，皮毛洒洒如疟状之先寒也。

　　阿胶益肺主之气，故治劳极洒洒如疟状。夫劳极，则腰腹痛。洒洒如疟状，则四肢酸痛。心腹内崩，则女子下血也。心主血，肺主气，气血调和，则胎自安矣。滋补心肺。故久服轻身益气。

　　（按：《灵枢经水》篇云：手少阴外合于济水，内属于心。隐庵心合济水之说，盖据此也。李中梓谓：《内经》以济水为天地之肝，故阿胶入肝功多，当是误记耳。）

　　卷上本经上品

　　麝香

　　气味辛温，无毒。主辟恶气，杀鬼精物，去三虫蛊毒，温疟，惊痫。久服除邪，不梦寤魇寐。

　　（麝形似獐而小，色黑，常食柏叶及蛇虫，其香在脐，故名麝脐香。李时珍曰：麝之香气远，故谓之麝香。生阴茎前皮内，别有膜袋裹之，至冬香满，入春满甚，自以爪剔出覆藏土内，此香最佳，但不易得。出羌夷者多真，最好，出隋郡、义阳、晋溪诸蛮中者亚之。出益州者，形扁多伪。凡真香，一子分作三四子，刮取血膜，杂以余物裹以四足膝皮而货之。货者又复为伪，用者辨焉。）凡香皆生于草木，而麝香独出于精血。香之神异者也，气味辛散温行。主辟恶气者，其臭馨香也。杀鬼精物，去三虫蛊毒者，辛温香窜，从内透发，而阴类自消也。温疟者，先热后寒，病藏于肾。麝则香生于肾，故治温疟。惊痫者，心气昏迷，痰涎壅滞。麝香辛温通窍，故治惊痫。久服则腑脏机关通利，故除邪，不梦寤魇寐。

　　卷上本经上品

　　龟甲

　　气味甘平，无毒。主治漏下赤白，破症瘕 疟，五痔，阴蚀，湿痹，四肢重弱，小儿囟不合。久服轻身不饥。

　　（龟凡江湖间皆有之，近取湖州、江州，交州者为上。甲白而浓，其色分明，入药最良。

　　有出于水中者，有出于山中者，入药宜用水龟。古时上下甲皆用，至日华子只用下板，而后人从之。陶弘景曰：入药宜生龟炙用。日华子曰：腹下曾灼十通者，名败龟板，入药良。吴球曰：先贤用败龟板补阴，借其气也。今人用钻过及煮过者，性气不存矣。唯灵山诸谷，因风堕自败者最佳。田池自败者次之。人打坏者又次之。愚谓：龟通灵神而多寿，若自死者，病龟也。灼过者，灵性已过。唯生龟板炙用为佳。）介虫三百六十，而龟为之长，龟形象离，其神在坎，首入于腹，肠属于首，是阳气下归于阴，复通阴气上行之药也。主治漏下赤白者，通阴气而上行也。破症瘕者，介虫属金，能攻坚也。疟，阴疟也。阳气归阴，则阴寒之气自除，故治 疟。五痔、阴蚀者，五痔溃烂缺伤，如阴虫之蚀也。阳入于阴，则阴虫自散。肠属于者，则下者能举，故五痔阴蚀可治也。湿痹四肢重弱者，因湿成痹，以致四肢重弱。龟居水中，性能胜湿，甲属甲胃，质主坚强，故湿痹而四肢之重弱可治也。小儿囟不合者，先天缺陷，肾气不充也。龟藏神于阴，复使阴出于阳，故能合囟。久服则阴平阳秘，故轻身不饥。《本经》只说龟甲，后人以甲熬胶，功用相同，其质稍滞。甲性坚劲，胶性柔润，学人以意会之，而分用焉，可也。

　　卷上本经上品

　　牡蛎

　　气味咸平，微寒，无毒。主治伤寒寒热，温疟洒洒，惊恚怒气，除拘缓，鼠 ，女子带下赤白。久服强骨节，杀邪鬼延年。

　　（牡蛎出东南海中，今广闽、永嘉、四明海旁皆有之，附石而生， 相连如房，每一房内有肉一块，谓之蛎黄，清凉甘美，其腹南向，其口东向，纯雄无雌，故名曰牡，粗大而坚，故名曰蛎。）牡蛎假海水之沫，凝结而成形，禀寒水之精，具坚刚之质。太阳之气，生于水中，出于肤表，故主治伤寒寒热，先热后寒，谓之温疟。皮毛微寒，谓之洒洒。太阳之气，行于肌表，则温疟洒洒可治也。惊恚怒气，厥阴肝木受病也。牡蛎南生东向，得水中之生阳，达春生之木气，则惊恚怒气可治矣。生阳之气，行于四肢，则四肢拘缓自除。鼠 乃肾脏水毒，上淫于脉。牡蛎味咸性寒，从阴泄阳，故除鼠 。女子带下赤白，乃胞中湿热下注。牡蛎禀水气而上行，阴出于阳，故除带下赤白。具坚刚之质，故久服强骨节。纯雄无雌，故杀邪鬼。骨节强而邪鬼杀，则延年矣。

　　卷上本经上品

　　桑螵蛸

　　气味咸甘平，无毒。主治伤中、疝瘕、阴痿，益精，生子，女子血闭腰痛，通五淋，利小便水道。

　　（螵蛸，螳螂子也。在桑树作房，粘于枝上，故名桑螵蛸。是兼得桑皮之津气也。其粘在他树上者，不入药用。螳螂两臂如斧，当难不避，喜食人发，能翳叶捕蝉，一前一却。其房长寸许，大如拇指，其内重重相隔，隔中有子，其形如蛆卵，至芒种节后，一齐生出，约有数百枚。月令云：仲夏螳螂生是也。）《经》云：逆夏气，则太阳不长。又云：午者，五月，主右足之太阳。螳螂生于五月，禀太阳之气而生，干则强健，其性怒升。子生于桑，又得桑之金气，太阳主寒水，金气属阳明，故气味咸甘。主治伤中，禀桑精而联属经脉也，治疝瘕，禀刚锐而疏通经脉也。其性怒升，当辙不避，具生长迅发之机，故治男子阴痿，而益精生子。女子肝肾两虚，而血闭腰痛。螳螂捕蝉，一前一却，乃升已而降，自然之理，故又通五淋，利小便水道。

　　卷上本经上品

　　蜂蜜

　　气味甘平，无毒。主治心腹邪气，诸惊痫 ，安五脏诸不足，益气补中，止痛，解毒，除众病，和百药。久服强志轻身，不饥不老，延年神仙。

　　（蜂居山谷，蜜从石岩下流出者，名石蜜。蜂居丛林，蜜从树木中流出者，名木蜜，皆以色白如膏者佳。若人家作桶，收养割取者，是为家蜜，此蜜最胜。春分节后，蜂采花心之粉，置之两髀而归，酝酿成蜜。如遇牡丹、兰蕙之粉，或负于背，或戴于首归，以供王蜂。王所居层叠如台，有君臣之义。寒冬无花，深藏房内，即以酿蜜为食，春暖花朝后，复出采花也。）草木百卉，五色咸具，有五行之正色，复有五行之间色，而花心只有黄白二色，故蜜色有黄白也。春夏秋集采群芳，冬月退藏于密，得四时生长收藏之气，吸百卉五色之精。主治心腹邪气者，甘味属土，滋养阳明中土，则上下心腹之正气自和，而邪气可治也。诸惊痫 ，乃心主神气内虚，蜂蜜花心酿成，能和心主之神，而诸惊痫 可治也。安五脏诸不足者，花具五行，故安五脏之不足。益气补中者，气属肺金，中属胃土，蜂采黄白金土之花心，故益气补中也。止痛解毒者，言蜂蜜解毒，故能止痛也。除众病，和百药者，言百药用蜂蜜和丸，以蜂蜜能除众病也，久服强志，金生水也。轻身不饥，土气盛也。轻身不饥，则不老延年，神仙可冀。

　　卷上本经上品

　　蜜蜡

　　气味甘，微温，无毒，主治下痢脓血，补中，续绝伤金疮，益气，不饥耐老。

　　（蜜蜡乃蜜脾底也，取蜜后将底炼过，滤入水中候凝，取之即成蜡矣。今人谓之黄蜡，以其生自蜜中，故名蜜蜡。黄蜜之底，其色则黄，白蜜之底，其色则白，但黄者多，而白者少，故又名黄蜡。汪机《本草会编》：一种虫白蜡，乃是小虫，所作其虫食冬青树汁，叶涎粘嫩茎上，化为白脂，至秋刮取，以水煮溶，滤置冷水中，则凝聚成块，此虫白蜡也，与蜜蜡之白者不同。）蜂采花心，酿成蜜蜡，蜜味甘，蜡味淡，禀阳明太阴土金之气，故主补中益气。蜜蜡味淡，今日甘者，淡附于甘也。主治下痢脓血，补中，言蜜蜡得阳明中土之气，治下痢脓血，以其能补中也。续绝伤金疮，益气，言蜜蜡得太阴金精之气，续金疮之绝伤，以其能益气也。补中益气，故不饥耐老。

　　卷中本经中品

　　玄参

　　气味苦，微寒，无毒。主治腹中寒热积聚，女子产乳余疾，补肾气，令人明目。

　　（玄参近道处处有之，二月生苗，七月开花，八月结子黑色，其根一株五七枚，生时青白有腥气，曝干铺地下，久则黑也。）玄乃水天之色，参者参也，根实皆黑。气味苦寒，禀少阳寒水之精，上通于肺，故微有腥气。主治腹中寒热积聚者，启肾精之气，上交于肺，则水天一气，上下环转，而腹中之寒热积聚自散矣。女子产乳余疾者，生产则肾脏内虚，乳子则中焦不足，虽有余疾，必补肾和中。

　　玄参滋肾脏之精，助中焦之汁，故可治也。又曰补肾气，令人明目者，言玄参补肾气，不但治产乳余疾，且又令人明目也。中品治病，则无久服矣，余俱仿此。

　　卷中本经中品

　　丹参

　　气味苦，微寒，无毒。主心腹邪气，肠鸣幽幽如走水，寒热积聚，破症除瘕，止烦满，益气。

　　（丹参出桐柏川谷太及山，今近道处处有之。其根赤色。大者如指，长尺余，一苗数根。）丹参、玄参，皆气味苦寒，而得少阴之气化，但玄参色黑，禀少阴寒水之精，而上通于天，丹参色赤，禀少阴君火之气，而下交于地，上下相交，则中土自和。故玄参下交于上，而治腹中寒热积聚，丹参上交于下，而治心腹邪气，寒热积聚。君火之气下交，则土温而水不泛溢，故治肠鸣幽幽如走水。破症除瘕者，治寒热之积聚也。止烦满益气者，治心腹之邪气也，夫止烦而治心邪，止满而治腹邪，益正气所以治邪气也。

　　卷中本经中品

　　紫参

　　气味苦寒，无毒。主治心腹积聚，寒热邪气，通九窍、大小便。

　　（紫参《本经》名牡蒙，出河西及冤句山谷，今河中晋解齐及淮蜀州郡皆有之。苗长一二尺，茎青而细，叶似槐叶，亦有似羊蹄者。五月开细白花，似葱花，亦有红紫，而似水荭者。

　　根淡紫黑色，如地黄状，肉红白色，内浅皮深，三月采根，火炙干便成紫色。又云六月采，晒干用。）《金匮》泽漆汤方，用紫参。本论云：咳而脉沉者，泽漆汤主之。《纲目集解》云：古方所用牡蒙，皆为紫参，而陶氏又以王孙为牡蒙，今用亦希。因《金匮》方有紫参，故存于此。

　　卷中本经中品

　　白前根（附）

　　气味甘，微温，无毒。主治胸胁逆气，咳嗽上气，呼吸欲绝。（《别录》附。）（陶弘景曰，白前出近道，根似细辛而大，色白，不柔易折。苏恭曰：苗高尺许，其叶似柳，或似芫花，根长于细辛，白色生洲渚沙碛之上，不生近道，俗名石蓝，又名嗽药。马志曰：根似白薇、牛膝辈。陈嘉谟曰：似牛膝粗长坚直，折之易断者，白前也。似牛膝细短柔软，折之不断者，白薇也。近道俱有，形色颇同，以此别之，大致差误。）寇宗 曰：白前能保定肺气，治嗽多用，以温药相佐使尤佳。李时珍曰：白前色白而味微辛甘，手太阴药也。长于降气，肺气壅实而有痰者宜之。若虚而长哽气者，不可用。张仲景治咳而脉浮者，泽漆汤中亦用之。愚以泽漆汤方有紫参，复有白前，故因紫参而附白前于此也。白前虽《别录》收入中品，而仲祖方中先用之，则弘景亦因古方录取，但出处不若《本经》之详悉，学人须知之。

　　卷中本经中品

　　当归

　　气味苦温，无毒。主治咳逆上气，温疟寒热洗洗在皮肤中，妇人漏下绝子，诸恶疮疡金疮，煮汁饮之。

　　（当归始出陇西川谷及四阳黑水，今川蜀、陕西诸郡皆有。春生苗，绿叶青茎，七八月开花，似莳萝娇红可爱，形圆象心，其根黑黄色，今以外黄黑，内黄白，气香肥壮者为佳。）当归花红根黑，气味苦温，盖禀少阴水火之气。主治咳逆上气者，心肾之气上下相交，各有所归，则咳逆上气自平矣。治温疟寒热洗洗在皮肤中者，助心主之血液从经脉而外充于皮肤，则温疟之寒热洗洗然，而在皮肤中者，可治也。治妇人漏下绝子者，助肾脏之精气从胞中而上交于心包，则妇人漏下无时，而绝子者，可治也。治诸恶疮疡者，养血解毒也。治金疮者，养血生肌也。凡药皆可煮饮，独当归言煮汁饮之者，以中焦取汁变化而赤，则为血。当归滋中焦之汁以养血，故曰煮汁。谓煮汁饮之，得其专精矣。《本经》凡加别言，各有意存，如术宜煎饵，地黄作汤，当归煮汁，皆当体会。

　　卷中本经中品

　　芍药

　　气味苦平，无毒。主治邪气腹痛，除血痹，破坚积，寒热，疝瘕，止痛，利小便，益气。

　　（芍药始出中岳山谷，今白山、蒋山、茅山、淮南、杨州、江浙、吴松处处有之，而园圃中多莳植矣。春生红芽，花开于三月四月之间，有赤白二色，又有千叶、单叶、楼子之不同，入药宜用单叶之根，盖花薄则气藏于根也。开赤花者，为赤芍，开白花者，为白芍。）初之气，厥阴风木。二之气，少阴君火。芍药春生红芽，禀厥阴木气而治肝。花开三四月间，禀少阴火气而治心。炎上作苦，得少阴君火之气化，故气味苦平。风木之邪，伤其中土，致脾络不能从经脉而外行，则腹痛。芍药疏通经脉，则邪气在腹而痛者，可治也。心主血，肝藏血，芍药禀木气而治肝，禀火气而治心，故除血痹。除血痹，则坚积亦破矣。血痹为病，则身发寒热。坚积为病，则或疝或瘕。芍药能调血中之气，故皆治之。止痛者，止疝瘕之痛也。肝主疏泄，故利小便。益气者，益血中之气也。益气则血亦行矣。

　　芍药气味苦平，后人妄改圣经，而曰微酸。元明诸家相沿为酸寒收敛之品，凡里虚下利者，多用之以收敛，夫性功可以强辩，气味不可讹传，试将芍药咀嚼，酸味何在？又谓：新产妇《本经》主治邪气腹痛，且除血痹寒热，破坚积疝瘕，则新产恶露未尽正宜用之。若里虚下利，反不当用也。又谓：白芍、赤芍各为一种，白补赤泻，白收赤散，白寒赤温，白入气分，赤入血分，不知芍药花开赤白，其类总一。李时珍曰：根之赤白，随花之色也。卢子由曰：根之赤白，从花之赤白也，白根固白，而赤根亦白，切片，以火酒润之，覆盖过宿，白根转白，赤根转赤矣。今药肆中一种赤芍药，不如何物草根，儿医、疡医多用之。此习焉而不察，为害殊甚。愚观天下之医，不察《本经》，不辨物性，因讹传讹，固结不解，咸为习俗所误，宁不悲哉。

　　卷中本经中品

　　芎

　　气味辛温，无毒。主治中风入脑头痛，寒痹，筋挛缓急，金疮，妇人血闭无子。

　　（芎穷今关陕、川蜀、江南、两浙皆有，而以川产者为胜，故名芎 。清明后宿根生叶，似水芹而香，七八月开碎白花，结黑子。芎 之外，次则广芎，外有南芎，只可煎汤沐浴，不堪入药。芎 之叶，名蘼芜，可以煮食，《本经》列于上品。）芎穷气味辛温，根叶皆香，生于西川，禀阳明秋金之气化。名芎 者，干为天，为金，芎，芎窿也。 ，穷高也。皆天之象也。主治中风入脑头痛者，芎 禀金气而治风，性上行而头脑也。寒痹筋挛缓急者，寒气凝结则痹，痹则筋挛缓急，驰纵曰缓，拘掣曰急。芎 辛散温行，不但上彻头脑而治风，且从内达外而散寒，故寒痹筋挛，缓急可治也。治金疮者，金疮从皮肤而伤肌肉，芎 禀阳明金气，能从肌肉而达皮肤也。治妇人血闭无子者，妇人无子，因于血闭，芎 禀金气而平木，肝血疏通，故有子也。沈括《笔谈》云：川芎不可久服、单服，令人暴死。夫川芎乃《本经》中品之药，所以治病者也，有病则服，无病不宜服。服之而病愈，又不宜多服。若佐补药而使之开导，久服可也。有头脑中风寒痹筋挛之证，单用可也。遂以暴死加之，谓不可久服、单服，执矣。医执是说，而不能圆通会悟，其犹正墙而立也与。

　　卷中本经中品

　　牡丹

　　气味辛寒，无毒。主治寒热中风，螈 惊痫，邪气，除症坚瘀血，留舍肠胃，安五脏，疗痈疮。

　　（牡丹始出蜀地山谷及汉中，今江南、江北皆有，而以洛阳为盛。冬月含苞紫色，春初放叶，三月开花有红白黄紫及桃红、粉红、佛头青、鸭头绿之色。有千叶、单叶、起楼、平头种种不一，入药唯取野生红白单叶者之根皮用之。单瓣则专精在本，其千叶五色异种，只供玩赏之品。千叶者，不结子，唯单瓣者，结子黑色，如鸡豆子大，子虽结仍在根上发枝分种，故名曰牡色红入心，故名曰丹。）牡丹根上生枝，皮色外红紫，内粉白，命名曰牡丹，乃心主血脉之药也，始生西北，气味辛寒，盖禀金水相生之气化。寒热中风，螈 惊痫。邪气者，言邪风之气，中于人身，伤其血脉，致身发寒热，而手足螈 ，面目惊痫。丹皮禀金气而治血脉之风，故主治也。症坚瘀血留舍肠胃者，言经脉之血，不渗灌于络脉，则留舍肠胃，而为症坚之瘀血，丹皮辛以散之，寒以清之，故主除焉。花开五色，故安五脏，通调血脉，故疗痈疮。

　　卷中本经中品

　　地榆

　　气味苦微寒，无毒。主治妇人产乳痉病，七伤，带下，五漏，止痛，止汗，除恶肉，疗金疮。

　　（地榆处处平原川泽有之，宿根在土，三月生苗，初生布地，独茎直上，高三四尺，叶似榆叶而狭长如锯齿状，其根外黑里红，一名玉豉，又名酸赭）地榆一名玉豉，其臭兼酸，其色则赭，故《别录》又名酸赭，盖禀厥阴木火之气，能资肝脏之血也。主治妇人产乳 病者，谓产后乳子，血虚中风而病 。地榆益肝脏之血，故可治也。七伤者，食伤，忧伤，饮伤，房室伤，饮伤，劳伤，经络营卫气伤，内有干血，身皮甲错，两目黯黑也。地榆得先春之气，故能养五脏而治七伤。带下五漏者，带漏五色，或如青泥，或如红津，或如白涕，或如黄瓜，或如黑 血也。止痛者，止妇人九痛，一阴中痛，二阴中淋痛，三小便痛，四寒冷痛，五月经来时腹痛，六气满来时足痛，七汗出阴中如虫啮痛，八胁下皮肤痛，九腰痛。地榆得木火之气，能散带漏下之瘀，而解阴凝之痛也。止汗者，止产后血虚汗出也。除恶肉，疗金疮者，生阳气盛，则恶肉自除，血气调和，则金疮可疗。

　　卷中本经中品

　　紫草

　　气味苦寒，无毒。主治心腹邪气，五疳，补中，益气，利九窍。

　　（紫草出砀山山谷及襄阳、南阳、新野所在皆有，人家或种之。苗似兰香，赤茎青节，二月开花紫白色，结实白色，春祉前后采根阴干，其根头有白毛如茸，根身紫色，可以染紫。）紫乃苍赤之间色，紫草色紫，得火气也。苗似兰香，得土气也。火土相生，能资中焦之精汁，而调和其上下，故气味苦寒，主治心腹之邪气。疳者，干也，津液干枯也。五疳者，惊疳、食疳、气疳、筋疳、骨疳也。紫草禀火土之气，滋益三焦，故治小儿之五疳。补中者，补中土也。益气者，益三焦之气也。九窍为水注之气，补中土而益三焦，则如雾如沤如渎，水气环复，故利九窍。

　　卷中本经中品

　　泽兰

　　气味苦，微温，无毒。主治金疮，痈肿，疮脓。

　　（泽兰始出汝南诸大泽旁，今处处有之，多生水泽下湿地，叶似兰草，故名泽兰。茎方色青节紫，叶边有锯齿，两两对生，节间微香，枝叶间微有白毛，七月作萼色纯紫，开花紫白色，其根紫黑色。）泽兰本于水，而得五运之气，故主治三因之证。生于水泽，气味苦温，根萼紫黑，禀少阴水火之气也。茎方叶香，微有白毛，边如锯齿，禀太阴土金之气也。茎青节紫，叶生枝节间，其茎直上，禀厥阴之木气也。主治金疮痈肿疮脓者，金疮乃刀斧所伤，为不内外因之证。痈肿乃寒邪客于经络，为外因之证，疮脓乃心火盛而血脉虚，为内因之证。泽兰禀五运而治三阴之证者如此。

　　卷中本经中品

　　茜草根

　　气味苦寒，无毒。主治寒湿风痹、黄胆、补中。《别录》云：治蛊毒，久服益精气，轻身。

　　（茜草《诗》名茹 ，《别录》名地血，一名染绯草，又名过山龙，一名西天王草，又名风车草。始出乔山山谷及山阴谷中，东间诸处虽有而少，不如西间之多，故字从西。十二月生苗，蔓延数尺，方茎中空有筋，外有细刺，数寸一节，每节五叶，七八月开花，结实如小椒，中有细黑子，其根赤色。《周礼》庶氏掌除蛊毒，以嘉草攻之，嘉草者，襄荷与茜也。

　　主茜草发于季冬，根赤子黑，气味苦寒，禀少阴水火之气化。方茎五叶，外有细刺，又禀阳明金土之气化。主治寒湿风痹者，禀少阴火气而散寒，阳明燥气而除湿，阳明金气而制风也。

　　得少阴之水化，故清黄胆。《周礼》主除蛊毒，故补中，中土调和，则蛊毒自无矣。《素问》治气竭肝伤，血枯经闭，故久服益精气，轻身。

　　《素问腹中论》岐伯曰：病名血枯者，此得之年少时，有所大脱血，若醉入房中，气竭肝伤，故月事衰少不来。帝曰：治以何术？岐伯曰：以四乌贼骨，一 茹，二物并合之，丸以雀卵，大如小豆，以五丸为后饭，饮以鲍鱼汁，利肠中及伤肝也。 茹当作茹 ，即茜草也。《本经》下品中有 茹。李时珍引《素问》乌贼骨 茹方注解云：《素问》 茹，当作茹而与 音同字异也。愚谓：乌贼骨方，当是茜草之茹 ，非下品之 茹也。恐后人疑而未决，故表正之。

　　卷中本经中品

　　秦艽

　　气味苦平，无毒。主治寒热邪气，寒湿风痹，肢节痛，下水，利小便。

　　（秦艽出秦中，今泾州、 州、岐州、河陕诸郡皆有。其根土黄色，作罗纹交纠左右旋转。李时珍曰：以左纹者良，今市肆中或左或右，俱不辨矣。）秦艽气味苦平，色如黄土，罗纹交纠，左右旋转，禀天地阴阳交感之气，盖天气左旋右转，地气右旋左转，左右者，阴阳之道路。主治寒热邪气者，地气从内以出外，阴气外交于阳，而寒热邪气自散矣。治寒湿风痹，肢节痛者，天气从外以入内，阳气内交于阴，则寒湿风三邪，合而成痹，以致肢节痛者，可愈也。地气营运则水下，天气营运则小便利。

　　卷中本经中品

　　防己

　　气味辛平，无毒。主治风寒温疟热气，诸痫，除邪，利大小便。

　　（防己《本经》名解离，以生汉中者为佳，故名汉防己。江南诸处皆有，总属一种，因地土同，致形有大小，而内之花纹皆如车辐。所谓木防己者，谓其茎梗如木，无论汉中他处皆名木防己，即通草，名木通之义非。出汉中者，名汉防己，他处者，名木防己也。上古诸方，皆云木防己汤，是木防己，乃其本名，生汉中佳，故后人又有汉防己之称，其茎蔓延如葛，折其茎一头吹之，气从中贯，俨如木通，其根外白内黄，破之黑纹四布，故名解离。）防己气味辛平，色白纹黑，禀金水相生之气化。其茎如木，木能防土，己者土也，故有防己之名。主治风寒温疟热气者，风寒之邪，藏于肾脏，发为先热后寒之温疟。温疟者，热气有余之疟也。《经》云：温疟者，先热后寒，得之冬中于风寒，此病藏于肾。防己启在下之水精而输转于外，故治风寒温疟热气也。诸痫除邪者，心包受邪，发为牛马猪羊鸡诸痫之证。

　　防己中空藤蔓，能通在内之经脉，而外达于络脉，故治诸痫除邪也。利大小便者，土得木而达，木防其土，土气疏通，则二便自利矣。

　　愚按：防己气味辛平，茎空藤蔓，根纹如车辐，能启在下之水精而上升，通在内之经脉而外达，故《金匮要略》云：膈间支饮，其人喘满，心下痞坚，面色黧黑者，其脉沉紧，得之数十日，医吐下之，不愈，木防己汤主之。又云：风水脉浮身重，汗出恶风者，防己黄 汤主之。皮水为病，四肢肿，水气在皮肤中，四肢聂聂动者，防己茯苓汤主之。《千金方》治遗尿小便涩，三物木防己汤主之。而李东垣有云：防己乃下焦血分之药，病在上焦气分者，禁用。试观《金匮》诸方所治之证，果在气分乎？血分乎？抑在上焦乎？下焦乎？盖防己乃行气通上之药，其性功与乌药、木通相类，而后人乃以防己为下部药，不知何据。东垣又云：防己大苦寒，能泻血中湿热，比之于人，则险而健者也，幸灾乐祸，能为乱阶，然善用之，亦可敌凶突险，此瞑眩之药也。故圣人存而不废噫。神农以中品之药为臣，主通调血气，祛邪治病，无毒有毒，斟酌其宜，随病而用。如防己既列中品，且属无毒，以之治病，有行气清热之功。险健为乱之说，竟不知从何处得来，使后人遵之如格言，畏之若毒药，非先圣之罪人乎。东垣立言，多属臆说，盖其人富而贪名，又无格物实学。李时珍乃谓千古而下，唯东垣一人，误矣。嗟嗟，安得伊芳耆再治世，更将经旨复重宣。

　　卷中本经中品

　　木通

　　气味辛平，无毒。主除脾胃寒热，通利九窍血脉关节，令人不忘，去恶虫。

　　（木通《本经》名通草，茎中有细孔，吹之两头皆通，故名通草。除士良撰《食性本草》改为木通，今药中复有所谓通草，乃是古之通脱木也，与此不同。始出石城山谷及山阳，今泽潞、汉中、江淮、湖南州郡皆有，绕树藤生，伤之有白汁出，一枝五叶，茎色黄白，干有小大，伤水则黑，黑者勿用。）木通藤蔓空通，其色黄白，气味辛平，禀土金相生之气化，而通关利窍之药也。禀土气，故除脾胃之寒热。藤蔓空通，故通利九窍、血脉、关节。血脉通而关窍利，则令人不忘。禀金气，故去恶虫。

　　防己、木通皆属空通蔓草。防己取用在下之根，则其性自下而上，从内而外。木通取用在上之茎，则其性自上而下，自外而内，此根升梢降，一定不易之理。后人用之，主利小便，须知小便不利，亦必上而后下，外而后内也。

　　卷中本经中品

　　葛根

　　气味甘辛平，无毒。主治消渴，身大热，呕吐，诸痹，起阴气，解诸毒。

　　（葛处处有之，江浙尤多，春生苗，延引藤蔓，其根大如手臂，外色紫黑，内色洁白，可作粉食，其花红紫，结实如黄豆荚，其仁如梅核，生嚼腥气。《本经》所谓葛谷者是也。）葛根延引藤蔓，则主经脉，甘辛粉白，则入阳明，皮黑花红，则合太阳，故葛根为宣达阳明中土之气，而外合于太阳经脉之药也。主治消渴身大热者，从胃府而宣达水谷之津，则消渴自止，从经脉而调和肌表之气，则大热自除。治呕吐者，和阳明之胃气也，治诸痹者，和太阳之经脉也。起阴气者，藤引蔓延，从下而上也，解诸毒者，气味甘辛，和于中而散于外也。

　　元人张元素曰：葛根为阳明仙药，若太阳初病，未入阳明，而头痛者，不可便用升麻、葛根，用之反引邪入阳明，为引贼破家也。愚按：仲祖《伤寒论》方有葛根汤，治太阳病，项背强几几，无汗，恶风。又治太阳与阳明合病。若阳明本病，只有白虎、承气诸汤，并无葛根汤证，况葛根主宣通经脉之正气以散邪，岂反引邪内入耶。前人学不明经，屡为异说。李时珍一概收录，不加辩证，学人看本草发明，当合经论参究，庶不为前人所误。

　　（卢子由曰：《本经》痹字与风寒湿相合之痹不同，如消渴、身热、呕吐及阴气不起，与诸毒皆痹也，故云诸痹。）

　　卷中本经中品

　　葛谷

　　气味甘平，无毒。主治下痢，十岁以上。

　　卷中本经中品

　　葛花（附）

　　气味甘平，无毒。主消酒，（《别录》）治肠风下血，（《本草纲目》附。）

　　卷中本经中品

　　葛叶（附）

　　主治金疮，止血， 傅之。（《别录》附。）

　　卷中本经中品

　　葛蔓（附）

　　主治卒喉痹，烧研，水服方寸匕。（《唐本草》附。）

　　卷中本经中品

　　麻黄

　　气味苦温，无毒。主治中风伤寒头痛，温疟，发表出汗，去邪热气，止咳逆上气，除寒热，破症坚积聚。

　　（麻黄始出晋地，今荥阳、中牟、汴州、彭城诸处皆有之。春生苗，纤细劲直，外黄内赤，中空有节，如竹形，宛似毛孔。）植麻黄之地，冬不积雪，能从至阴而达阳气于上。至阴者，盛水也，阳气者，太阳也。

　　太阳之气，本膀胱寒水，而气行于头，周遍于通体之毛窍。主治中风伤寒头痛者，谓风寒之邪，病太阳高表之气，而麻黄能治之也。温疟发表出汗，去邪热气者，谓温疟病藏于肾，麻黄能起水气而周遍于皮毛，故主发表出汗，而去温疟邪热之气也。治咳逆上气者，谓风寒之邪，闭塞毛窍，则里气不疏而咳逆上气。麻黄空细如毛，开发毛窍，散其风寒，则里气外出于皮毛，而不咳逆上气矣。除寒热，破症坚积聚者，谓在外之寒热不除，致中土之气不能外达，而为症坚积聚。麻黄除身外之寒热，则太阳之气出入于中土，而症坚积聚自破矣。

　　卷中本经中品

　　白芷

　　气味辛温，无毒。主治女人漏下赤白，血闭，阴肿，寒热头风侵目泪出，长肌肤，润泽颜色，可作面脂。

　　（白芷处处有之，吴地尤多，根长尺余，粗细不等，色白气香。）白芷臭香色白，气味辛温，禀阳明金土之气化。主治妇人漏下赤白，血闭阴肿者，《经》云：阳明胃脉，其气下行而主阖。白芷辛温，禀阳明燥金之气下行，则漏下赤白，血闭阴肿可治也。治寒热头风侵目泪出者，白芷芳香，气胜于味，不但禀阳明燥金之气下行，且禀阳明中土之气上达，故寒热头风侵目泪出可治也。土主肌肉，金主皮肤，白芷得阳明金土之气，故长肌肤，面乃阳明之分部，阳气长，则其颜光，其色鲜，故润泽颜色。白芷色白，作粉如脂，故可作面脂。

　　卷中本经中品

　　荆芥

　　气味辛温，无毒。主治寒热鼠 ，瘰 生疮，破结聚气，下瘀血，除湿疸。

　　（荆芥《本经》名假苏，以其辛香如苏也，处处有之，本系野生，今多栽种，二月布子生苗，辛香可茹，方茎细叶，淡黄绿色，八月开小花，作穗成房，如紫苏。房内有细子黄赤色，今采者，凡茎叶穗子一概收用。）荆芥味辛，性温臭香，禀阳明金土之气，而整肃经脉之药也。寒热鼠 ，乃水脏之毒，上出于脉，为寒为热也。本于水脏，故曰鼠，经脉空虚，故曰 ，此内因之 也。瘰 生疮，乃寒邪客于脉中，血气留滞，结核生疮，无有寒热，此外因之 也。荆芥味辛性温，整肃经脉，故内因之寒热鼠 ，外因之瘰 生疮，皆可治也。其臭芳香，故破结聚之气。破结聚，则瘀血自下矣。阳明之上，燥气主之，故除湿。

　　卷中本经中品

　　贝母

　　气味辛平，无毒。主治伤寒烦热，淋沥邪气，疝瘕，喉痹，乳难，金疮风痉。

　　（贝母《尔雅》名 ，《国风》名虻。河中、荆襄、江南皆有，唯川蜀出者为佳，其子在根下，内心外瓣，其色黄白，如聚贝子，故名贝母。）贝母川产者味甘淡，土产者味苦辛。《本经》气味辛平，合根苗而言也。根形象肺，色白味辛，生于西川，清补肺金之药也。主治伤寒烦热者，寒邪在胸，则为烦为热。贝母清肺，故胸中之烦热可治也。淋沥邪气者，邪入膀胱，不能随太阳而出于肤表。则小便淋沥。贝母通肺气于皮毛，故淋沥邪气可治也。疝瘕乃肝木受病。治疝瘕，金能平木也。喉痹乃肺窍内闭，治喉痹，通肺气也。乳难乃阳明津汁不通。金疮风 ，乃阳明经脉受伤，贝母色白味辛，禀阳明秋金之气，内开郁结，外达皮肤故皆治之。

　　卷中本经中品

　　苍耳子

　　气味甘温，有小毒。主治风头寒痛，风湿周痹，四肢拘挛痛，恶肉死肌，膝痛。久服益气。

　　（《诗》名卷耳。《本经》名 耳。处处有之，七八月开细白花，结实如妇女珥 ，外壳坚韧，刺毛密布，生青熟黄，中列两仁，其色黄白，嫩苗熟食可以救饥，其仁炒，去皮研为面，可作烧饼食。）苍耳《本经》名 耳，该茎叶而言也。今时用实，名苍耳子，子内仁肉，气味甘温，外多毛刺，故有小毒，花白实黄，禀阳明燥金之气。金能制风，故主治风头寒痛，谓头受风邪，为寒为痛也。燥能胜湿，故主治风湿周痹，四肢拘挛痛，谓风湿之邪，伤周身血脉而为痹，淫于四肢而为拘挛疼痛也。夫周痹，则周身血脉不和，周痹可治，则恶肉死肌，亦可治也。四肢拘挛痛可治，则膝痛亦可治也。久服则风湿外散，经脉流通，故益气。

　　卷中本经中品

　　款冬花

　　气味辛温，无毒。主治咳逆上气，善喘喉痹，诸惊痫，寒热邪气。

　　（款冬花出关中、雍州、华州山谷溪涧间，花开红白，放紫萼于冰雪中。又名款冻。款，至也，谓至冻而花也。又名钻冻，谓钻冰取款冬也。十二月采蕊阴干，其色红白相兼，至灯节后，则毛萼大开，不堪入药。）款冬生于水中，花开红白，气味辛温，从阴出阳，盖禀水中之生阳，而上通肺金之药也。

　　太阳寒水之气，不从皮毛外交于肺，则咳逆上气而善喘。款冬禀水气而通肺，故可治也。厥阴、少阳木火之气，结于喉中，则而喉痹。款冬得金水之气，金能平木，水能制火，故可治也。惊痫寒热邪气为病，不止一端，故曰：诸惊痫寒热邪气，款冬禀太阳寒水之气而上行外达，则阴阳水火之气，自相交会，故可治也。

　　愚按：款冬气味辛温，从阴出阳，主治肺气虚寒之咳喘，若肺火燔灼，肺气焦满者，不可用。《济生方》中，用百合、款冬二味为丸，名百花丸。治痰嗽带血，服之有愈有不愈者，寒嗽相宜，火嗽不宜也。卢子由曰：款冬《本经》主治咳逆上气，善喘喉痹，因形寒饮冷，秋伤于湿者，宜之。如火热刑金，或肺气焦满，恐益销烁矣。

　　卷中本经中品

　　紫菀

　　气味苦温，无毒。主治咳逆上气，胸中寒热结气，去蛊毒，痿 ，安五脏。

　　（紫菀之根紫色，而其质柔宛，故名紫菀。近道处处有之，三四月布地生苗，本有白毛，其叶二四相连，五六月开黄白紫花，结黑子。其根细而白者，白菀，即女菀也。）紫，黑赤之间色也。黑赤，水火之色也。紫菀气味苦温，禀火气也。其质阴柔，禀水气也。

　　主治咳逆上气者，启太阳寒水之气，从皮毛而合肺也。治胸中寒热结气者，助少阴火热之气，通利三焦而上达也。蛊毒在腹属土，火能生土，故去蛊毒。痿 在筋，属木，水能生木，故去痿 。水火者，阴阳之征兆也。水火交，则阴阳合，故安五脏。

　　卷中本经中品

　　知母

　　气味苦寒，无毒。主治消渴热中，除邪气，肢体浮肿，下水，补不足，益气。

　　（知母《本经》名连母，又名 母，又名地参，又名水参。出频河、怀卫、彰德、解州、滁州、彭城诸处。形似菖蒲而柔润，其根皮黄，肉白，而外毛，以肥大质润者为佳。）知母质性滋润，得寒水之精，故气味苦寒，有地参，水参之名。又名连母、 母者，皮有毛而肉白色，禀秋金清肃之气，得寒水之精，而禀秋金之气，须知水之有母也。禀寒水之精，故主治消渴热中。皮外有毛，故除皮毛之邪气。肉浓皮黄，兼得土气，故治肢体浮肿，下水。补不足者，补肾水之不足。益气者，益肺气之内虚。夫金生其水，故补肾水之不足。土生其金，故益肺气也。

　　卷中本经中品

　　瓜蒌根

　　气味苦寒，无毒。主治消渴，身热，烦满大热，补虚，安中，续绝伤。

　　（瓜蒌所在皆有之，三四月生苗，延引藤蔓，七月开花浅黄色，实在花下，大如拳，生青至九月熟黄，形如柿，内有扁子，壳色褐，仁色绿，其根直下，生年久者，长数尺，皮黄肉白，入土深者良。《本经》气味主治合根实而概言之。至陶弘景以根名天花粉，又名瑞雪。后人又分实名瓜蒌，子名瓜蒌仁，功用遂有异同。）瓜蒌根入土最深，外黄内白，气味苦寒，盖得地水之精气，而上达之药也，其实黄色，内如重楼，其仁色绿多脂，性能从上而下，主治消渴、身热者，谓启在下之水精上滋，此根之功能也。治烦满大热者，谓降在上之火热下泄，此实之功能也。补虚安中，续绝伤，合根实而言也。水火上下交济，则补虚而安中，藤蔓之药能资经脉，故续绝伤。

　　（《乘雅》云：瓜蒌根实补虚安中者，热却则中安，亦即所以补液之虚耳。）

　　卷中本经中品

　　瞿麦

　　气味苦寒，无毒。主治关格诸癃结，小便不通，出刺，决痈肿，明目去翳，破胎堕子，下闭血。

　　（瞿麦今处处有之，根紫黑色，其茎纤细有节，高尺余，开花有红紫粉兰数色，斑斓可爱，人家多栽莳，呼为洛阳花，结实如燕麦，内有小黑子，其茎叶穗实与麦相似，穗分两岐，故名瞿麦。雷 曰：只用蕊壳，不用茎叶，若一时同用，令人气噎，小便不禁也。）瞿者，如道路通衢，有四通八达之意。麦者，肝之谷，有东方发生之意。瞿麦一本直上，花红根紫，禀厥阴少阳木火之气化。苦者，火之味。寒者，水之性。气味苦寒，乃水生木而木生火也。主治关格诸癃结，小便不通者，厥阴肝木主疏泄，少阳三焦主决渎也。出刺决痈肿者，津液随三焦出，气以温肌肉，则肌肉之刺可出，而肌肉之痈肿可决也。明目去翳者，肝通窍于目，肝气和而目明也。破胎堕子者，少阳属肾，肾气泄，则破胎堕子。下血闭者，厥阴主肝，肝气通，则月事时行而下血闭。

　　卷中本经中品

　　苦参

　　气味苦寒，无毒。主治心腹结气，症瘕积聚，黄胆，溺有余沥，逐水，除痈肿，补中，明目，止泪。

　　（苦参《本经》名水槐，一名地槐，又名苦骨。近道处处有之。花开黄白，根色亦黄白，长五七寸许，叶形似槐，味苦性寒，故有水槐、地槐之名。苦以味名，参以功名，有补益上中下之功，故名曰参。参犹参也。）苦参气味苦寒，根花黄白，禀寒水之精，得中土之化，水精上与君火相参，故主治心腹结气，参伍于中土之中，故治症瘕积聚而清黄胆。禀水精，则能资肾，故治溺有余沥。苦主下泄，故逐水。苦能清热，故除痈肿。得中土之化，故补中。水之精，上通于火之神，故明目止泪。

　　卷中本经中品

　　青蒿

　　气味苦寒，无毒。主治疥瘙痂痒恶疮，杀虱，治留热在骨节间，明目。（《纲目》误注下品，今改正。）（青蒿处处有之，春生苗叶极细可食。至夏高四五尺，秋后开细淡黄花颇香，结实如麻子。凡蒿叶皆淡青，此蒿独深青，如松桧之色，深秋余蒿并黄，此蒿犹青，其气芬芳，其根白色，春夏用苗叶，秋冬用子根。寇氏曰：青蒿得春最早。）青蒿春生苗叶，色青根白，气味苦寒，盖受金水之精，而得春生之气。主治疥瘙痂痒恶疮者，气味苦寒，苦杀虫而寒清热也。又曰：杀虱者，言不但治疥瘙，而且杀虱也。又曰：治留热在骨节间者，主不但治痂痒恶疮，且治留热在骨节间也。禀金水之精，得春生之气，故明目。

　　卷中本经中品

　　石苇

　　气味苦平，无毒。主治劳热邪气，五癃闭不通，利小便水道。

　　（石苇始出华阴山谷，今晋绛、滁海、福州、江宁皆有，丛生石旁及阴崖险罅处。其叶长者近尺，阔寸余，背有黄毛，亦有成金星者，凌冬不凋，柔韧如皮，故《别录》名石皮，采处以不闻水声及人声者良。）水草、石草皆主在肾。石苇生于石上，凌冬不凋，盖禀少阴之精气，叶背有金星，有黄毛，乃金水相生。肾上连肺也，主治劳热邪气者，劳热在骨，邪气在皮，肺肾之所主也。五癃者，五液癃闭，小便不利也。石苇助肺肾之精气，上下相交，水津上濡，则上窍外窍皆通。肺气不化，则水道行而小便利矣。夫水声泄肾气，人声泄肺气，不闻水声、人声者，藏水天之精，以助人之肺肾也。

　　卷中本经中品

　　海藻

　　气味苦咸寒，无毒。主治瘿瘤结气，散劲下硬核痛，痈肿，症瘕坚气，腹中上下雷鸣，治十二水肿。

　　（海藻生东海岛中，今登莱诸处海中皆有，黑色如乱发，海人以绳系腰，没水取之。）咸能软坚，咸主润下，海藻生于海中，其味苦咸，其性寒洁，故主治经脉外内之坚结，瘿瘤结气，颈下硬核痛，痈肿，乃经脉不和而病结于外也。症瘕坚气，腹中上下雷鸣，乃经脉不和。而病结于内也。海藻形如乱发，主通经脉，故治十二经水肿，人身十二经脉流通，则水肿自愈矣。

　　卷中本经中品

　　水萍

　　气味辛寒，无毒。主治暴热身痒，下水气，胜酒，长须发，止消渴。久服轻身。

　　（水萍处处池泽止水中皆有。季春始生，而盛于夏。一叶过宿即生数叶，叶下有微须，即其根也。叶小而圆，面青背紫，其紫赤若血者，谓之紫背浮萍，入药为良。七月收采，置竹筛内，下以盆水映之晒日中，方易干也。）太阳之气，根于水中，而外浮于肤表。萍生水中，浮于水面，盖禀太阳之气化。其背紫赤，皆连于水，乃太阳之气，根于水中也。盛于暑夏，乃太阳之气，开浮而主夏也。气味辛寒者，辛属干金，太阳如天而合干。寒本太阳，太阳标阳而本寒也。主治暴热身痒者，风热之邪，暴客皮肤，一身苦痒。水萍禀寒水之气，外行肤表，故暴热身痒可治也。下水气者，太阳之气外达皮毛，则膀胱之水气自下也。胜酒者，酒性辛温而剽悍，先行皮肤。水萍辛寒而解热，亦先行皮肤，故能胜酒。长须发者，太阳为诸阳主气，而熏肤泽毛，须发长也。得寒水之精气，故止消渴。久服则阴精盛而阳气充，故轻身。

　　太阳之气出于水中，上与君火相合而主日。水萍下为水映，上为日晒方干，乃太阳之气，上下相通，此物理自然之妙用也。

　　卷中本经中品

　　萆

　　气味苦平，无毒。主治腰脊痛强，骨节风寒湿周痹，恶疮不瘳，热气。

　　（萆 处处有之，出川蜀、怀庆者佳。苗引延蔓，茎叶俱青有刺，叶作三叉，花有红黄白数种，亦有无花结白子者，根黄白色，多枝节而硬，故《别录》一名赤节萆 ，犹卑解也。

　　以其专精在根，性引延上，从下解上之义。）凡草木之根 ，坚硬而骨胜者，主肾。有刺而藤蔓者，走经脉。萆 骨胜藤蔓，故主治腰脊痛强，骨节风寒而主肾。又，治湿痹、周痹，而主经脉。苦能清热，故治恶疮不瘳之热气。

　　卷中本经中品

　　白茅根

　　气味甘寒，无毒。主治劳伤虚羸，补中益气，除瘀血血闭，寒热，利小便。

　　（茅草处处由田野有之，春生芽，布地如针，俗谓之茅针。其叶如矛，边有锋棱，又名刀茅。茅有白茅、菅茅、黄茅、香茅、芭茅数种，叶皆相似白茅，根甚洁白，味甘如蔗，其根柔软如筋，故一名地筋，干之夜视有光，故腐则变为萤火茅，叶可以苫盖，及供祭祀苞苴之用。）白茅色白味甘，上刚下柔，根多津汁，禀土金水相生之气化。主治劳伤羸瘦者，烦劳内伤，则津液不荣于外，而身体羸瘦。茅根禀水精而多汁，故治劳伤羸瘦。补中益气者，中土内虚，则气不足。茅根禀土气而味甘，故能补中益气。除瘀血血闭者，肝气内虚，则血不荣经，而为瘀血血闭之证。茅根禀金气而色白，故除瘀血血闭。肺金之气外达皮毛，则寒热自愈。皮毛之气下输膀胱，则小便自利。

　　卷中本经中品

　　狗脊

　　气味苦平，无毒。主治腰背强，机关缓急，周痹，寒湿膝痛，颇利老人。

　　（狗脊出常山川谷及太行山、淄青、眉州山野，处处有之。茎节如竹有刺，叶圆有赤脉，两两对生，边有锯齿，根形如狗之脊骨凸凹 ，金毛密布。李时珍曰：狗脊有二种，一种根黑色如狗脊骨，一种有金黄毛如狗形，皆名狗脊。《本经》一名百枚，以形名也，《别录》一名强膂，一名扶筋，以功名也。）狗脊根坚似骨，叶有赤脉，主利骨节而通经脉之药也。治腰背强，机关缓急，利骨节也。

　　血脉不和，则为周痹，或因于寒，或因于湿，皆能为痹。治周痹寒湿，通经脉也。又曰膝痛者，言机关缓急，则膝亦痛。老人精血虚而机关不利，故颇利老人。

　　卷中本经中品

　　淫羊藿

　　气味辛寒，无毒。主治阴痿绝伤，茎中痛，利小便，益气力，强志。

　　（淫羊藿出上郡阳山山谷，江东陕西、泰山、汉中、湖湘间皆有。茎高一二尺，一茎三桠，一桠三叶，叶似杏叶，上有刺，关中呼为三枝九叶草。枝茎细劲，经冬不凋，四月开白花，亦有紫花者，生处不闻水声者良。陶隐居云：西川北部有淫羊，一日百遍交合，盖食此藿所致，因以为名。《唐本草》名仙灵脾，有仙灵脾酒，益丈夫，兴阳，理腰膝冷。）羊为火畜，藿能淫羊，盖禀水中之天气，而得太阳阳热之气化也。禀水中之天气，故气味辛寒。得太阳之阳热，故主治阴痿绝伤。太阳合膀胱寒水之气，故治茎中痛，利小便。太阳之气，上合于肺，内通于肾，故益气力，强志。

　　淫羊藿禀太阳之气，而功能治下，与紫萍禀太阳之气，而浮越于肤表者，少有不同，故生处不闻水声者良。欲使太阳之气藏于水中，而不征现于外也。圣人体察物性，曲尽苦心，学人潜心玩索，庶几得之。

　　卷中本经中品

　　紫葳

　　气味酸，微寒，无毒。主治妇人产乳余疾，崩中，症瘕血闭，寒热羸瘦，养胎。

　　（紫葳处处皆有，多生山中，人家园圃亦或栽之。蔓延木上，高数丈，年久者藤大如杯，春初生枝，一枝数叶，尖长有齿，自夏至秋，花开五瓣，赭黄色，有细点，秋深更赤，今名凌霄花，谓其花之极高也，根花并用。）紫葳延引藤蔓，主通经脉，气味酸寒，主清血热，故《本经》主治如此。近时用此，为通经下胎之药。仲景鳖甲煎丸，亦用紫葳以消症瘕，必非安胎之品。《本经》养胎二字，当是堕胎之讹耳。

　　卷中本经中品

　　薤白

　　气味辛苦温滑，无毒。主治金疮疮败，轻身，不饥，耐老。

　　（薤处处有之，正月发苗，叶状似韭，韭叶中实而扁，有剑脊，薤叶中空似细葱，而有棱，气亦如葱。二月开细花紫白色，一茎一根，根如小蒜，叶青根白，入药只用其根，故曰薤白、与韭白、葱白同一义也。根之色亦有微赤者，赤者苦而不辛，白者辛而不苦，入药以白者为佳。）薤用在下之根，气味辛温，其性从下而上，主助生阳之气上升者也。《金匮》胸痹证，有瓜蒌薤白白酒汤，反蒌薤白半夏汤，枳实薤白桂枝汤，皆取自下而上从阴出阳之义。金疮疮败，则皮肌经脉虚寒。薤白辛温，从内达外，故能治之，生阳上升，则轻身不饥耐老。

　　卷中本经中品

　　龙胆

　　气味苦涩，大寒，无毒。主治骨间寒热，惊痫邪气，续绝伤，定五脏，杀蛊毒。

　　（龙胆始出齐朐山谷及冤句，今处处有之，以吴兴者为胜，宿根生苗，一窠有根十余条，类茎高尺余，纤细状如小竹枝，花开青碧色，冬后结子苗便枯，俗名草龙胆。又一种山龙胆，其叶经霜雪不凋，此同类而别种也。）龙胆草根味极苦，气兼涩，性大寒。茎如竹枝，花开青碧，禀东方木气，故有龙胆之名。

　　龙甲木，苦走骨，故主治骨间寒热。涩类酸，故除惊痫邪气。胆主骨，肝主筋，故续绝伤。五脏六腑皆取决于胆，故定五脏。山下有风曰虫，风气升而蛊毒自杀矣。

　　卷中本经中品

　　黄芩

　　气味苦寒，无毒。主治诸热，黄胆，肠 ，泄痢，逐水，下血闭，恶疮，疽蚀，火疡。

　　（黄芩《本经》名腐肠，又名空肠，又名妒妇，谓外皮肉，而内空腐，妒妇心黯，黄芩心黑同也。出川蜀及陕西河东，近道皆有。芩者黔也，黑色也。其根黑而黄，故曰黄芩。）黄芩色黄内空，能清肠胃之热，外肌皮而性寒，能清肌表之热，乃手足阳明兼手太阴之药也。主治诸热黄胆，肠 泄痢者，言诸经之热，归于胃土而为黄胆，归于大肠而为泄痢。黄芩中空，主清肠胃之热，故能治之。肠胃受浊，得肺气通调，则水津四布，血气营运，逐水下血闭者，黄芩外肌皮而清肌表。肌表清，则肺气和，而留水可逐，血闭自下矣。火热之气留于肌肉皮肤，则为恶疮疽蚀。恶疮疽蚀名曰火疡。黄芩治之，清肌表也。

　　卷中本经中品

　　本

　　气味辛温，无毒。主治妇人疝瘕，阴中寒肿痛，腹中急，除风头痛，长肌肤，悦颜色。

　　（ 本始出崇山山谷，今西川河东、兖州、杭州山中皆有。根似芎 而轻虚，味麻不堪作饮，正月、二月采根，曝干三十日成。），高也。 本始生崇山，得天地崇高之气，禀太阳标本之精。故下治妇人疝瘕，阴中寒肿痛，中治腹中拘急，上除头风痛。盖太阳之脉本于下，而上额交巅，出入于中上也。太阳阳气有余，则长肌肤，悦颜色。

　　卷中本经中品

　　百合

　　气味甘平，无毒。主治邪气腹胀心痛，利大小便，补中益气。

　　（百合近道山谷处处有之。三月生苗，高二三尺，一茎直上，叶如竹叶，又似柳叶，四向而生，五月茎端开白花，芬芳六出，四垂向下，昼开夜合，故名夜合花。其根如蒜，细白而长，重叠生二三十瓣。煮食甘美，取瓣分种，如种蒜法，一种花红不四垂者，山丹也。一种花红带黄而四垂，上有黑斑点，其子黑色，结在枝叶间者，卷丹也。其根皆同百合，皆可煮食，而味不美。盖一类三种，唯白花者入药，余不可用。）百合色白属金，味甘属土，昼开夜合，应天道之昼行于阳，夜行于阴，四向六合，应土气之达于四旁。主治邪气腹胀心痛者，邪气下乘于脾，则地气不升而腹胀。邪气上乘于肺，则天气不降而心痛。盖腹者脾之部，肺者心之盖也。利大小便者，脾气上升，肺气下降，则水津四布，糟粕营运矣。补中者，补脾。益气者，益肺也。

　　卷中本经中品

　　干姜

　　气味辛温，无毒。主治胸满咳逆上气，温中，止血，出汗，逐风湿痹，肠 下痢，生者尤良。

　　（干姜用母姜晒干，以肉浓而白净，结实明亮如天麻者为良，故又名白姜。临海、章安、汉温、池州诸处皆能作之，今江西、浙江皆有，而三衢开化者佳。）太阴为阴中之至阴，足太阴主湿土，手太阴主清金。干姜气味辛温，其色黄白，乃手足太居胸上，肺寒则满也。咳逆上气者，手足太阴之气不相通贯，致肺气上逆也。温中者，言干姜主治胸满咳逆上气，以其能温中也。脾络虚寒，则血外溢。干姜性温，故止血也。出汗者，辛以润之，开腠理，致津液通气也。逐风湿痹者，辛能发散也。肠 下痢，乃脾脏虚寒。《伤寒论》云：脾气孤弱，五液注下，下焦不合，状如豚肝。干姜能温脾土，故治肠下痢。生者尤良，谓生姜能宣达胃气，用之尤良。

　　按：桂枝、葛根、柴胡诸汤，并胃逆呕吐，表寒诸证，多用生姜。夫生姜乃老姜所生之子姜阳明为太阴之府，故干姜治脾，生姜治胃，脏腑者，子母之谓也。

　　按：《神农本经》只有干姜、生姜，而无炮姜，后人以干姜炮黑，谓之炮姜。《金匮要略》治肺痿，用甘草干姜汤，其干姜亦炮，是炮姜之用，仲祖其先之矣。姜味本辛，炮过则辛味稍减，主治产后血虚身热，及里寒吐血，衄血，便血之证。若炮制太过，本质不存，谓之姜炭，其味微苦不辛，其质轻浮不实，又不及炮姜之功能矣。即用炮姜，亦必须三衢开化之母姜，始为有力。今药肆中多以伤水变味之生姜，晒干炮用，未免有名无实。

　　卷中本经中品

　　赤小豆

　　气味甘酸平，无毒。主下水肿，排痈肿脓血。

　　（赤豆出江淮间，今关西、河北、汴洛皆有，夏至后下种，苗科高尺许，枝叶似豇豆，至秋开花淡银褐色，有腐气，结荚长二三寸，皮色微白带红，豆如绿豆而色赤，可作粥饭，煮熟 黯，可作香豉入药，以紧小而赤黯者为良。豆谷类也，赤小豆乃赤豆之小者，今药肆中知以何物，草子赤黑相间者，伪充赤小豆，其谬已甚。夫既名为豆，岂可于谷外求之耶。）赤豆煮熟，其味则甘，生时其气微酸，故曰甘酸平。豆者，水之谷也，其性下沉，是主从上属火，又主从下而上，由内而外。《本经》主下水肿，乃从上而下，由外而内也。排痈肿脓血，乃从下而上，由内而外矣。

　　卷中本经中品

　　大豆黄卷

　　气味甘平，无毒。主治湿痹、筋挛、膝痛，不可屈伸。

　　（黑大豆水浸出芽，约五寸长，使干之，名为黄卷。李时珍曰：一法壬癸日以井华水浸大豆《金匮》薯蓣丸治虚劳不足，风气百疾，内用大豆黄卷，义可知矣。

　　卷中本经中品

　　白薇

　　气味苦咸平，无毒。主治暴中风，身热肢满，忽忽不知人，狂惑邪气，寒热酸疼，温疟洗洗，发作有时。

　　（白薇《本经》名春生，出陕西及舒、滁、润、辽诸处。其根黄白色，类牛膝，而短小柔软可曲者，白薇也。坚直易断者，白前也。《乘雅》云：根似牛膝而细长尺许，色黄微白，芳白微黄，折之易断者，白前也。）凡草木皆感春气而生，唯《本经》号白薇为春生。谓其能启水天之精气，随春气而生升也。

　　苦者火也。禀太阳寒水之气在下，标阳之气在上也。根色黄白，又阳明秋金之气，而秋金之气，合肺气于皮毛，亦太阳之所主也。太阳标阳之气，行于肌表，故主治暴中风。太阳寒水之气，周于一身，故主治身热。肢满，风邪淫于四末也。忽忽，眩晕貌。忽忽不知人，风邪行于头目也。夫风者，百病之长，善行数变。狂惑邪气，风淫血分而涉于心包矣。寒热酸痛，风淫肌腠而涉于经脉矣。白薇禀秋金之气，故治诸风之变证。先热后寒，名曰温疟。温疟洗洗，如水洒身之寒也。温疟发作有时，白薇禀寒水之气，上行外达，故治温疟。又得太阳之标阳，故治温疟之洗洗。

　　卷中本经中品

　　败酱

　　气味苦平，无毒。主治暴热火疮赤气，疥瘙，疽痔，马鞍热气。

　　（败酱俗名苦菜，处处原野皆有。春初生苗，深冬始凋，野人多食之。）败酱味苦性寒，故主治暴热火疮赤气，而疥瘙疽痔，马鞍热气，皆为火热之病。马者，火之畜也。《金匮》方有薏苡附子败酱散，亦主肠痈而消热毒。

　　卷中本经中品

　　白藓根皮

　　气味苦寒，无毒。主治头风，黄胆，咳逆，淋沥，女子阴中肿痛，湿痹死肌，不可屈伸起止行步。

　　（白藓出河中江宁、滁洲、润州皆有之，以川蜀者为胜。苗高尺余，茎青叶稍白，四月开花紫白色，根皮白色，根心内实，其气腥膻。）白藓臭腥色白，气味苦寒，禀金水之精，而治风热之证，主治头风，金能制风也。治黄疸，水能清热也。禀金气而益肺，故治咳逆。禀水气而益膀胱，故治男子淋沥，女子之阴中肿痛。燥气属金，故治湿痹之死肌。水气主骨，故治骨属不可屈伸，及不可起止行步也。

　　卷中本经中品

　　蓼实

　　气味辛温，无毒。主治明目，温中，耐风寒，下水气，面浮肿，痈疡。

　　（蓼近水滨及下湿处皆有，其类甚多，有青蓼、香蓼、水蓼、马蓼、紫蓼、赤蓼、木蓼七种。又一种味极辛辣，谓之辣蓼。今时浸水和面， 面是为神曲，又取燥末拌糯米饭一团，作之者鲜矣。）

　　卷中本经中品

　　薇衔

　　气味苦平，无毒。主治风湿痹，历节痛，惊痫，吐舌，悸气，贼风，鼠 ，痈肿。（薇音眉。）（薇衔生汉中川泽及冤句，邯郸。丛生，叶似茺蔚。有毛赤茎，《本经》名麋衔，一名鹿衔，言麋鹿有疾，衔此草即瘥也。又名吴风草。李时珍曰：按郦道元《水经注》云：魏兴、锡山多生薇衔草，有风不偃，无风独摇，则吴风当作无风乃通。）按：月令五月鹿角解，十一月麋角解，是麋鹿有阴阳之分矣。此草禀少阴水火之气，是以麋鹿咸宜，犹乌药之治猫狗也。《素问》黄帝问曰：有病身热懈惰，汗出如浴，恶风少气，此为何病？岐伯曰：病名酒风，治之以泽泻、术各三分，麋衔五分，合以三指撮，为后饭（后饭，先服药也）。此圣方也。而后世不知用之，诚缺典矣。

　　卷中本经中品

　　土瓜根

　　气味苦寒，无毒。主治消渴、内痹、瘀血、月闭、寒热酸疼，益气，愈聋。

　　（土瓜《本经》名王瓜，俗名野甜瓜。月令云：四月王瓜生，即此瓜也。始生鲁地平泽田野及人家墙垣篱落间，四月生苗延蔓。其蔓多须叶，如瓜蒌叶，但无叉缺，有毛刺。五月开黄花，花下结子，熟时赤如弹丸，根如瓜蒌，根之小者，须掘深二三尺，乃得正根。三月采根，阴干候用。）愚按：土瓜非世俗所食之王瓜，又非世俗所食之甜瓜。《本经》虽有其名，今人未之识也。因仲景《伤寒论》有土瓜根为导之法，故存之。

　　（按：月令所谓王瓜者，蔓延而生，茎叶上皆有细毛，其叶圆而上尖，一叶之下辄有一须，遇草木茎叶即能缠绕。六七月开花色黄五瓣，花下蒂长，即其实也。吾杭甚多，凡旷野隙地遍处有之，民间往往认作瓜蒌，高氏以为今人未之识者，盖以此故耳。）

　　卷中本经中品

　　浓朴

　　气味苦温，无毒。主治中风，伤寒，头痛寒热，惊悸，气血痹，死肌，去三虫。

　　（浓朴取其木质朴而皮浓以命名，一名烈朴，又名赤朴，谓其性辛烈而色紫赤也。洛阳、陕西、江淮、河南、川蜀山谷中，往往有之，近以建平、宜都及梓州、龙州者为上。木高三四丈，径一二尺，肉皮极浓，以色紫油湿润者为佳，春生叶如槲叶，四季不凋，五六月开红花，结实如冬青子，生青熟赤，实中有核，其味甘美。浓朴之实，别名逐折。《别录》云：主疗鼠 ，明目，益气。）浓朴气味苦温，色赤性烈，花实咸红，冬不落叶，肉浓色紫，盖禀少阳木火之精，而通会于肌腠者也。主治中风伤寒头痛寒热者，谓能解肌而发散也。助木火之精气，故能定肝心之惊悸也。气血痹者，津液随三焦出气以温肌肉，肝主冲任之血，充肤热肉，痹则气血不和于肌腠。浓朴气温色紫，能解气血之痹而活死肌也。去三虫者，三焦火气内虚，则生虫。浓朴得少阳之火化，而三虫自去矣。

　　愚按：浓朴色赤性烈，生用则解肌而达表，禀木火之气也。炙香则运土而助脾，木生火而火朴大黄汤，用浓朴一尺，取象乎脾也。

　　卷中本经中品

　　黄柏

　　气味苦寒，无毒。主治五脏肠胃结热，黄胆，肠痔，止泄痢，女子漏下赤白，阴伤蚀疮。（柏，音百，俗作黄柏，省笔之讹。）（黄柏木出汉中山谷及永昌、邵陵、房商、山东诸处皆有。今以蜀中出者，皮浓色深为佳，树高数丈，叶似紫椿，经冬不凋，皮外白里深黄色，入药用其根结块，如松下茯苓。）黄柏气味苦寒，冬不落叶，禀太阳寒水之精。皮浓色黄，质润稠粘，得太阴中土之化。

　　盖水在地之下，水由地中行，故主治五脏肠胃中之结热，黄胆，肠痔。治结热者，寒能清热也。

　　治黄胆、肠痔者，苦能胜湿也。止泄痢者，先热泄而后下痢，黄柏苦寒，能止之也。女子漏下赤白，阴伤蚀疮，皆湿热下注之病。苦胜湿而寒清热，故黄柏皆能治之也。以上主治，皆正气无亏，热毒内盛，所谓下者举之，结者散之，热者寒之，强者泻之，各安其气，必清必静，则病气衰气，归其所宗，此黄柏之治皆有余之病也。如正气稍虚，饮食不强，盒饭禁用。

　　愚按：黄柏禀寒水之精，得中土之化，有交济阴阳，调和水火之功，所治至广。而《珍珠囊药性》云：黄柏疮用，一言蔽之。后人徒事歌括者，信为疮药而已。其曰珍珠，殆以鱼目欺世尔。

　　卷中本经中品

　　栀子

　　气味苦寒，无毒。主治五内邪气，胃中热气，面赤，酒 渣鼻，白癞，赤癞，疮疡。

　　（卮，酒器也，卮子象之，故名，俗作栀。《本经》谓之木丹，《别录》谓之越桃，今南方及西蜀州郡皆有之。木高七八尺，叶如李，浓而深绿，春荣夏茂，凌冬不凋，五月花开，花皆六出，洁白芬芳，交秋结实，如诃子状，生青，熟则黄赤，其中仁穣亦红赤，入药宜用山栀子，皮薄而圆小，刻房七棱至九棱者为佳。李时珍曰：蜀中有红栀子，花烂红色，其实染物亦赭红色。）栀子气味苦寒，其色黄赤，春荣夏茂，凌冬不凋，盖禀少阴之气化。少阴寒水在下，而君火在上也。花多五瓣，而栀花六出。六者水之成数也。稍秒结实，味苦色赤，房刻七棱九棱，是下禀寒水之精，而上结君火之实。主治五内邪气，胃中热气者，禀寒水之精，而治热之在内也。面赤，酒 鼻，白癞，赤癞，疮疡者，结君火之实，而治热之在外也。栀子能启寒水之精，清在上之火热，复能导火热之气以下降者，如此。

　　栀子生用能起水阴之气上滋，复导火热以下行，若炒黑则但从上而下，不能起水阴以上滋，故仲祖栀子豉汤生用不炒，有交 水火，调和心肾之功。而后人委言栀子生用则吐，炒黑则不吐，且以栀子豉汤为吐剂。愚每用生栀及栀子豉汤，并未曾吐。夫不参经旨，而以讹传讹者，不独一栀子为然矣。

　　卷中本经中品

　　杏仁

　　气味甘苦温，冷利，有小毒。主治咳逆上气，雷鸣，喉痹，下气，产乳，金疮，寒心奔豚。

　　（杏叶似梅，二月开淡红花，五月实熟有数种，赭色而圆者，名金杏。甘而有沙者，名沙杏，黄而带酢者，名梅杏。

　　青而带黄者，名柰杏，入药用苦杏。）杏仁气味甘苦，其实苦重于甘，其性带温，其质冷利。冷利者，滋润之意，主治咳逆上气者，利肺气也。肺气利而咳逆上气自平矣。雷鸣者，邪在大肠。喉痹者，肺窍不利。下气者，谓杏仁质润下行，主能下气。气下则雷鸣，喉痹皆愈矣。产乳者，产妇之乳汁也。生产无乳，杏仁能通之。金疮者，金刃伤而成疮也。金伤成疮，杏仁能敛之。寒心奔豚者，肾脏水气凌心而寒，如豚上奔。杏仁治肺，肺者金也，金为水之母，母能训子逆。又，肺气下行，而水逆自散矣。

　　卷中本经中品

　　桃仁

　　气味苦甘平，无毒。主治瘀血血闭，症瘕邪气，杀小虫。

　　（桃种类颇多，唯山中野毛桃即《尔雅》所谓 桃者，小而多毛，核粘味恶，其仁充满多脂，可入药用。）桃仁、杏仁味俱甘苦，杏仁苦胜，故曰甘苦，桃仁甘胜，故曰苦甘。桃色先青后紫，其味甘酸，禀木气也，其仁亦主疏肝，主治瘀血血闭，疏肝气也。症瘕邪气乃血与寒汁沫，留聚于肠胃之外，凝结而为症瘕，肝气和平，则症瘕邪气自散矣。杀小虫者，厥阴风胜则生虫，肝气疏通而虫自杀矣。

　　《素问》五果所属，以桃属金，为肺之果，后人有桃为肺果，其仁治肝之说。

　　愚按：桃味酸甘，其色生青熟紫，并无金体，窃疑《素问》之桃，乃胡桃也，俗名核桃，外壳内白，庶几似之。若谓桃，则唯毛桃仁之桃，皮色白有毛，余俱无矣。生时肉青白，熟则紫矣。若以外核内仁当之，则杏梅未始不如是，献疑于此，俟后贤正之。

　　卷中本经中品

　　桃胶（附）

　　气味苦平，无毒。炼服保中不饥，忍风寒。（《别录》附。）（桃茂盛时，以刀割树皮，久则胶溢出，采收以桑灰汤浸过晒干用。）

　　卷中本经中品

　　乌梅

　　气味酸温平涩，无毒。主治下气，除热，烦满，安心，止肢体痛，偏枯不仁，死肌，去青黑志，蚀恶肉。（志痣同。）（梅实将熟时，采微黄者，篮盛于突上熏黑，若以稻灰淋汁，润湿蒸过，则肥泽不蛀。）梅花放于冬，而实熟于夏，独得先春之气，故其味酸，其气温平而涩，涩附于酸也。主下气者，得春生肝木之味，生气上升，则逆气自下矣。除热烦满者，禀冬令水阴之精，水精上滋，则烦热除而胸膈不满矣。安心者，谓烦热除而胸膈不满，则心气亦安。肢体痛，偏枯不仁，死肌，皆阳气虚微，不能熏肤充身泽毛，若雾露之溉。梅实结于春而熟于夏，主敷布阳气于肌腠，故止肢体痛，及偏枯不仁之死肌。阳气充达，则其颜光，其色鲜，故去面上之青黑痣，及身体虫蚀之恶肉。

　　愚按：乌梅味酸，得东方之木味，放花于冬，成熟于夏，是禀冬令之水精而得春生之上达也物理，但以乌梅为酸敛收涩之药，而春生上达之义未之讲也，惜哉

　　卷中本经中品

　　枳实

　　气味苦寒，无毒。主治大风在皮肤中，如麻豆苦痒，除寒热结，止痢，长肌肉，利五脏，益气，轻身。

　　（枳实出河内洛西及江湖州郡皆有。近时出于江西者为多，其木如橘而小，高五七尺，叶如橙，多刺，春开白花结实，至秋始成。《周礼》云：橘逾淮而北为枳，今江南枳橘皆有，江北有枳无橘，此是种类各别，非逾淮而变也。七八月采者为枳实，九十月采者为枳壳。愚按：实者乃果实之通称，言实壳亦在其中矣。）枳实气味苦寒，冬不落叶，禀少阴标本之气化，臭香形圆，花白多刺，穣肉黄白。又得阳明金土之气化，主治大风在皮肤中。如麻豆苦痒者，得阳明金气而制风，禀少阴水气而清热也。除寒热结者，禀少阴本热之气而除寒，标阴之气而除热也。止痢，长肌肉者，得阳明中土之气也。五脏发原于先天之少阴，生长于后天之阳明，故主利五脏，得少阴之阴，故益气，得阳明之气，故轻身。

　　仲祖本论，有大承气汤，用炙浓朴，炙枳实。小承气汤，用生浓朴，生枳实，生熟之间，有意存焉。学人不可不参。

　　卷中本经中品

　　枳壳（附）

　　气味苦酸，微寒，无毒。主治风痹、淋痹，通利关节，劳气咳嗽，背膊闷倦，散留结胸膈痰滞，逐水，消胀满，大胁风，安胃，止风痛。（《开宝本草》附。）上世本草只有枳实，至宋《开宝本草》，始分枳之小者为枳实，大者为枳壳。愚谓：小者其性藏密而气全，大者其性宣发而气散，或云：大者气足而力虚，小者气不足而力薄。不知气之足也，在于旺时，若过其时，则反薄矣。又，李东垣云：枳壳缓而枳实速。王好古云：枳壳主高，枳实主下，高者主气，下者主血，未免臆说不经。后学遵而信之，宁无萸乎。须知实与壳，其种未始有殊也。种既无殊，则缓速气血之说，何可分乎。

　　卷中本经中品

　　山茱萸

　　气味酸平，无毒。主治心下邪气寒热，温中，逐寒湿痹，去三虫，久服轻身。

　　（山茱萸今海州，兖州，江浙近道诸山中皆有。木高丈余，叶似榆有刺，二月开花白色，四月结实如酸枣，色紫赤，九月十日采实，阴干去核用肉。）山茱萸色紫赤而味酸平，禀厥阴少阳木火之气化。手厥阴属心包，故主治心下之邪气寒热。

　　心下乃厥阴心包之部也。手少阳属三焦，故温中。中，中焦也。中焦取汁，奉心化赤而为血，血生于心，藏于肝。足厥阴肝主之血，充肤热肉，故逐周身之寒湿痹。木火气盛，则三焦通畅，故去三虫。血充肌腠，故久服轻身。

　　愚按：仲祖八味丸用山茱萸，后人去桂附，改为六味丸，以山茱萸为固精补肾之药。此外并无他用，皆因安于苟简，不深探讨故也。今详观《本经》山茱萸之功能主治如此，学人能于《本经》之内会悟，而广其用，庶无拘隘之弊。

　　卷中本经中品

　　吴茱萸

　　气味辛温，有小毒。主治温中下气，止痛，除湿血痹，逐风邪，开腠理，咳逆寒热。

　　（吴茱萸所在有之，江浙、蜀汉尤多。木高丈余，叶似椿而阔浓，紫色，三月开红紫细花，七八月结实累累成簇，似椒子而无核，嫩时微黄，熟则深紫，多生吴地，故名吴茱萸。九月九日采，阴干，陈久者良，滚水泡一二次，去其毒瓦斯用之。）山茱萸、吴茱萸咸禀木火之气。禀火气，故主温中。禀木气，故主下气。中焦温而逆气下，则痛自止矣。湿血痹者，湿伤肌腠，致充肤热肉之血凝泣为痹。少阳炎热之气，行于肌腠，肝主冲任之血，淡渗皮肤，则湿血痹可除矣。又曰：逐风邪者，言湿痹可除，而风邪亦可逐也。气味辛温，故开腠理。腠理开，则肺病之咳逆，皮肤之寒热皆治矣。

　　卷中本经中品

　　猪苓

　　气味甘平，无毒。主治 疟，解毒蛊疰不祥，利水道。久服轻身耐老。

　　（猪苓始出衡山山谷及济阴、冤句，今蜀州、习州亦有之。乃枫树之苓也，其皮黑，其肉白述记》云：南中有枫子鬼木之老者，为人形，亦呼为灵枫，盖瘿之雕刻鬼神，可致灵异。《尔雅正义》云：枫子鬼乃枫木上寄生，枝高二三尺，天旱以泥涂之即雨。荀伯子《临川记》云：岭南枫木岁久生瘿，如人形，遇暴雷大雨，则暗长三五尺，谓之枫人，则枫为灵异之木，可知矣。）（按：陶弘景曰：猪苓是枫树苓。苏颂曰：生土底不必枫根下始有。李时珍曰：猪苓是木之结茯苓之理。他木皆有，枫树为多。卢子由曰：木之有余于气与脂者，唯松与枫，松则兼气与脂而咸有余，枫则余气为苓，不复余脂为香。余脂为香，不复余气为苓，苓与香各禀气与脂之体与用也。合诸说，观之苓虽他木皆有，唯枫树下者，入药为良。

　　犹寄生、螵蛸二物他树亦有，而唯取桑上者入药，亦此理耳。谓之猪苓者，以其形似猪矢命枫树之瘿，遇雷雨则暗长，以泥涂之，即天雨，是禀水精所主之木也。猪苓新出土时，其味带甘，苓主淡渗，故曰甘平。 疟，阴疟也。主治 疟者，禀水精之气以奉春生，则阴疟之邪，随生气而升散矣。解毒蛊疰不详者，苓禀枫树之精华，结于中土，得土气则解毒，禀精华则解蛊疰不祥也。味甘平而淡渗，故利水道。久服则水精四布，故轻身耐老。

　　卷中本经中品

　　芜荑

　　气味辛平，无毒。主治五内邪气，散皮肤骨节中淫淫温行毒，去三虫，化食。

　　（芜荑生晋山川谷，今河东、河西近道处处皆有，而太原、延州、同州者良。其木名 ，《说文》曰： ，山 榆也，有刺，实为芜荑。叶圆而浓，其实早成，亦如榆荚，但气臭如，土人作酱食之，则味香美。性能杀虫，置物中亦能辟蛀。）芜荑，山榆仁也，榆受东方甲乙之精，得先春发陈之气，禀木气也。其味辛，其臭腥，其色黄白，其本有刺，禀金气也。木能平土，故主治五内之邪气。五内者，中土也。金能制风，故散皮肤骨节中淫淫温行毒。淫淫温行者，风动之邪也。风胜则生虫，去三虫，亦金能制木也。火衰则食不化，化食，乃木能生火也。

　　卷中本经中品

　　皂荚

　　气味辛咸温，有小毒。主治风痹死肌，邪气风头泪出，利九窍，杀精物。

　　（皂荚处处有之，其树高硕，叶如槐叶，枝间有刺，即皂角刺也。夏开细黄花，结实有三种，一种小如猪牙，一种大而肥浓，多脂而粘，一种长而瘦薄，枯燥不粘，皆可入药。《本经刺，难上采荚，以篾箍其树，一夜自落，有不结实者，树凿一孔入生铁三五斤，泥封之即结荚。人以铁砧捶皂荚，即自损，铁碾碾之，久则成孔，铁锅爨之多爆片落。）（愚按：纳生铁而即结荚者，铁乃金类，色黑属水，得金水之气，则木茂而结荚也。铁遇之而剥损者，荚色紫赤，具太阳火热之气，火能克金也。蔑箍其皮，荚即落者，太阳之气自下而上行于肤表，箍其皮则阳气不能上升，太阳气殒而荚落矣。）皂荚枝有刺而味辛，禀金气也。色紫赤而味兼咸，禀水气也。太阳之气合金气而出于肤表，合水气而下挟膀胱，故味辛咸而气温热，辛咸温热，则有小毒矣。风邪迫于周身，则为风痹死肌之证。风邪上薄于头，则为风头泪出之证。皂荚禀金气而制风，故能治也。九窍为水注之气，皂荚禀水气，故利九窍。太阳阳热之气，若天与日，天日光明，则杀精物，精物，犹百精老物也。

　　卷中本经中品

　　皂角刺（附）

　　一名天丁，气味辛温，无毒。米醋熬嫩刺作煎，涂疮癣，有奇效。（《图经本草》）治痈肿，妒乳，风疠恶疮，胎衣不下，杀虫。（《本草纲目》）小儿重舌，小便淋闭，肠风痢血，大风疠痒，痈疽不溃，疮肿无头。（诸方。）去风，化痰，败毒攻毒，定小儿惊风发搐，攻痘疮起发，化毒成浆。（隐庵增附。）

　　卷中本经中品

　　皂荚子（附）

　　气味辛温，无毒。炒舂去赤皮，以水浸软，煮熟糖渍食之，疏道五脏风热壅。

　　（《本草衍义》）核中白肉，入治肺药，核中黄心嚼食，治膈痰吞酸。（《图经本草》）仁和血，润肠，（《用药法象》）治风热，大肠虚秘，瘰 肿毒，疮癣。（《本草纲目》）治疔肿便痈，风虫牙疼，妇人难产，里急后重，肠风下血，腰脚风痛。（《诸方》）治疝气，并睾丸肿痛。（隐庵增附。）

　　卷中本经中品

　　肥皂荚（附）

　　气味辛温，微毒。主治去风湿，下痢便血，疮癣肿毒。（《本草纲目》附）（肥皂荚种类与皂荚相同，以其浓而多肉，故名肥皂荚，内有黑子数颗，大如指头而不甚圆，色如黑漆而甚坚，中有白仁如栗，煨熟可食，外科用之消肿毒、瘰 。《相感志》云：肥皂荚水能死金鱼，辟蚂蚁，麸见之则不就。）近时疡医用肥皂肉，捣 无名肿毒。用核仁，治鼠 疽痔。方上游医，用为吐药，治症瘕

　　卷中本经中品

　　秦皮

　　气味苦，微寒，无毒。主治风寒湿痹，洗洗寒气，除热，目中青翳白膜。久服头不白，轻身。

　　（秦皮本名 皮，出陕西州郡，河阳亦有之，其木似檀枝干，皆青绿色，叶细无花实，皮上有白点而不粗错，取皮渍水，色便青碧，书纸上视之亦青色者，为真。）秦木生于水旁，其皮气味苦寒，其色青碧，受水泽之精，具青碧之色，乃禀水木相生之气化。禀木气而春生，则风寒湿邪之痹证，及肤皮洗洗然之寒气，皆可治也。禀水气而清热，故主除热。目者肝之窍，木气盛，则肝气益，故治目中青翳白膜。发者，血之余，水精足，则血亦充，故久服头不白而轻身。

　　卷中本经中品

　　竹叶

　　气味苦寒，无毒。主治咳逆上气，溢筋急，消恶疡，杀小虫。

　　（竹产处唯江河之南甚多，故戴凯之《竹谱》曰：九河鲜有，五岭实繁，茎直中通，四时青枝有节，节有叶，叶必三之，枝必两之，六十年一花，其花结实，其竹枯。竹之种类最多，《本经》用 竹，后人兼用淡竹，苦竹。一种薄壳者，名甘竹，亦佳。

　　竹禀冬令之水精，其根硬，喜行东南，是气禀西北，而体尚向东南也。冬时孕笋，春时抽，夏时解箨，秋日成竿，得天地四时之气。）竹叶凌冬不落，四季常青。凌冬不落者，禀太阳标阳之气也。太阳标阳本寒，故气味苦寒。

　　四季常青者，禀厥阴风木之气也，木主春生，上行外达，故主治咳逆上气。溢筋急者，肝主筋，竹叶禀风木之精，能滋肝脏之虚急也。消恶疡者，恶疡主热，竹叶禀水寒之气，能清心脏之火热也。虫为阴类，竹叶得太阳之标阳，而小虫自杀矣。

　　卷中本经中品

　　竹沥（附）

　　气味甘大寒，无毒。主治暴中风，风痹，胸中大热，止烦闷，消渴，劳复。（《（ 竹、淡竹、苦竹皆可取沥，将竹截取二尺许劈开，以砖两片对立架竹于上，两头各出五七寸，以火炙出其沥，以盘承取。）朱震亨曰：竹沥滑痰，非助以姜汁不能行。

　　卷中本经中品

　　竹茹（附）

　　气味甘，微寒，无毒。主治呕 温气，寒热，吐血，崩中。（《别录》附。）（用刀轻轻刮去竹皮上粉青，取青内之皮，谓之竹茹。今人用竹沥、竹茹，皆取大竹，不知淡竹、苦竹、 竹皆细小不大，俱系野生，非家种也。）呕 ，吐逆也。温气，热气也。竹茹，竹之脉络也。人身脉络不和，则吐逆而为热矣。

　　脉络不和，则或寒或热矣。

　　充肤热肉，淡渗皮毛之血，不循行于脉络，则上吐血而下崩中矣。凡此诸病，竹茹皆能治之，乃以竹之脉络而通人之脉络也。

　　卷中本经中品

　　石膏

　　气味辛，微寒，无毒。主治中风寒热，心下逆气惊喘，口干舌焦，不能息，腹中坚痛，除邪鬼，产乳，金疮。

　　（石膏出齐庐山及鲁蒙山，剡州、彭城、钱塘亦有。有软硬二种，软石膏生于石中，大块作层，如压扁米糕，细纹短密，宛若束针，洁白如膏，松软易碎，烧之白烂如粉。硬石膏作块而生，直理起棱，如马齿坚白，击之则段段横解，光亮如云母、白石英，有墙壁。烧之亦易散，仍硬不作粉，今用以软者为佳。）石膏质坚色白，气辛味淡，纹理如肌腠，坚白若精金，禀阳明金土之精，而为阳明胃府之凉剂，宣剂也。中风寒热者，风乃阳邪，感阳邪而为寒为热也。金能制风，故主治中风之寒热。心下逆气惊喘者，阳明胃络上通于心，逆则不能上通，致有惊喘之象矣。口干舌焦，不能息，腹中坚痛者，阳明之上，燥气治之，口干舌焦，燥之极也。不能息，燥极而阳明之气不和于上也。腹中坚痛，燥极而阳明之气不和于下也。石膏质重性寒，清肃阳明之热气，故皆治之。禀金气则有肃杀之能，故除邪鬼。生产乳汁，乃阳明胃府所生。刀伤金疮，乃阳明肌肉所主。石膏清阳明而和中胃，故皆治之。

　　《灵枢经》云：两阳合明，是为阳明。又云：雨火并合，故为阳明，是阳明上有燥热之主气伤寒有白虎汤，用石膏、知母、甘草、粳米，主资胃府之津，以清阳明之热。又，阳明主合而居中土，故伤寒有越脾汤。

　　石膏配麻黄，发越在内之邪，从中土以出肌表，盖石膏质重则能入里，味辛则能发散，性寒则能清热。其为阳明之宣剂、凉剂者，如此。

　　卷中本经中品

　　慈石

　　气味辛寒，无毒。主治周痹，风湿，肢节中痛，不可持物，洗洗酸消，除大热烦满，及耳聋。

　　（慈石出太山山谷及慈山山阴。今慈州、徐州及南海旁山中皆有之。《南州异物志》云：涨海崎头水浅而多慈石，大舟以铁叶固之者，至此皆不得过。以此言之，南海所出尤多也。慈州者，岁贡最佳，能吸铁，虚连数十铁，或一二斤刀器，回转不落者，尤良。其石中有孔，孔中有黄赤色，其上有细毛，功用更胜。土宿真君曰：铁受太阳之气，始生之初，卤石产焉，百五十年而成慈石，二百年孕而成铁，是慈石乃铁之母精也。）慈石色黑味辛性寒，盖禀金水之精气所生。周痹者，在于血脉之中，真气不能周也。慈石能故能治之。风湿肢节中痛，不可持物，洗洗酸消者。风湿之邪伤于肢节而痛，致手不能持物，足洗洗酸消不能行。酸消，犹酸削也。慈石禀阳明、太阳金水济其火，阴交于阳，亦慈石引针，下而升上之义。

　　卷中本经中品

　　石硫黄

　　气味酸温，有毒。主治妇人阴蚀，疽痔恶血，坚筋骨，除头秃，能化金银铜铁奇物。（奇，疑作等。）（石硫黄出东海牧羊山谷及太行河西山中。今南海诸番岭外州郡皆有，然不及昆仑、雅州舶上来者良。此火石之精所结，所产之处必有温泉，泉水亦作硫黄气。以颗块莹净光腻，色黄，嚼之无声者，弥佳。夹土与石者，不堪入药。）硫黄色黄，其形如石。黄者，土之色。石者土之骨。遇火即焰，其性温热，是禀火土相生之气化。火生于木，故气味酸温，禀火气而温经脉，故主治妇人之阴蚀，及疽痔恶血。禀土石之精，故坚筋骨。阳气长则毛发生，故主头秃。遇火而焰，故能化金银铜铁奇物。

　　卷中本经中品

　　阳起石

　　气味咸，微温，无毒。主治崩中漏下，破子脏中血，症瘕结气，寒热腹痛无子，阴痿不起，补不足。

　　（阳起石乃云母根也。出齐州之齐山，庐山及太山、云山、沂州、琅琊诸山谷。今唯齐州采取，他处不复识之矣。齐州仅一土山，石出其中，彼人谓之阳起山。其山常有暖气，虽盛冬大雪遍境，独此山无积白。盖石气薰蒸使然也。山唯一穴，官司常禁闭，每发冬初，州发丁夫，遣人监取上供，岁月积久，其穴益深， 凿他石得之甚难。以白色明莹，云头雨脚轻松，如野狼牙者为上。黄色者亦重，其上犹带云母者，绝品也。拣择供上，剩余者，州人方货之，不尔，无由得也。置雪中倏然没迹者为真。画纸上于日下扬之飞举者，乃真佳也。）阳起石者，此山之石，乃阳气之所起也，故大雪遍境，而山无积白。有形之石，阳气所钟，故置之雪中，倏然没迹，扬之日下，自能飞举。主治崩中漏下者，崩漏为阴，今随阳气而上升也。破子脏中血，及症瘕结气者，阳长阴消，阳气透发，则症结破散矣。妇人月事不以时下，则寒热腹痛而无子。阳起石贞下启元，阴中有阳，阴阳和而寒热除，月事调而生息繁矣。男子精虚，则阴痿不起。阳起石助阴中之阳，故治阴痿不起，而补肾精之不足。

　　卷中本经中品

　　雄黄

　　气味苦平寒，有毒。主治寒热鼠 ，恶疮疽痔，死肌，杀精物恶鬼，邪气百虫毒，胜五兵，炼食之轻身，神仙。

　　（《别录》云：雄黄出武都山谷， 煌山之阳。武都氏羌也，是为仇池，后名阶州，地接西戎界。宕昌亦有而稍劣。 煌在凉州西数千里。近来用石门谓之新坑，始兴石黄之好者耳。

　　阶州又出一种水窟雄黄，生于山岩中有水流处，其色深红而微紫，体极轻虚，功用最胜。抱朴子云：雄黄当得武都山中出者纯而无杂，形块如丹砂，其赤如鸡冠，光明烨烨者，乃可用。有青黑色而坚者，名熏黄。有形色似真而气臭者，名臭黄，并不入服食，只可疗疮疥。金刚钻生于雄精之中，孕妇佩雄精，能转女成男。）雄黄色黄质坚，形如丹砂，光明烁烁，乃禀土金之气化，而散阴解毒之药也。水毒上行，则身寒热，而颈鼠 。雄黄禀土气而胜水毒，故能治之。肝血壅滞，则生恶疮而为疽痔，雄黄禀金气而平肝，故能治之。死肌乃肌肤不仁，精物恶鬼乃阴类之邪，雄黄禀火气而光明，故治死肌，杀精物恶鬼。邪气百虫之毒，逢土则解，雄黄色黄，故杀百虫毒。胜五兵者，一如硫黄能化金银铜铁锡也。五兵，五金也。胜五兵，火气盛也。炼而食之，则转刚为柔，金光内藏，故轻身神仙。

　　卷中本经中品

　　雌黄

　　气味辛平，有毒。主治恶疮头秃，痂疥，杀毒虫虱，身痒邪气诸毒。炼之久服，轻身，增年不老。

　　（雌黄与雄黄同产，雄黄生山之阳，雌黄生山之阴，一阴一阳，有似夫妇之道，故曰雌雄。

　　李时珍曰：雌黄、雄黄同产，但以山阴山阳受气不同分别，服食家重雄黄，取其得纯阳之精也。雌黄则兼有阴气，故不重。若治病，则二黄之功，亦相仿佛，大要皆取其温中搜肝，杀虫解毒，祛邪焉尔。

　　愚按：雄黄、雌黄气味宜同，今雄黄曰苦平，雌黄曰辛平，须知雄黄苦平而兼辛，雌黄辛平而兼苦，气味之同，难以悉举，故彼此稍异，以俟人之推测耳。

　　卷中本经中品

　　水银

　　气味辛寒，有毒。主治疹 痂疡白秃，杀皮肤中虱，堕胎，除热，伏金银铜锡毒，熔化还复为丹。久服神仙不死。

　　（水银一名汞，一名灵液，又名 女。古时出符陵平土，产于丹砂中，亦有别出沙地者。

　　今秦州、商州、道州、邵武军、西羌、南海诸番、岭外州郡皆有。《陈霆墨谈》云：拂林国当日没之处，地有水银海，周遭四五十里，国人取之近海十里许，掘坑井数十，乃使健夫骏马皆贴金箔行，近海边日照金光晃耀，则水银滚沸，如潮而来，其势若粘裹，其人即回马疾驰，水银随赶。若行缓则人马具扑灭也，人马行速则水银势远力微，遇坑堑而溜积于中，然后取之。又，马齿苋干之十斤，可得水银八两，名曰草汞。）水银气味辛寒，禀金水之真精，为修炼之丹汞，烧朱则鲜红不渝，烧粉则莹白可爱，犹人身化乳则白，此天地所生之精汁也。主治疹 痂疡白秃者，禀水精之气，能清热而养血也。杀皮肤中虱，堕胎者，禀金精之气，能肃杀而攻伐也，性寒故能除热，汞乃五金之精，故能杀金银铜锡毒。水银出于丹砂之中，而为阳中之阴。若熔化，则还复为丹，而为阴中之阳。一名灵液，又名 女，乃天地所生之精汁，故久服神仙不死。

　　（凡人误食水银则死。《本经》乃谓：久服神仙不死者，盖以古之神仙，取铅汞二物，用文武火候炼养久久，而成还丹，服之得以延年不老，指此言耳，非谓水银可以久服也。然其法久已失传，方士窃取其说以惑人，苟有服者，势在必死，载于典籍不一而足，不可以《本经》有是文而误试之。然谓《本经》六字竟是后之方士增加者，恐又不然也。）

　　卷中本经中品

　　铁落

　　气味辛平，无毒。主治风热恶疮，疡疽，疮痂，疥气在皮肤中。

　　（铁落是锻铁匠砧上锤锻所落之铁屑。又，生铁打铸有花，如兰如蛾而落地者，俗谓之铁蛾，今烟火家用之。）铁名黑金，生于西北，五金中之属水者也。禀金气，故治风。禀水气，故治热。恶疮、疡疽疮，热也。痂疥气在皮肤中，风也。以火 转乌之金，而清热毒之疮，故治恶疮、疡疽疮，以皮肤所落之金，而杀皮肤之虫，故治痂疥气在皮肤中。《素问病能论》有生铁落饮，言其下气疾世。今人以铁锈磨涂疔肿，汤火伤，蜈蚣咬，喜儿疮，重舌脚肿，正治风热恶疮之义。

　　卷中本经中品

　　犀角

　　气味苦酸咸寒，无毒。主治百毒蛊疰，邪鬼瘴气，杀钩吻鸩羽蛇毒，除邪，不迷惑魇寐，久服轻身。

　　（犀出滇南、交趾、南番诸处，有山犀、水犀、兕犀三种。山犀，兕犀居山林，人多得之，水犀出入水中，最为难得。形俱似水牛黑色，猪首大腹，脚似象，有三蹄，舌上有刺，好食荆棘，皮上每一孔生三毛，额上有两角，有正中生一角者，名独角犀。有额上生两角而短，鼻上生一角独长者。有角生白缕一条，直上至端，能出气通天，夜露不濡，名通天犀者，以之入药更为神验。又有辟寒犀，冬月暖气袭人。有辟暑犀，夏月能清暑气。有分水犀，衔之入水，水开三尺。有辟尘犀，为簪为带，尘不近身。有蠲忿犀，令人佩之，蠲去忿怒，此皆希世之珍。犀角错屑，以薄纸裹置怀中，蒸燥，乘热捣之，应手如粉，故《归田录》云：翡翠屑，金人气，粉犀是也。）犀色黑而形似猪，水之畜也。依木而栖，足三趾，一孔三毛，禀木气也。生于南粤，禀火气也。犀禀水木火相生之气化，故其角苦酸咸寒。犀为灵异之兽，角具阳刚之体，故主治百毒蛊疰邪鬼瘴气，如温峤燃犀，照见水中怪异之物是也。犀食荆棘，不避毒草，故杀钩吻之草毒。钩吻，毒草也，食之令人断肠。又曰鸩羽蛇毒，言不但杀钩吻之草毒，而鸩鸟蛇毒亦能杀也。犀禀水火之精，故除邪，不迷惑魇寐。久服水火相济，故轻身。

　　卷中本经中品

　　羚羊角

　　气味咸寒，无毒。主明目益气，起阴，主恶血注下，辟蛊毒恶鬼不祥，常不魇寐。

　　（羚，古字作 ，今字作羚，俗写从省笔也。羚羊出建平、宜都、梁州、真州、洋州、商洛诸蛮山中，及秦陇西域皆有，其形似羊而大青色，夜宿独栖，以角挂树，身不着地，为防鸷兽之患，可谓灵矣。故字从鹿从灵，省文作 。性慈不喜争斗，虽有伪斗，亦往解散。其角长尺余，有节特起环绕，如人手指握痕，得二十四节者尤有神力。两角者多。一角者更胜，角内有天生木胎。西域有金刚石，状如紫石英，百炼不消，金铁莫能击，唯绵裹羚羊角扣之，则自然冰泮。又，貘骨奸僧伪充佛牙，他物亦不能破，用此角击之亦碎，皆性相畏耳。）羚羊角气味咸寒，禀水气也。角心木胎，禀木气也。禀水气而资养肝木，故主明目。先天之气，发原于水中，从阴出阳。羟羊角禀水精之气，故能益肾气而起阴。肝气不能上升，则恶血下注。羟羊角禀木气而助肝，故去恶血注下。羚羊乃神灵解结之兽，角有二十四节，以应天之二十四气，故辟蛊毒恶鬼不祥，而常不魇寐也。

　　卷中本经中品

　　羚羊角

　　气味咸温，无毒。主治青盲，明目，止惊悸寒泄。久服安心益气，轻身，杀疥虫。

　　入山烧之，辟恶鬼虎野狼。

　　（羊之种类，南北少别，皆孕四月而生。其目无神，其性善斗，敌不避强，在畜属火，故易繁而性热，喜燥恶湿。

　　食钩吻而肥，食仙茅而肪，食仙灵脾而生，食闹羊花而死。物理之宜忌不可测也。 羊一作羊，乃羊之牡者，其角以青色羚羊者为良。）羚羊角气味咸寒， 羊角气味咸温。是羚羊禀水气，而羚羊禀火气也。故《内经》谓：羊为火畜。主治青盲明目者，阳光盛而目明也。止惊悸、寒泄者，火之精为神，神宁则惊悸止，火胜则寒泄除也。心为火脏，故久服安心。益气者，益阳气也。阳气盛，则轻身，而阴类之疥虫可杀矣。夫 羊属火，其角至明，入山则阴寒气多，故烧之而恶鬼虎野狼可辟，亦敌，不避强之义。

　　卷中本经中品

　　皮

　　气味苦平，无毒。主治五痔，阴蚀，下血赤白五色，血汁不止，阴肿，痛引腰背。

　　（ 处处山野中时有，俗名刺鼠。头嘴足爪俱似鼠，刺毛所豪猪，见人则卷缩，形如芡房及栗房，攒毛外刺，溺之即开。陶弘景曰：其脂烊铁中，入少水银则柔如铅锡。愚按：猥脂柔铁，即羚羊角碎金刚石之义。）形同鼠，毛刺若针，乃禀金水所生之兽，故能益肠解毒，清热平肝。主治五痔，益肠也。

　　治阴蚀，解毒也。治下血赤白五色，血汁不止，清热也。治阴肿痛引腰背，平肝也。

　　卷中本经中品

　　鳖甲

　　气味咸平，无毒。主治心腹症瘕，坚积寒热，去痞疾，息肉，阴蚀，痔核，恶肉。

　　（鳖，水仲介虫也，江河池泽处处有之。水居陆生，穹脊连胁，与龟同类。夏日孚乳，其抱以影。《埤雅》云：卵生思抱，其状随日影而转，在水中上必有浮沫，名鳖津，人以此取之。《淮南子》曰：鳖无耳，以目听，名曰神守。陆佃云：鱼满三千六百，则蛟龙引之而飞，纳鳖守之则免，故一名神守。管子云：鳖畏蚊，生鳖遇蚊叮则死，老鳖得蚊煮而烂。熏蚊者，复用鳖甲，物性相报复，如是异哉。甲以九肋者为胜，入药以醋炙黄用。）鳖生池泽，随日影而转，在水中必有津沫上浮，盖禀少阴水气，而上通于君火之日。又，甲介属金，性主攻利，气味咸平，禀水气也。主治心腹症瘕，坚积寒热者，言心腹之内，血气不和，则为症为瘕，内坚积而身寒热。鳖禀少阴之气，上通君火之神，神气内藏，故治在内之症瘕坚积。又曰：去痞疾者，言症瘕坚积，身发寒热。若痞疾，则身无热寒，而鳖甲亦能去也。夫心腹痞积，病藏于内。若息肉，阴蚀，痔核，恶肉，则病见于外。鳖甲属金，金主攻利，故在外之恶肉阴痔，亦能去也。

　　卷中本经中品

　　蟹

　　气味咸寒，有小毒。主治胸中邪气热结痛， 辟面肿，能败漆，烧之致鼠。

　　（蟹，山东、淮阳、江浙、闽广近海诸处及水乡多有之。有螃蟹、郭索、横行、介士、无肠、公子诸名。雄者脐长，雌者脐圆，腹中之黄，应月盈亏，其性多躁，引声 沫，至死乃已霜降前食物，故有毒，霜降后可食。）今人以蟹为肴馔，未尝以之治病，唯面有漆疮，多用蟹黄敷之。

　　卷中本经中品

　　蟹壳（附）

　　烧存性，蜜调，涂冻疮及蜂虿伤，酒服治妇人儿枕痛，及血崩，腹痛，消积。（《本草纲目》附。）今外科多用蟹壳，捣细筛末，为铁箍败毒散。大抵蟹壳为攻毒散风，消积行瘀之用。学者以意会之可也。

　　卷中本经中品

　　蚱蝉

　　气味咸甘寒，无毒。主治小儿惊痫，夜啼，癫病寒热。

　　（蝉者总名也，其类不一。二三月即先鸣，小而色黑者，名 母，今浙人谓之蛮虫。五月始鸣，大而色黑者，马蜩也。《毛诗》：五月鸣蜩。《月令》：仲夏之月，蝉始鸣即是。此种今浙人谓之老蝉，土音讹为老潜，又谓之蚕蝶。《本经》所谓蚱蝉者，正此蝉也。今时药中所用蝉蜕亦是此蝉之蜕。其头上有花冠者，曰冠蝉，又曰蜩螗。《毛诗》：如蜩如螗是也。

　　小而色青绿者，曰茅蜩，又曰茅 ，今浙中谓之蜘 。秋月始鸣，小而色青紫者，曰蟪蛄。

　　《庄子》：蟪蛄，不知春秋者是也。未立秋以前喑而不鸣，先谓之哑蝉，又曰喑蝉。入秋而鸣，时天候渐寒，故又谓之寒蝉，又曰寒蜩，又曰寒 。《月令》：孟秋之月，寒蝉鸣，即是此种。其余颜色少异，音声略殊，尚有多名，形皆相似。方首广额，两翼六足，升高而鸣，鸣不以口而以胁，吸风饮露，溺而不粪，三十日而死，古时用蝉身，今时只用蝉蜕，不复用身。）蝉感秋气而生，应月周而去，禀金水之气化也。金能制风，水能清热，故主治小儿惊痫。

　　昼鸣夜息，故止小儿夜啼。水火不交，则癫病寒热。蝉禀金水之精，能启下焦之水气，上合心包，故治癫病寒热。

　　（蚱蝉生于夏月，寒蝉生于秋时，今概谓蝉感秋气而生，禀金水之气者，恐未是缪。仲醇曰：蚱蝉禀水土之精，风露之气化而成形。其鸣清响，能发音声。其体轻浮，能出疮疹。其味甘寒，能除风热。其性善蜕，能脱翳障，及女子生子不下。）

　　卷中本经中品

　　蝉蜕（附）

　　气味咸甘寒，无毒。主治小儿惊痫，妇人生子不下。烧灰水服，治久痢。（《别录》附。）（李时珍曰：凡用蜕壳，沸汤洗去泥土、翅足，浆水洗过晒干用。）古人用身，后人用蜕。蜕者，褪脱之义。故眼膜翳障，痘 不起，皮肤隐疹，一切风热之证，取而用之。学人知蝉性之本原，则知蝉蜕之治疗矣。

　　卷中本经中品

　　白僵蚕

　　气味咸辛平，无毒。主治小儿惊痫夜啼，去三虫，灭黑 ，令人面色好，男子阴痒病。

　　（蚕处处可育，而江浙尤多，蚕病风死，其色不变，故名白僵，僵者死而不朽之谓。

　　《乘雅》云：今市肆多用中温死蚕，以锻石淹拌，令白服之，为害最深。若痘疹，必燥裂黑不可不慎也。）僵蚕色白体坚，气味咸辛，禀金水之精也。东方肝木，其病发惊骇，金能平木，故主治小天运环转，则昼开夜合，故止小儿夜啼。金主肃杀，故去三虫。水气主灭黑 而令人面色好。金能制风，咸能杀痒，故治男子阴痒之病蝉蜕、僵蚕，皆禀金水之精，故《本经》主治大体相同。但蝉饮而不食，溺而不粪。蚕食而不饮，粪而不溺，何以相同。《经》云：饮入于胃，上归于肺。谷入于胃，乃传之肺。是饮是食虽殊，皆由肺气之通调；则溺粪虽异，皆禀肺气以传化矣。又，凡色白而禀金气之品，皆不宜火炒。僵蚕具坚金之体，故能祛风攻毒。若以火炒，则金体消败，何能奏功。后人不体物理，不察物性，而妄加炮制者，不独一僵蚕已也。如桑皮炒黄，麻黄炒黑，杏仁、蒺藜皆用火炒。诸如此类，不能尽述，皆由不知药性之原，狃于习俗之所致耳。

　　卷中本经中品

　　原蚕砂（附）

　　气味甘辛温，无毒。主治肠鸣，热中消渴，风痹，隐疹。（《别录》附。）（原蚕，晚蚕之母蚕也，故名原蚕，在头蚕之前先养数百，出蛾生子，俟头蚕茧后，然后育此子，为二蚕。是原蚕先得桑叶始发之纯情，故去风、清热、续绝之功最大，此砂极少。日华子释原蚕为晚蚕，此误释也。原蚕砂难得，今医俱用晚蚕砂。夫晚蚕即原蚕所育之二蚕也，与其用原蚕所育之二蚕，不若竟用头蚕之砂矣。品虽闲冷，不可不知。

　　（按：《周礼》有禁原蚕之文。郑康成注云：原，再也，谓再养者为原蚕，自古已然。

　　隐庵未的，古人于蚕蛾、蚕砂俱用。晚蚕者，盖取其得夏时火令深耳。）

　　卷中本经中品

　　樗鸡

　　气味苦平，有小毒。主治心腹邪气，阴痿，益精强志，生子好色，补中轻身。（樗音话。）（樗鸡出梁州、岐州、汴洛诸界尤多。生樗树上，形类蚕蛾而腹大，六足、重翼，外一重灰黄有斑点，内一重深红，五色相间。有一种头翅皆赤者，名红娘子。今樗鸡未之用也，而红娘子间有用者。）樗鸡生于木上，味苦色赤，禀木火之气化。主治心腹邪气者，禀火气以治心，禀木气以治腹也。益精强志者，水火相济也。生子好色者，木生火也。补中轻身者，火生土也。

　　卷中本经中品

　　虫

　　气味咸寒，有毒。主治心腹寒热洗洗，血积症瘕，破坚，下血闭，生子大良。（ 音蔗。）（ 虫《本经》名地鳖。《别录》名土鳖，以其形扁如鳖也。又名簸箕虫，亦以其形相似也。陆农师云： 逢申日则过街，故又名过街。生人家屋下土中湿处及鼠壤中，略似鼠妇而圆，大寸余，无甲有鳞。李时珍云：处处有之，与灯蛾相牝牡。）《金匮》方中治久病结积，有大黄 虫丸。又治疟痞，有鳖甲煎丸。及妇人下瘀血汤方并用用之。乃攻坚破积，行血散疟之剂。学人以意会之可也。

　　虻虫 气味苦，微寒，有毒。主逐瘀血，破血积坚痞，症瘕寒热，通利血脉，及九窍。

　　（虻虫一名蜚虻，大如蜜蜂，腹凹褊，微黄绿色，牲啖牛马血。）虻乃吮血之虫，性又飞动，故主逐瘀血积血，通利血脉、九窍。《伤寒论》：太阳病，表不解，随经瘀热在里，抵当汤主之。内用虻虫、水蛭、大黄、桃仁。近时儿医治痘不起发，每加牛虻，此外未之用也。

　　卷中本经中品

　　蛞蝓

　　气味咸寒，无毒。主治贼风 僻，跌筋，及脱肛，惊痫，孪缩。（蛞蝓音阔俞。）（蛞蝓即蜒蚰也，大者如人手指，肥泽有涎，头有二角，行则角出，惊之则缩，以其身涎涂止。）蜒蚰感雨湿之气而生，故气味咸寒。主定惊清热，解毒输筋。寇宗 曰：蛞蝓能解蜈蚣毒。

　　近时治咽喉肿痛，风热喉痹，用簪脚捡之，内入喉中，令吞下，即愈。

　　卷中本经中品

　　蜗牛（附）

　　气味咸寒，有小毒。主治贼风 辟， 跌，大肠脱肛，筋急，及惊痫。（《别录》附。）（蛞蝓，蜗牛一种二类，背负壳者，名蜗牛，无壳者，名蛞蝓，主治功用相同。）蜗牛一名蜗嬴，感雨湿化生而成介虫之类，气味咸寒，能清热解毒。甲虫属金，能去风定惊。大肠属阳明，寒则收缩，热则纵驰，故主治如此。

　　卷中本经中品

　　露蜂房

　　气味甘平，有毒。主治惊痫螈 ，寒热邪气，癫疾，鬼精蛊毒，肠痔。火熬之良。

　　（蜂房是胡蜂所结之窠，悬于树上，得风露者，故名露蜂房，乃水土所结成。大者如瓮，小蜂房水土结成，又得雾露清凉之气，故主祛风解毒，镇惊清热。仲祖鳖甲煎丸用之，近医用之治齿痛，褪管，攻毒，解毒，清热祛风。学人以意会之可也。

　　卷中本经中品

　　乌贼鱼骨

　　气味咸，微温，无毒。主治女子赤白漏下经汁，血闭，阴蚀肿痛，寒热症瘕，无子。

　　（乌贼鱼生海中，形若革囊，口在腹下，八足聚生于口旁，无鳞有须，皮黑肉白。其背上只生一骨，浓三四分，两头小，中央阔，色洁白，质轻脆，如通草，重重有纹，以指甲可刮为末。腹中血及胆正黑如墨汁，可以书字，但逾年则迹灭，唯存空纸尔。其骨《素问》名写骨，今名海螵蛸。）乌贼骨禀金水之精，金能平木，故治血闭肿痛，寒热症瘕。水能益髓，故治赤白漏下，女子无子。《素问》：治年少时，有所大脱血，或醉入房，中气竭肝伤，故月事衰少不来，病名血枯，治以四乌 骨，一茹 为末，丸以雀卵，大如小豆，每服五丸，饮以鲍鱼汁。

　　卷中本经中品

　　文蛤

　　气味咸平，无毒。主治恶疮蚀，五痔。

　　（文蛤生东海中，背上有斑文，大者圆三寸，小者圆五六分。沈存中《笔谈》云：文蛤即今吴人所食花蛤也，其形一头小，一头大，壳有花斑者是。《开宝》、《药性》有五倍子，亦名文蛤，乃是蜀中盐肤子树上之虫窠也，以象形而称之，与水中所产文蛤不同。）蛤乃水仲介虫，禀寒水之精，故主治恶疮蚀。感燥金之气，主资阳明大肠，故治五痔。

　　五痔解，见黄 条下。

　　《伤寒太阳篇》曰：病在阳，应以汗解之，反以冷水 之，若灌之，其热被却不得去，弥更益烦，肉上粟起，意欲饮水，反不渴者，服文蛤散。文蛤五两为末，每服方寸匕，沸汤下，甚效。文蛤外刚内柔，象合离明，能燥水湿，而散热邪也。

　　卷中本经中品

　　发

　　气味苦温，无毒。主治五癃，关格不通，利小便水道，疗小儿惊，大人 ，仍自还神化。（ 音备。）（发 ，近于头皮之发也。剪切者为整发，梳栉而下者为乱发。发 以皂荚水洗净，入瓶内固济， 存性用，谓之血余。《别录》复有乱发，大义与发 相同，不必别出。）（古之发 ，取男子年近二十岁以上，无疾患，颜貌红白者，从顶心剪切， 研入丸药膏中用。今时以剃下短发入用，似于 字之义更合。）发者，血之余。血者，水之类。水精奉心，则化血也。又，《经》云：肾之合骨也，其荣发也。是发乃少阴心肾之所主，故气味苦温，苦者火之味，温者火之气也，水火相济，则阴阳和合，故主治五癃，及关格不通。又曰：利小便水道者，言禀肾气而益膀胱，则利小便。禀心气而益三焦，则利水道也。心虚则惊，肾虚则 。发乃少阴心肾之所主，故疗小儿惊，大人。小儿天癸未至，故病惊。大人天癸已至，故病 也。发 炼服，能益水精而资血液，故曰：仍自还神化。谓仍能助水精而上奉心藏之神，以化其血也。凡吐血、衄血之证，皆宜用血余也。

　　卷下本经下品

　　附子

　　气味辛温，有大毒。主治风寒咳逆邪气，寒湿 拘挛，膝痛不能行走，破症坚积聚，血瘕金疮。

　　（附子以蜀地绵州出者为良，他处虽有，为薄不堪用也。绵州领县八，唯彰明出附子，彰明领乡二十，唯赤水、廉水、昌明、会昌四乡出附子，而又推赤水一乡出者为最佳。其初种而成者，为乌头，形如乌鸟之头也。其附母根而生，虽相须实不相连者，为附子，如子附母也。旁生支出而小者，名侧子。种而独生无所附，长三四寸者，名天雄。附子之形以蹲坐正节，而侧子少者为上，有节多乳者次之。形不正而伤缺风皱者为下。其色以花白者为上，黑色者次之，青色者为下，俗呼黑附子，正以其色黑，兼以别于白附之子名耳。）附子禀雄壮之质，具温热之性，故有大毒。《本经》下品之药，大毒、有毒者居多，《素问》所谓毒药攻邪也。夫攻其邪而正气复，是攻之即所以补之。附子味辛性温，生于彰明赤水，是禀大热之气，而益太阳之标阳，助少阳之火热者也。太阳阳热之气，不循行于通体之皮毛，则有风寒咳逆之邪气。附子益太阳之标阳，故能治也。少阳火热之气，不游行于肌关之骨节，则有寒湿 拘挛，膝痛不能行走之证。附子助少阳之火热，故能治也。症坚积聚，阳气虚而寒气内凝也。血瘕，乃阴血聚而为瘕。金疮，乃刀斧伤而溃烂。附子具温热之气，以散阴寒，禀阳火之气，以长肌肉，故皆治之。

　　《经》云：草生五色，五色之变，不可胜视。草生五味，五味之美，不可胜极。天食人以五气，地食人以五味。故在天时，宜司岁备物；在地利，在五方五土之宜。附子以产彰明、赤水者为胜，盖得地土之专精。夫太阳之阳，天一之水也，生于膀胱水府，而彰明于上。少阳之阳，地二之火也，生于下焦之火，而赤日行天。据所出之地，曰彰明、曰赤水者，盖亦有巧符者矣。学人欲知物性之精微，而五方生产之宜，与先圣命名之意，亦当体认毋忽。今陕西亦莳植附子，谓之西附，性辛温，而力稍薄，不如生于川中者，土浓而力雄也。又，今药肆中零卖制熟附子，皆西附之类。盖川附价高，市利者皆整卖，不切片卖，用者须知之。

　　凡人火气内衰，阳气外驰，急用炮熟附子助火之原，使神机上行而不下殒，环行而不外脱，治之于微，奏功颇易。奈世医不明医理，不识病机，必至脉脱厥冷，神去魄存，方谓宜用附子。夫附子治病者也，何能治命？甚至终身行医，而终身视附子为蛇蝎。每告人曰：附子不可服，服之必发狂，而九窍流血；服之必发火，而痈毒顿生；服之必内烂五脏，今年服之，明年毒发。嗟嗟！以若医而遇附子之证，何以治之。肯后利轻名而自谢不及乎？肯自居庸浅而荐贤以补救乎？必至今日药之，明日药之，神气已变，然后覆之，斯时虽有仙丹，莫之能救。贤者于此，或具热衷，不忍立而视其死，问投附子以救之，投之而效，功也。投之不效，亦非后人之过。前医唯恐后医奏功，祗幸其死，死后推过，谓其死，由饮附子而死。噫，若医而有良心者乎，医不通经旨，牛马而襟裾，医云乎哉。

　　如用附子，本身有一两余者，方为有力。侧子分两须除去之，土人欲增分两，用木 将侧子敲平于上，故连侧子重一两五六钱者，方好。土人又恐南方得种，生时以戎盐淹之，然后入敲平。是附子本无咸味，而以盐淹之，故咸也。制附子之法，以刀削去皮脐，剖作四块，切片，用滚水连泡二次，去盐味、毒味，晒半燥，于铜器内炒熟用之。盖上古司岁备物，火气司岁，则备温热之药。《经》曰：司岁备物，专精者也。非司岁备物，气散者也。后世不能如上古之预备，故有附子火炮之说。近世皆以童便煮之，乃因讹传讹，习焉不知其非耳。

　　卷下本经下品

　　天雄

　　气味辛温，有大毒。主治大风，寒湿痹，历节痛，拘挛缓急，破积聚邪气，金疮，强筋骨，轻身健行。

　　（附子种在土中，不生侧子，经年独长大者，故曰雄也。土人种附子，地出天雄，便为不利，如养蚕而成白僵也。时俗咸谓一两外者为天雄，不知天雄长三四寸许，旁不生子，形状各异。）天雄、附子，《本经》主治稍异，而旨则同，故不加释。

　　（李士材曰：天雄之用，与附子相仿，但功力略逊耳。李时珍曰：乌头、附子、天雄皆是补下焦命门阳虚之药，补下所以益上也。若是上焦阳虚，即属心脾之分，当用参 ，不当用天雄也。乌附天雄之尖皆是向下，其气下行，其脐乃向上，生苗之处。寇宗 言其不肯就下，张元素言其补上焦阳虚，皆是误认尖为上耳。唯朱震亨以为下部之佐者得之，而未发出此义。卢子由曰：天以体言，雄以用言，不杂于阴柔，不惑于邪乱。若夫风寒湿痹证，及积聚邪气、金疮，嫌于无阳者，乃得行险而不失其正。）

　　卷下本经下品

　　乌头（附）

　　气味辛温，有毒。主治诸风，风痹，血痹，半身不遂，除寒冷，温养脏腑，去心下坚痞，感寒酸痛。（《洁古珍珠囊》附。）（乌头乃初种而未旁生附子者。乌头如芋头，附子如芋子，本一物也，其形如乌之头，因以为名。各处皆有，以川中出者入药，故医家谓之川乌。）（李士材曰：大抵寒证用附子，风证用乌头。）

　　卷下本经下品

　　乌喙（附）

　　气味辛温，有大毒。主治中风，恶风洗洗出汗，除寒湿痹，咳逆上气，破积聚寒热。其汁煎之，名射罔，杀禽兽。（《别录》附。）（《本经》名乌头，《别录》名乌喙，今时名草乌，乃乌头之野生者，处处有之。其根外黑内白，皱而枯燥。其性大毒，较之川乌更烈，与前条洁古所言者，不可一例用也。）（草乌头今杭人多植于庭院，九月开花淡紫娇艳，与菊同时，谓之鹦鸽菊，又谓之双鸾菊，花之形状名之。根有大毒，与川中所出之乌头大别。古时或名乌头，或名乌喙，随时所称，未有分别。后人以形正者，有似乌鸟之头；其两岐相合而生者，有似乌鸟之喙，以此别之。然形状虽殊，主治则一，亦可不必分别。隐庵以乌头判属川乌，以乌喙判属草乌，盖恐后人以混称误用，或致伤人故耳。虽属强分，其用心大有益于天下后世。）乌喙虽亦名乌头，实乃土附子也。性劣有毒，但能搜风胜湿，开顽痰，破坚积，治顽疮，以毒攻毒，不能如附子益太阳之标阳，助少阳之火热，而使神机之环转，用者辨之。

　　（草乌之毒甚于川乌，盖川乌由人力种莳，当时则采。草乌乃野生地上，多历岁月，故其气力尤为勇悍。犹之芋子，人植者无毒可啖，野生者有毒不可啖，其理一也。又，川乌先经盐淹杀其烈性，寄至远方，为日稍久，故其毒少减。草乌未经淹制，或兼现取宜，其毒之较甚也。卢不远曰：人病有四痹风痿厥。草乌力唯宣痹风。阳行有四，曰升降出入。草乌力唯从升出，但阳喜独行而专操杀业。如刚愎人所当避忌。采乌头捣汁煎之，名曰射罔。猎人以付箭镞射鸟兽，中者立死，中人亦立死。《日华本草》云：人中射罔毒，以甘草、蓝汁、小豆叶、浮萍、冷水、荠 皆可解，用一味御之。）

　　卷下本经下品

　　大黄

　　气味苦寒，无毒。主下瘀血，血闭寒热，破症瘕积聚，留饮宿食，荡涤肠胃，推陈致新，通利水谷，调中化食，安和五脏。

　　（大黄《本经》谓之黄良，后人谓之将军，以其有伐邪去乱之功力也。古时以出河西、陇西者为胜，今蜀川河东，山陕州郡皆有，而以川中锦纹者为佳。八月采根，根有黄汁，其性滋润，掘得者，竿于树枝上，经久始干。）大黄味苦气寒，色黄臭香，乃整肃中土之剂也。其性走而不守，主下瘀血血闭。气血不和，寒热亦除矣。不但下瘀血血闭，且破症瘕积聚，留饮宿食。夫留饮宿食，在于聚，陈垢不清，故又曰：荡涤肠胃，推陈致新。夫肠胃和，则水谷通利，陈垢去，则化食调中，故又曰：通利水谷，调中化食也。《玉机真藏论》云：五脏者，皆禀气于胃。胃者，五脏之本也。胃气安则五脏亦安，故又曰：安和五脏。

　　愚按：大黄抑阳养阴，有安和五脏之功，故无毒，而《本经》名曰黄良。但行泄大迅，下瘀破积，故别名将军，而列于下品。

　　西北之人，土气敦浓，阳气伏藏，重用大黄，能养阴而不破泄。东南之人，土气虚浮，阳气外泄，稍用大黄，即伤脾胃，此五方五土之有不同也。又，总察四方之人，凡禀气浓实，积热留中，大黄能养阴，而推陈致新，用之可也。若素禀虚寒，虽据证，当用大黄，亦宜量其人而酌减，此因禀质之有不同也。至伤寒阳明篇中，三承气汤，皆用大黄。大承气、调胃承气与芒硝同用，所以承在上之火热而调其肠胃，使之下泄也。小承气但用大黄，不用芒硝，所以行肠胃之燥结也。燥结行而阴阳上下内外皆和。今人不知伤寒精义，初起但发散而消食，次则平胃而挨磨，终则用大黄以攻下，不察肌表经脉之浅深，不明升降出入之妙义。胸隔不舒，便谓有食，按之稍痛，更云有食。外热不除，必绝其谷，肠虚不便，必下其粪，处方用药，必至大黄而后已。夫禀质敦浓，或感冒不深，虽遭毒害，不即殒躯，当一二日而愈者，必至旬日，当旬日而愈者，必至月余。身愈之后，医得居功。若正气稍虚，或病邪猖獗，亦以此医治之，此医但知此法，鲜不至死。噫，医所以寄死生，可以盲瞽不明者，而察秋毫之末乎。不思结纲，但知羡鱼，耻也。旁门管窥，居之不疑，耻更甚焉。

　　卷下本经下品

　　半夏

　　气味辛平，有毒。主治伤寒寒热，心下坚，胸胀咳逆，头眩，咽喉肿痛，肠鸣，下气，止汗。

　　（半夏青齐江浙在处有之。二月生苗，一茎高八九寸，茎端三叶，三三相偶，略似竹叶，其根圆白，五月八月采根晒干，不厌陈久。）《月令》：五月半夏生，盖当夏之半也。《脉解篇》云：阳明者，午也。五月盛阳之阴也，半夏生当夏半，白色味辛，禀阳明燥金之气化。主治伤寒寒热者，辛以散之也。阳明胃络上通于心，胃络不通于心，则心下坚。胸者，肺之部，阳明金气上合于肺。金气不和于肺，则胸胀咳逆。半夏色白属金，主宣达阳明之气，故皆治之。金能制风，故治头眩，以及咽喉肿痛。燥能胜湿，故治肠鸣之下气而止汗也。

　　卷下本经下品

　　连翘

　　气味苦平，无毒。主治寒热鼠 瘰 ，痈肿恶疮，瘿瘤结热，蛊毒。

　　（连翘出汴京及河中、江宁、润淄、泽兖、鼎岳、南康诸州皆有之，而以蜀中者为胜。

　　有大翘、小翘二种。大翘生下湿地，叶如榆叶，独茎赤色，稍间开花黄色可爱，秋结实，形如莲，内作房瓣，气甚芳馥，根黄如蒿根。小翘生岗原之上，叶茎花实皆似大翘，但细小耳。实房黄黑，内含黑子，根名连轺，须知大翘用实不用根，小翘用根不用实。）连翘味苦性寒，形象心肾，禀少阴之气化。主治寒热鼠 瘰 者，治鼠 瘰 之寒热也。

　　夫有内外二因，内因曰鼠 ，外因曰瘰 ，其本在脏，其末在脉。此内因而为水毒之 ，故曰鼠 也。陷脉为 ，留连肉腠，此外因而寒邪薄于肉腠之 ，故曰瘰 也。是鼠 起于肾脏之毒，留于心主之血脉。瘰 因天气之寒，伤人身之经脉。连翘形象心肾，故治鼠 瘰也。痈肿恶疮，肌肉不和。瘿瘤结热，经脉不和。连翘味苦，其气芳香，能通经脉而利肌肉，故治痈肿恶疮，瘿瘤结热也。受蛊毒者在腹，造毒者在心。苦寒泄心，治造毒之原。芳香醒脾，治受毒之腹，故又治蛊毒。

　　《灵枢寒热论》岐伯曰：鼠 寒热之毒瓦斯也，留于脉而不去者也。其本在于水脏，故曰鼠。上通于心主之脉，颈腋溃烂，故曰 。鼠 寒热之毒瓦斯者，言鼠 水毒而为寒，上合心包而为热也。主治寒热鼠 者，治鼠 之寒热也。今人不解《本经》，祗事剿袭，以寒热二字句逗，谓连翘主治寒热，出于神农之言。凡伤寒中风之寒热，一概用之，岂知风寒之寒热起于皮肤，鼠 之寒热起于血脉，风马牛不相及也。嗟嗟，为医者可不知《内经》乎。《灵枢》论营卫血气之生始，出入脏腑经脉之交合贯通，乃医家根本之学，浅人视为针经而忽之，良可惜也。

　　（李时珍曰：连翘状似人心，两片合成，其中有仁甚香，乃少阴心经，厥阴包络气分主药。

　　诸痛痒疮疡皆属心火，故为十二经疮家圣药，而兼注手足少阳、手阳明之经气分之热也。）

　　卷下本经下品

　　翘根

　　气味甘寒平，有小毒。主治下热气，益阴精，令人面悦好，明目。久服轻身耐老。

　　（《本经》翘根生嵩高平泽，二月八月采，陶隐居曰：方药不用，人无识者。王好古曰：此即连翘根也。张仲景治伤寒瘀热在里，身色发黄，用麻黄连轺赤小豆汤。注云：连轺即连翘根。今从之。）

　　卷下本经下品

　　桔梗

　　气味辛，微温，有小毒。主治胸胁痛如刀刺，腹满，肠鸣幽幽，惊恐悸气。

　　（桔梗近道处处有之，二三月生苗，叶如杏叶而有毛，茎如笔管，紫赤色，高尺余，夏开小花紫碧色，秋后结实。其根外白中黄有心，味辛而苦；若无心味甜者，荠 也。）桔梗根色黄白，叶毛，味辛，禀太阴金土之气化。味苦性温，花茎紫赤，又禀少阴火热之气化。主治胸胁痛如刀刺者，桔梗辛散温行，能治上焦之胸痛，而旁行于胁，复能治少阳之胁痛而上达于胸也。腹满，肠鸣幽幽者，腹中寒则满，肠中寒则鸣。腹者土也，肠者金也。桔梗禀火土金相生之气化，能以火而温腹满之土寒，更能以火而温肠鸣之金寒也。惊恐悸气，少阴病也。心虚则惊，肾虚则恐，心肾皆虚则悸。桔梗得少阴之火化，故治惊恐悸气。

　　愚按：梗桔治少阳之胁痛，上焦之胸痹，中焦之肠鸣，下焦之腹满。又，惊则气上，恐则气下，悸则动中，是桔梗为气分之药，上中下皆可治也。张元素不参经义，谓桔梗乃舟楫之药，载诸药而不沉。今人熟念在口，终身不忘。夫以元素杜撰之言为是，则《本经》几可废矣。医门豪杰之士，阐明神农之《本经》，轩岐之《灵》《素》，仲祖之《论》《略》，则千百方书，皆为糟粕。设未能也，必为方书所囿，而蒙蔽一生矣，可畏哉。

　　卷下本经下品

　　白头翁根

　　气味苦温，无毒，主治温疟，狂 寒热，症瘕积聚，瘿气，逐血，止腹痛，疗金疮。

　　（白头翁高山田野处处有之，正月生苗，叶如杏叶，上有细白毛，茎头着花紫色，如木槿花，近根有白茸，根紫色深，如蔓菁，其苗有风则静，无风而摇，与赤箭，独活同也。陶隐居曰：近根处有白茸，状如白头老翁，故以为名。寇宗 曰：白头翁生河南洛阳界，于新安山野中，屡尝见之。山中人卖白头翁丸，言服之寿考。不失古人命名之义。）白头翁，无风而摇者，禀东方甲乙之气，风动之象也。有风则静者，得西方庚辛之气，金能制风也。主治温疟者，温疟之邪，藏于肾脏，禀木气则能透发母邪也。狂 寒热，温疟病也。治症瘕积聚，瘿气，逐血者，禀金气则能破积聚而行瘀也。止腹痛，乃腹中之痛，有由于积滞者，积滞去，故痛止也。疗金疮，是和血行瘀之效。

　　卷下本经下品

　　甘遂

　　气味苦寒，有毒。主治大腹，疝瘕，腹满，面目浮肿，留饮宿食，破症坚积聚，利水谷道。

　　（甘遂始出太山及代郡，今陕西、江东、京口皆有。苗似泽漆，茎短小而叶有汁，根皮色赤，肉色白，作连珠状，大如指头，实重者良。）土味曰甘，径直曰遂。甘遂味苦，以其泄土气而行隧道，故名甘遂。土气不和，则大腹。

　　隧道不利，则疝瘕。大腹则腹满，由于土不胜水，外则面目浮肿，内则留饮宿食。甘遂治之，泄土气也。为疝为瘕则症坚积聚。甘遂破之，行隧道也。水道利则水气散，谷道利则宿积除，甘遂行水气而通宿积，故利水谷道。

　　（《乘雅》论：甘遂其为方也，为大，为急。其于剂也，为通，为泄。但气味苦寒，偏于热

　　卷下本经下品

　　天南星

　　气味苦温，有大毒。主治心痛寒热，结气积聚，伏梁，伤筋痿拘缓，利水道。

　　（《本经》之虎掌，今人谓之天南星，处处平泽有之。四月生苗，状如荷梗，高一二尺，一茎直上，茎端有叶如爪，岐分四步，岁久则叶不生，而中抽一茎，作穗直上如鼠尾，穗下舒一叶如匙，斑烂似素锦，一片裹茎作房。穗上布蕊满之，花青褐色，子如御粟子，生白熟则微红，久又变为蓝色。其根形圆，色白，大如半夏二三倍。曰虎掌者，因叶形似之；曰天南星者，以根形圆白，如天上南方之大星，取以为名也。）天南星色白根圆，得阳明金土之气化，味苦性温，又得阳明燥烈之气化，故有大毒。主治心痛寒热结气者，若先入心而清热，温能散寒而治痛结也。积聚、伏梁者，言不但治痛结无形之气，且治有形之积聚、伏梁。所以然者，禀金气而能攻坚破积也。伤筋痿拘缓者，言筋受伤而痿拘能缓也。夫小筋受伤而驰长为痿，犹放纵而委弃也。大筋受伤而软短为拘，犹缩急而拘挛也。阳明主润宗筋，束骨而利机关，故伤筋痿拘能缓。缓，舒缓也。利水道者，金能生水，温能下行也。

　　卷下本经下品

　　大戟

　　气味苦寒，有小毒。主治蛊毒，十二水，腹满急痛，积聚，中风皮肤疼痛，吐逆。

　　（大戟始出常山，今近道皆有之，多生平泽，春生红芽，渐长丛高，茎直中空，叶长狭如柳，折之有白汁，三四月开黄紫花，根皮有紫色，有黄白色，浸于水中，水色青绿。杭州紫大戟为上，江南土大戟次之，北方绵大戟根皮柔韧于如绵而色白，甚峻利能伤人。）大戟生于西北，茎有白汁，味苦气寒，皮浸水中，其色青绿，乃禀金水木相生之气化。

　　水能生木，则木气营运，故主治蛊毒。治蛊毒者，土得木而达也。金能生水，则水气营运，故主治十二水。十二经脉环绕一身，十二水者，一身水气不行而肿也。腹满急痛，积聚，言蛊毒之病，则腹满急痛，内有积聚，大戟能治之。中风皮肤疼痛，言十二水之病，则身中于风而皮肤疼痛，大戟亦能治之。吐逆者，腹满急痛，积聚，则土气不和。中风皮肤疼痛，则肌表不通，皆致吐逆，而大戟皆能治之也。

　　卷下本经下品

　　泽漆

　　气味苦，微寒，无毒。主治皮肤热，大腹水气，四肢面目浮肿，丈夫阴气不足。

　　（泽漆《本经》名漆茎，李时珍云：《别录》、陶氏皆言泽漆是大戟苗。日华子又言是大戟花，其苗可食。然大戟苗泄人，不可为菜。今考《土宿本草》及《宝藏论》诸书并云：泽漆是猫儿眼睛草，一名绿叶绿花草，一名五凤草。江湖原泽平陆多有之，春生苗，一科分枝成丛，柔茎如马齿苋，绿叶如苜蓿叶，叶圆而黄绿，颇似猫睛，故名猫儿眼。茎头凡五叶中分，中抽小茎五枝，每枝开细花，青绿色，复有小叶承之，齐整如一，故又名五凤草，绿叶绿花草。茎有白汁黏人，其根白色，有硬骨，以此为大戟苗者，误也。据此则泽漆是猫儿眼睛草，非大戟苗也。今方家用治水蛊、香港脚有效，尤与《神农》本文相合，自汉人集《别录》，误以名大戟苗，故诸家袭之尔。）（愚按：泽漆与大戟同类，而各种用者，须知之。）（李时珍曰：泽漆利水功类大戟，人又见其茎有白汁，遂误以为大戟，大戟根苗皆有毒泄人，而泽漆根硬，不可用苗，亦无毒，可作菜食，而利丈夫阴气，甚不相侔也。）泽漆五枝五叶，白汁白根，禀金土之精，故能制化其水，盖金生水而土制水也。气味苦寒，故主治皮肤热，土能制水，故治大腹水气，四肢面目浮肿，金能生水，故治丈夫阴气不足。

　　《金匮》有泽漆汤，治咳逆上气，咳而脉浮者，浓朴麻黄汤主之，咳而脉沉者，泽漆汤主之。

　　卷下本经下品

　　常山

　　气味苦寒，有毒。主治伤寒寒热，热发温疟，鬼毒，胸中痰结，吐逆。

　　（常山又名恒山，出益州及汉中，今汴西、淮浙、湖南州郡皆有。生山谷间，茎高三四尺，圆而有节，其叶似茗，两两相对，二月作白花，青萼，五月结实青圆。常山者，根之名也。

　　状似荆根，细实而黄者，谓之鸡骨常山，用之最胜，其苗别名蜀漆。古时根苗皆入药用，今时但用常山，不用蜀漆，犹之赤箭、天麻，但用天麻，无有用赤箭者，盖以其苗不复远市耳。）恒山，北岳也。后以汉文帝讳恒，遂改名常山。此草名常山，亦名恒山。李时珍疑其始出于常山，故得此名，余以此思常山之草，盖禀西北金水之化而气出于东南。主治伤寒之寒热者，从西北之阴而外出于阳也。热发温疟者，乃先发热之温疟。温疟病藏于肾，常山从西北而出于东南，则温疟可治也。神气乃浮，则鬼毒自散。阳气外行，则胸中痰结自消，痰结消而吐逆亦平矣。

　　愚按：伤寒寒热，言伤寒之病，先寒后热也。热发温疟，言温疟之病，先热发而后寒也。

　　言不尽意，以意会之。

　　《阴阳离合论》云：圣人南面而立，前曰广明，后曰太冲，太冲之地，名曰少阴，少阴之上，名曰太阳，是太阳之气根于少阴，主于肤表。常山从少阴而达太阳之气以外出，所谓因于寒，欲如运枢，起居如惊，神气乃浮者，是也。

　　卷下本经下品

　　蜀漆

　　气味辛平，有毒。主治疟及咳逆寒热，腹中坚症痞结，积聚邪气，蛊毒鬼疰。

　　（常山之茎，名蜀漆，其功用亦与常山相等。）蜀漆能通金水之气，以救火逆，又能启太阳之阳，以接助其亡阳，亦从阴出阳之药也。

　　故《伤寒太阳篇》云：伤寒脉浮，医以火迫劫之，亡阳必惊狂，起卧不安者，桂枝去芍药加蜀漆牡蛎龙骨救逆汤主之。又，《金匮论》云：疟多寒者，名曰牝疟。蜀漆散主之。李时珍曰：常山、蜀漆有劫痰截疟之功，须在发散表邪，及提出阳分之后，用之得宜，神效立见。用失其法，真气必伤。

　　愚谓：疟乃伏邪，有留于脏腑募原之间，而为三阴疟者；有藏于肾脏，而为先热后寒之温疟者；有气藏于心，而为但热不寒之瘅疟者。常山主通少阴太阳之气，从阴出阳，自内而外，则邪随气出，所谓有故无殒。若邪已提出阳分。而反用攻利之剂，岂不妄伤正气乎。李蕲阳数十年苦心始成《纲目》，而其间发明议论，有与经旨不合者，长于纂集，而少于参究故也。

　　卷下本经下品

　　葶苈子

　　气味辛寒，无毒。主治症瘕积聚，结气，饮食寒热，破坚逐邪，通利水道。

　　（葶苈子始出 城平泽田野间，汴东、陕西、河北州郡亦有之，近以彭城、曹州者为胜。

　　春初生苗，叶高六七寸，似荠，故《别录》名狗荠。根白色，枝茎俱青，三月开花微黄，结角于扁小，如黍粒微长，黄色，《月令》：孟夏之月靡草死。许慎、郑元注皆云：靡草、狗荠、葶苈之属是也。）葶苈花实黄色，根白味辛，盖禀土金之气化。禀金气，故主治症瘕积聚之结气。禀土气，故主治饮食不调之寒热。破坚逐邪，金气盛也。通利水道，土气盛也。

　　（李杲曰：《本草十剂》云：泄可去闭，葶苈、大黄之属二味，皆大苦寒，一泄血闭，一味俱浓，不减大黄，又性过于诸药，以泄阳分肺中之闭，亦能泄大便，为体轻象阳故也。《别录》云：久服令人虚。朱丹溪谓：葶苈属火性急，善遂水，病患稍涉，虚者宜远之，且杀人，甚健何必久服而后虚也。

　　李时珍曰：葶苈子有甜苦二种，正如牵牛黑白二色，急缓不同。又如葫芦甘苦二味，良毒亦异，大抵甜者下泄之性缓，虽泄肺而不伤胃，苦者下泄之性急，既泄肺而兼伤胃，故古方多以大枣辅之。若肺中水气 满急者，非去则止，不可过剂，既不久服，何至杀人。淮南子云：大戟去水，葶苈愈胀，用之不节，及反成病，亦在用之有节与不耳。）

　　卷下本经下品

　　荛花

　　气味苦寒，有毒。主治伤寒温疟，下十二水，破积聚，大坚症瘕，荡涤胸中留 饮食，寒热邪气，利水道。（荛音饶。）（荛花始出咸阳、河南、中牟，今所在有之，以雍州者为胜，苗似胡荽，茎无刺，花细黄色《诊要经终论》云：五月六月，天气高，地气盛，人气在头。荛花气味苦寒，花开炎夏，禀阳之标阳，故苦寒有毒。伤寒者，寒伤太阳。荛花气合标阳，故治伤寒。温疟者，病藏于肾，荛花气禀寒水，故治温疟。

　　膀胱水气藉太阳阳热而营运于周身，则外濡皮毛，内通经脉。水气不行，则为十二经脉之水。

　　荛花合太阳之阳，故下十二水，且破类也。不但荡涤胸中留 ，且除饮食内停之寒热邪气。水气得阳热以营运，故利水道。

　　按：《伤寒论》云：伤寒表不解，心下有水气，干呕，发热而咳。若微利者，小青龙汤加荛花，如鸡子大，熬令赤色。大如鸡子，形圆象心也。熬令赤色，取意象火也。是荛花气味虽属苦寒，而有太阳之标阳，恐后世不能司岁备物，故加炮制如是尔。

　　卷下本经下品

　　芫花

　　气味辛温，有小毒。主治咳逆上气，喉鸣喘，咽肿，短气，蛊毒鬼疟，疝瘕痈肿，杀虫鱼。

　　（芫花《本经》名去水，言其功也。《别录》名毒鱼，言其性也。根名黄大戟，言其似也。

　　俗人因其气恶，又名头痛花。近道处处有之。春生苗，茎紫色，长一二尺，叶色青，浓则黑。二月开花，有紫、赤、黄、碧、白数种，根色黄白如桑根，小人争斗者，取其叶挪擦皮肤，辄作赤肿，如被伤以诬人。和盐擦卵，能染其壳，若赭色。）草木根 之在下者，性欲上行，花实之在上者，性复下降，此物理之自然也。芫花气味辛温，花开赤白，禀金火之气化，主行心肺之气下降，故治咳逆上气，喉鸣而喘，以及咽肿而短气。禀火气，故治虫毒鬼疟。禀金气，故治疝瘕痈肿。辛温有毒，故杀虫鱼。

　　卷下本经下品

　　蓄

　　气味苦平，无毒。主治浸淫疥瘙疽痔，杀三虫。

　　（ 蓄一名扁竹，处处有之，多生道旁，春时蔓延布地，苗似瞿麦，叶细绿如竹箬，茎促节，节紫赤似钗股。三月开细红花，如蓼蓝花状，结细子，炉火家烧灰炼霜用。）《金匮要略》曰：浸淫疮从口流向四肢者，可治。从四肢流来入口者，不可治。盖口乃脾窍，脾属四肢， 蓄禀火气而温土，故主治脾湿之浸淫。充肤热肉之血，不淡渗于皮毛，则为疥瘙。 蓄禀东方之木气，故主治疥瘙，浸淫可治，则疽痔亦可治矣。疥瘙可治，则三虫亦可治矣。缘其禀木火之气，通利三焦，从经脉而达于肌腠皮肤，故主治如此。

　　卷下本经下品

　　商陆根

　　气味辛平，有毒。主治水肿，疝瘕，痹熨，除痈肿，杀鬼精物。

　　（商陆所在有之，春生苗，高二三尺，茎青赤，极柔脆，叶如牛舌而长，夏秋开花作朵，根如萝卜似人形者有神。

　　有赤白二种，白根者，花白。赤根者，花赤。白者入药，赤者甚有毒，不可服，服之见鬼神。

　　俗名章柳，相传刻其根为人能通鬼神也。）商陆禀金土之气化，故气味辛平，以根花白者为良。主治水肿者，辛走气，土胜水，气化则水行，水散则肿消也。治疝瘕者，疝瘕乃厥阴肝木之病，而金能平之也。痹熨，犹言熨痹，肌腠闭痹。商陆熨而治之，火温土也。除痈肿者，金主攻利也。杀鬼精物者，金主肃杀也。

　　卷下本经下品

　　藜芦

　　气味辛寒，有毒。主治蛊毒，咳逆，泄痢，肠 ，头疡，疥瘙，恶疮，杀诸虫毒，去死肌。

　　（藜芦一名山葱，所在山谷有之。茎下多毛，三月生苗，高五六寸，茎似葱，根色青紫，外有黑皮裹茎，宛似棕榈，根长四五寸许，黄白色。）藜芦气味辛寒，其根黄白，外皮黑色，禀土金水相生之气化。土气营运，则能治蛊毒。

　　金气气四布，则能治泄痢肠 也。治头疡疥瘙，金制其风也。治恶疮，水土胜湿而解毒也。土主肌肉，故又去死肌。

　　卷下本经下品

　　旋复花

　　气味咸温，有小毒。主治结气，胁下满，惊悸，除水，去五脏间寒热，补中，下气（旋复花《本经》名金沸草，《尔雅》名盗庚，近道皆有，多生水边及下湿地。二月以后生苗，长一二尺，茎柔细，叶似柳，六月至七八月开花，状如金钱菊，浅黄色，中心细白茸作丛，花圆而复下，故名旋覆。相传叶上露水滴地即生，故繁茂。）花名旋覆者，花圆而覆下也。草名金沸者，得水露之精，清肺金之热沸也。又名盗庚者，开之时，盗窃庚金之气也。气味咸温，有小毒。盖禀太阳之气化，夫太阳之气，从胸胁以出入，故主治胸中结气，胁下胀满，太阳而覆冒于下，故治惊悸。太阳为诸阳主气，气化则水行，故除水。五脏如五运之在地，天气旋覆于地中，则五脏之寒热自去矣。去五脏间寒热，故能补中。治结气、胁满、惊悸、除水，故能下气也

　　卷下本经下品

　　青葙

　　气味苦微寒，无毒。主治邪气，皮肤中热，风瘙身痒，杀三虫。子，气味同，主治唇青。

　　（青葙处处有之，乃野鸡冠也。子名草决明，花叶与鸡冠无二，但鸡冠花穗或团或大而扁，此则稍间出穗状如兔尾，水?色，亦有黄白色者，穗中细子黑而光亮，亦与鸡冠子及苋子无异。）青葙开花结实于三秋?得秋金清肃之气，故主清邪热，去风瘙，杀三虫。《辨脉篇》曰：唇口反青，四肢 习者，此为肝绝也。青葙花开黄白，结黑子于深秋，得金水相生之化，以养肝木，故子治唇口青。肝气得其生化，故今时又用以明目。

　　卷下本经下品

　　贯众根

　　气味苦，微寒，有毒。主治腹中邪热气，诸毒，杀三虫。

　　（贯众所在山谷有之，多生山阴近水处，数根丛生，交相贯穿，故《本经》名贯节，又名百头。形如大瓜，直而多枝，皮黑肉赤，黑须丛簇。春生赤苗，圆叶锐茎，黑毛布地，冬夏不死，四月花白，七月实黑。）贯众气味苦寒，色多赤黑，盖禀少阴水火之气。主治腹中邪热气，诸毒，禀水气也。杀三虫

　　卷下本经下品

　　蛇含草

　　气味苦，微寒，无毒。主治惊痫寒热，邪气除热，金疮疽痔，鼠 恶疮，头疡。

　　（蛇含草始出益州山谷，今处处有之，生土石上或下湿地，蜀中人家亦种之辟蛇。一茎五叶或七叶。有两种，细叶者，名蛇含，一名紫背龙牙。大叶者，名龙含。含，一作衔。含、衔二字义同通用。陶隐君曰：当用细叶、有黄花者。李时珍曰：龙含亦入疮膏用。抱朴子曰：蛇含膏连已断之指。）蛇含草始出西川，气味苦寒，花开黄色。西川，金也。苦寒，水也。黄色，土也。禀土金水之气化，金能制风，则惊痫之寒热可治也。寒能清热，则邪气之热气可除也。土能生肌，则金疮可治也。禀土金水之气，而和在下之经脉，则治疽痔。禀土金水之气，而和在上之经脉，则治鼠 ，恶疮，头疡。

　　卷下本经下品

　　野狼毒根

　　气味辛平，有大毒。主治咳逆上气，破积聚，饮食寒热，水气，恶疮，鼠 疽蚀，鬼精蛊毒，杀飞鸟走兽。

　　（野狼毒始出陇西秦亭山谷及奉高、太山诸处，今陕西州郡及辽石州亦有之。叶似商陆，茎叶上有毛，其根皮色黄，肉色白，以实重者为良，轻浮者为劣。陶隐居曰：宕昌亦出之，乃言只有数亩地生，蝮蛇食其根，故为难得，今用出汉中及建平云。）野狼毒草有大毒，禀火气也。气味辛平，茎叶有毛，入水则沉，禀金气也。禀金气，故主治肺病之咳逆上气。金能攻利，故破积聚。破积聚，则饮食壅滞而为寒为热之病，亦可治矣。水气，水寒之气也。水气而濡，则有恶疮、鼠 、疽蚀，并鬼精蛊毒之病。野狼毒禀火气而温脏寒，故皆治之。又言其毒能杀飞鸟走兽，草以野狼名，殆以此故。李时珍曰：观其名，则知其毒矣。

　　卷下本经下品

　　野狼牙根

　　气味苦寒，有毒。主治邪气热气，疥瘙恶疡，疮痔，去白虫。

　　（野狼牙《本经》名牙子，《别录》名野狼齿，《吴普本草》名犬牙，又名抱牙。始出淮南川谷及冤句，今江东州郡所在有之，其根黑色，若兽之齿牙，故有诸名。）野狼性灵知，此草根如兽之齿牙，而专以野狼名者，疑取其上下灵通之义，寒水之气上行，则能散在表之邪气热气，以及皮肤之疥瘙恶疡。苦寒之气下泄，则能除在下之疮痔，以及在内之白虫。《金匮要略》曰：少阴脉滑而数者，阴中即生疮，阴中蚀疮烂者，野狼牙汤洗之。此草气味苦寒，禀性纯阴，故能治少阳之火热疮烂也。

　　卷下本经下品

　　羊蹄根

　　气味苦寒，无毒。主治头秃疥瘙，除热，女子阴蚀。

　　（羊蹄一名牛舌草，一名秃菜。羊蹄以根名，牛舌以叶名，秃菜以治秃疮名也。所在有之，近水及下湿地极多，秋深则生，凌冬不死，春发苗，高三四尺，叶大者长尺余，如牛舌之形，入夏起台，开青白花，花叶一色，成穗结子，夏至即枯，根长近尺，赤黄色如大黄胡萝卜之形，故一名羊蹄大黄，俗人谓之土大黄。子名金荞麦。烧炼家用以制铅汞。）羊蹄，水草也，生于川川泽及近水湿地。感秋气而生，经冬不凋，至夏而死，盖禀金水之精治头秃疥瘙。水能清热，故除热。苦能生肌，故治阴蚀。

　　卷下本经下品

　　羊踯躅花

　　气味辛温，有大毒。主治贼风在皮肤中淫淫痛，温疟，恶毒，诸痹。

　　（羊踯躅近道诸山皆有之，茎高三四尺，叶似桃叶，夏开花五出，蕊瓣皆黄色，羊食其花叶闹羊花。）羊踯躅花色黄，气味辛温，禀火土金相生之化。羊乃火畜而兼土金，南方赤色，其畜羊，火在卦为兑，金也。此花大毒，亦禀火土金之化，羊食之，则同气相感而受其毒，是以踯躅而死。金主皮毛，土主肤肉，火主血脉，主治贼风在皮肤中淫淫痛，治随经内薄，治温疟恶毒，治火主之经脉也。诸痹乃皮脉肉之痹，而踯躅亦治之也。

　　（按：闹羊花羊食之则死，缘此花有毒故也，谓同气相感而受毒，此说似属蛇足，不必参究至此。李时珍曰：此物有大毒，曾有人以其根入酒饮，遂至于毙。《和剂局方》治中风瘫痪，伏虎丹中亦用之，不多服耳。）

　　卷下本经下品

　　瓜蒂

　　气味苦寒，有毒，主治大水，身面四肢浮肿，下水，杀蛊毒，咳逆上气，及食诸果，病在胸腹中，皆吐下之。

　　（ 今作蒂，反蒂一名苦丁香，乃甜瓜蒂也。《别录》云：瓜蒂生蒿高平泽，七月七日采，阴干。今则甜瓜一种，北土中州处处皆莳植矣。三月下种，延蔓而生叶，大数寸，五六月开黄花，六七月瓜熟，其类最繁，有圆有长，有尖有扁，大或径尺，小或一捻，或有棱，或无棱，或色或青、或绿、或黄斑、或糁斑、或白路、或黄路、其瓤或白或红，其子或黄或赤，或白或黑。《王祯农书》云：瓜品甚多，不可枚举，以状得名者，有龙肝、虎掌、兔头、狸首、羊髓、蜜筒之称。以色得名者，有乌瓜、白团、黄 、白 、小青、大斑之别。然其味不出乎香甜而已，雷 曰：凡使勿用白瓜蒂，要取青绿色，瓜气足时，其蒂自然落在蔓上者，采得系屋东有风处吹干用。）（今浙中之香瓜即甜瓜也。诸瓜之中唯此瓜最甜，故名甜瓜。亦唯此瓜有香，故谓之香瓜，余瓜不尔也。今人治黄胆初起，取其蒂烧灰存性，用少许吸鼻中，流出黄水而愈，极验。）甜瓜生于嵩高平泽，味甘，臭香，色黄。盖禀天地中央之正气，其瓜极甜，其蒂极苦，合火土相生之气化，故主治大水，及身面四肢浮肿。所以然者，禀火土之气，达于四旁，而能制化其水湿，故又曰：下水。土气营运，故杀蛊毒。苦主下泄，故治咳逆上气。苦能上涌，又主下泄，故食诸果病在胸腹中者，皆可吐下之也。

　　愚按：苦为阴，甘为阳，此系蔓草，性唯上延，以极苦之蒂，生极甜之瓜，直从下而上，从匮》方作为吐剂。

　　卷下本经下品

　　莨菪子

　　气味苦寒，有毒。主治齿痛出虫，肉痹拘急。久服轻身，使人健行，走及奔马，强志益力，通神见鬼，多食令人狂走。（莨，莨浪。菪，音荡。）莨菪子一名天仙子。《别录》曰：生海滨川谷及雍州，今所在皆有之。叶似菘蓝，茎叶皆有细白毛，四月开花紫色，或白色，五月结实有壳，作罂子，状如小石榴，房中子至细，青白色，如粟米粒。）莨菪子气味苦寒，生于海滨，得太阳寒水之气，故治齿痛。太阳上禀寒气，下有标阳，阳能散阴，故能出虫。太阳阳热之气，能温肌腠。又，太阳主筋所生病，故治肉痹拘急。肉痹，肌痹也。拘急，筋不柔和也。久服轻身，使人健行，走及奔马者，太阳本寒标热，少阴本热标寒，太阳合少阴而助 脉也。盖阳 者，足太阳之别，起于跟中，出于外踝。阴 者，足循于内踝。莨菪子禀太阳少阴标本之精，而助 脉，故轻身健走若是也。禀阴精之气，故强志益力。禀阳热之化，故通神见鬼。下品之药，不宜久服，故又曰：多食令人狂走，戒之也。

　　卷下本经下品

　　夏枯草

　　气味苦辛寒，无毒。主治寒热，瘰 鼠 ，颈疮，破症瘕瘿结气，脚肿，湿痹，轻身。（颈，旧作头，讹，今改正。）（夏枯草《本经》名夕句，又名乃东，处处原野平泽间甚多，冬至后生苗，叶对节生，似旋复花叶，而有细齿，背白，苗高一二尺许，其茎微方，三四月茎端作穗，长一二寸，开花淡紫色，似丹参花，结子每一萼中有细子四粒，夏至后即枯。）夏枯草禀金水之气，故气味苦辛寒，无毒。主治寒热，瘰 鼠 ，颈疮者，禀水气而上清其火热也。破症瘕瘿结气者，禀金气而内削其坚积也。脚肿乃水气不行于上，湿痹乃水气不布于外。夏枯草感一阳而生，能使水气上行环转，故治香港脚湿痹，而且轻身。

　　卷下本经下品

　　蚤休

　　气味苦，微寒，有毒。主治惊痫，摇头弄舌，热气在腹中。

　　（蚤休《图经》名紫河车，《唐本草》名重楼、金线，后人名三层草，又名七叶一枝花。

　　处处有之，多生深山阴湿之地。一茎独上，高尺余，茎当叶心，叶绿色似芍药，凡二三层，每一层七叶，茎头于夏月开花，一花七瓣，花黄紫色，蕊赤黄色，长三四寸，上有金线垂下，秋结红子，根似肥姜，皮赤肉白。谚云：七叶一枝花，深山是我家，痈疽如迂者，一似手拈拿。又，道家有服食紫河车根法云：可以休粮。）一者水之生数也，七者火之成数也，三者一奇二偶，合而为三也。蚤休三层，一层七叶，一七瓣，禀先天水火之精，故主治惊痫，摇头弄舌。惊痫而摇头弄舌，乃小儿胎惊胎痫也。胎惊胎痫，乃热毒之气得于母腹之中，故曰：热气在腹中。

　　愚按：蚤休一名河车，服食此草，又能辟谷，为修炼元真，胎息长生之药，故主治小儿先天受热之病，学人得此义而推展之，则大人小儿后天之病，亦可治也。

　　（按《日华本草》言：紫河车治胎风手足搐，故隐庵解：热气在腹中，谓热毒之气得于母腹弄舌，由小儿内热所致，不必作深一层解亦可。苏恭曰：醋磨傅痈肿蛇毒甚效。）

　　卷下本经下品

　　白芨根

　　气味苦平，无毒。主治痈肿，恶疮败疽，伤阴死肌，胃中邪气，贼风鬼去，痱缓不收。

　　（白芨近道处处有之，春生苗，叶如生姜、藜芦，三四月抽出一台，开花红紫色，长寸许，中心吐舌，宛若草兰，今浙人谓之箬兰。花后结实，七月中熟，黄黑色，根似菱，黄白色为末作糊，性稠粘难脱。）白芨气味苦平，花红根白，得阳明少阴之气化。少阴主藏精，而精汁生于阳明，故主治痈肿

　　卷下本经下品

　　白蔹根

　　气味苦平，无毒。主治痈肿疽疮，散结气，止痛除热，目中赤，小儿惊痫，温疟，女子阴中肿痛，带下赤白。

　　（白蔹《本经》名白草，近道处处有之，二月生苗，多在林中，蔓延赤茎，叶如小桑，五月开花，七月结实，根如鸡鸭卵而长，三五枚同一窠，皮黑肉白。一种赤蔹，皮肉皆赤，而花实功用相同。）敛者，取秋金收敛之义，古时用此药敷敛痈毒，命名盖以此。有赤白二种，赋禀与白芨相同，故主治不甚差别。白芨得阳明少阴之精汁，收藏于下，是以作糊稠粘。白蔹乃蔓草，性唯上延，而津液濡上，故兼除热清目，小儿惊痫，及女子阴中肿痛，带下赤白。又，治温疟者，主清下焦之热，其性从下而上也。

　　卷下本经下品

　　鬼臼

　　气味辛温，有毒。主治杀虫毒，鬼疰精物，辟恶气，不祥，逐邪，解百毒。

　　（鬼臼《本经》名九臼，《别录》名天臼。出九真山谷及冤句、荆州、峡州、襄州，近以钱塘余杭径山者为上，生深山岩石之阴。其叶六出或五出，如雁掌，茎端一叶如伞，且对东向，暮则西倾，盖随日出没也。花红紫如荔枝正在叶下，常为叶所蔽，未常见日，故俗名羞天花。一年生一茎，茎枯则作一臼，新根次年另生，则旧根中腐，新陈相易，九年乃作九臼，九臼者有神，根形如苍术及黄精之岐曲，以连生臼窍为别也，臼形如马眼，故《本经》又名马眼。）鬼臼以九臼者为良，故名九臼。九，老阳之数也。阳者，天气也。故《别录》名天臼，气味辛温，禀太阳阳热干金之气，故主杀虫毒鬼痊精物，及恶气不祥，并逐邪解百毒。《金匮》方治伤寒，令愈不复者，助太阳之气也。盖阳气者，若天与日，此花随天日旋转，而又不见天日，犹天德唯藏，不自明也。

　　卷下本经下品

　　梓白皮

　　气味苦寒，无毒。主治热毒，去三虫。

　　（梓为木中之王，其花色紫，其荚如箸，长近尺，冬后叶落而荚犹在树。李时珍曰：梓木处处有之，有三种，木理白者为梓，赤者为楸、梓之美纹者为椅，楸之小者为 。）梓楸同类，梓，从辛，楸，从秋，禀金气也。气味苦寒，禀水气也。禀水气，故主治热毒。

　　禀金气，故主杀三虫。阳明篇云：伤寒瘀热在里，身必发黄，麻黄连翘赤小豆汤主之，内用梓白皮，义可知矣。

　　卷下本经下品

　　柳花

　　气味苦寒，无毒。主治风水、黄胆，面热黑。

　　（柳处处有之，有杨有柳，乃一类二种，杨叶圆阔，柳叶细长，杨枝硬而扬起，故曰杨。

　　柳枝弱而垂流，故曰柳。

　　柳有蒲柳、杞柳、柽柳之别，喜生水旁，纵横倒顺，插之皆生。春初生柔荑，即开黄蕊花，是为柳花，至春晚花中结细黑子，蕊落而絮出如白绒，因风飞舞，着于衣物能生虫蛀，入池沼即为浮萍。是为柳絮，盖黄蕊未结子时，为花结于蕊落，即为絮矣。古者春取榆柳之火。《开宝本草》有柽柳一日三起三眠，又名三眠柳。《尔雅》名河柳，即今儿医治 疹，所谓西河柳是也，乃寒凉通利，下行小便之药，用者以意会之。）柳性柔顺，喜生水旁，受寒水之精，感春生之气，故纵横顺逆，插之皆生。得春气，则能助肝木以平土，故主治风水，黄胆。得水精，则能清热气而资面颜，故治面热黑。

　　卷下本经下品

　　柳叶（附）

　　气味苦寒，无毒。主治恶疥痂疮马疥，煎汁洗之，立愈。又疗心腹内血，止痛。

　　（马疥，马鞍热气之疮疥也。《别录》附。）

　　卷下本经下品

　　杨柳枝及根白皮（附）

　　气味苦寒，无毒。主治痰热淋疾，可为浴汤，洗风肿瘙，煮酒漱齿痛，近今以屋檐插柳，经风日者，煎汤饮，治小便淋浊痛，通利水道。（《唐本草》附。）（李时珍曰：柳枝去风消肿止痛，其嫩枝削为牙杖，涤齿甚妙。琦按：佛教食后嗽口，必嚼杨枝，毗奈耶云：嚼杨枝有五利，一口不臭，二口不苦，三除风，四除热，五除痰阴，是知杨枝去风、消热、除痰阴，止齿痛诸功，大有益于人也。然削为牙杖，久则枯燥，若以生枝削用，当更见效耳。）

　　卷下本经下品

　　郁李仁

　　气味酸平，无毒。主治大腹水肿，面目四肢浮肿，利小便水道。

　　（郁李山野处处有之，树高五六尺，花叶枝干并似李子，如小李，生青熟红，味甘酸，可啖，花实俱香，《尔雅》所称棠棣，即是此树。）李乃肝之果，其仁当治脾。郁李花实俱青，其味酸甘，其气芳香，甲已合而化土也。土气化肢浮肿自消，小便水道自利。

　　卷下本经下品

　　巴豆

　　气味辛温，有毒。主治伤寒温疟寒热，破症瘕结聚，坚积留饮，痰 ，大腹，荡练五脏六腑，开通闭塞，利水谷道，去恶肉，除鬼毒蛊疰邪物，杀虫鱼。

　　（巴豆出巴郡川谷，今嘉州、眉州、戎州皆有之。木高一二丈，叶似樱桃而浓大，初生青色，后渐黄赤，至十二月叶渐凋，二月复渐生，四月旧叶落尽，新叶齐生，即花发成穗，微黄色，五六月结实作房青色，七八月成熟而黄，类白豆蔻，渐渐自落乃收之，一窠有三子，子为金线巴豆，最为上品。）巴豆生于巴蜀，气味辛温，花实黄赤，大热有毒。其性剽悍，主治伤寒温疟寒热者，辛以散之，从经脉而外出于肌表也。破症瘕结聚，坚积留饮，痰 ，大腹者，温以行之，从中土而下泄于肠胃也。用之合宜，有斩关夺门之功，故荡练五脏六腑，开通闭塞，闭塞开通，则水谷二道自利矣。其性 悍，故去恶肉。气合阳明，故除鬼毒蛊疰邪物，杀虫鱼。《经》云：两火合并是为阳明。巴豆味极辛，性大温，具两火之性，气合阳明，故其主治如此。

　　愚按：凡服巴霜，即从胸胁大热，达于四肢，出于皮毛，然后复从肠胃而出。《伤寒论》有白散方，治伤寒寒实结胸用此。古人称为斩关夺门之将，用之若当，真瞑眩瘳疾之药，用之不当，非徒无益而反害矣。

　　卷下本经下品

　　雷丸

　　气味苦寒，有小毒。主杀三虫，逐毒瓦斯，胃中热，利丈夫，不利女子。

　　（雷丸出汉中、建平、宜都及房州、金州诸处，生竹林土中，乃竹之余气所结，故一名竹苓。上无苗蔓，大小如栗，状似猪苓而圆，皮黑而微赤，肉白甚坚实。）雷丸是竹之余气，感雷震而生，竹茎叶青翠，具东方生发之义。震为雷，乃阳动于下，雷丸气味苦寒，禀冬令寒水之精，得东方震动之气，故杀阴类之三虫，而逐邪毒之气，得寒水之精，故清胃中热。震为雷，为长男，故利丈夫，不利女子。

　　（按：《别录》云：雷丸久服令人阴痿，当是气味苦寒，久服则精寒故耳。男子多服阳痿，则女子久服子宫寒冷，不能受孕，其不利可知。《本经》乃两分之曰：利丈夫，不利女子，未审何义。马志云：疏利男子元气，不疏利女子脏气。隐庵以震为雷，为长男为解，均未得当，尚当另参。）

　　卷下本经下品

　　代赭石

　　气味苦寒，无毒。主治鬼疰，贼风，蛊毒，杀精物恶鬼，腹中毒邪气，女子赤沃漏下。

　　（代赭石《本经》名须丸，《别录》名血师，研之作朱色，可以点书，故俗名土朱，又名铁朱。管子曰：山上有赭，其下有铁。《北山经》曰：少阳之山中多美赭。《西山经》曰：石脆之山灌水出焉，中有流赭皆谓此石。《别录》曰：代赭生齐国山谷，赤红青色，如鸡冠有泽，梁爪甲不渝者良。今代州，河东、江东处处山中有之，以西北出者为良。）赭石，铁之精也，其色青赤，气味苦寒，禀水石之精，而得木火之化。主治鬼疰贼风蛊毒者，色赤属火，得少阳火热之气，则鬼疰自消也。石性镇重，色青属木，木得厥阴风木之气，故治贼风蛊毒也。杀精物恶鬼，所以治鬼疰也。腹中毒，所以治蛊毒也。邪气，所以治贼风也。赭石，一名血师，能治冲任之血，故治女子赤沃漏下。

　　卷下本经下品

　　铅丹

　　气味辛，微寒，无毒。主治吐逆反胃，惊痫，癫疾，除热，下气，炼化还成九光。久服通神明。

　　（铅丹一名丹粉，今炼铅所作黄丹也。铅名黑锡，又名水中金，五金中之属水者也，有银坑处皆有之。）铅丹木金水之精，得火化而变赤，气味辛微寒，盖禀金质而得水火之气化。主治吐逆反胃者，火温其土也。治惊痫者，水济其火也。治癫疾者，火济其水也。气味辛寒，寒能除热，辛能下气也。炼化还成九光者，炼九转而其色光亮，还成黑铅也。炼化还光而久服，则金水相生，水火相济，故通神明。

　　愚按：铅有毒，炼铅成丹，则无毒。铅丹下品，不堪久服，炼铅丹而成九光，则可久服，学

　　卷下本经下品

　　铅粉

　　气味辛寒，无毒。主治伏尸，毒螫，杀三虫。

　　（因化铅而成粉，故名铅粉。《本经》名粉锡，《别录》名胡粉，今名水粉。李时珍曰：铅锡一类也，古人名铅为黑锡，故名粉锡。）伏尸者，伏于泉下之尸，相 而为传尸鬼疰之病。铅粉从黑变白，从阴出阳，故主治伏尸。

　　禀水气而性寒，故消螫毒。禀金气而味辛，故杀三虫。

　　愚按：黄丹、铅粉皆本黑锡所成，而变化少有不同。变白者，得金水之气而走气分。变赤者，得火土之气而走血分。黄丹禀火土之气，故入膏丹，主痈疽恶疮之用。今时则用铅粉收膏药。以代黄丹。

　　卷下本经下品

　　戎盐

　　气味咸寒，无毒。主明目目痛，益气，坚肌骨，去毒蛊。

　　（戎盐产自西戎，故名戎盐。生酒泉福禄城东南之海中，相传出于北海者青，出于南海者赤，此由海中潮水溅渍山石，经久则凝结为盐，不假人力而成。所谓南海、北海，乃西海之南北，非南方之海也。青红二种，皆名戎盐。今医方但用青盐，不用红盐。）戎盐由海中咸水，凝结于石土中而成，色分青赤，是禀天一之精，化生地之五行，故主助心神而明目，补肝血而治目痛，资肺金而益气，助脾肾而坚肌骨。五脏三阴之气，交会于坤土，故去蛊毒。

　　卷下本经下品

　　锻石

　　气味辛温，有毒。主治疽疡疥瘙，热气恶疮，癞疾，死肌，堕眉，杀痔虫，去黑子息肉。

　　（锻石一名石垩，又名石锻，山中人烧青石为之，作一土窑，下用柴或煤炭作一层，上累青石作一层，如是相间，作数层，自下发火，层层自焚，一昼夜则石成灰矣。化法有风化，水化二种，入药宜用风化，且陈年者。）石者土之骨，以火 石成灰，色白味辛性燥，乃禀火土之气，而成燥金之质，遇风即化，土畏木也。遇水即化，火畏水也。禀金气而祛风，故治疽疡疥瘙。禀土气而滋阴，故治热气恶疮癞疾死肌。禀性燥烈，服食少而涂抹多，涂抹则堕眉，杀痔虫，去黑子息肉。

　　（苏颂曰：古方多用锻石合百草团末，治金疮殊胜。李时珍曰：锻石止血神品也，但不可着水，着水则肉烂。今时以锻石同韭菜捣成饼，粘贴壁上，阴干细研成末，治跌打损伤，皮肉破处止血如神。）

　　卷下本经下品

　　天鼠屎

　　气味辛寒，无毒，主治面痈肿，皮肤洗洗时痛，腹中血气，破寒热积聚，除惊悸。

　　（天鼠《本经》名伏翼，列于上品，即蝙蝠也。天鼠屎《日华本草》名夜明砂。天鼠罕用，夜明砂常用，故录之。天鼠冬蛰夏出，昼伏夜飞，多处深山崖穴中及人家旧屋内，食蚊蚋乳石精汁。李时珍曰：凡采得以水淘去灰土恶气，取细砂晒干焙用，其砂即蚊蚋眼也。）蝙蝠形极类鼠而飞翔空中，故曰：天鼠。身有翼而昼伏，故曰伏翼。屎乃蚊蚋乳石之余精，气味辛寒，感阳明太阳金水之化。主治面痈肿者，面属阳明也。皮肤洗洗时痛者，皮肤属太阳也。痈肿则血气不和，阳明行身之前，而治面之痈肿，则腹中血气之病，亦可治也。皮肤洗洗，则身发寒热。皮肤时痛，则寒热积聚，太阳主通体之皮肤，而治皮肤洗洗之时痛，则自发寒热而邪积凝聚者，亦可破也。肝病则惊，心病则悸，除惊悸者，禀阳明金气，而除风木之惊，禀太阳水气，而除火热之悸也。

　　卷下本经下品

　　虾蟆

　　气味辛寒，有毒。主治邪气，破瘕坚血，痈肿阴疮。服之不患热病。

　　（《本经》下品有虾蟆，《别录》下品有蟾蜍，乃一类二种也。虾蟆生陂中，背有黑点，身小能跳，作呷呷声。举动极急。蟾蜍在人家湿处，身大黑，无点多痱 ，不能跳，不解作声，行动迟缓，功用大同小异。李时珍曰：古方多用虾蟆，今方多用蟾蜍，考二物功用亦不甚远，今人只用蟾蜍有效，而虾蟆不复入药，疑古人所用者，亦多是蟾蜍，盖古时通称蟾蜍为虾蟆耳。《王荆公字说》云：俗言虾蟆怀土取置远处，一夕复还其所，虽或遐之，常慕而返，故名虾蟆。今俗传其能作土遁，盖亦有所本云。）虾蟆生于阴湿阪泽，能作土遁，其色黄黑，气味辛寒，盖禀土金水之气化所生。主治邪气者，辛以散之也。禀金气，故破症坚血。禀土气，故治痈肿阴疮。禀水气，故服之不患热病。

　　卷下本经下品

　　蜈蚣

　　气味辛温，有毒。主治鬼疰蛊毒 ，诸蛇虫鱼毒，杀鬼物老精，温疟，去三虫。

　　（蜈蚣江以南处处有之，春出冬蛰，节节有足，双须岐尾，头上有毒钳。入以头足赤者为良。蜈蚣一名天龙，能制龙蛇蜥蜴，畏虾蟆、蛞蝓、蜘蛛、雄鸡。《庄子》所谓：物畏其天在气也。）蜈蚣色赤性温，双钳两尾，头尾咸红。生于南方，禀火毒之性，故《本经》主治皆是以火毒而攻阴毒之用也。

　　愚按：蛇属金，蜈蚣属火，故能制之。鸡应昴宿，是又太阳出而爝火灭之义矣。

　　卷下本经下品

　　蚯蚓

　　气味咸寒，无毒。主治蛇瘕，去三虫，伏尸鬼疰，蛊毒，杀长虫。

　　（蚯蚓生湿土中，凡平泽膏壤地中皆有之，孟夏始出，仲冬蛰藏，雨则先出，晴则夜鸣，其如丘，其行也引而后伸，故名蚯蚓。能穿地穴，故又名地龙。入药宜大而白颈，是其老者有力。日华子曰：路上踏杀者，名千人踏，入药更良。）蚯蚓冬藏夏出，屈而后伸，上食稿壤，下饮黄泉，气味咸寒，宿应轸水，禀水土之气化。

　　主治尸疰虫蛊，盖以泉下之水气上升，地中之土气上达，则阴类皆从之而消灭矣。蜈蚣属火，名曰天龙。蚯蚓属水，名曰地龙。皆治鬼疰，蛊毒，蛇虫毒者，天地相交，则水火相济，故禀性虽有不同，而主治乃不相殊。

　　卷下本经下品

　　蛇蜕

　　气味咸甘平，无毒。主治小儿百二十种惊痫，蛇痫，癫疾，螈 ，弄舌摇头，寒热肠痔，蛊毒。

　　（蛇蜕人家墙屋木石间多有之，其蜕无时，但着不净则蜕，或大饱亦蜕。凡青黄苍色者勿用，须白色如银者良，于五月五日蜕者更佳。又，蕲州之白花蛇，龙头虎口黑质，白花者，其蜕尤佳。）蛇蜕色白如银，至洁至净，气味咸平，禀金水之气化，金能制风，故主治小儿百二十种惊痫，蛇痫之证。癫疾螈 ，惊痫病也。弄舌摇头，蛇痫病也。水能清热解毒，故主治大人寒热肠痔蛊毒。寒热者，肠痔蛊毒之寒热也。

　　愚按：痫证唯一，即曰：惊痫。复曰：蛇痫，则痫证不止一端，若以内之七情，外之形象求之，不啻百二十种，先圣立言，当意会也。

　　卷下本经下品

　　斑蝥

　　气味辛寒，有毒。主治寒热鬼疰蛊毒，鼠 恶疮，疽蚀，死肌，破石癃。

　　（斑蝥甲虫也，斑言其色，言蝥其毒，如矛刺也。所在有之，七八月在大豆叶上，长五六分，大者寸许，黄黑斑纹，乌腹尖喙。《太平御览》引《神农本草经》云：春食芫花为芫青，夏食葛花为亭长，秋食豆花为斑蝥。冬入地中为地胆，其斑蝥甲上有黄黑斑点。芫青青绿色，亭长黑身赤头，地胆黑头赤尾，色虽不同，功亦相近。）斑蝥感秋气，食豆花，气味辛寒，色兼黄黑，盖禀金水之化而为毒虫，故主散恶毒，消恶疮，攻死肌，破石癃，乃以毒而攻毒也。

　　卷下本经下品

　　蜣螂

　　气味咸寒，有毒。主治小儿惊痫螈 ，腹胀寒热，大人癫疾狂阳。

　　（蜣螂所在有之，有大小二种，小者身黑而暗，不堪入药。大者身黑而光，名胡蜣螂。

　　腹翼下有小黄子，附母而飞，见灯光则来，宜入药用。蜣螂以土包粪，转而成丸，雄曳雌推，置于坝中覆之而去，数日有小蜣螂出，盖孚乳于中也，故一名推丸，又名推车客。深目高鼻，状如羌胡，背负黑甲，状如武士，故一名铁甲将军，昼伏夜出，故又名夜游将军。）蜣螂甲虫也，出于池泽，以土包转而成生育。气味咸寒，是甲虫而禀水土之气化。甲虫属金，金能制风，故主治小儿惊痫螈 。禀土气，故治腹胀之寒热。禀水气，故治大人癫疾之狂阳。

　　卷下本经下品

　　鼠妇

　　气味酸温，无毒。主治气癃，不得小便，妇人月闭血瘕，痫 寒热，利水道，堕胎。

　　（鼠妇处处有之，多在人家地上下湿处，凡瓮器底及土坎中更多，形似衣鱼，稍大，灰色，多足，背有横纹蹙起，《诗经》所谓 在室，即此虫也。）鼠妇感阴湿而生，气味酸温，禀太阳寒水厥阴风木之化。太阳水气行于肤表，则气癃而不得小便者可治也。厥阴木气上行外达，则妇人月闭而为血瘕者可治也。膀胱气癃，在内则不得小便，在外则有痫 寒热之病。鼠妇治气癃，则痫 之寒热亦可治也。不得小便，则水道不利，鼠妇治不得小便，则水道亦可利也。妇人恶血内闭，则为血瘕。新血内聚，则为妊娠。

　　鼠妇治妇人月闭血瘕，则堕胎亦其验矣。

　　卷下本经下品

　　水蛭

　　气味咸苦平，有毒。主逐恶血瘀血，月闭，破血症积聚，无子，利水道。

　　（水蛭处处河池有之，种类不一，在山野中者，名山蜞，在草中者，名草蛭，在泥水中者，名水蛭，大者谓之马蜞，今名马蟥。）水蛭乃水中动物，气味咸苦，阴中之阳也。咸苦走血，故主逐恶血瘀血，通月闭。咸软坚，苦下泄，故破血症积聚及经闭无子。感水中生动之气，故利水道。仲祖《伤寒论》治太阳随经瘀热在里，有抵当汤，内用水蛭，下瘀血也。

　　卷下本经下品

　　雀瓮

　　气味甘平，无毒。主治寒热结气，蛊毒，鬼疰，小儿惊痫。

　　（雀瓮《本经》谓之躁舍，后人谓之蛄 房，乃刺毛虫所作窠也。其形如瓮，雀好啄其瓮中之蛹，故名雀瓮，又谓之雀儿饭瓮。刺毛虫一名蛄 ，俗名杨瘌子，因其背上毛有毒，能螫人作痛也。生树枝间，如蚕而小，背上有五色斑毛。将老者，口中吐白汁，作茧自裹，凝聚渐硬，正如雀卵，紫白裥斑，其虫在中成蛹，如蚕之在茧也。夏月羽化而出作蛾，放子于叶间，如蚕子。处处树上有之，牡丹上尤多，入药唯取石榴树上及棘上房内有蛹者，正如螵蛸诸树皆有，入药唯取桑上者耳，故《图经》有天浆子之称。《衍义》有棘刚子之号。天浆乃甜榴之名也。）雀瓮多生榴棘树上，夏月羽化而出，毛虫有毒，雀瓮则无毒矣，气味甘平，感木火土之气化，土气和于内外，则寒热结气可治矣。木气条达，则土气疏通，而蛊毒可治矣。火气光明，则鬼疰及小儿惊痫皆可治矣。

　　卷下本经下品

　　萤火

　　气味辛，微温，无毒。主明目。

　　（萤火《本经》名夜光，《别录》云萤火，生阶地池泽，七月七日取阴干。萤有三种，一种茅根所化。《吕氏月令》所谓：腐草化为萤者是也。一种长如蛆 ，尾后有光，无翼不飞，乃竹根所化，其名曰蠲。《明堂月令》所谓：腐草化为蠲者是也。

　　一种水萤，居水中。唐李子卿《水萤赋》所谓：彼何为而草化，此何为而居泉是也。入药用飞萤。）润下作咸，其臭腐，腐草为萤，禀水气也。萤为火宿，名曰萤火，禀火气也。生于七月，其时大火西流，故气味辛温。水之精，火之神，共凑于目，故《本经》主明目，而《别录》又云：通神精。

　　卷下本经下品

　　衣鱼

　　气味咸温，无毒。主治妇人疝瘕，小便不利，小儿中风，项强背起，摩之。

　　（衣鱼一名白鱼，即蠹鱼也，生衣帛及书纸中，故名衣鱼，形略似鱼身有白粉，其色光亮如银，故又名白鱼。俗传衣鱼入道经中，食神仙字，则身有五色，人得吞之，可至神仙，此方士谬传，不可信也。）衣鱼色白，碎之如银，禀金气也。命名曰鱼，气味咸温，禀水气也。水能生木，故治妇人之疝瘕。妇人疝瘕，肝木病也。金能生水，故治小便之不利。小便不利，水不行也。小儿经脉未充，若中于风，日久不愈，则项强背起，乃督脉为病，督脉合肝部，属太阳。衣鱼禀金水之化，故当用以摩之。

　　跋

　　以上集《神农本经》上中下三品药性，计若干种，为服食养生，祛邪治病之用。学人体认先圣格物致知之学，则自《别录》以下，及唐宋元明增补药性，品类虽繁，莫不各有当然之理，即以参解《本经》之义，触类引申，总归五运六气以诠解，得其纲领，无不贯通，若舍此而从事于诸家之治验，则散漫多岐，益难启悟，是为逐末忘本，求进于道者，能知所先后，庶几得之矣。

　　因陋就简，舍其本而末是图，学人大弊也。今之言药性者，往往杂取世俗孟浪之说，奉为律令，而于《神农本经》弃犹敝屣。譬之经生家，四书五经不之研究，而只记腐烂时文，以为应试之用，思侥幸以取科第，安能冀其必得哉。先民卢不远作《本草博义》，其子晋公广之作《乘雅》，张隐庵，高士宗作《本草崇原》，皆以《本经》为宗，而推衍之，发前人所未发者甚多，可谓良工心苦。第《乘雅》间杂闲文，语兼晦涩，性根 陋者，多不能读。《崇原》则诠解明晰，中人以下，咸可通晓，似于新学为宜。在昔张君创其始，张殁而高君集其成，缮写样本，方欲锓板，高君又亡，事遂中辍，厥后样本传归胡念庵家，念庵父子谢世，不知又归谁氏，兹从胡之门人高端士处，得其移写副本，惜乎雠校未精，文句间有缺略讹谬，恐后之阅者，不免夏五三豕之叹，爰加订正，而授之梓，以公于世，学人苟能依此而详绎之，举一反三，引伸触类，自可以入烈山氏之藩篱，而得其妙用，视彼因陋就简之徒，杂采世俗之说，以处方定剂者，其得失不大有迳庭耶。

　　乾隆丁亥冬至后七日 胥山老人王琦跋

　　
