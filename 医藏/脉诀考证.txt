

　　脉诀考证

　　脉诀非叔和书

　　晦庵朱子曰：古人察脉非一道，今世惟守寸关尺之法。所谓关者多不明，独俗传脉诀，词最鄙浅，非叔和本书，乃能直指高骨为关。然世之高医，以其书赝，遂委弃而羞言之。（跋郭长阳书）

　　东阳柳贯曰：王叔和撰脉经十卷，为医家一经，今脉诀熟在人口，直谓叔和所作，不知叔和西晋时尚未有歌括，此乃宋之中世人伪托，以便习肄尔。朱子取其高骨为关之说，不知其正出脉经也。

　　庐陵谢缙翁曰：今称叔和脉诀，不知起于何时，宋熙宁初，校正脉经，尚未有此，除孔硕始言脉诀出而脉经隐，则脉诀乃熙宁以后人作耳。惟陈无择三因方，言高阳生剽窃作歌诀，刘元宾从而和之，其说似深知脉经者，而又自着七表八里九道之名，则陈氏亦未尝详读脉经矣。

　　河东王世相曰：诊候之法不易精也。轩岐微蕴，越人、叔和撰难经、脉经，犹未尽泄其奥，五代高阳生着脉诀，假叔和之名，语多 牾，辞语鄙俚，又被俗学妄注，世医家传户诵，茫然无所下手，不过借此求食而已，于诊视何益哉。

　　云间钱溥曰：晋太医令王叔和着脉经，其言可守而不可变。及托叔和脉诀行，而医经之理遂微。盖叔和为世所信重，故假其名而得行耳。然医道之日浅，未必不由此而误之也。

　　七表八里九道之非

　　金陵戴起宗曰：脉不可以表里定名也。轩岐、越人、叔和皆不言表里，脉诀窃叔和之名，而立七表八里九道，为世大惑。脉之变化从阴阳生，但可以阴阳对待而言，各从其类，岂可以一浮二沉为定序，而分七、八、九之名乎？大抵因浮而见者皆为表，因沉而见者皆为里，何拘于七、八、九哉？庐山刘立之以浮沉迟数为纲，以教学人，虽似快捷方式，然必博学反约，然后能入脉妙，若以此自足，亦画矣。

　　撄宁滑寿曰：脉之阴阳表里，以对待而为名象也。高阳生之七表、八里、九道，盖凿凿也，求脉之明，为脉之晦。

　　谢氏曰：脉经论脉二十四种，初无表里九道之目，其言芤脉，云中央空两边实，云芤则为阴。而脉诀以芤为七表属阳。云中间有，两头无。仲景脉法云，浮、大、数、动、滑为阳，沉、涩、弱、弦、微为阴，而脉诀以动为阴，以弦为阳。似此背误颇多，则脉诀非叔和书，可推矣。

　　草庐吴澄曰：俗误以脉诀为脉经，而王氏脉经，知者或鲜，脉书往往混牢、革为一，夫牢为寒实，革为虚寒，安可混乎？脉之浮沉、虚实、紧缓、数迟、滑涩、长短之相反，匹配自不容易，况有难辨，如：洪、散俱大，而洪有力，微、细俱小，而微无力；芤类浮，而边有中无，伏类沉，而边无中有；若豆粒而摇摇不定者动也，若鼓皮而如如不动者革也，俱对待也。又有促、结、代，皆有止之脉，促疾，结缓，故可为对，代则无对。总之凡二十七脉，不止于七表、八里、九道，二十四脉也。（详文集）

　　濒湖李时珍曰：脉经论脉，止有二十四种，无长短二脉，脉诀歌脉，亦有二十四种，增长短而去数散，皆非也。素、难、仲景论脉，只别阴阳，初无定数。如：素问之鼓抟、喘横，仲景之 平、荣章、纲损、纵横、逆顺之类是也。后世脉之精微失传，无所根据准，因立名而为之归着耳。今之学人，按图索骥，犹若望洋，而况举其全旨乎？此草庐公说，独得要领也。

　　男女脉位

　　齐褚澄曰：男子阳顺，自下生上，故右尺为受命之根，万物从土而出，故右关为脾，生右寸肺，肺生左尺肾，肾生左关肝，肝生左寸心；女子阴逆，自上生下，故左寸为受命之根，万物从土而出，故左关为脾，生左尺肺，肺生右寸肾，肾生右关肝，肝生右尺心。（详褚氏遗书）

　　华谷储泳曰：脉诀以女人尺脉盛弱，与男子相反为背看，夫男女形休绝异，阴阳殊涂，男生而复，女生而仰；男则左旋，女则右转；男主施，女主受；男之至命在肾，处脏腑之极下，女之至命在乳，外脏腑之极上；形气既异，脉行于形气之间，岂略不少异耶？此褚氏之说，为有理也。（详祛疑说）

　　戴起宗曰：脉诀因男子左肾右命，女子左命右肾之别，遂言反此背看，而诸家以尺脉盛弱解之，褚氏又以女人心、肺诊于尺。倒装五脏，其谬又甚。不知男女形气精血虽异，而十二经脉所行始终，五脏之定位则一也，安可以女人脉位为反耶？丹溪朱震亨曰：昔轩辕使伶伦截 谷之竹，作黄钟律管，以候天地之节气；使岐伯取气口，作脉法，以候人之动气。故黄钟之数九分，气口之数亦九分，律管具，而寸之数始形。故脉之动也，阳得九分，阴得一寸，吻合于黄钟。天不足西北，阳南而阴北，故男子寸盛而尺弱，肖乎天也；地不满东南，阳北而阴南，故女子尺盛而寸弱，肖乎地也。黄钟者，气之先兆，故能测天地之节候；气口者，脉之要会，故能知人命之死生。世之俗医，诵高阳生之妄作，欲以治病，其不杀人也几希！龙丘叶氏曰：脉者天地之元性，故男女尺寸盛弱，肖乎天地，越人以为男生于寅、女生于申，三阳从天生、三阴从地长，谬之甚也。独丹溪推本律法，混合天人而辟之，使千载之误，一旦昭然，岂不韪哉！

　　脏腑部位

　　绍兴王宗正曰：诊脉之法，当从心肺俱浮、肝肾俱沉、脾在中州之说，王叙和独守寸关尺分部位，以测五脏六腑之脉者，非也。

　　慈溪赵继宗曰：脉诀言左心小肠肝胆肾，右肺大肠脾胃命者，非也。心、肺居上，为阳、为浮，肝、肾居下，为阴、为沉，脾居中州，半阴半阳、半浮半沉。当以左寸为心，右寸为肺，左尺为肝，右尺为肾，两关为脾，关者，阴阳之界限；前，取阳三分；后，取阴三分。所谓土居金、木、水、火、之中，寄王于四时，不独右关为脾也。肝既为阴，岂宜在半阴半阳、半浮半沉之左关耶？命门即是肾，不宜以右尺为诊。

　　（详儒医精要）

　　吴草庐曰：医者于寸关尺，辄名之曰：此心脉、此肺脉、此肝脉、此脾脉、此肾脉者，非也。五脏六腑，凡十二经，两手寸关尺者，手太阴肺经之一脉也。分其部位，以候他脏之气耳，脉行始于肺，终于肝，而复会于肺，肺为气所出之门户，故名曰气口，而为脉之大会。以占一身焉。（详文集）

　　李时珍曰：两手六部，皆肺之经脉也，特取此以候五脏六腑之气耳，非五脏六腑所居之处也。凡诊察皆以肺、心、脾、肝、肾各候一动，五十动不止者，五脏皆足，内有一止，则知一脏之脉不至。据此推之，则以肺经一脉，候五脏六腑之气者，可心解矣。褚、储、赵氏不知脉随五脏之气，行于经隧之间，欲以男女脏腑，颠倒部位，执泥不通。戴同父言，褚氏倒装五脏，丹溪别男女尺寸，草庐明三部皆肺，三说皆有真见，学人所当宗师。若夫赵氏所云，盖本于宋人王宗正难经图解，岂知脉分两手，出于素问脉要精微论，而越人推明关脉，及一脉十变于难经，非始于叔和也。若如其说，则一脉十变何从推之，可谓凿而任矣。命门即肾之说，乃越人之误也。予尝着命门考、命门三焦客难二说，凡二千余言云。

　　
