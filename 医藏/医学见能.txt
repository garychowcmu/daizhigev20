

　　医学见能 清 唐宗海

　　序

　　《医学见能》四卷，蜀、天彭、唐容川着。仆得于江右之笥筐，忽忽十余载矣，辞简理周，最有功于济世。

　　盖容川原为初学弟子与夫不知医者说法，故理不求深，而方必录验，较之务求艰奥，而无俾实用者，未可同日语也。忆昔家君宦游豫章，幕府中人有以疾苦告者，即检方与之，新发者、覆杯即止，久者、三饮而已。因是上下皆谓家君知医，而不知实得之此书之力，洵可贵焉。容川学通今古，识超凡俦，其所着《中西汇通医书五种》，不舍近而求远，不趋新奇而废正道，早刊行世，已为学人奉若圭臬，惜是书独付阙如，乃为校阅，并附经验简效方于眉上，以备采用，即付手民。呜呼！古人云：“为人子者，不可不知医”。仆谓为人父母者，亦不可不知医。顾医籍棼如，难以遴择，圣言悠远，良匪易悟。世传《验方新编》《一盘珠》《珍珠囊》等，本源未澈，瑕瑜互见，殊憾理不足而方难效。然则是书之出，愿医者朝夕展玩，凡为人子父母者，去彼从此，而各手一编，广医学之识见，助天地之生成，获益诚匪浅，而其功又讵在作者下欤。

　　甲子八月上海秦之济伯未氏序。

　　凡例

　　一、他书皆标证名，是书原为不知医者而设，标出证名，转生迷眩，故见某痛苦即收入某门，分部分类，最便查阅。

　　一、是书虽简略，然每遇一证，必究其源，审知阴阳，分别脏腑，最为灵验，虽见病治病，比时书却高一格。

　　一、妇人小儿，除胎产、麻痘外，悉如男子治法，且各有专书，阅者能得此书之意，再参各书，自可辨其得失，而取用不穷，是书不多赘也。

　　一、是书原无歌括，苦于难记，今按各节衍成绝句，以便记诵。

　　一、疮伤跌打救绝等法，是备急扶危之要务也，附于卷末，方法经验，当熟记之，预备药料，以便济世。

　　原叙

　　备豫不虞，古之善教，而不虞之备，莫要于医。高堂则风竹瓦霜，膝下则新雏弱笋，外而戚友，中则己身，偶有疾苦，均资乎医，诚重矣哉。顾医之难也，非读书识字则不能医，非格物穷理则不能医，非通权达更改不能医，一旦撄非常之疾，束手无策，只得委任凡医，听其措置。为之医者，又复混乱阴阳，颠倒寒热，投剂不中，至于垂危。明哲之士，鉴前车，思补救，奋然求济于方书，而诸书率皆大海茫茫，渺无涯 ，深则摘要钩元，浅则捕风捉影，仓皇检阅，两俱无益。病家既穷于医，又穷于书，惟抚膺扼腕，白恨其不能医已耳。噫！医固若是之难能已乎，抑亦所见之书，有未遽能者乎？夫纪昌之射，六年方工；伯牙之琴，三年未妙；天下事安有一见而能者哉？顾事之在所缓者，不必求诸一见；而事之在所急者，要无取乎难能；况不测之来，危在顷刻，非开卷了然之书，何以供家俗急时之用？余因感此，集为是书，即不知医家，临证查对，无不了如指掌。

　　且是书也，虽非钩元摘要之微，亦匪捉影捕风之陋，果能洞书中之言，通言外之意，将浅者见浅，深者见深，而吾一见能之，裨于世用也，讵有涯哉。

　　卷首　诊法

　　五脏

　　心火脏。主生血，主藏神，主周身脉络，主喜，主笑，开窍于舌。

　　肝木脏。主行血，主藏魂，主周身筋膜，主怒，主惊，开窍于目。

　　脾土脏。主饮食，主藏意，主周身肌肉，主思，主噫，开窍于口。

　　肺金脏。主行气，主藏魄，主周身皮毛，主悲，主咳，开窍于鼻。

　　肾水脏。主生气，主藏志，主周身精髓，主恐，主欠，开窍于耳。

　　外有包络，即心外衣，为阴血布化之源。

　　又有命门，即肾中系，为真阳生气之根。

　　卷首　诊法

　　六腑

　　小肠者，心之腑，属火。主化食为液，上奉心血。胆者，肝之腑，属木。主升清降浊，疏利中土。

　　胃者，脾之腑，属土。主纳受水谷，化气化血。

　　大肠者，肺之腑，属金。主传送糟粕，消利滞气。

　　膀胱者，肾之腑，属水。主气卫皮毛，通达小便。

　　三焦者，胞络命门之腑，兼属水火。主行水化气，通阴达阳。

　　（伯未按：心恶热，肺恶寒，肝恶风，肾恶燥，脾恶湿。胃喜凉，肠喜热，胆喜温。亦不可不知。）

　　卷首　诊法

　　经气

　　（足手）太阳（膀胱小肠）经，司（寒水火化）之气，手从足化，统称寒水，经行身之后。

　　（足手）阳明（胃大肠）经，司（燥土燥金）之气，足从手化，统称燥金，经行身之前。

　　（足手）少阳（胆三焦）经，司（木火相火）之气，足从手化，统称相火，经行身之侧。

　　（足手）太阴（脾肺）经，司（湿土清金）之气，手从足化，统称湿土，分部于大腹。

　　（足手）少阴（肾心）经，司（水阴君火）之气，足从手化，统称君火，分部于小腹。

　　（足手）厥阴（肝包络）经，司（风木相火）之气，手从足化，统称风木，分部于软胁。

　　（伯未按：十二经之部位，手之三阴，从脏走手，手之三阳，从手走头。足之三阳，从头走足，足之三阴，从足走腹。又有督脉，起于会阴，循背而行身之后，所以督率诸阳。任脉起于会阴，循腹而行身之前，所以担任诸阴。冲脉亦起于会阴，夹脐而上散胸中，当诸气之冲要。一源而三岐，统谓之奇经。）

　　卷首　诊法

　　望色

　　青色属肝，风邪也，亦主脾寒。

　　黄色属脾，湿气也，亦主食积。

　　赤色属心，火热也，亦主假热。

　　白色属肺，虚寒也，亦主血脱。

　　黑色属肾，水气也，亦主肾虚。

　　卷首　诊法

　　闻声

　　肝志怒，其声呼，其变骂詈。

　　心志喜，其声笑，其变谵语。

　　脾志思，其声歌，其变郑声。

　　肺志忧，其声哭，其变失音。

　　肾志恐，其声呻，其变气短。

　　卷首　诊法

　　问证

　　问病因：七情六欲，风寒暑湿，饮食起居，损伤惊恐之类是。

　　问病形：痛痒寒热，喘咳烦渴，吐利胀满，便闭抽掣之类是。

　　问病机：朝甚暮愈，暮热朝寒，进退盛衰，变证兼证之类是。

　　问病情：恶寒恶热，苦呕苦满，欲食不食，心烦不寐之类是。

　　卷首　诊法

　　切脉

　　浮脉：轻按即见。主表实，亦主里气内虚。

　　沉脉：重按乃见。主里实，亦主里气内虚。

　　迟脉：一息三至。主虚寒，亦主在脏之病。

　　数脉：一息六至。主实热，亦主真寒假热。

　　虚脉：三部无力。主诸虚，亦主素禀不足。

　　实脉：三部有力。主诸实，亦主素禀有余。

　　大脉：应指洪阔。主病进，亦主正气内虚。

　　缓脉：应指柔和。主病退，亦主胃气有余。

　　长脉：过于三指。主气盛，亦主阳盛阴虚。

　　短脉：不满三指。主气损，亦主中有窒塞。

　　滑脉：往来流利。主血走，亦主痰饮为病。

　　涩脉：往来艰滞。主血虚，亦主瘀血凝积。

　　洪脉：涌沸有力。主实热，亦主内虚不足。

　　紧脉：劲急无定。主寒实，亦主身体疼痛。

　　细脉：窄小不粗。主冷气，亦主血脉不足。

　　微脉：模糊不显。主阳虚，亦主元气败绝。

　　芤脉：浮大中空。主血亡，亦主遗精小产。

　　弦脉：端直中劲。主木旺，亦主痰饮内痛。

　　革脉：浮极有力。主阴亡，亦主阳不入阴。

　　牢脉：沉极有力。主寒实，亦主内有积聚。

　　濡脉：浮细无力。主气虚，亦主外受湿气。

　　弱脉：沉细无力。主血虚，亦主胃气不盛。

　　动脉：摇曳在关。主惊气，亦主阴阳相搏。

　　伏脉：沉潜着骨。主邪闭，亦主阴寒在内。

　　促脉：数中时止。主热郁，亦主邪气内陷。

　　结脉：迟中时止。主寒结，亦主气血渐衰。

　　代脉：止有定候。主气绝，亦主经隧有阻。

　　散脉：去来撩乱。主气散，亦主产妇之吉。

　　浮沉分表里，迟数定寒热，虚实分盛衰，大缓辨进退。长有余而短不足，滑流利而涩艰难。寒热紧洪俱属实，细微血气总为虚。芤中空而血亡故道，弦中劲而木侮脾经。革则阳气外越，牢则阴邪内固。濡气虚，弱血虚，虚各有别。动气搏，伏气闭，气总乖和。结阴促阳，辨迟与数。代亡散绝，有去无来。脉法多端，此为总索。

　　（伯未按：滑伯仁云，脉之纲要，不外浮沉迟数滑涩六者，以其足统乎表里阴阳虚实冷热风寒湿燥脏腑气血之病也。）

　　（又按：中医论生理，主重脏腑经络，论诊断，主重望闻问切，以现代科学视之，目多缺陷。但中医辨症用药，全赖于此，越此范畴，便无头绪，故唐氏此书，本为不知医者说法，而首先提出，殆有深意。）

　　卷一　证治

　　背上

　　〔总诀〕太阳与肺气如天，统主诸阳背上旋。实证最多虚证少，无分虚实总驱寒。

　　背恶寒冷，由于外感发热者，太阳经伤寒也。宜人参败毒散。

　　羌活（一钱） 独活（一钱） 柴胡（二钱） 前胡（二钱） 川芎（八分） 枳壳（一钱） 沙参（二钱） 桔梗（二钱） 杏仁（三钱） 茯苓（三钱） 甘草（一钱） 生姜（三片） 大枣（二枚）

　　葛根（三钱）

　　歌曰：背冷多因外感寒，柴前羌独枳芎攒。

　　参苓桔杏同甘草，葛枣生姜发表安。

　　（伯未按：可用刮痧法佐之。）

　　背恶寒冷，或兼手足清冷者，太阳经阳虚也。宜原方附子汤。

　　附子（三钱） 白术（三钱） 人参（三钱） 白芍（三钱） 云苓（三钱） 生姜（三钱）

　　歌曰：背兼手足冷凄凄，参术姜苓芍附齐。

　　要识阳虚宜补气，不妨斟酌进刀圭。

　　背痛连项，或兼发热恶寒者，太阳经风寒也。宜人参败毒散。

　　羌活（一钱） 独活（一钱） 柴胡（二钱） 前胡（二钱） 川芎（八分） 枳壳（一钱） 沙参（二钱） 桔梗（二钱） 杏仁（三钱） 茯苓（三钱） 甘草（一钱） 生姜（三片） 大枣（二枚） 葛根（三钱）

　　歌曰：背痛缘何与项连，人参败毒总当先。

　　柴前羌独枳芎草，杏桔芩姜葛枣全。

　　背痛连肩，或兼吐痰咳嗽者，肺经有痰饮也。宜加味苏子汤。

　　羌活（一钱五分） 独活（一钱） 柴胡（一钱） 前胡（二钱） 枳壳（一钱） 桔梗（三钱） 大枣（二枚） 云苓（二钱） 杏仁（三钱） 苏子（二钱） 黄芩（二钱） 生姜（三片） 竹茹（二钱）

　　歌曰：背痛连肩咳嗽兼，柴前羌独杏苏添。

　　枣茹枳桔姜芩茯，涤尽顽痰唾不粘。

　　卷一　证治

　　头骨

　　[总诀〕头乃三阳所总司，药分三面按经施。若还眩运分虚实，泻实滋虚两路驰。头痛在后，或兼发热恶寒者，太阳经伤寒也。宜加味败毒散。

　　沙参（二钱） 羌活（二钱） 独活（二钱） 柴胡（二钱） 前胡（三钱） 川芎（一钱） 桔梗（三钱） 云苓（三钱） 枳壳（一钱） 甘草（一钱） 葛根（二钱）大枣（二枚） 葱白（一根）生姜（三片）

　　歌曰：后面头疼败毒汤，柴前芎桔独参羌。

　　枳苓葱葛甘和枣，引用生姜入太阳。

　　（伯未按：民间用生姜片贴两太阳，亦有帮助。）

　　头痛在侧，或兼寒热往来者，少阳经伤风也。宜加味柴胡汤。

　　半夏（三钱） 柴胡（三钱） 竹茹（三钱） 玉竹（三钱） 黄芩（三钱） 白芍（三钱） 钩藤（三钱） 甘草（一钱） 生姜（三片） 大枣（二枚）

　　歌曰：头痛在侧少阳风，祛邪专赖夏柴功。竹茹玉竹姜和枣，甘草钩藤芩芍同。

　　（伯未按：蜀刻本钩藤作荆芥。）

　　头痛在前，或兼发热口渴者，阳明经伤热也。宜加味升葛汤。

　　白芍（三钱） 葛根（三钱） 黄芩（三钱） 白芷（三钱） 花粉（四钱） 升麻（一钱） 甘草（一钱）

　　歌曰：头痛在前热渴加，芍芩葛根暨升麻。草偕花粉能生液，白芷祛邪力最赊。

　　雷头风痛，或偏在左在右者，阳虚中风寒也。宜艾灸盐摩法。

　　艾茸、麝香作小粒灸痛处，附子末和盐摩之（再服加味白通汤，方见下节）。

　　歌曰：雷头风痛附盐摩，麝艾同烧不在多。

　　加味白通姜附术，葱 参草与调和。

　　（伯未按：清震汤亦可服，用升麻八分，苍术一钱，荷叶一角。）

　　头痛如碎，每遇阴雨更甚者，真阳不上头也。宜加味白通汤。

　　白术（三钱） 黄 （三钱） 党参（三钱） 附子（三钱） 干姜（二钱） 甘草（一钱） 葱白（三根）

　　歌曰：每逢阴雨痛无休，只为真阳不上头。

　　仍用白通加味服，但须一剂病全瘳。

　　头痛如破，兼见呕吐涎沫者，肝经寒饮逆也。宜加味吴萸汤。

　　吴萸（二钱） 党参（三钱） 云苓（三钱） 桂尖（三钱） 半夏（三钱） 白芍（三钱） 细辛（五分） 甘草（一钱） 大枣（三枚） 生姜（三片）

　　歌曰：头痛如破吐痰涎，饮逆肝寒姜枣全。

　　参草吴萸辛桂用，云苓夏芍入汤煎。

　　头晕郁冒，其人烦渴闷满者，火挟痰上泛也。宜加味银菊汤（头重加酒军）。

　　白菊（一钱） 银花（三钱） 花粉（三钱） 云苓（三钱） 甘草（一钱） 枳壳（一钱） 旋复（炙，三钱） 黄芩（三钱） 柴胡（三钱） 杏仁（三钱） 薄荷（一钱） 竹茹（三钱）

　　歌曰：头晕郁冒银菊医，柴苓花粉杏旋施。

　　竹茹芩枳和甘草，加入薄菏能散之。

　　（伯未按：蜀刻本无白菊、银花、花粉、枳壳。）

　　头晕飘摇，其人两颧发赤者，肾经虚火动也。宜加味地黄汤。

　　熟地（四钱） 山茱萸（三钱） 茯苓（三钱） 丹皮（三钱） 山药（三钱） 泽泻（三钱） 安桂（一钱） 牛膝（二钱） 附子（三钱） 川芎（一钱） 细辛（五分） 麦冬（三钱） 元参（三钱） 磁石研，三钱）

　　歌曰：飘摇头晕肾经虚，地泽丹元山药俱。

　　桂附芎辛磁膝引，冬苓滋养佐茱萸。

　　（伯未按：倏时头眩眼花无所见者，用熟地一两，党参五钱，煎服。）

　　卷一　证治

　　两耳

　　[总诀]耳虽肾窍辨声音，绕耳游行是胆经。时辈不知清木火，漫将滋肾诩高明。耳鸣耳聋，或兼口苦寒热者，少阳经风热也。宜仲景柴胡汤。

　　柴胡（三钱） 人参（二钱） 黄芩（三钱） 半夏（三钱） 甘草（一钱） 生姜（三片） 大枣（二枚）

　　歌曰：耳鸣寒热或兼聋，枣草参苓姜夏同。

　　风中少阳柴作引，方原仲景妙无穷。

　　（伯未按：耳暴聋，木香研末，酒浸一宿，以酒滴耳中。）

　　耳鸣耳聋，或兼胁痛善怒者，肝经之火郁也。宜加味泻肝汤。

　　当归（三钱） 生地（三钱） 柴胡（三钱） 黄芩（三钱） 栀子（三钱） 泽泻（三钱） 木通（二钱） 胆草（三钱） 车前子（三钱） 牡蛎（三钱） 青皮（一钱） 甘草（一钱）

　　歌曰：耳鸣胁痛泻肝汤，龙胆车前牡蛎匡。

　　通泽栀芩柴地用，青皮归草合成方。

　　（伯未按：夏枯花五钱，浓煎服之，极简效。）

　　耳鸣耳聋，并无障碍壅闭者，肾虚阴气逆也。宜加味磁朱丸。

　　磁石（三钱） 朱砂（一钱） 熟地（四钱） 山药（三钱） 云苓（三钱） 泽泻（三钱） 丹皮（三钱） 山茱萸（三钱） 五味子（五分） 菖蒲（一钱）

　　歌曰：肾虚亦使耳聋鸣，磁石朱砂研要精。

　　苓泽山丹蒲味具，山萸熟地使阴生。

　　卷一　证治

　　眼目

　　[总诀]眼皮肿痛贵分观，按经清散自然安。若还云雾晕花见，补泻随宜属肾肝。

　　大眼角肿，或兼头痛恶寒者，太阳经风热也。宜加减败毒散。

　　羌活（一钱） 独活（一钱） 柴胡（三钱） 前胡（二钱） 赤芍（二钱） 黄芩（三钱） 玉竹（三钱） 归尾（三钱） 木贼（一钱） 花粉（三钱） 甘草（一钱） 连翘（一钱） 银花（一钱） 蝉蜕（七个）

　　歌曰：眼肿兼寒属太阳，柴前羌独芍芩详。

　　银蝉木贼天花粉，甘草翘归玉竹襄。

　　小眼角肿，或兼口苦耳鸣者，少阳经风火也。宜加减柴胡汤。

　　沙参（三钱） 白芍（三钱） 柴胡（三钱） 黄芩（三钱） 当归（三钱） 胆草（三钱） 牡蛎（三钱） 木贼（一钱） 青皮（一钱） 蝉蜕（七个） 银花（一钱） 菊花（二钱） 甘草（一钱） 生姜（三片）

　　歌曰：眼伤风火耳兼鸣，木贼柴芩参芍清。

　　胆草归蝉银菊蛎，青皮姜引使肝平。

　　下眼皮肿，以及绕眼红锁者，阳明经风热也。宜加味银翘汤。

　　连翘（一钱） 葛根（二钱） 白芍（三钱） 甘草（一钱） 黄芩（三钱）

　　生地（三钱） 枳壳（一钱） 银花（一钱） 白芷（三钱） 花粉（三钱） 蝉蜕（七个） 青葙（三钱） 石膏（三钱） 红花（一钱）

　　歌曰：阳明风热眼皮伤，芩葛银翘芷芍将。

　　草地蝉花和枳壳，石膏花粉共青葙。

　　（伯未按：蜀刻本无连翘、红花、枳壳、多大力子。）

　　（又按：赤眼以黄丹、白蜜调贴太阳穴，亦能止痛。）

　　目内痒痛，以及赤白云翳者，肝经风湿热也。宜加减泻肝汤。

　　归尾（三钱） 元参（三钱） 栀子（二钱） 黄芩（二钱） 胆草（二钱） 蝉蜕（七个） 木贼（一钱） 木通（一钱） 银花（二钱） 赤芍（二钱） 泽泻（二钱） 柴胡（二钱） 防风（二钱） 车前子（二钱） 荆芥（二钱） 青皮（一钱） 枳壳（一钱） 细辛（五分） 酒军（五分） 红花（一钱） 甘草（一钱）

　　歌曰：目中痛翳芍芩栀，柴泽荆防辛枳皮。

　　通贼银蝉归胆草，花前参草酒军施。

　　目光晦涩，恍惚不能近视者，肝肾真阴虚也。宜杞菊地黄汤。

　　人参（三钱） 白术（三钱） 远志（一钱） 黄 （三钱） 当归（三钱） 磁石（ ，三钱） 枣仁（三钱） 龙眼（三枚） 益智（一钱） 五味（五分） 甘草（一钱） 朱砂（研，一钱）

　　歌曰：不能远视缺真阳，参术磁朱远志良。

　　益智枣仁龙眼并，草归 味细推详。

　　卷一　证治

　　唇口

　　[总诀] 口内时含五脏和，偶然变味即为 。须知脾窍原通胃，胃火为殃病最多。口吐酸水，或兼腹满头痛者，肝木侮脾土也。宜加味吴萸汤。

　　吴萸（二钱） 党参（三钱） 黄连（三钱） 生姜（三钱） 大枣（三枚）

　　歌曰：吐酸只为木乘脾，姜枣吴萸治总宜。

　　再入参连同煮服，头疼腹满照方施。

　　口苦而渴，或兼咽干目眩者，少阳经相火也。宜加减柴胡汤。

　　柴胡（三钱） 黄芩（三钱） 党参（三钱） 花粉（三钱） 生姜（三片） 甘草（一钱）

　　歌曰：口苦咽干眩渴连，柴芩参草药当先。

　　生津专赖天花粉，发散生姜力量全。

　　口甜而腻，或兼不思饮食者，脾经伤浓味也。宜加味香砂汤。

　　神曲（一钱） 半夏（三钱） 砂仁（研，一钱） 云苓（三钱） 藿香（三钱） 楂肉（一钱）

　　歌曰：口中甜腻是脾伤，半夏云苓与藿香。

　　楂肉砂仁加入曲，六般煎服效堪彰。

　　（伯未按：蜀刻本多白术、党参、甘草、老莲、生姜、槟榔、白芍。）

　　（又按：此即《内经》口甘证，可时泡佩兰汤饮之。）

　　口淡无味，兼见腹满多唾者，脾虚中有寒也。宜加味理中汤。

　　党参（三钱） 白术（三钱） 生姜（二钱） 茯苓（四钱） 炙草（二钱） 陈皮（三钱）

　　歌曰：口中无味唾偏多，参术姜苓炙草和。

　　漫道陈皮非补药，善调胃气莫嫌他。

　　（伯未按：可时啖糖姜。）

　　口中肿痛，兼见发渴饮水者，胃中火上冲也。宜时方甘露饮：天冬（三钱） 麦冬（三钱） 生地（三钱） 熟地（三钱） 黄芩（三钱） 枳壳（一钱） 茵陈（三钱） 石斛（三钱） 枇杷叶（去毛蜜炙，三钱） 甘草（一钱）

　　歌曰：口中肿痛渴烦加，二地二冬及枇杷。

　　芩枳茵陈兼石斛，草梢引服效无瘥。

　　（伯未按：外用芦根泡，代茶。）

　　口燥舌干，或兼消渴引饮者，胃中阴液枯也。宜加减地黄汤。

　　熟地（三钱） 山药（三钱） 党参（三钱） 麦冬（三钱） 泽泻（三钱） 五味（一钱） 元参（三钱） 花粉（三钱） 山茱萸（三钱） 葛根（三钱）

　　歌曰：口干舌燥胃阴枯，不解滋阴病不除。

　　萸地参冬山泽味，元参花粉葛根扶。

　　口中腥臭，或兼吐血衄血者，胃中血燥热也。宜清阳宁血汤。

　　当归（三钱） 白芍（三钱） 黄芩（三钱） 黄连（二钱） 党参（三钱） 麦冬（三钱） 藕节（三钱） 生地（三钱） 蒲黄（二钱） 酒军（八分） 枳壳（一钱） 甘草（一钱）

　　歌曰：口中腥臭血当清，归芍芩连并党参。

　　藕地军蒲甘草枳，麦冬清热燥斯平。

　　卷一　证治

　　鼻孔

　　[总诀]肺气通调鼻自安，只宜疏散肺风寒。却因挟孔阳明脉，惹出乾清燥热端。

　　鼻流清涕，如有窒塞不通者，肺经受风寒也。宜加味香苏饮。

　　香附（二钱） 陈皮（二钱） 紫苏（三钱） 薄荷（一钱） 甘草（一钱） 杏仁（三钱） 辛夷（二钱） 桔梗（三钱）

　　歌曰：鼻流清涕窒难通，甘杏香陈苏薄同。

　　温肺辛夷偕桔梗，散寒通窍奏奇功。

　　(伯未按：可加 本八分。）

　　鼻根红赤，孔内干燥结煤者，阳明经燥气也。宜加味升葛汤。

　　升麻（一钱） 葛根（三钱） 石膏（研，四钱） 黄芩（三钱） 生地（三钱） 白芍（三钱。）

　　枳壳（一钱） 杏仁（三钱） 甘草（一钱） 花粉（三钱） 白芷（二钱） 银花（二钱） 连翘（二钱）

　　歌曰：鼻根红赤属阳明，升葛膏芩地芍平。

　　枳杏草同花粉用，银翘白芷火能清。

　　鼻中流血，或兼头晕口渴者。阳明经血燥也。宜加味甘露饮。

　　生地（三钱） 熟地（三钱） 黄芩（三钱） 麦冬（三钱） 天冬（三钱） 茵陈（三钱） 石斛（三钱） 枳壳（一钱） 茅根（二钱） 赤芍（二钱） 藕节（三钱） 蒲黄（一钱） 银花（一钱） 甘草（一钱）

　　歌曰：鼻因燥热血长流，二地二冬芩芍优。

　　石斛茵陈蒲枳共，银茅藕节草均收。

　　（伯未按：可先用新絮蘸浓京墨汁，或鲜生地塞鼻中，更以手巾浸冷水掩额上，以暂止之，然后服药。）

　　鼻中生疮，无论肿痛塞痒者，肝肺经痰火也。宜三白注鼻丹（内可服加味升葛汤，见前二节）。

　　白矾（一钱） 火硝（一钱） 硼砂（一钱）

　　歌曰：鼻内生疮痛痒频，硝矾注鼻法当循。

　　涤痰除火无余策，再入硼砂研要匀。

　　卷一　证治

　　齿牙

　　[总诀]胃主牙床肾主牙，补虚清热各专家。倘因风化生虫 ，抵穴探巢外治夸。

　　牙齿疼痛，由于生虫蚀剥者，风湿热所化也。宜外用乌梅化虫散。

　　乌梅（三枚） 川椒（一钱） 干姜（一钱） 黄连（二钱） 细辛（五分） 黄柏（一钱） 石膏（三钱） 枯矾（五分） 明雄（一钱） 铅粉（一钱）

　　歌曰：虫蚀牙疼姜与辛，椒连黄柏石膏遵。

　　乌梅再入枯矾碾，铅粉雄黄药要真。

　　（伯未按：若因风寒而痛者，以细辛嵌齿缝中。）

　　牙齿肿痛，或兼口舌皆痛者，胃经之风火也。宜清热去风汤。

　　枯芩（三钱） 石膏（三钱） 知母（二钱） 枳壳（一钱） 丹皮（三钱） 白芍（三钱） 白芷（二钱） 防风（二钱） 银花（三钱） 连翘（二钱） 山豆根（二钱） 甘草（一钱） 牛膝（一钱） 牛蒡子（一钱）

　　歌曰：胃经风火肿伤牙，知芍膏芩牛蒡加。

　　枳膝丹防甘草引，豆翘白芷与银花。

　　（伯未按：可用冰硼搽肿处，或针刺出血少许，勿令化脓。）

　　牙痛不肿，或肿不利凉药者，肾中之虚火也。宜加减八味丸。

　　熟地（三钱） 山药（三钱） 云苓（三钱） 泽泻（三钱） 丹皮（三钱） 山茱萸（三钱） 白芍（三钱） 牛膝（一钱） 麦冬（三钱） 安桂（八分） 骨碎补（三钱） 附子（一钱五分）

　　歌曰：牙疼不肿肾虚浮，地药苓丹桂附求。

　　碎补山萸冬共泽，芍同牛膝降兼收。

　　（伯未按；外治法用生附子、熟地同捣，敷足底心。）

　　卷一　证治

　　舌本

　　[总诀]舌乃心苗胃亦诊，赤红便作火来侵。有胎属火分真假，枯润之间仔细详。

　　凡舌有胎，或兼口苦溺黄者，三焦经郁热也。宜加味柴胡汤。

　　柴胡（二钱） 黄芩（二钱） 甘草（一钱） 当归（三钱） 白芍（三钱） 麦冬（三钱） 车前子（三钱） 花粉（三钱） 知母（三钱） 滑石（三钱）

　　歌曰：舌胎不论白和黄，但有皆为热五内。

　　加味柴胡芩草粉，知冬前滑芍归良。

　　舌尖赤痛，或生巨齿红点者，心经之游火也。宜加减泻心汤。

　　黄芩（三钱） 黄连（二钱） 当归（三钱） 赤芍（三钱） 丹皮（三钱） 生地（三钱） 花粉（三钱） 连翘（二钱） 车前子（三钱） 木通（一钱） 甘草（一钱） 牛蒡子（三钱）

　　歌曰：舌尖赤痛用芩连，牛蒡翘归地芍先。

　　花粉车前丹草和，木通泻热火全捐。

　　（伯未按：舌胀满口，生蒲黄末搽舌上，若舌胀退场门，冰片一钱研敷。）

　　舌胎黄燥，兼见消渴引饮者，胃中有热邪也。宜加味虎汤。

　　知母（三钱） 石膏（三钱） 花粉（三钱） 酒军（一钱） 甘草（一钱） 生地（三钱） 枳壳（一钱）

　　歌曰：舌胎黄燥用知膏，花粉军甘地枳调。

　　白虎西方金气禀，再加清品散凉 。

　　舌胎滑润，兼见二便清利者，真寒而假热也。宜加味益元汤。

　　干姜（二钱） 附片（三钱） 黄连（二钱） 知母（二钱） 党参（三钱） 白术（三钱） 五味（八分） 吴萸（二钱） 麦冬（三钱） 艾叶（一钱） 葱白（三根） 童便（一杯）

　　歌曰：舌胎滑润便清和，假热真寒姜附科。

　　冬味知连葱便引，艾萸参术不嫌多。

　　舌黑生刺，手足日晡潮热者，胃中有燥屎也。宜调胃承气汤。

　　芒硝（二钱） 大黄（二钱） 枳壳（二钱） 浓朴（二钱） 甘草（五分）

　　歌曰：燥屎留中舌刺芒，热潮日晡细端详。

　　硝黄枳朴同甘草，调胃长沙有妙方。

　　舌黑生刺，心烦不得安卧者，心火之亢热也。宜银翘泻心汤。

　　黄柏（二钱） 炒栀（二钱） 黄连（二钱） 黄芩（三钱） 生地（三钱） 白芍（二钱） 花粉（三钱） 银花（二钱） 连翘（一钱） 竹茹（二钱） 草梢（一钱） 灯心（一束）

　　歌曰：舌生黑刺卧难安，栀柏芩连用苦寒。

　　地芍银翘花粉共，灯心甘草竹茹餐。

　　卷一　证治

　　咽喉

　　[总诀]最重咽喉出纳关，那禁邪气壅其间。清心开肺还平胃，惟望医师妙转旋。

　　咽喉红肿，其色多带痰粘者，风火之壅塞也。宜加味甘桔汤。

　　山豆根（一钱） 连翘（一钱） 炒栀（一钱） 甘草（一钱） 杏仁（三钱） 荆芥（一钱） 薄荷（五分） 桔便（二钱） 枳壳（八分） 花粉（二钱） 枯芩（二钱） 贝母（三钱） 旋复（二钱） 射干（二钱）

　　歌曰：咽喉红肿豆翘栀，甘杏荆荷枳桔宜。

　　花粉枯芩清火用，射旋贝母涤痰施。

　　（伯未按：蜀刻本无花粉、旋复。）

　　（又按：若大便燥结者，当用凉膈散三钱入煎。）

　　咽喉白烂，其声嘶小不出者，火热乘肺金也。宜滋肺百合汤。

　　百合（一钱） 知母（一钱） 天冬（二钱） 麦冬（三钱） 花粉（二钱） 杏仁（三钱） 银花（一钱） 生地（三钱） 紫菀（一钱） 甘草（一钱） 桑叶（一钱） 五倍子（一钱）

　　歌曰：咽喉白烂总宜滋，杏草银桑合倍医。

　　知母二冬和紫菀，地黄花粉咽徐徐。

　　（伯未按：须防白喉，切勿大意。）

　　咽中疼痛，生黄起泡起点者，湿热之结气也。宜清散薄荷汤。

　　薄荷（五分） 荆芥（一钱） 柴胡（一钱） 知母（三钱） 黄芩（三钱） 槟榔（一钱） 草果（一钱） 羌活（五分） 枳壳（一钱） 连翘（一钱） 射干（二钱） 杏仁（三钱） 僵蚕（三钱） 蝉蜕（五个）

　　歌曰：咽疼起泡薄柴荆，羌枳翘干芩母清。

　　草果槟榔除湿积，僵蚕蝉杏热俱平。

　　咽中生蛾，壅塞关隘不通者，心经火上逆也。宜加减导赤散。

　　生地（三钱） 知母（二钱） 枳壳（一钱） 甘草（一钱） 薄荷（七分） 羌活（七分） 木通（一钱） 竹叶（三钱） 灵仙（一钱） 皂刺（三钱） 黄连（三钱） 酒军（一钱） 山甲（炒，二片） 牛蒡子（三钱）

　　歌曰：灵仙皂刺破喉蛾，山甲知连及薄荷。

　　牛蒡军甘羌地枳，木通竹叶与调和。

　　（伯未按：乳蛾症于结喉两旁，按之有核，可购贴喉异功散，置太乙膏上，贴之半日，即起泡，用针刺破，易红膏药贴之。）

　　凡红喉证，无论痈蛾肿起者，总属血分热也。宜 点胆矾丸。

　　胆矾（三分） 熊胆（一钱） 皂刺（一钱） 硼砂（一钱） 火硝（一钱） 麝香（一分） 蜣螂（二枚） 大黄（五分） 郁金（一钱） 牛黄（一分）

　　为末，蜜丸，点 喉间，有痰则吐去。

　　歌曰：胆矾熊胆点红喉，皂刺蜣螂一例收。

　　硼麝二黄硝合研，郁金加入症全瘳。

　　（伯未按：可另购玄参三钱泡，代茶饮。）

　　凡白喉证，无论癣烂疳蚀者，总属气分热也。宜吹 珠黄散。

　　珍珠（一钱） 牛黄（三分） 麝香（一分） 明雄（一钱） 硼砂（一钱） 甘草（一钱）

　　歌曰：雄麝珠黄点白喉，硼砂甘草一分求。

　　须知白烂关虚热，不与红喉一例投。

　　卷一　证治

　　胸前

　　[总诀]上焦心肺属胸中，空阔无尘比太空。寒热血痰相阻滞，开提升降具全功。

　　胸前胀满，兼见口渴胁痛者，少阳气不畅也。宜加减柴胡汤。

　　柴胡（一钱） 半夏（二钱） 人参（二钱） 黄芩（二钱） 杏仁（二钱） 栝蒌（二钱） 枳壳（一钱） 旋复（二钱） 甘草（一钱） 大枣（二枚） 生姜（三片） 荷梗（三钱）

　　歌曰：胀痛胸前引胁旁，柴胡栝蒌夏芩姜。

　　枳甘参枣旋花杏，荷梗兼能达少阳。

　　（伯未按：蜀刻本无旋复、荷梗。）

　　胸前痹痛，兼见痛而彻背者，心肺之阳郁也。宜栝蒌薤白汤。

　　桂枝（三钱） 生姜（三钱） 枳壳（一钱） 栝蒌（三钱） 薤白（三钱） 清酒（一盏）

　　歌曰：胸前痹痛势连绵，彻背疼时更不堪。

　　蒌桂枳姜添薤白，宣阳还要酒来煎。

　　胸前胀满，饭后更觉痞满者，胃虚而生痰也。宜香砂六君汤。

　　木香（一钱） 砂仁（二钱） 白术（三钱） 云苓（三钱） 党参（三钱） 陈皮（三钱） 半夏（二钱） 生姜（三片） 大枣（二枚）

　　歌曰：饭后胸前胀满增，香砂陈术解痰凝。

　　参苓姜夏甘和枣，补胃调中效可凭。

　　胸前结痛，不可触近按摩者，水火相搏结也。宜消息陷胸汤。

　　葶苈（一钱） 甘草（五分） 枳壳（一钱） 杏仁（三钱） 黄连（一钱） 大黄（炒，一钱）

　　栝蒌（整枚捣）

　　歌曰：陷胸葶苈枳黄攻，甘杏黄连力倍充。

　　全仗栝蒌除积痛，膈中水火两消融。

　　（伯未按：蜀刻本此方作甘遂、大黄、芒硝三味，与消息之义不合。）

　　胸前胀满，游走有声而呕者，膈上有水饮也。宜加味二陈汤。

　　陈皮（二钱） 云苓（三钱） 法夏（三钱） 贝母（二钱） 桔梗（二钱） 甘草（一钱） 枳壳（一钱） 白芥子（一钱） 苡仁（三钱） 苏子（二钱） 白术（三钱） 生姜（三钱）

　　歌曰：水满胸前走有声，二陈加味最详明。

　　芥苏桔贝苓甘夏，苡枳姜陈术用生。

　　胸前疼痛，彻背彻心不止者，寒气相攻冲也。宜乌头赤丸方。

　　干姜（三钱） 附子（三钱） 乌头（三钱） 赤石脂（三钱） 蜀椒（二钱）

　　歌曰：彻心彻背痛无休，附子姜椒一剂投。

　　赤石朱砂蜂蜜裹，散寒专取炮乌头。

　　胸前烦痛，口酸口苦闷郁者，火气之结滞也。宜整肃舒气汤。

　　柴胡（二钱） 黄芩（二钱） 桔梗（二钱） 枳壳（一钱） 丹参（二钱） 菖蒲（一钱） 当归（二钱） 旋复（二钱） 尖贝（二钱） 云苓（二钱） 车前子（二钱） 甘草（一钱） 炒栀（二钱） 生姜（三片）

　　歌曰：口苦兼酸病在胸，柴芩桔枳有奇功。

　　参归旋贝菖栀炒，前草姜苓一样同。

　　（伯未按：蜀刻木无柴胡、黄芩、旋复、多吴萸、川连、栀子。）

　　卷一　证治

　　大腹

　　[总诀]大腹中州总属脾，虚寒实热辨毫厘。木邪水湿皆为寇，痰血蛔虫亦易治。

　　（伯未按：腹痛症极多变化，宜及早检查。）

　　大腹绞痛，闭闷不得吐泻者，脾实而热闭也。宜加味三物汤。

　　枳壳（一钱） 浓朴（一钱） 大黄（一钱） 白芍（三钱） 黄芩（三钱） 杏仁（三钱） 甘草（一钱）

　　歌曰：腹中闭闷痛难禁，三物汤加芍与芩。

　　脾实当攻休畏忌，大黄枳朴杏甘寻。

　　腹中切痛，兼见吐泻厥冷者，脾虚发霍乱也。宜仲景理中汤。

　　人参（三钱） 白术（三钱） 干姜（三钱） 甘草（炙，二钱）

　　歌曰：霍乱多缘土气虚，腹间切痛势难舒。

　　干姜草术同参用，调理中宫病自祛。

　　（伯未按：危殆时，急用生姜蘸高粱酒擦四肢。）

　　腹中胀满，饭后倦怠反饱者，脾虚少运化也。宜加味六君汤。

　　木香（一钱） 砂仁（二钱） 白术（三钱） 云苓（三钱） 人参（三钱） 甘草（一钱） 陈皮（二钱） 半夏（二钱） 生姜（三钱） 大枣（三枚） 芡实（三钱） 麦芽（一钱）

　　歌曰：饭余反饱用参苓，术半香砂效最灵。

　　姜芡麦芽除腹满，陈皮甘枣善调停。

　　腹中胀满，兼见大便溏泄者，湿甚则濡泄也。宜时方胃苓汤。

　　云苓（三钱） 猪苓（三钱） 苍术（三钱） 白术（三钱） 陈皮（二钱） 大枣（二枚） 桂枝（二钱） 白芍（二钱） 甘草（一钱） 浓朴（一钱） 泽泻（二钱） 生姜（三片）

　　歌曰：腹满还兼大便溏，二苓二术枣陈姜。

　　建中桂芍甘同朴，除湿仍加泽泻详。

　　腹中疼痛，有物自脐冲上者，肾气之奔豚也。宜肾气奔豚汤。

　　桂枝（三钱） 云苓（三钱） 白术（二钱） 甘草（二钱） 苡仁（三钱） 大枣（二枚） 附子（炮，三钱）

　　歌曰：肾气奔豚脐上冲，桂苓术草古方宗。

　　苡仁附子重加入，大枣和中煮要浓。

　　腹中疼痛，有物自左冲上者，肝气之奔豚也。宜肝气奔豚汤。

　　吴萸（一钱） 黄连（三钱） 云苓（二钱） 荔核（研，三枚） 乌梅（二枚） 香附（研，三钱）

　　牡蛎（研，三钱）

　　歌曰：奔豚冲左属肝经，荔核梅连取用灵。

　　香附吴萸同理气，再加牡蛎及云苓。

　　（伯未按：可加李根白皮二钱，效尤捷。）

　　腹中大痛，有物突起拒摩者，虚寒见实象也。宜大建中原方。

　　人参（三钱） 蜀椒（二钱） 干姜（二钱） 饴糖（三钱）

　　歌曰：有物攻冲拒按摩，腹间突起痛难过。

　　虚寒实象姜椒用，参共饴糖胃气和。

　　腹痛喜按，舌上有白花点者，内有蛔虫扰也。宜醋制乌梅丸。

　　当归（三钱） 党参（三钱） 黄连（三钱） 黄柏（二钱） 细辛（一钱） 桂枝（三钱） 附片（三钱） 干姜（二钱） 川椒（二钱） 乌梅（蒸去核，七枚）

　　歌曰：舌上缘何起白花，蛔虫内扰痛频加。

　　归参连柏辛椒共，桂附姜梅醋制夸。

　　（伯未按：小儿可用使君子炒食。）

　　腹中绞痛，串走两胁鸣痛者，痰饮之积聚也。宜加味二陈汤。

　　陈皮（三钱） 半夏（三钱） 云苓（三钱） 前胡（二钱） 甘草（一钱）

　　白芥子（二钱） 苏枝（二钱）

　　歌曰：腹中绞痛胁常鸣，陈夏云苓甘草行。

　　再用苏枝通络脉，前胡白芥使痰清。

　　（伯未按：服之不验，可加芫花五分。）

　　腹中刺痛，脉涩痛如刀锥者，瘀血之阻滞也。宜加减桃仁汤。

　　桃仁（三钱） 蒲黄（三钱） 赤芍（三钱） 白芍（三钱） 归尾（三钱） 灵脂（二钱） 黄芩（三钱） 川芎（一钱） 香附（三钱） 甘草（一钱） 郁金（一钱） 青木香（二钱）

　　歌曰：腹中刺痛主桃仁，二芍芩归芎草均。

　　香附蒲黄脂郁木，酒军慎用告医人。

　　腹中猝痛，由伤风邪而得者，肝气侮脾土也。宜柴胡桂枝汤。

　　柴胡（二钱） 桂枝（二钱） 半夏（三钱） 人参（三钱） 青皮（一钱） 黄芩（二钱） 白芍（二钱） 甘草（一钱） 大枣（二枚） 生姜（三片）

　　歌曰：腹中猝痛系风伤，土侮脾经参枣姜。

　　夏草青皮芩桂合，柴胡白芍细商量。

　　腹中猝痛，由伤邪祟而得者，皆血乱正气也。宜加减正气散。

　　苍术（三钱） 陈皮（一钱） 木香（一钱） 党参（三钱） 云苓（三钱） 桂心（二钱） 天麻（二钱） 半夏（二钱） 大枣（三枚） 生姜（五片） 龙骨（三钱） 麝香（少许）

　　歌曰：邪祟伤人腹痛增，苍苓陈夏有奇能。

　　天麻麝木同龙骨，桂枣姜参正气升。

　　卷一　证治

　　小腹

　　[总诀]膀胱胞室与肝经，时辈犹知此数层。独于瘕气和寒疝，此意从来少识人。

　　小腹满痛，由于小便不通者，膀胱之水结也。宜加味五苓散。

　　白芍（三钱） 白术（三钱） 云苓（三钱） 猪苓（三钱） 泽泻（三钱） 杏仁（三钱） 桂枝（二钱）

　　歌曰：小腹疼时便溺穷，膀胱水结二苓攻。

　　术和桂泽心阳导，芍杏还从肝肺通。

　　小腹满痛，小便仍然通利者，胞宫之血结也。宜加减桃仁汤（重者加大黄）。

　　桃仁（一钱） 蒲黄（三钱） 赤芍（二钱） 白芍（二钱） 灵脂（三钱） 郁金（一钱） 归尾（三钱） 木香（一钱） 香附（三钱） 黄芩（二钱） 甘草（一钱） 川芎（八分）

　　歌曰：疼居少腹便犹通，归郁灵桃蒲草攻。

　　二芍木香香附子，芎芩或与大黄同。

　　小腹绞痛，绕脐上下难忍者，下焦之寒疝也。宜乌头羊肉汤。

　　当归（三钱） 生姜（三钱） 羊肉（四两） 乌头（二钱炮）

　　歌曰：绕脐疼痛下焦寒，羊肉乌头姜共餐。

　　更有当归宜合用，须知四药总温肝。

　　（伯未按：感寒腹痛，用食盐川椒炒热，熨脐四周。）

　　小腹旁痛，以及软肋俱痛者，厥阴血不和也。宜当归四逆汤。

　　当归（三钱） 桂枝（二钱） 细辛（五分） 白芍（二钱） 木通（一钱） 生地（二钱） 云苓（二钱） 香附（二钱） 灵脂（二钱） 甘草（一钱） 橘叶（三钱） 艾叶（二钱） 川芎（一钱）

　　台乌药（二钱）

　　歌曰：小腹疼连软胁旁，归辛桂芍地通尝。

　　芎灵香附台乌草，橘叶云苓艾煮汤。

　　小腹疼痛，得屁腹鸣乃快者，小肠气不和也，宜普明橘核丸。

　　楂核（二钱） 荔枝（三钱） 吴萸（一钱） 橘核（三钱） 香附（三钱） 小茴（一钱） 楝子（三钱）

　　歌曰：腹鸣得屁痛方轻，楂荔吴萸橘核呈。

　　香附小茴和楝子，小肠疼痛此方平。

　　小腹疼痛，由于淋 血虚者，胞宫瘀与热也。宜下瘀清热汤。

　　黄柏（二钱） 黄芩（三钱） 白芍（二钱） 赤芍（二钱） 桃仁（三钱） 牛膝（一钱） 丹皮（三钱） 茜草（一钱） 归尾（三钱） 生地（三钱） 甘草（一钱）

　　歌曰：小腹疼因血结胞，柏芩二芍并甘梢。

　　桃仁牛膝丹和茜，归地浓煎煮作胶。

　　卷一　证治

　　胁肋

　　[总诀]侧边肝胆所分司，和畅阴阳两得宜。若绑定疼宜破利，非痰即血莫迟疑。

　　两胁下痛，难于俯仰屈伸者，少阳气不和也。宜加减柴胡汤。

　　党参（三钱） 柴胡（二钱） 黄芩（二钱） 半夏（二钱） 归尾（三钱） 青皮（一钱） 牡蛎（三钱） 生姜（三片） 甘草（一钱） 竹茹（三钱）

　　歌曰：胁下疼时碍屈伸，参柴芩草用通神。

　　竹茹牡蛎姜归入，半夏青皮总要陈。

　　（伯未按：两胁不时作痛者，枳壳二钱为末，盐酒调服。）

　　两胁下痛，穿透游走有声者，肝脾之痰饮也。宜加味二陈汤。

　　陈皮（二钱） 半夏（二钱） 云苓（三钱） 甘草（一钱） 白术（二钱） 前胡（二钱） 紫苏枝（三钱）

　　歌曰：胁疼串走有声音，陈夏云苓甘草斟。

　　白芥前胡痰饮涤，苏枝通络免寒侵。

　　两软胁痛，以及小腹俱痛者，厥阴血不和也。宜血府逐瘀汤。

　　当归（三钱） 生地（二钱） 桃仁（三钱） 红花（一钱） 枳壳（一钱） 赤芍（二钱） 柴胡（一钱） 川芎（一钱） 桔梗（二钱） 牛膝（三钱） 甘草（一钱）

　　歌曰：胁同小腹痛牵连，四物归芎地芍全。

　　桃核红花牛膝共，枳柴桔草逐瘀先。

　　胁下偏痛，痞结硬满不去者，血、气、痰三积也。宜三消去痞汤。

　　附子（二钱） 细辛（五分） 大黄（一钱） 白芥子（三钱） 灵脂（三钱） 香附（三钱）

　　歌曰：胁下缘何痛一偏，气痰与血积经年。

　　辛军附芥同香附，灵脂加来喜破坚。

　　卷一　证治

　　腰中

　　[总诀]腰为肾窍宜补温，湿着血瘀皆令疼。亦有痛连肩背者，太阳经病讨根源。

　　腰间沉痛，如带五千钱重者，肾经受寒湿也。宜时方肾着汤。

　　干姜（三钱） 白本（三钱） 云苓（五钱） 甘草（二钱）

　　歌曰：肾着腰疼若带钱，姜苓白术草梢连。

　　除寒利湿无他术，漫道时方力不全。

　　（伯未按：《三因方》原注“如大便泄者，加苍术、陈皮、丁香”。）

　　腰痛难忍，有如刀锥刺割者，瘀血积腰际也。宜鹿角利腰汤。

　　鹿角（三钱） 归尾（三钱） 白芍（三钱） 丹皮（三钱） 红花（一钱） 牛膝（二钱） 续断（三钱）

　　歌曰：腰疼难忍似锥刀，归芍丹皮等分熬。

　　鹿角红花同续断，再加牛膝煮成膏。

　　腰痛软弱，或兼小便不利者，虚劳肾气弱也。宜金匮肾气丸。

　　熟地（四钱） 山药（三钱） 云苓（三钱） 附子（三钱） 安桂（一钱） 泽泻（三钱） 丹皮（三钱） 山茱萸（三钱）

　　歌曰：腰疼软弱肾元虚，桂附丹萸药笼储。

　　山药云苓兼泽泻，地黄滋补渐宽舒。

　　（伯未按：可用陈酒煮猪腰子啖之，或加杜仲、续断亦佳。一方用核桃肉四两、补骨脂一两同捣，日食三四钱。）

　　腰痛连背，或兼寒热头痛者，风寒袭太阳也。宜人参败毒散。

　　羌活（一钱） 独活（一钱） 柴胡（二钱） 前胡（二钱） 川芎（八分） 枳壳（一钱） 沙参（二钱） 桔梗（二钱） 杏仁（三钱） 茯苓（三钱） 甘草（一钱） 生姜（三片） 大枣（二枚） 葛根（三钱）

　　歌曰：头疼腰痛总因风，药用人参败毒攻。

　　二活柴前芎枳桔，苓甘葛枣杏姜通。

　　腰痛溺赤，或兼曲而不伸者，阴虚筋骨缩也。宜加味补阴丸。

　　生地（三钱） 知母（二钱） 黄柏（二钱） 龟板（炙，三钱） 续断（三钱） 山茱萸（三钱） 丹皮（二钱） 葳蕤（二钱） 竹茹（一钱） 牛膝（一钱） 鹿角屑（一钱）

　　歌曰：腰痛缘何曲不伸，阴虚筋缩地宜生。

　　丹皮续断知萸柏，龟鹿茹蕤牛膝行。

　　卷一　证治

　　手臂

　　[总诀]手为四末属脾经，两掌中心属少阴。厥热两条须辨治，热潮时节要分明。

　　手发厥冷，或兼泄利清谷者，脾肾之虚寒也。宜附子理中汤。

　　干姜（三钱） 附子（三钱） 党参（三钱） 白术（三钱） 甘草（炙，二钱）

　　歌曰：脾肾虚寒手冷僵，不离术附与干姜。

　　再加参草调中胃，四末阳回正气昌。

　　手发潮热，兼见谵语舌黑者，胃中有燥屎也。宜调胃承气汤。

　　枳壳（二钱） 朴硝（三钱） 大黄（二钱） 浓朴（二钱） 甘草（一钱）

　　歌曰：手热还同谵语增，胃中燥屎有明征。

　　草梢枳朴能调胃，加入硝黄气可承。

　　手心发热，多在入夜以后者，瘀血在阴分也。宜四物化瘀汤。

　　生地（三钱） 当归（三钱） 川芎（一钱） 白芍（三钱） 丹皮（三钱） 桃仁（三钱） 荆芥（炒，二钱） 麦冬（三钱） 桑叶（三钱） 浮麦（三钱） 竹叶（三钱） 灯心（一钱） 蒲黄（二钱） 地骨皮（二钱）

　　歌曰：手心夜热地归芎，化血桃丹芍芥同。

　　桑竹全蒲灯草心，麦冬浮麦养阴崇。

　　手腕疼痛，或兼身痛拘急者，风、寒、湿合痹也。宜五物逐瘀汤。

　　桂枝（二钱） 当归（三钱） 黄 （二钱） 苡仁（三钱） 甘草（一钱） 生姜（三片）

　　歌曰：手及身疼风湿痹，逐瘀汤内用 归。

　　苡能除湿甘能缓，再入生姜与桂枝。

　　（伯未按：可加姜黄、秦艽各二钱。）

　　手心发热，必在午饭以后者，脾胃停饮食也。宜加味平脾汤。

　　苍术（二钱） 浓朴（二钱） 陈皮（二钱） 甘草（一钱） 神曲（二钱） 白芍（二钱） 酒军（一钱）

　　歌曰：手心饭后热脾伤，苍术陈皮浓朴良。

　　再入草梢同建曲，酒军白芍细推详。

　　手腕麻木，通腕皆痛不仁者，血虚生风湿也。宜养血消风汤。

　　当归（三钱） 白芍（三钱） 川芎（一钱） 秦艽（二钱） 苡仁（二钱） 桑皮（二钱） 竹茹（二钱） 僵蚕（二钱） 红花（一钱） 荆芥（一钱） 续断（二钱） 生地（三钱） 钩藤（二钱） 清酒（一杯）

　　歌曰：血虚腕痛总因风，和血艽归地芍芎。

　　苡竹桑藤蚕作引，红花芥续酒煎同。

　　（伯未按：大活络丹亦可服。）

　　卷一　证治

　　脚腿

　　[总诀]足居下部肾之分，又属阳明灌大筋。寒热肿疼根据法治，总于胃肾问原因。

　　脚冷厥逆，或兼下利清谷者，脾肾之虚寒也，宜加味四逆汤。

　　干姜（二钱） 附片（三钱） 甘草（二钱） 白术（三钱） 茯苓（三钱）

　　歌曰：洞泻脾虚肾亦虚，阳微足冷厥难舒。

　　茯苓术草和中胃，姜附回阳暖气嘘。

　　脚发热厥，夜睡不欲被复者，肾中真阴虚也。宜六味地黄丸。

　　熟地（五钱） 山萸（三钱） 山药（四钱） 茯苓（三钱） 丹皮（三钱） 泽泻（三钱）

　　歌曰：夜中足热肾阴亏，苓地山萸泽泻宜。

　　山药滋阴当重用，再加凉血牡丹皮。

　　脚跗肿大，青白如蚕明亮者，寒湿之气注也。宜神仙鸡鸣散。

　　吴萸（二钱） 苍术（二钱） 紫苏（二钱） 生姜（三钱） 苡仁（三钱） 木瓜（二钱） 陈皮（二钱） 槟榔（一钱） 桔梗（二钱） 云苓（三钱）

　　歌曰：脚肿皮光白似蚕，吴萸苍术苡瓜探。

　　槟榔陈桔姜苏入，除湿云苓性要参。

　　（伯未按：当在五更时冷服，故名“鸡鸣”。）

　　脚跗赤肿，以及生疮溃烂者，湿热之下注也，宜苍术知母汤。

　　苍术（二钱） 知母（三钱） 白术（二钱） 云苓（二钱） 黄芩（二钱） 白芍（二钱） 续断（二钱） 秦皮（二钱） 茵陈（二钱） 桑皮（二钱） 地骨皮（二钱） 甘草（一钱） 防己（一钱五分）

　　歌曰：足跟赤肿或生疮，二术三皮知芍匡。

　　苓续茵陈防己入，枯芩甘草共清凉。

　　脚痛瘦削，无论干枯发热者，肝肺之痿弱也。宜去痿治血汤。

　　生地（三钱） 当归（三钱） 元参（二钱） 白芍（二钱） 杏仁（二钱） 丹皮（二钱） 麦冬（三钱） 知母（二钱） 胆草（二钱） 秦艽（二钱）

　　歌曰：脚疼瘦削属痿痹，药用元参归地施。

　　杏芍麦冬知共胆，秦艽再入牡丹皮。

　　妇人脚心疼痛，如刀锥刺者，少阴经瘀血也。宜仲景温经汤。

　　当归（三钱） 白芍（二钱） 阿胶（二钱） 川芎（一钱） 桂枝（二钱） 丹皮（三钱） 麦冬（四钱） 半夏（二钱） 人参（二钱） 吴萸（一钱）

　　甘草（一钱） 生姜（三片）

　　歌曰：脚底烦疼痛似锥，妇人瘀血用丹皮。

　　归芎胶芍同姜桂，参草吴萸冬夏施。

　　卷一　证治

　　前阴

　　[总诀]男女前阴总属肝，肝经萦绕在其端。气抟湿热求真诀，按法施方本已探。

　　前阴痒湿，以及赤肿生疮者，肝经之湿热也。宜龙胆泻肝汤。

　　胆草（二钱） 泽泻（二钱） 车前（二钱） 甘草（一钱） 栀子（二钱） 木通（一钱） 柴胡（一钱） 生地（三钱） 当归（二钱） 黄芩（三钱）

　　歌曰：前阴痒湿总医肝，归地柴芩栀草攒。

　　前泽木通和胆草，湿除热退治何难。

　　阴囊胀结，痛引小腹以内者，肝经之疝气也。宜茴香五苓散。

　　小茴（二钱） 荔核（二钱） 橘核（一钱） 楝核（一钱） 归尾（三钱） 香附（三钱） 白术（二钱） 台乌药（二钱） 猪苓（二钱） 泽泻（二钱） 桂尖（一钱） 槟榔（一钱） 云苓（三钱） 白芍（二钱）

　　歌曰：阴囊胀结用茴香，归芍云苓香附匡。

　　白术乌药猪共泽，荔枝楝橘与槟榔。

　　（伯未按：方中酌加柴胡钱半。）

　　前阴暴缩，或兼转筋入腹者，肝肾之虚寒也。宜加味四逆汤。

　　干姜（二钱） 附子（二钱） 乌头（炮，一钱） 当归（三钱） 人参（二钱） 云苓（三钱） 甘草（炙，二钱）

　　歌曰：前阴暴缩总虚寒，姜附乌头急与餐。

　　苓草参归仍共济，不难填肾与温肝。

　　阴囊缩入，兼见舌卷心热者，肝经之热邪也。宜生犀泻肝汤。

　　生地（三钱） 犀角（二钱） 白芍（三钱） 大黄（一钱） 当归（二钱） 知母（三钱） 苁蓉（三钱）

　　歌曰：阴囊缩入舌兼收，地芍犀黄要急投。

　　知母当归清血热，苁蓉加入病能瘳。

　　阴茎虫蚀，以及妇人阴蚀者，古之狐惑病也。宜外洗苦参汤。

　　苦参、雄黄煎洗（亦可内服龙胆泻肝汤）。

　　歌曰：阴茎虫蚀泻肝汤，龙草柴芩归地良。

　　前泽木通和胆草，苦参外洗合雄黄。

　　卷一　证治

　　后阴

　　[总诀]后阴肛脱乃为虚，以外俱将实证医。大抵燥金多燥热，即从燥气定权舆。

　　后阴脱出，屎后良久乃入者，中气下陷故也。宜补中益气汤。

　　党参（三钱） 白术（三钱） 黄 （三钱） 当归（二钱） 大枣（三枚） 柴胡（一钱） 升麻（二钱）生姜（三片） 甘草（炙，一钱） 陈皮（一钱）

　　歌曰：脱肛气陷用柴升，参术归 姜草增。

　　大枣陈皮调胃剂，补中益气服之灵。

　　（伯未按：升麻宜醋炒，若小儿脱肛，鳖头烧灰敷之。）

　　后阴疮痔，一切肿痛诸苦者，阳明之血燥也。宜麻仁地榆汤。

　　麻仁（三钱） 地榆（三钱） 当归（三钱） 白芍（二钱） 杏仁（二钱） 银花（一钱） 黄芩（三钱） 黄连（一钱） 槐实（二钱） 桔梗（一钱） 生地（三钱） 牛蒡子（二钱）

　　歌曰：和血能将痔漏除，槐榆归芍总当储。

　　芩连牛蒡同麻杏，地桔银花燥热祛。

　　卷一　证治

　　大便

　　[总诀]大便无分结与溏，只将寒热细评章。至于痢证尤难治，还望医师妙主张。

　　大肠不通，口渴而小便黄者，阳明之燥结也。宜加味承气汤。

　　生地（三钱） 花粉（三钱） 大黄（二钱） 芒硝（一钱） 枳壳（一钱） 浓朴（二钱） 甘草（一钱）

　　歌曰：阳明燥结便难通，口渴硝黄枳朴攻。

　　甘草兼能清胃火，生津花粉地黄同。

　　大便不通，口和而小便清者，脾寒气凝结也。宜加味理中汤。

　　当归（三钱） 白芍（炒，三钱） 人参（二钱） 白术（二钱） 干姜（一钱）

　　甘草（一钱）

　　歌曰：小便清和大便难，归参姜术治脾寒。

　　再加白芍和甘草，气顺肠通腹自宽。

　　大便溏泄，其色青白完谷者，脾经寒湿气也。宜加味胃苓汤。

　　苍术（二钱） 陈皮（二钱） 甘草（炙，一钱） 茯苓（三钱） 桂枝（二钱） 附子（二钱） 大枣（四枚） 白术（三钱） 党参（二钱） 猪苓（二钱） 泽泻（二钱） 肉蔻（一钱） 干姜（一钱）

　　白芍（二钱）

　　歌曰：大便溏时谷尚完，总宜桂附蔻姜攒。

　　二苓二术和陈朴，枣芍熬同泽草餐。

　　（伯未按：久泻不愈，生葱杵烂，入黄丹为丸如豆大，填脐中。）

　　大便溏泻，其色浊垢胶腻者，肠中之湿热也。宜清热涤肠汤。

　　杏仁（三钱） 滑石（二钱） 木通（二钱） 浓朴（二钱） 黄芩（三钱） 车前子（一钱） 栀子（二钱） 绿豆（三钱） 甘草（二钱） 泽泻（二钱） 生地（三钱） 白芍（三钱） 黄连（二钱） 当归（二钱）

　　歌曰：便溏浊垢法当清，杏芍芩连绿豆烹。

　　归地黄前同滑泽，甘和栀朴煮汤成。

　　大便溏泻，必在五更时分者，肾寒而侮脾也。宜加味四神丸。

　　附子（二钱） 肉蔻（二钱） 白术（三钱） 云苓（三钱） 大枣（四枚） 甘草（炙，一钱）

　　吴萸（二钱） 干姜（一钱） 人参（三钱） 五味（一钱）

　　生姜（三片） 粟壳（一钱）

　　歌曰：五更泻泄附姜投，参术吴萸甘枣收。

　　肉蔻味苓姜粟壳，肠鸣无复水幽幽。

　　大便完谷，食入即刻利出者，肺热而暴注也。宜泻肺止利汤。

　　黄芩（二钱） 知母（三钱） 黄连（二钱） 大黄（一钱） 石膏（三钱） 桔梗（一钱） 葛根（二钱） 桑皮（二钱） 人参（二钱） 生地（三钱） 白芍（二钱） 粟壳（一钱）

　　歌曰：莫将完谷认虚寒，协热偏宜知地餐。

　　参芍芩连桑与葛，大黄粟壳桔膏攒。

　　便泻赤白，下部逼胀难通者，湿热郁为痢也。宜加减芍药汤。

　　柴胡（一钱） 当归（二钱） 白芍（三钱） 甘草（一钱） 槟榔（二钱） 葛根（三钱） 杏仁（三钱） 桔梗（二钱） 木香（二钱） 黄芩（二钱） 黄连（二钱） 绿豆（三钱） 银花（一钱） 荷叶（二钱）

　　歌曰：痢症都缘湿热侵，兼红兼白用归芩。

　　槟榔银葛香柴芍，杏草连荷桔豆寻。

　　（伯未按：用陈红茶叶、山楂炭、红白沙糖各三钱，煨姜一钱，极简效。）

　　便痢纯赤，或见口渴溺赤者，热结在血分也。宜地榆白头汤。

　　黄连（二钱） 黄芩（二钱） 黄柏（二钱） 秦皮（三钱） 地榆（二钱） 白头翁（三钱） 当归（二钱） 白芍（三钱） 银花炭（一钱） 丹皮（二钱）

　　歌曰：红痢当从血分医，丹秦榆柏芍归随。

　　白头翁与芩连共，再入银花病自离。

　　（伯未按：或用一味白头翁煎服，或用鸦胆子七粒，桂圆肉包，吞服。）

　　下痢纯白，但见里急下重者，热郁在气分也。宜膏芩清痢散。

　　黄芩（二钱） 石膏（二钱） 兜铃（二钱） 防己（二钱） 银花（二钱） 知母（三钱） 杏仁（三钱） 滑石（二钱） 枳壳（一钱） 荷梗（三钱） 芍药（三钱） 甘草（一钱）

　　歌曰：痢如纯白治如何，膏杏银防枳与荷。

　　滑草兜铃知共芍，服之病气渐调和。

　　下痢禁口，其人饮食不纳者，邪热伤中气也。宜人参开禁汤。

　　人参（三钱） 黄连（二钱） 黄芩（三钱） 石膏（三钱） 知母（三钱） 连翘（二钱） 木香（一钱）花粉（三钱） 麦冬（三钱） 桔梗（一钱） 葛根（二钱） 银花（一钱） 荷梗（二钱） 甘草（一钱）

　　歌曰：禁口多缘津液枯，膏冬参粉极滋濡。

　　银翘葛根芩连共，知桔香荷甘草俱。

　　大便久痢，诸药不能禁止者，寒热之错杂也，宜姜连四神丸。

　　干姜（二钱） 黄连（二钱） 乌梅（四枚） 白芍（三钱） 甘草（一钱）

　　歌曰：久痢诸汤治不灵，姜连梅芍草梢增。

　　症兼寒热宜斟酌，漫借经方炫己能。

　　卷一　证治

　　小便

　　[总诀]三焦决渎为出路，肺主通调脾转布。但治小肠与膀胱，世人那得知其故。

　　小便赤短，别无外证内伤者，小肠经火气也。宜加味导赤散。

　　生地（三钱） 木通（二钱） 草梢（一钱） 竹叶（一钱） 滑石（二钱） 山栀（三钱） 黄芩（三钱）

　　歌曰：小便缘何见赤黄，木通甘草地芩详。

　　山栀竹叶同锅煮，滑石煎汤病即康。

　　（伯未按：以银花、生地及通天草代饮，轻者亦能已。）

　　小便白浊，甚则尽如米饮者：脾经之湿气也。宜萆 厘清饮。

　　萆 （一钱） 菖蒲（二钱） 甘草（一钱） 益智（二钱） 乌药（三钱） 神曲（一钱） 青盐（五分）

　　歌曰：脾经湿气犯膀胱，小便虽通浊似浆。

　　萆 菖蒲盐曲共，草梢乌药智仁匡。

　　（伯未按：宜少食油类。）

　　小便短涩，每溺则涩而痛者，膀胱之热淋也。宜车前五淋散。

　　当归（三钱） 白芍（三钱） 赤苓（三钱） 栀仁（三钱） 甘草（一钱） 灯心（三分） 车前子（二钱）

　　歌曰：热结膀胱用五淋，茎中痛涩芍归寻。

　　车前甘草山栀共，赤茯苓加灯草心。

　　小便不通，点滴俱不能出者，膀胱之热结也。宜滋肾通关丸。

　　黄柏（三钱） 知母（三钱） 安桂（三分）

　　歌曰：膀胱热结便殊艰，知柏滋阴岂等闲。

　　安桂少加为反佐，蜜丸汤下号通关。

　　小便带血，或兼茎中割痛者，热动胞中血也。宜加味五苓散。

　　当归（三钱） 赤芍（二钱） 甘草（一钱） 牛膝（一钱） 郁金（一钱） 生地（三钱） 胆草（一钱） 白芍（三钱） 栀仁（二钱） 灯心（五分） 桃仁（三钱） 木通（一钱） 车前子（一钱） 麝香（三厘）

　　歌曰：小便缘何带血丝，桃归二芍郁金施。

　　地前通胆栀和麝，牛膝灯心甘草随。

　　（伯未按：生地汁、茅根汁和服，亦有效。）

　　小便不通，诸药俱不效验者，气道迫塞故也。宜通气麻杏汤。

　　麻黄（七分） 杏仁（三钱） 甘草（一钱）

　　歌曰：小便难通治法穷，麻黄甘杏奏奇功。

　　只缘气道多坚阻，透达元阳水自融。

　　（伯未按：当予导尿。）

　　小便过多，以及遗溺不禁者，膀胱与肾寒也。宜附子温肾丸。

　　附子（二钱） 安桂（一钱） 熟地（三钱） 山萸（三钱） 白术（三钱） 青盐（五分）

　　歌曰：小便嫌多肾要温，山萸桂附术盐吞。

　　加来熟地兼滋补，遗溺方须究本原。

　　（伯未按：初期可买缩泉丸，吞服三钱。）

　　卷二　证治

　　寒热

　　[总诀]寒热阴阳朕兆机，互根互换理难知。或虚或实分真假，表里能明乃可医。

　　发热恶寒，皮毛洒淅无汗者，风寒闭肤表也。宜原方麻黄汤。

　　麻黄（七分） 桂枝（二钱） 杏仁（三钱） 甘草（一钱）

　　歌曰：恶寒发热汗无流，麻桂经方仔细求。

　　杏助麻黄甘助桂，皮毛洒淅此方投。

　　（伯未按：余家遇感冒不服药，购防风五钱，紫苏五钱，荆芥五钱，薄荷三钱，洗汤蒙首熏，待背上汗出，口流冷涎，即已。）

　　发热恶风，翕翕然而自汗者，风寒袭腠里也。宜原方桂枝汤。

　　桂枝（二钱） 白芍（三钱） 甘草（炙，二钱） 大枣（四枚） 生姜（三片）

　　歌曰：热兼汗出忌风吹，汤用生姜及桂枝。

　　芍枣和甘营气顺，解肌还赖粥浆随。

　　但热不寒，口干舌燥便黄者，阳明之燥热也。宜原方白虎汤。

　　石膏（三钱） 知母（三钱） 甘草（一钱） 粳米（二钱）

　　歌曰：但热无寒小便黄，口干舌燥渴难当。

　　知膏粳草生津液，白虎原方仔细详。

　　但寒不热，并无燥渴等证者，少阴之阳虚也。宜长沙附子汤。

　　附子（二钱） 白术（三钱） 人参（二钱） 云苓（三钱） 甘草（一钱）

　　歌曰：但寒无热少阴虚，术附回阳体自舒。

　　甘草参苓俱补气，气和身暖病能除。

　　皮肤发热，夜晚潮热更甚者，阴血不濡阳也。宜当归补血汤。

　　当归（三钱） 生地（三钱） 黄 （二钱） 人参（二钱） 枯芩（三钱） 合欢皮（二钱） 山萸（三钱） 百合（三钱） 麦冬（三钱） 黄柏（二钱） 龟板（二钱） 慈竹叶（一钱 ）

　　歌曰：皮肤发热夜来增，滋补归萸地合参。

　　柏龟芩冬合欢竹，黄 益气液升腾。

　　子午发热，睡后更觉盗汗者，虚劳骨蒸热也。宜柴胡清蒸汤。

　　柴胡（一钱） 黄芩（三钱） 当归（二钱） 白芍（三钱） 生地（三钱） 丹皮（一钱） 桃仁（二钱） 蒲黄（三钱） 胆草（二钱） 云苓（三钱） 贝母（二钱） 杏仁（三钱） 甘草（一钱） 鳖甲（炙黄，二钱）

　　歌曰：盗热常居子午时，夜来更甚用丹皮。

　　桃蒲归芍柴芩地，胆鳖甘苓贝杏施。

　　寒热往来，发作有定时候者，少阳经疟疾也。宜独活黄芩汤。

　　独活（五分） 黄芩（三钱） 知母（三钱） 柴胡（三钱） 羌活（五分） 花粉（三钱） 槟榔（一钱） 浓朴（一钱） 枳壳（一钱） 杏仁（三钱） 炒栀（三钱） 石膏（三钱）

　　歌曰：往来寒热用柴芩，二活知膏杏枳寻。

　　花粉槟榔栀朴草，薄荷加入疟难侵。

　　（伯未按：若疟发三四次后，用柴胡、黄芩、常山、草果、生姜、大枣煎服即止。惟服时在疟发前一小时。

　　又三阴疟不愈者，以鹅卵于朔望日生者煮熟食，立已。）

　　朝发寒冷，入夜则又发热者，阳气陷入阴也。宜补中益气汤。

　　人参（二钱） 白术（三钱） 甘草（二钱） 陈皮（一钱） 茯苓（三钱） 黄 （一钱） 升麻（一钱） 当归（三钱） 柴胡（一钱） 生姜（三片） 大枣（四枚）

　　歌曰：朝寒夜热用升麻，再入参归术草偕。

　　陈茯黄 姜共枣，补中能使气和谐。

　　身热面赤，下利清水完谷者，里寒而外热也。宜加味白通汤。

　　干姜（二钱） 附子（二钱） 葱白（五根） 甘草（一钱） 猪胆（一个）

　　歌曰：面红身热似阴亏，下利缘何谷未糜。

　　温里急需姜与附，葱和胆草作汤医。

　　身热面赤，烦躁欲卧泥水者，阴甚而格阳也。宜益元艾附汤。

　　人参（二钱） 干姜（二钱） 附子（二钱） 艾叶（一钱） 白术（二钱） 茯苓（三钱） 黄连（一钱） 甘草（一钱） 知母（三钱） 五味（一钱） 故纸（二钱） 香附（一钱）

　　歌曰：热烦欲卧水泥中，阴甚需参姜附攻。

　　互用知连冬味草，苓葱纸艾性温通。

　　春月发热，气喘而口干渴者，感风热之气也。宜加减麻杏汤。

　　杏仁（三钱） 麻黄（八分） 石膏（三钱） 甘草（一钱） 僵蚕（三钱） 知母（三钱） 花粉（三钱）连翘（二钱） 银花（二钱） 白芍（三钱） 蝉蜕（七个） 菊花（一钱） 牛蒡子（一钱）

　　歌曰：渴兼发热在春天，麻杏知膏急与煎。

　　花粉银翘牛蒡菊，再加芍草共蚕蝉。

　　夏月发热，口渴而心烦懊者，伤暑热之气也。宜加味六一散。

　　炒栀（三钱） 麦冬（二钱） 滑石（三钱） 甘草（一钱） 黄芩（二钱） 花粉（三钱） 杏仁（三钱） 香薷（一钱） 浓朴（二钱） 木通（二钱） 石膏（三钱） 荆芥（一钱） 知母（三钱） 银花（二钱）

　　歌曰：夏天热渴暑为殃，滑草栀冬芩粉详。

　　通朴杏薷膏合芥，银花知母性清凉。

　　卷二　证治

　　呕吐

　　[总诀]寒热阴阳细品详，总因气逆呕斯生。降冲安胃开邪拒，气不奔腾呕自平。

　　呕吐不食，水饮不得入口者，火热相拒隔也。宜人参干姜汤。

　　人参（三钱） 黄连（三钱） 黄芩（三钱） 干姜（五分）

　　歌曰：呕时拒隔水难尝，多用芩连少用姜。

　　惟有人参能养液，主方重使却无妨。

　　呕吐能食，食入实时吐出者，两热相争冲也。宜酒蒸大黄汤。

　　大黄（三钱） 甘草（一钱）

　　歌曰：呕吐虽能纳水浆，实时吐出胃脾伤。

　　只缘两热相争竞，酒水同烹草与黄。

　　食久乃吐，兼见大腹胀满者，脾经乏火化也。宜姜附六君汤。

　　人参（二钱） 白术（三钱） 云苓（三钱） 甘草（一钱） 半夏（二钱） 陈皮（一钱） 干姜（一钱） 附子（二钱）

　　歌曰：食饭经时呕吐频，更兼腹满病原真。

　　人参附片姜和术，半夏云苓甘与陈。

　　食久乃吐，兼见胸前胀满者，胃府之虚寒也。宜香砂养胃汤。

　　木香（二钱） 砂仁（二钱） 白术（二钱） 云苓（三钱） 陈皮（一钱） 半夏（二钱）

　　人参（二钱） 甘草（一钱） 大枣（四枚） 生姜（三片）

　　歌曰：食久胸前胀满增，香砂治呕有奇能。

　　参苓枣夏俱同煮，术草姜陈也共蒸。

　　食久乃吐，吐出多带水液者，肾部之虚寒也。宜仲景真武汤。

　　白术（三钱） 云苓（三钱） 白芍（三钱） 生姜（三片） 附子（三钱）

　　歌曰：肾寒呕吐水津多，术芍云苓姜附科。

　　姜附散寒为主药，术苓平胃共调和。

　　（伯未按：若呕吐苦水，或酸水，或绿水，而不能饮食者，吴萸，黄连浓煎，缓咽。）

　　食久乃吐，吐出多带酸水者，肝藏有寒热也。宜仲景乌梅丸。

　　乌梅（三个） 人参（二钱） 黄柏（二钱） 黄连（二钱） 当归（三钱） 干姜（一钱） 细辛（五分） 桂枝（一钱） 附子（二钱） 花椒（一钱）

　　（伯未按：蜀刻本作“宜吴茱萸原方”，方用吴萸、生姜、人参、大枣。）

　　歌曰：食已经时吐带酸，梅连桂附善平肝。

　　姜辛椒柏当归研，再入人参裹作丸。

　　单吐痰涎，或兼咳嗽头痛者，胃中有痰饮也。宜加味二陈汤。

　　陈皮（二钱） 半夏（二钱） 云苓（三钱） 甘草（一钱） 生姜（三片） 竹沥（一勺）

　　黄芩（三钱）

　　（伯未按：蜀刻本无黄芩。）

　　歌曰：单吐痰涎用二陈，夏陈苓草竹姜匀。

　　黄芩加入兼清热，热净痰除效若神。

　　单吐酸水，或兼头痛如破者，肝寒气上逆也。宜加味左金丸。

　　吴萸（二钱） 黄连（一钱） 人参（二钱） 云苓（三钱） 细辛（五分） 苡仁（三钱）

　　歌曰：单吐酸宜用左金，参苓细苡共连寻。

　　辛温独取吴萸性，肝气平时病不侵。

　　（伯未按：一味吴萸浓煎服亦效，肉桂粉亦佳。）

　　呕吐不止，兼见腹痛下利者，脾气之虚脱也。宜附子理中汤。

　　附子（二钱） 白术（三钱） 人参（二钱） 甘草（一钱） 干姜（一钱）

　　歌曰：吐兼下利责脾虚，参草和中是急需。

　　附术干姜仍合用，理中汤服病当除。

　　呕吐发热，或兼口苦胸满者，少阳之逆气也。宜原方柴胡汤。

　　黄芩（三钱） 柴胡（一钱） 人参（二钱） 生姜（三片） 半夏（三钱） 甘草（一钱） 大枣（四枚）

　　歌曰：吐兼发热用柴芩，只为三焦逆气侵。

　　夏草姜参同大枣，长沙旧法细推寻。

　　卒然呕吐，兼见发闷恶心者，感瘴厉异气也。宜藿香正气散。

　　白术（三钱） 半夏（三钱） 云苓（三钱） 白芷（二钱） 腹皮（二钱） 生姜（三片） 砂仁（二钱） 浓朴（一钱） 陈皮（一钱） 桔梗（一钱） 紫苏（一钱） 藿香（一钱） 甘草（一钱） 大枣（四枚）

　　歌曰：卒吐还兼发恶心，瘴乡芷朴急当寻。

　　术苓夏腹砂陈桔，藿草姜苏枣共斟。

　　卷二　证治

　　咳嗽

　　[总诀]肺气如钟撞则鸣，或痰或血治须分。再加和胃疏肝法，咳血之原即此寻。

　　外感咳嗽，吐痰清白而涎者，伤寒有水气也。宜小青龙原方。

　　桂枝（二钱） 半夏（三钱） 麻黄（七分） 甘草（一钱） 干姜（一钱） 细辛（五分） 白芍（二钱） 五味（一钱）

　　歌曰：伤寒咳嗽吐痰清，五味姜辛一剂烹。

　　夏芍麻黄同桂草，长沙遗法贵研精。

　　外感咳嗽，吐痰黄色而粘者，伤风动火气也。宜新方麦冬汤。

　　麦冬（三钱） 黄芩（二钱） 桔梗（一钱） 桑皮（二钱） 栝蒌（三钱） 杏仁（三钱） 贝母（三钱） 柴胡（二钱） 云苓（三钱） 紫菀（二钱） 薄荷（一钱） 花粉（三钱） 枳壳（一钱） 甘草（一钱）

　　歌曰：咳嗽痰粘风火伤，冬芩桑桔与瓜霜。

　　枳荷贝杏同花粉，紫菀柴苓甘草详。

　　（伯未按：荸荠、萝卜汁二两炖温，分二次饮，颇验。）

　　久咳上气，痰涎多而声易者，肺肾之阳虚也。宜加味真武汤。

　　白术（三钱） 云苓（三钱） 白芍（三钱） 五味（七分） 附子（三分） 干姜（二分） 细辛（五分）

　　歌曰：久咳痰多肺肾亏，姜辛五味总当知。

　　云苓术芍还加附，真武名汤治法推。

　　久咳上气，声干涩而痰凝者，肺肾之阴虚也。宜加味猪苓汤。

　　阿胶（二钱） 百合（三钱） 麦冬（三钱） 贝母（一钱） 泽泻（二钱） 滑石（二钱） 猪苓（二钱） 五味（七分） 云苓（三钱） 丹皮（二钱） 海粉（一钱） 生地（三钱）

　　歌曰：久咳声干痰亦凝，阴虚胶味二苓增。

　　泽丹滑地冬和母，海粉还加百合蒸。

　　（伯未按：咳唾脓血，胸胀满，此属肺痈。用葶苈一钱，大枣四枚与服。或陈腌芥卤饮之甚效。）

　　小儿咳嗽，连呛数十余声者，肝血之不和也。宜加味逍遥散。

　　当归（二钱） 白芍（二钱） 云苓（三钱） 柴胡（二钱） 煨姜（二钱） 薄荷（一钱） 丹参（二钱） 香附（二钱） 半夏（二钱） 黄芩（二钱） 五味（七分） 丹皮（一钱） 白术（二钱）

　　甘草（一钱）

　　歌曰：小儿呛咳用逍遥，姜薄柴芩味治标。

　　丹芍参归香附草，术和苓夏使痰销。

　　妇人干咳，由于经水不行者，冲任之气逆也。宜变化柴胡汤。

　　柴胡（一钱） 香附（三钱） 元胡（二钱） 当归（三钱） 丹皮（三钱） 云苓（三钱） 贝母（三钱）黄芩（二钱） 麦冬（三钱） 牛膝（一钱） 桃仁（二钱） 法夏（二钱） 白芍（三钱） 甘草（一钱）

　　歌曰：妇人干咳不行经，香附元胡芍共苓。

　　丹夏柴归甘与贝，芩冬桃膝服之灵。

　　　喘[总诀]喘 二证本多痰，亦有虚时属肾关。开口便言中气弱，那知化气水须捐。

　　气紧喘促，鼻塞声音不利者，风寒闭肺窍也。宜苏子降气汤。

　　苏子（二钱） 半夏（一钱） 当归（二钱） 陈皮（二钱） 生姜（二钱） 浓朴（一钱） 沉香（一钱）前胡（三钱） 柴胡（二钱） 甘草（一钱）

　　歌曰：喘促寒凝鼻不通，姜陈苏子夏归同。

　　柴前朴草沉香入，顺气除痰力量洪。

　　气喘而促，审系呼出气短者，内有停水饮也。宜二陈五苓散。

　　半夏（二钱） 五味（五分） 甘草（一钱） 陈皮（二钱） 白术（二钱） 猪苓（二钱） 泽泻（二钱） 云苓（三钱） 桂尖（二钱） 细辛（五分）

　　歌曰：喘促多缘水饮停，当从出气审情形。

　　甘陈夏味辛兼术，桂泽猪苓与茯苓。

　　气喘而促，审系吸入气短者，肾中之气虚也。宜八味肾气丸。

　　熟地（三钱） 山药（二钱） 茯苓（三钱） 丹皮（三钱） 肉桂（一钱） 泽泻（三钱） 山茱萸（二钱） 附子（炮，三钱）

　　歌曰：吸时气短喘因虚，桂附丹萸药笼储。

　　山药云苓兼泽泻，地黄滋补气宽舒。

　　鼾有声，喉中漉漉不利者，痰气为寒阻也。宜破痰射干丸。

　　射干（二钱） 半夏（二钱） 陈皮（二钱） 百部（二钱） 冬花（二钱） 细辛（五分） 五味（五分） 干姜（一钱） 贝母（二钱） 云苓（三钱） 郁李（二钱） 枳壳（一钱） 皂角（打，一钱）

　　歌曰：喘 痰响总因寒，方用姜辛夏射干。

　　百部陈皮冬味合，贝苓皂郁枳同攒。

　　（伯未按：痰哮症可用漂淡陈海蜇及海带煎汤，以生萝卜捣汁和服。）

　　喘 气逆，噫咳痰塞溺黄者，肺胃之火逆也。宜清热降逆汤。

　　生地（三钱） 白芍（三钱） 石膏（三钱） 知母（三钱） 花粉（三钱） 射干（二钱） 甘草（一钱） 黄芩（二钱） 枳壳（一钱） 旋复（二钱） 杏仁（三钱） 赭石（三钱） 硼砂（一钱）

　　歌曰：喘 痰塞溺兼黄，地芍知膏花粉详。

　　草杏枳芩旋复赭，硼砂加入射干良。

　　（伯未按：蜀刻本无黄芩。）

　　卷二　证治

　　失血

　　[总诀]血随气布要循经，气上因而血沸腾。降逆消瘀为妙诀，莫施补剂致痨蒸。

　　骤然吐血，兼见头痛寒热者，外感伤经脉也。宜麻黄芍药汤。

　　藕节（二钱） 枯芩（一钱） 生地（二钱） 川芎（五分） 白芍（三钱） 当归（三钱） 麻黄（八分） 丹皮（二钱） 香附（三钱） 麦冬（三钱） 杏仁（三钱） 蒲黄（一钱） 枳壳（一钱） 甘草（一钱）

　　歌曰：失血头痛外感伤，藕芩地芍与麻黄。

　　归芎香附丹蒲杏，枳草和冬煮与尝。

　　吐血口渴，脉洪数而溺赤者，火热伤阴分也。宜加味四生丸。

　　生地（三钱） 艾叶（一钱） 柏叶（三钱） 荷叶（三钱） 丹皮（三钱） 枯芩（三钱）

　　酒军（七分） 知母（三钱） 花粉（三钱） 牛膝（一钱） 茅根（三钱） 马通（即白马屎一两泡取水）

　　歌曰：脉洪失血渴难当，知地丹芩与大黄。

　　牛膝马通花粉入，茅荷艾柏叶同尝。

　　吐血口和，脉弦微而溺清者，阳虚而阴脱也。宜变化理中汤。

　　党参（二钱） 黄 （二钱） 黑姜（八分） 甘草（一钱） 白芍（二钱） 白术（二钱）

　　五味（五分） 当归（三钱） 木香（一钱） 侧柏（二钱） 醋艾（一钱） 马通（即白马屎一两泡取水）

　　歌曰：脉微血脱溺还清，姜草参 芍共烹。

　　术味马通归柏艾，木香加入病能轻。

　　吐后口渴，血带黑而腹痛者，瘀血积腹里也。宜加味四物汤。

　　生地（三钱） 当归（三钱） 川芎（一钱） 桃仁（研，三钱） 白芍（三钱） 大黄（一钱） 丹皮（三钱） 香附（三钱） 枳壳（一钱） 降香（一钱）

　　歌曰：血方吐过口旋干，腹痛瘀停归地餐。

　　芎枳降香香附子，大黄加芍佐桃丹。

　　吐血之前，必先大发恶心者，血潮而凌心也。宜郁金丹皮汤。

　　郁金（二钱） 生地（三钱） 麦冬（三钱） 牛膝（二钱） 五味（七分） 丹皮（二钱） 炒栀（二钱） 当归（二钱） 白芍（二钱） 玉竹（二钱） 枣仁（二钱） 知母（一钱） 木香（二钱）

　　朱砂（研冲服八分）

　　歌曰：吐血之前发恶心，木香知味芍归寻。

　　朱砂牛地冬和枣，玉竹丹栀与郁金。

　　（伯未按，鲜蚕豆叶、捣汁和陈皮酒炖温服。）

　　先行咳嗽，然后得吐血证者，肺燥伤阴脉也。宜清燥和血汤。

　　生地（三钱） 麦冬（三钱） 百合（二钱） 五味（五分） 当归（三钱） 贝母（二钱） 杏仁（三钱） 续断（二钱） 藕节（二钱） 荆芥（一钱） 竹茹（二钱） 蒲黄（一钱） 红花（五分）

　　降香（一钱）

　　歌曰：先行咳嗽血方来，地合归冬杏贝裁。

　　续降芥茹同五味，红花藕节与蒲灰。

　　（伯未按：枇杷叶膏可时冲服。）

　　先行吐血，然后得咳嗽证者，阴阳不相符也。宜调阴和阳汤。

　　当归（二钱） 白芍（二钱） 生地（二钱） 阿胶（一钱） 五味（七分） 百合（二钱） 贝母（二钱） 杏仁（二钱） 沉香（五分） 牛膝（一钱） 白薇（二钱） 蒲黄（一钱） 牡蛎（二钱）

　　降香（一钱）

　　歌曰：先行吐血咳相随，药用阿胶地芍归。

　　味合降沉和贝杏，蒲黄牡蛎膝兼薇。

　　吐血之后，肌肉鱼鳞甲错者，腹中有干血也。宜大黄 虫丸。

　　大黄（一钱） 桃仁（一钱） 甘草（一钱） 虻虫（炒，一钱） 蛴螬（一钱） 阿胶（一钱） 当归（一钱） 炒荆芥（一钱） 水蛭（炒，二条） 虫（炒，一钱）

　　歌曰：血干肌肉似鱼鳞，蛭 螬虻效若神。

　　黄与胶归分佐使，再加芥草与桃仁。

　　大便下血，其下在粪之前者，肠风疮痔类也。宜赤豆加味散。

　　当归（三钱） 地榆（三钱） 银花（一钱） 防己（一钱） 麦冬（三钱） 牛蒡子（三钱） 丹皮（三钱） 白芍（二钱） 槐角（三钱） 棕灰（一钱） 杏仁（三钱） 黄柏（二钱） 甘草（一钱）

　　赤豆（芽，三钱）

　　歌曰：痔疮下血用归榆，赤豆银防冬芍俱。

　　牛蒡棕槐丹杏共，寸冬黄柏草梢须。

　　大便下血，其下在粪之后者，肝脾不统血也。宜仲景黄土汤。

　　白术（三钱） 附子（二钱） 炙草（二钱） 生地（三钱） 黄芩（二钱） 阿胶（二钱） 灶心土（三钱）

　　歌曰：肝脾失驭血违经，便后长流势不停。

　　术附地芩胶共草，汤煎黄土服之灵。

　　通身汗血，甚则沾衣尽赤者，火甚而血溢也。宜加味六黄汤。

　　当归（三钱） 黄连（二钱） 黄芩（三钱） 黄柏（二钱） 蝉蜕（一钱） 酒军（一钱） 生地（三钱） 黄 （二钱） 熟地（三钱） 白芍（三钱） 竹茹（二钱） 杏仁（三钱） 甘草（一钱） 地骨皮（二钱）

　　歌曰：通身汗出血沾衣，两地芩连芍与归。

　　地骨竹茹蝉杏草，生军 柏汗当稀。

　　鼻中流血，以及齿缝出血者，胃中之燥热也。宜清凉甘露饮。

　　生地（三钱） 熟地（三钱） 麦冬（三钱） 天冬（三钱） 黄芩（三钱） 枳壳（一钱） 石斛（三钱） 茵陈（三钱） 藕节（三钱） 蒲黄（一钱） 牛膝（二钱） 甘草（一钱） 枇杷叶（去毛蜜炙，二钱）

　　歌曰：鼻中流血要清凉，芩枳茵陈两地黄。

　　藕斛枇杷牛膝共，二冬和草煮成汤。

　　卷二　证治

　　遗精

　　[总诀]梦中所见乃肝魂，魂不清兮梦不宁。若是阴精无梦泄，失于锁钥贵司门。

　　遗精有梦，或兼心烦善怒者，心肝之火邪也。宜龙胆清肝汤。

　　柴胡（一钱） 木通（一钱） 车前子（二钱） 炒栀（二钱） 当归（二钱） 牡蛎（二钱） 远志（一钱） 黄芩（二钱） 泽泻（二钱） 生地（二钱） 胆草（二钱） 丹皮（一钱） 甘草（一钱） 灯心（一团）

　　歌曰：遗精有梦火为邪，前泽通柴栀地加。

　　芩胆蛎丹归志草，灯心加入效堪夸。

　　遗精无梦，或兼阴头寒冷者，肾元之阳虚也。宜加味天雄散。

　　天雄（三钱） 桂尖（二钱） 牡蛎（四钱） 龙骨（三钱） 白术（四钱） 甘草（二钱）

　　歌曰：遗精无梦肾元亏，龙蛎天雄桂术随。

　　甘草调和同补益，精神收敛病堪医。

　　（伯未按：或就药店购金樱子膏，合金匮肾气丸服之亦效。）

　　卷二　证治

　　言语

　　[总诀]言属心声出肺关，心经痰火语言愆。若还肺窍嘶兼塞，升散开提病自安。

　　声音闭塞，鼻窒而喉中紧者，会厌被寒侵也。宜麻黄杏仁汤。

　　麻黄（二钱） 杏仁（五钱） 甘草（二钱）

　　歌曰：寒闭声音窒不通，只因会厌客邪攻。

　　须知解表无他法，惟有麻黄杏草雄。

　　言语不利，喉痹而咽生疮者，肺经有痰火也。宜尖贝平肺散。

　　尖贝（二钱） 天冬（一钱） 麦冬（三钱） 百合（二钱） 儿茶（一钱） 牛黄（二厘） 薄荷（五分） 知母（一钱） 石膏（研，二钱） 杏仁（三钱） 冰糖（二钱） 甘草（五分）

　　歌曰：语言不利是喉痹，百合儿茶糖煮宜。

　　杏贝牛黄甘草共，二冬加石薄荷知。

　　声音嘶小，喉干而舌不润者，肺金不清利也。宜麦冬旋复汤。

　　麦冬（三钱） 杏仁（三钱） 桔梗（二钱） 花粉（二钱） 旋复（三钱） 知母（三钱） 生地（三钱）

　　桑叶（二钱） 甘草（一钱）

　　歌曰：咽喉不润又声嘶，旋复蒌根杏桔齐。

　　知母寸冬生地草，再加桑叶进刀圭。

　　语言謇滞，唇缓而流涎沫者，脾经中风证也。宜资寿解语汤。

　　附子（二钱） 安桂（一钱） 防风（二钱） 羌活（一钱） 天麻（三钱） 枣仁（三钱） 甘草（二钱） 羚羊（一钱） 姜汁（一钱） 竹汁（一钱）

　　歌曰：语言謇滞口流涎，风中脾经姜竹煎。

　　桂附羌防同枣草，天麻羚角效如仙。

　　昏冒不语，遗溺直视足废者，心肾经中风也。宜地黄饮子汤。

　　安桂（一钱） 苁蓉（二钱） 熟地（三钱） 远志（二钱） 五味（五分） 巴戟（二钱） 薄荷（五分） 附子（二钱） 云苓（三钱） 麦冬（三钱） 菖蒲（七分） 山萸（二钱） 石斛（二钱）

　　枸杞（二钱）

　　歌曰：不语昏迷卒倒逢，溺遗直视用苁蓉。

　　地苓桂附菖萸志， 味斛冬荷枸戟从。

　　狂言见鬼，舌黑而手足热者，胃中有实热也。宜三一承气汤。

　　大黄（三钱） 芒硝（三钱） 枳壳（二钱） 甘草（一钱 ） 浓朴（二钱）

　　歌曰：胃中实热喜狂言，色黑都缘火气燔。

　　见鬼休疑邪祟惑，硝黄枳朴草宜吞。

　　出言漫骂，或兼弃衣登高者，痰火迷心神也。宜礞石滚痰丸。

　　大黄（三钱） 黄芩（三钱） 沉香（末，一钱） 礞石（火硝炒，一钱）

　　歌曰：出言漫骂喜登高，礞石除痰力最豪。

　　芩佐大黄能降热，沉香理气未同熬。

　　出言颠倒，其人痴不识人者，痰入心而癫也。宜朱砂丹矾丸。

　　黄丹（炒，三钱） 白矾（ ，三钱） 茶叶（二钱） 朱砂（三钱） 猪心血（五钱）

　　歌曰：出言颠倒系痴呆，矾研朱砂心窍开。

　　茶叶黄丹猪血裹，心包痰入此方推。

　　（伯未按：先将石菖蒲捣汁与饮。）

　　卒倒不言，牙关紧闭不开者，外邪之骤中也。宜吹鼻通关散。

　　细辛（三钱） 牙皂（三钱）

　　歌曰：卒倒牙关封闭严，语言难出效三缄。

　　急须牙皂同辛研，吹鼻通关效不凡。

　　卒倒作声，有如羊犬等状者，风痰发痫证也。宜加味二陈汤。

　　硼砂（一钱） 陈皮（一钱） 半夏（一钱） 云苓（二钱） 甘草（一钱） 防风（二钱） 麝香（一厘） 竹茹（一钱） 白矾（七分） 枳壳（一钱） 生姜（一钱） 前胡（一钱） 枯芩（一钱） 郁金（一钱） 当归（一钱） 牛黄（三厘）

　　歌曰：卒倒声如犬共羊，方宜陈夏草苓防。

　　硼矾芩枳姜前竹，归郁牛黄与麝香。

　　卷二　证治

　　心神

　　[总诀]心主神兮肝主魂，肾藏精气外游行。此间治法犹难识，况挟长沙百合名。

　　心中大烦，舌黑而不得卧者，少阴之阳烦也。宜黄连阿胶汤。

　　黄连（三钱） 黄芩（三钱） 阿胶（一钱） 白芍（三钱） 鸡子黄（调下，一枚）

　　歌曰：心烦舌黑证为阳，汤用胶连仔细详。

　　白芍枯芩同剂煮，再调鸡子去清尝。

　　心中大躁，手足躁扰不安者，少阴之阴躁也。宜加味白通汤。

　　干姜（二钱） 附子（三钱） 葱白（三钱） 甘草（一钱） 胆汁（七分） 知母（二钱） 麦冬（三钱） 牛膝（一钱）

　　歌曰：心中大躁却为阴，用药还宜姜附斟。

　　胆草和葱知膝共，麦冬加入病无侵。

　　心中怔忡，跳动如舂碓臼者，心脾之血虚也。宜加味归脾汤。

　　白术（二钱） 麦冬（二钱） 茯神（二钱） 党参（二钱） 远志（一钱） 枣仁（二钱） 当归（二钱） 黄 （二钱） 白芍（二钱） 五味（七分） 龙眼（三枚） 甘草（一钱） 乳香（一钱） 没药（一钱）

　　歌曰：心中跳动用参 ，龙眼归苓补血宜。

　　味术枣仁同远志，冬甘乳没芍归脾。

　　（伯未按：单用枣仁四钱，龙眼肉十枚，亦佳。）

　　心悸而怯，常欲叉手冒心者，水气凌心经也。宜桂苓甘枣汤。

　　桂尖（三钱） 云苓（三钱） 甘草（一钱） 大枣（三枚）

　　歌曰：悸怯缘何现此形，总因水气犯心经。

　　除寒消水无逾桂，甘枣还加云茯苓。

　　心惊而惕，神魂不能自主者，心虚而气浮也。宜桂枝龙牡汤。

　　桂枝（三钱） 附子（三钱） 龙骨（三钱） 甘草（炙，二钱） 牡蛎（三钱）

　　歌曰：心常惊惕扰神魂，虚怯宜将桂附温。

　　仍恐元阳难镇敛，再加龙牡草梢存。

　　心神慌惚，入夜则多烦梦者，心血虚有火也。宜原方安神丸。

　　当归（三钱） 生地（三钱） 黄连（二钱） 朱砂（一钱） 甘草（一钱）

　　歌曰：心神慌惚梦偏多，虚火常炎奈若何。

　　归地朱砂连共草，丸汤服下即调和。

　　心神恍惚，每事不能记忆者，有火兼有痰也。宜加味安神丸。

　　龙骨（三钱） 牡蛎（三钱） 茯神（三钱） 菖蒲（一钱） 枣仁（三钱） 生地（三钱） 黄连（一钱） 朱砂（一钱） 远志（一钱） 五味（一钱） 当归（三钱） 甘草（一钱） 贝母（二钱） 麦冬（三钱）

　　歌曰：心神恍惚性多忘，龙牡归苓枣与菖。

　　连地朱砂同志味，草和贝母麦冬尝。

　　心神不定，起居百般不安者，百脉皆合病也。宜加味百合汤。

　　党参（三钱） 白芍（三钱） 百合（三钱） 生地（三钱） 玉竹（三钱） 茯神（三钱） 枣仁（三钱） 麦冬（三钱） 百部（二钱） 五味（一钱） 贝母（三钱） 滑石（三钱）

　　歌曰：心神不定意憧憧，起坐难安用麦冬。

　　部合枣仁苓味芍，竹参贝滑地煎浓。

　　卷二　证治

　　斑黄

　　[总诀]阳明病气陷脾乡，挟湿因而外发黄，若但火邪伤血分，赤斑累累亢于阳。

　　发斑红紫，身热口中干渴者，阳明经血热也。宜加减三黄汤。

　　花粉（三钱） 犀角（一钱） 黄芩（三钱） 黄柏（二钱） 炒栀（三钱） 蝉蜕（七个） 银花（三钱） 白芍（三钱） 枳壳（二钱） 杏仁（一钱） 归尾（三钱） 石膏（三钱）

　　歌曰：发斑红紫口中干，栀柏蝉芩归芍餐。

　　膏杏银花同枳壳，蒌根犀角一方攒。

　　发黄明亮，兼见口渴溺赤者，脾经之湿热也。宜茵陈栀子汤。

　　炒栀（三钱） 黄柏（二钱） 茵陈（五钱） 甘草（一钱）

　　歌曰：发黄口渴尿兼红，栀柏茵陈甘草同。

　　四药总能除湿热，不烦加减奏奇功。

　　（伯未按：服药外，以赤豆时煮食亦佳。）

　　发黄黑暗，兼见口和不渴者，脾经之寒湿也。宜茵陈五苓散。

　　桂枝（三钱） 白术（三钱） 云苓（三钱） 猪苓（三钱） 泽泻（三钱） 茵陈（三钱）

　　歌曰：发黄黑暗口津多，桂术茵陈泽泻科。

　　再入二苓同煮服，病因寒湿即调和。

　　卷二　证治

　　出汗

　　[总诀]古云盗汗属阴虚，自汗阳羸卫外疏。识得阴阳相附丽，互根当究五车书。

　　发热出汗，时见恶风洒洒者，伤风之外证也。宜防风和营汤。

　　防风（二钱） 白芍（二钱） 荆芥（一钱） 紫苏（一钱） 香附（一钱） 杏仁（一钱） 白芷（二钱） 陈皮（一钱） 当归（二钱） 甘草（二钱） 生姜（一钱） 大枣（二枚）

　　歌曰：热汗频频辄恶风，荆防苏芷杏陈攻。

　　生姜枣芍和甘草，香附当归一剂同。

　　睡后出汗，醒时则汗仍收者，阴虚而盗汗也。宜当归六黄汤。

　　熟地（三钱） 生地（三钱） 当归（三钱） 黄芩（二钱） 黄连（一钱） 黄柏（二钱） 黄 （二钱）

　　歌曰：眠时出汗醒时收，盗汗阴虚实可忧。

　　二地归芩连共柏，黄 加入病当瘳。

　　（伯未按：方中可加酸枣仁三钱，甘杞子三钱，尤佳。）

　　醒时汗出，睡后则汗仍收者，阳虚而自汗也。宜参 术附汤。

　　人参（三钱） 黄 （三钱） 白术（三钱） 附子（三钱）

　　歌曰：醒时出汗睡时收，此是阳虚自汗流。

　　术附 参宜共煮，回阳止汗此方投。

　　卷二　证治

　　肿胀

　　[总诀]肿胀原由说的端，总因水气窜皮间。无分表里和虚实，泄水扶脾病自安。

　　先首肿起，以下及于手足者，伤于外之湿也。宜加味五皮汤。

　　陈皮（二钱） 苓皮（二钱） 腹皮（二钱） 姜皮（二钱） 桑皮（二钱） 麻黄（七分） 桂尖（二钱） 杏仁（三钱） 甘草（一钱） 大枣（二枚）

　　歌曰：头肿徐徐及四肢，姜桑苓腹共陈皮。

　　杏仁甘草同红枣，再入麻黄及桂枝。

　　先脚肿起，以上及于腹股者，内之水不行也。宜原方真武汤。

　　白术（三钱） 白芍（三钱） 云苓（三钱） 生姜（二钱） 附子（二钱）

　　歌曰：水不流行脚肿先，渐看腹股肿相连。

　　云苓术芍同姜附，真武原方急与煎。

　　（伯未按：可兼饮冬瓜汁。）

　　肿胀溺赤，或兼口渴脉数者，阳郁而水壅也。宜加味五皮饮。

　　桑皮（三钱） 茯苓（二钱） 腹皮（二钱） 白芍（二钱） 知母（三钱） 青木香（一钱） 防己（一钱） 滑石（三钱） 黄芩（三钱） 当归（一钱） 车前（三钱） 杏仁（三钱）

　　歌曰：口干肿胀溺兼红，青木香和芩芍通。

　　桑腹知苓防己共，归前滑石杏仁同。

　　肿胀溺清，其口不渴脉沉者，阴结而水停也。宜原方真武汤。

　　白术（三钱） 附片（三钱） 白芍（三钱） 云苓（三钱） 生姜（三钱）

　　歌曰：溺清肿胀脉兼沉，真武原方术附寻。

　　白芍云苓姜作引，水停阴结煮汤斟。

　　单腹肿大，其人四肢瘦削者，脾虚而血结也。宜加味逍遥散。

　　白术（三钱） 云苓（三钱） 薄荷（一钱） 煨姜（二钱） 柴胡（一钱） 蚯蚓（一钱） 香附（三钱） 灵脂（三钱） 乳香（一钱） 腹皮（二钱） 防己（一钱） 苏梗（一钱） 当归（三钱） 白芍（三钱）

　　歌曰：胀膨多缘血结成，术苓香附许回生。

　　乳防苏腹荷同蚓，灵脂柴归姜芍行。

　　卷二　证治

　　饮食

　　[总诀]胃司饮食命之根，欲恶之间得病情。单指积停一端说，非吾所谓个中人。

　　饥而思食，每食又不能多者，脾强而胃弱也。宜重订助胃丸。

　　苍术（二钱） 甘草（一钱） 砂仁（二钱） 陈皮（二钱） 生姜（一钱） 吴萸（一钱） 半夏（二钱） 白蔻（一钱） 檀香（一钱） 党参（三钱） 云苓（二钱） 大枣（二枚）

　　歌曰：饥思饮食反嫌多，胃弱脾强姜草和。

　　再入砂陈萸术枣，参苓白蔻夏檀科。

　　食而善饱，每饱又作反胀者，胃强而脾弱也。宜抑胃扶脾汤。

　　麦冬（三钱） 黄连（二钱） 党参（三钱） 白术（三钱） 山药（二钱） 木香（一钱） 白芍（二钱） 麦芽（二钱） 黄精（三钱） 甘草（一钱）

　　歌曰：食而善饱胀翻增，弱在脾经谷不胜。

　　薯术香连参芍草，黄精冬麦效堪凭。

　　（伯未按：蜀刻本无山药、黄精、多干姜、肉蔻。）

　　不善于食，而并不思饮食者，脾胃两皆虚也。宜建中复理汤。）

　　桂枝（二钱） 白芍（三钱） 饴糖（三钱） 党参（三钱） 白术（三钱） 干姜（一钱） 甘草（一钱） 大枣（三枚）

　　歌曰：不思饮食土全虚，桂芍饴糖暖气嘘。

　　参术干姜同枣草，建中汤服饭如初。

　　喜饮冷水，以及消渴不止者，胃中虚热故也。宜原方甘露饮。

　　生地（三钱） 熟地（三钱） 天冬（三钱） 麦冬（三钱） 黄芩（三钱） 枳壳（一钱） 石斛（三钱） 茵陈（三钱） 枇杷叶（三钱） 甘草（一钱）

　　歌曰：喜吞冷水病中消，二地生津力颇饶。

　　芩枳二冬茵斛草，枇杷加入病和调。

　　喜饮热汤，或兼腹痛厥利者，脾部之虚寒也。宜附子理中汤。

　　附子（三钱） 白术（三钱） 人参（三钱） 生姜（二钱） 甘草（一钱）

　　歌曰：脾部虚寒喜热汤，理中术附与生姜。

　　人参补益同甘草，仲景真方请细详。

　　伤食腹痛，兼见吐酸嗳腐者，宿食停不去也。宜加减平胃散。

　　苍术（二钱） 陈皮（二钱） 浓朴（一钱） 甘草（一钱） 大黄（一钱） 生姜（一钱） 神曲（二钱）

　　歌曰：食伤腹痛用陈皮，苍术生姜朴草随。

　　神曲大黄还共煮，胃平食去此方宜。

　　食入气呛，因而哽噎不下者，肺气不下降也。宜降脾平胃散。

　　百合（三钱） 阿胶（二钱） 半夏（三钱） 麦冬（三钱） 杏仁（三钱） 枳壳（一钱） 细辛（五分） 五味（七分）

　　歌曰：食时气呛用辛冬，百合阿胶半夏从。

　　枳味杏仁同理气，降脾平胃咽方通。

　　食必饮送，无饮即不下咽者，胃气不下降也。宜甘蜜半夏汤。

　　半夏（三钱） 党参（三钱） 白蜜（一两） 甘澜水（一斤）

　　歌曰：食无饮送即难吞，只取生津不取温。

　　半夏人参和白蜜，甘澜水服胃阴存。

　　（伯未按：若因老年血槁者，用地黄、麦冬、当归浓煎，入乳汁、韭汁、桃仁泥和匀呷下。）

　　饮伤腹满，兼见小便不利者，膀胱气不化也。宜原方五苓散。

　　白术（三钱） 云苓（三钱） 猪苓（三钱） 泽泻（三钱） 桂枝（二钱）

　　歌曰：饮伤腹满溺难通，总系膀胱气不融。

　　白术二苓同桂泽，生津利水有奇功。

　　卷二　证治

　　起居

　　[总诀]脾主四肢胆主枢，气机通畅体轻舒。若还运动难为力，按法施方莫舛途。

　　转侧艰难，以及曲伸不利者，少阳之枢逆也。宜当归柴胡汤。

　　当归（三钱） 白芍（二钱） 柴胡（一钱） 秦艽（二钱） 竹茹（二钱） 甘草（一钱） 丹参（三钱） 玉竹（二钱） 僵蚕（三钱） 银花（二钱） 黄芩（三钱） 法夏（二钱）

　　歌曰：少阳枢逆转身难，归芍柴芩艽夏攒。

　　蚕合丹参银共草，竹茹玉竹作汤餐。

　　身体沉重，四肢运动艰滞者，脾经有湿气也。宜和脾利湿汤。

　　白术（三钱） 防己（二钱） 木通（二钱） 云苓（三钱） 苍术（二钱） 泽泻（二钱） 淡竹叶（二钱）

　　歌曰：身重脾经湿气侵，通防二术茯苓斟。

　　淡竹叶加和泽泻，扶脾去湿理堪寻。

　　卷二　证治

　　倒仆

　　[总诀]危急无如猝倒形，骤然跌仆举家惊。不须问病从何起，闭脱分医立起生。

　　猝倒地下，其证手撒目闭者，中风虚脱证也。宜急救三生饮。

　　附子（二钱） 川乌（二钱） 南星（三钱） 人参（三钱）

　　歌曰：猝时倒地目难张，手撒阳虚风暗伤。

　　附子川乌为主药，南星加入党参尝。

　　猝倒地下，其象手握口噤者，中风实闭证也。宜吹鼻通关散。

　　生半夏（三钱） 麝香（一分） 牙皂末（二钱） 白矾（二钱） 细辛（二钱）

　　为末，吹鼻中。

　　歌曰：中风猝倒手难开，实闭通关半夏该。

　　牙皂辛矾同麝末，研来吹鼻莫徘徊。

　　卷二　证治

　　掣动

　　[总诀]筋脉从来贵润柔，那堪风火两相仇。相仇故尔相牵引，须向肝脾问厥由。

　　角弓反张，以及向后跌仆者，太阳经痉病也。宜防风竹茹汤。

　　防风（三钱） 生地（三钱） 白芍（一钱） 葛根（三钱） 荆芥（二钱） 花粉（三钱） 竹茹（三钱） 僵蚕（三钱）

　　歌曰：太阳痉病角弓张，葛根蒌根用最良。

　　竹与僵蚕齐入选，再加地芍与荆防。

　　头低足缩，以及向前跌仆者，阳明经痉病也。宜清阳已痉汤。

　　生地（三钱） 麦冬（三钱） 玉竹（三钱） 石膏（三钱） 芒硝（二钱） 酒军（二钱） 甘草（一钱）

　　歌曰：阳明痉病向前弓，地草芒硝及麦冬。

　　更入石膏军玉竹，清阳养液此为功。

　　一边手足，牵引搐搦不用者，少阳经痉病也。宜加味柴胡汤。

　　柴胡（三钱） 枯芩（二钱） 生姜（二钱） 甘草（一钱） 党参（二钱） 生地（三钱）

　　羚羊角（二钱） 花粉（三钱） 白芍（三钱） 当归（二钱）

　　歌曰：少阳经脉绕旁边，痉病筋收自引牵。

　　姜草参归柴芍地，羚羊花粉共芩煎。

　　筋惕肉动，振振然欲擗地者，寒水干筋肉也。宜苡仁真武汤。

　　白术（三钱） 茯苓（三钱） 甘草（一钱） 附子（三钱） 生姜（三钱） 苡仁（三钱） 桂枝（二钱） 白芍（二钱）

　　歌曰：筋肉寒干振振然，术苓姜附总当先。

　　苡仁桂芍同甘草，真武汤方妙法传。

　　四肢拘急，以及疼痛难忍者，寒甚筋收引也。宜桂枝附子汤。

　　桂枝（二钱） 白芍（二钱） 甘草（一钱） 生姜（三片） 大枣（二枚） 附子（一钱五分）

　　歌曰：四肢拘急系寒收，桂附温经病即瘳。

　　佐以生姜和大枣，再加芍草力方优。

　　四肢酸痛，以及焦痿不用者，火甚筋灼枯也。宜大剂补阴丸。

　　黄柏（三钱） 知母（三钱） 熟地（三钱） 羚羊角（二钱） 龟板（三钱） 牛膝（二钱） 白芍（三钱） 防己（一钱） 当归（三钱） 玉竹（三钱）

　　歌曰：四肢酸痛或痿焦，知柏龟羚地芍调。

　　玉竹当归防己膝，服汤尽剂病都消。

　　四肢软弱，步履疲怠不收者，湿甚筋纵弛也。宜利湿燥筋汤。

　　苡仁（三钱） 木瓜（一钱） 防己（一钱） 桂枝（二钱） 甘草（一钱）

　　歌曰：四肢软弱湿伤筋，利湿防瓜苡草群。

　　行水总求能化气，药分佐使桂为君。

　　（伯未按：可间吞人参再造丸。）

　　卷二　证治

　　虫蛊

　　[总诀]虫因风湿变而生，仲景分经属厥阴。千古医师工杀毒，只原来历未分明。

　　吐虫虫痛，或见舌起白花者，肾风木所生也。宜仲景乌梅丸。

　　当归（三钱） 党参（二钱） 花椒（二钱） 黄柏（二钱） 乌梅（三钱） 干姜（二钱） 附子（二钱） 细辛（二钱） 黄连（三钱） 桂枝（二钱）

　　歌曰：吐虫虫痛用乌梅，桂柏椒姜辛附推。

　　归尾黄连参合用，专平风木救虫灾。

　　口咽生虫，以及二阴生虫者，古名狐惑病也。宜新制化虫丹。

　　花椒（二钱） 雄黄（二钱） 枯矾（一钱） 铅粉（一钱） 乌梅（一钱） 黄连（二钱）

　　甘草（五分）

　　歌曰：咽蚀虫生古有方，症名狐惑用椒黄。

　　枯矾铅粉乌梅肉，甘草黄连仔细商。

　　（伯未按：妇人阴内痒，用蛇床子煎汤洗，拭干，内掺桃仁、雄黄末。）

　　误中虫毒，食白矾而反甜者，邪变入脏气也。宜经验吐利汤。

　　升麻（三钱） 郁金（三钱）

　　歌曰：食矾甜是蛊为殃，解毒当知吐利方。

　　药用升麻能上达，郁金加入即安康。

　　卷二　证治

　　鬼祟

　　[总诀]脉无定准面无常，夜睡流涎鬼祟伤。喻氏移精变气说，凿开荒径指津梁。

　　乍醒乍昏，寒热面色无定者，鬼怪附人身也。宜移精变气散。

　　虎骨（三钱） 牡蛎（三钱） 犀角（二钱） 天麻（三钱） 黄 （三钱） 桂尖（三钱） 龙骨（三钱） 羚羊角（三钱） 麝香（三分） 鹿角（三钱） 人参（三钱） 茯神（三钱）

　　歌曰：醒昏不定色无常，鬼魅凭时虎骨良。

　　龙牡犀羚同麝鹿，大麻 桂茯参尝。

　　颠狂如见鬼，以及潮热谵语者，神魂被火乱也。宜加减龙荟丸。

　　黄连（五分） 木香（六分） 麝香（五厘） 栀子（一钱五分） 黄柏（二钱） 酒军（三钱） 生地（四钱） 杏仁（三钱） 浓朴（八分） 甘草（八分） 黄芩（一钱五分） 丹皮（一钱五分）

　　歌曰：颠狂见鬼扰神魂，胆荟栀连黄柏根。

　　杏朴地芩军共草，香丹麝木治狂言。

　　（伯未按：蜀刻本此条阙。）

　　（伯未按：卷一卷二皆属外感内伤杂病，先由形体，渐及五内，从表入里，层次井然。至于辨症简要，用药平正，在繁复之病例中，能作出提纲挈领功夫，极不容易。治病虽不如此简捷，然略知大法，不致药石乱投。

　　若拘执不变，则又不免贻误病机。故一方面当知灵活运用，另方面当求合理诊断，避免自疗为是。）

　　卷三　证治

　　妇人调经

　　[总诀]妇人经血属于肝，肝血调和病自安。热则先期寒缩后，腹疼瘀血定相干。

　　经水先期，其血紫黑烦怒者，血分中有热也。宜加味四物汤。

　　生地（三钱） 当归（三钱） 白芍（三钱） 川芎（一钱） 丹皮（三钱） 枯芩（三钱） 香附（三钱） 柴胡（二钱） 全皮（三钱） 竹茹（三钱）

　　歌曰：经水先期紫色多，地归芎芍有专科。

　　丹芩地骨香柴竹，热退瘀行病即和。

　　（伯未按：经色不可不辨，大抵色红为正，色紫有风，色黑热甚，色淡为虚，色黄浊者湿。）

　　经水后期，其血淡白疼痛者，血分中有寒也。宜当归和血汤。

　　当归（三钱） 白芍（三钱） 桂尖（三钱） 细辛（五分） 艾叶（三钱） 阿胶（三钱） 甘草（一钱） 生地（三钱） 木通（一钱） 香附（三钱） 大枣（三枚） 法夏（三钱） 云苓（三钱） 生姜（一钱）

　　歌曰：经期缩后色微红，归芍胶辛桂艾同。

　　香附生姜添枣草，云苓法夏地和通。

　　经水过多，以及漏下不止者，冲任之虚崩也。宜千金胶姜汤。

　　生地（三钱） 川芎（一钱） 白芍（三钱） 鹿角霜（二钱） 当归（三钱） 牡蛎（三钱） 艾叶（二钱） 阿胶（二钱） 甘草（一钱） 炮姜（一钱） 附子（二钱） 棕灰（一钱）

　　歌曰：经水嫌多冲任虚，归芎地芍药当储。

　　胶姜鹿牡棕和艾，草附温经暖气嘘。

　　（伯未按：方中加醋炒乌 骨三钱，尤佳。）

　　经水过少，以及干枯发热者，胞宫之血虚也。宜加味四物汤。

　　麦冬（二钱） 当归（二钱） 川芎（八分） 白芍（一钱五分） 生地（三钱） 枣仁（三钱） 台乌药（一钱） 远志（一钱） 香附（一钱五分） 茯苓（三钱） 甘草（八分） 阿胶（一钱五分） 人参（一钱五分）

　　歌曰：经行过少或干枯，四物归芎地芍俱。

　　远志冬参香附与，台乌枣草获苓须。

　　经前腹痛，以及行经不利者，血分有瘀滞也。宜加味香苏散。

　　当归（三钱） 白芍（三钱） 陈皮（二钱） 元胡索（二钱） 桃仁（三钱） 香附（三钱） 苏梗（三钱） 柴胡（二钱） 丹皮（三钱） 甘草（一钱）

　　歌曰：经前腹痛血瘀停，归芍元胡破血灵。

　　再入桃丹香附草，柴陈苏梗善调经。

　　经后腹痛，以及经水减少者，血虚而不足也。宜加味补血汤。

　　黄 （三钱） 当归（三钱） 白术（三钱） 人参（二钱） 香附（二钱） 川芎（一钱） 熟地（三钱）

　　歌曰：血已行时腹痛加，此非瘀痛认休差。

　　归芎术同香附，地共人参补血夸。

　　漏下白物，有如米饮不绝者，脾湿因带下也。宜茵陈四苓汤。

　　茵陈（三钱） 云苓（三钱） 猪苓（三钱） 菖蒲（一钱） 泽泻（三钱） 萆 （三钱） 甘草（一钱）

　　有寒加益智、桂技，有热加黄芩、黄柏。

　　歌曰：白带脾伤萆 宜，二苓菖泽草茵施。

　　寒加益智还兼桂，热入黄芩与柏随。

　　（伯未按：豆蔻花、巴戟、芡实、赤苓、盐水炒车前、乌贼骨、山药、金樱子、苍术、柴胡、泽泻、盐水炒黄柏治一切带下神效。）

　　卷三　证治

　　妇人安胎

　　[总诀]安胎脾是大源头，万物生成土力优。肾主系胞亦宜固，肝司胞血更当求。

　　胎中呕吐，数次发恶不休者，脾胃气阻滞也。宜香砂六君汤。

　　木香（一钱） 砂仁（二钱） 白术（三钱） 云茯苓（三钱） 当归（三钱） 陈皮（三钱） 半夏（二钱）

　　甘草（一钱） 生姜（三片） 大枣（二枚）

　　歌曰：胎中呕吐用香附，术草参苓一例加。

　　脾胃调和陈与夏，方知用药不相差。

　　胎中心烦，兼见口渴头晕者，心胃之虚火也。宜安胎清火汤。

　　当归（三钱） 白芍（二钱） 白术（三钱） 黄芩（一钱五分） 泽泻（三钱） 知母（三钱） 麦冬（一钱五分） 云苓（三钱） 沙参（一钱五分） 竹叶（一钱五分）

　　歌曰：胎里心烦晕渴兼，知芩归芍术参添。

　　茯苓竹叶和冬泽，清热安胎火不灾。

　　（伯未按：经停三月，欲知是胎非胎，可用川芎一钱，空心煎艾汤调下。如腹动者，胎也；脐下动者，瘕也；不动者，血瘀也。）

　　胎中腰痛过甚，则恐胎堕者，带脉之懈弛也。宜加味固胎丸。

　　杜仲（三钱） 熟地（三钱） 故纸（三钱） 淮山药（三钱） 当归（三钱） 续断（三钱） 白术（三钱） 人参（一钱）

　　歌曰：胎中腰痛恐伤胎，山药当归地纸裁。

　　杜仲人参同续断，再加白术土能培。

　　胎中腹痛，痛甚亦能堕胎者，胎气之不和也。宜调气安胎饮。

　　当归（三钱） 木香（一钱） 云苓（三钱） 白芍（一钱五分） 香附（一钱五分） 紫苏（一钱五分） 苎麻根（二钱）

　　歌曰：胎中腹痛气当调，归芍云苓力最饶。

　　苏梗木香香附子，麻根加入孕难摇。

　　（伯未按：胎动欲下者，急以苎麻根三钱，龙眼肉半两，二味浓煮与服，余已治多人均效。）

　　胎前屎结，以及口干恶热者，血虚而胎燥也。宜麻仁养血汤。

　　火麻仁（三钱） 杏仁（三钱） 当归（三钱） 黄芩（一钱五分） 白芍（二钱） 麦冬（二钱） 甘草（八钱）

　　歌曰：胎前屎结血多亏，杏芍麻仁总润脾。

　　加入当归芩麦草，滋阴补血见功奇。

　　胎前溺黄，以及黄浊不利者，胞热而水滞也。宜龙胆清热汤。

　　当归（三钱） 生地（四钱） 泽泻（三钱） 胆草（一钱五分） 木通（八分） 栀子（一钱五分）

　　黄芩（一钱五分） 白芍（一钱五分） 甘草（八分） 淡竹叶（一钱五分）

　　歌曰：胎前细审溺来黄，龙胆栀芩煮作汤。

　　归芍地通和泽泻，甘梢淡竹共匡襄。

　　胎胞下压，小便不得下出者，胞系之不举也。宜八味肾气丸。

　　熟地（三钱） 山萸（三钱） 山药（三钱） 麦冬（一钱五分） 云苓（三钱） 泽泻（三钱） 安桂（二分） 丹皮（一钱五分） 附片（五分） 玉竹（一钱五分）

　　歌曰：转胞下压溺难通，泽地丹萸苓药同。

　　玉竹麦冬和桂附，休疑毒热把胎攻。

　　（伯未按：方中可加升麻八分。）

　　胎胞上逼，心中烦闷不安者，血虚而火迫也。宜养胃清降汤。

　　人参（一钱） 白术（三钱） 淮山药（三钱） 白芍（一钱五分） 当归（二钱） 云苓（三钱） 甘草（八分） 大枣（二枚） 阿胶（一钱五分） 生地（三钱） 枣仁（三钱） 麦冬（一钱五分）

　　歌曰：胎胞上逼甚烦心，参术胶归尽量斟。

　　芍地苓冬山药草，枣仁大枣助滋阴。

　　胎前水肿，以及腹中胀满者，胞宫水不化也。宜加味防己汤。

　　防己（二钱） 泽泻（三钱） 腹皮（二钱） 姜皮（一钱五分） 桔梗（八分） 苓皮（三钱） 杏仁（三钱） 草梢（八分） 桑皮（一钱五分） 当归（二钱）

　　歌曰：胎前水肿泽防通，姜腹苓皮桑白同。

　　杏桔草梢归尾共，能将水气化胞宫。

　　胎前咳嗽，以及呛呕不安者，子咳与子呛也。宜调肺平肝汤。

　　桔梗（八分） 枳壳（一钱五分） 杏仁（三钱） 云苓（三钱） 百合（三钱） 生地（三钱） 前胡（一钱五分） 当归（一钱五分） 麦冬（一钱五分） 紫菀（一钱五分）

　　歌曰：胎前咳嗽呛难安，枳桔云苓百合餐。

　　前杏地归冬共菀，不离平肺与平肝。

　　卷三　证治

　　妇人保产

　　[总诀]妇人新产莫言虚，恐是瘀停内阻持。若是瘀行商补剂，养阳不若养阴宜。

　　将产之期，预备滑胎催生者，必调和气血也。宜保产无忧散。

　　白芍（二钱） 黄 （八分） 菟丝（一钱） 当归（一钱五分） 浓朴（七分） 艾叶（七分） 芥穗（八分） 枳壳（六分） 川芎（一钱五分） 贝母（一钱） 羌活（五分） 甘草（五分） 生姜（一片）

　　歌曰：预备催生药饵投，归芎 芍保无忧。

　　再加菟朴同羌枳，姜贝甘草芥艾俦。

　　（伯未按：此方极轻，功效甚大。）

　　临产催生，交骨结而不开者，血气不活动也。宜加味佛手散。

　　当归（五钱） 川芎（三钱） 龟板（八钱） 血余（三钱）

　　歌曰：临产催生不用忙，归芎龟板血余良。

　　方名佛手真奇效，生子无虞母体伤。

　　（伯未按：若儿下而胞不下者，急用酒洗当归二两，川芎五钱，益母草、乳香、没药各一两，黑芥穗三钱，煎服。但有产科医院者，以送院治疗为最妥。）

　　新产之初，腹痛晕头等症者，瘀血相攻冲也。宜加味失笑散。

　　当归（三钱） 川芎（二钱） 灵脂（二钱） 蒲黄（一钱五分） 童便（一杯）

　　歌曰：新产之初瘀要行，归芎灵脂急须烹。

　　蒲黄童便还加入，痛晕烦迷更莫惊。

　　产后瘀尽，诸虚百损并见者，气血大亏损也。宜十全大补汤。

　　生地（三钱） 白芍（二钱） 川芎（一钱） 党参（三钱） 白术（三钱） 云苓（三钱） 当归（二钱） 甘草（八分） 安桂（三分） 黄 （三钱）

　　歌曰：产后瘀行气血亏，归芎地芍术参医。

　　云苓甘草和 桂，调理精神体不疲。

　　卷三　证治

　　小儿外证

　　[总诀]小儿外证求太阳，三字方中明训彰。究与大人同治法，不须科别擅偏长。

　　小儿发热，兼见恶寒头痛者，太阳经伤寒也。宜人参败毒散。

　　人参（二钱） 羌活（二钱） 独活（二钱） 柴胡（二钱） 前胡（三钱） 川芎（一钱） 桔梗（三钱） 云苓（三钱） 枳壳（一钱） 甘草（一钱） 葛根（二钱） 大枣（二枚） 葱白（一根） 生姜（三片）

　　歌曰：小儿发热系伤寒，败毒人参独与羌。

　　再用柴前芎枳桔，苓葱甘枣葛生姜。

　　（伯未按：用淡豆豉三钱、葱白五个，煎服亦好。）

　　小儿口噤，手足抽掣痰潮者，伤风动痰火也。宜羌活息风汤。

　　羌活（一钱） 竹沥（二钱） 半夏（二钱） 南星（一钱五分） 生地（三钱） 防风（一钱） 僵蚕（三钱） 姜汁（五滴） 天麻（一钱五分） 甘草（八分） 枯芩（一钱五分） 枳壳（一钱五分） 犀角（二分） 羚羊角（三分）

　　歌曰：小儿口噤又痰潮，夏沥羌星风火消。

　　芩地蚕麻姜枳草，羚防犀角力偏饶。

　　卷三　证治

　　小儿内证

　　[总诀]小儿内证求太阴，修园有语特叮咛。集中所列无他证，他证皆当即此寻。初生小儿，屈腰啼叫不休者，瘀血积腹内也。宜用下瘀汤。

　　桃仁（三钱） 灵脂（三钱） 木香（一钱） 浓朴（一钱） 枳壳（二钱） 丹皮（一钱五分）

　　歌曰：初生儿便哭无休，腰屈应知瘀血留。

　　灵脂桃仁丹枳壳，木香浓朴一方投。

　　小儿腹痛，以及胀满吐泻者，总责太阴经也。宜香砂六君汤。

　　木香（一钱） 砂仁（二钱） 白术（三钱） 云苓（三钱） 党参（三钱） 陈皮（三钱） 半夏（二钱） 甘草（一钱） 生姜（三片） 大枣（二枚）

　　歌曰：小儿吐泻腹疼加，用药仍宜香与砂。

　　苓草参甘陈夏共，扶脾理气效堪夸。

　　小儿食积，手足热而腹痛者，脾胃不运化也。宜加减平胃散。

　　苍术（一钱） 浓朴（一钱） 甘草（八分） 陈皮（一钱五分） 神曲（三钱） 麦芽（三钱） 山楂（二钱） 黄连（三分） 生姜（二片） 白芍（二钱）

　　歌曰：腹痛知儿饮食停，草姜楂朴效殊灵。

　　苍陈麦曲连同芍，脾胃调和病即宁。

　　（伯未按：饭焦炒透，和砂仁研细，为消食妙品。）

　　小儿黄瘦，以及腹大潮热者，脾胃之疳疾也。宜已疳胡连汤。

　　枳壳（一钱五分） 山楂（一钱五分） 麦芽（三钱） 芜荑（一钱五分） 胡黄连（二钱） 白芍（一钱五分） 生姜（二片） 甘草（一钱） 腹皮（一钱） 银柴胡（二钱）

　　歌曰：小儿疳疾瘦兼黄，楂麦芜荑枳草详。

　　腹共胡连柴共芍，理脾仍要用生姜。

　　卷三　证治

　　外科疮证

　　[总诀]痈疽早治勿延迟，寒热相蒸已就时。初起急当消散法，成脓托毒是相宜。

　　疮痈初起，红肿而极痛痒者，风火血相结也。宜消散撤痈散。

　　归尾（三钱） 红花（八分） 银花（三钱） 赤芍（一钱五分） 黄连（二分） 杏仁（三钱）

　　甘草（一钱） 连翘（三钱） 紫苏（一钱五分） 花粉（三钱） 黄柏（一钱五分） 荆芥（一钱五分）

　　乳香（八分） 黄芩（一钱五分） 防己（二钱）

　　歌曰：疮痈初起痛兼红，归芍银连杏草攻。

　　苏芥红花翘黄柏，芩防花粉乳香通。

　　（伯未按：凡毒初起，欲其不大，用蜒蚰灰、生大黄各四两，五倍子、白芨各二两，生半夏、白蔹各二两，百草霜、矾红、生南星、陈小粉、草乌各一两，熊胆一钱，共研末，以广胶化烊，芙蓉叶绞汁，共量和捣成锭，醋磨围之，有效。）

　　痈疽初起，白陷而不痛痒者，气滞寒痰聚也。宜宣阳撤疽汤。

　　麻黄（八分） 乳香（八分） 没药（八分） 桂枝（一钱五分） 大枣（三枚） 黄 （三钱）

　　远志（一钱） 蔻壳（八分） 煨姜（一钱五分） 甘草（一钱）

　　歌曰：疮疽色白要宣扬，没药麻黄及乳香。

　　远志黄 同蔻草，再加大枣桂枝姜。

　　凡疮初起，无论红白寒热者，当破血行气也。宜外敷百效散。

　　白芷（六分） 细辛（五分） 川乌（八分） 南星（一钱五分） 草乌（一钱） 陈皮（二钱）

　　姜黄（一钱） 黄连（三分） 大黄（一钱五分） 远志（一钱） 黄柏（一钱五分） 栀子（一钱五分）

　　雄黄（一钱） 五谷虫（三钱） 白矾（一钱） 白芨（一钱）

　　共为细末，醋酒合调，蒸热浓敷即散。已成者，留顶即穿。

　　歌曰：气血凝时疮始成，二乌辛芷伴南星。

　　军连雄柏姜黄入，栀芨虫矾敷上精。

　　凡疮已成，欲其化脓速溃者，当排脓内托也。宜黄 托里汤。

　　黄 （三钱） 当归（三钱） 远志（一钱） 皂刺（一钱五分） 银花（三钱）

　　花粉（三钱） 生姜（三片） 大枣（三枚） 山甲（一钱五分） 甘草（一钱）

　　歌曰：疮已成时欲化脓，黄 托里志归功。

　　银花皂甲同姜枣，花粉甘梢煮汁浓。

　　凡疮已溃，脓腐不能速去者，当化腐去毒也。宜消凝还肌丹。

　　巴豆（一钱） 雄黄（一钱） 共为末，炒至黑色，研细，纳疮孔中，化腐提脓。再用乳香、没药炒过，加麝香少许研末，提脓生肌。再加珍珠更妙、外贴万应膏。

　　歌曰：疮脓已溃腐难消，巴豆雄黄力最饶。

　　乳没珍珠同麝研，生肌专赖二方调。

　　疮后阳虚，食少体寒便滑者，卫气不充足也。宜十全大补汤。

　　茯苓（三钱） 甘草（二钱） 生地（二钱） 人参（一钱五分） 当归（三钱） 川芎（二钱）

　　白芍（二钱） 黄 （三钱） 安桂（四分） 生姜（二片） 大枣（四枚）

　　歌曰：疮后阳虚气不充，参 苓草四般同。

　　归芎术芍和安桂，大补仍资姜枣功。

　　疮后阴虚，烦渴便黄发热者，营血不滋养也。宜四物养营汤。

　　生地（三钱） 当归（三钱） 玉竹（二钱） 茯苓（三钱） 连翘（三钱） 川芎（一钱五分）

　　白芍（一钱五分） 党参（二钱五分） 麦冬（一钱五分） 银花（三钱） 杏仁（三钱 ） 竹茹（一钱五分） 甘草（八分）

　　歌曰：疮后阴虚溺便黄，归芎四物养营汤。

　　地苓参芍银翘竹，玉竹甘冬杏子良。

　　卷三　证治

　　刀伤跌打

　　[总诀]跌打刀伤须急施，煎汤何似外敷宜。若云手术须灵捷，险症还延专此医。

　　刀伤亡血，口渴心烦气喘者，阴亡而阳越也。宜滋阴养阳汤。

　　人参（三钱） 黄 （三钱） 麦冬（三钱） 五味（一钱） 枣仁（三钱） 熟地（四钱）

　　白芍（二钱） 当归（二钱） 川芎（二钱） 茯苓（三钱） 甘草（一钱）

　　歌曰：刀伤渴喘并心烦，冬味参 急与吞。

　　地芍归芎苓共草，枣仁加入敛真元。

　　刀伤冒风，发肿发痉发抽者，血虚筋失养也。宜滋血养肝汤。

　　生地（三钱） 当归（三钱） 白芍（二钱） 竹茹（一钱五分） 续断（二钱） 秦艽（一钱五分）

　　元参（一钱五分） 麦冬（一钱五分） 黄芩（一钱五分） 花粉（三钱） 钩藤（三钱） 苏梗（一钱）

　　僵蚕（三钱） 甘草（一钱）

　　外用葱白、蝉蜕末炒热包伤口。

　　歌曰：刀伤变症为伤风，艽续参归地芍通。

　　冬竹蚕藤芩草梗，内兼花粉外蝉葱。

　　刀伤溃烂，成脓流水不止者，血瘀而化脓也。宜提脓化瘀散。

　　花蕊石（一钱五分） 乳香（一钱五分） 没药（一钱五分） 龙骨（二钱）

　　冰片为末纳入，外贴感应膏。

　　歌曰：刀伤溃烂水长流，乳没还同花蕊投。

　　冰片再加龙骨 ，五般细研口能收。

　　四肢头面，跌打损伤疼痛者，经络有死血也。宜通瘀达滞汤。

　　归尾（三钱） 红花（一钱） 荆芥（一钱） 桃仁（三钱） 续断（二钱） 紫苏（一钱五分）

　　丹皮（一钱五分） 白芍（一钱五分） 竹茹（一钱五分） 川芎（八分） 乳香（八分） 没药（八分）

　　蚯蚓（二条） 甘草（一钱）

　　如接骨，再加自然铜为末，重煎冲服。

　　歌曰：跌打伤头与四肢，红花归芍芥芎施。

　　桃苏乳没蚯丹续，童便然铜茹草医。

　　腰腹胸背，跌打损伤疼痛者，膜内有死血也。宜化瘀逐血汤。

　　蒲黄（一钱五分） 丹皮（一钱五分） 灵脂（一钱五分） 赤芍（一钱五分） 桃仁（二钱） 归尾（二钱） 牛膝（二钱） 续断（二钱） 白芍（二钱） 荆芥（一钱五分） 甘草（八分） 童便（半杯冲服）

　　歌曰：损伤腹背与腰胸，蒲炒丹皮归尾从。

　　二芍桃牛和续断，芥灵甘草便煎浓。

　　跌打损伤，无论何处肿痛者，当散血使消也。宜火煨酒调散。

　　官桂（四分） 丁香（十只） 小茴香（八分） 红米（八分） 火酒（一杯） 八角茴香（八分） 调加水少许，火煨热敷，用布包裹之。

　　歌曰：损伤总要血瘀消，官桂丁香外治饶。

　　八角茴香同米研，还加少许酒来调。

　　（伯未按：妇科最重胎产，小儿病症易变，外伤尤多危急，宜送当地医疗机构检查处理。本书所载，虽有可取，幸勿依靠自误。）

　　卷四　附录

　　救急

　　[总诀]世人救急最当详，命在须臾实可伤。因证施方莫疑忌，挽回造化致嘉祥。

　　误中菌毒，呕吐烦乱欲死者，胸伤而气逆也。宜清胸涤毒饮。

　　地浆水（一两） 绿豆（四钱） 甘草（三钱） 银花（三钱） 滑石（四钱）

　　歌曰：菌毒须当饮地浆，银花滑石煮成汤。

　　再加绿豆和甘草，甘缓调和体即康。

　　中一切毒，无论药石虫蛇者，皆风痰热毒也。宜解毒万应丹。

　　雄黄（一钱） 白矾（一钱） 犀角（四分） 连翘（三钱） 银花（三钱） 甘草（一钱） 滑石（三钱） 防风（一钱） 绿豆（四钱） 射干（一钱）

　　水煎，微冷服。

　　歌曰：百毒都须万应丹，雄矾犀角草防攒。

　　银翘滑石能清热，绿豆仍宜入射干。

　　（伯未按：蛇咬伤，捣蒜敷之。蜈蚣咬，蜒蚰捣涂。蜂螫，蚯蚓粪敷之。）

　　中煤烟毒，昏眩迷闷如死者，炭气闭肺窍也。宜清凉解热浆。

　　莱菔汁冷服，为第一方。又冷水自胸面灌服之，又置冷地风吹则解，后煎黄连石膏芒硝汤服之。

　　歌曰：瓦斯昏迷莱菔吞，风吹身冷即能言。

　　膏连加入芒硝服，一派清凉体不烦。

　　跌压猝死，血气伤损昏迷者，须曲拳坚抱也。宜热马溺灌之（如无马溺，用童便灌之。再用桃仁、红花、麝香、酒军、童便并服）。

　　歌曰：跌压昏迷抱要坚，热餐马溺治当痊。

　　桃仁军麝红花煮，童便加来效若仙。

　　梦魇猝死，僵卧呼叫不醒者，痰气闭窍道也。宜通关开窍丹。

　　皂角末（一钱） 半夏末（一钱五分）

　　歌曰：梦魇须将皂夏吹，通关开窍奏奇功。

　　只缘梦魇因痰闭，取嚏除痰此法宜。

　　凡汤火伤，不可冷水逼劫者，热气恐内攻也。宜黄连白虎汤。

　　石膏（四钱） 知母（三钱） 黄连（五分） 甘草（一钱五分） 花粉（三钱） 淡竹叶（二钱）

　　外用大黄末麻油调敷。

　　歌曰：汤火伤宜用石膏，知连甘草一锅熬。

　　蒌根淡竹均清热，黄共油调外治高。

　　投水溺死，水不得出，闭气者，当撬口通窍也。宜吹气吹药方。

　　用竹管吹两耳，用生半夏末吹鼻中，用皂角末吹下部中，水出则气回。

　　歌曰：溺死宜将两耳吹，复吹鼻内气能回。

　　再将牙皂捶成粉，下部吹来有转机。

　　救自缢死，恐其颈垂气泄者，当抵肛提发也。宜推拿按摩方。

　　不可断绳，当解下放平，一人提其发，使颈直。一人抵其肛，使气不泄。再用两人按摩推拿，曲折手足，复用竹管吹耳中，良久取嚏，进姜汤而活。

　　歌曰：缢死宜将顶发提，抵肛摩按漫推移。

　　再将竹管来吹耳，缓进姜汤气可回。

　　（伯未按：现下倘遇中毒等事情，宜急送医院救治，切勿自疗，以免耽误时机，至要至要。）

　　
