

　　颅囟经

　　《颅囟经》二卷，不着撰人名氏，世亦别无传本，独《永乐大典》内载有其书。考历代史志，自《唐艺文志》以上皆无此名，至《宋艺文志》始有师巫《颅囟经》二卷。今检此书，前有序文一篇，称王母金文，黄帝得之天，秘藏金匮，名曰《内经》，百姓莫可见之。后穆王贤士师巫于崆峒山得而释之云云。其所谓师巫，与《宋志》相合，当即此本。疑是唐末宋初人所为，以王冰《素问注》第七卷内有师氏藏之一语，遂托名师巫以自神其说耳。其名颅卤者，案首骨曰颅，脑盖曰囟，殆因小儿初生，颅囟未合，证治各别，故取以名其书。首论脉候至数之法，小儿与大人不同。次论受病之本与治疗之术，皆极中肯綮，要言不烦。次论火丹证治分别十五名目。皆他书所未尝见。其论杂证，亦多秘方，非后世俗医所可及。盖必别有师承，故能精晰如此。《宋史方技传》载，钱乙始以《颅囟经》著名，召至京师，视长公主女疾，授翰林医学。钱乙幼科冠绝一代，而其源实出于此书，亦可知其术之精矣。谨据《永乐大典》所载，裒而辑之，依《宋志》旧目厘为二卷，俾不至无传于后焉。

　　原序

　　夫“颅囟”者，谓天地阴阳化感颅囟，故受名也。尝览《黄帝内传》，王母金文始演四序二仪阴阳之术、三才一元之道、采御灵机，黄帝得之升天，秘藏金匮，名曰《内经》，百姓莫可见之。后穆王贤士“师巫”于崆峒山得而释之，叙天地大德、阴阳化功、父母交和、中成胎质。爰自精凝血室、儿感阳兴，血入精宫、女随阴住，故以清气降而阳谷生，浊气升而阴井盛也。甚者二仪互换，五气相参，目睹元机，非贤莫达。谓真阴错杂，使精血聚而成殃；阳发异端，感荣卫合而有疾。遂使婴儿才养，惊候多生。庸愚不测始末，乱施攻疗，便致枉损婴儿。吁哉！吁哉！遂究古言，寻察端由，叙成疾目，曰“颅囟经”焉。真凭辨证，乃定死生。后学之流，审依济疾。天和太清降乘赤海，真一元气乘之，则母情先摇，荡漾炽然，是阳盛发阴，当妊男也。六脉诸经皆举其阳证，所谓妊衰不胜藏气，则触忤而便伤妊；胜而气劣，则母疾三五月而发，皆随五藏。心藏，干而口苦，舌干；肺藏，渴而多涕，发寒；肝藏，邪而胑酸，多睡；脾藏，发而呕逆，恶食；肾藏，困而软弱无力。藏、妊气平，则和而无苦。胎若劣，而强得藏飬，至生亦乃多疾。二仪纯阴之证，升杂真一者，谓“阴发阳”，则父精薄，妊当成女也。六脉诸经皆发阴证，若血盛气衰，则肥而劣气；若气盛血衰，则瘦而壮气。余藏、妊之气皆同男说。孩子处母腹之内时，受化和之正气，分阴阳之纪纲，天地降灵十月，而化万物以生成。随其时变，大理清纯化成祥瑞之基，全真道一，故生成焉。一月，为胚精血凝也；二月，为胎形兆分也；三月，阳神为三魂动以生也；四月，阴灵为七魄静镇形也；五月，五行分藏安神也；六月，六律定腑滋灵也；七月，精开窍通光明也；八月，元神具降真灵也；九月，宫室罗布以生人也；十月，气足万物成也。太乙元真在头曰“泥丸”，总众神也，得诸百灵，以御邪气。陶甄万类，以静为源，是知慎于调护，即以守恬和，可以保长生耳。故小儿瘦痾，盖他人之过也。

　　颅囟经卷上脉法

　　凡孩子三岁以下，呼为“纯阳”，元气未散。若有脉候，即须于一寸取之，不得同大人分寸。其脉候未来，呼之脉来三至，吸之脉来三至，呼吸定息一至，此为无患矣。所言“定息”，呼气未出、吸气未入，定息之中又至，此是平和也。若以大人脉五至取之，即差矣。如此七至以上，即为有气；或脉浮如弓之张弦，此为有风，并可依后方合药治之一。或七至以下，此为冷候，亦宜依后方合药疗之。或诊候取平，或忽而不见，沉浮不定，伏益根平者，此为神鬼之病。且合求祟，续宜使药。或桃柳枝汤浴，煎饮子为使，一两颗桃心。

　　孩子脉呼吸十五至以上、三至以下，皆死矣。

　　颅囟经卷上病证

　　初生小儿鹅口、撮噤，并是出胎客风着颅、脐，致有此。可以小艾灸三壮二及烙之愈。

　　初生小儿至夜啼者，是有瘀血腹痛，夜乘阴而痛则啼。

　　初生小儿一月内，乳痢如胶，是母寒气伤胃所致也。

　　初生小儿一月内，乳痢如血，是母胸有滞热所作也。

　　初生小儿一月内，两眼赤者，是在胎之时，母吃灸煿、热面壅滞，气入胎中，熏儿脑所致也。

　　小儿温热，皆因从气热而搏胃气。然若下之，平气即愈，气虚则生惊而变痫。

　　小儿惊、痫，一从虚邪、客热相搏而生。其候当用补飬安和即愈，加以性冷及太过即死。

　　小儿哕、逆、吐，皆胃气虚，逆气客于藏气而作。当和胃飬气至如下冷即极。

　　小儿霍乱、吐逆，皆胃气与阴阳气上下交争而作，当用分和补药调飬即愈，余皆死。

　　小儿客忤无辜，皆因客入所触及暴露星月。小儿嫩弱，所以此候多恶。

　　小儿一、眼青揉痒，是肝疳；二、齿焦，是骨疳；三、肉色鼻中干，是肺疳；四、皮干肉裂，是筋疳；五、发焦黄，是血疳；六、舌上生疮，是心疳；七、爱吃泥土，是脾疳。

　　孩子肌肤肥实、皮肤白，无故烦渴，此自小你猛冲损肺，但依后方，内用“甘草人参合饮子”；若气急、甚胸胀起、鼻连眼下脸青色、呻吟之声者，此必死之兆，不得与药。

　　孩子利如泔、靛者，难效；利如鹅、鸭血者，脾已烂损，不宜与药。

　　孩子凡有诸色疾苦，但眼睑下垂牵，必定死矣。

　　孩子疟，皆难效。或发无时，即口噤，咬牙作声，此必死矣，呼为“沥瘠疳疟”，亦名为“锁肠疳”。

　　孩子渴吃乳食，夜啼作声，此即是腹肚痛。

　　孩子无故摇头，此是脑顶风。

　　孩子吃乳食皆出，此是脾冷。

　　孩子无故肚大、项细、四肢消瘦，筋脉、骨节起，自是小来少乳，嚼食与吃早，成骨热疳劳。先宜与“保童丸”吃，续与“柴胡鳖甲引子”。（“保童丸”方见“一切疳门”中，“柴胡饮子”方见“行迟门”中。）

　　孩儿头面、胸膊肌厚，臂胫细瘦，行走迟者，是小儿抱损。

　　孩子鼻流清涕、或鼻下赤痒，此是脑中、鼻中疳极，宜用后方。“青黛散”吹鼻、兼傅鼻下赤烂处（方见疳疾吹鼻门中）。

　　以前并诊候孩子疾状。孩子气脉未调，藏府脆薄，腠理开疏，看脉以时依方用药。

　　孩子或夏中热时，因乳母沐浴多使冷水，你得冷气，血脉皆伏，见孩儿气未定便与你，使孩子多胃毒、及赤、白两般恶痢，此乃是你母之过。凡浴后，可令定息良久，候气定，揉与之，即全无患。

　　师巫烧钱，乳毋须预祝之，勿令着水喷儿，皆令惊、热入心，转成患害，切细慎之。

　　凡孩子自生，但任阴阳推移、即每六十日一度变蒸，此骨节长来。四肢发热、或不下食乳，遇如此之时，上唇有珠子如粟粒大，此呼为“变蒸珠子”，以后方“退热饮子”疗之，不宜别与方药。（《幼幼新书》注云：“《颅囟经》以六十日为一变，巢氏《病源》以三十二日为一变，说有不同，故兼存之。）

　　颅囟经卷上惊痫癫证治

　　牛黄丸

　　治小儿胎惊及痫、或心热。

　　牛黄、龙齿、马牙硝、铁焰粉（各一分）

　　右为细末，炼蜜丸如梧桐子大。每日乳食前，熟水调破一丸灌三下。令母忌口。

　　又、牛黄丸

　　治孩子惊热入心，拟成痫疾。面色不定、啼哭不出、潮热无度、不吃乳食、大段眼翻露白、手足逆冷、呼唤不应。

　　牛黄（研）、大黄、独活（各一分），琥珀（炙、别研）、升麻、菉豆粉、大麻仁（别研，各半两）

　　右为末，蜜丸如梧子大。空心、熟水下一丸，顿服之，食后再服一丸。至十岁，加金、银箔各五片，忌煿炙、毒物。

　　虎睛丸

　　治孩儿风痫、惊啼不吃乳。

　　虎睛（一只），犀角、子芩（各等分），栀子仁、大黄（各十分）

　　右五味，为细末，炼蜜丸如梧子大。惊啼不吃你，乳汁下七丸；风痫，米饮下五丸至七丸。儿小，减丸数。取利为度。忌毒物。若有虚热，加知母六分。

　　又、虎睛丸

　　治小儿、孩子二十四种惊、痫，壮热、抽掣脚手、呕吐、夜啼、眼肿。

　　虎睛（一只）、犀角、子芩（各等分）、栀子仁、大黄（各十分）

　　右五味，为细末，炼蜜丸如梧子大。惊啼不吃你，乳汁下七丸；风痫，米饮下五丸至七丸。儿小，减丸数。取利为度。忌毒物。若有虚热，加知母六分。

　　又、虎睛丸

　　治小儿、孩子二十四种惊、痫，壮热、抽掣脚手、呕吐、夜啼、眼肿。

　　虎睛（一只，生用一对），栀子仁、茯苓（各二分），牛黄（少许，生用半两），人参（一分，生用一两），钩藤、大黄（各四分），犀角（末、一分，生用二两），黄芩（一分，生用一两），蛇退（七寸、烧灰，生用一分）　

　　右为末，蜜丸如黍米大。空心、熟水下，随年。丸轻者一服，重者三服，你汁下。亦得生、熟水下。你母忌一切生冷、油腻、毒物。

　　广利方

　　治孩子惊、痫不知，迷闷、嚼舌仰目。

　　牛黄（一大豆）

　　右为细末，研和蜜水服之。

　　二十二味虎睛丸

　　治孩子从一岁至大，癫发无时，口出白沫，小便淋沥不利。

　　虎睛（一只，生眼四佳，曝干，酒浸令黄色），真珠、蜂房（各三钱），麻黄（二分、去节），钩藤（三分），铁精、防葵、大黄、子芩、龙齿、银屑、栀子仁、羌活（各四分），柴胡、升麻、白藓皮、雷丸（烧令赤）、人参（各三分），细辛（一分半），蛇皮（五寸、炙），石膏（五分），蚱蝉（四枚，去翅、足，炙）

　　右为末，蜜丸如赤豆大。四、五岁五丸，日再服。大儿十丸。浓煎米饮下，忌生冷、油腻。

　　颅囟经卷上疳痢证治

　　保童丸

　　治小儿、孩子诸色疳，或腹内虚胀，惊、痫，头发立，常咬手指，脊疳，疳劳，臂胫细弱、倚立不得，及鼻下常赤、清涕，流涎不止，舌上生疮，脑疳，口疳，腹上筋脉。

　　虎睛（半只）、朱砂、麝香（各一钱），牛黄、龙脑、巴豆、芎藭、桔梗、枳壳、檀香、茯神、人参、当归、羌活、代赭、鹤虱、白术（各半两）

　　右为细末，下香、砂、巴豆，令匀，炼蜜丸如梧子大。一岁至五岁，每日一丸。十岁，每日两丸。并空心、米饮下。但稍知孩子病甚，即加药与之孩子未较，你母忌生冷、油腻、灸煿、毒、鱼、大蒜、米醋。

　　又方

　　治孩子疳、痢、诸色疳、并一十五种病状。一、腹大；二、皮肤黑黄；三、骨节粗；四、眼赤；五、口赤；六、鼻中生疮；七、头发黄；八、咬指甲；九、爱吃土；十、爱吃甜物；十一、身热；十二、头大；十三、脐凸；十四、项细；十五、面无光。并宜常服“保童丸”方。

　　朱砂、牛黄、麝香、蟾酥（各少许），阿魏（二分）

　　右、先将朱砂于净器中研如粉，入诸药，一时以蒸饼为丸。忌羊血、生冷等。

　　又方

　　治孩子疳气，或酿肚胀上筋脉，头大项细，吃物不知足，夜中即起，腹内长鸣。

　　大黄（一两）、陈橘皮（二两，酸醋二合、浸二日，晒干）、蜣蜋（二十个，去翅、足、子，热烧醋安之，以杯盖地上，去火毒，冷，取出炒过）

　　右为末，蜜丸如梧子大。每日空心、熟水下十丸。忌如常。

　　紫雪圆方

　　治小儿五疳、兼腹肚虚胀，疳气烦闷、或时燥渴。

　　大黄、黄连、代赭（各二分），朱砂、麝香（各少许），杏仁（去皮尖、别研）、肉豆蔻、巴豆（去皮、以冷水浸、别研，各一两）

　　右为细末，蜜丸如梧子大。每服空心、米饮汤下一圆。五岁、十岁只可服五丸。临时加减。忌冷水、油腻、炙煿。

　　朱砂丸

　　治孩子疳、痢，辨虫颜色、定吉凶。

　　朱砂（半石莲大）、阿魏（如朱砂大）、蝙蝠血（三、两滴）、蟾酥（少许）

　　右为细末，和少许口脂调。先以桃柳枝煎汤浴儿后，看小儿大小，以菉豆大填儿脐中，后用纸片向脐中贴之，用青衣盖儿。看虫出来，黄色轻，青黑色重。

　　青黛散

　　治孩子鼻流清涕、或鼻下赤痒。

　　青黛（一钱），芦荟、地龙（各半钱），朱砂（一字匕），瓜蒂（半钱），细辛（一钱），宣连（半钱）

　　右为细末，和合，吹鼻中，入麝香少许。

　　保童丸

　　朱砂、麝香、新蟾酥（各等分）

　　右研合成剂，合子内盛，丸如麻子大。又于一合子内浸一丸，以箸头点入鼻中，亦名“问命丸”。但孩子病甚，即与吹之，或得七喷，可以治之；五喷即甚；三、两喷即死矣。此不可深着水浸，临时入水亦不畏。

　　盖脑散

　　治孩子脑疳、鼻痒、毛发作穗、面色赤。

　　地榆（炙）、虾蟆（烧，各一分），蜗牛壳（二十一个），青黛、石蜜（各二分），麝香

　　右为末，吹鼻当有黄水出。忌甜物。

　　胡黄连丸

　　治孩子热疳

　　胡黄连、蟾酥（各等分　）

　　右为末，蜜丸如菉豆大。五岁，熟水送下二丸。

　　调中丸

　　治孩子诸疳、或热攻冲心肺，气急，昼夜有汗，日渐羸瘦，不吃乳食。

　　柴胡、茯苓、人参、木香、桂心、大黄（湿纸里、煨）、枳壳、甘草（炙）、鳖甲（醋炙，各等分）

　　右为末，蜜丸如桐子大。每岁两丸，至五岁三丸。熟水下。忌如常。

　　地黄煎方

　　治孩子疳劳、肺气热欬、四肢渐瘦、心肺干。

　　生地黄汁（五两），酥、生姜汁、蜜（各一两），鹿角胶（半两）

　　右，先将地黄汁安锅内，慢火煎，手不住搅。约五六沸下酥，又五六沸下蜜，次下胶，又下姜汁，慢火煎如稀饧五，即住火。每食后，两度共与一匙头。忌毒物。

　　又方

　　治孩儿疳蚀口齿，齿龈宣露、臭秽不可近。

　　葶苈（炒）、梧桐叶（等分）

　　右为末，以腊月猪脂调，微煎作膏。取柳木筋子绵褁，微微揾药，时烙。

　　又方

　　治孩子疳蚀唇鼻，及诸疮。

　　硫黄、干漆、文蛤

　　右等分。烧灰，稍烟尽，研为末，入麝子少许。以帛拭疮脓血后，用药干糁之，立效。

　　中国古籍全录

　　又方

　　治孩子初患诸色痢，及微有疳气。

　　右，用枳实，不限多少。炒令黑，拗破看、内外相似，为散。空心、米饮下半钱，以岁加减服之。忌如常。

　　又方

　　治孩子赤白痢

　　阿胶、赤石脂、枳壳（麸炒）、龙骨、诃子（炮半熟、去核，各半两），白术

　　右为末，一岁、二岁空心、米饮下半钱。

　　又方

　　治孩子冷毒疳、痢白脓、疳靛、日加瘦弱，不吃食，腹痛。

　　青木香（一分）、黄连（半两）

　　右为末，蜜丸如梧子大。一岁以上，空心、熟水下一丸。三岁、五岁服二丸药。性热者，不宜多服。忌生冷。

　　温脾散

　　治孩子水泻利，并脾冷、食乳不消，吃你频吐。

　　附子、干姜、甘草（炮锉各半两），白术（一两）

　　右为末，空心、米饮下半钱。忌鲜鱼、毒物。

　　颅囟经卷上颅囟经卷上考证

　　一第一页后二行、三行，原本“依后方同药治之”，按，后方已佚，谨签出声明。

　　二第二页前一行，“以小艾灸三壮”，原本脱“艾”字‘谨增。

　　三第五页前六行，“灌”字、原本讹“蒲”，谨校正。

　　四第七页前三行，注“生眼”讹“在眼”，谨校正。

　　五十二页前七行，稀饧原本讹“稀锡”，谨校正。

　　颅囟经卷下火丹证治

　　黄帝问歧伯曰：“后生少稚，多被恶疾、丹毒二品，若何分之？”歧伯曰：“阳解百年、一十以上为毒，一十以下为丹。丹、毒一也，随其大、小分别之，治之有毒，至依方，万无一差。”

　　喻人间男女，皆遭丹毒，至依此枉死者，复何限哉！良由信邪师之语，仍被恐之。愚昧之人勿与下手，请依方用之。

　　今出此图，形状如后。

　　伊火丹，从两胁起。

　　神灶丹，从肚起。

　　尿灶丹，从踝起。

　　胡吹灶丹，从阴囊上起。

　　天火丹，从腹背、遍身起。

　　天雷丹，从头、项起。

　　熛火丹，从背、甲起。

　　胡漏灶丹，从脐中起。

　　废灶丹，从曲臂起。

　　神气丹，从头、背上起。

　　土灶丹、从阴踝起。

　　朱黄丹，赤豆色，遍身上起。

　　萤火丹，从耳起。

　　野灶丹，从背脊起。

　　鬼火丹，从面上起。

　　伊火丹，从两胁起。

　　右用猪粪烧灰，并铁槽中泥，拌调涂之，日三。

　　神灶丹，从肚起。

　　右用土蜂窠、杏仁、腻粉、生油调涂，立差。

　　尿灶丹，从踝起。

　　右用屋四角头茅草，烧灰。使鸡子白调涂之。

　　胡吹灶丹，从阴囊上起。

　　右用水茄窠下泥，和苦酒涂之。

　　天火丹，从腹、背、遍身起。

　　右用桦皮白末，和生油调涂之。亦用赤石脂、羊脂调涂之。

　　天雷丹，从头、项起。

　　右用阴干葱赤末，拌脂涂。又用灶下土、鸡子白调涂。

　　胡漏灶丹，从脐中起。

　　右用屋漏水，调灶中土涂之。

　　废灶丹，从曲臂起。

　　右用屋四角茅草灰，鸡子白调涂之。

　　神气丹，从头、背上起。

　　右用牯牛骨烧灰，羊脂涂之。

　　土灶丹，从阴踝起。

　　右用屋四角茅草、灶横麻、及鸡子白调涂之。

　　朱黄丹，赤豆色，遍身上起。

　　右用慎火草捣汁，和酒调涂之。

　　萤火丹，从耳起。

　　右用慎火草捣汁涂之，生以醋调涂

　　野灶丹，从背脊起。

　　右用柔香茸蒴、赤小豆末，涂之，立差。

　　鬼火丹，从面上起。

　　右用灶下土，鸡子白调涂之，立差。

　　颅囟经卷下杂证

　　平和饮子

　　小儿初生，可日与之。

　　人参、茯苓、甘草（炙）、升麻（以上各一分）

　　右以水一白盏，煎至一合半以来，时时与之。乳母忌油腻。满月及百晬以来加之。临时冷加白术、热加（缺）各半钱。

　　又方

　　治孩子脐中不干。

　　白矾（一钱煅过）、龙骨（一分）

　　右为细末，入麝香少许。每次使拭脐干，糁之，用帕里，避风。

　　青木香散

　　治孩子阴囊或如疝肿胀。

　　狐阴（一双、炙）、蒺藜（炒）、地肤子、昆布、枳壳（炒）、槐子（炒，各一分）

　　右为末，一岁、二岁空心、米饮下一钱。

　　又方

　　治孩子蛔虫咬心痛，面伏地卧，口吐清水、痰涎。

　　槟榔、苦栋根、鹤虱（炒，各半两）

　　右为末，空心、热茶下一钱，以意加减。忌粘食。

　　杏仁丸

　　治孩子或渴，此是蛔虫伤。

　　杏仁（去皮尖）、腻粉（各一分）

　　右为末，每用唾丸，空心，米饮、茶任下二丸。

　　又方

　　治孩子赤游肿、或如丹，烦渴，浑身赤瘤，壮热。

　　菉豆粉、铅白霜

　　右细研，芸薹汁调涂之。

　　又方

　　取铅霜法，将铅来于石上打令薄，掘地作坑可铅片大，以杵捣坑实，满坑着醋，以铅盖定。经一宿去取霜，如珠子大，和药使之。如烦渴，以后服“解热饮子”。

　　又方

　　麦门冬、小芦根、竹叶、干葛、漏芦、犀角屑

　　右用水四合、药半两，煎一合。无问食前、后，徐徐与之。

　　消石散

　　治孩儿身上无故肿，但觉肉色赤热。

　　消石、大黄、菉豆（各等分）

　　右为末。每用时，随肿大小、取莙荙根研汁，调涂肿上。如有恶物，即看有点子、以膏贴之，四面以散子熁之。若无莙荙根，即用鸡子白、或车前根叶亦得。

　　又方

　　治孩子胎中受风，长后或满身生疮，沸痒如疹痨，或如饥饱痒疮。葱白、硝、臭黄、硫黄（各等分）

　　右，用油半两烧令热，下少许蜡，先剥葱白三茎，细切，待油热即泼葱上，细研。续下硫黄、臭黄、硝，更研之，旋涂。

　　茴香散

　　治孩儿赤眼，并胎热，及疳障多泪。

　　茴香、冬青胆（阴干）、生甘草

　　右为细末。每洗眼时，取药一分、水一盏，煎十沸后，温洗之。或孩儿长大，即加药并水。

　　引子方

　　孩儿用药洗眼，后可更服之。

　　知母、黄芩、青箱子、地蛹子、秦皮、车前草、山栀子、独活（各等分）

　　右药，以水五合煎二合，去滓，温服。忌食如常。

　　又方

　　治孩子聤耳

　　白矾（半两、烧过）、龙骨、铅丹（烧，各一分），麝香（少许）

　　右为末。以绵裹竹枝子净，探脓水，以一小豆大药傅之，别以绵裹塞填之，勿令见风。

　　又方

　　治小儿聤耳

　　石硫黄（制）

　　右为细末，以糁耳中，日一夜一。

　　又方

　　治孩子小便不通。

　　茯苓、通草、冬瓜子、车前子（各等分）

　　右，以水四合、药半两，煎一合半，作二服。忌油腻。

　　侧柏散

　　治孩儿风热

　　侧柏、郁金、天麻（酒浸一宿）、干蝎、天南星、地黄（去土）、子芩、大黄（以上各半两）

　　右为末。治风及惊，温酒下；退热，每夜熟水下半钱。

　　柴胡引子

　　治小儿行迟，小儿自小伤抱、脚纤细无力，行止不得。或骨热疳劳肌肉消瘦。

　　柴胡、鳖甲（米醋涂、炙）、知母、桔梗、枳壳（麸炒、去瓤）、玄参、升麻

　　右药等分，并细锉。每日煎时，三岁以下取药半两、水五合，煎二合，去滓，分两服，空心食前、后各一服。忌毒物。饮后用“澡浴方”。

　　澡浴方

　　苦参、茯苓皮、苍术、桑白皮、白矾（各半两），葱白（少许）

　　右药锉细，每浴时取一两、沸水二升，浸药后，通温与儿浴之。避风。于温处妙。

　　又方

　　治小儿数岁不能行。

　　取葬家未开户，盗其饭食来以哺之，不过三日便起行。勿令人知之。

　　杂证 　　平和饮子

　　小儿初生，可日与之。

　　人参、茯苓、甘草（炙）、升麻（以上各一分）

　　右以水一白盏，煎至一合半以来，时时与之。乳母忌油腻。满月及百晬以来加之。临时冷加白术、热加（缺）各半钱。

　　又方

　　治孩子脐中不干。

　　白矾（一钱煅过）、龙骨（一分）

　　右为细末，入麝香少许。毎次使拭脐干，糁之，用帕里，避风。

　　青木香散

　　治孩子阴囊或如疝肿胀。

　　狐阴（一双、炙）、蒺藜（炒）、地肤子、昆布、枳殻（炒）、槐子（炒，各一分）

　　右为末，一歳、二歳空心、米饮下一钱。

　　又方

　　治孩子蛔虫咬心痛，面伏地卧，口吐清水、痰涎。

　　槟榔、苦栋根、鹤虱（炒，各半两）

　　右为末，空心、热茶下一钱，以意加减。忌粘食。

　　杏仁丸

　　治孩子或渴，此是蛔虫伤。

　　杏仁（去皮尖）、腻粉（各一分）

　　右为末，毎用唾丸，空心，米饮、茶任下二丸。

　　又方

　　治孩子赤逰肿、或如丹，烦渇，浑身赤瘤，壮热。

　　菉豆粉、铅白霜

　　右细研，芸薹汁调涂之。

　　又方

　　取铅霜法，将鈆来于石上打令薄，掘地作坑可鈆片大，以杵捣坑实，满坑着醋，以鈆盖定。经一宿去取霜，如珠子大，和药使之。如烦渴，以后服“解热饮子”。

　　又方

　　麦门冬、小芦根、竹叶、干葛、漏芦、犀角屑

　　右用水四合、药半两，煎一合。无问食前、后，徐徐与之。

　　消石散

　　治孩儿身上无故肿，但觉肉色赤热。

　　消石、大黄、菉豆（各等分）

　　右为末。毎用时，随肿大小、取莙荙根研汁，调涂肿上。如有恶物，即看有点子、以膏贴之，四面以散子熁之。若无莙荙根，即用鸡子白、或车前根叶亦得。

　　又方

　　治孩子胎中受风，长后或满身生疮，沸痒如疹痨，或如饥饱痒疮。葱白、硝、臭黄、硫黄（各等分）

　　右，用油半两烧令热，下少许蜡，先剥葱白三茎，细切，待油热即泼葱上，细研。续下硫黄、臭黄、硝，更研之，旋涂。

　　茴香散

　　治孩儿赤眼，并胎热，及疳障多泪。

　　茴香、冬青胆（阴干）、生甘草

　　右为细末。毎洗眼时，取药一分、水一盏，煎十沸后，温洗之。或孩儿长大，即加药并水。

　　引子方

　　孩儿用药洗眼，后可更服之。

　　知母、黄芩、青箱子、地蛹子、秦皮、车前草、山栀子、独活（各等分）

　　右药，以水五合煎二合，去滓，温服。忌食如常。

　　又方

　　治孩子聤耳

　　白矾（半两、烧过）、龙骨、铅丹（烧，各一分），麝香（少许）

　　右为末。以绵裹竹枝子净，探脓水，以一小豆大药傅之，别以绵裹塞填之，勿令见风。

　　又方

　　治小儿聤耳

　　石硫黄（制）

　　右为细末，以糁耳中，日一夜一。

　　又方

　　治孩子小便不通。

　　茯苓、通草、冬瓜子、车前子（各等分）

　　右，以水四合、药半两，煎一合半，作二服。忌油腻。

　　侧柏散

　　治孩儿风热

　　侧柏、郁金、天麻（酒浸一宿）、干蝎、天南星、地黄（去土）、子芩、大黄（以上各半两）

　　右为末。治风及惊，温酒下；退热，毎夜熟水下半钱。

　　柴胡引子

　　治小儿行迟，小儿自小伤抱、脚纎细无力，行止不得。或骨热疳劳肌肉消瘦。

　　柴胡、鳖甲（米醋涂、炙）、知母、桔梗、枳殻（麸炒、去瓤）、玄参、升麻

　　右药等分，并细剉。每日煎时，三歳以下取药半两、水五合，煎二合，去滓，分两服，空心食前、后各一服。忌毒物。饮后用“澡浴方”。

　　澡浴方

　　苦参、茯苓皮、苍术、桑白皮、白矾（各半两），葱白（少许）

　　右药剉细，毎浴时取一两、沸水二升，浸药后，通温与儿浴之。避风。于温处妙。

　　又方

　　治小儿数歳不能行。

　　取葬家未开户，盗其饭食来以哺之，不过三日便起行。勿令人知之。

　　
