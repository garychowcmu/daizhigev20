　　钦定四库全书　　　　　子部五
　　提要
　　产宝诸方一卷　　　　医家类
　　【臣】等谨案产宝诸方一卷不着撰人名氏宋史艺文志不载惟陈振孙书録解题有之自明以来诸家书目亦罕有着録者今检永乐大典所载尚得七十余方又十二月产图一篇与振孙所记并合盖即宋时之原本又别有序论一首王卿月序一首皆残缺当亦原书之佚简也其方于保产之法颇为赅备而原第为永乐大典所乱已不可复考谨详加厘订以类分排首调经养血次安胎次胎中诸病次催生次产后次杂病仍为一卷其中所引各方多为后人所承用如人参饮子一方与朱震亨所制逹生散虽品味多寡不同而以大腹皮为君人参为辅命意无异知震亨实本此而増损之又如张元素以枳壳白术为束胎丸后人以为不宜于藜藿之躯易以白术黄芩相沿至今为便产良药而不知亦本是书所载之枳壳汤又今世治产后血风有所谓举卿古拜者核其所用惟荆芥一味即此书之青金散葢荆芥主治风素问东方主风而肝属于木平肝木即所以助肺金故以青金为名后人窃用其方而又翻切荆芥字音诡名以俗耳凡此类皆可以证古今传授之由惟所用多降气破血之品辛热震动之剂则古人禀厚可受攻伐有未可槩施于后来者此则神而明之存乎其人矣乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀

　　原序
　　按产后禁忌调防之法载诸古方固非一条要以作劳为大戒盖百日之内篇脉未续血气未充凡迁徙次舍换易麻榻乘虗起行理靣小则贻终身之疾大则有不测之祸故逺者百日近者一月皆须极加调防毋大喜怒毋纵语毋极思虑务令安静以飬血气正新种之木根土未附一经动摇不复发生必不得已而迁徙动作犹须旬日之外为庶防焉世因有深山穷谷及田野之人饮食药饵不继甚至汲水浣儿躬自襁褓此皆平日异禀少欲而善饭故虽气血少耗而根本自强然不可为常也王卿月序
　　大率治病先论其所主男子调其气女人调其血气血人之神也不可不谨调防然妇人以血为基本气血宣行其神自淸所谓血室不蓄则气和血凝结则水火相刑月水如期谓之月信血凝成孕此乃调爕之常其血不来则因风热伤于经血故血不通或外感风寒内受邪热脾胃虗弱不能饮食食既不充荣卫抑遏肌肤黄燥面无光泽时发寒热腹胀作痛难于子息子藏冷热乆而劳损必挟带下便多淋沥忽致崩漏经云腹中如块忽聚忽散其病乃症血涸不流而抟腹胀时作寒热此乃成瘕或先后爽期虽通而或多或寡究病之源盖本于此










　　钦定四库全书
　　产宝诸方
　　产图
　　三月壬位安产吉　丙位藏衣吉
　　四月庚位安产吉　甲位藏衣吉
　　五月丙位安产吉　丙位藏衣吉　干天徳藏衣吉六月甲位安产吉　庚位藏衣吉
　　七月壬位安产吉　丙位藏衣吉
　　八月庚位安产吉　甲位藏衣吉　艮天徳藏衣吉九月丙位安产吉　壬位藏衣吉
　　十月甲位安产吉　庚位藏衣吉
　　十一月壬位安产吉　丙位藏衣吉　巽天徳藏衣吉十二月庚位安产吉　甲位藏衣吉
　　温经汤　治女人曽经小产成带三十六病腹胀唇口干日晩发热小腹急痛手足烦热大肠不调时泄利经脉不匀乆不懐姙方
　　吴茱茰【沸汤洗三次焙干秤三两】　当归　大芎　人参白芍药【各二两】　麦门冬【三两半去心焙干】　桂【去皮别研末】阿胶【炒白色】　牡丹皮【去心】　甘草【炙各一两】　半夏【沸汤洗七次切焙二两半】
　　右为粗末毎服二钱水一盏姜五片煎至七分去滓空心温服忌生冷滑物
　　八珍散　治脾弱血虚心忪多困盗汗无力进食养气益衞产前后可服
　　白术　人参　莲肉【去皮心】　甘草【炙各一两】　白茯苓　乌药　白匾豆【各二两】　熟地黄【一两半】
　　右为细末毎服二大钱水一盏姜三片大枣一个煎至七分空心服加黄耆八钱尤妙
　　油钱散　治妇人血风
　　五加皮　牡丹皮　芍药【各半两】　当归　活【各一分】
　　右为末毎服一钱水一盏铜钱一文蘸油入铫内煎七分温服
　　千金散　治妇人赤白带下
　　百草霜【一两】　龙骨【一钱】　白石脂【二钱】
　　右为末空心温酒调二钱
　　振振丸　治妇人经虚蓄冷积聚成瘕成块月不调时作诸疾因而凝滞半产不实以至絶产
　　生地黄汁【一升】　生艾汁【一升银石器内同熬成膏】　牛膝末【半两酒浸】　当归末【一两】　干漆【炒烟尽取末半两】
　　右三味末取一半入膏内再熬令稠入余末和丸如桐子大三十粒麝香温酒下食前日三服半月效
　　胜灸丹　子宫虚冷累细经半生瘀血内泊
　　艾叶【二两】　吴茱茰【二两拣净】　苍术【二两剉】　陈皮【二两】
　　右用醋三斤同浸一伏时锅中慢火煮烂即入臼杵令匀如未烂时添醋以烂为度丸如桐子大空心温酒或饮下三十粒晩再服
　　羊肉地黄汤　补中益气
　　生地黄【三合切】　桂心　当归　甘草【炙】　芎人参
　　右防咀毎服三钱用羊肉汁一盏煎至六分去滓温服空心
　　治中丸　治脾胃寒湿饮食不消酸心呕逆泄利肠腹痛
　　白术　人参　白茯苓　神麴【炒】　麦蘖　肉桂　干姜【炮】
　　右等分为末蜜丸梧桐子大三十丸空心米汤下
　　前胡散　治脾虚心下有结气不能服温药者冝服此半夏【汤洗七次切】　陈皮【各六两】　白茯苓　前胡枳殻【麸炒赤去瓤】　甘草【炙各三两】
　　右为麄末毎服二钱水一盏煎至六分去滓热服日二三不以时此药有气疾即可服
　　増损四物汤　治损血伤气四肢无力腿脚疼痛血不潮心自汗膈满
　　川芎【二两】　川当归【二两】　芍药【一两】　熟地黄【一两】人参【一两】　麦门冬【一两去心】　枳殻【半两麸炒去瓤】　甘草【一分】
　　右为麄末毎服三钱姜二片水一盏煎八分去滓空心服
　　牡丹圆　妇人常服养血气
　　当归　生地黄　川芎　牡丹皮【各半两】　紫苏子　薏苡仁　荆芥穗【各一两】
　　右为末麫糊丸如梧桐子大食后米饮下二十丸
　　芎桂散　治妇人月脉恶露不止
　　生地黄【四两竹刀切】　生姜【四两】　川芎　肉桂　芍药【各半两】
　　右为末毎服一钱温酒调下日进三服
　　二槲散　治血崩
　　槲叶【半生半烧存性】
　　右为末温酒调二钱
　　栢叶散　治血崩不止
　　栢叶【不以多少瓦上煿干】
　　右为末米饮调三钱
　　七星散　安胎
　　生苎根【二合切片】　糯米【一合】　阿胶【五片】　人参【一分】紫苏【二十叶】　姜钱【一合】　枣子【十枚】
　　右七味用水二大椀煎至一碗分两三服寻常合半料用水一碗煎至一盏去滓服之
　　人参饮子　安胎寛气止腹痛
　　大腹连皮【剉碎】　人参【各半两】　甘草【半两炙】　陈橘皮【两个和瓤】
　　右为粗末毎服三大钱水一盏银石器内煎至八分温服不计时
　　人参散　治姙娠心气不足调正脾胃进食补胎流利闗膈
　　罂粟【一两少】　白扁豆【一两】　霍香【一分】　甘草【半两炙】人参【一分】
　　右为细末毎服一钱麦门冬熟水调下日午夜卧服
　　甘芎散　安胎清膈进食
　　甘草【炙】　白芍药　白术【焙】　川芎　阿胶【糯米炒却去米】
　　右等分为末恐性凉减甘草一半毎服二钱水一盏姜二片枣子一个同煎七分通口服不以时安胎入胶艾煎用五味子如腹痛下痢入干姜白痢常服入姜枣
　　必应散　安胎养气和血辟邪冷免难产【此方似胜枳殻散】枳殻【四两去瓤麸炒】　甘草【二两炙】　阿胶【二两炙】　黄耆【一分细剉蜜炙】　川芎【半两不见火】
　　右为末毎服一大钱空心茶防服有孕五个月外日进三服能除产后诸病
　　芎胶散　孕妇七八个月胎不安【圣济总録作阿胶汤治姙娠胎动不安腹痛】
　　阿胶【一两捶碎炒焦】　当归【一两去苗剉碎炒】　芎防【一两半】甘草【一两炙】
　　右为末毎服二钱水一盏煎七分去滓空心临卧温服
　　百顺散　安胎和气尤理伤寒
　　桑寄生【一两】　干苏梗【三分】　白茯苓【半两】　陈皮【一分】人参【半两】　大腹皮【三分炙】
　　右为末毎一钱水一盏煎六分
　　紫苏散　安胎护子顺气
　　紫苏【一两】　人参【一两】　陈橘皮【去白一两】　木香【一分】
　　右为末毎半钱糯米饮调下不以时
　　木贼饮子　治胎不安坐卧不得可服之
　　木贼草【去节】　川芎【剉】
　　右等分末一钱水一盏入金银同煎六分去滓空心服日二三服
　　保安散　治妇人姙娠不调血海乆病带下诸虚附子【一个】　地黄　防榈灰　木香　肉桂
　　右等分为末羊胫炭烧红浸酒调下二钱
　　藕汁　治妇人姙忽然牙闗紧
　　取生藕汁半盏灌之
　　竹茹汤　姙娠疟疾凉胎退寒热
　　陈皮【一两不去白】　竹茹【半两】
　　右为麄末分四服毎服水一盏半煎八分去滓不计时
　　又方
　　白术【一两】　黄芩【半两】
　　右麄末分四服姜三片枣一枚水一盏煎七分
　　疗姙娠身肿有水气心腹胀满小便少【按此方不另制方名】茯苓【四两】　杏仁　防榔【各三两】　旋覆花　郁李仁【各一两】
　　右为麄末以水六升煮取三升去滓分温三服小便利即差
　　疗姙娠遍身洪肿【刘守真病机气宜保命集名葶苈散】
　　葶苈子【十分】　白术【二十分】　茯苓【二两】　桑白皮【二两】郁李仁【八分】
　　右为麄末以水六升煮取二升分温三服小便利即差
　　又方
　　泽防　葶苈【各三两】　茯苓　枳殻　白术【各六分】
　　右细切以水六升煮取二升分温二服小便利即差
　　神仙紫金丸　治十种水气逐阴固阳扶危正命妙不可言凡足膝肿上气喘满小便不利便是水气证宜即服之
　　生地黄【大而圆者三两以新铫子盛用炭火一秤煆通赤钳铫子出火急倾入醋二升内冷取研如粉】　针砂【真者五两卖人杂以铁屑宜子细拣择水淘浄控干入生铁铫子同禹余粮三两一处用酽醋二升煮醋干并铫子同炭火一秤煆赤倾在浄地上冷研如粉用】　活　木香【炒】　白茯苓【去皮】　牛膝【去苗酒浸一宿焙干】　川芎　肉豆蔲【炮】　舶上茴香　蓬莪术【炮】　白术【炒】　桂【去皮】　干姜【炮】　青皮【去白炒】　京三棱【炒】　陈皮【去白】　白蒺藜　附子【炮制】当归【去芦须浸炒以上各半两】
　　右虚人壮人全用诸药壮人减半入前三药内为细末拌匀汤浸蒸饼为丸杵千下丸如梧桐子大空心食前温酒或白汤下三十粒忌盐数月若不忌盐服此无功病自小便去后毎日一服别以温和调补脾丸血气药将理此神方也
　　人参枳殻散　潘适道治姙娠胷膈气烦闷时或腹痛人参【一两】　枳殻【一两半去瓤麸炒】　白茯苓【一两】　甘草【半两炙】　糯米【二合炒】　干姜【一分炮】
　　右为末毎服二钱水一盏煎至七分去滓服如腹痛加吴茰滴醋炒为末毎服入半字许同煎
　　又方
　　人参【半两】　枳殻【一两厚者去皮麸炒】　赤茯苓【半两】　桔梗【半两】　大防榔【半两】　甘草【半两炙】　大黄【一分麫褁蒸如觉藏府热秘即用如无此证即不须用】
　　右为末毎服二钱水一盏姜三片紫苏七叶枣一个同煎至七分去滓不拘时
　　四物汤　治姙娠至产前胀痛不可忍及治月事或多或少或前或后腹疼痛等疾
　　当归【切焙】　川芎　熟地黄　白芍药
　　右等分为麄末毎服四钱水一盏半煎至八九分取六分极清汁带热服日二三以知为度若姙娠下血入艾五七叶阿胶末一钱同煎如上法以知为度疾势甚大散药不支以四味各半两细剉以水四盏煎至二盏半去滓分四服热服食前服之一日中令尽产后儿枕未消只入生姜五片煎七分经脉不调温调二钱
　　枳殻汤　治五月已后宜服不惟易产兼亦消痰下气利胷中诸疾仍无危难【此乃滑胎散恐五月便服太早七八月可服之阮霖经騐良方云常服养胎益气安和子藏治胎中一切恶疾】
　　枳殻【四两麸炒去瓤秤】　甘草【二两炙】
　　右为末毎服一大钱七沸汤防空腹服日一服入月日三服忌登髙厠等处昔湖阳公主以难产服之但觉此儿初生微黒百日后复白
　　黒散　催生顺道如神【济世方又名神应散】
　　百草霜　香白芷【为末】
　　右等分研匀毎服二钱童子小便一盏醋一茶脚以调匀更入五分盏沸汤浸令服良久便正生未知再作不待再服以防万一甚者再服之妙
　　催生丹　治产妇生理不顺产育艰难或横或逆并冝服之
　　十二月兎脑【去皮膜研如泥】　乳香【一分别研细】　母丁香末【一钱】　麝香【一字别研极细】
　　右拌匀以兎脑和丸如鸡头瓤大阴地用油纸宻封毎一丸温水下即时产男左女右手握药出为验
　　催生药　极验黄龙散【累试有效】
　　地龙【钱子者洗去土新瓦上焙令微黄】　陈皮　蒲黄【隔纸炒】
　　右等分各自为末各自贴着如经日不产各抄一钱新井水调下便产若两三日艰难者只一服即分娩子母全安
　　保生散　令子母气顺临产毎日一服才觉痛速进三服减十分辛苦
　　神麯【炒】　大麦糵【炒】　陈皮【去瓤】　人参　诃子【煨去核】　白术
　　右六味等分毎服二钱空心用水一盏煎至七分热服
　　催生槐头散　产乳一两月前预服
　　槐头【炒令香热】　当归【酒浸焙】　贝母【炒】　京芎【生】
　　右等分为细末毎日空心温酒调下二钱产后服逐败血炒生姜豆淋酒下
　　催生萆豆膏　难产救不可者方用
　　萆麻【四粒去皮】　巴豆【二粒去皮】
　　右烂研贴脐中才产了便去之以蛤粉扑脐中
　　观音散　难产
　　辰砂【成块者】　乳香　人参　滑石【研】
　　右四味为末临产毎四钱鸡子清一个生姜汁半合无灰酒一盏同调热下
　　黄金散　催生歌曰黄葵之子七七粒烂细研酒煎汁若遇产难危急时子母当下免悲泣【蜀葵子也】
　　半白散　催生滑胎【又名二奇散】
　　半夏【汤洗七遍切】　白敛【研各一两】
　　右为细末如催生毎一钱如横生二服如倒生三服如死胎在腹四服如胎衣不下血晕血迷瘀血败血毎二钱温酒下一时内连两服入生姜自然汁少许如母气絶加瞿麦二两服止
　　甘豆散　治难产三日子母不相见
　　黒豆【三升】　生姜【三两炒】　甘草【一寸】
　　右用水五升煎豆热为度取汁缓缓服不唯易产兼治风才觉产便服之甚妙
　　返魂散　治死胎腹中经五七日但看母腹胀脐下冷便是子死也若夏月腹中子死胖胀母气未絶心头略温可下药灌入口中才咽得药此母即不用忧也须防之间立就前待得子母相见
　　多年陈豆酱【二合晒干于新瓦上炒令烟白取于地上摊少时为末用之】黒鲤鳞口【并皮作片起取肉烧灰存性】
　　右毎服鱼末三钱酱末一钱二味和匀用陈米饮调下良乆有效才察其胎胖胀须防却被此药缩胎软如绵轻一服极重者二服立得子母相见合时忌妇人见神效
　　子母散　治难产胞衣不出子死腹中
　　蒺防子　贝母
　　右各四两为末米饮下一匙如人行五里再服
　　内补当归建中汤　治产后虚羸不足腹中防痛不止呼吸少气或并小腹拘急痛引腰不能饮食产后一月日得服四五剂为善一方加黄耆三两
　　当归【四两】　芍药【六两】　甘草【二两】　桂心【三两】
　　右防咀毎服四钱姜十片枣三枚水一盏半煎至七分去滓入糯米饮汤一匙再煎腹空温服日三去血过多崩伤内竭不止加地黄六两阿胶二两无当归以芎防代取七分清汁服之
　　寄生汤　治产后百损腹脇痛不下食
　　桑寄生【去苗】　肉桂【取心】　当归　白茯苓　白芍药　人参　熟地黄　麦门冬【去心】　甘草【各半两】黄耆【一两】　鼈甲【一两醋炙】　牛膝【三分】
　　右十二味防咀先用獖猪石子一枚批破去筋膜水二大盏生姜四片枣一枚煎至一盏却去石子等取汁入药三钱煎至六分绞汁食前日二三服
　　钟乳健脾丸　治产后羸瘦身重胃冷食不化腹鸣泄痢不止
　　钟乳粉【三两】　赤石脂　好麴　大麦糵　当归黄连　人参　细辛　龙骨　干姜　茯苓石斛　桂心【各二两】　附子【一两】　蜀椒【六两】
　　右十五味末子蜜丸如梧桐子大酒服十丸日三加至三十丸弱者饮服此方通治男子妇人
　　十全散　治五劳七伤一切虚乏气劣兼大病后气血未完妇人产前后虚羸等疾并可服之此药益血补气极有效须多服
　　绵黄耆【二两】　白芍药　当归　人参　芎防白术　地黄【熟者】　甘草【炙熟】　桂心【不见火】　白茯苓【各一两甘草桂心减半亦可依方尤妙加五味子止汗入砺末少许】
　　右为麄末毎服三大钱水一盏半煎至八分空心服日二三
　　理中散　治新产可服
　　当归【二钱】　黄连【二钱】　艾叶　地榆　甘草【炙】龙骨　厚朴【姜炙】　黄芩　干姜【各一钱半】
　　右为麄末毎服二钱水一盏煎至七分去滓食前服
　　又方
　　芍药　阿胶　艾叶【各二钱】　熟地黄　甘草【炙】当归【各二钱】
　　右为麄末毎服二钱水一盏煎至七分去滓食前服
　　黒神散【陈自明大全良方治妇人产后恶露不尽胞衣不下攻冲心胷痞满或脐腹坚胀撮痛及血晕神昏眼黒口噤产后瘀血诸疾　施圆端效方治产后诸疾一胎死二难产三衣不下四血昏迷五烦渴六寒热往来七虚肿八恍惚狂言九神昏不语十腹痛泄利十一遍身疼十二小便血十三血崩十四咳嗽十五腹胀呕逆十六鼻衂十七喉噎气十八中风口噤身强直并皆治之又名大进黒神散】当归【温汤洗】　熟干地黄【洗】　白芍药【赤者亦得】　甘草【炙】　白姜【炮大全良方作干姜】　肉桂【去皮取心】　蒲黄【纸衬铫子炒过各一两】　黒豆【炒去皮取二两】
　　右为末空心日午温酒下二钱忌生水菜菓油腻毒鱼湿麫醎酸淹藏米食等新产七日内以小便调为
　　五灵散　治妇人种种血气疼
　　五灵脂【半两】　干姜【半两二味同炒】　蓬莪茂【一两炮】
　　右热酒调一钱产后虚汗不止前桂枝汤调服之甚妙
　　万灵散　治妇人产后血气
　　牡丹芍药与当归　蓬茂川乌青橘皮
　　官桂更将牛膝等　产前产后号神奇
　　右等分修事了为末毎二钱温酒下
　　青金散　治产妇产后血晕血邪不省人事口噤牙车不开手足搐掣上视恍惚谵言中风身体强直一切等疾
　　荆芥穗
　　右为末用温酒调二钱炒生姜童子小便调尤妙日三服
　　蒜汤　治产后血晕
　　用蒜少许研碎温汤调下
　　胜金汤　才产了便服去恶血止晕
　　地黄汁【二分】　生姜汁【一分生】
　　右用童子小便一分同煎十余沸温服地黄生姜须是洁浄砂盆内取自然汁不得犯生水
　　渍小便方　产后宜服才产了先以寻常小便一服未可便用此
　　乌梅【五个汤内洗】　炙甘草【二钱】　炮干姜末【一钱】
　　右三味先于碗内用汤少许浸少时乌梅防即以热小便一盏许碗内浸令产妇作一服如欲再服即别用乌梅等一依前法重浸服之
　　刘寄奴饮子　【圣济总録治产后百病血晕】
　　刘寄奴【一握剉】　甘草【半两剉炙】
　　右以水椀半煎七分去滓服才觉血晕服一钱甚者再服无事觉腹痛即先煎恐缓急不及也
　　乌金散　产后血晕或恶露不尽死胎不下并可服大豆【四两】　黄连【一两】　当归【一两】　生姜【四两】　蓬莪茂【一两】　防皮【二两】
　　右先下生姜大豆炒姜干即下当归蓬莪茂黄连炒看豆紫透心即以防皮防火入药铫中防皮尽黒即倾地上以纸衬出火毒为末毎服二钱小便调下产后虽无事服之亦佳
　　金花散　产后血晕一切腹脇痛不以虚实可服姜黄　熟干地黄【各二钱】　肉桂【去皮】　牛膝　刘寄奴　虎杖　芎防　赤芍药　蒲黄　干葛【各一两】
　　右为细末毎服二钱如疾势轻即以酒或用水一盏煎至七分和滓温服重急者以豆淋酒一盏同煎服
　　羊肉汤　治虚人及产妇腹中痛虚不支两脇当脐急痛上冲前后相引痛治之如神
　　精羊肉【四两切】　当归【半两切】　芎　生姜【各半两】
　　右以水十盏煎至三盏掠去沫去滓分四服热服空腹服一日尽来日再作二日滓合为一日煎之当一剂服
　　理中丸　新产可服
　　甘草【一两】　人参【一两】　白术【一两】　干姜【一两】
　　右四味为末糯米糊丸用温酒饮下如梧桐子大稍加至二三十丸妇人之于产号为急切无以比方何者俄顷之间生死所系岂可使不学之人妄投汤药予家诸女诸妇莫不亲教使之治疗草蓐之间皆获全济其法固冝家至而戸晓也姙蓐五月以后先服枳殻散痩胎产后腹痛服四物汤胞阻下血加胶艾煎四物汤横生难产服黒散既产服理中丸以养胎气三日内服四物汤恶露尽脐下块散方服羊肉当归汤三五剂诸苦悉去服枳殻汤
　　豆蔲散　治产后服不生百病极治儿枕痛神效【此药不破血极平穏定痛温中真良药也】
　　肉豆蔲【一个用小刀子剜开一小窍入乳香一皂子大】
　　右用麫褁煨熟去麫为末才产了温酒调一服下儿枕痛用童子小便煎热服
　　又乌金散　治产后血逆心闷腹痛不可常服
　　红芍药　川当归　干姜　蒲黄　干地黄甘草
　　右等分别入黒豆一合炒令香熟去皮除蒲黄与别药同为末于银器内熳火炒令紫色后入蒲黄如产后别无疾毎日只一服豆淋酒下之
　　当术散　治妇人败血冲心
　　苍术不以多少炒黒色为末入当归少许毎服二钱酒一盏煎至七分
　　地黄汤　主产后心胷烦闷血气凝涩腹脇有妨不能饮食并恶露不快并冝服之
　　地黄汁【五分盏】　当归末【方寸匕】　生姜汁【约一分以上】酒【三分】　童子小便【一盏】
　　右同煎二三十沸去滓服半小盏如腹肠不和不须服
　　琥珀散　治产后调顺心经开水道解血结利小肠
　　琥珀【一分真者】
　　右研如粉毎服二钱以芍药饮子调絶妙
　　芍药饮子
　　赤芍药【半两】　白茯苓【一两】　甘草【一分半炙】　汉防已【一分】　防榔【一个】
　　右防咀毎服二大钱灯心五茎水一盏半煎至七分去滓热调琥珀服
　　阿胶散　治产后三四日犹有恶物或一两日一度来干艾　赤石脂　桂【各半两】　白芷　阿胶【各一钱】
　　右为末毎三钱姜半钱水一盏煎七分
　　当归续断丸　治产后虚乏少气腹痛引腰背多血不止昼夜不得眠崩中漏下唇口干面无色
　　当归【去芦】　芎　续断　干姜【炮】　阿胶【炒焦碎】甘草【炙各四两】　白术　吴茱茰【汤洗七遍】　附子【炮裂去皮】白芷【各三两】　桂心【不见火】　白芍药【各二两】　熟干地黄【十两】
　　右为末蜜丸桐子大毎三十丸淡醋汤空心下
　　归魂散　治妇人血气垂死者并败血不尽
　　石菖蒲【一两米泔浸洗切焙】　当归【一两酒浸一宿火炙】
　　右为末毎二钱热酒下
　　治腰痛下血
　　熟艾【一两】
　　右用酒五盏煮四盏去滓再煎二盏口闭者灌之
　　产后止喘
　　陈小麦半两纸裹槌碎水一盏石银器内煎七分
　　一味散治产后防不止
　　乌梅不以多少捶碎以竹杖穿于火上炙为末米饮调二钱
　　又方
　　莲心为末米饮调下
　　产后淋渫方
　　独活　苍术　防风　荆芥　吴茱茰　蛇牀子　乌头【生去皮各一两】
　　右防咀毎用二两水七升煎取四升滓淋渫欲先薫即乗热薫之温方淋洗产后诸疾并皆淋渫但须慎风神妙
　　治产后痢方
　　白蒺藜炒为末米饮调下一钱
　　又方
　　栗子肉炒焦末之酒调一钱
　　治产后冷痢一伏时百回者
　　陈粟米炒焦为末二钱米饮调下
　　治产前产后下痢方
　　乌鸡子【四个或一个】　蒲黄末【一分】
　　右鸡子取黄去白入蒲黄和匀先用黄蜡少许润铛内镕入前药成饼分作四片毎服一片细嚼腊茶下立效又方取黄清用薤白研细相和匀却用黄蜡摊盘子或铫内做成黄饼毎个作二服以腊茶送下
　　橘芥饮子　治产后妳脉行作寒热头痛
　　橘叶【一十四片】　薄荷【七叶】　荆芥【七叶】
　　右用小便一盏煎七分通口服
　　涌泉散　下妳
　　漏芦　百部　麦门冬【炒去心】　没药　乳香【各一分研】
　　右以前三味后二味研细为末毎服一大钱热酒调下并两服右手梳左乳四十九左手梳右乳四十九度大效
　　百单六　妳脉不行
　　白丁香【少许为末】　白麫【一二两】
　　右和作棊子煮熟服如乳行即已
　　乳母生妳核子痛
　　参不以多少研毎二钱热酒下
　　阴汗湿痒生疮方
　　蛇床子　五加皮
　　右水五升煎三升热洗冷即温身微汗意倦为度不揩被盖
　　玉戸内疮方
　　瓦上年久苔藓畧洗过瓦上焙干入轻粉傅
　　青黄散　凡觉是毒虫咬及痈疽才作服此毒气不行
　　青黛　雄黄【各等分】
　　右为细末毎二钱新水调下
　　阴上中毒
　　诃子【煨】　黄蘖【煨】
　　右等分为末盐浆水含洗贴














