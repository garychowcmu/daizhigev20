

　　理瀹骈文 清 吴师机

　　序

　　人在气交之中。凡呼吸吐纳之气皆天地之元气也。其或疾风豪雨祁寒溽暑。山岚瘴疠之迕。以及情志之自贼。饥饱劳役之伤。卒暴之变。元气因之而戕则病生焉。内中乎脏腑。而外发乎肢体。治之者亦遂以内外殊科。汤液内治者也。外治则薄贴为多。治外而舍其汤液者有之矣。天不爱道。而钱塘吴君尚先始专用薄贴以治内。则伊芳古以来未之有也。君负济世之志而啬其用于医。比年辟地海陵之东北乡。以薄贴施病者。常十全杏林之间。亦既不言而成蹊矣。顾或者疑之。疑夫内治者之何以能外取也。不知亦取诸气而已矣。今夫当风而浴则寒气得而入之。触暑而行则热气得而入之。入之者在内。其所以入之者外也。非内也。人身八万四千毫孔皆气之所由出入。非仅口鼻之谓。其可见者。热而汗气之出也。汗而反气之入也。

　　草木之菁英煮为汤液。取其味乎实取其气而已。气与病相中内治无余事矣。变汤液而为薄贴。由毫孔以入之内亦取其气之相中而已。而又何疑乎。尔虽然君之学则未尝教人以外取也。

　　间出其所为理瀹骈文示余。受而读之见其自灵素而下博采约取囊括靡遗。而不俗人徒重其意可知矣。然而断断然出于外治者何哉。以为读吾之书而有得焉。则于外治非弋获。即改而从汤液奚不可也。未之有得则姑用吾之治以为治。有不中去之无难。可以收汤液之利而无其害。君之用心可谓仁且智矣。余愚不知医。君辱不余鄙而委以序。因为发明外内一贯之理。

　　而要其归于气。其亦有听然而笑者乎。

　　同治三年鞠有黄华之月海宁许楣书于南通州旅次之存悔斋

　　序

　　余性好医。知医之难未尝妄为人医。今老矣。阅历益多更不敢谈兹事。惟以诗遣兴而已弟尚先着外治医说。刊既成易名骈文。属余序言。余观之窃以为可不序也。文已详之矣。然其中有不必论者。亦有不得不为之辨者。夫其所述天地万物之理。贤圣授受之心。学人格致之功。乃医之本也。知者自知。不知者自不知也。信者自信。不信者自不信也。此不必论者也。而其为法。则于前人诸家外独辟一门。人人共见其无害者也。而或以为虽无损于人亦无益于人。此不得不为之辨者也吾谓其书足。比邵子蠢子之数。方今医学失传久矣。苟中材以下贫无所藉。俾习其术以养其生。不至重衣食而轻人命。即使无功而阴受其功者多矣。况施济有年实有可凭者乎。夫蠢子数数之有验者也。故人多学其法。至数之与皇极经世同出于一原。则亦非上智不悟云。

　　同治三年甲子四月高桥散人书

　　序

　　客有问于余曰。古以医书为活人之书。若君兄之理瀹骈文者其果能活人耶。余曰能活人曰何以征之。余曰于吾兄之所以施治者而征之。客曰施治如何。余曰泰之东北乡曰俞家垛。

　　吾兄与余奉母避乱之所居也。余橐笔处州幕。兄在乡自制膏药以为施治。余以时归省。得见兄之所为施治者。下河数百里。间为庄者一千五百有奇。凡篇值力作之壮男健妇。以及衰老幼稚居湫隘卑湿之地。而又时为寒暑所侵。内而心腹之患。外而头面身体肌肤之疾。往往困于力之无如何。委而不治者半。或力能治矣。数医而无验。亦自惜其药之徒费而不复治。闻施者相率而就。日或一二十人或三四十人。人情莫不安于药饵。狃于其所常而疑于其所异。

　　彼夫病之久且深者。初请得一纸膏以去。窥其意若不甚释。然至三四易已脱然踵门而谢曰。

　　吾谒所谓高手者多矣。此独不烦饮药。不待切脉。窃以为疗之难而竟得愈之易也。告于其所亲。来试之而果验焉。所亲更告于其所知。来试之而又验焉。以是信日益多。传日益广。凡远近来者日或一二百人。或三四百人。皆各以时聚有舁有负。有扶掖有提携。或倚或蹲。或立或跪。或瞻或望。或呼或叫。或呻或吟。或泣或啼。拥塞于庭。待膏之救迫甚水火。斯旁观者莫不慨息。以为绘流民之图。开赈饥之局不过如是。深虑一人胗视之难而力之有所不暇给也。而吾兄则自晨起。以次呼立于几案前。令自述病因。侧耳听之。若宜补。若宜泻。

　　若宜凉而宜温略一视颜色。指其部位。分别散给有重症急症膏。外加以药。不半日而毕。自来医未有如此之捷简者。月治数千人。但有所忌于人无所怨于人。则膏之能活人可知也。吾兄尝语余曰。医于外症易。内症难。实症易。虚症难。吾之此膏焉能必应。然治得其通而所包者广。术取其显而所失者轻。可以藏拙。可以观变。可以补过。可以待贤有谓吾取巧者。吾岂敢取巧哉。吾亦求其心之安而已。噫。是即吾兄用膏施治之本意也。夫亦即此书之所以为活人也。夫客欣然心悦而退。适鸠工既竣。吾兄命余弁言。遂书其与客问答者如此。

　　医小道也。而修德积善之方在焉。风尘扰扰。我子若孙其克守此以保家。或不仅为耕读之一助也

　　岁在甲子孟夏之月官业谨识于海陵寓斋之小鄂不馆

　　略言

　　一外治法针灸最古自汉张仲景易针灸为汤液。百代宗之。易曰穷则变。变则通。顾汤液可变。而针灸亦不可通。思所以济其穷。无悖于古有利于今者。则莫如膏药。余乡居八载。

　　行之既验。不敢自秘。爰取所集众方。为骈文以联缀之。并为发明内外治殊涂同归之理。质之老友。咸曰是诚一门。但惜为俪体又杂子史。非所以通俗也。尚宜撮其大意为浅语。以提其要。使人人开卷了然。余然其言。乃补增略言于首焉。

　　一凡病多从外入。故医有外治法。经文内取外取并列。未尝教人专用内治也。若云外治恃。是圣言不足信矣。矧上用嚏。（嚏即吐也在上宜嚏咸邪从口鼻入宜嚏）中用填。（如填脐散之类又罨脐敷脐亦是）下用坐。（坐药也即下法 如水肿捣葱坐取气水自下是也 三句具吐汗下三法已。括外治之全矣）尤捷于内服。彼种痘者纳鼻而传十二经。救卒中暴绝吹耳而通七窍。气之相感其神乎。

　　一内经用桂心渍酒以熨寒痹。用白酒和桂以涂风中血脉。此用膏药之始。仲景桂枝汤治风寒。调和营卫。实祖于此。今以汤头还为膏药。于义为反其本。以为妄变古法者非也。

　　一外治之理。即内治之理。外治之药。亦即内治之药。所异者法耳。医理药性无二。而神奇变幻。上可以发泄造化五行之奥蕴。下亦扶危救急层见叠出而不穷。且治在外则无禁制。无窒碍。无牵掣。无沾滞。世有博通之医当于此见其才。

　　一外治必如内治者。先求其本。本者何。明阴阳。识脏腑也。灵素而下。如伤寒论金匮诸大家所着。均不可不读。即喻嘉言柯韵伯王晋三诸君所阐发。俱有精思。亦不可不细绎。

　　今无名师。是即师也。通彻之后。诸书皆无形而有用。操纵变化自我。虽治在外。无殊治在内也。外治之学。所以颠扑不破者此也。所以与内治并行。而能补内治之不及者此也。若不考其源流。徒恃一二相传有效之方。自矜快捷方式秘诀。而中无所见。设遇疑难之症。古无传方。其不坐窘者几何。或知其一未知其二。此虽无失。而彼已阴受其损者有矣。谚云。医得头疼眼又瞎。良工要不如是也。

　　一膏与药分为二。临症活变在此。有但用膏而不必药者。有竟用药而不必膏者。有膏与用者。有膏自膏。药自药。以相反相济为用者。有膏即药药即膏。以相佐相益为用者。古人于熬者曰膏。撮者曰药兹合之而两全。今人混言膏药。兹离之而各妙。

　　一膏纲也。药目也。膏判上中下三焦。五脏六腑。表里寒热虚实。以提其纲。药随膏而缕析。以为之目。膏有上焦心肺之膏。有中焦脾胃之膏。有下焦肝肾之膏。有专主一脏之膏。脏有清有混。有专主一腑之膏。腑有通有涩。又有通治三焦。通治五脏。通治六腑之膏。

　　又有表里寒热虚实分用之膏。互用之膏。兼用之膏。药则或糁膏内。或敷膏外。或先膏而用洗擦。或后膏而用熏熨。膏以帅药。药以助膏。景嵩崖谓。观大易阴阳消长。可知内治之理。愚谓观一部周礼。六官分职。陈殷置辅。敷布精密水泄不漏。可为用膏用药之法。读书人当识此意。（膏内糁药可取单方验者研末备用敷药宜作锭余药皆现制）

　　一膏方取法不外于汤丸。凡汤丸之有效者皆可熬膏。不仅香苏神术黄连解毒。木香导滞沥化痰。以及理中建中。调胃平胃。六君六味养心归脾。补中益气等为常用之方也。或谓用汤丸熬膏何不内服。不知吾惟不敢为内服。故用膏耳。自来相戒。误人非必毒药也。所见不真桂枝下咽。承气入胃并可以毙。即一味麻黄。一味黄连。一味白术。一味熟地。用不得当贻害无穷。愚者自是而不知其非。旁观皆窃笑之。明者心知之而不肯自言。未尝不愧且悔也。然焉能吐而出之乎。或又云良工可不患此。亦思良工古今有几。且良工亦不废外治。昔叶天士用平胃散炒熨治痢。用常山饮炒嗅治疟。变汤剂为外治。实开后人无限法门。吾之用膏即本于此。使必内服而后可。无论妄为下药。药适加病。倘遇不肯服药之人。不能服药之症。而其情其理万万不忍坐视者。又将何法以处之。

　　一膏可以统治百病。人皆讥之。且举名贤论紫金锭统治百病之非为证。不知此亦偏见耳。

　　止走一经治一症。汇而集之其统治也固宜。如冲和汤为太阳解表之方。而春可治温。夏可治热。秋可治湿。以治杂症亦有神也。通圣散为双解表里之方。而兼治风热燥三症。五积散为内伤外感之方。而内而脏腑。外而皮毛经络。上而头项。下而腰脚。妇人调经无不可用。

　　又一方。麻黄白术散治风火湿热郁而为病。而表里寒热补泻之药咸备。越鞠治气合痰血食湿热。变之而为薛已八味逍遥。加之而为养生六郁解毒。高鼓峰治血。以一方统七情饥饱劳役等因。胡念斋深服之。陈修园复赏之。他如三和汤。三一承气。三一肾气。六一顺气之类。古如此者不胜枚举。膏药本其意而更推之扩之。虽治百病何难。要之。人病不外气滞血凝。及阴有寒湿。阴有燥热而已。观病机十九条。文曰皆属。皆即统也。病可统而药不可统乎。知其要者一言而终。制膏药者亦在乎能握其要而已。满屋散钱。以一线贯串百钱可。即千钱万钱亦无不可。是所谓握其要也。一副牙牌不过单双配合。而千变万化用无穷尽。是亦所谓握其要也。握要之道一通字该之。理通则治自通矣。然通须虚心读书。

　　一外治药中多奇方。学识未到断不能悟。或少见多怪反訾古人为非。则大不可。吾谓医之所患在无法耳。既有其法。方可不执如一症中古有洗法熏法。我即可以药洗之熏之。有 法擦熨法。我即可以药 之擦之熨之。原方可用则用。不可用则选他方。或制新方用之。张元素云。古方今病不相能。许学士云。用其法不用其方。非独时异势殊症多迁变。方未可拘泥。亦恐后人不识前人。妄加訾议。而教人以圆而用之之法也。所谓善于师古者此也。

　　一膏中用药味。必得通经走络。开窍透骨。拔病外出之品为引。如姜葱韭蒜白芥子花椒及槐柳桑桃蓖麻子凤仙草轻粉山甲之类。要不可少不独冰麝也补药必用血肉之物。则与人有益。如羊肉汤。猪肾丸。乌骨杂丸。鳖甲煎鲫鱼膏之类可以仿加。若紫河车则断不可用。或用牛胞衣代之其力尤大。此补中第一药也。须知外治者气血流通即是补。不药补亦可。

　　一膏中用药味。必得气味俱浓者方能得力。虽苍术半夏之燥。入油则润。甘遂牵牛巴豆南星木鳖之毒。入油则化。并无碍。又炒用蒸用皆不如生用。勉强凑用。不如竟换用。（如银花换忍冬藤茯苓换车前子之类）统领健儿。斩关夺门。擒贼歼魁。此兵家之所以制胜也。

　　膏药似之。若以今医所处。和平轻淡之剂相绳。则见者惊走矣。

　　一膏药热者易效。凉者次之。热性急而凉性缓也。攻者易效。补者次之。攻力猛而补力也。然大热之症。受之以凉其气即爽。极虚之症。受之以补其神即安。（虚人□按者其空处以实之也况得补膏乎）只在对症耳。若夫热症亦可以用热者。一则得热则行也。一则以热引热使热外出也。即从治之法也。虚症亦可以用攻者。有病当先去不可以养患也。且以气相感。虚人亦能胜无虚。虚之祸也。此又在临症之斟酌而变通也。（寒多冰伏瘀积不去愈补愈剧）

　　一古汤头治一症。往往有寒热并用者。有消补兼行者膏药何独不然。精要有贴温膏敷凉药之说。足为用膏药者之一诀。推之亦可贴补膏敷消药也。此即扶正以逐邪之义也。若治两症则寒热消补虽同用。而上不犯下。下不犯上。中不犯上下更无顾忌。

　　仲景伤寒论有火熏令其汗。冷水 之。赤豆纳鼻。猪胆汁蜜煎导法皆外治也。汗下之法矣。用之失宜非法之咎也。后贤于痞气结胸。又有 法熨法。是病发于阴而误治者。与病发于阳而误治者皆有法也。至于无阳者宜蒸。脏结者宜炙。于无法之中更出一法。至周且详矣。

　　而特以才高识妙。不必专主外治。故外治方不若内治之备。然博采诸书。未始不粗有其规模。或谓温症断不能用外治。吾谓温症治法皆从伤寒。推出能者。特于源流辨之分明耳。如吴鞠通温症条辨。大旨在手太阴足太阳。伤阳伤阴上认得清。至所用泻心白虎等法。岂能外于伤寒。而伤寒外治于热邪传里。有黄连水洗胸法。皮硝水拓胸法。芫花水拍胸法。石膏和敷胸法。老蚓和盐捣敷胸法。发斑有胆汁青黛水升麻水扫法。吐衄有井水 法搭法。蓄血有叶汤摩法。通有犀角地黄熬贴法。其余伤寒兼症变症。无不各有外治法。凡热病应用之药。

　　伤寒皆有之。即伤寒所未有。不难以伤寒之所有者比类求之。然则以外治法治湿症。即可从外治伤寒之法推之已。或又谓温症传变至速。非膏药所及。不知汤丸不能一日数服。而膏与药可一日数易。只在用者之心灵手敏耳。惟是法由我造。不能为捡方治病者道也。破习见而化拘牵。是所望于聪明理达者（寒温传变往往药煎成而症已换医何能待膏可预截较昔人先用葛根断阳明苍术安大阴尤稳）

　　一古膏除太乙观音霏云外。治四时伤寒有两万灵膏。治脾胃有金丝万应膏。治劳损有五。又有暖脐膏涌泉膏。可见内症用膏。古原有是法。特其药庞杂。并治及外症。与汤头之纯一者不同。医家多訾之而耳食者遂概以为膏药不足恃至于服药无效。事势危急始用膏药安能有济此古膏之所以不行也。王晋三论本事四神丸方云。删去背谬之药。复以相须相使之品。

　　自奏奇功。此真古之功臣。安得今更有晋三其人者。为古膏一开生面。而并创制数十种膏方药方为世指南也。（叶天士有临症指南外治得更有高手指南则临症亦有所遵行矣）

　　一膏药贴法。不专主一穴。如经治热病五十九刺。头上五行。行五者以越诸阳之热逆头中行（督脉）上星囟会前项百会后项五穴也。两傍（膀胱）承光通天脑盖玉枕天枢十穴也。又两傍（胆经）临泣目胆正营承灵脑空十穴也。天杼膺命（即中府穴）缺盆背俞（即风门穴）八者泻胸中之热。气冲三里巨虚上下廉八者。泻胃中之热。云门 骨（即肩穴）委中（即腿湾穴）髓穴（即腰俞穴）八者。泻四肢之热。五脏俞傍五十者。泻五脏之热。共五十九刺。所以分杀其势也。症虽重。得此分杀其势其病亦减。膏药治太阳经外感。初起以膏贴两太阳（头痛本穴）

　　风池风门（疏通来路）膻中穴（于心取汗）更用药敷天庭。熏头面腿湾。擦前胸后背两手心两足心（皆取汗）分杀其势。即从刺法推出。诸经可仿此推。（疟疾血症均有截法）若脏腑。则视病所在。上贴心口。中贴脐眼。下贴丹田。或兼贴心俞与心口对。命门与脐眼对。足心与丹田应。外症除贴患处外。用一膏贴心口以护其心。或用开胃膏使进饮食以助其力。可以代内托治外症亦不必服药者以此。（外治以饮食为填补）

　　一汤液内治犹在暗室也。膏药外治犹在大庭广众之地也。暗室人所不见。大庭广众之地见之。故内治可蒙。而外治不可蒙。然易于补过在此。不蹈重咎亦在此。彼贫无所恃。不得已欲藉医以谋生者。读书既不多。阅历又未深。以膏药疗治安拙于已。推能于人。两无所负。非独存心宜尔。且以保名。且以保财。且。以保身。且以保嗣。有以一膏起家者资亦一膏药多验于穷苦之人。一则无力延医信任不得不专。二则平时不服药故也。富贵之家微恙名贤列座。亲朋省问。各举所知。且参 视为常食之品。何能遽以膏药为是。然当百药不效之时。诸医束手告退。而膏药能用之有验。则亦易于传播医者但当尽其心可耳。惟膏药修合无人见。不可鬻良杂苦。自失其真。更不可乘人之急。挟货居奇以蹈恶习。若能于穷民阴行其德。不以财论尤为造福。

　　一余所制膏方。惟清阳膏。散阴膏。金仙膏。 膏。催生膏。最验。已刊附骈文之后。

　　产固非病。生亦不必催。有膏以备生而病者用也。往往产妇二三日后。目不得瞑。

　　心中烦乱。火升于上。儿愈不下。贴此膏后。无不自觉腹中温暖。即时闭目安睡。睡醒即生。夫用纯阴之膏何以能温暖。盖阳气外泄。得阴膏而阳回于内。故腹中温暖也。此即介以潜阳之法也。睡者六字真言之一。能睡则阴气自复。交骨亦关矣。且睡则儿得休息。转身亦有力矣。造化自然之道。仍以自然还之。原不待膏药特此时气不行阴。

　　非借膏药之力。断不得睡。又非以膏药安产妇之心。而令其睡。以俟药转亦不得睡。此中有医意焉。所以历试俱验。（凡虚劳症无病可疗仿此）曾见有难产者或以硝黄下之或以蓖麻等拔之。卒无一效。而临死时自揭其反者有之。此阳气外尽之故也医理精微在人静悟。聊举此方质诸当世。以见膏药可以自造。不必古人曾有此方也。其余尚有灵霏膏泰山石刻膏七宝遇仙膏。灵砂膏延。龄膏清补膏。温补膏。伤风发散膏。伤寒发散膏三时感冒双解膏。东丹温症解毒膏。内伤退热膏。热结膏。冷积膏火郁膏。阳症荡热膏。阴症逐寒膏。中寒回阳膏。阴痧救急膏。健脾膏。清胃膏。温胃膏。和胃膏。清肺膏。温肺膏。清心化痰膏。养心安神。清肝膏。养肝膏。平肝膏温胆膏。三一柴胡膏。清肾膏。温肾膏保精膏。种玉膏。润肠膏涩肠膏通治风热膏通治湿热膏。通治寒湿膏。渗湿膏。辟湿膏。开郁膏。理营膏。止衄膏行瘀膏。控涎膏。消胀膏。减渴膏。敛汗膏。开膈膏。蠲痹膏。化痞膏。疟疾膏。痢疾膏。妇人调经膏。固经膏。安胎膏卫产膏。小儿清热膏消食膏。定惊膏。补脾膏。化痰膏。平疳膏。杀虫膏共数十种。皆本古方增减为之。惟皆新制。试用未几。未能自信。姑存其名。如文之有题能者可自造焉。

　　一余所着骈文。因文以立法。自比于酒经茶经书谱砚谱之例别为膏药录耳所以苦心求索其句句皆可见法不徒贵症症皆各有方（外治古无书故所重在分别立法以示后与刻医方不同）而或嫌未分门类方不尽可用语亦过深此诚所短也。余拟于文中摘其精方更博采他书益取其精先列辨症。次论治次用药每门以膏为主。附以点搐熏擦熨烙糁敷之药佐之（膏除通治诸另为一门外如伤寒在表则用姜葱等膏为主附以麻黄散点眼川芎散 鼻香附芦荟紫苏熏腿湾诸发汗药佐之入里则用万灵等膏为主附以田螺硝石敷法以代五苓大黄枳实熨法以代承气诸下药佐之是也举此为例）

　　仿王氏古方选注汪氏医方集解体为之注解并详所属经络穴道。眉目既分。义理亦出。取法亦确乎有据而骈文作为自序。总其大要见浅见深。听之观者。衰年精力不逮。愿俟诸后之君子焉。济人之心。我知天下必有同也。（脉取十要并柯氏反看正看十法与徐灵胎抉死生说可矣）

　　一上各条皆数年来阅历之言。余初亦未敢谓外治必能得效。逮亲验万人。始知膏药治病汤药。用之得法其响立应。衰老稚弱尤非此不可。今人遇病。不问大小轻重辄云服药。众口一辞牢不可破。有虽欲不服而不能者矣。此其故亦由于未知外治之法耳。未知外治法之能得效耳。闲有不效者乃看症未的非药之不可效也。然即不效亦木至成坏症。犹可易他法以收其效。兹特将平日读书临症者录而出之以为欲学外治者之一助。自问不同门外揣摩空言欺世。

　　其中书不尽言。言不尽意。在人引伸触类自为推展。此其大略也。至于道之不同。固有不必强相谋者。吾惟悯生命之多枉。自抒愚者之一得而已。总之内外治皆足防世急。而以外治佐内治。能两精者乃无一失。吾为医家计。似不可不备此外治一法。若谓吾薄内治则吾岂敢。

　　（内科兼用膏药未尝非计病家亦甚乐从吾乡近已有行之者）

　　一集证二卷嗣出 兰台轨范云。有人专用丹溪摩腰方（方载篇中）治形体之病。老人虚人。其术甚行或加入倭硫磺人参鹿茸沉香水安息或单用麻油黄蜡为丸。如胡桃大。烘热摩腰。

　　俟腰热扎好。一丸可用数次。若腹中病亦可摩。此见外治之法。古未尝不行也。又王晋三云。喉风急症。舍吹鼻通肺之外治。别无他法。陈修园于鹤膝风症云。有雷火针（方载篇中）及陈芥子末葱涕姜汁调涂外治二法。不可不知。此见外治之法今亦重之。又汇参云。金沸草散原治伤寒痰嗽。或以熏舌胀遂愈。此见内治方可移为外治也。皆证也。

　　一辑遗四卷嗣出（篇中挂漏之方与友朋寄示良方皆加载卷内以备好事者重刊时酌换方不

　　存济堂药局修合施送方并加药法

　　余为理瀹骈文。既明经文内外治一贯之理。复详前贤外治用药之法。所以开外治之一门文人而喜医者读吾文可知其理。并有所取法。莫不能自为方矣。方出于矩篇中。所引古方。

　　即有未尽验者要皆矩也。余方何足道以局所用录存焉。古有百草膏。杂取山上鲜草。不问芳草毒草。并而熬膏。能治百病。乃知膏别有道。不必以汤头拘。膏包百病。如大营主将。坐镇中军。统领万队。虽有大敌。其气足以函盖。任变幻百出。终不能越其范围。糁药乃其参谋。敷药乃其环卫。点眼塞耳以及嚏法缚法坐法与罨膝扎脚之法。乃其分兵煎抹炒熨二法。乃其奇兵制胜者也。（二法最妙内外治贯通在此膏之得力亦在此不对则改换可必期其效）然此中要有将将者在。（读书审症）诸膏以清阳（代败毒通圣用）散阴（代五积三痹用）金仙（代越鞠温白用）行水（代五苓八正用）四膏。治症既多。亦最验。合云台（通治外症）为五大膏。局中之主膏也。更有养心清肺健脾滋阴扶阳通经卫产等膏助之。人病不外此矣。再加以专药。尤能应变。虽非前圣心传。而以是济人。较丸散为无弊。余与戚族共设此局。颇有仿而行者。

　　存济堂药局修合施送方并加药法

　　清阳膏

　　（此膏治上焦风热及表里俱热者凡三阳症并宜之亦治湿在上须表散者若湿温症宜金仙膏阴虚有火者宜滋阴膏外症拔毒提脓宜云台膏○此膏治头疼如神风火症并效）

　　统治四时脑后第二椎下两旁风门穴风常从此入脑鼻塞贴鼻梁并可卷一张塞鼻咳嗽及内热者贴喉下即天突穴心口即膻中穴或兼贴背后第三骨节即肺俞也凡肺病俱如此贴○此邪在上焦宜以上清散嗅鼻取嚏上清散用薄荷三钱川芎白芷细辛雄黄硼砂黄芩各一钱牙硝二钱皂角八钱研末冰麝看症再加凡头疼鼻塞赤眼牙疼喉痹并治可预合备用○文中亦有芎芷塞鼻麻黄黄连点眼等方又古汤头方医书各有门类可捡如治感冒即捡感冒方煎抹兹不备载诸症皆照此推）风温。（春夏伤风挟温邪者）温症。（详见吴鞠通条辨）头疼发热不恶寒而口渴者。（渴者热自内达外也○头疼贴两太阳或用薄荷黄连牙硝糁膏贴烦渴者兼贴胸背或用麦冬连翘黄芩葛根竹叶银花甘草煎抹后贴古方如黄连解毒犀角地黄白虎竹叶石膏以及泻心凉膈陷胸承气之类均可酌用○热症用煎抹最宜即古所谓汤以荡其邪热也前人治热病烦渴捣生葛汁抹胸口此本柴葛解肌汤变为生用者也又治热疟用地龙三条捣烂入生姜汁薄荷汁白蜜冰片调匀涂胸口此本危氏地龙饮改为外涂者也凡热病俱妙回春多有药渣敷法节庵治热邪传里取麸皮同盐炒熨胸腹以行药足见外治一法能手未尝不用可以引伸）热病（春夏之交阳气驰张温盛为热治同）温疫。（温病由天行者）温毒。（疫重为毒）风热上攻。头面腮颊耳前后肿盛。寒热交作。口干舌燥。或兼咽喉痛者。（此即天行温疫温毒也或云冬温晚发阳明为邪头而尽肿名大头瘟即抱头火丹少阳为邪耳前后肿名虾蟆瘟又有从颐颔肿起者名鸬 瘟甚则咽喉堵塞最恶又腮肿酸痛者为 腮不酸痛者为发颐皆热症也○治头瘟先用上清散加冰片取嚏咽喉痛者尤宜文中有延胡青黛方亦可参用膏糁青黛末贴肿处或用大黄一两姜黄蒲黄各五钱木香槟榔明雄黄牙皂僵蚕马前子川芎白芷牙硝各三钱炮甲蝉蜕各一钱研末醋蜜调敷如不散而成脓者用云台膏贴乌龙锭敷若崩制出脓者用马蓝头捣汁扫之出其热气再贴云台膏提脓并加乌龙锭敷又头瘟表症重者用荆防败毒散或普济消毒饮煎抹胸口里症重者用龙虎双降散防风通圣散加元参牛子煎抹胸口或并抹背心以清内热○ 腮膏贴腮上或用危氏治腮肿口縻喉闭碧雪丹蒲黄青黛牙硝生甘草煎抹后贴再加赤小豆芙蓉叶醋同白蜜敷或用云台膏贴乌龙锭敷文中亦有方可用）又风热上攻。赤眼（肝经风热）牙疼。（肾虚摇动不痛痛是风火虫亦有疼久变为骨槽风口噤者又热病后火毒留胃有牙宣牙疳）耳鸣耳聋耳痛。（皆少阳经风热痛有干痛脓痛）口縻口疮（唇口属脾舌属心风热上攻则口舌生疮）喉闭（即痹也）喉风（内缠外缠）喉蛾（单蛾双蛾）等症。（赤眼肿痛用上清散吹鼻取嚏膏贴两太阳或用通治热毒加味五黄锭黄连黄芩黄柏大黄皆生用黄丹炒各一两蒲荷羌活防风生地当归川芎赤芍皮硝各五钱雄黄铜绿各三钱枯矾一钱以牛胶五钱化水为锭临用一锭醋蜜磨敷眼胞上下亦可以一锭煎水洗此方可预合备用或用菊花童便洗自尿亦可豆腐热鸡蛋均可 眼上或用槐柳桑杏冬青枝白菊花皆连叶枸杞根连叶各一斤龙胆草夏枯草各二两水煎八皮硝四两白盐十二两再熬装瓷瓶内每用少许和开水洗佳并治老眼○牙疼用上清散加冰片取嚏并以少许糁膏贴腮上文中有方胃火重者用大黄白芷生熟石膏擦阴虚火炎者用元参细辛青白盐擦皆勿咽风痛用露蜂房煎嗽亦勿咽虫痛以塘栖痧药咬于痛处用麻油煎雄黄嗽亦勿咽○骨槽风用云台膏贴分寒热酌用文中玉池散荜茇散醋敷○牙疳膏糁紫雪丹贴心口或用黄连石膏煎水抹后再贴膏并用人乳 人中白和冰片吹以青黛散敷头上牙疳凶极者用文中大黄丁香绿豆敷足心法此毛方也○牙宣膏贴腮上肾热用旱莲草擦地骨皮煎嗽胃热用大黄擦梧桐泪研末糁○耳鸣耳聋膏剪半开勿断夹耳门贴再用龙荟锭醋磨敷耳一周龙荟锭用柴胡龙胆草黄芩青皮胆星芦荟黄连青黛大黄木通菖蒲皂角细辛各一两全蝎三个陈小粉炒黑五两研末以青鱼胆汁一杯和姜汁竹沥为锭临用醋磨敷并治耳痛及一切肝火如有脓日久不干加枯矾雄黄轻粉海螵蛸末敷脓自干凡耳病用药吹耳滴耳不如涂耳外又耳聋用药布包作枕睡最好可以用大剂○口縻口疮膏糁黄柏黄芩黄连栀子细辛干姜等分为末贴胸口脐上名赴宴散此纲目法也或用导赤散合凉膈散煎抹胸口以清内热再贴并用儿茶磨金墨涂患处以五倍子百草霜滑石白螺蛳壳 研末敷之蜜炙黄柏末亦佳凉药不效者用黄连炮姜末糁初若不堪应手即愈溃烂不堪者用地龙吴萸生面醋涂足心止痛亦危氏方也毛陆本皆云神效虚火上行用草乌南星或用附子糁膏贴足心 治口舌牙齿咽喉青黛散用黄连三钱黄柏蜜炙蒲黄各二钱青黛芒硝元明粉寒水石儿茶雄黄硼砂五倍子各一钱漂朱砂枯矾铜绿绿矾 薄荷生甘草各五分牛黄冰片各三分麝香一分共末临用以薄荷汤同姜汁白蜜调敷颈上加人中白人乳过五钱名人中白散治同如虚火症宜元参四物阴寒症宜附子理中此膏此药皆不可用○风火喉闭先用薄荷荆芥防风牛子桔梗甘草等煎汤抹胸口并抹颈上再用白僵蚕二条韭菜地下白颈老蚓一条全蝎一个蛇蜕皮一条焙研细末取三分和上清散七分冰片一分 鼻取嚏更以少许糁膏贴喉中央或颈两旁另用皂角末一两醋熬稠涂膏外重者以皂角醋磨紫金锭涂关目开有蛾亦破一用大蒜擦颈并塞鼻蛾亦破古方或用大蒜捣烂入轻粉敷寸脉后手背微窝处名经渠穴乃肺脉所行也过夜起泡银针挑破出毒水愈并治牙疼或并刺少商穴出血以泄毒亦治喉珠喉瘤又喉痹喉蛾溃炽水浆不入者用文中陆氏塞鼻丹薄荷细辛巴霜冰片末各等分棉裹塞鼻一时头顶冰凉咽喉即开愈后鼻疮并无害以银花甘草水洗之本草巴豆注亦云如走马痹只用麝香巴霜塞鼻此以热治热热则流通之意也或卷筒烧熏鼻亦妙又喉风烂喉双单蛾急症用许氏异功散斑蝥去翅足糯米炒黄去米四钱元参八分真血结乳香没药皆去尽油全蝎各六分冰片三分麝二分其末以一分糁膏贴喉外患处一边约一二时吊起白泡挑破出毒水愈又烂喉不痛者文中有张氏刻送方二方皆效虚症阴寒症另治此膏此药皆不可用）热实结胸。（心下满硬烦躁而渴膏贴胸背或用小柴胡合小陷胸汤煎抹并治水结痰结重者膏上糁大黄芒硝甘遂枳实末贴并用一料以白蜜鸡子清调敷胸腹勿令干结胸自下）热毒发斑。（大红点发于皮肤上者为斑小红点隐于皮肤中者为疹疹轻斑重○先用紫草茸煎汤抹胸口再糁少许于膏上贴心口背心脐上紫草茸乃透斑之要药也或用消斑饮举斑汤凉血地黄汤犀角大青汤等方煎抹后再贴或只用犀角大青生地数味亦可并参用文中升麻水及猪胆汁等方扫之）热症衄血吐血蓄血便血尿血。（鼻衄属肺火膏贴心口背心初起不必加止药症重者或用犀角地黄黄连丹皮侧柏叶煎抹后再贴加川芎香附亦可或用薄荷柏叶荷叶茜草根亦可如衄久或用黄芩浸水磨白芨涂山根并用文中洪宝膏醋涂脑后连颈项截其血路如不止以生地蘸陈金墨汁塞鼻加龙骨发灰末尤佳兼胃热者加清胃膏贴中脘或用麦冬知母牡丹皮牛地黄连白芍石膏当归牛膝泽泻煎抹后贴兼肾热者加滋阴膏贴丹田或用元参知母黄柏龟板同四物煎抹后贴危急者用井水或醋浸湿纸搭囟门以头发浸水中又以本人发三根同黑线扎中指中一节男左女右并用大蒜涂两足心文中有方○吐血属胃火膏亦贴胸口背心或照衄血方用犀角地黄汤煎抹后贴或参用清胃膏及麦冬等药 肾热者亦照衄血用滋阴膏贴再加药○蓄血分三部下部蓄血者少腹硬痛用紫苏汤煎抹或用苏木当归大黄赤芍桃仁灵脂红花煎抹再贴膏○便血用膏贴脐上并肛门或用川芎当归黄连槐花并洗肛门再贴○尿血膏贴小腹或用蒲黄旱莲草车前子煎洗小腹再贴）热淋（先用木通煎汤抹心口脐下再用硝石末糁膏贴脐下参用行水膏○古方治热淋用八正散及山栀滑石之类亦可酌以煎抹若血淋痛者用小蓟益母草杜牛膝车前子发灰之类煎抹再贴）热毒下注。（肛门肿痛照肠痔治用山豆根或马齿苋煎洗后贴膏或用文中坎宫锭敷如热极脱肛膏上糁黄芩防风蝉蜕末贴并包螺蛳坐之文中有方）热秘。（先用大黄芒硝皂角煎抹脐腹再用膏糁硝石末贴脐参用文中通大便方）脚风。（红肿热痛喜当风者膏贴患处或用许方苍术黄柏防己海桐皮醋敷）○一切脏腑火症。（膏贴心口背心当脐小腹再酌加药○凡治火之药心用麦冬黄连生地木通小肠用连翘栀子竹叶木通肝用柴胡白芍胆用连翘胆草脾用生地白芍甘草胃用葛根石膏肺用黄芩桑皮大肠用黄芩大黄肾用黄柏知母地骨皮膀胱用黄柏滑石三焦上连翘又黄芩栀子中栀子又黄连芍药下地骨皮又黄柏大黄心胞用麦冬丹皮五脏郁火用青黛荡涤三焦肠胃实热用芒硝解疫毒脏腑诸热用芩连栀柏大黄生甘草或用赤豆绿豆黑豆五心烦热用羌活柴胡升麻干葛积热用紫雪丹或糁或敷或煎抹随症酌用古方治火者亦可照此捡取）○大人中风热症。（中风身热心烦或便闭者膏贴心口背心及脐上如热阻关窍口不能言或心中热者用牛黄清心丸擦胸口后再贴一用连翘薄荷黄连黄芩郁金栀子人中黄犀角羚角煎汤入朱砂牛黄抹并治瘟邪内陷胞络神昏者○中风见症甚多此举其一端可类推）小儿惊风痰热。（用薄荷防风麦冬胆星黄连归身羚角煎抹胸背再贴膏牙关紧闭本草用杜牛膝醋敷颈又文中擦背敷胸涂足等方皆可参○又小儿一切惊症用胆星甘草天麻川连朱砂全蝎僵蚕各一钱牛黄三分冰片半分研末水调或薄荷汤调擦胸背○又小儿痰迷不醒口流涎沫手足拘挛绛囊有胆星丸用陈胆星一两五钱犀角羚角各一两生龙齿七钱白芥子五钱辰砂一钱陈米汤丸金箔衣可预合备急临用以一丸擦胸背并敷脐）小儿内热。（用朱砂黄连糁膏贴心口背心如五心热是食积也参用金仙膏）○妇人热入血室。（膏贴心口并期门穴穴在两乳旁各开一寸半直下一寸半肝穴也或用柴胡破瘀汤柴胡二钱黄芩半夏生地当归赤芍各一钱甘草五分煎抹加桃仁灵脂各五分亦可并治蓄血症）妇人血结胸。（胸满身黄嗽水不欲咽或痛不可忍者膏糁大黄末贴痛处或用桃仁承气汤煎抹后贴并用危氏海蛤散海蛤粉一两六一散二两芒稍五钱鸡子清调敷膏外小肠利而膻中血散痛自止又血结胸痛连腰背甚作搐搦者危氏有元胡散蒲黄元胡姜黄归芍桂木香乳没等姜汁调敷血得热则行亦可与桃仁承气方参用）妇人热结血闭。（用生地当归赤芍桃仁灵脂大黄丹皮茜草木通煎汤洗脐下再贴膏或用四物同凉膈散煎抹胸口并脐下再贴如逆行者用郁金煎汤抹胸口加韭菜汁牛膝更佳○郁金能治逆经）

　　○外症瘫毒红肿热痛者并治。如毒攻心。作呕不食。贴胸背可护心。患处多者。麻油调药扫之。

　　自来医之难。难于识症。膏用通治。取巧在此。加药却不能朦混。能者固以是见长。不能者即以是见拙。余虽开此一门。用者务必细心斟酌。毋贻笑于画蛇添足。切嘱切嘱。诸膏皆如此。

　　薄荷（五两） 荆穗（四两） 羌活 防风 连翘 牛蒡子 天花粉 元参 黄芩 黑山栀黄朴硝（各三两） 生地 天冬 麦冬 知母 桑白皮 地骨皮 黄柏 川郁金 甘遂（各二两） 丹参 苦参 大贝母 黄连 川芎 白芷 天麻 独活 前胡 柴胡 丹皮 赤芍当归 秦艽 紫苏 香附子 蔓荆子 干葛 升麻 本 细辛 桔梗 枳壳 橘红半夏 胆南星 大青 山豆根 山茨菇 杏仁 桃仁 龙胆草 蒲黄 紫草 苦葶苈 忍冬藤 红牙大戟 芫花 白丑头 生甘草 木通 五倍子 猪苓 泽泻 车前子 栝蒌仁皂角 石决明 木鳖仁 蓖麻仁 白芍 生山甲 白僵蚕 蝉蜕 全蝎 犀角片（各一两）

　　羚羊角 发团（各二两） 西红花 白术 官桂 蛇蜕 川乌 白附子（各五钱） 飞滑石（四两） 生姜（连皮）

　　根叶） 白凤仙草（茎花子叶全用一株○各二斤） 苍耳草（全） 益母草（全） 马齿苋（全）

　　诸葛菜（全） 紫花地丁（全即小蓟） 芭蕉叶（无蕉用冬桑叶） 竹叶 桃枝（连叶） 芙蓉叶（各八两） 侧柏叶 九节菖蒲（各二两○以上皆取鲜者夏秋合方全内中益母地丁蓉叶凤仙等如干者一斤用四两半斤用二两）两其用小磨麻油三十五斤。（凡干药一斤用油三斤鲜药一斤用油一斤零）分两起熬枯去渣。再并熬俟油成。（油宜老）仍分两起。下丹免火。旺走丹。（每净油一斤用炒丹七两收）○再下铅粉（炒一斤） 雄黄 明矾 白硼砂 漂青黛 真轻粉 乳香没药（各一两） 生石膏（八两） 牛胶（四两酒蒸化俟丹收后搅至温温以一滴试之不爆方下再搅千余遍令匀愈多愈妙勿炒坏炒珠无力且不粘也）○诸膏皆照此熬法。如油少酌加二三斤亦可。凡熬膏总以不老不嫩合用为贵。

　　存济堂药局修合施送方并加药法

　　散阴膏

　　（此膏治下焦寒湿及表里俱寒者凡三阴症并宜之○纯虚者用扶阳膏兼散者用○此膏治风寒湿痹跌打损伤筋骨疼痛俱效阴症回阳亦速惟热药多伤肺涸阴心是火位不可轻贴即寒中心胞者亦当斟酌○寻常寒症只须用金仙膏糁姜桂末贴审是阴寒方用此膏）

　　统治伤寒阴羌活汤神木散芎芷香苏饮文中有麻黄点眼桂枝浸拓羌活苍术摊掌川芎嗅鼻香附擦背紫苏熏头面等方背即太阳经也外内同一理推之即用麻黄汤擦背亦可继传少阳胆经在半表半里宜和解古用柴胡半夏能利能汗佐以黄芩则能解矣文中有柴胡擦胸背法阳明有经有腑在经宜清可用黄连石膏擦胸在腑宜利盖胃腑非通泄不愈须用大黄芒硝加枳实等敷胸腹如有兼症变症者更照文中兼症变症法治之酌贴金仙清阳滋阴行水等膏用古汤头煎抹炒熨此膏不可用○伤寒无热而恶寒者属阴其症多四肢厥冷太阴多腹痛吐利不渴少阴多引衣自盖静蜷而卧厥阴多指甲唇青口吐涎沫太阴属脾性恶寒湿非干姜白术不能燥少阴属肾性亦恶寒非附子不能温厥阴属肝藏血养筋非当归与温中之药不能润太阴膏贴当脐少阴膏贴当脐并对脐即命门穴也厥阴膏贴当脐并脐下乃肝之部位也照上法以干姜白术等糁贴兼用一料炒热缚脐或更用四逆汤药料干姜附子炒熨背心臂湾膝盖等冷处贴膏○假阳症面赤身热不烦而躁饮水不入口者膏贴脐上再糁吴茱萸末贴足心引热下行○此辨症分经用药法也文中亦有方可择诸症均照此推）寒中三阴。（渐伤曰伤卒中曰中三阴虽同而有缓骤之别方书云胃有积寒外寒复斩关而入肾为胃关故中寒多在少阴肾经又曰此急症也一身受邪难分经络非温补不可不急救则死○中寒之症初起无头疼身热骤然恶寒战栗面青口噤肢体强直或心腹痛甚有跌倒者用温胃膏贴心口此膏贴脐上及对脐或兼贴背心及两膝盖先用生姜汁和热酒煎抹通用吴萸蒸熨法葱饼熨法艾炙法方见文中或遵仲景太阴用附子理中汤少阴用附子汤厥阴用当归四逆汤煎抹并炒熨或遵节庵三阴寒厥用回阳救急汤六君子加吴萸附子肉桂五味子生姜麝香或危氏中寒术附汤附子干姜白术加苏合香丸二方一用麝一用苏合丸尤与外治相宜凡外治用汤头法宜照此捡择则煎抹炒熨皆得力矣无不效者○又中寒躁热烦渴者不可用凉药用附子理中或加味理中即附子参术姜草加吴萸肉桂当归陈皮浓朴各等分共为粗末浸冷水中或煎汤俟冷后以棉蘸抹胸口即从治法也更照前假阳症用膏糁吴萸末贴足心引热下行凡治假症俱如此文中亦有方○又治寒之药如干姜温中散表呕恶无汗者宜之附子回阳无处不到冷汗厥逆者宜之二味是伤寒阴症要药他如益智补心川乌温脾肉蔻仁止泄补骨脂纳气定喘半夏祛痰浓朴散满肉桂行血达四肢丁香行气定呕吴萸胡椒皆治阴症腹痛生姜开郁葱白通阳白芥子通行经络艾叶回垂绝之元阳古方皆用之可以捡择如对一味亦能取效）三阴病深变为阴毒。（其症面唇指甲青黑心下结硬脐腹筑痛身如被杖甚或昏不知人者宜发汗膏贴脐上再用正阳散麻黄去节附子炮干姜半夏吴萸大黄炒熨并缚脐此方麻黄大黄同用汗下并行其法甚捷）杂中寒。（内伤生冷外感风寒头疼身热项背拘急肚腹胀痛似中寒而势稍缓者膏贴背心脐上用五积散发表温里炒熨并缚脐即当归川芎白芷陈皮苍术浓朴半夏麻黄枳壳桔梗各一钱干姜桂枝吴萸各五分甘草三分加姜枣者自汗去苍术麻黄冷汗加附子此方治症甚多可以增减如加羌独柴前治寒湿身体重痛腰脚酸疼加羌活草果柴胡黄芩熟地治寒热如疟加青皮青木香去麻黄治肝虚胁痛加羌活独活牛膝去姜桂治经来身痛加香附茴香加荆穗伏龙肝去麻黄并治虚寒带下之类皆法也）男女房劳阴症。（由房事后受凉食冷而致腹绞痛者膏贴背心脐上对脐及两膝盖或糁肉桂丁香吴萸附子胡椒麝香贴再用吴萸葱白麦麸食盐炒热熨脐并缚或再用白芥子黄丹醋调面糊敷腹上并脐下如热不可当去药以青布沾凉水润之或用母鸡剖胸脯喷烧酒贴脐下即愈阴囊缩者自出并参用文中健阳等方）阴疸。（黄胆色黯身冷自汗者○膏糁附子干姜茵陈末贴脐上再用一料炒熨并缚）

　　阴水。（水肿尿涩喘急脉沉股冷或大便滑泄者膏贴脐上并对脐或用平胃散合五苓炒熨若肾虚不能行水者用桂附八味加车前牛膝脾虚者用实脾散苍术白术浓朴草果腹皮木瓜附子车前子牛膝各一钱木香炮姜各五分也真火亏而土弱不能制水者用危氏复元丹白术浓朴独活吴萸官桂木香茴香川椒肉蔻仁陈皮槟榔各一钱附子二钱泽泻三钱或煎抹或炒熨并缚脐）寒胀。（腹满濡时减吐利厥冷属脾胃虚寒者膏内糁干姜制浓朴官桂末贴脐上或用温胃膏健脾膏贴胸口脐上此膏贴对脐或再用古温胃汤料附子炮姜浓朴半夏陈皮当归川椒各一钱炒熨如心腹刺痛泄泻者用顺气散药料苍术浓朴青皮陈皮缩砂丁香木香良姜干姜茴香各一钱姜三片枣一枚炒熨二方凡脾胃虚寒之症均可用或用丹溪中满分消汤炒熨并缚脐）寒泻。（气虚暴泻冷汗脉微急症也用炮姜附子益智仁丁香末糁膏贴脐并对脐加艾缚之更用艾一斤坐身下或并包膝盖至足心若脾肾虚寒久泻者膏亦如上糁贴或用木香大茴香肉蔻仁吴茱萸破故纸五味子炒熨○寻常感寒泄泻贴金仙膏加官桂车前子白术炒熨）寒痢。（纯白色日久有冷积者用文中巴仁灵脂方或巴仁黄腊方糁膏贴脐并对脐或用冷积泻痢方木香丁香杏霜巴霜百草霜肉蔻霜炮姜炭木鳖仁灰糁贴治痢用巴豆霜本草已论之详矣外治更善）三阴疟（日久纯属虚寒者用灵仙草果巴霜官桂吴萸白胡椒丁香末糁膏贴肺俞再用姜敷两膝盖此方极效详见略言）寒实结胸（心下硬痛无热症者膏贴痛处再用苍术浓朴陈皮干姜附子枳实皂角炒熨如手不可近研末以姜汁和醋敷重者膏上糁肉桂巴霜蟾酥轻粉麝香贴）久寒胁肋脐胀腹痛。或成气痞血块食积痰癖虫蛊之类他药所不能推荡者。（膏贴患处再加糁敷炒熨煎抹之药如气用青皮木香乌药血用三棱莪术干漆食用浓朴枳实槟榔巴豆痰用南星半夏礞石瓦楞子虫用花椒乌梅雷丸黑丑之类或用治诸积不行八仙丹附子二钱巴霜皂角各一钱丁香木香茴香轻粉朱砂各五分糁贴此方用巴霜行而不泻甚妙再合上寒实结胸蟾酥肉桂浓朴枳实干姜等药施治亦可）阳衰脊背腰膝冷痛。（膏贴痛处再用文中熨脊摩腰等法助之如阴虚作痛者勿用）风寒湿痹。一切漏肩鹤膝走注历节。左瘫右痪。麻木疼痛。日久不能愈者。（膏皆贴痛处先用生姜擦后贴或用姜葱凤仙草苍耳草煎熏患处一用黑鱼一尾去肠杂切块同羌活防风当归桂枝川乌麻黄钻地风透骨草各五钱木瓜酒五斤隔水煮一周时布蘸抹患处如患处多者可用此法或贴膏后再用艾三钱丁香五分麝二厘卷纸燃浸麻油燃火逼之贫人用干桑枝浸油燃火逼之膏力易透或用姜葱汁同醋蒸牛胶化开入黄丹铅粉乳香没药和匀涂弯曲不能贴膏处可以代膏并能止痛○文中方不少可捡用○又走注疼痛药苍耳子散风湿上通脑顶下行足膝外达皮肤木鳖子追毒止腰痛南星补肝风虚散血胜湿治风仙灵脾益精气坚筋骨治冷风劳气四肢不红骨碎补补骨节疼风血积疼五加皮坚骨益精祛风胜湿通肌肤瘀血疗筋骨拘挛五灵脂散血和血止痛白胶香活血止痛瓜儿血竭除血痛为和血圣药自然铜醋 续筋骨散瘀止痛虎骨追风健骨定痛白花蛇透骨搜风皆可加用○若阴虚血弱腰膝痛用龟板凉心泻肝清热去风用犀角此膏此药皆勿用）

　　寒疝。（少腹牵引肾丸而痛囊冷如冰者甚则入腹冲心连腰亦痛膏贴脐下再用川楝子青皮乌药木香茴香吴萸良姜葫芦巴川芎同食盐炒熨重加川乌附子或只用生姜小茴川椒吴萸同食盐炒熨并缚之再以一包炒热布包夹囊下或坐身下○如攻心者用辟寒煎青皮香附苍术黑丑元胡各二钱灵脂木香吴萸大茴良姜官桂各一钱炒熨心腹并缚或加牛膝槟榔引下）寒湿香港脚。（膏贴三里穴穴在膝盖下三寸以手按膝中指尖尽处外旁即是属阳明胃或并贴脚背脚心再用川椒陈艾装布袋踏脚下或用姜葱椒茴同麦麸和醋炒熨并摊卧祷上熏取汗○若湿热痛或痿用清阳行水滋阴膏贴苍独防己知柏敷）○妇人白带久不止。（白带清冷稠粘或多悲不乐腰痛脐下痛或脐下冷属寒湿者膏贴脐上并对脐或兼两腰再用苍术半夏附子干姜官桂灶心土陈壁土贯众鸡冠花炒熨并缚脐或用本草治虚寒带下方蛇床子诃子肉五味子山萸肉杜仲续断） 子宫冷（属寒湿者膏贴脐下或用蛇床子煎汤洗后贴文中有方）○小儿慢脾风。（久泻脾气虚寒所致症见文中膏贴脐上对脐文中有方又痘科门有方亦可参用）并治外症阴疽寒痰核冻疮跌打闪挫。○此膏力量甚大。非重症不可轻用大张。并不可轻加重药。（姜葱可加）局中常用单膏。十居其九。膏 不过二三分。已足取效。加药所以助膏之不及。如可不加。不必妄加。太过则反为害。

　　生附子（五两） 白附子（四两） 生南星 生半夏 生川乌 生草乌 生麻黄（去节） 生大黄两） 独活 灵脂 黑丑头 荆穗 三棱 莪术 本 赤芍 白芍 紫苏 香附子 白芷青皮 陈皮 天麻 秦艽 枳实 浓朴 槟榔 远志肉 益智仁 杜仲 牛膝 川续断紫荆皮 桂皮 五加皮 宣木瓜 吴茱萸 蛇床子 补骨脂 大茴 巴戟天 葫芦巴 巴豆仁杏仁 桃仁 苏木 红花 草果 良姜 皂角 骨碎补 自然铜 刘寄奴 马鞭草 红芽大戟 商陆 芫花 防己 甘草 木鳖仁 蓖麻仁 生山甲 蜂房 全蝎 蛇蜕 荜茇甘松 三奈 黄连 黄柏（各一两） 发团（二两） 炒蚕砂（二两四钱） 干地龙（十条） 生姜葱白（各二斤） 韭白 大蒜头 桑枝 苍耳草（全各一斤） 凤仙草（全株约二三斤） 槐枝柳枝 桃枝（各八两） 干姜艾 侧柏叶（各四两） 炮姜 菖蒲 胡椒 川椒 白芥子（各二两）○两共享油三十五斤分熬丹收○再入提净松香（八两） 金陀僧（四两） 陈壁土 赤石脂（ 各二两） 雄黄 明矾 木香 丁香 绛香 制乳香 制没药 官桂 樟脑 真轻粉（各一两） 牛胶（四两酒蒸化如清阳膏下法） 苏合油（一两）搅匀○临用糁麝末贴○一方加制硫磺（如过阴寒重症临时酌加最稳）

　　存济堂药局修合施送方并加药法

　　金仙膏

　　（一名开郁消积膏通治风寒暑湿气血痰食六郁五积诸症凡中州脾胃之病及四感内伤表里不分寒热相杂非一逼所能治者并宜之又夏时多暑温湿温之症偏于暑者阳邪多宜行水膏偏于湿者阴邪多宜此膏或两膏并用亦可虚人参用健脾膏○此膏升降阴阳流通气血当行则行当止则止治寒症可加温药治热症可加凉药变化实无穷尽○此膏开胸隔进饮食化痰消痞攻而不伤本原治肝气胁肋痛一切腹痛妇人痛经小儿虫痛俱效疟疾痢疾亦妙）

　　治外感风寒暑湿头疼提出与观音膏贴心口治闷痘一理○加药之法如伤风寒者可用苍术川芎白芷羌活防风紫苏香附菖蒲细辛生姜葱白之类或煎抹胸背或炒熨胸背伤暑湿者可用苍术浓朴陈皮黄连干葛香薷泽泻猪苓车前子葱白生姜之类湿温即用苍术白虎汤如上法或煎抹或炒熨若兼食滞者用行气香苏饮苍术羌活川芎香附紫苏陈皮甘草煎抹炒熨或合下内伤方用）内伤饮食。（内伤有劳倦伤饮食伤）胸膈饱闷。（伤食者多飧饮食不能运化停于胸腹饱闷恶食不食嗳气作酸下泄臭屁或腹痛吐泻重则发热头痛手按心口刺痛此有余症宜消导去之○膏贴胸口痛处并脐上用莱菔子枳实麸皮食盐炒熨或用苍术香附浓朴半夏陈皮枳壳山楂麦芽神曲莱菔子紫苏生姜食盐炒熨重加山棱莪术大黄槟榔又伤冷者加木香砂仁丁香草果甚加附子巴仁伤热者加黄芩花粉青黛黄连甚加甘遂芒硝又消食消水消酒消气消痞消胀消积消痛有香灵丸用香附灵脂生熟各一两黑丑白丑生熟各五钱加醋炒熨此药行而不泄响而不动其功甚捷如加川芎灵仙枳壳青皮乌药延胡木香炮甲之类亦妙○若脾虚不思饮食食不化食后倒饱者用健脾膏贴胸口脐上再加党参白术甘草半夏陈皮香附木香砂仁益智仁浓朴神曲干姜大枣之类炒熨若内伤发热胃痛不食亦贴健脾膏用补中益气寒加草蔻热加栀子炒熨此膏皆勿用）痰嗽。（咳属肺嗽属脾痰嗽是脾湿生痰膏贴胸口用苍术枳壳陈皮半夏白术干姜皂角炒熨化痰燥湿○凡治痰之药风用川乌草乌白附子半夏南星全蝎僵蚕寒用干姜良姜青皮陈皮半夏草果丁香湿用苍术半夏浓朴陈皮南星皂角明矾热用黄芩黄连知母贝母石膏花粉青黛蛤粉开用连翘香附枳实桔梗散用薄荷紫苏枳壳橘红降用杏仁苏子前胡莱菔子葶苈子糁用木通泽泻猪苓滑石食积用神曲麦芽山楂槟榔酒积用黄连干葛又老痰热用甘遂礞石瓦楞子朴硝寒用附子良姜巴仁黑丑痰饮用川乌青皮陈皮半夏南星浓朴草果干姜白芥子甘遂大戟皂角明矾痰饮流注用导痰汤加木香姜黄或控涎丹加木鳖官桂痰块寒用草乌南星干姜热用大黄五倍牡蛎芒硝痰迷心窍用胆星郁金朱砂明矾痰在胁下用青皮白芥子痰在肠胃用大黄枳实竹沥达痰九痰在骨节四肢用姜汁竹沥劫痰用轻粉镇痰用黑锡丹痰积变生怪病用滚痰丸加百药煎古云十病九痰以上诸药看症或糁或煎抹或炒熨○若肺咳用清肺膏胃咳用清胃膏肾咳用滋阴膏此膏勿用）痰喘痰哮。（呼吸急促为喘喉中有声为哮○哮喘气壮胸满者为实症○膏贴胸背文中有凤仙擦背方甚妙可仿其法用药○风寒喘宜麻黄桂枝紫苏橘红杏仁半夏细辛干姜火喘宜黄芩桑枝栝蒌花粉枳壳桔梗石膏青黛蛤粉元明粉水喘宜芫花黄芩半夏陈皮黑丑葶苈大枣痰喘上气宜导痰降气用苏子杏仁半夏南星陈皮青皮枳实前胡乌药沉香莱菔子生姜大枣有当下者用大黄白丑槟榔之类或煎抹或炒熨又痰喘上气者兼用白芥子生南星糁膏贴足心○阴虚火炎喘者宜用清肺膏贴心口背心滋阴膏贴脐下虚寒喘者宜用温肺膏贴心口背心健脾膏贴当脐扶阳膏贴脐下肾虚不纳气者宜用扶阳膏糁故纸茴香贴脐下阴火逆冲真阳暴脱气喘痰鸣者宜用扶阳膏糁黑锡丹贴脐下老人喘急及短气者宜用大补膏贴心口脐下此膏此药皆不可用○哮多寒包热宜带表散文中有麻黄白果方可炒熨又吼气大者膏内糁雄黄明矾生半夏巴霜等分末贴）痰饮。（饮属阴邪宜用温药○膏贴心口加药见上或用半夏陈皮苍术白术浓朴干姜合甘遂大戟白芥子等炒熨虚人用六君贴健脾膏）嘈杂噫气吞酸吐酸。（嘈杂痰因火动似饥非饥食郁有热也噫气转出食气亦郁火与湿痰也吞酸者水刺心也吐酸者吐出酸水也湿热郁遏不得传化也用平肝顺气保中方苍术白术香附陈皮川芎神曲半夏青皮砂仁麦芽枳实山楂黄连白芍连翘栀子吴萸黄芩干姜木香莱菔子生姜竹茹之类凡肝胃不和气食痰热并治如贴膏心口以此煎抹炒熨甚效或用苍术陈皮半夏黄连黄芩吴萸神曲亦可若五更心嘈属血虚宜四物滋阴养血贴滋阴膏不因饮食而常噫属气虚宜六君子加沉香健脾调气贴健脾膏此膏不可用）恶心干呕（欲吐不得吐亦胃中有痰有热也○膏贴心口或用芦根煎汤抹胃脘糁黄连末贴或用生姜竹茹黄芩半夏胆星陈皮栀子煎抹后贴）噎膈反胃。（症详文中○五噎气食劳嗳思也五膈忧恚气食寒也○郁积饮食不进者用生姜汁韭菜汁牛乳抹胸口膏内糁真郁金末凤仙子末贴再用陈米同黄土合上平肝顺气保中方药料炒熨可以开关或用古方选注治五膈方杏仁去皮尖香豉熬曲干姜吴萸蜀椒炒去汗各等分研末以蜜和丸擦胸日数次或用毛养生膈气方蜣螂一个贝母三钱青黛元明粉各二钱木香沉香朱砂各一钱牛黄五分为末以万年青捣汁加陈酒和团擦此症难治古方亦无必效者二方一温一凉可以应急然必多擦为是冀其或效○又血枯便秘者宜养血润燥用麦冬生地当归白芍川芎甘草等加桃仁麻仁韭汁煎抹以清胃膏贴胸滋阴膏贴脐下参用文中栝蒌导法蜜导法猪胆汁和醋灌下部此膏勿用○胃中虚冷者宜用温胃膏糁丁香砂仁益智仁胡椒官桂末贴胃口再用平胃散合理中药料炒熨反胃暮食朝吐朝食暮吐酸臭不化者乃下焦无火用温胃膏贴胸口扶阳膏糁附子干姜末贴脐上并后命门穴再用八味丸药料炒熨参用文中嗅附子方此膏亦不可用）翻胃。（食入即翻而出乃痰热阻隔与反胃朝暮有定候者不同○膏贴心口用姜汁竹沥先抹之或用干呕方煎抹）呕吐。（有寒有热症详文中与反胃霍乱不同膏贴心口寒宜丁香砂仁藿香陈皮半夏干姜糁贴热宜黄连葛根白芍黄芩栀子竹茹加梅煎抹○有心痛不食呕苦水蓝水或酸水者肝郁也膏贴心口用加味逍遥散炒熨参用清肝膏又有时常呕吐清水者脾热也用白芍甘草煎汤抹后再用黄连糁膏贴参用清胃膏○若久病胃虚闻食即吐者宜温胃膏加党参白术黄 甘草半夏陈皮丁香蔻仁炒熨此膏不可用）霍乱。（症详文中○上吐下泻腹痛者）名湿霍乱湿上为风木所克阴阳不得升降而然渴为热不渴为寒然病由吐泻而出症虽重可不死不得吐泻者为干霍乱乃寒湿太甚脾被绊而不能动故卒痛而手足厥冷俗名绞肠痧中宫痞塞病无由出则胀闷而死矣此症皆忌服姜汤热汤热酒下喉即死○治湿霍乱先用生姜擦胸口膏内糁陈佛手干明矾末贴胸口并脐上或用藿香陈皮苍术浓朴半夏大腹皮煎抹后贴热加黄连寒加姜炭腹痛加木香丁香砂仁便秘加枳壳小便黄赤加木通俱可暑月发热烦渴者用黄连香薷浓朴猪苓泽泻益元散煎抹分消上下或用黄金丹或用急救定中丸二方皆用黄连干姜陈皮木香砂仁香附荆穗槟榔麦芽车前子之类可以炒熨古治霍乱云用食盐炒熨胸背即十分无事此法极妙宜推用冬月寒重者或夏月受凉食冷伤重者用盐同吴萸炒熨胸背并脐下或理中汤白术干姜或大顺散干姜官桂杏仁甘草合五积散苍术白芷浓朴吴萸陈皮半夏桔梗枳壳等药炒熨并缚脐上吐泻太多冷汗自出者用温胃膏贴胸口再用附子理中加灶心土炒熨腹又医书一粒珠治呕吐泄泻有雄黄五 各一两枯矾五钱葱头五个肉桂一钱麝香一分捣饼贴脐用热物熨者乃止法也○治干霍乱须温通亦先用生姜擦胸以菖蒲白蔻丁香糁膏贴心口并脐上寒凝腹痛甚者用川乌郁金细辛白芷木香绛香乌药官桂吴萸白芥子等炒熨关窍闭者用塘栖痧药或卧龙丹或皂角细辛末嗅鼻取嚏用文中日月丹或人马平安散点眼苏合丸擦胸背无苏合丸用瓷调羹蘸香油刮之五脏之系咸在于背刮之则邪气随降不得吐者以手探喉令吐或多取嚏亦妙不得泻者用浓朴汤法以浓朴枳实槟榔大黄炒熨之转筋者紫苏木瓜吴萸茴香延胡白盐醋炒熨蚕砂亦好文中有煮醋抹腹大蒜涂足等方可参用转筋入腹不忍者以极盐盐卤煎汤抹之并刺委中穴转筋欲死盐填脐中大炷艾炙之如冷汗脉微者用加味理中干姜白术附子吴萸官桂当归浓朴陈皮炒熨参用温胃膏散阴膏扶阳膏温中回阳为急○中恶之症即乌痧胀感受暑秽所致面色黑紫胀急疼痛大便不通饮热汤即死以利肺大肠之气为主膏糁枳壳贴脐再用皂角细辛或痧药取嚏加以挑刮之法并用生姜捣汁男左女右点眼角取汗发团蘸烧酒顺擦背脊使之下降一方用食盐擦胸背手足心见斑点则松一切痧胀中暑霍乱并治文中亦有中恶方凡斑痧忌紫苏陈皮半夏甘草不可不知○麻脚痧即吊脚痧吐泻厥逆转筋冷汗脉微顷刻人瘦目陷危症也治法与霍乱不同盖霍乱属阳麻脚痧属阴霍乱以吐泻为通麻脚痧以吐泻为闭宜用生姜汁擦胸背手足再以阴痧膏贴心口背心扶阳膏糁附子炮姜肉桂丁香麝香末贴脐上再用散阴膏糁制过硫黄末同枯矾等分末贴对脐命门穴另用散阴膏二张不加药贴两膝盖两足心更用醋调南星末涂足心或用胡椒官桂涂手足以泻止厥回去膏如躁热烦渴用萸连乌梅煎水稍稍抹胸口然须细心斟酌可用方用此症暂用热药急救愈后即当救阴霍乱之症切勿误作麻脚痧治过用大热之药致变轻为重。积聚 瘕 癖痞气。（症详文中皆气血痰食为病其实一也古皆以治痞法治之○此与伤寒之痞气不同然可以伤寒 痞之法推用○如痛甚推不动热物熨之痛稍缓为血痛不甚推易动热物熨无所觉为痰始如弹丸以渐而大时升时降时隐时现者气块也或左或右或上或下漉漉有声者痰饮也先用生姜擦患处膏内糁药末贴○糁药用大蒜头三两生姜葱白各二两同捣烂加白芥子花椒凤仙子红蓼花子无子用花同大黄芒硝雄黄轻粉明矾陈锻石各二钱研末和匀阴干临用以少许糁膏上贴并可以少许加飞面醋调敷膏外再用酒蒸商陆或酒蒸三棱或醋炒吴萸或醋炒延胡熨之或竟用温白丸川乌炮二两半吴萸桔梗柴胡菖蒲紫菀黄连炮姜肉桂花椒巴豆泽泻皂角浓朴各一两为粗末炒熨或用温白丸合木香枳壳丸大黄黑丑各二两白术半夏南星木香青皮陈皮枳壳枳实三棱蓬术麦芽神曲槟榔干姜良姜各一两为粗末炒熨并缚每用约取七八钱虚人加党参或加八珍或加补中益气药料同用皆法也）黄胆（疸有五症详文中须分阴阳治○阳黄色明属湿热膏糁白术黄芩茵陈末贴心口脐上参用行水膏贴脐旁天枢穴再加苍术浓朴广陈皮茵陈黄连黄芩栀子龙胆草葶苈车前子泽泻木通寒水石滑石之类煎抹炒熨甚者加大黄芒硝下之○阴黄色黯属寒湿膏糁附子干姜茵陈末贴心口脐上参用散阴膏贴后对脐命门穴再用苍术浓朴陈皮茵陈川芎川乌干姜吴萸青皮姜黄官桂丁香川椒车前子泽泻之类煎抹炒熨甚者加附子○酒疸谷疸属阳女痨疸属阴治同○瘟黄用实鉴瘴疸丸茵陈栀子大黄芒硝各一两杏仁六钱常山鳖甲巴霜各四钱豆豉二两此方具汗吐下三法治诸急症可用此煎抹炒熨不独温黄也○文中有苦瓜蒂末嗅鼻法南星罨脐法药筒熏脐法又有生姜茵陈点眼抹身法亦有东引桃枝煎浴法皆可参）浮肿。（湿胜则濡泄甚则水闭 肿大约先头足肿后腹大者肿先腹大者胀○水有十亦宜分阴阴治○阳水先肿上体身热便闭膏贴心口脐上参用行水膏贴脐两旁加五皮饮及八正散疏鉴饮子三花神 丸之类或煎抹或炒熨并缚脐○阴水先肿下体身冷便利膏贴心口脐上参用散阴膏贴后对脐处再加木香顺气汤及肾气丸实脾散复元丹药料或煎抹或炒熨并缚脐○轻者膏贴心口脐上只用平胃五苓散药料煎抹炒熨参用健脾膏可也○腰以上肿者宜汗用麻黄苍术甘草豆豉生姜煎抹胸背腰以下肿者宜利用木通车前子椒目黑丑葱白煎抹胸腹肺气喘促者用杏仁贝母防己桑白皮葶苈陈皮桔梗木通枳壳苏子腹皮生姜大枣花椒之类又臂肿者膏兼贴臂大肉上腿肿者兼贴腿肚脚肿者兼贴脚背但必以一张贴心脐否则恐四肢消而归入腹也○文中治水肿有消河饼涂脐膏走小便丹房奇术走大便皆可酌用）胀满。（胀有七寒热谷水气血蛊也症详文中东垣云大抵寒胀多而热胀少○又有五脏胀六腑胀之别观病起处与病甚处知为何部如咳喘者肺胁痛者肝是也又属脾胃者饮食少他脏则饮食如常又在皮肤经络者饮食亦如常在肠胃肓膜者饮食少甚则五脏壅塞则气促而不食病乃危矣○凡腹胀初得是气宜行气久则成水宜行水○膏皆贴心口脐上酌用专药以浓朴为君寒用吴萸半夏干姜附子官桂黑丑之属热用黄连白芍栀子知母枳实大黄之属谷用麦芽神曲三棱莪术槟榔之属水用苍术防己葶苈甘遂泽泻之属气用木香乌药枳壳姜黄青皮腹皮莱菔子之属血用川芎当归延胡灵脂红花桃仁韭莱之属或糁膏贴或煎抹或炒熨古云下之则胀已此亦下法然膏药与内服有瘥不致取快一时而反伤元气○单腹胀属脾虚肝旺腹现青筋为木克土难治膏糁肉桂末贴心口脐上亦以浓朴为君加党参白术当归酒芍半夏陈皮神曲官桂香附花椒黄连吴萸木瓜腹皮肉苁蓉苏子莱菔子车前子泽泻青矾红枣之属炒熨参以健脾膏或竟用健脾膏兼用散阴膏此膏不必用○东垣有通治胀满浓朴半夏汤亦可酌用文中亦有方○此症难治与噎膈同初起未见真脏脉者用此膏即不加药亦能开关亦能消胀特终久难免复发耳）泄泻。（多属脾湿症见文中○膏贴胸口脐上再用苍术浓朴陈皮泽泻车前子木通飞滑石之类炒熨或用白术五钱车前子八钱炒熨泻不止用黄丹枯矾丁香糁膏贴艾一斤坐在身下）痢疾。（症详文中○初起膏糁川连吴萸木香砂仁末贴脐上三日后者糁花椒麝香贴通用苍术香附灵脂延胡黑丑当归赤芍山楂神曲黄连黄芩吴萸杏仁青皮枳壳槟榔羌活川乌皂角车前子炮甲各一钱大黄二钱为粗末加姜葱莱菔子五钱炒热分两包轮熨并缚脐冷则换气通自愈○噤口痢用九节菖蒲煎水抹胸口再贴膏并烧醋炭热毒重者用田螺麝香敷脐○治痢法腹痛宜和芍药陈皮后重宜下木香槟榔身重除湿猪苓泽泻脓血稠粘者以大黄芒硝竭之身冷自汗者以附子干姜温之○又治痢之药色黑大黄色紫地榆色红黄芩色淡生姜色白官桂色黄山楂利气枳壳破血桃仁里急当归身尾痛甚木香栀子 溏官桂木香通中有涩乌梅血痢金银藤梧桐叶荷叶马苋槐花柏叶地榆）疟疾。（症详文中○膏贴心口背心先用生姜擦后贴或加葱白煎抹或用羌活防风柴胡黄芩青皮川芎白芷细辛半夏知母贝母苍术浓朴灵仙枳实槟榔炮甲白芍桂枝各用一钱为粗末以一半加姜葱煎汤抹胸背取汗一半炒热缚脐六经皆可用数发后无痰食积滞者可用散阴膏截之○治疟之法入门云大阳桂枝阳明白虎少阳小柴胡意甚明显挟痰合二陈挟食合平胃尿涩合五苓便秘合大柴胡无汗干葛苍术有汗黄芩白术汗多乌梅又气滞青皮香附食积神曲麦芽山楂枳实积甚玉棱莪术瘀血桃仁红花夜发川芎当归日久常山首乌灵仙槟榔疟母鳖甲山棱莪术去癖须用大戟芫花破水之类或糁或煎抹或炒熨又寒疟用川乌白芷紫苏青皮草果良姜白芥子白胡椒官桂吴萸灵仙甚加附子热疟用柴胡黄芩半夏知母石膏蚓泥新汲水之类夏月可用西瓜镇心）心胃气痛。（有寒热痰饮食积血瘀气滞之分○膏贴痛处热痛用柴胡黄芩栝蒌花粉白芍枳壳黄连栀子橘红木通生甘草食盐煎抹冷痛用紫苏香附灵脂延胡姜黄蒲黄蓬术当归良姜草果官桂胡椒益智仁吴萸陈皮半夏没药浓朴苍术乌药川芎炒熨不论气血痰食皆可用亦可撮三五味而用积冷心腹痛仿和剂抽刀散法良姜一两斑蝥三个同炒黑去斑蝥用姜糁贴心痛彻背背痛彻心金匮有乌附方冷热不调者用和胃饮萸连桂芍橘皮香附当归炙草干姜之类）肝气胁肋痛。（胁腋属肝胆肝邪流于两胁为诸般胁痛亦有风寒气滞血瘀食积痰饮冷热之别膏贴痛处如冷痛即用上胃气中药炒熨古人胃病治肝故可通用热痛者用柴胡抑肝汤柴胡青皮赤芍丹皮地骨皮香附栀子苍术川芎神曲连翘生地甘草煎抹或食加平胃痰加二陈肝胃不和者用上平肝顺气方亦可并参用清肝膏若虚肝用滋阴膏糁木香青皮官桂或糁吴萸黄连末贴房劳伤肾者宜芎归故纸等）腹痛。（中气不行也亦有寒热痰饮瘀血食滞虫等之别○膏贴脐上看症用上药例中药或糁或煎抹炒熨○虫痛用川椒乌梅各一两炒熨并缚脐当下虫重则加雄黄明矾三棱槟榔）腰痛。（有七症详见文中大约肾虚是本风寒湿热痰饮气滞血瘀闪挫是标○膏糁白术官桂末贴痛处再用羌活防风杜仲故纸牛膝续断木瓜萆 香附当归延胡红花半夏陈皮黑豆之类炒熨参用文中摩腰方风寒湿跌打损伤均宜散阴膏阴虚宜滋阴膏加桂）小肠气痛。（不全属寒者膏贴脐下用川楝子小茴乌头栀子盐炒熨偏于寒者用散阴膏）○妇人痛经。（膏贴膺上或用散阴膏中疟疾末子糁膏贴脐上再用当归延胡红花胡椒蚕砂醋炒熨）妇人乳核（由气血凝滞成核不红肿者用姜葱汤洗后膏内糁广木香贴或再用青皮白芍当归川芎香附半夏南星滴乳香丁香生姜炒熨如红肿热痛者用情阳膏加乌龙锭敷）妇人产后儿枕痛。（膏贴痛处或用起枕散延胡当归官桂末糁膏贴或再用此三味加川芎蒲黄灵脂吴萸红花乳香没药等醋炒熨并缚之凡瘀血为病皆可用此消散血得热则行也）○小儿风寒积滞皆可用。

　　○外症如胁痈等未破者亦可用。○此膏力量亦大。非重症不可轻用大张。亦不可轻加重药。

　　局中常用大半单膏。膏 不过二三分。小儿减半。若有加药。必审症明白再加。且由渐而增。不骤加也。○诸膏须分别用。然亦可合并用此。非明于医理者。不能用膏药。亦必读书以此。

　　苍术（五两） 上白术（四两） 羌活 川乌 姜黄 生半夏（姜制） 乌药 川芎 青皮生大黄（各三两） 生香附 炒香附 生灵脂 炒灵脂 生延胡 炒延胡 枳实 黄连 姜制浓朴 当归 灵仙 黑丑头（半生半炒） 巴仁（各二两） 枯黄芩 黄柏 生蒲黄 黑山栀川郁金 莪术 三棱 槟榔 陈皮 山楂 麦芽 神曲 南星 白丑头 苦葶苈 苏梗藿梗 南薄荷 草乌 独活 柴胡 前胡 细辛 白芷 荆芥穗 防风 连翘 干葛 苦桔梗知母 大贝母 甘遂 大戟 芫花 防己 栝蒌仁 腹皮 天花粉 赤芍 白芍 枳壳茵陈 川楝子 木通 泽泻 车前子 猪苓 宣木瓜 皂角 苦杏仁 桃仁 苏子 益智仁良姜 草果 吴萸 红花 木鳖仁 蓖麻仁 僵蚕 全蝎 蜈蚣 蝉蜕 生山甲 生甘草（各一两） 发团（二两） 飞滑石（四两） 生姜 葱白 韭白 薤白 大蒜头 红凤仙 白凤仙（全） 槐枝 柳枝 桑枝（各一斤凤仙干者或用四两）

　　榆枝 桃枝（各八两俱连叶） 石菖蒲佛手干 小茴 艾（各一两）○两共享油四十斤分熬丹收○再入净松香 生石膏（各四两） 陈壁土 明矾（各二两） 雄黄 轻粉 砂仁 白芥子 川椒 广木香 檀香 官桂 制乳香制没药（各一两） 牛胶（四两酒蒸化如前下法）○或加苏合油临用加沉麝○旧合平痧膏治霍乱者即此膏减味。阴痧救急膏治麻脚痧者即扶阳膏减味。故皆不存。

　　存济堂药局修合施送方并加药法

　　行水膏

　　（此膏通利水道治三焦肠胃湿热为病与金仙膏相辅而行如虚者参用健脾膏○膏主纳凡胸膈不宽欲进饮食者须金仙此膏主出凡欲宣导二腑者须此膏二膏不可偏废）

　　统治暑水停不散。（停水者饮水过多停蓄而成也在上干呕而阳水入则吐在中心下痞满而痛在下热入膀胱小便不利○又水停心下上于头则眩凌于心则悸侵于肺则咳传于胃则呕溢于皮肤则为肿渍胃则为泄膏分上中下贴再加药○按病必究其所因如水病不知其水见呕治呕见咳治咳见痞满泄泻即治痞满泄泻袭用套头方药似是实非所谓粗工不识病源也录此以见因之不同宜审）或为怔忡。

　　（即悸也膏贴心口）干呕而吐。（用生姜半夏为团擦后贴）痞满而痛。（贴痛处或糁黄连半夏末）

　　痰饮。（用控诞丹加膏内贴）水气喘咳。（用苏子葶苈半夏桑皮木通黑丑椒目煎抹胸口再贴膏）

　　水结胸。（用生姜擦后贴或用文中凝雪汤法或即用十枣汤煎抹后贴）阳黄胆。（贴胸脐○文中方）阳水肿满。（贴心脐○文中有方）热胀。（贴胸脐○文中有方或用白术浓朴姜黄黄芩黄连枳实半夏知母青皮陈皮木通泽泻桔梗大黄木香砂仁煎抹后贴或研末加麝香以淡姜水调敷满腹○以上皆参用金仙膏）小便黄赤。（湿热重膏贴胸脐及脐下用麦冬竹叶木通煎抹胸）或少腹满急。（湿热下注膏贴少腹）或尿涩不行。（用黄芩车前子木通黑山栀等利水之药煎汤洗脐下贴）或热淋。（糁硝石末贴脐下参用清阳金仙两膏贴胸脐二膏皆能通淋○文中亦有方）大便。溏泄。（湿胜也膏贴脐上或用金仙膏）或便秘不通。（热胜也膏贴脐上及脐两旁即天枢穴也或糁芒硝贴水气重者用枳壳槟榔大黄黑丑煎抹后贴或研末鸡清调敷参用文中通大便方）或肠痔。（湿热下注膏贴脐上参用清阳膏贴肛门）又肩背沉重肢节疼痛。（湿热相搏膏贴背心及痛处）香港脚肿痛。（湿热分争湿则肿热则痛膏贴脐上及痛处再加苍柏散敷香港脚入腹冲心者加吴萸木瓜槟榔大黄食盐炒熨并缚或调敷腹入肾者目额黑腰肿尿闭上喘加附子津唾调涂足心引热下行）妇人带下。（由湿热者膏贴脐上脐下再酌加药）○外症湿热凝结成毒。成湿热烂皮皆可用。○上贴心口。中贴脐眼并脐两旁。下贴丹田及患处。

　　苍术（五两） 生半夏 防己 黄芩 黄柏 苦葶苈 甘遂 红芽大戟 芫花 木通（各三两）

　　当归 赤芍 黄连 川郁金 苦参 知母 商陆 枳实 连翘 槟榔 郁李仁 大腹皮防风 细辛 杏仁 胆南星 茵陈 白丑头 花粉 苏子 独活 青皮 广陈皮 本栝蒌仁 柴胡 地骨皮 白藓皮 丹皮 灵仙 旋复花 生蒲黄 猪苓 牛蒡子 马兜铃白芷 升麻 川楝子 地肤子 车前子 杜牛膝 香附子 莱菔子 土茯苓 川萆 生甘草海藻 昆布 瞿麦 蓄 木鳖仁 蓖麻仁 干地龙 土狗 山甲（各一两） 发团（二两） 浮藻（三两） 延胡 浓朴（附子） 乌药（各五钱） 龟板（三两） 飞滑石（四两）

　　生姜母草 诸葛菜 车前草 马齿苋 黄花地丁（鲜者各一斤） 凤仙草全株（干者用二两） 九节菖蒲 花椒 白芥子（各一两） 皂角 赤小豆（各二两）○两共享油三十斤分熬丹收○再入铅粉（炒一斤） 提净松香（八两） 金陀僧 生石膏（各四两） 陈壁土 明矾 轻粉（各二两）

　　官桂 木香（各一两） 牛胶（四两酒蒸化如清阳实下法）○如外症拔毒收水可加黄蜡和用。又龙骨牡蛎皆收水亦可酌用。

　　存济堂药局修合施送方并加药法

　　清肺膏

　　（肺属金或受心火刑克肝木亢害则病又外感久则郁热内伤久则火炎并宜清○有杏胶饮又有三鸡鸣丸皆通治咳喘亦有清肺汤清金汤贝母散黄连阿胶等方此本其法）

　　治一切。（长夏火铄金宜清热）燥热。（秋金燥烈之气宜清燥）伤肺咳喘上气。（上气宜苏子杏仁前胡枳壳等）或酒爆过度邪火伤肺致咳喘者。（用黄连枳实栝蒌青黛○膏皆贴胸口及背心看症加药○方书云晨咳是食积火流肺宜地骨皮桑皮知母午前多胃火冲肺宜知母贝母栝蒌枳实醋 石膏午后多阴虚宜四物加麦冬知柏二陈黄昏多火浮于肺宜五倍五味敛而降之风寒郁热夜咳三拗汤加知母黄芩干咳无痰火郁也久则成痨宜桔梗开之再滋阴降火或用贝母栝蒌青黛姜汁白蜜文中有擦颈项擦背等方可以仿用口渴气逆者用知母贝母天冬麦冬当归枯芩黑山栀元参化粉桔梗薄荷沙参甘草之属即清顺汤也带血加紫菀阿胶治火咳火喘不外此○喘当先引其痰宜桔梗栝蒌枳壳杏仁苏叶前胡热加寒水石石膏水喘宜苏子葶苈肺虚久喘宜炙桑皮五味阿胶阴虚阳无所附而上奔者四物倍芍药加人参五味收之下之则死○以上皆参用清阳膏清胃膏滋阴膏○一切喘咳劫药知母贝母各一两巴豆十粒同炒黄加黄连白矾白芨各三钱姜蜜丸安膏上贴或巴豆炒后去之但借其气更善一用五味五倍芒硝蜜丸安膏上贴同可酌用）衄血。（肺火参清阳膏）消渴。（上消属肺火宜黄连花粉乌梅）肺胀。（咳而上气烦躁而喘宜敛本草白芍治肺胀又古方有杏仁青黛诃子肉佐以海粉半夏便香附栝蒌加姜汁白蜜调者可以擦胸背如脉浮心下有水气或欲作风水者用仲景越婢加半夏汤或小青龙加石膏汤煎抹）肺积。（在右胁咳喘名息贲参用金仙膏）肺痿肺痈。（心火刑肺喘咳兼唾脓血脉虚为痿实为痈虚用桑皮知母党参黄 地骨皮天冬陈皮甘草青皮五味姜汁萝卜汁梨汁桔梗紫菀煎抹实用桑皮桔梗栝蒌葶苈子青橘皮汁陈芥菜卤○兼贴清阳膏）咽喉（肺系）大肠（肺府枳壳能利大肠）诸火症。○贴喉中央（连天突穴）胸口（膻中穴）背后（第三骨节肺俞）脐上（脾为肺母）脐下（肾为肺子）或患处。○凡用加药者须照医书审症立方之意。

　　而以文中外治之法运之。则精切而有效。此膏所注亦可例推。

　　生黄芩（三两） 南薄荷 桑白皮 地骨皮 知母 贝母 天冬 麦冬 连翘 苏子 花葶苈 芫花（各二两） 桔梗 橘红 郁金 香附 荆穗 枳壳 牛子 山豆根 栝蒌 旋复花（即金沸草） 苦杏仁 川芎 白芷 马兜铃 前胡 蒲黄 防风 苏梗 青皮 胆南星己射干 白前 白槟榔 白丑头 款冬花 五倍子 元参 生地 生甘草 忍冬藤 归尾白芍 赤芍 丹皮 木通 车前子 枳实 黄连 黄柏 黑山栀 白芨 白蔹 大黄 芒硝木鳖仁 蓖麻仁 山甲（各一两） 滑石（四两） 生姜（连皮） 葱白（各二两） 冬桑叶白菊花（连根） 槐枝 柳枝 桑枝（各八两） 枇杷叶（四两） 竹叶 柏叶 橘叶（各二两）

　　凤仙（全株） 百合 莱菔子（各一两） 花椒 乌梅（各五钱）○两共享油二十斤分熬丹收○再入生石膏（四两） 青黛 海石 蛤粉 硼砂 明矾 真轻粉（各一两） 牛胶（四两酒蒸化如清阳膏下法）

　　存济堂药局修合施送方并加药法

　　温肺膏

　　（经云肺恶寒又日形寒饮冷则伤肺形寒风寒外感饮冷冻饮料食生冷内伤也皆宜温方易简杏子汤治一切感风寒伤生冷虚劳咯血痰饮停积咳嗽者用党参半夏干姜官桂白芍细辛茯甘草五味子感冒加麻黄又有参苏温肺汤半夏温肺汤星半姜桂丸等此本其法）

　　治一切咳喘等症清白者寒黄浊者热面赤痰盛者热面曰气短者虚）凡风寒客于肺。咳喘上气。（宜九宝饮紫苏杏仁麻黄桂枝生姜等煎抹）或生冷伤肺咳喘上气。（宜浓朴干姜等）或中焦脾胃虚寒。有痰水冷气。心下汪洋嘈杂。时吐清水者。（宜加味理中半夏陈皮官桂细辛白术干姜五味炒熨）或下焦无火。肾水泛上为痰。水冷金寒者。（宜用八味九料）或肺胃两虚。气上逆者。（胃虚则气上逆喘而不休宜参用温胃膏）或肺肾两虚。不纳气者。（宜参用温肾固真膏）亦治冷哮（遇冷而发）冷痿（肺有虚寒而痿者）等症。上贴心口。中贴脐眼。下贴丹田。或并贴。（文中有烧款冬熟地吸烟法治肺病最宜可推用以今吸烟法装烟筒吸甚便）

　　生半夏（姜汁现炒三两） 杏仁 苏子 炙桑皮 五味子 麻黄 细辛 干姜 陈皮 官桂 葶苈子（炒） 白蒺藜（各二两） 西酒芍 桔梗 枳壳 青皮 灵仙 砂仁 沙蒺藜 旋复花 制香附 乌药 大腹皮巴戟天 大茴香 破故纸 吴萸 荜茇 良姜 款冬花 芫花 紫菀 浓朴 黑丑 泽泻车前子 白附子 巴豆仁 诃子肉 川乌 白芨 白蔹 皂角 木瓜 木鳖仁 蓖麻仁 炮山甲（各一两）

　　生姜 葱白 槐枝 柳枝 桑枝（各四两） 凤仙草（全株干者用二两） 白芥子 川椒 胡椒 核桃仁（连皮） 石菖蒲 莱菔子 白果仁 大枣 乌梅 粟壳（各一两）

　　○两共享油十六斤分熬丹收○再入肉桂 丁香 木香 绛香（沉香更佳） 白蔻仁（各一两）

　　牛胶（四两酒蒸化如清阳膏下法）

　　存济堂药局修合施送方并加药法

　　养心安神膏

　　（木孔圣枕中丹及天王补心丹等方加味读书勤政劳心者可用此养心）

　　治心。心肾不交。怔忡梦遗。（糁黄连肉桂末）亦有因惊而不能寐者。（糁胆星涂犀角）皆贴膻中穴牛心一个牛胆一个。用小磨麻油三斤浸熬听用。

　　川黄连（三两） 大麦冬 丹参 元参 苦参 郁金 胆南星 黄芩 丹皮 天冬 天生（各二两） 潞党参 熟地 生黄 上于术 酒白芍 当归 贝母 半夏 苦桔梗 广陈皮川芎 柏子仁 连翘 熟枣仁 钗石斛 远志肉（炒黑） 天花粉 蒲黄 金铃子 地骨皮淮山药 五味子 枳壳 黄柏 知母 黑山栀 生甘草 木通 泽泻 车前子 红花 官桂木鳖仁 羚羊角 镑犀角（各一两） 生龟板 生龙齿 生龙骨 生牡蛎（各二两）

　　生姜四两） 凤仙草（一株）○两共享油十六斤。分熬去渣。合牛心油并熬丹收○再入寒水石 金陀僧（各四两） 芒硝 朱砂 青黛（各二两） 明矾 赤石脂 赭石（ 各一两） 牛胶（四两酒蒸化如清阳膏下法）

　　存济堂药局修合施送方并加药法

　　清心化痰膏

　　（养心膏治虚火此膏治实痰如风痰可与清阳膏参用若寒痰等勿用）

　　统治用薄荷菖蒲捣汁入姜汁竹沥白蜜调擦胸口再糁朱砂硼砂青黛芒硝寒水石水月贴若治中风痰迷即用清阳膏中加药如舌不能言者另用古方鲜语汤煎抹亦可痰结胸用陷胸承气合敷）

　　胆南星（大生地 元参 丹参 苦参 川芎 当归 生白芍 生蒲黄 杏仁 丹皮 苦桔梗 前胡知母 贝母 栝蒌 半夏 槟榔 枳壳 大戟 青皮 天麻 黑山栀 甘遂 黄柏 独活 防风细辛 旋复花 芫花（醋炒） 木通瓦楞子 羚羊角 犀角生姜 竹茹莱菔子（各一两） 白芥子（五钱）○两共享油十六斤分熬丹收○再下生石膏（八两）青礞石（硝） 金陀僧（各四两） 青黛 雄黄 明矾（各二两） 硼砂 朱砂 轻粉（各一两） ○加牛黄清心丸一粒。滚痰丸三钱。抱胆丸五钱。（抱胆丸用川郁金天竺黄各一两雄黄五钱白矾三钱以菖蒲汁调不落水猪心血为丸朱衣者毛氏治癞痫痰迷方也）

　　存济堂药局修合施送方并加药法

　　健脾膏

　　（胃主纳脾主消脾主与胃行其津液者也○脾为至阴喜升喜刚燥○太阴湿土得运○补气消食化痰燥湿不可偏废○脾胃为肝肾之原心实主之火能生土土旺即以防水○心为脾母补母则子旺肝为脾贼疏肝则脾安○脾土须丹田真火熏蒸故曰补脾不若补肾舌有补真丸治脾阳不运用川乌巴戟菟丝苁蓉葫芦巴香附花椒距茸羊腰阳起石等味可以为法○此膏较金仙膏多补脾温肾之药虚寒有积欲寓攻于补者宜之如欲消导多者可以此膏和金仙膏各半摊贴○又肾为先天之本脾胃为后天之本此膏与滋阴膏相并行亦如六君与六味也）

　　治脾阳不运饮食不化。或噎塞饱闷。（脾弱）或泄痢腹痛。（脾滞）或为湿痰（水谷停积）水肿（脾虚土不制水）黄疸（脾湿）

　　木红花各五分三棱当归梢猪苓升麻各四分官桂苍术车前子泽泻柴胡陈皮黄芩草蔻仁生甘草各三分木香青皮各二分吴萸黄连干生姜各一分桃仁三个昆布少许可以炒熨或去苏木桃仁或虚加参术实加枳壳槟榔撞关加香附乌药胡椒紫苏丁香沉香砂仁茴香乳香之类○凡用香药须研末后加勿同炒）积聚（脾虚也金仙膏有方○又纲目破积导饮丸用木香槟榔陈皮青皮枳壳蓬术三棱半夏神曲麦芽干姜车前子泽泻甘草各五钱白丑头末六钱黄连三钱巴豆二十粒一方巴豆同黄连三钱炒去巴豆不用此方危氏取数味以消诸积聚症块甚效可以炒熨○又如食积山楂神曲麦芽酒积黄连葛花砂仁果菜积官桂丁香麝香鱼蟹积紫苏木香生姜面积杏仁茶积川椒均可用）○小儿慢脾风（或大病或久吐泻脾胃伤所致纯阴泄青者木克土也用参 木草酒芍陈皮半夏天麻川乌全蝎南星丁香朱砂姜枣炒熨肢冷加炮姜甚加附子手足搐搦加桂枝参用扶阳膏）等症。皆贴胸脐。（简便方实用莱菔子炒熨虚用糯米炒熨皆妙）

　　牛精肉一斤。牛肚四两。用小磨麻油三斤浸熬听用。

　　苍术（四两） 白术 川乌（各三两○温白丸用川乌为君）

　　益智仁 姜半夏 南星 当归 浓朴 陈皮 乌药 姜黄 甘草（半生半炙） 枳实（各二两） 黄 党参 川芎 白芍 赤芍 羌活 香白芷 细辛 防风 香附灵脂 苏梗 苏子 延胡索 山楂 麦芽 神曲 木瓜 青皮 槟榔 枳壳 桔梗 灵仙腹皮 醋三棱 醋莪术 杏仁 柴胡 升麻 远志肉 吴萸 五味 草蔻仁 肉蔻仁 巴戟天 补骨脂 良姜 荜茇 大茴 红花 黄连 黄芩 大黄 甘遂 苦葶苈 红芽大戟巴仁 黑丑头 茵陈 木通 泽泻 车前子 皂角 木鳖仁 蓖麻仁 全蝎 炮山甲 白附子附子（各一两） 滑石（四两）

　　生姜 薤白（韭白） 葱白 大蒜头（各四两） 鲜槐枝 柳枝桑枝（各八两） 莱菔子 干姜 川椒（各二两） 石菖蒲 艾白芥子 胡椒 佛手干（各一两） 凤仙草（全株） 枣（七枚）○两共享油二十二斤。分熬丹收。○再入官桂 木香丁香 砂仁 檀香（各一两） 牛胶（四两酒蒸化如清阳膏下法）

　　存济堂药局修合施送方并加药法

　　清胃膏

　　（胃为水谷之海脏腑皆禀气于胃○五谷入胃其糟粕津液宗气分为三道上焦宗津液下焦糟粕○大小肠出纳水谷转输津液而胃又为二经之总司○胃为燥土喜降喜柔润宜养津液○阳明阳土得阴自安○腑宜通热则秘结用下药者亦所以救阴而存津液也）

　　治胃中血不足。（胃中谷气传化精征为血）燥火用事。或心烦口渴。或呕吐黄水。（黄水属热清水属寒）

　　或噎食不下。（四干）或食下吐出。（皆是胃槁）或消谷善饥。（即消中属胃热传于肺为上消传于肾为下消）或大呕吐血。（阳明多气多血为火所逼）或大便难。（津枯）

　　或食 。（大肠移热于胃善食而瘦谓之食 者易也胃移热于胆同）亦治肺燥者肾热者。挟心肝火者。○粘贴中下三脘。（酌加煎抹之药）

　　生地（四两） 大麦冬 天花粉（各三两） 黄连 知母 当归 栝蒌仁 生白芍 石斛 天冬 干葛 生甘草（各二两） 元桔梗 连翘 川芎 柴胡 前胡 胆皮黄柏车前子 泽泻 木通 皂角 蓖麻仁 木鳖仁 羚羊角 镑犀角 山甲 大黄 芒硝（各一两） 滑石（四两）

　　生姜（连皮） 竹茹（各三两） 石菖蒲（一两） 葱白 韭白 薤藿香（各二两） 茅根 桑叶 芦根 枇杷叶（去毛） 芭蕉叶 竹叶（各四两） 槐枝 柳枝 桑枝白菊花（各八两） 凤仙草（全株） 乌梅（三个）○两共享油二十斤。分熬丹收○再入生石膏（八两） 寒水石（四两） 青黛（一两） 牡蛎粉 元明粉（各二两） 牛胶（四两酒蒸化如清阳膏下法）

　　存济堂药局修合施送方并加药法

　　温胃膏

　　（旧名卸寒暖胃膏此方表里俱备冬时施送穷人预贴一张于心口并脐可免受寒）

　　治胃本浓朴白术枳壳防风细辛藿香半夏赤芍吴萸草蔻仁良姜猪苓泽泻甘草姜枣之属盖外感方也又东垣中满分消汤治中满寒胀寒疝二便不通四肢厥逆食入反出腹中寒心下痞下虚阴躁奔豚不收用川乌干姜荜澄茄生姜黄连党参当归泽泻青皮麻黄柴胡草蔻仁浓朴黄 黄柏益智仁吴茱萸木香半夏茯苓升麻之属盖内伤方也可推）

　　干姜（炒二两） 川乌 白术（各两半） 苍术 党参 附子 吴萸 黄 麻黄 桂枝北细辛羌活 独活 防风 麦冬 本 柴胡（炒） 川芎 当归 酒芍 香附 紫苏 藿梗杏仁 白芷 青皮 陈皮 半夏（炒） 南星 浓朴 乌药 灵仙 麦芽 神曲（炒） 枳实泽泻 荜澄茄 草果 草蔻仁 肉蔻仁 故纸 良姜 益智仁 大茴 巴戟 荜茇 车前子延胡 灵脂（各一两） 黄连（吴萸水炒） 五味子（各五钱） 甘草（七钱）

　　生姜 葱白（各两） 大枣 乌梅肉（各五个）○两共享油十二斤。分熬黄丹收○再入木香 丁香 砂仁 官桂乳香（制） 没药（各一两） 牛胶（四两酒蒸化如清阳膏下法）一加木鳖仁蓖麻仁山甲（各

　　存济堂药局修合施送方并加药法

　　清肝膏

　　（肝生血气○木喜调达○肝以敛为泻以散为补○相火寄于肝胆有泻而无补泻热即所以补之○肝宜凉胆宜温然胆附于肝此动则彼随故肝胆同治肝与心肾亦同治○此膏与清阳膏金仙膏滋阴膏参用治肝风宜合清阳膏治肝气宜合金仙膏治肝火宜合滋阴膏）

　　治肝经血虚用清阳膏）面青口酸。（青是肝色酸是肝味）寒热往来。（少阳在半表半里又疟为肝积宜黄连柴胡等参用金仙膏）多惊不睡。（肝藏魂宜羚角等参用清心膏）善怒。（肝燥宜当归栝蒌红花等）

　　吐血。（暴怒伤肝不能藏血）胸中痞塞。（肝郁宜逍遥散六郁汤萸连丸等参用金仙膏）胁肋乳旁痛。（皆肝之部位○肝积在左肋下痛引小腹名肥气参用金仙膏）大腹作痛。（土为木克参用金仙膏）少腹作痛。（少腹亦肝之部位有蓄血在下则痛妇人为血瘕等）阴肿阴疼。（肝脉络阴器）小儿发搐。（有假搐真搐之分○假搐者搐搦反张邪视而牙关不紧无痰涎而气热未可指为惊风恐是伤风伤食痘疹等症○真搐者潮热发搐乃急惊风也心主惊肝主风○在巳午未时者心用事宜导赤散生地木通甘草淡竹叶等分煎或凉惊丸龙胆草防风青黛三钱钩膝三钱黄连五分牛黄冰麝丸金银汤化在寅卯辰时者肝用事宜泻青丸羌活大黄川芎山栀仁龙胆草当归防风蜜丸竹叶汤化在申酉戌时者肺用事宜补脾益黄散青皮陈皮丁香而兼用泻青丸治肝导赤散治心在亥子丑时者肾用事亦宜补脾益黄散而兼用导赤散凉惊丸治心又急惊因热生于心热甚则风生风属肝此阳盛阴虚也宜利惊丸即天竺黄三钱轻粉青黛一钱黑丑头末五钱蜜丸薄荷汤调者若热渴发搐痰涎壅盛危急者天南星大半夏均用牙皂明矾生姜汁制过各一两花粉二两元明粉五钱硼砂三钱雄黄五分麝四分甘草生研水丸朱衣金箔姜皮灯心汤调用或单用礞石一味木香汤调用○以上诸药皆可擦胸背参用清阳膏清心膏滋阴膏贴）肝疳。（食肥令人内热食甘令人中满十六岁以后则名痨○肝疳者面青目生白膜泻泄夹水青色泻血小儿疳分五脏肝病为多○一切疳症冷热新久均以脾疳集圣丸主之用党参黄连干蟾酥各三钱川芎当归五灵脂陈皮青皮醋炒莪术煨木香真芦荟酒蒸砂仁各二钱公猪胆汁丸五脏各有加减如肝疳去莪术砂仁陈皮木香加龙胆草栀仁防风天麻蝉蜕各二钱青黛钱半可以擦胸背再贴膏详见儿科书）外症颈上生核。（火旺筋挛所致参用云台膏）○头眼病贴两太阳。耳病夹耳门贴。内症上贴胸口。并两胁背心（肝俞）脐上脐下。余贴患处。加锭子醋磨敷。

　　鳖甲一个。用小磨麻油三斤。浸熬听用。

　　柴胡（四两） 黄连 龙胆草（各三两） 元参 生地 川芎 当归 白芍 郁金 丹皮地骨皮羌活 防风 胆南星（各二两） 薄荷 黄芩 麦冬 知母 贝母 黄柏 荆芥穗 天麻秦艽 蒲黄 枳壳 连翘 半夏 花粉 黑山栀 香附 赤芍 前胡 橘红 青皮 栝蒌仁桃仁 胡黄连 延胡 灵脂（炒） 莪术（煨） 三棱（煨） 甘遂 大戟 红花 茜草（即五爪龙） 牛膝 续断 车前子 木通 皂角 细辛 蓖麻仁 木鳖仁 大黄 芒硝 羚羊角犀角 山甲 全蝎 牡蛎 忍冬藤 甘草 石决明（各一两） 吴萸 官桂 蝉蜕（各五钱）

　　生姜 葱白 大蒜头（各二两） 韭白（四两） 槐枝 柳枝 桑枝 冬青枝 枸杞根（各八两） 凤仙（全株） 益母草 白菊花 干桑叶 蓉叶（各四两） 侧柏叶（二两） 菖蒲 木瓜（各一两） 花椒 白芥子 乌梅（各五钱）○两共享油二十四斤。分熬丹收○再入 青礞石（四两）明雄黄 漂青黛（各二两） 芦荟 青木香（各一两） 牛胶（四两酒蒸化如清阳膏下法）

　　○此方鳖甲改干甲四两。先研末听用。生姜至凤仙十味捣汁亦听用。牛胶加十二两。醋熬化。亦听用。其余群药共研末。并鳖甲末。以姜葱等汁合牛胶醋和药为锭备敷。或加青鱼胆原有白芷五倍。

　　存济堂药局修合施送方并加药法

　　滋阴壮水膏

　　（旧名坎济膏○世人知百病生于心而不知百病生于肾饮酒食肉醉饱入房嗜欲妄为伤精则肾水空虚不能平其心火心火纵炎伤其肺金是绝水之源金水衰亏不能胜其肝木肝木盛则克脾土而反生火火独旺而不生化故阳有余阴不足独热而不久矣○左肾属水右尺洪大或数用此补阴降火○此方滋肾而兼五脏与清肺清胃清肝三膏可参用）

　　治男子阴虚火旺。午后惊悸喘息。眼花耳鸣。两颧发赤。喉舌生疮。盗汗梦遗。（梦遗属相火所迫不梦而遗乃心肾虚弱文中有五倍涂脐法可糁）腰痛脊酸。（肾虚也有臀尖痛者阴虚膀胱有火）足痿。（痛为痹不痛为痿火盛制金不能生水以致肝木乘肚中土受伤骨软筋弛状若瘫痪者古用 术熟地归芍杜仲生膝知柏等药治之膏贴膝盖并三里穴以痿属阳明胃也外加痿药敷）妇人骨蒸潮热。或经水不调或少腹热痛。及一切阴虚有火之症。（肾有补无泻然实则泻其子百祥用大戟是也又相火宜清治梦遗用甘遂是也滋阴方中亦有用木香官桂者膏内戟遂等药本此）○上贴心背。中贴脐眼。

　　下贴丹田。○阴无骤补之法。膏以久贴见效。故不多加药。

　　生龟板（一斤腹黑者佳黄色及汤板不可用）用小磨麻油三斤浸熬去渣听用。或下黄丹收亦可。

　　元参（四两） 生地 天冬（各三两） 丹参 熟地 萸肉 黄柏 知母 麦冬 当归白芍 丹皮 地骨皮（各二两） 党参 白术 生黄 川芎 柴胡 连翘 桑白皮 杜仲（炒断丝） 熟牛膝 南薄荷 川郁金 羌活 防风 香附 蒲黄 秦艽 枳壳 杏仁 贝母青皮 橘皮 半夏 胆星 黑荆穗 桔梗 天花粉 远志肉（炒） 女贞子 柏子仁 熟枣仁紫菀 菟丝饼 钗石斛 淮山药 续断 巴戟天 黑山栀 茜草 红花 黄芩 黄连泽泻 车前子 木通 生甘遂 红芽大戟 生大黄 五味子（炒） 五倍子 金樱子 炒延胡炒灵脂 生甘草 木鳖仁 蓖麻仁 炮山甲 羚羊角 镑犀角 生龙骨 生牡蛎 吴萸（各一两） 飞滑石（四两）

　　生姜 干姜（炒各一两） 葱白 韭白 大蒜头（各二两） 槐枝柳枝 桑枝 枸杞根 冬青枝（各八两） 凤仙草 旱莲草 益母草（各一株） 冬霜叶 白菊花侧柏叶（各四两） 菖蒲 小茴香 川椒（各两） 发团（二两）○两共享油二十四斤分熬去渣合龟板油并熬丹收○再加铅粉（炒一斤） 生石膏（四两） 青黛 轻粉（各一两） 灵磁石（醋二两） 官桂 砂仁 木香（各一两） 牛胶（四两酒蒸化如清阳膏下法） 朱砂（五钱）

　　存济堂药局修合施送方并加药法

　　扶阳益火膏

　　（旧名离济膏又名温肾固真膏专补命门之火制水以生土较散阴膏多补涩可作暖脐膏用并可与温肺温胃健脾膏参用寒痧抽吊盖文中药末贴少年火旺勿用）

　　治元阳衰耗脐眼对脐）或脾寒便溏。泄泻浮肿作胀。（贴脐眼对脐参用健脾膏）或肾气虚寒。腰脊重痛。（贴腰脊） 腹脐腿足常冷。（贴脐眼及膝盖）或肾气衰败。茎痿精寒。（贴脐下）或精滑随触随泄。（贴对脐及脐下）或夜多漩溺。（气虚膀胱不藏）甚则脬冷遗尿不禁。（水衰火实则二便不通火衰火实则二便不禁○亦贴对脐脐下）或冷淋。（寒战后溲贴脐下）或寒疝。（寒湿为病囊冷如冰者贴脐下参用散阴膏）或脱精脱神之症。（面色白而不泽悲愁如欲哭者贴心背脐眼及对脐）○妇人子宫冷。（子宫胞之所居即丹田也亦白血海月水所停止积满则溢在脐下三寸胞寒则无子膏即贴此）或大崩不止。身冷气微阳欲脱者。（贴胸口背心脐眼对脐脐下非危症勿全贴）或冲任虚寒。带下纯白者。或久带下脐腹冷痛。腰以下如坐冰雪中。三阳真气俱衰者。（贴腰脐及脐下）○小儿慢脾风。（久泻虚寒者贴脐眼对脐参用健脾膏）○心（火位）脐（火所生）对脐。（命门火生之原）脐下。（水中火亦生气之原）

　　生鹿角屑一斤。（鹿茸更佳）高丽参（四两）用油生附子（四两） 川乌 天雄（各三两） 白附子 益智仁 茅山术 桂枝 生半夏 补骨吴茱萸 巴戟天 胡芦巴 肉苁蓉（各二两） 党参 白术 黄 熟地 川芎 酒当归 酒白芍 山萸肉 淮山药 仙茅 蛇床子 菟丝饼 陈皮 南星 北细辛 覆盆子 羌活 独活香白芷 防风 草乌 肉蔻仁 草蔻仁 远志肉 荜澄茄 炙甘草 砂仁 浓朴（制）

　　杏仁 香附 乌药 良姜 黑丑（盐水炒黑） 杜仲（炒） 续断 牛膝（炒） 延胡索（炒） 灵脂（炒） 秦皮（炒） 五味子 五倍子 诃子肉 草果仁 大茴 红花 川萆 车前子 金毛狗脊 金樱子 甘遂 黄连 黄芩 木鳖仁 蓖麻仁 龙骨 牡蛎 山甲（各一两） 炒蚕砂（三两） 发团（一两六钱）

　　生姜 大蒜头 川椒 韭子 葱子 棉花子 核桃仁（连皮）

　　干艾（各四两） 凤仙（全株） 干姜 炮姜 白芥子 胡椒 石菖蒲 木瓜 乌梅（各一两）

　　槐枝 柳枝 桑枝（各八两） 茴香（二两）○两共享油二十四斤。分熬再合鹿角油并熬丹收。

　　○再入净松香陀僧 赤脂（各四两） 阳起石（ 二两） 雄黄 枯矾 木香 檀香 丁香 官桂乳香（制） 没药（制各一两） 牛胶（四两酒蒸化如清阳膏下法）○一加倭硫黄（用浮萍煮过者）

　　存济堂药局修合施送方并加药法

　　大补延龄膏

　　（旧名太极膏○此膏合后用者甚少以欲补者多服汤剂故也即有贴者夹杂虽愈而不知谁之功唯一老人咳喘一老妇腰疼诸药不效贴此而愈乃信补膏之有用）

　　调和五脏配党参 丹参 元参 黄 于术 木通 生地 熟地 酒川芎 酒当归 酒白芍 川乌萸肉香白芷 淮山药 羌活 防风 柴胡 秦艽 苍术 浓朴 青皮 陈皮 乌药 杏仁香附子 苏子 贝母 生半夏 生南星 枳实 丹皮 地骨皮 桑白皮 菟丝子 蛇床子杜仲 牛膝 续断 炙甘草 破故纸 黄柏 知母 锁阳 巴戟天 胡桃仁 五味子 天冬麦冬 枣仁（炒） 柏子仁 远志肉（炒） 肉蔻仁 吴萸 大茴 灵仙 覆盆子 川楝子车前子泽泻 益智仁 黄连 黄芩 黑山栀 大黄 桂枝 红花 木鳖仁 蓖麻仁 炮山甲 金樱子五倍子 龙骨 牡蛎（各两）

　　生姜 干姜 葱白 薤白 韭蒜头 干艾 侧柏叶（各二两） 槐枝 柳枝 桑枝 桃枝 冬青枝 鲜菊花（各八两） 苍耳草 凤仙草（各一株） 石菖蒲 白芥子 莱菔子 花椒 大枣 乌梅（各一两） 发团（三两）○两共享油二十斤。分熬丹收。○再入铅粉（炒一斤） 陀僧 净松香（各四两） 赤石脂 木香 砂仁 官桂 丁香檀香 雄黄 明矾 轻粉 绛香 乳香（制） 没药（制各一两）○另用龟胶 鹿胶（各二两酒蒸化如清阳膏牛胶下法）

　　存济堂药局修合施送方并加药法

　　通经膏

　　（纲目云过期不行宜补血行气四物香附红花蓬术木通官桂苏木姜黄延胡灵脂）

　　此膏满肿胀之症。凡欲通者并宜之。○上贴心口。（心主血）中贴脐眼。（脾统血）下贴脐下。（肝藏血）兼贴对脐两腰等处。（导经末子附子肉桂当归元胡灵脂蓬术青皮灵仙川芎酒芍红花乌药香附苍术浓朴精金半夏丁香木通大黄醋炒蚕砂炒吴萸黄连同炒各一钱巴霜五分其研末每以半厘糁膏上贴○又调经末子不论前后多少痛或不痛当归两川芎五钱白芍苁蓉灵脂炒延胡炒白芷苍术白术乌药茴香陈皮半夏各三钱柴胡二钱黄连同吴萸炒各一钱先期者加条芩丹皮地骨皮各二钱后期者加官桂干姜艾各二钱干血痨加桃仁红花大黄生姜红枣血瘕再加马鞭草各为粗末或醋或酒炒熨心腹脐下并缚脐如冷再炒每日用之以调为度）如热结血闭。（古用四物同凉膈散）实者用清阳膏。虚者用滋阴膏。（贴心口脐下）劳心血闭（心火上行）用养心膏。（贴心口）滋阴膏。（贴脐下）胞络闭或挟痰用清心化痰膏。（贴心口）脾胃郁结。气血凝滞用金仙膏。（贴胸口并脐上）凡通经须防骤下崩脱。慎之。

　　全当归（五两） 酒川芎 苍术 熟地 乌药 半夏 大黄 酒芍 附子 吴萸 桂枝红花（各二两） 羌活 独活 防风 党参 黄 白术 萸肉 白芷 细辛 荆芥穗 秦艽 制浓朴 青皮（醋炒）陈皮 枳实 苏木 生香附 炒香附 生灵脂 炒灵脂 生延胡 炒延胡生蒲黄 炒蒲黄 莪术（醋炒） 三棱（醋炒） 姜黄 灵仙 草果 山楂 麦芽 神曲 槟榔南星 杏仁 桃仁 菟丝饼 蛇床子 杜仲 续断 熟牛膝 车前子 泽泻 木通 炙草甘遂（煨） 葶苈 黑丑（炒黑） 巴仁 益智仁炮山甲 木鳖仁 蓖麻仁 柴胡（各一生姜（二两） 葱白 韭白（一片） 大蒜头 桃枝（各四两） 槐枝 柳枝 桑枝（各八两） 凤仙（全株） 菖蒲 干姜炮姜 白芥子 艾 川椒 胡椒 大枣（各一两） 乌梅（五钱○）两 共享油二十四斤分熬丹收○再入雄黄 枯矾 官桂 丁香 木香 绛香 乳香 没药 砂仁 轻粉（各一两） 牛胶（四两酒蒸化如清阳膏下法）

　　存济堂药局修合施送方并加药法

　　固经膏

　　（纲目云经水先期者宜凉血四物加芩连知黄柏艾附草胶过多者四物加芩木蒲艾附草胶治崩漏有补中益气与六味地黄合用法又火旺用凉血地黄气陷用益胃升阳）

　　此膏主举不止。（阴虚不足以制胞络之火）或崩中。（阴虚而阳搏之也有因心郁者有悲哀太甚而致者有内伤中气下陷者○暴下曰崩崩断非寒病然曰久则阳亡）或漏下。（淋沥不断为漏下有降而无升也）或兼湿热带下。或五旬后经行者。（大都是热）皆可用。（血崩有用蒲黄炒灵脂炒发灰牛胶醋熬者又摄生用归尾三钱黑荆穗二钱白芷川芎各一钱升麻柴胡各五分二方即是收涩升提之法如合用敷脐下可助膏力○清阳膏升滋阴膏收并可参）上贴心口。中贴脐眼下贴丹田。或兼贴对脐两腰。

　　全当归（三两血能归经则不至妄行矣） 丹皮（酒炒） 柴胡 酒芍 生地 黄芩知母 麦冬 地骨皮 川芎 贝母 黄连（各二两） 羌活 防风 连翘 薄荷 蔓荆子 紫苏独活 本 细辛 丹参 党参 黄 熟地 元参 白术 天冬 赤芍 白微 苍术萸肉 淮山药 枳壳 枯梗 麦芽 郁金 贯众 青皮 陈皮 半夏 胆南星 白芷 升麻葛根 黄柏 黑山栀 生甘草 熟牛膝 杜仲 续断（炒） 桑白皮 椿白皮 樗白皮秦皮 醋炒延胡 醋炒蒲黄 醋炒香附 黑荆穗 黑灵脂 地榆炭 栝蒌皮（炒） 五味子五倍子 诃子肉 乌贼骨 龙骨 左顾牡蛎 炮山甲 炒黑蚕砂（各一两） 龟板 鳖甲（各二两） 炮姜炭（五钱）

　　生姜（二两） 葱白（大蒜） 韭白（各四两） 紫花地丁（即大蓟）

　　益母草 槐枝（连实） 柳枝 桑枝（各八两） 茅根 干荷叶 侧柏叶 霜桑叶 薄荷叶（各二两） 凤仙草（半株） 苍耳草（全株） 艾 乌梅（各二两）○两共享油二十四斤分熬去渣后并熬丹收○再入陈壁土 枯矾 百草霜 发灰 赤石脂 紫石英（ 各一两） 牛胶（四两酒蒸化如清阳膏下法）

　　存济堂药局修合施送方并加药法

　　安胎膏

　　（诸膏孕妇皆忌惟此膏不忌○妊娠通治芎归汤益母膏胎前以四物芩木为主药）

　　羌防芎 葱姜煎抹胸背自汗者去葱加白芍○妊娠伤寒用药例如发热恶寒芎芷香苏往来寒热柴胡前胡大渴麦冬知母花粉燥结黄芩栝蒌满闷枳壳橘皮发斑紫草斑黑芩栀升柴胎不安芩术阿胶）暑湿。（宜川芎当归黄芩白术加苍术浓朴陈皮甘草猪苓泽泻炒熨胸背○孕妇只可治胸背轻手摩之若脐腹须防动胎勿轻试如研末敷却不妨）或妊娠之初。头目昏晕。肢体沉重。憎闻食气。好食酸咸。恶心呕吐。（名恶阻宜川芎当归黄芩白术橘红半夏寒加藿香砂仁乌药香附浓朴丁香乌梅之属热加黄连麦冬竹茹栀子枳壳白芍之属半夏犯胎须姜汁炒透用方不毒）或心烦躁闷。（名子烦宜黄连麦冬竹叶）或咳嗽。（名子嗽宜桔梗杏仁桑皮知母贝母橘红麦冬紫菀竹茹白蜜）或痢（名子痢宜当归白芍白术黄芩泽泻枳壳木香黄连如白痢去芩连）或泻。（白术栀子寒用术姜）或寒热往来。（名子疟寒宜浓朴草蔻仁干姜热渴者黄芩麦冬知母石膏通用柴前知贝芩术芎归青皮久不止加草果）或胎中有水。面目身体脚膝肿胀。足指出水。（名子肿亦名子气宜苍术白术浓朴陈皮腹皮桑皮生姜皮条芩栀子泽泻防己之类亦有用天仙藤同紫苏香附陈皮乌药甘草木瓜者虚人亦有用四物者亦有用羌活萝卜子者用鲤鱼赤豆者可参酌）或痰迷发搐。（名子痫亦名儿晕轻者四物加丹皮葛根秦艽防风细辛竹沥之类重者加独活羚角）或胎气不和。逆上痛胀（名子悬或临产惊惶气结难产宜芎归参芍紫苏陈皮大腹皮甘草葱姜或单用葱）或胎气壅塞。小便淋痛。（宜川芎当归加麦冬木通竹茹枳壳泽泻桑皮○宝鉴方葱白切和盐炒热熨脐下）或肾虚腰痛。（用黑豆酒炒布包作腰带）或带下腰酸。（湿热重也宜苍术白术当归香附白芍白芷黄芩黄连樗根白皮之属）或胎漏。（气虚有热或犯房事○宜芎归地芍芩木续断枳壳艾叶醋煮黄 地榆）或胎动下血。（胎漏无腹痛胎动有腹痛又胎动多在当脐若脐上动者瘕又胎动是人门下血尿血是尿门下血○即用胎漏方腹痛者加香附木香砂仁紫苏陈皮葱白之类）热病护胎。（以井泥和灶心土敷脐下至妙热甚去灶心土加青黛）孕妇转脬。或小便不通。（文中有方）大便不通。（栝蒌导胆蜜导）一切闪挫。（葱熨最稳）○上贴心口。中贴脐眼。下贴丹田。或背心两腰○文中有保小产二膏宜参用。

　　如治外感等贴胸背。杂病等贴当脐胎漏等贴脐下腰酸白带等贴两腰。护胎贴丹田。

　　如有恶阻等症。用注中加药。或煎水抹胸背。或炒热布包缚脐上。或研末葱汁调敷脐下。或贴膏。或不必膏。看症斟酌。不可粗忽。

　　初所刻安胎膏药味未纯。今特改正。如有修合者。宜照此方。○又诸膏皆碍孕。施送者必须问明有孕无孕。并于膏上注明孕忌此膏。虽不忌。亦须谨慎。恐有欲堕之孕。而归咎于贴膏也。

　　老母鸡一只缉死。勿经水拔尽毛。竹刀破去肠杂。入粳米糯米半碗。银针穿线缝好。麻油四斤熬听用。

　　生地（四两） 川芎（洒洗） 当归（酒洗） 杜仲（炒） 续断（炒） 白术 黄芩 制香附淮山药（各二两） 党参 黄 熟地 酒白芍 麦冬 知母 苍术 陈皮 枳壳 半夏（姜汁炒透则不碍胎） 羌活 防风 白芷 柴胡（炒） 苏子（或梗） 藿香 黑山栀 泽泻甘草（生炙各半） 砂仁（各一两） 南薄荷 北细辛（各五钱） 葱白（一二斤） 益母草（干者四两） 生姜 竹茹 忍冬藤 地骨皮 桑叶 菊花 柏叶 艾（各一两）○ 麻油八斤熬并前油炒丹收入牛胶（四两酒蒸如清阳膏下法） 黄蜡（二两） 搅加槐柳桑枝各四两元参黄连黄柏贝母花粉乌药醋延胡醋灵脂丹皮青皮黑地榆各一两黑蚕砂二两木香紫石英赤石脂各五钱○调经对通经膏用

　　存济堂药局修合施送方并加药法

　　催生膏

　　（说见略言）

　　治难产数日不下。及交骨不开者。用此安神息力。不催而生。○初觉不必贴。

　　大龟一个。（要板黑者为佳黄色者不佳）约二三斤。愈大愈妙。用小磨麻油浸数日。熬枯。再将油炼老。下炒黄丹收加铅粉炒四两搅匀。○临用以粘三钱摊皮纸上。令产妇平身安睡贴膏脐上。外加敷药。睡醒自生。（如生产尚早亦能安胎） 敷药 车前子（二两） 川芎全当归（各一两） 冬葵子（七钱） 枳壳 白芷 半夏 白蔹（各四钱） 共研末入榆面（三两）

　　益元散（二两）和匀。每用一两。以姜葱汁陈酒醋调敷。胞干用炼熟猪油调。夏月天热。用麻油白蜜鸡清调敷。（如下死胎可加附子官桂）

　　又方大龟板一斤。全蛇蜕二条。全蝉蜕二十一个。生山甲七片。发团洗二两。（即三蜕油熬。黄丹铅粉收。入寒水石二两（半生半 ）朱砂五钱搅。（即立圣丹）如前贴取睡。（按古方催生用蓖麻子麝香研贴脐中陈修园用乌梅巴豆胡椒末醋研敷脐下蓖麻巴豆太毒均不可从○

　　存济堂药局修合施送方并加药法

　　卫产膏

　　（产后培补元气宣通恶露不可偏废然内服究宜先通后补为是膏则不妨并行也）

　　治妇露不行。变生怪病皆可用。○贴心口脐上背心及患处看症加药。（如血晕烧醋炭闻又韭菜切碎置有嘴瓶内滚醋冲入以壶嘴对鼻熏之或醋和童便煎红花嗅衄血本妇头发及红线各三根孔右手中指中一节瘀血上攻苏木煎汤抹胸咳逆官桂姜汁涂脊背血虚头痛或兼外感芎归荆穗煎熏血虚生风或中风亦用此煎抹胸背血虚腹空痛用生化汤芎归炙草红花炮姜煎抹或炒熨兼寒者膏内糁炮姜肉桂末贴儿枕痛用蒲黄灵脂炒醋熬膏敷胜于内服或用金仙膏中起枕散亦良○治产后诸症用当归一两川芎五钱白术三钱生地酒炒官桂各二钱荆穗炒香附醋炒延胡醋炒各一钱半如冒风加天麻防风血晕加黑灵脂黑荆穗发热加党参黄 炮姜心闷加陈皮枳壳砂仁血崩加地榆炭蒲黄炒灵脂醋炒咳嗽加杏仁炙桑皮桔梗死血不行腹硬加枳实红花桃仁痞块再加莪术三棱醋炒败血不净往来寒热加柴胡半夏食积滞加山楂麦芽脾胃作胀加苍术浓朴陈皮砂仁枳壳心神惚加麦冬远志朱砂胸中膈塞加吴萸大便秘加肉苁蓉熟地小便秘加车前子木通虚泻欲脱加五味参枯矾以上诸药看症为末或糁或醋炒熨并缚脐药有不对亦可加减○若产后血脉空虚或受风邪寒热盗汗辗转不已名血风劳宜用滋阴膏或大补膏）

　　醋蒸红花（四两） 酒川芎 酒当归 醋大黄（各三两） 台乌药 吴萸 苏木 香附（生各半） 蒲黄（生炒各半） 灵脂（生炒各半） 延胡（生炒各半） 桂枝（各二两） 党参 熟地 白术黄 萸肉 川乌 草乌 苍术 羌活 独活 防风 细辛 赤芍（炒） 白芍（炒）

　　丹皮（炒） 南星 半夏 制浓朴 陈皮 醋青皮 醋三棱 醋莪术 木瓜 苏梗 香白芷山楂（炒） 神曲（炒） 麦芽（炒） 杜仲 川续断 熟牛膝 秦艽 荆穗 肉苁蓉 枳壳（炒）

　　桔梗 槟榔 鳖血（炒） 柴胡 杏仁 桃仁 大茴 良姜 炙甘草 菟丝子 蛇床子 黑远志柏子仁 熟枣仁 五味子 灵仙 草果仁 益智仁 白附子 马鞭草 辰砂 拌麦冬车前子 泽泻 木通 木鳖仁（各一两） 山甲（一两） 生姜 大蒜头（各二两） 葱白（全用）

　　韭（全用各八两） 黑小豆 艾 干荷叶（各四两） 凤仙（鲜者一斤干者二两） 胡椒 川椒干姜 炮姜炭（各一两） 大枣（七个） 乌梅（三个） 槐桑桃柳枝（各四十九寸） 发团（一两六钱）○两共享油二十斤分熬丹收○再加广木香 丁香 檀香 制乳香 制没药 砂仁（末）官桂 百草霜（各一两） 牛胶（四两酒蒸化如清阳膏下法）

　　存济堂药局修合施送方并加药法

　　云台膏

　　（一名 膏言一已足也○此膏寒热攻补并用初起能消已成能溃巳溃能提毒尽自敛不必服解表托里之药亦不假刀针升降可以眠食故元气不伤虚人无补亦能收功）

　　通治发背搭手对口发疽颈核乳痈（乳红肿热痛者用清阳膏皮色不变属气滞者用金仙膏真阴寒症用散阴膏）肚痈腰痈。

　　一切无名肿毒。附骨流注。与恶毒顽疮。蛇犬伤等症。凡属阳者并治。即半阴半阳之症亦治。疔毒加拔疔药贴。

　　生大二两） 生黄 当归（各一两六钱） 茅苍术 羌活 独活 防风 连翘 香附 乌药 陈皮青皮 天花粉 川芎 白芷 山栀 赤芍 苦杏仁 桃仁 生草乌 生川乌 生南星生半夏 生黄柏 黄连 细辛 五倍子 僵蚕 生山甲 蜈蚣 全蝎 露蜂房（有子者佳）

　　黄芩 蝉蜕 蛇蜕 干地龙 蟾皮 生牡蛎 皂角 红花 蓖麻仁（各一两○蓖麻仁或用三两） 发团（二两四钱）○拟增甘遂大戟延胡灵脂远志郁金荆芥蒲黄各一两原有蜘蛛（七个）

　　生姜 葱白 大蒜头（各四两） 槐枝 柳枝 桑枝（各八两） 苍耳草（全株） 凤仙草（全株）

　　添加野紫苏（背青面红者是） 紫地丁 益母草（鲜者每株约一斤干者用二两） 石菖蒲（二两） 川椒（一两）○ 两共享油三十斤分熬丹收○再入铅粉（炒一斤） 净松香（八两） 金陀僧陈锻石（炒） 黄蜡（各四两） 漂铜绿 枯矾 生矾 银朱 扫盆粉 明雄 制乳香 制没药 官桂 丁香 樟脑 苏合油（各一两）○拟增白芥子（五钱） 广木香（一两） 牛胶（四两酒蒸化如清阳膏下法） 麝香（酌加）

　　附乌龙锭子敷药（初起敷之自散已溃敷之不走且易于大黄（八两） 五倍子 花粉 香附子 木鳖仁蓉叶 蓖麻仁 益母草 霜桑叶 苍耳草灰 皮硝 雄黄 陈锻石 白芨（各四两） 苍术黄柏 川乌 草乌 羌活 独活 生南星 生半夏 川芎 细辛 赤芍 白芷 甘遂 大戟山茨菇（各二两）○共晒研末用醋二十斤。入皂角净肉一斤。明矾四两。先熬去渣。下炒黑陈小粉八斤再熬。俟干湿合用。倾在净桌上。乃以前三十味药末及榆面一斤和入擦匀为锭。临用醋磨敷。（热加猪胆汁寒加葱姜汁）○拟增延胡乌药当归姜黄郁金石菖蒲苦葶苈黄连防风炮用各二两乳香没药木香白胶香各四两又附龙虎散糁药（治肿毒用少许糁云台膏贴能消能溃能提能敛亦始终皆可用）

　　明雄黄（大山甲（七片） 僵蚕（七条） 露蜂房（有子者佳三钱） 大蜘蛛（三个腿脚要全） 凤仙子（二十四粒） 朱砂 轻粉 制乳香 制没药 炒铅粉 炒黄丹 寒水石白芷 决明（各二钱） 枯矾（五分） 研○拟增草乌南星各二钱蝉蜕蛇蜕各一钱共为末糁贴○（症重多加犀黄麝冰和糁已长新肉加桃花散黄丹石膏共研末和糁免痛）又附拔疔黄丸子（古用草乌南星萆霜巴霜雄朱郁金轻粉蟾酥蝉蜕全蝎皂麝之类） 松香（提净白者二两） 蓖麻仁（四两） 石上同捶极烂。入银朱明雄轻粉各三钱。漂黄丹五钱。蜈蚣三条。全蝎三个。蟾酥二钱。末扯拔干遍再加蜗牛或蟾肝捣烂同扯。令匀。加冰片麝香各五分。捏成小丸子。加绿豆大。粘膏上。贴疮头外圈乌龙锭。过二三日揭看。有长条硬脓出。即疔根也。如红丝疔将瓷锋于丝走处。寸寸割断。再贴。指头疔以雄猪胆入药套之。唇疔用糯米饭捣药贴。（并刺委中）疔出后。用龙虎散收功。○或加细辛（能通疔窍）一钱。蜘蛛一个。山甲三片。丸白芨又附通治阴毒（末锭）子（不论阴毒寒痹痰注皆可糁膏贴并以一锭姜葱汁同醋磨敷）

　　苍术芷当归 赤芍（炒） 黄 熟地（炭） 甘遂（制） 大戟（制） 香附 乌药 延胡灵脂 良姜 官桂 地龙（干） 雄黄 牙皂 木鳖仁 露蜂房 枳壳 乳香（去油） 没药（去油） 僵蚕 木香 白芥子 白胡椒（各一两） 山甲（炮） 轻粉 丁香 附子 真黄连（炒） 吴萸（各五钱） 共研细末。以四分之一瓷瓶收存备糁。（须加麝冰）余用生姜葱白大蒜（各五两） 苍耳凤仙（各一株） 同捣烂。加白芨末（四两）和药为锭。

　　一加大黄防风续断灵仙可用鸡清白蜜调敷）用薄荷连翘牛子荆芥防风羌活独活天麻川芎白芷细辛柴胡升麻元参生地当归赤芍蒲黄郁金黄芩黄柏黑山栀胆南星龙胆草贝母知母桔梗枳壳丹皮地骨皮菊花桑叶蓉叶柏叶蓖麻仁木鳖仁五倍子龟板鳖甲山甲羚角大黄甘草凤仙（各三钱煎去渣）入朴硝（一斤） 芒硝生石膏 熟石膏（各八两） 寒水石 滑石 人中白（ 各四两） 元明粉（二两） 明矾硼砂 礞石（ ） 磁石（ ） 雄黄 青黛（标） 海石（ ） 轻粉 铅粉（炒） 黄丹（炒各一两） 黄连 朱砂（各五钱） 犀角（二钱） 花粉（一斤） 研细搅匀又附郁金散（旧名香气散治气痛加沉香麝香糁金仙膏贴或缝袋装药横扎鼻上嗅之） 郁金（五钱） 苍术 香附（生炒各半）乌药 青皮 陈皮 抚芎（三钱） 当归 紫苏 藿香（广） 制浓朴 细辛 良姜 白胡椒川椒 菖蒲 杏仁 白芥子 草冠仁 白芷 半夏（制） 枳壳 延胡（醋炒） 灵脂（生炒各半） 羌活 益智仁 砂仁 木瓜 牙皂 荜茇 甘松 三奈 木香 丁香 檀香 降香大茴 雄黄 莪术 槟榔 官桂 吴萸 干姜 乳香（去油） 没药（去油） 黑丑头（生熟各半） 白丑头（生熟各半） 各二钱巴霜一钱研末○或用郁金（五钱）苍术川芎浓朴乌药青皮莪术草果元胡槟榔没药（去油）香附（生熟各半）灵脂（生熟各半）黑丑头白丑头（皆生熟各半）

　　各二钱丁香木香巴霜各一钱沉香五分研（一有黄连）

　　又附白附子散（治跌打各伤以少许糁散阴膏贴如破者干糁肿者用葱汁和醋调敷）○白附子（八两） 大黄（四两） 川乌（二两） 草乌（八钱） 羌活 防风 半夏 南星 天麻 白芷 细辛 麻黄 马前子 当归（尾） 白芍 川芎生地 苏木 红花 骨碎补 灵仙 续断 延胡 灵脂 刘寄奴 五倍子 绛香 儿茶黄丹 石膏（以上皆生晒） 松香（去油） 乳香（去油） 没药（去油）各二两雄黄（一两） 轻粉（三钱） 龙骨（杵） 象皮生龟板各七钱蝉蜕（身）蛇蜕 山甲 朱砂 芸香 官桂（锉）发灰各五钱共末血结（三两单研在后和入）酌加冰麝又附苍已散（旧名湿热散治湿热病糁行水膏贴）

　　原有浓朴姜黄（各一两） 苍术 防己（各二两） 黄芩 半夏（生） 黄柏 防风 白芷 南星独活 陈皮 花粉 川芎 赤芍 甘遂 大戟 大黄 商陆 大通 黑丑（头末） 苦葶苈枳（实） 硝（各一两） 马前子 蓖麻仁 白芥子 花椒 枯矾 轻粉 雄黄 青黛 铜绿干地龙 蛇蜕 皂角（各五钱） 陀僧（二两） 滑石 寒水石 松香（去油） 铅粉（炒各四两） 研（治烂腿不必贴膏用此散一两加黄丹黄蜡各一两生石膏八两生桐油调涂）

　　存济堂药局修合施送方并加药法

　　补录阳痧救急膏

　　（治感受风寒暑湿饮食失余霍乱吐泻贴心脐照金仙膏加药）

　　苍术（活防风 荆芥 川芎 白芷 杏仁 香附 乌药 青皮 大腹皮 槟榔 草果 木瓜 郁金细辛 香薷 白术 车前子 黄连（姜汁炒透） 大黄 猪苓 木通 泽泻 莱菔子（各一两） 紫苏（子同） 柴胡（炒） 干葛 薄荷（各七钱） 吴萸 川乌 甘草（各五钱） 滑石（四两）○生姜 薤白 葱白 大蒜头 菖蒲（各二两） 凤仙（一株） 白芥子 川椒 陈佛手干（各一两） 油丹熬 入雄黄朱砂砂仁明矾绛香木香丁香官桂（各五钱）

　　存济堂药局修合施送方并加药法

　　补录阴痧急救膏

　　（治麻脚痧冷汗厥逆者加附桂丁麝末贴胸脐须参金仙膏注）

　　生附子萸苍术 草乌 独活 故纸 良姜 延胡 灵脂 草蔻仁（各一两） 川芎 防风 桂枝细辛 酒芍 当归（各七钱） 陈皮 浓朴 荜澄茄 乌梅 炙甘草 巴戟 益智仁 大茴姜黄连 乌药 麦冬 五味子 肉蔻仁（各五钱）○或加党参黄 各一两○生姜（二十片）薤白（七个）韭白 艾（各二两） 菖蒲（三钱） 凤仙 白芥子（五钱） 白胡椒（一两） 油丹熬 入雄黄朱砂矾檀香木香丁香砂仁乳香没药（各五钱）

　　存济堂药局修合施送方并加药法

　　（霍乱厥汗）温胃膏

　　（附子二两炮姜白术吴萸官桂一两丁香五味艾叶五钱熬贴加扑汗

　　存济堂药局修合施送方并加药法

　　（麻痧躁渴）滋肾膏

　　（附子二两炮姜党参吴萸麦冬一两黄连五味知母五钱熬贴并用回本汤人参麦冬钱半附子炮姜肉桂五味陈皮腊茶一钱炙草五分如姜枣煎浓汁调蜜擦心口）

　　按黄按徐子默论治麻脚痧云阴寒直中三阴于素体虚寒饱。劳顿肥胖之人为多。其症舌苔色白。渴而不燥。（白为寒宜温药若转黄苔方可清凉有舌现镜面红色而仍杂白苔者乃阳药太过胃中寒邪未尽肾中阴精已涸难治）胸中气闷。（未吐泻者用藿香神曲杏仁陈皮半夏干姜佛手干白蔻仁等）呕吐（寒邪上冲于胃胃窍闭则吐下冲于脾脾窍闭则泻吐用吴萸炒黄连广皮半夏桂枝干姜生姜乌梅等可止）下利（用参术姜草吴萸桂枝白芍附子小茴五味陈皮肉蔻仁半夏等有食加山楂麦芽）厥逆。（中土衰而气不布于四肢也先冷手者责在脾肺先冷足者责在脾肾用参麦味附桂半陈萸椒生姜等如抽掣者加木瓜）烦躁（阳上格则心烦阴先竭则肾躁此真寒假热也用川连附子麦冬白芍桂枝五味归身干姜甘草焦术 牡蛎等）口渴。（此津液下拔所致用参连麦术姜桂芍归石斛乌梅甘桔等或但用姜梅）冷汗（真阳外越也若周身汗气喘则脱矣用参附 术姜桂归芍麦味茯甘 牡蛎等）转筋。（寒主收故筋脉抽掣也热症抽掣不甚痛而手足温和寒症必大痛而手足大冷间有不抽者或寒轻或气败也气败者外象必重虽不抽必伤命）治法不外温经通阳。以祛寒邪以归阴火。遵仲景治三阴之旨而已。（诸药均可用以煎抹炒熨）○热膏心口皆忌（只可三分）如误贴（鼻干喉痛）清阳膏解之。

　　存济堂药局修合施送方并加药法

　　补录单方膏

　　（各用数两油熬丹收临症和调加以末子可应万变汤头合膏亦照此推）

　　姜葱葱豉膏 薄荷膏 竹叶膏 桑枝膏（连皮并叶）菖蒲膏 菊花膏 银藤膏 紫苏膏（连子） 柏叶膏（或同艾用） 羌活膏（二活并用） 荆穗膏 防风膏 香芷膏 乌药膏○○ 柴胡膏（或同前胡） 连翘膏 川芎膏 麻黄膏 桂枝膏 当归膏 芍药膏（须分赤白） 地黄膏（须分生热） 元参膏 丹参膏 甘草膏 麦冬膏 细辛膏 皂角膏 黄连膏 黄芩膏 黄柏膏 栀子膏 大黄膏 龙胆膏 栝蒌膏（连根用） 地骨膏 丹皮膏 知母膏 款冬膏（用去毛枇杷叶） 贝母膏 黄 膏 苍术膏 白术膏 防己膏（汉防己） 首乌膏（赤白） 附子膏（或另同干姜合） 吴萸膏 益智膏 椒芥膏 大茴膏 良姜膏 乌头膏（二乌并用） 远志膏 牵牛膏（黑白） 甘遂膏 大戟膏 香附膏 郁金膏 三棱膏（或同莪术） 葶苈膏 延胡膏 灵脂膏（或同蒲黄） 灵仙膏（或用 本） 半夏膏 南星膏 橘皮膏（青陈并用） 草果膏（草蔻并用）

　　肉果膏 苁蓉膏 杜仲膏（或同续断） 山萸膏 巴戟膏 故纸膏 枳实膏（同壳） 槟榔膏 升麻膏（或同干葛） 五味膏山楂膏（或同麦芽） 木瓜膏 乌梅膏 红花膏 文蛤膏 车前膏（或同苓泻木通） 樗皮膏槐角膏（或同马苋地榆） 羚角膏 苍耳膏 益母膏 凤仙膏上二十一膏与加药法皆局中所用已有年矣。（制膏加药之法均载略言此乃局中所用亲反知其有验索方者众因刊之以俟高手斟酌）局中延老成有德明医理者一人。主治内外症之事。（此席最重慎选得人诸事皆有倚矣）四胗中以望闻问三胗为主。而切脉则略焉。盖脉理幽微。非息心静气不能得。人多则必淆惑。不如望闻问之确也。（望为色胗通于相法极有神验小儿尤非望不可外症则一望可知闻即在于望之时问是医家最有把握处其法俱载在骈文内有此三者病情已得脉有凭而无凭前贤论之详矣无庸假此为名或重症切之与色相参可耳）又以勤敏者一人。司摊膏研药之事。（合膏须另请铺中老手为之并须设局者亲考其药料之优劣察其火候之浅深及合既成权其分两付局摊用）

　　粗工一人。备其给及使令之事。每日自辰至戌。来胗者不以时限。（不以过午为限盖穷民非独惜钱并惜工夫也）随到随给。（姓名症候给时随手录簿不惟可知人数多寡膏药出入重症复胗亦有查对）人咸乐其便。而胗者亦宽然有余暇焉。（代带不亲到者不给恐有错误如实有病不能来者须将病源开来其有指名何膏愿出钱买者或者有家或系医之所使与之以示通融其所入之钱仍归功德）统计此局月阅症四五千人。岁约五六万人。出膏大小约十万余张。末药锭药副之。为费三百金。（以百金充局用余皆归于药材）虽不能尽人皆愈。而十亦愈其八九。诚事简而功倍矣。既刻全方。遂书此于后。古云施药不如传方。局中二者并行合药施送以救目前穷人之疾苦。刊书传播。令天下皆得观览。有不信者。自有信者。不必人人皆信也。惟独力难遍。及道路远隔。又往往不能寄。如有能翻刻者实余所深望。盖乡村寒士。托医术以谋生者甚众。得此法而遇疑险之症。可不至于枉人。若药肆有合诸方售者。多寡人皆可买。亦为有便于民也。（现下山东安徽汉口上海常州等处医家有用吾法者药店亦有用余方合者皆友人在此目睹其效携书至彼所传也）闻潞安赵太守欲将此书改雕大字。存板于学宫。俾诸生刷印。以诸生多聪明达理之士。能知文。自能知医。不以内外分别也。医师列于天官。调和王躬。兼养民病。方周之时。其职甚重。在宋亦有翰林学生之选十道六通之试。（宋太宗校医术人优者为翰林学生仁宗诏试医官须引医经本草以对每试十道以六通为合格）固应储材以待。

　　而外治一法。于事亲之道尤宜。昔宋陈直撰奉亲养老书。（言高年不可乱投汤药因着食治之方医药之法摄养之道）至正时范阳张壬宏命工镌梓于学宫。赵君今倡此举。乃与张合。其所见大非徒为余书翻刻者也。因并书之。同治九年六月安业识于有正味斋传砚之室。是书之成。历二十年。一句一字。皆具苦心。十数易其稿。三锓其板。时有改窜。亦时有增益。而意犹未惬也。诚以外治一门。前人所略。然其方散见于诸书。尚可搜集。且方者仿也。即举一以例。余亦不嫌于挂漏善悟者自能推也。所难者发明其理耳。苟非屏去雷同。独探幽奥。无悖圣经。有裨世道。不必作也。自惭浅学徒费空言。乃挟此意以就正时贤。合志者甚鲜。或拘守旧编而不知所变也。或但取其方而不知求其理也。或知理之当然。而不知所以然也。其以外治为欺人之术。（药不对症试之无验）与不解外治二字之义而目为疡科者。固可不议也。

　　老辈中蒙嘉赏者许滇生乔鹤侪许辛木三先生而已。愧未能副耳。（友人阮序亭曾以鹤翁书示余云是文包罗百病说理精深书卷之富笔力之遒卓然超出时流之上不朽之业也）理无穷尽。衰老不能更进。思张子和之书。为儒生桑氏所润色。心窃慕之。恨未之遇也。此二十一方之刊。聊徇世情。并非定本。其理在骈文。其制膏加药之法在略言。能手可自为之。然识者见此。不免笑我为画蛇已了。又添足也。同治九年秋七月安业复识于扬州之寓斋治心病方（心病聪明读书人为多治法在国小近思录感应篇今虽不能讲道学未可不信果报也）按几希录良方载先正格言钱青抡验方载无相真人药十二味。皆所以治心病也。今仿其意为八方焉。

　　一立志人要立志做正人君子。有德性气节。人人钦敬。不可趋于下流。卑鄙苟且。寡廉鲜耻。

　　丧行败名。为人谈笑。

　　一存心心要整肃。不可放荡。时时以礼义自防。心要宽浓。不可刻薄。处处以情理相体。久之少。忿嫉平。胸中清静。满腔皆慈祥矣。鬼神难欺。意恶甚重。人情莫测。怨毒常深。有梦神责身死。被人仇家亡者。宜凛凛也。

　　一谨口古云群居守口。又曰祸从口出。言总以寡为贵。不要无事寻话。说至公门。内客席间。

　　在我无意。在人有心。造孽构舋甚易。好谈闺阃。终有家丑。动笔更当三思。

　　一用功博观经史。所以明理应事。无论出处。皆为有益之学。若终日间散。虚度可惜。不学无术。

　　那免是非得失。迷惑颠倒。且逸则思淫。或耽于声色货利。昏昏然日在醉梦之中。精神更难振策矣。遇变鲜有能作为者。民能安分。便是良民土能安分。便是良士或耕或读我自有立脚处。虽穷何害。荜门蔬布。并不为辱。勤苦所获。却无忧患。且可长久。富贵岂能强求。无庸羡慕。亦无庸妒忌。若逆理损德。而致。更是寒心。

　　一择交贤士宜亲。匪人宜远。与贤士居。遂为贤士。与匪人游。遂为匪人矣。倘或有所牵累。虽悔何及。

　　一改过人孰无过。过而知改。则一朝之悔悟。即转凶为吉之机。圣人原许人自新。禅家受戒历陈生平所犯罪过不论大小。皆予开释亦如此。惟须勇猛精进。若自欺自恕。蹉跎至于将死。则不一积善积善之家。必有余庆。天待善人。未尝不浓。故大乱之时。自有不乱之家要在实心实力行不懈。世世相承无间断而已。倘不加积。虽有祖宗遗德。亦易于尽。君子之泽。五世而斩。谁知此身后来如何可危也。

　　上系于兵乱后阅历而知者。事皆有所指。前车之鉴思之可怕。作此以共警醒云。辛未孟夏潜玉识。人禽高门赦奕□□□□衣冠□□□□□□毋篇损德。暗室欺心。天道不爽。福善祸淫。谁云无睹。台斗昭森。谁云无闻。殷殷雷音。缅思先哲。如履如临。冥冥高行。贤圣同钦。（伯玉为泰山府中央贤圣司）如何弗省。负疚影衾。曷师杨子。暮夜辞金。惟正惟直。神鉴其忱。光明内照。百邪不侵。茂陵消渴。留玷苔琴。微之会真。贻憾于同。狂药乱性。当节其斟。绮语害道。并禁其吟。嗟嗟孽海。失足千寻。敢不敬畏。书代座箴。（暗室为梦觉关善恶关人鬼关）

　　又灵山吟一篇○我夙栖灵山。尘世偶来玩。一堕倘不还。能无自悲叹。日月如穿梭。人生倏焉老。小草有本心。胡为不如草。兵燹遭乱来。山河俱未改。可怜平生亲。而今半安在。安居无惊恐。饮水亦自甘。愿读数卷书。此外非所耽。杜门足不出。同人以为怪。名利争夺场。岂未阅成败。雨余观太虚。荡荡青万里。此时真旷然。尘心尽如洗。荒园寂无人。水流花自开。鸣鸟如友生。好音风送来。已悟静为乐。不求当世知。悯彼贫病患。以术聊济之。韩康入城市。董奉居山林。我寓城市中。常抱山林心。百年会须尽。有来孰不去。（二句皆陶公诗）莫自昧灵光。回头失栖处。（有相者谓余前生是山中道士故以道家灵山为
