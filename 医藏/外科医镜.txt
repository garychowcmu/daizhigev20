

　　外科医镜 清 高思敬

　　裘序

　　医之道下侪于艺，上通乎儒，与天地权生息之机，为国家培治与之本，责甚重焉，事甚难焉。内科然，外科亦何独不然。余先严以儒理究心方脉，颇行世。粤孽既清后，命余旁通医术，谓可全己全人。尔时云程思渴，喜习科举文，未遑读刀圭书，遂不果。迄今年近甲录，席帽依然，二十年来，走俗抗尘，毫无寸进，惟是间览方书，学范文正公之存心，不取值，不夸功，求诊者亦络绎户外。至谈医则不敢知，诚重之也，诚难之也。张君贞庵，世业儒，上承祖砚，积学能文，行医非其志，缘母氏患臀疽外症，遂习外科，虽未必擅湔肠刮骨之能，着理脑解颅之效，而五行明理，六气辨淫，膏丹精洁，应手即瘥。董仙之名颇，有时采摭前贤之精义，考验心得之元微，自成一家言，以儒为医，析理若镜，名曰《外科医镜》。谓镜吾之得失焉可，即谓镜人之死生焉亦无不可。夫秘术不宣者，庸医之窄量也；着书行世者，良医之苦心也。张君玉字亲编，金针暗度，虽仅寸鳞片爪，而回春妙手，已见一斑。余纵不习见张君之医，明镜不疲屡照，而即此为母学医孝也，以医济世仁也。仁孝性成，其视余之重拂亲心。老大而仍不知医者，相去何如耶。书既成，将付剞劂，问序于余。夫余之于是科，固东坡所云扣扪烛者也。乌乎序！然张君既抱道而隐于医，对症检方，高悬医镜，倪日广其所传，以作救世慈航，行见消疹气之流行，跻斯民于仁寿，必有不仅以医名世者，是编特其嚆矢焉耳。余之敏，乐援笔而为之序。

　　时光绪癸未季秋下浣岁进士候选训导侍生裘光照日林氏题赠

　　自序

　　子不幸幼失怙，承大父训，习举业，思以儒自见。岁戊午秋，慈亲患臀疽，诊之诸方家，悉急外治，于本原上并不究心，绵延几一岁，不能效。母氏颇愤甚，顾谓予曰：若辈误我，儿其干此事，无使患是者受母苦。余思医不任医，犹误人于此，则儒不任儒。其误天下，当如何耶？遂危儒术，从母命，日萃《灵》、《素》内典，下逮百家诸书。凡外形者必洞其内蕴，于虚实阴阳母少昧。后散施其技于人，人往往得少治。余故检经验数过者，无论古所有，今所创，悉裒成一帙，签之曰医镜，盖实欲自镜其得失焉。予客春患咯血濒危，奉母氏祝天发愿公是书，遂霍然愈。余意病适当愈耳，不则必母氏诚感也，岂天竟欲使予以此术见邪。余于是书固不吝，特恐余之误人不自知者，转使人复误人也，则与向之业儒不任儒，卒以误天下也何异。余是以踌躇至今也。适宋君子云见之，力劝余成母志。今因自署其颠末，窃又愿世之不余误者，并能匡余所误焉，幸甚。

　　时光绪癸未仲秋清河贞庵氏书于剡山麓之鹤年堂

　　痈疽提纲

　　《内经》曰：诸痛痒疮，皆属于心。盖心主血而行气，气血凝滞而发毒，治宜先辨阴阳。若肿痛甚，烦渴饮冷，发热便闭，脉洪数而实者为阳证。虽严冬必用清凉，以解热毒。若不肿不痛，脉细恶寒，呕吐不食，泄泻盗汗，四肢厥冷，是为阴证。虽盛夏必用辛热，以助阳气。若微肿微痛，似溃不溃，时出清脓者，为半阴半阳之证，亦用辛热以补胃气，此治法之大要也。又有用寒远寒，用热远热，假者反之，虽违其时，必从其证。若执常法，无不误矣。（痈疽二毒，阴阳各殊。红痈乃阳实之证，气血热而毒滞。白疽乃阴虚之证，气血寒而毒凝。斯二证判若霄壤，治法一误不啻冰炭之相投。予历阅方书，多以痈疽并治，蒙混之极，贻害无穷，业是科者可不审诸。今将痈疽类，方胪列于下。）

　　痈疽真假例论

　　（前篇言阴阳者，有表里虚实寒热之变。虽病情已见其梗概，而阴阳之中又有真证假证之辨焉。真者，阳也，皆火毒也，而或有似阴之象。假者，阴也，皆寒疽也，而或有似阳之象。因遇此易疑，故再悉其蕴于下。）疮口高突，作疼止有一点，黄头露形者，此真象也。

　　疮口作痒，既而变痛，（今世俗传说痒变痛谓阴证变阳者，非也。）旁出无数小头，大势平陂，而无高突之状，止现圆圆一线之红影，或脉来急数者，此假象也。（凡患虚甚者脉多数，此当以表里虚实辨阴阳，不可因其脉数误认热证。数与速同）脓出红黄而作痛者，真象也。

　　脓出不多，形色紫黑；或疮口作黯淡之状，不痛不痒者，此假象也。

　　疮将收口，云蒸雾起，肉拥皮皱，虽或有脓，而黄红中有脓，旁无脓者，此真象也。

　　坎陷色滞，脓少血多，两旁皮肤全无润泽之气，或外边皮肉生满，而中央仍复作疼，或中不满而作痒，旁反痛者，皆假象也。

　　降痈活命饮

　　（新方）治一切痈毒。（发背及无名等证，初起即消，已成即溃，百发百中，此余新定首方也。）金银花（一两）当归（五钱）生黄（三钱）甘草（二钱生）乳香（二钱去油）没药（一钱去油）白芷（一钱）防风（七分）山甲（三片炒）黄明胶（五钱即牛皮胶用蛤粉拌炒成珠此味较古之蜡矾丸更胜）酒水各半煎服。

　　托里散

　　（新方）治同前证。（已成未溃者服之不传恶证）人参（三钱）生黄（五钱）当归（三钱）甘草（二钱生）制乳香（一钱）制没药（一钱）穿山甲（三片炒）牛皮胶（五钱，黄明者佳，用牡蛎粉炒成珠。）酒水煎服。

　　托里散

　　（新方）治同前证。

　　金银花（一两）人参（五钱）生黄（五钱）黄明胶（五钱，炒成珠，浊臭者勿用。）甘草（三钱生）山甲（三片炒）当归（三钱）酒水煎服。

　　托里十宣散

　　（新方）治同前证。（外因风寒感冒，内因气血虚损，随至难消难脓难溃者，并效。）人参（三钱）生黄（五钱）当归（三钱）官桂（五分）川芎（八分）防风（一钱）白芷（一钱）山甲（三片炒）黄明胶（五钱，炒珠）甘草（二钱，生）酒水煎服。

　　转阳化毒汤

　　（新方）治前证已溃。（误服凉剂，传变阴证者。）人参（五钱）黄（五钱生）远志（三钱）金银花（一两）生甘草（三钱）肉桂（一钱，寒甚倍用。）黄明胶（五钱，炒成珠）水煎服。（一孔连茹，妻年及四旬背患一毒脓出反疼，医者不解，凉剂罔效，再加大黄下之，变证蜂起。延予诊视，疮色灰陷，泄泻不止。予曰：溃后脏腑已亏，复为误下所伤耳。遂以前方倍用肉桂与服一剂而痛止，十剂诸证悉愈。陈良甫曰：溃后一毫凉毒不可吃。朱丹溪又曰：补托元气为主。此古法昭然，若辈竟置之不论，视人命如草菅，可慨也！）

　　补正理痈汤

　　（新方）治同前证。（气血亏损，脓水淋漓久而不愈者，妇人血脉虚弱尤属相宜）人参（三钱）当归（三钱）炒白术（三钱，脓多不敛，改用山药）茯苓（二钱）甘草（二钱生）黄（五钱，盐水拌炒。）肉桂（一钱）川芎（八分）熟地（五钱）牛皮胶（五钱，炒珠）姜引水煎服。（愈后立誓，戒食牛肉切切！）

　　阳和汤

　　（许真君）治一切阴疽。（发背对口流注，痰核瘰失荣，乳岩横附骨石疽等证此第一神方也）怀熟地（一两）鹿角胶（三钱）白芥子（二钱）生甘草（一钱，本方无此味俗加之）上桂（一钱）炮姜（五分）净麻黄（五分）酒水各半煎，去滓用鹿角胶化溶，和桂冲服。或随量再饮酒数杯，谨戒房事，服至病愈为止。无论冬夏皆宜，不可妄行增减。若体虚极者，肉桂、炮姜可加一二倍用，或加附子更妙。按疡科别录所载阴疽诸方，皆不及此。

　　存心济世者宜宝之。

　　阳和救急汤

　　（新方）治前证发背。（已溃赋禀虚弱，或误服凉剂，传变倒陷不化脓腐垂危等证）大熟地（一两）鹿角胶（三钱）白芥子（二钱）上桂（二钱）附子（一二钱）炮姜（一二钱）人参（三五钱）当归（三钱便溏改用冬术）水煎服。如大便溏泄者，加北五味。（二十粒）

　　十补保真汤

　　（新方）治同前证。（脓血大溃，精神耗损，或年迈素禀虚弱，或凉药克伐太甚，疮形瘪惨阴寒至极等证。瘪叶匹蔑切音瞥肉枯貌）大熟地（一两）山药（三钱）枸杞（三钱）山萸肉（三钱）鹿角胶（三钱）白芥子（二钱）人参（三五钱）当归（三钱，便溏者总之，或改用冬术亦可。）桂（一二钱）附子（二三钱）水煎服。如便泄甚者。加补骨脂。（三钱酒炒）

　　固本异功煎

　　（新方）治同前证。（溃烂不堪，气血亏损，或因凉药克伐，呕吐泄泻，形状野狼狈危极等证，此参天救本之功有难以尽述者也。）大熟地（五钱）白术（三钱）山药（三钱）人参（三钱）生黄（三钱）枸杞（三钱）萸肉（三钱）补骨脂（二钱）枣仁（二钱炒）甘草（二钱生）上桂（二钱）淡附子（一钱）或加炮姜（一钱）水煎服。

　　阳和二陈汤

　　治湿痰流注。（耳后阴疽、骨槽风、乳疽等证，少腹缓疽尤验）半夏（三钱九制佳）广橘红（三分）白芥子（二钱骨槽风改用僵蚕）茯苓（二钱）甘草（一钱生）上桂（一钱）炮姜（五分）净麻黄（三分）水煎服。（取阳和丸以配二陈汤故名之）

　　阳和化坚汤

　　（新方）治骨槽风证。

　　鹿角胶（五钱）炒僵蚕（二钱搜风）白芥子（二钱）甘草（一钱生）上桂（一钱）炮姜（五分）麻黄（三分）酒水煎服。

　　阳和救绝汤

　　（新方）治同前证。（误服凉剂致肌肉坚凝腐臭者）人参（三钱）白术（三钱）茯苓（三钱）制半夏（三钱）广橘红（三分）僵蚕（二钱炒）甘草（一钱生）上桂（一钱）炮姜（五分）净麻黄（三分）水煎服。

　　茄蒂饮

　　治对口痈毒。

　　鲜茄蒂（七个白种更佳）鲜何首乌（一两）水煎服，二三剂，未成即消，已破能拔脓生肌收口。虽患盘八九寸大者亦效。

　　托里化毒散

　　（新方）治同前证鲜何首乌（一两）当归（三钱）甘草（二钱生）没药（一钱）乳香（一钱）茄蒂（七个干者倍用）人参（三钱）黄（五钱生）水煎服。

　　敷药方

　　治同前证。

　　活鲫鱼（一尾去腹杂与鳞）百齿霜（三钱即妇人篦下发垢）或加独核肥皂（一个去核弦筋无则用雄猪眼梢肉亦可）共捣烂，浓敷患处。不论初起已溃，留一孔出气，一二日即愈。

　　七圣汤

　　（新方）治对口阴疽。（俗云落头疽也）人参（五钱）黄（五钱生）当归（三钱）何首乌（一两）白芥子（二钱）上桂（一钱）鹿角胶（五钱）水煎服。

　　扶危固本汤

　　（新方）治同前证。（烂延缠颈历久不愈者）大熟地（五钱）何首乌（五钱）当归（三钱便溏改用山药或冬术亦可）人参（三钱）黄（三钱生）枸杞（三钱）山萸肉（三钱）鹿角胶（三钱）白芥子（二钱）生甘草（二钱）上桂（二钱）淡附子（二钱）炮姜（一钱）水煎服。

　　化毒漏芦饮

　　（新方）治喉外生痈。（与喉内痈同治）漏芦（二钱）连翘（二钱）元参（二钱）牛蒡子（二钱）大黄（随证酌用）生甘草（八分）犀角（一钱此味不可用升麻代之）黄芩（一钱）蓝叶（或青黛亦可）水煎服。如肿热甚，加芒硝。

　　消救目汤

　　（王普三）治眼生翳。

　　石蟹（钱半生研末）连翘（钱半）羚羊角（一钱）草决明（一钱）白蒺藜（一钱）防己（一钱）茺蔚子（一钱）龙胆草（五分酒炒）木贼草（五分）甘菊花（八分）水煎服。无论肉及红筋白膜云翳等眼证，验试如神，百发百中之秘方也。（惟体虚者忌服）

　　碧云散

　　治同前证。

　　鹅不食草（二钱即石胡荽）青黛（一钱）川芎（一钱）共为细末。令患者先含温水一口，将药少许搐入鼻中，（或新白布泡水蘸药入鼻中亦可）以泪出为度，数次即愈。

　　滋阴养目汤

　　治阴虚目痛。

　　大熟地（五钱）山萸肉（五钱）葳蕤（五钱即玉竹）枸杞子（三钱）甘菊花（三钱）当归（三钱）白芍（三钱）柴胡（五分）车前子（二钱）白芥子（二钱）水煎服。

　　经验方

　　治鼻渊脑漏。（是证也，鼻流浊涕不止，名鼻曰渊。乃风热烁脑而液下渗，此肾虚之证也。经曰脑渗为涕，又曰胆移热于脑。《原病式》曰：如以火烁金，热极则化为水。然究其原，必肾阴虚而不能纳气归元，故火无所畏上迫肺金，由是津液之气不得下降，并于孔窍转为浊涕，津液为之逆流矣。治当以此方主之。）刀豆子（一名挟剑豆味甘平无毒）存性为末，用酒（白汤亦可）调服三钱。甚者不过三服即愈。（此方取其纳气归元而漏自止也）

　　参茸地黄汤

　　（新方）治前证久漏。

　　怀熟地（一两）山萸肉（四钱）山药（四钱）白茯苓（三钱）丹皮（三钱）泽泻（三钱）人参（二钱）鹿茸（二钱或用鹿角胶亦可）水煎服。

　　化疔漏芦汤

　　（新方）治鼻内生疔。

　　漏芦（钱半）白蔹（一钱）黄芩（一钱）连翘（一钱）犀角（一钱）赤芍（一钱）桔梗（一钱）甘草（八分生）水煎服。

　　救唇汤

　　治反唇疔毒。

　　紫花地丁（一两）金银花（一两）白果（二十个去壳）桔梗（二钱）甘草（二钱生）知母（一钱）水煎服。（此方并治头面口角疔，不论已溃未溃皆效。）

　　化疔救唇汤

　　（新方）治同前证。

　　金银花（五钱）鲜生地（三钱）白果（十个去壳）桔梗（二钱）当归（二钱）赤芍（一钱）犀角（一钱）生甘草（一钱）水煎服。（《心法》曰：凡疔生唇上，即看腿弯委中穴有紫筋起者，急用银针刺出血，亦愈。因并录以备参用。）

　　玉女煎

　　治实火牙痛。

　　石膏（五钱）知母（二钱）元参（二钱）生地（三钱）麦冬（三钱）水煎服。

　　清胃饮

　　（新方）治同前证。

　　元参（三钱）生地（五钱）麦冬（三钱）骨碎补（一钱）山药（三钱）茯苓（三钱）丹皮（二钱）天花粉（八分）水煎服。

　　滋阴地黄汤

　　治虚火牙痛。

　　大熟地（一两）毛姜（四钱即骨碎补）山药（四钱）茯苓（三钱）牡丹皮（三钱）泽泻（三钱）麦冬（三钱）北五味（一钱）肉桂（随宜加用）水煎服。

　　救舌汤

　　治舌上生痈。

　　鲜生地（四钱）赤芍（钱半）牡丹皮（一钱）犀角（一钱）连翘（一钱）麦冬（一钱）黑山栀（一钱）木通（一钱）川连（六分）甘草（八分，生）水煎服，消。大便闭实加大黄。

　　凉血四神煎

　　（新方）治舌上出血。

　　槐花（三钱）生地（四钱）丹皮（二钱）茯苓（二钱）水煎服。（此方并治重舌甚效）

　　解毒地黄汤

　　（新方）治上悬痈。

　　鲜生地（四钱功专散血与干地黄从治稍别）赤芍（钱半）丹皮（一钱）犀角（一钱）黄芩（一钱）黄柏（一钱）栀子（一钱）川连（六分）甘草（八分生）水煎服。

　　荆芥败毒散

　　（任HT波）治时毒喉痛。（斑疹腮肿药治风痰咳嗽，头痛发热等证。）荆芥（钱半）防风（钱半）桔梗（钱半）赤芍（钱半）牛蒡子（二钱）金银花（二钱）浙贝母（二钱）连翘（二钱）薄荷（一钱）生甘草（八分）青果（一个）水煎服。如病势甚者，加羚羊角（钱半），万年青（一叶），腮肿加马屁勃（一钱），咳嗽加杏仁（三钱），痰多加橘红。（一钱）。

　　凉膈散

　　（任HT波）治前证内陷。（三焦受邪者）大黄（五钱，锦文佳）芒硝（三钱）连翘（三钱）栀子（二钱）薄荷（一钱）川连（六分）甘草（八分，生）水煎服。如火甚者，加羚羊角或犀角，随宜用之。

　　犀角消毒饮

　　（任HT波）治同前证。（喉痛丹疹并项肿如虾蟆瘟者）牛蒡子（二钱）金银花（二钱）连翘（二钱）栀子（二钱）荆芥（钱半）赤芍（钱半）僵蚕（钱半）生甘草（八分）犀角（一钱）柴胡（一钱）万年青（一叶）水煎服。如大便闭结，加生大黄（四钱）利之。

　　普济消毒饮

　　（任HT波）治同前证。（并二便闭结，若通利而病势重者亦宜之）羚羊角（三钱）知母（三钱）连翘（三钱）生大黄（三钱）牛蒡子（二钱）僵蚕（二钱）薄荷（钱半）川连（六分）马屁勃（八分）生甘草（八分）水煎服。如病势甚者，即加犀角（钱半）、大黄（倍用），或加金汁更妙。（凡时毒愈后，再宜养阴调理，兼清凉解毒为主，大忌油面辛辣及一切发物。调理方见下。）

　　调理方

　　（任HT波）小生地（四钱）地骨皮（三钱）元参（三钱）生甘草（八分）白芍（二钱）麦冬（二钱去心）丹皮（二钱）忍冬藤（五钱）水煎服。

　　增补消毒饮

　　治同前证。

　　牛蒡子（二钱）金银花（二钱）连翘（二钱）元参（二钱）荆芥（钱半）僵蚕（钱半）桔梗（钱半）薄荷（一钱）板蓝根（一钱）马屁勃（八分）生甘草（八分）水煎服。如病甚便秘者，去桔梗加生军（三钱，即大黄。）

　　又神方

　　（任HT波）治同前证。

　　荆芥（钱半）薄荷（钱半）连翘（二钱）蝉退（一钱）人中黄（三钱）西湖柳（一两）忍冬藤（一两）万年青（一叶）水煎服。一二剂后，如病势不退，即加犀角（一钱），生大黄（三钱），下之自愈，妙不尽述。（小儿分两酌量减用）

　　镇阴地黄汤

　　（章虚谷）治阴火喉痹。

　　大熟地（一两）山萸肉（四钱）山药（四钱）茯苓（三钱）丹皮（三钱）泽泻（三钱）淡附子（一钱）上桂（一钱）淮牛膝（三钱）牡蛎（三钱）水煎冷服。（一儒者，年甫卅龄，病阴虚喉痛。诸医皆用辛凉之药，不效比。予诊之，其脉沉细而数大，便日行二三次。予曰：此相火上胜，两足必冷。察之果然，遂以前汤服之一剂，知十剂已。倘不治其本，而妄事从标，清理其有不丧生者，几希矣。）

　　引火汤

　　（雷真君）治同前证。

　　怀熟地（三两）山萸肉（一两）麦冬（五钱去心）北五味（二钱）上桂（二钱或嫌味辣改用附子亦可）淮牛膝（三钱）车前子（三钱）水煎冷服。（倘证纯系虚寒而无假阳之候不必冷服恐促亡阳也）

　　抑火汤

　　（新方）治同前证。

　　熟地（一两）山萸肉（五钱）麦冬（五钱）北五味（二钱）山药（五钱）茯苓（五钱）紫石英（三钱）上桂（一钱）水煎服。

　　调理方

　　（即三陆同补汤陈远公）治同前证。

　　熟地（一两）山萸肉（五钱）麦冬（五钱）北五味（二钱）薏仁（五钱）上桂（二钱）人参（一钱）白芥子（三钱）茯苓（五钱）白术（五钱）水煎服。

　　增补引火汤

　　治同前证。

　　怀熟地（三两）巴戟天（一两引火）麦冬（一两）五味子（二钱）茯苓（五钱）水煎服。

　　清露饮

　　治阴虚咽疮。（郑枢扶曰：咽疮一证，乃真阴亏竭，相火无制上客咽喉，遂致喉痹咽疮痰壅烦，躁声哑诸证作矣。俗曰：火烧灶门是也。斯时若以六味补水，则真水不能骤生，以生脉保肺而久炎之肺，又非参麦能疗，以八味降火而喉中关陕难受，桂附之性以滋肾丸互治水火，而水火不能既济，惟急用此方治之，使水火各司乃职得以浚其源，而安其流能导龙归海，使五行各有相生之象，然后再按前方施治，自能获效。患者亟宜早图，迟则病入膏肓，虽卢、扁亦莫如之何矣。）熟地（二钱）生地（一钱）天冬（一钱）麦冬（一钱）钗石斛（八分）枳壳（八分麸炒）桔梗（八分）甘草（六分，生）枇杷叶（一片，去毛）水煎服。

　　引阳潜阴汤

　　治同前证。（脉弦数尺部独大者，宜之）熟地（一两，海石粉捣）金石斛（三钱）北沙参（三钱）麦冬（三钱）生白芍（三钱）龟版（五钱）山药（五钱）白茯苓（三钱）水煎服。（凡阴虚咽疮，不必兼用外治，恐吹药辛散反增腐烂也）

　　栝蒌散

　　（新方）治妇人乳痈。（又名妒乳）栝蒌（一个，涤痰缓肝）当归（三钱）甘草（二钱，生）乳香（一钱，制）没药（一钱制）青皮（一钱）柴胡（八分）远志（钱半，去心）酒水煎服。

　　又方

　　治同前证。

　　土贝母（三钱）白芷（钱半）乳香（一钱）没药（一钱）归身（二钱）酒水煎服。

　　一粒仙丹

　　治同前证。（吹乳例治）巴豆（一粒去油）冰片（少许）用饭粘捏成丸，雄黄为衣，将丸捏扁，贴印堂。（即眉心）外以百顺膏如钱大盖之。夏贴三个时辰，春秋冬贴一日，揭去之，神验无匹。

　　和乳养营煎

　　（新方）治前证久溃。

　　当归（三钱）白芍（三钱酒炒）冬术（三钱土炒）熟地（五钱）人参（二钱）茯苓（二钱）川芎（钱半）甘草（一钱生）香附（三钱姜汁制）夏枯草（三钱产后改用益母草一两）水煎服。

　　通乳汤

　　（新方）治乳汁不通。（或经络凝滞，将成痈肿者。）牡蛎（三钱炒）川贝（二钱去心）胡桃肉（一个）水煎加酒服。

　　解悬汤

　　治产妇乳悬。

　　人参（五钱）当归（一两）川芎（五钱）荆芥（一钱炒黑）益母草（五钱）麦冬（三钱）炮姜（五分）水煎服。

　　阳和化岩汤

　　（新方）治妇人乳岩。（破则不治）鹿角胶（五钱消岩圣药）土贝（三钱）白芥子（二钱）甘草（一钱生）上桂（一钱）炮姜炭（五分）麻黄（三钱）胡桃肉（三个）酒水煎服。

　　完臂汤

　　（新方）治两臂生痈。

　　当归（五钱）白芍（五钱）柴胡（二钱）羌活（二钱）半夏（二钱制）白芥子（二钱）陈皮（一钱）秦艽（二钱）附子（三分）水煎服。

　　卫臂散

　　治前证已溃。

　　黄（一两生）当归（五钱）防风（一钱）白芥子（三钱）白芍（五钱）茯苓（五钱）熟地（五钱）枸杞（三钱）薏仁（三钱）水煎服。

　　银花解毒汤

　　（新方）治手指疔毒。

　　金银花（五钱）鲜生地（三钱）当归（二钱）赤芍（一钱五分）天花粉（二钱）柴胡（一钱）黄芩（一钱）升麻（一钱）犀角（一钱）麦冬（一钱）知母（一钱）生甘草（一钱）水煎服。（一医之为道，死生攸系。如服我之药不效，或反增剧，则必自深痛惩，求得病情，庶可补过，以立功耳。岁光绪辛巳春，同里史性妇指患脱疽状类疔疮，余一时肤见议进前汤一剂，次日复诊，其肿痛转甚。

　　始悟此属疽也，法当大反前辙，改用阳和汤服之一剂知，五剂已。若医者立意胶柱，竟无转计，必至祸不旋踵。

　　阳和汤方见前）

　　又新方

　　治同前证。

　　鲜生地（五钱）麦冬（三钱）紫花地丁（五钱）当归（三钱）金银花（一两）知母（二钱）甘草（二钱生）水煎服。（外治切不可轻用割截法，恐致殒命。）

　　又方

　　治同前证。

　　雄猪胆（一个取汁）白矾末（五分或用雄黄）共入鸡蛋壳内搅匀，套患指上，即止痛如神。但须择好雄猪胆，切勿误用瘟猪及母猪者。

　　涤肠汤

　　（新方）治大肠生痈。（右足屈即是此证）大黄（六钱，锦文佳）归尾（三钱）赤芍（三钱）桃仁（二十粒去皮尖）延胡索（二钱）红花（一钱）木香（八分）冬瓜子（三钱或肥皂核仁亦可，取其性主滑，憩能涤肠垢也）水煎服。

　　五利大黄汤

　　（新方）治同前证。

　　大黄（六钱）丹皮（三钱）冬瓜子（三钱）桃仁（二十粒）滑石（三钱十剂日滑可去着此味是也）水煎服。如下后虚乏者，宜参用参地黄汤。（方未载）

　　又方

　　治同前证。

　　滑石（三钱）皂刺（三钱）大黄（六钱）水煎服。

　　泄毒八正散

　　（新方）治小肠生痈。（左足屈即是此症）滑石（六钱）大黄（三钱锉炒）刘寄奴（三钱）琥珀（一钱末）木通（一钱）车前子（三钱）甘草（三钱生）肉桂（一分，不宜多用，取其气引入膀胱从水道出也）水煎服。

　　疏浚饮

　　（新方）治同前证。

　　大黄（三钱）刘寄奴（三钱）琥珀（一钱，末）生甘草（一钱）水煎服。

　　又方

　　治同前证。

　　大黄（三钱）皂刺（三钱）滑石（六钱）水煎服。

　　理疝至奇汤

　　（新方）治小肠疝气。

　　沙参（一两）白芍（三钱）柴胡（一钱）橘核（一钱）肉桂（一钱）谷树叶（三月三日或五月五日采取阴干，要择如云版式者四钱）水煎服。

　　又新方

　　治同前证。

　　谷树叶（四钱）胡卢巴（三钱）莳萝（一钱即小茴香）水煎服。

　　宣毒散

　　（新方）治下部便毒。（骑马痈等证初起脓未成者宜急服之）大黄（五钱生）白芷（二钱）山甲（三片炒）黄明胶（五钱）酒水各半煎服。

　　祛毒至神汤

　　（新方）治骑马悬痈。

　　金银花（二两）人参（五钱）当归（五钱）甘草（三钱生）牛皮胶（五钱）山甲（三片炒）大黄（五钱溃后忌用恐泄真气也）水煎服。

　　提肛汤

　　（新方）治脱肛下坠。

　　熟地（五钱）黄（三钱蜜炙）西党参（三钱）冬术（二钱土炒）当归身（二钱）茯苓（二钱）川芎（一钱）白芍（一钱）升麻（五分）柴胡（五分）水煎服。

　　泄毒救茎汤

　　（新方）治阴茎疳蚀。

　　滑石（二钱）甘草梢（一钱能缓茎中痛）扁蓄（四钱）水煎服。

　　五宝散

　　（新方）治同前证。

　　橄榄核（二钱）寒水石（二钱）上冰片（一分）西牛黄（一分）廉珠（三分无则用石决明代之）上共研匀，收储瓷瓶，弗令泄气。

　　临时用麻油调搽，（如湿处则干掺）神效无比。

　　暗治饮

　　（新方）治妇人阴蚀。（又名疮）当归（五钱）白芍（三钱）茯苓（三钱）炒栀子（钱半）柴胡（八分）海螵蛸（二钱即乌贼骨）水煎服。

　　逍遥八物汤

　　（新方）治同前证。

　　人参（二钱）柴胡（一钱）白芍（三钱）归身（三钱）海螵蛸（三钱）山药（三钱）茯苓（三钱）甘草（一钱生）肉桂（随宜加用）水煎服。

　　痒汤

　　治同前证。

　　蛇床子（一两）川椒（三钱）白矾（三钱）水煎乘热熏之，温则洗之，数日即愈，其效如神，宜珍之。

　　仙遗粮汤

　　治杨梅毒疮。

　　土茯苓（一两）金银花（五钱）薏仁（二钱）僵蚕（二钱）宣木瓜（二钱）白藓皮（一钱）木通（一钱）肥皂核（去壳七粒按别录载用皂角子亦其类也）水煎服。无论久近轻重，溃烂穿顶，及误用轻粉致害者，悉能治之。（忌食诸物未载）

　　升气去湿汤

　　治脚气下注。

　　人参（三钱）白术（三钱）黄（一两生）防风（一钱）肉桂（一钱）薏仁（五钱）芡实（五钱）陈皮（五分）柴胡（一钱）茯苓（五钱）半夏（二钱制）水煎服。

　　顾足汤

　　治同前证。

　　黄（一两生）薏仁（一两）芡实（五钱）白术（一两）茯苓（五钱）肉桂（五分）防风（五分）车前子（五钱）白芥子（三钱）水煎服。

　　顺导汤

　　（新方）治脚气冲心。（此证状类伤寒切勿误治）茯苓（五钱）泽泻（五钱）肉桂（三分）木瓜（一钱）吴茱萸（一钱）车前子（三钱）水煎服。

　　全趾饮

　　（新方）治足趾疗毒。（趾亦作指）淮牛膝（三钱）鲜石斛（三钱）金银花（一两）元参（五钱）甘菊花（五钱）当归（五钱）茯苓（三钱）生甘草（二钱）水煎服。

　　托里完趾汤

　　（新方）治前证已溃。

　　人参（二钱）黄（五钱生）远志（三钱去心）金银花（一两）茯苓（三钱）牛膝（三钱）钗石斛（三钱）水煎服。

　　扶正驱邪散

　　（新方）治孕妇足肿。（一名子气非水也，俟分娩后勿药亦愈。）白术（二钱）当归（二钱）人参（一钱）香附（一钱，炒）乌药（一钱）木瓜（一钱）茯苓（一钱）陈皮（五分）紫苏（五分）甘草（五分，炙用）生姜（三片）水煎服。如脾气虚弱者，宜后方补中益气汤。

　　加减补中益气汤

　　治同前证。

　　人参（五钱）白术（五钱）当归（三钱）生黄（三钱）甘草（五分，生）柴胡（一钱）升麻（三分）陈皮（三分）茯苓（一两）水煎服。

　　阳和汤

　　治孕妇阴疽。

　　熟地（一两护胎圣药）鹿角胶（三钱）白芥子（二钱）甘草（一钱生）上桂（一钱）炮姜（五分。以上二味。本草注明堕胎得熟地阴药以护之，断无伤胎之患。经所谓有故无殒是也。）麻黄（五分）水煎服。（一马某妻尹氏孕才三月，腋患一疽皮色，如常延予，诊之脉迟而弱，此阴寒沉困之候。议用前汤治之，马某骇曰：妇人重身，辄用麻黄发表及姜桂热药，得毋有碍于胎乎？余曰：有故无殒，何必过虑。某曾犹豫莫决，即另延数医，皆曰以保胎为主，姜桂大非所宜，竟袭安胎之剂，与服直至腰腹痛胎动不安，复延予。诊阅其前医方案而戒之曰：药与病相违，何能济事。仍令服阳和汤一剂胎安，五剂脓溃，十剂痊愈。《内经》所谓治病必求其本。洵哉斯言。）

　　消痈护产汤

　　（新方）治产后痈毒。

　　当归（一两）川芎（五钱）金银花（五钱）蒲公英（三钱）荆芥（一钱）生甘草（二钱）水煎服。

　　回阳救产汤

　　（新方）治产后阴疽。

　　人参（三钱）当归（一两）川芎（五钱）荆芥（一钱）上桂（一钱）益母草（三钱）水煎服。

　　大温中饮

　　（庄在田）治痘后阴疽。（经云：痘禀于阴，而成于阳，譬之种豆必赖天气阳和，地上温暖，而后发生。人身之痘亦犹是也。痘之将出，全仗真阳托送斯时，总宜培补气血疏通经络，毒瓦斯尽化为脓痘后，无余毒矣。痘师不明此理，皆谓，凉药可以解毒。岂知痘乃胎中阴毒，得阳气则行，得凉药则滞。毒瓦斯因凉药留滞于肌肉之间，痘后所以发为大疽，名曰：痘毒。皮色不变者居多，当以此方治之。其色红而带紫者，用荆防地黄汤愈之。然阴证多，阳证少痘后并未见有阳证之毒也。）熟地（五钱）冬术（三钱）山药（三钱）西党参（三钱）生黄（二钱）白芥子（一钱原方用柴胡恐其清利故易之）甘草（一钱生）上桂（一钱）炮姜（五分）净麻黄（五分）水煎服。（一小儿痘后满头溃烂，名曰虚阳贯顶，又曰：发疸。清脓血水经年不愈，此乃出痘时，误服凉药，中宫受寒，阳无所根据，上冲头顶。譬之，火炉中以水泼之，则热气必上冲，其理一也。宜用大温中饮与大补元煎相间服之，引火归元，十剂可愈。大补元煎方未载。）

　　荆防地黄汤

　　（庄在田）治痘后痈毒。（此证不多见方亦备参）熟地（四钱）山药（二钱）丹皮（一钱）茯苓（一钱）山萸肉（一钱）荆芥（一钱）防风（一钱）甘草（一钱，生）水煎服。

　　解毒至神汤

　　（新方）治漆疮肿腐。（木形人每患此证）元参（二钱）知母（二钱）石膏（二钱）连翘（二钱）牛蒡子（二钱）大黄（二钱生）枳壳（一钱）川连（六分）甘草（八分生）淡竹叶（二十片）水煎服。如火甚者加芒硝。

　　又方

　　治同前证。

　　白果树叶（芒硝亦可）煎汤洗浴，立刻消肿。倘愈后不守禁忌，疮疤复萌，变为顽疯癣癞者，急用旱莲草。

　　（一名醴肠）如前洗数次亦愈。（忌浴热水兼戒口味为要）

　　泼火汤

　　（新方）治汤火灼伤。

　　当归（五钱）丹皮（三钱）生地（五钱）甘草（一钱）地榆（三钱）槐花（二钱）茯苓（五钱）水煎服。或用白萝卜捣取自然汁，（童便亦可）串服。如伤重便秘者，再加生军。（五钱）倘山居僻陬，仓卒无药，止饮萝卜汁亦效。（昔有锦衣杨永兴，厨下夜遭回，禄凡睡此房者，或已死，或将死，灌以生萝卜汁，良久悉愈。其效如斯，特录。）

　　祛痛散

　　治同前证。

　　地榆（研细末）用麻油调敷伤处。若遇已破，即以干末掺上，立效如神。或生大黄末，用桐油调敷亦可。

　　又方

　　治同前证。

　　生鸦片（即乌烟）敷之，立刻清凉止痛。有人被火药烧伤，百药不效，后用此方而愈。

　　胜灵丹

　　治金疮出血。

　　龙眼核（去黑皮）研极细末掺之，即止血定痛收口，为金疮第一药也。（西平氏云：此药系西秦巴里坤营中救愈多人，按龙眼核治金刃伤之功效，甚验。查《本草纲目》及《别集本草》俱未记载，可知世间有用之材，自古迄今湮没者，不可胜计矣。惜哉！）

　　二妙膏

　　治同前证。（或跌磕出血功效甚速，并无留瘀之弊。）白蜡（一两）藤黄（三钱）上用麻油四两溶化，涂伤处立愈。此方定痛止血，及汤火伤皆效。（脚跟擦破亦治）

　　玉真散

　　治破伤中风。（是证也，因破伤皮肉被风邪袭入经络，初起寒热交作，牙关紧急，甚则角弓反张，口吐涎沫，伤处变为干陷，其毒内攻使然。当以此方治之，如或不效，用夺命饮下之使风从大便而出，庶几得生矣。）南星（姜汁炒）防风白芷天虫（即僵蚕炒断丝）上药等分，研极细末。每服三钱。童便和好酒调下。（或改作煎剂亦可，取其汤者荡也。）凡跌打损伤，内有瘀血者亦效。

　　夺命饮

　　（新方）治同前证。

　　当归（二钱）白芷（二钱）僵蚕（二钱炒）明天麻（二钱）蝉蜕（二钱）大黄（五钱）桃仁（二十粒）羌活（二钱）防风（一钱）南星（钱半制）麻黄（五分）水煎服。甚者五剂痊愈。（如未愈去大黄再服）外以清和膏盖之。

　　地榆败毒散

　　（沈雨苍）治中癫犬毒。（癫犬之患，大抵自惊蛰后，蛇虫出洞。霜降后，蛇虫入洞。出必吁气，入必吸气，吐纳之毒瓦斯，常留于洞口，犬性喜嗅其毒，从口鼻吸入，遂发癫。名犬，颈硬、头低、耳垂、尾弹、直向前行，不返身顾后。若人触其毒，急则七日发作，缓则七七日或至百日发作，卒病心腹痛，神识不清，痛极，无聊自咬肌肉，甚至嚼瓷器，衣服，惨状难言。欲辨是证，用蒲扇向病患重掮，见风即身缩战栗畏惧，又或鸣锣闻声，亦惊惕不安，皆其验也。）西党参（三钱）羌活（三钱）独活（三钱）柴胡（三钱）前胡（三钱）甘草（三钱）茯苓（三钱）枳壳（二钱炒用）抚芎（二钱）桔梗（二钱）生地榆（一两）紫竹根（一把）生姜（三片）水煎服。（岁道光丙午，冬路经湘潭，见米船伙卒病，心复剜痛，烦躁欲死，百药罔效，医亦不识何疾。适同舟醴陵客以蒲扇向病患一掮，大呼曰：殆哉，此癫犬略发，乃死证也，速用地榆败毒散，大剂浓煎。如牙关紧闭，以乌梅肉擦之，自开急灌一剂，而神识清，再剂，其病若失此目击经验者。）（据醴客云：凡遇癫犬不及趋避，或被咬衔衣即中毒瓦斯，但觉畏风情形，或在七日进药一剂，如病患头上有红发，宜拔去之，至二七日嚼生黄豆。如口觉腥味心恶欲呕是毒已净，不必再服，否则必有留毒未净，急再进一剂，至三七日仍用豆照前，嚼试服至三剂，留毒尽化为脓血，从大便而出，永保无虞。孕妇亦可服。）

　　快捷方式方

　　治同前证。

　　万年青（此花盆内多栽之，其叶阔，约一二寸，高约八九寸，老而且浓者是也。）连根捣取汁，服一二碗许，即腹中毒瓦斯已成血块，从大便出。无论久近皆效，一切不忌，亦仙方也。（俗谓产小狗，此无稽之论，不足信也。）

　　祛毒散

　　治毒蛇咬伤。

　　白芷（五钱）麦冬（一两去心）水煎服。滓敷伤处，虽垂死者亦活，此蛇咬第一方也。（邻村丁全龄被毒蛇咬伤，臂肿如股，少刻身胀黄黑色势，已濒危，照此方煎汤灌之，觉腹中声响，恶水自伤口流出，肿消神清，次日全愈。予乃记之，每治蛇咬多验。）

　　百顺膏

　　（新方）治痈疽发背，及一切无名肿毒。初起者消，已溃者愈，并顽恶疔疮，辄皆奇效，诚疡科之宝药也。

　　大虾蟆（二只，即老蟾酥多者佳。）木芙蓉叶（三两，重阳日采用，或根皮，或花，俱妙。）上药用麻油一斤，照常熬枯，滤去渣，将油称准，凡药油（二两）入炒过铅粉（一两如数派算）以桑枝搅匀，熬至滴水取丸不粘指为度，（按《别录》载滴水成珠一说，不可执为定法，恐膏过老耳。）倾入水中，去火性。

　　凡遇顽恶烂疮，先用葱椒汤洗净贴之，既善拔脓，又能止痛，且易生肌也。此予独得之秘，百发百中，故取义百顺。（愈后，立誓戒食虾蟆，并刊送劝善录若干部以抵物命，庶不负阴也，贞庵氏又识）

　　清和膏

　　（新方）治痈疽发背，及阴阳不和等毒。初起能活血定痛，散瘀消肿，溃后即拔脓去腐，生肌长肉，诚外科之秘方也。

　　木芙蓉（五两，重阳日采叶或根皮或花俱妙。）紫荆皮（三两）独活（二两）南星（两半）赤芍（两半）白芷（一两）上药用麻油（二斤）熬枯。滤去渣，将油再熬沸，徐徐投入炒飞黄丹，（一斤）或铅粉亦可。（按《别录》皆云：熬至滴水成珠，方下黄丹非是，今根据许楣君据占法校正）以桑枝搅匀，至滴水取丸不粘指为度，倾入水中去火性。摊用。

　　灵应膏

　　（新方）治痈疽发背，及一切溃烂等疮，功能长肉生肌收口，诚外科之妙药也。

　　象皮（陆钱切片）穿山甲（六钱）男子发（一两二钱）牛蒡草（三两）血竭（二钱）儿茶（二钱）白胶香（四钱，即芸香去油研末。）上药用麻油二斤，将象皮、山甲、男发、牛蒡草煎枯，滤去渣，将油称准，凡药油（一斤）入炒飞黄丹。

　　（八两）搅匀熬至滴水取丸不粘指为度，离火再入血竭、儿茶、芸香等末搅匀，倾水中去火性。临用重汤炖摊。

　　紫金膏

　　（新方）治痈疽发背后，对口大毒，溃烂不堪，洞见内膜者。（脓出如蟹吐沫者，是膜破也。

　　不治）用此填塞疮孔，即能拔毒去肌收口，诚疡科之要药也。

　　当归（二两）白芷（五钱）癞虾蟆（一只眼红腹无八字纹者勿用）牛蒡草（三两根茎叶）上药用麻油一斤，浸五日，入铜杓内慢火熬至药枯，沥去渣，将油再熬沸，下白蜡（二两）溶化，次下血竭（四钱研末）搅匀，离火半冷，再下白胶香。（四钱去油研末）搅成膏，收储瓷器。浸水中三日，拔去火性，听用，愈陈愈佳。凡疮口深陷，以新棉絮蘸涂此膏塞之。（仍食，调补气血内服药饵。）

　　隔蒜灸法

　　治一切痈疽恶疮。（先宜对证服托里煎剂免致火毒内攻）独头蒜（切片约二文钱浓）安疮头上，用艾壮灸之。若疮发势大，以蒜捣烂摊患处，将艾铺上烧之，蒜败再易，不计壮数，总要痛者灸至不痛，不痛者灸至痛为止。凡痈疽诸疮，皆因寒邪客于经络，营卫壅遏不行，以致寒热相搏，用艾蒜灸之，一使毒瓦斯解散，二使好肉不坏，三疮口易敛，直一举而三善备矣。（李迅曰：痈疽者灸胜于用药。但头上及腰旁陷中，皆当禁忌，恐以火济火，反贻害也。）歌曰：疡科隔蒜灸称奇，头属六阳腰属肾，传与医人莫浪施，此为禁忌总宜知。

　　洗心涤虑良方

　　治不忠不孝，无仁无义，恨天怨地，谤圣毁贤，瞒心昧己，刻剥成家。刁唆争讼，向背乖宜，妒人亲近，妄说是非，逞凶横行，恃势凌善，及一切奸盗邪淫等证。

　　根据方修治，无不应验。

　　孝顺（十分）阴（全用）恩惠（随施）慎言（一味）仔细（十分）忠直（一块）安分（时用）戒淫（去心）仁义（广用）老实（一个）好心（一片）小心（一点）戒赌（洗净）信行（全用）和气（一团）方便（不拘多少）热肠（一条）忍耐（百个）上药用心细研，加波罗蜜为丸，如菩提子大，随时引用益友三个，平心汤徐徐温服。切忌笑里刀，暗中箭，平地风波。（岁光绪丙子春，予往杭州采药，偶憩西陵路亭，见贴应验良方一张，载云其方来自化人府、劝人县、灵山会上，《大藏经》中，治一切性情之病，惜其字颇残缺，因揭归每于缺处补以己意，特附卷末，仰体先哲一片婆心以博济于元穷也。然则后之阅是方者，更当何如乐善耶，又予之所浓望也然则后之阅是方者，更当何如乐善耶！又予之所浓望也。贞庵氏谨识。）歌曰：紫府仙人授宝方，洗心涤虑养真汤，世间用得诸般药，万祸千灾化吉祥。

　　
