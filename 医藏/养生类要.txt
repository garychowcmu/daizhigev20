

　　养生类要 明 吴正伦

　　序

　　春岩吴子着养生类要百余条刻成雨田子读之叹曰仁哉吴子之心也是可以言医矣大凡医家者流得一验方则藏之笥箧惟恐病者知有妨于售又惟恐同术者知有妨于专售甚至以咀为末易黄为玄曰庶几人之莫识也吁是果医云乎哉吴子徽名家也少读书有志为经生以病弗果闻湖人陆肤野医最着往执弟子礼遂得真传而归大江南北人无问数百里皆走堂下叩之所存活者甚众自以为未溥也乃走燕齐之间居临清四年将归掉而南也诸商人留之吴子不可好事者挽其行弗能曰请为我着书吴子重违群请遂着类要一书盖亦少出绪余以补人日用之所需虽未尽罄其所传于陆子者其方药固皆的而中也此书作四方之病者可以不医而愈吴子之售愈溥矣呜呼方古也世医得之则思秘吴子得之则思传其存心不啻霄壤故曰仁哉吴子之心也况其为书又参取往哲卓有明验可以布而远哉安知天下后世读其方书者不谓河间丹溪辈复有续案若此耶雨田子谓兹集也刻之便因其请序序之

　　嘉靖甲子春工正月吉旦书于对竹山堂

　　小序

　　养生类要者类养生之要也匪类弗明也匪要弗精也是编之繇作也类者别其科而比之也始以运摄精气制病于未形也故类也次以取制丹铅窃夺乎元神也亦类也饮食日用或失则疾类也男女居室或失则天类也风寒暑湿古有类也未分四时类四时也济阴慈幼古有类也未及养老类养老也此类之例也要者抡其粹而约之也方书方药 聚林起漫无纪极弗精也要之以从精也若汇荆玉而去 也若汇隋珠而黜鱼目也此要之例也类其要则精而明动而有功家无痛夫人其良医矣

　　吴郡章松刻

　　春岩子传

　　春岩子者歙之澄塘人也名正伦字子叙系自汉番君及唐少微先生其后廷佩君迁歙为澄塘之祖溯自春岩子二十有九世矣子少警敏善学业制科已乃目眚自书顾更喜黄帝扁鹊之书时窃记诵稍涉大义即隽永不能舍会其大父乐山翁趣之成遂取素难以下历代名医家方论悉读之会通其要能参运气生克传胜之由切脉望色听声写形之征汤液醴洒锐石槁引案抗毒熨之治出以疗人即多奇验年未弱冠已称良医师矣时吴兴陆声野以青囊术为江左大家子挟 往事之三年授以五诊六征经脉上下及奇络结若俞所居皆能尽其学遂北游吴会渡江溯淮历齐鲁海岱之墟所过辄以名闻至清泉清泉居邑者多乡人因止春岩子舍人又市归之有卧沉绵四肢不能用或溲闭不后足下重 女妇不月痈久不决切其脉无败逆皆立起之未尝见人危 稍自沮者远近争相迎致子略不为怫即又祁寒暑雨不怠也性敦朴乐自韬HT 尝衣韦褐浮沉里 间时之医家艺稍稍售即为高车文马竞自 粥子弟兀兀无所求闻贵家巨姓有疑疾群医工室中周章不知为计予徐徐从中起视色督脉一七奏效咸以为神闲居应对口期期若不能语至论疾所因援经证事移日无冗辞据案施治无甚殊他人者一遇奇疾操纵裨合犹大将将兵机权神变人始谓不相及也平生KT 尚伦秩事后毋蒋夫人极孝敬友爱诸季其入丝粟无所内蒋夫人以其能子特殊爱之与人交造次然诺无自食者人以是益器重焉居尝曰闻之往圣养人先以五味五谷次以五药使六疾六气不能相淫民罕疵疠言治未病愈于已病治也因着编书曰养生类要云漫客曰余读太史公书见其所述国工家数十事愈人疾至多奇应人各以方书相授受率名称流闻当时辉映遗代然无有不奏功于瞑眩者未病之治盖寥乎未前闻也岂慎疾者固难乎王符氏云疗病者先知脉之所次气之所结然后为之方则疾可愈而寿可长为国者先知人之所苦祸之所肇然后为之禁故奸可塞而国可安是虽有善方善禁孰若俾气无结祸无肇胜哉故曰上医医国固春岩子着书旨已子将游上都因述斯传使遘春岩子者知云

　　序

　　春岩子歙医者流往粤邑长南溪子寓书称春岩子才今历四方以 风候脱过女第叩之予乃觏春岩子与语遂大惬至累昕夕不去也当津苦卧久群医不功春岩子一视而名热疟再剂而瘳春岩子名奕奕以是 起顾其心又长者由是东人病必致春岩子不至辄 即至听其延医不而忻戚之其所至即至眇贱不 也故东人不可一日去春岩子客四移历计归东人振恐因请着书春岩子着书二卷曰养生类要予读之沾沾喜又慨焉嗟乎俞跗亡而医无练易佗书毁而学失湔 故曰人之所病病疾多医之所病病道少窃意道少非直病六不治殆方书或鲜 结无从导欤故东人请而漫无搜录何以为春岩子或言医案聚 春岩子复矣予曰不然盖五味错而食不可胜用诸法错而医不可胜用详保摄略方脉深攻击者忽机宜往往则尔用之多梏春岩子首引导食息次时令安怀以谨未病以救已病采脔禁方萃术百氏兼列不逸随索而足匪曰贤于先民抑亦裨所未悉欤太史公曰圣人知微使良医早从事病可已身可活也春岩子为近之春岩子名正伦与南溪子并吴姓南溪子博极群学多仁政春岩子持 质之必且浸浸弘其诣HT 述俞萃不难云

　　嘉靖阏逢困敦之岁陬月良日

　　前集

　　逍遥子导引诀（凡十六段）

　　水潮除后患

　　平明睡醒时即起端坐凝神息虑舌抵上 闭口调息津液自生渐至满口分作三次以意送下久行之则五脏之邪火不炎四肢之气血流通诸疾不生水除后患老而不衰

　　火起得长安

　　子午二时存想真火自涌泉穴起先从左足行上玉枕过泥丸降入丹田三遍次从右足亦行三遍复从尾闾起又行三遍久久纯熟则百脉流通五脏无滞四肢健而百骸理也

　　梦失封金匮

　　欲动则火炽火炽则神疲神疲则精滑而梦失也寤寐时调息思神以左手槎脐二七右手亦然复以两手槎胁腹摆摇七次咽气纳于丹田握固良久乃止屈足侧卧永无走失

　　形衰守玉关

　　百虑感中万事形劳所以衰也返老还童非金丹不可然金丹岂易得哉善摄生者行住坐卧一意不散固守丹田默运神气冲透三关自然生精生气则形可以壮寿可以延矣

　　鼓和消积聚

　　有因食而积者有因气而积者久则脾胃受伤医药难治孰若节饮食戒嗔怒不使有积聚为妙患者当升身闭息鼓动胸腹俟其气满缓缓呵出如此行五七次便得通快即止

　　兜礼治伤寒

　　元气亏弱腠理不密则风寒伤感患者端坐盘足以两手紧兜外肾闭口缄息存想真气目尾闾升过夹脊透泥丸逐其邪气低头屈抑如礼拜状不拘数以汗为度其疾即愈

　　叩齿牙无疾

　　齿之有疾乃脾胃之火熏蒸清晨睡醒时叩齿三十六通以舌搅牙根之上不论遍数津液满口方可咽下每作三次乃止及凡小解之时闭口紧叩其齿解毕方开永无齿疾

　　升观鬓不班

　　思虑太过则神耗气血虚败而鬓班以子午时握固端坐凝神绝念两眼含光上视泥丸存想追摄二气自尾闾上升下降返还元海每行九遍久则神全气血充足发可返黑也

　　运睛除眼翳

　　伤热伤气肝虚肾虚则眼昏生翳日久不治盲瞎必矣每日睡起时跌坐凝息塞充垂帘将双目轮转十四次紧闭少时忽然大睁开行久不替内障外翳自散切忌色欲并书细字

　　掩耳去头旋

　　邪风入脑虚火上攻则头目昏旋偏正作痛久则中风不语半身不遂亦由此致治之须静坐升身闭息以两手掩耳折头五七次存想元神逆上泥丸以逐其邪自然风邪散去

　　托踏应轻骨

　　四肢亦欲得小劳譬如户极终不 熊经鸟伸吐纳导引皆养生之用也平时双手上托如举大石两脚前踏如履平地存想神气根据按四时嘘呵二七次则身健体轻足耐寒暑矣

　　搓涂自美颜

　　颜色憔悴良由心思过度劳碌不谨每晨静坐闭目凝神存养神气冲澹自内达外两手搓热拂面七次仍以嗽津涂面搓拂数次行之半月则皮肤光润容颜悦泽大过寻常矣

　　闭摩通滞气

　　气滞则痛血滞则肿滞之为患不可不慎治之须澄心闭息以左手摩滞七七遍右手亦然复以津涂之勤行七日则气通血畅水无凝滞之患修养家所谓干沐浴者即此义也

　　凝抱固丹田

　　元神一出便收来神返身中气自回如此朝朝并暮暮自然赤子产真胎此凝抱之功也平时静坐存想元神入于丹田随意呼吸旬日丹田完固百日灵明渐通不可或作或辍也

　　淡食能多补

　　五味之于五脏各有所宜若食之不节必致亏损孰若食淡谨节之为愈也然此淡亦非弃绝五味特言欲五味之冲淡耳仙翁有云断盐不是道饮食无滋味可见其不绝五味也

　　无心得大还

　　大还之道圣道也无心常清常静也人能常清静天地悉皆归体道之不可传大还之不可得哉清净经已尽言之矣修真之士体而行之欲造夫清真灵妙之境若反掌耳

　　前集

　　孙真人卫生歌

　　天地之间人为贵 头象天兮足象地父母遗体宜宝之 箕裘五福寿为最卫生切要知三戒 大怒大欲并大醉三者若还有一焉 须防损失真元气欲求长生先戒性 火不出兮神自定木还去火不成灰 人能戒性还延命贪欲无穷忘却精 用心不已失元神劳形散尽中和气 更仗何能保此身心若大费费则竭 形若大劳劳则怯神若大伤伤则虚 气若大损损则绝世人欲识卫生道 喜乐有常嗔怒少心诚意正思虑除 顺理修身去烦恼春嘘明目夏呵心 秋 冬吹肺肾宁四季长呼脾化食 三焦嘻却热难停发宜多梳气宜炼 齿宜数叩津宜咽子欲不死修昆仑 双手揩磨常在面春月少酸宜食甘 冬月宜苦不宜咸夏要增辛宜减苦 秋辛可省但教酸季月少咸甘略戒 自然五脏保平安若能全减身康健 滋味偏多无病难春寒莫放绵衣薄 夏月汗多宜换着秋冬衣冷渐加添 莫待病生才服药惟有夏月难调理 伏阴在内忌冰水瓜桃生冷宜少餐 免至秋来成疟痢心旺肾衰宜切记 君子之人能节制常令充实勿空虚 日食须当去油腻大饱伤神饥伤胃 大渴伤血多伤气饥餐渴饮莫太过 免致膨 损心肺醉后强饮饱强食 未有此身不生疾人资饮食以养生 去其甚者将安适食后徐行百步多 手搓脐腹食消磨夜半灵根灌清水 丹田浊气切须呵饮酒可以陶情性 大饮过多防有病肺为华盖倘受伤 咳嗽劳神能损命慎勿将盐去点茶 分明引贼入肾家下焦虚冷令人瘦 伤肾伤脾防病加坐卧防风来脑后 脑内入风人不寿更兼醉饱卧风中 风才着体成灾咎雁有序兮犬有义 黑鲤朝北知臣礼人无礼义反食之 天地神明终不喜养体须当节五辛 五辛不节反伤身莫教引动虚防发 精竭荣枯病渐侵不问在家并在外 若遇迅雷风雨大急须端肃畏天威 静室收心宜谨戒恩爱牵缠不自由 利名索绊几时休放宽些子自家福 免致终年早白头顶天立地非容易 饱食暖衣宁不愧思量无以报洪恩 晨夕焚香频告解身安寿永福如何 胸次平夷积善多惜命惜身兼惜气 请君熟玩卫生歌

　　前集

　　陶真人卫生歌

　　世言服灵丹饵仙药白日而轻举者但闻而未见也至于运气之术甚近养生之道人禀血气而生故摄生论云摄生之要在去其害生者此名言也予所编此歌盖采诸家养生之要能根据而行之则获安乐若尽其妙亦长生之可觊今着其歌于下万物惟人为最贵百岁光阴如旅实自非留意修养中未免病苦为心累何必飧霞饵火药妄意延龄等龟鹤但于饮食嗜欲间去其甚者将安乐食后徐徐行百步两手摩胁并腹肚须臾转手摩肾堂谓之运动水与土仰面仍呵三四呵自然食毒瓦斯消磨醉眠饱卧俱无益渴饱饥飧犹戒多食不欲粗并欲速只可少餐相接续若教一饱顿充肠损气伤脾非汝福生餐粘腻筋勒物自死牲牢皆勿食馒头闭气宜少物须冷吃不然损齿伤血脉晚食常宜申酉前向夜从劳滞胸膈脾好音乐夜食则脾气不磨为音响断绝故也周礼所谓乐以侑食盖脾好音声丝竹耳才闻脾即磨矣是以声音皆出于脾而夏月夜短尤宜忌之恐难消化故也饮酒莫教令大醉大醉伤神损心志渴来饮水兼啜茶腰脚自兹成重坠酒虽可以陶情性通血脉自然招风败肾烂肠腐胁莫过于此饱食之后尤宜戒之饮酒不宜粗及速恐伤破肺肺为五脏之华盖尤不可伤当酒未醒大渴之际不可吃水及啜茶多被酒引入肾脏为停毒之水遂令腰脚重坠膀胱冷痛兼水肿消渴挛 之疾大抵茶之为物四时皆不可吃令人下焦虚冷惟饱食后吃两杯不妨盖能消食故也饥则尤宜忌之尝闻避风如避箭坐卧须当预防患况因食后毛孔开风才一入成瘫痪凡坐卧处始觉有风宜速避之不可强忍且年老之人体竭内疏风邪易入始初不觉久乃损人故虽暑中不可当风取凉醉后操扇昔有学道于彭祖而苦患头痛彭祖视其寝处有穴当其脑户遂寒之后即无患视听行坐不必久五劳七伤从此有久视伤心损血久坐伤脾损肉久卧伤肺损气久行伤肝损筋久立伤肾损骨孔子所谓居必迁坐以是故也人体亦欲得小劳譬如户枢终不朽人之劳倦有生于无端不必持重挽轻仡仡终日于是闲人多生此病盖闲乐之人不多运动气力饱食坐卧经脉凝滞气血壅塞使然也是以贵人貌乐而心劳贱人心闲而貌苦贵人嗜欲不时或昧于忌犯饮食珍馐便乃寝卧故常须用力但不至疲极所贵荣卫流通血脉调畅譬如水流不腐户枢动而不朽卧不厌HT 觉贵舒饱则入浴饥则梳梳多浴少益心目默寝暗眠神晏如卧宜侧身屈膝益人心气觉舒展则精神不散盖舒卧则招魂引魅孔子寝不尸盖谓是也发多梳则去风明目故道家晨梳常以百二十为数浴多则损人心腹令人倦怠寝不言者为五脏如钟磬然不悬则不可发声睡HT 灯烛令人神不安四时惟夏难将摄伏阴在内腹冷滑补肾汤药不可无食物稍冷休哺啜夏一季是人脱精神之时心旺肾衰肾化为水至秋乃凝及冬始坚尤宜保惜故夏月不问老少悉吃暖物至秋即不患霍乱吐泻腹中常暖者诸疾自然不生盖元气壮盛也心旺肾衰何所忌特忌疏通泄精气寝处尤宜绵密间宴居静虑和心气月令仲夏之月君子斋戒处必掩身毋躁二声色毋或进薄滋味毋致和禁欲嗜定心气沐浴盥嗽皆暖水卧冷枕凉俱勿喜虽盛暑冲热若以冷水洗面手即令人五脏干枯少津液况沐浴乎凡枕冷物大损人目瓜茹生菜不宜食岂独秋来多疟痢茹性至冷菜瓜难治气又能昏人眼目驴马食之即日目烂此等之物大抵四时皆不可食不独夏季老人尤宜忌之伏阳在内三冬月切忌汗多阳气泄天地闭血气藏纵有病亦不宜出汗阴雾之中无远行豪雨震雷宜速避昔有三人冒雾早行一人空腹一人食粥一人饮酒空腹者死食粥者病饮酒者健盖酒能御霜露辟邪气故也路中遇豪雨震雷晦暝宜入室避之不尔损人当时未觉久则成患不问四时俱热酒太热不须难入口五味偏多不益人恐随脏腑成灾咎五味淡薄令人爽稍多随其脏腑各有损伤故酸多伤脾辛多伤肝咸多伤心苦多伤肺甘多伤肾此乃五行自然之理初伤不觉久乃成患道家更有顺生法第一令人少嗔恶秋冬日出始求衣春夏鸡鸣宜早起春夏宜早起秋冬任晏眠晏忌日出后早忌鸡鸣前子后寅前寝觉来瞑目叩齿二七回吸新吐故无人悟咽嗽玉泉还养胎水之在口曰毕池亦曰玉泉黄庭经曰玉泉清水灌灵根子若修之命长生远磨胎息论曰凡服食须半夜子后床上瞑目盘坐面东呵出腹内旧气三两口然后停息便于鼻中微纳清气数口舌下有穴通肾窍用舌柱上 存息少时津液自生灌嗽满口徐徐咽下自然灌注五脏此为气归丹田矣如子后午前不及但寅前为之亦可卧中为之亦可但枕不甚高可也汉帝年百二十岁日甚精壮言朝朝食玉泉扣齿二七名曰炼精后汉王真常嗽舌下玉泉咽之谓之胎息孙真人曰发宜多栉手宜在面齿宜数叩津宜常咽气宜精炼此五者即黄庭经所谓子欲不死修昆仑耳热手摩心熨两眼每熨二七遍使人眼目自无障翳明目去风无出于此亦能补肾气仍更揩擦额与面频拭额谓之修天庭连发际二处遍面上自然光泽如有点点者宜频拭之两指时将磨鼻茎鼻茎两边揩二三十数令衣里俱热所谓灌溉中岳以润于肺左右耳根筌数遍筌耳即摩耳叶也不拘数遍所谓修其城郭以补肾气以防聋聩也更能干浴遍身间按陛时须纽两间纵有风劳诸冷气何忧腰背复拘挛大凡人坐常以两手按 左右纽肩数十嘘呵呼嘻吹及 行气之人分六字果能根据用口诀中新旧有 皆可治声色虽云属少年稍知栉节乃无愆闭精息气宜闻早莫使羽苞火中燃古人以色欲之事辟之凌杯以盛汤羽苞以蓄火有能操履长方正于名无贪利无竞纵向歌中未能行百行周身亦无病老子云善摄生者陆地不避咒虎此道德之助也

　　前集

　　邹朴庵玉轴六字气诀

　　道藏有玉轴经言五脏六腑之气因五味熏灼不和又六欲七情积久生病内伤脏腑外攻九窍以致百骸受疾轻则痼癖甚则肓废又重则丧亡故太上悯之以六字气诀治五脏六腑之病其法以呼而自泻出脏腑之毒瓦斯以吸而自采取天地之清气以补之当日小验旬日大验一年后万病不生延年益寿卫生之宝非人勿传呼有六曰呵呼 嘘嘻吹也吸则一而已呼有六者何以呵字治心气以呼字治脾气以 字治肺气以嘘字治肝气以嘻字治胆气以吹字治肾气此六字气诀分主五脏六腑也凡天地之气自子至巳为六阳时自午至亥为六阴时如阳时则对东方勿尽闭窗户然忌风入及解带正坐扣齿三十六以定神光搅口中浊津漱炼二三百下候口中成清水即低头向左而咽之以意送下喉汨汨至腹间即低头开口先念呵字以吐心中毒瓦斯念时耳不得闻呵字声闻即气粗反损心气也念毕低头闭口以鼻徐徐吸天地之清气以补心气吸时耳不得闻吸声闻即气粗亦损心气也但呵时令短吸时令长吐少纳多也吸讫即又低头念呵字耳复不得闻呵字声呵讫又仰头以鼻徐徐吸清气以补心亦不可闻吸声如此吸者六次即心之毒瓦斯渐散又以天地之清气补之心之元气亦渐复矣再又根据此式念呼字耳亦不可得闻呼声又吸以补脾耳亦不得闻吸声如此吸者六次所以散脾毒而补脾元也次又念 字以泻肺毒以吸而补肺丸亦须六次次念嘘字以泻肝毒以吸而补肝丸嘻以泻胆毒吸以补胆丸吹以泻肾毒吸以补肾丸如此者并各六次是谓小周小周者六六三十六也三十六者一次周天也一周而六气遍脏腑之毒瓦斯渐消病根渐除而祖气渐完矣次看是何脏腑受病如眼病即念嘘嘻二字各十八遍仍每次以吸补之总之为三十六讫是为中周中周者第二次三十六通为七十二也次又再根据前呵呼 嘘嘻吹六字法各为六次并须呼以泻之吸以补之愈当精处不可怠废此第三次三十六也是为大周即总之为一百单八次是百八诀也午时属阴时有病即对南方为之南方属火所以却阴毒也然又不若子后巳前面东之为阳时也如早床上面东将六字各为六次是为小周亦可治眼病也凡眼中诸症惟此诀能去之他病亦然神乎神乎此太上之慈旨也略见玉轴真经而详则得之师授也如病重者每字作五十次凡三百则六腑周矣乃漱炼咽液叩齿讫复为之又三百次讫复漱炼咽液叩齿如初如此者三即通为九百次无病不愈秘之秘之非人勿传孙真人云天阴雾恶风猛寒斯时勿取气但闭之耳

　　前集　阴阳烹炼秋石服饵诀法

　　九转秋石还元论

　　夫秋石者非人间五金八石草木灰霜银铅砂永之所为也实乃还元之至宝产自形中出于脏腑方宗道藏法按本草号曰金丹众药之先出乎自然生自太极产自先天人莫能知鬼莫能测分男女于五行禀阴阳于四象安炉立鼎补坎填离津液长生于华池众脉流通于水道体干道发昭彰顺坤道应乎有节取至药则气和平彻元阳而归四体调和四体运于宫中昼夜 炼水火烹煎结成一物号曰金晶开炉而紫粉凝霜起鼎而黄芽发耀坎若意密水火烹煎于三白离如情舒火龙行周于半夜天地交合以降甘露蠢动含灵无非一气而变成者也一气者天地还丹之宗三才之首神明之旨如此而成金液大还丹矣世之论秋石者不辨阴阳不明火候不厘清浊妄取混杂之物而为大丹之首难乎其为道也昔黄帝提龙虎而美金华轩辕铸九鼎号曰白雪茅君炼魂魄而为淮南王判坎离而名秋石此上古圣人以秋石服之玉体而得长生采阴阳而补肌骨烹阳魂而接性命炼阴精而得飞升乃诸仙之丹药服食之根源赖玄牝而成丹得水火而既济天魂地魄 归于戊巳炉中兔髓乌丹撤藏于乾坤鼎内是无质中生质之运丹乃是有还元之大药南栖定刻设法象于空中北苑论时拆精华于器内神龙取蚌承时节而论仙兔吐精华待子初而自下此乃圣人口传心授之法取其甘露而配其白石先天一气混沌元精从此而立其秋石服之降邪火生津液分滞气化顽痰理脾健胃止嗽爽神其味咸而体润其性温而不燥大助元阳善补虚惫亦治九种之痨能烧三尸之鬼有返魂定魄之功有健体轻身之力能助阳而换骨善起死以回生其秋石不问百病服之则除不比有形质之物朱砂水银炼成外丹服之则存留五脏饵之则促彼天年此药夺天地之造化吸日月之精华运阴阳而泻离坎进九转而成白雪大道无穷世人焉得而知哉淮南王曰初九潜龙兼下手黑中取白无中有总是先天气结成水军火将休离走轩辕云采战之时应有节还当十五中秋刻魂往空中含气精一轮皎洁阴精泄黄帝云香从臭里出甘向苦中来茅君云神仙是何物无限树下美金华由是观之见秋石有功于人者大矣此秋石则宜频服服久则传经络入心养血入肝明目入脾长肉入肾生精饵之自效至圣至灵日久而归乎长生之道呜呼美哉

　　前集　阴阳烹炼秋石服饵诀法

　　白玉蟾真人秋石歌

　　秋石诀秋石诀谨守至言休漏泄知君夙世有仙风教把天机对君说安炉立鼎法乾坤高筑坛名山泽炼真铅色有别时当午夜中秋节竟上南楼玩月华一轮五彩光渊澈秋求玉兔脑中精石取金乌心内血只此二物结灵丹至道不繁无扭捏火取日水取月又与诸家闻各别内行符火合天机攒簇阴阳人莫测青凤飞归混沌窝白龟钻入昆仑穴龙虎驯婴儿越黄婆巧弄千般舌一时会合入兰房夫妇交欢情定热曰取补灵胎结胎完耿耿紫金色脱胎换骨象盈亏转制抽添按圆缺紫霞紫绶紫灵芝红似日轮鲜赫赫一厘能点一斤金一粒遐龄千万结功成幸满天诏宣凤化鸾飞并援擢吾今一一说与君只恐多言反疑惑得之之难默默行他年名挂黄金阙

　　前集　阴阳烹炼秋石服饵诀法

　　阳炼秋石法

　　童便不拘多少用锅熬将干量入稻草灰或荞麦灰收干待其锅一红便取起捣碎又用净锅入清水再煮看其大沸用箕一个上用好棉纸三张将锅内药水滤过去灰如澄清一般再用铜锅或铜铫一个洗净入煎过澄清水再熬成丹待干日晒夜露旬日听用

　　前集　阴阳烹炼秋石服饵诀法

　　阴炼秋石法

　　用瓦缸一只上中下凿三孔用布塞了方入童便不拘多少将桃柳枝如打靛一般如此者千余下四五遍后放真正滑石末七八钱撒入缸内或寒水石一块不打碎放入缸下待其澄清自上中下放去清便亦如上中下搅三次去其清便后入清水放入缸内仍照前打搅三次去其水尽将原清汁取上谅入人乳露一夜晒干听用或为丸用白松糕丸亦好每日空心上午下午临卧任意滚水点服

　　前集

　　三丰张真人进红铅方并序

　　夫金丹延命上古流传之秘术也其妙不外乎阴阳真一交 而成苟非心志之专遇明师授受之真焉能夺造化之机而延寿命于无疆也（噫）今之学长生者莫不以草木金石修合自称玄妙以为真丹盖异类杂物与人身自不相契岂有假补真而能成功者也殊不知人禀天地真一之气阴阳纯粹之精能顺时养育以真一补气则真气和合而寿命自延矣丹经云竹破还将竹补哺鸡当以卵为又云阳衰阴补树衰上培又云抽将坎位（中心）

　　实点化离宫腹内阴此皆以真补真之喻也岁辛丑寓岱狱得遇真人道及内丹真诀又示三丰张真人进红铅内丹一册而玩味之则昔日之疑一旦豁然而贯通矣（噫）红铅真阳也秋石真阴也以阴阳真一之气滋补元气斯婴儿之见老毋情性和合真一合而元气凝寿命延长立可必矣子嘉其妙遂专意修合服有灵验而身体康强有病悉去乃知红铅妙术真夺造化之机岂他金石草木可仿佛其万一耳呜呼吾何幸恭遇明师之真传也故书此以俟后之同志者有所征信云望道散人识

　　前集　三丰张真人进红铅方并序

　　内丹

　　红铅（晒干一钱） 秋石（一钱） 人乳（晒干一钱）

　　上红铅秋石乳汁各制为末乳汁和为丸如黍米大每服一丸沉香乳香汤送下如觉醉只服乳汁俟苏醒照前服之服尽三钱再服后药

　　前集　三丰张真人进红铅方并序

　　取红铅法

　　用无病室女月经首行者为最次二三者为中四五为下取法以黑铅打一具如月信动时即以此具置阴户上以软绢兜住如有即取之约一二钟许沉底红如朱砂者此为母气真元也其面上有黄色浮起此为发水即用棉纸轻轻拖渗去只将沉底荡干听用

　　前集　三丰张真人进红铅方并序

　　制红铅法

　　先将瓷盆一个煮一伏时乘热取出即投红铅于内自干制乳亦然先将红铅半斤用黑铅作盒盛养人乳二斤牛乳二斤酥油一斤制法照前秋石半斤上五味将细布包定再用HT 绵裹之以糯米三斗淘净浸透入甑拨开窝以药放窝中蒸之以米熟为度候冷取出药和为丸如干再添人乳和之丸为三百六十丸其饭就用白酒曲造成酒候酒熟用四料瓶十二个盛之札紧煮熟听用以应十二月数每日清晨用药一丸就以此酒送下以应周天数也此药符天机造化其妙难以尽述慎勿妄传秘之

　　前集　三丰张真人进红铅方并序

　　蟠桃酒

　　治证大略同前用美味与十五六岁室女食养春三月秋八月采园中桑叶晒干再用甘草漏芦白苑花各等分为末用初生男乳汁调三钱与女子服之后用甘草桂皮乳香各少许煮雄猪前蹄十分烂下用乳香少许为丸如黍米大每用三五十丸空心温酒送下欲散用穿山甲紫梢花各一钱为末酒调下即散此返经为乳法也

　　前集　三丰张真人进红铅方并序

　　又蟠桃酒

　　治症同前兔粪（四两） 大力子（一两） 磁石（飞一两） 黑铅（一两） 辰砂（天葵草伏过五钱） 甘草（五钱）

　　上为末炼蜜为丸每丸重一钱每服一丸酒化与十五六岁无病女子服之浓酒任醉柔乳房吮之即蟠桃酒也

　　前集　三丰张真人进红铅方并序

　　仙方紫霞杯（一名芙蓉锭）

　　治虚损五劳七伤能回阳祛阴大有效验功难尽述用舶上硫黄不拘多少益母草烧灰淋汁煮干化开再煮如此九次听用 制硫诀云若要金硫实死须将制伏灰霜吾今泄破草生香织就人穿身上秘蜜烧灰取汁惟恐漏泄春光九熬九澄似水霜去垢除痰是上（上调西江月）上硫制就为末水丸黍米大即金液丹也加后药即成锭或倾作杯即紫霞杯也制过硫黄（一两） 白茯神（去皮心五钱） 远志（去心五钱） 川椒（去目炒出汁三钱） 真赤石脂（五钱） 石乳（二钱） 大辰砂（甘草煮五钱另研） 沉香（二钱） 大茴香（二钱） 莲蕊须（一两未开者佳） 先春蕊（一两立春后不用）

　　上为末将硫黄化开和匀即成锭酒磨服或倾成杯子注酒饮之此用累效乃吴澹斋先生口传也

　　前集

　　制玄明粉方序

　　大唐玄宗时终南山有一道人寿高三百余岁帝宣而问之对曰臣常服玄明粉故获其寿帝试之果有功效因赐名流传于世此药 炼最妙者白色余色不可用服之诸病皆除不分远年近日风毒虚寒等疾并皆治之无有不效晕病轻重各随引下加减用之若要宣泻先用桃花汤或葱白汤如未宣通更饮一碗或半碗每日空心或晚随病用引调下常服四十九日一次久病皆除沉积退去渐觉身轻体健若能常服不断益寿延年永保长生不避寒暑面似童子须发白而返黑其功不可尽述

　　前集　制玄明粉方序

　　炮制玄明粉法

　　取好真玉朴硝一味此物是太阴之精亦取南方丙火北方癸水三家相见炼成丹也每料用朴硝五斗水三桶萝卜五斤切作片子同入铁锅内 炼一明取出滤滓澄清五七遍至晚于星月下露至天明瓦盆内自然结成青白块子去水控出用瓷小罐盛之按实入八卦炉中先文后武从幔（至紧）自然成汁煎后不响再加顶火一 如此一昼夜待冷取出捣罗为末于净地上放药用新瓦盆一个合之以去火毒为度后为末每一斤入甘草生熟各一两为末同搅匀临睡斟酌用之或一钱或二钱桃花煎汤或葱白煎汤下此药大治邪热所干膈气上满五脏格涩此朴硝本性还温无毒 炼之法有八件紧要详切于后一澄清硝 二去咸味 三安炉灶 四固骨气 五升火候 六闭火门 七去火毒 八对甘草

　　前集　制玄明粉方序

　　四季服食各用引子

　　春养肝黄 芍药川芎汤下 夏养心白茯苓汤下秋养肺茯苓桔梗汤下 冬养肾肉苁蓉乌头汤下其余杂症随症调引下兹不详录

　　前集

　　养生叙略滋补方论

　　按内经曰古人治未病不治已病所以为上工也夫饮食男女人之大欲尤当顺时节摄勿使过焉何疾之有人多昧之今略述所闻于下所谓饮食者即内经云阴之所生本在五味阴之五宫伤在五味若五味口嗜而饮食之勿使过焉过则伤其止也谨和五味骨正筋柔气血以流腠理以密骨气以精谨道如法长有天命此东垣法枳术丸也所谓男女者即内经云无阳则阴无以生无阴则阳无以化此天地自然之妙用人道之大本也但此为爱河欲海上智之士对景怠情形须交而精不摇气虽感而神（不动）

　　以逸待劳以静待哗以色为空以无为有夺得至宝能增寿源世降以来民生多溺而乐与乐取沉其情欲无涯此难成易亏之阴精若之何而可以供给耶此丹溪补阴丸所由立也又按冠氏曰人之未闻道者放逸其心迷于生乐以精神徇智巧以忧畏徇得失以劳苦徇礼节以身世徇财利四徇不去心为之疾矣极力劳形燥暴气逆当风纵酒食嗜辛咸肝为之病矣饮食生冷温凉失度久卧太饱太饥脾为之病矣久坐湿地强力入水纵欲房劳三田漏溢肾为之病矣（呼叫过常辨争倍答冒犯寒暄恣食咸苦）肺为之病矣五病既作故未老而羸未羸而病病至则重重则必毙呜呼此皆不思妄行而自取之也卫生君子能慎此五者更悟饮食男女二论可以终身无病矣经曰不治已病治未病此之谓也

　　前集　养生叙略滋补方论

　　饮食论

　　人知饮食所以养生不知饮食失调亦能害生故能消息使适其宜是贤哲防于未病凡以饮食无论四时常欲温暖夏月伏阴在内暖食尤宜不欲苦饱饱则筋脉横解肠癖为痔因而大饮则气乃大逆养生之道不宜食后便卧及终日稳坐皆能凝结气血久则损寿食后常以手摩腹数百遍仰面呵气数百口趑趄缓行数百步谓之消食食后便卧令人患肺气头风中痞之疾盖荣卫不通气血凝滞故尔是以食讫当行步踌躇有作修为乃佳语曰流水不腐户枢不蠹以其动也食饱不得速步走马登高涉险恐气满而激致伤脏腑不宜夜食盖脾好音声闻声即动而磨食日入之后万响都绝脾乃不磨食食即不易消不消即损胃损胃即不受谷气谷气不受即多吐多吐即为翻胃之疾矣食欲少而数不欲顿而多常欲饱中饥饥中饱为善尔食热物后不宜再食冷物食冷物后不宜再食热物冷热相激必患牙疼瓜果不时禽兽自死及生 煎爆之物及夫油腻难消粉粥冷淘之类皆能生痰动火疮疡 癖并不宜食五味入口不欲偏多多则随其脏腑各有所损故咸多伤心甘多伤肾辛多伤肝苦多伤肺酸多伤脾内经曰多食酸则脉凝涩而变色多食苦则皮稿毛拔多食辛则筋急而瓜枯多食酸则肉胝皱而唇揭多食甘则骨肉痛而发落偏之为害如此故上士澹汨其次中和此饮食之大节也酒饮少则益过多则损惟气畅而止可也饮少则能引滞气导药力调肌肤益颜色通荣卫辟秽恶过多而醉则肝浮胆横诸脉波激由之败肾毁筋腐骨伤胃久之神散魄HT 不能饮食独与酒宜去死无日矣饱食之后尤宜忌之饮觉过多吐之为妙饮酒后不可饮冷水冷茶被酒引入肾中停为冷毒多久必然腰膝沉重膀胱冷痛水肿消渴挛之疾作矣酒后不得风中坐卧袒肉操扇此时毛孔尽开风邪易入感之令人四肢不遂不欲极饥而食饥食不可过饮不欲极渴而饱渴饮不欲过多食过多则结积饮过则成痰癖故曰大渴勿大饮大饥勿大食恐血气失常卒然不救也嗟乎善养生者养内不善养生者养外养内者恬澹脏腑调顺血气使一身之气流行冲和百病不作养外者恣口腹之欲极滋味之美穷饮食之乐虽肌体充腴容色悦泽而酷烈之气内蚀脏腑形神虚矣安能保合太和以臻遐龄庄子曰人之可畏者 席饮食之间而不知为之节诚过也其此之谓乎

　　枳术丸

　　内经以脾土旺能生万物此东垣前贤以胃气之法地故用此方一补一消制其太过辅其不足也枳实（一两去穣麸炒） 白术（二两陈壁土炒）

　　上为末荷叶浓煎汁打老米粉糊为丸用白汤下七十丸不拘时服闽广吴浙湿热地方加山楂肉神一两）有热加黄芩黄连当归地骨皮酒炒大黄（各五钱）

　　前集　养生叙略滋补方论

　　食物所忌所宜

　　水味甘淡无毒大益人资生日用不齿其功故不可一日缺也酒味辛热饮之体软神昏是其有毒也惟少三五七杯御风寒通血脉壮脾胃而已若恒饮过多则熏灼心肺生痰动火甚则损肠烂胃溃髓蒸筋伤神损寿酒浆照人无影不可食酒后食芥辣物多则缓人筋骨凡中药毒及一切毒从酒得者难治盖酒能引毒入经络故也醋多食助肝损脾胃损人骨坏人颜色茶味苦气清能解山岚瘴疠之气洋雾露之毒及五辛炙爆之热宜少否则不饮尤佳多饮则去人胎令人下焦虚冷饥则尤不宜用惟饱食后一二茶盏不妨最忌点盐及空心饮大伤肾气古云空心茶卯时酒酉后饭俱宜少用食后以浓茶漱口令齿不败粳米过熟则佳忌与苍耳马肉同食冬舂堆盒过湿热性最清脏腑糯米久食身软发风动气妊娠与杂肉同食令子生寸白虫秫米似黍而小发风动气不可常食亦可造酒黍米发宿疾小儿食不能行饴糖进食健胃动脾风多食损齿食粟米后食杏仁成吐泻五种粟米合葵菜食之成痼疾稷米 发癸三十六种风疾不宜食又不宜同川乌附子服麦占四时秋种夏收北方多霜雪面无寿而益人南方少霜雪面有湿热毒而损人大麦久食多力健行头发不白宜食能治蛊胀煎水熏洗立效大麦 消积健胃宽中多服消肾荞麦性沉寒久食动风心腹闷痛头眩和猪肉食落眉发和白矾食杀人白扁豆清胃解毒久食须发不白又能解酒毒及煎炙热毒黑者泻人绿豆清热解毒不可去皮去皮壅气作枕明目赤小豆解毒利小便能逐津液久食虚人青黄杂豆生湿热不甚益人合鱼 食成消渴食大豆忌猪肉炒豆与十二岁以下小儿合猪肉食令壅气死豆作酱最佳若纯以面麦作酱不宜能减药力芝麻压油炼熟宜食能解诸毒黑芝麻炒食不生风疾有风人食之遂愈胡麻服之不老耐风寒补衰老九蒸九晒为末枣丸服治白发返黑葵菜同鲤鱼食害人食生葵发一切宿疾服百药皆忌食生葱与蜜同食作胀下利腹痛烧葱同蜜食壅气死葱与鸡雉白犬肉同食九窍出血死大抵葱功只能发汗多食则昏人神韭病患少食多食助阳昏神暗目酒后尤忌亦不可与蜜同食共牛肉食成瘕未出土为韭黄滞气动风不宜食薤生痰涕动邪火反牛肉蒜惟辟恶气快胃消滞久食生痰动火伤肝损目弱阳食蒜行房伤肝气令人面无颜色胡荽久食令人健忘根大损阳滑精发痼疾白萝卜消痰下气利膈宽中久食耗肺气生食渗人血忌与人参地黄同食令人须发易白芥菜多食动风发气忌与兔肉同食红白苋多食动气生烦闷共鳖及蕨食生鳖瘕鹿角菜久食发病损经络少颜色菠菜多食滑大小肠久食脚软腰痛 菜性滑发痔芹生高田者宜食和醋食损齿赤色者害人苦 夏月食益心生食损脾蚕妇勿食莴苣利水久食昏人目菜多食动气蕨久食滑精令人脚膝无力眼昏多睡鼻塞发落生食成蛇瘕茄性冷多食发疮动气秋后食损目冬瓜利水多食动胃火令人牙龈肿齿痛又令阴湿痒生疮发黄胆九月勿食老人中其毒至秋为疟痢一切瓜苦有毒两鼻两蒂者害人瓠子滑肠冷气人食之反甚葫芦匏有人小毒多食令人吐烦闷苦者不宜食紫菜多食发气腹痛饮少醋即解茭白不可合生菜食合蜜同食发痼疾损阳气诸笋消痰动气发病苦笋主不睡主面目并口热舌黄消渴明目解热毒多食令人嘈杂菌地生者是木生为糯为木耳为蕈新蕈有毛者下无纹者夜有光者欲烂无虫者煮讫照人无影者春夏有蛇虫经过者误食皆杀人若食枫树菌者往往笑不止而死犯者掘地为坎投水搅取清者饮之即解木菌惟楮榆柳槐桑枣五木之耳可食然大寒滞膈难消少食余如前所云者皆杀人如赤色仰而不覆者及生田野者皆毒甘露子不可多食生寸白虫与诸鱼同食翻胃茱萸惟冬寒月可食六七月食之伤神气茼蒿多食令人气满莳萝醒脾可食其根误食杀人蔓青菜中之最益人者常食通中益气令人肥健鸡头子名芡实生不宜食熟能益肾固精亦可疗饥山药凉而补脾薯蓣功亚山药而补脾亦妙芋奶茨菰并可充饥冬月食不发病田园多种可以救荒然茨菰多食动冷气令人腹胀小儿食脐下痛生姜专开胃主呕吐行药滞制半夏毒谚云上床萝卜下床姜盖夜食萝卜则消酒食之滞清晨食姜能开胃口御风敌寒解积九月九日勿食伤人损寿莲子和脾补胃宜煮熟去心食生食令人腹胀不去心令人呕藕久服轻身耐老生食清热破血除烦渴解酒毒熟食补五脏实下焦与蜜同食令腹脏肥不生诸虫菱多食冷脏伤脾熟食稍补枣生食动脏腑损脾作泻与蜜同食损五脏蒸熟食补脾和诸药中满腹胀忌食梅子生津止渴多食坏齿损筋樱桃多食发暗风伤筋骨小儿多食作热橘与柑酸者聚痰甜者润肺不可多食橙皮多食伤肝与槟榔同食头旋恶心杨梅多食发热损齿杏子多食伤筋骨仁泻肺火消痰下气止漱久服目盲损须发动宿疾双仁者杀人桃损胃多食作热仁破血润大肠双仁者亦杀人李发疟食多令人虚热和白蜜食伤人五内不可临水啖及与雀肉同食皆损人李不沉水者大毒勿食梨治上焦热多食寒中产妇金疮人勿食令痿困其性益齿而损脾胃病患虚人多食泄泻浮肿正二月不可食有人家生一梨其大如斗送之朝贵食者皆死考之树下有一大蛇聚毒于此盖凡物异常者必有毒切不可食石榴生津多食损肺及齿栗生食难消化熟食滞气灰火煨令汗出杀其木气或曝干炒食略可多食气壅患风气人不宜食柿干者性冷生者尤冷惟治肺热解烦渴多食腹痛白果生引疳解酒熟食益人不可多食小儿未满十五食者发惊搐胡桃即核桃仁补肾利小便动风动痰脱人眉同酒肉食令人咯血若齿豁并酸物伤齿者食之即好皮捣自然汁能乌须发枇杷多食发痰热榧子能消谷助筋骨行荣卫明目轻身润肺止嗽多食滑肠榛子益气力宽肠胃松子润燥明目生痰葡萄生津止渴干者发痰动嗽病人少用一切诸果核有双仁者并害人甜瓜多食发痼疾动虚热沉水者双蒂者并杀人西瓜利水善解暑毒消烦渴多食作泻痢南人尤忌凡生果停久有损处者不可食甘蔗解酒毒多食鼻衄沙糖多食心痛鲫鱼同食成疳葵同食生流癖笋同食成食瘕小儿不宜食生疳热损牙猪肉虽世常用不宜多食发风生痰动气白猪白蹄青爪者不可食猪肾理肾气多食反令肾虚少子猪心损心猪肝助肝气大小肠滑肠猪肉合羊肝食令人烦闷猪脑损阳临房痿弱不举猪嘴并耳助风尤毒羊肉补虚发气与参 同功和 食伤人心脑食之损精少子羊肝明目肺发气羊心有孔者食之杀人羊肝有窍羊有独角黑头白身者皆不可食猪羊血损血六月勿用羊肉黄牛大补脾胃五脏血能补血乳能补中养血但不宜与醋同食凡黑牛白头独肝者不可食盛热时卒死者及瘟死者极毒杀人非惟不可食闻其气亦害人马肉无益不可食马汗气及毛误入食中害人凡有汗阴疮者近之杀人驴肉动风发痼疾骡肉动风发疮脂肥者尤甚食骡肉不可饮酒致暴疾杀人犬肉大热助阳暖下元食者忌茶白犬虎纹黑犬白耳畜之家富贵班青者识盗贼则吠纯白不可畜春末夏初犬多发狂被啮者害人宜预防之鹿肉五月勿食鹿血大补人血肉不甚补反痿人阳服药人忌食鹿肉以其食解毒之草故也獐肉六七八至十一月食之胜羊肉余月发风动气麂肉发痼疾以其食蛇也猫肉补阴血能治痨瘵瘫疾瘰 杨梅毒疮久不收口者皆宜食兔肉八月至十一月可食多食损阳兔死而眼合者食之害人独目兔不可食獭肉伤阳獭肝治肝积大抵禽肝青者兽赤足者有岐尾者肉落地不沾尘者煮熟不敛水者生而敛者煮不熟者禽兽自死无伤处者犬悬蹄肉中有星如米者羊肺三日以后有虫如马尾者诸肉脯米瓮中久藏者皆有大毒杀人孔圣云鱼馁肉败不食是也鸡黄者宜老人乌者宜产妇具五色者尤佳鸡六指玄鸡白头四距鸡并野禽生子有八字纹者或死不伸足口目不闭者俱不可食乌鸡合鲤鱼食生痈疽鸡子败血不宜多食小儿大忌老鸡头大毒线鸡善啼肉毒山鸡畜之禳火灾雉即野鸡损多益少鸭老善嫩毒黑鸭滑肠发痢香港脚人不可食白鸭补虚六月忌食鸭目白杀人鸭卵多食发疾不可合蒜李鳖同食野鸭九月以后宜食不动气热疮久不好者多食即好鹅发痼疾白动气疮发疮疖卵尤不可食鹌鹑木草云虾蟆化也痢疾宜用与猪肝同食而生黑子与菌同食发痔雀不可与诸肝酱同食妊妇忌食粪和干姜等分为末蜜丸服令人肥白鸽虽益人病患服药勿食减药力鲤鱼发风热五月勿食鳜鱼有十二骨每月一骨毒杀人犯者取橄榄仁末流水调服即解白鱼发脓有疮疖人勿食鲫鱼养胃冬月宜食春勿食头中有虫也子与麦门冬同食杀人鲭鱼及 服二术忌食鲥鱼生疳发痼疾鲂鱼发疳痢忌食鲟鱼发诸药毒 不益人合笋食患瘫痪小儿食之成瘕鲈鱼多食发 癖豚鱼有损无益有大毒浸血不尽有紫赤斑眼者及误破肠子者或修治不如法误染屋尘者皆胀杀人肝与子大毒切忌误犯者以橄榄汁或芦根汁解之鳝鱼大冷多用生霍乱 鱼HT 鱼皆滑肠动火鳗鱼鲡鱼鳖皆清热去劳背壳单棱者为鳖双棱者为团鱼不益人夏月以鳗鱼室中烧之蚊蚋即化为水烧其头骨于床下木虱皆死置其骨于衣箱及毡物中断蛀虫白鱼一切鱼犯荆芥犯者杀人凡鱼有异色者皆不可食凡鳖目大赤足或三足独目白目腹下红或生王字形或有蛇纹者蛇化切不可食蟹性极冷易成内伤腹痛动风疾背有星点脚生不全独螯独目足斑目赤腹下有毛腹中有骨者并杀人虾发风动气无须者勿食螺大寒解热醒酒作泻蚶利五脏健脾蚬多食发嗽消肾淡菜即海壳多食烦闷凡诸肉汁藏器中气不泄者有毒食之令人腹胀作泻以铜器盖汁滴入者亦有毒铜器内盛水过夜不可饮坛瓶内插花宿水有毒杀人不可饮饮食于露天飞丝堕其中食之喉肿生泡穿屋漏水食之生 瘕暑月瓷器烈日晒热者不可便盛食物令人烦闷盛蜜瓶作 瓶盛蜜俱不可食令人胀吐诸肉鸡鱼经宿不再煮勿食作腹胀吐泻凡祭神肉目动祭酒自耗皆不可食诸禽兽脑败阳滑精不可食惟牛脑益

　　前集

　　解饮食诸毒

　　食豆腐中毒萝卜汤下药可愈中蕈毒饮地浆水解之中诸菜毒用甘草贝母胡粉等分为末调服及小儿溺皆能解野芋毒饮地浆水解诸瓜毒煎本瓜皮汤解或盐汤亦可柑毒柑皮煎汤解盐汤亦可诸果毒烧猪骨为末酒调服方寸匕即解误食闭口花椒醋解之误食桐油热酒解之干柿及甘草俱可解食鸡子毒醇醋解之中诸鱼毒煎橘皮汤或黑豆汁芦根朴硝皆可解中蟹毒煎紫苏汤或冬瓜汁生藕汁皆可解中诸肉毒陈壁土一钱调水服或白扁豆末皆可解食猪肉过伤者烧其骨水调服或芫荽汁生韭汁解之诸肉伤成积草果仁消之饮酒中毒大黑豆一升煮汁二升顿服立吐即愈或生螺蛳荜沉茄煎汤并解凡诸毒以香油灌之令吐即解凡饮食后心膈烦闷不知中何毒者急煎苦参汁饮之令吐即解或用犀角煎汤饮之或以苦酒煮犀角饮之俱解

　　前集　解饮食诸毒

　　诸病所忌所宜

　　肝病宜食小豆犬肉李韭心病宜食小麦羊肉杏薤脾病宜食梗米葵枣肺病宜食黄黍米鸡肉桃葱肾病宜食大豆豕肉粟藿胡桃有风病者勿食胡桃有暗风者勿食樱桃食之立发时行病后勿食鱼及蛏鳝并鲤鱼再发必死凡伤寒及时气病后百日之内忌食猪羊肉并肠血肥腻鱼腥诸糟物犯者必再发或大下痢不可复救五十日内忌食炙面及胡荽蒜韭薤生虾蟹等物多致内伤复发难治疟症勿食羊肉恐发热致重愈后勿食诸鱼必复发患眼者忌胡椒蒜犬肉禁冷水冷物挹眼不忌则害不已齿病勿食枣并糖心痛及心恙忌食獐患香港脚忌甜瓜瓠子鲫鱼其病永不愈黄胆忌湿面鱼鹅羊胡椒韭蒜炙爆糟醋犯之缠绵不愈而死咯衄吐血忌炙面韭蒜烧酒煎爆腌糟海味硬冷难化之物有痼疾忌王瓜面筋驴马麂雉肉犯者必发痈疖忌鸡姜癞风勿食鲤鱼瘦弱人勿食生枣病新瘥忌薄荷误食虚汗不止伤寒汗后不可饮酒复引邪入经络久病勿食杏李加重产后忌食一切生冷肥腻滞硬难化之物惟藕不忌以其能破血也

　　前集　解饮食诸毒

　　服药所忌

　　服茯苓忌醋服人参地黄何首乌忌萝卜服牛膝土茯苓忌牛肉服黄连桔梗忌猪肉服细辛远志忌生菜服水银朱砂及丹药忌牲肉蛤蜊猪羊血豆粉服常山忌生葱生菜醋服天门冬忌鲤鱼服甘草忌菘菜海藻服半夏菖蒲忌饧糖羊肉服二术忌桃李雀肉胡荽蒜 服杏仁忌粟米服干姜忌麦门冬兔肉蛤蜊鲫鱼服牡丹皮忌胡荽服商陆忌犬肉服巴豆忌芦笋野猪肉服乌头忌豉服鳖甲忌苋菜凡服一切药皆忌胡荽蒜生冷炙爆犬肉鱼 腥臊酸臭陈腐粘滑肥腻之物

　　前集　解饮食诸毒

　　男女论

　　天地氤氲万物化醇男女媾精万物化生此造化之本源性命之根木也故人之大欲亦莫切于此嗜而不知禁则侵克年龄蚕食精魄暗然不觉而元神真气去矣岂不可哀惟知道之士禁其太甚不至杜绝虽美色在前不过悦目畅志而已决不肯恣其情欲以伐性命或问抱朴子曰伤生者岂非色欲之间乎抱朴子曰然长生之要其在房中上士知之可以延年祛病其次不以自伐下愚纵欲损寿而已是以古人如此恒有节度二十以前二日复二十以后三日复三十以后十日复四十以后一月复五十以后三月复六十以后七月复又曰六十闭户盖时加樽节保惜真元以为身之主命不然虽勤于吐纳导引药饵之术而根本不固亦终无益内经曰能知七损八益（七者女子之血八者男子之精也）则血气精气二者可调不知用此则早衰之渐也故年四十而阴气自半起居衰戾年五十体重耳目不聪明矣年六十阴痿气血大衰九窍不利下虚上喷涕泣俱出故曰知之则强不知则老智者有余自性而先行故有余愚者不足察行而后学故不足有余则耳目聪明身体轻强老者益壮壮者益治盖谓男精女血若能使之有余则形气不衰而寿命可保矣不然窍漏无度中间以死非精离人人自离精也可不戒哉养生之士忌其人者有九或年高硕或唇薄鼻大或齿疏发黄或痼疾或情性不和沙苗强硬或声雄或肉涩肢体不膏性悍妒忌皆能损人并不宜犯之忌其时者十有一醉酒饱食远行疲乏喜怒未定女人月潮冲冒寒暑疾患未平小便讫新沐浴后犯毕出行无情强为皆能使人神气昏愦心力不足四肢虚羸肾经怯七情不均万病皆作持宜慎之至于天地晦冥日月薄蚀疾风豪雨雷电震怒此阴阳大变六气失常之时犯之不惟致疾且亵污神明生子形必不周生亦不育育亦不寿嗟乎帏箔之情易绾而难断不可不以智能决也佛书曰诸苦所困贪欲为本贪欲不灭苦亦不灭苦不灭则生灭养生者乌可不以智能决哉

　　前集　解饮食诸毒

　　补阴丸

　　丹溪谓人阳常有余阴常不足宜常补其阴使阴与阳齐则水升火降人惟以肾气为本故此方专滋培肾水此丹溪前贤之法天也黄柏（去皮盐酒炒） 知母（去皮盐酒炒） 龟板（去弦酥炙各二两净） 怀庆熟地黄（酒蒸九次晒天门冬（去心各二两） 干姜（炒紫色三钱冬月五钱）

　　上为细末炼蜜为丸如梧桐子大每服八九十丸空心炒盐汤送下冬月温酒不饮酒者清米汤亦可理脾胃加山药白术白茯苓（各二两）陈皮（一两）

　　固精加牡蛎（ 童便淬七钱）山茱萸肉（二两）白术（七钱）

　　壮暖腰膝加虎胫骨（酥炙）汉防己（酒洗）牛膝（去芦酒洗各一两）

　　（经验）滋补诸方士夫君子日用延年益寿接补以跻期颐地仙也

　　前集　解饮食诸毒

　　补天大造丸

　　专培养元气延年益嗣壮阳光温坎水降离火为天地交泰若虚劳房室过度之人（五心）烦热服之神效平常之人四十以后尤宜常服接补真元以跻上寿紫河车一具取首生男胎者佳如无得壮盛妇人者亦好先用鲜米泔将河车轻轻摆开换洗米泔五次不动筋膜此乃初结之真气也只洗净有草屑轻手取去将竹器盛于长流水中浸一刻以取生气提回以小瓦盆盛于不甑内蒸自卯辰蒸起至申酉时止用文武火缓缓蒸之极烂如糊取出先倾自然汁在药末内略和匀此天元正气汁也河车放石臼内木杵擂一千下如糊样通前药汁末同和匀捣千余杵集众手为丸此全天元真气以人补人最妙世所少知医用火焙酒煮又去筋膜大误又入龟板尤误故特表而出之浓川黄柏（去粗皮酒炒一两） 川杜仲（去粗皮酥炙断丝一两五钱） 川牛膝（酒浸去芦一两五黄（酒浸一两半） 麦门冬（去心一两五钱以上四味另用酒煮烂捣膏） 陈皮（去白净七钱半）

　　白术（去芦炒一两） 五味子（去梗七钱） 小茴香（炒七钱） 枸杞（去梗一两） 干姜（炮黑二钱） 侧柏叶（采取嫩枝隔纸炒干二两） 骨热加牡丹皮（去心） 地骨皮（去心） 知母（去皮各一两酒炒） 血虚加当归地黄（加一倍） 气虚加人参黄 （蜜炙各一两） 妇人去黄柏加川芎香附细实条芩（俱酒炒各一两）

　　上药各择精制各秤净为末不犯铁器用前蒸熟河车捣烂并汁和为丸若河车肥大量加些药末不必用蜜丸如梧桐子大每服百丸空心米汤下有病一日二服按此方比古方用之更效若禀气虚或斫丧太过太早者尤宜用之

　　前集　解饮食诸毒

　　四物汤

　　治男妇血虚诸症为妇人之总药川芎 当归 白芍药 熟地黄（各等分）

　　上用姜一片水煎服兼有他症照古法加减用

　　前集　解饮食诸毒

　　四君子汤

　　治男妇气虚脾胃诸症人参（一钱五分） 白术（三钱） 白茯苓（二钱） 甘草（一钱）

　　上用姜枣煎食远服兼有他症照古法加减用八物汤气血虚用即前二方合用兼症亦照古法加减用

　　前集　解饮食诸毒

　　十全大补汤

　　治男妇诸虚不足五劳七伤生血气补脾胃即前八物汤一两加黄 一钱二分肉桂八分姜枣煎服

　　前集　解饮食诸毒

　　补中益气汤

　　治劳倦伤脾喜怒忧恐耗损元气荣卫不调乃生寒热皆脾胃之气不足此方主黄 （一钱五分） 人参（一钱二分） 甘草（七分，以上三味除湿热烦热之坚药也） 白术（一钱） 当归身（一钱） 陈皮（七分） 升麻 柴胡（各五分）

　　上用姜一片枣一枚煎服兼症照东垣法加减用

　　前集　解饮食诸毒

　　人参饮

　　人遇劳倦辛苦过多即服此方免生内伤发热之病主于补气黄 （蜜炙一钱半） 人参（一钱半） 甘草（炙七分） 陈皮（一钱去白） 白术（一钱二分）

　　五味子（二十粒） 麦门冬（去心一钱）

　　上用生姜二片大枣二枚水一钟半煎八分食前服劳倦甚加熟附子（四分）

　　前集　解饮食诸毒

　　当归饮

　　人遇劳心思虑损伤精神头眩目昏心虚气短惊悸烦热即服此方补血为主人参（一钱五分） 当归身（一钱五分） 麦门冬（一钱） 五味子（十五粒） 白芍药（酒炒一钱） 山栀（五分） 白茯神（去皮心一钱） 酸枣仁（炒一钱） 生地黄（五分姜汁洗） 甘草（炙五分） 陈皮（五分） 川芎（五分）

　　上用姜二片枣一枚水一钟半煎八分食远服

　　前集　解饮食诸毒

　　补阴散

　　即滋阴降火汤治阴虚火动盗汗发热咳嗽吐血身热脉数肌肉消瘦少年中年酒色过伤成痨者服之极效川芎（一钱） 当归（一钱三分） 白芍药（一钱三分） 熟地黄（一钱） 黄柏（七分蜜水浸火炙）

　　知母（一钱蜜水拌炒） 生地黄（五分酒洗） 甘草（炙五分） 天门冬（一钱去心皮） 白术（炒一钱二分） 陈皮（去白七分） 干姜（炒紫色三分）

　　上用生姜三片水一钟半煎八分空心服加减于后咳嗽盛加桑白皮（蜜炒）马兜铃（各七分）五味子（十粒）痰盛加半夏（姜制）贝母栝蒌仁（各一钱）盗汗多加牡蛎酸枣仁（各七分）浮小麦（一钱）潮热盛加沙参桑白皮地骨皮（各七分）梦泄遗精加龙骨牡蛎山茱萸（各七分）赤白浊加白茯苓（一钱）黄连（三分）衄血咳血出于肺也加桑白皮（一钱）黄芩山栀（各五分炒）涎血痰血出于脾也加桑白皮贝母黄连栝蒌仁（各七分）呕血吐血出于胃也加山栀仁（炒）黄连干葛蒲黄（炒各一钱）韭汁半盏姜汁少许咯血唾血出于肾也加桔梗玄参侧柏叶（炒各一钱）如先血症或吐衄盛大者宜先治血治法轻少者凉血止血盛大者先消瘀血次止之凉之盖血来多必有瘀于胸膈者不先消化之则止之凉之不应也葛可久方宜次第捡用内惟独参汤止可施于大吐血后昏倦脉微细气虚者气虽虚而复有火可加天门冬三四钱或如前所云阴虚火动潮热盗汗咳嗽脉数者不可用参说见本草集要人参条下盖此病属火大便多燥然须节调饮食勿令泄泻若胃气复坏泄泻稀溏则前项寒凉之药又难用矣急宜调理脾胃用白术茯苓陈皮半夏神曲麦芽甘草等药俟胃气复然后用前本病药收功后可常服补阴丸及葛可久白凤膏等药

　　前集　解饮食诸毒

　　柴前梅连散

　　治骨蒸劳热三服而除柴胡 前胡 乌梅 胡黄连（各等分）

　　上每服四钱加猪胆汁一枚猪脊髓一条韭白童便煎服

　　前集　解饮食诸毒

　　地仙散

　　凡人年四十以下患劳怯且不必补只先退潮热调理可愈此方退潮热如神方外有接天梯之术宜先用此方地骨皮（二钱半） 防风（一钱五分） 薄荷叶（一钱一分） 甘草梢（炙一钱） 乌梅（七分半）

　　上用水煎三次午后顿服

　　前集　解饮食诸毒

　　六味地黄丸

　　治肾气虚损形体憔悴寝汗潮热发热五脏齐损瘦弱虚烦骨蒸痿弱下血亦治肾消泄泻赤白浊俱效山药（姜汗炒四两） 山茱萸（去核净肉四两） 白茯苓（去皮） 泽泻（去毛） 牡丹皮（去木各三两） 怀庆熟地黄（酒蒸八两）

　　上为末炼蜜为丸如梧桐子大每服八九十丸空心白汤送下加附子（制）桂心各一两名八味丸治下部虚寒

　　前集　解饮食诸毒

　　人参固本丸

　　清金补水养血滋阴天门冬（去心） 麦门冬（去心） 生地黄 熟地黄（俱怀庆者各二两四味熬膏晒干取净末四两） 人参（去芦一两）

　　上为末炼蜜为丸如梧桐子大每服八九十丸空心白汤送下按古方四味酒煮捣膏人参末和丸不能用蜜且渣滓泥膈胃弱痰火人用多作痞闷今易此法甚效或加黄柏知母枸杞子各一两五味子五钱尤妙

　　前集　解饮食诸毒

　　秋石四精丸

　　治肾虚盗汁腰痛秋石（童便炼者佳） 白茯苓（上白结实者先去皮人乳浸三日） 芡实（去壳） 莲肉（去心各二两）

　　上为末红枣十二两煮去皮核捣膏为丸如梧桐子大每服八九十丸空心酒下一方有山药薏苡仁小茴香各一两名七精丸治症同上

　　前集　解饮食诸毒

　　安神定志丸

　　清心肺补脾肾安神定志消痰去热台阁勤政劳心灯窗读书刻苦皆宜服之累用奇效人参（一两五钱） 白茯苓（去皮） 白茯神（去心） 远志（去心） 白术（炒） 石菖蒲（去毛忌铁） 酸枣仁（去壳炒） 麦门冬（去心各一两） 牛黄（一钱另研） 辰砂（二钱五分草伏水飞另研为衣）

　　上为末圆眼肉四两熬膏和炼蜜三四两为丸如梧桐子大朱砂为衣每服三十丸清米汤下不拘时日三服

　　前集　解饮食诸毒

　　八宝丹

　　平调气血滋补五脏何首乌（赤白各一斤竹刀刮去粗皮米泔水浸一宿用黑豆二斗每次三升二合以水泡张每豆一层在底何乌一层在上重重铺毕用砂锅柳木甑蒸之以豆熟为度拣去豆晒干又蒸如此九次将何首乌晒干为末听用）

　　赤茯苓（用竹刀刮去粗皮木槌打碎为末用盆盛水将药倾入盆内其筋膜净水上者去之沉盆留用如此三次湿团为块就用黑牛乳五碗放砂锅内慢火煮之候乳尽入茯苓内为度仍晒研为细末白茯苓（制如上法用人乳煮候煮乳尽晒干为末净用一斤） 怀庆山药（姜汁炒为末净用四川牛膝（去芦酒浸一宿待何乌蒸至七次再将牛膝同铺豆上蒸二次研为细末净八两） 川当归（酒浸一宿晒干为末净用八两） 破故纸（用黑芝麻如数同炒芝麻熟为度去芝麻将故纸研为细末净四两）

　　甘州枸杞（去梗晒干为末净用八两） 菟丝子（去砂土净酒浸生芽捣为饼晒干为末净用八两） 一方有杜仲（去粗皮姜汁炒断丝为末净八两）

　　上药不犯铁器各为末称足和匀炼蜜为丸先丸如弹子大一百五十丸每日三丸空心酒浸下一丸午前姜汤浸下一丸晚下盐汤浸下一丸余药丸如梧桐子大每服七八十丸空心盐汤或酒送下此药乌须黑发延年益寿专治阴虚阳弱无子者服半年即令有子神效忌黄白萝卜牛肉

　　前集　解饮食诸毒

　　加味坎离丸

　　能生津益血升水降火清心明目盖此方取天一生水地二生火之意药轻而功用大久服而取效速王道之药无出于此上盛下虚之人服之极效川芎（大而白者洗净小的不用） 当归（全用好酒浸三日洗净晒干） 白芍药（好酒浸一日晒干） 甘州枸杞子（去梗） 女真实（即冬青子冬至日采蜜水拌九蒸九洒净各四两） 怀庆熟地黄（八两一半用砂仁一两以绢袋盛放罐底用酒二碗煮干去砂仁不用一半用白茯苓二两研末如前用酒一碗煮干去茯苓不用） 甘菊花（去梗叶家园者野菊花不用净二两） 浓川黄柏（去粗皮净八两二两酒浸二两盐水浸二两人乳浸二两蜜浸各一昼夜晒干炒褐色） 知母（肥大者八两四制与黄柏同）

　　上九味修制如法合和一处铺开日晒夜露三昼夜取天地之精日月之华再为细末炼蜜为丸如梧桐子大每服八九十丸空心滚水打炒盐汤送下

　　前集　解饮食诸毒

　　十精丸

　　补虚明目予每合自用极效甘菊花（家园者夫梗叶净） 石斛 （去根） 五加皮（去木洗） 柏子仁（去壳炒） 菟丝子（煮捣饼晒干） 白术（土炒） 肉苁蓉（去心膜） 川巴戟（去心） 人参（去芦） 鹿角胶（各二两）

　　上为末将鹿角胶酒化开加炼蜜为丸如梧桐子大每服九十九丸空心滚白汤送下

　　前集　解饮食诸毒

　　太极丸

　　人身五脏配天五行一有不和则为灾疾药有五味各主五脏可使调和故曰太极黄柏（属水主滋肾水若以坚精去皮盐酒浸三日炒褐色为末净三两六钱） 知母（属金主清肺金若以降火佐黄柏为金水相生去皮酒浸一宿炒干为末净二两四钱） 破故纸（属火主收敛神明能使心包之火与命门火相通故元气坚固骨髓充实盖涩以去脱也新瓦炒香为末净二两八钱）

　　胡桃仁（属木主润血气凡血属阴阴恶燥故用油以润之佐故纸有木火相生之妙方书云黄柏无知母胡桃仁无故纸犹草木之无叶也去皮待各药末成研如泥净三两二钱和入众药内） 砂仁（属上醒浮开胃引众药下补丹田香而能窜和合五脏冲和之气如天地以土为冲气也去壳将五钱用川椒一两同炒透去椒不用又用五钱不炒共为细末净一两）

　　上五味各制为末如法和匀炼蜜为丸如梧桐子大每服七十丸用滚白汤或酒随意送下早晚各一服服久效不可言服至终身成地仙矣膏粱痰火人不宜用

　　前集　解饮食诸毒

　　四灵丹

　　好松脂（透明者一斤四两以无灰好酒砂锅内桑柴火煮数以竹杖搅稠粘住火以瓦瓶盛水投内结块又复以酒煮之一日如此九遍煮三日共计二十七遍其脂莹然如玉入口不苦涩为度捣为细末净用十二两凡煮不宜酒少少则易焦酒耗大半即可） 白茯苓（去皮筋为末净八两） 甘菊花（来园味甘者野菊不用去梗叶为末净用八两） 柏子仁（去壳净炒去油为末净用八两） 怀庆熟地黄（取肥大沉水者晒干称八两足以清酒洗净蒸半日捣如泥）

　　上为末与地黄和匀炼蜜为丸如梧桐子大每服七十二丸空心好酒送下凡修合必择天医黄道妇人鸡犬见服药亦择吉日此方出摄生众妙方内云是荣阳王都宪所传公在陕西得之一总戎年十余自幼服此方精力倍加胃气强健饮食日增寿故弥长秘而不传公恳得之如法修服不问寒暑

　　前集　解饮食诸毒

　　滋肾丸

　　平补气血滋阴降火少年气血素弱人服极效女人亦宜川芎（一两） 当归身（酒浸烘干二两） 白芍药（酒炒二两） 怀熟地黄（二两） 人参（去两） 白术（陈土炒二两） 白茯苓（去皮二两） 甘草（炙一两） 黄柏（去粗皮童便浸炒二两）

　　母（去皮蜜水拌炒二两） 甘州枸杞（去梗二两） 牛膝（去芦酒洗二两） 赤白何首乌（黑豆上为末炼蜜为丸如梧桐子大每服九十丸空心淡盐汤下

　　前集　解饮食诸毒

　　大补阴丸

　　温补下元滋阴降火酒色人年五十以上服之极效川黄柏（去粗皮净四两一两盐酒浸炒一两蜜水浸炒一两童便浸炒一两醋浸炒俱炒褐色勿知母（去皮四两四制同黄柏） 鹿角胶（二两） 鹿角霜（四两） 龟板胶（二两） 龟板霜（四两）

　　牛胆槐子（净八两腊月装入牛胆至仲春取出听用） 女真实（即冬青子冬至月采蜜水九蒸九四两） 虎胫骨（一两酥炙） 熟地黄（怀庆者四两） 山茱萸（去核二两） 北五味子（去梗一两）锁阳（一两） 干姜（炒黑三钱） 雄猪脊髓（一条）

　　上为末炼蜜一斤先将龟鹿胶化开和为丸如梧桐子大每服九十丸空心煨盐汤送下一方有乌药叶（四两）

　　前集　解饮食诸毒

　　加味琼玉膏

　　补血益损清金水以滋化源老少虚损极效怀生地黄（四斤） 白术（四两） 白茯苓（十五两） 人参（六两） 甘州枸杞子（半斤净去梗） 天门冬（去心净半斤） 麦门冬（去心净半斤）

　　上先以地黄酒洗净用水四碗浸一昼夜捣取自然汁和蜜三之一以参苓等药先为末拌入蜜与地黄汁内用瓶贮与纸三十重并箬包其口用桑柴火蒸煮三昼夜取出再换蜡纸包封十数重沉井底一昼夜取起再如前煮半日每日清晨食远白汤点服清肺健脾养血润燥须于鸡犬不闻处制之其蜜用生绢滤净地黄勿犯铁

　　前集　解饮食诸毒

　　山精丸

　　健脾除湿去火消痰神效苍术（二斤茅山者先用米泔水浸三日用竹刀刮去粗皮阴干） 桑椹（紫熟者一斗取自然汁去渣将苍术浸入汁内令透取出晒干又浸又晒如此者九次用木臼捣为细末） 甘州枸杞（一斤去梗）

　　上并晒为末与苍术末和匀炼蜜为丸弹大每服二丸百沸汤下按此方强脾益肾老少俱效

　　前集　解饮食诸毒

　　还元丹

　　养脾补肾最妙老人尤宜常服脾泄肾泄俱效山药（姜汁炒） 白茯苓（去皮） 小茴香 薏苡仁（炒） 莲肉（去皮心） 砂仁（炒） 神曲（半斤） 粉草（半斤二味共炒一时不可焦）

　　上为末用黄牛胎犊一条一斤以下者佳熬膏入糯米粉四两和成硬糊样为丸弹大每服大人二丸小儿一丸饥时饮汤嚼下按此方脾肾要药功效甚大不能尽述

　　前集　解饮食诸毒

　　玉柱杖

　　（一名一秤金一名小接命）

　　填精益肾乌须黑发延年益寿方士以此为服食没石子（五钱） 沉香（二钱） 大茴香（三钱） 槐子（三两） 五加皮（三两） 枸杞子（三两） 破故纸（新瓦炒三两） 怀熟地黄（三两）

　　上药共一斤胡桃肉一斤白糖半斤共为末炼蜜一斤为丸如弹大每服二丸空心盐汤化下按此补肾为主须发虽不即黑而润泽不燥尤为妙也西北高燥人宜常服

　　前集　解饮食诸毒

　　二至丸

　　清上补下第一方价廉而功极大常服累有奇效冬至日取冬青子不拘多少阴干以蜜酒拌透盒一昼夜粗布袋擦去皮晒干为末新瓦瓶收贮待夏至日取旱莲草数十斤捣自然汁熬膏和前药末为丸如梧桐子大每服百丸临卧时酒送下其功甚大初服便能使老者无夜起之累不旬日使膂力加倍又能变白须发为黑理腰膝壮筋骨强阴不走酒色痰火人服尤更奇妙

　　前集　解饮食诸毒

　　天门冬膏

　　滋阴降火清肺补肾充旺元阳昔有一王子单服此膏连生三十二子寿年百岁行步轻健耳目聪明如童子用天门冬拣去枯坏者十五斤用温水润透去皮心净晒干用净肉十斤捣碎每斤用水五碗共五十碗入铜锅慢火煮干三停之二用布绞净将渣再捣烂用水三十碗再熬约减大半又以布绞净去渣不用将前后二汁和一处文武火熬至滴水不散似稀糊样取起出火毒三日以瓷罐收贮封固每日空心上午下午先挑膏半盏在碗内以滚白汤调开服之冬月用酒服有痰用淡姜汤调服大抵此膏最宜酒色过度之人常服极好上焦热有痰食后多服一次下焦热小便赤涩空心多服一次按此方肺肾之药清金补水果妙

　　前集　解饮食诸毒

　　十珍膏

　　补养血气调理脾胃清肺滋肾寻常预服调补及大病后调补要药人参（去芦八两） 白术（洁白者佳苍黑不用净一斤） 川归身（酒洗净去头尾烘干净用八两）

　　黄 （去芦梢八两） 天门冬（去心净八两） 麦门冬（去心净八两） 怀生地黄（肥大沉水者不枯者） 熟怀地黄（肥大沉水不枯者各十两） 甘州枸杞子（去梗八两） 北五味子（去梗四两）

　　上药切片制净入铜锅内用水浸高于药二寸文武火熬至药面上无水以新布绞取清汁另放将渣入臼内捣如泥下锅内仍用水高二寸再熬候药面上水干又绞取清汁将渣又捣又熬如此三次以渣无味为度去渣不用将前后三次药汁再入锅属性火熬如稀糊样下炼蜜八两再熬二三沸收起隔宿必有清水浮上亦宜去之其膏放井水缸内出火毒三日每服半盏滚白汤空心食远时调服一日二次极有奇效

　　前集　解饮食诸毒

　　何首乌丸

　　补益肾肝聪耳明目却病延寿第一药也何首乌赤白各半不拘多少用砂锅柳木甑蒸下用红枣一层中用黑豆一层再安何首乌于豆上又用黑豆一层红枣一层盖之慢火蒸半日以豆极烂为度将何首乌乘热捣碎晒干为细末每药末一斤用干菊花去梗叶另为末二两和匀以人参固本丸料熬膏和为丸如梧桐子大每服九十九丸空心白汤送下按此方予自合服累有奇效不能尽述

　　前集　解饮食诸毒

　　长春丹

　　治症同前何首乌（用水浸去粗皮竹刀切片赤白各三斤黑豆拌蒸晒九次为末净二斤） 仙茅（竹刀去芦刮去毛粳米泔浸去皮黑豆拌蒸晒九次净末二斤） 白茯苓（去皮为末水飞去筋取沉底晒干用粳米铺底放上蒸三次研净末一斤） 茅山苍术（米泔水浸去粗皮切片老米拌蒸晒九次） 牛膝（去芦酒浸一宿同何乌蒸三次净末各一斤）

　　上各为末和匀炼蜜为丸如梧桐子大每服百丸空心滚白汤下忌牛肉萝卜葱蒜按此方即仙茅丸一云加桑椹汁一斤拌苍术末尤妙中年以后服极效

　　前集　解饮食诸毒

　　神仙长春广嗣丹又名保命延龄丹

　　昔日通真子奏进此方治男子五劳七伤颜貌衰朽形年阳事不举精神短少未至五旬须发先白左瘫右痪步履艰难妇人下元虚冷（久不）孕育累经奇验人参（去芦一两） 天门冬（去心一两） 怀山药（姜汁炒二两） 当归（酒洗一两） 泽泻（去毛一两） 怀生地（二两） 怀熟地（二两） 川巴戟（去心二两） 川牛膝（去芦酒浸晒干二两）山茱萸（去核一两） 肉苁蓉（酒洗去心膜晒干三两） 菟丝子（酒洗去土仍用酒蒸捣饼晒干四两） 远志（去芦甘草汤泡去心三两） 赤石脂（另研一两） 白茯苓（去皮一两） 川杜仲（去粗皮姜汁炒断系二两） 甘州枸杞子（去梗三两） 地骨皮（去木洗去土净二两） 车前子（去土一两） 石去目梗闭口者炒出汗净二两） 覆盆子（去梗一两） 北五味子（去梗一两）

　　上药二十五味合五五之数共为末炼蜜为丸如梧桐子大每服三十丸空心上午下午各用温酒送下日进三服服药十日小便杂色是旧疾出也又十日后鼻头酸言语雄壮胸中疼痛咳嗽吐脓形色不衰是肺病出也一月后腹中一应七情气滞脾胃劳倦沉寒痼冷诸积皆退百日后容颜不衰须发变黑齿落更生老弱亦能康健目视十里力加百倍行路不倦寿算延长却病多子邵真人传施此方吾徽郡数十人服皆获延年多子之效兹不尽录

　　前集　解饮食诸毒

　　延龄育子丸

　　治少年斫丧中年无子妇人血虚不能孕育此方一料夫妇齐服服尽即孕累经奇验决不食言天门冬（去心五两） 麦门冬（去心五两） 怀生地黄 怀熟地黄（肥大沉水者各五两） 人参（去芦五两） 甘州枸杞子（去梗） 菟丝子（净洗酒蒸捣饼晒干五两） 川巴戟（去心五两） 川牛膝（去芦酒洗净五两） 白术（陈土炒五两） 白茯苓（去皮牛乳浸晒五两） 白茯神（去皮心人乳浸晒五两） 鹿角胶（真者五两） 鹿角霜（五两） 柏子仁（炒去壳净五两） 山药（姜汁炒五两） 山茱萸（去核净五两） 肉苁蓉（去内心膜五两） 莲蕊（开者不用净五两） 沙苑蒺藜（炒五两） 酸枣仁（炒净二两） 远志（去芦甘草灯心汤泡去心净二两） 北五味子（去梗二两）

　　石斛（去根二两）

　　上药二十四味合二十四气一百单八两各一年气候之成数为生生不息之妙 各制净为末将鹿胶以酒化开和炼蜜为丸如梧桐子大每服男人九十丸妇人八十丸空心滚白汤下忌煎炙葱蒜萝卜按此方南人服效

　　前集　解饮食诸毒

　　秘传六神丸

　　固真育子累有奇效莲蕊须（未开者佳渐采渐晒勿令黑净用四两） 生芡实（大者五百个去壳） 龙骨（ 五钱）

　　山茱萸（鲜红者去核净肉三两） 覆盆子（净二两） 沙苑蒺藜（炒四两要真者假的不效）

　　上先将蒺藜捣碎水熬膏滤去渣其渣仍晒干和众药为末炼蜜和蒺藜膏为丸如梧桐子大每服九十丸空心煨盐汤下按此方北人服效

　　前集　解饮食诸毒

　　延龄育子龟鹿二仙胶

　　此方伦于嘉靖巳亥年八月从游湖州陆声野先生门下业就南归杭城得遇异人所授专治男妇真元虚损久不孕育或多女少男服此胶百日即能有孕生男应验神速并治男子酒色过度消铄真阴妇人七情伤损血气诸虚百损五劳七伤并皆治之鹿角（用新鲜糜鹿胶角解的不用马鹿角不用去角梢脑骨二寸截断劈开净用十斤） 龟板（去弦洗净五斤捶碎）

　　上二味袋盛放长流水内浸三日用铅坛一只加无铅坛底下放铅一大片亦可将角并板放入坛内用水浸高三五寸黄蜡三两封口放大锅内桑柴火煮七昼夜煮时坛内一日添热水一次勿令沸起锅内一日夜添水五次候角酥取出洗滤净去渣其渣即鹿角霜龟板霜也将清汁另放外用人参十五两枸杞子三十两用铜锅以水三十六碗熬至药面无水以新布绞取清汁将渣石臼木槌捣细用水二十四碗又熬如前又滤又捣又熬如此三次以渣无味为度将前龟鹿汁并参杞汁和入锅属性火熬至滴水成珠不散乃成胶也候至初十日起日晒夜露至十七日七日夜满采日精月华之气如本月阴雨缺几日下月补晒如数放阴凉处风干每服初一钱五分十日加五分加至三钱止空心酒化下此方本郡六邑鲁治百余人并获多男之喜但止利济一方不能遍及海内故表而出之以广生生不息之仁也用者幸勿轻忽

　　前集　解饮食诸毒

　　秋石乳酥丸

　　补养气血接续真元降阴火生肾水此以真补真之妙药也秋石（半斤炼法见前同乳粉收秋露数晚晒干听用） 乳粉（晒净四两晒法取人乳若干即下铜锅内煎熬成膏用大瓷盆盛于烈日中晒之盆下用水乃未济之妙也否则永晒不干） 白茯苓（一斤去皮为末水淘去筋膜沉底者晒干净半斤） 天门冬（去心四两） 麦门冬（去心四两） 人参（去芦四两） 怀生熟地黄（各四两酒洗烘干不犯铁） 甘州枸杞子（去梗四两）

　　上为末炼蜜为丸如梧桐子大每服三十丸空心滚白汤送下好酒亦可按此方男女血虚成痨者服效

　　前集　解饮食诸毒

　　小接命丹

　　治男妇气血衰弱痰火上升虚损困惫饮食少进并治左瘫右痪中风不语手足腰膝身体疼痛动履不便极效用人乳二酒盏香甜白者佳好梨捣汁一酒盏倾放旋或铜旋内入汤锅内顿滚有黄沫起开青路为度每日空心一服能消痰补虚生血乃以人补人其效无加其中风不语半身不遂曾照此方治好数人

　　前集　解饮食诸毒

　　长春真人保命服食

　　治诸虚百损五痨七伤四肢无力手足顽麻血气虚耗面黄肌瘦阳事不举恶心饮食减少此方能补诸虚添精益髓滋润皮肤玄壮神气身体轻健开胃进食返老还童发白再黑齿落更生颜貌如童大有神效白茯苓（去皮） 天门冬（去心） 山药（姜汁炒） 怀熟地黄 何首乌（忌铁照前蒸晒九次） 枸杞子（甘州者去梗各净四两） 干姜（煨二两） 小茴香（炒一两） 青盐（少许） 莲肉（去皮心半斤） 麦门冬（去心四两） 鹿角胶（四两） 鹿角霜（四两）

　　破故纸（四两麻油一两炒） 大核桃（去壳并皮半斤） 没石子（十个） 旱莲草（晒干净末一斤） 新粟米（一升为末用牛乳二斤酒二斤水二斤拌米粉煮作糊丸药）

　　上为细末以前米糊为丸如弹大每丸湿重五钱干约三钱每服一丸滚白汤调化服日进二服不拘在家在外少者一服老者二服男女皆同按此方补虚养胃虽三五日不食亦不饥不渴

　　前集　解饮食诸毒

　　补血顺气药酒方

　　清肺滋肾和五脏通血脉天门冬（去心） 麦门冬（去心各四两） 怀生熟地黄（肥大沉水枯朽不用各半斤） 人参（去芦）白茯苓（去皮） 甘州枸杞子（去梗各二两） 砂仁（七钱） 木香（五钱） 沉香（三钱）

　　上用瓦坛盛无灰好酒三十斤将药切片以绢袋盛放坛内浸三日语武火煮三时以酒黑色为度如热去木香减人参五钱如下虚或寒将韭子炒黄色为细末空心用酒三五盏每盏挑韭末一铜钱饮之妇人下虚无子久饮亦能生子用核桃连皮过口此药甚平和治痨疾补虚损乌须发久服貌如童子忌黄白萝卜葱蒜否则令人须发易白

　　前集　解饮食诸毒

　　许真人神验椒丹

　　专治五痨七伤诸虚百损并治诸虫积暖下元用真正川椒二斤半拣去枝目用釜一口覆于地上四围用刀尽记去釜用炭火烧红其地用米醋泼地将纸摊椒在上以釜益之良久取出为末用炼蜜一斤四两为丸如梧桐子大每服十五丸（空心）酒下半年加至二十丸一年后加至二十五丸止忌五辛葱蒜余无所忌其椒切勿用闭口者

　　前集　解饮食诸毒

　　八仙早朝糕

　　专补脾胃虚弱膨闷泄泻不思饮食服之神效白术（炒四两） 白茯苓（去皮三两） 陈皮（去白二两） 山药（姜汁炒四两） 莲肉（去皮心四两） 薏苡仁（炒四两） 芡实（去壳净四两） 人参（去芦一两） 砂仁（炒一两）

　　上为末用白晚米五升半糯米二升共七升半打粉共药和匀用蜜三斤如无蜜沙糖四斤代之和匀如做糕法入笼中尽片蒸熟焙干瓦罐封贮饥时取三五片食之白汤漱口小儿用加山楂肉四两麦芽面四两去人参按此方不拘男女大小皆可用出外甚便

　　前集　解饮食诸毒

　　养元辟谷丹

　　安五脏消百病和脾胃补虚损固元气实精髓能令瘦者肥老者健常服极效用黄犍牛肉不拘多少去筋膜切作棋子大片用河水洗数遍令血味尽仍用河水浸一宿次日再洗一二遍水清为度用无灰好酒入瓦罐内重泥封固用桑柴文武火煮一夜取出焙干为末如黄沙色者佳焦黑无用牛末一斤加入后药二斤为则山药（切片用葱盐炒黄去葱盐不用） 白茯苓（去皮为末水浮去筋晒干用） 莲肉（葱盐炒去心并葱盐用） 白术（洁白者黄黑色不用陈土炒黄去土净） 芡实粉（去壳净） 薏苡仁（炒） 白扁豆（姜汁炒各半斤） 人参（去芦四两） 小茴香（去枝梗微炒四两） 干姜（炒四两） 砂仁（炒二两） 川椒（去目炒出汗用去闭口者二两） 青盐（四两） 甘草（炙四两） 乌梅肉（二两熬浓汁半瓯） 粳米（炒黄净取粉五斤半）

　　上药为末与米粉牛末和匀外用小红枣五斤陈年醇酒五斤煮红枣极烂去皮核捣膏加炼蜜二斤半共和为丸如弹大每次二丸不拘冷热汤水嚼下一日服三五次永不饥按此方实王道之妙用平时预合荒乱之时可以避难济饥虽一两月不食不损胃中元气宝之宝之如渴只饮冷水

　　前集　解饮食诸毒

　　辟谷休粮方

　　此方亦平和有理但未经试大豆（五升淘净去皮蒸三次为细末） 大麻子（五升汤浸一宿滤出蒸三次令口开去皮为末）

　　糯米（五升淘净其白茯苓一处蒸熟晒干为末） 白茯苓（去皮同粳米蒸熟晒干为末）

　　上将麻仁末一处捣烂如泥渐入豆黄末同和匀团如拳大再入甑蒸从酉时上火子末住火寅时取出辰至午晒干磨为末服之以饱为度不得吃一切物用麻子汁下第一顿一月不饥第二顿四十日不饥第三顿一千日不饥第四顿永远不饥颜色日增气力倍加如渴饮麻仁汁转更不渴且能滋润五脏若欲吃食时用葵子三合为末煎汤放冷服之解其药后初间吃白米粥汤三日一日四五次每次少少饮之三日后诸般饮食无避忌服此药不食时大忌欲事余外不忌此神仙度世之太宝也幸勿轻忽

　　后集

　　春月诸症治例

　　内经曰春三月此谓发陈天地俱生万物以荣夜卧早起广步于庭披发缓形以使志生生而勿杀予而勿夺赏而勿罚此春气之应养生之道也逆之则伤肝夏为寒变奉长者少大法春月天气上升人气亦上升应之故春月诸症宜吐发散升提不宜降下通利盖吐即古之宜剂今人谓宣为泻者误也春月肝胆木气用事木旺则土亏故脾胃土气受邪宜抑肝补脾药为主清脯养心药佐之随症施治全在活法虚则补之实则泻之寒则温之热则清之高者抑之下者举之以平为期余皆仿此今将春月诸症宜用方法详陈于左对症施治权而用之毋胶柱而鼓瑟始可以言医矣

　　后集　春月诸症治例

　　芎芷藿苏散

　　治春初人事劳扰饥饱失节或解衣沐浴触胃风寒致成内伤外感头疼发热呕吐眩闷胸膈胀痛恶食或鼻流清涕咳嗽生痰鼻寒声重并宜服一二剂即愈仍忌腥晕三五日川芎（一钱） 白芷（八分） 细辛（五分去叶） 干葛（一钱） 甘草（三分生） 紫苏叶（一钱）

　　藿香（八分去土） 半夏（一钱姜制） 陈皮（八分） 苍术（麸炒一钱） 枳壳 （去穣七分）

　　桔梗（去芦七分） 淡豆豉（八分不用亦可）

　　上用姜三片葱白一根水一钟半煎八分食后热服有汗不用葱白单内伤无外感单外感无内伤各有本条头痛不止加 本（八分）呕吐不止加干姜（炒）砂仁（炒各七分）发热或潮热不退加柴胡黄芩（各一钱）胸膈胀闷加山楂枳实（各一钱）发而汗不出热不退加麻黄（一钱半）葱白（二根）咳嗽生痰加杏仁前胡金沸花（去梗各八分）南五味子（五分）

　　后集　春月诸症治例

　　芎苏香葛散

　　治春月感冒伤寒及山岚瘴毒疠气人感触之头疼身痛恶寒发热人迎脉浮大者是紫苏叶（一钱去梗） 香附（炒） 白茯苓（去皮） 干葛 陈皮 藿香 半夏（制） 前胡（去芦） 川芎（各八分） 白芷 防风（去芦各七分） 甘草（三分） 苍术（一钱五分） 羌活（一钱）

　　上用姜三片葱白连须二根水二钟煎一钟热服浓被覆汗出为度无汗再服忌鸡鱼猪羊肉

　　后集　春月诸症治例

　　九味羌活汤

　　解利春夏秋伤寒热病极稳羌活（一钱） 防风（一钱） 苍术（一钱五分） 川芎（一钱） 黄芩（一钱） 白芷（一钱）

　　甘草（五分） 细辛（五分） 生地黄（一钱不开亦效）

　　上用姜三片葱白一根水二钟煎一钟热服以汗为度无汗再服汗原多去苍术加白术（一钱）渴加石膏（一钱）热甚加柴胡山栀（各一钱）胸膈胀闷加枳壳桔梗（各七分）

　　后集　春月诸症治例

　　六神通解散

　　治春末夏初伤寒并时行热病发表甚捷凡瘟疫初起预用藿香正气散煎一大锅每人服一碗以防未然若已病用前九味羌活汤并此服之皆有奇效麻黄（去根节一钱） 防风（一钱半） 黄芩 石膏（细末） 滑石（细末各二钱半） 苍术（四钱） 甘草（一钱）

　　上用姜三片葱白五寸淡豆豉五十粒水二大钟煎一大钟热服微汗周身即解一云南方春夏用防风秋冬用麻黄北方春夏根据本方秋冬倍麻黄

　　后集　春月诸症治例

　　芎芷香苏散

　　治春月伤风鼻塞声重或流清涕咳嗽痰壅气逆人迎脉浮缓者是川芎 白芷 苏叶（紫者去梗） 香附（各一钱） 陈皮 防风 羌活（各八分） 甘草（五分）

　　上用姜三片葱白三寸水一钟半煎八分食后热服有痰加半夏（一钱）咳嗽加杏仁桑白皮（各八分）五味（十粒）

　　后集　春月诸症治例

　　加减藿香正气散

　　治非时伤寒头疼惧寒壮热痞闷呕吐时行疫疠山岚瘴疟不伏水土等藿香（一钱五分） 白芷 川芎 紫苏叶 半夏 苍术（各一钱） 白术 白茯苓 陈皮浓朴（姜制各八分） 甘草（三分）

　　上用姜三片枣一枚水二钟煎一钟食远热服

　　后集　春月诸症治例

　　加减补中益气汤

　　治任务劳力读书刻苦勤政伤神饥饱失节此数者俱发热头疼恶寒身若劳极复感风寒则头疼如破全似外感伤寒之症误用发表之药鲜不伤人故东垣先生发内外伤辨首用此方取济甚众盖内伤之脉右手气口三倍大于左手人迎东垣辨法甚详兹不复赘人参（一钱半去芦） 黄 （一钱半蜜炙） 白术（一钱） 当归（一钱酒洗） 甘草（炙七分）

　　陈皮（八分） 升麻（五分） 柴胡（五分）

　　按此方用升麻柴胡能升提阳气下陷盖柴胡能使胃中之清气左旋而上达升麻能使胃中之清气右旋而上升有此妙用人多不考上用姜三片枣一枚水二钟煎八分食远服或加黄柏五分以救肾水而泻胃中伏火尤妙如身大热只一服气和微汗而愈夏月神短加麦门冬五味子口干加葛根身刺痛乃少血加当归头痛加川芎蔓荆子头顶痛加 本细辛诸头痛并用此四味有痰加半夏生姜咳嗽春加川芎佛耳草夏加黄芩麦门冬五味子秋加黄芩麻黄金沸草冬加款冬花马兜铃久嗽乃肺中伏火去参 饮食不下乃胃中有寒或气滞春加青皮陈皮木香冬加益志仁草豆蔻仁夏加芩连秋加槟榔砂仁心下痞加枳实黄连白芍药腹胀加枳实木香砂仁浓朴天寒加姜桂腹痛加白芍药炙甘草有寒加桂心夏月加黄芩甘草芍药冬加半夏益志仁草豆蔻胁痛加砂仁柴胡甘草白芍药如脐下痛加熟地黄不止乃是寒加官桂脚软加黄柏防己

　　后集　春月诸症治例

　　附子理中汤

　　治房劳内伤寒邪中阴面青腹痛六脉沉微无头疼无大热者宜用若阳厥并阳症似阴误服必致夭人慎之慎之人参（去芦二钱半） 白术（土炒二钱） 甘草（炙一钱） 干姜（锉二钱） 附子（生二钱）

　　倍甘草去参术名四逆汤加川乌鹿茸（各一钱半）名三建汤若在疑似只以炙法并热盐熨甚稳上用水一钟半姜五片煎七分（温服）

　　后集　春月诸症治例

　　饮食内伤

　　亦头疼发热胸满呕吐俗呼夹食伤寒两寸脉弦紧右关脉洪大或沉濡者是此当分治不可混一盖饮者水也伤无形之气食者物也伤有形之血

　　后集　春月诸症治例

　　生姜五苓汤

　　治大饮冷水伤脾过饮酒而伤气生姜 猪苓 泽泻 白术 白茯苓 半夏 枳实（各一钱） 甘草（三分）

　　上用水一钟半煎七分温服取小汗此治伤饮之轻者若重而水蓄积为胀满者本方去甘草加大戟（长流水煮三次去皮晒干七分） 芫花（醋浸炒干） 甘遂（面包煨面去心各八分） 黑牵牛（研末二钱） 槟榔（一钱）

　　上用水二钟煎一钟空心服利水尽即愈

　　后集　春月诸症治例

　　半夏神曲汤

　　治过食寒冷硬物及生瓜果致伤太阴厥阴或呕吐痞闷肠 或腹痛恶食此治（伤之轻者）

　　陈皮（一钱） 白术（一钱五分） 半夏（一钱二分） 干姜（八分炒） 神曲（炒一钱） 三棱（醋炒） 莪术（醋炒） 白茯苓（去皮） 山楂（去核） 枳实（炒各一钱） 砂仁（七分炒） 麦芽（炒八分）

　　上用姜三片煎热服不拘时

　　后集　春月诸症治例

　　神保丸

　　消一切生冷积滞此治伤之重者全蝎（干者十个） 木香（二钱五分） 胡椒（二钱） 巴豆（四十九粒去壳皮心膜油）

　　上三味为末入巴豆霜和匀炊饼为丸如麻子大朱砂为衣每服五七丸随症调引冷下按此丸北人甚效南人斟酌用之小儿三丸

　　后集　春月诸症治例

　　枳实青皮汤

　　治食热物（过伤）太阴厥阴呕吐膨胀（下痢）

　　白术（一钱半） 枳实 青皮 陈皮 黄连（姜汁炒） 麦芽 山楂肉 神曲（炒各一钱）

　　甘草（三分） 酒大黄（一钱七分）

　　上用水二钟煎一浅钟温服此伤之轻者伤（重用后方）

　　后集　春月诸症治例

　　万病遇仙丹

　　治湿热内伤血分之重者黑牵牛（一斤半生半炒取头末五分） 大黄（酒浸晒干） 三棱 莪术 猪牙皂角（去弦子）

　　茵陈 枳壳（大穣） 槟榔（各四两俱生） 木香（一两）

　　上为细末用大皂角打碎去子煎浓汤去渣煮面糊为丸如绿豆大每服实而新起二钱虚而久者一钱白汤送下小儿各减半食积所伤本物煎汤下大便不通麻仁汤下小便不通灯心木通汤下随病轻重加减调引

　　后集　春月诸症治例

　　加味小青龙汤

　　治春初寒邪伤肺咳嗽干姜（炒黑） 细辛 麻黄 桂枝 甘草（各五分） 白芍药 五味子（各一钱） 半夏（姜制一钱半） 枳壳 桔梗（各五分） 白茯苓 陈皮（各八分）

　　上用姜三片水煎食小时稍热服

　　后集　春月诸症治例

　　升麻葛根汤

　　治大人小儿时气瘟疫发热头疼及疮疹已发未发疑似之间并宜服之极稳升麻 葛根 白芍药（各一钱半） 甘草（一钱）

　　上用姜三片葱白（三寸）水一钟半煎七分食远服头疼加川芎白芷（各一钱）身痛背强加羌活防风（各一钱）发热不退春加柴胡黄芩（各一钱五分）防风（一钱）夏加黄芩（一钱半）石膏（二钱半）咽痛加玄参桔梗（各一钱）头项面肿加防风荆芥连翘白芷（各一钱半）石膏（三钱）牛蒡子川芎（各一钱）小儿麻疹加（防风）连翘（各一钱）

　　痘疹未发根据本方已发属热加连翘紫草（各一钱）大人遍身瘾疹加防风苍术（各一钱半）牛蒡子苍耳子浮萍草（各一钱）

　　后集　春月诸症治例

　　防风通圣散

　　通治诸风湿热疮毒时行热病防风 川芎 当归 白芍药 连翘 薄荷（各一钱） 荆芥穗 白术 山栀（各七分） 黄芩桔梗（各一钱半） 石膏（二钱） 滑石（三钱） 甘草（五分）

　　上用姜三片水二钟煎一钟食远服此方内大黄芒硝麻黄对症渐加风热内甚欲下加大黄（三钱）芒硝（二钱）风湿热在表欲汗加麻黄（二钱）葱白（三根）自利体寒去硝黄自汗去麻黄加桂枝（秋冬二钱春夏八分）常用根据（本方）

　　后集　春月诸症治例

　　加味治中汤

　　治春月肝木乘脾腹痛久泻不止人参（一钱半） 白术（陈土炒二钱半） 白芍药（醋炒一钱半） 青皮（去穣麸炒七分） 陈皮（去白一钱） 干姜（炒黑一钱） 甘草（炙一钱） 苍术（麸炒一钱半） 升麻（五分） 柴胡（五分）防风（五分） 白茯苓（一钱） 久泻虚寒加熟附（一钱）

　　上用姜三片大枣二枚水二钟煎一钟食前服

　　后集　春月诸症治例

　　人参败毒散

　　治感冒非时伤寒头疼身热拘急憎寒壮热及时行瘟疫热病人参（一钱） 羌活（一钱半） 独活（一钱） 柴胡（一钱二分） 前胡（一钱） 葛根（一钱）

　　甘草（五分） 桔梗 枳壳 茯苓（各八分） 川芎 苍术（各一钱）

　　劳役得病倍用人参加白术当归白芍药去独活前胡饥馑兵乱之余饮食不节起居不常致患时行瘟热病沿门阖境传染相似宜此方加白术黄 （生）倍人参去前胡独活甚效若多服未效而有寒热往来者必用小柴胡汤不拘服数并无过失又有一种虾蟆瘟病使人痰涎风壅烦热头疼身痛呕逆或饮食起居如常但咳声不响续续相连俨如蛙鸣故俗号曰虾蟆瘟也嘉靖巳未五六七月间江南淮北在处患动数百里皆同甚至赤眼口疮大小腮肿喉闭风壅喷嚏涕唾稠粘并用此方去茯苓桔梗独活加青皮陈皮白术藿香但以荆芥为引不用生姜薄荷一二服即愈

　　后集　春月诸症治例

　　治时行热病单方

　　歌曰人间治疫有仙方 一两姜蚕二大黄姜汁为丸如弹大 井花调服便清凉

　　后集　春月诸症治例

　　治瘟疫不相传染方

　　赤小豆不拘多少以新布囊盛放井中浸二日取出举家各服二十一粒（不染试效）

　　凡入瘟疫之家以麻油调雄黄末涂鼻孔中或预饮雄黄烧酒一二杯然后入病家则不相传染既出则以纸捻探鼻深入令喷嚏为佳

　　后集　春月诸症治例

　　神术散

　　治闽广山岚瘴气不伏水土等症浓朴（一钱半） 苍术（一钱半） 陈皮（一钱半） 甘草（一钱） 石菖蒲（一钱） 藿香（一钱半）

　　上用姜三片枣一枚煎服一方用香附（一钱半）代菖蒲名神术散气散尤妙

　　后集　春月诸症治例

　　紫金锭即万病解毒丸

　　治山岚瘴气并岭南两广蛊毒若从宦于此才觉意思不快即服一锭或吐或利随手便瘥及误中一切毒物若牛马六畜中毒亦以此药解之山慈姑（此味与老鸦蒜相似但蒜无毛而此上有毛包宜辨真去皮焙干净末二两）

　　千金子（一名续随子去壳研去油二两）

　　红芽大戟（一名紫大戟江南者佳形如甘草而坚不可用绵大戟焙干净末一两五钱）

　　麝香（三钱另研）一方有雄黄五钱无亦效上为末以糯米打糊和匀捣千余下一方印作四十锭每服半锭水磨服一切肿毒磨涂患处须择冬至端阳七夕重阳日天月二德天医日洒扫净室焚香至诚修合无不灵验忌妇人鸡犬孝子见

　　后集　春月诸症治例

　　发散伤寒单方

　　凡遇伤寒仓卒无药不问阴阳二症只用生姜一两葱白十茎好酒二大钟煎一大钟去渣热服被盖周身汗透即解勿令汁汗大过忌大HT 五七日春秋根据此方夏月姜葱减半冬月倍用若加黑豆（二合）炒同姜葱煎服冬月尤妙

　　后集　春月诸症治例

　　发散伤风单方

　　用紫苏叶三钱油核桃五个打碎姜三片葱白二根水二钟煎一钟热服微汗即解夏月不用葱按此二方极效出路荒僻无医之处甚便

　　后集

　　夏月诸症治例

　　内经（曰夏）三月此谓蕃秀天地气交万物华实夜卧早起无厌于日使志无怒使华英成秀使气得泄若所爱在外此夏气之虑养长之道也逆之则伤心秋为 疟奉收者少冬至重病大抵夏三月天气蕃越阳气发越于外阴气伏藏于内是故夏月诸症宜补阴养阳盖脾胃喜温而恶寒食忌瓜果冰水药禁纯用寒凉先哲每于诸凉药中必加炮姜正此意也盖夏月心小肠火用事肺大肠金受伤孙真人制生脉散于夏月救天暑之伤庚金金清则水得以滋其化源其旨微矣东垣推展其意制清暑益气汤专以胃气为本盖土旺而金自荣不为火所制脾胃旺自能健运荣养百骸暑湿之邪自不能于矣今将夏月合用诸方详陈于左对症活用无执一也夏初春末头疼脚软食少体热精神困惫名曰注夏病属阴虚无气不足宜用此方治之黄 人参（各一钱） 白术（一钱半） 甘草（炙五分） 陈皮 当归 白芍药 黄柏（各八分） 麦门冬（一钱） 五味子（九粒）

　　上用水一钟半姜一片枣一枚煎服有痰加半夏

　　后集　夏月诸症治例

　　生脉散

　　止渴生津救天暑之伤庚金夏至后（宜常服之）

　　人参（一钱半） 麦门冬（三钱） 五味子（一钱）

　　上用白水（煎服）

　　后集　夏月诸症治例

　　益原散

　　治暑月身热小便不利此药性凉除胃脘积热又淡能渗湿故利小便而散湿热也桂府滑石（六两飞） 甘草（一两另研）

　　上各为末和匀每服三五钱新汲水调下夏月身热汗出恶寒而渴者名曰中 此方主之

　　后集　夏月诸症治例

　　人参白虎汤

　　石膏（四钱） 知母（二钱） 粳米（三钱） 甘草（一钱） 人参（一钱半）

　　上用水一钟半煎服夏月发热恶寒身重疼痛小便涩洒然毛耸手足逆冷小有劳身即热口开前板齿燥脉弦细虚迟此表里中 也用补中益气汤加香薷扁豆有热加黄芩黄连（方见春类）

　　后集　夏月诸症治例

　　黄连香薷饮

　　治伤暑腹痛自汗恶心或吐或泻（身热）

　　香薷（二钱） 浓朴（姜汁炒） 白扁豆（炒） 黄连（各一钱） 甘草（五分炙）

　　上用水二钟

　　后集　夏月诸症治例

　　清暑益气汤

　　治长夏湿热蒸人人感之则四肢困倦精神减少懒于动作胸满气促肢节疼痛或气高而喘身热而烦心下膨闷小便黄而数大便溏而频或痢或渴不思饮食自汗体虚黄 苍术（麸炒） 升麻 人参 白术（各一钱） 神曲 陈皮 泽泻 麦门冬（各五分）

　　甘草（炙） 黄柏（酒炒） 当归（各四分） 五味子（十粒） 葛根（三分） 青皮（麸炒二分）

　　上用姜二片枣一枚水二钟煎一钟食远服

　　后集　夏月诸症治例

　　六和汤

　　治心脾不调气不升降霍乱转筋呕吐泄泻寒热交作痰喘咳嗽胸膈痞满头目昏痛肢体浮肿嗜卧倦怠小便赤涩并伤寒阴阳不分胃暑伏热烦闷或成痢疾中酒烦渴畏食并妇人（胎产呕吐）

　　砂仁（七分） 半夏（一钱） 杏仁 人参 赤茯苓 浓朴 白扁豆 藿香叶（各八分）

　　白术（一钱） 木瓜 苍术（各五分） 甘草（三分）

　　上用姜三片枣一枚水二钟煎一钟食远服

　　后集　夏月诸症治例

　　霍乱

　　吐泻始因饮冷或胃寒或大饥或大怒或乘舟车马伤动胃气而致若心痛则先吐腹痛则先利心腹齐痛吐利并作名曰霍乱其症头旋眼晕手脚转筋四肢逆冷用药稍迟须臾不救若误饮食立死治宜温药解散腹痛面青不渴为寒腹痛燥渴面赤为热急无药时热用盐打井花水多饮寒用吴萸木瓜食盐各（五钱）同炒焦先煎水三碗令百沸入药同煎至二碗随饮药入即苏定后服前六和汤寒加干姜热加黄连（各一钱）

　　湿之一症有自外入者有自内得者阴雨湿地皆从外入宜汗散久则疏通渗泄之过食生冷（湿面）潼酪或饮酒其症肿满皆自内而出也宜实中宫淡味渗泄利小便为最若湿肿香港脚亦当汗散

　　后集　夏月诸症治例

　　加味胃苓半夏汤

　　治诸湿随症加减用陈皮（八分） 白术 半夏 茯苓（各一钱） 酒芩 羌活（各八分） 苍术（一钱半） 甘草（四分）

　　上用姜三片水煎服湿在上倍苍术湿在下加升麻（八分）内湿加猪苓泽泻（各一钱）桂（少许）

　　中焦湿与痛有实热者加黄连木通（各一钱）肥白人因湿沉困怠惰是气虚加人参黄 （各一钱）

　　倍白术黑瘦人沉困怠惰是湿热加柏黄芩酒炒白芍药（各一钱）

　　后集　夏月诸症治例

　　山精丸

　　健脾去湿息火消痰养血（方见滋补类）

　　后集　夏月诸症治例

　　薏苡仁粥

　　（方见养老类）

　　泄泻有五不可例治泻水腹不痛者湿也饮食入胃不停完谷不化者气虚也腹痛水泻肠鸣痛一阵泻一阵火也或泻或止或多或少者痰也腹痛甚而泻泻后痛减者食积也当随症加减而分治之

　　后集　夏月诸症治例

　　加味胃苓汤

　　治诸泻根据后加减用陈皮（一钱炒） 苍术（米泔浸去皮切片日晒干盐水炒一钱半） 黄芩（一钱） 泽泻（一钱）

　　白术（陈土炒一钱半） 白芍药（酒炒一钱半） 猪苓 赤茯苓 黄连（姜汁炒八分） 半夏（姜汁炒一钱二分） 甘草（五分） 桂（二分）

　　上用水二钟姜三片灯心一分煎八分空心温服泄泻注下如水本方加苍术车前子倍加白术为末空心米汤调下煎服亦可湿热甚肛门如热汤者本方去桂加滑石末（二钱）倍黄芩（一钱）

　　山栀（炒一钱）木通（八分）腹中痛下泄清冷喜热于荡熨口不燥渴者乃寒泻也三倍桂加肉豆蔻（面包煨一钱）病甚者加丁香制附子（各八分）作丸服如人泻谷道不合或脱肛此元气下陷及大肠不行收令故也用白木芍药神曲（俱炒）陈皮（不去白）肉豆蔻（煨）诃子肉乌梅五倍子（各等分）

　　为丸以四君子加防风升麻煎汤送下（此法试效）如食积时常腹痛泻积先以木香槟榔丸或枳实导滞丸推逐之然后以四苓加浓朴苍术神曲麦芽作丸服以安胃气（二方见袖珍方内五苓去桂冬四苓）如泻水腹不痛者属气虚四君子倍白术加黄 升麻柴胡防风补而提之泄泻日夜无度诸药不效者用针砂地龙猪苓各等分为末生葱捣汁调方寸匕贴脐心小便长泻（即止）大人小儿吐泻日久垂死灸天枢二穴（在脐两傍各开二寸）气海一穴（在脐下一寸半）中脘穴（在脐上四寸半）

　　后集　夏月诸症治例

　　加味香砂枳术丸

　　治饮食所伤脾胃不和欲作泻痢并七情所伤痞闷呕吐不思饮食泻痢后理脾胃去余滞此药一运一动一补一消活法（用之极有奇效）

　　白术（土炒二两） 黑枳实（麸炒一两） 半夏曲（真者一两半） 陈皮（去白一两） 砂仁（炒七钱半） 香附（醋浸晒干炒一两） 麦芽面（一两炒） 木香（不见火五钱） 黄连（姜汁炒冬五钱夏一两） 神曲（炒一两）有痰加竹沥（半碗）姜汁（二盏）

　　上为末薄荷煎汤打老米糊为丸如梧桐子大每服七八十丸食远白汤送下

　　后集　夏月诸症治例

　　参苓白术丸

　　泻痢后调理脾胃极稳累效人参（一两五钱去白） 白术（土炒二两） 白茯苓（去皮一两半） 甘草（炙一两） 山药（姜汁炒一两半） 砂仁（炒一两） 薏苡仁（炒二两） 桔梗（去芦炒一两） 莲肉（去皮心一两半）

　　若痢后虚弱用石连肉黄连（用吴茱萸同浸半日连汁炒干去萸一两）余外脾胃虚弱调补只照本方上为末晚米糊一半蜜一半和为丸如梧桐子大每服七八十丸食远白汤送下

　　后集　夏月诸症治例

　　治老少脾泄久不愈神方

　　用冬米造饭锅巴净末四两莲肉（去心）净末四两享糖末四两共和匀每服三五匙食远白汤调下一日三次邹太湖先生传

　　后集　夏月诸症治例

　　养脾进食丸

　　治泻痢后脾胃虚弱饮食减少人参 白术（土炒） 白茯苓（各三两） 甘草（一两半） 陈皮 半夏曲 浓朴（姜汁炒各二两） 苍术（麸炒三两） 砂仁（炒一两半） 神曲（炒） 麦芽（炒各二两半） 木香（五钱）

　　上为细末神曲麦芽面打糊为丸如梧子大每服五十丸食远白汤送下疟症春夏因饮食劳倦而得秋冬因伤暑而成然无痰不能作属三阳宜汗宜吐属三阴宜下（宜温宜分治之）

　　后集　夏月诸症治例

　　柴苓平胃汤

　　治疟初起热多寒少宜此方分利柴胡（一钱半） 黄芩 苍术 半夏（各一钱） 甘草（三分） 白术（一钱半） 白茯苓 陈皮浓朴 人参 猪苓 泽泻（各八分） 桂枝（五分）

　　上用水二钟姜三片枣一枚煎八分服

　　后集　夏月诸症治例

　　清脾饮

　　服前方一二服不止再用此方白术（一钱半） 浓朴（八分） 白茯苓 半夏（各一两） 甘草（四分） 柴胡（一钱半） 黄芩（一钱二分） 青皮 草果 槟榔（各七分）

　　上用姜三片枣一枚水一钟半煎八分空心服渣再并将发时服若大渴加知母麦门冬（各一钱）若不止加常山（酒炒一钱半）乌梅（二个）空心五更服即止如不止再用后方

　　后集　夏月诸症治例

　　常山饮

　　截疟神方常山（烧酒炒二钱） 槟榔（一钱） 草果（一钱） 乌梅（二个） 知母（一钱） 贝母（一钱半）

　　上用姜三片枣一枚水八分酒七分煎八分露一宿五更日未出时面东空心服渣用酒浸煎待将发时先服立效盖人多畏常山为吐药而不轻用殊不知疟因痰作常山吐去其痰而疟即止疟止以后方调补

　　后集　夏月诸症治例

　　加味补中益气汤

　　疟后调理脾胃并治余热即前补中益气汤倍柴胡（一钱）加半夏黄芩白芍药（各八分）姜枣煎服（方见春类）

　　后集　夏月诸症治例

　　露姜饮

　　治脾胃聚痰发为疟寒多热少用生姜（四两）和皮带水捣汁一碗夜露至晓（空心冷服立止）

　　咒由科治疟法不问久新疟疾一次即愈用桃杏枣梨随用一样单梨亦好咒曰吾从东南来路逢一池日五更鸡犬不闻时面东而立将果食之于净室中安卧忌食瓜果HT 腥热物（此法十治可好八九）

　　痢因热积气滞而成又夏月过伤生冷以致秋来发痢先贤调行血则便脓自愈调气则后重（自除此要法也）

　　后集　夏月诸症治例

　　枳壳大黄汤

　　痢初一二日元气未虚用此方下之枳壳（一钱半） 槟榔（一钱） 浓朴（一钱） 大黄（壮实五七钱虚人三四钱）

　　上用水一钟半先煎三味至一钟下大黄再煎二三沸热服得快利为妙

　　后集　夏月诸症治例

　　止痢极效方

　　既下之后即以此方上之当归 赤芍药 淮生地（各七分） 黄连（一钱） 甘草（三分） 酸石榴皮（八分） 粟壳（蜜炒八分） 地榆（八分）

　　上用水一钟半煎七分食前服一服即止

　　后集　夏月诸症治例

　　二妙香连丸

　　治赤白痢立效木香（一两） 黄连（四两吴茱萸二两同浸一夜炒干去吴萸不用）

　　上二味为末粟米糊为丸如梧桐子大每服七十丸食远白汤下初起宜推荡本方加大黄（二两）

　　槟榔（一两）以行之再以本方加肉豆蔻（鸡蛋清炒一两五钱）以止之此谓二妙也

　　后集　夏月诸症治例

　　万氏方治痢十法

　　凡下痢恶寒发（热身）头俱痛此谓表症宜微汗和解用苍术川芎陈皮芍药甘草生姜三片煎其或腹痛后重小便短此为里症宜和中疏气用炒枳壳制浓朴芍药陈皮甘草滑石煎其或下坠异常积中有紫黑血而又痛甚此为死血症法当用檑细桃仁滑石行之或口渴及大便口燥辣是名挟热加黄芩或口不渴身不热喜热手熨是名挟寒加姜桂其或下坠在血泄之后此气滞症宜于前药加槟榔一枚其或在下则缠住在上则呕食此为毒积未化胃气未平当认其寒则温之热则清之虚则用参术补之毒解积下食自进其或力倦自觉气少懒食此为挟虚症宜加白术当归身尾甚者加人参又十分重者止用此一条加陈皮补之虚回而痢自止其或气行血和积少但虚坐努箦此为无血症倍用当归身尾却以生芍药生地黄而以桃仁佐之复以陈皮和之血生自安其或缠坠退减十之七八秽积已尽糟粕未实当用炒芍药炒白术炙甘草陈皮茯苓煎汤下固肠丸三十粒然固肠丸性燥恐尚有滞气未尽行者但当单饮此汤固肠丸未宜遽用盖固肠丸有去湿实肠之功其或痢后糟粕未实或食粥稍多或饥甚方食腹中作痛切不可惊恐当以白术陈皮各半煎汤服之自安其或久痢后体虚气弱滑下不止又当以药涩之可用柯子肉豆蔻白矾半夏甚者添牡蛎可择而用之然须以陈皮为佐恐大涩亦能作痛又甚者灸天枢气海上前方用浓朴专泻滞凝之气然浓朴性大温而散久服大能虚人滞气稍行即去之余滞未尽则用炒枳壳陈皮然枳壳亦能耗气比之浓朴稍缓比陈皮稍重滞气稍退亦当去之只用陈皮以和众药然陈皮去白有补泻之兼若为参术之佐亦纯作补药用凡痢疾腹痛必以白芍药甘草为君当归白术为佐恶寒痛者加桂恶热痛者加黄芩达者更能参以岁气时令用药万举万全岂在乎执方而已哉火症有虚实轻重轻者可降重则从其性而折之实火宜泻虚火宜补阴虚火动难治宜滋阴降火

　　后集　夏月诸症治例

　　升阳散火汤

　　治男妇四肢发热筋骨间热表热如火燎于肌肤扪之烙手此病多因血虚而得或脾胃过食冷物郁遏阳气于脾土之中并治此火郁发之之义也升麻（五分） 葛根 羌活 独活（各七分） 白芍药（一钱） 人参（去芦） 黄 （生用各八分） 甘草（四分半生半炙） 柴胡（七分） 防风（五分）

　　上用姜枣水煎温服 忌生冷寒物此虚火（宜补宜散）

　　后集　夏月诸症治例

　　黄连解毒汤

　　治实火燥乱烦渴蓄热内甚黄连 黄芩 黄柏 栀子（各等分）

　　上用水煎服加大黄名栀子金花丸（亦治实热火炮实火宜泻）

　　后集　夏月诸症治例

　　滋阴降火汤

　　治阴虚火动起于九泉此补阴（之妙剂也）

　　当归（一钱） 川芎（五分） 白芍药（薄荷汁炒） 黄芩（十分） 生地黄（姜汁炒） 黄柏（蜜水炒） 知母（同上各八分） 柴胡（七分） 熟地黄（各八分） 麦门冬（八分）

　　上用姜一片枣一枚水煎服别以附子为末唾（津□）贴涌泉穴气虚加人参黄 （各八分）咳嗽加阿胶杏仁（各七分）五味子（三分）咯唾衄血加牡丹皮（八分）藕节自然汁（三匙）犀角末（五分）此与前补阴散大同小异详轻重参用玄明粉秋石皆降火甚速宜频用之童便亦好（方并见前）

　　痰症属湿乃津液所化因风寒湿热之感或七情饮食所伤以致气逆液浊变为痰饮故曰痰因火动降火为先（火因）气逆顺气为要以加味二陈汤主之橘红（去白一钱） 半夏（制） 贝母（各一钱半） 白茯苓（去皮一钱） 甘草（三分） 枳实（炒钱）

　　童便炒一钱） 槟榔（六分）

　　上用姜三片水二钟煎一钟食（远服）

　　后集　夏月诸症治例

　　半夏汤

　　消痞化痰甚捷半夏（姜汁拌透晒干） 陈皮（盐水微浸去白） 白茯苓（各二钱） 桔梗（去苗炒） 枳实（炒各一钱）

　　上用姜三片煎食远服或丸亦可

　　后集　夏月诸症治例

　　滚痰丸

　　治一切宿滞及风热之痰大黄（锦纹者八两酒蒸九次） 黄芩（酒浸连酒炒干八两） 沉香（不见火五钱） 青礞石（一两半用焰硝一两半用火 如金色去硝） 朱砂（天葵草伏过一两另研）

　　上为细末面糊为丸如绿豆大朱砂为衣每服五十丸食后白汤或茶下

　　后集　夏月诸症治例

　　清心化痰丸

　　养心消痰降火极效南星（一斤为末用腊月牛胆五个装入胆内至春取出净用十五两） 半夏（汤泡七次姜汁浸透晒干十两） 石膏（一斤用甘草四两同煮一日去甘草晒干十五两）

　　白芷（四两） 真玄明粉（四两用腊雪水制的） 米朱砂（用天葵草伏三两另研）

　　上为末姜汁糊

　　后集　夏月诸症治例

　　清肺化痰丸

　　（名祛）痰丸清痰降火甚速酒客尤宜旋复花（去梗叶净末一两） 南星（五钱姜制） 半夏（五钱姜制）

　　上先以南星半夏二味水浸夏二日秋三日冬五日取出晒干共为细末九月采半黄栝蒌六枚淡竹沥一杯匀和三味共入石臼捣极烂为薄饼先用黄蒿铺匣内二寸浓将饼安于蒿上仍用蒿覆地下略薄三七日取出晒干此栝蒌曲石臼捣为细末与后开药合用白术（炒） 白茯苓（去皮各一两） 黄芩（酒炒） 黄连（姜汁炒） 香附（童便浸炒） 甘草半炙各五钱） 枳实（麸炒五钱） 陈皮（盐水浸一半去白一半不去白一两） 晋矾（一钱） 五上为末与前栝蒌曲末和匀用痰生姜汁打糊为丸如梧桐子大每服四五十丸早晚各进一服白此方出医家必用古今痰方见效捷者无上（于此）服久且能健脾胃试有奇验（痰火）为害危极者擂烂从鼻灌之无不愈者眩运之症因虚痰火炎上故也宜清阳除眩汤主之旋复花 天麻（各八分） 半夏（制） 陈皮 白茯苓 白术（各一钱） 槟榔（八分） 人参（六分） 甘草（四分）

　　上用姜三片煎食远服呕吐翻胃皆属胃虚气逆膈上有痰亦有寒有热宜（大半）夏汤随寒热加减主之陈皮（去白一钱半） 茯苓（去皮一钱半） 半夏（姜汁制二钱半）

　　上用水煎临服入生姜自然汁半盏和服属热加芩连（各一钱半）属寒加生姜十片同煎服时仍入姜汁半盏属胃虚加参术（各一钱半）服时亦用姜汁翻胃膈食之症属气虚右脉缓而无力者是宜人参白术茯苓甘草（少）属血虚左脉数而无力带涩者是抚芎（七分）白芍药（一钱半）当归（二钱）熟地黄（一钱半）红花（三分）气血俱虚口中多出沫者是并用前八味属痰脉多滑数寸关脉沉或伏而大者是宜陈皮（去白一钱半）半夏（二钱姜制）茯苓（一钱半）甘草（五分）属热六脉洪数有力者是宜黄芩黄连黄柏栀子各等分属寒六脉沉微而迟者是宜人参白术干姜（各一钱）甘草（减半）加白豆蔻仁丁香沉香（各七分）并用童便韭汁牛羊乳竹沥姜汁共半钟入前药半钟和匀服一日服一次此法虽缓不犯狠燥若能清心寡欲内观自养服久必获奇效黄胆症专属湿热盒曲相似宜茵陈五苓散主之茵陈（三钱） 白术 赤茯苓（各一钱半） 猪苓 泽泻（各一钱） 苍术 山栀 滑石（各一钱二分） 甘草（生三分） 桂（二分）

　　上用水煎入灯心一握食（远服）

　　后集　夏月诸症治例

　　秘传枣矾丸

　　治黄胖累有奇效妙不可言红枣（一斤去核） 鸡肫皮（四个焙干为末） 皂矾（一两） 酽醋（一碗）

　　上为末醋煮飞罗面为丸如绿豆大每（服五十丸食远酒下）

　　夏月时气瘟疫并伤寒伤风并宜十神汤随兼（症加减用）

　　川芎 白芷 麻黄 紫苏叶（各七分） 干葛（一钱半） 升麻（七分） 陈皮 香附 芍药（各八分）

　　上用姜三片葱白五寸淡豆豉（一钱半）

　　水一钟半煎八分热服无汗恶寒发热根据本方热甚加黄芩（一钱半）石膏（二钱）有汗去麻黄葱白河间先生制双解散即防风通圣散合益原散是专治夏月伤寒时行瘟热等症随所见症加减用之极为切当但大黄芒硝麻黄三味须对症渐加减自利去大黄芒硝自汗去麻黄葱白防风通圣散（见春类）益原散一名六一散（见本类前）

　　后集

　　秋月诸症治例

　　内经曰秋三月此谓容平天气以急地气以明早卧早起与鸡俱与使志安宁以缓秋形收敛神气使秋气平无外其志使肺气清此秋气之应养收之道也逆之则伤肺冬为飧泄奉藏者少大抵秋三月天气清肃下降人气亦下降故秋月诸症宜下（谓下泄也）分利（谓利小便）宜清和解不宜升散秋月肺大肠金气用事金旺则木受制故有诸郁诸气诸痛诸疮诸积等症治法当随症轻重加减治之故秋月宜培脾土以生肺金滋肾水以养肝术养血以润燥损其有余益其不足此大法也今将秋月诸症宜用之方详陈于左随症活法用之毋蹈实实虚虚之弊

　　后集　秋月诸症治例

　　参苏饮

　　治秋月伤寒发热头疼咳嗽或中脘痞满呕吐痰水宽中快膈不致伤脾及感冒风邪头疼鼻塞HT 寒壮热名曰重伤风服之极效人参（八分） 紫苏叶 前胡 半夏 葛根（各一钱） 茯苓 桔梗 枳壳 陈皮（各八分）

　　上用水一钟半姜三片葱头一根煎八分热服咳嗽加五味子（五分）杏仁（七分）久嗽有肺火去人参加桑白皮杏仁（各八分）鼻衄加麦门冬山栀仁（炒黑）乌梅茅根（各一钱）呕逆加砂仁（五分）藿香（八分）吐衄过多加四物汤即茯苓补心汤也头痛加川芎白芷（各八分）细辛（五分）脾泄加白术黄白扁豆连肉（各一钱）

　　气症有九其治则一惟顺与降最为要法须兼郁治宜用十六味木香流气饮主之此方治男妇五脏不便结忧思太过阴阳之气郁结不散壅滞成痰香港脚肿痛并气攻肩背胁肋走注疼痛并宜（服之）

　　紫苏叶 当归 川芎 青皮 乌药 桔梗 白芍药 茯苓 半夏 黄 枳实（各八分）

　　防风（五分） 甘草（三分） 木香（五分） 陈皮 槟榔（各六分）

　　上用水二钟姜三片枣一枚煎一钟不拘时温服

　　后集　秋月诸症治例

　　五磨饮子

　　治七情郁结等气或胀痛或走注攻冲木香 乌角沉香 槟榔 枳实 台乌药 上各等分以白酒磨服

　　后集　秋月诸症治例

　　开郁汤

　　治恼怒思虑气滞而郁一服即效香附（童便浸炒） 贝母（各一钱半） 苍术 抚芎 神曲（炒） 山栀（炒） 陈皮（去白）

　　茯苓 枳壳（去穣麸炒） 苏梗（各一钱） 甘草（三分）

　　上用姜一片水二钟煎一钟食远服有痰加半夏南星（各一钱）有热加黄芩黄连（各八分）柴胡（一钱）血郁加桃仁红花（各八分）湿加白术羌活（各一钱）气加木香（五分）槟榔（八分）食积加山楂神曲（各一钱）砂仁（七分）

　　后集　秋月诸症治例

　　铁瓮先生交感丹

　　治先富后贫先贵后贱或终身不得志抑怏不快及妇人七情郁结师尼寡妇抑郁不开并效香附（童便浸高一指待七日洗净晒干捣碎醋炒一斤） 白茯神（去皮心四两人乳浸日晒夜露七日夜）

　　上二味为末炼蜜七分神曲三分打糊和为丸如弹子大每服一丸不拘时滚白汤化下

　　后集　秋月诸症治例

　　加味越鞠丸

　　常服调脾开郁思食香附（童便浸晒干炒四两） 苍术（米泔浸去皮麸炒四两） 抚芎（四两） 山栀（四两姜汁炒）神曲（炒四两） 陈皮（去白二两） 白术（炒二两） 山楂（去子净肉二两） 黄芩（酒炒一两半）

　　上为末水丸如梧桐子大每服六十丸食后白（汤下）

　　潮热之症有阴阳之分平旦潮热自寅至申行阳二十五度诸阳用事热在行阳之分肺气主之宜白虎汤泻肺中之火日晡潮热自申至寅行阴二十五度诸阴用事热在行阴之分肾气主之故用地骨皮以泻血中之火盖地骨皮泻肾火总治热在外牡丹皮治心包络之火无汗而骨蒸又能泻阴中伏火四物汤内加此二味治阴分潮热极效妇人骨蒸潮热以逍遥散加此二味累用尤妙若气虚潮热用黄（三钱）人参甘草（各一钱五分）甚者加熟附（五分）二三服即效盖甘温能除大热也若血虚发热用四物汤加柴胡防风地骨皮极效

　　后集　秋月诸症治例

　　加味犀角地黄汤

　　治吐血呕血衄血盖诸失血乃火载血上错经妄行其脉必芤此方主之身热脉大者难治血症复下恶痢者易愈犀角（镑） 生地黄 芍药 牡丹皮 麦门冬 黑山栀仁（炒黑韭菜根自然汁吃透各等分上每服五钱水一钟半煎七分温服一方 治吐血不止用干姜炒黑腊月装入牛胆内至春取出为末每用方寸匕童便调下立效（此从治也）

　　一方 治诸失血用壮血余烧灰存性每服二钱米饮调下立止衄者以少许吹入鼻中妙

　　后集　秋月诸症治例

　　玄霜膏

　　治吐血虚嗽神效乌梅（煎浓汁四两） 姜汁（一两） 萝卜汁（四两） 梨汁（四两） 柿霜（四两） 款冬花紫菀（各二两俱为末以上药制下听用）

　　另用白茯苓十两取净末半斤用人乳三斤将茯苓末浸入取出晒干又浸又晒乳尽为度却将前冬花紫菀末柿霜白糖并各汁再加蜜糖四两和匀入砂锅内慢火煎熬成膏丸如弹子大每服一丸临卧时噙化薄荷汤漱口半月即效而愈溺血属热盛下焦痛者为血淋不痛者为溺血生地黄饮主之生地黄（四钱）小蓟滑石通草蒲黄（炒）淡竹叶藕节当归山栀甘草梢（各五分）

　　上用水煎空心服并治血淋

　　后集　秋月诸症治例

　　小儿溺血

　　用甘草升麻煎汤调益原散空心服（立效）

　　后集　秋月诸症治例

　　清心连子饮

　　治遗精梦泄赤白浊黄连 生地黄（酒洗） 麦门冬 当归（酒洗各一钱） 甘草（半生半炙五分） 茯苓（一钱二分） 远志（匕分） 酸枣仁（八分） 石连肉（一钱二分） 人参（八分初起不用）

　　上用水煎空心服

　　后集　秋月诸症治例

　　金樱煎丸

　　治梦遗精滑及小便后遗沥或赤白浊芡实粉（四两） 白莲花须（未开者佳二两） 白茯苓（二两去皮心） 龙骨（ 五钱） 秋石（真者一两）

　　上药为末听（用外）采经霜后金樱子不拘多少去子并刺石臼内捣烂入砂锅内用水煎不得断火煎约水耗半取出澄滤过仍煎似稀饧和药末为丸如梧桐子大每服七八十丸空心盐酒下余膏每用一匙空心热酒调服其功不可具述

　　后集　秋月诸症治例

　　归脾汤

　　治思虑过度损伤心血健忘怔忡不寐此药解郁结养心健脾生血白术 白茯神 黄 当归（各一钱） 木香（三分） 圆眼肉（三枚） 人参（八分） 甘草（炙三分） 酸枣仁（炒研一钱二分）

　　上用姜一片枣一枚水（煎食远服）

　　自汗阳虚宜黄 白术汤主之黄 （二钱半） 人参（一钱） 白术（麸炒一钱二分） 甘草（炙五分） 当归（八分）

　　上用浮小麦一撮水一钟半煎七分食远服忌五辛热物盗汗阴虚宜当归六黄汤主之乃治盗汗之圣药也当归 生地黄 熟地黄（各一钱） 黄连（炒） 黄柏（炒） 黄芩（炒各八分） 黄 （一钱半） 牡蛎（ 五分）

　　上用水二钟煎一钟临卧通口服耳鸣肺火盛肾气虚宜四物汤（四钱）黄柏（三钱）童便（煎空心服）

　　后集　秋月诸症治例

　　通灵丸

　　治耳聋 松香（五钱） 巴豆（二十粒为末）

　　上将松香溶化入巴豆末和匀葱汁为丸如枣核大绵裹塞耳左聋塞右右聋塞左两耳聋次第（塞之）

　　后集　秋月诸症治例

　　治耳疳出脓

　　白枯矾（五钱） 麝香（五厘） 胭脂胚（三分半） 陈皮灰（五分）

　　上共为末先用绵枝子缠去脓另用绵裹药作丸塞耳内

　　后集　秋月诸症治例

　　四物三黄汤

　　治目赤暴发云翳赤肿痛不可忍当归 川芎 芍药 生地黄（各一钱） 羌活 防风 黄芩 龙胆草 黄连 甘菊花（各八分） 玄参 薄荷（各五分）

　　上用水一钟半煎八分食后通口服

　　后集　秋月诸症治例

　　石膏羌活散

　　治久患两目不睹光明远年近日内外气障风热上攻昏暗拳毛倒捷一切眼疾（并宜服之）

　　羌活（治脑热头风） 密蒙花（治羞明怕日） 木贼（退翳障） 白芷（清利头目） 麻子（起拳毛）细辛（起倒捷）川芎（治头风） 苍术（行气开郁） 石膏（去胃热） 黄芩（退肺火） 甘菊花（明目去风） 荆芥（治目中生疮） 本（治偏正头风） 甘草（和诸药各等分）

　　上为末每服一钱至二钱食后临卧用蜜水一盏调下或清茶亦可日进三服十日渐明二十日大验此方治数十人俱效后人加当归枸杞子栀子仁连翘柴胡薄荷防风桔梗天麻各等分（为小丸服亦效）

　　后集　秋月诸症治例

　　加味羊肝丸

　　治一切目疾翳膜内外障白乳羊肝（一具以竹刀刮开去膜蒸熟捣如泥） 甘菊花（五钱） 黄连（一两） 防风（去芦）

　　薄荷（去梗） 荆芥穗（去梗净） 羌活 当归 生地（各五钱） 川芎（三钱）

　　上为末羊肝泥和为丸如丸不就加少酒糊丸如梧桐子大每服六七十丸食后浆水下临（卧茶清下咸半）

　　育神夜光丸明目去翳障神效当归（酒浸洗全用烘干） 远志（以甘草水煮去心） 牛膝（去芦酒洗淮庆者佳） 甘菊花（去梗叶） 地骨皮（去木洗净） 甘州枸杞（去梗） 菟丝子（酒洗去土再以酒浸经宿煮烂捣成饼晒干听用） 淮生地（酒洗） 淮熟地（酒洗煮烂二味同入石臼内捣如泥）

　　上除地黄外共为末以地黄膏和匀炼蜜为丸如梧子大每服六十丸空心盐汤食后温酒（临睡茶清送下）

　　后集　秋月诸症治例

　　洗眼方

　　当归 黄芩 黄连（各一钱） 铜绿 皮硝 白矾（各七分）

　　上药以绢袋盛煎汤洗目极明去热又方 用王瓜（去穣）以皮硝装入腌一宿待（其硝吐出洗目极明）

　　后集　秋月诸症治例

　　清胃散

　　治胃经风热牙齿或牙跟肿痛或牵引头脑俱痛或面上发热并治此方累用极效当归身（酒浸） 黄连 生地（温酒洗各一钱） 升麻（二钱） 牡丹皮（去木一钱五分） 石膏（二钱）

　　上用水煎食后少时服治风虫牙疼痛不止 芫花 小麦 细辛 川椒 蜂房 食盐（各一钱）

　　上用水煎漱之勿咽极效

　　后集　秋月诸症治例

　　白蒺藜散

　　治牙疼龈肿动摇常擦漱固齿用白蒺藜不拘多少去刺为粗末每服五钱淡浆水半碗煎七八分去渣入炒盐末一撮带热时时漱之别无所忌然虽药味不众盖单方之药取效甚速视仙秘旨云若人服蒺藜一年以后冬不寒夏不热服之二年老者复少发白复黑齿落更生服之三年长生轻身今虽不作汤散服饵久而漱之其效亦同

　　后集　秋月诸症治例

　　乌须固齿方

　　七月取旱莲草连根一斤用无灰酒洗净用青盐四两腌三宿取出无油锅内炒存性时将原汁渐倾入炒干为末每日清晨用一钱刷牙连涎咽下此二方简而效大治阴虚气郁牙出鲜血方川芎 当归 白芍药 生地黄 生甘草（减半） 牛膝 侧柏叶 香附（各等分）

　　上用水一钟半煎八分食稍远服治舌上无故血出如线不止用槐花炒为末掺之治小儿走马牙疳一时腐烂即死此方极效神速用妇人溺桶中白垢火 （一钱）铜绿（三分）麝香（一分半）各研和匀敷上立愈

　　后集　秋月诸症治例

　　既济丹

　　治口舌疮神效用黄连干姜等（分为末搽上流涎即愈）

　　治小儿口疮不下乳食以白矾汤于脚上浸半日顿宽试效再以黄柏（蜜炙）僵蚕（炒）等分为末（敷疮上立下乳而安）

　　后集　秋月诸症治例

　　苍耳丸

　　治鼻流浊涕水不名曰鼻渊辛夷（去梗五钱） 苍耳子（二钱半） 白芷（一两） 薄荷叶（五钱）

　　上为末水丸弹子大每丸一钱每服二丸（食后葱茶汤下）

　　治血热入肺名曰酒 鼻此丸主之用苦参净末四两当归净末二两和匀酒糊丸如梧桐子大每服七八十丸食后热茶下一方尽（立效）喉瘅十八症皆属热晕者宜北宜刺出血又针少商照海二穴极妙宜服冰梅丸此方治喉痹十（八种俱效）

　　大南星（鲜者二十五个切片） 大半夏（鲜者五十个切片） 皂角（四两去弦子净） 白矾（四两） 盐（四两） 防风（四两） 桔梗（二两） 朴硝（四两）

　　拣七分熟梅子大者一百个先将硝盐水浸一周时然后将各药碾碎入水拌匀却将梅子置于水中其之如霜衣起更妙若用时以薄绵裹之噙在口令津液徐徐咽下痰出即愈（一梅可治三人不可轻弃

　　后集　秋月诸症治例

　　青龙胆

　　治咽喉闭塞肿痛并单双乳蛾大有神效用青鱼胆不拘数以好鸭嘴胆矾逐个装满阴干为末净用三钱黑牛胆一个以白硼砂装入阴干为末净用二钱山豆根末一钱上三味和匀加冰片三分点至蛾上或吹入神效此二方俱试效过

　　后集　秋月诸症治例

　　牛蒡子散

　　治风热上攻咽喉肿痛或生痈疮溃烂牛蒡子（二钱） 玄参（去芦） 升麻 桔梗（去芦） 犀角（镑） 黄芩 木通（去皮） 生甘草（各一钱）

　　上作一服水二钟煎八分食后服

　　后集　秋月诸症治例

　　乌须羊肝丸

　　不独乌须发亦能明目黑羊肝一具竹刀切片摆瓷盆内羊胆汁涂晒干日日将胆汁涂晒至百个为上少则三五十个惟胆汁多为佳晒时以稀绢罩之免蝇灰点污次用当归（四两酒浸） 熟地黄（用怀庆者酒蒸晒九次干六两） 川芎 白芍药（酒炒） 何首乌（酒拌洗净蒸晒干各四两） 旱连草（蒸过四两） 覆盆子（炒） 山茱萸（酒浸去核晒干净肉各四两）白茯苓（去皮切片人乳浸日晒夜露候干） 生地黄（怀庆者酒洗各四两） 壮血余并童男童女发自己发胎发不拘数俱用花椒煎沸汤泡过洗净晒干入小瓦罐内黄泥盐固济炭火 通红埋地中三日取出去土敲破罐刮下研入要以四两为佳无则二两亦可 上药俱不犯铁器晒干石磨磨为末另用熟地黄十二两用酒浓煎汁二碗去渣煮糊为丸如梧桐子大每服空心酒下一百丸临睡酒下七十丸极能乌须发（聪耳明目悦颜色）

　　后集　秋月诸症治例

　　染须方

　　一方只用一二日极妙五倍子（不拘多少去灰研入砂锅内炒存性再以青布兜脚踏成饼以瓦罐收每次一钱） 枯白矾（二分） 生白矾（一分） 青矾（一分半） KT 砂（透明一分） 红铜末（醋炒通红再用醋淬又炒红收起每次五分） 没石子（半分）

　　上为细末用细茶五钱石榴皮柯子肉各一钱浓煎汁半酒盏调药于小盏内以铜杓注水将药盏入鬓拭干将盏内药搽根并须数十次微火烘略干却尽将药搽染须鬓上以湿纸数层折贴在须上外以青布兜之至天明须下干了将温温皂角水洗净根下若黑以指点油擦之少倾以指搽之如须干燥以绢包核桃肉擦之连染二次如法其光润可同生成者杓内煮药水且HT 每夜擦根下一二次则不生白短根如同自然之妙

　　后集

　　冬月诸症治例

　　内经曰冬三月此谓闭藏水冰地圻无扰乎阳早卧晚起必待日光若有私意若已有得去寒就温无泄皮肤使气亟脱此冬气之应养藏之道也逆之则伤肾春为痿厥奉生者少 大抵冬气严寒万类潜藏君子固密毋触冒寒邪其触冒者即伤寒也悉遵仲景法兹不详及 冬三月太阳寒水用事水旺则火受邪金寡干畏故喘嗽腹满急痛 瘕积聚坚 疝下利清白吐利腥秽中风瘫痪屈伸不便厥逆等症作矣治宜温中散寒不宜攻下利泄今将冬月诸症宜用诸方详陈于左对症用之则发无不中矣中风口噤先用通关散吹入鼻中候喷嚏口开次用

　　后集　冬月诸症治例

　　真正苏合香丸

　　姜汁调和灌醒后用此方治之白术 天麻 当归 川芎 桂枝（减半） 半夏 南星 陈皮（各等分）

　　上用水煎加竹沥一盏姜汁半盏和服则渐舒矣

　　后集　冬月诸症治例

　　通关散

　　辽细辛（去土并叶） 猪牙皂角（去弦子炙赤各一两） 藜芦（生用五钱）

　　上为末每用一字吹入鼻孔中得嚏为妙

　　后集　冬月诸症治例

　　愈风饮

　　治半身不遂手足欠利语言费力呵欠嚏喷面木口眼歪斜宽驰头目眩晕痰火炽时痛头疼心悸川芎（一钱二分） 当归（一钱二分） 生地黄（八分姜汁炒） 红花（四分酒洗） 牛膝（八分酒洗） 半夏（一钱姜制） 羌活（六分） 防风（六分） 天麻（一钱） 白茯苓（一钱） 黄芩（八分酒炒） 薄桂枝（六分冬月七分） 酸枣仁（八分炒） 白术（一钱五分） 甘草（炙四分） 白芍药（二钱酒炒） 黄柏（三分酒炒夏月五分）

　　上作一服水二钟煎一钟临服入姜汁淡竹沥各三茶匙清晨温服此药活血消痰疏风顺气走肌表利关节累用极效冬寒之月减黄芩三分加炮川乌二分桂亦减半风病减川乌桂俱不用羌活风家要药若冬月遇有感冒加至一钱故治风莫先于顺气气顺则痰清火降而风自息矣

　　后集　冬月诸症治例

　　乌药顺气散

　　治男妇风气攻注四肢骨节疼痛遍身麻瘅手足瘫痪语言謇涩筋脉拘挛及香港脚步履艰辛腰膝软弱妇人血风老人冷气胸膈胀满心腹刺痛吐泻肠鸣等症麻黄（去节） 陈皮（去白） 乌药（去木各一钱半） 川芎 枳壳（麸炒） 白芷 白姜蚕（炒去丝） 甘草 桔梗（各八分） 干姜（炒四分）

　　上用姜三片葱白三寸水酒一钟半煎八分食远服拘挛加木瓜石斛（各八分）湿气加苍术（各一钱）槟榔（七分）香港脚浮肿加牛膝五加皮独活（各八分）遍身疼痛加官桂（五分）当归（一钱二分）乳香没药（各七分另研和服）腰疼加杜仲（一钱）大茴香（七分）虚汗去麻黄加黄（一钱半）潮热去干姜加黄芩柴胡青藤根（各八分）胸膈胀满加枳实莪术（各八分）夜间疼痛加虎胫骨石楠叶青木香（各八分）头眩加细辛（五分）芽茶（七分）手足不能举动加防风川续断威灵仙（各一钱）阴积浮肿合和五积散四肢皆有冷痹加川乌附子交桂（各八分）麻痹疼痛极者合三五七散左瘫右痪加当归天麻白蒺藜（各一钱）二三年不能行者合和独活寄生汤服妇人血气加防风荆芥薄荷（各七分）风气日夜疼痛午间轻夜又重合和神秘左（经汤）

　　后集　冬月诸症治例

　　稀丸

　　治肝肾风气四肢无力麻痹筋骨疼痛腰膝痿弱亦能行大肠气又治二十五般风眼立瘥常服此丸必获奇效其功不可具述用稀 草一味此草处处有之俗呼为火 草其叶对节而生似苍耳叶用五月五六月六七月七九月九收采洗去土摘其叶不拘多少曝干铺入甑中用好酒和蜜层层匀酒蒸之复晒如此九次为末炼蜜为丸如梧桐子大每服四十丸或五十丸空心无灰酒送下

　　后集　冬月诸症治例

　　搜风顺气丸

　　治三十六种风七十二般气上热下冷腰脚疼痛四肢无力多睡少食渐渐黄瘦颜色不完恶疮下疰风气 癖气块老人小儿皆可服大能补精驻颜疏风顺气车前子（二两半） 槟榔 火麻子（微炒去壳另研） 牛膝（酒浸二宿） 菟丝子（酒蒸捣饼晒干）枳壳（麸炒） 郁李仁（汤泡去皮另研） 山药（姜汁炒各二两） 防风（去芦） 独活（去土各一两） 山茱萸（去核净肉二两） 大黄（五两一半生一半煨）

　　上为末炼蜜为丸如梧桐子大每服三十丸渐加至四五十丸酒茶米饮任下百无所忌空心临睡各一服久服去肠中宿滞精神强健百病不生耳目聪明腰脚轻健老者反少孕妇勿服如服药觉脏腑微动以羊肺羹补之又治肠风下血中风瘫痪语言謇涩百病皆治老人尤宜冬月正伤寒悉遵用仲景治法不可移易惟内伤生冷外感风寒头疼发热肩背拘急心腹痞闷呕逆恶风四肢浮肿寒热往来腰膝疼痛及妇人经候不调并宜服生料五积散川芎 当归 白芍药（各一钱） 枳壳 麻黄（去根节） 白芷 半夏（各一钱二分） 浓朴官桂 干姜 桔梗 茯苓 陈皮（各八分） 苍术（一钱半） 甘草（五分）

　　上用姜五片葱白二根水二钟煎一钟温服甚效

　　后集　冬月诸症治例

　　足浮肿加和五加皮散

　　老人手足疼痛加和顺元散 手足风缓加和乌药平气散 四肢湿痹加和乌药顺气散 因湿所感加和槟苏散已成风痹加羌活独活防风 妇人经（不调加柴胡生地黄）

　　后集　冬月诸症治例

　　加减消风百解散

　　治冬月伤感风寒头痛项强壮热恶寒身体烦痛四肢倦怠痰壅喘嗽涕唾稠粘自汗恶风并宜服川芎 白芷 陈皮（各一钱） 苍术（一钱半） 紫苏（一钱二分） 麻黄（去根一钱半） 桂枝（八分） 甘草（五分）

　　上用姜三片葱白二根乌豆一撮水一钟半煎一钟温服以汗为度无汗再服

　　后集　冬月诸症治例

　　清肺饮子

　　咳谓有声肺气伤而不清嗽谓有痰脾湿动而生痰咳嗽者因伤肺气而动脾湿也病本虽分六气五脏之殊而其要皆主于肺盖肺主气而声出也治法虽分新久虚实新病风寒则散之火热则清之湿热则泻之久病便属虚属郁气虚则补气宜加四君子血虚则补血宜加四物兼郁则开郁宜加抚芎香附兼痰则消痰宜加半夏栝蒌仁滋之润之敛之降之此治嗽之大法也杏仁（去皮尖） 白茯苓（各一钱） 桔梗 甘草 五味子（各五分） 橘红（七分） 贝母（一钱二分）

　　上用姜水煎食远服凡嗽春多上升之气宜清肺抑肝加川芎白芍药半夏（各一钱）麦门冬黄芩知母（各七分）春若伤风咳嗽鼻流清涕宜清凉解散加防风薄荷炒黄芩麦门冬紫苏（各八分）夏月多火热炎上最重宜清肺降火加桑白皮知母黄芩麦门冬石膏（各一钱）秋多湿热伤肺宜清热泻湿加苍术桑白皮（各一钱）防风（五分）黄芩山栀（各七分）冬多风寒外感宜解表行痰加麻黄桂枝半夏生姜干姜防风（各一钱）脯经素有热者再加酒炒黄芩知母（各五分）若发热头疼鼻塞声重再加 本川芎前胡柴胡（各一钱）有痰加半夏南星枳实湿痰脾困再加苍术白术（各一钱）有痰而口燥咽干勿用半夏南星宜加知母（蜜水炒）贝母栝蒌仁黄芩（炒各一钱）

　　夏月热痰或素热有痰加黄芩黄连知母（各八分）石膏（一钱半）上半日嗽者胃中有火加贝母石膏黄连（各一钱）五更嗽者加同上黄昏嗽者火浮于肺不可正用寒凉药宜加五味子五倍子诃子皮（各七分）敛而降之咳嗽日久肺虚宜滋气补血加人参黄 阿胶当归天门冬款冬花马兜铃酒炒芍药之类肺热喘咳去人参用沙参此兼补血气也午后咳者属阴虚即劳嗽也宜补阴降火加川芎当归白芍药熟地黄黄柏知母天门冬栝蒌仁（各一钱）竹沥姜汁传送此专补阴血而降火也火郁嗽谓痰郁火邪在中宜开郁消痰用诃子皮香附（童便制）栝蒌仁半夏曲海石青黛黄芩等分为末蜜丸噙化仍服前补阴降火条所加药失治则成劳痰积食积作咳嗽用香附栝蒌仁贝母海石青黛半夏曲软石膏山楂枳实黄连（姜炒）各等分为末蜜丸噙化劳嗽见血加阿胶当归白芍药天门冬知母桑白皮亦于前肺虚阴虚二条参用大抵咳嗽见血多是肺受热邪气得热而变为火火盛而阴血不得安宁从火上升故致妄行宜泻火滋阴忌用人参黄 等甘温补气之药然亦有气虚而咳血者则宜用人参黄 款冬花等药但此不多耳因咳而有痰者咳为重主治在肺因痰而致咳者痰为重主治在脾但是食积成痰痰气上升以致咳嗽只治其痰消其积而嗽自止不必用肺药以治嗽也喘嗽遇冬则发此寒包热也解表热自除喘嗽亦止枳壳 桔梗 麻黄 防风 陈皮 黄芩 木通 紫苏 杏仁（各等分）

　　上用姜三片煎服治风寒郁于肺夜嗽者宜此方取痰清嗽止亦治（哮喘）

　　麻黄（不去节根） 杏仁（不去皮尖） 甘草（生减半） 知母 贝母（各一钱半）

　　上用姜三片水煎服有热（加黄芩一钱）

　　后集　冬月诸症治例

　　小青龙汤

　　治寒嗽极效（方见春类）

　　治男人痞块女人血块此方极效此药性不猛（而功效速）

　　阿魏（一两） 木耳（四两为末） 生漆（滤去渣净四两） 蜜（六两）

　　上用锡罐一个盛药封固放锅内水煮三炷香了取起冷定每服二茶匙烧酒送下日进（三服忌油腻鱼发物）

　　后集　冬月诸症治例

　　瓦垄子丸

　　治血块丹溪云消血块极效瓦垄子即花蚶也取壳烧以醋淬三次为末醋膏丸如梧桐子大每服七十丸酒下能消一切血气瘕兼能消痰饮

　　后集　冬月诸症治例

　　蜀葵膏

　　用蜀葵根煎汤去渣再入人参白术青皮陈皮甘草梢牛膝各等分煎成汤入研细玄明粉各少许乘热饮之二服当见块下如病重者须补接之后加减再行此方且攻且补亦有至理通玄二八丹 治腹内饮食宿滞积聚止泻痢之妙药如治积聚清晨用姜汤服稍泻二三行即除却以温粥补住如治泻痢食后用清茶服之即止能行能止真仙方也黄连（半斤净） 白芍药（五钱净） 当归（五钱净） 乌梅（去核五钱净） 生地黄（五钱净）

　　上为末用雄猪肚一个以药盛于内用线缝之用韭菜二斤铺甑底于锅内蒸之候汤干再添水蒸一日以药熟为度就猪肚共药石臼内捣烂为丸如梧桐子大每服七十丸照前引下

　　后集　冬月诸症治例

　　牛郎散

　　追虫取积大人小儿俱有奇效黑牵牛（四两半生半炒） 槟榔（二两）

　　上二味为末每服大人三钱小儿一钱半五更空心滚水调下凡服药须上半月虫头向上有效若下半月虫头（向下则不效矣）

　　治癖结年久成龟鳖者累用极效用老军需一味春夏用茎叶秋冬用根不拘多少用好生酒一罐外用鲫鱼一只和药同入罐内日落时煮以鱼熟为度令患人先食鱼次饮酒扑至次早去大小便见物下即是效如不应连服三五次追其物无踪神效妙不可言非仁人君子（切勿轻传）按本草云老军需春夏秋冬常有青出众草为尊茎藤青叶似HT 叶而尖小根如须白似芋头根牵藤而去俗名社公口须亦治肿毒采根（擂生酒服渣敷患

　　后集　冬月诸症治例

　　治痞积气块神方

　　其症初则如弹渐长如力或如梭如碗形状不同令人面黄体瘦饮食少思久治不痊服此方二月渐消三月断根用猪涩皮七个即猪赤胰新针七个每涩皮用针一个将针刺破内外外用好明净皮硝七钱研为细末清晨无灰好酒调服忌生冷房室恼怒不论男妇老少腹之左右并皆治之若频服五七料大便下脓血即是效验切不可用别药补之为妙此药只可春秋冬合夏恐坏了涩皮若夏月急用将涩皮腌悬放井中一七取出用之亦妙

　　后集　冬月诸症治例

　　乌梅丸

　　治酒积消食积化痰饮神效乌梅（去核净肉半斤） 半夏（四两） 生姜（自然汁半斤） 白矾（四两）

　　上先将半夏乌梅粗末次将白矾化开并姜汁共前末拌匀新瓦二片夹定炭火上焙三日三夜以干为度次入神曲麦芽陈皮青皮莪术枳壳丁皮槟榔各二两共为细末酒糊为丸如梧桐子大每服五十丸食远姜汤下 按此方治酒积极效治一切水肿单腹胀蛊胀气虚中满神效煎方茯苓皮 草果皮 五加皮 大腹皮 甘草皮 牡丹皮 地骨皮 生姜皮 木通皮 木瓜皮大腹子 车前子 葶苈子 菟丝子 紫苏子共咀片水二钟煎至八分服之如要断根者将十五味药等分为细末各一钱五分用雄猪肝一个不下水者先将温水煮一滚用竹尖钻孔数个入药在内蒸熟切片捣蒜蘸食之不过一二个（永不下发也）

　　后集　冬月诸症治例

　　调中健脾丸

　　治单腹胀及脾虚肿满隔中闭寒（胃脘）

　　作疼并皆神效此药不伤元气服有大益勿轻（视之）

　　白术（六两黄土水拌炒） 人参（二两） 白芍药（二两半火煨） 黄 （二两蜜炙） 陈皮（三两盐水拌炒） 半夏（三两汤泡七次） 苍术（二两米泔浸一宿炒） 茯苓（二两） 香附（三两童便浸一宿） 泽泻（二两半炒） 紫苏子（一两半炒） 黄连（二两半吴萸水浸一宿炒去萸不用）

　　萝卜子（一两半炒） 薏苡仁（三两炒） 山楂肉（三两炒） 草豆仁（一两半酒拌炒） 五加皮（二两炒） 沉香（六钱另研不见火） 栝蒌（ 一两）

　　后集　冬月诸症治例

　　栝蒌法

　　用大栝蒌二个镂一孔每入川椒三钱多年粪 二钱敲米粒大俱纳入栝蒌内外以绵纸糊完再用细纸斤盐泥封裹完固晒干入火内 通红为度取出择去泥与黑皮一并入药上共为细末煎薄荷大腹皮汤打黄米糊为丸如梧桐子大每服百丸日进三次白汤下

　　后集　冬月诸症治例

　　治心腹痛煎方

　　半夏（一钱二分） 茯苓 陈皮（各八分） 甘草（炙四分） 川芎（一钱）苍术（一钱） 栀子（韭根汁炒二钱） 黑干姜（炒成炭七分存性）

　　上用生姜三片水煎服

　　后集　冬月诸症治例

　　仙方沉麝丸

　　治心痛腹痛气痛不可忍三服除根没药 血结 沉香 辰砂（各五钱各另研） 麝香（三钱另研） 木香（一两）

　　上各研为细末和匀用甘草熬膏为丸如芡实大每服三丸不拘时姜盐汤嚼下妇人产后血气刺痛极效若加当归琥珀各一两乳香五钱名神仙聚宝丹治心腹痛及妇人血气腹痛其效尤速亲见服者永不再发

　　后集　冬月诸症治例

　　青蛾丸

　　治肾虚腰膝足痛滋肾益阴壮阳久服（奇效）

　　破故纸（川者佳洗净酒浸少时隔纸炒香四两） 川萆 （真者四两一两盐水一两米泔水一两童便一两无灰酒各浸一宿晒干） 杜仲（四两去粗皮姜汁炒去丝） 胡桃肉（汤泡去皮八两） 黄柏（四两蜜炒） 知母（四两蜜炒） 壮牛膝（去芦酒洗净四两）

　　上为末春夏用糯米糊秋冬炼蜜将胡桃肉捣烂为膏和匀捣千余下丸如梧桐子大每服七八十丸空心盐酒或盐汤（下以干物压之）

　　后集　冬月诸症治例

　　当归活血汤

　　治寒湿气血凝滞腰痛当归（酒浸） 杜仲（姜汁炒去丝各五钱） 赤芍药 白芷 威灵仙（各三钱） 肉桂（一钱）

　　上用水酒各一钟煎至一钟空心服加羌活（二钱）防风（一钱）亦好头痛一症属痰者多有热有风有血虚此方为主加对症药立效片黄芩（酒浸炒一钱半）苍术防风白芷羌活（各一钱）细辛（六分）

　　上用姜三片水煎食略远服左痛属风与血虚加川芎当归（各一钱半）荆芥薄荷（各八分）上痛属痰加半夏（一钱半）茯苓陈皮（各一钱）甘草（生三分）瘦人多兼热倍用酒芩少佐石膏肥人多是湿痰加川芎南星半夏（各一钱半）倍苍术痰厥头痛非半夏不能除头旋眼黑风虚内作非天麻不能除并宜倍用之

　　后集　冬月诸症治例

　　治香港脚方

　　累试神效绝胜诸方麻黄（三两去根留节炒黄） 僵蚕（三两炒为末） 没药 乳香（另研各五钱） 丁香（一钱）

　　上各另研为末和匀每服一两好酒调下取醉汗出至脚为度盖俟汗干即愈后用五枝汤洗用桃柳梅槐桑采嫩枝煎汤先饮好酒三杯再洗脚住痛为妙

　　后集　冬月诸症治例

　　治诸疝海上方

　　用黑雄猪腰子一对不见水去膜并内血切片用大小茴香各二两俱炒为粗末同腰子拌匀再以前猪尿胞一个入腰子茴香末于内扎住用生白酒三碗入砂锅悬煮干至半碗取胞切碎连药焙干为末将前煮药剩酒打面糊为丸如梧子大每服七十丸空心好酒下（立效除根永不再发）

　　秘方治外肾被伤偏坠肿大 用雄麻雀三五个去肠驻每个用白矾（一钱）装肚内以新瓦二片将雀放瓦中两头盐泥封固以火 通红取出存性为末每服一钱空心好酒调下一只尽全愈（此方家传累用神效）

　　后集　冬月诸症治例

　　治小肠气痛方

　　用木馒头（二两） 台乌药（三两） 大茴香（五钱）

　　上三味炒红研碎后用羌活陈皮防风枳壳（各一两半）连前和匀为粗末每服一两水一钟酒一钟煎八分空心服三服即消此方亦试有效治肠风脏毒痔漏秘方 用大雄鸡一只罩地板上不与食（伺其）饥甚别移于净地上用猪胰四两切碎渐喂鸡待其放屎渐收下如此二三日候鸡屎积至四两晒干加入后药透明矾（四两）千叶雌黄雄黄（各六钱）胆矾（五钱）朴硝（二两）

　　上各另研为粗末用砂锅须要宽高约贮药之余上有半节空者先以鸡粪一两在锅底次以明矾一两次以胆矾次以雌黄次以朴硝次以雄黄后尽以明矾在内次加鸡粪在上然后以新碗盖锅顶簇炭火青烟尽为度候冷取出入石碾研为极细面再加乳香没药各五钱各研极细和匀以小口瓷罐收贮用时唾津调匀于手心以新笔蘸点患处日三五次夜二次先以羊毛笔蘸温汤洗净软绢拭干然后点药庶得药力透肉点后黄水沥出不止最妙虽多不妨三日后其痔自干枯剥落倘硬煎汤频洗白脱肠自红软收上忌毒物酒色一月即除根矣内服后方

　　后集　冬月诸症治例

　　加味脏连丸

　　治饮酒食炙热毒下坠为肠风脏毒痔漏下血 用雄猪大脏一副去两头各连去毛净末一斤槐花净末四两装入脏内令满用绳札两头口上用小麦数十粒放甑上蒸三时以脏黑取看小麦极烂为度入石臼捣如泥丸如绿豆大每服百丸空心薄酒下按此药价廉而功极大膏粱酒色人尤妙

　　后集　冬月诸症治例

　　胆槐丹

　　十月上以日取槐角子拣肥嫩结实者用新黄瓦盆二个如法固济埋于背阴墙下约二三尺深预先寻黑牛胆五六枚腊月八日取出装在胆内高悬阴干至次年清明日取出新瓷罐收贮空心滚白汤下一日一粒二日二粒以渐加至十五日服十五粒止以后一日减一粒至三十日复减至一粒止如此周而复始治一切痔漏功效（如神）

　　后集　冬月诸症治例

　　治脱肛

　　用屋檐前蜘蛛大者一个去头足烘研为末以生桑叶盛之托肛头上熏半刻即进去（亲试神效）

　　后集　冬月诸症治例

　　真人活命饮

　　一切痈疽肿毒只是执胜血阴阳相滞而成此方极效穿山甲（三大片以蛤粉炒去粉净用） 天花粉（一钱） 白芷（一钱） 甘草节（一钱） 贝母（一钱去心） 乳香（一钱另研药熟下） 防风（七分去芦） 没药（五分另研药熟下） 皂角刺（五分） 当归尾（酒洗一钱五分） 金银花（三钱） 陈皮（一钱五分去白）

　　在背俞皂角刺为君在腹白芷为君在胸加栝蒌仁（二钱）在四肢金银花为君疔疮加紫河车（三钱即金线重娄如无亦可）

　　上用金华好酒二钟煎一钟温服煎法须用大瓦瓶以纸封固勿令泄气服时须辨其痈上下上则饱服下则饥服能饮酒者再饮数杯此药不动脏腑不伤血气忌酸物铁器服后即睡觉痛定即回生矣其方神功浩大不可臆度此剂当服于未溃之先已溃不可服

　　后集　冬月诸症治例

　　二黄散（一名阴阳黄）

　　治发背痈疽疔疮恶节一切无名肿毒恶疮异症 热疼痛初起未溃者服之（甚妙）

　　锦纹川大黄（二两一半炭火煨熟不可过性了一半生） 大甘草节（二两）

　　上为细末每服一匙空心温酒调下一二服以利为度立效如无甘草节终效不速

　　后集　冬月诸症治例

　　神仙腊矾丸

　　消痈疽及肠痈托里消毒固脏腑护膜止疼黄蜡（真者二两） 明净晋矾（三两）

　　上先将黄蜡溶开离火候少温入白矾和匀众手急丸如梧桐子大每服五十丸食前酒下每日一服按陶节庵曰予详此方不惟定痛生肌而已护膜止泻消毒化脓及痈疽内生化毒排脓托里之功甚大或金石丹药发疽非此莫能治更用白矾一两每服一钱温酒调下尤效有遍身生疮状如蛇头名曰蛇头疮尤宜服之每日百丸方有功效若蛇蝎并一切毒虫所伤以矾溶化热涂患处内更服之其毒即解诚外科之要药也服至四两之上愈见其功大宜于痈疽溃后服之甚稳肠痈尤妙服此即保无虞真良方也

　　后集　冬月诸症治例

　　神仙太乙膏

　　治痈疽及一切疮毒不论年月深浅已成脓未成脓者并宜用之如发背先以温水洗净软帛拭干用绯绢摊贴之更用冷水送下其膏可收十余年不坏愈久愈烈又治瘰 疮并用盐汤洗贴仍用酒下百丸妇人经候不通作丸甘草汤下一切疥疮用麻油煎滚取少许和膏涂之虎犬蛇蝎汤火刀斧伤者皆宜内服外贴玄参 白芷 赤芍药 当归 生地黄 肉桂 大黄（各一两）

　　上切片用麻油二斤入铜锅内煎至黑滤去渣入黄丹十二两再煎滴水捻软硬得中即成膏矣

　　后集　冬月诸症治例

　　制丹法

　　用黄丹先炒紫色倾入缸内用滚水一桶泡之再吸凉水满缸用捧常搅浸一宿去水再炒如前二次研末用 按陶节庵云予尝用此膏治疮毒并内痈有奇效忽一妇月水不行腹结块作痛贴脐下经行痛止后随症外贴内服无有不效者杨梅疮毒溃烂者尤效愈见此方之妙也

　　后集　冬月诸症治例

　　彭幸庵都宪治发背方

　　凡人中热毒眼花头晕口干舌苦心惊背热四肢麻木觉有红晕在背后即取槐子一大抄拣净铁杓内炒褐色用好酒一碗煎滚去渣热服酒尽大汗即愈如未退再根据前煎服纵成脓者亦无不愈此三十年屡用屡验（之奇方也）

　　后集　冬月诸症治例

　　忍冬花酒（即金银花也）

　　治一切痈疽发背疔疮乳痈便毒喉闭乳蛾等症不问已溃未溃用金银花连茎叶捣烂取汁半钟和热酒半钟热服甚者不过三五服即愈如无鲜者用干的一二两水一钟煎半钟冲上热酒半钟和服此二方其药易得其功甚大山乡僻邑无医之处尤宜知此法以备不虞

　　后集　冬月诸症治例

　　治痈疽发背灸法

　　累用累验凡人患痈疽发背已结未结赤热肿痛先以湿纸覆其上其纸先干处即是疽头结处取大瓣蒜切如三钱浓安在头上用大壮艾灸之三壮换一蒜痛者灸至不痛不痛者灸至痛方住最要早觉早灸为上才发一二日十灸十愈三四日十灸七愈五六日三四愈过七日则不宜灸若有十数头作一处生者用蒜研成膏作饼纳疮头上聚艾灸之亦能安也若背上初起未肿内有一粒黄如粟米即用独蒜切片如前法灸之次日去痂脓自溃矣极效不可言

　　后集　冬月诸症治例

　　夏枯草汤

　　治瘰 马刀已溃未溃或日久成漏者用夏枯草六两水二钟煎至七分去渣食远服此生血清热治 之圣药也虚甚宜煎浓膏兼十全大补汤加远志贝母香附和服并以膏涂患处（尤佳）

　　后集　冬月诸症治例

　　三奇汤

　　治杨梅疮疳疮便毒四服其毒即化为脓从大便泻出极妙故名三奇也并治诸肿毒（初起亦效）

　　金银花（二钱） 赤芍药 甘草节 穿山甲（蛤粉炒各一钱） 白蒺藜（去刺二钱） 白僵蚕（炒） 连翘 当归尾（各一钱半） 蜈蚣（一条去头足尾） 大黄（虚人三钱实人五钱） 皂角刺（一上用水酒各一钟煎一钟病在上食后服（病在下食前服）

　　后集　冬月诸症治例

　　治杨梅疮神秘二方

　　先服四帖后服三帖七日全好经验过 防风 皂角刺 天门冬 黄芩 栝蒌仁 金银花（各五分） 当归 熟地黄 木瓜薏苡仁 紫花蒂丁 白藓皮 木通（各一钱） 甘草（三分） 土茯苓（四两）

　　上用水三钟煎至二钟作二次服渣再煎此方（先服）

　　又方后服 前方去木瓜木通紫花蒂丁白藓皮四味加桔梗（七分）减土茯苓（二两半）照前煎服忌椒酒煎炙牛肉茶房室 按此二方先服效速毒即出而易好后服平和而疮自内消

　　后集　冬月诸症治例

　　治疳疮搽方

　　见效极速用多年土墙上白螺蛳壳不拘多少洗去土净火 研为极细面用眼药杯四分冰片五厘另研和匀米泔水洗净疮拭干将药搽上就结靥勿爬破恁其自落（已试验过）

　　又方 红 （烧灰存性五钱） 桃树上干桃（烧灰存性五钱） 炉甘石（火 黄色童便淬七次二钱半）

　　上为细末临搽入片脑少许其疮先用椒葱汤洗净后以药搽上三次即愈（已试验过）

　　后集　冬月诸症治例

　　五虎汤

　　治鱼口疮俗名便毒已成者即溃未（成者即散）

　　五灵脂 木鳖子（去壳） 穿山甲（蛤粉炒） 白芷（各二钱五分） 大黄（实人一两虚人五上作一服水二大钟煎一钟空心服利五七行即好一（方加）全蝎（五分）僵蚕（二钱）尤妙

　　后集　冬月诸症治例

　　治癣妙方

　　川槿皮 滑石 白薇（各三钱） 鹰粪（七分） 斑蝥（去翅头足十个） 蚯蚓泥（干一钱七分） 青娘子 红娘子（各四个）

　　上为末井花水调浓敷患处多年者五次新近者三次除根治风癣脓痰疥疮煎方一应诸疮毒皆宜服无不（效者）

　　当归身尾（钱半） 赤芍药 黄芩 黄连 黄柏（各一钱） 大黄（三钱七分） 防风（八分）

　　木鳖子（一个去壳） 金银花 苦参（各一钱二分）

　　上用水一钟酒一钟煎至一钟后下大黄煎三四沸取起露一宿五更服若肠风脏毒下血去木鳖子加槐花（一钱）

　　后集　冬月诸症治例

　　大枫膏

　　搽脓痰疥疮神效先服前煎药二服再搽三五日全可大枫子（去壳四十九个） 杏仁（不去皮尖四十九个） 川椒 枯矾 轻粉（水银代亦可） 蛇床子（另研净末） 樟脑（各三钱）

　　上将诸药研细以柜油烛化开和匀调涂三（五日即愈）

　　后集　冬月诸症治例

　　治湿疮并疮膏

　　黄蜡（一两） 头发（一拳大） 香油（一两） 轻粉（二钱另研） 猪胆（二个）

　　上先将香熬四五沸次下黄蜡又熬四五沸再后下头发文火熬用槐柳条不住手搅候发消化滤净后下轻粉略熬一时取起放瓷碗内冷水浸少顷即成膏一切湿疮 疮贴半日黄水流出拭干（加药再贴一七全愈）

　　后集　冬月诸症治例

　　又疮方

　　黄蜡 官粉（各等分为末）

　　用油纸将黄蜡溶化涂纸上将药掺贴疮上立效

　　后集　冬月诸症治例

　　治疮海上方赛隔纸膏一七全愈

　　用嫩槐条（四寸九分） 嫩柳条（四寸九分） 头发（一尺长四十九根上三味烧灰存性为末）

　　川椒（四十九粒） 轻粉（真者三钱） 黄蜡（一两） 香油（一盏）

　　上将香油黄蜡熬熟放冷却下轻粉次下三味灰末搅匀用浓绵纸如疮大十二片将药涂尽其疮先用黄柏荆芥汤洗净将十二片纸重重粘贴以绳缚定其痒不可当次日除去贴肉十层文以前汤洗净再贴六日除去六层全好此治 疮绝妙法也治脚指缝烂疮用鲜鹅掌黄皮阴干烧灰存性（为末干掺）

　　治手足冻疮用（□瓜）皮干茄根二味煎汤热洗（不过三次即效）

　　治热疮遍身发出脓血赤烂如火丹或如火烧者黄连 黄柏（各三两） 赤小豆 绿豆粉（各一合） 寒水石 紫草 漏芦（各七钱）

　　上为末用香油调搽一日三次即愈治火丹用黄鳝头上血涂即愈如冬月无以螺蛳肉捣烂绞汁涂之亦可治汤泡火烧方先以腊酒冷洗以拔其毒再用鸡蛋十余个煮熟去白以黄炒焦黑取油约一盏用大黄研末二两调匀敷上三日全好无疮痕

　　后集　冬月诸症治例

　　治四块鹅掌风

　　用千里光草一大握苍耳草一中握朝东墙头草一小握共入瓶内水煎百沸以手少擦麝香以瓶熏之仍用绢帛系臂上勿令走气熏三次即愈（千里光草即金□草是也）

　　治脚垫毒人脚走长路紧被石块脚底垫肿不能行步痛不可忍急用旧草鞋浸于尿桶内一宿或半日外用新砖烧红将浸草鞋放在砖上以肿脚踏在上火逼尿气入里即消此症诸方不载如不早治烂人脚甚至杀人走长路脚肿痛亦可用（此法即消）

　　后集　冬月诸症治例

　　治拍蟹毒

　　人大指次指隔界处忽生肿毒痛不可忍若不早治必烂人手用鲜蟹研烂涂患治身上虚痒用四物汤加黄芩煎调紫皆浮萍末一钱或菱屑花末一钱尤妙

　　后集

　　济阴类

　　凡妇人小儿老人诸症除妇人胎产经候小儿惊疳变蒸痘疹老人血气衰惫水火升降失度与大人治法不同故另立方法其余症同大人者悉照前四时方法用

　　后集　济阴类

　　四物汤

　　治妇人之总药随症加减妙用无穷（方见滋补类加减于后）经水过期不行血寒血少也本方五钱加香附莪术（各一钱）苏子（八分）桃仁（三十粒）红花官桂木通（各七分）甘草（三分）空心煎服经水先期而来血热也加黄柏知母条芩黄连（各七分）甘草（三分生）人参阿胶艾果（各五分）香附荆芥穗（各一钱）空心煎服血枯经闭本方一半加桃仁红花共五钱空心煎服紫黑者血热也本方五钱加黄芩黄连荆芥穗（各一钱）色淡者痰多也本方去地黄加二陈汤等分和服临行腰腹疼痛乃郁滞有瘀血加桃仁红花莪术玄胡索香附（各一钱）木香（五分另磨入）潮热发热本方五钱加地骨皮薄荷（各一钱五分）柴胡防风（各五分）甘草（三分）乌梅（一个）同煎食远服虚寒者用熟地黄加干姜官桂吴茱萸（各一钱）甚者再加熟附子（一钱）虚极者本方与四君子等分加黄 （一钱半）熟附子（七分）经行不止者本方加真阿胶艾叶地榆荆芥穗（各一钱）

　　妊娠胎动加香附砂仁紫苏（各七分）白术条芩（各一钱）阿胶（炒八分）蕲艾（五分）去生地黄用熟地黄胎前产后血痢加黄连地榆阿胶艾叶（各八分）浓朴（五分）五心烦热加柴胡黄芩地骨皮（各一钱）甘草（三分）麦门冬（八分）有死胎加交□麝香白芷赤白带下加 本牡丹皮川续断（各八分）产后恶露作痛加香附（一钱）干姜（炒黑七分）生蒲黄陈皮（各八分）产后发热加白术茯苓陈皮黑干姜（各八分）久无子息加附子肉苁蓉（各一钱）熟地黄鹿角胶（各一钱半）

　　后集　济阴类

　　乌骨鸡丸

　　治妇人经候不调并胎前产后一切诸症调经育子之上药也累用奇验香附（二斤） 蕲艾（去梗净二斤）

　　上二味分作四分（每分一斤）一分老酒一分米醋一分童便糯米泔各浸一宿炭火煮烂熟为佳石臼内木槌捣成薄饼晒干磨为末听用 大白毛乌骨雄鸡一只吊死去毛热汤修理肠杂洁净勿见生水再用当归（酒洗净四两） 白芍药（酒炒四两） 熟地黄（酒浸忌铁四两） 人参（去芦三两） 黄（蜜炙二两） 白术（炒） 陈皮（去白） 白茯苓（去皮） 砂仁（炒各一两五钱） 乌药（炒一两）

　　神曲（炒） 甘草（炙各七钱半）

　　上药十二味制净为粗末装入鸡肚内以线缝住仍用老酒米醋童便米泔等分入砂锅内炭火煮令烂熟去骨石臼捣成饼晒干磨为细末听用再加木香沉香（各五钱不见火）官桂干姜（炒半黑各三钱）

　　上四味另研为细末听用 上三次药末和匀重罗筛过炼蜜为丸如梧桐子大每服七十丸空心滚水打盐汤送下愚按此方血虚多郁妇人服极效

　　后集　济阴类

　　济阴返魂丹

　　治妇人胎前产后总药一名益母丸用益母草一味其草即充蔚子其叶类火麻对节而生方梗凹面五六月间节节开紫花白花者不是南北随处有之于端午小暑或六月六日花正开时连根收采透风处阴干不犯铜铁器石臼木杆捣罗为细末炼蜜为丸加弹大每服一丸各照后开引下或量加当归赤芍药木香尤妙其药不限丸数以病愈为止日服三五丸或丸如梧桐子大每服七八十丸空心食远照后引下（或熬膏调引用尤妙）

　　后集　济阴类

　　熬膏法

　　益母草不拘多少连根茎叶洗净入石臼内捣烂以布滤取浓汁入砂锅属性武火熬如黑砂糖色为度以瓷瓶收贮每用一茶匙照后开引调用极妙胎前脐腹刺痛胎动不安下血不止煎秦艽当归糯米汤下胎前产后脐腹作痛作声或寒热往来如疟状者并用米汤下临产并产后各先用一丸童便酒化下安魂定魄调血顺气诸病不生又能破血止痛养脉息调经络其功甚大产后胎衣不下落在胞中及产前一切难产并横生逆产胎死经曰不下腹中胀满心下闷痛炒盐汤下产后中风牙关紧急半身不遂失音不语童（酒便）各半化下产后气喘咳嗽胸膈不利吐酸水面目浮肿手足疼痛举动失力者温酒下产后两太阳穴痛呵欠怔忡气短肢体羸瘦不思饮食血风身热手足顽麻百节骨痛米汤下产后眼前黑暗血晕血热口渴烦闷如见鬼神狂言不省人事薄荷自然汁下如无浓煎薄荷汤或童便酒各半下产后面垢颜赤五心烦热或结成血块脐腹奔痛时发寒热有冷汗者童便酒各半下薄荷汤亦可产后瘀血恶露不尽结滞脐腹刺痛恶物上冲心胸满闷童便酒下产后未经盈月气血不通咳嗽四肢无力临睡自汗不止月经不调久而不治则为骨蒸瘵疾童便酒各半化下产后鼻衄口干舌黑童便化下产后大小便不通烦躁口苦者薄荷自然汁下如无生的干的浓煎汤亦可产后赤白痢疾米汤下产后泻血水浓煎枣汤下产后赤白带下阿胶艾叶汤下血崩漏下糯米汤下妇人久无子息温酒下一日一丸至三五十丸决有效验勒奶痛或成痈为末水调涂乳上一宿自瘥或生捣敷上亦可上一十九症调引历历有效不能尽述用者自知其妙也

　　后集　济阴类

　　蒸脐法

　　治妇人月经不通或 瘕血块脐腹作痛此方神效乳香 没药 血结 沉香 丁香（各三钱） 麝香（一钱上六味各另研） 青盐 食盐 五灵脂 两头尖（各六钱四味共为末）

　　上各末和匀外用麝香少许安入妇人脐内次将面作条方圆一寸绕脐围住安药末于内令满以槐树皮方圆一寸盖上皮上钻三孔用大艾炷灸之月经即通血块即消累用神效红花当归丸 治妇人血脏虚竭经候不调或断续不来或积瘀成块腰腹刺痛肢体瘦弱马鞭草（半斤） 刘奇奴（半斤二味共熬膏丸药） 当归（三两酒洗） 赤芍药 牛膝（去芦酒洗） 川芎 香附（醋炒） 牡丹皮（去木） 甘草（各一两半） 红花 白芷（各七钱半） 官桂（六钱） 紫葳 苏木（各三两） 枳壳（炒一两）

　　上为末以前膏入少糯米粉打糊为丸如梧桐子大每服七八十丸空心浓煎红花酒送下

　　后集　济阴类

　　济阴百补丸

　　治女人劳伤气血不足阴阳不和作寒乍热心腹疼痛胎前产后诸虚百损并宜用之香附子（一斤分四制醋酒童便盐水各浸三日炒干） 益母草（五月五日采者佳忌铁净末半斤）

　　（去皮三两） 玄胡索（炒二两） 人参（去芦二两） 木香（不见火） 甘草（炙各一两）

　　上为细末炼蜜为丸如梧桐子大每服六七十丸渐加至八九十丸空心米汤酒任下 按此方调脾胃补虚损极妙

　　后集　济阴类

　　治赤白带下神方

　　樗根白皮 香椿根白皮 苦参 香附（醋炒） 栀子仁（炒） 山茱黄柏（盐酒炒） 龟板（去弦酥炙各二两） 干姜（炒五钱） 贝母（去心一两） 白术（炒） 当归（酒洗各一两五钱） 白芍药（酒炒二两）

　　上为末酒糊为丸如梧桐子大每服八十丸空心清米汤送下若孕妇赤白带加苍术条芩川连白芷（各一两）去干姜樗皮贝母苦参龟板栀子亦为（丸服）

　　后集　济阴类

　　固真汤

　　治妇人赤白带下行时脐下甚痛此方二服即效人参（五分） 黄芩 黄柏 白葵花（各一钱） 郁李仁（八分） 柴胡（七分） 陈皮（去白五分） 甘草（炙） 干姜（炒各三分）

　　上用水一钟半煎七分空心服葵花白者治白带赤者治赤带赤白混下二花并用按此方治气血滞阴阳不清极效

　　后集　济阴类

　　凉血地黄汤

　　妇人血崩来如山崩水涌之势明是血热妄行岂可作寒论治宜清补兼升提不可骤止徐徐调理血清自归源矣黄芩 甘草（生） 荆穗 蔓荆子（各七分） 黄柏 知母 本 川芎 细辛（各六分）黄连 羌活 柴胡 升麻 防风（各五分） 生地黄 当归（各一钱） 红花（少许）

　　上用水一钟半煎八分空心稍热服渣随并服

　　后集　济阴类

　　六合散

　　治血崩不止诸药不效此方立（止此急则治其标也）

　　杏仁皮（烧存性） 香附（童便浸三日炒黑） 旧红 子（烧存性） 地肤子（炒） □棕荐（烧存性） 牡血余（烧存性） 蟹壳（烧存性） 陈莲蓬（烧存性）

　　上为末每服三钱用酸浆草汁一钟冲上热酒一钟空心热服按此方初服反觉多以渐而少由紫色而红以至于无即止既止之后用十全大补汤二十帖（调补方杜根矣）

　　后集　济阴类

　　保胎丸

　　专治累经堕胎久不育者宜服过七（月不必服）

　　白术（四两） 鼠尾条黄芩 当归（涤洗） 人参 杜仲（炒去丝各二两） 川续断（酒浸一两半） 陈皮（一两） 熟地黄（怀庆者酒浸蒸一两半） 香附（一两童便浸炒）

　　上为细末糯米糊为丸如绿豆大每服（七十丸空心白汤下）

　　后集　济阴类

　　安胎饮

　　治胎动胎漏不安一服立效白术（一钱二分） 条芩（一钱） 陈皮（去白八分） 真阿胶（炒珠一钱） 桑寄生（真者一钱）

　　甘草（四分） 蕲艾（五分） 当归头（六分） 陈枳壳（五分） 砂仁（炒六分） 川独活（五分）

　　白芍（酒炒一钱二分）

　　上用姜一片枣一枚糯米百余粒水煎空心服

　　后集　济阴类

　　加味六君子汤

　　妊娠二三月时作呕吐名曰恶阻恶阻者恶心而阻隔饮食也此方主之半夏（汤泡七次晒干切片再以生姜自然汁拌） 白茯苓（去皮各一钱五分） 陈皮（一钱）

　　人参（八分） 白术（炒） 砂仁（炒各六分） 甘草（二分）

　　上用姜三片煎食远温服

　　后集　济阴类

　　芎苏散

　　治妊娠伤寒头疼身痛发热胸膈烦闷兀兀欲吐法禁汗吐下止宜和解（方见春类

　　后集　济阴类

　　妊娠伤寒热病护胎法

　　用伏龙肝（即灶心土） 井水调涂脐下干又涂之就以井花水调服一钱产难细研一钱酒调服亦妙

　　后集　济阴类

　　十圣散

　　小产一症多因本妇气血不足胎无所荣血不足胎无所养荣养失宜犹树枝枯而果落岂不伤枝损叶乎其间过伤饥饱劳佚动胎恼怒忧思内外寒冷伤于子脏又须量轻重而加减治之此药性平和滋血养气须月服四五帖方好或素有堕胎之患者亦宜按法用之仍忌恼怒（生冷酒醋热物）

　　人参（去芦） 黄 （各八分） 白术（炒一钱） 砂仁（炒五分） 甘草（三分） 熟地黄（酒洗） 白芍药（酒炒） 当归身（酒洗各一钱） 川芎（七分） 川续断（七分）

　　上用姜一片枣一枚（水钟半煎八分食远服）

　　后集　济阴类

　　三合济生汤

　　治临产艰难一二日（不下服此自然转动不生）

　　枳壳（二钱麸炒） 香附（钱半炒） 甘草（七分） 川芎（二钱） 当归（三钱） 苏叶（八分）

　　大腹皮（姜汁洗钱半）

　　上用水二钟煎至一钟待腰腹痛甚时通口服之即产九月尾十月头先服一二服尤妙此方累用有效

　　后集　济阴类

　　催生不传遇仙丹

　　治难产累用效见神速蓖麻子（去壳十四粒） 朱砂（另研） 雄黄（另研各二钱半） 蛇蜕（一条全）

　　上为细末粥糊为丸如弹子大每服一丸临产时先以川椒汤淋洗脐下纳药一丸以黄纸数重覆药上软帛拴系产则急取去之否则连生肠俱下一丸可用三次若误致生肠下（即以本药放顶门上即收神效）

　　后集　济阴类

　　治胎衣不下神方

　　凡产后胎衣不下恶血凑心迷闷须臾不救产母即危此方可预合下以备用真济世救急之神方也不敢自秘故表而出之干漆（二钱为末） 大附子（一枚炮去皮脐为末）

　　上二味和匀外用大黄五钱为末酒醋熬成膏子和前末为丸如梧桐子大每服三十丸淡醋汤下（一时连进三服胎衣即下神效）

　　治胎衣不下一时无药者用皮硝三钱为末童便调热服即下亦治横生逆产仍将本妇手足爪甲炒黄为末酒下一匕更令有力稳婆将产妇抱起将竹筒从心上赶下如此数次即下

　　后集　济阴类

　　治横生逆产方

　　其症孕妇欲产时遇腹痛不肯舒伸行走多曲腰眠卧忍痛其儿在腹中不得转动若手先出谓之横生足先出谓之逆产须臾不救子母俱亡此方立效乌蛇蜕（一条） 蝉蜕（十四个去土柳树上者佳） 壮血余（一耗胎发更好）

　　上各烧灰存性为末每服二钱酒调下连进二服仰卧片时儿即顺下又法用小针于儿脚心刺三五针急以烧盐少许涂刺处实时顺下子母俱活治血晕昏迷欲死者急取韭菜一大握切细放在小口瓶内用滚热酸醋泡在瓶中将瓶口冲在病人鼻口内使韭气直冲透经络血行即活再用后方轻则烧旧漆器熏鼻亦好

　　后集　济阴类

　　清□散

　　治产后眩运血晕二症又能清血行经逐旧养新泽兰叶荆芥穗（各二两） 川芎（一两） 人参（五钱） 甘草（四钱）

　　上为细末每服二钱（煎葱汤线酒送下煎服亦可）

　　后集　济阴类

　　产后调补气血方

　　人参 白术（各一钱） 甘草 川芎（各七分） 当归（八分） 黄芩陈皮（各五分） 熟地黄（酒洗一钱）

　　上用姜枣煎食远服如发热轻则加茯苓（一钱）淡渗其热重则加干姜（炒黑一钱）以散其热或曰大热何以用干姜曰此非有余之热乃阴虚生内热耳盖干姜能于肺分利肺气入肝分引血药生血然必与补阴药同用乃效此造化自然之妙非天下之至神其孰能与于此乎治产后败血不止小腹绕脐作痛（俗名儿枕痛此方一服即愈）

　　生蒲黄 川芎 白术 神曲 陈皮 桃仁（各七分） 香附（童便炒） 当归尾（各一钱半）

　　甘草（四分）

　　上用水一钟半煎七分不拘时热服

　　后集　济阴类

　　乌金散

　　治产后一十八症第一胎死不下二难产三胎衣不下四产后眼花五产后口干心闷六寒热似疟七败血流入四肢浮肿寒热不定八血邪颠狂语言无度九失音不语十心腹疼痛十一百节骨酸疼十二败血似鸡肝十三咳嗽寒热不定十四胸胁气满呕逆十五小便涩十六舌干鼻中血出绕项生疮十七腰疼如角弓十八喉中如蝉声以上症候并宜服之乌金子（即大乌豆） 肉桂（去粗皮） 当归（去芦酒洗烘干） 真蒲黄 木香 青皮（去白）

　　壮血余（烧存性） 赤芍药（炒） 皂荚（不蛀者烧存性） 紫葳（即菱霄花） 大蓟根 小蓟根 蚕蜕纸（新绵亦好烧存性） 棕毛（烧存性以上各五钱） 干红花（一两） 乌（一个生用） 朱砂（少许另研） 血结（少许另研）

　　上十八味除灰药另研外共为细末入另研药和匀每服一钱生姜汤或芍药当归汤或菱霄花煎酒调下甚者一夜三四服忌鱼鹅猪羊及一切生冷油炙等物取效甚速

　　后集　济阴类

　　大黄膏

　　治症照后调引随症消息加减妙不可言用锦纹川大黄不拘多少米泔水浸经宿去粗皮晒干为细末听用外用陈米醋酌量多少熬待稠粘渐入大黄末不住手搅令极匀以瓷器贮之纸糊封口毋致蒸发临时量病虚实轻重入在乌金散内服之人壮病实者半弹丸以下渐少或以膏子丸如龙眼大一样茨实大一样皂子大一样阴干瓷器密收看病大小用一丸与病患嚼破以乌金散送下产后内热恶露作痛俗名儿枕痛及大便不利秘结者并用四物汤浸化一丸服发寒热如疟或者煎小柴胡汤浸化一大丸服之未效再服并不恶心口中吐醋水面目浮肿两胁疼痛举动失力者温酒下产后两太阳痛呵欠心忪气短肢体羸瘦不思饮食血风身热手足顽麻百节疼痛米汤下产后眼前黑暗血晕血热口渴烦闷狂言如见鬼神不省人事浓煎薄荷汤下或童便各半下亦可产后面垢颜赤五心烦热或结成血块脐腹奔痛时发寒热有冷汗寨便酒各半下或薄荷汤亦可产后血余恶露不尽结滞腹脐刺痛恶物上冲心胸满闷童便酒各半下产后未经盈月血气不通咳嗽四肢无力临睡自汗不止月水不调久而不治则为骨蒸瘵疾童便酒各半下产后鼻衄口干舌黑童便酒下产后大小便不通烦躁口苦者薄荷自然汁下如无浓煎薄荷汤下产后赤白痢疾陈米汤下产后漏血水枣汤下产后赤白带胶艾汤下血崩漏下糯米汤下勒奶痛或成痈水捣膏敷乳上一宿自瘥抑肝散治寡居独阴妇人恶寒发热全类疟者久不愈即成瘵疾柴胡（二钱半） 赤芍药 牡丹皮（去心各一钱半） 青皮（炒二钱） 当归（五分） 生地黄（五分） 地骨皮（一钱）香附（童便炒一钱） 川芎（七分） 连翘（五分） 山栀仁（炒一钱） 甘草（三分） 神曲（炒八分）

　　上用水煎空心服渣再煎下午服夜服交感丹一丸方见秋类此二方累试累效治妇人生下孩儿但不能发声谓之梦生世俗多不知救深为可怜今后有此切不可断脐带将胞衣用火炙令暖气入儿腹内却取猫一只用青袋包裹其头足使一伶俐妇人拿住猫头向儿耳边以口着力咬破猫耳猫必大叫一声儿即省开口发声遂得生矣又法儿因难产或逆产下不哭微有气者即以本父母真气度之亦活二法皆经验

　　后集　慈幼类

　　治惊风方法

　　凡小儿急惊属肝木风痰有余之症治宜平肝镇心驱风消痰降火清内热慢惊属脾土不足因吐泻久虚元气不固或大病后元气不足宜补中兼疏利世俗以一药通治二症者甚要

　　后集　慈幼类

　　急惊神方

　　牛胆南星（四钱半） 全蝎（二钱） 荆芥穗 防风（去芦） 姜蚕（炒） 天竺黄（各三钱）

　　辰砂（天葵草伏过一钱六分另研） 琥珀 牛黄（另研） 蝉蜕 木香（各一钱五分）

　　上为末山药打糊为丸如龙眼大朱砂为衣每服一丸姜汤化下此吉水邓小儿家传极效又方 治急惊车前子（三钱） 轻粉（一钱） 麝香（二分另研） 片脑（一分半另研） 牛黄（一钱另研）

　　全蝎（十四个） 天麻（二钱） 牛胆南星（二钱） 白附子（一钱） 朱砂（三钱另研） 青袋（三钱） 珍珠（一钱另研）

　　男儿乳（一盏） 生人血（二匙）

　　上为末各研和匀粟米糊为丸如黄豆大朱砂为衣每服一丸荆芥薄荷汤磨下先用半丸研细吹入鼻中外用石脑姜蚕去嘴调涂人中立妙

　　后集　慈幼类

　　慢惊秘方

　　急惊日久不止亦可用人参 白茯神（去皮心） 琥珀 姜蚕（炒） 全蝎 防风（去芦） 牛胆南星 白附子（生用） 蝉蜕（去土） 蕲蛇肉（各二钱） 辰砂（一钱另研） 麝香（二分）

　　上为末炼蜜为丸黄豆大朱砂为衣每服一丸菖蒲汤化下急惊薄荷汤化下此二方乃芜湖夏小儿世传极效

　　后集　慈幼类

　　慢惊神效方

　　人参（一两） 姜蚕（炒三钱） 全蝎（二钱） 生人血（二匙） 辰砂（二钱另研为衣）

　　上为末用麻黄一两甘草一两熬膏为丸如樱桃大朱砂为衣每服一丸南枣煎汤化下（此邵伯仲小儿方累用累效）

　　秘传牛黄清心丸治小儿惊风大人中风中痰中气一切风痰之症天麻（四两） 防风（二两去芦） 牛胆南星（二两半） 姜蚕（炒） 全蝎（各二两半） 白附子（二两去土） 蒿虫（不拘多少） 辰砂（天葵煮一两） 雄黄（一两二味另研） 犀角（镑细五钱）

　　蜈蚣（三钱） 蟾酥（五分另研） 沉香（三钱） 细辛（五钱） 龙齿（五钱） 琥珀（二钱另研）

　　珍珠（三钱另研） 天竺黄（三钱） 蛤蚧（一对） 金银箔（各十帖）

　　上药各制净为末外用荆芥一斤麻黄一斤木通一斤皂角半斤甘草四两苍耳子四两六味熬膏入真酥合油和蜜为丸芡实大金银箔为衣蜡封随症调引用

　　后集　慈幼类

　　四生锭

　　治慢惊圣药一锭即有起死回生之功顷刻见效故名为回生锭真海上仙方也若急惊亦效人参（五钱） 白术（一两） 真赤石脂（ 五钱净假的不效） 山药（一两） 甘草 辰砂（各三钱） 礞石（ 金色三钱） 牛黄（一钱另研） 金箔（十片为衣）

　　上为末五月五日午时取粽捣匀印作锭子金箔为衣阴干每服大人五分小儿二分薄荷汤下

　　后集　慈幼类

　　秘方黑神丸

　　治急惊风垂死者一服可即活HT 粉 香墨 白面（各二钱） 芦荟（一钱八分） 牛黄（另研） 青黛（飞净） 使君肉（去壳净各一钱） 辰砂（一钱半另研） 麝香（五分另研） 冰片（二片另研） 金箔（十片）

　　上为末面糊为丸黄豆大金箔为衣每服一丸薄荷汤下

　　后集　慈幼类

　　治急慢惊风海上方

　　用五月五日午时取白头蚯蚓不拘多少去泥焙干为末加辰砂等分匀糯米糊为丸绿豆大金箔为衣每服一丸白汤下取蚯蚓时先以刀截为两段看其断时跌快者治急惊跌慢者治慢惊作二处修合极效

　　后集　慈幼类

　　仙传救急惊神方

　　并治大人中风中痰一服立效不许受谢并食病家茶酒犯者不效用生白石膏研末十两辰砂研末五钱二味和匀每服大人三钱小儿一岁至三岁一钱四岁至七岁一钱五分八岁至十二岁二钱十三至十六岁二钱五分用生姜蜜调下立效按此二方价不贵而功极速累用累效

　　后集　慈幼类

　　千金肥儿丸

　　小儿疳症因脾家有积脾土虚而肝木乘之所致积久不散复伤生冷浓味故作疳症肚大筋青潮热咳嗽胸前骨露治法调脾胃养血气为主其次消积杀虫散疳热白术（半斤） 真茅山苍术（半斤） 陈皮（一斤不去白） 浓朴（一斤用干姜半斤水拌令润透同斤用苦参四两好烧酒一斤二味拌盒一时焙干去参） 禹余粮（虾一斤如无以蛇含石代） 神曲（一斤炒） 牡蛎（ 七次童便淬七次净一斤） 青蒿（一斤童便制为末） 山楂（去核一斤） 鳖甲（醋炙一斤） 胡黄连（半斤） 芦荟（四两） 使君子（去壳净肉四两） 夜明砂（淘净四两） 鹤虱（不拘多少）

　　上前药各制净为末外用小红枣五斤去皮核黄 三斤当归一斤熬膏入面一斤打和作糊为丸如绿豆大以前甘草末半斤雷丸小茴香末各四两为衣每服八岁以下五十丸九岁以上七十丸食前清米汤送下累用神效

　　后集　慈幼类

　　消疳饼

　　专治诸疳累积试极验儿又肯用 夏月取赖蛤蟆百余只端午前后取的更佳去头足肠肚皮骨另放一处先将肉香油煎熟与儿吃再将皮骨肠肚以钵头盛放烈日中上用稀筛盖之任苍蝇攻钻生蛆待蛆食骨上肉尽然后取蛆洗净炒干用重纸包灰火内煨焦存性为末每末一两加入后药胡黄连（二两） 山楂肉（去子净四两） 真芦荟（二两） 砂仁（二两） 青皮（去白麸炒一两） 芜荑（一两） 槟榔（二两） 蒿心末（一两） 西涯木香（五钱）

　　上为末除渣净一斤外用陈麦面十斤沙糖二斤饧糖一斤将药面糖和匀如金花饼法造成饼子一两重一个每日空心食一个米汤下能消疳磨积如神小儿日逐用之极妙治小儿吐泻由寒热不匀内伤脾胃所致泄泻痢疾亦由湿热积滞而成治宜消积理脾为要后二方主之

　　后集　慈幼类

　　加减钱氏白术散

　　治吐泻极效人参（五分） 白术（八分） 白茯苓（六分） 甘草（二分） 陈皮（六分） 半夏（七分） 藿香砂仁 干葛（各五分）

　　上用水一钟煎六分入姜汁一匙和匀服

　　后集　慈幼类

　　香橘饼

　　治小儿疳积下痢并久泻不止或冷热不调赤白脓血相杂小腹疼痛或禁口不食里急后重日夜无度经久不瘥致脾虚脱肛不收并宜服之陈皮（去白） 青皮（去穣麸炒） 浓朴（姜制） 青木香 山楂肉（去核净） 神曲（炒）

　　麦芽炙） 人参（滋润有润者去芦各二两） 木香（不见火五钱）

　　上为极细末炼蜜和匀印作锭子每饼湿时重二钱阴干每服一瓶空心米汤化下立效大人亦可用

　　后集　慈幼类

　　白术助胃丹

　　治小儿吐泻大能和脾胃进饮食化滞磨积人参（六钱） 白术（一两五钱陈土炒） 白茯苓（去皮一两） 甘草（炙五钱） 白豆蔻（大者去壳十五粒） 砂仁（大者四十粒炒） 肉豆蔻（中大四个鸡蛋清炒） 木香（二钱） 山药（姜汁炒上为极细末炼蜜丸如皂子大每服一丸空心米汤化下治小儿食伤宜服比方消导之白术（一钱） 陈皮（七分） 麦芽（一钱） 浓朴（六分） 甘草（四分） 枳实（六分） 伤乳及粥饭米面加神曲（真炒香一钱）半夏（六分）更增麦芽（五分）若伤鱼肉果子等食加山楂（一钱炒）砂仁（五分）黄连（三分）草果（三分）伤生冷之物腹痛或泄泻清冷色白加砂仁山楂神曲（各八分）煨木香（四分）干姜（炒紫黑三分）伤辛热饮食或伤食停积日久食郁作热呕吐酸水或大便积痢不快或黄黑色此有热也加姜炒黄连（七分）山楂川芎（各五分）木香（二分）寻常紫小伤食不必服药只用麦芽入姜二片煎汤饮之上药用姜二片水一钟煎六分食前服 若饮食伤脾胃食积在内作热见于肌表或潮热往来只宜理中而表热自除不可解表宜用前方加山楂白芍药升麻干葛（各八分）生甘草（二分）炙甘草（二分）

　　黄连（五分）以消食积之热表热未除亦宜加以除脾胃之热热壮盛脉有力者更加 石膏（一钱）此皆太阴阳明二经药也治小儿服前消导药积去后泄泻不止服此方调补脾胃止泻白术（一钱二分） 白茯苓（一钱） 白芍药（一钱酒炒） 木香（煨） 甘草（炙） 肉豆蔻（各四分） 黄连（姜炒） 神曲（姜炒） 陈皮（各六分） 干姜（炒半黑二分半）

　　上用姜二片煎食前温服泄泻止后调理以复脾胃之气本方去干姜神曲肉果加人参（六分）

　　黄分）当归（四分）半夏（姜制八分）麦门冬（六分）川芎（二分）

　　此皆平和之剂故可常服调理以复胃气虽大人亦可服也磨积锭治小儿一切积滞白术（陈土炒二两） 陈皮（二两）浓朴（姜炒一两） 槟榔（一两） 枳实（麸炒一两） 三陵莪各二两） 阿魏（真者一两） 黑牵牛（头末一两半生半炒） 巴豆霜（三钱另研） 木香（三钱）

　　KT 砂（一钱洗去砂土） 苍术（麸炒一两） 甘草（一两）

　　上为末神曲一半麦芽面一半打糊为槐捣千余下印作锭子每锭湿重二钱阴干约一钱每服八岁以上一锭七岁以下半锭空心滚白汤磨下微利一二次不妨无积不可服

　　后集　慈幼类

　　惺惺散

　　变蒸一症乃小儿蒸皮长骨变幻精神不须服药其有兼伤风寒咳嗽痰涎鼻塞声重蒸蒸发热宜服此方人参 白术 白茯苓 甘草（炙） 白芍药（炒） 天花粉 桔梗（各五钱） 细辛 薄荷叶（各二钱五分）

　　上为粗末每服三钱水四盏煎二盏服不拘时候治麻症及斑疹初因外感不解热蕴于内而成宜用葛根汤以解散痘疮初觉发热亦宜用之若见标则不宜用也（方见春类）

　　消毒饮治 疹热甚紫黑者或痘未出时亦宜服牛蒡子（一名鼠粘子炒研三钱） 荆芥（去根一钱） 连翘（一钱） 防风（去芦） 甘草（生各五分） 犀角（二分另磨入）

　　上作一服水煎热服治痘三法按博爱心鉴治痘症立逆顺险三法极其详明而效验亦神谨按其法之大概以所宜用之方随变症加减详于三法之下以广其幼幼之仁也顺者一二日间初出之象如粟于口鼻腮耳年寿之间先发三五点淡红润色者吉之兆也气得其正血得其行其毒浅而轻不得妄行所以不须服药如七八日内贯浆之时略服保元汤一二点以助其气血也

　　后集　慈幼类

　　保元汤

　　人参（二钱） 黄 （三钱） 甘草（一钱） 加川芎（五分） 当归（七分）

　　引助血分上用姜逆者初出于天庭司空太阳印堂结喉心胸方广之处先发者逆形如蚕种紫黑干枯气涩血滞致毒深妄参阳位难当其势也以前保元汤内用人参一钱黄 甘草各一钱加白芍药一钱牛蒡子黄芩黄连玄参丝瓜灰当归川芎连翘（各五分）陈皮官桂（各三分）防风羌活荆芥前胡（各四分）姜三片葱一根煎服一以解毒一以助气血取汗以泄其毒开其滞涩或幡然如云雾之散而白日出见此一救而可得生者十中二三七八日内病势沉重色白毒深又用保元汤加大黄芒硝枳实（炒）浓朴川芎当归水煎服大下之下后而身温再出红润此则十中可活一二乃起死回生之妙也险者初出圆晕成形干红少润其一二日间出现者毒尚浅气血未离可治以俟其气血交会也以保元汤加桂（三分）兼活血匀气之剂如毒若盛兼解毒之药

　　后集　慈幼类

　　加味保元汤

　　人参 黄 甘草 白芍药（各一钱） 当归（六分活血） 陈皮（六分匀气） 白术（补中六分） 牛蒡子（七分） 连翘 玄参（各六分解毒）

　　上用水一钟煎七分温服入少酒尤验一云四肢出不快者加防风（五分）八九日以此方加减服以助其气血贯浆十三四日内以保元汤加白术白茯苓陈皮山楂以助结痂如渴用参苓白术散（方见夏类）如毒热不解用后方

　　后集　慈幼类

　　牛蒡子散

　　牛蒡子（一钱） 连翘 黄连 玄参（各七分） 甘草（生） 荆芥 防风（各五分） 紫草（五分） 犀角（锉末三分入药） 川芎 当归 赤芍药 生地黄（各六分）

　　上用水一钟煎七分服以解其热毒即安大法保元汤四物汤四君子汤皆当随气血盛衰参用毒盛则下之毒少则解散之寒则温之热则清之全在活法治之可保无虞古方木香异功等散多燥热非真寒症不可轻用慎之慎之

　　后集　慈幼类

　　神功消毒保婴丹

　　凡小儿未出痘疮者每遇春分秋分日服一丸其痘毒即渐消化若只服一二次者只得减少若服三年六次其毒尽能消化必保无虞此方神秘本不欲轻传但慈幼之心自不能已愿与四方好生君子共之缠豆藤（一两五钱其藤八月收取毛豆桔上缠绕细红线藤就是采取阴干此味为主妙在此味药上）

　　黑豆（三十粒） 赤豆（七十粒） 山楂肉（一两） 新升麻（七钱五分） 荆芥（五钱） 防风（五钱） 生地黄 川独活 甘草 当归（各五钱） 连翘（七钱五分） 黄连 赤芍药 桔梗（各五钱） 牛蒡子（一两） 辰砂（另研甘草同煮过去甘草一两五钱） 苦丝瓜（一个各长五寸隔年经霜者妙烧灰存性）

　　上各为极细末砂糖拌匀共捣千余下丸如李核大每服一丸浓煎甘草汤化下其前项药预辨精料遇春分秋分或正月十五或七月十五日修合务在虔诚忌妇人鸡猫犬孝子见合药须于净室焚香向太阳祝药云神仙真药体合自然婴儿吞服天地齐年吾奉太上老君急急如律令敕一气七遍治小儿初生七日内急患脐风撮口百无一活父母坐视其死而不能救良可怜哉一秘法极有神验世罕知之凡儿患此疾者齿龈之上有小泡子如粟米状急以温水蘸青软帛或绵裹手指轻轻擦破即开口便安不须服药神效不误

　　后集　慈幼类

　　治撮口方

　　小儿断脐为风湿所乘或尿在包裙之内遂成脐风面赤喘急啼声不出名曰摄口此方治之赤脚金头蜈蚣（一条） 蝎稍（四尾） 姜蚕（七枚） 瞿麦（五分）

　　上为细末先将鹅管吹药一分入鼻内使嚏啼哭为可医后用薄荷汤调服三五分立效治小儿初生大小便不通腹胀欲绝者急令妇人以热水漱口吸咂儿前后心并脐下两手足共七处每一处凡三五次漱口吸咂取红赤色为度须更自通不尔无生若遇此症按法治之可得再生也天一丸治小儿百病随症调引灯心（用净一斤以米粉浆水洗晒干研末入水沉之浮者取用再晒干二两五钱沉者不用） 赤白茯苓茯神（去皮心净各二两共六两） 滑石（牡丹皮二两同煮半日去丹皮晒干净六两） 泽泻（五两去毛净要白者） 猪苓（去黑皮五两）

　　上药五味为细末外用人参六两白术六两甘草四两熬膏为丸如龙眼大朱砂为衣贴金箔每服一丸照病调引用大抵小儿之生本天一生水之妙凡治小儿病以水道通利为快捷方式也

　　后集　养老类

　　却病延寿丹

　　年高老人但觉小水短少即是病进宜服此方人参（一钱） 白术（一钱） 牛膝（一钱） 白芍药（一钱） 白茯苓（一钱） 陈皮（一钱）

　　山楂肉（去核一钱） 当归（五分） 小甘草（五分）

　　上用姜二片水煎空心服春加川芎（七分）夏秋加黄芩麦门冬（各一钱）冬加干姜（二分）倍当归服至小水长止药如短少又服此丹溪养母方也为人子者不可不知此或用糊丸如梧桐子大每服七八十丸空心食远清米汤下三子养亲汤老人形衰苦于痰喘咳嗽气急胸满艰食不可妄投荡涤峻利之药反耗真气予因三人求治其亲静中精思以成此方随试随效盖三子者出自老圃性度和平芬畅善佐饮食善养脾胃使人亲有勿药之喜故仁者取焉紫苏子（主气喘咳嗽用紫色真正年久者佳） 萝卜子（主痞闷兼理气用白种者） 白芥子（消痰下气宽中白者佳紫色不用）

　　上各洗净去砂土晒干纸上微炒研细看何经病多以所主为君余次之每剂不过三钱用生绢或细布小袋盛之煮汤可随甘旨饮啜亦不拘时勿煎太过令味苦辣口若大便素实入熟蜜一匙冬寒加姜一片尤妙加味地黄丸治老人阴虚筋骨痿弱无力面无光泽或黯惨食少痰多或嗽或喘或便溺数涩阳痿足膝无力形体瘦弱多因肾气久虚憔悴寝汗发热作渴怀熟地黄（酒蒸四两） 山茱萸（去核净二两） 山药（姜汁炒二两） 牡丹皮（去木一两半） 益智仁（去壳盐水炒一两古方泽泻） 五味子（去梗□两） 麦门冬（去心一两）

　　上为末炼蜜为丸如梧桐子大每服七八十丸空心盐汤下夏月不用盐腰痛加鹿茸当归木瓜续断（各一两）消渴去茯神倍用麦门冬五味子老人下元冷胞转不得小便膨急切痛四五日困笃垂死者用泽泻（二两）去益智仁诸淋数起不通倍用茯苓泽泻益智减半香港脚痛连腰胯加牛膝木瓜（各一两）夜多小便根据本方茯苓减半虚壅牙齿疼痛浮而不能嚼物并耳聩及鸣并去麦门冬加附子（炮）桂心（净各一两）耳聋或作波涛钟鼓之声用全蝎四十九枚炒微黄色为末每服三钱温酒调送一百丸空心服

　　后集　养老类

　　加味搜风顺气丸

　　老人常服润利脏腑水无瘫痪痰火之病极效（方见冬类）

　　固本酒老人常服补脾清肺养心益肾大补阴血人参（一两） 甘州枸杞（一两） 天门冬（去心一两） 麦门冬（去心一两） 怀生地黄（一两） 怀熟地黄（一两）

　　上好烧酒十二斤浸春秋半月夏七冬二十一日密封固瓶口待浸日完取出绞去渣每日空心食远各饮二盏其渣再用白酒十斤煮熟去渣每日随意用之

　　后集　养老类

　　菖蒲酒

　　通血脉调荣卫聪耳明目久服气力倍常行及奔马发白返黑齿落更生延年益寿心与神通昼夜有光用五月五日六月六日七月七日取菖蒲不拘多少捣烂绞取清汁五斗糯米五斗蒸熟入细酒曲五斤（南方只用三斤）捣碎拌匀如造酒法下缸密盖三七日榨起新坛盛泥封固每次温服二三杯极妙

　　后集　养老类

　　菊花酒

　　清心明目养血疏风用家菊花（五斤） 生地黄（怀庆者五斤） 地骨皮（去土并木净五斤）

　　上三味捣碎一处用水一石煮取净汁五斗次用糯米五斗炊饭细面曲五斤拌令匀入瓮内密封三七日候熟澄清去渣另用小瓶盛贮每服二三杯不拘时候

　　后集　养老类

　　冬青子酒

　　用冬至日采冬青子一斗五升糯米三斗拌匀蒸熟以酒曲造成酒去渣煮熟随意饮五七杯不拘时能清心明目乌须黑发延年益寿却百病消痰火

　　后集　养老类

　　紫苏子酒

　　调中益五脏下气补虚润心肺消痰顺气用大羊脊髓一条透肥者捣碎用青梁米四合淘净以水五升煮取汁二升下米煮作粥入五味和匀空心食之常用极有补益

　　后集　养老类

　　鸡头实粥

　　老人常用益精强肾聪耳明目用鸡头实不拘多少去壳净粉三合粳米三合照常煮粥空心食之

　　后集　养老类

　　薏苡仁粥

　　治老人脾胃虚弱常用疏风湿壮筋骨用薏苡仁四两粳米三合照常煮粥不拘时用

　　后集　养老类

　　莲肉粥

　　老人常用补脾胃养心肾用莲肉（三两去皮心净） 糯米二合晚米三合和匀作二次煮粥空心食之

　　后集　养老类

　　法制猪肚方

　　补老人脾胃不足虚羸乏力猪肚（一具洗净） 人参（五钱） 干姜（一钱泡） 川椒（一钱炒出汗去目开口者） 葱白（五茎去须叶） 粳米（五合）

　　上药研为末以米合和相得入猪肚内缝合勿令泄气以水五升用砂锅内慢火煮令极烂空心服之次饮酒三五杯

　　后集　养老类

　　牛髓膏

　　用熟牛 骨内髓（四两） 核桃仁（去皮二两）

　　上二味和擂成膏空心食入少盐大能补肾消痰极效

　　后集　养老类

　　开胃炒面方

　　歌曰 二两白盐四两姜 五斤炒面二茴香 半斤杏仁和面炒 一两甘蜜炙黄 枸杞子 胡桃穣（各半斤） 芝麻等分最为良驻颜和血延寿等 补药之中第一方上各研末和匀不拘时白沸汤点服又方 治老人脾虚或大病后胃口虚弱怯食用糯米五升浸一昼夜周时淋干入锅内慢火炒令香燥不可焦外用花椒炒出汗去目及闭口者净二两薏苡仁一斤莲肉一斤去皮心各炒黄熟共和为末再用白糖二斤和匀瓷罐密贮每日清晨用一白盏沸汤调服善能补胃进食古今医家言方者伙矣失之多者利杂而不精失之寡者则漏而不全观者不能无遗恨也子于暇日纵观群书搜辑预养之良法已验之名方参以己意分四时南北之异轻重缓急之宜别为二册名曰养生类要命之梓人传布四方或病将发防于未形或病卒生寻医不偶循而行之未必不为无助也若曰道在是则（伦）岂敢谨告

　　跋

　　医之为道古来有言也言自轩歧始未有方也方自仲景始方出而道滋弊焉然非方之能弊道也言之或能尽令乎道病之不能尽合乎方泥而庸之道其不滋弊耶吾侄子惧弊道而讹人也搜辑于见闻之真详拟于心思之极察其风土辨其气候审其年叙抡其方之可传者定为司南以不用之者存乎通焉其用心亦良矣承既板之后言于简末人也辛无俾吾侄子之踵其弊尤哉

　　嘉靖甲子春王正月哉生明新安左竹山子吴敖谨跋

　　万历戊子冬十一月木后山房重刊

　　
