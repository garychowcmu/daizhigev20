石药尔雅 【唐】梅彪撰

　　石药尔雅序夫尔雅者古人以训释难寻之所作也每想此机捷妙无以加故朝廷用之兼经多历年代余西蜀江源人也少好道艺性攻丹术自弱至于知命穷究经方曾览数百家论功者如同指掌用药皆是隐名就于隐名之中又有多本若不备见犹画饼梦桃遇其经方与不遇无别每噫嗟此事怅恨无师由何意也因见参同契云未能悉究当施直义其理尽矣经曰吾欲结舌不言恐畏获罪诛写情于竹帛恐泄天之符故知圣贤至道元妙之法不欲流俗偶然之所闻解也故委曲其事令上士勤而习之使下士弃而笑之理昭然也但恐后学同余苦心今附六家之口诀众石之异名象尔雅词句凡六篇勒为一卷令疑迷者寻之稍易习业者诵之不难兼诸丹所有别名奇方异术之号有法可营造者条列于前无法难作之流具名于后时唐元和丙戌梅彪序 石药尔雅卷上唐 梅彪集飞炼要诀释诸药隐名元黄花［一名轻飞一名铅飞一名飞流一名火丹一名良飞一名紫粉］铅黄花［一名黄丹一名军门一名金柳一名铅华一名华盖一名龙汁一名九光丹］锡精［一名黄精一名元黄一名飞精一名金公华一名黄牙一名伏丹一名制丹一名黄轻一名黄轝一名紫粉一名黄华一名黄龙一名黄池一名河车一名太阴一名金精一名金公河车一名素丹白豪一名假公黄］铅精［一名金公一名河车一名水钖一名太阴一名素金一名天元飞雄一名几黄公一名立制太阴一名虎男一名黑虎一名元武一名黄男一名白虎一名黑金一名青金］水银［一名汞一名铅精一名神胶一名姹女一名元水一名子明一名流珠一名元珠一名太阴流珠一名白虎脑一名长生子一名元明龙膏一名阳明子一名河上姹女一名天生一名元女一名青龙一名神水一名太阳一名赤汞 一名沙汞］水银霜［一名金液一名吴沙汞金一名白虎脑一名金锡虎一名赤帝体雪越楚名水云银］丹砂［一名日精一名真珠一名仙砂一名汞沙一名赤帝一名太阳一名朱砂一名朱鸟一名降陵朱儿一名绛宫朱儿一名赤帝精一名赤帝髓一名朱雀］雄黄［一名朱雀筋一名白陵一名黄奴一名男精一名石黄一名太旬首中石一名天阳石一名柔黄雄一名丹山月魂一名深黄期一名帝男精一名帝男血一名迄利迦］雌黄［一名帝女血炼者一名元台月半炼者一名黄龙血生一名黄安炼者一名赤厨柔］赤雌［炼者一名帝女回一名帝女署生帝女血黄安赤厨柔雌已上炼者元台丹半］石硫黄［一名黄英一名烦硫一名硫黄一名石亭脂一名九灵黄童一名黄硇砂一名山不住］硇砂［一名金贼一名赤砂一名峱砂一名哝砂一名白海精一名峱砂黄一名黄砂一名赤峱砂］曾青［一名朴青一名赤龙翘一名青龙血一名黄云英］空青［一名青要中女一名青油羽一名青神羽］磁石［一名元石拾针一名元水石一名处石不拾针者一名绿秋一名伏石母一名元武石一名帝流浆一名席流浆］阳起石［一名白石一名五精全阳一名五色芙蕖一名五精金精一名五精阴华］理石［一名立制石与石瞻同名一名肥石一名不厌木胡桐律［一名胡桐泪一名屈原苏］金牙［一名虎脱幽］石锺乳［一名公乳一名卢布一名殷孽一名姜石一名乳华一名通石一名乳床一名夏乳根一名殷孽根一名孔公孽一名逆石一名石华］胡粉［一名锡粉一名铅粉一名丹地黄一名流丹一名解钖麤者一名鹊粉一名流丹白豪一名白膏］白玉［一名玉札一名纯阳主一名元真赤玉一名天妇一名延妇］白青［一名鱼目青］绿青［一名碧青一名毕石一名扁青即石绿又名铜勒］石瞻［一名黑石一名碁石一名铜勒一名石液一名立制石一名擅摇持一名制石液］云母［一名元石一名云华五色一名云未赤一名云英青一名云液白一名云沙青一名磷石白一名云胆黑一名云起一名泄涿一名雄黑一名雨华飞英一名鸿光一名石银一名明石一名云梁石一名浮云滓］消石［一名北帝元珠一名昆洔梁一名河东野一名化金石一名化金石生一名水石］朴消［一名东野一名单丹一名海末］白矾石［一名羽泽一名黄石又名黄老］鸡矢矾［一名元武骨一名赤龙翘一名寻不见石赤者］滑石［一名石液一名共石一名脆石一名蕃石一名雷河督子一名冷石一名留石］紫石英［一名紫陵文质］白石脂［一名白素飞龙］白石英［一名素玉女一名白素飞龙一名银华一名水精一名宫中玉女五色］青石脂［一名五色赤石味一名黑石脂一名黑石］太一禹余粮一名石脑一名余粮一名天师食一名山中盈脂一名石饴饼］鸡矢矾石［一名青鸟一名齿礜一名五色山脂］握雪礜石［一名化公石持生礜石一名鼠生母］太阴元精［一名监精一名元明龙膏与汞同名］太阳元精［一名无主］凝水石［一名水石一名寒水石一名凌水石一名冰石］礜石［一名白虎一名白龙一名制石一名秋石一名日礜一名固羊一名太石一名盐仓石膏一名细石］长石［一名方石一名土石一名直石］青琅玕［一名石味一名青珠一名白碧珠］方解石［一名黄石］石黛［一名碧城飞华一名青帝流石一名碧陵文侯一名青帝流池一名帝流青］牡蛎［一名四海分居一名石云慈］金［一名庚辛一名天真一名黄金一名东南阳日一名男石上火］银［一名山凝一名白银一名女石下水一名西北堕月］鍮石［一名黄石］熟铜［一名丹阳一名赤铜］铅白［一名丹地黄一名金公一名青金］白镴［一名昆仑毗］水精珠［一名阴运一名真珠一名夜光明一名<虫奉>精一名明合景］紫石英［一名西龙膏一名浮余一名上白丹］戎盐［一名仙人左水一名西戎上味一名西戎淳味一名石盐一名寒盐一名冰石一名光明盐，一名紫女一名上味一名石一名倒行神骨］代赭［一名血师一名白善一名白玉］卤咸［一名青牛落一名石俾］大盐［一名石盐一名印盐一名海印末盐一名帝味一名食盐一名味盐］石盐［一名石味］黑盐［一名黑帝味一名元武味一名元武脑一名北帝髓一名北帝根］赤盐［一名赤帝味］白盐［一名白帝味］青盐［一名青帝味］右四盐并合药造作诸物名圣无知乌头［一名黄鸟首］附子［一名乌烟一名香附子一名乌头子］郁金［一名五帝足一名黄郁一名乌头］五牙者谷粟豆黍大麦等牙是也又一本云粟黍荞豆麦也桑汁［一名帝女液一名鹄头血］葱涕［一名空亭液］覆盆子［一名缺盆一名龙膏一名云水一名白马汁一名秋胶一名义物饧］西龙膏［一名黄龙膏一名黄泽一名五谷孽一名童儿禾］桑树上露［一名上清］白露汁［一名白云滋］蚯蚓屎［一名龙通扮一名蚓场土一名地龙粉一名寒献玉一名土龙屎］白茅［一名白羽草］桑木［一名蚕命食］苏膏［一名三变柔一名三变泽生一名谷釜生］白项蚯蚓汁［一名玄龙地强汁一名土龙膏一名土龙血］白殭蚕［一名蚁强子一名白苟］白狗胆［一名瓠汁一名阴龙瓠汁一名阴色白狗粪一名龙膏］狗尿［一名阴龙汁］白狗耳上血［一名白龙柒一名阴龙膏瓠汁］黑狗粪汁［一名黑龙一名阴龙膏］黑狗血［一名阴龙汁］牛乳汁［一名蠢蠕浆一名首男乳］牛胆［一名阴兽当门］黄牛粪汁［一名阴兽精汁］水牛脂［一名乌衣脂一名黑帝乌脂一名乌帝肌］羊脂［一名味物脂］猪顶上脂［一名负革脂一名黑龙脂一名黑帝孙肌一名元生脂］猪脂［一名阴龙膏］大虫睛［一名山君目一名王母女爪］母猪足猴猕头一名封君一名二千石脑］鹳鹊血［一名阴鸟汁］雨水汁［一名云光液］野鹊脑［一名飞骏马］鲤鱼眼睛［一名水人目］马粪［一名马通一名灵薪］猬脂［一名猛虎脂］萤火虫［一名后宫游女一名夜游好女儿］蜂子［一名飞军一名飞粽］蜂［一名罗叉］蜜［一名百卉花醴一名众口华芝］苇麻火［一名虚消薪］鳔胶［一名麒麟竭一名天筋缝缥］虾蟆皮［一名龙子单衣］蛇脱皮［一名龙子衣一名脱皮一名蛇符弓皮］墙上草［一名土马鬃］楸木耳［一名金酒芝一名金商芝］章陆根［一名芬华一名六甲父母］桃胶［一名辟侧胶］竹根［一名恒生骨］松根［一名千岁老翁脑］柏根［一名太阴玉足］石苔衣［一名长生石］松脂［一名丹光之母一名木公脂一名丹光母一名波罗脂］牡丹［一名儿长生］青牛苔者［一名咸］西兽衣者［一名驼毛］石灰［一名五味一名白灰一名味灰一名圣灰一名希灰一名染灰一名散灰］甘土［一名白单一名白墡一名丹道一名土精］黄土［一名黄牛母］赤土［一名赭垔］黄莺头［一名黄鸟首］苋根［一名地筋］鼎［一名天器一名登瓦一名阴华明盖一名赤色门］铁釜［一名金匮一名登日一名地下釜］土釜［一名天器一名神室一名赤门一名神釜一名非赤坚一名土鼎］阴华羽盖［一名釜盖一名登瓦］阳曹萼［一名釜底］越竃［一名风炉］酢［一名左味一名元池一名华池一名元明一名元水一名弱水一名神水一明苦酒一名青龙味一名西海父母一名醋一名酰］铜青［一名黄龙汋］五茄皮［一名牙石］地榆［一名豚榆系］蜂［一名蜂精］砌黄［一名黄龙华一名赤帝华精］井华水［一名五水一名露霜一名雪雨］铅丹［一名黄龙羽］烛烬［一名夜光骨］桑寄生［一名水精］地黄［一名土精］黄精［一名重楼一名免竹一名豹格一名救穷］茯苓［一名天精］天门冬［一名大当门根］蜂子蜜［一名白葩］泽泻［一名万岁］末嫁女子月水［一名童女月］小儿尿［一名水精仙人水］水泡沫［一名海潮沫］五茄地榆匹［一名紫灰］肉苁蓉［一名地精］死人血［一名文龙血］杏人［一名木落子］白昌［一名地心］持子屎［一名摩几］鸟头没［一名黄附琴］人粪汁［一名玄精］紫<金丱>一名尚田丹］千寻子［一名大调汁］牡荆子［一名梦子］蝙蝠［一名伏翼］青蚨［生岭南形如蝉也］更有子东灰紫亭脂此是大丹之事至药元君不许妄传为盟誓重此不敢载矣 石药尔雅卷下载诸有法可营造丹名太一金丹太一玉粉丹太一金膏丹太一小还丹还魂驻魄丹召魂丹太一玉液丹华阳玉浆丹华浆太一龙胎丹太一三使丹光明丽日丹热紫粉丹黄丹小神丹安期先生丹太一足火丹真人蒸成丹硫黄液丹裴君辟祭丹无忌丹王君鸡子丹东方朔银丹石汤赤乌丹冷紫粉丹太一小玉粉丹太一小金英丹韩众漆丹雄黄紫油丹刘君凤驻年丹五岳真人小还丹紫游丹太一赤车使者八神精起死人仙丹太一一味硇砂丹太一八景四药紫浆五珠绛生丹四神丹艮雪丹八石丹八神丹流黄丹龙珠丹龙虎丹龙雀丹五灵丹紫盖丹三奇丹朝霞丹肘后丹凌霄丹羡门丹日成丹谷汁丹七变丹太黄丹菟血丹日丹酒丹枣丹蜜丹乳丹椒丹太一琅玕丹杏金丹紫金小还丹石脑丹赤石脂丹红槿丹紫霞丹石胆丹紫盖丹释诸丹中有别名异号召魂丹［一名返魂丹一名更生丹一名皈命丹一名金生丹］无忌丹［一名竖骨丹一名无畏丹一名凝神丹］紫游丹［一名步虚丹一名举轻丹一名到景丹一名华景丹一名凌虚丹］四神丹［一名太一神丹一名神变丹一名神液丹］艮雪丹［一名水银霜丹一名流珠白雪丹一名飞仙英丹一名流珠素霜丹一名元珠绛雪丹一名太阳红粉丹一名朝霞散彩丹一名夕月流光丹一名倾相珠丹一名凝阶积雪丹］五岳真人小还丹一名金精丹一名仙萼丹一名救世丹］太一小还丹［一名太清丹一名朝景丹一名凝霞丹一名落耀丹一名绛雪丹］太一硫黄丹［一名太阳玉粉丹］八石丹［一名丽日丹一名度死丹一名济世丹］龙珠丹［一名曳虹丹一名垂露丹一名金光丹一名吐耀丹］还魂驻魄丹［一名驻颜丹一名朱雀丹一名定神丹一名延龄丹］八神丹［一名昭日丹一名流霞丹一名八精丹一名神光丹］华阳玉浆丹［一名阳光丹一名玉髓丹一名灵寿丹］太一赤车使者八神精起死人丹［一名还神丹一名回命丹一名通灵神一名再生丹］太一小玉粉丹［一名素绍丹一名元鹤丹一名飞雪丹］太一小金英丹［一名阳明丹一名元珠丹一名日精丹］太一金液华丹［一名金华丹一名天真丹一名金仙丹一名蹑云丹］太一一味雄黄丹［一名赤流珠丹一名素耀丹一名赤耀丹一名红紫相间丹］太一八景四药紫游玉珠生神丹［一名黄老丹一名虚无丹一名含浆丹一名散华丹］太一龙胎丹［一名持节丹一名捧香丹一名献寿丹］太一三使丹［一名捧香丹一名持节丹一名奔云丹一名控鹤丹一名本命丹］五灵丹［一名升霞丹一名凌霄丹一名灵华丹一名太一使者丹］五石丹［一名五星丹一名五精丹一名五彩丹一名五帝丹一名五岳丹一名五霞丹一名八仙丹五石者空青东朱砂南白礜西磁石北雄黄中］太一一味硇砂丹［一名飞翼丹一名盐粉丹一名素砂丹一名定神丹一名凝华丹］叙诸经传歌诀名目太清经玉鸟经九霄君经广成君经狐刚子粉图经抱朴子金丹经真人天元录面上经狐刚子河车经陵阳子经黄仙子经稷邱子经青林子诀泉石子论九元子诀青霞子诀黄帝纂要经元女录图中经茅君金藏经茅君丹阳经桐柱经黄老金公经元君经云宫玉华经四海神水记八公枕中记金碧潜通大记元女五符记金石灵台记石壁记洪宝记天台石室记召河伯记谒上皇日月记紫房虎书记山岳流倾记流金火铃记落羽建青记阴长生守炉记回老返婴记猛将朱兵记七返灵砂歌八仙歌中还歌三白歌参同契魏君诀参同指归太清诀卫灵诀九奇诀传道诀龙雀隐诀登真隐诀涂山诀守真全生诀句留诀金灵诀五盐诀金楼先生诀甪里先生诀鼓下锡黄诀东林集琳房集丹琼集八纪集契道秘录隋唐秘录白子高元图录太清丹论混成论胡王冶葛论金石论婆落魔地神伏火论五明论太清太镜司马炼师精义论纪仙元镜中还经杏金经青龙地经龙虎丹经丹家病源六甲玉女诀行厨金盘玉馔诀黄宁诀李少君诀西蜀樊德先生伏火诀太原胡列山人诀吉章经东都陈少府诀王倪伏火丹砂传孙思邈经扬罗开伏火丹砂传麻姑八石传苏游经清源经太山孙杓赤龙金虎歌中还丹论释诸经记中所造药物名目造紫河车为转宁王金苟子法黄轝伏火法五石蒲枢法安静虚无法造药归色法令飞法令飞者伏法令飞者飞法元女如意解五尸法造通明金虎符法造通明九流符法造朱雀符法造通明青龙符法造通明元武符法造黄龙表符法造金经符法造石精法造乘龙符法造五色盐法造五石铜法造三精六液法造五色铅金法造三十六水法造行厨招远法炼雄黄法造水法炼五矾法太一禹余粮法炼锺乳法炼紫石法服玉法铅华法消玉法玉丸法玉浆法柔玉法伏米法伏金法造金液华池法造牡荆酒化药法造朱砂酒法造理石酒法造金粉法造银粉法造铜粉法造铁粉法造金膏法造银膏法水银膏法造柔赤期法柔黄雌法造白河车法赤河车法单青河车法造黄华法硭硝河车法石亭脂河车法东野河车法镴河车法紫河车法造铜青法五盐法雄雪法雌雪法元女五符法元女白雪飞符法造铅白法元女神丹九转法造飞霜赤雪法造元黄法作犊食法造石灰煎法造元珠法涓子菊华九变法元子神铁法作水华法土龙灼法伏雄黄法伏雌黄法炼礜石法伏空青法造银元珠法造铅拒火法造空亭液法柔烁法拒铁法液蜡法造铅华法作灰坯法作水坯法造炼雌法造炮矾法造黄砖法造礜华池法九转铅精法造大黄牙法青丹牙法漏鼎牙法秋石牙法苞里流帝浆牙法搅柳牙法浣铅法缩贺法造鸟铅法造黑铜法液银法造铅粉法鍮石粉法小还丹牙法造黑牙法水炼云母粉法右件经方世上并有文本或可以资经贷利或可以养性全生但遇一方并可营造若遍留意其途实繁然此众之道虽道有优劣但随根器之所入而各寻其所好也故水不可以乘骏驳陆不可以驾轻舟稻粱葅肉终同于饱麻纻纨网终同于暖饱暖虽一而精麤有殊逐甘利者即重小丹如金好延生者敝大丹似宝金宝之利各齐其分故具载于前矣论诸大仙丹有名无法者黄帝九鼎丹大仙升霞丹紫青仙童丹太和龙胎丹张真人灵飞丹太一八景丹马明生白日升天丹金液华丹茅君白灵丹白云赤雪丹绛陵垂壁丹七精辟恶丹三昧消灾丹九光神景丹流霞鲜翠丹含晖吐耀丹太清五色丹北帝元珠丹神光散馥丹凝霜积雪丹奔星却月丹堕月惊心丹感灵降真丹通神役使丹九变丹大还丹九成丹紫精丹按楚泽经已上诸丹并是往古得道者出世仙丹服之白日升天身生羽翼变化自在坐有立无药味方法既非尘俗所知莫得测其至要也自非宿有仙骨积代累功梦中神授者不可得其方法也 唐元和中西蜀人梅彪撰石药尔雅医方以药石并称尔雅止释草木石不及焉宜彪取其隐名而显著之也自序言众石异名象尔雅词句凡六篇勒为一卷而白云霁道藏目录作二卷疑后人附益之唐代遗书传世者罕矣乃钞而入诸经部秀水朱彝尊跋近从吴中得袁氏贞节堂钞本石药尔雅二卷复假得道藏本对勘一过并录竹垞跋于后其卷分上下者盖由藏本析之非后人有所附益故六篇之目与序相符但此书自宜入道家类或入医家类经义考编入拟经而此跋云钞而入诸经部似属未安夫编书当视其全体不当视其面貌若跋所云则近时周松霭大令尝作佛尔雅后人将以之入诸经部其可乎哉至道藏中尽有儒书为彼所妄据又不可以一概论也同里吴槎客老人鉴别最精持论甚允顷闻购得此本遗书借观因以商之未识以为然否嘉庆十五年冬陈鳣记梅氏石药尔雅当属修真服食之书非特无关经学亦非医宗所急竹垞检讨殆因唐人书流传难得又观其序之总冒遂入之拟经简庄孝廉驳之甚当以余见只当列之若书录解题神僊家龙虎金液通元论及羣僊珠玉集纯阳金丹诀崔公入药镜之类庶乎近之然而昔人言服饵金石药日久必发丹毒余年来略究心摄生吐纳之理循绎是编而观其叙述之秘几如闻东方先生谭十洲三岛事而不禁有望洋之叹也辛未清明前二日免床吴骞志时年七十又九

　　
