

　　素问要旨论 金 刘完素

　　自序

　　天地之道，生一气而判清浊，而清者轻而上升为天，浊者重而下降为地。天为阳，地为阴，乃为二仪。

　　阴阳之气，各分三品，多寡不同，故有三阴三阳之六气。然天非纯阳，而亦有三阴，地非纯阴，而亦有三阳，故天地各有三阴三阳，总之以十二矣。

　　然天之阴阳者，寒暑燥湿风火也，地之阴阳者，木火土金水火也。金火不同其运，是故五行彰矣。然天地气运，升降不以，阴阳相感，化生万物矣。其在天则气结成象，以为日月星辰也，在地则气化为形，以生人为万物也。

　　然人为万物之灵也，非天垂象，而莫能测矣。其我机理，归自然也，其非圣意，而宣悟玄玄之理。故有祖圣伏牺占天望气，及视龙马灵龟，察其形象，而密解玄机，无不符其天理。乃以始为文本画卦，造六甲历纪命曰《太始天元册文》，垂示之于后人也。以诮神农，昭明其道，乃始令人食谷，以尝百药，而制《本草》矣。然后黄帝命其岐伯及鬼臾区，以发明太古灵文，宣陈造化之理，论其疾苦，以着《内经》焉。

　　凡此三皇三经，命曰三坟，通为教之本始，为万法宗源，诚为天之候也。若论愈病疾，济苦保命防危，非斯圣典，则安得致之矣。然经之所论，玄机奥妙，旨趣幽深，习者卒无所悟，而悟得其意者鲜矣。完素愚诚，辄考圣经，撮其枢要，积而岁久，集就斯文，以分三卷，叙为九篇，勒成一部，乃号《内经运气要旨论》尔。乃以设图彰奥，绮贯纪倜，袭句注辞，而敷其言意。或可类推者，以例傍通，例成而陈精粹之文。诂训难明者，兼义释字音，以附之于后。虽言词鄙陋，所乘从俗，而庶览者曷为悟古圣之妙道矣。

　　河间刘守真谨序

　　序

　　夫三皇设教，上帝垂慈，悯群生有困笃之疾，救黎庶有夭殇之厄。遂设运气，说太始之册文，开荥医鉴，彰太素之妙门。先圣既遗轨范，《素问》、《灵枢》二经，共为一十八卷，其理奥妙，披会难明。

　　今有刘守真先生者，曾遇陈先生，服仙酒醉，觉得悟《素问》玄机，如越人遇长桑君，饮上池水，隔腹观病之说也。然先生谈《原病式》一卷，《宣明论》五卷，《要旨论》三卷。其《原病式》者，明病机之本，说六气病源。《宣明论》者，精要医方，五运六气用药，古往及今，渊奥妙旨，莫越于此也。《要旨论》者，《素问》隐微，天地大纪，人身通应，变化殊途，其理简易，其趣深幽，惟此经释，为龟镜者也。然九篇三卷者，犹后之学人，尚难明矣。

　　宗素自幼习医术，酷好《素问》、《内经》、《玉册》灵文。以师事先生门下，粗得其意趣，释《要旨》语九篇，分作八卷，入式运气，载设图轮，开明五运六气，主客胜复，太过不及，淫邪反正。重释《天元玉册》、金匮灵文、《素问》、《灵枢》，撮其隐奥运气之旨也。主药当其岁，味当其气，性用燥净，力化浅深，四时主用，制胜扶弱，客主须安。一气失所，余遁更作，脏腑淫并，危败消亡。君臣佐使，明病标本，安危盛衰。若不知年之所加，气之盛衰，不可以为功矣。□若不推其《素问》，晓达玄机，天地有运气之升沉，人身有气血之流转，周天度数，营卫循环，通应人身，昼夜不息。

　　《素问》者，五太之名也。太者，大之极也。素者，形质洁白，非华绮之问也。《素问》者，问答形质之始也，形质具而 瘵由是明生。然启玄子诠注，朱书其文，间其理隐奥，习之者滥觞其说，遗而不解者，实其多矣。今将太古灵文，乃《素问》之关钥也，究其源流，发明解惑耳。后之学人，识天地之大纪，变化之殊邈。

　　妙哉《素问》，视如深渊，如迎浮云，莫穷其涯际，玄通隐奥，不可测量。若非刘氏，孰可发明，用释玄机，敬资昭告。

　　平阳洪洞马宗素谨序

　　卷第一

　　彰释玄机篇第一（新添）

　　六元之数者，乃天真之一气也。言一气之用者，得之为神，失之则丧真，故知一气为天地万物神应之母也。是故玄一真人，传庚桑楚六衍之法也。

　　一衍之道，穷通混玄变化之真源也。二衍之神，晓了造化神明之法用也。三衍之气，明辨升降动静之精微也。四衍之天，知天道营运万象也，以政刚健之德也。五衍之地，知地之化生万物也，以政柔顺之德也。六衍之万物，衍万物者，可以明神气之变动，可以晓天地之逆从，然后可以知万物盛衰、吉凶征兆者哉。言万物者，天地上下，谓升降之中，神气不感，天地不交，道无体于万物，万物失诚于道。此者是六爻不通，三才不期，故有吉凶。故吉凶征兆之事，彰盛衰灾祥之化应也。是故天地上下，成临阴阳，左右成间，五运所加，六气所临，迁移有位，应期变化，无方布政。五运所加，其干六气，所临其支，支干相推，一岁之纪乃应。迁移有位，而分早晚之期，变化无方，以别盛衰之政。故圣人德以天地为心神，以阴阳为用，德与心政，神与用明，其道为万物化诚也。

　　卷第一　彰释玄机篇第一（新添）

　　五行生成数（旧经）

　　昔天候灵龟，出于洛水，以负五行生成之数，于伏牺氏则其始也。或云此治画乃始于禹者，误也。然五气经彰，亦五行配合之道，因纪之，始出自《太始天元册文》。又，龙马出于洪河，以负九宫，数因而作，命曰《河图》尔。又，灵龟出于洛水，以负五行生成之数，因而遂书，命曰《洛书》尔。皆因伏牺为真始也。后因圣帝命天师推究太古灵文，乃着《内经》，而已言其五行生成之数也。（新添）又，按《太古天元玉册》灵文曰：“是故五行得位，水火木金土也，正于五方，表混沌之初分，上下清浊以定，乃成天地也。”二神 ，因万物之始生，分阴阳而立左右，辨清浊而分前后，故五行得位而变形，日月营运而化星。直中气之变，太虚澄净，黑气浮空，势乱如麻，遐尔一色，玄凝分扰， 雨昏翳，寒资阴化，水始生也。寒湿交而生辰星，乃至阴之精感而化也，故水得其一数，故众水皆一体也。

　　□□乃阴极而阳化也。寒极而热生，乃物极而反也。太虚昏翳，宛若轻尘，色散如丹，乍盈乍缩，炎光郁燠，燔灼销融，热资阳化，火始生也。寒热交而生 煌阳光盛而生荧HT 。又云水旺而生荧HT、 煌，以火而少赤，不行火令，至阳精之化也。故得其火之二数者，应水中之火，石中之火也。景霁山昏，苍埃四合，山川如堵，鼓坼太虚，天地远，气散焉，口风阳化阴长，木始生也。

　　燥风交而生岁星，阴阳和而水资，草木敷荣。故木得三数也，乃树木、竹木、草木也。气交之极，阳气复降，阴气复升，劲风爽气，远近烟浮，白 如絮，遐迩皎洁，势郁声迅，木偃云腾，山川坚定，肃气凄清，燥热相交，而全始生也。阳气升，阴气降，水就润而生木，阴气升而阳气降，火就燥而生金，故知木为阳中之阴化，金为阴中之阳化。故金得四数，乃金银铜铁之类。言五者，铅草不禁于火也。燥气盛而生火，白云腾而雨降，泉出地中，湿热相搏，五伏之下，土始生也。四方备而生镇星，此火之子也。在五伏之下，而有五色之土者，清阳为天，浊阴为地，此乃坤正土，非火之子也，故阴土二而阳亦二也。四方备而阴精之内□感阳光而生五土，上感气而镇星也。

　　故水一、火二、木三、金四、土五，轮其次也。其坤元之土，掌于四方，乃得之为成数也。

　　水木金火，谓得土而成立。物过而出土之上，故有成数也。水一数，加土五成六，火二数，加土五成七，木三数，加土五成八，金四数，加土五成九，土备五方，无成数，亦得五也。是故天地五行生成之数者，四十五也，是故脉取四十五，为平脉也。凡人气血长短息数，皆生于四十五也。

　　图载于后。

　　五行：金、木、水、火、土。十干：甲、乙、丙、丁、戊、己、庚、辛、壬、癸。十二支：子、丑、寅、卯、辰、巳、午、未、申、酉、戌、亥。

　　五行生成数图　

　　卷第一　彰释玄机篇第一（新添）

　　五运所生

　　甲己土运，乙庚金运，丁壬木运，丙辛水运，戊癸火运。甲乃为夫，己乃为妇，所生真土也。

　　假令甲子年，土运统之，其五运者，有天运，有客运，有主运也。

　　五运歌曰：甲己土运乙庚金，丁壬木运尽成林，丙辛便是长流水，戊癸离宫号曰心。

　　假令甲子年，土运承天，乙丑年，金运承天，丙辛年，水运承天，丁壬年，木运承天，戊癸年，火运承天。假令甲与己为土运，上半年乃甲土运，下半年己土运。余仿此。

　　卷第一　彰释玄机篇第一（新添）

　　客运

　　五运客图　假令甲子年，土为天运，便为初运。自大寒前十三日交初之运。乙为金运，乃第二运也。丙为水运，乃第三运也。丁为木运，第四运也。戊为火运，第五运也。

　　卷第一　彰释玄机篇第一（新添）

　　主运

　　五运主图　初运逐年木为主，二火三土相生取，四来是金以为常，五运寒水长相许。

　　假令逐年自大寒交司日木为主运，火为二之主运，土为三之主运，金为四之主运，水为五之主运。主客天运，另有运策。

　　卷第一　彰释玄机篇第一（新添）

　　太少运

　　太少吕图　甲丙戊庚壬为太，乙辛丁癸己少寻，阳年是太阴年少，寄宫所在不相侵。

　　甲在寅，乙在辰，丙寄辰，丁在未，己寄巳，辛寄戌，戊在戌，癸寄丑。

　　卷第一　彰释玄机篇第一（新添）

　　五音

　　木角火征金为商，土宫水羽最为良，阳年为太阴年少，得地反为太少乡。

　　假令己巳年，己寄巳，巳本是少宫，却为太宫。辛寄戌，丙戌年，戌内有辛，反为少羽。癸丑年，为太征。丁未年，为太角。庚辰年，乙与庚合，内有乙，反为少商。余者，阳年为太，阴少也。其寄干者，所在之处，太少相反也。其余谓阴阳年也。

　　又法，假令甲子年，便为太宫，乙丑年为少商，丙庚年为太羽，丁卯年为少角，戊辰年为太征。

　　卷第一　彰释玄机篇第一（新添）

　　客运太少法

　　假令甲子年五运，甲为太宫土运，为初之运，乙为少商金，为第二之运，丙为太羽水，第三之运，丁为少角木，为四之运，戊为太宫火，为第五之运也。

　　卷第一　彰释玄机篇第一（新添）

　　主运太少法

　　图　初运逐年木主先，阳年起壬阴丁年，每岁轮至正对位，逢之本干是当年。

　　阳年起壬，阴年起丁。假令轮行十二支于本年，支上或对冲支上，于十二支上寻本年干字是也。假令庚戌年，乃阳年起壬，轮行十干于十二支上，轮至辰上，见庚辰也。却为阳年起壬，为太角，行至对冲，辰上见本年干庚，便为少角也。又如，阴年起丁，本年支上见年干者，为少角，对冲见者，为太角也。便从庚辰上起丁，乃少角木，为初之主运也。次乃戊为太征火，为二之主运也，次己为少宫土，为三之主运也，次庚乃太商金，为四之主运也，终乃辛，为少羽水，为五之主运也。逐年五运主太少，《素问》上载初终字是也。〔出六元纪论。（新添）六元纪论中分主客太少，初终二字也。〕壬子、壬午年，上少阴，（司天。）中太角，（木运。）下阳明。（司地。）

　　太角（初正） 少征 太宫 少商 太羽（终）

　　戊子、（天符。）戊午年，（太一天符。）上少阴，（司天。）中太征，（火运。）下阳明。（司地。）

　　太征 少宫 太商 少羽（终） 少角（初）

　　此明太少二字也。戊子、戊午年，客运为太角，主运为少角。

　　丁丑、丁未年，上太阴，（司天。）中少角，（木运。）下太阳。（司地。）

　　少角（初正） 太征 少宫 太商 少羽（终）

　　己丑、（太一天符。）己未年，（太一天符。）上太阴，（司天。）中少宫，（土运。）

　　下太阳。（司地。）

　　少宫 太商 少羽（终） 少角（初） 太征乙丑、乙未年，上太阴，（司天。）中少商，（金运。）下太阳。（司地。）

　　少商 太羽（终） 太角（初） 少征 太宫其角为初者，每岁以木为初，主运。羽为终者，乃水为每岁五终运主也。

　　五音者，五行之音声也。土曰宫，金曰商，木曰角，火曰征，水曰羽。在阳年曰太，在阴年曰少。《晋书》：角触动而生其位，丁壬之岁。征者，止也，言物成则止其位，戊癸岁也。商，强，谓金性之坚强其位，乙庚岁也。羽，舒也，阳气将复，万物孳育，而舒生其位，丙辛之岁也。

　　宫，中也，中和之道，无往而不理也。又，总堂室奥作而谓之宫，所图不一。盖土亦以通贯于金木水火，土旺于四季，荣养四藏。皆总之意也，其位甲己岁也。

　　《太始册文》曰：故五运从十干起，甲为土也，土生金，故乙次之，金生水，故丙次之，水生木，丁次之，木生火，戊次之。如此五行相生而转，甲为阳，乙为阴，亦相间而数，如环之无端也。详其五音、五运之由者，乃上下相召，大小相乘，同归于治而已。是故因刻成日，因日而成月，因月而成岁。近相因以制用，虽太古占天望气，天运所至，定表岁之灾变也。

　　天之气，横于甲己，为土运。素天之气，横于乙庚，为金运。玄天之气，横于丙辛，为水运。苍天之气，横于丁壬，为木运。丹天之气，横于戊癸，为火运。

　　卷第一　彰释玄机篇第一（新添）

　　五天之气（新添）

　　凡五运者，乃五天之气也，皆主一年。太过来早，不及乘之，不及来晚，太过从之，即太过先至十三日，不及后至十三日也，皆在大寒交司日前后也。昔垂象以示于伏牺，圣人占候，视其五色之气，彰列虚空，圣机测天意以立气，而为五行。以五气终始之际，配名刚柔，而以立十干。次以十二支为定位，立成二十八宿，命曰五气经天矣。故《太始天元玉册》曰：丹天之气，经于牛女戊分， 天之气，经于心尾己分，苍天之气，经于危室柳鬼壬分，素天之气，经于亢氐昴毕庚分，玄天之气，经于张翼娄胃辛分。所谓戊己分者，曰奎壁角轸，则天地之门户，之所其道矣。从卯辰巳午未申，行阳度二十五，半周天也，从酉戊亥子丑寅，行阴度二十五，半周天也。

　　自胃至房十四宿，为阳，主昼，自昴至心十四宿，为阴，主夜。一日乃百刻之度也。

　　旧经天元五气经天之图　甲己 黄司宫土，（ 者，黄色也。黄气积于甲己，故应土运。其音宫，音声也，太而和，曰宫也，故长夏土旺，万物太而和平。）乙庚素白主商金，（素者，白也。气积于乙庚，故应金运。其音商，轻而粗曰商，故秋万物凋零，辙微劲切。）丁壬青苍为角木，（苍者，乃薄青色也。青气横于丁壬，故应木运。其音角，轻而直曰角，故春则万物舒荣端直也。）丙辛黑玄水羽音，（玄者，黑也，上微见紫绀，而黑之属也。黑气横于丙辛，故应水运。其音羽，沉而深曰羽，故冬物藏而深沉也。）戊癸丹赤应征火，（丹者，深沉赤色也。赤气横于戊癸，故应火运也。其音征，和而美曰征，故爱物蕃鲜美也。）五太甲丙戊庚壬，（甲太宫土，丙太羽水，戊太征火，庚太商金，壬太角木，曰太过。阳干合阳支，阳用事，故疾速，故太过而盛者也。）五少乙丁癸辛己，（乙少商金，丁少角木，癸少征火，辛少羽水，己少宫土，乃曰不及。阴干合阴支，阴用事，徐迟不及而衰也。）欲知平运命加临。（平运者，阳年太过，阴年者不及，非太过、非不及者，平气运也。木曰正角，火曰正征，土曰正宫，金曰正商，水曰正羽，然上下干支加临推之。）

　　卷第一　彰释玄机篇第一（新添）

　　求五运邪正二化（新添）

　　土为雨化，火热化，金清化，木风化，水寒化。丁丑、丁未年，其连风清热，清热胜复同。

　　丁乃木运，风化。木运之下，金气承之，清化。木生火，火乃热化。癸丑、癸未年，其运热寒雨，寒雨胜复同。癸乃火运，热化。火运之下，水气承之，寒化。火生土，土乃雨化。己丑、己未年，其运雨风清，风清胜复同。己乃土运，雨化。土运之下，木气承之，木乃风化。土生金，金乃清化。

　　其运者，阴年不及，与所克所生者同化也，乃邪气化度也。阳年太过，运只一化，乃正气化度也。此乃邪正二化也。

　　卷第一　彰释玄机篇第一（新添）

　　求天运来时法（新添）

　　自大唐麟德元年甲子岁正月一日己酉朔，娄金独直日先下，积年乃减一算。（自麟德至庚戌，五百二十七年也，明昌元年也。）次以七因之，以十九除之，一名闰数。次以十二乘之，后却加入闰数、除数，后又加入本月数。此下位，别张之，乃去一年。次出其闰数，又虚去其五行数。

　　次以上位，进之一位，后三因之。次出下位之数，名去小尽也。后加入月下零日数，看得几日。

　　次六十除之，不尽，乃百粟之。又以八十七除之，不尽者，乃加入运数，太过加成数，不及加生数，看得几何。如阳年逢偶数，即加一，阴年逢奇数，即减一，其余加减，毕其数过，当日下刻中之数也。

　　卷第一　彰释玄机篇第一（新添）

　　求五运交司日法

　　凡五运，皆主一年。太过来早，不及乘之，不及来晚，太过从之。运来之日，在司天交司日前后各十三日，或同交司日齐。大至者，每岁冬至天正之日也。冬至后一月，即丑正大寒之日，是天交司之日也，斗建丑正。阳年交司日前十三日至，阴年交司日后十三日至。年支运干相符，合德而平气也。既非有余，又非不及，日平气也。即土运取己丑、己未，金运取乙酉，水运取辛亥，木运取丁卯，火运取癸巳。此皆阴年不及运，反作平气运也。又于太过年，当有余而天刑之，反作平气，不得其盛也。火运天刑有二，即戊辰、戊戌，上见太阳，寒水司天克之，不盛也，故做平气运。金运天刑有四，即庚子、庚午、庚寅、庚申，即君相二火司天，故上见二火，中见金运。司天刑之，不得有余，故作平气也，皆同天至交司日也。太过曰先天，不及曰后天，平气曰齐天。齐天者，即同至于大寒交司日也。

　　卷第一　彰释玄机篇第一（新添）

　　求五运交司日时法（新添）

　　置大唐麟德元年甲子岁正月一日己酉朔，至今明昌四年癸丑岁，积得五百三十年。以减一算，乘岁周，分三百六十五度二十四分三十六秒。乘之，得九亿三千二百一十三万八千六百四十四分。

　　除交司日，差一十四万六千一百单九。以天纪六十去外，有五十九日，二千五百四十三分一秒，命己酉，大余得戊申日，大寒及分，得大寒前后或大寒日交也。

　　卷第一　彰释玄机篇第一（新添）

　　求二之运

　　置大寒交司日，大余五十九日，加运策七十三日。

　　卷第一　彰释玄机篇第一（新添）

　　求次之运

　　置二之运，累加运策，满六十，去之不用，命己酉，见交运日辰乃分。

　　卷第一　彰释玄机篇第一（新添）

　　求法敛加时

　　置逐运下，小余分六，因之五百，分为一辰六十分，为一刻，命子正。算外得时刻也，巳正四刻也。

　　假令大寒，小余二千五百四十三分。退一位，作二百五十四分。以六乘之，得一千五百二十四分。一千分得五辰，于五百分上更除了二百五十，乃半辰也。有半辰者为正，无半辰者为初。

　　外有二百五十分，更有二十五分，计有二百七十五分。六十分为一刻，又除了二百四十分，为四刻。外有三十五分，弃之。从子起，五辰在巳，有半辰，巳正四刻也。

　　卷第二

　　五行司化篇第二

　　东方木者，乃厥阴风木，天地号令之始也。春木旺，厥阴司天为主化，春风胜，厥阴司天为主对，夏火旺，少阴司天为主化，夏热胜，少阴司天为主对，四季土旺，太阴司天为主化，四季湿胜，太阴司天为主对，秋金旺，阳明司天为主化，秋燥胜，阳明司天为主对，冬水旺，太阳司天为主化，冬寒胜，太阳司天为主对，天地、上下，升降、阴阳相合。天地太一天真元气，判而为二，以为阴阳，列而为六。其在天，则为寒暑燥湿风火，三阴三阳上奉之，在地则为木火土金水，则生长化收藏而下应之，则为知矣。天地各有三阴三阳，先圣测之，立为十二支矣。

　　卷第二　五行司化篇第二

　　求六气司天

　　歌曰：子午少阴君火暑，丑未太阴湿土雨，寅申少阳相火热，卯酉阳明燥金主，辰戌太阳水司寒，巳亥厥阴木风举。

　　少阴为标，气始生之元。正化生数，对化成数。少阴君火司化于子午，其气暄暑，太阴湿土司化于丑未，其主雨湿化，少阳相火司化于寅申，其气炎热。阳明燥金司化于卯酉，主清凉干燥，太阳寒水司化于辰戌，主寒冷，厥阴风木司化于己亥，主于风举。

　　卷第二　五行司化篇第二

　　求司天司地法

　　图　天气始于甲，甲者，十干之首也。地气始于子，子者，元气之初也。甲相合而于甲子，乃天地阴阳之气之始也。甲应土运，故为五运之君主。甲子与甲午相合，故子为阳气之首，午为阴气之初。子午之，上，少阴火为六气之主，而为元气之标矣。标者，上首之始也。

　　少阴为初气，周普天气，终于癸，癸者，子午之终也。地气终于亥者，元气终于癸亥也，相合为癸亥岁也。乃天地阴阳立者，并遍一周，终尽之岁也。癸亥与癸巳相合，故阴终于亥，阳终于巳。终于己亥，己亥之上，厥阴主之，故为元气之终也。

　　卷第二　五行司化篇第二

　　六气司天司地（新添）

　　歌曰：到者司天进四地，阴阳上下定灾危，后学医流如晓得，逐年病体见根机。

　　假令甲子年，子午少阴君火司天，阳明燥金司地，乙丑年，太阴湿土司天，太阳寒水司地。

　　假令少阴君火司天，戊子、戊午年，戊为火运，司天与运同为天符、岁会也。进四位，乃在泉也。如乙酉年，乙金运，酉金乃庚子，司地同天符。

　　卷第二　五行司化篇第二

　　推天符岁会太一天符法

　　天符岁会之图　天符同岁之图　经曰：岁运太过，则其至先，岁运不及，则其至后，此候之常也。然先后之至者，所为六部气候，各于本位前后之至也。交司之先后之至，各差十三日而应也，以观万物生长收藏而可知也。凡此之谓，多少之异也。五运非太过不及也，则其气当时而至，是谓平气之岁也。然虽皆以应期而至，细而推之，其用各异，不可不通矣。故经云变行有多少，病行有微甚，生死有早晏，此之谓也。

　　歌曰：运同天化号天符，运临本辰名岁位，丑未午酉运同天，岁会太一天符年，太过下加同符天。

　　岁会太一天符之图　岁会之图　诸运同天化者，木运上临厥阴，火运上临少阴，土运上临太阴，金运上临阳明，水运上临太阳，皆是运与司天气化协议曰天符者合也。木运临卯，火运临午，金运临酉，水运临子，土运临辰戌丑未，常是本辰之位，故曰岁位。一名岁会者，谓运与本辰会合而同也。一名岁直，运直本辰也。直者，司也，至也，辰者，支也。己丑、己未之岁，己为土运，丑未属土，上见太阴土。

　　戊午之岁，戊为火运，午亦属火，上见少阴火。乙酉之岁，乙乃金运，酉亦属金，上见阳明金。

　　然六十年中，凡此四岁，皆是运气与年辰符同，是为三合，一名会二者。岁三者，运会命曰太一天符，故下文曰当六岁会太一天符。经所不言岁会，而唯言太一天符者，是以言其纲，而岁会可知也。然太一天符者，尊者之名也。庚子、庚午，金运，下加阳明金。壬申、壬寅，木运，下加厥阴木。甲戌、甲辰，土运，下加太阴土。然六十年中，凡此六岁，谓之同天符，亦与天符之化同也。不及，下加同岁会四孟年，辰与运同。辛丑、辛未，水运，下加太阳水。癸酉、癸卯，火运，下加少阴火。癸亥、癸巳，火运，下加少阳火。然六十年中，凡此六岁，谓之同岁会，亦与岁会之化同也。然岁会者，一名岁位，一名岁直，其义一而二名，不可不通也。壬为木运，上临寅木，癸为火运，上临巳火。庚为金运，上临申金，辛为水运，上临亥水。然六十年中，凡此四岁谓之支德符，或干德符，有邪也。又，壬寅为同天符、支德符，又，癸巳为同天符、岁会、支德符，其用各异，不可不通也。

　　少角木多，则燥金来胜，五子元建曰：丁亥六年，正月建寅，丁与壬合，同木运，乃得平，金不能克己。又，符配者，契合也。

　　凡当年运气，皆于年前大寒中气日交当年初气。申子辰三年同，寅初一刻交，巳酉丑三年同，巳初一刻交，寅午戌三年同，申初一刻交，亥卯未三年同，亥初一刻交。凡此四年，为一水同，此乃三合之义也。

　　丁年木不及，癸年火不及，己年土不及，乙年金不及，辛年水不及。凡此五运不及，则胜己者来克之。己气衰而灾者，遇年前大寒日交气时，丁与年运干符合，则能相辅佐，清其运，便为平岁，则各无胜克交灾之生月也。然甲与己合，乙与庚合，丙与辛合，丁与壬合，戊与癸合，各月干德符也，此者名为干德符也。以上通为平运岁，（通下天符、岁会、太一天符同岁会、支德符、干德符之类。）此皆是平运之岁也。则气化营运，皆是平运之岁也，则气运化行，皆应期而至，乃物生长收藏，及人之脉候，皆顺天气，而无先后之至也。细而推之，则可知也。

　　旧经六十年运变化之图　凡此诸岁，虽是平运，而盛衰之用，亦有异也。何以明之？然：若诸不及之岁，得遇天符岁会同岁，支德符、干德符之类符合相助，则方得平和，而既不衰，则五化通化，各无胜克之变也。若遇太过之岁，便得天符，或岁会天符、支德符、干得符之类符合相助，则其气转盛，安无胜克之变乎，然后虽无胜复之变，必然有变矣。故经言：岁火太过，上临少阳、少阴，火燔 ，水泉涸，物焦槁，病反谵妄狂越，咳喘息鸣，下甚，血溢血泄不已，太渊绝者，死不治。又言：岁水太过，上临太阳，雨冰霜雪不时而降，湿气变物，民病反腹胀痛，肠鸣溏泄，食不化，渴而妄瞀，神门绝者死。凡言赫曦之纪云上征，而收气后也，暴烈其政，藏气乃复，时见发凝惨甚，则雨冰霜雹劲切，寒邪伤心也。流衍之纪云上羽，而长气不化也，政过则化气大举而埃昏气交，大雨时降，邪伤肾也。凡此之类，皆是天符之岁也。又言，曰太角、云上商，则其气逆，逆则病吐利，不务其德，则收气复，秋气劲切，甚则肃杀，清气大至，草木凋零，邪乃伤肝。然太角上临少阳，则下加厥阴，是谓同天符也。以上皆平运之岁也。既所载如此，胜复之变者，安得平运之岁皆无变乎？斯义昭然而无憾矣。

　　卷第二　五行司化篇第二

　　推大小差郁复

　　经曰：天气下降，地气随之，地气上升，天气从之，运居其中，而常先也，恶所不胜，归所同和，随运归从，而生其病也。故上胜则天气降而下，下胜则地气逆而上，胜之多少，而差其分。

　　微者少差，甚者大差，甚则位易气交，易则大变生而病作矣。

　　（新添）差者，差其平常之气候也，而有盛衰之变也。日得其位，常化也，命其位而方月可知也。六位之气，太少异也，上升下降，随气所在，以定其方，随其各位之方占之。太少者，太者之至徐而常，少者暴而亡。暴者速而不久，长亡无也。

　　曰天地盈虚何如？天气不足，地气随之，地气不足，天气从之，运居其中也。地气胜则岁运上升，天气胜则岁运下降，运气常先，恶所不胜，归所同和，随运归从，而生其病。病生者，非其位则变生病矣。

　　六气应五行之变，位有终始，气有国中，上下不同，求之异也。位者地也，气者天也，天地之气，互有差移，故气之国中，中者地主事，则气流于地，初者天用事，则气腾于天。初与中，皆分六步而率科尔。国中各差三十日余四十三刻四分刻之三也。其差者，一气六十日，乃天地用事也。

　　前说多少而差其分者，乃天地之气升降，差其分有多少也。微者少差，甚者大差，（微者徐，暴者速。）甚则位易气交，易则大变生而病作矣。《大要》曰：甚纪五分，微纪七分，其差可见。

　　微者小差，徐而迟也，七分也。一分乃十五日，七分者，乃一百十五日，而应其候。甚者大差，五分也，乃七十五日，而应差过其数矣。其差一说，六元纪论曰：善。五运之气，亦复岁乎？（先有胜复，后有复报也。）郁极乃发，待时而作也。待，谓不及差分位也。大温发于辰己，大热发于申未，大凉发于戌亥，大寒发于丑寅，其温热凉寒，本发于四正之位。子午卯酉，乃春夏秋冬也。其春温发于寅卯是也，差于辰巳，夏热当午，差于申未，秋凉当于酉位，差于戌亥，大寒当于子位，差于丑寅也。各差三十日四十三刻四分刻之三。大纪、微纪者，大纪暴急，为病甚，微者徐，为病持，（持，谓相执持也。）明五郁之早晏也。

　　假令丙申岁，辛亥为司地，丁酉年，亥为司地右间，戊戌年，亥为司天左间，己亥年，迁正司。亥乃木，正化伏其己土运。土气之下，木气承之，其运雨风清，胜复同化也。（亥年木胜土不及。）更或入天冲宫治，民恭，小游太一，土郁不能升发。至庚子年，庚乃金运，己土之子也，克其亥年司天之木，救其己土，子来救母，土不能郁也。暴急者，七十五日而发也。

　　歌曰：天气生运为顺化，运生天气为小逆。天气克运号天刑，运胜天为不和契。太过天刑运反平，或运胜天为大逆（旧经）。

　　天气生者，是谓二火生天，在上，而土运在中。土运司天，生金，为主运，金司天，生水，为主运，水司天，生木，为主运，木司天，生火，为主运之类，皆是临于子位之上，而非为逆，故曰顺也、化也。运生天气者，是为木运生火，司天，火运生土，司天，土运生金，司天，金运生水，司天，水运生木，司天之类是也。然父子之义，则父为运，子为令，反子临父位之上，虽气用，是不当其位，而亦为逆，故曰小逆。（新添）假令壬子年，壬为木运，司天，乃君火侍奉于天令也，子临父位，为小逆。天气克运者，是谓司天气能克运化，则木运，金司天克之，命曰天刑。金运上临少阴、少阳，火运上临太阳，水运上临太阴，土运上临厥阴之类，皆是运与天不相得，而天气克之运，故曰天刑。刑者，克也。运胜天者，是谓岁运克司天之气也。然运克天气，而不相得，故曰不和契也。（新添）假令乙亥年，乙乃金运，亥乃厥阴木，运克天，令不能和契而已。太过天刑运反平者，岁火运上临太阳，金运上临少阴、少阳，然虽岁运太过，而气制之，其化减半，而反平也。或云既反平，则各无胜克之生者，误也。如金运太过，而上临二火，天气制之，金运反平，而不能胜克于木，风木无畏，而与金运齐化，而和平也。其运本为太过而胜木，（金气之下，木气承之。）曲则强制于运，其化方减，非为自然，安为无病之运。火运亦然，故经曰太征火运，赫曦之纪云上羽与正征同，其生化举其病。颜氏曰：病金则反炎，运也，岂不深思气相得则和，不相得则病。今既六气克运，而不相得，安得反无病乎。太过天刑，运气反平，不能胜，亦有自怫之病，而生于己矣。或不然者，是未明经之奥也。运胜天为大逆者，水运上临少阳，土运上临太阳，皆运胜司天之气，是谓下克，为逆，运更太过，故曰大逆，而不和也。少宫不及者，天刑，谓木运上临阳明，土运上临厥阴，水运上临太阴也。胜天者，木运上临太阴，火运上临阳明，金运上临厥阴也。然五行之道，己不及，则己所不胜者来克之，己所胜者来轻侮之。岁运不及，而与天运更不相得，其运屈伏，而不能为用，其运同司天正气之化也。故下文曰：如火运上临阳明，则其化反同天正气。推太少正同，反同正商，是谓与干金运之化同也。木运上临太阴，则反同正宫，是谓土运之同化也。余皆仿此。故曰其化反同天正气耳。或云既运同天正化，则便为平岁，而无变灾也，误也。何以明之？然言：不详经曰少角木运，上商与正商同。（新添）《内经》所说太少二宫，庚为太商，乙为少商，乙卯、乙酉为正商，庚年三月为正商也。（庚年建戌，三月庚辰。）

　　其病支废痈肿疮疡，邪伤肝也。其所伤于肝木，上宫与正宫同，肃瑟肃杀，则金之化也。炎赫沸腾，火来复也，眚于三，三者，火为豕，复眚在东方木，三也。其主飞蠹蛆雉者，乃物内自化也，飞乃羽虫也，蠹乃内生虫也，蛆乃蛆蝇之生也。乃为雷霆，如火之卒爆，化霹雳也。又言少征火，云上商与正商同，邪伤心也。凝惨凛冽，则水之德也。豪雨霖霪，土之复也。眚于九，火之分也。

　　其骤注雷霆震惊，天地气争气交之内，害反伤及鳞类，沉阴霪雨。又言少宫土，上角与正角同，其病飧泄，邪伤脾也。震惊飘扬，木之德也。苍干散落，金之复也。其眚四维，土之位也。其主败折，虎野狼诸兽以害于木，及伤生命也。清气乃用，生政乃辱，然生政者，木气屈也。又言少商金，上角与正角同，邪伤肺也。炎光赫烈，火之德也。冰雪霜雹，水之复也。眚于七，金之灾也，害也。其主鳞伏，彘鼠出见，于时潜伏于鳞羽也。岁气早至，乃生大寒。又言少羽水，云上宫与正宫同，其病癃 ，邪伤肾也。其化丰满，土之德也。埃昏骤雨，则振拉摧拔，木之复也。眚于一，水之分也。其主毛虫显，狐 变化不藏，见诸兽所伤，土化之物，反害裸虫之长，并狐 变化妖魅，虫见不藏也。凡此之言，皆是明太少运与天气不相得，而其化反同司天正气之化，胜复之纲也。细而推之，万物悉由之矣，安得言其一，类推之者也。随运之。经言病之寒热温凉，以运气推移，上下加临，参合而取盛衰，则可以言其病之情势也。

　　卷第二　五行司化篇第二

　　六气六位（新添）

　　子午少阴君火，丑未太阴湿土，寅申少阳相火，卯酉阳明燥金，辰戌太阳寒水，巳亥厥阴风木。

　　卷第二　五行司化篇第二

　　六气正化对化

　　子午，少阴君火，午为火，子为木，午为正化，子为对化。丑未，太阴湿土，丑未皆属土，未为正化，丑为对化。寅申，少阳相火，寅乃火生长之地，申属金，寅为正化，申为对化。卯酉，阳明燥金，酉兑七宫，属金，卯属木，酉为正化，卯为对化。辰戌，太阳寒水，辰戌皆属火，《金镜》云：古以子为干，子，水也，戌属干，戌乃正化，辰为对化。巳亥，厥阴风木，亥上有甲，属木，巳属亥为正化，亥为对化。

　　卷第二　五行司化篇第二

　　六气主交

　　歌曰：大寒厥阴气之初，春分君火二之居，小满少阳分三气，太阴大暑四之居，秋分阳明五之气，太阳小雪气之余。

　　凡六气者，不动也，静而守位。每岁自年前大寒日交初之气，厥阴风木为主，正月、二月之分也。春分日交二之气，少阴君火为主，三月、四月之分也。小满日交三之气，少阳相火为主，五月、六月之分，畏热炎火也。大暑日交四之气，太阴湿土为主，七月、八月之分，霖霪雨化也。

　　秋分日交五之气，阳明燥金为主，九月、十月之分，金气收敛万物也。小雪日交六之气，太阳寒水为主，十一月、十二月之分，大寒凛冽也。

　　（新添）主气歌曰：初气逐年木主先，二君三相火排连，四来是土常为主，五气金当六水天。

　　卷第二　五行司化篇第二

　　六气客交

　　有气策加之。

　　阳年为太过年，阴年为不及年。子、寅、辰、午、申、戌，属阳年，丑、卯、巳、未、酉、亥，皆阴年。主客皆自大寒日交司。天气为客之气也，客气交者后，有气策累加之，见六气所交日辰者也。

　　卷第二　五行司化篇第二

　　求大寒交司日法（新添）

　　新添逐岁主气交守位图　演纪上元自大唐麟德元年正月一日己酉朔，至大金明昌四年岁次癸丑，积得五百三十岁减一算，以五百二十九年乘周天度三百六十五度二十四分三十六秒，乘之得一十九万三千二百一十三日八十六分四十四秒。减交司差一十四日六十一分单九，外有一十九万三千一百九十九日二十五分四十三秒奇一单九。（八十分以上，收为一日。）以天纪六十除之，外有五十九日二十五分四十三秒奇一，命己酉。算外得戊申日大寒，乃交司日辰及分，乃壬寅年十二月中气大寒，交得癸丑，司天气也。

　　卷第二　五行司化篇第二

　　求司天司地日交司

　　到者司天进四地，阴阳上下定灾危，后学医流如晓得，逐年病体见根机。

　　假令癸丑年，太阴湿土司天，前四位，太阳寒水，司地。

　　卷第二　五行司化篇第二

　　求司天逐年客气

　　逐年退三是客乡，上行实所上临方，初终六气轮排取，主客胜衰定者伤。

　　假令癸丑年，司天后三辰，亥是也，厥阴风木，为初之气，客也。子少阴君火，二之气，丑太阴湿土，三之气，寅少阳相火，四之气，卯阳明燥金，五之气，辰太阳寒水，终之气。

　　卷第二　五行司化篇第二

　　入宫法

　　置大寒交司五十九日，加司天化数、支数、干迁数，三数化数，太阴湿土五支数，丑五干迁数，自寄干迁，至交，计几位。癸寄丑，更不迁动，只得一位。一数三位，并得一十一，并交司五十九，计得七十，进二位，作七千。《天元玉册》云：阳年减四十九，阴年加四十五。今癸丑年，阴年，加四十五，计得七千四十五。以四十五除之，外有五，命元首宫。除之五，天禽宫，为元首宫先除五。运气不入中宫，不叠六，只在四宫，今癸丑年司天，在四宫，天辅宫也。

　　卷第二　五行司化篇第二

　　四六天交时刻法

　　申子辰三年，乃一六天，自寅初水下一刻交（大寒寅初一刻交初之气）。司天之气。巳酉丑三年，乃二六天，自巳初一刻交。自寅至巳，计二十六刻，交司天初气。寅午戌三年乃三六天，自申初一刻交。寅至申，五十一刻，交司天初气。亥卯未三年，乃四六天，自亥初一刻交。寅至亥，七十五刻，交司天初气。

　　每一昼夜，计一百刻，每时共八刻二十分，六十分，又为一刻也。假令癸丑年二六天，巳初一刻交。自巳初一刻，寅初漏水下一刻，寅上八刻二十分，卯上八刻二十分，辰上八刻二十分，三八二十四刻，寅卯辰各二十分，计二十六刻，交得太阴湿土司天。厥阴风木之分二十六刻，已前属上年太阳终之气二十六刻，已后属今年厥阴风木。

　　卷第二　五行司化篇第二

　　求癸丑年交次气法（少阴君火之分）

　　每一气六十日八十七刻半，交一气。假令癸丑年，自巳初一刻交初之气，计二十六刻也。一年六十日，有气策加残零大余，外有八十七刻半。初之气，自巳初一刻数，一辰八刻二十分，数至寅上，（自巳至寅也，）计八十刻，少七刻半。巳上二十分，午上二十分，未上二十分，共六十分，至未又是一刻，计八十一刻。又，申上二十分，酉上二十分，戌上二十分，又成一刻，计八十三刻。子上取四刻，计八十七刻。少半刻，亥上二十分，子上十分，计三十分，为半刻也。二之气，交在子中之右也。

　　卷第二　五行司化篇第二

　　求三之气（少阳相火之分）

　　自子中之左，四刻十分。自丑至戌，计十位，每一位八刻二十分，十位计八十刻也。自子至戌，八十四刻，外少三刻半。丑寅卯，各二十分，计六十分，辰巳午，又一刻，未申酉三位，各二十分，又一刻，计八十七刻，少半刻。前子上十分，今戌上二十分，计三十分，为半刻。计八十七刻半，交得三之气。

　　卷第二　五行司化篇第二

　　求四之气（太阴湿土之分）

　　前三之气，少阴君火之分，终在戌上二十分也。起自亥初一刻，起所至申末，十位，计八十刻。亥子丑，各二十分，为一刻，寅卯辰，各二十分，又一刻，巳午未，又一刻，计八十三刻，外少四刻半。酉上取四刻，申上二十分，酉上十分，计三十分，为半刻。交在酉中之右也。

　　卷第二　五行司化篇第二

　　求五之气（阳明燥金之分）

　　始自酉中之左，起四刻十分，从戌数至未，共十位，计八十刻。每一位二十分，子上又一刻，卯上又一刻，午上又一刻，计八十七刻，少半刻。前酉上十分，未上二十分，计三十分，为半刻，计八十七刻半也。

　　交在未末二十分也。

　　卷第二　五行司化篇第二

　　求终之气（太阳寒水之分）

　　昼夜百刻之图　始自申初一刻，数至巳，共十位，计八十刻。戌上一刻，丑上一刻，辰上一刻，共计八十三刻，外更少四刻。却于巳上取四刻，八十七刻。更少半刻，巳上又取三十分，计八十七刻半交也，终于巳中之左二十分也。

　　每一宫，乃八刻二十分，六十分为一刻也。昼夜百刻，每自平旦寅初一刻，五运六气，皆从寅初一刻起。首数至丑末二十分，所以每位八刻二十分。六十分为一刻者，寅上二十分，卯上二十分，辰上二十分，计六十分。辰未戌丑各成一刻，共成一百刻也。

　　卷第二　五行司化篇第二

　　求六气交客气日辰法

　　置大寒残零大小余，加气策，命己酉，得者日辰，乃六气所交日辰也。

　　卷第二　五行司化篇第二

　　求二之气

　　假令癸丑年，大寒五十九日二十五分一十三秒单九，加气策八十七分三十九秒奇一，满二收为一秒，乃三分之一也，满六去之，加之得空日一十二分五十二秒奇二，命己酉。算外空日，己酉日。壬子年十二月十日，戊申日大寒，得癸丑年二月十二日己酉，二之气也。

　　卷第二　五行司化篇第二

　　求三之气

　　置二之气一十二分五十二秒奇二，加气策八十七分三十九秒奇一，满三收为一刻，加之得一日□□二十二秒，命己酉，算外得庚戌日，癸丑年四月十四日庚戌，交三之气。

　　卷第二　五行司化篇第二

　　求四之气

　　置三之气一日□□二十二秒，加气策，得一日八十七分六十一秒奇一，命已酉。算外得庚戌，六月十五日，时刻在前也。

　　卷第二　五行司化篇第二

　　求五之气

　　加气策，得二日七十五分□□奇二，命己酉。算辛亥日，八月十七日辛亥日交，得五之气。

　　卷第二　五行司化篇第二

　　求六之气

　　加气策，得三日六十二分四十秒，命己酉。得壬子日辰，十月九日壬子日交，得终之气。

　　卷第二　五行司化篇第二

　　求九宫分野（旧经）

　　昔天候龙马出于洪河，以负阴阳之数，亦于伏牺氏，其位有九，其数始于一而终于九焉。圣人密符天意，务范而以意九宫，除次中位，而以画成八卦矣。去相率之三位数，皆有五焉。然北方坎一，合南方离九，成十，兼中五，为十五也。东方震三，兼西方兑七，成十也，兼中五，为一十五也。北方隅干六，合东南方隅巽四，成十，兼中五，为十五也。东北方艮八，合西南方坤二，成十也，兼中五，共成一十五也。又，干六合艮八，成一十四，兼坎一，为一十五也。艮八合巽四，成十二，兼震三，为十五也。巽四合坤二，成六，兼离九，为十五也。又，坤二干六成八，兼兑七，为十五也。所以五位而合一十五数者，以三位而应三十五也。以数应五行，生数也。以其一二三四五而积之，其数十有五矣，乃乾坤为用之数也。然干为天者，阳也，其数奇，故一三五而为九，乃干之用也，坤为地而阴也，其数隅，故二四为六，乃坤之用也。坤六画，是故用，干三画，而用焉，故九六合有十五也。又，历候，五日成候也。震三兑七中五，成十五也，所以三位而合一十五数者，以三位而应以数，应五行之生数也。其一二三四五者，积之其数一十五矣，乃乾坤为用之数者。然干为天者，阳也，阳数奇，故一三五而成九，乃干之用也，坤为地而成阴也，阴数偶，故二四为六，乃坤之用也。坤六画而用六，干三画而用九者，所为干道包坤，是以兼而为九，乃其数用焉，故九六合有十五也。又，历候取五日，五运周而为一候，三候为一气，而应三才之象也。月之亏盈而应之，则知阴阳为用之数，以九六为之纪也。阴气生于天，阳气生于地，故曰天以六六为节，地以九九制会。然干道包而其数九，故有九宫，上应天之九星，下应地之九野，九星应人之九窍，九野应人之九脏尔。故经云：自古通天者，生之本，本于阴阳，其九洲、九窍，皆通乎天气。故其生之，其气三，三而成天，三而成地，三而成人。三而三之，合则九也。九分而九野，九野为九脏，故形脏四，神脏五，合而成九脏，以应之也。然非天理，安得如是乎。

　　旧经九宫分野图　

　　卷第二　五行司化篇第二

　　九宫分野

　　歌曰：坎一蓬天水，（坎一宫者水，上应天蓬星，下应冀州分野，位在北方。）位北冀无双，（夫五行九宫者，然木火土全皆有应宫，惟天水独主冀州一宫，而无应宫。）坤二天内司，（坤为二宫，属土，上应天内星，下应荆州分野，位在西南，故下文曰房室宫。）荆州宫室房。震三天冲木，（震为三宫，属木，上应天冲星，下应青州分野，位在东方。）青州在东方。巽四木天辅，（巽为四宫，属木，上应天辅星。）东南徐郡乡，（下应徐州分野，位在东南隅。下应曰乡者，里也。）中五天禽土，（中为正宫，上应天禽星，下应豫州分野，位在中央，故下文曰豫州在中央。）豫州在中央。干六天心应，（干为天心六宫，属金，上应天心星，下应京兆府分野，位在西北隅，故下文曰豫金西北凉。豫名界也，分也。）豫，金，西北汉。兑七金天柱，（兑为七宫，属金，上应天柱星，下应梁州分野，位在西方，其左应西梁。）艮八天任火，（艮为八宫，属火，上应天任星，下应兖州分野，位在东北隅，故下文曰东北兖司当。司者，主也，当者，直也。）东北兖司当。离九天英分，（离为九宫，属火，上应天英星，下应扬州分野，在南方。）

　　火位在南阳。奇宫征正位，（奇不在隅也。按，《天元玉册》曰天蓬一，水之正宫，天冲三，木之正宫，天禽五，土之正宫，天英九，火之正宫，天柱七，金之正宫，北之位也。）偶神应宫堂。

　　（偶者，双而不奇也。按，《天元玉册》曰：天内者，土神之应宫，天辅，木神之应宫也，天心六，金神之应宫也，天任八宫，火神之应宫也。其水者，天应宫，所为水为物之祖始，造化宗源，乃元气之本，数之首，太一居之，寻余皆从而有之，故无应宫也。）中原分五分。（今详经注：东分自开封县，东至苍海，属木，应春，其气大温也。西分者，自 源县，西至沙州异界，属金，应秋，其分之气大凉。南分者，自汉蜀江，至南海，属火，应夏，其气大热。北分者，自平遥县，至北海，属水，应冬，其气大寒。凡此四分之中，属土，无正王之时，寄王四季之后，其气兼□□寒热温凉兼。此乃往古国家命土，以观万物生长收藏而应之，以验□中原之地分，气候正，为历同也。

　　东方早温，每应百里而至早一日也。西方早凉，每四十里至早一日也。南方早热，川 之地，每十五里早一日，广平之地，则每五十里阳气发早一日，阴气至晚一日也。北方早寒，川形有南向者，每二十五里阳气行晚一日，阴气行早一日，川有弓形向北者，每十五里也，广平之地，每二十五里阴气早一日，阳气晚一日也。然阳气始于春，盛于夏，故东方温而南方热也，阴气始于秋而盛于冬，故西方凉而北方寒。凡此之言大纲，以明之矣。更地体之异，不可分通矣，夫地势高下，亦有寒热温凉之异也。然居高则寒，居下则热，是故东南方阳也，阳积降于下，故地下而热也，西北方阴也，阴积升于上，故地高而寒也。故曰崇高主阴气治之，冷，污下则阳气治之，热。

　　至高之地，冬气常在，至下之地，夏气常在。高山更热也则冷，污下易寒者则热，高下寒热，断可知也。居崇高而气寒则寿，居污下而气热则夭，秋冬气寒而凉则寿，春夏气温而热则夭，明可知矣。凡此皆以明其中原五分，物化先后，寿夭不同也。故经曰：春气西行，秋气东行，夏气北行，冬气南行。春气始于左，秋气始于右，夏气始于南，冬气始于北，此四时生化之常也。然此明其五分义，诚非谓矣。及余外四方者，谓中原五分之外。西方之域，其气凉极而热微也，东方之域，其气温极而寒微也，北方之域，寒极而热微也，南方之域，热极而寒微也。凡此四分之外，至于孤阴独阳之分，则万物不能生化者也。何以明之？其东方生风西行，西方生燥东行，南方生热北行，北方生寒南行，皆是阴阳之始生也，未得配合，而安有物象之生化乎。亦犹人始生之后，未得配合交感，而岂有生化矣。此亦为九野，是以言中原之内五分，及余外四分，合而为九宫，亦应分野之数，不可不推详。夫九宫分野之道，其义不一，然则应于天地大小，则天下九分中，明应中原之九宫也。仰而推之，则用邦家者，皆应之。）

　　歌曰：辛一丁三己五申，乙七癸九是灾宫，以审胜复时之位，九宫征应吉和凶。

　　推灾宫图　岁运不及，则有灾眚，而不可一概而言之，各随本化宫位，而有胜复之至也。其灾方位宫，分眚之甚也，后有征兆也，审其时位，而可知也。辛为少羽水，灾一宫，及北方。丁为少角木，灾三宫，及东方。己为少宫土，灾五宫，寄在二宫申位。乙为少商金，灾七宫，及西方。癸为少征火，灾九宫，及南方。胜者先变而行其胜也，复者胜己而反复其过也。然胜之动，各有当位矣。故经曰：木不及，则春有鸣条畅律之化，秋有雾露清凉之政。火不及，则秋有光显 明之化，炎热烦躁之候，冬有晏肃振寒之政，夏有惨凄凝冷之胜，则有埃昏大雨之复。土不及，则四时有埃昏润泽之化，春有鸣条鼓折之政，四维发振拉飘骤之变，则有肃杀霜露之复。金不及，则夏有光显郁蒸之令，冬有严凝肃整之应，夏有干燥烦燎之变，秋有冰雹霜雪之复。水不及，则四维有润埃霜雪之化，不时有和风生发之应，四维发埃昏注雨之变，不时有飘荡振移之复也。九宫上应天之宫宿，下应地理分野，中应五脏，将傍通万物之盛衰，悉皆应之也。岁运不及，则本宫之化灾。若遇月干德符，便为平运，而还正宫，复无胜己之灾。

　　丁年正月建壬寅，五子元建法丁壬，建壬寅，丁与壬合。乙岁三月遇庚辰，乙建戊寅，至三月，见庚辰，乙与庚合。癸年仲夏逢戊午，癸建甲寅，至五月，见戊午，然戊与癸合。辛年七月遇丙申，辛建庚寅，至七月，见丙申，然丙与辛合。己岁季秋逢甲戌，己建丙寅，至九月，见甲戌，然甲与己合。欲还正位克原因。不及，灾三宫及东方。然正月建壬，丁与壬为夫妇也，来相佐而为平运正位，乃金不能克也。余皆仿此。

　　故曰所有干德符合契，后为平运也。

　　卷第二　五行司化篇第二

　　月建（新添）

　　歌曰：甲己之年丙作首，乙庚之岁戊为头，丙辛更向庚寅起，丁壬又寅顺流行，戊癸建从何位起，正月须向甲寅求。

　　卷第二　五行司化篇第二

　　日建

　　歌曰：甲己还生甲，乙庚丙作初，丙辛从戊子，丁壬庚子居，戊癸逢壬子，顺数不差殊。

　　假令戊子年五月，正月建甲寅，五月戊午月建，日亦同也。

　　卷第三

　　六气变用篇第三（旧经）

　　凡初之气，自年前十二月大寒中气日交当年初之气分，主六十日，余八十七刻半，至春分前六十日而有奇。自斗建丑正至卯之中，木之位，风之分也。天度至此，风气乃行，天地神明号令之始也，天之使也，天气加临。（前有四六天交时刻法，具载前也。）

　　子午岁，太阳（寒水，为初。）居之，为寒，凛冽霜雪水冰也。初之气者，气乃迁，暑将去，寒乃始，蛰虫复藏，水乃冰，霜复降，风乃烈，阳气郁，民乃周密，关节禁固，腰 痛。炎暑将起，中外疮疡。

　　丑未岁，厥阴居之，为大风发荣而毛气降。初之气，地气迁，寒乃去，春气正，风乃来生，和气布化，万物以荣，谓之舒气，风湿相搏，雨乃复，民病血溢，筋络拘强，关节不利，身重筋痿。

　　寅申岁，少阴居之，为热风伤人，时气流行。初之气，地气迁，风胜乃摇，寒乃太温，草木早荣，寒来不杀，温病乃起，其病气拂于上，血溢目赤，咳逆头痛，血崩胁痛，肤腠中疮。

　　卯酉岁，太阴居之，为风雨凝寒不散。初之气，地气迁，阴始凝，气始肃，水乃冰，寒雨化，其病中热，面目浮肿，鼽衄，嚏，欠，呕，小便黄赤，甚则淋。

　　辰戌岁，少阳居之，为温，为疫。初之气，地气迁，火乃温，草乃早荣，民病乃疠，暑乃作，身热，头痛，呕吐，肌腠疮疡赤斑也。

　　巳亥岁，阳明居之，为清风雾露朦昧。初之气，气始煞，寒方至，民病寒风，时发咳嗽，左右胁下痛。

　　凡二之气，自春分中气日交入二之气分，终于六十日，余八十七刻半，至小满前六十日而有奇。自斗建卯正至巳之中，二之气，君火之位，谓之少阴，热之分也。天度至此，暗淑火行，君火，热之分，不行炎暑，君位德也。

　　子午岁，厥阴居之，为风湿雨，化羽虫。二之气，阳气布，风乃行，春气以矣，万物应荣，寒风清，民乃和，其病目瞑，赤气郁于上而热。

　　丑未岁，少阴居之，为天正舒荣，以其得位，君令宣行故也。二之气，火正物荣，水化气乃和，其病温疠火行，远近咸若，湿蒸相搏，雨乃时降，应顺天常，□时候，谓之时雨也。

　　寅申之岁，太阴居之，为时雨。二之气，及郁入阴，入阴分故也。白埃四起，云趋雨府，风不胜湿，雨零，民乃康，其病热郁于上，咳逆呕吐，疮发于中，胸嗌不利，头痛体热昏愦，脓疮。

　　卯酉岁，少阳居之，为潜逆，火热时行，疫疠乃生。二之气，阳乃布，民乃舒，木乃生荣，疠疾大至，民善暴死，君居臣位，臣居君位（君居臣位，壬午，臣居君位，甲子）。故尔。

　　辰戌之岁，阳明居之，为温凉不时。二之气，大凉乃至，民乃惨，草乃遇寒，火气遂折，民病郁，中满，寒乃始，自凉而又之于寒，故寒气始于来近人也。

　　巳亥岁，太阳居之，为寒雨，间热。二之气，寒不去，华霜雪，水冰，杀气施化，霜乃降，名草上焦，寒雨数至，阳复藏，民病热于中。

　　凡三之气，自小满中气日交入三之气分，终于六十日，余八十七刻半，至大暑前六十日而有奇。自斗建巳正至未之中，三之气分，相火之位也，夏至前后各三十日也，少阳之分也。天度之此，炎热大行。

　　子午岁，少阴居之，为大暑，亢，民病热。三之气，天政布，火大行，应物蕃鲜，寒气时，民病气厥心痛，寒热更作，咳喘目赤。

　　丑未岁，太阴居之，为云雨雹。三之气，天政布，湿气降，地气胜，雨乃时降，寒乃随之，感于寒湿，则民病身重 肿，胸满。

　　寅申岁，少阳居之，为暴热至，草萎槁干，炎光，湿化晚布。三之气，天正布，暑气至，少阳临上，雨乃涯，民病热中，耳聋，瞑，血溢脓疮，咳，呕，鼽衄，嚏，目赤，暴死。

　　卯酉岁，阳明居之，为凉气向发。三之气，天政布，燥气行，热交合，燥极而泽，民病寒热而疟也。

　　辰戌岁，太阳居之，为寒气间至，热争冰雹。三之气，天政布，寒气行，雨乃降，民病乃寒，反热中，痈疽，注下，心热瞀闷，不治者死，当寒反热是也。反天常，热起于心，神之危极，不急扶救，神乃消亡，故治则生，不治则死。

　　巳亥岁，厥阴居之，为风热大行，雨化羽虫。三之气，天政布，风乃时举，民病泣出，耳鸣，掉眩。

　　凡四之气，自大暑中气日交入四之气分，终于六十日，余八十七刻半，至秋分前六十日而有奇。自斗建未正至酉之中，土气治之，雨之分也。天度至此，云雨大行，湿热蒸乃作。

　　子午岁，太阴居之，为大雨霪。四之气，溽暑至，火行，寒热至，民病寒热，嗌干，黄胆，鼽衄，饮发中满。

　　丑未岁，少阳居之，为炎热怫胜，云雨冰雹。四之气，畏火临，溽暑蒸化，地气腾，天气痞隔，寒风晚暮，蒸热相搏，草木凝烟，湿化不流，则白露阴布以秋令，万物得之以成，民病腠理热，血间溢，疟，心腹满，胞胀，甚则 肿。

　　寅申岁，阳明居之，为清雨雾露。四之气，凉乃至，炎暑间化，白露降，民和，卒其病，腹满，浮肿。

　　卯酉岁，太阳居之，为寒雨害物。四之气，雨降，民病暴作，振栗谵妄，少气，嗌干引饮，反厥心痛，痈肿疮疡，而忽寒疾，骨痿，血便。

　　辰戌岁，厥阴居之，为暴风雨摧拉，而生裸虫。四之气，风湿交争，风化为雨，物之乃长乃化乃成，民病大热少气，肌肉痿，注下赤白。

　　巳亥岁，少阴居之，为寒热气反，山泽浮云，暴溽蒸。四之气，溽暑湿薄争于左之上，民病黄胆，而为 肿。

　　凡五之气，自秋分中气日交入五之气分，终于六十日，余八十七刻半，至小雪前六十日而有奇。自斗建酉正至亥之中，五之气分，金气治之，燥之分也，之此万物穷燥。

　　子午岁，少阳居之，为湿为清使政，万物乃荣。五之气，畏火临，暑乃至，阳乃化，万物乃长乃荣，民乃康，其病温。

　　丑未岁，阳明居之，为大凉燥疾。五之气，惨令以行，寒露下，霜乃早降，草木黄落，寒气及体，君子周密，民病肤腠。

　　寅申岁，太阳居之，为早寒。五之气，阳乃去，寒乃来乘，气门乃闭，刚木凋，民避邪气，君子周密。

　　卯酉岁，厥阴居之，为凉风大行，雨生介虫。五之气，春令乃行，草乃生荣，民气和。

　　辰戌岁，少阴居之，为秋，湿病时行。五之气，阳复化，草乃长乃化乃成，舒，大火临御，故万物舒荣。

　　巳亥岁，太阴居之，为时雨沉阴。五之气，燥湿更胜，沉阴乃布，寒气及体，风雨时行。

　　凡六终之气，自小雪中气日交入六之气分，终于六十日，余八十七刻半，至大寒前六十日而有奇。自斗建亥正至丑之中，终尽天之气，水气治之，寒之分也。天度至此，寒气大行。

　　子午岁，阳明居之，为燥寒行。终之气，燥令行，余火内格，病肿于上，咳喘，甚则血溢。

　　寒气数举，则雾露雨，瞀翳，病生及腠内，舍于胁下，连少腹，而作寒中，地博易也，气胜则可长也。

　　丑未岁，太阳居之，为大凝冽。终之气，大寒举，湿大化，霜乃积，阴乃凝，冰坚，阳光不治，感于寒，则关节禁固，腰 痛，寒湿持于气交，而为病也。

　　寅申岁，厥阴居之，为寒风飘扬，而生鳞虫。终之气，地气之正，风乃至，万物反生，朦雾，其病关闭不藏而咳逆。

　　卯酉岁，少阴居之，则蛰虫出见，流水不冰。终之气，阳气布，候反温，蛰虫来见，流水不冰，民乃康平，其病温，君火之化也。

　　辰戌岁，太阴居之，为凝寒寄地，湿也。终之气，湿令行，阴凝太虚，埃昏瞑，野昧，民乃惨凄，寒风以至，反者孕死。

　　巳亥岁，少阳居之，为寒温，蛰虫不藏，流水不冰。终之气，畏火司政，阳乃大化，蛰虫出见，流水不冰，地气大发，草乃生，人乃舒，其病湿厉。

　　凡此上文，每一主位之内，有主客气耳。是以此为其法也，始于子年，终于亥年。每一岁之中，常以六位矣，气在其下，地应阴，静而位永定不易，岁岁皆然。天之气，动而不息，居无常之位，随其岁气交移，则司天为三之气，地为终之气。左右之间气也，地之左间为初之气，右间为五之气，天之左间为终气，右间为二之气，所谓客气也。

　　客行则在主之上，主在客之下。上下相召，寒暑相临，阴阳相错，而变由生也。

　　凡此之言人，是以犯其天纲，微微而有异也。先立天地盈虚，以明岁运之太少，及更以别其盛衰，推六步之临御，适其分野，得而推之，察其得遇，可以其用也。

　　（新添）夫天之六气阴阳者，动而不息，以轮流而于六矣。主位之上，常以当岁之气，便为司天，而为三气相火之客也，后三气，便为在泉之气之客也。其司天气者，有南北二政也。甲己土运，乃南政司天，土独尊，其余金水火木，皆北政。南政者，顺天而转，定左右间气也。假令甲子年，南政司天，子午乃少阴，君火之上，为司天也。中太宫，土运。下进三位，卯位，甲与己合，乃己卯司地也。司天气者，两相近者，为间气也。子为司天，少阴君火也，亥乃厥阴风木也，为右间气，丑，太阴湿土，为左间气也，卯，阳明燥金，为司地，寅，少阳相火，为左间气，辰，太阳寒水，为右间气也。

　　一年移一位，以至六居而还会矣。然上下相临，阴阳相错，而变由生也。气相得则和，不相得则病，主胜客则客病，而为逆也，客胜主则主病，而为顺也。主客之胜，而无复也，所为三阴三阳自有盛衰之理也。寅申巳亥为一阴一阳，子午卯酉为二阴二阳，辰戌丑未为三阴三阳，以义推之，而知盛衰之变异也。

　　旧经南政司天之图　歌曰：岁辰之气是司天，（岁谓年也，辰为支也，则知子午岁少阴君火司天之理也，则知子午之左进一位至丑年，每年到，便为司天气也。）左进三辰为在泉。（进三辰，至卯酉，阳明在泉之类也。）天皆南面言左右，（司天位在南，而北面言其左右之间气也。）北地左右面南言。（司地位在北，而南面言其左右之间气也。）司天便为三气客，（司天者，上也，南北二政皆司天，为之气，便是三之气，客也。）地为终气必应然。（司地者，一名在泉，所谓下也，乃为终之气，客也。）地左间居终之气，（司地左间为终之气，客也，司地右间为四气，客也，司天居三气，客也。）欲知地气自排连。（四气司天，右间居二气，司地终气同，而别推之也。）

　　北政司天之图　司天六元真气者，每一岁前三气在天，后三气在地也。其六气，二气在天地之间，余四气在间气也。司天之气者，主岁半之前，三气也，其在泉者，主岁半之后，也三。谓司天正主三之气分也，乃是至后。合三十日，余四十三刻七十五分也。余四间气者，为天地阴阳所行之道路，而各主六十日，余八十七刻半也。然总之六步，则为三百六十五日一十五刻，乃成一岁耳。

　　天地所主时位之图　夫五运者，每一岁通主一期，而五为为一周也。以随乎一运主一岁，而太少相次也。然一岁之中，亦有五运，而合主一岁也。凡此五运，元于之主所，以木火土金水而相袭治之也。常以木为初运，各随年前交初气之日，时刻皆同。次木生火为二之运，次春分后十三日交。次火生土为三之运，次小满日后二十五日交。次土生金为四之运，次大暑后三十七日交。次金生水为五之运，次秋分后四十九日交。终而复始也。凡一运，七十三日五刻，总之为一期。（此乃五运主客者。

　　前各有运策加临，易见也。）或云岁中五运，各有主客，当以主客也。以年干前二干为初运之客，而以（因。）五运上下加临，（其年干前二干为客运者，具载《玉册》内。按：六元正纪大论曰：天运便为初运也。）而为燥者，误也。

　　然司天者在其上，司地者在其下，岁运者在其中。常以般运天地之气，而为升降。又，六步主客之气者，客气在上，主气在下，岁中天运在其中，而般运上下主客之气，而升降也。凡此皆是三才之道也，乃自然之理，造化物之由也。一生二，二生三，三生万物矣，安得有主客之气，反无以般之耶，宜为谬矣。运有太少者，但同岁运之太少，上下太少相因可知。谬以阳年先起太角，阴年先起少角者，非也。（前太少角图，载法在前，与经同也。）

　　旧经六气表里之图　

　　卷第三　六气变用篇第三（旧经）

　　三阴三阳表里十二经（新添）

　　歌曰：寅为三焦手少阳，卯手阳明大肠方，辰手太阳小肠火，巳手厥阴包络乡，午手少阴心是火，未手太阴肺金乡，申足少阳胆是木，酉足阳明胃土当，戌足太阳膀胱水，亥足厥阴肝木傍，子足少阴肾属水，丑足太阴脾土乡。

　　足少阴肾之经、足太阳膀胱经，为足两感。手少阴心之经、手太阳小肠经，为手两感。足太阴脾之经、足阳明胃之经，为足两感。手太阴肺之经、手阳明大肠经，为手两感。足厥阴肝之经、足少阳胆之经，为足两感。手厥阴包络经、手少阳三焦经，为手两感。其两感者，表里俱病，内外受病。凡上下加临，取病之本。《素问》：曰伤寒病，死在六七日之间，何也？皆两感所受也。

　　（新添）巨阳者，诸阳之属也，其脉连于风府，故为诸阳之主气也。人之伤于寒者，则为病热，热虽甚不死，其两感于寒而病者，必不免于死。伤寒一日，巨阳受之，故头项痛，腰脊强。二日阳明受之，阳明主肉，其脉挟鼻络于目，故身热目痛而鼻干，不得卧也。三日少阳受之，少阳主胆，其脉循胁络于耳，故胸胁痛而耳聋。三阳经络皆受其病，而未入于脏者，故可汗而已。四日太阴受之，太阴脉布胃中，络于嗌，故腹满而嗌干。五日少阴受之，少阴脉贯肾，络于肺，故口燥舌干而渴。

　　六日厥阴受之，厥阴脉循阴器而络于肝，故烦满而囊缩。其两感于寒者，三阴三阳，五脏六腑皆受病，营卫不行，五脏不通，则死矣。其不两感于寒者，七日巨阳病衰，头痛少愈，八日阳明病衰，身热少愈，九日少阳病衰，耳聋微闻，十日太阴病衰，腹满如故，则思饮食，十一日少阴病衰，渴止不满，舌干已而嚏，十二日厥阴病衰，囊纵，少腹微下，大气皆去，病日已矣。两感于寒者，病一日巨阳与少阴俱病，则头痛口干而烦满，二日阳明与太阴俱病，则腹满身热不欲食，谵语，三日少阳与厥阴俱病，则耳聋囊缩而厥不知人，水浆不入，六日死，五脏已伤。

　　后有传病法，在卷末，开说出三甲口诀。非《素问》说，故载此也。

　　卷第三　六气变用篇第三（旧经）

　　论标本

　　经言：标本之道，浅而博，小而大，可以言一而知百病之害。言标与本，易而勿损，察本举标，气可令调，明知胜复，为万民式，天度毕矣。

　　（旧经）六气标本，所从不同，有从本者，有从标者，有不从标本者。少阳、太阴，从本，少阴、太阳，从本从标，阳明、厥阴，不从标本，从乎中也。从本者，化生于本，从标本者，有标本之化，从中者，以中气为化，以六气为本，以三阴三阳为标也。

　　（新添）少阳之本火，太阴之本湿，本末同，故从本也。少阴之本热，其标阴，太阳之本寒，其标阳，本末异，故从本从标。阳明之中，厥阴之中，气之化者：阳明中气为湿，厥阴之中气热，故阳明、厥阴不从标本之化，从乎中。中者，人气也，人气为病矣。

　　（旧经）经言：少阳之上，火气治之，中见厥阴，阳明之上，燥气治之，中见太阴，太阳之上，寒气治之，中见少阴，厥阴之上，风气治之，中见少阳，少阴之上，热气治之，中见太阳，太阴之上，湿气治之，中见阳明，所谓本也。然寒暑燥湿风火者，气谓本也，则三阴三阳上奉之。

　　三阴三阳者，太阴、太阳、少阴、少阳、厥阴、阳明，是谓标也。与本相合，为表里者，是谓中也。是故太阴阳明合，太阳少阴合，厥阴少阳合。合而为六，分而以为手足，应三阴三阳十二经脉也。

　　（新添）又，少阴、太阳，有标本之化，然少阴本热，其标少阴也，太阳本寒，其标太阳也，遂从标从本之化也。太阴、少阳，从本，然太阴之本湿，其标阴，少阳之本热，其标阳，故各从其本化也。阳明、厥阴，不从标本，皆从乎中气，阳明其本燥，标为阳，其性凉，清化凉，与标本不同，而反同其太阴湿土也，又厥阴不从标本，而反从乎中气矣。

　　（旧经）大凡治病，必明标本中气之化，而寒热温凉治之耳。又，经曰：气有国中，凡三十度而有奇，气同位者，何也？然：国中者，谓一步间气分为二分，故言三十日而有奇也。奇为四十三刻七十五分。国中相合，而成六十日余八十七刻半，乃为一步也。所以气之国中者，是以明其天地气之升降也。气之初，地气升，气之中，天气降，升降不以，为造化之由也。故经曰：天气下降，气流于地，地气上升，气腾于天。故高下相召，升降相因，而变化作矣。故出入废则神机化灭，升降息则气立孤危，故非出入则无以生长壮老已，非升降则无以生长化收藏。是以升降出入，无器不有。故知人之眼耳鼻舌身意神识能为用者，皆由升降出入之通利也。故无不出入，无不升降。化有大小，期有远近，四者之有，而贵常守，反常则灾害之矣。故曰无形无患，此之谓也。又曰，有不生不化手？然：与道协议，唯真人。故曰：真人者，提挈天地，把握阴阳，呼吸精气，独立守神，肌肉若一故能寿蔽天地，无有终时，此其道生也。及夫至人，淳德全道，和于阴阳，调于四时，去世离俗，积精全神，游行天地之间，视听八远之外，此盖益其寿命而强者也，亦归于真人。皆成道者。天地人三才，运气加临胜复，注上中下矣。癸未日患，便是两感，火运加临上，见子少阴。其运火，两感合死，标本合病。粗工不识阴阳升降，不知酸苦甘辛咸药性者，十人病，九人死也。

　　标本之图　

　　卷第三　六气变用篇第三（旧经）

　　传病

　　乙酉相女命，癸未日患者，癸火运，未手太阴肺，将未加在辰上，顺行至酉，上见子，子少阴火，为两感。

　　（新添）四仲行流己上求，但逢季孟在龙头。

　　卷第三　六气变用篇第三（旧经）

　　传病法

　　凡人多用《红丝经》传病法，全失《素问》造化之理，并无运气之说。（马宗素述：黄帝玉甲密钥机要传病法，非《素问》经载。习之者先明运气逆顺胜复造化，四时旺相，调治四时，所用皆先看司天日也。）

　　卷第三　六气变用篇第三（旧经）

　　分五行王相

　　桑君所传加临法：春，木旺，火相，土死，金囚，水休，甲乙日同。夏，火旺，土相，金死，水囚，木休，丙丁日同。秋，金旺，水相，木死，火囚，土休，庚辛日同。冬，水旺，木相，火死，土囚，金休，壬癸日同。四季，土旺，金相，水死，木囚，火休，戊己日同。

　　卷第三　六气变用篇第三（旧经）

　　天符

　　司天与运同，是名天符星。假令戊子日，戊为火运，子为火气，只是天符，此日患病，困半也。

　　卷第三　六气变用篇第三（旧经）

　　岁会

　　运与支同是也。假令甲辰日，甲为土运，辰为土支，乃岁会也，得病皆重。年月时同，皆仿此。

　　卷第三　六气变用篇第三（旧经）

　　太一天符

　　运气与支同。假令戊午日，戊为火运，午为火气，又是火支，即为太一天符也。三日若遇吉运善星，九死一生。年月日时并同。

　　卷第三　六气变用篇第三（旧经）

　　分司天司地司人

　　当日日辰名司天，司天前三辰名在泉，为司地，左右间气为司人。假令甲子日，足少阴司天，前三辰是丁卯阳明，为在泉，为司地，足少阳为右间气，足太阳为左间气，为司人也。

　　卷第三　六气变用篇第三（旧经）

　　分四时伤寒病传证候法

　　若要知四时伤寒病传证候，须将人之相属加左右间气之上，司地在阳，乃加左间气，在阴，乃加右间气，数至司天气上，见何脏腑，先受病也。假令庚申人己卯日得病者，以手阳明司天，前三辰壬午，手少阴心，阴，为在泉，手为阳支，手太阴为左间气，乃在左间气上将午加至卯上，见寅，为三焦也。第一日，三焦受病，为主。第二日丑，太阴脾土，三焦火，火生土，为微邪，当先补心泻脾。第三日传至子，足少阴属火，三焦亦是火，当解心经。第四日传至亥，足厥阴肝属木，三焦是火，为木生火，为虚邪，当补肝泻心则愈。第五日传至戌，为足太阳膀胱，属水，三焦是火，水克火，为客胜主，其人必死也。兼日辰癸未，癸，肾水也。（其法二也，一法用人命者，一法用日辰也。一法用日辰加左右间气，又一法加左右间气于相属者，皆至日辰。医者详推，有验准也。）假令甲子人戊午日病，少阴司天，前三辰癸酉，足阳明为在泉，酉阴交少阳，右间气，将甲子加申，数至午上，见戌，为膀胱。第一日为主病。第二日传至酉，足阳明胃，胃属土，膀胱是水，为土克水，为客胜主，为贼邪，必死也。太一其日得病，十死一生也。第二日，胃受病日辰，己未日土运，土气也。三土当克一水，其人未时而亡，为四土临深也。假令壬申人己丑日得病，手太阴为司天，前三辰太阳，手太阳司地，辰为阳支，合加手厥阴，为左间气。将壬申数至司天，上见辰，为手太阳火。第一日，小肠受病，为主。第二日，传至于卯，手阳明大肠属金，小肠属火，火克金，主胜客，为微邪，宜泻肺补小肠而愈也。假令丙寅人丙戌日病，此日丙辛水运，辰戌太阳，为水气，天符日，其病难痊。当是足太阳司天，前三辰司地，辛丑足太阴司地，乃丑为阴支，子为右间气。将丙寅加右间气，数至司天，上见子，为手少阴，是第一日受病也。生我者母，见子为虚邪，我克者为实邪，生我者为微邪，克我者为贼邪，生我者为正邪，自病。第二日传至亥，足厥阴肝，属木，心属火，木生火。为母生子，为虚邪，宜补肝泻脾而愈。第三日传至戌，足太阳膀胱属水，心属火，水克火，客胜主，为贼邪，其日虽困不死。从初病至第三日是戌，子为火运，子为火气，为水不能克火，一水不能克三火也。（据子午，少阴，君，太子者，本属肾水，传于戌，乃表里也，非贼邪也。）第四日传至酉，足阳明胃属土，心属火，火生土，为虚邪，宜补心则愈。第五日传至申，足少阳胆，属木，心属火，木生火，母见子，为虚邪，宜补肝泻脾。第六日传至未，足太阴脾属土，心属火，火生土，为实邪，补脾则愈。第七日传至午，足少阴肾属水，心属火，病七日，至壬辰，木运为水气，木运生火，水气克火，中半之道，其人虽然不死，大困矣。第八日至巳，手厥阴心包络属火，两火相逢，遇比和，或日合辰，自差也。

　　卷第三　六气变用篇第三（旧经）

　　五脏病证（新添）

　　心病为主面赤，口干，善笑，口苦，焦臭，多言，足汗，其病心烦心痛，掌中热，口干也。

　　肝病面青，善怒，脐左痛，其病四肢，满闷，淋溲，便难，转筋也。脾病面黄，善噫，当脐痛，腹胀满，食不消，体重节痛，怠惰嗜卧，四肢不收。肺病为主面白，善嚏，悲愁不乐，欲哭，脐右痛，其病喘咳，洒淅寒热也。肾病为主面黑，恐，脐下痛，四肢厥逆，小腹急痛，泄注下重，足寒，而多逆也。

　　卷第三　六气变用篇第三（旧经）

　　推三阴三阳病证歌

　　厥阴所至土当灾，令民交病水不来，心痛胃脘两胁满，咽喉壅闭甚难开。太阴湿土雨时行，民病头痛骨痹生，脱项拔腰并折髀，皆由肾脏未通享。少阴君火热临身，民病心烦干呕频，两胁头痛时咳喘，恶寒瞀闷悸惊人。少阳相火热司天，所胜之年心病先，胸满鼻衄两胁胀，喘咳腹胀火当年。阳明燥胜木为殃，头痛昏昏左胁伤，男子伤筋浮肿胀，妇人腹痛又心狂。太阳寒水心受灾，民病头痛寒热来，腹痛肘挛筋急痛，面黄嗌向口干烦。

　　卷第三　六气变用篇第三（旧经）

　　求癸丑年七十二候（新添）

　　旧经七十二候之图　演纪开元十二年甲子岁正月一日己酉朔，积至今明昌四年，积得四百七十年。减一 ，乘岁周，分乘之，得一十七万一千二百九十九日二十四分八十四秒，去天纪，命己酉， 外得戊申日交司日辰及分，（六十去之。）外有□。置大寒五十九日二十四分八十四秒，加候策五日零七分二十八秒，满六去之。假令癸丑年大寒交司，五十九日二十四分八十四秒，加候策五日零七分二十八秒，得六十四日三十二分一十二秒，命己酉，得癸丑日。鸷鸟厉疾，大寒气下，乃鸡始乳也。此鸷鸟厉疾者，大寒后五日。

　　经曰：何谓气？岐伯曰：上帝所秘，先师传之。日五日谓之候，三候谓之气，六气谓之时，四时谓之岁。岁者谓之期，四期谓一小周，十五小周为一大周，乃六十年也。凡此之数，九六为之纪也，故经曰六六之节、九九制会者，所以正天之度，气之数。天度者，所以制日月之行也，气数者，所以生化之用也。天为阳，地为阴，日为阳，月为阴。行者，分纪也。周有道理，日行一度，月行十三度而有奇焉，故大小月三百六十五日，曲成一岁，积气余而盈润矣。然昼夜日行天之一度，月行十三度零十九分之后也。（后载法在用针补泻内，出八正神明论中。）然五星者，皆属地，体循天而右行也。南面东转，北面西行，故曰天顺地而左旋，地承天而右行矣，是日行迟而月行疾也。

　　凡太阳一年三百六十五日，一日行一度，一年行一周天。月一日行十三度有奇，二十九日行一周天，日方行二十九度。此之比月，则月已先行一周天三百六十五度，之外又行天之二十二度，则反少七度，而不及日也。又加半日，则同宫而为一月。《阴阳说》谓：月之行，月有前后，迟速分等，周天常准，则有大小尽之异也。本三百六十五日四分度之一。荆朴曰：周天三百六十五度四分度之一者，故日行天一度，月行十三度有奇。月二十七日行一周天，更二日半行，乃日与月相会，成一月。计日二十九度半，在人二十九日半，合个二十九度半，共五十九日，故月有大尽有小尽。一岁日共行三百五十四度，在人计三百五十四日。周天三百六十五度四分度之一，成人间一年，今只行三百五十四度，在人计三百五十四日，余却一十一度四分度之一，计一十一日三时辰，故三年一闰，五年而再闰，十九年七闰，方成一章。至八十章，然后盈虚之数尽而复始。

　　卷第三　六气变用篇第三（旧经）

　　求月周天法（旧经）

　　置周天三百六十五日二十五分，以二十七日除之，每日得一十三度，余有一十四度二十五分。

　　以约法相减，（以二十七减十四度二十五分。）得七十五停，相减停也。三次相减停，以七十五为法，先除母二十七日，乃二千七百也。除之得母，（三十六为母也。）以七十五除子一十四度二十五分，得一十九也，故三十六分度之一十九。一日一十三度三十六分度之一十九，二日二十七度三十六分之二，三日四十度三十六分度之二十一，四日五十四度三十六分度之四，五日六十七度三十六分度之二十三，六日八十一度三十六分度之六，七日九十四度三十六分度之二十五。

　　直候加至二十七日，乃得三百六十五度三十六分度之九也，故二十七日合周天三百六十五日四分度之一也。度之一者，乃一百刻中得二十五，四个二十五也，乃百刻也。共合之今法，以三十六分为母，以合三百六十五度三十六分度之九，故四个九，亦三十六也，合四分度之一也。

　　（新添）当六岁也，自余岁外之法。别有三百五十四日，而为一岁，通少一十一日五十五刻，乃积气余而盈闰也。凡闰之月，无中气，皆是前后三辰之分也，乃天度之数也。其象应期而有圆缺者，月象非有缺也。然月为太阴，水之精也，日象太阳，火之精也，日月相见，则为明字，乃天之道也。火为阳明之于外，水为阴明之于内，以火大彰，以水鉴形，而可形之也。目之见也，同其太阳，照而象方见也。日光不能照者，其象不彰而缺也，以视其象，而可狂也。故上弦月南，则日乃西见而下之半也，下弦月南，则日乃东见而上之半也，望则日月相对，是故圆明，晦则同宫，是故视之不见矣。又如，冰虽莹，夜悬暗室，非火炳明，而岂鲜见其形矣。是知冰虽内明，非明曜而形无所见，月虽中朗，非日辉其象不能彰。是故月本无缺，盖因日月行之迟速不等，而故有盈亏矣。

　　卷第三　六气变用篇第三（旧经）

　　太阳早晚出入（新添）

　　经曰：地为人之下，太虚中者也，然地太虚之中，非谓至下之处也。以观平野之外，目视之极，天圆之际，非谓天之有际，而与地之相接也。凡遐迹山休，皆黄隔而致之然也。物隔之际，是为日月营运道路上下之中也。是故日未出而先晓，日乍入而朗明矣。然日月星象，非谓高下齐等，循天而营运也矣。

　　新添太阳出入早晚之图　然南方阳火，其气炎上，北方阴水，其性下流，故上南也，下北也。北方下而为阴也，子正阴极，而反生阳而上升，日乃上行，循于丑寅，至卯乃晓，以上物隔之际，而乃出也。次乃上循辰巳，至午正阳极，而反生阴而下降，日乃下行。循于未申，至酉乃暮，以下物隔之际，而入之也。次下循于戌亥，至子，周而复始也。

　　此乃一日之中，阴阳升降营运之道也。岁中升降，亦如是也。故冬至为子正也，日行之下，循天营运，道路阔远，故日昼行南道，而迟出早入也。乃昼凡四十刻，而夜凡六十刻也。然冬至之后，阳乃始生，日反上行，而渐高也。则循天之营运，道路穿狭，故日昼渐北行，而早出迟入也。凡九日，昼加一刻，而为约也。至为春分，日行中道，故昼夜停而各得五十刻也。至于夏至，为午正也，日行之道，而至高也。高则循天，收而穿行，故日昼行北道，而早出迟入也。

　　昼夜一日百刻，二十四节气定时刻也。立春正月节辰KT ，手太阴经也，昼四十三刻，夜五十七刻。雨水正月中寅KT ，手太阴络，肺也，昼四十五刻，夜四十五刻。惊蛰二月节甲KT ，手阳明经也，昼四十七刻，夜五十三刻。春分二月中卯KT ，手阳明络，大肠，昼五十刻，夜五十刻。清明三月节巳KT ，足阳明经，昼五十三刻，夜四十七刻。谷雨三月中辰KT ，足阳明络，胃，昼五十五刻，夜四十五刻。立夏四月节巽KT ，足太阴经，昼五十七刻，夜四十三刻。小满四月中巳KT ，足太阴络，脾，昼五十九刻，夜四十一刻。芒种五月节丙KT ，手少阴经，昼六十刻，夜四十刻。夏至五月中午KT ，手少阴络，心，昼六十刻，夜四十刻。小暑六月节丁KT ，手太阳经，昼六十刻，夜四十刻。大暑六月中未KT ，手太阳络，小肠，昼五十九刻，夜四十一刻。立秋七月节坤 ，足太阳经，昼五十七刻，夜四十三刻。处暑七月中申KT ，足太阳络，膀胱，昼五十五刻，夜四十五刻。白露八月节庚KT ，足少阴经，昼五十三刻，夜四十七刻。秋分八月中酉KT ，足少阴络，肾，昼五十刻，夜五十刻。寒露九月节辛 ，手厥阴经，昼四十七刻，夜五十三刻。霜降九月中戌KT ，手厥阴络，手心主，昼四十五刻，夜五十五刻。立冬十月节干KT ，手少阳经，昼四十三刻，夜五十七刻。小雪十月中亥 ，手少阳络，三焦，昼四十一刻，夜五十九刻。大雪十一月节壬KT ，足少阳经，昼四十刻，夜六十刻。冬至十一月中子，足少阳络，胆，昼四十刻，夜六十刻。小寒十二月节癸KT ，足厥阴经，昼四十刻，夜六十刻。大寒十二月中丑KT ，足厥阴络，肝，昼四十九刻，夜五十一刻。乃昼凡六十刻，而夜四十刻也。然夏之后，阴乃始生，日反下行，故日昼渐南，迟出早入。凡九日，昼减一刻，而为约也。至秋分，日行中道，乃昼夜停，而各得五十刻也。至于冬至，周而复始。然日一所行之道路，虽有高下、周圆、大小之异，皆合六度而行，故日高则远，视之小而行迟也，日下则近，视之大而行之疾也。又，日高则阳居阳分，故喧而热也，日下则阳居阴分，故凉而寒也。然一日阴阳升降之小，故寒热温凉异之小也，一岁阴阳升降之大，乃寒热温凉异之大也。又，夏日循天高行，故昼长夜短，是为阴少而阳多，故热也，冬日循天下行，故昼短夜长，是为阳少而阴多，故寒也。

　　又，冬至之后阳生，则昼渐长，夏至之后阴生，则夜渐永也。此乃天理自然升降营运之道路也。

　　故春秋二分，阴阳两停。春居阳分，故为温也，秋居阴分，故为凉也。分则日月同道而行，余皆日月异道而行，高下而相反也。

　　其五星者，岁星十二年行一周天，荧惑星七百四十日行一周天，镇星二十八年行一周天，太白星、辰星常以太阳同宫，而三百六十五日四分度之一乃行一周天矣。各星气运盛衰，而有高下，所行道路之异也。然盛则其星荧然明大，高而上行循天，北越其道也。气运各无盛衰，则不失其常矣，其同天星象，皆顺阴阳升降之理而行也。子正之后，上而行之，午正之后，下而行之，故皆于将隔之际，而为出入之期也。又，星昼伏，明而不见者，盖日光曦辉而然也，故曰大明见则小明不彰矣。凡此之道，照而无惑也。故经曰：天变代惑之用，天垂象，地成形，七曜纬虚，五行丽地。地者，所以载生成之形类也，灵者，所以列应天之精气也。形精之动，犹根之与枝叶也，仰观其象，虽远可悟其道矣。

　　卷第三　六气变用篇第三（旧经）

　　五行傍通（新添）

　　夫天地之道者，以五运阴阳为变化之用也。故经曰：其在天为玄，在人为道，在地为化。化生五味，道生智，玄生神。在天为风火暑湿燥寒，在地为木火土金水。故在天为气，在地成形，气形相感，而化生万物矣。

　　五气：风、暑、湿、燥、寒。五行：木、火、土、金、水。五星：岁星、荧惑星、镇星、大白星、辰星。五音：角、征、宫、商、羽。五方：东、南、中、西、北。五应：春、夏、长夏、秋、冬。五化生气：生、长、化、收、藏。五运平纪：敷和、升明、备化、审平、静顺。五候气：端素、高茂、允平、凋凉、澄明。五性：暄而随、暑而速、泽静直平、凉而洁、澶而下。五用：曲直摇动、燔灼躁动、高茂满化、坚成散落、 衍下流。五虫：毛、羽、裸、介、鳞。五畜：羊、马、（相火化马，属火，辛一。）牛、鸡、猪。五谷：麻、麦、稷、稻、豆。五果：李、杏、枣、桃、栗。五菜：韭、薤、葵、葱、藿。（豆叶番味没。）五实：核、络、肉、壳、濡。五物：坚、脉、肤、外坚、濡。五色：青、赤、黄、白、黑。五臭：臊、焦、香、腥、腐。五味：酸、苦、甘、辛、咸。五运成数：八、七、五、九、六。五德：敷和、彰显、润泽、清洁、凄怆。五化：生荣、蕃术、丰盈、坚敛、清隘。五政：发散舒启、明曜、安静、劲肃、清净。五令：和风暄发、暑热郁蒸、湿 云雨、燥湿雾、雾露寒。五变：振拉摧拔、销铄炎赫、动骤注雨、肃杀惨凄、凛冽严凝。

　　五灾：散落、燔KT 、溃覆、冰雪、霜雹。五病：衰、急、（然相火运，夏满闰变，亦君火化。）

　　否、咳、厥。

　　五脏神：魂、神、意、魄、精。五脏：肝、心、（下皆君火之化也。）脾、肺、肾。五志：怒、喜、思、悲、恐。五官：目、舌、口、鼻、耳。五脏开窍：目、耳、（少火相清故也。）口、鼻、溺。五脏主：目、舌、口、鼻、二阴。五养：筋膜、血脉、肌肉、皮毛、骨髓。五脏内应：胸胁、膺肋、心腹、膺胁腹背、腰下脊骨髓。五脏外应：关节、经络、肌肉四肢、皮毛、溪谷蹄膝。

　　凡此五化，非太过不及，以平而为期也。生长化收藏，先后之至，各务其德，则无胜淫。治之生月，五化宣平，不失其常，是化而无变也者，谓之物极盛也。经曰：物生谓之化，物极谓之变，则天道失常，而病由生也。则如木太过而变，则风气大行，邪淫脾土，湿化屈伏，皆病也。

　　风木过极，而亦自病。木不务德，轻侮肺金，胜注脾土。土气屈伏，求救于子，子者金也，子复母仇，则清气大举，燥令乃行，而肝病也。若木不及，则金来胜克，肝乃受邪侮，反曰病于虚也。

　　金乃胜木，火复母仇，金反病也。五星万物，尽皆应之，人亦由之。余皆仿此，推而可知也。

　　故经曰：五气而立，各有所先，非其位则邪，当其位则正。病生之变也者，气相得则微，不相得则甚。主岁者，气有余则制己所胜，不及则己所不胜侮而乘之，己所胜轻而侮之。侮反受邪，寡于畏也，斯之道欤！夫五运太过者，与己不胜而齐化，是谓木齐金化之类也。夫复则化淳，其气变动，则病由生也。以胜衰者受邪，盛之过及极，而亦同病也。随所胜之微甚，复其过而反招其害也。

　　太过五纪，木曰发生，火曰赫曦，土曰敦阜，金日坚成，水曰流衍。辰戌，上羽，其运风、暑、阴埃、凉、寒肃。其化鸣条启坼，暄暑郁燠，柔润重泽，雾露萧杀，凝惨凛冽。其变振拉摧拔，炎烈沸腾，振惊飘骤，肃杀凋零，冰雪霜雹。其病眩掉目瞑，热郁，湿下重，燥，背瞀胸满，大寒流于溪谷。

　　寅申，上征，其运风鼓、暑、阴雨、凉、寒肃。其化鸣条启坼，暄嚣郁燠，柔润重泽，雾露霜 ，凝惨栗冽。其变振拉摧拔，炎烈沸腾，振惊飘骤，同前。其病掉眩支胁惊骇，上热郁血溢血泄心痛，体重 肿痞饮，肩背胸中，寒浮肿。子午岁，上征，其运风热、炎暑、阴雨、凉劲、寒。其化同前，暄曜郁燠，柔润时雨，雾露萧 ，其变同前。其病支满，上热血溢，中满身重，下清，寒下。

　　凡定期，是以疏其纪，不必皆然，有变动病之用也，所以其间亦非太过者，推之可知也。其病者，病由生也。则如岁太角风胜，脾土受邪，民病飧泄食减，体重烦冤，肠鸣支满忽忽善怒，眩昌巅疾。云物飞动，草木不宁，甚而摇落，反胁痛而吐甚。则冲阳绝者，死。岁太征火胜，肺金受邪，民病HT 疾，少气咳喘，血溢向泄，注下，嗌燥耳聋，中热，肩背热，甚则胸中痛，胁支满，胁痛，膺背肩胛间痛，两臂内痛，身热肤痛，而为浸淫。雨水霜寒，病反谵妄狂越，咳喘息鸣，下甚则血溢血泄不已。太渊绝者，死不治。岁太宫土胜，肾水受邪，民病腹痛，清厥，意不乐，体重烦冤，甚则肌肉痿，足痿不收，行善，脚下痛，饮发，中满食减，四肢不收，反下甚。而太溪绝者，死不治。岁太商金胜，肝木受邪，民病两胁下满，痛引少腹，目赤 疡，耳无所闻，胸痛引背，甚则喘咳逆气，肩背痛，尻阴股膝髀 足皆痛，金气峻，生气下，草木敛，苍干凋陨，反 胁暴痛，不可反侧，咳逆甚而血溢。太冲绝者，死不治。岁太羽水胜，心火受邪，民病身热烦心躁悸，阴厥，上下皆寒，谵妄心痛。寒气早至，甚则腹大胫肿，喘咳，寝汗出，憎风，大雨且至，埃雾朦郁，湿气变物，病反腹满肠鸣，飧泄，食不化。神门绝者，死不治。

　　凡此五运太过之胜，由乎变也。变则胜至，有胜则后复之胜之，作病之蓄也。

　　五运不及，则其化减半，己所不胜，来兼其化。则如土不及而兼木化之数也。己所不胜来于其胜，衰而受邪，屈伏不伸，求救于子，子报母仇，后复其过，随胜而复，病之作也。

　　不及五纪，木、火、土、金、水，委和、伏明、卑监、从革、涸流，其运风清热、热寒雨、雨风凉、凉热寒、寒雨风，其灾宫，三、九、五、七、一，所谓运不及而兼其胜复之化也。

　　凡此定期，是以专明不及之运，非谓但逢阴干，便为不及。凡阴干之中，亦有平运，不可不通。岁运不及，则如此之化及灾也。

　　岁少角木衰，燥令大举，草木晚荣，肃杀而甚，甚则刚木辟着，柔萎苍干，民病中清， 胁痛，少腹痛，侮反受邪，脾病肠鸣溏泄，金土并化，则凉雨时至。天刑克，木气失正，草木焦槁，苍木再凋，火后则炎暑流行，湿性乃燥，柔脆草木焦槁，下体再生，华实齐化，病寒热疮疡痱疹痈痤。白露早降，收杀气行，寒雨害物，虫食甘黄，脾反病也。岁少征火衰，寒气大举，物荣而下，凝惨而甚，则阳气不化，乃折荣美，民病胸中痛，胁支满，胁下痛，膺背肩胛间痛，两臂内痛，郁冒瞀昧，心痛，暴喑，胁下与腰背相引而痛，屈不能伸，髋髀如裂。复则埃郁，大雨且至，黑气乃辱，则病 溏，腹满，食饮不下，寒中肠鸣，注泄腹痛，暴挛痿痹，足不任身也。岁少宫土衰，风气乃行，草木荣茂，飘扬而甚，秀不实，民病飧泄霍乱，体重腹痛，筋骨徭复，肌肉酸。复则名木苍凋，病胸胁暴痛，下引少腹，善太息。虫食甘黄，民病食少失味，苍谷乃陨。

　　岁少商金衰，炎火乃行，生气乃用，庶物以茂，燥烁以行，民病肩背瞀肿，鼽衄，血便注下。复则寒雨暴至，乃零冰雹霜雪杀物，阴厥且格，阳反上行，头脑户痛，延及脑顶，发热口疮，甚则心痛也。岁少羽水衰，湿乃大行，长气反用，其化乃速，暑雨数至，民病腹满身重，濡泄，寒疡流水，腰股痛发， 股膝不便，烦冤，足痿清厥，脚下痛，甚则 肿。复则大风暴发，草偃木零，生长不鲜，面色时变，筋骨并辟，肌肉 ，视KT KT ，物疏璺，肌肉胗发，气并膈中，痛于心腹。

　　凡此五运太过、不及，虽有常位，胜无必也。然有胜则复，无胜则否。亦有胜而不能复。以其所在，推其至理，而可知也。

　　卷第四

　　抑怫郁发篇第四

　　五运之气，岁有天气，抑而怫之，郁极乃发，待时而作也。故经曰土郁之发，岩谷振惊，雷殷气交，（云之分也。）埃昏黄黑，化为白气，飘骤高深，击石飞空，洪水乃从，川流漫衍，田牧土驹，（大水去已，石土危然，若群驹散牧于田野。）化气乃敷，善为时雨，物之始生始长，始化始成。故民病心腹胀，肠鸣而为数后，甚则心痛胁 ，呕吐霍乱，饮发注下， 肿身重。（脾热之生也。）云奔雨府，霞拥朝阳，山泽埃昏，其乃发也。其气四，云横天山，浮游生减，怫之先兆。（王冰云：天际云横，山犹冠带，岩谷丛薄，乍减乍生，有土之见，怫兆已彰，皆平明占之浮游，以午前候望也。）金郁之发，天洁地明，风清劲切，大凉乃举，草树浮烟，燥气以行，雾数起，（丑后辰前。）杀气来至，草木苍干，（其色黄赤黑而杂而至。物不胜杀，故草木苍干。）金乃有声，故民病咳逆，心胁痛引少腹，善暴痛，不可反侧，嗌干，面尘，色恶。（金胜而木病也。）山泽焦枯，土凝霜卤，怫乃发也。（王冰云。）其气五，夜寒白露，林莽声凄，怫之兆也。水郁之发，阳气乃辟，阴气暴举，大寒乃至，川泽岩凝，寒 结为霜雪，甚则黄黑昏翳，流行气交，霜乃为杀，水乃见祥，故民病寒客心痛，腰 痛，大关节不利，屈伸不便，善厥逆，痞坚腹满。（阴胜阳，则故也。）阳光不治，空积沉阴，白埃昏瞑，而乃发也。太虚深玄，气犹麻散，微见而隐，色黑微黄，怫之先兆也。（王冰云：寅至辰分，可候也矣。）木郁之发，太虚昏埃，云物以扰，大风乃至，发屋折木，木有变。（土生异木，奇状也。）故民病胃脘当心而痛，上支两胁，膈咽不通，食饮不下，甚则耳鸣眩转，目不识人，善暴僵仆。（是谓筋骨强直而不用，卒倒无所知也。）太虚苍埃，天山一色，或气浊色黄黑，郁若横云不雨，而乃发也。其气无常，长川草偃，（无风而自低。）柔叶呈阴，（白杨叶也，无风而叶皆背见。）松吟高山，虎啸岩岫，怫之先兆。（王冰云：甚者发速，微者发徐也。山行之候，以松虎期之，原行以麻黄为候，秋冬以梧桐、蝉叶候之。）火郁之发，太虚昏翳，（而空见赤气也。）大明不彰，（而昏暗是也。）炎火行，大暑至，山泽燔燎，材木流津，广厦腾烟，土浮霜卤，止水乃减，蔓草呈黄，风行惑言，（南风行令，惑言雨而不作。）湿化乃后，故民病少气，疮疡痈肿，胁腹胸背面首四肢 愤，胪胀，疡痱呕逆，螈 骨痛，节乃有动，注下，温疟，腹中暴痛，血溢流注，精液乃少，目赤心热，甚则瞀闷懊 ，善暴死，刻终大温，汗濡玄府，而乃发也。其气四，〔（新添）郁极乃发，待时而作者，天气不足，地气随之，地气不足，天气从之，运居其中，木气欲升，金气郁之，火气欲升，水气郁之，土气欲升，木气郁之，金气欲升，火气郁之，丁酉、己亥、己巳、庚午、辛丑、庚寅。假令庚午，金气欲升，天气抑之，又逢三之气，上下火郁，不能升降。故曰天气下降，气流于地，地气上升，气腾于天。故高下相台，升降相因，而变作矣。多少而差其分，微者小差，甚者大差，甚则位易，气变易则大变生而病作矣。《大要》曰：甚纪五分，微纪七分。甚纪者速，微纪者缓。一纪者十五日，甚纪者七十五日，而待时而发也，微纪者缓，一百五日而发也，所以知天地阴阳过差矣。〕动复则静，阳极反阴，湿令乃化乃成，华发水凝，山川冰雪，焰阳午泽，怫之先兆也。

　　有怫之应，而后报也，皆观其极，而乃发也。木发无时，水随火也。其发无时者，示发无常。

　　水随二火之位，水火发于四气，金发五气。然有多少，发有微甚，微则当其气而不兼他气，甚则兼其己所不胜。故水发而冰雹，土发而飘骤，木发而毁折，金发而清明，火发而曛昧。其所不胜之气，推其下承，而可知也。然下承者，所谓实盛过极，则有承袭之害也。故经曰：相火之下，水气承之，水位之下，土气承之，土位之下，风气承之，风位之下，金气承之，金位之下，火气承之，君水之下，阴精承之，皆所以制其胜也，视其物而明也。如人物热极，而体流津，以火炼金，热极反化为水，是知火热过极，而兼水气下承之也。又，水气寒极，则物坚水凝如地，是知水气过极，而兼土气下承也。又，雨湿极盛，则为骤注烈风而淫溃，是知土气过极，而兼风气下承之也。又，风大则反凉，而草木散落，是知风气过极，而兼金气下承之也。又，秋气大凉，而物皆干燥，是兼火气下承之象也。然万事不可过，太过者必有胜己者来承而制之也。故经曰：亢则害，承乃制，制则生化，外列盛衰，害则败乱，生化大病。然亢者，过极也，物恶其极，故曰物生谓之化，物极谓之变。又，俗云物极则反，皆斯道也。

　　（新添）善。郁之甚者，治之奈何？木郁达之，（达者，在上涌之，吐令条达。）火郁发之，（解表发汗，令其疏散。）土郁夺之，（夺谓宣下之，令无拥碍也。）金郁泄之，（渗泄、解表、利小便也。）水郁折之。（抑制其盛气，折其冲逆也。）过者折之，以其畏也。

　　卷第四

　　元相胜复篇第五（旧经）

　　夫六气之胜，元相为邪，随其所乘，而生其病，不必皆然。邪淫已胜，而为病始，故有虚实微正贼之五邪也。大凡治病，先求其病之由，次审病之所，知本知标，而悉明矣。其胜者，风胜则耳鸣头眩，愦愦欲吐，胃膈如塞，大风数举，裸虫不滋， 胁气并，偏着一边，化而为热，小便黄赤，胃脘当心而痛，上支两胁，肠鸣飧泄，小腹痛，注下赤白，甚则呕吐，膈咽不通，饮食入而复出也。热甚则心下热，善饥，脐下反动，气游三焦，炎暑至，木流津，草乃萎，呕逆躁烦，腹满溏泄，传为赤沃也。湿胜则火气内郁，寒迫下焦，痛留囟顶，互引眉间，胃满，雨数至，鳞见放陆，燥乃化见，少腹满，腰膝重强，内不便，善注泄，足不温，头重， 肿，饮发于中，肿于上，湿胜及火气内郁，则疮疡于中，流散于外，病在 胁，甚则心痛，热格头痛，喉痹项强。火胜则热客于胃，烦心心痛，目赤欲呕，呕酸善饥，心痛溺赤，善惊谵外家，暴热消烁，草萎水涸，介虫乃屈，少腹痛，下沃赤白。燥胜则清发于中，左 胁痛，溏泄，内为嗌塞，外发 疝，大凉肃杀，华英改容，毛虫乃殃，胸中不便，嗌塞而咳。寒胜则凝栗且至，非时水冰，羽虫后化，痔，疟发，寒厥入于胃，则内为心痛，阴中生疮，隐曲不利，互引阴股，筋肉拘苛，血脉凝泣，络满色变，或为血泄，皮肤否肿，腹满食减，热反上行，头项脑户中痛，目如脱，寒入下焦，传为濡泄。

　　卷第四　元相胜复篇第五（旧经）

　　六气所胜用药

　　治此诸胜，风胜治以甘清，佐以苦辛，以酸泻之。（厥阴之胜，木旺，当先补其不胜。木旺者，先补其脾土，然后方泻其肝木也。治以甘清者，甘味和其脾，清者，春木旺，凉为用，可以甘清。佐以苦辛者，脾苦湿，急食苦以燥之，以辛润之。以酸泻之，是酸泻肝之旺气也，是乃先归其不胜者，然后方泻之。）热胜治以辛寒，佐以苦咸，以甘泻之。（君相二火所至，肺病生焉，治以辛寒，辛寒者，佐其肺也。夏以寒用，散其火气。佐以苦咸者，肺苦气上逆，急食苦泄之，咸者佐于君相火，脾宜食咸。然后以甘味泻之。所以用咸补甘泻，方得和平。）湿胜治以咸热，佐以辛甘，以苦泻之。（湿胜，太阴之病，土旺而肾水受邪，木归于不胜者。此湿胜之治，谓相火之后，湿热相搏，咸热者，咸者柔而软火也，肾为胃之机关，取咸柔软之性味也，热者。

　　佐以辛甘者，以辛甘发散出汗，散其湿气也。）火胜治以辛寒，佐以甘咸，以甘泻之。（同热胜治。佐以甘咸者，佐其脾土，后以甘泻旺火也。）燥胜治以酸温，佐以辛甘，以苦泻之。（燥生于秋，肝木受邪，以酸泻其木，秋用温。佐以甘辛者，辛泻其肺气，乃先归其不胜也，然后以甘泻其火热。以苦泄之，去其病也。）寒胜者治以甘热，佐以辛酸，以咸泻之。（冬用热，太阳水化，治以甘热。佐以辛酸者，甘者以辛相佐，发散寒邪，酸增金气。以咸泄之者，咸泻肾水，补心。人缘冬用热，合补火泻水也。六化惟太阳不归不胜，与前异也。）

　　凡此之用，先有其胜，后行其复。所谓其复者，过也。（旧经）风复则少腹坚满，里急暴痛，偃木飞砂，裸虫不荣，厥心痛，汗发，呕吐，饮食不入，入而复出，筋骨掉眩，（肉中动也。）

　　清厥，甚则入脾，食痹而吐。冲阳绝，死不治。热复则懊热内作，烦躁，鼽嚏，少腹绞痛，火见燔KT ，嗌燥，分注时止，气动于左，上行于右，咳，皮肤痛，暴喑，心痛，郁冒不知人，洒淅恶寒，振栗谵外家，寒已而热，渴而欲饮，少气，骨痿，膈肠不便，外为浮肿，哕噫，赤气后化，热气大行，介虫不复，病痱胗疮疡，痈疽痤痔，甚则入肺，咳而鼻渊。天府绝，死不治。湿复则湿变乃举，体重中满，食饮不化，阴气上厥，胸中不便，饮发于中，咳喘有声，大雨时行，鳞见于陆，头项痛重，而掉 尤甚，呕而密默，唾吐清液，甚则入肾，窍泄无度。太溪绝者死。火复则大热将至，枯燥烦热，介虫乃耗，惊 咳衄，心热烦躁，便数憎风，厥气上行，面如浮埃，目乃 ，火气内发，上为口糜呕逆，血溢血泄，发而为疟，恶寒鼓栗，寒极反热，嗌络焦槁，渴引水浆，色变黄赤，少气脉萎，化而为水，传而为 肿，甚则入肺，咳而血泄。尺泽绝者死。燥复则清气大举，森木苍干，毛虫乃厉，病生胁，气归于左，善太息，心痛痞满，腹胀而泄，呕苦咳哕，烦心，病在膈中，头痛，甚则入肝，惊骇筋挛。太冲绝者死。寒复则厥气上行，水凝雨冰，羽虫乃死，心胃生寒，胸中不利，心痛痞满，头痛，善悲，时眩运，食减，腰 反痛，屈伸不便，地裂冰坚，阳光不治，少腹控睾，引腰脊，上冲心，唾出清水，及为哕噫，甚则入心，善忘善悲。神门绝者死。

　　卷第四　元相胜复篇第五（旧经）

　　六气所复用药

　　治诸复者，风复治以酸寒，佐以甘辛，以咸泻之，以甘缓之。热复治以咸寒，佐以苦辛，以甘泻之，以酸收之，以辛苦发之，以咸软之。湿复治以苦热，佐以酸辛，以苦泻之，燥之泄之。

　　火复治以咸冷，佐以苦辛，以酸收之，辛苦发之。发表不远热，无犯温凉。少阴同法。燥复治之辛温，佐以苦甘，以苦泻之，以酸补之。寒复治以咸热，佐以甘辛，以苦坚之。

　　复者，有胜而有复也。（新添）假令少阳下降，肺气承之，金乃受邪，病喘咳头痛。肺金生水，邪传入肾，病脐腹痛，腿脚肿痛，身寒。水为金之子，水克火，金水相生，子母同制于火，乃子救于金母也，此名复也。治者补其子，折其肝气也。风复者，治以酸寒，佐以甘辛，以咸泻之，以甘缓之。木胜则土气受邪，土生金，为子者。治以酸寒者，酸补金，寒去热。更以辛甘佐之，甘者补脾，泻火之盛势，辛佐肺气，泻其邪气。以咸泻之者，脾宜食之，肾者胃之机关，咸柔和之性，以利机关也。其余湿火燥寒，治之皆若此也。

　　（旧经）凡治诸胜复者，以寒治热，以热治寒，以清治温，以温治清，以酸收散收缓，以辛散抑散结润燥，以甘缓急，以咸软坚，以苦坚脆，以燥除湿，泻盛补衰，以平为期，必安其气，而病已矣。有胜至而未复者，上胜下俱病，以地名之，病上胜，其方顺地气而逆天气，下胜上俱病者，以天名之，病下胜，其方顺天气而逆地气为制。复至则不以天地异名，悉如复气为法。然胜复之变，虽有常位，而气无必至。上三气，天主之，胜之常也，下三气，地主之，复之常也。有胜则复，无胜则否。胜至则复，无常数也，衰乃止耳。复已而胜，不复则害，此伤生也。复而反自病者，谓居非其位，不相得也。大复其胜，则主胜之，故反病也。所谓二火在泉，居其水位，谓司天金居其火位也，余气则否也。然治气胜者，随微制甚，制气复者，和以平调，暴者泻盛补衰，其气自平。而以主客之气胜而无复，所谓阴阳自有盛衰之故也。

　　主胜为逆，客胜为从，上下之道也。巳亥上角，客胜则耳鸣掉眩，其则咳，主胜则胸胁痛，舌难以言。子午上征，居臣位，客胜则鼽嚏，颈项强，肩背瞀热，头痛少气，发热，耳聋目瞑，甚则 肿，血溢，疮疡，咳喘，主胜则心热烦躁，甚则胁痛支满。丑未上宫，客胜则首面 肿，呼吸气喘，主胜则胸腹满，食已而瞀。寅申上征，客胜则丹疹外发，及为丹 疮疡，呕逆，喉痹，头痛，嗌肿，内为螈 ，主胜则胸满，咳仰息，甚而有血，手热。卯酉上商，金居火之位上，火气上行，则清复内余，则咳衄嗌塞，心膈中热，咳不止而白血出者死。（浅淡红色血，似肉似肺，是白血也。）辰戌上羽，客胜则胸中不利，而出清涕，感寒而咳，主胜则喉嗌中鸣。（在泉主客，）

　　寅申下角，客胜则大关节不利，（所谓腰脊也。）内为痉强拘 ，外为不便，主胜则筋骨繇，腰腹时痛。卯酉下征，（火居水位之上，水曰下流，故有客胜之理。相火同候。）客胜则腰痛，尻股膝髀 足皆病，瞀热以酸， 肿，不能久立，溲便变，主胜则厥气上行，心痛，发热，膈中，众痹皆作，发于 胁，魄汗不藏，四逆而起。辰戌下宫，客胜则足痿下重，便溲不利，湿客下焦，发而濡泄，及为肿隐曲之疾，（是谓隐蔽委曲之处。）主胜则寒气逆满，饮食不下，甚则为疝。巳亥下征，客胜则腰腹痛，反恶寒，甚则下白溺白，主胜则热反上行，而客于心，心痛发热，格中而呕。少阴同候。子午下商，客胜则清气动下，少腹坚满而数便泻，主胜则腰重腹痛，少腹生寒，下为骛溏，（是谓鸭溏之候也。）则寒厥于肠，上冲胸中，甚则喘，不能久立。丑未下羽，客主俱水，则寒复内余，病腰尻痛而屈伸不利，股胫足膝中痛。

　　凡治主客之胜者，举下抑高，补衰泻盛，适气同异，主客气相得，则逆所胜气以治之，气不相得，则顺其不胜气以治之。逆者，主治之法也。然客者，天之六气行乎主位之上，主者，地之六气在于客气之下。客气动而不息，每一岁二气司天地，四气为左右之间气，随主气之所在，居无常位。主气静而守位，永定无移，常以木为初气，火为二气，相火为三气，土为四气，金为五气，水为终气。凡此六气之中，各有主客之胜，经唯言天地主客之胜者，以举水火二位，余皆可知也。故经曰木位之主，其泻以酸，其补以辛，火位之主，其泻以甘，其补以咸，土位之主，其泻以苦，其补以甘，金位之主，其泻以辛，其补以酸，水位之主，其泻以咸，其补以苦。厥阴之客，以辛补之，以酸泻之，以甘缓之，少阴之客，以咸补之，以甘泻之，以酸收之，太阴之客，以甘补之，以苦泻之，以甘缓之，少阳之客，以咸补之，以甘泻之，以咸软之，阳明之客，以酸补之，以辛泻之，以苦泻之，太阳之客，以苦补之，以咸泻之，以苦坚之，以辛润之。开发腠理，致津液，通气也。

　　适主客之胜，而补泻也。所之妙道，不可不通矣。

　　卷第五

　　六步气候变用篇第六

　　其标：厥阴、少阴、太阴、少阳、阳明、太阳。其本：风、热、湿、火、燥、寒。其时之常：和平、暄、埃溽、炎暑、清劲、寒 。其用之常：风府璺启、火府舒荣、雨府员盈、热府出行、司杀府庚苍、寒腑归脏。其化之常：生而风摇、荣而形见、化而云雨、长而蕃鲜、收而雾露、藏而周密。德化之常：风生终肃、热生中寒、湿生终注雨、火生终蒸溽、燥生终凉、寒生中温。毛、羽、裸、羽、（溥明羽翼，蜂螗之类。）介、鳞。布政之常：生、荣、濡、茂、坚、藏。令行之常：挠动迎随、高明焰曛、沉阴白埃晦瞑、光显彤云而曛、烟埃霜肃，劲切凄鸣、刚固坚芒而立。气变之常：飘怒大凉、大暄而寒、雷霆注烈、飘风燎霜、散落而温、寒雪冰雹白埃。

　　卷第五　六步气候变用篇第六

　　六气六化为病

　　厥阴所至，为病里急，筋缓缩也。支痛， 戾，胁痛，呕泄吐逆。（厥阴者，风木之病，肝胆之气，二脏所受也。木者风化，以风为本，以厥阴为标也。又，阳明、厥阴，不从标本，从乎中气。然阳明本燥，标为阳，厥阴以风为本，标为阴，标本不同也，乃从其中气。中气者，厥阴之上，风气治之，中见少阳，经曰热即生风，治风者，治于风热，又曰风淫于内，治以辛凉，皆治于中见也。）少阴所至，为疡疹身热，恶寒战栗，惊惑悲笑谵妄，衄 。（血污也。少阴君火，热之化也。足少阴肾，手少阴心也。少阴君火，以热为本，以少阴为标。少阴、太阳，从本从标。

　　少阴乃肾经，太阳乃膀胱经，肾与膀胱，为表里之经也。手与手合，足与足合者，为中气。少阴以热化为本，其标阴，太阳以寒化为本，其标阳，标本不同，遂从标从本也。）太阴所至，为积饮痞隔， 满，霍乱吐下，体重 肿。（肉如泥，按之不起。太阴乃湿土所化，以湿为本。足太阴脾，手太阴肺也。太阴与少阳，从本，然太阴本湿，其标阴，少阳其本热，其标阳，标本皆同，遂从本也。太阴与阳明为表里，手与手合，足与足合者，为中气。经曰：木为主，泻以酸，补以辛，金为主，泻以辛，补以酸。）少阳所至，为嚏呕疮疡，喉痹呕涌耳鸣，惊躁瞀昧，（目不明也。）暴注 ，暴病暴死。（少阳热化，相火之气也，三焦经也。少阳、太阴，从本也。少阳之本火，其标少阳，太阴之本湿，其标阴，二脏本末同，故从本也。手太阳三焦，手太阴肺，足少阳胆，足太阴脾，皆从本。经曰：火淫所胜，平以咸冷，佐以苦甘，湿淫所胜，平以苦热，佐以酸辛。）阳明所至，为鼽嚏，浮虚肿，皴揭，鼽尻阴股膝髀 足病也。（以上皆燥本病也。

　　阳明燥化，又为清化，卯酉之气，肺与大肠之病也，以燥为本。阳明与厥阴，不从标本，从乎中气。阳明之上，燥气治之，中见太阴，厥阴之上，风气治之，中见少阳，皆从中气之化也。足阳明胃，足厥阴肝，手阳明大肠，手厥阴心包络，阳明燥为本，性寒，阳为标，厥阴以风为本，化为热，标为阴，标本不同，反得中气之化也。）太阳所至，为屈伸不利，腰痛，寝浸汗，痉，流泄禁止。（太阳所至，寒水之化，肾与膀胱病，是以寒为本也。其伤者，为足太阳膀胱之受，为水之化也。皆传足经，不传手经，为从足经受也。六日遍足经也，叔和云：出至风门，过太阳。七日之内见脱，厄，六日已至风门，辰为太阳，七日过也。此标本表里之说者，前少阴已说也。）

　　凡此诸变，皆随德化政令变用而布之，各随阴阳所在之分，而变生其病也。故经曰：风胜则动，热胜则肿，（然热气盛，则为丹瘭，热胜血，则为痈脓，热胜骨肉，则为 肿也。）燥胜则干，（燥于外则皮肤皴揭，燥于内则积血枯干，燥于气及津液，则肉干而皮着于骨也。）寒胜则浮，（虚肿也。）湿胜则濡泄，甚则水闭而 肿也。随气所在，以言其变耳。

　　卷第五　六步气候变用篇第六

　　六气施用

　　夫六气之用，各归不胜，而为化矣。太阴雨化，施于太阳，太阳寒化，施于少阴，少阴热化，施于少阳，少阳火化，施于阳明，阳明燥化，施于厥阴，厥阴风化，施于太阴，各命其所在，而征之也。

　　卷第五　六步气候变用篇第六

　　所在傍通

　　司天之化：风、热、湿、火、燥、寒。司地之化：酸、苦、甘、苦、辛、咸。司运之化：苍、君火不主运、 、丹、素、玄。间气之化：动、灼、（君火不名，名居气也。）柔、明、清、藏。凡此之化，司天者在乎上，司地者在乎下，司运者在乎中，间气者纪其步。客行主之上，主在客之下，五运更始，而终期日，度之亦然。上盛下衰则天气下降，下盛上衰则地气上升。升极则降，降极则升，升降不已，而变化之为用也。变者物之初，极者病之始也，化者，布化而物之生也。随其所在，阴阳盛衰，气之同异，故万物生化。岁有宜否、薄浓、多少，化而不等也。然五虫之类，岁有胎孕不育，制之不全者，随其司天在泉气所制之也。同天者静而不育，化生者少，所谓天自抑之也，同地者育而化多，司地所胜者耗而不成，运乘其胜则甚也。地所制者制其形也，天所制者制其色也，随胜天之色而制之也。故经曰：地气制己胜，天气制胜己，天制色，地制形，此之谓也。

　　夫五虫者，毛羽裸介鳞也，以应木火土金水之化也。五虫之长者，麟凤人龟龙也。凡诸有形，行飞走喘息之类，各有胎生、化生、湿生、卵生，悉宗乎五虫之类也。凡此者，生气根于身中，地无根系，所谓动物，以神为主，命曰神机。此等之外，金玉土石草木之类，悉宗气味色也。凡此之类，则气根于外，生源系地，所谓植物，以气为主，命曰气立。然神机、气立，悉由天真之气化与变也。气化则物生，气变则物易，气盛则物壮，气弱则物衰，气绝则物死，皆随气之所在盛衰，而为变化之用也。故万物元有生，元有成，元有死，元有盛衰不齐。其化者，悉由所在之气使然也。岁有气立生化薄浓少多不同者，盖随其天地气之同异，而以制之也。异者，寒与热殊，燥湿之异，温清不同也。凡寒热燥湿温清之类毒药，皆由五行标盛暴烈之气所化。若异司之气者，不生而化少也。五味、五色、五谷者，若司地之气所胜之类不生化少，运乘其胜则甚也。同天地之化者，浓而化多，同天地化多之谷，命曰岁谷。木司天地，木火同德，元相胜克，则气专正而化淳，则不兼化间谷。岁谷者，苍丹也。金司天地，金火合德，化素丹，为岁谷，兼化 ，为间谷，以间上下金火之克伐也。水司天地，水土合德，化玄 ，为岁谷，上下虽有胜克，寒湿不为大忤，兼化素，为间谷，而间水土之克伐也。然万物变化，皆以气而为用，故经曰出入废则神机化灭，升降息则气立孤危，斯之谓也。夫天地之气，神明之用，正则化而物生，邪则变而病作，五星应见，万物皆由，人亦从之也。

　　司天之变者，巳亥岁上角风胜，则太虚埃昏，云物飞动，民病胃脘当心而痛，上支两胁，膈咽不通，饮食不下，舌本强，食则呕，冷泄，腹胀，溏泄，瘕，水闭。病本于脾，冲阳绝，死不治。子午岁上微热胜，则怫热大至，火行其政，民病胸中烦热，嗌干，右 满，皮肤痛，寒热咳喘，唾血血泄，鼽衄嚏呕，溺色变，甚则疮疡 肿，肩背臂 及缺盆中痛，心痛，肺 ，腹大满膨膨而喘咳。病本于肺，尺泽绝，死不治。丑未岁上宫湿胜，则沉阴且布，雨变枯槁，民病 肿骨痛，阴痹，阴痹者，按之不得，腰脊头项痛，时眩，大便难，阴气不用，饥不欲食，咳唾则有血，心如悬。病本于肾，太溪绝，死不治。寅申岁上征火胜，则温气流行，金政不平，民病头痛，发热恶寒而疟，热上，皮肤痛，色变黄赤，传而为水，身面 肿，腹满仰息，泄注赤白，疮疡，咳唾血，烦心，胸中热，甚则鼽衄。病本于肺，天府绝，死不治。卯酉岁上商燥胜，则木乃晚荣，草乃晚生，筋骨内变，民病左 胁痛，寒清于中，感而疟，大凉革候，咳，腹中鸣，注泄 溏，名木敛，生菀于下，草焦上首，心胁暴痛，不可反侧，嗌干面尘，腰痛，丈夫 疝，妇人少腹痛，目，皆疮 ，痤痈，蛰虫来见。病本于肝，太冲绝，死不治。辰戌岁上羽寒胜，则寒气反至，水且冰，血变于中，发为痈疡，民病厥心痛，呕血血泄，鼽衄，善悲，时眩仆，运火炎烈，雨暴乃雹，胸腹满，手热肘挛腋肿，心澹澹大动，胸胁胃脘不安，面赤目黄，善噫，嗌干，甚则色，渴而欲饮。病本于心，神门绝，死不治。

　　司天之气补泻用药歌曰：土位甘和药，辛温本治金，木酸凉味好，火苦水咸分。肝木主酸，心火主苦，肺金主辛，肾水主咸，脾土主甘。补泻歌曰：司天风胜药凉辛，辛补酸泻病自安，火主甘泻咸补命，土言苦泻补甘欢，金辛味泻酸宜补，水主泻咸苦补痊。此是上工医未病，药归五脏体同天。假令东方肝病，以酸泻之，以西方辛补之。西方金病，以辛泻之，以东方酸补之。南方火病，以甘泻之，以北方咸补之。北方肾病，以本位咸泻之，以南方苦补之。中央土病，以苦泻之，以本位甘补之。

　　司天之气，风淫所胜，平以辛凉，佐以苦甘，以甘缓之，以酸泻之。（东方本性酸，以西方辛味补之。辛凉者，风以热为中见之藏也，兼风木春和之气，以凉为用。佐以苦甘，苦者补肾泻脾，又恐春木旺，以甘补土气，甘能缓之。以酸泻之者，肝木得辛补，兼木旺生风，恐伤脾土，是以甘缓之，酸泻肝之旺气也。）热淫所胜，平以咸寒，佐以苦甘，以酸收之。（少阴君火之热，乃君天有德之火，平以咸寒者，咸泻肾水，寒平火热。佐以苦甘，甘者泻心火补脾土。以酸收之，经曰心苦缓，急食酸以收之也。）湿淫所胜，平以苦热，佐以酸辛，以苦燥之，以淡泄之。（太阴脾土之湿，乃中央脾土之化也，平以苦热者，经曰脾苦湿，急食苦以燥之。湿淫者，温气溢于内，皆为肿满，除其肿满者，其在上者，以苦吐之，在下者，以苦泄之。苦热者，或出汗也。佐以酸辛者，以酸收之，以辛润之，为苦燥，急以酸收敛，湿气肿满，辛润燥。以淡泄之，平淡之味，通利小便，渗泄利水道也。治湿之病，不利小便，非其治法也。）湿上甚而热，治以苦温，佐以甘辛，以汗为故而止。（身半以上，湿气有余，火气复郁。郁湿相搏，则以苦温甘辛之药，解表发汗而祛之，除其病。）火淫所胜，平以酸冷，佐以苦甘，以酸收之，以苦发之，以酸复之。热淫同法。（前君火之热化皆同，更不复解。）

　　燥淫所胜，平以苦湿，佐以酸辛，以苦下之。（燥者，西方肺金之化也。苦湿者，详经之说，苦温也，肺苦气上逆，急食苦以泄之。苦者，补肾水，泻脾土，乃泻母补子。左以酸辛者，以酸收辛润之，辛泻酸补，正补泻其肺，以平为期。以苦下之者，故以苦温渗泄之也。）寒淫所胜，平以辛热，佐以甘苦，以咸泻之。（太阳寒水，肾病之主也，平以辛热者，肾宜食辛，肾苦燥，急食辛以润之，辛润其燥。辛热者，冬寒为用，以宜服热。恐辛热过极，木气有余，遂以甘苦佐之。

　　以酸缓其中，苦微燥之，苦补其肾也，以平为期。）

　　邪反胜天者，清反胜温，治以酸温，佐以甘苦。（谓厥阴在泉，风司于地，清反胜之。治以酸温，以酸泻其厥阴木。佐以甘苦者，以肝宜食甘缓之，脾宜食苦燥之，甘苦和之，以平为期也。）

　　寒反胜热，治以甘热，佐以苦辛，以咸平之。（少阴在泉，热司于地，谓为卯酉金司天，火司地也，以此地邪胜也，治以同前说。）热反胜湿，治以苦冷，佐以咸甘，以苦平之。（太阴在泉，湿司于地，辰戌之岁也。水司天，丑未土司地，土湿胜，反热于天，治以苦冷，泻脾土之气。佐以咸甘，咸泻水气，以甘缓之。以苦平之者，苦泻土而补水也。）寒反胜热，治以甘热，佐以苦辛，以咸平之。（寅申之岁，火司于地，寒反胜热也。治以甘热者，热者缓其寒，甘补其脾土也。

　　佐以苦辛者，苦燥辛润，和其肾水。以咸平之者，咸泻心火，补肾水，以平为期。）热反胜燥，治以辛寒，佐以苦甘，以酸平之，以和为利。（子午之岁，燥司于地，性恶热而畏寒，治以辛寒者，寒和其热，辛润之也。恐辛寒过极，伤肺经，遂乃佐以苦甘者也，苦以燥，甘以缓。以酸收之，以和为平。）热反胜寒，治以咸冷，佐以甘辛，以苦平之。（丑未之岁，太阳司地，乃辰戌寒司地也，热反胜之，治以咸冷者，咸泻肾水，补心火也。佐以甘辛者，辛散甘缓。辛咸二味，恐伤其肾水肺金，复以苦燥平之，以和为期。）

　　司地变者，寅申岁下角风胜，则地气不明，平野昧，草乃早秀，民病洒洒振寒，善伸数欠，心痛支满，两胁里急，饮食不下，膈咽不通，食则呕，腹胀善噫，得后与气则快然如衰，身体皆重。卯酉岁下征热胜，则焰浮川泽，阴处反明，民病腹中肠鸣，气上冲胸，喘不能久立，寒热，皮肤痛，目瞑，齿痛 肿，恶寒发热如疟，少腹中痛，腹大，蛰虫不藏也。辰戌岁下宫湿胜，则埃昏岩谷，黄反见黑，至阴之交，民病积饮，心痛，耳聋，浑浑，嗌干肿喉痹，阴病血见，少腹痛肿，不得小便，病冲头痛，目似脱，项似拔，腰似折，髀不可以回， 如结， 如别。巳亥岁下征火胜，则焰明郊野，寒热更至，民病注泄赤白，少腹痛，溺赤，甚则便血。少阴同候。子午岁下商燥胜，则 雾清瞑，民病喜呕，呕有苦，善太息，心胁痛，不能反侧，甚则嗌干面尘，身无膏泽，足外反热。丑未岁下羽寒胜，则凝肃惨栗，民病少腹控睾引腰脊，上冲心痛，血见，嗌痛颔肿。

　　诸气在泉，风淫于内，治以辛凉，佐以苦甘，以甘缓之，以辛散之。热淫于内，治以咸寒，佐以甘苦，以酸收之，以苦发之。湿淫于内，治以苦热，佐以酸淡，以苦燥之，以淡泄之。火淫于内，治以咸冷，佐以苦辛，以酸收之，以苦发之。燥淫于内，治以苦温，佐以甘辛，以苦下之，以辛润之。寒淫于内，治以甘热，佐以苦辛，以咸泻之，以苦坚之。

　　邪反胜地者，清反胜风，治以酸温，佐以苦甘，以辛平之。寒反胜热，治以甘热，佐以苦辛，以咸平之。热反胜湿，治以苦冷，佐以咸甘，以苦平之。热反胜燥，治以辛寒，佐以苦甘，以酸平之，以和为利。热反胜寒，治以咸冷，佐以甘辛，以苦平之。凡此淫邪在内也者，淫者，溢也，子母相生，皆为淫溢也。胜者得地而太过，别刑克也。假令心火太旺，更治肝气，所生乃子母相生，皆为淫溢之病治也。别无刑克，相生独味者，为胜之治也。淫反胜复者，补泻皆取前五运六气歌治法用之。肾为胃关，脾与胃令软，假咸柔软而以利其关也。胃气乃行，脾气方化，故宜味与众脏不同也。

　　五脏补泻：肝木酸泻辛补，心火甘泻咸补，脾土苦泻甘补，肺金辛泻酸补，肾水咸泻苦补。

　　五脏互换苦急：肝苦急，急食甘以缓之，心苦缓，急食酸以收之，脾苦湿，急食苦以燥之，肺苦气上逆，急食苦以泄之，肾苦燥，急食辛以润之。

　　五脏所宜：肝宜食甘，心宜食酸，肺宜食苦，脾宜食咸，肾宜食辛。

　　凡天地淫胜，不必皆然，随气盛衰，变生其病。盛则淫胜，己气则衰，则己所不胜邪反胜。

　　邪无有盛衰，以平为期，病无由起。推其至理，命其所在，而可征矣。

　　凡天之六气所至，则人脉亦应之而至也。气至而脉应者，是谓平和之脉，故曰天和六脉也。

　　岁厥阴所至，其脉弦软虚而滑，端直以长，是谓弦，风之性也，木之象也。实而强则病，不实而微亦病，不端直长亦病，不当其位亦病，位不能强亦病。岁少阴所至，其脉钩，来盛去衰，如偃带钩，是谓钩，暑气之性，火之象也。来不盛去反盛则病，来盛去盛亦病，不偃带钩亦病，不当其位亦病，位不能钩亦病。岁太阴所至，其脉大而长，往来远，是谓长，湿之性也，土之象也。

　　大甚则病，长甚则病，不大不长亦病，不当其位亦病，位不能大长亦病也。（经言此脉在太阳所至之下，其气亦安，今易于此尔。）岁少阳所至，其脉大而浮，（浮，高也。大谓稍大于诸位脉也。）热之性也，火之象也。大浮甚则病，浮而不大亦病，大而不浮亦病，不当其位亦病，位不能浮大亦病。岁阳明所至，其脉短而涩，（往来不利，是谓涩，往来不远，是谓短。）燥之性也。短甚则病，涩甚则病，不短不涩亦病，不当其位亦病，位不能短涩亦病。岁太阳所至，其脉沉，（沉，下也。）按之乃得，（下于诸位脉。）寒之性也，水之象也。沉甚则病，不沉亦病，不当其位亦病，位不能沉也病。

　　凡此天和六脉，所至之状，咸有归旨，天之道也。然厥阴风木主肝，故其脉弦，少阴君火主心，故其脉钩，太阴湿土主脾，故其脉大而长，少阳相火主心包络，故其脉大而浮，阳明燥金主肺，故其脉短而涩，太阳寒水主肾，故其脉沉。经云太阴所至其脉沉，太阳所至其脉大而长者，误也。非谓古圣之误，乃传写者互书之过也，乃校正补注亦不明斯之道矣。不详土火而长远，水性下流，其义昭矣。或曰：太阳旺五月六月，其脉洪大而长，以谓此太阳之脉如此也。此乃地之六脉也，是以岁中六位脉气盛衰而言太少，以为三阴三阳，非谓天和六脉，应标本之阴阳也。

　　察阴阳所在而调之，以平为期。正者正治，反者反治。阴病阳不病，阳病阴不病，是为正病，则正治之谓也，以寒治热，以热治寒。阳位已见阳脉，阳位又见阴脉，是谓反病，则反治之谓尔，以寒治寒，以热治热，故曰反者反治。论言人迎与寸口相应，若引绳，大小齐等，命曰平脉者，寸口主中，人迎主外，两者相应，俱往俱来，若引绳，大小齐平，如拽绳平齐，曰平脉。春夏则人迎微大，秋冬则寸口微大，名曰平脉。

　　司天不应脉，北政少阴在泉，则寸口不应，（卯酉二年，两手寸口不应。）厥阴在泉，则右寸不应，（寅申二年，君火在右。）太阴在泉，则左寸不应，（君火在左。）少阴在泉者，（丙子、庚戌、壬子、戊午年。）两手寸口不应，司天者，尺不应。（厥阴司天，右尺不应，太阴司天，左尺不应。）南政少阴司天，（甲子、甲午。）则寸口不应，（面南行令，君火在上，两手寸口不应。）厥阴司天，（己巳、己亥。）则右寸口不应，太阴司天，（己未、己丑、壬未三年。）则左寸不应，（君火在左。）在泉者，尺不应也。（少阴在泉，二尺不应，厥阴在泉，右尺不应，太阴在泉，左尺不应，皆君火在近，位不应也。）诸不应者，反诊则见矣。（不应为脉沉下者，仰手而沉，覆手则沉为浮也，细为大也。

　　反诊者，翻手合手诊之，大为少，小为大。）

　　经曰：天地之气，胜复之作，不形于证候。诊脉法曰：天地之变，无以脉诊，此之谓也。又曰：随其气之所在，期于左右，从其气则和，逢其气则病。迭移其位者病，失守其位者危，寸尺交反者死，阴阳交者死。谓阴阳交者，谓岁当阳在左而交于右，谓岁当阴在右而交于左，若交者死。若左右独然非交，是谓不应，惟寅申、己亥、辰戌、壬未八年有应也。谓寸尺反者死，谓岁当在寸而反见于尺，谓岁当在尺而反见于寸，若寸尺反者死。若寸尺独然非反，是谓不应，惟子午、卯酉四年应之。今根据《素问》正经直言图局，又言脉法，先立其年，以知其气，左右应见，然后乃言死生也。

　　凡三阴司天在泉，上下南北二政，或左或右两手寸尺不相应，皆为脉沉下者。仰手而沉，覆手则沉为浮，细为大也。

　　北政在泉之图　北政厥阴在泉之图　北政太阴在泉之图 北政司天之图　南政司天之图　南政厥阴司天之图　南政太阴司天之图 南政三阴在泉之图　仰手覆手诊脉图　女人反此，背看之者，女人者，阴也。男者阳也，阳者南政司天，天面南向，女者阴也，阴者北政司天，天面北也。阳南政者，覆而下北，阴北政者，仰而上南，南政者东为左，北政者东为右。此者，女人反此也。

　　夫左手为阳，阳气始于子，右手为阴，阴气始于午。故左尺属水，以应初之气分，是太阳寒水之位，故肾与膀胱之脉见也。次木生君火，左手以应二之气分，少阴暑火之位，故心与小肠之脉见也。然君火在上，相火在下，应于右，以应三之气分，少阳热火之位，故命门与三焦之脉见也。次生土于右关，以应四之气分，太阴湿土之位，故脾与胃之脉见也。次土生金于右寸，以应五之气分，阳明燥金之位，故肺与大肠之脉见也。次金生水于左尺。周而复始也。

　　凡此六气六位之脉，浮者为阳，而应其腑，沉者为阴，而应其脏，不沉不浮，中而和缓者，胃脉也。然胃土者，为万物之母也，故四时皆以胃气为本。

　　六气脉出现图　夫天地者，万物之上下也，左右者，阴阳之道路也，水火者，阴阳之征兆也，金木者，生成之终始也，所以知天地阴阳应天之气，动而不息。故五脏右迁，应地之气，静而守位。故六期而还会，天有六气，地有五位，天以六气临之，地以五位承之，以地气不加君火故也。以六加五则五气，而余一气，故迁一位。若以五承六岁，乃备尽天元之气，六十年一环会，所为周而复始也。又，地气左行，往而不返，天气东转，常自木运数五岁。

　　巳其次气正当君火之上，法不加临，则右迁君火，上气以临相火之上，故曰五岁而右迁也。由期动静，上下相临，而天地万物之情，变化之机也。

　　故冬至之后，得甲子，少阳旺，其脉乍大乍小，乍短乍长者，期无常准。约其大纲，则当一周甲子，分为二分，则各得三十日也。加在冬至之后，正谓大寒中气日也，是始交入初之气分。

　　至春分之前，风木之位也。阳气以旺，而天用事，其气尚少，故曰少阳也。物之始萌而乍生，大小长短不等，是其脉之象。风令为用，以应肝木之脉也。若得甲子以来，天气温和，是应至而至也。已得甲子，天气大寒者，是至而不至也。未得甲子，天气温和，是未至而至。应至而天气大暄，是至而太过。应至而天气反大寒者，是至而不及也。人脉亦应之，非应者，病也。复得甲子，阳明旺，其脉浮大而短者，是春分至小满前二之气分，君火之位也。其气非太非少，故曰阳明，物之番鲜矣。虽旺而尚未高茂，是其脉之象也。暑令为用，以应心火之脉也。或曰辰为三月，主左足之阳明，巳为四月，主右足之阳明，以谓阳明之义者，非也。此是分寒暑幽明之义也，故戌为九月，主右足之厥阴，亥为十月，主左足之厥阴。然东南方，阳也，两阳合明，故曰阳明，西北方，阴也，两阴交尽，故曰厥阴。西南方，是热极之分也，东北方，是寒极之分也，故曰寒热温凉，皆盛于四维也。盖五行不及，则其数生，是谓不兼土之数也，太过则其数成，是兼其土之数也，所谓土为五运之君主，是万物之母，物得之则旺，失之则衰也。土气兼并寄，旺于四季之后，故寒热温凉之盛也。故经曰：幽显既位，寒暑弛张，厥阴之谓幽，阳明之谓显，此之谓也，非谓脉之义也。亦犹水之本寒，标为太阳，月是水之精，名曰：太阴，火之本热，标为少阴，日是火之精，名曰太阳。又，《灵枢经》曰：心为手太阳，肺为手少阴，肾为足太阴，脾为足厥阴。又，经曰寅亦为太阳。此等之类，而义甚多，元相不同者，非有误也。盖各随其用而言之文，言虽同而用之各异，不可不通矣。复得甲子，太阳旺，其脉洪大而长者，所谓小满至大暑之前三之气分，相火之位也。其气甚盛，故曰太阳。物之洪盛高茂，是其脉之象也。火令为用，以应心包络相火之脉也。复得甲子，太阴旺，其脉紧大而长者，所谓大暑至秋分之前四之气分，湿土之位也。阴气已旺，而地主之，当阴之分不可言其阳，其气尚盛不可言其少，故曰太阴。物之至矣，已长盛而化速，是其脉之象也。湿令为用，以应脾土之脉也。复得甲子，少阴旺，其脉紧细而微者，所谓秋分至小雪之前五之气分，燥金之位也。其气收敛而渐少，故曰少阴。物之凋陨穷燥，紧劲细微，是脉之象也。燥令为用，以应肺金之脉也。复得甲子，厥阴旺，其脉沉短而敦者，所谓小雪至大寒之前终之气分，寒水之位也。其气已衰，将尽而交也，故曰厥阴。物之收藏在内，而坚守不伸，是其脉之象也。寒令为用，以应肾水之脉也。

　　然此之六脉，是谓岁中六步主位之脉也。此三阴三阳者，随其脉气盛衰，天地阴阳之分，言其太少，以为三阴三阳，非为六气标本之阴阳也。天和六脉，是随六步客气所至，而应见之脉，所谓气有主客，脉也有主客也。主客气同，则人脉亦同，是俱本位也。则如岁少阳相火司天，是主居相火之位也。少阳之客，其脉大而浮，相火之主，其脉洪大而长，是大同而小异。所谓主气守位不移，客气居无常位，天地同则小异，故脉大同而有小异也。假令岁少阳司地，是火居水位也。少阳之客，其脉大而浮，水位之主，其脉沉短以敦，所谓主客不同，故人脉异之也。此乃古圣之奥旨，使天下莫能释矣。然应主脉反不应客脉者，而为病也，若应客脉反不应主脉者，而为病也。此之二脉，元相为反者，适气盛衰，而可明也。水位之主气盛，则天气大寒，脉当沉短以敦，反此者，病也。少阳之客气盛，则天气大暄，脉当稍大而浮，所谓火居水位，其用不全则故也，反此之脉者，病也。若主客气平，冬无盛衰，则天气不寒而微温，而脉各减其半，微沉微浮，大不能大，短不能短，中而以和，反此者，病也。余皆仿此，推而可知也。大凡脉候，慎明天地主客之脉，不可以执其天脉而去其地脉，亦不可持其地脉而去其天脉。天地相参，审其同异，察其盛衰，适气之用，可以切脉之盈虚，断病之祸福矣。

　　天之六脉，应气而至，不强不弱，不盛不衰，则和平之脉也。弦似张弓弦，滑如连珠，沉而附骨，浮高于皮，涩而止住，短如麻黍，大如帽簪，长如引绳，皆谓至而太甚，则为病也。应弦反涩，应大反细，应微反大，应沉反浮，应浮反沉，应短涩反长滑，应软虚而反强实，皆谓至而反也，异常之候，则为病也。

　　凡此诸脉，悉当审其主客气之同异，适其盛衰，而言其病也。气位已得，而脉气不应，是至而不至则病，气位未至，而脉气先变，及与岁政南北改易而应者，是未至而至则病也。不应天常，阴位反见阳脉，阳位反见阴脉，是阴阳交易，病而危也。阴阳之位者，视其岁政南北，而可知也。

　　上角则左尺不应，上宫则右尺不应，少阴在泉，两寸不应，下角则右寸不应，下宫则左寸不应，所谓脉沉于指下，不应引绳大小齐等，故云不应也。不应而沉者，阴也，故曰阴位也，应而浮者，阳也，故曰阳位也。凡不应者，于指下反其平常之诊也，故经曰诸不应者，反其诊则见矣，此之谓也。

　　欲知岁政之南北者，审君臣之运，而可知也。然五运以土运为君主，面南而为君，故曰南政，余四运为臣主，面北而侍君，故曰北政也。阴阳之脉位者，亦谓君臣之道也。然六气以少阴火为君主，余皆为臣，治内而降其命，臣奉命而治其外。外者，阳也，故其脉浮，内者，阴也，故其脉沉。假令南政之岁，是面南而君之也。遇少阴司天，所谓天位在南，故两寸不应，而脉沉也。

　　遇厥阴司天，则少阴在右，故曰上角，则右寸不应。遇太阴司天，则少阴在左，故曰上宫，则左寸不应。遇少阴在泉，亦名司地，地位在北，故两尺不应也。左右同法。余皆仿此，皆随君火所在，乃脉沉不应也。斯其妙道，至真之要，昭然可征，而诚非谬矣。故经曰：知要要者，一言而终，不知其要者，流散无穷，此之谓也。

　　当阴之位而脉沉，当阳之位而脉浮者，平和之脉也。阴位反见阳脉，阳位反见阴脉者，遇君火司天地四岁有之，是谓反，反者殆而死。若阴位独见阳脉，或阳位独见阴脉者，是谓不应气，非反也。反者，谓尺寸也，遇木或土司天地之八岁有之。不名反而谓之交，阴阳俱交，是谓二次者殆而死。或阴独然，或阳独然，是谓不应气，非交也。交者谓左右也。不应气者，病也。阳位反见阴脉者，是谓君居臣位，虽失其常，不为大忤，则病而微，阴位反见阳脉者，是谓臣居君位，为大逆，则病而甚。交反者，殆而死，所谓君反居其臣位，臣反居其君位，君臣易位，大反其常，逆天之道，岂不殆而死乎！夫脉者，血之府也，心之所养，其应于火，其气动躁，故能动也。血气流通，神之用也，故可以候其脉而知其病否。然四时脉，春弦、夏数、秋涩、冬沉者，乃平和之脉也。若不应者，亦不得便言其病。盖人脉候，悉应于天地之气也，四甚之脉，盖由寒热温凉气候使然也。气温则脉弦，气热则脉数，气凉则脉涩，气寒则脉沉。脉与天地中外相应，则为平和，不应则病也。中外相应而亦病者，是脉应之甚也。假令天气炎热，其脉当数，然而一息不过于五至也。所谓炎热则呼吸急速，脉也应之，故曰数也，命其息而可知矣。一息六至或七至者病，所谓有热也。在里则脉沉数，当以下之，在表则脉浮数，当以汗之，此为治之大体也。反其治者，死矣。一息八至以上者死，所谓数之过极也。余皆仿此，推而可知也。或曰春得秋脉，秋得夏脉，夏得冬脉，冬得长夏脉，长夏得春脉，是四时官鬼相刑之脉，其病当死者，慎不可便言其死也。

　　然春脉当弦，秋脉当涩，若岁阳明金居初之气，客气盛则其气大凉，其脉短而涩。虽是春得秋脉，金当克木，是鬼贼之脉，又有何咎，所谓脉应天时而至，虽反时位，不反无常，亦为平和之脉也。

　　或曰肝病得肺脉，肺病得心脉，心病得肾脉，肾病得脾脉，脾病得肝脉，此是鬼贼之脉，其病必死者，亦不可便言其死也。假令春有脾病，或遇厥阴所至，其病欲愈，脾本位而见肝脉，是谓平和之候也，若便言死，岂非粗工之谬也。若春气温和，而肝有病，反见秋脉者，此是鬼贼之脉也，其病殆而殂也。余仿此。又，孟春脉沉而不弦，孟夏脉弦而不数，孟秋脉数而不涩，孟冬脉涩而不沉者，虽不应时，而亦非病也。盖四时之气，皆始于仲月，而盛于季月，差在一月之后，人脉亦从之，故经曰各差其分，此之谓也。

　　大凡切脉，心明三部九候，可以候其脉。盖各人肥瘦长短不等，故谨察之也。三指之下，各得同身寸之一寸，率而成三，以应三寸之道也。或曰三部之脉，非应三寸者，同身寸以验之，而可知也。取寸之法，以从男左女右，以中指与大指相接如环，度中指上侧两横文之际，乃为一寸也。或言此非一寸者，是未知其道。经言天地之至数，始于一，终于九，一天、二地、三人，因而三之，则三三成九也。然九而因之，则为八寸一分也。故冬至之后，阳生则数九，终于八十一也。故《素问》及《道德经》，皆八十一篇，越人八十一难，皆合九九之数，乃自然之道也。人亦应之，故人足至顶，长八尺一寸，又手掌谓之咫尺，长八寸一分，以应九九之数，将此度之，而可征也。又，关前为阳，将寸量至尺泽，一尺，故曰尺也，尺寸之间，阴阳之格，故曰关也。以寸脉应天，尺脉应地，关脉应人，以为三部也。部各有浮沉中，而又应九候，故有三部九候也。以应其身，则上部天主头角，地主唇口，人主耳目，中部天主肺，地主胸中，人主心，下部天主肝，地主肾，人主脾。凡此三部九候及十二经，皆有动脉。独取气口，是谓手太阴肺之经，脉之大会也。凡人食气入胃，浊气归心，淫精于脉，精微入于脉也。脉气流经，经气归于肺，肺朝百脉，盖肺为华盖，位复居高，治节由之，故受百脉之朝会也。肺始自寅初，起于中焦，下络大肠，还循胃口，上膈，属肺，从肺系横出腋下，循 内侧，至气口，以成寸关尺之三部，应期而脉之见也。故经曰诊法常以平旦，阴气未动，阳气未散，饮食未进，经脉未盛，络脉调匀，气血未乱，故乃可诊有过之脉也。欲将持脉，审其荣辱勇怯，性之缓急，察色听声，询其憎欲，穷其所病，工无所惑，方可切其脉也。凡诊之手，以从男左女右，先以中指按高骨为关，适其远近，而次按寸尺。诊其脉，则目无邪搜，耳无乱闻，口无乱言，意无妄想，询明部候，谨察阴阳，视岁政南北而君臣之位，适主客同异而气之盛衰，追乎众法，而应于心手。中外俱明，得其标本，可以言病患之由，断病吉凶之处，谓治之方，愈疾人之苦矣。

　　卷第六

　　通明形气篇第七

　　夫人之始生者，禀天地之阴阳，假父母之精血，交感凝结，以为胞胎矣。先生右肾则为男，以外精内血，阴为里也。先生左肾则为女，以外血内精，阳为里也。其次肾生脾，脾生肝，肝生肺，肺生心，然脏为阴，故始于肾水而终于心火，以生其胜己也。其次自心生小肠，小肠生大肠，大肠生胆，胆生胃，胃生膀胱，然腑为阳，故始于小肠火而终于膀胱水也，以生其己胜矣。脏腑一定，自膀胱生三元，三元生三焦，三焦生八脉，八脉生十二经，十二经生十二络，十二络生一百八十孙络，一百八十孙络生一百八十缠络，一百八十缠络生三万六千系络，三万六千系络生三百六十五骨，三百六十五骨生五百筋脉，五百筋脉生六百五十五穴，六百五十五穴生八万四千毛窍。胎完气足，灵光入体，则与母分解，而生为人也。然当十月满足而生者，期之常也。或不然者，盖由灵光早晚之届也。自生之气，随其变蒸，而生其神智，爪发满也。然神者气之余也，智者意之余也，爪者筋之余也，发者血之余也，齿者骨之余也，皆发于生育之后，故言余也。逮夫从道受生谓之性。所以任物谓之心。心有所忆谓之意。意有所思谓之志。事无不周谓之智。智周万物谓之虑。动以营身谓之魂。静以镇身谓之魄。思虑不得谓之神。冥然变化谓之灵。流行骨肉谓之血。保形养气谓之精。气清而快谓之营。气浊而迟谓之卫术。众象备见谓之形。块然有阂谓之质。

　　形貌可测谓之体。大小有分谓之驱。总括百骸谓之身。

　　图　然骸者，处形名之也。其首者脑户。后项大筋宛宛中为风府。项两傍为颈。颈上为脑。脑上为巅。巅前为顶HT 。顶HT 前为囟。囟前为发际。发际前为额颅。额颅两傍为额角。额角两傍耳上发际陷中为曲隅。曲隅前为肩骨。肩骨间为颜。颜下为鼻。鼻山根为 。 两傍为目。目内连深处为系。目内 为睛明。黑为瞳子。目外 为锐 。锐 外为耳。耳本脉中为鸡足。耳下曲颊端陷中为颊车。耳前发脚为兑发。耳前上廉起骨开口有空处为客主人，一名上关。耳前目下为 。

　　下为腮。腮下为颔。颔中为颐，一名地阁。颐下为渐，一名下颐。地阁上陷中为承浆。承浆上为口。口内前小者为齿，两傍大者为牙。牙齿根肉为龈。牙齿间为舌。舌根为舌本。

　　舌本上相对为悬壅。口两傍为侠口。侠口内为唇。唇上为人中。人中上两傍为鼻孔。

　　图　其手臂者，肩前后之下为膊。膊下对腋为 ， 有内外，各有前廉后廉。 尽处为肘，一名。 下为肱，一名臂。臂有上骨下骨，臂上骨为辅骨。臂有上廉下廉，臂分内外，亦有前廉后廉。臂骨尽处为腕。

　　腕下踝为兑骨，上踝为高骨。高骨傍动脉为关，关后为尺，关前为寸口。寸口骨为束骨。束骨前掌骨后肥肉际为鱼际。鱼际外为两筋。两筋前为两骨，一名歧骨。歧骨前为虎口。

　　图　图　其胁肋者，胁上际为腋。胁骨为肋。腋下三寸，从胁至 八肋骨间为季胁。季胁下空软处为眇。眇外为HT 。其胸腹者，前阴后，后阴前。屏翳两筋间为纂。纂内深处为下极。下极之前，男为阴延，女为窈漏。

　　阴延下为阴器。阴器上为聚阴。聚阴上为毛际。毛际两傍动脉中为气冲，一名气街。气街上为少腹。少腹内为中极。中极上为关元。关元上为脐。脐上至鸠尾为腹。鸠尾骨为蔽骨，一名臆。臆上为胸。胸中两乳间为膻中，一名元儿。胸两傍高处为膺。膺上横骨为巨骨。巨骨上为缺盆。缺盆骨为 KT ，一名HT 。HT 中会处为额。额下连舌本起者为结喉。结喉两傍各一寸五分，在颈大脉应手，以候五脏气处为人迎，一名五会。五会上曲颔前一寸三分陷中动脉处为大迎。大迎内为喉咙。喉咙上为颃颡。颃颡内为咽门。

　　其腰脊者，脊骨节为憔骨。憔骨下尽处为焦尾。焦尾锐为尾骨，一名 骨。 骨两傍为扁骨。

　　扁骨之内，男曰十二 ，女曰八 。尽分合处为尻。尻上横者为腰监骨。腰监骨上为腰骨，一名，HT 。HT 上为KT 。KT 上侠脊内为脊骨，凡二十一节，通顶骨三节，则二十四节。脊内为KT 。

　　KT两傍为膂。膂内为胛，一名 。 上两角为肩解。肩解下成片者为肩胛，一名膊。肩端两骨间为 骨。肩胛上际会处为三柱。三柱之上，两傍之前为 。

　　其股膝者，足跟为端。端上为踵。踵上为 ，一名胼肠。胼肠之上，膝后曲处为 。膝上至腰髋骨下通为楗。楗上侠髋骨两旁为机。机后为臀肉。臀后为 。机前为髀厌，一名髀枢。下内为股，一名胯。胯骨为HT KT 。

　　股下为鱼腹。股外为髀。股髀之前，膝上起肉为伏兔。伏兔后交文中为髀关。关上横骨为枕骨。

　　关下膝解为骸关。侠膝解中为膑。膑下通为HT 。HT 外为后辅骨。HT 两傍为 。 前为 ，一名 ，亦名胫。胫骨下尽处为曲节，一名腕。

　　图　图　其足者，大指爪甲之后为三毛。三毛后横文为聚毛。聚毛后为本节。本节后为歧骨。歧骨上为跗。跗内下为窍骨，一名核骨。大指下为跖。跖下为跽。跽后为板。板后为足心。足心后为足掌。足掌后为足跟。两踝相对为腕。内踝之前，大骨下陷中为然谷。外踝上为绝骨。足外侧大骨下赤白肉际为京骨。

　　其腑脏者，下喉咙之前为气系。气系下连为肺。肺下相连为心。心下为膈。膈下为肝，肝左三叶短叶相连为胆。肝右四叶之下为脾。脾后上之连属为胃，一名太仓，亦名水谷之海。胃下两旁入脊膂，左为肾，右为命门。两肾下之前为膀胱。膀胱下为廷孔。咽门下为食系。食系下连太仓。太仓下连小肠。小肠近下右连大肠。大肠下连肛门。小肠下连膀胱。又曰：唇为飞门。齿为户门。会厌为吸门。太仓上口为贲门，下口为幽门。二肠相会处为拦门。下极为魄门，一名肛门。又曰：心以上为上焦，心下至脐为中焦，脐下为下焦，通为三焦。

　　凡脏腑各主一脉，以为手足三阴三阳十二经脉也。通行营卫，总贯百骸，周流而无已矣。

　　凡一脉，左右双行。手三阴之脉，从脏走至手，次手三阳之脉，从手走至头，次足三阳之脉，从头下走至足，足三阴之脉，从足下走至腹。其脉常以十二经络始自寅初，起于中焦，流注手太阴、阳明，足阳明、太阴，手少阴、太阳，足太阳、少阴，手厥阴、少阳，足少阳、厥阴。等脉一遭毕，而复注手太阴之脉。

　　手太阴之脉，起于中焦，下络大肠，还循胃口，上膈，属肺，从肺系横出腋下，下循 内，行少阴、心主之前，下肘中，循臂内，上骨下廉，入寸口，上鱼，循鱼际，出大指之端。其支者，从腕后直出次指内廉，出其端。次注手阳明。

　　手阳明之脉，起于大指次指之端，循指上廉，入合谷两骨之间，上入两筋之中，循臂上廉，入肘外廉，循 外前廉，上肩，出 骨之前廉，上出柱骨之会上，下入缺盆，络肺，下膈，属大肠。其支者，从缺盆上颈，贯颊，下入齿缝中，还出侠口，交人中，左之右，右之左，上侠鼻孔。次注足阳明。

　　足阳明之脉，起于鼻之交 中，旁纳太阳之脉，下循鼻外，入上齿缝中，还出侠口环唇，下交承浆，却循颐后下廉，出大迎，循颊车，上耳前，过客主人，循发际，至额颅。其支者，从大迎前下人迎，循喉咙，入缺盆，下膈，属胃，络脾。其直行者，从缺盆下乳内廉，下侠脐，入气街中。其支者，起于胃口，下循腹里，至气街中而合，以下髀关，抵伏兔，下入膝膑中，下循胫外廉，下足跗，入中指内间。其支者，下廉三寸而别，下入中指外间。其支者，别跗上，入大指间，出其端。次注足太阴。

　　足太阴之脉，起于大指之端，循指内侧白肉际，过核骨后，上内踝前廉，上 内，循胫骨后，交出厥阴之前，上膝股内前廉，入腹，属脾，络胃，上膈，侠咽，连舌本，散舌下。其支者，复从胃别上膈，注心中。次注手少阴。

　　手少阴之脉，起于心中，出属心系，下膈，络小肠。其支者，从心系上侠咽，系目系。其直者，复从心系却上肺，下出腋下，下循 内后廉，行太阴、心主之后，下肘内，循臂内后廉，抵掌后兑骨之端，入掌内后廉，循小指之内，出其端。次注手太阳。

　　手太阳之脉，起于小指之端，循手外侧，上腕，出踝中，直上循臂骨下廉，出肘内侧两筋之间，上循 外后廉，出肩解，绕肩胛，交肩上，入缺盆，循咽，络心，下膈，抵胃，属小肠。其支者，从缺盆循颈上颊，至目锐 ，却入耳中。其支者，别颊，上 ，抵鼻，至目内 ，斜络于颧。次注足太阳。

　　足太阳之脉，起于目内 ，上额，交巅上。其支者，从巅至耳上角。其直行者，从巅入络脑，还出别下项，循肩膊内，侠脊，抵腰中，入循膂，络肾，属膀胱。其支者，从腰中下侠脊，贯肾，入中。其支者，从膊内左右别，下贯胛，侠脊内，过髀枢，循髀外，从后廉下合 中，下贯内，出外踝之后，循京骨，至小指外侧。次注足少阴。

　　足少阴之脉，起于小指之下，斜走足心，出然谷之下，循内踝之后，别入跟中，上 内，出内廉，上股内后廉，贯脊，入肾，络膀胱。其直者，从肾上贯肝膈，入肺中，循喉咙，侠舌本。

　　其支者，从肺出络心，注胸中。次注手厥阴。

　　手厥阴之脉，起于胸中，出属心包络，下膈，历络三焦。其支者，循胸，出胁，下腋三寸，上抵腋下，循 内，行太阴、少阴之间，入肘中，下臂，行两筋之间，入掌中，循中指，出其端。

　　其支者，别掌中，循小指次指，出其端。次注手少阳。

　　手少阳之脉，起于小指次指之端，上出两指之间，循手表腕，出臂外两骨之间，上贯肘，循外，上肩，交出足少阳之后，入缺盆，布膻中，散络心包，下膈，循属三焦。其支者，从膻中上出缺盆，上项，系耳后，直上出耳上角，以屈下颊，至 。其支者，从耳后入耳中，出走耳前，过客主人前，交颊，至目锐 。次注足少阳。

　　足少阳之脉，起于目锐 ，上抵头角，下耳后，循颈，行手少阳之前，至肩上，却交出少阳之后，入缺盆。其支者，从耳后入耳中，出走耳前，至目锐 后。其支者，别锐 ，下大迎，合于手少阳，抵于 ，下加颊车，下颈，合缺盆，下胸中，贯膈，络肝，属胆，循胁里，出气街，绕毛际，横入髀厌中。其直者，从缺盆下腋，循胸，过季胁，下合髀厌中，以下循髀阳，出膝外廉，下外辅骨之前，直下抵绝骨之端，下出外踝之前，循足跗上，入小指次指之间。其支者，别跗上，入大指之间，循大指歧骨内，出其端，还贯入爪甲，出三毛。次注足厥阴。

　　十二经脉昼夜百刻流注之图　足厥阴之脉，起于大指丛毛之际，上循足跗上廉，去内踝一寸，上踝八寸，交出太阴之后，上内廉，循股阴，入毛中，过阴器，抵少腹，侠胃，属肝，络胆，上贯膈，布胁助，循喉咙之后，上入颈颡，连目系，上出额，与督脉会于巅。其支者，从目系下颊里，环唇内。其支者，复从肝别贯膈，上注肺。

　　夫天有五运，人有五脏。五脏者，应五行，乃金木水火土，五运者，乃风火燥湿寒，皆应阴阳。阴阳者，天地之道也，万物之纲纪，变化之父母，生杀之本始，神明之府也，可不通乎！用针者先明脏腑阴阳，调和顺逆，补泻迎随。经曰：一曰治神，调养神气，专精其身。二曰养身，用针者以我知彼，用之不殆。三曰知毒药为真，攻邪宜顺王真之道，其在兹乎。四曰制砭石小大，用针者随病所宜，内外调治，以平为期。五曰知腑脏血气之诊，诸阳为腑病，诸阴为脏病。故曰少阳、少阴，少血多气，太阳、厥阴，多血少气，太阴多气少血，阳明多气多血。是以刺阳明出血气，刺太阳出血恶气，刺少阳出气恶血，刺太阴出气恶血，刺少阴出气恶血，刺厥阴出血恶气也。

　　五脏已定，九候已备，后乃存针。又曰治补有多少，力化有浅深，五虚勿近，五实勿远，至期当发，过者穴闭，精心专一，神不外营也。刺实须其虚者，留针，引阴至阳，阴气隆至，针下热，乃去针也。刺虚须其实者，引阳至阴，阳气隆至，针下热，乃去针。一经有五穴，五脏各归其本脏穴也。用针者虚则补其母，实则泻其子，不虚不实，以经取之者，当刺本脏穴也。

　　图　图　《素问》曰：凡刺之法者，法天则地，合以天光，必候日月星辰，四时八正之气，气定乃刺之。谨推昼夜百刻，人气日行周天三百六十五度四分度之一也。故人十息，气行六尺，日行二分。

　　二百七十息，气行十六丈二尺，气行交通于中，一周于身，水下二刻，日行二十分。五百四十息，气行再周于身，水下四刻，日行四十分。

　　二千七百息，气行十周于身，水下二十刻，日行五宿二十分。计一万三千五百息，气行五十营于身，水下百刻。周天三百六十五度四分度之一也。故日行一度，月行十三度有奇。月二十七日行一周天，更行二日半，乃日与月相会，成一月，计日二十九度半，在人计二十九日。合个二十九度半者，共五十九日，故月有大尽小尽。一岁日共行三百五十四度，在人计三百五十四日。周天三百六十五度四分度之一，成人间一年，今只行三百五十四度，在人计三百五十四日，余却一十一度四分度之一，计一十一日三时辰，故三年一闰，五年再闰，十九年七闰，方成一章。至八十章，然后盈虚之数尽，而复始也。

　　置周天三百六十五度二十五分，以二十八日除之，得每日十三度有奇。余有零者，以之分法分之，是日月行之度数也。

　　谨按《灵枢经》、《素问》所说流注，不比诸家所说流注，补泻生脉如神。用之勿误，须明病之标本、虚实、反正、迎随、逆从、补泻、生刑，井、荥、输、经、合。人气所至者，经络便为开，过者为闭。八般补泻：迎随补泻、递顺补泻、转针补泻、开阖补泻、呼吸补泻、从逆补泻、针头补泻、六字气诀补泻。

　　《素问》曰推昼夜百刻人气日行周天度数法，人气日行周天三百六十五度四分度之一也，度数合日月星辰缠度也。昼夜一百刻，乃一千单八分，人气行八百一十丈。一万三千五百息，通计行八百一十丈，行尽二十八宿，共为五十周也。人气行二十八舍，每一舍三十六分，计一千单八分，每一周计一十六丈二尺。法曰：置一百刻，以二十八除之，得三十五，外有一十六入之分。

　　先于二十八内减一十六，直后相减停，除母一十六，次除子一十八，相减各得四。以先除二十八，得七为母，次除一十六，得四为子，累加过母者为一刻。每一舍得三刻与七分之四，每一舍得三十六分，计一千单八分。昼夜共五十周，每一周计一十六丈二尺，五十周计八百一十丈，计一万三千五百息数也。

　　法置三十六分，以八尺一寸乘之，得二十九丈一尺六寸，以一十六丈除，（每一周得一十六丈二尺，除得周数也。）乃血气长短，人气所行度数也。人气行于十分身之人也，日行一舍，计三刻与七分之四。一刻人气行足太阳，二刻行足少阳，三刻行足阳明，四刻行足太阴，五刻行足少阴，六刻行足厥阴，气血周身一度，计三十六分，长二十八丈九尺二寸，计八百一十息。日行二舍，七刻人气行手太阳，八刻行手少阳，九刻行手阳明，血气周于身三度，计七十二分，长五十七丈八尺五寸，计一千二百一十五息。日行三舍，一十刻人气行手太阴，十一刻行手少阴，十二刻行手厥阴，十三刻行足太阳，血气周于身五度，计一百八分，长八十六丈七尺一寸，计一千七百五十五息。日行四舍，十四刻人气行足少阳，十五刻行足阳明，十六刻行足太阴，血气周于身七度，计一百四十四分，长一百一十五丈七尺一寸，计二千一百六十息。日行五舍，十七刻人气行足厥阴，十八刻行手太阳，十九刻行手少阳，二十刻行手阳明，血气周于身八度，计一百八十分，长一百四十四丈六尺四寸，计二千七百息。日行六舍，二十一刻人气行手太阴，二十二刻人气行手少阴，二十三刻行手厥阴，血气周于身一十度，计二百一十六分，长一百七十三丈五尺七寸，计三千二百四十息。日行七舍，二十五刻人气行尽东方七宿，入阴分，此时血气难交也，二十六刻人气行足太阳，二十七刻行足少阳，血气周于身一十二度，计二百五十二分，长二百二丈五尺，计三千六百四十五息。日行八舍，二十八刻人气行足阳明，二十九刻行足太阴，三十刻行足少阴，三十一刻行足厥阴，血气周于身一十四度，计二百八十八分，长二百三十一丈四尺二寸，计四千一百八十五息。日行九舍，三十二刻人气行手太阳，三十三刻行手少阳，三十四刻行手阳明，血气周于身一十六度，计三百二十四分，长二百六十三尺五寸，计四千五五九十息。日行一十舍，三十五刻人气行手太阴，三十六刻行手少阴，三十七刻行手厥阴，三十八刻行足太阳，血气周于身一十七度，计二百六十分，长二百八十九丈二尺八寸，计五千一百三十息。日行十一舍，三十九刻人气行足少阳，四十刻行足阳明，四十一刻行足太阴，血气周于身一十九度，计三百九十六分，长三百一十八丈二尺一寸，计五千五百三十五息。日行十二舍，四十二刻人气行足少阴，四十三刻行足厥阴，四十四刻行手太阳，四十五刻行手少阳，血气周于身二十一度，计四百三十二分，长三百四十七丈一尺四寸，计六千七十五息。日行十三舍，四十六刻人气行手阳明，四十七刻行手太阴，四十八刻行手少阴，四十九刻行手厥阴，血气周于身二十三度，计四百六十八分，长三百七十六丈七寸，计六千六百一十五息。日行十四舍，五十刻人气行尽南方七宿，入阴分，此时血气难交也，五十一刻人气行手太阴，五十二刻行手少阴，血气周于身二十五度，计五百四分，长四百五丈，计七千二十息。日行十五舍，五十三刻人气行手厥阴，五十四刻行手太阳，五十五刻行手少阳，五十六刻行手阳明，血气周于身二十六度，计五百四十分，长四百三十三丈九尺三寸，计七千五百六十息。日行十六舍，漏水下五十七刻人气行足太阴，五十八刻行足少阴，五十九刻行足厥阴，血气周于身二十八度，计五百七十六分，长四百六十二丈八尺五寸，计七千九百六十五息。日行十七舍，漏水下六十刻人气行足太阳，六十一刻行足少阳，六十二刻行足阳明，六十三刻行手太阴，血气周于身三十度，计六百一十二分，长四百九十一丈七尺八寸，计八千五百五息。日行十八舍，漏水下六十四刻人气行手少阴，六十五刻行手厥阴，六十六刻行手太阳，血气周于身三十二度，计六百四十八分，长五百二十丈七尺八寸，计八千九百一十息。日行十九舍，漏水下六十七刻人气行手少阳，六十八刻行手阳明，六十九刻行足太阴，七十刻行足少阴，血气周于身三十三度，计六百八十四分，长五百四十九丈六尺，计九千四百五十息。日行二十舍，漏水下七十一刻人气行足厥阴，七十二刻行足太阳，七十三刻行足少阳，七十四刻行足阳明，血气周于身三十五度，计七百二十分，长五百七十八丈五尺七寸，计九千九百九十息。日行二十一舍，漏水下七十五刻人气行尽西方七宿，入阴分，此时人气难交也，七十六刻人气行手太阴，七十七刻行手少阴，血气周于身三十七度，计七百九十六分，长六百七丈五尺，计一万三百九十五息。日行二十二舍，漏水下七十八刻人气行手厥阴，七十九刻行手太阳，八十刻行手少阳，八十一刻行手阳明，血气周于身三十九度，长六百三十六丈四尺一寸，计一万九百三十五息。日行二十三舍，漏水下八十二刻人气行足太阴，八十三刻行足少阴，八十四刻行足厥阴，血气周于身四十度，计八百二十八分，长六百六十五丈三尺五寸，计一万一千三百四十息。日行二十四舍，漏水下八十五刻人气行足太阳，八十六刻行足少阳，八十七刻行足阳明，八十八刻行手太阴，血气周于身四十二度，计八百六十四分，长六百九十四丈二尺八寸，计一万一千八百八十息。日行二十五舍，漏水下八十九刻人气行手太阴，九十刻行手少阴，九十一刻行手厥阴，血气周于身四十四度，计九百分，长七百二十三丈二尺一寸，计一万二千二百八。日行二十六舍，漏水下九十二刻人气行手太阳，九十三刻行手少阳，九十四刻行手阳明，九十五刻行足太阴，血气周于身四十六度，计九百三十六分，长七百五十二丈一尺四寸，计一万二千八百二十五息。日行二十七舍，漏水下九十六刻人气行足少阴，九十七刻行足厥阴，九十八刻行足太阳，九十九刻行足少阳，血气周于身四十八度，计九百七十二分，长七百八十一丈七寸，计一万三千三百六十五息。日行二十八舍，漏水下百刻人气行足阳明，血气周于身五十度，计一千单八分，长八百一十丈，计一万三千五百息。

　　素问百刻流注之图　

　　所定百刻前第二卷明昼夜二十四气百刻图开说

　　凡此十二经脉流注一遭，谓之一度。凡一昼一夜百刻，如此流注五十度而为期，不然则病也。

　　加一遭则热，减一遭则寒，是故病热则脉数，病寒则脉迟，随其微甚而加减应之矣。又，四时之脉，不必常准，皆随昼夜之刻数，而为流注之数矣。然昼者阳也，夜者阴也。冬至之日，昼四十刻，夜六十刻，而阳少阴多，是故天气寒则脉行迟，而脉行四十度也。夏至之日，昼六十刻，夜四十刻，是谓阴少阳多，是故天气热矣，然则脉行疾数，而脉行六十度也。脉与昼夜之刻数，凡九日而为一刻，及度加减之约也。若天气暴寒暴热，而脉之迟速亦应气流注矣，不然则病也。及夫十二经脉者，非谓一身有十二首脉也。脉唯一道而周流，贯注流身一遭毕，而相次环会于寸口，以成三部九候，以见脏腑之神也。所以十二经者，随其手足三阴三阳所主部分，为十二经脉矣。

　　然十二经脉内应五脏六腑，其数不合者，所谓心包络亦是一脏，以应手厥阴之经，是脏亦有六也。

　　今详近代医书及世工所论，皆不知心包络之脏若何形状及何处所居，咸云有名无形，只膻中是也。

　　以此为义，是以执本而言，若以穷其至理，则未尽知其善哉。然虽经曰膻中者，臣使之官，喜乐出焉，然末者是谓言其标，而不言其本，以举用事之处，故不言脏之所居，乃古圣之奥也。岂不详经言七节之旁，中有小心。然人之脊骨，有二十一节，从下第七节之傍，左为肾，右为命门。命门者，便是心包络之脏，以应手厥阴之经，与手少阳三焦合主表里。二经皆是相火，相行君命，故曰命门，而义昭矣。又，《玄珠》先取化源，于三日迎而取之，刺大陵，曰此是泻相火小心之源也，是知相火包络是少心，小心便是右肾命门也。又，《仙经》云心为君火，肾为相火，是以言其右肾命门属火而不属水也。或云：既云命门属相火，何故喜乐出于膻中乎？答曰：火气炎上，水性下流，走命门者，位居下部，是火居水之乡。而火气不能为用，其气上行，至于膻中。膻中者，在胸中两乳间，为气之海，是手厥阴，少阳脉之交会之处，是乍出鬼贼之乡。得其本位，君相二火相近，得其君命，权势方施，其气始发，故曰膻中者，臣使之官，喜乐出焉。及夫脏为阴而主其里，在腑为阳而主其表，然一脏一腑，合主表里，而为阴阳者，非为夫妇阴阳配合之道，乃兄妹之义，皆同姓矣。

　　凡一脏一腑相合，于左右三部之中，各主一部，从其旺气主位，而相次见其脉也。

　　六部脉位之图　

　　六部脉前有手鉴图开载详见前图

　　卷第七

　　法明标本篇第八

　　夫大道始生于一气，一气分别清浊，升降而为二仪，天为阳，地为阴，其二也。天地阴阳，各分三等，而太少不同，故有三阴三阳之六气也。天非纯阳，而亦有三阴，地非纯阴，而亦有三阳，是故天地各有三阴三阳，而为十二矣。天之阴阳，应人之手，地之阴阳，应人之足，以应手足三阴三阳十二经脉也。故经曰：岁半之前，天气主之，岁半之后，地气主之。又，经曰身半之上，天气主之，身半之下，地气主之。然正谓脐以上应春夏，脐以下应秋冬。然春天中之阳，夏为天中之阴，秋为地中之阳，冬为地中之阴。故经曰：天以阳生阴长，地以阳杀阴藏，是以明其春生、夏长、秋收、冬藏之令也，是以知寅卯辰为手三阳，巳午未为手三阴，申酉戌为足三阳，亥子丑为足三阴也。天地阴阳气运，以平为期，各无盛衰，则无胜复淫 灾眚之变。人之手足三阴三阳十二经脉亦然，和平各无盛衰则无疾病，不和则病由生也。

　　卷第七　法明标本篇第八

　　十二经本病

　　足厥阴肝病，则腰痛不可以俯仰，丈夫 疝，妇人小腹肿， 胁痛引少腹。甚则嗌干，面尘，善怒，忽忽眩冒巅疾，目赤肿痛，耳聋颊肿。虚则目KT KT 无所见，耳无所闻，善恐，如人将捕之，胸满，呕逆，飧泄，狐疝，遗溺，闭癃。

　　足少阳胆病，则喜呕，呕有苦，善太息，心胁痛，不能转侧。甚则面尘，身无膏泽，足外反热。虚则头痛，目锐 痛，缺盆中肿痛，腋下肿，马刀侠瘿，汗出振寒，疟，胸、胁、肋、髀、膝外至 、绝骨、外踝前及诸节皆痛，小指次指不用。

　　手少阴心病，则胸中痛，两胁痛，膺背肩胛间痛，两臂内痛。甚则嗌干，心痛，渴而欲饮，身热，肤痛，烦心，谵妄。虚则善悲，时睡卧，胸腹大，胁下与腰背相引痛，目黄，胁痛， 臂内后廉痛厥，掌中热痛。

　　手太阳小肠病，则嗌痛，颔痛肿，不可回顾，肩似拔， 似折。虚则少腹控睾，引腰脊，上冲心痛，耳聋，目黄，颊颔肿，肩、 、臂外后廉痛。

　　手厥阴心包络病，则手心热，臂肘挛急，腋肿。甚则胸胁支满，心中 大动，面赤，目黄，喜笑不休。虚则烦心，心痛，掌中热。

　　手少阳三焦病，则耳聋浑浑 ，嗌肿，喉痹，小腹肿，不得小便。虚则汗出，目锐 痛，耳后、肩、 、肘、臂外皆痛，小指次指不能为用。

　　足太阴脾病，则舌本强，食则呕，腹胀，溏，瘕泄水闭，饮发中满，食减，善噫，身体皆重。

　　甚则善饥，肉痿，足不收，行善 ，脚下痛，四肢不举，大小便不通。虚则腹满肠鸣，飧泄，食不化，舌本痛，体不能动摇，食不下，烦心，心下急痛，寒疟，水闭，黄胆，不能卧，强立，股膝内肿厥，足大指不用。

　　足阳明胃病，则洒洒振寒，善伸，数欠，病至则恶人与火，闻木音则惕然而惊，心欲动，独闭户牖而处。甚则欲上高而歌，弃衣而走，贲响腹胀，骂詈不避亲疏，是谓 厥。气盛则病身以前皆热，消谷善饥，溺色黄，气虚则身以前皆寒栗，胃中寒则腹胀满。盛则胃脘当心而痛、上走两胁，膈咽不通，饮食不下，狂，疟，温淫，汗出，鼽衄，口 ，唇胗，颈肿，喉痹，腹胀水肿，膝膑肿痛，循膺、乳、气街、伏兔、 外廉、足跗上皆痛，中指不能为用。

　　手太阴肺病，则胀满，膨膨而喘咳，缺盆中痛，咳，上气喘喝，烦心，胸满， 臂内前廉痛厥。甚则交两手而瞀，肩背痛，风寒汗出。虚则气少不能报息，溺色变。

　　手阳明大肠病，则齿痛，颈肿。虚则目黄，口干，鼽衄，喉痹，腹中雷鸣，气常冲胃，喘不能久立，肩前 痛，大指次指痛不能用。

　　足少阴肾病，则饥不欲食，面如漆柴，咳唾则有血，喝喝而喘，坐而欲起，目KT KT 如无所见，心悬，如饥，腹大胫肿，喘咳，寝汗出，憎风。虚则腹满身重，濡泄，寒疡流水，腰肢痛发， 、 、股、膝不便，烦冤，足痿，清厥，意不乐，大便难，善恐，心惕惕如人将捕之，是为骨厥。实则口热，舌干，咽肿，上气，嗌干及痛，烦心，心痛，黄胆，肠 ，脊臀股内后廉痛，痿厥，嗜卧不宁，足下热而痛。

　　足太阳膀胱病，则囟顶脑户中痛，气冲头痛，目似脱，项似拔，腰似折，髀不可以曲， 如结， 如裂，是为踝厥。虚则痔，疟，巅疾，头、囟、项痛，目黄，泪出，项、背、腰、脊、尻、、脚皆痛，小指不能为用。

　　卷第七　法明标本篇第八

　　五邪生病

　　凡此诸病，是以言脏腑十二经脉所受虚实之证，所谓标也。为其病者，寒暑燥湿风火之气，所为本也。夫六气之用，己胜则克其妻，己衰则夫来克者，淫治之纪也。大抵腑脏之气，以平而为期，气盛则行其胜也，无问夫妻子母，乘虚而感之，生其病也，实感过极，而亦自病矣。气虚者受邪，无问相生相克，但感其邪，而病由生也。夫五行之道，正则和平，而递元相生相济，否则邪生，元相克伐，故有虚邪、实邪、贼邪、微邪、正邪。而此之五邪也，然虚邪者，谓母邪乘其子而病也。假令风木行胜，则肝气有余，心火感而以生其病。然风木行胜，则土气自衰，土衰不能制水则水盛，水盛制火，而心不能实，故曰虚邪也。实邪者，谓土来乘火，而心病也。然土胜则水衰，水衰不能制火则心火自盛，故曰实邪也。贼邪者，谓水来乘火，而心病也。然水能克火，故曰贼邪也。微邪者，谓金来乘火，而心病也。然火能克金，故曰微邪也。正邪者，谓心火有余，而自生其病也。然无相下，故曰正邪。余仿此推之。凡此五邪，各有微甚。至微者，微邪也。次甚者，实邪也。其次者，正邪也。更次者，虚邪也。至甚者，贼邪也。欲知五邪之要，必明脉与病气，而以受病腑脏经脉参合，推其五行相生相克，昭然可知矣。大凡病生之处谓之标，为病之气为之本也。

　　（新添）夫受病之由者，或从外而得者，或从内而得者。其六气为病者，乃风火寒三气，皆外感而得者。所为邪风似箭，玄府开张，风寒暑感于皮毛，在于腠理，入于卫，乃肺经所受也。

　　或风池、风府、口鼻而入，未入于营，当有汗，可以解肌而已。或入于营者，属心，无汗，当发汗而已也。若燥湿热三气者，或饥饱劳损，忧愁虑恐悲恨，蛊毒魑魅，皆内感而得者。经曰：从外而得者治其外，从内而得者治其内。从外而得，盛于内者，先治其外，然后治于内。从内而得，盛于外者，先治其内，然后治于外。不在内，不在外，治于主病。

　　卷第七　法明标本篇第八

　　五运本病

　　夫病之气者，诸风掉眩，皆属肝木。诸痛痒疮疡，皆属心火。诸湿肿满，皆属脾土。诸气郁，病痿，皆属肺金。诸寒收引，皆属肾水。

　　卷第七　法明标本篇第八

　　六气本病

　　诸暴强直，支痛软戾，里急筋挛，（缩也。）皆属于风。诸病喘呕吐酸，暴注下迫，转筋，小便混浊，腹胀大而鼓之有声如鼓，痈疽疡胗，瘤气结核，吐下霍乱，瞀郁，肿胀，鼻塞鼽衄，血泄淋闭，身热恶寒，战栗，惊惑悲笑，谵妄衄 ，（血汗也。）皆属于热。诸痉强直，积饮痞隔，中满，霍乱吐下，体重 肿，（肉如泥，按之不起也。）皆属于湿。诸热瞀 ，暴喑，冒昧，躁扰狂越，骂詈惊骇， 肿疼酸，气逆上冲，禁栗，如丧神守，嚏呕，疮疡，喉痹耳鸣，呕痛溢食不下，目眯不明，暴注， ，暴病暴死，皆属于火。诸涩枯涸，干劲皴揭，皆属于燥。诸病上下所出水液，澄澈清冷，瘕 疝，坚痞腹满急痛，下利青白，食已不化，吐利腥秽，屈伸不便，厥逆禁固，皆属于寒。

　　（新添）夫医教者，伏自三坟，流于黄帝，至今数十万载。人皆不达《素问》五运六气造化之理，皆检寻方论，妄为调治，全不论五运六气造化之理，标本顺逆，与三阴三阳，虚实邪正者也。《素问》：曰治之者，正者正治，反者从治，从少从多，皆平是也。正治者，寒者热治，寒者寒治是也。病逆者，可以从治。病反逆者，脉大气衰，脉小气盛，谷入多而气少，谷入少而气多，此为反也，可以从顺其病势。若逆之者，命以危之矣。药有四时之宜，曰用温远温，用热远热，用凉远凉，用寒远寒。食宜同法。有假者反常。此乃四时之用也。春宜服凉药，夏宜服寒药，秋宜用温药，冬宜用热药。又曰：不远寒、不远热者奈何？经曰不远寒则寒至，寒至则坚痞腹满急痛，下利青白，不远热则热至，热至则惊骇瞀闷，悲笑谵妄，疮疡，鼻窒鼽，衄血溢血，淋病生矣。又曰：不知标本，是谓妄行，知标与本，易而勿损，察本与标，气可令调，此之谓也。夫标本之道，浅而博，小而大，可以言一而知百病之害。言标与本，易而勿损，察本与标，气可令调，明知逆顺，正行无问，为万民式，天之大道也。

　　（旧经）凡此六气，为诸病之本也，候其六脉，而可知矣。大凡治病，必明此之寒暑燥湿风火六气，最为要也。其治病之法者，以寒治热，以热治寒，以清治温，以温治清，以燥治湿，以湿治燥，乃正治之法也，又云逆治，所谓药气逆病之气也。诊其脉候，惟不应气，而无左右尺寸交反，其病轻微，则当如此之治也。或其左右尺寸脉见交反，君臣易位，其病必重而危，当从反治之法也。其反治者，亦名从治，所谓药气从顺于病气也，是故以热治热，以寒治寒。然以热治热者，非谓病气热甚而更以热性之药治之，本是寒性之药，反热佐而服也。所谓病气热甚，药气反寒，病热极甚而拒其药寒，则寒攻不入，寒热交争，则其病转加也。故用寒药，反热佐而服之，令药气与病气不相为忤。其药本寒，热服下咽之后，热体既消，寒性乃发，由是病气随之。余皆仿此也。然正治之法，犹君刑臣过，逆其臣性而刑之矣，故病热不甚，治之以寒，逆其病气，而病除自愈矣。反治之法，犹臣谏君，非顺其君性，而以说之，其始则从，其终则逆，可以谏君去其邪而归其正也。又，王冰：病小犹救人火，火得草而KT ，得木而燔，得水而灭。病大犹救龙火，然火得湿而焰，得水而燔，以人火逐之，其火自灭尔。然病气热甚，攻之以寒，病气热盛，必能与药气相持，而反生其祸也。是故以寒，反热佐而服之，其始顺其病气，使病不为相忤，而终必去其邪矣。又，久病热泄，以寒药下之，久病寒泄，以热药下之。又，中满下虚，则峻补于下，疏通于中，下虚得实，中满通利，乃得和平，亦皆反治之法也。故经曰热因寒用，寒因热用，塞因塞用，通因通用，必伏其所主，而先其所因，其始则同，其终则异，可使破积，可使溃坚，可使气和，可使必已，此之谓也。

　　凡此之道，是以明其药寒热温凉之性也。药有酸苦辛咸甘淡之味，皆各有所能，而不可不通矣。夫药之气味，不必气寒之物而味皆咸，味咸之物其气皆寒之类也。凡同气之物，皆有诸味，同味之物，皆有诸气，元相气味各有浓薄，性用不等，制其方者，必且明其用矣。经曰味为阴，味浓者为纯阴，味薄为阴中之阳，气为阳，气浓者为纯阳，气薄为阳中之阴。气味者，各有五也，五味者，酸苦甘辛咸，五气者寒热温凉中。又曰：辛散、酸收、甘缓、苦坚、咸软。又曰：五气肝凑臊，心凑臭，肺凑腥，脾凑香，肾凑腐也。气味浓薄，性味燥静，治补多少，力化浅深是也。然味浓则泄，味薄则通，气薄则发泄，气浓则发热。又云：辛甘发散为阳，酸苦咸涌泄为阴，淡味渗泄为阳。然发之谓发汗也，涌之谓吐也，泄之谓下也，渗泄谓利小便也。凡此之味，各有所能，然辛能散结润燥，苦能燥湿软坚，咸能软坚，酸能收缓收散，甘能缓急，淡能利窍。故经曰：肝苦急，急食甘以缓之，心苦缓，急食酸以收之，脾苦湿，急食苦以燥之，肺苦气上逆，急食苦以泄之，肾苦燥，急食辛以润之，开腠理，致津液，通气也。

　　肝欲散，急食辛以散之，以辛补之，以酸泻之。心欲软，急食咸以软之，用咸补之，以甘泻之。

　　脾欲缓，急食甘以缓之，用甘补之，以苦泻之。肺欲收，急食酸以收之，用酸补之，以辛泻之。

　　肾欲坚，急食苦以坚之，用苦补之，以咸泻之。凡此者，是以明其味之用也。若用其味，必明气之可否，用其气者，必明味之所宜。适其病之标本，腑脏寒热虚实，微甚缓急，而以其药之气味，随证所宜，而以制其方也。是故方有君臣佐使，轻重、缓急、大小、反正、逆从之制也。然主治病者为君，佐君者为臣，应臣之用者为使，皆随病之所宜，而又赞成方而用之也。故经曰：君一臣二，奇之制也，君二臣四，偶之制也，君二臣三，奇之制也，君二臣六，偶之制也。去咽嗌近者奇之，远者偶之，汗者不以偶，下者不以奇。补上治上制之以缓，补下治下制之以急。急者气味浓也，服剂大，缓者气味薄也，服剂小。薄则少服而频于食后，浓则多服而稀于食前。肺少九服，肾多二服，余皆相次而为加减，随证大小，而以制之。故曰：君一臣二，制之小也，君一臣三佐五，制之中也，君一臣三佐九，制之大也。微者逆其病气治之，正治之法也，甚者从其病气佐之，反治之法也。从少从多，观其证用。然一同二异，谓之从少，二同三异，是谓从多，随证所宜，而以其毒？然毒者，所谓药有三品，上品为小毒，中品为常毒，下品为大毒。三品之外，谓之无毒。《神农》云：药有三品，以应三才之义也。上品为君，主养命，小毒，以应天，中品为臣，主养性，常毒，以应人，下品为佐使，主治病，大毒，以应地。凡此君臣佐使之义，是以明其药性善恶之殊贯，乃服饵之道也。治病之道，不当从此，皆从病之所宜，而以用其毒矣。又，其人皮浓色黑，大骨肉肥者，皆能胜毒，治之以其浓药。瘦而薄肤，色 白者，皆不能胜毒，治之以其薄药。故经曰：能胜毒者以浓药，不能胜毒者以薄药，宁小勿其大，宁善勿其毒。小者是谓奇方，奇方不去，偶方主之。

　　偶方病在，则反偶以佐之，而以同病之气而取之。勿令太过，而反中其毒。若妇人重身，而病瘕坚积，痛甚不堪，不救必死者，以其毒衰其大半而止，则子母无殒。若令太过，则伤其命。故经曰：病有新久，方有大小，有毒无毒，固有常制矣。大毒治病，十去其六，常毒治病，十去其七，小毒治病，十去其八，无毒治病，十去其九，谷肉果菜，食养尽之，无使过之，伤其正也。不尽，行复如法。

　　必先岁气，无伐天和，无盛盛，无虚虚，而遗人夭殃，无致邪，无失正，绝人长命，此之谓也。

　　及夫治病之要者，必明五气为病，郁之甚者，如法治之。故曰木郁达之，所谓吐令条达也，火郁发之，所谓汗令疏散也，土郁夺之，所谓下令无壅碍也，金郁泄之，所谓渗泄、解表、利小便也，水郁折之，所谓抑其冲逆也。通其五法，气乃平调，复视其虚实，而以调之，乃治病之大体也。及夫诸阳病热而脉数，重手按之，其脉不动者，乃寒盛格阳而致之，非热也，是谓阳中伏阴，而寒气郁之甚也，治之则当以热，逆其外而顺其内也。诸阴病寒而脉迟，顺其阴证，重手按之，其脉反甚，鼓击于指下而盛者，所谓热盛拒阴而生其病，非谓寒也，是谓阴中伏阳，热气郁之甚也，治之以寒，是以逆其外而顺其内也。逆外顺内则生，逆内顺外则死矣。故曰：知标与本，用之不殆，明知逆顺，正行无问，然病有标本，治有逆顺。百病之起，有生于本者，有生于标者，有生于中者。有其在标而求之于标者，有其在本而求之于本者，有其在本而求之于标，有其在标而求之于本。故治病有取之本而得者，有取之标而得者，有取中气而得者，有逆取而得者，有从取而得者。然反佐取之，是谓逆取，乃反治之法也。奇偶取之，是谓从取之，乃正治之法也。故曰：知逆与从，正行无问，知标与本，万举万当，不知标本，是谓妄行。夫阴阳逆从标本之为道也，然先病为本，后病为标。或其先病而后逆者，先逆而后病者，先寒而后生病者，先热而后生病者，先中满而后生烦心者，先小大不利而后生病者，先病而后泄者，先泄而后生他病者，皆治之本。必且调之，乃治其他病，必谨察之矣。其或先热或先病而后生中满者，皆治其标。人有客气有主气。小大不利者治其标。其或先病而重大者，后发病而轻小者，先治其本后治其标，是谓本而标之。其或先发病而微缓，后发病而甚急者，先治其标后治其本，是谓标而本之。审量标本不足有余，而以治之，谨察间甚，以意调之，间者并行，甚者独行。然间而并行者，非谓一经病也，所谓他经共受邪，而令病也。甚者独行者，一经受病，而无异气相掺也。

　　标本相参，随证治之，寒者热之，热者寒之，温者清之，清者温之，微者逆而治之，甚者从而伏之，燥者润之，湿者燥之，散者收之，结者散之，坚者软之，软者坚之，缓者收之，急者缓之，客者除之，留者攻之，劳者温之，逸者行之，惊者平之，衰者补之，盛者泻之，上之下之，摩之浴之，薄之劫之，开之发之，灸之刺之，适事为故，各安其气，必清必静，则病衰去，腑脏和平，归其所宗，此治之大体也已矣。

　　夫历古及今，圣贤先达之谈，论修真保命、治病防危之言，不为少矣。世人多不能悟者，由乎心不明而志不坚，行非良而工所误也。然圣经所论妙道玄机，非谓圣意故惑后人，而以藏机隐意，惟恐轻泄圣传，乃密传于有志之士，是故愚昧莫能明矣。况有非其人者，其于经旨，百未达一二，强自分别，以为小法傍门，编成歌颂，自谓已能递相授受，以矜己德，而惑乱他人。及其为用，全无征应，致使圣经妙典日远日疏，而习者少矣。修学之士，真伪邪正，不可辩也。则如世传《灵枢》、《甲乙》，以为课之术。以六十甲子为法，将日干取运，日支取气，便言何脏受病，及宜何治，而几日痊愈。然将甲为土运，子为足少阴肾水，土能克水，便言肾病则当泻脾补肾，则六日痊愈。所谓水一土五，而至六日痊愈。以此之类为法，误也。何以明之？且天下地理、方位、节令、气候不同，及人之老幼男女，脏腑禀受所生，大小高下，前后偏侧，浓薄长短，坚脆虚实，各各不同，岂能世人同日得病，而证候皆同，及宜一法治疗，及同日愈者耶！夫世传十二经络病证歌诀，以为课病之法。然以始病之日，以干取运，以病患支干加在日运帝王之辰，阳命之人，顺而数之，阴命之人，逆而数之，至于得病之日，见何支干，便谓是何脏腑受病，如何传。若以此为法者，误也。此法世工多传，以为运气推病法治，及其为用，而多不应焉。何以明之？且天下同属之人，同日得病，岂能证候相同，而一般传变者邪！及夫日中运气与人命相合加临，取其相生相克，以定吉凶者，误也。何以明之？且天下同命之人有病，岂能同日吉凶者耶！或将日中支干纳音，与病患命及支干相合，而定吉凶者。此是推平人灾福之法，非谓占病之道也。凡此之类，皆非圣经之旨，足以狂惑人心，征之无验矣。

　　然圣经妙旨，大包天地，细入毫毛，合造化咸有所宗，何止于此端异论乎？欲穷病之吉凶，必明岁之天地盈虚，运之太少，谨察胜复之用，适主客同异盛衰。次推病之标本，何气使然，以厉何脏，及虚与实。将岁中运气加临，取其同异逆从，而可定其吉凶者也。故经曰天符为执法，犹辅相，岁会为行令，犹方伯，太一天符为贵人，犹君主。若中执法者，其病速而危，执法官人绳准，自为邪僻，故病速而危也。中行令者，其病徐而迟，犹方伯无执法之权，故无速害，故病但执持而已。中贵人者，其病暴死，羲无凌犯，故病暴而死也。然邪者，五运六气胜复之受也，有变则病乘其气之至也。清气大来，燥之胜也，风木受邪，肝病生而流于胆也。热气大来，火之胜也，燥金受邪，肺病生而流于大肠也。寒气大来，水之胜也，热火受邪，心病生而流于小肠也。

　　湿气大来，土之胜也，寒水受邪，肾病生而流于膀胱也。风气大来，木之胜也，湿土受邪，脾病生而流于胃也。所谓感邪而生其病也，外有其气，而内恶之，中外不喜，周而遂病，是谓感也。

　　乘年之虚，则邪乃甚也，则如年木不足，而外有清邪，至而肝病之类也。

　　失时之和，亦邪甚也，所谓六气临统，与主气相克，感之而病者也。遇月之空，亦邪甚也，遇月下弦之后，上弦之前，是谓月空，感于邪，则亦甚也。重感于邪，则病危也，所谓年已不足，邪气大至，是谓一感，年已不足，天气克之，此时感邪，是谓重感，内气召邪，天气不 ，不危何哉！则如丁卯、丁酉之岁，外有清邪，至而肝病，己巳、己亥之岁，外有风邪，至而脾病，辛丑、辛未之岁，外有湿邪，至而肾病。凡言病之吉凶，必明病之腑脏虚实，而与岁中运气胜复之变，而以加临，可以言也。假令风木之胜，民病脾肺实而肝气虚者，病皆微也。若病脾肺虚而肝气实者，皆甚也。余皆仿此，推而可知也。

　　欲知五脏得失间甚之时，死生之期者，必明其脉候，以知何脏也。其病者，愈于子，子不愈，甚于鬼，鬼不死，持于母。四时日干时辰同法。故经曰夫邪气之客于身也，以胜相加，至其所生而愈，是谓病藏生之子也，至其所不胜而甚，是谓病藏之鬼也，至于所生而持，是谓病藏之母也，自得其位而起，是四时五行旺相及日干时辰与病之藏同也。必先定五脏之脉，乃可言间甚之时，死生之期，此之谓也。

　　欲知热病间甚大汗之期，取其本脏，遇胜己日甚，己旺日大汗，气逆则胜己日死。故经曰肝热病者，小便先黄，腹痛，多卧，身热，热争则狂言及惊，胁痛，手足躁，不得安卧。庚辛甚，甲乙大汗，气逆则庚辛死。心热病者，先不乐，数日乃热，热争则卒心痛，烦满，喜呕，头痛，面赤，无汗，壬癸甚，丙丁大汗，气逆则壬癸死。脾热病者，头重，颊痛，烦心，颜青，欲呕，身热，热争则腰痛不可以俯仰，腹满，溏泄，两颔痛，甲乙甚，戊己大汗，气逆则甲乙死。肺热病者，洒淅然起毫毛，恶风寒，舌上黄，身热，热争则喘咳，痛走胸膺背，不得太息，头痛不甚，汗出而寒，丙丁甚，庚辛大汗，气逆则丙丁死。肾热病者，先腰痛 酸，苦渴数饮，身热，热争则项痛而强， 寒且酸，足下热，不欲言，其逆则项痛员员，澹澹然，戊己甚，壬癸大汗，气逆则戊己死。及夫肝热病者左颊先赤，心热病者颜先赤，脾热病者鼻先赤，肺热病者右颊先赤，肾热病者颐先赤，皆所谓病之始也。诸汗者，至其所胜日汗出，谓气旺日为所胜，则如肝甲乙、心丙丁之类也。汗后脉迟静而愈，脉尚躁盛者死。今不与诸汗相应，此不胜其病也。狂言失志者，死矣。

　　然皆圣经之旨也，必凭问望闻切，知其病宗，而与天地时日阴阳相合，推其胜克，而为法也。审察间甚逆从，而以随证治之，适其治之逆从可否，而以言吉凶，慎不可执其阴阳而已。然虽阴阳为万物之纲纪，论其吉凶，亦须由其用也。

　　大抵死因病致，病由邪生，邪因变起，变由不平。平则安而无咎，否则祸患由生。内则内验，外则外征。外者心行德过，内者腑脏衰兴，大小缓急，无不相应。故经曰：德者福之，过者伐之，有德则天降福以应之，有过则天降祸以淫之，则知祸福无门，唯人所召耳。故曰主明则下安，以此养生则寿，殁世不殆，以为天下则大昌，主不明则十二官危，使道闭塞而不通，形乃大伤，以此养生则殃，以为天下者，其宗大危，然则岂不亦由人之所为乎！

　　卷第八

　　守正防危篇第九

　　夫天地阴阳，与人之无异，天地乃得长久，惟人不然者，所谓人事不合天机，失其至道则故也。夫天地之道者，犹权衡也，高者抑之，下者举之，强者制之，弱者益之，胜者复之，有者用之，德化政令，无不报之，致使气运无有终始，故能长久而无已矣。人之道者，不然也，高者不抑或更举之，下者不举或更抑之，强者不制或更益之，弱者不补反更损之，真伪不辨，邪正不分，虚实不察，损益不明，虚者误损，实者误益，终无所悟，迷于六欲七情之邪。种种盗扰天真之气，数犯其禁，累冒贼邪，致使腑脏偏倾，气乱而病，不已则气绝而死，不能尽其天寿也。大抵内真则外假不能为害，内正则外邪不能有伤，故有达士密符天机，预防祸患，勿使受邪而生其疾，乃得身安而满其天寿矣。或持功积行而圆成，亦得与天同长久矣。且夫世人多因内邪而外盗，耗竭真气，以致危亡而已。先圣恤之，故得传修真保命，备患愈疾之道。然养生之要，内功外行，衣饮药食，诸所动止，应其时候，各有益否。宜者为之，禁者避之，盛者制之，衰者益之，使气血和平，精神清利，内无邪僻，外没冤嫉，安得有祸患夭亡而至于己矣。

　　夫岁主药食之宜者，上下征火宜以咸寒，上下宫苦热，下宫中征下甘温，上宫中角征上苦温，下宫中宫下苦温，下宫中商羽下甘热，上商苦小温，下商苦小温，下商中宫下酸热，下商中商中征羽下酸温，上羽宜苦温，下羽宜苦热，上羽中宫商羽上甘热，下羽中宫商征下甘温，上下角宜辛凉。

　　木运之岁，是谓中角，上商角中辛和，上宫中辛温，上征中酸凉，上火羽中酸和。火运之岁，是谓中征，上征中甘寒，上角中咸和，上宫商中咸温，上火羽中甘和。土运之岁，是谓中宫，上羽中苦温，上宫商角中甘和，上火中咸和，上征中苦热。金运之岁，是谓中商，上征火羽中辛温，上商中苦和，上宫角中酸和。水运之岁，是谓中羽，上火羽中酸和，上宫商角中苦和，上征中咸热。

　　凡此五味四气者，所谓岁主药食之宜也。上谓司天，前三气也，下谓司地，后三气也，中谓司运，通主岁也。或上下火者，谓寅申少阳相火司天地之岁也。然药食之宜者，必明岁中运气同异多少，而以治之也。然同异者，寒湿燥同，阴也，风热火同，阳也。否者，异也。又，燥湿者，小异也。将其岁运参合，取其同异。同天化者多，地化以治之，同地化者多，天化以治之，同少同多，加减治之，有毒无毒，谷肉果药法服之。无使太过，而生其害。适其气运，先取化源，而以刺之。郁者取而折之，衰者资而益之，强者抑而制之，弱者扶而补之，以平为期。无使盛衰，而生其病矣。

　　然取其化源者，是谓先于五常气位未主之前，适其运气胜复之甚兆已彰，方可取其化源，而用针补泻也。则如风木将胜，苍埃乃见，林木乃有声，东风数举，雨湿不行，岁星明大，镇星光芒，彰其兆也，则于年前十二月先取其化源，用针泻其木而补其土矣。二火将胜，远视天涯，光辉赤气，草乃萎，南风频至，荧惑明，太白光芒，其兆已彰，于三月先取化源，泻其二火，补其金矣。土湿将胜，黄埃四起，溽蒸乃作，浓云数布，燥物皆濡，辰星光，镇星朗然，有此之兆，于五月先取化源，泻土补其水矣。燥金将胜，西风数举，地气先燥，濡物皆干，土生白卤，山彰白气，林起青烟，肃杀乃作，柔叶先凋，太白明大，岁星微是，彰其兆也，于六月先取化源，泻金补于木矣。寒水将胜，太虚深玄，阳光不治，寒气乃至，蛰虫早藏，辰星明，荧惑失色，胜兆已彰，于九月先取化源，泻水补其二火矣。

　　凡言化源者，所谓六化之源也。肝木之源，名曰中封，在足内踝前一寸，仰足而取之。

　　君火（真心）。之源，名曰通里，在手腕后一寸。相火（心包络。）之源，名曰内关，在掌后，去腕二寸，两筋间陷中。脾土之源，名曰公孙，在足大指本节之后一寸。肺金之源，名曰列缺，去腕后上侧半寸。肾水之源，名曰涌泉，在足内踝骨上动脉中为太溪，次下一寸是也。

　　凡取化源者，其气欲旺之前，迎而取之，泻其盛气，无使行胜，而生其疾，补衰之源，勿令受邪，而生其疾。谨候其时，各无志乱，以手持针内之，至于经脉之分，无问息数，不可久留，于欲得气之前后，呼而徐徐引至其门，呼尽乃出，勿按其穴，大气皆出，是谓泻之法也。其补者，必先以左手指循按其穴，令气舒缓宣散，推 其皮，弹而怒之，使脉气 满，忽而下之，置针有准， 按穴皮，令当应针之处，则令神气内守。候呼尽而内针，无令气忤，无问息数，静以久留，使气布。吸则转针，以得气，故气至慎守，勿令改变，而生其咎。候吸引针，急按其穴，气不得出，各在其处，推阖其门，令神气存，大气留止，是谓补法也。

　　卷第八　守正防危篇第九

　　补泻生脉法（新添）

　　惟针补泻，最为急用，偏取一脏，不防他脏也。假令治心者，根据前说，左手扪背 穴，第三椎两傍各一寸半，捻定其穴。先以六字气法调和阴阳，泻者先呵气七口，次呼气五口，次吁气九口，次吹气六口，次 气八口，自穴内气至，然后诊之，脉当高现。补者先呼气一口，气尽下针。先以缓缓入针二分，候气至而推而内之，而候脉大得气。左手按穴，吸气一口，缓缓出针。气尽针出，勿令真气随针出，以左手闭其穴，名曰补。次针阴跷穴，乃曰阴中生阳也，即左手先应也，次针阳跷穴，乃曰阳中生阴也，右手脉应，后再针左边心穴，而胃气和也，即病愈。凡用针者，甲子日子时，乙丑日丑时，丙寅日寅时，丁卯日卯时，补泻最验。余准此也。十二 穴，肺三憔，心五憔，肝九憔，胆十，脾十一，胃十二，三焦十三，肾十四，大肠十六，小肠十八，膀胱十九，白环二十，其穴皆在脊背骨傍一寸半。阳跷者，申脉二穴，在外踝下赤白肉际中，针入三分。阴跷者，照海二穴，在内踝下赤白肉际中，针入三分。

　　卷第八　守正防危篇第九

　　用药食法（旧经）

　　假令风木之胜，多食辛凉，制其肝木之胜，少食酸温，无佐木强，多食甘物，佐其土衰，以平为期。余皆仿此。五运六气之用，有胜至则以制其胜而益其衰，无胜衰则当明主客同异，而以为其法。客气同，其至则不可犯其主化，宜服主气不相得之化。客气异，其至者则可小犯其主之化也。邪反胜其主者，是谓主气衰也，则如春反凉、夏反寒、秋反热、冬反温之类也，则可犯其主化，而以助其主之衰也。其诸所宜及可犯者，皆不可太过，以平而为期，如太过，则反生其害也。若假寒热温凉治其病，则无问四时主客气之同异宜否，皆当从其治病之法为其制耳，则如汗不远热、下不远寒之类也。故经曰：用温远温，用热远热，用凉远凉，用寒远寒，食宜同法，有假反常，此之谓也。又，经曰：司气以热，用热无犯，司气以寒，用寒无犯，司气以凉，用凉无犯，司气以温，用温无犯，间气同其主则无犯之，异其主则小犯之，亦其道也。是故冬气寒则安处，衣饮药食之类，皆不可已其寒也，夏气热则不犯其热也，春秋温凉，也不可犯之。故曰寒无犯寒，热勿犯热，是谓远也，远者，避忌之禁也。若不避而犯其禁者，无病则生，有病则甚，病大则危而死矣。然犯寒则寒病起，而上下所出水液，澄澈清冷， 瘕 疝坚痞，腹满急痛，下利清白，食已不化，吐利腥秽，屈伸不便，厥逆禁固之类也。犯热则热病生，而喘呕吐酸，暴注下迫，转筋，小便混浊，腹胀大而鼓之有声如鼓，吐下霍乱，瞀郁，肿胀，鼽衄，血溢血泄，淋 ，痈疽疡胗，身热恶寒战栗，惊惑悲笑，谵妄衄 暴喑冒昧，躁扰狂越，骂詈惊骇， 肿疼酸，气逆冲上，禁栗，如丧神守，嚏呕喉痹，耳鸣或聋，呕涌，目眯不明， ，暴病暴死之类也。其犯温凉者，虽无暴过，以积温而成热，则实生热疾，积凉而成寒，则实生寒病矣。其治者，求其所犯，而以其所胜制之。犯热治以咸寒，犯寒治以甘热，犯温治以辛凉，犯凉治以苦温，以平为期，无使太过，而反伤其正矣。然五味四气，当所宜者，尚由不可过度，况乎犯其禁忌，岂无祸患哉！及夫五味者，食入于口，聚入胃，脾胃变磨，布化五味，以养五脏气也。酸先入肝，苦先入心，甘先入脾，辛先入肺，咸先入肾。然五脏得其五味，随其本化，变为五气也。酸化为温，苦化为热，甘化重阴，辛化为凉，咸化为寒也。是故气味不可偏食，偏食则久而五脏偏倾，生其病矣。故经曰：味过酸，则肝气以津，脾气乃绝，味过于咸，则大骨气劳，短肌，心气抑，味过于甘，则心气喘满，色黑，肾气不衡，味过于苦，则脾气不濡，胃气乃浓，味过于辛，则筋脉阻弛，精神乃央。又，经曰多食咸，则脉凝涩而色变，多食苦，则皮槁而毛拔，多食酸，则肉胝 而唇揭，多食甘，则骨痛而发落，多食辛，则筋急而爪枯。

　　凡此之谓，戒偏他多，不必禁所不宜者，以平为期，亦不可过度矣。又，经曰辛走气，故气病无多食辛，苦走骨，故骨病无多食苦，甘走肉，故肉病无多食甘，咸走血，故血病无多食咸，酸走筋，故筋病无多食酸。

　　又，经曰肝病禁当风，心病禁温食热衣，脾病禁温食饱食湿地濡衣，肺病禁寒衣寒饮食，肾病禁犯淬HT 热食温炙衣。凡此之谓病之禁忌也。又，卒风豪雨，大寒大热，无问病否，悉当避之。故经曰：冬伤于寒，春必病温，春伤于风，夏必飧泄，夏伤于暑，秋必 疟，秋伤于湿，冬必咳嗽。然四时之气，性用不同，此乃顺四时生长收藏之道也。

　　及夫卒暴喜怒悲思惊恐，寒热劳逸，亦当禁之。故经曰怒则气上，喜则气缓，悲则气消，恐则气下，寒则气收，炅则气泄，惊则气乱，思则气结，劳则气耗。然怒则气上逆，甚则呕血及飧泄，故气上也。喜则气和志达，营卫通行，故气缓矣。悲则心系急，肺布叶举，上焦不通，营卫不散，热气在中，故气消矣。恐则精却，却则上焦闭，闭则气还，还则下焦胀，故气下矣。思则心有所存，神有所归，正气留止不行，故气结矣。寒则腠理闭，气不行，故气收矣。热则腠理开，营卫通，汗大泄，故气泄矣。惊则心无所倚，神无所归，虑无所定，故气乱矣。劳则喘息汗出，内外皆越，故气耗矣。又曰：喜怒伤气，寒暑伤形，暴怒伤阴，暴喜伤阳。厥气上行，满脉以形。又，经曰：怒伤肝，悲胜怒，喜伤心，恐胜喜，思伤脾，怒胜思，悲伤肺，喜胜悲，恐伤肾，思胜恐。凡此之谓，五脏之志，其志过度，则伤其本脏。以所胜之志制之则止矣，则如怒胜思，怒发而无思之类矣。又，经曰：风伤肝及筋，燥胜风，热伤气，寒胜热，湿伤肉，风胜湿，燥伤皮毛，热胜燥，寒伤骨，湿胜寒。然则性用不同，故各随其性用而以言其伤及胜也，不必皆取所胜而类推矣。又，经曰：酸伤筋，辛胜酸，苦伤气，咸胜苦，甘伤脾及肉，酸胜甘，辛伤皮毛，苦胜辛，咸伤血，甘胜咸。然此之五味性用不同，故有自伤及伤其己胜而不等也。则如肝主伤风，心主伤热，是中本化之气自伤也。脾主伤饮食劳倦者，是谓本化之用自伤也。肺主伤寒者，是中子之邪而伤也。

　　肾主伤湿者，是中已所不胜之邪伤也。凡此之道，各随其脏所恶者，感之而生其病也。此之五邪所伤，是以明其所主，细而推之，则五脏原有五邪相乘而病矣。

　　逮夫五方者，东南中西北也。五方生五气者，风热湿燥寒也。五气生五行者，木火土金水也。五行生五味者，酸苦甘辛咸也。五味生五脏者，肝心脾肺肾也。五脏五养者，筋膜血脉肌肉皮毛骨髓也。五养生五子者，心脾肺肾肝也。五脏生五神者，魂神意魄志也。五神生五志者，怒喜思悲恐也。凡此之道，乃五行造化之理，养生之道也。正则和平，互相济养，变则失常，而克伐戕生。

　　若论养生之道，则当诚心避忌一切能为害者矣。故《仙经》日：冬夏处于深堂，避于大寒大热之气，无使伏留肌腠生疾也。寒多衣不顿多，暖来衣不顿减。久劳则安间，以保极力之处，久逸则导引，以行积滞之气。暑汗当风，则营卫闭结，夏热卧湿，则气散而血注，冬居极热，则肾受虚阳，而春夏肝与心有壅蔽之疾，夏冒极凉，则心抱浮寒，而秋冬肺与肾有沉滞之患。大饥则损胃，食勿极饱，极饱则伤神。极渴伤血，饮勿过多，多则损气。

　　沐浴不频，频则气壅于上，留滞于中，令人体重而形瘦，久而经络不能通畅，血凝而气散，气不胜血，神不胜形，则成瘫之疾也。夫五日五行气流传遍，浴之则营卫通畅，旬日十干数足，真气复还于脑，一沐之则耳目聪明。又，远唾则损气，极视则昏睛，极听则伤肾，久立则伤骨，久卧则伤肉，多睡则浊神，频醉则散气，多汗则损血，力困则伤形，奔车走马则气乱而神惊，登峻望高则魂飞而魄散。及夫气者，为形之主，神之母，不可以伤也。

　　然才所不敏而强思，力所不及而强举，悲哀憔悴，喜乐过度，汲汲所欲，戚戚所怀，久谈语笑，寝息失时，拽弓引弩，耽酒呕吐，饱食便卧，跳步喘息，欢呼哭泣，而皆伤其气也。又，观死气而触生气，近秽气而触真气，朝饥暮饱，亦皆伤其气也。又，多思则神殆，多念则志散，多欲则损气，多事则役形，多语则弱气，多笑则伤心，多愁则摄血，多乐则溢志，多喜则气错。行而多言则损气。睡而张口则气泄而神散。

　　吊死问病则喜神自散。看斗则气结。解救怨生，狂禽异兽戏之则神恐。古庙凶祠入之则神惊。对三光濡溺则折人年寿。负四重深恩则减人大数。饮宴圣像之侧则魂不宁。坐卧于冢墓之间则精神自散。饮息于枯木大树之下则久阴之气烛入阳神。渡于深水大泽则寒性逼人真气。折出众花卉则多招媚狂人室。食非时果实则多带邪气入腹。非济患难而频说妄言绮语则减人正寿。非遇会合而频饵肥醇酒则除人本禄。负贤忘恩则必有祸应。轻财毁物则自无福生。酷爱美物则少吉。深入大山则多凶。损人害物则以冤报冤。妒贤嫉能则以怨报怨。虚传慢友妄受则轻师。凡此之类，皆能为其祸患，悉当避忌，无使犯禁，而生其害，是谓真斋戒也。故曰洗心日斋，防患日戒，斯之道矣。

　　然病生之绪，其有四焉。一者，因气变动而内成积聚、 瘕、瘤气、瘿气、结核、癫痫之类也。二者，因气变动而外成痈肿、疮疡、痂疥、疽痔、掉 、浮肿、目赤、瘭疹、肿、痛痒之类也。三者，不因气之变动，而病生于内，则留饮、辟食、饥饱、劳损、宿食、霍乱、悲恐喜怒、想慕忧结之类也。四者，不因气之变动，而疾病生于外，则喑气、贼魅、虫蛇、蛊毒、蜚尸、鬼击、冲薄、坠堕、斫射刺割、摇仆打扑磕位、触冒风寒暑湿之类也。凡此之类，乃一切祸患之由，其非六欲七情之邪，而祸患无由生矣。

　　然六欲者，眼耳鼻舌身意，此之六贼是也。七情者，喜怒哀乐好恶爱是也。凡此六欲七情之邪，而为祸患之本，死亡之因。世人不悟，恣纵其心，悦乐其志，有误养生之道。

　　不畏危亡，种种耗失天真之气，而致精神衰弱，根蒂不坚，多感邪而生其祸患，及乎殆而澌矣。故养神法曰：少思寡欲，而以养心。绝念忘机，而以养神。饮食有节，而以养形。务逸有度，而以养性。鼻引清气而入，口吐浊气而出，以养气。绝淫诫色，而以养精。又曰少思、少念、少事、少语、少笑、少愁、少乐、少喜、少怒、少好、少恶，故得灵光不乱，神气不狂，方可奉道。保生之要，以忍为其上也。其忍者，不必忍其嗔怒，而以凡事皆能忍之，为其妙矣。所以制其心而养其性，收其意而保其神也。

　　故心者，火也，纵之则狂，制之则止，狂则躁乱邪生，止则安宁清净。然火本不燔，因风而烁，心本不乱，遂境而狂。若能对境心欲动时忍之，不动不为，是谓无为。若能临事忍事，不为其事，是谓无事。无为无事，则为清浮，乃习道之本，养生之要，勿谓忍之不已，而反不忍。但能忍之，多则多妙，少则少福，不能忍之，则生患害。若能全固守其一，则为妙矣。然一者，丹田也。若能忍其外境，不扰其心，常以志意存想丹田，神识内定，则是火入水乡，其火息矣。

　　是故《玉皇圣胎诀》言：人常降心火于丹田，外境不入，内境不出，泯绝狂虑，一气不散，委于气海。肾气不能上升，其息渐少，纵出之，则亦悠悠然减省也。故先圣曰自然胎息也。

　　及夫达摩胎息至理，言人之气升自有走，先莫若内观诸世界，游玩自己之天宫，超清灵妙境。其法贵乎无漏，一念不生，一意不动。无漏则善果成，不动而真圣现。面壁九年，气无毫发走失，阴灵自外，而身外有身，超凡入圣矣，故先圣曰真胎息也。

　　及夫扁鹊解《灵枢》，以冬至之后，真铅积之一分，状如戏蕊，而镇丹田。以鼻引清气，闭口不出，以定息二十四数，为火一两。四十五日，进火一十六两，而炼就阳胎。

　　以夏至之后真阴，积之三分，状如抱卯，而镇绛官。亦以鼻引清气，闭口不出，以定息二十四数，为火一两，四十五日，进火一十六两，而炼就阴息。以阴息投阳胎，而生真气，真气生元神，神形合而为一，与天齐年，离而为二，身外有身，而为羽客仙子，不在尘世，以返三岛十洲者也。

　　及夫葛洪胎息论曰：胎息之要，如在母腹中，母呼则呼，母吸则吸，今人不达妙理。

　　纵能用之，少时随呼出之，喘息不已。非止不能留所闭之息，而又元气损虚，反为乘阳之气所夺。若气息未急之前升身，自可停留少时，勿使太急。示气急之际，先鼻引气一口，续后更以新取之气，换出旧闭急者之余气也。故得夺其气积，而形神清爽，可以除疗百病。曲留强住，亦非自然，所以为下等胎息。

　　真仙上圣，而有三品之论也。鼻引口吐，可以去浮寒，逐客热，冲结滞，行经络。

　　若定百息，通开万病。若定十息，气血自交，阴阳不构。若定万息，气住神藏，大乘之功，不可言也，补气之道，此为上矣。

　　华阳真人曰：伤寒之疾既觉，急居静室，盘膝正坐，闭目冥心，定息住气。以双手叠之，兜其外肾，向前倒身跪礼。不过二三十度，汗出清凉，病气自散。昔人以梦泄遗漏，或下元虚冷，乃于日落之后，静坐幽室，以手兜外肾，以手搓脐下八十一数，九遍为度，但左右换手而已，遂丹田补暖，真气充盈。昔人以幽室静坐，绝念忘言，一向下心，火闭目存，想如火轮炎炎，积日气海坚固，颜色异常，日久下尽诸秽，自耐寒暑矣。昔人以饮食过度，胸臆注满，或寒热凝滞，或痛结壅塞，当静坐，鼻引清气，闭口不开，其气多入少出，以攻所病之处，太紧方放，其气自下，三五次自然消除矣。昔人以心上为阳，而阴不能到，以肾为阴，而阳不能及，故丹田之上，气升而不降，丹田之下，血注而不升，致使脚膝沉重，阴凝而阳散。

　　又况终日奔驰，无时休息，当夜后汤濯二足，此之益而少矣。不若高举二足，使气倒行，流于涌泉，逆流于丹田，积日足轻，行及奔马，其步如飞矣。昔人以四肢小疾，五脏微 ，气血凝滞壅塞，静坐澄心，闭目绝念，运心气于所病之处，暂息少时，无攻不胜矣。昔人以五脏积滞，用六字气治之，即黄廷图之法也。张正道以此留形住世，王悟真以此治病延年，孙思邈以此修身治人。六字之法者，春不呼，夏不 ，冬不呵，秋不吁，四时常唏，谓三焦无不足，八节不得吹，谓肾脏难得实。凡有余则引其子，不足则杀其鬼。此法方今无知者，西山上圣得其咏也。不须禁忌，但朝不食虚，暮不食实，上也，素无味，淡无荤，次也，何虑四体之不充悦乎。及夫六字气有余引子、不足杀鬼者，肝本呼也，余则用呼，呼亦不能引肝气，若引子气，则用 字，泻心之气，心气既行，肝气自传也。

　　
