

　　《养生三要》

　　袁开昌（清）

　　目录

　　吴序

　　杨序

　　读《养生三要》敬题

　　卫生精义

　　善养延年

　　古今异寿之理

　　“慈、俭、和、静”四字可以延年

　　眠食二者为养生之要务

　　陆清献公不药之益寿丸

　　衰老病死妻子不能代

　　治身养性务谨其细

　　养生以不伤为本

　　风寒暑湿及酒食生冷均能致疾

　　殉利殉名

　　勿以有涯随无涯

　　三毋三寡

　　无价之药

　　治心

　　除妄

　　受形

　　本气

　　津润

　　分体

　　精之名义

　　精血

　　精、气、神

　　谷能补精

　　欲事伤精

　　忍精成疾

　　冬夏二至宜禁嗜欲

　　夏月尤宜藏精

　　恃强则易戕生

　　惩忿窒欲

　　女戎尤可畏

　　寡欲多男

　　酒色

　　独宿之妙

　　精薄不孕

　　知此则生子个个皆存

　　欲求偕老宜男者，能不知随孕随产及数月

　　小产之原因乎

　　问子

　　绝欲则康宁

　　戒酒为忠孝

　　贫家有暗合养子之道

　　病家须知

　　存退步心能却病

　　不药之药

　　病者不可以身试医

　　慎择良医

　　病家误

　　煎药宜用瓦罐

　　煎药之法不同

　　煎药用水多少法

　　煎药之火候

　　煎药先后用水多少、火候缓急均宜区别

　　按时服药

　　服药活法

　　汤药须冷热得中，而又不宜促数

　　服药后有宜行动者

　　服汤药有宜忌酒者，有宜厚覆者

　　服泻药以利为度

　　服药有约

　　猛药宜先少服

　　服酒药以知为度

　　服药后有邪正相争之现状者，不可仓皇

　　服丸药法

　　凡服应忌之品

　　服药忌见之事

　　饮食应忌之品

　　疮瘥宜慎口味

　　宜少宜戒

　　痔漏疳蜃者戒

　　肿胀者戒乙

　　痨嗽者戒

　　伤寒与水肿者戒

　　滑泄者戒?

　　病久者戒

　　有病切戒迁动远行

　　病新愈者戒

　　有不必忌口者

　　有不能忌口者

　　久病后宜停药

　　纵口者非，绝谷者尤非

　　节饮节食

　　灼艾后不可饕餮厚味

　　虚痨者宜知此

　　亦有病初愈而不可骤补者

　　病者忌与亲友接谈

　　坠跌晕绝者慎勿移动

　　坠跌晕绝者知此则生

　　生于忧患

　　医师箴言

　　大医须先发慈悲侧隐之心

　　大医须读古今医书，又宜兼通术数

　　习医须先识字后读书

　　医学读书法

　　医书之大纲

　　外治法之专书

　　辨书

　　读书要有识力

　　六不治

　　除疾

　　审微

　　八要宜审

　　用药有君臣佐使

　　古方可为楷模

　　古方权量

　　古书有方药等分者，不可误认为一样分量

　　煎药用水歌

　　大医口不言钱

　　医师先当识药、尝药、制药丸，凡恶毒之

　　药不可轻用

　　制器储药

　　藏药

　　看疑难病宜静坐思之

　　看病须细心审视

　　看病与文家相题无二

　　诊视后始可断定

　　医者胸中不可预拟成见

　　医者到病势危笃之家，宜令其先行煮水

　　凡诊危迫之病，必先与病家讲明，方可下药

　　不可妄肆翻案

　　群医共治，只宜随众处方，无过多言

　　食疗治病

　　名医难

　　宜诚忌傲

　　医晶

　　同道务要谦和

　　方案字期清楚，药则共晓，药引宜写分量

　　诊视妇女，必俟侍者在旁

　　贫病宜量力周给

　　当道延请，尤宜速去，病愈之后，切勿图求匾

　　礼及关说人情

　　医者须不陋不妄

　　医者须爱养自家精力

　　医者不可任意行乐，片时离寓

　　用药宜戒杀生命

　　俭用置产

　　袁昌龄先生传

　　跋

　　吴序

　　昔太白应长庚而生，有谪仙之目，观其驱，云作采喝，月成吟漱，沆瀣于三霄，郁神明于五岳， 非徒搴荣香草腾异翠虬而已，枳棘之栖，不迷于鸾凤，竹柏之性，远谢乎蜩蝉，故能越六凡、离五浊、飘飘平若嵩山之高，沧海之深焉，谁为嗣音，实难作者，或意豪而伤于尽，或气激而失之剽，身之不存，道将安附!是必言动无妄克庵有实践之功清，介居衷一，峰乐著书之趣，洗迂伐腐，砥行饬躬而后坐堪辟谷，行亦餐霞聚精气于三华，服金液于九转，若树珊者，殆能得家学之渊源，而导后儒之秘，蕴者乎古之养生者，沉浸禅机，咀含医理，高疆三折断肠胃而膏神思邈千金分刀圭而必验，所以范文正等为医于为相，陆忠宣既活国又活人，宜其学博，而通气闳， 以达乔新泾野，如接乎宗乘若水，枫山早传其法钵，今树珊出， 尊人所著《养生三要》，见示苟得其尊人全集而读之，更可发沧浪之旨趣，通先贤之心传，在彼法为最上乘，在吾人为成仙诀，闲抛南极，笑指东溟，乐鲤庭之得，三诚马尾之当，五缁衣好贤美彰于继世，青箱绩学光延于来兹，所惜商邱未获全书，子湘已钦善本一字，见义万趣，会文曲引，旁疏横钩，竖贯者其惟袁氏家乎，嗟嗟藤萝无恙，未免青山笑人，卷阿以安，只有白鸥招我，境负人乎，人负境乎!夫亦叹遭遇之不常，而人生之如寄也。追忆前尘，宛如梦寐，东风一度，流水三生，后之踪迹，可取而鉴焉。是为序。  民国八年己未夏五月庚午，乡愚弟仪徵吴引孙拜序于沪渎旅次

　　杨序

　　天地以阴阳二气化育万物，万物之中人为最贵，推苍苍者好生之心，非不欲举一世之人，一一跻之仁寿之域。顾有时不无遗憾者，寒暑之偏，发为疹疠；秉赋之异，分为强弱。彼苍虽极慈爱，能举一世之人，置之于覆帱之内，而必不能使一世之人，同归于仁寿之途，于是乎救弊补偏，有需国手扶羸起瘠，端赖仁人，此不为良相，即为良医。古圣贤念切恫瘭，所以弭阴阳造化之缺陷也。然则良相良医有以异乎?日无以异也。良相本阴阳之调变，以一身握万理之原；良医助天地之生成，以一手活万人之命，其事虽殊，其功则一，则信乎医道之通于治道，而不可与寻常杂学等量而齐观也。顾吾观于世之业医者而有慨焉。上古之世医学肇于黄、农之二人者，古圣人也。商周以后，名贤辈出，自扁鹊、和缓、仲景、元化之属下，而至于国朝喻氏、柯氏、叶氏、吴氏之伦；或极深研几或著书立说其用互异，而其救危济急之本旨，则彼此无不相同，奈何延至于今，世风日降，嗜利误人之徒无论矣!他如一知半解、妄自悬壶、浅见寡闻、漫思问世，谫学者失之肤浅，矜才者失之卤莽，数者之弊，造孽惟均，方诸古圣贤之用心相 竖贯者其惟袁氏家乎，嗟嗟藤萝无恙，未免青山笑人，卷阿以安，只有白鸥招我，境负人乎，人负境乎!夫亦叹遭遇之不常，而人生之如寄也。追忆前尘，宛如梦寐，东风一度，流水三生，后之踪迹，可取而鉴焉。是为序。 民国八年己未夏五月庚午，乡愚弟仪徵吴引孙拜序于沪渎旅次 杨序天地以阴阳二气化育万物，万物之中人为最贵，推苍苍者好生之心，非不欲举一世之人，一一跻之仁寿之域。顾有时不无遗憾者，寒暑之偏，发为疹疠；秉赋之异，分为强弱。彼苍虽极慈爱，能举一世之人，置之于覆帱之内，而必不能使一世之人，同归于仁寿之途，于是乎救弊补偏，有需国手扶羸起瘠，端赖仁人，此不为良相，即为良医。古圣贤念切恫瘭，所以弭阴阳造化之缺陷也。然则良相良医有以异乎?日无以异也。良相本阴阳之调变，以一身握万理之原；良医助天地之生成，以一手活万人之命，其事虽殊，其功则一，则信乎医道之通于治道，而不可与寻常杂学等量而齐观也。顾吾观于世之业医者而有慨焉。上古之世医学肇于黄、农之二人者，古圣人也。商周以后，名贤辈出，自扁鹊、和缓、仲景、元化之属下，而至于国朝喻氏、柯氏、叶氏、吴氏之伦；或极深研几或著书立说其用互异，而其救危济急之本旨，则彼此无不相同，奈何延至于今，世风日降，嗜利误人之徒无论矣!他如一知半解、妄自悬壶、浅见寡闻、漫思问世，谫学者失之肤浅，矜才者失之卤莽，数者之弊，造孽惟均，方诸古圣贤之用心相 悬，真如天壤矣!呜呼，世有古今，道有升降，欲于衮衮之中，求良相固不可以，旦夕几欲于庸庸之内觅良医，又岂可以屈指数哉!江都昌龄袁先生，笃行力学之君子也。幼有至性，以孝友闻于乡里，弱冠后勤学好问，手不释卷，湛深经术，旁通诸子百家。其于医学一途，尤能实有心得，生平诊治病症，一以古人为法，而神明变化，师古而不泥古，故偶一试用，辄能著手成春。盖他人之治医，名为济世，实则牟利。利之为物，能令智昏。昌龄先生则异是。其一生之学问，莫不原本于性情，才大如海，而心细于发。一夫不治，若已推而纳之沟中，惟其以伊尹之心为心，故能以岐黄之学为学，于何知之于其所辑《医门辑要》一书而知之也。今夫医之为用，所以拯救民命者也。医学家之著书，所以垂示后学者也。或者不察，而藉此以为矜奇、炫异之资，于是书籍愈多，理论愈杂。一或不慎，流弊潜滋，以天士之慧悟而不免有指摘之端，以丹溪、东垣之深邃，而不免有温凉、偏倚之诮。名贤如此，何论其他!今观先生所辑之书，莫不钩玄提要，荟萃斯编，所引医师箴言，诸条婆心苦口，尤为切中时病。足为庸肤躁妄之辈，痛下针砭。晴窗抽暇，朗诵数周，乃益知先生能以圣贤之心为心，宜其后福绵长直流，被于孝子贤孙，而方兴未艾也。哲嗣树珊，卜居镇城之西，精通数理，冠绝侪辈，发于河洛象数之学问，亦涉猎一二。偶有疑义，驰函相质，兹蒙条晰缕示，弗稍吝教，直谅多闻之友，惟树珊足以当

　　读《养生三要》敬题

　　家学渊源有自来，父书能守嗣君才。一编珍重传梨枣，会见人间寿域开。昌黎撰述能提要，庄子南华论养生。陈义过高知者鲜，此篇词旨极分明。唤醒痴迷酿太和，婆心苦口费搜罗。谁知人世生生理，都被先生指点过。奚须茹术更餐芝，吐纳长生亦大痴。度与金针休漠视，从前难遇此良医。世愚侄苏涧宽拜藁

　　卫生精义

　　善养延年

　　于谷山曰：“人之年寿长短，元气所禀，本有厚薄，然人能善养，亦可延年。如烛有长短，使其刻画相同，则久暂了然。若使置长烛于风中，护短烛于笼内，则以彼易此，未可知也。”故养生之说，不可不知。

　　古今异寿之理

　　黄帝问于岐伯曰：“余闻上古之人，春秋皆度百岁，而动作不衰。今时之人，年半百而动作皆衰者，时世异耶，人将失之耶?”岐伯曰：“上古之人，其知道者，法于阴阳，和于术数《调养之法》，食饮有节，起居有常，不妄作劳，故能形与神俱，而尽终其天年，度百岁乃去。今时之人不然也，以酒为浆，以妄为常，醉以入房，以欲竭其精，以耗散其真，不知持满《不谨慎也》，不时御神《不能四时调御其神也》，务快其心，逆于生药，起居无节，故半百而衰也，”《内经》

　　“慈、俭、和、静”四字可以延年

　　圃翁曰：昔人论致寿之道有四：曰慈、曰俭、曰和、曰静。人能慈心于物，不为一切害人之事，即一言有损于人，亦不轻发。推之戒杀生，以惜物命，慎剪伐以养天和，无论冥报不爽。即胸中一段慈祥恺悌之气，自然灾沴不干，而可以长寿矣。人生享福，皆有分数。惜福之人，福尝有余。暴殄之人，易至罄竭。故老氏以俭为宝，不止财用当俭而已，一切事常思节啬之义，方有余地。俭于饮食，可以养脾胃；俭于嗜欲，可以聚精神；俭于言语，可以养气息非；俭于交游，可以择友寡过；俭于酬酢，可以养身息劳；俭于夜坐，可以安神舒体；俭于饮酒，可以清心养德；俭于思虑，可以蠲烦去扰。凡事省得一分，即受一分之益。大约天下事万不得已者，不过十之一二。初见以为不可已，细算之亦非万不可已。如此逐渐省去，但日见事之少。白香山诗云：“我有一言君记取，世间自取苦人多。”今试问劳扰烦苦之人，此事亦尽可已。果属万不可已者乎，当必恍然自失矣。人常和悦，则心气冲而五脏安。昔人所谓养欢喜

　　眠、食二者为养生之要务

　　圃翁曰：古人以眠食二者为养生之要务，脏腑肠胃，常令宽舒有余地，则真气得以流行，而疾病少。吾乡吴友季善医，每赤日寒风，行长安道上不倦。人问之，曰：“予从不饱食，病安得入?”此食忌过饱之明证也。燔炙。熬煎，香甘肥腻之物，最悦口，而不宜于肠胃。彼肥腻易于黏滞，积久则腹痛气塞。寒暑偶侵，则疾作矣。放翁诗云：“倩盼作妖孤未惨，肥甘藏毒鸩犹轻。”此老知摄生哉!炊饭极软熟，鸡肉之类只淡煮。菜羹清芬鲜洁，渥之，食只八分，饱后饮六安苦茗一杯。若劳顿饥饿归，先饮醇醪一二杯，以开胸胃。陶诗云：“浊醪解劬饥。”盖藉@之以开胃气也。如此，岂有不益人者乎。且食忌多品。一席之间，遍食水陆，浓淡杂进，自然损脾。予谓或鸡鱼凫豚之类，只一二种饱食，良为有益。此未尝闻之古昔，而以予意揣当如此。安寝乃人生最乐。古人有言，不觅仙方觅睡方。冬夜以二鼓为度，暑月以一更为度。每笑人长夜酣饮不休，谓之消夜。夫人终日劳劳，夜则宴息，是极有味，何以消遣为?冬夏皆当以日出而起，于夏尤宜。天地清旭之气，最为爽神，失之甚为可惜。予山居颇闲，暑月日出则起，收水草清香之味。莲方敛而未开，竹含露而犹滴，可谓至快。日长漏水，不妨午睡数刻，焚香垂幕，净展桃笙《即竹簟》。睡足而起，神清气爽，真不啻天际真人。况居家最宜早起，倘日高客至，僮则垢面@，婢且蓬头，庭除未扫，灶突犹寒，大非雅事。昔何文端公居京师，同年诣之，日晏未起，久之方出。客问曰：“尊夫人亦未起耶?”答曰：“然。”“日高如此，内外家长皆如此，一家奴仆，其为奸盗诈伪，何所不至耶?”公瞿然。自此至老不晏起。此太守公亲为予言者。《听训斋语》

　　陆清献公不药之益寿丸

　　足柴足米，无忧无虑，蚤完官粮，不惊不辱，不欠人债起利，不入典当门庭，只消清茶淡饭，自可益寿延年。《治嘉格言》

　　衰老病死妻子不能代

　　饥寒痛痒，此我独觉，虽父母不之觉也。衰老病死，此我独当，虽妻子不能代也。自爱自全之道，不自留心，将谁赖哉?《呻吟语》

　　治身养性务谨其细

　　《抱朴子》曰：“凡夫不知益之为益，又不知损之为损。损易知而速，益难知而迟。损之者，如灯火之销脂，莫之见也，而忽尽矣；益之者，如禾苗之播植，莫之觉也，而忽茂矣。”“故治身养性，务谨其细。不可以小益为不足而不修，不可以小损无伤而不妨《惟益为难而迟，故虽小而不可失；惟损为易而速，故虽小而不可犯》。凡聚小，所以就大；损一所以至亿也。若能爱之于微，成之于著者，则知道矣。”

　　养生以不伤为本

　　养生以不伤为本。才所不逮而困思之，伤也；力所不胜而强举之，伤也；悲哀憔悴，伤也；喜怒过差，伤也；汲汲所欲，伤也；戚戚所患，伤也；久谈多笑，伤也；寝息失时，伤也；沉醉呕吐，伤也；饱食即卧，伤也；跳走喘息，伤也；欢呼哭泣，伤也。积伤至尽则早亡，是以养性之方，唾不及远，行不疾步，耳不极听，目不极视，坐不至久，卧不及疲。先寒而衣，先热而解，不欲饥极而食，食不可过饱。不欲渴极而饮，饮不可过多。食多则结积聚，饮多则成痰癖。不欲甚劳其逸，不欲起晚，不欲汗流，不欲多啖生冷，不欲饮酒当风，不欲数数沐浴，不欲远愿广志，不欲规造异巧。冬不欲极温，夏不欲穷凉。不露卧星下，不欲眠中见扇，大寒大热，大风大雾，皆不欲冒之。五味入口，不欲偏多。凡言伤者，亦不便觉，久则损寿。《此谓不见其损，有时而尽。》《抱朴子》 风寒暑湿及酒食生冷均能致疾

　　沐浴临风，则病脑风痛风；饮酒向风，则病酒风漏风；劳汗暑汗当风，则病中风暑风；夜露乘风，则病寒热；卧起受风，则病痹厥。衣凉冒冷，则寒外侵；饮冷食寒，则寒内伤；早起露首跣足，则病身热头痛；纳凉阴室，则病身热恶寒；多食凉水瓜果，则病泄泻腹痛；夏走炎途，贪凉贪冷，则病疟痢。坐卧湿地，则病厉风痹厥；冲风冒雨，则病身重身痛；长着汗衣，则病麻木发黄；勉强涉水，则病脚气挛痹；饥饿澡浴，则病骨节烦痛；汗出见湿，则病痤痱《痤，疖也。音坐，平声，《集解》。

　　殉利殉名

　　邹东廓曰：世之所谓强有力者，权有无，节盈缩，以鹜于朝市，相靡以利，相炫以捷。盖寒不得袭，暑不得阴，若是者什而三焉。世之所谓智者，商古今，课殿最，抵掌功名之会，相矜以辨，相搏以术，弃枯而集菀，避寒而竞炎，若是者亦什而三焉。贪夫殉利，烈士殉名。殉名之与殉利，高下有间矣。其于逐物以丧其生，钧也。无为利府，无为名尸，超然立于物表，而物莫挠之，是谓卫生之术。寿考将自至，人负阴而抱阳，冲气以为和，逆之则灾害生，从之则疴疾不起。故滋味者，身之充也。而酸伤脾，咸伤心，辛伤肝，甘伤肾《五行各有所克，此盛则彼伤》，则失其节也。，起居者，身之适也。而坐伤肉，卧伤气，行伤筋，立伤骨，则渝。其常以召之也。时其喜而喜也，时其怒而怒焉，时其好而好焉，时其恶而恶焉《喜怒好恶，各当其节，则必无殉名殉利之病，而起居饮食，更无论已》。若明鉴之照物，不将不迎，泰然而静寂，怡然而动顺，饮食有节，起居有常，喜怒有则，则气日完，精日积，神日定。若然者，忧患不能入，嗜欲不能侵，邪气不能袭，虽度百岁，而动作不衰。

　　勿以有涯随无涯

　　吾生也有涯，而知也无涯，以有涯随无涯，殆已。已而为知者，殆而已矣。为善无近名，为恶无近刑，缘智以为经，可以保生，可以全生，可以养亲，可以尽年。《庄子?养生主》

　　无价之药

　　吕叔简曰：“愚爱谈医，久则厌之，客言及者，告之曰：‘以寡欲为四物，以食淡为二陈，以清心省事为四君子。无价之药，不名之医，取诸身而已。”

　　治心

　　贾文宿云：“曾问长生不死有术乎，曰上寿不过百岁，长生不死，吾未见其人，不能知其术。无已，则有却病延年焉。世之所云却病者，咸曰薄滋味，节淫欲，寡言语，戒嗔怒，保形炼气，如是数者而已尔。然此犹治表之术也。余之所谓却病者，却吾心之病焉耳。“盖人心本自定静，本自泰然，何病之有?惟遇货财则思争夺，遇功名则思挤排，遇势焰则思趋附，遇睚眦则思报复，遇患难则思推避，未遂则心病于患得，既遂则心病于患失，以是日攻于心，则病日入于膏盲。虽有外之所养，终不胜其内之所扰（况乎外之所养，又足滋病）。此扁鹊之所以望而走焉者。寿焉得不促!苟欲治病，先治其心，一切荣辱得丧，俱不足为吾心累。即小之而疾病，不以疾病累其心，大之而生死，不以生死累其心，使清明之气，常在吾躬，将见心日以广，体日以胖，不期寿而寿益增，他又何术焉!道书亦云，黄老悲其贪著，乃以神仙之术，渐次导之耳，其微旨可识矣！然则世以为真有神仙，而必欲学而至者，无乃又堕贪著之障。

　　除妄

　　贾文宿云：真空寺有老僧曰，妄想之来，其几有三：或追忆数十年前荣辱恩仇，悲欢离合，及种种闲情，此是过去妄想也；或事到眼前，可以顺应，却乃畏首畏尾，三番四覆，犹豫不决，此是见在妄想也；或期望日后富贵荣华，皆如其愿，或期望功成名遂，告老归田，或期望子孙登庸，承继书香，与夫一切不可必得之事，此是未来妄想也（此近于儒者正心之学，不得以其禅家语而废之）。三者妄想，忽然而兴，忽然而灭，禅家谓之幻心；能照见其妄，而斩断念头，禅家谓之觉心。故曰不患念起，惟患觉迟，此心若同太虚，烦恼何处安脚（若未能拔去病根，随妄随觉，全不济事）。

　　受形

　　男女之合，二情交畅，阴血先至，阳精后冲。血开裹精，精入为骨，而男形成矣。阳精先入，阴血后参，精开裹血，血入居本，而女形成矣。阳气聚面，故男子面重，溺死者必伏。阴气聚背，故女子背重，溺死者必仰。走兽溺死者，伏仰皆然。阴阳均至，非男非女之身，精血散分，骈胎品胎之兆。父少母老，产女必羸；母壮父衰，生男必弱。古之良工，首察乎此，补羸女先养血壮脾，补弱男则壮脾节色。羸女宜及时而嫁，弱男宜待壮而婚。此疾外所务之本，不可不察也。

　　本气

　　天地之气，周于一年。人身之气，周于一日。人身之阳气，以子中自左足而上循左股、左手指、左肩、左脑。横过右脑、右肩、右臂、手指胁足，则又子中矣。阴气以午中自右手心通右臂、右肩，横过左肩、左臂、左胁、左足、外肾、右足、右胁，则又午中矣。阳气所历，克满周流；阴气上不过脑，下遗指趾，二气之行，昼夜不息，中外必偏。一为痰积壅塞，则痰疾生焉。疾证医候，统纪浩繁。详其本源，痰积虚耳，或痰积上，或积留中，遏气之流，艰于流转，见上气逆上，下气郁下，脏腑失常，形骸受害。暨乎气本衰弱，运转艰迟。或有不周，血亦偏滞，风湿寒暑，乘间袭之，所生痰疾，与痰积同。凡人之生，热而汗，产而易，二便顺利，则气之通也。阳虚不能运阴气；无阴气以清其阳，则阳浊治而为热；阴虚不能运阳气。无阳气以和其阴，则阴浊治而为厥。脾以养气，肺以通气，肾以泄气，心以役气，凡脏有五，肝独不与。在时为春，在常为仁，不养不通，不泄不役，而气常生。心虚则气入而为荡，肺虚则气入而为喘，肝虚则气入而目昏，肾虚则气入而腰疼。四虚气入，脾独不与。受食不化，气将日微，安能有余以入其虚?乌乎，兹谓气之名理与。

　　津润

　　天地定位，而水位乎中。天地通气，而水气蒸达。土润膏滋，云兴雨降，而百物生化。人肖天地，亦有水焉。在上为痰，伏皮为血，在下为精，从毛窍出为汗，从腹肠出为泻，从疮口出为水。痰尽死，精竭死，汗枯死，泻极死。水从疮口出不止，干即死。至于血充目则视明，充耳则听聪，充四肢则举动强，充肌肤身色白。溃则黑，去则黄，外热则赤，内热则上蒸喉，或下蒸大肠为小窍。喉有窍则咳血杀人，扬有窍则便血杀人。便血犹可止，咳血不易医。喉不停物，毫发必咳。血渗入喉，愈渗愈咳，愈咳愈渗。饮搜溺则百不一死，服寒凉则百不一生。血虽阴类，运之者其和阳乎。

　　分体

　　耳、目、鼻、口、阴、尻，窍也；臂、股、指、趾，肢也；双乳、外肾，关也；齿、发、爪、甲，余也；枝指、旁趾，附也。养耳力者常饱，养目力者常瞑，养臂指者常屈伸，养股趾者常步履。夏脏宜冷、冬脏宜温。背阴肢末，虽夏宜温。膻包心火，虽冬难热。热作肿而窍塞，血不行而肢废，余有消长无疾痛，附有疾痛无生死者疣瘤而已。以上《褚氏遗书》

　　精之名义

　　精者，极好之称。人之精最贵而甚少，在身中通有一升六合。此男子二八未泄之成数。称得一升，积而满者至三升，损而丧之者不及一升。精与气相养，气聚则精盈，精盈则气盛。日啖饮食之华，美者为精，故从米从青，人年十六则精泄，凡交一次则丧半合，有丧而无益，则精竭身惫。故欲不节则精耗，精耗则气衰，气衰则病至，病至则身危。噫，精之为物，其人身之至宝乎!《养性》 精血

　　饮食五味，养髓骨、肉血、肌肤、毛发。男子为阳，阳中必有阴，阴之中数八，故一八而阳精外，二八而阳精溢；女子为阴，阴中必有阳，阳之中数七，故一七而阴血外，二七而阴血溢。阳精阴血，皆饮食五味之实秀也。方其外也，智虑开明，齿牙更始，发黄者黑，筋弱者强，暨其溢也。凡充身肢体、手足、耳目之余，虽针芥之沥，无有不下。凡子形肖父母者，以其精血尝于父母之身，无所不历也。是以父一肢废，则子一肢不肖其父。母一目亏，则子一目不肖其母。虽雌鸟牝兽，无天癸而成胎者，何也?鸟兽精血往来尾闾也。精未通，而御女以通其精，则五体有不满之处，异日有难状之疾，阴已痿，而思色以降其精，则精不出内败。小便道涩而为淋，精已耗而复竭之，则大小便道牵疼，愈疼则愈欲，大小便愈疼。女人天癸既至，逾十年无男子合则不调，未逾十年思男子合亦不调，不调则旧血不出，新血误行。或溃而入骨或变而之肿，或虽合而难子，出男子多则沥枯。虚人产乳众，则血枯杀人。观其精血，思过半。矣。《褚氏遗书》

　　精、气、神

　　象川翁曰：“精能生气，气能生神。荣卫一身，莫大于此。养生之士，先宝其精，精满则气壮，气壮则神旺，神旺则身健，身健而少病。内则五脏敷华，外则肌肤润泽，容颜光彩，耳目聪明，老当益壮矣。”[注释荣：茂盛、兴盛。敷：音，涂上。[译文象川翁说：“精能产生气，气能产生神。护卫整个身体康健，再没有比这更大的作用了。重视养生的人，要首先把自己的精当做宝物。如果精满了，就一定气壮；气壮了，就一定神旺；神旺了，身体就一定健康；身体健康了，就一定少得病。这时，体内五脏都涂上华茂的色彩，体外的肌肤就一定润泽光华。使自己容颜光彩，耳聪目明，老当益壮了。”

　　谷能补精

　　《内经》曰：“精生于谷。”又曰：“精不足者，补之以味。”然醴郁之味，不能生精。惟恬澹之味，乃能补精。《洪范》论味，而曰稼穑作甘。世间之物，惟五谷得味之正。但能淡食谷味，最能养精。凡煮粥饭，而中有厚汁滚作一团者，此精之精液所聚也，食之最能生精，试之有效。《真诠》

　　欲事伤精

　　人身之血，百骸贯通。及欲事作，撮一身之血，至于命门，化精以泄。若不知节啬，则百脉枯槁。交接无度，必损肾元。外虽不泄，精已离宫，定有真精数点，随阳之痿而溢出。如火之有烟焰，岂能复返于薪哉!《集解》忍精成疾

　　行房忍精不泄，阻于中途，每致成疾。如内而淋浊，外面便毒等症，病者不自知其由，医者鲜能察其故，用药失宜，因而殒命者多矣，可不慎欤! 《冷庐医话》

　　冬夏二至宜禁嗜欲

　　关中隐士骆耕道常言，修养之士，宜书月令，置之左右，夏至节嗜欲，冬至禁嗜欲。盖一阳初生，其气微矣。如草木萌生，易于伤伐，故当禁之，不特节也。且嗜欲四时皆损人，但冬夏二至，阴阳相争之时，尤损人耳。《赵长元》

　　夏月尤宜藏精

　　人但知冬不藏精者致病，而不知夏不藏精者更甚焉三尝见怯弱之人，而当酷暑，每云气欲闷绝，可知中暍而死者，直因气之闷绝也。夫人值摇精，恒多气促，与当暑之气闷，不甚相远。经曰，热伤气。又曰壮火食气。余故曰：“夏令之炎威，甚于冬令之寒，苟不藏精，壮者至秋而发为伏暑。怯者即中喝而死。，’《唐立三《摄生杂话》

　　惩忿窒欲

　　祝无功曰：“销铄人莫如忿与欲者。欲动水渗，怒盛火炎，惩之窒之，心火下降，肾水上滋，此亦吾儒坎离交媾功夫，何必仙家。”

　　女戎尤可畏

　　吕新吾曰：“盗为男戎，色为女戎，人皆知盗之劫杀为可畏，而忘女戎之劫杀，悲夫!”

　　寡欲多男

　　人惟精神耗散，情不专一，且不知撙节，时相侵犯，故往往不能成胎。若能戒淫，则阴骘既大，元气复充，必然得子。又能清秀无毒，易于长成。谚所谓寡欲多男子，洵不诬也。夫娶妻本为生子，人顾徒思淫欲，岂知姬妾满房，莫延宗嗣，寡妻是守，多获佳儿。苟知嗣续为重，尚其慎尔邪淫。《愿体集》

　　酒色

　　薛敬轩曰：“酒色之类，使人志气昏酣荒耗，伤身败德，莫此为甚，俗以为乐，余不知果何乐也。惟心清欲寡，则气平体胖，乐可知矣。”

　　独宿之妙

　　独宿之妙，不但老年，少壮时亦当如此。日间纷扰，心神散乱，全在夜间鼾睡，以复元气。若日内心猿意马，奔走驰驱，及至醉饱，又复恣情纵欲，不自爱惜，如泥水一碗，何时得清!《愿体集》

　　精薄不孕

　　世人无不急于生子，要知生子之道，精气交媾，镕液成胎。故少欲之人恒多子，且易育，气固而精凝也。多欲之人常艰子，且易夭，气泄而精薄也。譬之酿酒然，斗米下斗水则酿酵，且耐久，其质全也。斗米倍下水则淡，三倍四倍，则酒非酒，水非水矣，其真元少也。今人夜夜淫纵，精气妄泄，邪火上升，真阳愈惫，安能成胎?即侥幸生子，又安能必其有成?所以，年少生子者，咸多羸弱，欲勤而精薄也。老年生子者，反见强盛，欲少而精全也。且凡嗜于饮者，酒乱其性，精半非真，无非湿热。勤于欲者，孕后不节，盗泄母阴，耗其胎气，所谓恣纵败坏者，殆以是欤! 《畜德录》

　　知此则生子个个皆存

　　古者妇人怀孕，即居侧室，与夫异寝，以淫欲最为当禁。盖胎在胞中，全赖气血育养，静则神藏。若情欲一动，火扰于中，血气沸腾。三月以前犯之，则易动胎小产；三月以后犯之，一则胞衣太厚而难产，一则胎元漏泄，子多肥白而不寿。且不观诸物乎，人与物均裹血气以生，然人之生子，不能胎胎顺，个个存。而牛马犬豕，胎胎俱易，个个无损，何也?盖牛马犬豕，一受胎后，则牝牡绝不相交。而人受孕，不能禁绝。矧有纵而无度者乎?《陈飞霞》

　　欲求偕老宜男者，能不知随孕随产及数月小产之原因乎

　　凡小产有远近，其在二三月者谓之近，五月六月谓之远。新受而产者其势轻，胚久而产者其势重，此皆人之所知也。至若尤有近者，则随孕随产矣。凡今艰嗣之家，犯此者十居五六，其为故也，总由纵欲而然。盖胎元肇始，一月如露珠，二月如桃花，三月四月而后血脉形体具，五月六月而后筋骨毛发生。方其初受，不过一滴之玄津耳。此其橐龠正无依，根荄尚无地，巩之则固，决之则流。故凡受胎之后，极宜节欲，以防泛滥，否则合污同流，已莫知其昨日孕而今日产矣，朔日孕而望日产矣。随孕随产，本无形迹，在明产者胎已成形，小产必觉；暗产者胎仍似水，直溜何知?故凡今之微微家多无大产，以小产占多也。娶娼妓者多少子息，以其子宫滑而惯于小产也。此外如受胎三月五月，而每有堕者，虽衰薄之妇常有之，然必由纵欲不节，致伤母气而堕者为尤多也。故凡恃强过勇者多无子，以强弱之自相残也。纵肆不节者多不孕，以盗损胎元之气也。岂悉由妇人之罪哉。《张景岳》

　　问子

　　建平王，妃姬等皆丽，而无子。择良家未笄女入御，又无子。问曰：“求男有道乎?”澄之对曰：“合男女必当其年。男虽十六而精通，必三十而娶。女虽十四而天癸至，必二十而嫁，皆欲阴阳气完实，而后交合，则交而孕，孕而育，育而为子坚壮强寿。”。“今未笄之女，天癸始至，已近男色，阴气蚤泄，未完而伤，未实而动，是以交而不孕，孕而不育，育而子脆不寿，此王之所以无子也。然，好人有所产皆女者，有所产皆男者，大王诚能访求多男妇人，谋置宫府，有男之道也。”王曰善，未再期，生六男。夫老阳遇少阴，老阴遇少阳，亦有子之道也。《褚民遗书》昌按：褚彦通先生谓合男女，必当其年，此当字，宜谛著。今人未冠而娶，未笄而嫁，伤其未完，动其未实，失当极矣。故有艰于孕育者，有促其天年者，知此而引为大戒，何患不益寿毓麟哉!至访求多男妇人，谋置宫府，为有男之道之说，非常人所应为，不可为法。

　　 绝欲则康宁

　　赵长元曰：“魏将军七十余披甲上殿，不减少年。问其故曰：四十五时，已绝男女之欲。周和尚，庐陵人，九十余，能行远路，须发不白，言无他术，壮年。能节欲耳。且云，人精液度能生人，若保守存留，岂不能资生?”“太仓画士张翠，九十余，耳目聪明，尚能作画，亦曰平生惟欲心淡，欲事节。或者赖此，无他术也。

　　”戒酒为忠孝

　　宋蔡文忠公襄，性嗜曲蘖，饮量过人，及登第，沉酣昼夜，谏者勿听，无能止之。时太夫人年高，甚以为忧。一日，山东贾存道先生过之，适其宿醒未起，先生乃大书于壁曰：“圣君宠重龙头选，慈母恩深鹤发垂。君宠母恩俱未服，酒如为患悔何追?”文忠起，见之大悟，即日痛惩，终身不复至醉。

　　贫家有暗合养子之道

　　裴子曰：贫家有暗合养子之道，与富家异。盖小儿受病有五：一曰暖。小儿质禀纯阳，而火偏胜，保护无容过暖。礼曰：童子不良裘裳，此其义也。富家之子，一出母胎，即蒙头裹足，燠室藏之，稍长则未寒先寒，叠加绒纩，更日置之于火，烁其未足之阴，积热之病，从此变生；贫家之子，见薄被单衣，随地而掷，正得抑阳扶阴之至理。二日饱人伤肠胃，以清虚为和顺，在小儿则尤要。小儿肠胃柔窄，受盛无多，且不自知饥饱，旋与旅啖。而富有之家，则有脂味充盈，恣情多啖，脾胃诸病，从此变生；贫家之子，则无物可食，则食亦清简有常，正得肠胃清虚之至理。三曰怒。小儿独阳无阴，恒易躁而多怒。惟抑怒可使全阴。富家之子，骄恣之习，越于恒情，怒动肝木，木旺生风，风木乘脾，惊痫诸病，从此变生；贫家之子，则素居穷蹇，无怒敢发，正得抑怒全阴之至理。四日遏。号。谚云：儿号即儿歌。老子云终日号而不哑。则知儿之号，出于不自知，不自识，莫或使犹天籁@也。岂有遏之之理。况阳气为小儿偏隆，最多火病，藉此呼号以泄之，不为无益。而富家之父若母者，反生不忍，动以食慰，而遏其号，郁滞诸病，从此变生；贫家之子，则听呼号而勿恤@，正得顺通天和之至理。五曰伤药。药乃攻邪物，非养生物也。多服久服，鲜有不致伤生者。富家之子，则不论有病无病，日饵@无虚，甚至旦暮更医，乱投汤剂而不知忌，有谓无伤，吾勿信也；贫家医不暇求医，无资取药，纵儿有疾，安意守之，正得有病不服药为中医之至理。《言医》

　　病家须知存退步心能却病

　　人当卧病，务须常存退步心。心能退步，则方寸之间，可使天宽地旷。世情俗味，必不致过恋于心，纵有病焉，可计日而起矣。不则，今日当归、芍药，明日甘草、人参，是以江河填漏卮，虽多无益也。先儒有言，予卧病时，常于胸前多书死字，每书数过，顿觉此心寂然不动，万念俱灰，四大皆非我有，又何病之足虑哉!虽然，此惟可与达者言也。《言医》

　　不药之药

　　有有病素不服药者，不为无见。但须得知病从何来，当从何去，便是药饵。如饥则食，食即药也；不饥则不食，不食即药也；渴则饮，饮即药也；不渴则不饮，不饮即药也。恶风知伤风，避风便是药；恶酒知伤酒，戒酒便是药。逸可以治劳，静可以治躁，处阴以却暑，就燠以胜寒，衰于精者寡以欲，耗于气者守以默，怯于神者绝以思；无非对病药也，人惟不自知耳。《言医》

　　病者不可以身试医【

　　苏东坡曰：脉难明，古今所病也。至虚有盛候，而大实有羸状，差之毫厘，疑似之间，便有生死祸福之异。此古今所病也。病不可不谒医，而医之明脉者，天下盖一二数；骐骥不时有，天下未尝徒行；和扁不出世，病者终不徒死，亦用其长而护其短耳。士人多秘所患以求诊，以验医之能否《医不可以人试药，如何病者乃以身试医耶》，使索病于冥漠之中，辨虚实寒热于疑似之间，医不幸而失，终不肯自谓失也，则巧饰遂非，以全其名，至于不救，则曰是固难治也。此世之通患而莫之悟者。吾生平求医，盖以平时默验其工拙。至于有病而求疗，以尽告其所患而后求诊，使医了然知患之所生也。然后虚实寒热，一按指而脉之疑似，不能惑也。故虽中医，治吾疾常愈，吾求疾愈而已，岂以困医为事哉！

　　慎择良医

　　疾病为生死相关，一或有误，追悔莫及，故延医治病，乃以性命相托也，‘何可不加意慎择?如无的确可信之人，宁可不服药以待命。乃世人独忽于此，惟以耳为目，不考其实学何如，治效何若，闻人称说，即延请施治，甚而日重一日，惟咎已病之难痊，不咎医者之贻误，服药无效，毫不转念。孰知药果中病，即不能速愈，必无不见效之理。不但服后奏功，当服时已有可徵者。如热病服凉药，寒病服热药之类。闻其气已馨香可爱，入于口即和顺安适。如不中病之药，则闻其气必厌恶，入于肠必懊侬。《内经》云，临病人，问所使。此真诀也。今人则信任一人，即至死不悔，其故莫解。想必冥冥之中，有定数也。又有与此相反者，偶听人言，即求一试，药未尽剂，又易一医，或一日而易数人，各自立说，茫无主张。此时即有高明之人，岂能违众力争，以遭谤忌?亦惟随人唯诺而已。要知病之传变，各有定期，方之更换，各有次第，药石乱投，终归不治，二者事异而害同。惟能不务虚名，专求实效，审察精详，见机明决，庶几不以性命为儿戏矣。《慎疾刍言》

　　病家误

　　天下之病，误于医家者固多，误于病家者尤多。医家而误，易良医可也。病家而误，其弊不可胜穷。有不问医之高下，即延以治病，其误一也；有以耳为目，闻人誉某医，即信为真，不考其实，其误二也；有平日相熟人，务取其便，又虑别延他人，觉情面有亏，而其人又叨”任不辞，希图酬谢，古人所谓以性命当人情，其误三也；有远方邪人，假称名医，高谈阔论，欺骗愚人，遂不复详察，信其欺妄，其误四也；有因至亲密友，或势位之人，荐引一人，情分难却，勉强延请，其误五也；更有病家戚友，偶阅医书，自以为医理颇通，每见立方，必妄生议论，私改药味，善则归己，过则归人。或各荐一医，互相毁誉，遂成党援。甚者各立门户，如不从己，反幸灾乐祸，以期必胜，不顾病者之死生，其误六也；又或病势方转，未收全功，病者正疑见效太迟，忽而谗言蜂起，中道变更，又换他医，遂至危笃，反咎前人，其误七也；又有病变不常，朝当桂附，暮当芩黄，又有纯虚之体，其症反宜用硝黄。大实之人，其症反宜用参术。病家不知，以为怪癖，不从说，反信庸医，其误八也；又有吝惜钱财，惟钱是取，况名医皆自作主张，不肯从我，反不若某某等和易近人，柔顺受商，酬议可略。扁鹊云：轻身重财不治，其误九也。此犹其大端耳。其中更有用参附则喜，用攻伐则惧，服参附而死，则委之命。服攻伐而死，则咎在医，使医者不敢对症用药。更有制药不如法，煎药不合度，服药非其时，或更饮食起居，寒暖劳逸，喜怒言语，不时不节，难以枚举。小病无害，若大病则有一不合，皆足以伤生。然则为病家者当如何，在谨择名医而信任之，如人君之用宰相，择贤相而专任之，其理一也。然则择贤之法何若?曰：必择其人品端方、心术纯正，又复询其学有根柢，术有渊源，历考所治，果能十全八九，而后延请施治。然医各有所长，或今所患其所长，则又有误，必细听其所论，切中病情，和平正大。又用药必能命中，然后托之。所谓命中者，其立方之时，先论定此方所以然之故，服药之后，如何效验，或云必得几剂而后有效，其言无一不应，此所谓命中也。如此试医，思过半矣。若其人本无足取，而其说又怪癖不经，；或游移恍惚，用药之后，与其所言全不相应，则即当另觅名家，不得以性命轻试。此则择医之法也。《医论》

　　煎药之法不同

　　》煎药之法各殊。有先煎主药一味，后入余药者；有先煎众味，后煎一味者；有用一味煎汤以煎药者；有先分煎，后并煎者；有宜多煎者《补药皆然》；有宜少煎者《散药皆然》；有宜水多者；有宜水少者；有不煎而泡渍者；有煎而露一宿者；有宜用猛火者；有宜用缓火者。各有妙义，不可移易。今则不论何药，惟知猛火多煎，将芳香之气散尽，但存浓厚之质。如煎烧酒者，将糟久煮，则酒气全无矣。岂能和营达卫乎!须将古人所定煎法，细细推究，而各得其宜，则取效尤捷。《慎疾刍言》

　　煎药用水多少法

　　今之大小汤剂，每一两用水二瓯为准，多则加，少则减之。如剂多水少，则药味不出；剂少水多，又煎耗药力也。《李时珍》

　　煎药之火候

　　补汤须用熟，利药不嫌生。补药用水二盏，煎至八分，或三盏煎至一盏；利药一盏半，煎至一盏，或一盏煎至八分。《入门》补药欲熟，多水而少取汁；泻药欲生，少水而多取汁。《东垣》

　　煎药先后用水多少、火候缓急均宜区别

　　若发汗药，必用紧火热服；攻下药，亦用紧火煎熟，下硝黄再煎温服；补中药宜慢火温服；阴寒急病，亦宜紧火急煎服之；又有阴寒烦躁，乃暑月伏阴在内者，在水中沉冷服。

　　按时服药

　　古人服药活法。病在上者不厌频而少；病在下者不厌烦而多。少服则滋荣于上，多服则峻补其下。凡云分再服三服者，要令势力相及，并视人之强弱，病之轻重，以为进退增减，不必泥法。《李东垣》

　　服药活法

　　病在胸膈已。上者，先食而后服药；病在心腹以下者，先服药而后食；病在四肢血脉者，宜空服而在旦；病在骨髓者，宜饱满而在夜。《千金》服药之法，古方一剂必分三服，一日服三次；并有日服三次，夜服三次者。盖药味入口，即行于经络，驱邪养正，性过即已，岂容间断。今人则每日服一次，病久药暂，此一暴十寒之道也。又有寒热不得其宜，早暮不合其时，或与饮食相杂，或服药时即劳动冒风，不惟无益，反能有害。至于伤寒及外感痘症，病势一日屡变，今早用一剂，明晚更用一剂，中间间隔两昼一夜，经济已传，病势益增矣。《慎疾刍言》

　　汤药须冷热得中，而又不宜促数

　　凡服利汤，欲得侵早；凡服汤，欲得稍热，服之即易消不吐。若冷则呕吐不下，若太热则破人咽喉，务在用意。汤必须澄清，若浊令人心闷不解，中间相去，如步行十里久再服。若太促数，前汤未消，后汤来冲，必当吐逆。仍问病者腹中药消散，乃可进服。

　　服药后有宜行动者

　　凡服补汤，欲得服三升半，昼三夜一，中间间食，则汤气灌溉百脉，易得药力。凡服汤不得太缓太急，又须左右仰覆卧各一，食顷则汤势偏行腹中。又于室中行一百步许皆可。一日勿外出，即大益。

　　服汤药有宜忌酒者，有宜厚覆者

　　凡服汤二日，当忌酒，缘汤忌酒故也。凡服治风汤，第一厚覆取汗，若得汗即须薄覆，勿令大汗，中间亦须间食。不尔，人无力，更益虚羸。

　　服泻药以利为度

　　凡服泻药，不过以利为度，慎勿过多，令人下利无度，大损人也。《干金》

　　服药有约

　　黄帝曰：“有毒无毒，服有约乎?”岐伯曰：“病有新久，方有大小，有毒无毒，固有常制矣。大毒治病，十去其六；常毒治病，十去其七；小毒治病，十去其八；无毒治病，十去其九。谷肉果菜，食养尽之，无使过之，伤其正也。”《内经》

　　猛药宜先少服

　　若用毒药治病，先起如黍粟，病去即止，不去倍之，不去十之，取去为度。《干金》

　　服酒药以知为度

　　凡服酒药，欲得使酒气相接，无得断绝，绝则不着药力，多少皆以知为度，不可令至醉及吐，则大损人也。《千金》

　　服药后有邪正相争之现状者，不可仓皇

　　凡伤寒家服药后，身热，烦躁，发渴，冒瞀，脉两手忽伏而不见，恶寒战栗，此皆阴阳氤氲，正邪相争，作汗之徵也。姑宜静以待之，不可因而仓皇，及至错误。《王安道》

　　服丸药法

　　凡丸药皆如梧桐子大，补者十丸为始，从一服渐加，不过四十九，过亦损人云。一日三度服，欲得引日，多时不阙，药气渐渍，薰蒸五脏，积久为佳，不必频服，早尽为善。徒弃名药，获益甚少。引日者，延长时日也。《千金》

　　疮瘥宜慎口味

　　凡诸恶疮瘥后，皆百日慎口味，不尔，即疮发也。《千金》

　　肿胀者戒

　　病肿胀既平，当节饮食。忌盐、血、房室。犯禁者，病再作，必死。

　　痨嗽者戒

　　病痨嗽，忌房室、膏粱，犯者死。

　　伤寒与水肿者戒

　　伤寒之后，忌荤肉、房事，犯者不救。水肿之后，禁房事，及油、盐等三年。

　　滑泄者戒

　　滑泄之后戒油腻。

　　病久者戒

　　病久否闭。忽得涌泄，气血冲和，心肾交媾，阳事必举。尤切戒房室。《佚名》

　　有病切戒迁动远行

　　有病远行，不可车载马驮，是为重扰，犯者即死。

　　纵口者非，绝谷者尤非，病有纵口吻而死者矣。亦有绝其谷而视其死者焉。世都不察，幽潜沉冤者众矣。念及此，深为酸鼻。夫饮食，养生物也，可节而不可纵，然亦不可使之绝。故节之则生，不节而纵且绝则死。纵而死，病者之责矣。绝而视其死，伊谁之责耶?如伤寒、伤风、伤食等有余之病，或胀、或痛、或呕、或吐，感之暴而脉躁疾有力，且无虚证之兼者，虽不与之食亦可也。此不可与而不与，是节之，非绝之也。及久病久虚，久不饮食之人，陡觉谷气馨香，欲求啖而不敢遽啖，正胃气初回之候，法当徐投浆粥，或与适口不助邪之物，以充胃气。胃气充则元气亦充，而病自无不愈。若概视饮食为毒药而不与，是绝之，非节之也。则几微之胃气，将安恃乎!

　　节饮节食

　　病中固宜节食，尤宜节饮。食伤人所易知，饮伤人都不觉。不惟茶汤浆酒，以及冰泉瓜果之伤，谓之伤饮，即服药过多，亦谓之伤饮。其见证也，轻则腹满肠鸣，为呕为吐，重则腹急如鼓，为喘为呃。甚则紧闭牙关，涎流口角，昏聩不醒人事，状类中风。患此症者，滔滔皆是。或未有识，不得不为来者言之。《言医》

　　灼艾后不可饕餮厚味

　　灼艾后，惟“节饮食”三字为首务，不可饕餮厚味，致伤胃气。今之人一经灼艾，便以食不胜人为忧。其始也胃气未伤，犹能勉力啖嚼。数日后胃气被伤，即胀满而不能食，不泻则吐，不吐则疟与痢，所从出矣。且自不思自贻伊戚，而犹咎施艾者之无功，良可笑也，良可悲也。《言医》

　　虚痨者宜知此

　　虚痨病，唯于初起时，急急早灸膏盲等穴为上策，此外则绝房室、息妄想、戒恼怒、慎起居、节饮食，以助火攻之不逮。一或稍迟，脉旋增数，虽有良工，勿克为已。葛可久曰：“痨症最为难治，当治于微病之初，莫治于已病之后，深有旨也。至于药饵则贵专而少，不贵泛而多，万不可漫听名流，积月穷年，不撤润肺滋阴之药。润肺滋阴之药，擅名固美，酿祸极深，不可不知，不可不慎。”《医言》初起灼艾，固为上策。然惟瘵症为宜。设属真阴虚损，滋阴之药，在所必用，汪缵无功之详矣。又未可再以艾火劫其阴也。《理虚元鉴》一书，尤不可不读。《王孟英》

　　亦有病初愈而不可骤补者

　　凡泻病、痢病、虫病、疳病、水病、酒病、疸病于初愈时，不可骤服滋补之药。盖此数病，以湿热为原。滋补之药，乃助湿热之尤者，骤而服之，鲜不致害。《言医》泻痢亦有宜滋补者，但须佐以坚阴清热之品，不可甘温腻补耳。《王孟英》

　　病者忌与亲友接谈

　　凡有以问疾来者，勿得与之相接。一人相接，势必人人相接，多费语言，以耗神气，以所契者，又因契而忘倦。所憎者，又因憎而生嗔。甚或坐盈一室，竞起谈风，纵不耐烦，又不敢直辞以去。嗟嗟!有病之人，力克几何，而堪若此!恐不终朝而病已增剧矣。然此犹为害之小者耳。更有一等摇唇鼓舌、好事生非，病者一或听，必致恼怒填胸，不知自爱。而其为害，又不可言。智者于此，休将性命做人情。《言医》》

　　坠跌晕绝者慎勿移动

　　凡从高坠下而晕绝者，慎勿移动。俟其血气复定而救之，有得生者。若张皇扶掖以扰乱之，百无一生。余戚沈氏之女，年甫十岁，从楼坠地，晕死，急延医视之，曰：“幸未移动，尚可望生，否则殆矣。，，乃以药灌之，移时渐苏而安。治跌损者，人尿煮热，洗之灌之，良。《陆定圃》

　　坠跌晕绝者知此则生

　　读《续名医类案》，而知移动之禁，非独坠跌者宜然也。备录之：张子和治叟年六十余，病厥热头痛，以其用涌药时，已一月间矣。加之以火，其人先利，年高身困，出门见日，而仆不知人，家人惊惶，欲揉扑之。张曰：“大不可扰。”与西瓜、凉水、蜜雪，少顷而苏。盖病人年高，漏泄则脉易乱。身体内有炎火，外有太阳，是以跌仆。若更扰之，便不救矣。汪石山治人卒厥暴死，不知人：先因微寒发热，面色姜黄，六脉沉弦而细，知为中风久郁所致。令一人紧抱，以口接其气，徐以热姜汤灌之，禁止喧闹移动，则气不返矣，有顷果苏，温养半月而安。不特此症为然，凡中风、中气、中寒、暴厥，俱不得妄动，以断其气。《内经》明言气复返则生。若不谙而扰乱，其气不得复返，以致夭枉者多矣。魏玉横曰：“遇卒暴病，病家、医士，皆宜知此：盖暴病多火，扰之则正气散而死也。余女年十八，忽暴厥，家人不知此，群集喧闹，又扶挟而徙之他所，致苏而复绝，救无及矣。”今录张汪二案，五内犹摧伤也。

　　生于忧患

　　病之加于小愈者，因小愈而放其心也。天下事处逆者恒”多易，处顺者反多难。病当未愈而求愈时，欲不得逞，志不敢肆，凡语言动止，饥饱寒温，以及情形喜怒之间，无不小心翼翼，自然逆可转顺，不期愈而不愈者鲜矣。愈则此心不觉康强自慰，保护渐疏，恣口吻也，爽寒温也，多语言也，费营虑也，近房室也，顺情性而烦恼也，广应酬而不自知为劳且伤也。有谓病不反加于此者无之矣。因忆孟夫子生于忧患，死于安乐之说，信不可不书诸绅，而铭座右也。《言医》

　　医师箴言

　　大医须先发慈悲恻隐之心

　　凡大医治病，必当安神定志，无欲无求，先发大慈侧隐之心，誓愿普救含灵之苦。若有危厄来求救者，不得问其贵贱贫富，长幼妍媸，怨亲善友，华夷愚智。普同一等，皆如至亲之想。亦不得瞻前顾后，自虑吉凶，护惜身命。见彼苦恼，若已有之，深心凄怆，勿避险峨。昼夜寒暑，肌渴疲劳，一心赴救。无作夫形迹之想。如此可为苍生大医。反之，则是含灵巨贼。《千金》

　　大医须读古今医书，又宜兼通术数

　　凡欲为大医，必须谙《素问》、《甲乙》、《黄帝针经》、《明堂流注》，十二经脉、三部九候、五脏六腑，表里孔穴，本草药对，张仲景、王叔和、阮河南、范东阳、张苗、靳邵等、诸部经方。又须涉猎群书妙经，解阴阳禄命诸家相法，及灼龟五兆，周易六壬，并须精熟。如此方得为大医。《千金》

　　习医须先识字后读书

　　凡为医师，当先读书，凡欲读书，当先识字。字者文之始也，不识字义，宁解文理，文理不通，动成窒碍，虽诗书满目，于神不染，触途成滞，何由省人。譬诸面墙，亦同木偶，望其拯生民之疾苦，顾不难哉。《本草经疏》

　　医学读书法

　　一切道术，必有本源，未有目不睹汉唐以前诸书，徒记时尚之药数种，而可为医者。今将医学必读之书并读法，开列于左，果能专心体察，则胸有定见，然后将后世之书，遍观博览，自能辨其是非，取其长而去其短矣。?《灵枢经》。此明经络、脏腑之所以生成，疾病之所由侵犯，针灸家不可不详考，方脉家略明大义可也。《素问》。此明受病之源，乃治病之法。千变万化，厂无能出其范围。如不能全读，择其精要切实者，熟记可‘也。《伤寒论》。此一切外感之总诀，非独治伤寒也。明于此，则六淫之病，无不贯通矣。《金匮》。此一切杂病之祖方。其诸大症，已无不备，能通其理，天下无难治之病矣。《神农本草》。《神农本草经》，止三百六十种。自陶弘景以后，药味日增，用法益广，至明李时珍《纲目》而大备。其书以《本经》为主，而以诸家之说附之，读者字字考验，则能知古人制方之妙美，而用之不穷矣。《外台秘要》、《干金方》二书，汇集唐以前之经方、秘方，及妇科、儿科、外科，无所不备，博大深微。必明乎灵素、仲景之书，方能知所审择，不致泛滥而无所适从矣。妇科、儿科。妇人除经带、胎产之外，与男子同，小儿除惊痫、痧痘而外，与老壮同。所以古人并无专科，后人不能通贯医理，只习经产惊痘等方药，乃有专科。若读前所列之书，则已无所不能。更取后人所著《妇人良方》，《幼幼新书》等，参观可也。外科。其方亦具《千金》、《外台》》，后世方愈多而法愈备。如《窦氏全书》、《疡科选粹》，俱可采取。惟恶毒之药，及轻用刀针，断宜切戒。御纂《医宗金鉴》。源本灵素。推崇《伤寒论》，《金匮要略》，以为宗旨。后乃博采众论，严其去取，不尚新奇，全无偏执，又无科不备，真能阐明圣学，垂训后人。习医者即不能全读古书，只研究此书，足以名世矣。《本草纲目》。可谓集诸氏之大成矣。踵之者有刘若金之《本草述》，倪纯宇之《本草汇言》、赵恕轩之《纲目拾遗》，尤足以补李氏之阙矣。然皆不过贯穿融汇于金元诸名家而已。惟卢子繇之《本草乘雅》、邹润安《本草疏证》，力追上古，直溯长沙，抉发精微，推阐尽致，扫尽诸家芜秽，而归于至当。学者幸生其后，得读其书，从此而心唯神悟，深造有得，庶上接神农之一脉哉。

　　医书之大纲

　　本朝医学极盛，医书亦大备。伤寒之书，喻嘉言《尚论篇》、柯韵伯《来苏集》、王晋三《古方选注》，俱独出手眼，直抉心源。伤寒六经兼诸症，柯氏发其端，温热等病究三焦，叶氏宣其旨。苕南吴坤安荟萃群言，勒为成书《伤寒指掌》，而伤寒之学无余蕴矣。杂病之书，首称叶天士《临症指南》，而张石顽《医通》、秦皇士《证因脉治》次之。他如吴鞠通《温病条辨》之温，戴麟郊《广瘟疫论》、刘松峰《松峰说疫》、余师愚《疫症一得》之疫，吴师朗《不居集》之虚劳，萧慎斋《女科经论》、沈尧峰《女科辑要》之女科，程凤雏，《慈幼筏》之幼科，叶大椿《痘学真传》之痘科，顾澄江《疡医大全》之外科，皆突过前贤。本草之书，刘若金《木草述》、卢子繇《本草乘雅半偈》、倪纯宇《本草汇言》、张隐庵《本草崇原》、张潞玉《时经逢原》、邹润庵《本经疏注》、赵恕轩《本草纲目拾遗》，罔不领异标新，足资玩索。医案之书，魏玉横之博大《续名医类案》、俞东扶之精深《古今医案按》、顾晓园之灵巧《吴门治验录》，并堪垂范来世。辨证之书，徐灵胎之《医贯砭》，孔以立之《医门普度》，刘松峰之《温疫论类编》，姚颐真之《景岳全书发挥》《坊贾假托叶天士，其实乃姚所撰也》，均可觉迷振聩。单方之书，毛达可之《济世养生集》、《便易经验集》，亦为医门珍笈。其余著述如林，尚难悉数。有志于学者，诵习古书，而又研究诸家，弃驳取纯，融会而贯通之，何患道之不明不行耶。《冷庐医话》

　　外治法之专书

　　吴县潘爵曰，天地，一气之所鼓荡也，人身一气之所周流也。天地之气不顺，变为灾枝；人身之气不和，酿成疾病。由是汤液之法主治内，敷贴之方主治外。内外分科，而治法亦判而为二矣。钱唐吴君尚先，著有《理瀹骈文》，创用膏药，并治内外诸症。其法有五：审阴阳、察时行、求病机、度病情、辨病形，各有主膏，亦各有糁药。其脏腑之寒热相移者，则究其本始而治之。其病之兼脏腑者，则又分脏腑而治之。至妇女之经期、胎产、乳岩等症，莫不本仲景经文为用膏药之大法，益附膏方二十有一，糁药方二十有七，尝行之于江北，治效岁以万计。余自客岁旋里养疴，僦居渎川，兼施医案，并宗其敷贴之法，而济以针刺，俾郁结之气宣。而膏药之气尤易渗入，治病颇有奇效。大抵病之由外自内，流行于经络脏腑者，固非一膏一药所能治。若初感时邪，或为六气所侵，或为七情所郁，气凝血滞，及有形状可按者，以膏药按上中下三焦要穴而贴之，闭其外邪从入之途，而后或提或散，或清或温，糁之以药，则通经活络之方，视汤液尤为得力。盖其外治之法，实与内治并行，并可以内治之法，移为外治。不待切脉，不烦饮药，而自可奏功。且以膏药治病，用之而效，固有奇功，偶或不效，亦无大害。较之孟浪用药，一误而不可救者，其存心之仁与不仁，岂可同日语哉!

　　辨书

　　褚澄曰：由汉而上，有说无方；由汉而下，有方无说。说不乖理，方不违义，虽出后学，亦是良师。固知君子之言，不求贫朽，然于武成之策，亦取二三。曰居今之世，为古之工，亦有道乎?曰：师友良医，因言而识变，观省旧典，假筌以求鱼，博涉知病，多诊识脉，屡用达药，则何愧于古人!

　　读书要有识力

　　，为医者非博极群书不可。第有学不识，虽博不知反约，则书不为我用，我反为书所缚矣。泥古者愚，其与不学无术者，相去几何哉!故柯氏有读书无眼，遂致病人无命之叹。夫人非书不通，犹人非饭不活也。然食而化，虽少吃亦长精神；食而不化，虽多吃徒增疾病。所以读书要识力，始能有用；吃饭要健运，始能有益。《王孟英》

　　六不治

　　扁鹊曰，病有六不治：骄恣不论于理，一不治也；轻身重财，二不治也；衣食不能适，三不治也；阴阳并藏气不定，四不治也；形羸不能服药，五不治也；信巫不信医，六不治也。《史记》

　　除疾

　　除疾之道，极其候证，询其嗜好，察致疾之由来，观时人之所患，则穷其病之始终也。穷其病矣，外病疗内，上病救下；辨病藏之虚实，通病藏之母子，相其老壮，酌其浅深，以制其剂而十全，上功至矣。制剂独味为上，二味次之，多品为下。酸通骨，甘解毒，苦去热，咸导下，辛发滞。当验之药，未验切戒亟投。大势既去，余势不宜再药。修而肥者饮剂丰，羸而弱者受药减。用药如用兵，用医如用将。善用兵者，徒有车之功。善用药者，姜有桂之效。知其才智，以军付之，用将之道也；知其方伎，以生付之，用医之道也。世无难治之疾，有不善治之医。药无难代之品，有不善代之人。民中绝命，断可识矣。

　　审微

　　疾有误凉而得冷证，有似是而实非。差之毫厘，损其寿命。《浮栗经?二气篇》曰，诸泻皆为热，诸冷皆为节。热则先凉脏，冷则先温血。《腹疾篇》曰，干痛有时当为虫，产余刺痛皆变肿。《伤寒篇》曰，伤风时疫，湿暑宿痰，作疟作疹，俱类伤寒。时人多疟，宜防为疟。时人多疹，宜防作疹。春温夏疫，内证先出。中湿中暑，诚以苓术投之，发散剂，吐、汗、下俱至，此证号宿痰，失导必肢废。嗟乎，病有微而杀人，势有重而易治，精微区别，天下之良工哉。以上《褚氏遗书》

　　八要宜审

　　治病有八要。八要不审，病不能去。医无可去之术，非病不去也。故须辨审八要，庶不有误。其一曰虚，五虚是也。脉细，皮寒气少，泄泻前后，饮食不进，此为五虚；二曰实，五实是也。脉盛，皮热，腹胀，前后不通，闷瞀，此五实也；三曰冷，脏腑受其积冷，是也。四日热，脏腑受其积热，是也。五曰邪，非脏腑正病也。六曰正，非外邪所中也。七曰内病不在外也。八日外病不在内也。审此八要，参以脉候病机，乃不至于有误。《法律》

　　用药有君臣佐使

　　《柏斋三书》云，药之治病，各有所主。主治者，君也；辅治者，臣也；与君相反而相助者，佐也；引经。及引治病之药，至于病所者，使也。如治寒病用热药，则热药君也；凡温热之药，皆辅君者也，臣也；然或热药之过甚，而有害也，须少用寒凉药以监制之，使热药不至为害，此则所谓佐也；至于五脏六腑，及病之所在，各须引导之药，使药与病相遇，此则所谓使也，余病推此。按：柏斋此论，乃用药之权，最为精切。旧谓一君、二臣、三佐、四使，为定法，此未可泥。《药性论》又以众药之和厚者定为君，其次为臣为佐，有毒者多为使，此说殊谬。设若削坚破积，大黄、巴豆辈，岂得不为君乎!《喻嘉言》

　　古方可为楷模

　　大抵古人名方之可为楷模者，其用心为最苦。盖用药如用兵，制方如庙算，必非信手拈撮，抚剑疾视，以敌一人。多算胜，少算不胜，而况于无算乎!宜只就本方对所治本证而细按之，思其何以用某药，何以不用某药，何以重用某药，何以补泄兼施，何以辛酸并用，何以寒热并行，明其所以然而思过半，则战胜于庙堂之道也。《汪双池》

　　古方权量

　　古方自灵素至干金、外台，所集汉、晋、宋、齐诸名方，凡云一两者以今之七分六厘准之。凡云一升者，以今之六勺七杪准之。

　　古书有方药等分者，不可误认为一样分量

　　尝读古方，每有药味之下，不注分两，而于末一味下，注各等分者，今人误认为一样分两，余窃Q》不能无疑焉。夫一方之中，必有君臣佐使，相为配合，况药味有厚薄，药质有轻重，若分两相同，吾恐驾驭无权，难于合辙也。即如地黄饮子之熟地、菖蒲，分量可等同乎?天真丹之杜仲、牵牛，分量可等同乎?诸如此类，不一而足，岂可以各等分为一样分两哉。或曰，子言是矣。然则古人之不为注定，而云各等分者何谓耶?愚曰，各者，各别也。古人云，用药如用兵，药有各品，犹之将佐偏裨，各司厥职也。等者，类也，分类得宜。如节制之师，不致越伍而哗也。分者，大小不等，各有名分也。惟以等字与上各字连读，其为各样分两，意自显然。今以等字与下分字连读，则有似乎一样分两耳。千里之错，失于毫厘，类如是耳。窥先哲之不以分两明示后人者，盖欲令人活泼泼地，临证权衡，毋胶柱而鼓瑟也。《朱应皆》

　　煎药用水歌

　　急流性速堪通便，宣吐回溯水（即逆流水）最宜。百沸气腾能取汗，甘澜劳水意同之（流水，勺扬万遍，名甘澜水，又名劳水）。黄齑水吐痰和食，霍乱阴阳水可医。新汲无根皆取井《将旦首汲，曰井华水；无时首汲，曰新汲水；出瓮未放，曰无根水》，除烦去热补阴施。地浆解毒兼清暑（掘墙阴黄土，以入坎中，搅取浆澄清用），腊雪寒冰治疫奇。更有一般蒸汗水（如蒸酒法蒸水，以管接取，倒汗用之），奇功千古少人知。功堪汗吐何须说，滋水清金理更微（肺热而肾涸，清金则津液下泽，此气化为水，天气下为雨也。肾涸而肺热，滋阴则津液上升，此水化为气，地气上为云也。蒸水使水化为气，气复化水，有循环相生之妙，用之最精）。《医砭》

　　大医口不言钱

　　进士王日休云：“吾乡张彦明喜医，僧道贫士，军兵官员，及凡贫者求医，皆不受钱。或反以钱米与之。人若来召，虽至贫亦去。富者以钱求药，不问钱多寡，必多与药，期于必效。未尝萌再携钱来求药之心。病若危笃，知不可救，亦多与好药以慰其心。终不肯受钱。予与处甚久，详知其人为医，而口终不言钱，可谓医人中第一等人矣。”“一日城中火灾，周回蒸尽，烟焰中独存其居。一岁牛灾尤甚，而其庄上独全。此神明佑助之明效也。其子读书后，乃遇魁焉。孙有二三，庞厚俊爽，亦天道福善之信热也。使其孜孜以钱物为心，失此数者，所得不足以偿所失矣。同门之人，可不鉴哉。”《名医类案》

　　医师先当识药、尝药、制药丸，凡恶毒之药不可轻用

　　恶毒之药，不宜轻用。昔神农遍尝诸药，而成《本草》，故能深知其性。今之医者，于不常用之药，亦宜细辨其气味，方不至于误用。若耳闻有此药，并未一尝，又不细审古人用法，而辄以大剂灌之，病者服之，苦楚万状，并有因此而死者，而已亦茫然不知其何故。若能每味亲尝，断不敢冒昧试人矣。《徐洄溪》凡为医师，先当识药。药之所产，方隅”不同，则精粗顿异。收采不时，则力用全乖。又或市肆饰伪，足以混真。苟非确认形质，精尝气味，鲜有不为其误者。譬诸将不知兵，立功何自!医之于药，亦犹是耳。既识药矣，宜习修事。雷公炮炙，固为大法，或有未尽，可以意通。必期躬亲，勿图苟且。譬诸饮食，烹调失度，尚不益人，反能增害。何况药物关乎躯命者也，可不慎诸?《本草经疏》

　　制器储药

　　凡医药应用之器具，俱要精备齐整，不得临时缺少。至于选买药品，必遵雷公炮制《炙》，或依方修合，或随症加减，汤散取办于临时，丸丹预制于平日，膏药愈元愈灵，线药越陈越好。药不吝珍，施必获效。《陈实功》

　　藏药

　　凡药皆不欲数数晒曝。多见风日，气力即薄歇，宜熟知之。诸药未即用者，俟天大晴时，于烈日中曝令大干，以新瓦器贮之。泥头密封，须用开取，即急封之。勿令中风湿之气，虽经年亦如新也。其丸散以瓷器贮，蜜蜡封之，勿令泄气，则三十年不坏。诸杏仁及子等药，瓦器贮之，则鼠不能进之也。凡贮药法，皆须去地三四尺，则土湿之气不中也。《千金》

　　看疑难病宜静坐思之

　　看病认不真切，则静坐思之。总于望闻问切四者中，搜求病机，必有得心之处。胸中了了，用药方灵。若终于疑惑，而勉强投方，窃恐误人性命也。《石芝医话》

　　看病须细心审视

　　医家临诊辨症，最要凝神定气。如曾世荣于船中治王干户子，头疼额赤，诸治不效，动即大哭。细审，知为船篷小篾，刺入囟上皮内，镊去即愈。苟不细心审视，而率意妄治，吾恐医者道少，病者人费矣。《重庆堂随笔》

　　看病与文家相题无二

　　医之看病，与文家之相题无二。病，题也。脉，题之旨也。药，则词章也。方法，局与势也。善为治者，脉症既详，当思所以救之之法。而随因法以立方，药不过如卑贱之职，惟吾方法驱使耳

　　诊视后始可断定

　　医到病家，未诊视不可先讲病。必待望而闻，问而切，脉症详明，始可断定是寒、是热、是实、是虚。病在某经，当于某经用药，某日当瘥，某日当厄，庶药与症对，而不蹈妄投之弊。

　　医者胸中不可预拟成见

　　医者胸中预拟一成见不得。虽病者不为自讳，详告谆谆，亦未可遽执为真病情，真病本也。且待诊视后参较果否耳。至若侍奉者之传言，延医者之预达，尤不足凭。盖学者胸怀空旷，了无执着，始得应变有方耳。

　　医者到病势危笃之家，宜令其先行煮水

　　余每到病势危笃之家，未诊视，先令急煮水。诊视竣，水即成汤矣。取药煮之，差可济急。《以上裴兆期》

　　凡诊危迫之病，必先与病家讲明，方可下药

　　凡过危迫之病，欲尽人力挽回，此虽美念，然必须先与病家讲明，方可下药，更必壁彼药资，则服药有效，人自知感。如服药无效，则疑怨难加于我，我亦自心无愧也。《冯楚瞻》

　　不可妄肆翻案

　　前医用药未效，后之接手者，多务翻案以求胜之。久寒则用热，久热则用寒，久泻则用补，久补则用泻，以为取巧出奇之计。然而脉与因故在也，苟据脉审因，确见前医识力未到，自当改弦易辙，以正其误。若不据脉审因，而妄生歧论，只图求异于人，而罔其利，竟置病人吉凶于度外，其居心不可问矣。《王载韩》

　　群医共治，只宜随众处方，无过多言

　　巨室之疾，未必专任一医，多有诸治罔效，下及其余。然须察其势不可为者，缓言以辞之。其生气未艾，可与挽回者，慎勿先看从前之方，议其所用之药，未免妨此碍彼，反多一番顾虑之心矣。当此危疑之际，切须明喻死中求活之理，庶几前后诸医，各无怨尤。且有汇集诸方议治，只宜随众处方，不可特出己见，而为担当。苟非惑其贪饵，得脱且脱。世未有日历数医，而可保全者。于是无稽@之口，随处交传，同人相向，往往论及，虽曰出之无心，安得谓之无过?多言多败，金人首戒，慎之慎之。《张石顽》

　　食疗治病

　　，孙真人曰：“医者先晓病源，知其所犯，以食治之。食疗不愈，然后命药。不特老人小儿相宜，凡娇养及久病厌药，穷乏无财者，皆宜以饮食调治之也。，，《{入门》

　　名医难

　　名医身价甚高，轻症不即延治，必病势危笃，医皆束手，然后求之，于是望之甚切，责之甚重。若真能操人生死之权者，如知病之必死，示以死期而辞去，犹可负责。若犹有一线生机，用轻剂以塞责，致病人万无生理，则于心不安。用重剂以背城一战，万一有变，则谤议蜂起。前人误治之责，尽归一人。故名医之治病，较之常医信难也。《徐灵胎》

　　宜诚忌傲?

　　大医之体，欲得澄神内视，望之俨然，宽裕汪汪，不皎不昧，省病诊疾，至意深心，详察形候，纤毫不失。处判针药，无得参差。虽曰病宜速救，要须临事不惑，唯当番谛覃思，不得于性命之上，率尔自逗俊快，邀射名誉，其不仁矣。又到病家，《纵绮》罗满目，勿左右顾盼；丝竹凑耳，无得似有所娱；珍馐叠荐，食如无味，醽碌兼陈，看有若无。所以尔者，夫一人向隅，满堂不乐。而况病人苦楚不离斯须，而医者安乐欢娱，傲然自得，兹乃入神之所共耻，至人之所不为，斯实医之本意也。《干金》

　　医品

　　为医之法，不得多语调笑，谈谑喧哗，道说是非，议论人物，炫耀声名，訾毁诸医，自矜己德。偶然治瘥一病，则昂头戴面，而有自许之貌，谓天下无双，此医人之膏盲也。老君曰，人行阳德，人自报之；人行阴德，鬼神害之。寻此二途，阴阳报施，岂诬也哉!所以医人不得恃己所长，专心经略财物，但作救苦之心，于冥运道中，自感多福者耳。又不得以彼富贵，处以珍贵之药，令彼难求，自炫功能，谅非忠恕之道。《千金》

　　同道务要谦和

　　凡遇同道之士，切须谦和谨慎，不可轻侮慢人。年尊者恭敬之，有学者师事之，骄傲者逊让之，不及者荐拔之。如此存心德厚，可载福矣。《石芝医话》

　　方案字期清楚，药则共晓，药引宜写分量

　　国家征赋，单曰易知；良将用兵，法云贵速。我侪之治病亦然。尝见一医，方开小草，市人不知为远志之苗，而用甘草之细小者。又有一医，方开蜀漆。市人不知为常山之苗，而令加干漆者。凡此之类，如写玉竹为萎蕤，乳香为薰陆，天麻为独摇草，人乳为蟠桃酒，鸽粪为左蟠龙，灶心土为伏龙肝者，不胜枚举。但方书原有古名，而取用宜乎通俗。若图立异矜奇，致人眼生不解，危急之际，保无误事?又有医人，正于草书者，医案人或不识，所系尚无轻重。至于药名，则药铺中人，岂能尽识草书乎!孟浪昔约略撮之而贻误，小心者往返询问而羁延。愿我同人，凡书方案字期清爽，药期共晓。再如药引中，生姜常写几片，灯心常写几根，竹叶、橘叶常写几瓣，葱管、荷梗常写几寸。余谓片有厚薄，根有短长，瓣有大小，寸有粗细，诸如此类，皆须以分两为准。《顾雨田》

　　诊视妇女，必俟侍者在旁

　　凡诊视妇女，及孀妇尼姑，必俟侍者在旁，然后入房观看。既可杜绝自己邪念，复可明白外人嫌疑。习久成自然，品行永勿坏矣。即至诊视娼妓人家，必要存心端正，视如良家子女，不可一毫邪心儿戏，以取不正之名，久获邪淫之报。

　　贫病宜量力周给

　　凡诊视贫窘之家，及孤寡茕独，尤宜格外加意。盖富贵者不愁无人调治，贫贱者无力延请名师，何妨我施一刻之诚心，他便得一生之活命。至于孝嗣贤妇，因贫致病者，付药之外，量力周给。盖有药而无饮食，同归于死，务必生全，方为仁术。若游手流荡贫病者，不必怜惜。

　　当道延请，尤宜速去，病愈之后，切勿图求匾礼及关说人情

　　凡当道官府延请，尤宜速去诊视。盖富贵者性急而躁，何苦延缓片时，受彼怨尤轻薄。至于病愈之后，切勿图求匾礼。盖受人赐者常畏人，况富贵之人，喜怒不常，求荣每多受辱。若再说人情，图厚利，尤多变生。罪戾牵涉，荡费己财。故清高之术，尤必要立清高之品也。《冯楚瞻》

　　医者须不陋不妄

　　怪症奇疾，间或有之，不可谓古书尽诬也。即寻常病症之奇幻，亦有古书所未载者。少所见而多所怪，陋矣。强不知以为知，妄矣。不陋不妄，可为名医。

　　医者须不陋不妄

　　怪症奇疾，间或有之，不可谓古书尽诬也。即寻常病症之奇幻，亦有古书所未载者。少所见而多所怪，陋矣。强不知以为知，妄矣。不陋不妄，可为名医。

　　医者须爱养自家精力

　　医者常须爱养自家精力，精力不足则倦。倦生厌，厌生躁，厌躁相乘，则审脉辨证处方，皆苟率而无诚意矣。思欲救死全生，庸可期乎?今之医者，鲜克不以奔竞为专务，徒劳苦而不自知，大戒也。《重庆堂随笔》

　　医者不可任意行乐，片时离寓

　　凡医者，当时以利物为念，不可任意行乐登山，携酒游玩，片时离寓。倘有暴病求援，宁无负彼倒悬望救之思，误人性命垂危之惨。要知所司何事。谚云：闲戏无益，惟勤有功。《冯楚瞻》

　　用药宜戒杀生命

　　自古名贤治病，多用生命以济危急，虽曰贱畜贵人，至于爱命，人畜一也，损彼益己，物情同患，况于人乎!夫杀生求生，去生更远。吾今此方，所以不用生命为药者，良由此也。其虻虫水蛭之属，市有先死者，则市而用之，不在此例。《千金》

　　俭用置产

　　治病与治家之理实同。凡人不惜元气，嘶丧太过，则百病生焉。轻则身体支离，重则有伤性命；治家凡有所蓄，必须随其大小，置买产业，以为根本。既有恒产，不但可存我之恒心，更可为子孙立恒心矣。若不固根本，而尚奢华，馈送往来，求奇好胜，银会酒会，流荡日生，日用不节，肥甘厚奉，轻则无积，重则贫窘，口腹一身爽快，穷苦子孙受亏。况澹泊惜禄，乃长生之术；穷奢极欲，乃促命之基。即祖宗不归罪于我，而我宁无惭愧以见子孙乎?故曰：广求不如俭用，何人不为远虑?直至饥寒无措，悔之已无及矣。《冯楚瞻》

　　
