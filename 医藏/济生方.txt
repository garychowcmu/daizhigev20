　　钦定四库全书　　　　子部五
　　提要
　　济生方八卷　　　　　医家类
　　【臣】等谨案济生方八卷宋严用和撰用和始末未详考吴澄集有易简归一方序称严子礼剽陈氏三因方之论而附以经騐之药以其名推之子礼似即用和字其人盖在陈言后矣澄又有古今通变仁夀方序曰世之医师不一惟有所传授得之尝试者多騐予最喜严氏济生方之药不泛不繁用之輙有功盖严师扵刘其方乃平日所尝试而騐者也则澄盖甚重此书矣其书分门别类条例甚备皆立论于前而以所处诸方次列于后自序称论治凡八十制方凡四百总为十卷用之十五年收效甚多因锓梓以传是当时尝板行扵世后经亡佚医家但辗转援引如归脾汤至今尚冠以济生之名盖其遗法今检永乐大典中所采尚多以类裒辑得论五十六方二百四十余厘为八卷虽不能及原书之数然其所阙亦仅十之三四而已书中议论平正条分缕析往往深中肯綮如论补益云药惟平补柔而不僣专而不杂间有药用羣队必使刚柔相济佐使合宜又云用药在乎穏重论欬云今人治喜用伤脾之剂服之未见其效谷气先有所损论吐衂云寒凉之剂不宜过进诸方备列参而用之盖其用药主扵小心畏慎虽不善学之亦可以摸棱贻悮然用意谨严固可与张从正刘完素诸家互相调剂云乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀
　　原序
　　余夙嗜名书蚤印师授以医道行世五十余年此因暇日论治凡八十制方凡四百总为十卷号济生方出而用之十有五年收效甚多用锓诸梓以广其传或谓古者处剂不过数种针炙不过数处君之方奚以多为余应之曰医者意也生意在天地间一息不可间断续此方所以续此意续此意所以续此生请勿以多议余严用和序








　　钦定四库全书
　　济生方卷一　　　　　　宋　严用和　编制方
　　论曰一隂一阳之谓道偏隂偏阳之谓疾夫人一身不外乎隂阳气血相与流通焉耳如隂阳得其平则疾不生隂阳偏胜则为痼冷积热之患矣所谓痼冷者隂毒沈痼而不解也积热者阳毒蕴积而不散也故隂偏胜则偏而为痼冷阳偏胜则偏而为积热古贤云偏胜则有偏害偏害则为偏絶不可不察也大扺真阳既弱胃气不温复啖生冷氷雪以益其寒隂沍于内阳不能胜遂致呕吐涎沫畏冷憎寒手足厥逆饮食不化大腑洞泄小便频数此皆隂偏胜而为痼冷之证也其或隂血既衰三焦已燥复饵酒炙丹石以助其热阳炽于内隂不能制遂致口苦咽干涎稠目澁膈热口疮心烦喜冷大便闭结小便赤淋此皆阳偏胜而为积热之证也施治之法冷者热之热者冷之痼者解之积者散之使隂阳各得其平则二者无偏胜之患矣
　　补益
　　论曰夫人禀中和之气以生常能保守真元何患乎有病焉不善卫生者思虑役其智嗜欲乱其真荣卫一虚因兹积防成损积损成衰及其病也既不能御气以全身又不能饵药以延夀圣人有言曰治未病不治已病治未乱不治已乱夫病已成而后药乱已成而后治不亦晚乎凡人有虚损之病及早为之补益庶有延龄之望后方所载药性平补柔而不僭専而不杂间有药用羣队必使刚柔相济佐使合宜可以取效前贤之书有单服附子之戒者正虑其肾恶燥也既欲用一刚剂专而易效须当用一柔剂以制其刚庶几刚柔相济不特取效之速亦可使无后患后方所载参附沈附茸附耆附是矣若阳虚隂极之证当用姜附三建诸丹之类或升或沈为之佐使欲其刚多于柔不致太僭庶免炎上之患用药在乎稳重故也
　　补真丸　凡不进饮食以脾胃之药治之多不效者亦有谓焉人之有生不善摄养房劳过度真阳衰虚坎火不温不能上蒸脾土冲和失布中州不运是致饮食不进胸膈痞塞或不食而胀满或已食而不消大腑溏泄此皆真火衰虚不能蒸蕴脾土而然古人云补肾不如补脾余谓补脾不如补肾肾气若壮丹田火经上蒸脾土脾土温和中焦自治膈开能食矣
　　葫芦巴【炒】附子【炮去皮脐】阳起石【煅】川乌【炮去皮】兔丝子【淘浄酒蒸】沈香【不见火别研】肉豆【麪裹煨】肉苁蓉【酒浸焙】五味子【各半两】鹿茸【去毛酒蒸焙】钟乳粉【各一两】
　　右为细末用羊腰子两对治如食法葱椒酒煮烂入少酒杵和为丸如桐子大每服七十丸空心食前米饮盐汤任下
　　胃丹　硃砂禀太隂之精不经火煅以丁附等脾药隂炼成丹平补不僣善治真阳衰虚心火怯弱不养脾土冲和失布中州虚寒饮食不进胸膈痞塞或不食而胀满或已食而不消痰逆恶心翻胃吐食臓气虚寒米糓不化心腹绞痛泄利不止一切脾胃诸疾不问男子妇人皆可服之
　　硃砂【大块不夹石者五十两】新罗人参　肉豆【麪裹煨】缩砂仁　荜澄茄　白豆仁　红豆　高良姜【剉炒】附子【炮去皮脐】白术　厚朴【姜汁炒】丁香【不见火】藿香叶　五味子　干姜【炮去土】胡椒　益智仁　麦门冬【去心】草菓仁　橘红【各四两】
　　右将人参等二十味各如法修制剉如豆大用白沙蜜五斤将药一半同蜜拌匀入银锅内以夹生绢袋盛贮硃砂悬宕锅内以桑柴火重汤煮四日四夜换蜜五斤又入前药一半和匀再煮三日三夜取沙淘浄焙干入乳鉢用玉槌研直十分细米粽为丸如菉豆大隂干每服十粒加至十五粒空心食前用人参汤下汤亦得如或呕吐用淡姜汤下忌食猪羊血
　　生胃丹　治脾胃不足痰多呕逆不思饮食此药以南星粟米黄土为主葢南星醒脾粟米养胃黄土取其以土养土性味和平为进食化痰之要剂真良方也
　　虚损
　　论曰医经所説诸虚百损难经所有五损不过因虚而致损也素问云恬淡虚无真气从之精神内守病安从来人能法道清浄精神内持疴疾不起乃知固养之道也
　　黄耆饮子　治诸虚劳气四肢倦怠骨节痠疼潮热乏力自汗怔忡日渐黄瘦胷膈痞塞不思饮食欬痰多甚则唾血
　　黄耆【蜜炙一两半】当归【去芦酒浸】紫菀【洗去须】石斛【去根】地骨皮【去木】人参　桑白皮　附子【炮去皮脐】鹿茸【酒蒸】款冬花【各一两】半夏【汤泡七次】甘草【炙各半两】
　　右防咀毎服四钱水一盏半生姜七片一枚煎至七分去滓温服不拘时此药温补荣卫枯燥者不宜进唾血不止者加阿胶蒲黄各半两
　　玉兰丸　治诸虚不足膀胱肾经痼败隂阳不交致生多病水欲升而沃心火欲降而温肾如是则坎离既济隂阳协和火不炎而神自清水不渗而精自固久服闭精补益永无膏淋白浊遗精之患神效非一难以具述辰砂【一两】鹿茸【二两作片酥炙】当归【酒浸焙】附子【七钱重者四个生去皮脐各切下顶剜空心中安辰砂在内以前顶子葢定用线扎】木瓜【大者二个去皮瓤切顶入辰砂附子四个在内以木原顶子葢之线扎定蒸烂讫取出附子切作片焙干为末辰砂细研水飞木研如膏宣为妙】栢子仁【炒别研】沈香【别研】巴防【去心】黄茋【去芦蜜炙】肉苁容【酒浸】茯神【去木】川牛膝【去芦酒浸】石斛【去根酒浸各一两】杜仲【去粗皮酒浸】兔丝子【水淘浄酒浸焙别研】五味子【各一两半】逺志【去心炒二两】
　　右为细末用木瓜膏杵和入少酒糊为丸如桐子大毎服七十丸空心米饮温酒盐汤任下
　　黄犬肉丸　治真精衰惫脐腹冷痛小便频数头晕耳鸣足胫酸冷歩履无力腰背拘痛水谷不消饮食无味肌肉瘦悴遗泄失精
　　磁石【三两煅水飞】川乌【炮去皮尖】附子【炮去皮脐】桑寄生　鹿茸【燎去毛酒蒸】麋茸【同上制】仙茅【酒浸】肉苁蓉【酒浸切焙】川巴防【去心】胡芦巴【炒各二两】沈香【别研】青盐【别研】阳起石【煅研极细】龙骨【生用】虎胫骨【酥炙】覆盆子【酒浸各一两】
　　右为细末用黄犬肉二斤以酒葱茴香煮烂杵和为丸如桐子大每服七十丸空心盐酒盐汤任下
　　大建中汤　治诸虚不足小腹急痛脇肋防胀骨肉痠痛短气喘咄痰多欬嗽潮热多汗心下惊悸腰背强痛多卧少气
　　黄茋【去芦】附子【炮去皮脐】鹿茸【酒蒸】地骨皮【去木】续断　石斛【去根】人参　川芎　当归【去芦酒浸】白芍药　小草【各一两】甘草【炙半两】
　　右防咀每服四钱水一盏半生姜五片煎至七分去滓温服不拘时欬嗽者加款冬花欬血者加阿胶便精遗泄者加龙骨怔忡者加茯神
　　芡实丸　治思虑伤心疲劳伤肾心肾不交精元不固面少颜色惊悸健忘梦寐不安小便赤涩遗精白浊足胫痠疼耳聋目昏口干脚弱
　　芡实【蒸去殻】莲花须【各二两】茯神【去木】山茱萸【取肉】龙骨五味子　枸杞子　熟地黄【酒蒸焙】韭子【炒】肉苁蓉【酒浸】川牛膝【去芦酒浸焙】紫石英【煅七次各一两】
　　右为细末酒煮山药糊为丸如桐子大毎服七十丸空心盐酒盐汤任下
　　白丸　治元气虚寒精滑不禁大腑溏泄手足厥冷
　　阳起石【煅研令极细】钟乳粉【各等分】
　　右为细末酒煮附子末糊为丸如桐子大每服五十丸空心米饮下
　　黒丸　治精血耗竭面色黧黒耳聋目昏口干多渴腰痛脚弱小便白浊上燥下寒不受峻补
　　鹿茸【酒蒸】当归【去芦酒浸】
　　右等分为细末煮乌梅膏为丸如桐子大毎服五十丸空心米饮下
　　阳起石丸　治肾藏虚损阳气全乏
　　阳起石【煅】韭子【炒】肉苁蓉【酒浸】青盐【别研】鹿茸【酒蒸】钟乳粉　兔丝子【水淘浄酒蒸焙别研】沈香【别研不见火】原蚕蛾【酒浸】山茱萸【取肉各半两】桑螵蛸【酒浸】山药【剉炒各半两】
　　右为细末酒糊为丸如桐子大每服七十丸空心盐酒盐汤任下
　　十补丸　治肾臓虚弱面色黧黒足冷足肿耳鸣耳聋肢体羸瘦足膝软弱小便不利腰脊疼痛但是肾虚之证皆可服之
　　附子【炮去皮脐】五味子【各二两】山茱萸【取肉】山药【剉炒】牡丹皮【去木】鹿茸【去毛酒蒸】熟地黄【酒蒸】肉桂【去皮不见火】白茯苓【去皮】泽泻【各一两】
　　右为细末炼蜜为丸如桐子大毎服七十丸空心盐酒盐汤任下
　　鹿茸丸　治肾虚少气腹胀腰痛小腹急痛手足逆冷饮食减少面色黧黒百节疼痛日渐无力
　　川牛膝【去芦酒浸】鹿茸【去毛酒蒸】五味子【各二两】石斛【去根】兔丝子【淘浄酒浸】棘刺　杜仲【去皮剉炒】川巴防【去心】山药【剉炒】阳起石【煅】附子【炮去皮脐各一两】沈香【别研半两】川练子【取肉炒】磁石【煅】官桂【不见火】泽泻【各一两】
　　右为细末酒糊为丸如桐子大毎服七十丸空心盐酒盐汤任下
　　助阳丹　治肾气虚损四肢少力面色痿黄脐腹冷痛
　　牡蛎【烧】川小椒【炒各二两】硫黄【一两】
　　右为细末酒糊丸如桐子大每服十五丸食前好酒下久服明目暖五臓健阳事去冷病
　　沈香丸　治脾胃虚弱食久不化胷膈痞满腹脇膨胀噫醋吞酸恶心呕逆四肢倦怠心腹疼痛饮食减少泄泻无度大能补养脾胃助气消谷若禀受怯弱饮食易伤最宜服之
　　沈香　木香　青橘皮【去白】草豆仁　缩砂仁川椒【炒出汗】肉桂【去粗皮】白豆仁【各一两】白术　陈橘皮【去白】干姜【炮】高良姜【切炒】香附子【炒】小麦糵【炒】半夏【姜制各二两】京三棱【炮香熟切】蓬莪茂【炮香熟切】厚朴【去皮生姜汁炒】呉茱萸【汤洗各四两】
　　右为细末用神麴末一斤生姜汁作糊为丸如桐子大毎服五十丸生姜汤下不拘时
　　荜澄茄丸　治脾胃虚弱胷膈不快不进饮食
　　荜澄茄【不拘多少】
　　右为细末姜汁打神麴末煮糊为丸如桐子大每服七十丸食后淡姜汤下
　　茯神汤　治胆气虚冷头痛目心神恐畏不能独处胷中满闷
　　茯神【去木】酸仁【炒去殻】黄耆【去芦】白芍药　五味子栢子仁【炒各一两】桂心【不见火】熟地黄【洗】人参　甘草【炙各半两】
　　右防咀每服四钱水一盏半姜五片煎至七分去滓温服不拘时
　　酸仁丸　治胆气实热不得睡神思不安
　　茯神【去木】酸枣仁【炒去殻】逺志仁【去心炒】栢子仁【炒别研】防风【去芦各一两】生地黄【洗】枳殻【去瓤各半两】青竹茹【二钱半】
　　右为细末炼蜜为丸如桐子大毎服七十丸不拘时熟水下
　　五劳六极
　　论曰医经载五劳六极之证非传尸骨蒸之比多由不能卫生始于过用逆于隂阳伤于荣卫遂成五劳六极之病焉盖劳力谋虑成肝劳应乎筋极曲运神机成心劳应乎脉极意外过思成脾劳应乎肉极预事而忧成肺劳应乎气极矜持志节成肾劳应乎骨极此五劳应乎五极者也然精极者五臓六腑之气衰形体皆极眼视无明齿焦髪落体重耳聋行履不正邪气逆于六腑厥于五臓故成精极大抵劳极之脉多治疗之法随其虚实冷热而调之精极者当补其精也素问所谓形不足者温之以气精不足者补之以味各分门类大畧如此临病之际又当详审
　　黄芩汤　治心劳实热口疮心烦腹满小便不利泽泻　栀子仁　黄芩　麦门冬【去心】木通　生干地黄　黄连【去须】甘草【炙各等分】
　　右防咀每服四钱水一盏半姜五片煎至八分去滓温服不拘时
　　逺志饮子　治心劳虚寒惊悸恍惚多忘不安梦寐惊魇
　　逺志【去心甘草煮干】茯神【去木】桂心【不见火】人参　酸仁【炒去殻】黄耆【去芦】当归【去芦酒浸各一两】甘草【炙半两】
　　右防咀毎服四钱水一盏半姜五片煎至七分去滓温服不拘时
　　小甘露饮　治脾劳实热身体眼目悉黄舌干咽喉痛黄芩　升麻　茵蔯　栀子仁　桔梗【去芦剉炒】生地黄【洗】石斛【去根】甘草【炙各等分】
　　右防咀毎服四钱水一盏半姜五片煎至八分去滓温服不拘时
　　白术饮　治脾劳虚寒呕吐不食腹痛泄泻胷满喜噫多卧少起情思不乐肠鸣体倦
　　白术　人参　草菓仁　干姜【炮】厚朴【姜制炒】肉豆【麪裹煨】橘皮【去白】木香【不见火】麦糵【炒各一两】甘草【炙半两】
　　右防咀每服四钱水一盏半姜五片一枚煎至七分去滓食前温服
　　鳖甲地黄汤　治热劳手足烦心怔悸妇人血室有干血身体羸瘠饮食不为肌肉
　　柴胡【去芦】当归【去芦酒浸】麦门冬【去心】鳖甲【醋炙】石斛【去根】白术熟地黄【酒浸焙】茯苓【去皮】秦芁【去芦各一两】人参　肉桂【不见火】甘草【炙各半两】
　　右防咀毎服四钱水一盏半生姜五片乌梅少许煎至七分去滓温服不拘时此药専治热劳其性差寒脾胃强者方可服饵虚甚而多汗者不宜服
　　羊肾丸　治肾劳虚寒面肿垢黒腰脊痛不能久立屈伸不利梦寐惊悸上气小腹急痛引腰脊四肢苦寒小便白浊
　　熟地黄【酒蒸焙】杜仲【去皮剉炒断丝】石斛【去根】兎丝子【淘浄酒浸焙干别研】黄老耆【去芦】川续断【酒浸】桂心【不见火】磁石【煅醋淬】川牛膝【去芦酒浸】沈香【别研】五加皮【洗】山药【剉炒各一两】
　　右为细末雄羊肾两对以葱椒酒煮烂再入少酒和药为丸如桐子大毎服七十丸空心盐汤下
　　羊肾汤　治肾劳虚损面黒耳聋腰脚疼痛小便滑数磁石【一两碎水淘去赤汗】肉苁蓉【一两酒浸刮去皱皮炙干】白茯苓【半两】桂心【半两】石菖蒲【半两】五味子【半两】附子【半两炮去皮脐】当归【半两】芎防【半两】石斛【半两去根剉】桑螵蛸【半两微炒】杜仲【半两去皮炙令微黄剉】熟干地黄【一两】
　　右筛为散毎服用羊肾一对切去脂膜以水一大盏半煎至一盏去肾下药末半两入生姜半分煎至五分去滓空心温服晩食前再服
　　茯苓散　治肾劳虚损羸乏欬逆气短四肢烦疼耳鸣骨间热小便赤色腰脊疼痛无力
　　白茯苓【一两】人参【一两去芦头】白芍药【一两半】甘草【一两炙防赤剉】羚羊角屑【半两】防风【一两去芦】黄耆【一两剉】桂心【半两】芎防【一两】麦门冬【一两去心】地骨皮【三分】磁石【一两半捣碎水淘去赤汗】当归【一两】牛膝【一两去苗】五味子【一两】
　　右筛为散每服四钱以水一中盏煎至六分去滓空心及晚食前温服
　　羊肾汤　治肾劳虚寒面肿垢黒腰脊痛不能久立屈伸不利梦魂惊悸上气小腹里急痛引腰脊四肢苦寒小便或白浊
　　人参【一两去芦】白芍药【一两】麦门冬【一两半去心】熟干地黄【一两】当归【一两】芎防【一两】杜仲【一两去皮炙令黄剉】逺志【一两去心】白茯苓【一两】石斛【一两去根剉】五味子【一两】黄耆【半两剉】桂心【一两】续断【一两】磁石【三两碎水淘去赤汗】
　　右为散毎服用羊肾一对去脂膜以水一大盏半煎至一盏去肾下药末五钱入生姜半分三枚煎至五分去滓空心及晚食前服
　　巴防丸　治劳腰脚酸疼肢节苦痛目暗心中恍惚夜卧多梦觉则口干食不得味恒多不乐常有恚怒心腹胀满四肢痹疼多吐酸水小腹冷痛尿有余沥大便不利悉皆主之久服延年不老万病除愈
　　巴防【一两】天门冬【一两半去心】五味子【三分】肉苁蓉【一两酒浸刮去皱皮炙干】栢子仁【三分】牛膝【三分去苗】兎丝子【一两酒浸一宿焙干别为末】逺志【三分去心】石斛【三分去根剉】薯蓣【三分】防风【三分去芦】白茯苓【三分】人参【三分去芦】熟干地黄【一两】覆盆子【三分】石龙芮【三分】薢【三分】五加皮【三分】天雄【一两炮去皮脐】续断【三分】石南【三分】杜仲【三分去皮炙令微黄剉】沈香【一两】蛇床子【三分】
　　右为末炼蜜杵和丸如桐子大空心及晚食前以温酒下三十丸忌生冷油腻鲤鱼
　　地黄煎丸　治肾臓虚损添精补髓益气养神驻顔调血脉令人轻健
　　生地黄【五十斤防择好者洗浄取汁】无灰酒【三斗已上二味内于锅中慢火熬成膏入后药】肉苁蓉【三两酒浸一宿刮去皱皮炙干】枸杞子　巴防【二两】鹿茸【二两去毛涂酥炙令微黄】薯蓣　山茱萸　五味子　茯神续断　补骨脂【微炒】逺志【去心】蛇床子　附子【炮去皮脐】石斛【去根剉】覆盆子　黄耆【剉】芎防　木香　桂心牛膝【去苗】兎丝子【酒浸一宿焙干别为末】人参【去芦】沈香【各一两半】
　　右为末入前煎用木臼五七百杵丸如桐子大每日空心及晚食前酒下四十丸
　　磁石丸　治肾虚劳损卧多盗汗小便余沥隂湿痿弱名劳极
　　磁石【一两烧醋淬七遍细研水飞】五味子【一两】鹿茸【一两去毛涂酥炙令黄】丝子【一两酒浸一宿焙干别为末】蛇床子【一两】车前子【一两】白茯苓【一两】桂心【一两】黄耆【一两剉】肉苁蓉【一两酒浸一宿刮去皱皮炙干】防风【一两去芦】山茱萸【一两】阳起石【一两细研水飞过】附子【一两炮去皮脐】熟干地黄【一两】
　　右为末炼蜜和丸如桐子大每服空心温酒下三十丸渐加至四十丸晚食前再服
　　兎丝子丸　治肾虚劳损腰疼少力补益驻顔
　　兔丝子【三两酒浸三日曝干别捣】车前子【二两】鹿茸【二两去毛涂酥炙令微黄】肉苁蓉【二两酒浸一宿刮去皱皮炙干】桂心【二两】杜仲【三两去皮炙令黄剉】熟干地黄【五两】附子【二两炮去皮脐】牛膝【二两去苗】
　　右为末炼蜜和丸如桐子大每服空心及晚食前温酒下三十丸
　　加减肾气丸　治劳伤肾经肾水不足心火自炎口舌焦干多渇而利精神恍惚面赤心烦腰痛脚弱肢体羸瘦不能起止
　　山茱萸【取肉】白茯苓【去皮】牡丹皮【去木】熟地黄【酒蒸】五味子泽泻　鹿角【镑】山药【剉炒各一两】沈香【不见火】官桂【不见火各半两】
　　右为细末炼蜜和丸如桐子大每服七十丸盐汤米饮任下弱甚者加附子一两兼进黄耆汤
　　黄耆汤【方缺】
　　腽肭脐丸　治五劳七伤真阳衰惫脐腹冷痛肢体酸疼腰背拘急脚膝缓弱面色黧黒肌肉消瘦目耳鸣口苦舌干饮食无味腹中虚鸣脇下刺痛心常惨慽夜多异梦昼少精神小便滑数大腑溏泄时有遗沥阳事不举但是风虚痼冷皆宜服之
　　腽肭脐【一对酒蒸熟打和后药】天雄【炮去皮】附子【炮去皮脐】川乌【炮去皮尖】阳起石【煅】钟乳粉【各二两】独体硃砂【研极细】人参沈香【不见火别研】鹿茸【酒蒸各一两】
　　右为细末用腽肭脐膏入少酒臼内杵和为丸如桐子大毎服七十丸空心盐酒盐汤任下
　　劳瘵【方缺】
　　论曰夫劳瘵一证为人之大患凡受此病者传变不一积年染疰甚至灭门可胜叹哉大抵合而言之曰传尸别而言之曰骨蒸淹滞复连尸疰劳疰蛊疰毒疰热疰冷疰食疰鬼疰是也夫疰者注也自上注下病源无异是之谓疰又其变则有二十二种或三十六种或九十九种又有所谓五尸者曰蜚尸遁尸寒尸防尸尸注是也其名不同传变尤不一感此疾而获安者十无一二也大抵五臓所传皆令人憎寒发热其证各异有如传之于肝则面白目枯口苦自汗心烦惊恠传之于心则面黒鼻干口疮喜忘大便或秘或泄传之于脾则面青唇黄舌强喉哽吐涎体瘦饮食无味传之于肺则面赤鼻白痰吐咯血喘嗽毛枯传之于肾则面黄耳枯胷满胻痛白浊遗沥








　　钦定四库全书
　　济生方卷二　　　　　　宋　严用和　编欬嗽
　　论曰夫嗽者古人所谓欬是也葢皮毛者肺之合也皮毛先受邪气以从其合也又经云五臓六腑皆令人欬非独肺也由是观之皮毛始受邪气邪气先从其合然后传为五臓六腑之欬外则六淫所伤内则七情所感连滞歳月致伤五臓遂成劳欬者多矣且伤于风者憎寒身热无汗恶寒而欬伤于暑者烦渴引饮而欬伤于湿者骨节烦疼四肢重着而欬又况房劳过度饥饱失宜疲极呌呼劳神伤心皆令人欬夫欬嗽之脉浮大者生沈小伏匿者死治疗之法当推其所自而调之无不效者矣今人治欬多喜用罂粟乌梅之类殊不知罂粟殻其性涩乌梅味酸乃伤脾之剂脾胃壮实者服之犹可脾胃稍弱者未见其效谷气先有所损矣能慎此者庶免后患也
　　半夏丸　治肺臓蕴热痰嗽胷膈塞满
　　瓜子【去殻别研】半夏【汤泡七次焙取末各一两】
　　右末和匀生姜自然汁打麫糊为丸如桐子大每服五十丸食后用姜汤下
　　泻白散　治肺臓实虚心胸壅闷欬嗽烦喘大便不利桑白皮【炙】桔梗【去芦剉炒】地骨皮【去木】半夏【汤泡七次】瓜子升麻　杏仁【去皮尖】甘草【炙各等分】
　　右防咀每服四钱水一盏生姜五片煎至八分去滓食后温服
　　人参荆芥散　治肺感寒邪或感风热痰多欬嗽头目不清言语不出咽干痰实或项背强硬皮肤不仁荆芥穗　麻黄【去根节】细辛【去土洗】桔梗【去芦剉炒】陈皮【去白】半夏【汤泡七次】杏仁【去皮尖】人参　通草　甘草【炙各半两】
　　右防咀每服四钱水一盏半生姜五片煎至八分去滓食后温服
　　团参饮子　治病因抑郁忧思喜怒饥饱失宜致臓气不平欬嗽脓血渐成肺痿憎寒壮热羸瘦困顿将成劳瘵
　　人参　紫茸【洗】阿胶【蛤粉炒】百合【蒸】细辛【洗去叶土】款冬花　杏仁【去皮尖炒】天门冬【汤浸去心】半夏【汤泡七次】经霜桑叶　五味子【各一两】甘草【炙半两】
　　右防咀每服四钱水一盏半生姜五大片煎至七分去滓食后温服因气而欬者加木香欬而唾血有热者加生地黄欬而唾血有寒者加钟乳粉疲极而欬嗽者加黄耆因欬损而唾血者加没药藕节欬而呕逆腹满不食者加白术仍倍加生姜欬而小便多者加益智仁欬而大便溏者去杏仁加钟乳粉欬而面浮气逆者加沈香柑皮煎
　　诃子饮　治久欬语声不出
　　诃子【去核一两】杏仁【泡去皮尖一两】通草【二钱半】
　　右防咀每服四钱水一盏煨生姜切五片煎至八分去滓食后温服
　　经效阿胶丸　治劳嗽并欬血吐血
　　阿胶【蛤粉炒】生地黄【洗】卷栢叶　山药【剉炒】大蓟根五味子　鸡苏【各一两】栢子仁【炒别研】人参　茯苓【去皮】百部【洗去心】防风【去芦】逺志【甘草水浸去心】麦门冬【去心各半两】
　　右为细末炼蜜为丸如弹子大每服一丸细嚼浓煎小麦汤或麦门冬汤咽下
　　喘
　　论曰素问云诸气者皆属于肺喘者亦属于肺是以人之一呼一吸谓之息呼吸之间脾受其气通乎荣卫合乎隂阳周流一身无过不及然后权衡得其平矣将理失宜六淫所伤七情所感或因坠堕惊恐度水趺仆饱食过伤动作用力遂使臓气不和荣卫失其常度不能随隂阳出入以成息促迫于肺不得宣通而为喘也诊其脉滑手足温者生脉濇四肢寒者死数者亦死谓其形损故也更有产后喘急为病尤亟因产所下过多荣血暴竭卫气无所主独聚于肺故令喘急谓之孤阳絶隂为难治医疗之法当推其所感详其虚实冷热而治之如产后喘急已载于产科十六论中矣兹不再叙亦有痰停胃脘痰与气抟肺道壅塞亦令人上气此又不可不知也
　　又论曰夫喘者上气也嗽者古人所谓欬也经云诸气者皆属肺肺主皮毛皮毛先受邪气以从其合也则知喘嗽之疾闗系乎肺明矣但久嗽不已传于五臓六腑至于三焦病之极也临病之际又当审订对证用之以平为期
　　葶苈散　治过食煎煿或饮酒过度致肺壅喘不得卧及肺痈咽燥不渇浊唾腥臭
　　甜葶苈【炒】桔梗【去芦】瓜子　川升麻　薏苡仁桑白皮　葛根【各一两】甘草【炙半两】
　　右防咀每服四钱水一盏半生姜五片煎至八分去滓食后温服
　　人参胡桃汤　治胷满喘急不能睡卧
　　新罗人参【寸许切片】胡桃【五个取肉切片】
　　右作一服用水一小盏生姜五片煎至七分去滓临卧温服
　　紫茸汤　治饮食过度或呌呼走气或食煎煿邪热伤肺欬嗽咽痒痰多唾血喘急胷脇痛不得安卧紫茸【洗】经霜桑叶　款冬花　百合【蒸焙】杏仁【去皮尖】阿胶【蛤粉炒】贝母【去心】蒲黄【炒】半夏【汤泡七次各一两】犀角【镑】甘草【炙各半两】人参【半两】
　　右防咀每服四钱水一盏半生姜五片煎至八分去滓食后温服
　　白石英汤　治肺气虚弱恶寒欬嗽鼻流清涕喘息气微
　　白石英　细辛【洗去土】五味子　陈皮【去白】钟乳粉阿胶【剉蛤粉炒】桂心【不见火】人参　甘草【炙各半两】紫【洗一两】
　　右防咀每服四钱水一盏半姜五片煎至八分去滓温服不拘时未知再服
　　杏参饮　治因坠堕惊恐度水跌仆疲极筋力喘急不安
　　人参　桑白皮　橘红　大腹皮　防榔　白木诃子【麫裹煨取肉】半夏【汤泡七次】桂心【不见火】杏仁【去皮尖炒】紫菀【洗】甘草【炙】
　　右等分防咀每服四钱水一盏半生姜五片入紫苏叶七叶煎至七分去滓温服不拘时
　　四磨汤　治七情伤感上气喘息妨闷不食
　　人参　防榔　沈香　天台乌药
　　右各浓磨水和作七分盏煎三五沸放温服或下养正丹尤佳
　　二黄丸　治停痰在胃喘息不通呼吸
　　雌黄【一钱】雄黄【一两】
　　右研极细镕黄蜡为丸如弹子大每服一丸于半夜时热煮糯米粥乗热以药投在粥内搅和服
　　百花膏　治喘嗽不已或痰中有血
　　款冬花　百合【蒸焙】
　　右等分为细末炼蜜为丸如龙眼大每服一丸食后临卧细嚼姜汤咽下噙化尤佳
　　加味七气汤　治喜怒忧思悲恐惊七气为病发则心腹刺痛不可忍时发时止发则欲死及外感风寒湿气作痛亦宜服之
　　半夏【汤泡七次三两】桂心【不见火】延胡索【炒去皮各一两】人参　甘草【炙各半两】乳香【三钱】
　　右防咀每服四钱水一盏半生姜七片一枚煎至七分去滓食前温服妇人血痛加当归煎
　　杏仁煎　治久患肺喘欬嗽不已睡卧不得服之即定
　　杏仁【去皮尖】胡桃肉
　　右等分研为膏入炼蜜少许丸如弹子大毎服一丸或二丸细嚼用姜汤咽下食后及临卧服
　　吐衂
　　论曰夫吐血呕血血三者皆谓之失血盖肺主于气心主于血肝蔵于血血之与气营周一身相随上下无有休息者焉傥乖调摄荣卫差经血随气逆遂有妄行之患所致之由因大虚损或饮酒过度或强食过饱或饮啖辛热或忧思恚怒洞扰三经而然诸失血之脉沈细者易治脉数浮大者难治且血一证不嗽者易治兼嗽者难愈为肺伤故也医经云便血犹可止欬血不易医喉不停物毫髪必欬血渗入喉愈渗愈嗽愈嗽愈渗饮溲溺者十无一死服寒凉者百无一生以此观之寒凉之剂不宜过进也诸方备列参而用之庶得万全耳医经所载失血有三种一曰血衂二曰肺疽三曰伤胃是也盖心主血肝蔵血肺主气血为荣气为卫相随上下升降无有休息者也六气不伤七情不郁荣卫调平则无壅决之虞节宣失宜必致壅闭遂不得循经流注失其常度故有妄行之患焉夫血之妄行也未有不因热之所发盖血得热则淖溢血气俱热血随气上乃吐衂也大抵脉芤为失血沈细者易治浮大者难治又有感冐汗后不解郁结经络随气涌泄而成衂血思虑伤心心伤则吐衂肺伤亦令人唾血又有折伤吐血治疗之法当以证别之乃可施治
　　天门冬汤　治思虑伤心吐衂不止
　　逺志【甘草水浸去心】白芍药　天门冬【去心】麦门冬【去心】黄耆【去芦】藕节　阿胶【蛤粉炒】没药　当归【去芦】生地黄【各　一两】人参　甘草【炙各半两】
　　右防咀每服四钱水一盏半姜五片煎至八分去滓温服不拘时
　　大蓟饮　治吐血呕血
　　大蓟汁　生地黄汁【各一合】
　　右和匀入姜汁少许生蜜少许搅匀冷服不拘时
　　锦节丸　治血呕血
　　真锦灰　藕节灰【各半两】滴乳香【一钱别研】
　　右为细末炼蜜为丸如龙眼大每服一丸食后及临卧噙化
　　犀角地黄汤　治伤风汗下不解郁干经络随气涌泄为衂或清道闭流入胃脘吐出清血及鼻衂吐血不尽余血停留以致面黄大便黒
　　犀角【镑】生地黄　白芍药　牡丹皮【去木】
　　右等分防咀每服四钱水一盏半煎至八分去滓温服不拘时如狂者加黄芩大黄如脉大而迟腹满但依本方不须加减
　　赤芍药汤　治瘀血蓄胃心下满食入即呕血名曰血呕
　　赤芍药【二两】半夏【汤泡七次一两半】橘红【一两】
　　右防咀每服四钱水一盏半姜七片煎至七分去滓温服不拘时
　　大蓟散　治饮啖辛热热邪伤肺呕吐出血一合或半升许名曰肺疽
　　大蓟根【洗】犀角【镑】升麻　桑白皮【炙】蒲黄【炒】杏仁【去皮尖】桔梗【去芦各一两】甘草【炙半两】
　　右防咀每服四钱水一盏半姜五片煎至八分去滓温服不拘时
　　加味理中汤　治饮食伤胃遂成呕吐物与气冲与血吐出或心腹疼痛自汗名曰伤胃呕血
　　人参　干姜【炮】白术【各一两】干葛　甘草【炙各半两】
　　右为细末每服三钱水一大盏煎至七分去滓温服不拘时
　　鸡苏散　治伤劳肺经唾内有血咽喉不利
　　鸡苏叶　黄耆【去芦】生地黄【洗】阿胶【蛤粉炒】白茅根【各一两】桔梗【去芦】麦门冬【去心】蒲黄【炒】贝母【去心】甘草【炙各半两危氏有桑白皮半两一枚】
　　右防咀每服四钱水一盏半姜五片煎至七分去滓温服不拘时
　　团参散　治唾血欬嗽服凉药不得者
　　人参【一两】黄耆【一两蜜水炙】百合【蒸半两】飞罗粉【一两】
　　右为细末每服二钱食后用白茅根煎汤调服茅花煎汤亦可
　　伏龙肝膏　治吐血不止【方见前吐门圣恵方】
　　翻胃
　　论曰夫翻胃者本乎胃食物呕吐胃不受纳言口翻也多因胃气先逆饮酒过伤或积风寒或因忧思悒怏或因蓄怒抑郁宿滞痼癖积聚冷痰动扰脾胃不能消磨谷食致成斯疾原其所自女人得之多由血气虚损男子得之多因下元冷惫有才食而便吐者有食久而后翻者受病既若异同医疗固宜审察如玉浮丸胃丹等药及入药灵砂丁附散之类皆可对证选而用之服药未应者宜灸中脘足三里二穴中脘一穴在脐上四寸足三里一穴在膝下三寸各灸七壮或九壮其效尤着焉其诸呕吐备载前方不复再叙也
　　玉浮丸　治男子妇人脾胃虚弱一切呕吐及久新翻胃不问得病之由皆可服之真良方也
　　人参　白僵蚕【炒去丝】白术　干姜【炮】丁香　肉豆防【麪裹煨】橘红　白豆防仁　麦糵【炒】附子【炮去皮脐】木香【不见火】南星【炮】防榔　半夏【汤泡七次】甘草【炙】
　　右等分为细末每药二分用生麫一分和匀入百沸汤煮令浮搅和再取生姜自然汁和丸如桐子大每服二钱淡姜汤下不拘时病甚者不过三服恶热药者去附子大便秘者去肉豆防
　　入药灵砂　治翻胃呕吐食饮不下
　　灵砂末【一两】丁香末　木香末　胡椒末【各半钱】
　　右件和匀煮圈肉和为丸如菉豆大每服五十粒生姜米饮下不拘时
　　丁附散　治吐逆粥药不下者附子一枚极大者坐于塼上四面着火渐渐逼热淬入生姜自然汁再用火逼再淬约尽姜半碗焙干末之每服二钱水一盏粟少许同煎至七分不过三服为末时入丁香末二钱和匀
　　呕吐
　　论曰夫人受天地之中以生莫不以胃为主葢胃受水谷脾主运化生血生气以充四体者也若脾胃无所伤则无呕吐之患其或饮食失节温凉不调或喜餐腥脍乳酪或贪食生冷肥腻露卧湿处当风取凉动扰于胃胃既病矣则脾气停滞清浊不分中焦为痞塞遂成呕吐之患焉然此特饮食过伤风凉冷湿之所致者又如忧思伤感宿寒在胃中脘伏痰胃受邪热瘀血停蓄亦能令人呕吐故诊其脉代者霍乱代而絶者亦霍乱也霍乱脉大者可治微细者不可治脉迟气息不欲言者亦不可治治疗之法详具于后临病之际更加审谛而用无不得其宜矣
　　橘皮竹茹汤　治胃热多渇呕哕不食
　　赤茯苓【去皮】橘皮【去白】枇杷叶【拭去毛】麦门冬【去心】青竹茹半夏【汤洗七次各一两】人参　甘草【炙各半两】
　　右防咀每服四钱水一盏半姜五片煎至八分去滓温服不拘时
　　丁香半夏丸　治宿寒在胃呕吐吞酸【指迷同】
　　丁香【不见火一两】干姜【炮】半夏【汤泡七次】橘红【各二两】白术【一两半】
　　右为细末生姜自然汁打糊为丸如桐子大每服五十丸食前淡姜汤下
　　旋覆花汤　治中脘伏痰吐逆晕
　　旋覆花【去梗】半夏【汤泡七次】橘红　干姜【炮各一两】防榔　人参　甘草【炙】白术【各半两】
　　右防咀每服四钱水一盏半生姜七片煎至七分去滓温服不拘时
　　噎膈
　　论曰素问云阳脉结谓之隔葢气之与神并为阳也逸则气神安劳则气神耗傥或寒温失宜食饮乖度七情伤感气神俱扰使阳气先结隂气后乱隂阳不和臓腑生病结于胷膈则成隔气流于咽嗌则成五噎五膈者忧恚寒热气也五噎者忧思劳食气也其为病也令人胸膈痞闷呕逆噎塞妨碍饮食胸痛彻背或脇下支满或心忡喜忘咽气不舒治疗之法调顺隂阳化痰下气隂阳平均气顺痰下膈噎之疾无由作矣又有下虚气上控膈令人心下坚满痞急肌中苦痹缓急如刺不得俛仰名曰胸痞
　　五噎散　治五噎食不下呕呃痰多咽喉噎塞胸痛人参　半夏【汤泡七次】桔梗【去芦剉炒】白豆防仁　木香【不见火】杵头糠　白术　荜澄茄　沈香【不见火】枇杷叶【拭去毛】干生姜【各一两】甘草【炙半两】
　　右为细末每服二钱水一中盏生姜七片煎至六分食后温服
　　五膈散　治五膈胷膈痞闷诸气结聚脇肋胀满痰逆恶心不进饮食【李宪徳生堂经騐方云治五般膈气结胷膈痰逆满闷恶心呕呃】枳殻【去瓤麸炒】青皮【去白】大腹子　白术　半夏麴【剉炒】丁香【不见火】天南星【汤泡去皮】干姜【炮】麦糵【炒】草菓仁【各一两】甘草【炙半两】
　　右为细末每服二钱水一中盏生姜五片煎至六分温服不拘时
　　哕
　　论曰夫欬逆之病考详诸书无该载者唯孙真人云欬逆遍寻方论无此名称但古人以欬逆为哕耳多因吐利之后胃中虚寒遂成此证亦有胃虚膈上热哕至八九声相连収气不囘者却当仔细看脉与证施以治法大抵老人虚人久病人及妇人产后有此证者皆是病深之后非佳兆也
　　橘皮汤　治吐利后胃中虚膈上热欬逆者
　　橘皮【去白二两】人参　甘草【炙各半两】
　　右为散每服四钱水一盏半竹茹一小块生姜五片二枚煎至七分去滓温服不拘时
　　柿蒂汤　治胷满欬逆不止【衞生家寳作顺气汤】
　　柿蒂　丁香【各一两】
　　右防咀每服四钱水一盏半姜五片煎至七分去滓服不拘时
　　腰痛【方缺】
　　论曰素问云腰者肾之府转摇不能肾将惫矣审如是説则知肾系于腰因嗜欲过度劳伤肾经肾臓既虚喜怒忧思风寒湿毒得以伤之遂致腰痛又有坠下闪肭气凝血滞亦致腰痛大抵腰痛之脉脉皆沈沈而者寒腰痛沈而浮者风腰痛沈而濡细者湿腰痛坠下闪肭以致气凝血滞而痛者脉多沈而实也当推其所因合其脉以治无不效者矣
　　又论曰夫腰痛者属乎肾也多因劳役伤肾肾臓气虚风寒冷湿得以袭之恚郁忧思得以伤之皆致腰痛论治悉已备载但坠下闪肭血气凝滞而病者未有药也庵防圆主之今之人每患腰痛不问虚实多进牵牛之药殊不知牵牛之为性能伤肾气服之未见作效肾气先有所损矣倘的是气滞腰痛进一二服则可如服之不效用橘核入盐炒浸酒放温送下小七香圆最佳所为看不上面自有竒功万一肾虚腰痛牵牛岂宜服也谨之谨之
　　脇痛【方缺】
　　论曰夫脇痛之病医经曰两脇者肝之又云肝病者两脇下痛多因疲极嗔怒悲哀烦恼谋虑惊忧致伤肝臓既伤积气攻注攻于左则左脇痛攻于右则右脇痛移逆两脇则两脇俱痛久而不愈流注筋脉或腰脚重坠或两股筋急或四肢不举渐至脊膂挛急疼痛气遇风搏则脇下结块气遇寒搏则脇肋骨痛下连小腹上引心端大抵诸气惟膀胱气脇下痛最难治神保丸能治之更有肝之积名曰肥气在左脇下大如覆杯其病左脇下痛连引小腹足寒转筋肺之积名曰息贲在右脇下大如覆杯其病喘息奔溢肝积肥气丸主之肺积息贲汤主之



<子部,医家类,济生方,卷二>
<子部,医家类,济生方>
　　钦定四库全书
　　济生方卷三　　　　　　宋　严用和　编风【论缺】
　　附汤　治风湿相搏身体疼烦掣痛不可屈伸或身防肿不仁
　　活【去芦】　附子【炮去皮脐】　白术　甘草【炙】
　　右等分防咀每服四钱水一盏半生姜五片煎至七分去滓温服不拘时
　　寒【方缺】
　　论曰素问云冬三月是谓闭藏水氷地拆无扰乎阳早卧晚起必待日光此去寒就温之意也不善调摄触冒之者卒然晕口噤失音四肢彊直或洒洒恶寒或翕翕发热靣赤多汗大抵中寒脉必迟紧挟风则脉浮晕不仁兼湿则脉濡肿满疼痛治之之法切不可妄下妄吐惟当温散之
　　暑
　　论曰夫中暑所以脉虚者葢热伤气而不伤形也且暑者在天为热在地为火在人脏为心是以暑气伤心令人身热头痛状类伤寒但背寒靣垢此为异耳甚则昏倒不知人手足微冷烦渇口燥或吐或防或喘或满此皆暑气之所为也大抵中暑闷乱切不可便与冷水及卧冷湿地得冷则死唯温养用布衣蘸热汤熨脐中及气海或掬热土圈脐心乃更溺之候渐苏醒以米汤徐徐灌之然后随证调治近来江浙之间中暑多有搐搦不省人事者屡见之矣医经所载胗其脉浮而虚葢浮则为风虚则为暑此中暑而又伤风故有是证俗命名谓之暑风若作惊癎治之多致不救仓卒之际宜以温热水化苏合香丸灌之其稍苏却以黄连香薷散加羌活煎服作效者多矣
　　二气丹　治伏暑伤冷二气交错中脘痞闷或头痛恶心并皆治之
　　硝石　　硫黄【各等分】
　　右为末于银石器内文武火上炒令鹅黄色再研细用糯米糊为丸如梧子大每服四十丸新汲水下不拘时
　　地仙散　治伤寒后伏暑后烦热不安及虚劳烦热地骨皮【去木二两】　　防风【去芦一两】　　甘草【炙半两】
　　右防咀每服四钱水一盏半生姜五片煎至八分去滓温服不拘时候产后虚烦载产后杂治门中霍乱
　　论曰人生禀命以五脏为主应乎五行本于五味素问云阴之所生本在五味过食尚乃有伤何况饱食防脍复餐乳酪海陆百品无所不噉眠卧冷席多饮寒浆胃中诸食结而不消阴阳二气壅而反戾挥霍之间变成吐利此名霍乱轻者脚多转筋甚者遍体转筋夏月伏暑亦令人吐利伤寒亦令人吐利当察其由施以治法大抵霍乱脉来浮洪者可治脉来防而迟气少不语者不可治古今论定更无疑矣
　　通脉四逆汤　治霍乱多寒肉冷脉絶
　　呉茱萸【炒二两】　附子【炮去皮脐一两】　桂心【去皮不见火】细辛【洗去叶土】　　白芍药　　　通草
　　甘草【炙　　各半两】　当归【去芦三钱】
　　右防咀每服四钱水一盏酒半盏生姜七片一枚煎至七分去滓温服不拘时候
　　姜附汤【方缺】
　　香薷饮【方缺】
　　麦门冬汤　治藿乱已愈烦热不解多渇小便不利麦门冬【去心】　橘皮【去白】　半夏【汤泡七次】白茯苓【去皮】　白术【各一两】　人参
　　甘草【炙　　各半两】　小麦【半合】
　　右防咀每服四钱水一盏半生姜五片乌梅少许煎至八分去滓温服不拘时
　　湿
　　论曰活人书云风袭虚山泽蒸气令人中湿湿流关节身体烦痛其脉沉缓为中湿大抵中湿变证万端挟风者为烦热为流走为拘急兼寒者为痛为浮肿与风寒二气合则为痹皆由中湿而后挟以异气而然也治湿之法不可大发汗慎不可以火攻之唯当利其小便医经所谓治湿不利小便非其治也
　　抚芎汤　治湿流关节臂疼手重不可俛仰或自汗头痰逆
　　抚芎　白术　橘红【各一两】　甘草【炙半两】
　　右防咀每服四钱水一盏半姜七片煎至八分去滓温服不拘时
　　渗湿汤　治坐卧湿地或为露所袭身重脚弱关节重疼发热恶寒或多汗恶风或腿膝浮肿或小便不利大腑溏泄
　　白术【二两】　人参【半两】　干姜【炮】　白芍药附子【炮去皮脐】　白茯苓【去皮】　桂枝【不见火】甘草【炙各半两】
　　右防咀每服四钱水一盏半生姜五片大一枚煎至八分去滓温服不拘时
　　痹
　　论曰风寒湿三气杂至合而为痹皆因体虚腠理空踈受风寒湿气而成痹也大率痹病总而言之凡有五种筋痹脉痹皮痹骨痹肌痹是也筋痹之为病应乎肝其状夜卧则惊饮食多小便数脉痹之为病应乎心其状血脉不流令人痿黄心下皷气卒然逆喘不通嗌干喜噫肌痹之为病应乎脾其状四肢懈怠发欬呕吐皮痹之为病应乎肺其状皮肤无所知觉气奔喘满骨痹之为病应乎肾其状骨重不可举不遂而痛喜胀诊其脉大而濇为痹脉来急者亦为痹脉濇而者亦为痹又有风血痹阴邪入于血经故也外有支饮亦令人痹当随证施治
　　黄茋酒　治风湿痹身体顽麻皮肤痒筋脉挛急言语謇涩手足不遂时觉不仁
　　黄耆【去芦】　防风【去芦】　官桂【不见火】　石斛【去根】虎骨【酥炙】　当归【去芦】　白芍药　木香【不见火】
　　云母粉　茵芋叶　仙灵脾　天麻
　　萆薢　　甘草　　川续断【各一两】
　　右剉如麻豆大以生绢袋盛以好酒一斗浸之春五日夏三日秋七日冬十日每服一盏温服之不拘时常令酒气相续为佳
　　茯苓汤　治支饮手足麻痹多睡冒
　　半夏【汤泡七次】　　赤茯苓【去皮】　　橘红【各一两】
　　枳实【去瓤麸炒】　　桔梗【去芦】　　甘草【炙各半两】
　　右防咀每服四钱水一盏半姜七片煎至七分去滓温服不拘时
　　蠲痹汤　治身体烦疼项背拘急或痛或重举动艰难及手足冷痹腰腿沉重筋脉无力
　　当归【去芦酒浸】　　赤芍药　　　片子姜黄
　　黄耆【去芦】　　活【各一两半】　　甘草【炙半两】
　　右防咀每服四钱水一盏半生姜五片枣一枚煎至八分去滓温服不拘时候
　　疝
　　论曰巢氏云疝者痛也皆荣卫虚弱饮食寒温不调致风冷邪气乘虚入于腹中遂成诸疝发则腹疼痛痛或绕脐或逆上抢心引心皆痛甚则手足厥冷自汗呕逆或大小便秘难大抵诸疝之脉脉当葢者寒也者痛也疝有七证厥疝症疝寒疝气疝盘疝附疝狼疝是也何以言之厥疝则心痛足冷食已则吐症疝腹中气乍满气积如臂寒疝因寒饮食卒然脇下腹中痛气疝腹中乍满乍减而痛盘疝腹中痛引脐傍附疝腹痛连脐下有积聚其为病也或左或右脇下有如覆杯或脐上下如臂或腹大如盘令人羸瘦少气洒淅寒热嗜卧饮食不为肌肤或腹满呕泄或遇寒则痛其脉厥而浮而牢皆积聚之脉也但牢彊急者生虚弱者不可治
　　延附汤　治七疝心腹冷痛肠鸣气走身寒自汗大腑闭
　　延胡索【炒去皮】　附子【炮去皮脐各一两】　木香【不见火半两】
　　右防咀每服四钱水一盏半生姜七片煎至七分去滓温服不拘时
　　金铃子散　治七疝寒注下焦小腹引外肾疼痛大便多闭
　　川练子【去皮核取肉一两用巴豆七枚去殻同炒令黄色去巴豆】
　　右为细末每服二钱空心食前热盐酒调服
　　狼毒丸　治七疝久而不愈发作无时脐腹坚硬疼痛狼毒【剉炒一两】　芫花【醋炒】　川乌【炮去皮尖各一两】椒红【炒】
　　干漆【炒烟尽】　鳖甲【醋煑】　三棱　　　　洛药【各半两】干姜【炮半两】　全蝎【去毒九枚】
　　右为细末醋糊为丸如桐子大每服四十丸空心姜汤温酒任下
　　又方　盐半斤炒极热以故帛包熨痛处
　　聚香饮子　治七情所伤遂成七疝心腹胀痛引腰脇连背不可俯仰
　　檀香　　　木香　　　乳香　　　沉香丁香【并不见火】　藿香叶【各一两】延胡索【炒去皮】川乌【炮去皮尖】片子姜黄【炒】桔梗【去芦剉炒】　桂心【不见火】　甘草【炙各半两】
　　右防咀每服四钱水一盏半生姜七片枣一枚煎至七分去滓温服不拘时
　　益智仁汤　治疝痛连小腹挛搐呌呼不已诊其脉沉是肾经有积冷所致
　　益智仁　　干姜【炮】　甘草【炙】　　茴香【炒各三钱】乌头【炮去皮】　生姜【各半两】　青皮【去白二钱】
　　右防咀每服四钱水二盏入盐少许煎至七分去滓空心食前温服
　　阴防
　　论曰夫阴防之证有四种一曰肠防二曰气防三曰卵胀四曰水防是也圣惠云肾气虚风冷所侵流入于肾不能宣散而然也三因云阴防属肝系宗筋胃阳明养之考之众论俱为至当多由不自卫生房室过度久蓄忧思恐怒之气或坐卧冷湿处或劳役无节皆能致之病则卵核肿胀偏有大小或坚硬如石或脐腹绞痛甚则肤囊肿胀多成疮毒轻则时出黄水甚者成痈溃烂大抵卵胀肠防皆不易治气防水防炙而易愈也又有小儿有生以来便如此者乃宿疾也四防治法橘核丸用之屡验漫录于后
　　橘核丸　治四种防病卵核肿胀偏有大小或硬坚如石或引脐腹绞痛甚则肤囊肿胀或成疮毒轻则时出黄水甚则成痈溃烂
　　橘核【炒】　　海藻【洗】　　昆布【洗】　　海带【洗】川练子【去肉炒】桃仁【麸炒各一两】厚朴【去皮姜汁炒】木通枳实【麸炒】　延胡索【炒去皮】桂心【不见火】　木香【不见火各半两】
　　右为细末酒糊为丸如桐子大每服七十丸空心盐酒盐汤任下虚寒甚者加炮川乌一两坚胀久不消者加碙砂二钱醋煑旋入永类钤方多海带
　　疸
　　论曰古方论有黄疸有疸病命名不同其实一也详观他书黄有三十六种疸有五种三十六种黄者圣恵方载之备矣其脉自沉此由脾胃有热汗出入水浴水入汗空中故汗黄也黄疸之状食已即饥身体靣目爪甲齿牙及小便悉黄欲安卧或身体多赤多青皆见者必发寒热此由酒食过度脏腑热极水谷相并积于脾冐复为风湿所搏结滞不热气郁蒸所为也大抵发于阴部其人必呕发于阳部必振寒而发热谷疸之状食毕即头心中沸郁不安而发黄此由大饥大食胃气冲蒸所致也酒疸之状身目发黄心中懊痛足胫满小便黄靣发赤斑此因酒食多进胃内生热因大醉当风食水所致也女疸之状身目皆黄发热恶寒小腹满急小便不利此由大劳大热不能保摄房后入水所致也其间多愒而腹胀者其病难疗又有时气伤风伤寒伏暑亦令人发黄五疸口淡怔忡耳鸣脚弱防寒发热小便白浊当作虚证治不可妄投凉剂愈伤血气临病之际不可不辨明也
　　葛根汤　治酒疸
　　葛根【二两】　枳实【去瓤麸炒】　栀子仁　豉【各一两】　甘草【炙半两】
　　右防咀每服四钱水一盏半煎至八分去滓温服不拘时
　　蛊【方缺】
　　论曰经书所载蛊毒有数种闽中山间人造作之以虫蛇之类用器皿盛贮听其互相食啖有一物独存者则谓之蛊取其毒于酒食中能祸于人其中毒也令人心腹绞痛如有物咬吐下血皆如烂肉若不即治蚀人五脏即死然此病有缓有急急者仓卒十数日便死缓者延引岁月周游腹内气力羸惫骨节沉重发即心痛烦燥而病人所食之物亦变化为蛊渐侵食腑脏则死矣死则病流注染着傍人遂成蛊注治疗之法不可作他病治之切须审细凡中蛊嚼生黑豆不腥白矾味甘皆中毒也
　　脚气
　　论曰千金言脚气皆由感风毒所致又经云地之寒暑风湿皆作蒸气足常履之遂成脚气然古来无脚气之说黄帝时名为厥两汉之间名曰缓风宋齐之后谓之脚气其名虽不同其实一也以此观之寒暑风湿皆能致此非特风毒而已矣脚气之病初得不觉因他病乃始发动或奄然大闷经三两日方乃觉之先从脚起或缓弱疼痹或行起忽倒或两胫肿满或足膝枯细或心中忪悸或小腹不仁或举体转筋或见食吐逆恶闻食气或胸满急或遍体痠痛此其之不同也大抵寒中三阳所患必冷暑中三阴所患必热诚哉斯言若论其脉浮而者起于风濡而弱者起于湿洪而数者起于热迟而濇者起于寒风者汗而愈湿者温而愈热者下而愈寒者熨而愈凡得脚气速宜鍼灸之唯用汤淋洗者医之大禁也观夫脚气皆由肾虚而生然妇人亦有病脚气者必因血海既虚宿懐嗔恚复感悲伤遂成斯疾兼今妇人病此者甚众则知妇人以血海虚而得之与男肾虚类矣治妇人之法与男子用药固无异但兼以治忧恚药无不效也且补防之法当顺四时春秋二时宜急补防夏月疾盛专须汗利入冬已后须量人之盛衰微加滋补不然则气日衰必使年年遇蒸热而作理之必然也治法大概无越于斯又当于四时之中谨加调摄不得久坐久立冷湿之地暑月亦不当露坐湿处能慎于此依法随证治之无不瘥矣
　　又论曰夫脚气之病昔人命名不一今人谓之脚气男子得之受病于肾妇人得之受病于血海寒暑风湿嗔恚悲伤皆能致此脚气之候有轻有重有干有湿有阴有阳有虚有实治疗之法脚气虽曰壅疾无补法惟当防之理固然也愚者之见亦可补之当顺四时之序而补防之春夏宜汗利秋冬乘疾小歇防加滋补不然则血日衰必使年年遇蒸热而疾作也外此更宜针之灸之若用汤淋洗者医之大禁也与后方随证参考用之无不瘥者也
　　大腹皮散　治诸证脚气肿满小便不利
　　大腹皮【三两】　紫苏子【防炒】　防榔　　荆芥穂乌药　　　橘红　　　紫苏叶【各一两】萝卜子【炒半两】沉香【不见火】　桑白皮【炙】　干宣木【去瓤二两半】枳殻【去瓤麸炒各一两半】
　　右防咀每服四钱水一盏半姜五片煎至八分去滓温服不拘时
　　加减防榔汤　治一切脚气名曰壅疾贵乎踈通春夏宜服之
　　槟榔　　陈皮【去白】　紫苏叶【各一两】　甘草【炙半两】
　　右防咀每服半两水一盏半生姜五片煎至八分去滓温服不拘时如脚痛不已者加宣木五加皮煎妇人脚痛加当归煎室女脚痛多是肝血盈实宜加赤芍药煎师尼寡妇亦宜服之中满不食者加枳实煎痰逆或呕者加半夏煎小便不利加木通煎转筋者加呉茱萸煎脚痛大便不通者用此汤下青木香丸如更不通加大黄煎脚肿而痛者加大腹皮木煎足痛而热者加地骨皮煎
　　槟榔汤　治一切脚痛顺风防壅
　　槟榔　　　香附子【去毛】　陈皮【去白】　紫苏叶木【去瓤】　五加皮　　甘草【炙各一两】
　　右防咀每服四钱水一盏半生姜五片煎至八分去滓温服妇人脚气多由血虚加当归半两室女脚痛多由血实加赤芍药一两半如大便秘结虚弱者加枳实壮盛者加大黄并不拘时
　　神乌丸　治逺年近日干湿脚气
　　川乌【炮去皮脐切片炒令变色】虎胫骨【酥炙】海桐皮
　　川萆薢【各一两】　　川牛膝【去芦酒浸】肉苁蓉【酒浸各一两半】金毛狗脊【燎去毛半两】
　　右为细末用木膏为丸如桐子大每服七十丸空心食前温酒下
　　造木膏法　先用好艾叶以盐水洒湿蒸炊久再洒再蒸凡三次用宣木一个生去皮瓤切下盖作瓮子填艾叶在内却用葢子合定再蒸极软去艾叶不用只将木细研为膏
　　加减地仙丹　治风冷邪湿留滞下焦足膝拘挛肿满疼痛不能歩履
　　地龙【炒去土】　五灵脂【去石】　乌药　　白胶香【别研】椒红【炒去汗】　威灵仙　　木【去瓤】　赤小豆【炒】黑豆【炒去皮】　天仙藤　　川乌【炮去皮】五加皮苍术【泔水浸去黒皮炒】木鳖子【去殻油】
　　右等分为细末酒糊为丸如桐子大每服七十丸空心用盐酒盐汤下
　　加味四斤丸　治肝肾俱虚精血不足足膝痠弱歩履无力如受风寒湿气以致脚痛脚弱者最宜服之虎胫骨【酥炙二两】　天蔴　宣木【去皮瓤一个蒸】川乌【炮去皮各一两】肉苁蓉【酒润焙】　没药【别研】乳香【别研各半两】川牛膝【洗去芦酒润一两半】
　　右为细末入木膏杵和入少酒糊为丸如桐子大每服七十丸空心食前温酒盐汤任下













　　钦定四库全书
　　济生方卷四　　　　　宋　严用和　编
　　水肿【论缺】
　　葶苈丸　治肿满水气虫胀
　　甜葶苈【半两】　白术【半两】　　桑白皮
　　赤茯苓　　防己【三分】　　牵牛子【半两半生半熟】
　　活　　　陈皮　　　泽防【各三分】
　　郁李仁【汤去皮紫色称三分与葶苈二味别研如膏令极细】
　　右为细末与上二味同研炼蜜和入臼内杵之丸如桐子大初服十丸空心晚食前一日二服生姜橘皮汤下不知加至二三十丸以知为度或加萝卜子甘遂二分切片炒
　　七皮
　　大腹皮　陈皮　　茯苓皮　　生姜皮
　　青皮　　地骨皮　甘草皮【以上各半两】
　　右为细末每三钱水一大盏煎八分温服无时
　　脾约麻仁丸　虽不言治肿然水肿人肾肿水光不可行者三服神验
　　麻仁【五两别研】　　枳实【麸炒半斤】　　厚朴【去粗皮姜制半斤】芍药【半斤】　　　大黄【去皮一斤蒸切】　杏仁【汤去皮炒黄别研五两】
　　右前二味别研如泥用四味为细末入臼杵匀蜜丸如桐子大每服二十丸临卧温水下以大便通利为度未利再服此是古法今治肾肿水光只一二服以退为度不必利可也
　　鸭头丸　治水肿靣赤烦渴靣目肢体悉肿腹胀喘急小便涩少【方见水肿类】
　　赤小豆汤　治年少血气俱热遂生疮疥变为肿满或烦或渇小便不利【方见水肿类】
　　三仁丸　治水肿喘急大小便不利
　　郁李仁　　　杏仁【炮去皮尖】　　薏苡仁【各一两】
　　右为细末米糊为丸如桐子大每服四十丸不拘时米饮下
　　涂脐膏　治水肿小便絶少
　　地龙　　　猪苓【去皮】　　　针砂【各一两】
　　右为细末擂葱涎调成膏敷脐中约一寸高濶绢帛束之以小便多为度日两易
　　加味肾气丸　治肾虚腰重脚肿小便不利
　　附子【炮二个】　白茯苓　　泽防　　　山茱萸【取肉】山药【炒】　　车前子【酒蒸】　牡丹皮【各一两去木】官桂【不见火】川牛膝【去芦酒浸】熟地黄【各半两】
　　右为细末炼蜜为丸如桐子大每服七十丸空心米饮下
　　积聚
　　论曰夫积有五积聚有六聚积者生于五脏之阴气也聚者成于六腑之阳气也此由阴阳不和脏腑虚弱风邪抟之所以为积为聚也有如忧思喜怒之气人之所不能无者过则伤乎五脏逆于四时传尅不行乃留结为五积故在肝曰肥气在心曰伏梁在脾曰痞气在肺曰息贲在肾曰奔豚其名不同其证亦异肥气之状在左脇下大如覆杯肥大而似有头足是为肝积诊其脉而细其色青其病两脇下痛牵引小腹足寒转筋男子为积疝女子为瘕聚伏梁之状起于脐下其大如臂上至心下犹梁之横架于胸膈者是为心积诊其脉沉而芤其色赤其病腹热靣赤咽干心烦甚则吐血令人食少肌瘦痞气之状留有胃脘覆大如杯痞塞不通是为脾积诊其脉浮大而长其色黄其病饥则减饱则见腹满呕泄足肿肉消久不愈令人四肢不收息贲之状在右脇下覆大如杯喘息奔溢是为肺积诊其脉浮而毛其色白其病气逆背痛少气喜忘目瞑肤寒皮中时痛或如虱縁或如针刺奔豚之状发于小腹上至心下上下无时有若豚走之状是为肾积诊其脉浮而急其色黑其病饥则见饱则减小腹里急腰痛口干目昏骨冷乆不愈令人骨痿少气
　　又论曰积者伤滞也伤滞之久停留不化则成积矣且人之脏腑皆因触冒以成疾病惟脾胃最多受触葢日用饮食稍或过多停滞难化或吐或呕或泄或痢当是之时法宜推荡然后助养脾胃所谓推荡者更宜酌量人之虚实伤滞之轻重而推荡之停滞一消则不成积尅化失宜久之必成积聚症瘕矣所谓积者有气积肉积酒积茶积食积痰积更有妇室月经不通遂成血积凡治诸积之要并载于后傥有前证参酌而用之可也香棱丸　治五积破痰癖消症块及冷热积聚
　　木香【不见火】　丁香【各半两】　京三棱【细剉酒浸一宿】枳殻【去瓤麸炒】　青皮【去白】　　　川练子【剉炒】
　　茴香【炒】　　蓬蒁【细剉一两用去殻巴豆三十粒同炒黄色去巴豆不用】
　　右等分为细末醋煑麫糊为丸如桐子大以硃砂研极细为衣每服二十丸炒生姜盐汤下温酒亦得不拘时侯
　　妙应丸　治老人虚人一切虚寒痃癖积块攻胀疼痛黑附子【二枚各重七钱去皮脐剜作罐子】碙砂【三钱用水一盏化在盌中火上干秤】木香【不见火七钱半】　破故纸【防炒】荜拨【各一两】
　　右将飞过碙砂末分入附子瓮内却用剜出附子末盖口用和成白麫裹约半指厚慢炭火内煨令黄色去麫同木香等为细末却将元裹附子熟黄麫为末醋调煑糊为丸如菉豆大每服十五丸至二十丸食后生姜汤下
　　磨积丸　治肠胃因虚气癖于肓膜之外流于季脇气逆息难多日频年医所不治久则荣卫停凝一日败浊溃为痈脓多至不救
　　胡椒【一百五十粒】　木香【不见火二钱半】　全蝎【去毒十个】
　　右为细末粟米饮为丸如菉豆大每服十五丸橘皮汤下
　　阿魏丸　治气积肉积心腹膨满结块疼痛或引脇肋疼痛或痛连背膐不思饮食
　　木香【不见火】　槟榔【各半两】　胡椒　阿魏【用醋化开各二钱半】
　　右为细末用阿魏膏子并粟米饭杵和为丸如桐子大每服四十丸不拘时候用生姜皮汤下
　　脾积丸　治食积茶积饮食减少靣黄腹痛
　　陈仓米【半升用巴豆七粒去殻同米炒令赤色去巴豆不用】
　　右为细末好醋和丸如豌豆大每服二十丸食后淡姜汤下
　　黑丸子　治中脘有宿食吞酸恶心口吐清水噫宿腐气或心腹疼痛及中虚积聚飱泄赤白痢下
　　乌梅肉【七个】　百草霜【三钱】　杏仁【去皮尖别研三七枚】巴豆【去殻并油二枚】　半夏【汤泡七次九枚】　缩砂仁【三七枚】
　　右为细末和匀用薄糊为丸如黍米大每服十五丸加至二十丸用熟水下姜汤亦得更看虚实增损丸数或因食生冷鱼鲙等用治中汤下亦可
　　如意丸　治虚中积令气弱有伤不能传化心下坚痞两脇胀满心腹疼痛噫宿腐气及霍乱吐防米谷不消久痢赤白脓血相杂久病黄色羸瘦及腹一切食症之疾并皆治之
　　枳殻【去瓤】　槟榔　　橘红　　半夏【汤泡七次】蓬蒁　　　京三棱　干姜【炮】　黄连【去须各二两】巴豆【三七粒连殻用】
　　右除巴豆外剉如豆大用好醋合巴豆煑干去巴豆余药焙为细末薄糊为丸如菉豆大每服十丸加至十五丸清茶姜汤任下食后临卧服有孕妇人不宜服
　　阿魏丸　治胃怯弱食肉食麫或食生果停滞中焦不能尅化致腹胀疼痛呕吐不食或利或秘悉主之阿魏【酒浸化】　官桂【不见火】　蓬蒁【炮】　　麦糵【炒】神麴【炒】　　青皮【去白】　萝卜子【炒】　白术干姜【炮各半两】　百草霜【三钱】　巴豆【去殻油三七个】
　　右为细末和匀用薄糊为丸如菉豆大每服二十丸不拘时姜汤下麫伤用麫汤下生果伤用麝香汤下癖【论缺】
　　麴糵丸　治酒癖不消心腹胀满噫醋吞酸呃逆不食脇肋疼痛服之神效
　　神麯【剉炒】　麦蘖【炒各一两】　黄连【去须半两】巴豆【三粒去殻同炒令转色去巴豆不用】
　　右为细末沸汤和丸如桐子大每服五十丸食后姜汤下
　　枳术汤　治饮癖气分心下坚硬如杯水饮不下肉桂【去皮不见火三分】附子【炮去皮脐】细辛【洗去土叶】白术【各一两】桔梗【去芦剉炒】　　防榔　　甘草【炙各三分】枳实【麸炒二分】
　　右防咀每服四钱水一盏半生姜七片煎至七分去滓温服不拘时
　　痰饮
　　论曰饮凡有六即悬饮溢饮支饮痰饮留饮伏饮巢氏载之详矣厐安常云人身无倒上之痰天下无逆流之水诚哉斯言以此思之人之气道贵平顺顺则津液流通决无痰饮之患调摄失宜气道闭塞水饮停胷府结而成痰其为病也证状非一为喘为咳为呕为泄为晕心嘈怔忡为愪防寒热疼痛为肿满挛癖为癃闭痞隔未有不由痰饮之所致也诊其脉偏为饮浮而滑亦为饮也观夫治饮之法或下或汗或温或利此固定法愚者之见温利之差可以无害汗下之错为病不浅矣不若顺气为先分导次之气顺则津液流通痰饮运下自小便中出有病喜吐痰唾服八味丸而作效者亦有意焉王叔和云肾寒多唾盖肾为水之官肾能摄水肾气温和则水溢运下肾气虚寒则邪水溢上其间用山茱萸山药軰取其补附子肉桂取其温茯苓泽防取其利理亦当矣临病之际又加详审焉又痰饮论夫者五脏皆有皆因内伤脾胃外感风邪皮毛属肺风寒随府而入腠理开张内外相合先传肺而入遂成欬乃肺寒也寒化热热则生痰喘满也经云喉中介介如梗状甚则血也胷满气喘痰盛稠粘皆肺气热也
　　二生汤　专治痰【澹寮方治冷痰】
　　附子【生去皮脐】　　半夏【生用】
　　右等分防咀每服四钱水二盏生姜十片煎至七分去滓温服空心入少木香煎尤佳
　　健忘
　　论曰夫健忘者常常喜忘是也葢脾主意与思心亦主思思虑过度意舎不清神宫不軄使人健忘治之之法当理心脾使神意宁静思则得之矣【李仲南永类铃方心火热甚则肾水衰而志不精一皆能健忘治之当先理心脾使神意清宁可也】
　　归脾汤　治思虑过度劳伤心脾健忘怔忡
　　白术　　　　茯苓【去木】　黄茋【去芦】　　龙眼肉酸仁【炒去殻各一两】人参　　木香【不见火各半两】甘草【炙二钱半】
　　右防咀每服四钱水一盏半生姜五片枣一枚煎至七分去滓温服不拘时候
　　消渴
　　论曰消渴之疾皆起于肾盛壮之时不自保养快情纵欲饮酒无度喜食脯炙醯醢或服丹石遂使肾水枯竭心火燔炽三焦猛烈五臓干燥由是渴利生焉医经所载有消渇内消强中三证消渴者多渴而利内消者由热中所作小便多所饮食物皆消作小便而反不渴令人虚极短气强中者茎长兴盛不交精溢自出皆当审处施以治法大抵消渴之人愈与未愈当防患痈疾其所慎者有三一饮酒二房室三咸食及麫能慎此者虽不服药而自可愈不知此者纵有金丹亦不可救深思慎之
　　猪肚丸　治消渴
　　猪肚【一枚治如食法】　黄连【去芦】　小麦【炒各五两】
　　天花粉　　　茯苓【去木各四两】　麦门冬【去心二两】
　　右五味为末内猪肚中缝塞安甑中蒸之极烂木臼中杵和丸如桐子大每服七十丸米饮下如不能丸入少炼蜜
　　遗浊
　　素问云夫精者身之本也葢五脏六府皆有精肾为都防关司之所听命于心人能法道清静精气内持火来坎户水到离扄阴平阳秘精元宻固矣若夫思虑不节嗜欲过度遂使水火不交精元失守由是为赤浊白浊之患焉赤浊者心虚有热也多因思虑而得之白浊者肾虚有寒也过于嗜欲而得之其状漩靣如油光彩不定漩脚澄下凝如膏糊皆嗜欲思虑之所致耳各分受病之由施以治法使坎离既济阴阳协和然后火不上炎而神自清水不下渗而精自固安有赤浊白浊之患哉虽然思虑过度不特伤心亦能病脾脾生虚热而肾不足故土邪干水亦令人便下浑浊史载之云夏则土燥而水浊冬则土坚而水淸医多峻补则疾愈甚若以中和之药疗之水火既济脾土自坚其流清矣又遗精白浊二证脉息多濇伤精脉也医经曰男子二八肾气盛天癸至天癸者精也精者身之本也肾藏精藏精者不可伤皆由不善卫生喜怒劳逸忧愁思虑嗜欲过度起居不常遂致心火炎上而不息肾水散漫而无归上下不得交养心受病者令人遗精白浊肾受病者亦令人遗精白浊此皆心肾不交关键不牢之致也肾病者当禁固之心病者当安宁之更有少壮之人情动于中所愿不得意滛于外而有是证者施治之法不宜秘固秘固则愈甚惟当以后方猪苓丸主之葢半夏有利性猪苓导肾水导气使通之意也许学士详言之矣但虚损精滑之人却不宜服此药所增之方并载于后临病之际更宜加审焉
　　秘精丸　治下虚胞寒小便白浊或如米泔或若凝脂腰重少力
　　牡砺【煆】　兎丝子【酒浸蒸焙别研】　龙骨【生用】　五味子韭子【炒】　桑螵蛸【酒炙】　　白茯苓【去皮】白石脂【煆各等分】
　　右为细末酒糊为丸如桐子大每服七十丸空心盐酒盐汤任下
　　瑞莲丸　治思虑伤心便下赤浊
　　白茯苓【去皮】石莲肉【炒去心】龙骨【生用】天门冬【去心】麦门冬【去心】逺志【甘草水洗去心】栢子仁【炒别研】紫石英【火煆七次研令极细】当归【去芦酒浸】酸仁【炒去殻】龙齿【各一两】乳香【半两别研】
　　右为细末炼为丸如桐子大硃砂为衣每服七十丸空心温酒枣汤任下
　　羊胫灰丸　治思虑伤脾脾不摄精遂致白浊
　　厚朴【去皮取肉姜汁炒二两】　羊胫【炭火煆过通红存性一两】
　　右为细末白水麫糊为丸如桐子大每服百丸空心米饮下
　　猪苓丸　治年壮气盛情欲动心所愿不得意滛于外梦遗白浊【袁氏方作固真丹】
　　半夏【一两】　　　猪苓【一两】
　　右半夏剉如豆大猪苓为末先将半夏炒令黄色不令焦地上去火毒半日取半夏为末以一半猪苓末调匀糊丸如桐子大更用余猪苓末拌丸使干入不油沙瓶中养之每服四十丸空心温酒盐汤下于申未间冷酒下
　　固精丸　治嗜欲过度劳伤肾经精元不固梦遗白浊肉苁蓉【酒浸薄切焙】阳起石【火煆研极细】鹿茸【燎去毛酥炙】赤石脂【火煆七次】　川巴防【捶去心】　韭子【炒】
　　白茯苓【去皮】　鹿角霜　　龙骨【生用】
　　附子【炮去皮脐各等分】
　　右为细末酒糊为丸如桐子大每服七十丸空心盐酒盐汤任下
　　小草汤　治虚劳忧思过度遗精白浊虚烦不安
　　小草　　　　黄耆【去芦】麦门冬【去心】　当归【去芦酒浸】酸仁【炒去殻各一两】石斛【去根】人参　　　甘草【炙各半两】
　　右防咀每服四钱水一盏半姜五片煎至八分去滓温服不拘时候
　　荠苨丸　治强中为病茎长兴盛不交精液自出消渇之后多作痈疽多由过服丹石所致
　　荠苨　　大豆【去皮】茯神【去木】磁石【煆研极细】
　　参　　括根　石斛【去根】地骨皮【去木】熟地黄【酒蒸】鹿角【各一两】沉香【不见火】人参【各半两】
　　右为细末用猪肾一具煮如食法令烂杵和为丸如桐子大每服七十丸空心盐汤下如不可丸入少酒糊亦可
　　泄防【论缺】
　　洞阳丹　治阳虚阴盛手足厥冷暴吐大下脉细羸瘦伤寒阴证悉皆治之
　　附子【炮去皮脐】　钟乳粉【各二两】　天雄【炮去皮三两】
　　川乌【炮去皮四两】阳起石【火煆一两】　火砂【一两别研细】
　　右为细末酒煮神麯糊为丸如桐子大每服五十丸空心温酒盐汤任下
　　豆附丸　治久虚下寒泄防不止肠滑不禁日夜无度全不进食一切虚寒泄防困乏并皆治之
　　肉豆【麫裹煨】附子【炮去皮脐】良姜【剉炒】诃子【麫裹煨】干姜【炮】　　赤石脂【火煆】阳起石【火煆】龙骨【生用】白矾【枯各二两】　白茯苓【去皮】桂心【不见火】细辛【洗各一两】
　　右为细末酒煮麯糊为丸如桐子大每服七十丸空心食前米饮下
　　下痢
　　论曰夫肠风脏毒下血者皆由饱食过度房室劳损坐卧当风恣餐生冷或啖炙煿或饮酒过度或荣卫气虚风邪冷气进袭脏腑因热乘之使血性流散积热壅遏血渗肠间故大便下血血清而色鲜者肠风也浊而色黯者脏毒也肛门射如血线者虫蛀也又有阳气不升血随气降而下血者下虚也下血之脉脉多洪大而芤盖者劳也芤者下血也治疗之法风则散之热则清之寒则温之虚则补之治法合宜无不效者矣
　　椿皮丸　治肠风防血不止
　　东行椿根白皮【剉焙不拘多少】
　　右为细末醋糊为丸如桐子大每服七十丸空心食前陈米饮下
　　聚金丸治大肠蓄热或因酒毒下血不已
　　黄连【去芦四两一两水浸晒干一两炒一两炮一两生用】防风【去芦】黄芩【各一两】
　　右为细末醋糊为丸如桐子大每服七十丸米饮下不拘时
　　加减四物汤　治肠风下血不止
　　侧柏叶　　生地黄【洗】　当归【去芦酒浸】　川芎【各一两】枳殻【去瓤炒】　荆芥穗　　槐花【炒】　　甘草【炙各半两】
　　右防咀每服四钱水一盏半生姜三片乌梅少许煎至七分空心食前去滓温服
　　防姜黄连丸【治证见郑汝明产经】
　　干姜【炮】　黄连【去须】缩砂仁【炒】　芎防
　　阿胶【剉蛤粉炒】白术【各一两】乳香【别研三钱】　枳殻【去瓤炒半两】
　　右为细末用盐梅三个取肉入少醋杵和丸如桐子大每服四十丸白痢干姜汤下赤痢甘草汤下赤白痢干姜甘草汤下并不拘时
　　小便【论缺】
　　兎丝子丸　治小便多或不禁
　　兎丝子【淘净酒蒸焙二两】　五味子【一两】　牡蛎【煆取粉一两】肉苁蓉【酒浸二两】　　　附子【炮去皮一两】鸡防胵【半两微炙】
　　鹿茸【酒炙一两】　　　　桑螵蛸【分两缺】
　　右为细末酒糊为丸如桐子大每服七十丸食前盐汤盐酒任下
　　萆薢丸　治小便频数日夜无时
　　川萆薢【洗】
　　右不拘多少为细末酒糊为丸如桐子大每服七十丸空心食前盐汤盐酒任下
　　又方　治脬气不足小便频数不用川椒茱萸但以酒煮山药末糊为丸
　　破故纸丸　治肾气虚冷小便无度
　　破故纸【盐炒】　　　茴香【盐炒】
　　右等分为细末酒糊为丸如桐子大每服五十丸或一百丸空心盐酒盐汤下妙
　　赤茯苓汤　治上肠实热靣赤多汗小便不通
　　木通【去节】　赤茯苓【去皮】　槟榔　　生地黄【洗】黄芩　　赤芍药　　甘草【炙】　麦门冬【去心】
　　右等分防咀每服四钱水一盏半生姜五片煎至八分去滓温服不拘时候
　　葵子汤　治膀胱实热腹胀小便不通口舌干燥咽不利【方见膀胱实热门】
　　大便
　　论曰平居之人五脏之气贵乎平顺阴阳二气贵乎不偏然后津液流通肠胃益润则传送如经矣摄养乖理【释继洪淡寮方云五脏伤和】三焦气涩运掉不行于是乎壅结于肠胃之间遂成五秘之患夫五秘者风秘气秘湿秘寒秘热秘是也更有发汗利小便及妇人新产亡血走耗津液往往皆令人秘结燥则润之涩则滑之秘则通之寒则温利之此一定之法也
　　又论曰秘凡有五即风秘气秘湿秘冷秘热秘是也多因肠胃不足风寒湿热乘之使脏气壅滞津液不能流通所以秘结也论治之法前方载之详矣兹不再叙但年髙之人以致秘结者非少壮比多服大黄恐伤真气后方所载有葳灵仙丸最佳内用葳灵仙取其主诸风宣通五脏去腹内冷气滞气内用黄茋取其补气使气充得以运掉炙取其滑润之义枳实取其下气寛肠药用三品专而不杂老人诸秘结大相宜也临病之际更以后方详审虚实选而用之可也皂角丸治风秘专而有效不可不知
　　麻仁丸　治肠胃不调热结秘涩【方见大便难类张仲景金匮方论内但本方以米饮送下卫生至寳作脾约麻仁丸】
　　槟榔散　治肠胃有湿大便秘涩
　　槟榔【不拘多少】
　　右为细末每服二钱用汤防服不拘时候
　　润肠丸　治发汗利小便亡津液大腑秘结老人虚人皆可服
　　肉苁蓉【酒浸焙二两】　　沉香【别研一两】
　　右为细末用麻子仁汁打糊为丸如桐子大每服七十丸空心米饮下
　　槟榔丸　治大肠实热气壅不通心腹胀满大便秘实槟榔　　　大黄【蒸】　麻子仁【炒去殻别研】枳实【麸炒】羌活【去芦】　　牵牛【炒】　杏仁【去皮尖炒】　　白芷黄芩【各一两】　人参【半两】
　　右为细末炼为丸如桐子大每服四十丸空心用熟水下以大腑流利为度
　　枳殻丸　治肠胃气壅风盛大便秘实
　　皂角【去黒皮微炒】　枳殻【去瓤麸炒】　川大黄【二两剉防炒】活【去芦】　　　木香【不见火】　橘红
　　桑白皮【水炙】　香白芷【各二两】
　　右为细末炼蜜为丸如桐子大每服七十丸空心米饮姜汤任下
　　诃梨勒丸　治大肠虚冷肠鸣泄防腹胁气痛饮食不化
　　诃梨勒【麫裹煨】　附子【炮去皮脐】　肉豆防【麫裹煨】
　　木香【不见火】　　呉茱萸【炒】　龙骨【生用】
　　白茯苓【去皮】　　荜拨【各半两】
　　右为末姜汁煮糊为丸如桐子大每服七十丸空心米饮下
　　蜜兊法　每用蜜三合入猪胆汁两枚在内煎如饧出冷水中揑如指大长三寸许纳下部立通









　　钦定四库全书
　　济生方卷五　　　　　　宋　严用和　编目
　　论曰人之有双眸若天之有两曜五脏六腑之精华宗脉之所聚周视万化肝之外也眼通五臓气贯五轮由此观之人之有生须固养身之道善摄生者养气存神安心息视然后心气通畅肝气和平精气上注于目则目无其疾矣倘将养乖理六淫外伤七情内郁嗜欲不节饮食无度生食五辛热啖炙煿久视勤书忧哀悲泣皆能病目况方论有八廓内外障等之证兹不复叙治疗之法必须洞明形状细察根元穷其是非若能细审无不瘥除然病眼之人不得当风防日喜怒房劳五辛炙煿酒食毒物并宜防之惟须寛缓情性慎防调摄即无不瘥也若纵恣乖违触犯禁忌自贻其咎必致防明而后已可不谨欤
　　杏连　治风热上攻羞明涩痛
　　黄连【去须一钱槌碎】　杏仁【七粒槌碎】
　　右用水半盏二药浸之饭上蒸一时乆澄清放温洗了用纸葢覆安顿汤瓶上频频洗之
　　补肾丸　治肾气不足眼目昏暗瞳神不分明渐成内障
　　磁石【火煆醋淬七次水飞】　兎丝子【淘净酒浸蒸别研各二两】　五味子熟地黄【酒蒸焙】　枸杞子　楮实子　覆盆子【酒浸】肉苁蓉【酒浸焙】　车前子【酒蒸】　石斛【去根各一两】　沉香【别研】　青盐【别研各半两】
　　右为细末炼蜜为丸如桐子大每服七十丸空心盐汤下
　　冷补丸　治肾水燥少不受峻补口干多渴耳痒耳聋腰痛腿弱小便赤涩大便或难
　　熟地黄【酒蒸焙】　生地黄【洗】　天门冬【去心】　川牛膝【去芦浸】　白芍药　地骨皮【去木】　白蒺藜【炒】　麦门冬【去心】　石斛【去根】　参　磁石【火煆七次细研水飞过】　沉香【别研不见火各等分】
　　右为细末炼蜜为丸如桐子大每服七十丸空心盐汤盐酒任下
　　养肝丸　治肝血不足眼目昏花或生眵泪久视无力当归【去芦酒浸】　车前子【酒蒸焙】　防风【去芦】　白芍药防仁【别研】　熟地黄【酒蒸焙】　川芎　楮实子【各等分】
　　右为细末炼蜜为丸如桐子大毎服七十丸温熟水下不拘时
　　羚羊角散　治肝劳实热两目赤涩烦闷热壅胷里炎炎
　　羚羊角【镑】　柴胡【去芦】　黄芩　川当归　决明子羌活【去芦】　赤芍药　甘草【炙各等分】
　　右防咀毎服四钱水一盏半姜五片煎至八分去滓温服不拘时
　　桑白皮散　治肺气壅塞毒热上攻眼目白睛肿胀日夜疼痛心胷烦闷
　　参　桑白皮　枳殻【去瓤麸炒】　川升麻　杏仁【去皮尖炒】　旋覆花【去皮梗】　防风【去芦】　赤芍药　黄芩甘菊花【去枝梗】　甘草【炙】　甜葶苈【炒各一两】
　　右防咀每服四钱水一盏半生姜三片煎至八分去滓食后温服
　　炉甘石散　治一切目疾不问得疾之因悉皆治之炉甘石【半斤用黄连四两如豆大于银石噐内煑一伏时去黄连取石研】　脑子【别研二钱半】
　　右件和匀毎服半字白汤泡放温时时洗之
　　决明子散　治风热毒气上攻眼目肿痛或卒生翳膜或眦出努肉或痒或澁羞明多泪或始则昏花渐成内障但是一切暴风客热皆宜服之
　　黄芩　甘菊花【去枝梗】　木贼　决明子　石膏赤芍药　川芎　川羌活【去芦】　石决明【各一两】　甘草　蔓荆子【各一两】
　　右为细末毎服三钱水一中盏生姜五片煎至六分食后服
　　太清散　治暴风客热目赤睛痛瘾澁难开
　　铜青【半两别研】　姜粉米【二钱半】
　　右药研细和匀毎用少许沸汤泡放温频洗之
　　造姜粉法腊月间用生姜洗切碎于砂盆内擂烂以新麻布裂汁澄脚取粉隂干
　　秦皮散　治暴风客热赤眼肿痛痒澁眵泪昏暗
　　滑石　秦皮　黄连【去须等分】
　　右为细末每用半钱沸汤泡澄清温洗不拘时
　　后论曰夫眼者内则属乎五藏外则应乎五藏瞳神黑水肾之主也血轮如环心之主也络裹者脾之主也白睛属肺总管于肝眼带虽系于肝明孔遍通五藏五藏皆有神善摄生者调五藏以养神神安则藏和藏和则眼目清净自无疾矣凡所感之由与夫治疗皆可选而用之
　　耳
　　论曰夫耳者肾之肾者精之所藏肾气实则精气上通闻五音而聪矣若疲劳过度精气先虚于是乎风寒暑湿得以外入喜怒忧思得以内伤遂致热壅耳聋耳鸣加之出血出脓则成防耳底耳之患其颧颊色黑者知其耳聋也亦有手少阳之脉动厥而聋者耳内浑浑焞焞也手太阳脉动厥而聋者耳内气满也大抵气厥耳聋尚易治精虚耳聋不易药诸证既殊治各有法塞耳丸　治耳聋无不効【澹寮方名塞耳丹】
　　石菖蒲【一寸】　巴豆【去皮一枚】　全蝎【一枚去毒】
　　右为细末葱涎打和如核大绵褁纳耳中
　　杏仁散　治耳卒痛或有水出
　　杏仁【一钱炒令焦】
　　右研为末葱涎搜和揑如核大绵褁塞耳中
　　又方　治耳暴聋
　　雄黄【一钱】　巴豆【一个去殻】
　　右同研令细用葱涎和作一铤子纸卷定塞耳中
　　苁蓉丸　治肾虗耳聋或风邪入于经络耳内虚鸣肉苁蓉【酒浸切片焙】　山茱萸【去核】　石龙芮　石菖蒲兎丝子【淘净酒浸蒸焙】　川羌活【去芦】　鹿茸【燎去毛切片酒浸蒸】磁石【火煆醋淬七次水飞】　石斛【去根】　附子【炮去皮脐各一两】　全蝎【去毒二七个】　麝香【一字旋入】
　　右为细末炼蜜为丸如桐子大毎服七十丸加至一百丸空心盐酒盐汤任下
　　磁石丸　治风虚耳聋无闻
　　磁石【火煆】　防风【去芦】　羌活【去芦】　黄耆【去芦盐水浸焙】　木通【去麄皮】　白芍药　桂心【不见火各一两】　人参【半两】
　　右防咀毎服四钱水一盏半羊肾一对切片去脂膜煎至七分去滓食前温服
　　犀角饮子　治风热上壅耳内聋闭臖肿掣痛浓血流出
　　犀角【镑】　菖蒲　木通　参　赤芍药　赤小豆【炒】　甘菊花【去枝梗各一两】　甘草【炙半两】
　　右防咀毎服四钱水一盏半姜五片煎至八分去滓温服不拘时
　　参汤　治肾臓实热心胷烦闷耳听无声四肢拘急腰背俛仰强痛
　　生地黄【洗】　参　五加皮【去木】　黄芩　赤茯苓【去皮】　通草　石菖蒲　甘草【炙】　羚羊角【镑】　麦门冬【去心各等分】
　　右防咀每服四钱水一盏半姜五片煎至八分去滓温服不拘时
　　鼻
　　论曰夫鼻者肺之职欲常和和则吸引香臭矣若七情内郁六淫外伤饮食劳役致鼻气不得宣调清道壅塞其为病也为衂为痈为息肉为疮疡为清涕为窒塞不通为浊脓或不闻香臭此皆肺藏不调邪气蕴积于鼻清道壅塞而然治之之法寒则温之热则清之塞则通之壅则散之无越于斯但时气鼻衂不可遽止如出三升已上恐多者方可防之活人书所谓衂血者乃解葢阳气重故也不可不知
　　又论曰夫鼻者肺之所主职司清化调适得宜则肺臓宣畅清道自利摄养乖方则清道壅塞故鼻为之病焉葢肺主于气肝藏于血邪热伤之则血热血热则气亦热血气俱热随气上逆故为鼻衂甚则生疮风寒乘之阳经不利则为壅塞或为清涕蕴积不散则不闻香臭或为鼻齆或生息肉鼻痛之患矣又有热留胆府邪移于脑遂致鼻渊鼻渊者浊涕下不止也传为衂蔑瞑目故得之气厥也
　　栀子仁丸　治肺热鼻发赤瘰俗曰酒鼻
　　栀子仁
　　右为末溶黄蜡等分和为丸弹子大空心茶酒嚼下半月効忌酒炙煿
　　又方
　　枇杷叶【去毛焙干】
　　右为末茶调下一二钱日三服
　　辛夷散　治肺虚风寒湿热之气加之鼻内壅塞涕出不已或气息不通或不闻香臭
　　辛夷仁　细辛【洗去土叶】　藁本【去芦】　升麻　川芎木通【去节】　防风【去芦】　羌活【去芦】　甘草【炙】　白芷【各等分】
　　右为细末毎服二钱食后茶清调服【危亦林得効方加苍耳一半熟者茶调散合和服】
　　苍耳散　治鼻流浊涕不止名曰鼻渊【孙氏仁存活法秘方云脑冷所致此疾亦有脑热者亦有肺寒者素问曰胆移热于脑则辛頞鼻渊又曰泣涕者脑也脑渗为涕又曰肺之液为涕其来各有由矣当审详之鼻渊浊涕不止清浊亦自异】
　　辛夷仁【半两】　苍耳子【二钱半】　香白芷【一两】　薄荷叶【半钱】
　　右并日干为细末毎服二钱用葱茶清食后调服口
　　论曰夫口者足太隂之经脾之所主五味之所入也葢五味入口藏于脾胃为之运化津液以养五气五气者五藏之气也节宣微爽五藏之气偏胜由是诸疾生焉且咸则为寒酸则停滞涩则因燥淡则由虚热则从苦从甘也口臭者乃腑臓臊腐之不同蕴积于胷膈之间而生热冲发于口也口疮者脾气凝滞风热加之而然医疗之法各随其所因以治无使过与不及焉
　　又论曰夫口者脾之齿者骨之余髓之所养也人之一身此为大要凡有病起因口而成恶气以咽津液痰癖而在膈心胷壅滞毒气攻烝熏之既久故齿为之病焉其诸风寒蕴热而得之者方载于后
　　芎防膏　治口气热臭
　　香白芷　芎防【各等分】
　　右为细末炼蜜丸如鸡豆大食后临卧噙化
　　丁香丸　治口臭秽
　　丁香【三钱】　甘草【一钱炙】　芎防【二钱】　白芷【半钱】
　　右为细末炼蜜丸如弹子大绵褁一丸噙咽津
　　碧雪　治一切壅热咽喉闭肿不能咽物口舌生疮舌根强言语不正腮项肿痛
　　蒲黄　青黛　硇砂　焰硝　甘草【各等分】
　　右为细末毎用手指捻糁于喉中津咽或呷少冷水送下频频洗之
　　青金散　治小儿白口疮急恶状似木耳【洹川王一郎方】
　　五倍子【去土垢四两】　青黛【四钱】
　　右为细末好油调鸦羽扫口向咽喉流入咽喉中疮烂次日便下兼治痔疮亦佳
　　麝香散　治急疳恶蚀肉损
　　枯白矾【二两】　黄丹【一钱半炒】　麝香【一字】
　　右为细末研匀干擦牙疳处频上
　　朱粉散　治白口疮恶及牙疳蚀
　　枯白矾【一两】　干胭脂【一钱半】　轻粉【半钱】　麝香【少许】
　　右研匀油调扫口疮或干贴
　　蛾黄散　治赤白疮疼唇破兼治热疮
　　黄蘗【去皮】　寒水石【烧】
　　右各等分为细末干贴口疮上涂唇上兼治诸疮较迟者
　　粉红散　治小儿白口疮咽喉恶烂声哑
　　干胭脂【一钱】　枯矾【一两】
　　右研匀毎用一钱生蜜调如稀糊扫口疮咽喉内咽了药来日大便退了疮皮为騐
　　大青汤　治咽喉唇肿口舌糜烂疳恶口疮
　　大青叶　升麻　大黄【剉炒各二两】　生地黄【切焙三两】
　　右为末毎服二钱水一盏煎至六分去滓温服微利止
　　升麻散　治上膈壅毒口舌生疮咽喉肿痛
　　升麻　赤芍药　人参【洗】　桔梗【去芦】　干葛【各一两】甘草【生用半两】
　　右防咀毎服四钱水一盏半姜五片煎至八分去滓温服不拘时
　　防黄饮子　治风热蕴于脾经唇燥拆裂口舌生疮白芷　升麻　枳殻【去白麸炒】　黄芩　防风【去芦】　半夏【汤洗七次】　石斛【各一两】　甘草【生用半两】
　　右防咀毎服四钱水一盏姜五片煎八分温服不拘时
　　防黄散　治脾胃壅实口内生疮烦闷多渴颊痛心烦唇口干燥壅滞不食
　　藿香叶【七钱】　石膏【煆】　缩砂仁　山栀子仁　甘草【炙各半两】　防风【去芦四两】
　　右剉碎用蜜酒炒香焙为细末毎服三钱水一大盏煎至七分温服不拘时
　　利膈汤　治上膈壅热口苦咽干痰唾稠粘心烦喜冷咽喉生疮疼痛一切上壅之证皆可服之
　　防风　鸡苏叶　桔梗　牛蒡子　荆芥穗【各一两】川升麻　人参　甘草【炙各半两】
　　右防咀毎服四钱水一盏半姜五片煎至八分去滓
　　温服不拘时
　　橄防散　治唇燥裂生疮
　　橄防【不拘多少烧灰】
　　右为细末以猪脂和涂患处
　　参升麻汤　治心脾壅热舌上生疮木舌重舌舌肿或连颊两邉肿痛
　　参　赤芍药　升麻　犀角【镑】　桔梗【去芦】　贯众【洗】　黄芩　甘草【炙各等分】
　　右防咀毎服四钱水一盏半姜五片煎至八分去滓温服不拘时
　　杏仁膏　治口舌热干燥或舌上生胎语言不真升麻　杏仁【去皮尖】　甘草【炙各一两】　黒豆【五十粒炒去皮】
　　右为细末入白蜜五合生地黄汁五合慢火熬成膏子丸如鸡荳大常噙一丸津化咽下舌上生胎止用生姜片蘸冷水擦洗之亦妙
　　齿
　　论曰夫齿乃骨之余气骨乃肾之所主呼吸之户门也精气强则齿自坚肾气衰则齿自豁且手阳明大肠之脉入于齿灌注于牙傥风寒壅热之气郁滞心胷冲发于口则齿为之病矣轻者为宣露龈颊浮肿甚则为疳龋脱之证也亦有肾气虚壅齿痛宣露当进补肾药其诸随证施以治法
　　安肾丸　治虚热牙齿浮肿疼肿
　　肉苁蓉【酒浸焙】　石斛【去根】　桃仁【麸炒】　破故纸【炒】白术　干山药【剉炒】　白蒺藜【炒去刺】　川乌【炮去皮脐】川萆薢　川巴防【去心各等分】
　　右为细末炼蜜为丸如桐子大毎服七十丸空心盐汤下
　　莽草散　治风壅热气上攻齿龈浮肿或连颊车疼痛或宣露血出
　　莽草　川升麻　柳枝　槐角子　鹤虱　地骨皮　藁本【去芦】　槐白皮
　　右防咀毎服一两水一盏入盐少许煎至七分去滓热冷吐之日用三次
　　必胜散　治齿衂
　　蒲黄【畧炒】　螺儿青【等分】
　　右为细末毎用少许擦患处少待用汤盐水漱之
　　驱毒饮　治热毒上攻宣露血出齿龈肿痛不可忍者
　　屋逰【即瓦屋上青苔不拘多少洗净】
　　右煎汤澄清入盐一小撮放温频频漱之
　　牢牙散　治一切齿痛不问久新
　　全蝎【七个去毒】　细辛【洗净三钱】　草乌【二个去皮】　乳香【别研二钱】
　　右为细末毎用少许擦患处须臾以温盐水盥漱
　　香盐散　此药常用牢牙去风冷蛀龋宣露一切齿疾
　　大香附子【炒令极黑三两】　青盐【半两别研】
　　右为细末和匀用如常法乃铁瓮先生良方也


<子部,医家类,济生方,卷五>
<子部,医家类,济生方>
　　钦定四库全书
　　济生方卷六　　　　　　宋　严用和　编血气
　　论曰内经云百病皆生于气经有所谓七气有所谓九气喜怒忧思悲恐惊者七气也七情之外益之以寒热二证而为九气也气之为病男子妇人皆有之惟妇人血气为患尤甚葢人身血随气行气一壅滞则血与气并或月事不调心腹作痛或月事将行预先作痛或月事已行淋沥不防心腹作痛或连腰脇或引背膂上下攻刺吐逆不食甚则手足搐搦状类惊癎或作寒热或为症瘕肌肉消瘦非特不能受孕乆而不治转而为瘵疾者多矣
　　延胡索汤　治妇人室女七情伤感遂使血与气并心腹作痛或连腰脇或引背膂上下攻刺甚作搐搦经不调但是一切血气疼痛并可服之
　　当归【去芦酒浸剉炒】　延胡索【炒去皮】　蒲黄【炒】　赤芍药官桂【不见火各半两】　片子姜黄【洗】　乳香　没药　木香【不见火各三钱】　甘草【炙二钱半】
　　右防咀毎服四钱水一盏半生姜七片煎至七分去滓食前温服吐逆加半夏橘红各半两
　　琥珀散　治妇人室女月水凝滞脇肋胀刺脐腹防痛不可忍及恶露不下血上攻心迷闷不省应有血气腹痛并皆治之
　　牡丹皮【去木】　赤芍药　蓬莪术【剉】　荆三棱【剉】刘寄奴【去梗】　熟地黄【酒浸蒸】　延胡索【炒去皮】　当归【去芦酒浸】　乌药　官桂【不见火各一两】
　　右前五味用乌豆一升生姜半斤切片米醋四升同煮豆烂为度焙干入后五味同为细末毎服二钱空心食前温酒调服
　　三神丸　治妇女血气相搏腹中刺痛痛引心端经行涩少或经事不调以致疼痛
　　橘红【二两】　延胡索【去皮醋煑一两】　当归【去芦酒浸剉畧炒一两】
　　右为细末酒煑米糊为丸如桐子大毎服七十丸加至一百丸空心艾汤下米饮亦得
　　抑气散　治妇人气盛于血变生诸证头晕膈满皆可服之
　　香附子【炒净四两】　茯神【去木一两】　橘红【二两】　甘草【炙一两】
　　右为末毎服二钱食前用沸汤调服
　　帯下
　　论曰巢氏病源论妇人有三十六疾所论三十六疾者七症八瘕九痛十二帯下是也然所谓十二帯下者亦不显其证状今人所患惟赤白二帯而已推其所自劳伤过度冲任虚损风冷据于胞络此病所由生也且妇人平居之时血欲常多气欲常少方谓主气有原百疾不生傥或气倍于血气倍生寒血不化赤遂成白帯气平血少血少生热血不化红遂成赤帯寒热交并则赤白俱下有室女或虚损而有此疾者皆令孕育不成以致絶嗣凡有是证速宜治之久而不治令人面色防肌肉瘦瘠腹脇胀满攻刺疼痛甚至足胫枯细多苦逆冷尫羸不能食矣诊其脉右手尺脉浮浮为阳阳絶者无子苦足冷帯下也
　　白垩丸　治妇人白帯久而不止面生防绕脐疼痛腰膝冷痛日渐虚困产后白帯并宜服之
　　白垩【火煆】　禹余粮【煆醋淬七次】　鼈甲【醋炙】　乌贼骨【醋炙】当归【去芦酒浸】　鹊巢灰　干姜【炮】　紫石英【火煆醋淬七次】附子【炮去皮脐】　金毛狗春【燎去毛】　芎穷【各一两】　艾叶灰【半两】　鹿茸【燎去毛切片醋炙一两】
　　右为细末醋煑米糊为丸如桐子大毎服七十丸空心温酒米饮任下
　　白敛圆　治室女冲任虚寒帯下纯白
　　鹿茸【醋蒸焙二两】　白敛　金毛狗脊【燎去毛各一两】
　　右为细末用艾煎醋汁打糯米糊为丸如桐子大毎服五十丸空心温酒下
　　当归煎　治妇人室女赤白不止腹内疼痛四肢烦疼不欲饮食日渐羸瘦
　　当归【去芦酒浸】　赤芍药　牡蛎【火煆取分】　熟地黄【酒蒸焙】阿胶【剉蛤粉炒成珠子】　白芍药　续防【酒浸各一两】　地榆【半两】
　　右为细末醋糊为丸如桐子大毎服五十丸空心米饮下
　　卷栢丸　治妇人室女腹臓冷热相攻心腹绞痛腰痛腿痛赤白帯下面色痿黄四肢羸乏
　　黄耆【去芦蜜水炙】　熟地黄【洗各一两半】　卷栢【醋炙】　赤石脂【煆醋淬七次】　鹿茸【醋炙】　白石脂　芎防　代赭石【煆醋淬七次】　艾叶【醋炒】　桑寄生　鼈甲【醋炙】　当归【去芦酒洗微炒】　地榆【各一两】　木香【不见火】　龙骨【各半两】　干姜【炮二分】
　　右为末醋煑糯米糊为丸如桐子大毎服七十丸空心食前米饮下
　　血瘕
　　论曰腹中之病经书所载有积有聚有癖有疝有症有瘕葢积者五藏所积其痛不离其部聚者六腑所聚其痛无有常处癖者病据两脇之傍疝者急而多痛症者徴也有块可验瘕者假也假物成形其结聚浮假推移乃动此无他皆由饮食不节寒温不调气血劳伤臓腑虚弱受于风冷与气血相结而成也惟妇人血瘕为病异于丈夫其所以异者非独闗于饮食不节而已多因产后劳动太早喜怒不调臓虚受寒或月水徃来取凉过度恶血不散遇寒搏则凝皆能成血瘕也病作之时令人心脇攻刺少腹痛重或腰背互相引而痛久而不消令人黄瘦羸弱遂致絶产诊其脉急大者生虚小弱者死不治
　　三棱煎丸　治妇人室女血瘕月经不通脐下坚结大如杯升而不治必成血蛊
　　京三棱　蓬术【各二两】　芫花【半两】　青皮【去瓤净一两半】
　　右剉如豆大用好醋一升煑干焙为细末醋糊为丸如桐子大毎服五十丸食前用淡醋汤下
　　琥珀丸　治妇人血瘕腹中有块攻刺小腹痛重或腰背相引而痛久而不治黄瘦羸乏
　　琥珀【别研】　白芍药　川乌【炮去皮】　川牛膝【去芦酒浸】鼈甲【醋炙】　蓬莪茂【炮】　当归【去芦酒浸】　厚朴【姜制炒各一两】木香【不见火】　泽兰叶　官桂【不见火各半两】　麝香【别研半钱】
　　右为细末酒糊为丸如桐子大毎服七十丸空心温酒米饮任下
　　通经丸　治室女月经不通脐下坚结大如杯发则寒热徃来此名血瘕
　　当归【去芦酒浸一钱半】　蓬术【炮】　桂心【不见火】　青皮【去白】大黄【炮】　干姜【炮】　桃仁【去皮尖炒】　干漆【炒令烟尽】　红花　川椒【去目及闭口者微炒放地上宻葢出汗各一钱】
　　右十味为末将一半用醋煑熬成膏一半入鸡子清同捣匀丸如桐子大毎服二十丸空心淡醋汤下
　　六合汤　治妇室经事不行腹中结块疼痛腰痛腿痛当归【去芦酒浸】　白芍药　官桂【去皮】　熟地黄　川芎蓬术【炮各等分】
　　右防咀毎服四钱水一盏煎至七分去滓温空心服崩漏
　　论曰崩漏之疾本乎一证轻者谓之漏下甚者谓之崩中且妇人平居经脉调适冲任二脉互相滋养隂阳二气不相偏胜则月事以时下傥若将理失宜喜怒不节疲极过度大伤于肝葢肝为血之府库喜怒劳役一或伤之肝不能藏血于宫宫不能传血于海所以崩中漏下漏下者淋沥不防是也崩中者忽然暴下乃漏证之甚者其状或如豚肝或成五色与血俱下又或如泔涕如烂汁又或如豆羮汁如蓝靛色至有黑如干血相杂亦有纯下瘀血此皆冲任虚损喜怒劳役之过致伤于肝而然也久久不止面黄肌瘦虚烦口干脐腹冷痛吐逆不食四肢虚困甚则为胀为肿诊其脉寸口脉而大则为减大则为芤减则为寒芤则为虚虚寒相抟其脉为革主半产漏下又尺寸脉虚者漏血漏血脉浮者不可治治之之法调养冲任镇注血海血海温和归于有用内养百脉外为月事自无崩中漏下之患矣又论曰崩漏之疾本乎一证然有轻重之别焉轻者为之漏下漏下者淋沥不防是也重者谓之崩中忽然暴下下而过多真隂走耗遂致头晕眼花气乏怔忡身体羸瘦饮食减少腹内冷痛四肢无力惊惕恐怖此其证也前方论治有对证服之而作効者亦有试之而罔功者非药之不应乃由冲任极虗血海极寒故尔葢血暖则流畅外为月事内灌百脉今既虚极而又寒极血寒则凝而不运是以崩中不已状如豚肝或下五色或与血俱下或如泔涕或如豆羮汁或如蓝靛色或纯下瘀血此血寒之极所致若谓血热致崩而用凉药误矣毎用嵗丹作效始进三五粒而未愈再进十粒犹未愈服至四五十粒差愈服至百粒方能作効此嵗丹之力也然嵗丹之性全恃火力如水寒成冰血寒成块血得温则流散四肢冰得日则烘消成水血凝得丹而流畅火之力也大抵医者意也以意医之所以作效傥或疑而未敢轻用先进阳起石丸服之二日未効却进嵗丹庶无可疑矣又有室女二七天癸当至亦有当至而未至者近十八九左右方行者有卒然暴下亦有淋沥不止有若崩漏者却又不宜服前二药也惟当以四物汤加香附子煎血色鲜而不止者挟热也宜去熟地黄加生地黄煎临病之际又在乎审处之
　　镇宫丸　治妇人崩漏不止或下五色或赤白不定或如豆汁或状若豚肝或下瘀血脐腹胀痛头晕眼花久久不止令人黄瘦口干胸烦不食
　　代赭石【火煆醋淬七次】　紫石英【火煆醋淬七次】　禹余粮【火煆醋淬七次】　香附子【醋炙各二两】　阳起石【煆红细研】　芎防　鹿茸【燎去毛醋蒸焙】　茯神【去木】　阿胶【剉蛤粉炒成珠子】　蒲黄【炒】当归【去芦酒浸各一两】　血竭【别研半两】
　　右为细末用艾煎醋汁打糯米和丸如桐子大每服七十丸空心米饮下
　　十灰丸　治崩中下血不止
　　绵灰　黄绢灰　艾叶灰　马尾灰　藕节灰莲蓬灰　油髪灰　赤松皮灰　防榈灰　蒲黄灰
　　右等分为细末用醋煑糯米糊为丸如桐子大每服七十丸加至一百丸空心米饮下
　　栢子仁汤　治妇人忧思过度劳伤心经心主于血心虚不能维持诸经之血亦能致崩中下血之患
　　当归【去芦酒炒】　芎防　茯神【去木】　小草　阿胶【剉蛤粉炒成珠子】　鹿茸【燎去毛酒蒸焙】　栢子仁【炒各一两】　香附子【炒去毛二两】　川续防【酒浸一两半】　甘草
　　右防咀毎服四钱水一盏半姜五片煎至七分去滓空心食前温服
　　阳起石丸　治冲任不交虚寒之极崩中不止变生他证
　　阳起石【火煆红别研令极细二两】　鹿茸【去毛醋炙一两】
　　右为细末醋煎艾汁打糯米糊为丸如桐子大每服百丸空心食前米饮下
　　加减四物汤　治室女二七天癸至亦有当时未至而后至者有卒然暴下淋沥不止有若崩漏者失血过多变生诸证悉宜服之
　　川当归【去芦酒润切焙一两】　川芎【一两】　熟地黄【洗净一两】　白芍药【一两】　香附子【炒去毛一两半】
　　右防咀毎服四钱水一盏半生姜五片煎至七分去滓食前温服如血色鲜而不止者去熟地黄加生地黄煎
　　搐搦
　　论曰妇人室女有生平无病者一旦忽感手足搐搦之证痰涎壅塞精神昏愦不省人事医者徃徃便作癎证治之非也葢妇女以肝气为主肝乃血之府库肝既受病经愆期或多或少或闭防不通肝宫堙塞随其虚实而生病焉妇人多由血虚七情感而生风女子血实七情感而生热邪乘四末是以卒然手足搐搦状类癎证也治疗之法先宜多进苏合香丸温酒化服以快其气俟其苏醒亟用调经之法塞者通之通者调之虚者与之实者取之妇人宜服白薇丸女子宜服泽兰丸多服以病退为期也
　　白薇丸
　　白薇　紫石英【火煆醋淬七次】　琥珀【别研】　白芍药　桂心【不见火】　川续防【酒浸】　防风【去芦】　山茱萸【取肉】　当归【去芦酒浸】　栢子仁【炒】　川乌【炮去皮尖】　牡丹皮【去木各一两】　木香【不见火半两】　麝香【别研半钱】
　　右为细末生姜自然汁打米糊为丸如桐子大每服七十丸空心食前温酒米饮任下
　　泽兰丸
　　当归【去芦酒浸】　泽兰叶　琥珀【别研】　羚羊角【镑别研】防风【去芦】　牡丹皮【去木各一两】　麝香【别研半钱】　安息香【酒煑去浄砂石半钱】生地黄　赤芍药【各两半】　铁粉【半两】　橘红【五钱】
　　右为细末炼蜜为丸如桐子大每服七十丸空心食前温酒米饮任下












　　钦定四库全书
　　济生方卷七　　　　　　宋　严用和　编求子
　　论曰素问云夫天地者万物之父母也隂阳者血气之男女也夫有夫妇则有父子婚姻之后则有生育生育者人伦之本也且男女之合二情交畅隂血先至阳精后冲血开裹精隂外阳内隂含阳胎而男形成矣阳精先至隂血后参精开裹血阳外隂内阳含隂胎而女形成矣男女婚姻贵乎及时夫妇贵乎强壮则易于受形也且父少母老生女必羸母壮父衰生男必弱诚有斯理或男子真精气不浓妇女血衰而气旺是谓夫病妇疹皆使人无子治疗之法女子当养血抑气以减喜怒男子益肾生精以节嗜欲依方调治隂阳和平则妇人乐有子矣
　　抑气散　治妇人气盛于血所以无子防常头晕膈满体痛怔忡皆可服之香附子乃妇人之仙药不可谓其耗气而勿服【释继洪澹寮方云大槩妇人只宜血盛气衰所以医家多为抑阳助隂阳气隂血】香附子【炒杵净四两】　茯神【去木】　甘草【炙各一两】　橘红【二两】
　　右为细末每服二钱食前用沸汤服仍兼进紫石英丸
　　阳起石丸　治丈夫真精气不浓不能施化是以无子阳起石【火煆红研极细】　鹿茸【酒蒸焙】　韭子【炒】
　　丝子【水淘净酒浸　蒸焙别研细末】　天雄【炮去皮】
　　肉苁蓉【酒浸各一两】　覆盆子【酒浸】　石斛【去根】　桑寄生沉香【别研】　原蛾【酒炙】　五味子【各半两】
　　右为细末酒煮糯米糊为丸如桐子大每服七十丸空心盐汤盐酒任下
　　姙娠
　　论曰内经云隂阳别谓之有子三部脉浮沉正等无病者乃知有娠也姙既受矣多病恶阻恶阻者俗谚所谓恶食是也此由妇人本虚平时喜怒不节当风取冷中脘宿有痰饮受姙经血既闭饮血相气不宣通遂致心下愦闷头晕眼花四肢沉重懈怠恶闻食气喜食咸酸多卧少起甚则吐逆不自胜持理疗之法顺气理血豁痰导水然后安平矣
　　又论曰姙娠四月六月多苦烦闷按医经四月受少隂君火气以养精六月受少阳相火气以养气又有不定拘此两月而苦烦闷者由母将理失宜七情伤感心惊胆怯而然也
　　论曰怀姙十月形体就成八月合进瘦胎易产之药今世多用枳殻散非为不是若胎气肥实可以服之况枳殻大能瘦胎胎气本怯岂宜又瘦之也不若进救生散安胎益气令子小无病易产又且多少穏当
　　安胎和气散
　　诃子【麫裹煨去核】　白术【各一两】　陈皮【去白】　髙良姜【剉炒】木香【不见火】　白芍药　陈米【炒】　甘草【炙各半两】
　　右防咀每服四钱水一盏半生姜五片煎至七分去滓温服不拘时候忌生冷物
　　杜仲丸　治姙娠三两月胎动不安者可预服养胎
　　杜仲【去皮剉姜汁浸炒去丝】　川续断【酒浸各一两】
　　右为细末枣肉煮烂杵和为丸如桐子大每服七十丸空心米饮下日二服
　　如圣散　治胎动腹痛者何盖胎动腹痛其理不一或縁饮食冷热动风毒物或因再交摇动骨节伤犯胞胎其候多呕气不调和或服热药太过气血相半急服顺气安胎不然变成漏胎则难安矣
　　鲤鱼皮　当归【去芦酒浸】　熟地黄【酒蒸】　阿胶【剉蛤粉炒成珠子】白芍药　川芎　川续断【酒浸】　甘草【炙各等分】
　　右防咀每服四钱水一盏半入苎根少许生姜五片煎至七分去滓空心食前温服
　　旋覆半夏汤　治姙娠恶阻心下愦闷吐逆不食恶闻食气头晕四肢百节烦痛多卧少起
　　旋覆花【去枝萼】　芎防　细辛【洗去土】　人参
　　甘草【炙半两】　半夏【汤泡七次】　赤茯苓【去皮】　干生姜陈皮【去白各一两】　当归【去芦酒浸一两】
　　右防咀每服四钱水一盏半姜五片煎至七分去滓温服不拘时候
　　人参半夏丸　治姙娠恶阻病醋心胷中冷腹痛吐逆不喜饮食
　　半夏【泡七次】　人参　干生姜【各半两】
　　右为细末以生地黄汁浸蒸饼为丸如桐子大每服四十丸米饮下不拘时候
　　缩砂散　治姙娠胃虚气逆呕吐不食
　　缩砂仁【不拘多少】
　　右为细末每服二钱入生姜自然汁少许沸汤防服不拘时候
　　百合散　治姙娠风热相交欬痰多心胷满闷百合【蒸】　紫菀茸【洗】　贝母【去心】　白芍药　前胡赤茯苓【去皮】　桔梗【去芦炒各一两】　甘草【炙半两】
　　右防咀每服四钱水一盏半姜五片煎至八分去滓
　　温服不拘时候
　　消风散　治证同前
　　石膏【煆】　甘菊花【去枝梗】　防风【去芦】　荆芥穗川羌活【去芦】　羚羊角【镑】　川芎　大豆黄卷【炒】当归【去芦酒洗】　白芷【各一两】甘草【炙半两】
　　右防咀每服四钱水一盏半入好茶半钱煎至八分去滓通口服食后良
　　芎苏散　治姙娠外感风寒浑身壮热眼晕头旋者何盖因风寒客于皮肤伤于荣衞或洗项背或当风取凉致令头目昏痛増寒发热甚至心胷烦闷大抵产前二命所系不可轻易妄投汤剂感冒之初止宜进芎苏散以发散表邪其病自愈
　　紫苏叶　川芎　白芍药　白术　麦门冬【去心】陈皮【去白】　干葛【各一两】　甘草【炙半两】
　　右防咀每服四钱水一盏半生姜五片葱白二寸煎至八分去滓温服不拘时
　　驱邪散　治姙娠疟疾盖荣衞虚弱脾胃不足或感风寒或伤生冷传成疟疾急服驱邪散莫待吐逆见物不思卒难医疗
　　髙良姜【剉炒】　白术　草菓仁　橘红　藿香叶缩砂仁　白茯苓【去皮各一两】　甘草【炙半两】
　　右防咀每服四钱水一盏半生姜五片枣一枚煎至八分去滓温服不拘时候
　　冬葵子散　治姙娠小便不利身重恶寒起则晕及水肿
　　冬葵子【三钱】　赤茯苓【去皮二钱】
　　右为细末每服三钱米饮调服不拘时候利则住服如不通恐是转胞加髪灰少许神效
　　麦门冬汤　治子烦【阮霖经验良方云治姙娠心惊胆怯烦闷】
　　麦门冬【去心】　防风　白茯苓【去皮各一两】　人参【半两】
　　右防咀每服四钱水一盏半生姜五片入淡竹叶十片煎至八分去滓温服不拘时候
　　羚羊角散　治姙娠中风头项强直筋脉挛急言语謇涩痰涎不消或发搐搦不省人事名曰子癎亦宜服之【阮霖经騐良方云心支之女患此正是雪寒之时用此效】
　　羚羊角【镑】　川独活【去芦】　酸枣仁【炒去殻】
　　五加皮【去木各半钱】　薏苡仁【炒】　防风【去芦】
　　当归【去芦酒浸】　川芎　茯神　杏仁【去皮尖各四分】
　　木香【不见火】　甘草【炙各二分半】
　　右防咀每服四钱水一盏生姜五片煎至七分去滓温服不拘时
　　产后【论缺】
　　芎归汤　治大产小产对证加添服饵
　　芎防　当归【去芦酒浸】
　　右等分防咀每服三钱水一盏半煎至七分去滓温服不拘时候腹中刺痛加白芍药口干烦渴加乌梅麦门冬发寒热加干姜白芍药水停心下微呕逆加茯苓生姜虚烦不得眠加人参竹叶大便秘涩加熟地黄橘红杏仁小便不利加车前子腹脇膨胀加厚朴血崩不止加香附子欬嗽痰多加紫菀半夏生姜腰痛脚痛加牛膝心下疼痛加延胡索恶血不下腰腹重痛加牡丹皮
　　芎防补中汤　养新血去瘀血补虚扶危
　　干姜【炮】　阿胶【剉蛤粉炒】　芎防　五味子【各一两】黄耆【去芦蜜水炙】　当归【去芦酒浸】　白术　赤芍药【各一两】木香【不见火】　人参　杜仲【去皮剉炒】　甘草【炙各半两】
　　右防咀每服四钱水一盏半煎至一盏去滓通口服不拘时
　　猪腰子粥　治产后蓐劳发热
　　猪腰子一只去白膜切作栁叶片少盐酒拌之先用粳米一合入葱椒煮粥盐醋调和将腰子铺盌底用热粥盖之如作盫生粥状吃之每日空心作粥极妙
　　金液丸　治将产忽见横倒者盖不能忌口恣情多食五脏气滞六腑不和胎气既肥则用力太早胎受惊触急用瘦胎金液丸其儿身自顺生矣
　　飞生毛【火烧如腋下毛尤佳半钱】　血余【无病女人髪烧炭】
　　公母羊粪【烧灰各半钱】　灶中心土【一钱】
　　黒铅【三钱用小铫子火上镕投水银半钱急搅成砂子倾出细研】　硃砂【半钱别研】
　　右为细末用粽子角为丸如菉豆大遇难产急难以倒流水吞下五丸儿身自顺正产子母活矣
　　抵胜汤　治胃受水谷脾主运化生血生气内濡腑脏者也因产腑脏暴虚恶露下少败血乘虚散于脾胃脾受之而腹胀胃受之则成吐逆亦有恶露过多气无所主聚于脾胃脾受之则为腹胀胃受之则吐逆恶露过多者去泽兰赤芍药倍加生姜橘皮
　　赤芍药　半夏　泽兰叶　人参　陈皮【各一分】甘草【一钱】
　　右防咀每服一剂用水一碗生姜焙干半两煎至半碗去滓分三服
　　产后中风
　　论曰产后中风者盖因产后伤动血气劳损经络腠理空疎劳役太早风邪乘间而入始则客于皮肤次则入于筋脉又其次也传于诸脏随其诸脏经络而生病焉或身体缓急或顽痹不仁或口目不正或奄奄忽忽神情昏乱乃中风候宜服小续命汤【阮霖经验良方凡产后气血暴虚未得安静血随气上迷乱心神气息欲絶晕闷不知人口噤手足瘈疭医者不识呼为暗风诚为谬矣】
　　小续命汤　治妇人产后失血中风冒昧不知痛处拘急不得转侧四肢缓急遗失便利
　　麻黄【去根节煎掠去沫焙】　桂【去粗皮】　甘草【炙各二两】　人参白术　附子【炮去皮脐】　防已　芍药　黄芩【去黒心各一两】防风【一两半】
　　右剉如麻豆大每服五钱匕以水一盏半入生姜三片煎取七分去滓温服
　　产后血崩【方缺】
　　论曰产后血崩者盖因产所下过多血气暴虚未得平复或因劳役或因惊怒致血暴崩又有荣衞蠧伤气衰血弱亦变崩中若小腹满痛此为肝经已坏为难治若小腹胀满此为内有瘀血未可止之止之非特淋沥不已小腹转加胀满若小腹胀满且复芎防汤及黒龙丹若小腹不满急是内无瘀血可服固经丸止之恶热药者进十灰丸亦得











　　钦定四库全书
　　济生方卷八　　　　　　宋　严用和　编丁疮【附热疮】
　　论曰诸疮莫急于丁疮有鱼眼丁多发于足非神手不能治也大凡治丁疮先以披头针当头刺之直至患者知痛处才引针而出血随之流则以蟾酥追毒丹纳针孔中仍以纸撚送下使近痛处其上封以乳香膏四膀肿处敷以乌龙膏或有赤晕敷以解毒散并如前法三两日疮溃防去仍覆以乳香膏脓尽生肌并如前法云有丝疮证乃丁疮之类医若不识便无治法害人最速其疮生手足间有黄泡其中或紫黒色即有一条红丝迤逦向上而生若至心腹则使昏乱不救其红丝或有生三两条者治法以针横截红丝所至之处刺之止使血出以膏药傅之更不复发动即愈矣此证得于喜怒不节血气逆行而生内翰洪舜俞以恶疮生腭上久不能治嵇云此名内疳疮初发如莲花痔根蔕小而下垂反大治法以勾刀决断其根烧鐡器令七八赤烙之以止血次以雄黄轻粉粉霜香白芷白敛为散敷其上令病人侧卧以槐枝作枕支其牙颊间毋使口合一两时许疮瘢定令病者自便治日得脓便可渐愈若此证久不治即四边肉渐成死肌法用槐枝枕支病者牙毋使得合以小鎌去其恶肉令尽即撒生肌散上仍用乳香膏防之自非饮食时且令病者侧卧支其牙颊毋使口合则津液不冲动疮药三日后肌肉渐生才可令病人自便无所碍矣洪内翰云此证縁医家不识则无治法以至不救良可惜也此证得之作劳气血虚惫所至治验
　　嵇云治鱼眼丁之法先以鍼刺之若痛则疮根已走矣用疗漏疮之法以榆皮随俞穴所往探之榆所不及之处则针破引榆皮而出再自针穴防之若鍼破处病人自痛血出则是活肌肉矣即于鍼疮纳蟾酥丹覆以乳香膏再于疮鍼孔中纳蟾酥丹三二粒仍覆以乳香二黄散　治丁肿
　　雄黄　雌黄【各等分】
　　右为末先用鍼刺四围及中心醋和涂之
　　蟾酥丹
　　蟾酥【一枚】
　　右为末以白面和黄丹丸如麦颗状鍼破患处以一粒内之神妙
　　灸法　治丁肿灸掌后横纹五指男左女右七壮即瘥已用得效丁肿灸法虽多然此一法甚验出于意表也考嵇治法金大定间有遇异人传狗寳丹丸得之者以献伪主其后嵇事伪朝以外科奉御疗将士金疮有功金主以金帛赐焉嵇治疮凡痈疽丁漏恶疮皆先以狗寳丸为第一义先投狗寳丸半时次投热葱粥以助之厚被盖覆病者使汗出周浃则毒势随汗而解若汗不出则不可疗矣汗罢则疮之陷者必起散者必聚次以乌龙膏傅其肿若肿之外有赤晕者则以解毒散傅之凡傅药必先自外向里涂之看正疮大小凡正疮之上并不许加分毫药毎日随证服五香连翘汤十竒散菉豆粉等药大率以狗寳丸为先以乌龙膏解毒散次之而服饵之药则随脉气隂阳虚实而用之空心必服加减八味丸以助元气俟疮溃以针决去败脓讫然后以乳香膏傅正疮之上若尚有未尽脓则于膏药当中直翦一路以通脓水脓欲尽以生肌散敷疮口仍以乳香膏覆之更不须翦破膏药乳香膏一日一换俟疮口欲合即便不加膏药矣乌龙膏之功在于消肿解毒散之功在于收晕即不用解毒散而乌龙膏直俟疮溃败脓出尽然后已此其大畧也痈疽之证甚恶多陷下透骨者服狗寳丸疮四边必起依前法用乌龙膏解毒散讫须用针刀开疮孔其内已溃烂不复知痛乃纳追毒丹于孔中以速其溃既溃后割去死肌洗以猪蹄汤敷以生肌散覆以乳香膏又傅之善角散以醋熬为糊贴之恶肉退去好肉渐生即用搜脓散翠霞散之类袵之若疮中毒气未尽慎勿早敛忌早上生肌之药纵复平复必再发其间调理次第临时制宜将防须慎之
　　狗寳丸　专治痈疽发背附骨疽诸般恶疮
　　狗寳【一两生用癞狗腹中得之】　蟾酥【二钱】　乳香【别研】　没药【别研】雄黄　砂　轻粉　麝香　铅白霜
　　粉霜【别研各一钱】　金头蜈蚣【七个头尾脚足炙黄色研如泥】
　　乌金石【即石灰袁州萍乡县有之二钱重】
　　鲤鱼胆【七个干者用之去皮腊月者尤佳】
　　狗胆【一个干者用之去皮黒狗者腊月者好】　头胎孩儿乳【一合】黄蜡【三钱】
　　右先将头胎儿乳黄蜡放在铫内文武火化开用前药末和成剂放在甆器内要用旋丸如麻子大两丸如病大三丸用白丁香七个直者为妙以新汲水化开送下狗寳丸腰以下病食前服腰以上病食后服如人行三里用热葱白粥投之即以衣被盖定汗出为度已后只吃虀白粥常服十竒散留头四边以乌龙膏贴之
　　追毒丹　治疽疮黒陷者先用狗寳丸治次以乌龙膏收肿散毒去赤晕乃用针刀开疮纳追毒丹使之溃然后去败肉排脓随证治之痈疽丁疮附骨疽并皆治之巴豆【七粒去皮心不去油研如泥】　白丁香【一钱】　雄黄
　　黄丹【各二钱】　轻粉【一钱】　加蟾酥尤神速
　　右件研和加白面三钱滴水为丸如麦状针破疮纳之上覆以乳香追出脓血毒物漏疮四壁死肌不去不可治亦以此法追毒去死肌乃养肉斯愈矣疾小者用一粒大者加粒数用之
　　解毒散　去热肿取赤晕
　　寒水石【二两】　龙骨【半两】　黄连【去须】　黄蘖【各一两】轻粉【一钱】
　　右为细末和鸡子清调以鸡羽扫疮上若是热疮加黄丹半两
　　乌龙膏　治一切肿毒痈疽收赤晕
　　木鳖子【去殻】　半夏【各一两】　小粉【四两】　草乌【半两】
　　右于鐡铫内慢火炒令焦为细末出火毒再碾细以冷水调敷一日一换
　　红膏药　治软痈及恶疮风湿所搏浑身疼痛
　　沥青　白胶香【各二钱】　黄蜡
　　右于铫内煎化量用麻油三钱许煎滤于水盆中揉成剂收之毎用于水内捻作饼子随疮大小贴之上傅以纸此药加当归一两于内煎令黄色滤去滓于水盆内取出药揉成剂再加乳香末二钱和为乳香膏尤佳其加青黛者即名清金膏其加黄丹者即名紫金膏皆货药者诳人之术其功用一而已矣
　　生肌散
　　寒水石【二钱】　黄丹【半钱】　龙骨【七钱】　轻粉【一钱】
　　右为细末干傅上贴以乳香膏
　　竹茹膏　治黄泡热疮
　　真麻油【二两】　青木香【二两】　青竹茹【一小团】
　　杏仁【二七粒去皮尖】
　　右药入麻油内慢火煎令杏仁黄色去滓入松脂研半两熬成膏毎用少许擦疮上
　　治头疮及诸热疮
　　先用醋少许和水净洗去痂再用温水洗裛干后用百草霜细研入腻粉少许生油调涂立愈
　　肺痈
　　论曰夫肺痈者由风寒之气内舎于肺其气结聚所成也盖肺为五藏之华盖其位象天候于皮毛气之所主将理失宜劳伤气血风寒得以乘之盖寒则生热风极亦生热壅积不散遂成肺痈矣肺痈之状寸口脉数而实欬而胷内满隠隠痛两胠肿满咽干口燥烦闷多渴时出浊唾腥臭久久吐脓状如粳米粥者难治有脓而呕者不可治呕脓而止者自愈凡病肺痈脉来短濇者顺浮大者死其色当白而多赤者亦死
　　桔梗汤　治肺痈心胷气壅欬嗽脓血心神烦闷咽干多渴两脚肿满小便赤黄大便多涩
　　桔梗【去芦】　贝母【去心膜】　当归【去芦酒浸】　子枳殻【去瓤麸炒】　薏苡仁【炒】　桑白皮【蜜水炙】
　　防已【各一两】　甘草节【生用】　杏仁【去皮尖麸炒】
　　百合【蒸各半两】　黄耆【去芦一两半】
　　右防咀每服四钱水一盏半生姜五片煎至八分去滓温服不拘时若大便秘者加大黄小便秘者加木通
　　痔
　　论曰痔凡有五即牡痔牝痔肠痔脉痔血痔是也素问云困而饱食筋脉横解肠澼为痔多由饮食不节醉饱无时恣食肥腻久坐湿地情欲耽着久忍大便遂使隂阳不和闗格壅塞风热下冲乃成五痔肛门生妒或左或右或内或外或状如鼠嬭或形似樱桃或脓或血或痒或痛或软或硬或臖或肿久而不治则成漏矣治之之法切不可妄用毒药亦不可轻易割取多致淹滞惟用稳重汤剂徐徐取效不可不知
　　黄耆丸　治五痔出血疼痛
　　榼藤子【煨用肉半两】　川续断【酒浸】　黄耆【去芦】　贯众附子【炮去皮脐】　黄矾【别研】　刺猬皮【烧灰】　当归【去芦酒浸】阿胶【蛤粉炒各一两】　麝香【别研一字】
　　右为细末米糊为丸如桐子大毎服七十丸空心米饮下气壮多热之人不宜服此
　　断红丸　治阳虚臓腑久而肠风痔疾下血不止或所下太多面色萎黄日渐羸瘦
　　侧栢叶【微炒黄】　川续断【酒浸】　鹿茸【燎去毛酒煮】
　　附子【炮去皮脐】　黄耆【去芦】　阿胶【剉蛤粉炒成珠子】
　　当归【去芦酒浸各一两】　白矾【枯半两】
　　右为细末醋煮米糊为丸如桐子大毎服七十丸空心食前米饮下
　　蜗牛膏　敷痔有效
　　蜗牛【一枚】　麝香【三分】
　　右用小砂合子盛蜗牛以麝香糁之次早取汁涂痔处
　　枯矾散　治五痔痒多痛少或脓或胀或漏血不止
　　白矾【枯半钱】　脑子【一字别研】
　　右为末先用鱼腥草煎汤放温洗痔次用药少许糁患处
　　猬皮丸　治五种痔漏
　　猪左足悬蹄【烧灰存性】　猬皮【一枚烧灰存性】
　　黄牛角腮【烧灰存性】　贯众　槐角子【炒】　雷丸鸡冠花　槐花【炒】　油髪灰　黄耆【去芦】
　　香白芷　当归【去芦酒浸】　枳殻【去瓤生用】　参
　　黄连【去须】　防风【去芦】　鼈甲【醋煮各半两】　麝香【别研半钱】
　　右为细末米糊为丸如桐子大毎服七十丸加至一百丸空心米饮下年髙虚弱寒湿痔疾不宜服之瘘
　　嵇云澄江治一妇人漏疮此妇人先于小腹下成一漏疮久又于背脊腰下成一疮嵇以榆枝自背探之乃直逹于腹前之漏疮乃两用追毒丹乳香膏乌龙膏而愈嵇云痈之根脚浅而濶傥治之迟则有溃烂肌肉之患若久而不合则多为漏疮治痈已具于前
　　嵇云漏疮当探其深浅渠在北地时有一人害漏疮于脇间嵇以榆皮细枝刮去皮取线以绵裹其尖以线牢系之以榆皮探疮中之穴乃自脇而逹于腰在皮肤之间遂于病者腰间以针决破用追毒丹三粒纳于疮中三日即溃而脇间之漏遂止其脓悉自腰间针孔中出脓尽生肌散愈其服狗寳丸敷乌龙膏乳香膏生肌散并如前法
　　疥
　　论曰夫疥疮之为病虽若不害人然亦至难忍矣素问云诸痛痒疮皆属于心多由心气郁滞或饮食不节毒蕴于肠胃发见于皮肤古方有所谓马疥水疥干疥湿疥种类不一生于手足乃至遍体或痛或臖或肿或皮肉隠嶙或之凸起或防防或脓水浸滛治之内则当理心血祛散风热外则加以敷洗理无不愈
　　当归引子　治心血凝滞内蕴风热发见皮肤遍身疮疥或肿或痒或脓水浸滛或发赤疹防防
　　当归【去芦】　白芍药　川芎【各一两】　生地黄【洗】白蒺藜【炒去尖】　防风【去芦】　荆芥穗【各一两】
　　何首乌　黄耆【去芦】　甘草【炙各半两】
　　右防咀每服四钱水一盏半姜五片煎至八分去滓温服不拘时候
　　神异膏　治一切疮疥
　　全蝎【七个去毒】　皂角【一钱剉碎】　巴豆【七个去殻】　蛇床末【三钱】麻油【一两】　黄蜡【半两】　轻粉【半字】　雄黄【别研三钱】
　　右先用皂角全蝎巴豆煎油变色去了三味入黄蜡化开取出冷处入雄黄蛇床末轻粉和匀成膏先用苦参汤温洗以药擦疮疥上
　　苦参汤
　　苦参　蛇床子　白矾　荆芥穗【各等分】
　　右四味煎汤放温洗
　　癣
　　论曰夫癣之为病种状不同古方有所谓干癣风癣苔癣之类疹如钱渐渐滋蔓或痒或痛或圆或斜其中生虫搔之有汁此有风湿毒气与血相抟凝滞而为此疾也
　　胡粉散　治一切癣神效
　　胡粉【一分】　砒【半分】　硫黄【别研一分】　班猫【一枚】　麝香【少许】蝎稍【七枚】　雄黄【别研一分】　大草乌【一个生用】
　　右为细末先用羊蹄根蘸醋擦动次用药少许擦患处
　　瘿瘤
　　论曰夫瘿瘤者多由喜怒不节忧思过度而成斯疾焉大抵人之气血循环一身常欲无滞留之患调摄失宜气凝血滞为瘿为瘤瘿者多结于颈项之间瘤者随气凝结于皮肉之中忽然肿起状如梅李子久则滋长医经所谓瘿有五种瘤有六证五瘿者石瘿肉瘿筋瘿血瘿气瘿是也六瘤者骨瘤脂瘤脓瘤血瘤石瘤肉瘤是也治疗之法五瘿不可决破破则脓血崩溃多致夭枉六瘤者脂瘤可破去脂粉则愈外五证亦不可轻易决溃慎之慎之
　　破结散　治石瘿气瘿筋瘿血瘿肉瘿等证
　　海藻【洗】　龙胆　海蛤　通草　昆布【洗】
　　矾石【枯】　松萝【各三分】麦麴【四分】　半夏【二分汤泡七次】贝母【去心二分】
　　右为细末酒服方寸匕日三忌甘草鲫鱼猪肉五辛菜诸杂等物
　　昆布丸　治一切瘿瘤不问久新
　　昆布【洗】　海藻【洗】　小麦【各一两好醋煮干】
　　右为细末炼蜜为丸如杏核大毎服一丸食后噙咽瘰
　　论曰夫瘰之病即九漏是也古方所载名状不一难以详述及其生也多结于项腋之间累累大小无定发作寒热脓水溃漏肺主蚍蜉漏心主蛴螬漏胆主浮蛆漏肾主瘰漏小肠主转脉漏原其所自多因寒暑不调饮食乖节遂致血气壅结而成
　　皂子丸　治瘰满项不破及结核肿痛者
　　好皂角子【一升】　参　连翘仁【各一两】
　　右用水五升砂锅内慢火煎水尽为度毎服拣取好皂角子软者三粒食后临卧时细嚼津下硬者捣烂蜜和如榛子大含化半月必差忌酒麫热毒物
　　三圣丸　治瘰
　　丁香【五十个】　斑猫【十个】　麝香【一钱别研】
　　右为细末用盐防五十粒汤浸研如泥和前药令匀丸如菉豆大每服五七丸食前温酒下日三服如至五七日外小便淋沥是药之效便加服或便下如青筋膜之状是病之根也忌湿麫鱼肉一切动风物
　　连翘丸　治瘰结核破或未破者
　　薄荷【新者二觔裂取汁】　好皂角【一挺水浸去皮裂取汁已上二味同于银石器内熬成膏】　青皮【一两】　连翘【半两】　陈皮【一两不去白】
　　皂角子【慢火炮去皮取皂子仁捣罗为末一两半】　黒牵牛【一两半半生半炒】
　　右五味为末用前膏子为丸如桐子大每服三十丸煎连翘汤下食后十日见效
　　金疮
　　夺命散　治金疮打损及从髙坠下木石所压内损瘀血心腹疼痛大小便不通气絶欲死
　　红蛭【用石灰慢火炒令焦黄色半两】　大黄【二两】　黒牵牛【二两】
　　右各为细末每服三钱用热酒调下如人行四五里再用热酒调牵牛末二钱催之须脏腑转下恶血成块或成片恶血尽即愈



