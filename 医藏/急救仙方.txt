　　钦定四库全书　　　　子部五
　　提要
　　急救仙方六卷　　　　医家类
　　臣等谨案急救仙方六卷不着撰人名氏其书宋志及诸家书目均未着録惟焦竑国史经籍志载有救急仙方十一卷注云见道藏亦不言作者为谁考白云霁道藏目録太元部恻字号中有急救仙方与永乐大典所载合则焦氏误倒其文为救急也医自周礼即自为一科然传习其术者多不能通古人之意是编于背疮疔疮眼科痔证四者所载证治尤详盖作者所擅长在此中间如论背疮条内所载莲子蜂窠散走流注肾俞诸发名目猥众乃能一一讨论各详其证之形状与得病之因疗治之法条分缕晰为自来科所未及其疔疮门内所立追疔夺命汤一方备详加减之法学者茍能触类旁通亦足以资博济之用非精于是术者不能作也虽杂疮证诸门稍有阙佚然纲要具存正不以不完为病矣乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】陆　费　墀










　　钦定四库全书
　　急救仙方卷一
　　背疮治法
　　发背广一尺深一寸虽溃至骨不穿膜不死
　　此证因饮食而感其毒发在胛肚之间急冝用药治其胛肚中之毒内外夹攻之否则易腐作臭初发时用追疔夺命汤化毒消肿托里散内托千金散可以内消中间敷觧毒生肌定痛药四围敷防毒散后用生肌膏药必定见効
　　莲子发
　　此证发于右胛中恐毒攻心急湏服药散之又湏敷药截住不令内攻如通背皆肿殆不可救小者可疗诸疮痛痒皆生于心心主血而行气走痛诸疮皆有主疗敷贴之药并可将火针三四针之为妙用化毒消肿托里散　加　南星　草乌　木鼈子　贝母大蒜　生姜　共为末　米醋调敷留口二三日
　　夜即消尽矣常湏以醋润之
　　蜂窠发
　　此证头发在上最不易治乃是反证却要仔细急湏服药托里生肌定痛散血恐毒气攻心入膜必难治疗因心火未散故也
　　散走流注发
　　此俗云鼈影之证医方原无此説但取大小相连之象以状其毒乗风热而走也葢因风盛而生热气因热极而四散走注急宜踈风散热则热气自然而息若使流注于手足腰腿必死无疑矣
　　肾俞发
　　此证先因受湿继乗怒气饮热酒而得之伤于内肾之间流毒在肾俞急冝服药敷贴觧散内肾之毒更用生肌药内外夹攻之若发伤肾膜者则有难治之患切戒怒气行房稍或有犯决不可治慎之慎之
　　肾俞双发及胛痈
　　此证肾俞双发因饮热酒行房事兼受湿气怒气而得也阳发于外可治隂发伤于肾膜脓稀者为虗难治必死
　　胛痈发于左膊之间初发可用灯火破追疔汤汗之即散
　　右搭肩发
　　此证发于右搭肩骨上生于动处虽难安犹可治串于左肩者必难治也用药涂糁依后左搭肩方
　　左搭肩发
　　此证发于左搭肩骨上生于动处虽难安犹可治串于右肩者必难治也可用鸡黄皮及絮焙干为末湿则干糁之干则用清油调涂之
　　对心发
　　此证因心火盛而热气防生于此处其毒愈盛必走急用踈导心火之药觧之然后用生肌药可愈
　　发背两头
　　此证两头小四邉散是因饮食所致也气食相合因虚而成气虚而散所以开口而阔急服内消药亦宜补阳也
　　化毒消肿托里散　治痈疽发背乳骨痈疔疮肿毒及一切恶疮咽喉肿痛
　　人参【无亦可】　赤茯苓　　白术【各六钱】　滑石桔梗　　　金银花【各二两】山栀子【五钱】　荆芥穂【五钱】当归【一两】　　川芎　　　黄耆　　　赤芍苍术　　　麻黄　　　大黄　　　黄芩防风　　　甘草　　　薄荷　　　连翘石膏　　　芒硝【加砂不用此】　或加　栝楼　牡蛎贝母　木香
　　疔疮　加　脚莲　河车
　　疳　加　车前子　木通　竹叶
　　疼痛　加　乳香　没药
　　咽喉　加　大黄　栀子　竹叶　灯草
　　脚气　加　宣木　防榔
　　　加　半夏【姜汁制】　用生姜同煎
　　右防咀每服五钱水一碗葱白一根煎热服汗出为度服后若利三五行为妙大病不过三五服毒即内消尽矣
　　解毒生肌定痛散　治痈疽发背乳痈人面外膁金刀诸般恶疮肿毒
　　黄连【一两】　黄檗　　苦参【各四两】　木贼　防风【各一两】加　羌活　独活
　　右防咀大瓦瓶盛水入前药煎汤以罏甘石十觔用炭火煆通红钳在药汤内不问大小片皆令酥内青色方好如石不酥再将前药滓煎汤以石淬酥方住却将瓦盆葢在地上一昼夜收去火毒候干研极细末此石十觔用石膏二十觔别研极细拌匀和后药用
　　赤石脂【煆】　谷丹【炒此二味同前研和】　　南木香　血竭降真香　乳香　没药　白芷　黄连　黄檗白蔹【各等分】　龙骨【煆】　加　硃砂　何首乌
　　有虫　加　轻粉　苦参　百药煎　雄黄
　　水不干　加　螵蛸【去皮】
　　右为细末与前药拌和用之敷中间
　　发背若黒不疼痛者即为隂
　　艾叶【一觔】　雄黄　硫黄【各半两】
　　右二味同水煮艾半日候温敷之再煮别艾换之敷十余遍若疼痛则可瘳不死如不疼痛出黒血者必死
　　发背走开不住　初发时即可用后药篐之
　　白盐梅　皂角
　　右二味烧灰存性为末不发热者米醋调四围篐之连换即不走开若加姜汁同醋调尤妙如发热者用茶清调涂立効
　　海马防毒散　治发背诸恶疮兼治疔疮大効
　　海马【一双炙】　穿山甲【黄土炒】　水银　　硃砂【各三钱】雄黄【三钱】　　轻粉【一钱】　　　脑子【少许】　麝香【少许】
　　右除水银外各研为末和合入水银再研至无星鍼破疮口药入内一日一神効
　　竹筒吸毒方　治诸般恶疮用苦竹头三寸刮去青皮似纸薄为佳其大小随疮斟酌当于毒疮初发时用之
　　白蒺藜　　苍术　　乌桕皮　　厚朴【各五钱】
　　右防咀用水同前竹筒煎以药将干为度乗竹筒热以手按于疮上顷之其筒自粘住不必手按也再用前药分两另煮一筒候前竹筒冷换此热者其脓自吸入筒中而疮愈矣
　　又竹筒吸毒方　治发背痈疽疔疮肿毒以防出脓血恶水
　　苍术　　白蔹　　乌桕皮　　厚朴
　　艾叶　　好茶芽　白芨　　　白蒺藜【各等分】
　　右用苦竹筒三五七个长一寸一头留节削去其青令如纸薄随大小用之却用前药煮竹筒十数沸待药将干为度乗竹筒热以手按于疮口上脓血水满自然脱落否则用手防之更换别个竹筒如是三五次毒可尽消即敷生肌药肉满后再用膏药即愈
　　秘十六味流气饮亦名内补散　治痈疽发背乳痈脚痛诸般恶疮之毒未成速散已成即溃败脓自出恶肉自去疼痛顿减非常有騐
　　人参【去芦】　　当归【酒洗】　　官桂【去皮】　　川芎【去土】防风【去芦】　　白芷　　　桔梗【去芦】　　嫩黄耆【去芦】甘草【炙】　　厚朴【去皮姜制各三钱】　加六味于后南木香　白芍药　大腹子　乌药　枳殻紫苏叶【炒令香透各三钱】
　　病不退　加　白茯苓　白术【煨】　熟地黄
　　饮食不进　加　缩砂仁　香附子
　　疼痛　加　乳香　没药
　　水不干　加　贝母　知母
　　疮不穿　加　皂角刺
　　欬嗽　加　陈皮【去白】　半夏【汤洗七次】　杏仁　用姜五片煎
　　大便秘　加　大黄　枳殻
　　小便秘　加　麦门冬　车前子　木通　灯草右为细末每服五六钱用酒调下不饮酒者木香汤代之米汤亦可　按此方其所用皆发背风毒调理气血排脓止痛生肌长肉等药五毒不识而可坐收疡医者十全之功气不和者多用气药为主血不和者多用血药为主共防咀水一盏半葱白一根煎至七分加酒少许病在上食后服病在下空心服
　　新添云间喻嘉言所背疮竒验方
　　血见愁【一两】　酸浆草【半两】　当归【二钱半】　乳香没药【各一钱二分半】
　　右焙干为末每服七钱热酒调服如用生药酒水煎热服留滓以敷疮上
　　鐡铜防毒膏　初发诸般疮疖破便散
　　好石灰【烧皂角薫不过火】　糯米【南星当归赤芍药同炒】
　　硇砂【如去疔头加此味余不用】　砂牯牛　斑猫
　　右为细末用后灰煎水调用
　　真炭灰　桑柴灰　脂麻灰　皂角三四皮栁柴皮
　　共煎浓汤再入锅内慢火熬之待汤面上有白霜起方住火以噐贮之可调前药小小之三五次皮破毒出疮便可散
　　内塞散　治诸恶疮疖热退脓血不止疮内虚证疼痛可排脓定痛生肌内补托里
　　人参【去芦】　　当归【去芦酒浸】　黄耆【盐汤浸】　芎防【洗去土】茯苓【去皮】　　防风【去芦】　　桂心【各二钱半】　桔梗逺志　　甘草　　　白芷【各一两】　砂
　　香附子　厚朴【各二两】　赤小豆【五合酒浸】附子【二枚去皮煨】
　　烦渴　加　五味子　茯苓　陈皮　白芍药熟地黄
　　右防咀水一盏半生姜三片煎至七分入酒热服
　　洗药方
　　防风　　白芷　　赤芍药　苦参　　甘草节荆芥　　艾叶　　金银花　苍耳　　活独活　　荷叶蒂　当归尾　牙皂　　栢子蜂房　　葱白　　茶脚
　　右药煎汤先薫待温洗浄以绢衣抹干再用清油调生肌定痛散敷之　如湿干糁　若无脓不要留口一日一换　如有脓湏留口出毒去脓水敷后便用黒纸葢之以绢帯三五转　外膁三日一换不要打动立有功效
　　桃花散　治积年不効朽烂疮口金疮箭射打碎皮破血出不止
　　石膏【一觔黄泥封固煆过】　白矾【二两飞过】　血竭【一两别研】
　　黄丹【细研火飞过水飞过】　松糖【别研】　　五倍子
　　粉霜【各三两】　龙骨【二两别研】
　　右研细末磁罐收用可将此药干糁次日别用药水洗浄再糁大能散血结口
　　疮愈后除痕方
　　蔓菁子　大风子　续随子　蔓荆子
　　右各等分为细末饭上蒸九遍童便浸一宿后炒干为度以花叶纸包在绢内揩之可以除痕
　　内固清心散　治恶疮热盛焮痛作渴烦燥解毒极効辰砂　茯苓　人参　白豆　雄黄　菉豆朴硝　甘草　脑子　麝香　　皂角【等分】
　　右为细末每服一钱蜜汤调下
　　治恶疮肿如梅李小豆者
　　吴茱茰【一两】　小蒜【二两】
　　右研合傅之日三换以好为度
　　治多年疮口不干
　　冬叶焙
　　右研细末贴之累效












　　钦定四库全书
　　急救仙方卷二
　　疔疮治法
　　夫疔疮之初生也人多不觉生于头面手足肚胁腰腿间亦无定处一二日必作寒热如疟头疼体痛不可忍其痛稍异于寻常之证徧身寻认如有小疮与常疮稍异即是疔也此疮为患各有所因而其形状亦各不同猪疔形圆而小疮口内有油
　　羊疔形长色白
　　牛疔形圆而小疮口内无油
　　狗疔形长或帯尖色赤
　　驴马疔其状三角顶上有黒根赤或凸
　　要知此疮非特猪牛狗羊驴马之毒所致宿水不洁饮之亦生水疔豆腐中有人汗食之亦生豆腐疔又有气疔鬼疔形状虽不一然其治之之法则一
　　疮色缓
　　第一日疮顶疱色小白
　　第二日色大白
　　第三日色微紫
　　第四日色真紫
　　疮色急
　　第五日色防青小
　　第六日色深青大
　　第七日色黒其状如鱼脐又如灸疮之状乃最急之候也
　　疮证吉
　　有应谓生一疔之外别处肉上再生一小疮即是有应可用针挑破
　　防塲谓疮四围有赤肿
　　饮食如常　头痛　身热　手足温　疮多者谓之满天星
　　疮证防
　　无应谓别处肉上无疮
　　不防塲谓疔四围无赤肿
　　内疔盛渴欲饮水　饮食不进　头眼花防床不动【卧不起也】　眼白　睛凝不转　唇舌青腹痛甚　五心肿　手足冷　气麤　无脉
　　夫内疔之证与外疔之证同亦发寒热头疼体痛但疮形不现过数日胷背腹脇头面手足间或有一处肿起即内疔所发之处急用霹雳火治不防塲疮之汗法于肿处出汗若身体寒热虽未有肿起但腹痛甚者便湏作内疔证用后法治之不可缓也
　　蟾酥丸　治内疔
　　取蟾酥时用桑叶一小钱大入蟾酥揉和得所丸如念珠隂干用病势重者用二粒轻者用一粒置病人舌上噙化化后良乆用井花水灌潄再用雄黄丸七丸冷茶清吞下得脏腑利数行其病应手而愈
　　霹雳火法
　　取鵞卵石炭火煆通赤用淀桶一只置竹椅一只于桶上又用一杓置竹椅下令病人裸体坐于椅上取荆芥为末调入酸米醋于桶内却置煆石于杓中即用荆芥醋淋沃石上火力不可大恐病人难禁若火力已防汗尚未透可再加火力再沃之沃熏之时用衾覆葢自头至足连桶俱覆止留口鼻在外令徧身汗出湏要头面皆有汗病乃除此法絶妙
　　若老人虚人孕妇不宜汗下者可鍼破疮口用海马防毒散疮酒煎苍耳服如毒入里湏用霹雳火时病人不湏入桶止用一小水桶依前法以杓盛煆石在桶中用荆芥醋淋沃令病人侧身以肿处覆在桶上四围用衾被防勿令气泄良乆肿处出汗如汗未透可再加火力再沃之湏令肿处汗透却不必徧身汗也
　　若疮在两脇间毒气欲奔心乃危急之证也可急于患处尖上用艾炷灸三五壮仍于灸穴前后鍼出少血灸疮四围有疱起吉无疱防
　　若疮生于虚软不便处不可用鍼灸者可用松鍼截法鍼断红丝路　如疮生于两胯间毒气欲奔肾者亦用松鍼于两胯红丝路尽处鍼断出血　如疮生头靣上者可于项间红丝路尽处鍼断出血　或各处红丝路有不现者亦可以意消详用松鍼鍼之　凡用松鍼者倘遇红丝路不现无可下手可于颔下两腋间两胯间虚软处下手鍼断毒气毋令攻心攻肾而已
　　松鍼法
　　取向北松枝上叶极硬者顿齐作一束紥令极缓缓以意消详毒气所经行虚软处鍼之湏令出血鍼时先用酒润下鍼处鍼必小痛令病人稍忍仍用雄黄麝香为末温酒调一二服与之服之方下鍼
　　若表证皆罢毒气入里者雄黄丸主之
　　若手足厥冷六脉俱絶者此乃毒气已深气血为毒气所并不能流通是以体冷而脉不现必湏用木香流气饮连进数服气血流通则脉自回矣然后依法治之万无一失
　　桃花散　治诸疔疮虽防证迭见六脉俱絶垂死者此药悉能主之
　　蟾酥【少许】　信石【少许】　蝉蜕【三个去足翅】　蜈蚣头【一个】斑猫【三个去足翅】　谷丹【伍钱】　风化石【一两沙碢盛瓦片葢炭火煆二时乆取出】
　　右各制研末令极细指爪甲刮葱白皮内涎调药先以松鍼鍼破疮口可深半寸凡疔疮必有红丝路可随红丝斜下鍼如疮在胸以上可斜向下如在胸以下可斜向上葢疮毒喜趋心故下鍼亦随毒气所行也出鍼候疮口有恶血湏令出尽别将蟾酥一粒如麦粒大入疮口中用鍼送令深入却以前葱涎所调药敷疮口莫敷在好肉上再用冷水浸湿纸二三十重贴在药上封固其疮如清早封固至晩觉疮口热即去纸水洗去药令净用玉红散掺疮口疮口必有数日璺作疼痛只用玉红散糁疮仍日用葱汤洗疔疮之证虽危恶但能鍼破疮口入蟾酥在内以桃红散封固疮后即可保其回生也至如疮口璺作疼痛不可忍可不必忧此非疔毒为害乃是蟾酥作腐疔毒故尔痛也可采芙蓉叶桑叶擂碎敷疮四围散其血勿令血潮日夜各换一药又湏洗疮后上药其疮可不日安好也
　　若疔疮初起必发寒热身疼此乃毒气在表当汗而解自沸汤主之　老人虚人孕妇不宜汗下止用桃红散防毒
　　防疔法　诸疔不出者用此以防之
　　巴豆【去殻半粒】　磁石【研】
　　右各为末拌匀用葱涎同蜜为膏以敷疮上疔自出矣
　　自沸汤
　　白矾【五钱】　　青黛【三钱】　　间贴背干石灰【三钱】
　　右各为细末研至无声为度拌和令匀每服三钱井花水半碗桞条搅千百下顿服之厚衣盖覆良乆再用葱防汤入醋少许极热服少助药力得汗而解
　　若始不觉是疔疮未曾用前法汗过数日方觉则寒热体痛皆罢毒气入里矣湏用利药使内毒气下泄雄黄丸主之
　　雄黄丸
　　雄黄【五钱】　　郁金【五钱】　　巴豆【去心殻畧去油半钱】
　　一方　加　信石【一字许不可多用清油煮半日取出晒干入药】
　　一方　加　斑猫【七个去翅觜糯米拌炒变色去米】以治瘰疬一方　加　胡粉【三钱】　以治咽喉肿痛等证
　　右各研为细末麫糊为丸如菉豆大每服七丸冷茶清吞下取利为度如未利再服
　　玉红散
　　寒水石【一两煆】　　轻粉【少许】　　谷丹【少许】
　　右研细末糁疮口日夜二洗二换盖蟾膏桃红散皆为毒药故令疮疼痛湏用玉红散解二药之毒二药散血疮自当安若一时未能办蟾酥桃红散等药可用李世安治疔疮法治之功効尤速
　　当归散
　　当归尾【二两】　川芎　　　荆芥穗　　干葛乌药　　　川独活　　白芷　　　升麻赤芍药【各一两】羌活　　　甘草　　　防风【去芦】枳殻【各半两】　红花　　　苏木【各二钱半】
　　疮疼痛者　加　乳香　没药　白芷【各五钱】
　　疮热不退　加　筀竹青　山栀仁【各少许】
　　大便闭　加　枳殻【一两】
　　燥烦　加　灯心【十茎】　竹茹【一块】
　　渴者　加　天花粉【一两】
　　肿者　加　甘草节　降真节【各半两】
　　眼晕者　倍加　川芎　白芷　荆芥　防风渴而小便闭者　加　滑石【一两】
　　右防咀每服五钱灯草数茎乌豆十粒水一钟半煎至八分病在上食后服病在下食前服连进取効若患疔疮始初不觉未曾用前法汗过数日外
　　证皆罢或在腹脇之间或在胸腋之下肿起此乃毒气入里所致宜用霹火治之若服当归散外证不解者亦急用霹火发散
　　追疔夺命汤　能内消肿毒
　　羌活　　独活　　青皮　　防风【多用】　黄连赤芍药　细辛　　甘草节　蝉蜕　　僵蚕脚莲　加　河车　泽兰　金银花
　　有脓　加　何首乌　白芷
　　取利　加　青木香　大黄　栀子　牵牛
　　在脚　加　木
　　右防咀每服五钱先将一服　加　泽兰叶　金银花【各一钱】　生姜【十钱】同药擂烂好酒调热服之如不饮者水煎加少酒服尤妙然后用酒水各一盏半生姜十片煎热服以衣被盖覆汗出为度病退减后再以前药　加　大黄【二钱】煎热服或利一两次以去余毒为妙此方以药味观之甚若不切然累用累効万无一失如别有他证宜随证加减治之
　　呕逆恶心　加　乳香　菉豆粉【甘草汤下】　又用紫河车　老姜　米醋　一同调下
　　心烦呕【名伏暑】　用硃砂五苓散
　　呕逆　加　母丁香　石莲【同前药煎服】　又不止用不换金正气散　或加　人参　木香　煎服
　　呕不止手足冷【名吃水】　用黄连香薷饮吞消暑丸手足冷　加　宣木　牵牛
　　心烦　加　麦门冬　赤芍　栀子　灯草
　　潮热　加　北柴胡　黄芩　淡竹青　丝茅根眼花　加　硃砂　雄黄　麝香【少许】
　　腹胀　加　薏苡仁　寒水石
　　自利　加　白术　茯苓　肉豆防　鸎粟殻腹痛不止　加　南木香　乳香
　　喘　加　知母　贝母　白砂蜜【少许】
　　头痛　加　川芎　白芷　葱白
　　痛不止　用　萝卜子　川芎　葱白　擂碎敷太阳宂
　　痰涎多　用　生艾尾叶　米醋　擂取汁潄去痰咽喉痛　用　山豆根　凌霄梗　栀子　淡竹叶艾叶　灯草　水煎潄
　　大便闭　加　姜制赤芍药　麸炒枳殻　大腹皮小便闭　加　赤芍药　赤茯苓　木通　车前子灯草
　　尿血出　加　生地黄　车前子
　　鼻出血　加　野红花　地黄　藕节　姜皮疮不痛顶不起　灸三壮　更不痛不治
　　骨蒸　加　丝茅根
　　无脉　服二十四味流气饮
　　飞龙夺命丹　治疔疮发背脑疽乳痈附骨疽一切无头肿毒恶疮服之便有头不痛者服之便痛已成者服之立愈此乃恶证药中至寳病危者服之亦可好万无一失不可轻忽
　　蟾酥【二钱干者老酒化】　　血竭【一钱】　乳香【二钱】　没药【二钱】雄黄【三钱】　轻粉【半钱】　胆矾【一钱】　麝香【半钱】　铜緑【二钱】寒水石【一钱】　硃砂【二钱为衣】　海羊【二十一个即是蜗牛连殻用】天龙一条【即蜈蚣酒浸炙黄去头足】　脑子【半钱如无亦可】
　　右为细末将海羊研作泥和前药为丸如菉豆大若丸不就酒煮麫糊为丸每服止二丸先用葱白三寸令病人嚼烂吐于手心男左女右将丸子裹在葱白内用无灰热酒三四盏送下于避风处以衣被盖覆约人行五里之乆再用热酒数杯以助药力发热大汗出为度如病重汗不出再服二丸汗出即效若初服二丸但消三五病重者再进二丸如疔疮走黄过心者难治　汗出冷者亦死　如病人不能嚼葱擂碎裹药用酒吞之疮在上食后服在下食前服服后忌冷水黄茄子油麫猪羊鱼肉一切发风发疮毒物及妇人洗换狐臭百发百中也









　　急救仙方卷二考证
　　第六页前二行　原本是以体冷而不现句当脱一脉字谨増













　　钦定四库全书
　　急救僊方卷三
　　眼科
　　补肝重眀丸
　　羚羊角　　生地黄　熟地黄　　肉苁蓉枸子　　防风　　草决眀【各一两】楮实子【半两】甘菊花　　羌活　　当归【各一两】　羊子肝【四两煮焙】
　　右为末蜜丸如梧桐子大毎服三十丸大抵肝主目肝受血而能视血弱则肝气无以荣养肝气不荣则胆水不能上运是致瞳神昏散目力虚弱视物不真此药大能补飬肝血滋长胆水退目中隠闷空心盐汤下则引药性下达日午茶清下则可上清头目临睡酒下则可荣养气血不饮酒则用人参当归汤下久服甚妙
　　当归散　老少虚实通用
　　当归【二两酒浸洗】川芎【二两】　赤芍药【三两】　熟地黄【一两酒洗】荆芥【半两】　粉草【半两】　防风【一两】　白芷【一两】
　　右为末以白水煎服
　　还睛丸
　　蒺藜　　木贼　　威灵僊　蝉蜕
　　甘菊花　　石决眀　　草决眀　　川芎羌活　　青箱子　　宻防花　　楮实子
　　右等分为细末炼蜜丸如梧桐子大食后茶酒下五十丸
　　紫金丸　治眼秘方
　　川芎【一两半】当归【一两半】楮实　　薄荷【各半两】
　　栝楼根【六钱】　蔓荆子【二两炒】川椒【一两半焙去目】
　　甘菊花【三钱浸】宻防花【三钱】　蛇皮【三钱浸】荆芥穂【三钱】地骨皮【一两以上四味用甘草汁浸过焙干】白蒺藜【一两去尖炮】
　　右为细末炼蜜丸每丸一钱重随引子下　睛暗青盲者当归酒下　气障者木香汤下　妇人血晕当归薄荷汤下　有人因热饮酒患眼三年不分道路服此药二十五日效有因气害眼昏暗八年不见光眀服此药四十日效六十日愈眀又有因防母失眀四年服此五十日效如旧清眀
　　防风散　治风毒攻眼睫落肿痛
　　防风　　甘菊　　黄连　　草决眀
　　黄芩　　甘草　　大黄　　赤芍
　　木通【各等分】
　　右防咀水一盏煎服
　　地黄丸　去风眀目
　　甘菊花　　木贼【半两】　苍术　　地黄
　　枸子【各三钱】荆芥【三钱半】
　　右为末链蜜丸如梧桐子大食后茶下二十丸
　　治眼出冷泪补肝用四物汤加木贼防风虚则用之实则用此方
　　苍术　　白蒺藜　　防风　　羌活
　　川芎　　甘草　　木贼
　　右为末米泔水调下
　　治眼泪
　　用消风散黒神散拌和茶清调下【黒神散见后】
　　羌活散　治热眼
　　防风【二两】　羌活【一两】　赤芍药【三两】　白芷【一两】
　　川芎【二两】　柴胡【一两】　木贼【半两】　　防已【半两】
　　粉草【一两】　荆芥【一两】　白茯苓【二两】　甘菊花【一两】细辛【半两去叶】白术【一两】
　　右防咀每服三钱水一盏半煎食后服
　　泻药　治眼一切积热肿痛
　　赤芍药　　黄芩　　枳殻　　荆芥
　　右各等分煎热泡大黄朴硝五更鸡鸣时服之
　　治热风眼
　　冬青子不拘多少揉碎取汁滤极净熬成膏子贮于甆罐内埋地中七日出火毒用热眼
　　又方　治热眼
　　黄连朴硝各四两白水熬成膏之
　　又方　治热眼
　　取鲤鱼胆汁之
　　熏暴赤眼
　　用瓦瓶子煎薄荷荆芥防风汤乗热气熏之仍以手沃洗驱风发散虚实通用如觧毒加桑白皮
　　又方
　　升麻【二两】　芍药【三两】　川芎【二两】　柴胡【三两去芦】
　　干葛【三两】　参【一两去苗】抚芎【一两】　黄芩【半两】
　　荆芥【半两】　甘草【一两】　白术【半两】　山栀子【半两】
　　赤茯苓【一两】　草决眀【少用】
　　右防咀每服五钱水二盏煎至一盏去滓食后服
　　防心汤　治眼疼血轮红赤
　　龙胆草　　细辛　　山栀子　　大黄
　　甘草　　乌头
　　右以水煎服
　　防肝饮子　治赤侵白处
　　杏仁【去皮】　扁蓄　　桑白皮
　　右以水煎热服
　　三黄汤　治暴赤肿热毒
　　黄连　　茯苓【半两】　大黄【二两煨】甘草　　朴硝
　　右为末每服二钱煎麦门冬汤食后调服
　　茯苓散　老人赤眼不退宜服此
　　茯苓　　人参　　芍药　　山栀子
　　甘草　　紫苏　　麦门冬　　瞿麦【各一两】连翘【二两】
　　右防咀水煎服
　　烂风眼方
　　炉甘石不拘多少火煆红童子便淬七次研极细末用水飞过去土石以黄连当归白芍荆芥防风薄荷细辛煎浓汁用五倍子内虫同汁滴于鉢内细研汁干时再滴药汁再研极细以甆瓶收贮临期用热茶洗眼然后以药上立效
　　黒神散　治妇人血风烂或因产后月水不调血冲瞳神痛不可忍此可散血行风孕妇莫服
　　白术　　茯苓　　甘草　　茴香　　桂延胡索　　生地黄　　川芎　　芍药
　　蒲黄　　木香　　白芷　　当归
　　右为细末酒调下二钱食后服
　　茶调散　治男子妇人一切风肿痒痛翳烂风气眼流泪并皆治之
　　川芎　　防风　　羌活【各一两】甘草【半两】　木贼石膏【炒】　石决眀【煆】　荆芥　　薄荷叶
　　甘菊花【各一两】
　　右为细末每服二钱茶清调下
　　搽烂方　先用五倍子蔓荆子煎汤洗后用
　　炉甘石【二两火煆以黄连汁童便共淬七八次研细】铜青【五钱】　麝【少许】硼砂【一钱】　牙硝【半钱】
　　右为细末搽眼
　　眼药
　　宣黄连洗浄剉碎不拘多少用瓦器水煎至半滤去渣再用瓦盏盛在汤瓶上蒸之至汁少却入研细脑子少许用净器或角筒收贮眼内或烂亦妙熬药时须用宻绢滤过毋令尘屑在内
　　治暴赤烂眼
　　黄连【五钱】　当归尾【三分】　朴硝【三分】　杏仁【二分】
　　黄蘗【二分】　川续断【一分】
　　右剉碎以盏子盛在汤瓶上浓蒸乗热蘸汁入眼内
　　又方治赤眼及昏痛
　　闭眼勿开盛热汤于器以手掬沃之汤冷即止日频沃即安妙处在闭眼
　　又方　治眼疾诸般翳障昏暗大神效
　　川芎【五钱】当归【一两半】栝楼根【六钱生】川椒【七钱去子】楮实【半两去子防炒】甘菊【一两】　蛇蜕【三钱】　甘草【三钱】
　　黄连【三钱】　蔓荆子【一两】　木贼【二两童子小便浸一宿焙干】宻防花【一两】　地骨皮【一两】　薄荷【半两】　羌活【一两】白蒺藜【一两半】荆芥【一两】
　　右为细末炼蜜丸每一两作十丸食后服日二次有翳者米泔水下睛暗者当归汤下　气障碍者木香汤下　妇人血晕薄荷当归汤下忌荤腥酒湿麫服此药累效
　　生犀复眀散　治诸般眼疾
　　芍药　　黄芩【各二两】木通　　桑白皮
　　龙胆草【去芦】　防风　　羌活　　当归尾【各二两】大黄【八钱】　枳殻【去瓤六钱】
　　右防咀每服五钱水一盏半取鲜桑白皮少许同煎至八分食后服　如目赤障厚者加生蚌粉　痛肿者加生地黄
　　磨翳障　老虚者用
　　蝉蜕【二钱】　川芎【二钱】　羚羊角【一两】　蒺藜【去刺炒二钱】甘草【炒半钱】当归【二钱】　熟地黄【钱半】　木贼【一钱去节】夏枯草【半钱】　石决眀【二钱火煅】石膏【一钱火煅】参【一钱】青箱子【一钱】
　　右为末炼蜜丸如弹子大每服一丸食后葱茶嚼下
　　治眼生障
　　栝楼根　　甘草　　草决眀　　赤芍【各半钱】
　　右为末用蜜汤调下
　　蒺藜丸退诸障翳
　　石决眀　　川芎　　白芷　　防风
　　木贼　　石膏　　覆盆子　　楮实【去殻用米】蝉蜕　　蔓荆子　　青箱子　　车前子细辛　　菊花　　旋覆花　　宻防花
　　龙胆草
　　右等分为末炼蜜丸如梧桐子大每服四十丸食后茶清送下　诸虚盐汤下　实者茅根蔗汤下缺珠猪肝煎汤下　垂帘障每服二十丸四物汤下如重甚加白柿桑白皮茅根蔗煎汤下
　　神应回光散　治障翳赤眼努肉攀睛
　　木贼　　白芷　　甘草　　青箱子
　　楮实子　　草决眀　　羌活　　石决眀川乌【炮】　白蒺藜　　蝉蜕【各等分】
　　右为末每服一钱食后茶汤调下酒调亦可
　　兎丝子丸　安神定魄眼目光眀虚眼可服
　　青皮【炒】　车前子　　巴防【去心】杜仲【蜜炒无丝为度】威灵僊【酒浸】逺志【去心】牛膝【酒浸】苁蓉【酒浸】熟地黄【各一两】兎丝子【三两】
　　右为末酒煮麫糊为丸如梧桐子大每服三十丸空心盐酒汤下
　　洗眼药
　　铜青【半两】　白墡土【一两】　五倍子【二钱半】
　　右为末用热汤泡闭目热洗不可使入眼内冷即住少顷再温热洗凡烂者皆可用
　　洗诸证眼
　　黄连　　当归　　赤芍药　　滑石【各等分】
　　右为末汤泡澄清洗诸般翳障加石膏乳香秦皮
　　洗烂风眼方
　　蔓荆子　五倍子【汤泡去瓤】
　　右同煎澄清洗眼
　　赤眼热眼
　　桑叶【二两】　大黄【半两】　荆芥【半两】　朴硝【二两】
　　右为末用蜜水调贴两太阳穴上退血热
　　法制眀粉用热眼赤眼良
　　黄牯牛胆【一个】　净朴硝【二钱】　黄连【一分】
　　右以二味实于胆中当风悬之每日以鸭翎毛于胆外扫下硝以尽为度用瓦罂收之临用如常法
　　又眼方
　　黄连【四两剉】
　　右以水熬成膏再用大甜一枚切开顶盖刮去瓤子以生薄荷一层放马牙硝一层重重填满中仍用顶盖盖之吊于当风处三四日其硝自出皮外以鵞毛逐日扫之与黄连膏子一处和匀白器中盛之热眼
　　贴诸般赤眼及头风赤肿不开冲打两太阳穴痛贴最良
　　猪牙皂角　　黄檗　　姜黄　　南星
　　草乌　　黄连
　　右为末用生姜自然汁调贴太阳穴二三次痛止如有赤障起亦宜贴　打伤眼赤肿不开加芙蓉豆粉调贴葱椎贴亦妙　逺年风赤眼亦能治
　　贴眼药
　　赤芍蒲黄与郁金芙蓉研末拌均匀珠缺土螺姜汁若还常痛止茶清　痛甚加白芷南星无名异血见愁　久不开者加生川乌
　　治痘疮入眼兼治斑疹患后睛上有物
　　白芜荑【五十粒去皮】蕤仁【二十粒去皮】芦荟　　熊胆【各三钱】
　　右同研细取麻油三两调好摊在盌内再用碙砂乳香砒三味各如黄豆大研细又用热艾一块如鸡子大裹之烧烟熏盌内药以艾尽为度取出细研每用如粟米大目中
　　治妇人血风头疼目痛
　　草乌　　山栀
　　右为末用葱自然汁调搽太阳穴并眉上不可过眼搽后避风只看头疼处涂之






<子部,医家类,急救仙方>
　　钦定四库全书
　　急救仙方卷四
　　痔证
　　痔二十四证歌　皆因酒色气风食五事过度而起痔证分三八凭君仔细看莫教年日久见者胆心寒菱角看形怪莲花不可观穿肠并鼠妳酒色两相干莫谓翻花怨蜂窠亦不寛雌雄同气血子母及肠盘元珠尤可怪勾肠痛若钻核桃与流炁见者便心酸栗子于中大鸡心在外安瑚形可恶那更脱肛难内痔红不出搭肠里内盘垂珠更难治日久有鸡冠切莫轻刀火令君性命残用工无半了去病更除根
　　红肉膏　治痔方
　　辰砂【一钱】　乳香【半钱别研】　白矾【一两】　黄丹【一钱】　砒【半两用白矾铺地火煅七分】
　　右为末每用二钱再用斑猫三个巴豆三个香油一两同煎以斑猫巴豆赤为度去二味只用油调药末成膏子看大小贴之一二日一换药至六七日看焦黑不用涂用催药未破已破以纸撚子任药入疮为妙
　　金花散　洗痔
　　无名异【半钱】　黄蘖【一两】　黄连【半两生】　乌黑豆【半升】
　　右为末水煎待温洗了用海蛤散傅
　　龙骨海蛤散
　　芜荑【一两】　龙骨【一钱】　海蛤【一钱煆】　蜜陀僧【半钱】
　　右为末先糁次用贴痔膏日一次贴
　　乳香膏　贴痔
　　茱萸　白芨　白蔹　黄连　黄檗　当归【各等分】
　　右为末用香油四两入柳枝三尺四寸长同煎以柳枝黑为度入前药末同煎紫色用绢滤去滓再煎数沸次入黄丹乳香一二钱熬成膏以瓦瓶贮之用少许贴疮上立效凡下痔先服通血积药一日二次方用换痔药
　　当归饮　通血积
　　黄连　火麻子　当归【各半两】
　　右为末每用一钱嚼温酒下又将通眞丸一粒临卧再服
　　通眞煨姜丸
　　良姜【炮】　诃子【炮】　肉桂【去皮】　木香　肉豆破故纸　茴香　胡芦巴【各一钱】　末硇【一钱】
　　右为末研匀醋和丸如梧桐子大每用一钱再用木瓜生姜同药以湿纸裹煨令香热温酒下
　　下膈散　治不思饮食
　　苦参　蓬莪蒁【炮】　荆芥穂【炒】　益智【各一两去皮】
　　右为末每服一钱水一盏姜蜜同煎八分入盐虚心服
　　洗汤犀角散
　　骨碎补　穿山甲【二两蛤粉炒】　延胡索【半两生】　甘草根【一两】
　　右为细末茶调半钱空心服
　　止痛麦煎散
　　滑石【三钱】　鼈甲【半两】　川乌【一两去皮尖】　秦芁【半钱】　前胡【半两】
　　右为末毎用二钱小麦三十五粒同煎至七分通口服不拘时三四服见効
　　黑神黄耆散
　　京墨　黄牛角【一只】　蛇蜕【一条全】　防榔【三个】　猪牙皂角【十个】　穿山甲　蔓荆子【各一两】　黑狗脊【一两去毛】黄京子【半两】　枳殻【半两】
　　右为末以瓜蒌五个去子入药在内用新瓦瓶盛之后用黄泥封固火煆烟尽再入没药青木香末各一钱白芜荑末半两荆芥末一两同前药末拌匀每服二钱胡桃酒下日三服茶亦可
　　宣风散
　　巴豆【去油】　大黄【炮】　朴硝　枳殻　陈皮【去瓤】
　　右各等分为末毎服二钱水一盏煎至七分温服如服药后大便结濇二三日再服
　　木通散
　　人参【一钱】　斑猫【炒去足翅】　鹤虱　大黄　牡砺【煆】枳殻【各等分】　荜澄茄【半两】　丁香【少许】
　　右为末糯米糊为丸如梧桐子大每服五丸煎沙糖汤下此药恐不可用
　　又方
　　生姜切薄片放在痔上痛甚处以热艾作炷于姜上灸三壮黄水即出自消若肛门上有两三个痔三五日后如前法逐一灸之屡试甚效
　　收脓膏
　　海金砂　乳香　白芨　雄黄【各等分】
　　右为末入疮口次以乳香膏贴之
　　车前散
　　食茱萸　车前子　雄黄　乳香　赤石脂　龙骨【各一钱生用】
　　右为末糁疮口以乳香膏压之一日二次如疮口干只用乳香膏贴有清水出用后药注青膏
　　注青膏
　　五倍子【三个生】　延胡索　白矾【各一钱】
　　右为末服少许如清水出即以纸贴为膏药入疮口内
　　金花散
　　郁金　甘草【灸】　白姜【炮】　槐花【炒各二两】
　　右为末毎服二钱空心陈米饮下
　　山甲散　治痔泻血水者
　　五倍子【生】　穿山甲【炒存性各一两】
　　右为末每服二钱空心陈米饮下
　　解肠散　治脏毒泻血
　　威灵仙【一分】　蕤仁【一分】　贯众【一两】
　　右为末每服二钱麝香酒调服
　　神验治痔方
　　信【半钱】　白矾【一两】　朴硝【一两】　没药【半钱】　乳香【半钱】麝【少许】　緑矾【一两】
　　右用铁铜锅先以信铺锅底以白矾覆之又以緑矾覆之又以硝覆之以火灸之候成水投乳香末搅匀干如石放地上一宿出火毒研末方入麝同研加片脑少许研极细用唾调涂附疮口上四边一日三次其痔自然焦落
　　治痔方
　　白矾【四两】　緑矾【一分】　朴硝【半两】　信【半两】
　　右矾硝各先作末以少半入盏内以信成块入中以余药覆上用炭约二斤许四围烧之沸将干再覆药末磁缾收贮此药经年火熟黄色则效而不疼赤色则不可用如傅外痔白矾减半欲速效用津液调傅欲不疼用甘草汤调傅先用茅根煎汤热洗然后傅药日夜三五易凡疼发必大肠秘结服寛肠丸以通大便不可烧烟熏入肠反为害暑月加百草霜黄丹调傅如痔已落肛门肿痛用槐皮煎汤洗用津滴瓦上磨枳殻拌药傅如肛门不收木贼朴硝煎汤洗调傅各一次二次即效未落已前黄皮薄荷煎汤洗唾津调傅肛门夏月用此尤佳
　　洗药初用此洗
　　木通　黄芩　黄栢　黑豆【等分】
　　右以水煎即洗三次
　　治肠风痔漏等疾
　　白芷一味以米泔浸一宿取出切片用火煆地令热扫去灰将纸铺在热地上以白芷放在纸上翕干为末毎日酒调下
　　又方
　　皂角去子及皮蜜灸为末米糊丸用米饮吞下
　　又方
　　苍耳叶或子焙干为末蜜调服如要洗用朴硝末井花水调洗如要涂用蜜和鸡苏丸并朴硝末调涂上
　　又方
　　铜青蜜陀僧各一钱麝少许为末用津液和调搽之
　　凡治痔久不瘥变漏不戒酒色服药耳治则先用纸撚子细看大小浅深即服通眞丸黄耆散用纸撚贴红肉膏入疮一日五六次再用乳香膏入作撚子贴疮口日一次三五次进药入疮内　凡取烂肉有血水出方可进药须用收脓膏三日后用药洗又三日用龙骨海蛤散糁之以车前散糁口内一日两次服药至三服极可取效后有水出即效也
　　治验　许叔微普济本事方唐峡中王及郎中充西路安抚使判官乗骡入骆谷及宿有痔疾因此大作其状如胡瓜贯于肠头热如溏炭火至驿僵仆主驿吏云此病某曾患来须灸即瘥用柳枝浓煎汤先洗痔便以艾炷灸其上连灸三五壮忽觉一道热气入肠中因大转泻先血后秽一时至痛楚泻后遂失胡瓜登骡而驰













　　钦定四库全书
　　急救仙方卷五
　　杂疮
　　头上疮治法
　　煮熟鸡子黄【炒令油出】
　　右用油再入轻粉调和傅之
　　方　治蛇头指痛不可忍臭不可闻者
　　蜈蚣【一条焙干】
　　右为末用猪胆汁调涂即差
　　又方
　　生黒豆【不拘多少】
　　右为末用黄栀子殻一个纳豆末于内笼缚在指头即安
　　治穿掌毒
　　新桑叶【一把】
　　右件研烂用绢包合上即愈
　　治诸肿毒
　　面东过梁地上择阳日画员圈隂日画方圈一个以生姜蘸好米醋于圈内磨取地上泥括在鉢内入大黄芒硝末同姜研烂敷于毒处留开疮口毒自出矣
　　治轻癣疥疮亦可
　　大风子　黄连　甘草　油胡桃　榆皮　川椒轻粉　白矾【半生半熟】蛇床子　井泉石
　　右各为末以油胡桃増减同杵为膏如弹子大用麄布包药擦之痒处揩之痛处按之药到即效矣
　　治疰疮疥疮
　　雄黄　硫黄　黄连　蛇床子　剪刀草【焙干】
　　右等分为细末用巴豆七粒以麻油煎至巴豆黒为度去巴豆油冷入好轻粉和前药末调涂之
　　合掌散治诸般疥癞疮
　　马兜铃子【一两半生半炒为末】白矾【二钱半】　　硫黄【三钱二味别研】
　　右用清油调匀涂手上搓热呵之以鼻嗅翕其气其疮自安
　　治痤疿
　　枣叶煎汤浴之
　　治浸淫疮
　　玉英粉　　真蚌粉【四两】　滑石【一两】　　菉豆粉【二两】
　　右为细末干糁之
　　治足跟寒天冻烂
　　老姜　　葱白　　艾叶
　　右各等分同研五月五日午时揩一时许更不再发矣
　　诸疮膏药方
　　清油一斤头髪二两并煎至镕入甘草节当归尾黄连巴豆萞麻子黄栝楼木鼈子各半两煎二沸去滓再入水粉五两又煎至沸入黄丹七两又煎至沸入乳香末一两用桃栁枝不住手搅挑入水中滴成珠不粘手则膏成矣
　　又方
　　麻油五两巴豆二十八粒栁条二十八寸用火煎之巴豆黒色滤去滓以黄丹二两逐渐放入用柳枝不住手搅滴水中不散成膏不粘手住火再将乳香末一钱和匀瓦器盛之冷摊用
　　人面疮
　　此证当是寃结可作善事以解之必须真诚懴悔然后方可用药宜服流气饮久不可者服苦参丸以补肾水【流气饮见前】
　　苦参丸
　　苦参【四两】防风　荆芥　白芷　川乌【生去皮】赤芍何首乌　川芎　独活　栀子　牙皂　蔓荆子茯苓　山药　蒺防　草乌【少】黄耆　羌活白附子【此四味名四生已上各一两草乌止用三钱】
　　右为细末水煮面糊为丸如梧桐子大每服三五十丸日进二三服空心用酒吞下如不饮酒者以好茶代之
　　治赤眉疮
　　用猪腿筒骨五根或七根生打开取髓入铜铫镕旋入白胶香末搅匀成膏为度取出于新砖上出炙毒一时研末再入轻粉不拘多少油调搽湿则干糁
　　治刀斧伤
　　白芨　石膏【煅】
　　右同为细末糁疮上亦可收口又用无名异末搽之
　　又方
　　锅底墨煆研傅之
　　汤火伤
　　水磨炭末涂
　　又方
　　磨土硃涂
　　又方
　　用真桐油涂
　　漆疮
　　用黄蜀葵花叶敷
　　治蟾蛇丹方
　　糯米粉和盐同嚼唾患处
　　又方
　　鐡綉钉磨水搽
　　又方
　　马蔺丹草擂醋搽之即痊
　　治黄蜂螫
　　用热酒洗之立效或用油搽
　　治毒蛇伤方
　　急饮好醋一二椀令毒不随血走或饮清油一二盏亦可然后用药或用头绳紥定伤处两头
　　又方
　　白矾　雄黄　黄蜡
　　右各等分为末成丸如指头大每遇伤时即于香匙上镕热滴于疮上或以竹管按上滴入则毒不散尤妙
　　治曲蚓吹
　　用老茶研末调涂之立瘥【见夏子益卫生十全方】
　　治恶防叮咬
　　大纸撚一个麻油防灯照熏伤处其毒尽入油烟内矣
　　治颠狗咬方
　　用桃白皮煎服或灸伤处三五壮
　　治虎伤方
　　先吃清油一碗次用油洗疮口又以干葛煎水洗又用沙糖水调涂仍服沙糖水一两碗
　　解百毒及闽广挑生金蚕蛊毒
　　甘草长七寸四十九茎露厠坑中四十九日浄洗为末蜜丸瓶收遇中毒时口中嚼化即解













　　钦定四库全书
　　急救仙方卷六
　　杂证【附小儿方】
　　大补诸虚百损不问老少有疾皆效
　　破故纸【二两隔纸炒令香熟】白茯苓【一两去皮】没药【一两用无灰酒浸】
　　右酒浸没药如糖様用前二味为末酒糊为丸如梧桐子大每服二三十丸空心熟水下　仙方云昔有人服此药者至老顔容不衰葢破故纸补肾茯苓养心没药养血三者既壮自然身安
　　调脾散　治经气行时血反上行而吐此因肺经有病热气上冲但要顺经调气红花散子善能痊治凡妇人吐血有三一经不行而反上二伤冲脉三肺经受热血随上冲故致吐血
　　三棱　莪蒁【各一两】麦芽【半两】胡椒【二钱】缩砂【三钱】川芎【二钱】茴香【二钱】甘草　青皮　陈皮【各三钱】
　　右为末米饮调下
　　通经丸
　　当归【一钱半】桂【不见火】青皮【去白】大黄【炮】干姜【炮】川乌【炮】桃仁【去皮炒】莪术【炒】干漆【炒令烟尽】川椒【各一钱】
　　右同椒防炒放地上出汗为末一半用醋熬成膏后再入一半更入鸡子清同为丸隂干醋汤下三十丸
　　治吐血咯血
　　用自己新热小便服之自可渐愈
　　方　治三危证吐血内损或因酒色损伤心肺血气妄
　　行口鼻俱出
　　荆芥【一握烧灰置地上出火毒】
　　右件细研每服三钱陈米饮调下
　　又方
　　百草霜【不拘多少】
　　右件细研每服三钱浓米饮调下三服妙
　　黒龙丸　治诸般欬嗽善化痰涎不问老少逺年近日明矾【枯】池矾【枯各一分】南星【炮二分】半夏【泡二分】百药煎【二分】五味子【一分米泔浸一宿】猪牙皂角【一分去皮】乌梅肉【二分焙干】
　　右为末面糊为丸如梧桐子大每服三十丸冷嗽淡姜汤临睡下热嗽茶清睡时下
　　化痰丸
　　明矾【枯一分】白附子　南星【半生半熟】半夏【泡各半两】
　　右为末姜汁煮糊为丸如梧桐子大每服二三十丸食后姜汤下
　　治欬嗽
　　人参【去芦】防风【去芦】半夏【汤泡】甘草　陈皮【去白炒】
　　桔梗【去芦炒】杏仁【去皮尖】麻黄【去节】桑白皮【去麄皮】紫苏马兜铃【去筋膜炒如无粟殻代去筋膜炒干】乌梅【每服半个】
　　右等分防咀每服三钱生姜五片煎至七分去滓睡至一更尽通口服或并滓或留滓次夜量证轻重加减　劳嗽加五味子　五心烦热加地骨皮　　口干加人参麦门冬　痰多加南星炮　腹胀加枳殻炒　胷满加枳殻　肺胀加桑白皮炒　大便秘结加大腹皮　夜睡多惊加人参逺志去心倒头不得加苦葶苈　喘急腰痛脚膝无力加木乌药　手足麻痹加乌药防己　感冷欬嗽加干姜肉桂细辛　失声加诃子薄荷　发则欬嗽不已别煎九寳饮加童便水煎服　吐红加茅花藕节　吐欬红线加蒲黄茅花烧灰入药　欬唾粉红者加百合五倍子茅花同烧灰存性　饮食不进加白芍药白术姜枣同煎　暴欬红者及五心发热别用茯苓补心汤加茅花蒲黄煎　咽干口燥加人参干葛　伤寒恶风喘急欬嗽别煎小青龙汤　四时感冒金沸草散加桑白皮粟殻感风欬嗽头疼加川芎白芷姜葱煎　伤寒发热欬嗽去粟殻加柴胡黄芩　潮热欬嗽者参苏饮徐徐煎服　孕妇只服百合散丸烧灰者只入在盏内倾药同服服此药平差再用米饮服丸药空心下　凡欬嗽切忌生冷减去酸烧煎炙油腻酒面羊肉子鸭鱼腥豆腐房事
　　人参交龙散　治诸嗽不愈者
　　人参　阿胶【炒】欵冬花　粟殻【米醋炒】
　　右等分每服三钱加乌梅一个煎半夜服
　　二母散　治喘急倒头不得痰涎壅盛
　　知母　贝母【各等分】
　　右为细末临睡白汤调温服　如喘急加苦葶苈末如久嗽不止加马兜铃末如无以粟殻代去筋膜不制
　　治失声
　　皂角一梃【去皮子】萝卜【三个切作片】
　　右以水一椀同煎至半碗以下服之不过三服自能语声出
　　治鼻衂
　　郁金【磨末】
　　右用白茅花绢包煎汤调服
　　又方
　　用车轮上垢腻成丸塞孔中妙
　　治虫牙风牙
　　用药有隂阳虚实且按时气春宜正气散夏宜败毒散加大黄枳殻秋冬宜五积散消气散
　　治酒疸
　　脾黄　木鼈子
　　右用醋磨服一二盏必能见功
　　治小肠膀胱肿硬
　　香附子【炒研末】
　　右用海藻煎汤调下
　　又方
　　灯笼草连梗叶抟一握入罐内又入槌碎生姜一块加生酒同煎空心热服
　　又方
　　五苓散去肉桂加黒牵牛桔梗车前子名蟠葱散数服妙　又一方加茵蔯木通
　　又方
　　食茴香　乳香末　猪苓　桔梗　木通　甘草
　　右各等分加灯心一握淡竹叶同煎多服取效
　　治偏坠疝气方
　　先服复元通气散次服五苓散各三钱去桂加黒牵牛吴茱茰汤泡等分　如胀加陈枳殻麸炒痛甚加八角茴香煎服
　　又方
　　用栗子树根南酒煎服立效
　　偏肾气
　　以本人口为则于脐上灸偏在左灸右偏在右灸左然后服走马茴香丸茱茰内消丸各一贴以生小酒加少盐空心吞下
　　换骨丹　治风湿腰脚诸疾
　　草乌【六两】
　　右研为末用生豆腐二两捣和成饼子沸汤煑令浮再沸取出煑时最要斟酌葢煑太过则药力轻煑不及则药力又过重也又用米泔浸过苍术三两焙干天麻一两明浄者全蝎半两洗去头足微炒与草乌饼子同研为末米糊和丸如梧桐子大至晚勿食临卧嚼木温酒下二十丸中夜药透徧身及脚上觉麻痹即其效也
　　活络丹　治腰脚诸疾
　　胡卢巴【四两以二两用海金沙四两同炒令赤色又以二两用巴豆四两同炒令赤色海金沙者即俗名竹□荽九月内多采下用纸糊团箕日下晒至干却以竹竿敲下去叶取子用卖者恐伪巴豆去殻取完者用】苍耳草【四两焙干俗名野茄叶本草名枲耳】右纒藤【四两连叶焙干用】
　　右三味为末以好生酒煮面糊丸如梧桐子大用生酒吞下三四十丸病在腰半饥服病在膝脚空心服
　　治五淋方
　　服益母草汁一升立止【一云葎草】
　　又方
　　棘刺二升水五升煮取二升分三服差
　　又方
　　阿胶三两炙以水二升煑取一升四合分再服
　　又方
　　酒服蒲黄末三方寸匕日二服【太平圣恵方以粥饮调一钱服之】
　　治便血
　　黄连　柏叶【焙】
　　右为细末空心酒调服
　　又方
　　荆芥穗　砂仁
　　右为细末每服三钱糯米饮调下每日三服
　　又方
　　五倍子【不拘多少】
　　右为细末用盐梅膏丸如梧桐子大每服五十丸酒汤任下
　　治小儿急慢惊风
　　震灵丹【二十粒】来复丹【十粒】白丸子【十粒】
　　右三味研匀糯米糊丸如菉豆大大者五丸小者三丸　慢惊用北枣陈皮煎汤吞下　急惊用生姜自然汁百沸汤下
　　治小儿周嵗患赤眼及未周嵗者
　　用黄连为细末以茶清调涂手心足心即愈　如或肿痛难开加姜黄皂角朴硝末同敷太阳穴手心足心加葱敷尤妙
　　治小儿头疮证不可泻余毒只宜用菉豆皮谷精草入药内服忌百物常吃螺蛳为妙
　　治孩儿痘疮入目方
　　白柿【可常服】

