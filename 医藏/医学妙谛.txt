

　　医学妙谛 清 何其伟

　　序

　　医者意也，意之所注，往往如期而中。夫医之书多矣，自神农尝百草疗病，而后歧伯之刀圭，伊芳尹之汤液，暨乎汉唐，历宋元明，以迄于今，医书增至千百余种。神明变通，悉可随机而应。第卷帙繁多，学人限于知识，如何口诵心维，此医书之所以难得佳本也。青浦何书田先生，本儒者，精于轩歧，手着《医学妙谛》一书，分门别款，计七十六章，每章弓《内经》、《灵枢》、《素问》及诸名家各种方书，论证根柢、精审不磨之言为宗旨焉。病因治法编为七言歌括，词意秩然有序。后列各症条款，应用方药，加之参论，朗若列眉，为家塾读本也。嘉定陈墨荪少尉，医承世业，学有渊源，更师事先生之嗣平翁同游讲贯，精通《灵》、《素》百家，今三折肱矣。此书经咸丰庚申兵燹，已多散佚，墨荪参互考证，缺者补之，复完全帙数。十年来凭此编为人治病，历历中肯，百不失一，真枕中秘也。不欲自秘，将付剞劂氏而邮书问序于余。余素昧医理，公余退圃，翻阅各种方书，略知梗概。今观是书，简而不遗，要而不繁，初学之士熟习而深思之，于以上溯源流，进观堂奥，不难契灵兰之妙谛而参金匮之鸿文也，是为序。

　　光绪十有八年岁次王辰仲秋之月赐进士出身诰授光录大夫头品顶戴军机大臣兵部尚书兼都察院右都御史云贵总督使者浙江仁和王文韶序于云南节署

　　序

　　古之人有言：不为良相，则为良医。故夫察乎天地，通乎神明，调阴阳四时，序得其正，使太和之气翔洽乎寰区，以扶持国家之元运，而攸遂群伦者，相之职也。惟医亦然，此其精蕴，夫岂易言哉。虽然，其理固可推而知也。吾尝涉夫大海矣，波涛极天，弥望无际，然徐而察之，长风一吹，水纹如彀，极之万里，其致同也。而后乃知，至微者固寓乎极大，而极大者实至微所积而成者也。

　　相与医之业，不犹是哉？抉其精则意自有，相忘乎无形而成治者也。今我陈墨荪先生，以《医学妙谛》一书相示，且嘱为序。余受而读之，青浦何公书田之所着也，公名在缙绅间昭昭藉甚，今读其书，乃益悦然于神明之妙。中分为三卷，举凡病情、脉理、治法、药品，悉以韵语括之，而附方于后，驱遗《灵枢》，启发《金匮》，即论文笔，已有风水相遭之奇，而况乎有极大者固寓乎其中哉！神灵在手，造化因心，不刊之作也。今先生将为付梓，公诸海内，先生固公子之门人也，渊源澄澈，故艺精而道明。亟传此书，吾知其实有康济之怀，将使人人登诸寿域，无疾病夭札之虞，功同良相也。又岂特为医家之指南而已哉！钦响不已，爰为之序焉。

　　光绪癸巳秋七月蒙自杨文斌质公甫书于FS 山官庙之餐柏轩

　　卷上例言

　　一何书田太夫子世居青浦北竿山，本儒术，通轩岐之学，临证着手成春，日日远近就诊者，门庭如市，时或舟车往来，吴会士大夫莫不争先延致。在嘉道间为吴下名医之冠。

　　一先生成功后不复进取，着述甚富，曾刻《竿山草堂诗文集》行世，暨江浙水利等书，为林文忠公器识，文章经济推重当时，实为医名所掩耳。

　　一《医学妙谛》，先生手辑书也。仿《金匮要略》分门别款，每章之前专宗《内经》、《灵枢》《素问》及采诸大家千古不磨之论为引证焉。并列各症条款，宜用汤剂，皆出先生平时阅历手定者也。其病因治法，编为歌括，童而习之，以便口诵心维，为家塾读本也。

　　一予家世传幼科松承庭训，咸丰癸丑，奉家君命，业医须习大方脉，调理诸症，方称成技。于是命松负笈，从平子夫子授业在门下，甫十月，适家君病足疾，书来促余辞归，临岐分袂，蒙夫子执手殷殷论曰：同事砚席未久，遽唱骊驹，未免耿耿。因袖出一编，语云：此书我家习医秘术，即以赠行。松老矣，回首师门，乌能自已！光绪十九年岁次癸巳秋八月上浣谷旦小门人嘉定陈松谨识于四明需次

　　卷上　杂症

　　中风章

　　（大指次指麻木不仁，或肌肉微掣，即为中风之先兆）

　　中风之症治须思，审其所中善治之。中腑风邪四肢着，恶寒拘急脉浮迟。中脏唇缓滞九窍，鼻塞便闭不语时。若中血脉口眼歪，又有中经亦要知。六经无病溺调和，口不能言肢不持。中脏当下腑当汗，中经补血养筋宜。中血脉者无他治，养血通气效最奇。若中脏而兼中腑，伤寒两感症同危。东垣大率主气虚（中风虽缘外中之风，亦因内气之虚也。虚则气多不贯，一为风所入而肢体于是乎废矣），河间肾虚兼火治（肾息失宜，心火盛而肾水亏，故热郁而生痰，痰甚而发热，热痿相因而风生）。丹溪主湿内生痰，总是类中分明注。治之先用开关法，皂半辛黎俱为未，和以麝香吹鼻中，有嚏则生无不活。醒后先投三合汤，陈甘茯半应相当，南蒌归桔芩连术，竹沥姜汁共一汤。左瘫属血痪属气，血虚加芍芎生地（四物恐泥痰，宜用姜汁炒）。瘀血桃仁与红花（瘀血症小便利，大便黑，或腹中怀痛），气弱参 也同剂。遗尿盗汗亦如之，小便不通不可利。僵蚕全蝎闭塞加，钩藤可治牙关闭。肥人乌附以引经（乌头、附子、童便煮用），气实人参亦须忌（脉右寸有力，用参恐痰涎瘀经络）。

　　风盛自汗身体痛，羌活防风并薄桂。头目不利或头痛，芎芷蔓荆辛芥穗。无汗身疼加芷羌，穹防苍术秦艽配。心血内亏神恍惚，茯神远志菖蒲合。或心动摇惊悸者，竹茹酸枣辰砂益。风痰炽甚须胆星，防枳牙皂栝蒌仁。食伤曲麦山楂枳，便闭还须三化行（三化汤用枳实、川朴、大黄、羌活）。

　　肝肾虚内风动胡麻 天麻 桂圆 黄 甘草 熟地 萸肉 远志 五味 苁蓉 当归 杞子 首乌 牡蛎 甘菊蒺黎 虎骨 女贞 牛膝阳虚卫疏人参 当归 附子 桑叶 黄 天麻 于术 或玉屏风加减卫虚络痹桂枝 黄 附子 羌活 远志 姜黄气虚人参 黄 白术 炙草 当归 陈皮 天麻 姜枣肝肾同治人参 茯苓 蒺藜 甘菊 陈皮 半夏 枸杞 天麻 钩藤风湿中脾络六君子汤加南星 附子肾阴虚肝风动熟地 苁蓉 杞子 首乌 菊花 菖蒲痰火阻窍羚角 胆星 竹沥 钩藤 连翘 花粉 橘红 丹皮 菖蒲液虚风动复脉汤去姜桂，固本汤去熟地加龟版、五味，加虎骨、苁蓉、杞子、淮膝、黄柏。

　　包络热邪阻窍至宝丹 犀角 朱砂 雄黄 琥珀 玳瑁 西黄 麝香 龙脑 金箔 安息痰火上实，清窍为蒙，下虚上实，多致颠顶之痰。

　　陈曰：凡中风症有肢体缓纵不收者，皆属阳明气虚，当以人参为主，附子、 、草之类佐之。若短缩牵挛，则以逐邪为急。

　　朱丹溪曰：麻为气虚，木是湿痰散血。

　　卷上　杂症

　　伤风章

　　（风能兼寒，寒不兼风）

　　伤风元气本素虚，乘虚而入风邪居。鼻塞身重头亦病，恶风发热汗有余。脉来浮缓且无力，参苏饮服旋当祛法。

　　咳嗽去参加桑杏，内有痰热芩连进。痰吐如胶旋复花，胸满痰多贝篓顺。冬间自汗桂枝添，若还无汗麻黄令。

　　伤食麦芽曲朴须，中酒乌梅寇仁定。头痛芎卷不可无，气喘杏苏亦莫剩。

　　风伤卫苏梗 豆豉 杏仁 川朴 桔梗 连翘 木通 滑石体虚感风参归桂枝汤加陈皮

　　卷上　杂症

　　中寒章

　　太阳脉行由背抵腰，外来风寒先伤阳经，经气逆斯病发中寒伤寒症非一，伤则渐深中直入。初起怖冷四肢寒，无热不渴身战栗。脉来无力又沉迟，加味理中汤有益。参甘白术并干姜，加桂陈皮功妙极。寒甚吴萸及川附（用童便炒），半夏茯苓吐有力，生姜煎就须冷服（伏其所主，治其所因也），无脉麝香猪胆吃。泄泻不止加 升，姜汁三匙呕吐入。舌卷囊缩指甲青，脉绝蒸脐法当习（用麝香、半夏、皂角为末，纳入脐中，生姜一片贴脐上，放大艾丸于上灸之）。

　　寒邪客肺苏梗 桔梗 杏仁 连翘 川朴 枳壳 豆豉 橘红 桑皮风寒伤卫桂枝汤加杏仁寒邪兼湿淡豆豉 苏梗 杏仁 防己 茯苓皮 木通 川朴寒客太阳，膀胱经气逆五苓散劳倦阳虚感寒杏仁 茯苓皮 生姜 川朴 川桂枝 广皮

　　卷上　杂症

　　暑病章

　　暑与湿为熏蒸粘腻之邪，治不中窍，暑热从阳上蒸而伤阴化燥。湿邪从阴下沉而伤阳变浊，六气伤人因人而化夏月盛暑气注人，令人病热生暑症。总由阴虚挟痰火，脉虚身热症可认。腹痛泄泻兼呕吐，恶心头晕冒暑病。伤暑身热兼头痛，身如针刺躁难静。中暑寒热自汗多，咳嗽倦怠不知性。动而得之病属阳，加味香薷汤可定。香薷麦味茯甘陈，豆朴木瓜次第寻。川连灯心姜枣服，气虚白术与参 ，寒热柴芩为要药，呕吐藿半法尤精。泻用泽猪功最速（去麦味），渴增知粉效如神；绵绵腹痛伤水冷，干姜滑石法从心。小水不利或短赤，泽泻山栀并滑石。搐拢加羌辨暑风，胸满枳槟消食积。自汗不止用 参，水泻木通泽有益。头痛川芎并石膏，痰闷栝蒌及枳实（以上阳症治法）。若居凉馆喜风凉，恶寒头痛头项强。身形拘急热无汗，静而得之阴寒伤。宜用羌活与茅术，川朴干姜及藿香。柴苏等分姜三片，水煎热服号升阳，兼食神曲滑石妙，内伤冰冷用炮姜。

　　陈曰：六气伤人，因人而化，阴虚者火旺，邪归营分为多，阳虚者湿胜，邪伤气分为多。

　　暑伤气分上焦开郁杏仁 通草 象贝 郁金 射于 石膏半夏 山栀 豆豉 滑石 豆卷 橘皮 竹茹 苡仁 川朴 元参 香薷 犀角 芦根 丹皮 甘草 赤芍 连翘竹沥 细生地 益元散 石菖蒲 西瓜翠以上药皆可参用之。

　　何源长先生家制定中丸方，计十九味陈香薷（三两） 宣木瓜（二两） 公丁香（一两） 法半夏（二两） 广木香（一两） 紫川朴（一两）

　　白檀香（一两） 建泽泻（二两） 广藿香（四两） 陈枳壳（一两） 紫苏叶（二两） 飞滑石（四两） 软柴胡（一两） 茅山术（二两） 山楂肉（四两） 川羌活（一两五钱） 赤茯苓（二两） 粉甘草（二两）

　　生葛根（二两）

　　右药研末蜜丸，每丸重二钱，朱砂为衣，开水送服。孕妇及血症忌之。

　　暑风伤肺石膏 连翘 竹叶 杏仁 六一散 苡仁 橘红 甘草 桑皮暑厥中恶暑热，必先伤气分，故舌发燥，口渴身痛（陈注）

　　苍术白虎汤加滑石暑热阻气，中痞不运半夏泻心汤去干姜、甘草，加杏仁、枳实、竹心、广皮、茯苓、知母、广藿、半夏、黄芩、白芍、山桅、川朴、麦芽、白蔻仁，生脉四君汤，清暑益气汤。

　　烦劳伤暑胃虚《金匮》麦门冬汤。如脉左关大，木瓜、麦冬、沙参、乌梅、甘草。

　　暑入心营鲜生地 元参 银花 川连 竹心 石菖蒲 丹参 连翘 犀角暑病久延伤液生脉散 三才汤 熟地 人参 天冬 茯苓 白芍 辰砂暑热深入劫阴阿胶 门冬 川连 生地 人参 乌梅暑瘵寒热。舌白不渴，吐血西瓜 翠竹芯 苡仁 鲜荷叶 杏仁 滑石暑邪人厥阴（危症，消渴吐蛔，舌缩，肺气阻塞。若逆传腔中，必致昏厥。心之下有膈膜，与脊胁周遭相着，所谓腔中也。暑病必挟湿。陈注）

　　川连 黄芩 干姜 人参 杨梅 川椒 白芍 枳实暑兼血症鲜生地 绿豆皮 通草 石膏 川贝枇杷叶 白蔻仁 知母 苡仁 丹皮 连翘郁金 桑叶 元参 竹心 杏仁 橘红 六一散 六味丸加阿胶 麦冬 沙参陈曰：《内经》云，病自上受者治其上，上受者以辛凉微苦，如竹叶、杏仁、连翘、薄荷。在中者以苦辛宣通，如半夏泻心汤法。在下者以温行，寒性质重开下，如河间桂苓甘露饮之类，乃治三焦之大意。

　　暑病用苦辛味自能泄降也（陈注）

　　桂苓甘露饮（肉桂、云苓、膏、滑石、术，甘寒水泻猪芩）

　　张司农集诸贤论暑病，谓入肝则麻痹，入肾为消渴。瘦人之病虑涸其阴，肥人之病虑虚其阳，胃中湿热，得燥热锢闭下痢稀水，即协热下痢。

　　热病之瘀热留络而为遗，毒注肠腑而为溺痢，皆属棘手。

　　卷上　杂症

　　注夏章

　　湿热蒸人夏日长，气虚体弱热因伤。胸中气促四肢倦，心烦食少不如常。好卧口干或泄泻，清暑益气法无忌。若还盗汗不时出，煎服可加浮小麦。便赤山桅滑石宜，口渴乌梅花粉吃。头痛川芎与石膏，嗽加杏石升苍细（用杏仁、石膏而去升麻、苍术）。木香砂仁胸不舒，泻可茯苓肉蔻益。

　　卷上　杂症

　　湿症章

　　东南地卑恒多湿，居民感受病非一。或涉水中雨露蒸，或过饮冷因而得。小便短赤身体重，骨肉酸麻行不疾。渐加浮肿及身黄，燥土渗湿汤可则。茯苓香附半陈皮，川朴泽猪苍白术。引用砂仁并枣姜，临服半匙盐可入（炒飞盐）。外湿寒热身肿痛，羌活防通加有力。内湿胸满兼呕吐，喘胀腹膨用枳实。川连山楂炒菔子，溺闭车前木通益。湿热发黄仗茵陈，山栀车前兼滑石。丹溪云湿得燥收，苍术为先不可却。湿从风散独羌须，湿久生热连栀吃。麻黄可用不宜多，汗甚变端恐莫测。

　　陈曰：湿阻上焦宜开肺气，佐淡渗通膀胱，即启上闸，开支河，导水势下行之理。《内经》云：脾窍在舌，邪滞窍必少灵致，语言欲謇，法当分利，佐辛香以默运坤阳，是太阴里症治法。

　　仲景云：湿家大忌发散，汗之则变痉厥。切记。

　　脾阳不运，湿滞中焦，宜用术朴姜半以温通之，苓泽腹皮滑石以淡渗之（陈又注）。

　　卷上　杂症

　　火症章

　　相火命门君火心，二火一水难相均（惟青属水，《内经》所谓一水不能胜二火）。五脏气升皆是火（气有余便是火），须知妄动炼真阴（《内经》又云：一水不胜五火也）。心火亢枉阳强病，人壮气实咸冷进。癫狂便闭承气汤，大便如常解毒应（治火热错语，呻吟不眠，烦躁脉数，干作呕恶）。实火可泻从上方，随经调治须更定。饮食劳倦身发热，元气不足内伤症。

　　补中益气味甘温，阳虚之火功偏胜。相火炽甚以乘阴，朝凉暮热血虚成。阴中之火甘寒降，知柏四物功堪称。肾水受伤阴虚病，面红耳热浮火乘。左尺洪数无根火，龟柏六味治如神（以上补虚火法）。胃虚过食生冷物，阳气抑过不得伸，火郁之症升散好，升阳散火用之灵。

　　命门火衰阳脱病，面赤烦躁虚火盛。足冷脉沉阴极燥，回阳救急医中圣，六君桂附五味姜，猪胆麝香加可进。阴虚发热火旺甚，脉数无力属心肾。内伤发热乃阳虚，脉大无力脾肺分。

　　气从左起肝之火，阴火还从脐下引。脚下热来侵腹者，斯人虚极药难问。治火之法始知凉，次而寒取效可望。寒取不效从热之，从之不效心茫茫。是徒知热以寒治，至理尚未经细详。

　　不知火热不能退，总由真水不能长。妙法壮水以为主，壮水自克制阳光。寒而热者取之阴，阴即肾水经言彰。肾水既足心火降，火非水偶谁能当（回阳救急汤、六君加附、桂、干姜、五味子、麝香、猪胆汁）？

　　卷上　杂症

　　内伤章

　　饮食劳倦是内伤，或因饥饱过行房。风寒伤人名外感，辨明调治便无妨。人迎（左寸脉）紧甚手背热，寒热邪作无间歇。恶寒无汗鼻不通，此是外感症可别。内伤之症气口（右寸）洪，手心有热微恶风。寒热间作不知味，更兼气弱言语慵。内伤恶寒得暖解，外感近火寒仍攻。外感内伤相挟者，脉症并见须辨通。内伤不足急补之，外感有余得不同。或先补养或先散，先后之间无苟从。益气汤加姜枣吞，气和微寒散为精。救肾水亏酒炒柏，入心养血红花增。升麻柴胡自汗去，夜间不寐加枣仁（姜炒）。川芎蔓荆头痛用，口渴干葛斯为灵。颠顶痛时辛 本，怔忡惊悸枣茯神（甚者用远志、柏仁、菖蒲等味）。食加麦曲山楂实，泻添泽芍与云苓。川连枳实除胸闷，有痰茹半茯为君。防己木瓜治脚弱，龙骨牡蛎疗遗精。身热羌防芎芷用（兼风寒头痛者加之），火升知母柏元参。连芩两味清内热，菊花熟地治眼疼。

　　卷上　杂症

　　伤食章

　　后天之本属脾胃，纳化饮食滋营卫。养生妙诀节饮食，脾胃受伤体弱意。胸腹饱闷并作酸，嗳气恶食腹痛累。甚则发热与头疼，惟身不痛伤寒异。左关平和右关紧，香砂平胃功有济。川芎枳实并藿香，水姜煎服食须忌。消肉查果消面菔，消糯米食槟神曲。饭食神曲兼麦芽，生冷姜青（皮）栝（蒌）果（草果）逐。鱼伤橄榄椒紫苏，稻草可将消牛肉。麝香能消蔬果积，葛梅白蔻酒伤入。挟痰半夏与生姜，挟气香砂枳壳益。挟寒苏梗葛根柴，食冷草蔻桂朴吃。伤饮须合四苓汤，呕吐临服加姜汁。茯苓泽术治脾虚，泄泻肉蔻车白术。食积郁久成湿热，芩连大黄不可缺。再入白术并泽泻，去藿砂仁与苍术。丹溪谓受饮食寒，初起温散温利适。久则成郁郁成热，热久生火温不得。宜用辛凉发表之，辛寒理中邪易辟。轻则损谷重逐滞，东垣妙论总莫忽。

　　陈曰：胃主纳，饮食不下，胃有病也。脾主化，饮食不消，脾有病也。

　　卷上　杂症

　　六郁章

　　气郁 湿郁 痰郁 火郁 血郁 食郁滞而不通病名郁，气血痰火湿与食。丹溪制成越鞠丸（方用茅术、香附、山栀、川芎、神曲），能解诸郁有功绩。寒热头疼胸膈痛，目暗耳聋脉沉涩。气郁木香乌药加，砂薄青皮桂枝及。湿郁周身骨节痛，阴寒则发肢无力。脉来沉细茯苓芷，咳嗽气急为痰郁。手足麻木脉滑沉，痰块坚硬咯不出。须加桔梗杏仁蒌，半夏南星及海石。火郁口苦心烦甚，头痛惺惺目昏黑。小便赤色脉沉数，青黛黄连功妙极。午后发热为血郁，小便通处移不得。脉来沉涩或芤结，上下失血桃红入。嗳气作酸为食郁，胸膈饱闷面黄色。痛不思食脉沉紧，枳实砂仁加亦适。春加防风夏苦参，秋冬之令吴萸益。

　　陈曰：郁则气滞，气滞久则必化热，热久则津液耗而不流，升降之机失度。初伤气分，久延血分，甚则延为郁劳。用药大旨宜苦辛润宣通，不宜燥热敛涩呆补。

　　卷上　杂症

　　气病章

　　捍卫冲和之谓气，妄动变常火之例。《局方》燥热与辛香，以火济火有何利。生冷生气高阳言（误言也），气多是火丹溪意。随症调治辨虚实，虚者右手脉无力。言懒气短身倦怠，胸中虚满不思食。塞因塞用（《内经》有明文）六君子，补中益气亦有益。滞气实者脉洪实，忧愁忿怒因而得。胸胁胀满噫不通，吐酸恶心心郁抑，种种气滞若何医，分心气饮最相宜。

　　通半茯苓赤芍桂，羌桑苏梗青陈皮。术香甘腹引姜枣，香附谷槟胸满施，胁痛芎柴为要药，痛居少腹吴萸移。气滞气虚合补剂，六君兼用功诚异。性急加柴热加芩，女人乌药香附利。

　　气滞腰痛枳壳瓜（木瓜），翻胃沉香磨顺气。

　　卷上　杂症

　　痰病章

　　张仲景五饮互异，其要言不烦，当以温药和之。仲景云：脉沉而弦属饮，面色鲜明属饮，饮家咳甚当治其饮，不当治咳。仲景外饮治脾，内饮治肾。《内经》云：不得卧，卧则喘甚痹塞，乃肺气之逆乱也。着枕咳呛，如上气不下，下必冲上逆，其痰饮伏于至阴之界。肾脏络病无疑。昔肥今瘦为饮人身怪病皆痰甚，脾胃虚弱湿不渗。湿热相蒸逆生痰，游行到处皆成病。脾气散精津液生，为气为血体丰盛。或感气郁湿热风，津液皆化为痰饮。痰随气升先治气，气升属火降火胜。实脾燥湿是良方（实脾饮用苍术、木瓜、香附、甘草、川朴、木香、腹皮、白蔻、大枣、生姜，因痰生于脾胃也），降火顺气能接命。古人总用二陈汤，随病加减如神应。有火益以栀芩连，降气苏壳苁蓉顺。头疼鼻塞是挟风，紫苏羌活防风进。面红咳喘咯不出，卒倒痰涎为痫痉。热痰青黛芩连蒌，花粉知母桔梗入。身重疲倦名挟湿，面目浮肿气喘急。脉形濡滑为湿痰，燥湿健脾苍白术。吐咯不出痰硬极，动则气喘名夹郁。右脉沉滑左手平，星蒌附（香附）贝兼海石。呕吐恶心胸痞塞，遇寒则甚滑迟脉。寒痰治用肉桂姜，益智款冬细辛吃（细辛不可轻用）。猝倒仆地不知人，角弓反张风痰立。黑卜白附半天麻，僵蚕牙皂兼竹沥。恶心呕吐口咽酸，胸膈饱闷为夹食。右关紧滑名食痰，平胃面芽楂枳实。气虚须用六君汤，贝母花粉二冬（天冬麦冬）合。血虚须用四物汤，地芍芎归姜汁益。胁痰白芥子青皮，经络滞痰须竹沥（加姜汁）。

　　感寒引动宿饮上逆干姜 桂枝 杏仁 茯苓 苡仁 五味白芍 半夏 蛤粉 甘草痰热内闭神昏半夏 桔梗 郁金 橘红 菖蒲 枳实 姜汁 竹沥木火犯中胃火二陈汤去甘草，加丹皮、川斛、桑叶、羚角片、连翘、川朴、降香汁、白蒺藜、半夏、橘红。

　　湿热蒸疾茅术 黄柏 栝蒌 枳实 山栀 白蒺藜 黄连 半夏 川朴 橘红 莱菔 降香汁肾虚多痰（治痰之本）

　　熟地 茯苓 补骨脂 车前 五味子 淮膝 远志 胡桃肉 枸杞宜蜜丸。

　　脾胃阳虚六君子汤加木香、益智。《外台》茯苓饮、茯苓、人参、白术、枳实、橘皮、生姜、茯苓、桂枝汤。

　　寒饮浊邪上冲膻中，不卧迷呆南星 姜汁制茯苓 菖蒲 白附 姜汁 炒桂枝 炙草中虚湿热中焦阳气健运不息，阴浊痰涎焉有窃踞之理。二陈加人参、石斛、苡仁、枳实、茯苓。如目黄龈血，不作实热治。

　　喉痒痰饮挟燥杏仁 橘红 天花粉 象贝 茯苓 半夏曲哮喘伏饮小青龙汤去细辛。

　　气火不降二陈汤去甘草，加栝蒌、山栀、郁金、左金丸、枳实、竹沥、姜汁。

　　胸次清阳少旋，支脉结饮头中冷痛，筋脉掣痛，四末时冷。末即支也，《外台》茯苓饮、栝蒌、半夏、桂枝、参、术、枳橘饮、薤白、茯苓、姜汁。

　　肝络久病，悬饮流入胃络，致痛不已，宜太阳阳明开阖方法人参 甘草 煨姜 茯苓 桂枝 南枣腑中之气开阖失司，最虑中满。夫太阳司开，阳明司阖，浊阴弥漫，通腑即是通阳。仿仲景开太阳法。

　　牡蛎 泽泻 干姜 防己 五味陈曰：喻嘉言谓浊阴上加于天，非离照当空，气露焉得退避。反以地黄五味阴药附和其阴，阴霾冲逆肆空，饮邪滔天莫测，当用仲景熟地附配生姜法，扫群阴以驱饮邪，维阳气以立基本。

　　卷上　杂症

　　咳嗽章

　　（干咳附）

　　咳嗽当分二病为，有声无痰咳症知。有痰无声名曰嗽，嗽属脾家湿痰欺。咳为肺经痰气盛，均为肺病总无疑。新者痰食风寒属，或泻或散易治之。久者劳火阴虚症，虽可攻补却难医。治用贝母杏紫苏，花粉桔梗及前胡。栀芩清火宽中壳（枳壳），半夏消痰甘橘荷（薄荷）。

　　引用生姜与灯草，饮时食后起沉 。风痰添以星（南星）沥汁，肺实桑葶不可无（脉右浮洪有力，或气喘甚）。若还风嗽声难转，麻黄羌活防风苏。清早嗽多肺火动，天麦二冬在所用。上午嗽者胃火伏，知母石膏病自中。下午嗽多属血虚，四物补阴二冬共。阿胶五味款冬花，元参北沙皆可奉。春嗽柴芎芍加入，夏宜清火麦冬得。秋用桑防冬解表，麻防桂半干姜吃。呕吐痰涎无声者，二陈平胃治之适。再增术枳亦多功，姜汁加引不可忽。

　　寒桂枝 杏仁 苏梗 桑叶 桑皮 甘草 苡仁 生姜 象贝寒包热麻杏石甘汤风杏仁 薄荷 橘红 苏梗 前胡 桑皮 桔梗 象贝风温化燥玉竹 沙参 桑叶 花粉 山栀 橘红贝母 杏仁 甘草 芦根 梨肉暑不宜重发散香薷 花粉 杏仁 贝母 麦冬 鲜竹叶 沙参 滑石 橘红 甘草 山栀 六一散温化燥伤胃阴玉竹 沙参 甘草 梨汁 桑叶 扁豆 蔗浆 麦门冬汤 麦冬 半夏 人参 甘草 大枣 粳米胆火犯肺（解木郁之火）

　　羚羊片 连翘 薄荷 栝蒌 苦丁茶 山栀 杏仁 菊叶郁火伤胃（益土泄木）

　　玉竹 桑叶 茯苓 白芍 枣子 甘草 沙参 丹皮 扁豆肾胃阴兼虚（摄纳下焦纯甘清燥）

　　熟地 五味 淮膝 茯苓 山药 车前 胡桃 莲子 黄 沙参 麦冬 扁豆 甘草 柿霜 枣子营热生地 元参 竹叶 麦冬 百合 甘草中气虚归 建中汤、异功散劳嗽（金木同治）

　　熟地 扁豆 麦冬 六味丸 沙参 川斛 茯神 异功散加燕窝 都气丸加青铅劳倦阳虚（左咳甚木乘金也）

　　干姜 桂枝 枣子 五味 茯苓 甘草胃嗽呕痰（当用甘药）

　　沙参 麦冬 南枣子 扁豆 茯神 糯稻根 有伏邪：麻黄 石膏 杏仁 甘草半夏 小半夏汤 半夏 生姜 加姜汁肝犯肺胃（气左升吞酸）

　　丹皮 钩藤 半夏 桑叶 茯苓 陈皮小青龙汤去麻黄 细辛 甘草 加石膏 安胃丸肝风巅胀（宜和阳熄风）

　　牡蛎 阿胶 淡菜 青黛 左升太过：阿胶 女贞子 鸡子黄 木反刑金 生地 天门冬 糯稻根胁痛旋复花汤加桃仁、柏仁寒热右胁痛芦根 苡仁 白蔻仁 杏仁 枣子 枇杷叶大肠嗽（必便溏畏风）

　　白术 木瓜 赤石脂 炙草 枣子 茯苓 白芍 禹余粮 姜汁陈曰：木扣金鸣，清金制木，暑与风寒热兼症，理肺治胃为主。风用辛平，寒用辛温，土虚不生金，用甘凉、甘温二物，合乎阳土阴上。

　　卷上　杂症

　　干咳

　　（治法与前咳嗽门可参看）

　　干咳日久用滋阴，内热无痰最害人。四物汤堪为主剂，再加知柏及元参。灯心甘草和诸药，桔梗天花火用芩。茯苓贝母消痰用，天麦款桑润燥增。血见丹皮北沙苑，肺伤白芨参吞。酸收诃味泻桑壳，辛散姜防用有灵。面红吐血火炎上，童便藕汁效如神。

　　卷上　杂症

　　喘病章

　　喘病之因，在肺为实，在肾为虚肺最清高无窒塞，一有邪干便喘急。内因痰火外风寒，六脉浮洪更有力。是为实症五虎汤，半辛甘石及麻黄。桑皮杏壳姜葱益，随症加减无成方。若有痰升痰喘症，茯苓香附南星石。乍进乍退名火喘，麦冬苏味栀芩益。食因作喘食积因，曲芽腹实查同进。大便燥结不能通，苏子元明大黄胜。何者乃为正气虚，过劳则发似邪欺。吸入气知脉无力，补中益气汤堪施。黄芩山栀兼火用，茯苓半夏挟痰宜。

　　肺郁水气不降麻黄 苡仁 杏仁 甘草 干姜 茯苓 人参 半夏 五味 葶苈 桑皮 川朴猪苓 泽泻 木通 腹皮 小青龙汤去桂芍，加人参、杏仁，此彻饮以就太阳也。

　　乙肝升饮邪上逆越婢汤 麻黄 石羔 甘草 生姜 大枣旋复花汤肾气不纳熟地 阿胶 萸肉 茯苓 龟版 附子 怀膝 远志 五味 慈石 秋石 山药黄 淡菜 胡桃 杞子 青盐 人参 白术 海参 芡实 莲子 青铅 蛤蚧 补骨脂八味丸 生姜汁 车前 炙草精伤者填以浓浓之剂兼镇摄肾气丸加沉香，都气丸入青铅。

　　中气虚（此中虚气馁，土不生金也）

　　人参建中汤去姜胃虚黄精 茯苓 胡麻 甘草肾阳虚浊阴上逆人参 干姜 泽泻 附子 茯苓 猪苓陈曰：丹溪有外感之喘治肺，内伤之喘治肾。以肺主出气，肾主纳气耳。先喘而后胀治肺，先胀而后喘治脾。肺宜辛则通，微苦则降，直入中下，非治肺之方法。

　　卷上　杂症

　　哮病章

　　此症初感外邪，失于表散，邪伏于里，留于肺，时发时止，淹缠岁月。更有痰哮、咸哮、醋哮，过食生冷及幼稚之童天哮诸症喉中为甚水鸡声，哮症原来痰病侵。若得吐痰并发散，远离浓味药方灵。定喘之汤可参用，化痰为主治须明。

　　定喘汤 白果 黄芩 苏子 半夏 款冬花 麻黄 杏仁 甘草 桑皮寒桂枝 制麻黄 茯苓 五味 橘红 川朴 干姜 白芥子 杏仁 甘草 半夏小青龙汤亦可参用病举发葶苈大枣汤养正肾气丸去肉桂、牛膝哮兼痰饮真武丸、小青龙汤去麻黄、细辛，加赤砂糖、炒石膏。

　　气虚四君子汤增减陈曰：治以温通肺脏，下摄肾真为主。又必补益中气。其辛散苦寒、豁痰破气之药俱非所宜，忌用金石药，记之。

　　卷上　杂症

　　疟病章

　　古人论疟不离乎肝胆，亦犹咳不离乎肺也寒热往来名曰疟，正气与邪相击搏。风寒暑湿食与痰，亦有阴虚兼气弱。阳分日发邪气轻，阴分深兮间日作。在气早临（气分）血晏临（血分），于阳为热寒为阴。并则寒热离则止（暑气邪气与营卫并行则疟作，离则疟止），营卫邪气交相争。邪不胜正到时早（邪达于阳病退），正不胜邪移晚行（邪陷于阴，病进）。总因感邪汗不泄，汗闭不泄痰郁成。痰郁不散发寒热，要看受病久与新。新疟宜泄宜发散，久疟补气和滋阴。无痰无食不成疟，初起饮服清脾灵。自汗去半加知料，无汗加苍干葛吞。多热黄芩知母进，多寒薄桂胥堪增。头痛川芎羌芷要，烦渴不眠粉葛凭。夏月香薷白扁豆，冬天无汗麻黄应。若既日久精神倦，六脉细微出盗汗。滋阴鳖甲归芍佳，补气参 洵称善。清脾饮除果浓朴，姜枣加之病渐痊。又生疟母左胁间，令人多汗胁痛连。治宜消导用何药，鳖甲棱蓬附四般。醋煎停匀加海粉，桃青芽曲红花兼。为末和丸日三服，块当化散不为艰。

　　暑热宜专理上焦肺脏清气桂枝白虎汤 天水散湿邪宜治脾胃中焦阳气藿香正气散 二陈汤去甘草 加杏仁、白蔻、生姜。

　　足太阳脾虚，面浮胀满通补用理中汤 人参 白术 甘草 干姜 开腑用五苓散 术 桂 茯 猪 泽足少阴肾痿弱成劳，宜滋阴温养复脉汤 人参 炙草 桂枝 麻仁 生地阿胶 麦冬 生姜 大枣足厥阴肝厥逆吐蛔及邪结疟母乌梅丸 鳖甲煎丸 鳖甲 黄芩 鼠妇 大黄 桂枝 石苇 乌扇 柴胡 干姜芍药 葶苈 川朴 丹皮 瞿麦 紫葳 半夏 人参 阿胶 虫 蜂窠 赤硝 羌琅桃仁 清酒 灶下灰又瘅疟，但热不寒（宜甘寒生津，重后天胃气，治在肺经）

　　生地 元参 花粉 薄荷 蔗汁 西瓜翠 麦冬 知母 杏仁 贝母 梨汁 鲜竹叶脾胃阳虚，腹胀，舌白不喜饮于术 人参 半夏 茯苓 生姜 浓朴 知母 杏仁 草果阴虚热伏血分熟地 白芍 五味 山药 茯苓 芡实 莲子 鳖甲 知母 草果 生地 桃仁花粉 青蒿 首乌 丹皮 龟板 泽泻 炙草 桑叶 天冬 六味丸 清骨散 银柴胡胡黄连 秦艽 地骨皮 鳖甲苏 青蒿 知母 粉甘草暑热拒格三焦，呕逆不纳宗半夏泻心法 半夏 黄芩 炙草 大枣 川连 人参 干姜胃虚呕逆旋复代赭汤热结痞结半夏 人参 茯苓 川连 枳实 姜汁疟兼热痢人参 干姜 广皮 归身 枳实 川连 银花 黄芩 白芍 山楂心经疟热，多神昏谵语，舌边赤，心黄，防痉厥犀角 元参 竹叶 连翘 麦冬 银花救逆汤 桂枝 炙草 干姜 枣子 蜀膝 龙骨 牡蛎 此方去干姜加白芍可参用心经疟久动及其营，必烦渴见红，宜滋阴法。

　　肺经疟久伤及其津，必胃闭肺痹，宜清降法。

　　陈曰：疟发久邪必入络，络属血分，汗下两者未能逐邪。仲景制鳖甲煎丸治络聚血邪，久则血下，温疟例忌足六经药，如柴葛之类，用桂枝白虎汤主之。古称三阴大疟，以肝脾肾三脏之见证为要领。阳疟之后养胃阴，阴疟之后理脾阳主之。太阳经行身之背，疟发背冷不由四肢，是少阴之阳不营太阳。

　　卷上　杂症

　　霍乱章

　　霍乱之症起仓猝，外因所感内因积。胃中停蓄难运消，吐泻交作腹痛极。上焦但吐而不泻，下焦但泻无此逆。中焦吐泻两兼之，偏阴多寒偏阳热。因风怕风有汗沾，因寒怕寒无汗焉。因暑烦热并躁闷，因温倦怠身不便。因食胸肺自饱胀，治用藿香正气堪。红花木瓜转筋用，食伤曲麦（芽）山楂添。腹痛须加炒白芍，寒宜肉桂炮姜权。枳实青皮心下痞，柴胡干葛寒热缠。小便不利猪苓泽（泻），中暑发热连薷传。手足厥冷脉将绝，盐纳脐中烧艾烟。火灸人醒后施药，细将寒热阴阳参。又有一种干霍乱，腹痛欲死病势悍。不吐不泻绞肠痧，盐水吐之神妙案。但得吐泻病无妨，米饮热汤切莫劝。

　　藿香正气散广藿 白芷 茯苓 陈皮 夏曲 紫苏 腹皮 白术 川朴 桔梗 甘草 生姜 枣子清脾饮白术 青皮 甘草 草果 茯苓 黄芩 川朴 柴胡 半夏 生姜

　　卷上　杂症

　　泄泻章

　　（古称注下症）

　　泄泻之原分六说，虚湿寒痰食与热。五泄之名（湿多成五泄）《内经》传（溏泄痢洞滑也），三虚之旨先贤诀。饮食伤脾虚不化，色欲伤肾肾虚极。肾虚自不能容藏，忿怒伤肝木土克（肝虚则木来克土）。健脾利水是主方，燥湿升提不可缺。芍陈曲朴木香车，二苓木通泻二术（苍白二术）。肠鸣腹痛属火明，方中益以栀连芩。腹不痛者是属湿，苍白术半加茵陈。完谷不化属虚意，术扁山药砂仁参。或泻不泻或多少，属痰半夏天南星。痛甚而泻泻痛止，属食枳实山楂增。泻不甚而腹微痛，是为寒泻香砂仁。新泻宜泻宜消食，久泻升提温补益。泄久下陷亦用升，升麻柴胡更有力。肾虚送下四神丸，防风羌活兼风入。虚泄久泄古有方，黄土一匙冲服食。

　　暑湿热胃苓汤 即平胃散合五苓汤益气汤 白蔻 桔梗 郁金 橘皮 藿香 杏仁 川朴降香 茯苓 猪苓 广皮 寒水石 泽泻 滑石 木瓜 檀香汁香砂异功散即六君子去半夏加木香 砂仁四苓散即五苓去桂 可加椒目 益智 川朴 橘白 黄连 石羔 扁豆 甘草 神曲吴萸 砂仁 山楂 麦芽 丝瓜叶 资生丸湿热人参 柴胡 羌活 山楂 防风 川朴 茯苓 茵陈 苡仁 麦芽 川连 白芍益智 茅术 黄芩 广皮 川柏 升麻 甘草 泽泻 半夏 猪苓 六曲 藿香 白蒺藜五苓散 四苓散 小温中丸去川芎中暑必头胀喜冷冻饮料，咳呕，心中胀，舌白兼泻柴朴 半夏 石羔 黄芩 杏仁 橘皮中伤湿滞胃苓汤加桂木 生姜 四君子加炮姜肉桂寒湿中宜运通，下直分利柴朴 藿梗 益智 木香 木瓜 广皮 扁豆 炮姜 砂仁 茅术 吴萸 肉果白术 腹皮 四苓散 真武汤 术 苓 芍 附 姜肝犯胃，消渴吐清涎，腹痛川连 黄芩 乌梅 白芍 干姜 荷叶 浓朴 猪苓 椒目 泽泻 木瓜 桑叶延胡 桂木 甘草 半夏 广皮 米仁 石脂 枣仁 人参 川楝 异功散加木瓜亦可参用胆郁伤脾柴胡 白芍 青皮 黄芩 桑叶 丹皮脾胃阳虚干姜 白芍 煨升麻 益智仁 广皮 当归 泽泻 葫芦巴 煨葛根 木瓜 炮姜川朴 谷芽 半夏 香附四君子汤晨泄用治中汤人参 甘草 青皮 白术 干姜 陈皮夕泄用四神丸吴萸 肉豆蔻 五味 补骨脂四神丸加法青皮 沙苑子 杜仲 当归 木瓜 小茴香 理中汤加法五味 赤石脂枸杞 葫芦巴 胃苓汤 茅术 陈皮 白术 茯苓 泽泻 川朴 甘草 肉桂 猪苓桂苓术甘汤加法鹿角 煨姜 南枣 禹量石脂丸加法枸杞中虚腹痛炙草 白芍 炼饴糖 南枣 茯苓食伤人参 炙草 谷芽 葛根 广皮 荷蒂陈曰：脾阳微，中焦聚湿则少运，肾阴衰，回摄失司为瘕泄。是中宜旋则运，下宜封乃藏，肾阳自下炎蒸，脾阳始得变运。王氏以食下不化为无阳，陈参曰：热胜湿蒸，气伤人倦，阴茎囊肿，是湿热甚而下坠入府，与方书茎窍症有间。足肿是阳微湿聚，治胃必佐泄肝，制其胜也。仲景云：脉弦为胃，减大则病进。脾脏宜补则健，胃腑宜疏乃清。脾宜升，胃宜降，苦寒必佐风药，是李东垣之旨。久泄必伤肾，八味承气乃从阴引阳。水泻少腹胀满，少腹为厥阴肝经，肝失疏泄，当以五苓利水导湿，仿古人急开支河之喻。

　　何书田曰：少阳为三阳之枢，相火寄焉。风火煽胃而腐熟五谷，少阴为三阴之枢，龙火寓焉。熏蒸脏腑而转输糟粕，胃之纳，脾之输，皆火之运也。然非雷藏龙驯，何能无燥无湿无冒？明燎上之患，必土奠水安，斯不泛不滥，无清气在下之患。故曰：五泄之治平，水火者，清其源崇，堤土者，塞其流耳。

　　卷上　杂症

　　痢疾章

　　古称滞下，乃湿热气薄肠胃。河间、丹溪佥用清热导法。六脏属阳，以通为用，五脏皆阴，藏蓄为本。先泻后痢，脾传肾则逆，即土克水意。由伏邪垢滞从中不清，因而下注矣痢疾原来下血脓，里急后重腹痛攻。总因食积兼气滞，青黄赤白黑不同。白自大肠来气伤，赤是血伤小肠中。气血俱伤兼赤白，食积为黄是真的。白脓结腻是属痰，黑者须知死血色。诸痢下迫皆属火，勿妄以白为寒则。后重滞应调气舒，清血便脓应日除。通滞之汤条芩利，木通苏梗（炮）姜槟俱。热用黄连痛煨木，胸中不宽砂壳须。小便短则车前滑，后重将军不可无。头疼身热风邪痢，葛羌苍术防风驱。恶心作酸食积痢，麦芽曲实山楂配。内伤痢疾小腹疼，桃红紫黑血能治。身不热而腹不疼，大孔迫甚黄水利。此为气郁用升麻，更有柴防不可弃。噤口烦热腹痛加，水谷入胃即吐地。胃热石莲参（陈仓）米宜，酒积葛梅白蔻济。天行疫疾老幼传，合用散毒无他剂。夏月香薷扁豆增，银花肠 血能清。诸痢日久须豆芍，补脾山药术云苓。下陷升柴亦必用，白久气虚黄 参。红久血虚归芍进，血痢不止阿胶应。荆芥蒲黄同炒黑，姜炭加之少许吞。若还不停血余益，痢久之人虚极明。四君四物可兼用，脉迟肉蔻炮姜灵。

　　暑湿热成痢（用药方法与泄泻依稀）

　　厥阴伏热，先厥防痉川连 黄芩 丹皮 白芍 陈皮 女贞子 川柏 银花 炮姜 阿胶 茯苓 炒生地滑石 甘草 北秦皮 枳实 谷芽 白头翁协热痢白头翁汤 白头翁 黄连 加黄芩 北秦皮 黄柏 白芍 茯苓 川朴 陈皮 山楂 益元散 木香 银花 扁豆 泽泻脾营虚寒，脉沉微，不渴，舌白归身 白芍 肉桂 炮姜 益智仁 青皮 炙草 楂肉 茯苓血痢血水有红有紫，纯血难治茅术 川朴 炒樗皮 肉果 槐米 归身 银花 山楂 炒地榆 广皮 炙草 白芍人参 肉桂 羌活 白术 煨姜 南枣 六味丸 山楂 猪苓 黄芩 制军 加法 延胡 川连 黄柏阳虚下痢 治以温药通之胃苓汤加炮姜 益智 青皮 赤石脂 粳米 公丁香 六君子汤加肉桂阳明不阖（堵截阳明法，变胀主为未传，脉见弦动，是无胃也）

　　人参 赤石脂 粳米 炮姜脾肾兼虚人参 覆盆子 补骨脂 巴戟天 熟地 茯苓 菟丝子 禹余粮 赤石脂 莲肉萸肉 山药 淡苁蓉 芡实 炮姜 木瓜 五味痢伤阴液复脉汤去桂枝 麻仁 熟地 归身 麦芽 茯苓 炙草 炙升麻 山药 乌梅 白芍生地 阿胶 防风根 木瓜 丹皮 查肉 山栀 泽泻 粉猪苓虚气下陷陷者举之人参 炙草 归身 防风 荷叶 西 广皮 白芍 升麻久痢伤肾，下焦不摄人参 菟丝 补骨脂 熟地炭 五味鹿茸 茯苓 赤石脂 春砂仁 山楂 当归白术 沙苑子 杜仲 附子 淡苁蓉 苓姜 术桂汤 济生肾气汤 黑地黄丸 苍术 熟地 五味 干姜噤口痢川连 人参 草决明 山楂 熟地 黄芩白芍 木香汁 银花 干姜 阿胶 白头翁 汤亦用疟变痢柴胡 人参 白芍 焦查 甘草 吴萸 黄芩 当归 丹皮 茯苓 乌梅 香附附子 肉桂 秦皮 牡蛎 复脉汤 泻心汤救逆汤去干姜肠风兼血痢无积泪之声赤石脂丸 四苓汤 加滑石 桂心 此分消其湿 生地炭 炒萸肉 炒归身 炒枸杞川断肉 五味子噤口日久，圊次多四君子汤加扁豆 苡仁 桔梗 砂仁 炮姜炭 肉果 为散，香粳米饮调服之。石莲 葛根 青皮 乌梅早晨痢重肾气丸 炒焦菔 干地黄 山萸肉 山药 丹皮 茯苓 福泽泻 附子 桂枝午时痢重参苓白术散 人参 茯苓 白术 甘草 山药 扁豆 苡仁 建莲 砂仁 桔梗 陈皮陈曰：酒客湿滞，肠中久痢，非风药之辛佐苦味入肠，何能胜湿逐热？久病饮食不减，是肠中病也。参曰：痢久阴液消亡，无以上承，必唇燥舌干，肛坠胀，阴液涸则小便不通，胃气逆则厌食欲呕。此皆痢之疑症也。久痢久泻为肾病。

　　热病阴涸，急救其阴，胃关得苏方妙，否则犯喻嘉言所指客邪内陷，液枯致危之戒。宜用甘酸化阴法。脉右搏大，乃痢疾所大忌，脾阳动则冀营运，健痢自瘳。

　　痢日久则望脏腑自复，非助以提补不可。

　　痢而口渴者属太阴，呃忒之来由乎胃少纳谷，致逆则土败之势也。

　　卷上　杂症

　　呃逆章

　　俗称打呃名呃逆，胃火上冲肝火翼。肺金之气下降难，和胃清金肝自抑。橘皮竹茹丁蒂汤，丁柿橘皮竹茹吃（丁陈辛温，运中气之痞塞，茹蒂苦寒，治下焦之逆气）。饮食太过储胸膛，曲芽枳实和槟榔。痰涎塞壅脉来滑，木香苓夏应同尝。水停心下 声，白术泽泻猪云苓。发热烦渴脉来数，石羔知母柴胡芩。滞气盈兮胸腹满，砂夏木香此其选。胃中虚冷脉来迟，附术干姜官桂暖。脉形无力气甚虚。六君子汤妙自如。沉香磨用治诸呃，姜汁和蜜全消除。

　　胃虚，虚阳上逆仲景橘皮竹茹汤 橘皮 竹茹 人参 甘草 南枣 生姜肺气郁痹郁金 枇杷叶 豆豉 射干 川贝母 通草此开上焦之痹，理阳驱阴，从中治法，与下阳虚、浊阴上逆一门同参看。

　　阳虚浊阴上逆人参 附子 丁香皮 柿蒂 茯苓 干姜 川椒 代赭石 乌梅 半夏 粳米脾肾两寒阳气竭木香流气饮煎 当归 炙草 干姜 或加肉桂 虚寒加丁香 理中汤加丁香 肉桂附子 肉果霜 炙草 枳实 大黄食滞呃六和中饮加木香、干姜。

　　陈参曰：肝肾阴虚，气从脐下冲起，此相火上炎，挟其冲气，用大补阴丸峻补真阴，承制相火。此丹溪法（黄柏、熟地、猪脊髓、知母、龟板）。

　　阴火上冲而吸气不能入胃，脉反逆，阴中伏阳，即为呃。用滋肾丸以泻阴中伏热，此东垣法（黄柏、知母、肉桂）。

　　又曰：凡人之心胸背部须藉在上清阳舒展，乃能旷达。

　　卷中　杂症

　　痞块积聚章

　　满而不痛谓之痞，满而痛者即是结。结者积聚有余因，痞者中气不足致。一消一补诚分明，脾气素虚者自异。补则积滞邪愈深，消则土伤虚愈至。消补相兼养正宜，枳实之丸为主治。不动为 动为瘕，瘕假 真有妙义。右胁食块菔曲草（草果），左胁血块芎桃桂。痰块在中海石须，栝蒌白茯槟榔备，壮健亦用青棱蓬，瘦弱参 少许配。香砂青陈可共加，苏梗当归姜枣类。妇人有块俱死血，莫将痰食为疑似。

　　痰热内闭豆豉 山栀 枳壳 菖蒲 杏仁 半夏 郁金 栝蒌 川连 白金丸 白矾热邪里结枳实 白芍 橘皮 乌梅 杏仁 泻心汤有三：生姜、干姜、半夏、人参、甘草、黄芩、川连、大枣。人参、甘草、干姜、半夏、大枣。黄连、黄芩、人参、半夏、黄芩、黄连。人参、甘草、干姜、大枣热邪入厥阴 吐蛔消温泻心汤去人参 甘草 加枳实 白芍气闭化热栝蒌 钩藤 白蔻 郁金 橘皮 白蒺藜 山栀 苏梗 桑叶 杏仁 麻仁 绿豆壳暑邪阻气竹茹 黄芩 知母 桔梗 麻仁 郁金 半夏 滑石 枳壳 保和丸 神曲 山楂 半夏连翘 广皮 卜子 茯苓湿阻热分半夏 茯苓 杏仁 橘皮 乌药 广藿 良姜 郁金 白蔻中阳不运桂枝 藿香 干姜 半夏 浓朴 茯苓 草果 附子 广皮胃寒滞涎吴萸 干姜 川楝子 半夏 茯苓 广陈皮胸次清阳不运宗仲景转旋胸次之阳，苓桂术甘汤。

　　寒热客邪互结姜炒 川连 半夏 黄芩 淡干姜 枳实陈曰：古人治痞不外以苦为泄，辛甘为散二法。外感如仲景泻心汤，内伤如仲景苓桂甘姜法。上焦不舒，枳桔杏蒌开降，栀豉除热化腐，疏畅清阳之气法。古人有形至无形，妙论也。

　　木犯土虚中挟滞川朴 茯苓 白芍 广皮 益智 丁香 人参 半夏 川楝 吴萸 姜汁 牡蛎湿热食滞茅术 广皮 白芍 莱菔子 白术 黄芩 枳壳 鸡内金痰凝脉络 右胁有形高突，按之不痛。

　　白芥子 栝蒌 蛤粉 山栀 广郁金 橘红 姜皮 半夏血络凝痹归须 木通 益母草 蜣螂 虫 香附 延胡 小青皮 韭白 郁金 川朴 枳壳茺蔚子 川芎 橘核 单桃仁陈曰：积为血伤入络，必仗蠕动之物以搜逐病根。初为气结在经，久则血伤入络。经络系于脏腑外廓，仲景于劳伤血痹通络方法每取虫蚁飞走诸灵，伏梁病亦在络也。

　　积为阴邪聚络，大旨当以辛温入血络治之。盖所以容此阴邪者，必无阳动之气以旋运之，而必有阴静之血以倚仗之。故必仗体阴用阳之品，方能入阴出阳，以施其辛散温通之妙。

　　张景岳云：心之积名伏梁，起脐上，大如臂，上至心下，令人烦闷。脾之积曰痞气，在胃脘，覆大如盘，令人黄胆。肺之积曰息贲，在右胁下，覆大如杯，令人洒淅寒热，喘咳肺壅。肝之积曰肥气，在左胁下，如覆杯，有头足，令人发咳。肾之积曰奔豚，发于少腹，上至心下，若豚，或攻上攻下无时，令人喘逆，骨蒸少气。阴气所积曰积，阳气所聚曰聚。积者五脏所生，聚者是六腑所生也。

　　卷中　杂症

　　呕吐恶心章

　　胃司纳食，主乎通降。其何以不降而反上逆？呕吐者多由肝气冲逆，阻胃之降而然也。

　　故《灵枢》经脉篇云：足厥阴所生病者，胸满呕逆。况五行生克，木动必犯土，胃病治肝，隔一之治也。凡呕吐青黑，必系胃底肠中逆泻而出。

　　干呕（即哕）有声吐有物，声物兼有吐斯实。吐轻呕重干呕凶，呕乃渐出吐频出。不呕不吐为恶心，总是胃虚不能食。胃中有火膈有痰，降火调气治痰适。平胃散可加减投，橘半竹茹汤亦得。烦渴脉若洪数来，黄芩竹茹山栀该。吐水冷涎沉迟脉，干姜肉桂吴萸偕。呕吐痰沫脉洪滑，南星苓术门冬裁。水停心下声 ，茯苓泽泻猪苓入。饱闷作酸暖气升，食伤麦曲槟榔及。及病不食脉细微，茯苓人参与白术。酒伤白蔻泻葛（花）添，伤风合用紫苏葛（根）。

　　痰饮呕吐都是浊阴所化，阳气不振，势必再炽。仲景以温药和之。

　　肝犯胃温胆汤 陈皮 半夏 茯苓 甘草 枳实 竹茹 合左金丸 川连 吴萸 安胃丸旋复代赭石汤 旋复花 代赭石 人参 半夏 甘草 生姜 大枣厥阴浊逆 治法同上。

　　胃阳虚浊阴上逆白术 川朴 益智 半夏 茯苓 姜汁苓姜术桂汤 加川朴 川椒 黄连 附子 粳米中阳虚人参 附子 半夏 砂仁 干姜 白术 炙草 茯苓 川椒 大枣阳虚吸受秽浊气人参 木香 广藿 川朴 广皮 丁香 茯苓 煨姜 砂仁 肉果 益智肝肾虚，冲脉气动苁蓉 上肉桂 沙蒺藜 茯苓 杞子 鹿角霜 当归身呕伤胃中，邪热劫津温胆汤去甘草加山栀、豆豉、姜汁。

　　邪热内结半夏泻心汤去姜枣，加枳实、山栀、杏仁、姜汁。

　　暑减内结 治法同上肝火刑金桑皮 丹皮 苏子 山栀 枇杷叶 郁金 栝蒌 橘红 杏仁 竹沥 沙参 麦冬 豆豉温热结于厥阴（身热肢冷，神昏呕吐，厥逆险症）

　　川连 半夏 干姜 山楂 滑石 石菖蒲 黄芩 枳实 广皮 竹心 连翘 绿豆皮痰涎呃逆，续呕黑汁倾囊（危症，此由胃底肠中浑淆而出）

　　真西甘草四两，熬浓服之，呃停呕止可救。

　　吐蛔（蛔与蛔通。古人以狐惑虫厥都是胃虚少谷之故，仲景之蛔虫厥都从惊恐得之）

　　延胡 芦荟 吴萸 枳实 茯苓 人参 细辛 红枣 安胃丸 半夏泻心汤 理中汤加栝蒌 香附 川椒 旋复代赭汤加白芍 附子

　　卷中　杂症

　　噎膈反胃章

　　经云：三阳结谓之膈。一阳发病，其传为膈。丹溪谓噎应反胃，多由气血两虚而成。噎膈多由喜、怒、悲、忧、恐五志过枉，或纵情嗜欲，恣意酒食，致伤气内结，阴血内枯而成。治当调养心脾，以舒结气，填精益血，以滋枯燥。

　　反胃乃胃中无阳，不能容受食物，命门火衰不能熏蒸脾土，以致朝食暮吐，暮食朝吐。

　　治宜益火之源以消阴翳，补土通阳以温脾胃。

　　噎膈之症多因火，熏蒸津液成痰阻。七情妄动五脏伤，阴血渐槁无生所。咽喉通塞不能食，病起贲门上焦膈。中膈饮食得水入，食下半日又吐出。下膈饮食如平人，朝食暮吐浑无力。治主加味二陈汤，韭汁牛乳服之适。血虚四物气四君（子汤），痰饮沥贝栝蒌应。瘀血归尾桃韭汁，气急槟术沉香吞。便结大黄合四物，桃仁苏子蒌麻仁。反胃为轻噎膈重，三阳热结精血空。薄味勤药静养之，香草之品切忌用。

　　陈曰：按经云味过辛热，肝阳有余，肺津胃液皆夺为上燥，阳气结于上，阴气衰于下，为关格。

　　附子泻心汤附子 黄芩 川连 大黄 大半夏汤 半夏 人参 白蜜 加黄连 姜汁 进退黄连汤 人参 川连 桂枝 枳实 竹沥 枇杷叶 杏仁 干姜 茯苓 半夏 姜汁肝阴伤胃汁枯陈参曰：酸甘济阴，胃属阳土，宜凉宜润。肝为刚脏，用柔则和，酸甘两济其阴。

　　人参 乌梅 生地 阿胶 杏仁 玉竹 川贝 天冬 麦冬 白芍 胡麻 梨汁 柿霜烦劳阳亢，肝胃津液枯清燥救肺汤 生地 麦冬 黑芝麻 杏仁 柏仁 白苏子 松子为汁，熬膏，末，丹溪法。

　　胃阳虚陈参曰：胃气下行为顺。积劳伤阳，治宜通补清利，苦降辛通，利痰清膈。

　　大半夏汤 半夏 人参 白蜜《外台》 茯苓饮 贝前吴萸理中汤 即理中汤加吴萸益智 新会 栝蒌 杏仁 竹茹 茯苓 附子 枳实 豆豉 粳米 竹沥 姜汁 川连 郁金 丁香皮忧郁痰阻川连 茯苓 半夏 杏仁 橘皮 栝蒌 姜汁 竹沥 桔梗 枳实肝郁气逆 并通厥阴阳明。

　　半夏 茯苓 姜汁 杏仁 橘皮 竹沥液亏气滞半夏 枳实 枇杷叶 茯苓 竹沥肺胃气不降陈曰：轻剂清降，苦辛寒开肺。

　　杏仁 郁金 栝蒌 枇杷叶 山栀 豆豉酒热郁伤肺胃川连 枳实 豆豉 紫菀 桃仁 白苏子 半夏 杏仁 郁金 茯苓 姜汁 枇杷叶阳衰脘痹血瘀桃仁 红花 延胡 半夏 郁金 蒌仁 橘皮 人参 茯苓 益智 归身 姜汁制军 枳实 川连 韭白汁

　　卷中　杂症

　　吞酸吐酸章

　　饮食入胃脾不逆，湿热相蒸为酸病。吐出酸水名吐酸，吐不退场门吞酸认。此而不药渐恶心，反胃噎膈日渐进。吐因津液气随升，郁积已久湿热甚。乃从火化（木火也）遂作酸，病属于热分明应。吞应积热在内藏，酸水酿成寒束定。外寒束之难外行，心胃之间作酸甚。二陈（汤）越鞠（丸）主治之，寒用吴萸热连进。再戒忿怒以平肝，滋味薄时胃清净。

　　卷中　杂症

　　水肿章

　　肿本乎水，胀由乎气。水分阴阳，外来者为有余，即为阳水，其或固大病后脾肺虚弱，不能通调水道。或因心火克金，肺不能生肾水，致小便不利。或因肾经阴亏，虚火烁肺金而溺少，误用行气分利之剂，致喘急痰盛，小水短少，酿成肿症。此内发者为不足，即为阴水。

　　人之生兮资水谷，脾主谷兮肾水属。水旺土虚不胜水，水气泛溢浮肿肉。实脾饮于阴水宜（便利不渴而肿胀者为阴水也），阳水舟车丸可录（舟车丸宜慎用）。口渴面赤气阻便（秘而肿胀者为阳水也），上为风肿麻防要。下属湿肿苡防（己）足。又有虚症气血分，四物汤兮合四君。朝宽暮急血虚病，暮宽朝急气虚成。先胀后喘用二术（苍白术），先喘后胀加麦（冬）苓。水胀总由湿热积，渗道少通遂闭塞。邪水随气注络中，甚至唇肿脐突出（唇肿脐突者死症）。虽云湿胜实脾虚，大法补中最有益。

　　舟车丸 甘遂 大戟 大黄 黑丑 芫花 轻粉 橘皮 青皮 木香 实脾饮见前脾胃阳虚（腑阳不行）

　　人参 茯苓 益智 白芍 白术 归身 广皮 附子 砂仁 槟榔 炮姜 草果 肉果 川朴肾胃阳虚肾气丸 五苓散 人参 干姜 茯苓 附子 菟丝 葫芦巴 刚人参 干姜 制半夏 枳实木火犯胃川朴 山栀 楂肉 川楝子 白芍 川椒 枳实 铁锈水 逍遥散去白术合左金丸。

　　湿壅三焦，肺气不降（宜清肃上焦治之）

　　蜜炙麻黄 杏仁 紫菀 苡仁 茯芩皮 枇杷叶 石膏 前胡 姜皮 川通草木郁气滞，血滞，便涩，通幽法川楝 橘核 桂枝 香附 桃仁 当归 小荷柔叶 楂肉 钩藤 延胡 神曲 丹皮 禹余粮丸湿滞凝滞（小溲不行，当开太阳）

　　川朴 川椒 干姜 牡蛎 汉防己 橘核 桂木 五味 通草 海金砂 寒水石 五苓散湿郁兼热（苦辛通肾）

　　半夏泻心汤见前。

　　下焦寒热流经（辛香通经府之郁）

　　生于术 北细辛 川独活 炮川乌 汉防己 白茯苓气血郁积，兼挟湿热清理相火，健运中州，小温中丸。

　　湿热寒水之气交横，气喘溺少崇土制水，暖下泄浊，禹余粮丸。

　　肝脾不和，兼挟暑邪半夏 广藿 川朴 甘草 茯苓 山楂 郁金脾胃不和清阳痹结（以滑润治之）

　　栝蒌 川楝 桂木 生姜 桃仁 薤白 延胡 归须 半夏 茯苓

　　卷中　杂症

　　膨胀章

　　经云：浊气在上则生 胀，太阴所至为臌胀。即腹胀。病能篇云：骤胀属热。

　　膨胀水肿一原病，皆是脾虚不得运。气入于脏膨胀成，腹大身瘦食不进。实土分消是妙方，二苓二术陈皮香（木香）。香附朴砂桑泽（泽泻）腹（皮），沉香磨汁兼水姜。腹实痛块红筋系，血臌归芍红（花）丹（皮）尝。水臌水腹若秘结，五苓散加腹皮入。食积臌胀大腹凝，槟牵（牛）菔子棱蓬术。气实臌胀或吐酸，胁肋痛胀并面黑。分心（气饮）羌桂苓夏通，青皮桑腹甘苏（梗）芍。气虚胀满劳役来，气急溏泄元气衰。补中益气汤必用，分条而治休疑猜。地气为云天为雨，大地下变否为臌。脾土之阴既受伤，转运之司亦失所。胃虽受谷不营运，清浊相淆隧道阻。郁而为热热为湿，湿热相生病即取。此病宜补不宜攻，燥湿补中是为主。

　　陈参曰：气陷则跗肿，气呆则脘闷。

　　又曰：木乘土位，清阳不得舒展，浊气痞塞而攒踞也。

　　又曰：虚肿胀由足入腹，治在少阴肾、太阴脾。

　　脾阳单胀（宜健阳运湿，温通脾阳）

　　五苓散见前 紫朴 陈广皮 木瓜 人参 炮姜 大腹皮 附子 煨草果 草蔻益智 荜茇 茅术 干姜 川桂木 川椒肾气加减八味丸、《济生》肾气丸。

　　养阳明大半夏汤 半夏 人参 白蜜陈参曰：冲脉隶于阳明，胃阳伤极，中乏坐镇之真气。冲脉动则诸脉皆震动，浊阴散漫，由此卧着欲立矣。

　　疏厥阴逍遥散 当归 白芍 柴胡 茯苓 白术 山栀 甘草 生姜 薄荷 加味丹皮何书田曰：六腑为阳，以通为补。通阳则浊阴不聚，守补恐中焦易钝。喻嘉言谓能变胃而不受胃变。脏寒生满病，燥暖水脏之阳，是培火生土法。喘胀要旨，开鬼门以取汗，洁净府以利水，无非宣通表里。

　　经云：从上之下者治其上。又云：从上之下而甚于下者，必先治其上而后治其下。

　　古语云：膏粱无厌发痈疽，淡泊不能生 胀。

　　卷中　杂症

　　虚损发热诸症章

　　久虚不复谓之损，损极不复谓之劳。元无所归则热灼，劳力伤阳，酒色伤阴。又云：阴复及阳，最难克复。

　　阴虚 肾阳竭，午后发热少饮食。数天无力脉象明，干咳失血盗汗出。阳虚汗出并头疼。脉细迟弱午前热。阴虚血虚肾精亏，阳虚气虚劳倦得。阴虚四物苓柏丹，二冬柏（仁）味（五味）龟（版）知（母）甘（草）。清骨散可骨蒸用，枣仁 术自汗堪。咳嗽气急桑贝菀，栝蒌贝母治有痰。见血胶（阿胶）沙（参）丹（参）菀（紫菀）角（犀角），泄泻山药苓薏添。盗汗浮麦堪益伍，牡蛎黑豆用之妥。衄血栀芩茅草根，声哑喉干粉（花粉）桔（桔梗）可。阳虚益气与补中，散火升阳亦得所。外感寒伤阳则虚，阳虚阴盛虚损初。此损自上而及下，一损于肺皮毛枯。二损于心血脉少（不能荣于脏腑，女则月事不通），三损于胃宜急图（遇于胃则不治矣）。感热伤阴阴则虚，阴虚阳盛损却殊。此损自下而及上，二损于骨痿徂肾（不能起床）。

　　一损于肝筋即惫，三损于脾速当扶（饮食不化过于脾，不治之症）。

　　阴虚复脉汤六味丸。

　　阳虚人参 鹿角霜 归身 西枸杞 茯苓 五味 淡苁蓉 怀药 沙苑子阴虚阳浮（宜介类潜阳，镇逆填下）

　　阳虚奇脉兼病鹿角 沙苑子 杞子 菟丝子 苁蓉 柏子仁 归身阴阳兼虚熟地 西 归身 淡苁蓉 青盐 鹿角 茯苓 杞子 五味子 八味丸 复脉汤上损及胃麦冬 生地 熟地 人参 女贞 枸杞 扁豆 茯苓 甘草 五味 山药 建中汤去生姜下损及中八味丸加减，异功散 建中汤 鹿角 菟丝子 杞子 家韭子胃虚呕泻人参 赤石脂 炒粳米 乌梅 新会皮阴虚阳浮，兼胃阴虚生地 人参 扁豆 麦冬 炙草 茯苓脾肾兼虚人参 煨益智 广皮 茯苓 沙苑子 五味资生丸加坎气《济生》肾气丸加茯苓 菟丝劳伤心神归脾汤 白术 人参 西 归身 茯神 远志 枣仁 木香 龙眼 甘草 生姜 大枣中虚（当用胃药坐镇中宫）

　　用四君子汤 人参 白术 茯苓 甘草 春麦门冬汤 麦冬 半夏 甘草 大枣人参 粳米 夏生脉散 人参 麦冬 五味小建中汤 桂枝 甘草 白芍 生姜 大枣 饴糖加黄 又十四味建中汤肾气不纳人参 菟丝子 茯苓 坎气 五味子 胡桃气血滞、升降阻用旋复花汤 旋复花 青葱 新绛 加桃仁 归须 蒌皮冲任皆虚紫河车 大熟地 云茯神 淡苁蓉 五味子 川黄柏劳力伤脾胃用霞天膏。

　　劳动伤经脉归身 苁蓉 沙苑 杞子 茯苓 川芎何书田曰：烦劳伤气宜治上治中，甘凉补肺胃之清津，柔剂养心脾之营液。或甘温气味创建中宫，不使二气日偏，营卫得循行之义。纵欲伤精当治下而兼治八脉，又须知填精补气之分，益火滋阴之异。或静摄任阴，温理奇阳。

　　陈参曰：肾虚气攻于背，肝虚热触于心，宜血肉有情重镇，以理其怯，填补以实其下。

　　形不足者温之以气，精不足者补之以味。

　　卷中　杂症

　　失血章

　　心生血兮肝藏血，随处而行无处缺。目视舌言耳能闻，足能步履手能摄。如何错过致妄行，劳伤火动因而得。吐因肺胃即热蒸，逐口吐出随火升。呕或醉怒或劳役，胃口之血无端行。咯血之血出于肾，阴火上炎殊分明。咳衄肺金心火克，咳者为重衄为轻。犀角地黄汤主理，归骨（地骨）栀芩麦知杞。侧柏藕汁共茅根，童便服之浮火已。咳嗽沙参天麦冬，寒热龟甲青蒿庸。有痰贝蒌花粉入，有泻药（山药）苡苓甘同。不止（失血不止）蒲黄炒荆芥，韭汁大黄去紫块。血不藏室体极虚，八珍可用阿胶配。

　　陈参曰：《内经》分上下失血为阳络阴络，是腑络取胃，脏络取脾。

　　治血先理腑胃（甘凉肃降法）

　　沙参 玉竹 花粉 郁金 茜草 绿豆皮 麦冬 桑叶 川斛 杏仁 竹心又治心营（轻清滋养法）

　　生地 丹参 地骨皮 连翘 元参 山栀 生粉草风淫津涸（甘寒法）

　　芦根 薄荷 羚角 蔗汁温淫火壮（苦寒法）

　　石膏 黄芩 山栀 杏仁暑遍气分（开解法）

　　滑石 苏梗 杏仁 橘白 薄荷 苡仁 白蔻暑逼营分（清芳法）

　　犀角 生地 青蒿 山栀 银花 丹皮 连翘以上外因。

　　嗔怒伤肝阳（血随气逆，用胶 ，气为血帅法）

　　白苏子 郁金 丹皮 钩藤 丹参 降香 川贝母 杏仁 桑叶 橘红 蒺藜郁勃伤肝阴（木火内燃阳络，柔肝育阴法）

　　阿胶 麦冬 白芍药 生地 甘草 鸡子黄烦劳损心脾（气不摄血，甘温培固法）

　　用归脾汤。见前。保元汤 人参 黄 肉桂 甘草纵欲伤肾青铅六味丸 肉桂 七味丸并加童便。

　　精竭海空，气泛血涌（危症急固真元，大补血法）

　　人参 五味子 紫河车 熟地 枸杞子 紫石英以上内因。

　　烟辛烁肺（治上法）

　　用千金苇茎汤 鲜苇茎 苡仁 桃仁 瓜瓣 加茅根酒热戕胃（治中法）

　　用甘露饮 生地 熟地 天冬 麦冬 石斛 茵陈 黄芩 枳壳 甘草 枇杷叶 加藕汁坠堕伤瘀血泛，先导下后通补。

　　怒力伤（属劳伤之根，阳动则络伤血溢，治与虚损有间，宜滋阴补气为主）

　　用当归建中汤 即小建中汤加当归 虎潜丸 旋复花汤。

　　何书田曰：血之主司系心肝脾，血之生化系阳明胃。胃为血之要道，当先治胃。《仁斋直指》云：一切血证经久不愈，每以胃药收功。薄味调养胃阴，如《金匮》麦冬汤及沙参、扁豆、鲜斛、茯苓。甘温创建中阳，如人参建中汤及四君子加减。沉着浓浓，属肝肾之血，用熟地、枸杞、归身、牛膝、茯苓、青铅。阴虚阳升，头中微痛，当和阳镇逆，用生地、阿胶、牛膝、白芍、茯苓、青铅。

　　思虑太过吸伤肾阴，时时茎举，此失血属骄阳独升，用人中白、龟版、知柏等味。心火吸肾，随阳升腾，阳翔为血溢，阳坠为阴遗腰痛。足胫冷何一非精夺下元损见症，治以人参、熟地、河车膏、紫石英、茯苓、五味、枸杞、沙苑，谓莫见血以投凉，勿因嗽以理肺，为要旨耳。

　　肾传脾胃，元海无纳气之权，急急收纳根蒂，人参、河车膏、坎气、枸杞、熟地、五味、沙蒺藜、茯苓、胡桃等味，在所必用。

　　陈参曰：夏月藏阴，冬日藏阳。阳不潜伏，升则血溢，降则遗精。血宜宁静，不宜疏动，动则有血溢之虞。投凉剂则清气愈伤。

　　卷中　杂症

　　附衄血治法

　　温邪（四季皆有因，病衄血，宜用辛凉清润法）

　　杏仁 淡芩 山栀 郁金 元参 连翘风温（春令）

　　元参 赤芍 连翘 桑叶 丹皮 橘皮 茅花酒热伤胃生扁豆 麦冬 北沙参 粳米湿热胃火上蒸出衄玉女煎 熟地 知母 生石膏 麦冬 牛膝胆火上升心营热兼衄犀角 生地 丹参 知母 牛膝 侧柏叶 元参 连翘 山栀 丹皮 荷叶阴虚阳冒致衄生地 龟版 阿胶 麦冬 生白芍 川柏 牛膝 天冬 茯苓 川石斛 人参 山药熟地 丹皮 泽泻 石决明 莲子 芡实 元参 山萸 补骨脂 淡菜

　　卷中　杂症

　　便血章

　　便血不外风淫肠胃、湿热伤脾二义。《内经》谓是阴络受伤，阴络即脏腑隶下之络也。

　　溺血郁热由膀胱，五苓散合莲子汤。知柏山栀皆可入，不痛为虚益气良（玉茎中不痛可用补中益气汤）。下血大肠多湿热，肠风脏毒清浊译。粪前近血热在下，粪后远血热上臧。

　　四物荆槐榆悉妙，棕灰陈（皮）壳（枳壳）苓甘襄。发热柴胡胶（龟）版效，血虚熟地血余尝。瘀块桃红丹尾鳖，延胡赤芍同前方。

　　湿热荆芥炭 川连 乌梅 广皮 茅术 地榆 甘菊炭 黄芩 白芍 川朴 槐米 于术茯苓 桑叶 泽泻 丹皮阳虚寒湿茅术 广皮 炙草 柴胡 人参 附子 川朴 炮姜 升麻 地榆 茯苓 防风根白芍 荷叶 建神曲 葛根大肠血热生地 地榆炭 黄柏 料豆皮 柿饼 山栀 丹参 炒樗皮 槐花 炒黄芩 丹皮元参 五加皮 当归 炒银花 白芍脾胃阳虚（下血如注）

　　四君子汤加木瓜 炮姜 禹粮石脂丸阴伤肠胃生地 丹皮 竹心 茯苓 补阴丸 元参 连翘 天冬 牛膝 虎潜丸阴虚血涩（肛坠掣痛，肛门若火烙，阳不和平，仍是阴精失涵）

　　生地炭 火麻仁 归须 冬葵子 料豆皮 查炭脾肾虚六味丸加芡实 五味子 莲肉 归脾丸肾阳虚人参 苁蓉 补骨脂 柏仁 韭子 鹿茸 鹿角 巴戟天 远志肉 茯苓 熟地 菟丝子 归身肾阴虚熟地 龟版心 归身 知母 山药 山萸 料豆皮 白芍 茯神 地榆 丹皮 五味子 乌梅 花龙骨劳力络伤（瘀必结于络，络及肠胃而后下，乃一定之理）

　　人参 陕当归 茯苓 炙草 大白芍 肉桂血瘀在络归须 旋复花 柏子仁 桃仁 新绛 青葱管阳明不阖人参 炒川柏 山萸肉 赤石脂 乌梅 禹余粮 五味子 白粳米 清心莲子饮人参 柴胡 黄芩 地骨皮 车前子 黄 茯苓 甘草 石莲子 麦门冬何书田曰：便血一症，古有肠风、脏毒、脉痔之分，其实不外乎阴络受伤也。能别其血之远近而决其脏腑之性情，则不致气失统摄，血无所归，如漏卮不已耳。肺府致燥，涩宜润降，如桑麻丸及天冬、地黄、银花、柿饼之类。心病则火燃，血沸宜清化，如竹叶地黄汤及补心丹之类。脾病必湿滑，宜燥升，如茅术理中汤及东垣益气汤之类。肝病有风阳，痛迫宜柔泄，如驻车丸及甘酸和缓之剂。肾病见形消腰拆，宜填补，如虎潜丸及理阴煎之类。至胆经为枢机，逆则木火煽营，宜桑叶、山栀、丹皮之清养。大肠为燥腑，每多温热，风淫宜辛凉苦燥。

　　胃为水谷之海，多气多血，脏病腑病无不兼之，宜和宜补，应热应寒，难以尽言。脾胃为柔脏，可受刚药，心肝为刚脏，可受柔药。罗谦甫治便血以平胃散作主，加桂附干姜，重加炒地榆以收下湿，颇见神效。温煦奇肾用斑龙丸。疏补中土用枳术丸，守补心脾用归脾丸，脾湿肾燥用黑地黄丸，大补精气用天真丸，升降脾胃用平胃散，堵截阳明用禹余粮赤石脂丸。复从前之汤液，用五仁汤。善病后之元虚，用养营汤。

　　卷中　杂症

　　汗症章

　　经曰：阳加于阴谓之汗。又曰：汗者心之液。又曰：肾主五液，故凡汗症未有不出心肾虚而得者。夫心为生阳之脏，凡五脏六腑、表里之阳，皆心主之，以行其变化，故随其所在之处而气化为津，亦随其火扰所在之处而泄为汗，是汗本乎阴，乃津液之所化也。

　　克肖天地名曰人，天地有雨人汗生。时逢久雨天地否，久汗之人病自成。觉来无汗寐时出，盗汗阴虚兼内热。不动而汗时时来，自汗阳虚兼有湿。脉细阳弱太阴亏，自汗补阳调胃戢（戢者绝其汗也）。浮麦地芍陈蛎梅，加减归脾服多帖。盗汗滋阴降火宜，当归大黄功最奇。麻黄根兼知（母）杞（枸杞）骨，前方选用堪同施。宁神安心药为妙，汗为心液当先知。

　　卫阳虚（宜镇阳理阴）

　　陈参曰：火与元气不两立，气泄为热为汗，以治在无形实火，宜清虚火宜补。

　　真武汤 茯苓 白芍 白术 附子 生姜 玉屏风散 黄 防风 白术 人参附子 西 于术 人参 茯苓 炙草 浮小麦 半夏 牡蛎 南枣营卫虚（自汗）

　　黄 建中汤加防风根劳伤心神生脉散 四君子汤胃阴虚人参 茯神 枣仁 白芍 炙草 龙骨阳虚自汗，补气以卫外，阴虚盗汗，补阴以营内。

　　柏子仁丸 柏仁 牛膝 卷柏 泽兰 续断 熟地陈参曰：津散于外而为汗，此为虚者言。若时证则不可拘泥也。心之阳虚不能卫外而固密，则外伤而自汗。肾之阴虚不能营内而退藏，则内伤而盗汗。自汗由阴蒸于阳分也，盗汗由阳蒸于阴分也。

　　卷中　杂症

　　头痛章

　　头为诸阳之会，与厥阴脉会于颠，诸阴寒邪不上逆，惟阳气窒塞，浊邪得以上据，厥阴风火乃能逆上作痛。头痛症皆由清阳不升，风火乘虚上扰所致也。

　　头痛之症虽主风，亦有痰火虚不同。顶颠属风太阳火，眉棱骨痛由痉攻。脑后血脉虚来大，滑痰弦数火风逢。九味羌活汤主治，芩连治火殊多功。痰合二陈虚四物，气血四君亦可庸（用也）。风亦属阳头为会（诸阳之会），两阳相争痛势凶。气血虚者无力拒，风不与争痛故松。若因痰饮作痛者，胸膈饱闷非风从。

　　风火头痛（宜辛散轻清法）

　　羚羊片 元参 薄荷 山栀 桑叶 夏枯草 连翘 丹皮 菊叶 黄芩 苦丁茶荷叶 木通蔓 荆子 白芷肝风头痛（宜熄风滋肝法）

　　首乌 枸杞子 生地 菊花 白芍 料豆衣 柏仁夏秋伏暑头痛石膏 连翘 羚羊片 蔓荆子 木通 山栀 苦丁茶 荷叶边 飞滑石 生草 紫川朴 桑叶胆胃伏邪羚角片 菊叶 连翘 葛根 牛蒡子 赤芍 白芷凡头痛而属阴，虚阳越者，用复脉汤、甘麦大枣法加阿胶、牡蛎、生地、白芍、沙参。因阳虚浊邪阻塞气血，瘀痹而痛者，用虫类搜逐血络，宣通阳气。

　　炮川乌 半夏 细辛 生姜汁 露蜂房 川芎 当归 炙全蝎陈参曰：头风初起，以桑叶、山栀、丹皮、荷叶边轻清凉泄，使少阳内遏之邪倏然而解。

　　若久则伤及肝阴，参入酸凉柔剂可也。或肝阴久耗，厥阴无一息之宁，痛掣之势已极，此岂轻剂可解？惟复脉汤之纯甘壮水，胶芍之柔婉以熄风和阳，庶足俾刚亢之盛一时顿息。

　　卷中　杂症

　　心痛章

　　心痛从来类分九，胃脘疼痛当心口。风热悸冷冻饮料食虫，疰与去来痛皆有。得暖缓时属于寒，前后应痛因郁久。血痛逆气唧唧声，痰痛脉滑吐痰垢。恶心恶食因食伤， 杂喜饥胃火诱。口吐黄水是蛔虫（时作时止，痛止能食者），闷痛吐宽郁痰浓。初起得寒温散之，姜半（夏）香砂青（皮）广（皮）蔻（仁）。稍久或郁郁火生，曲（六曲）壳（枳壳）苓栀滑（石）芎（川芎）守。痛则不通郁自成，通则不痛便无咎。

　　惊伤心痛（闻雷或炮被惊，心下漾漾作痛，此肝阳上逆，不容升达也，养血平肝治之）

　　逍遥散去柴胡加钩勾、丹皮。

　　积劳损伤心痛（劳伤血痹，痛极昏厥，宜通络和营法）

　　生鹿角 官桂 半夏 当归须 桃仁 姜汁脾寒厥痛（吐涎肢冷，病在脉络，宜辛香开通法）

　　高良姜片 姜黄 草果 生茅术 丁香 梗 川朴心劳受伤作痛（重按而痛减者，攻劫难施，宜用辛甘化阳良法）

　　人参 川椒 白蜜 桂枝 炙草陈曰：心痛寒甚用炮姜、肉桂，火甚用炒川连、竹茹。如因瘀血，用桃仁泥、延胡索、五灵脂、当归须，痰饮用制南星、栝蒌，虫厥用椒目、乌梅、使君子。若真心痛，十指甲俱青，夕死旦危，不治。

　　卷中　杂症

　　腹痛章

　　腹痛之症芍药甘，甲乙化土方须谙。苍（术）朴（白）术苓（香）附（枳）实（白）芷，用药堪与心痛参。虚者手按痛止软，手不可近是实焉。寒痛绵绵小腹冷，火痛时作时止然。痛处不移瘀血聚，或东或西气攻坚。痰则脉滑小便秘，怒痛肝伤两胁连。血虚偎偎筋抽引，气虚呼吸少气绵。泻后痛减知食积，燥湿导滞汤为先。冒暑吐泻香薷需，伤湿木通茅术痊。

　　上中二焦气阻腹痛（呕吐脉数而涩）

　　半夏 白蔻 山栀 豆豉 广皮 桔梗阳气不运腹痛（兼腰痛冷则尤甚）

　　桂枝 香附 小茴香 艾绒 青皮 白茯苓郁伤脾阳作痛半夏 延胡索 生姜 苏梗 川朴 川楝子 草果秽浊阻气腹痛（用芳香逐秽法）

　　藿香 莱菔子 川朴 半夏 广皮 白杏仁阴浊内阻，腑阳不通（用通阳泄浊法）

　　生晒术 附子 茯苓 小茴香 制川朴 淡吴萸 良姜 半夏 生益智 生姜汁肝气郁而腹痛逍遥散去白术加郁金、香附。

　　郁久血滞，癸水不调，痛而无形肉桂 香附 吴茱萸 木香 当归 川芎 五灵脂 白芍郁怒饮气入络制南星 牡蛎 桂枝 川楝子 橘核 东引李根皮暑伤中气作痛人参 广皮 益智仁 谷芽 白芍 茯苓郁伤肝脾，络血瘀凝（用宣达营络法治之）

　　桃仁 老韭白 归须 桂木 穿山甲 阿魏丸 当归 白芍 甘草 制军 枳实 桂枝劳伤中阳，腹痛浮肿，食入痛甚当归 益智 煨姜 枣肉 白芍 广皮 炙草陈曰：营分虚寒，当脐而痛，冬发春愈，加肉桂、茯苓。

　　卷中　杂症

　　胁痛章

　　胁痛多属少阳，厥阴伤寒胁痛，皆在少阳胆经，以胁居少阳之部耳。杂症胁痛皆属太阴肺经，以肺脉布于肝络耳。

　　胁与肋属肝胆部，肝主藏血又主怒。凝血成瘀疼痛加，郁怒不舒痛则布。怒痛且膨得嗳宽，血痛不臌无时住。痛连胃脘挟宿食，右胁气滞湿痰注。逍遥四物小柴胡，朴果青砂二苏（叶梗）附。热须黛（青黛）胆（胆星）痰芥星，健脾二陈亦可付。

　　肝郁胁痛川楝子 山栀 橘叶 川连 茯苓 降香末 半夏 川斛 牡蛎 香附 夏枯花 白芥子湿热壅滞胁痛小温中丸金不制木，咳血后胁痛川贝母 杏仁 白蔻仁 枇杷叶 橘红 降香末营络虚寒（重按得缓属阴络虚也）

　　桂 干姜 小茴香 大枣 归身 茯苓 炙甘草寒入络脉，气滞胁痛（口吐涎沫，身发寒栗）

　　半夏 川楝子 吴萸 高良姜 茯苓 延胡索 蒲黄 荜茇血络瘀痹（用辛泄宣瘀法）

　　陈参曰：进食痛加大便燥结，久病已入血络。

　　桃仁泥 川楝皮 郁金 新绛 当归须 延胡索 丹皮 五加皮 山栀皮 柏子仁 冬桑叶 左牡蛎肝肾阴亏（五心热，咽痛，左胁疼）

　　陈参曰：宜甘缓理虚，温柔通补方法。

　　生地 天冬 柏子仁 人参 麦冬 生白芍肝胃皆虚，胁痛人参 枣仁 柏子仁 桂元 茯神 当归 花龙骨 金箔胁痛兼痰饮半夏 白蒺藜 钩藤 广皮 茯苓 白芥子 甘草风入络胁痛（易饥吐涎）

　　生地 白芍 天冬 杞子 桃仁 阿胶 柏仁 丹皮 泽兰胆络血滞胁痛（上吐下泻，春深寒热不止）

　　青蒿 郁金 元红花 丹皮 归须 泽兰叶陈参曰：治胁痛症不外仲景旋复花汤，河间金铃子散，以及辛温通络、甘缓理虚、温柔通补、辛泄宣瘀等法。《内经》肝病三法，治虚亦主甘缓，况病必伤阳明胃络，渐归及右，肝肾同病矣。当用甘味（人参、茯苓、甘草、大枣）佐镇摄（金箔、龙骨）治之。

　　卷中　杂症

　　腰痛章

　　（膝腿足痛附）

　　先天之本惟两肾，位在腰间精足甚。房劳太过致精亏，邪气客之腰受病。六味可增附断（川断）龟，补骨杞味仲柏知。一切寒药皆禁用，妇人血滞更血亏。太阴腰痛因湿热，芩柏仲芎苍白术。日轻夜重瘀不通，归尾桃红赤（芍）膝（牛膝）没（没药）。身寒即发寒炮（姜）

　　桂（肉桂），痰积二陈风小续（小续命汤）。闪气肾离法同瘀，又有肾着治宜速。便利身重腰冷水，利湿苓甘姜术足。

　　湿郁腰痛防己 茯苓皮 杏仁 草果 苡仁 桂枝 川朴 晚蚕砂 萆 滑石 菊花 小茴寒湿伤阳腰痛（宜辛温通阳泄浊法）

　　杜仲 杞子 五加皮 茯苓 归身 牛膝 炒白芍 炙草 胡桃 大枣 沙苑子羊肾 煨姜 川桂枝湿伤脾肾之阳腰痛（嗜饮便涩，遗精，痛，麻木）

　　用祛湿缓土法，苓桂术姜汤，术菟丸。

　　老年奇经病腰痛（用血肉有情之品温养下焦）

　　鹿角霜 淡苁蓉 淮牛膝 柏子仁 炙虎骨 肉桂 西杞子 川杜仲 川石斛如麻木甚者加萆 、蒺藜。

　　陈参曰：腰者肾之府，肾与膀胱为表里，在外为太阳，在内属少阴。又为冲督任带之要会，则腰痛不得专以肾为主病。内因治法：肾藏之阳有亏，则益火之源以消阴翳，用附桂八味丸。肾藏之阴内夺，则壮水之主以制阳光，用知柏八味丸。外因治法：里湿伤阳用辛温，以通阳泄浊。湿郁生热用苦辛，以胜湿通气。不内不外因治法：劳役伤肾以先后天同治，倾跌损伤辨其伤之轻重与瘀之有无，为或通或补。

　　卷中　杂症

　　膝腿足痛附

　　温湿热蒸，阻流行之隧，宜宣通之石膏 杏仁 生苡仁 威灵仙 滑石 防己 寒水石足膝肿痛（久不止内热）

　　生虎骨 仙灵脾 淮牛膝 金狗脊 陕归身 川萆右腿痛不肿，入夜势笃（此邪留于阴，治从肝经）

　　杜仲 小茴香 穿山甲 归须 北细辛 干地龙足痛攻冲（吐涎，大拇指疼）

　　吴萸 独活 归身 附子 细辛 防己两足皮膜抚之则痛（此厥阴犯阳明胃也）

　　川楝子 小青皮 归须 橘红 延胡索 炒山栀 桃仁 查肉饱食则哕，两足骨髓皆痛，此阳明不克司束筋骨。

　　用转旋阳气法（苓桂术姜汤）

　　陈参曰：腿足痛，外感者推寒湿、湿热、湿风之流经入络。《内经》云：伤于湿者，下先受之，以治湿为主，或佐温佐清佐散为宜。若内伤，不外肝脾肾三者之虚，或补中或填下或养肝为治。

　　卷中　杂症

　　臂背痛章

　　背者胸中之府，肺俞为病，即肩背作痛。又背为阳明之府，而阳明为十二经之长，虚则不能束筋骨利机关，即肩垂背曲而臂亦作痛矣。阳明脉衰，肩胛筋衰不举而痛楚也。

　　手臂因何作疼痛，经络血虚风湿中。二术（苍白）南（星）秦（艽）二活（羌独）防（风），寒桂（枝）艾血芎归用。热芩痰芥气参 ，伤用威灵红桃送。背属太阳膀胱经，此经气郁痛不禁。羌活胜湿汤最妙，一点冷痛痰二陈。劳役过度时时痛，十全大补应安平。

　　营虚脉络失养，风动筋急（痛绕耳后，仿李东垣舒筋法）

　　当归 川桂枝 防风根 生 生于术 片姜黄 另服化脉活络丹一丸劳倦肩背疼桂 术 五加皮 苡仁 防己 白蒺藜 茯苓阳明虚肝风动（当用柔甘温养法）

　　首乌 杞子 柏子仁 甘菊炭 归身 胡麻 羚角片 海桐皮 煨天麻 童桑枝 白蒺藜寒郁气隧胸引肩背皆痛宗《内经》诸痛皆寒之义，以温药两通气血。

　　川桂枝 川椒目 熟附子 橘皮 乌药支 淡吴英 延胡索 制香附 苏梗 远志肉炒于术 白茯苓 元红花肝浊冲逆作痛干姜 乌梅 炒白芍 川黄连 川柏 细辛 炒川楝失血，胃络虚，肩背痛（宜填补阳明）

　　人参 炒枣仁 白芍 茯神 陕归身 炙甘草督脉虚，肾气上逆陈参曰：肾气攻背，项强溺频，是督脉不摄。用奇经药以峻补真阳为主。

　　鹿角霜 归身 杜仲 沙苑子 青盐 鹿角胶 杞子 茯苓 菟丝子陈参曰：凡冲气攻痛，从背而上者，系督脉主病，治在少阴。从腹而上者，系冲脉主病，治在厥阴。此治病之宗旨也。故肺俞之风用防风散，痰臂流背痛用指迷丸。

　　卷中　杂症

　　痛风章

　　遍身走痛名痛风，血虚气滞风湿攻。湿热生风不克土，痰壅经络难宣通。风淫末疾四肢属，日甚夜轻气血从。治主四物桃红益，痰热二陈蒌相同。上风羌防芷薄桂，下湿薏藤宣汉庸。小便如涩四苓散，桑枝酒炒加汤中。此虽血瘀筋不着，总由血虚不内荣（失养）。寒气凝滞湿痰结，因风行走痛自凶。

　　陈参曰：五行六气流行最速，莫如风火，重按疼痛少缓，是为络血。

　　血络瘀痹（久痛必入络，气血不行发痹）

　　金沸草 桃仁 生鹿角 新绛屑 归尾 青葱管积伤入络作痛归须 降香末 小茴香 木香 柏子仁 野郁金阴分伏热痛风头颠至足麻木刺痛，用东垣滋肾丸。

　　肝肾虚下焦痛病后精采未复，多言伤气，行走动筋，当以甘温和养。

　　人参 当归身 白茯神 枸杞 沙苑子 甘菊炭陈参曰：相火寄于肝，龙雷起于肾，并从阴发越，根蒂先亏，藏纳失职矣。

　　何书田曰：经云诸痛痒疮，皆属于心。夫心主君火，自当从热而论，然此但言疮耳，不可概诸他病也。诸痛古人总以通字立法，非攻下通利之谓，谓通其气血则不痛也。然必辨明气血在气分者，但行其气，弗动其血。在血分者，兼乎气治，所谓气行则血随之矣。症实者气滞血凝，通其气而散其血。症虚者气馁不能充运，血衰不能滋荣，当养气补血，兼寓通于补。

　　陈参曰：诸痛宜辛润宣通，不宜酸寒敛涩，恐留邪也。

　　卷中　杂症

　　头眩章

　　经曰：诸风掉眩皆属于肝。头为六阳之首，耳目口鼻皆系清空之窍，所患眩晕非外来之邪，乃肝胆风阳上冒耳。内风乃身中阳气疲动。

　　头眩昏晕气血虚，风寒暑湿痰火居。《内经》头眩责肝木（风木主动），丹溪痰火原相居。元气挟火动痰致，虚火上炎痰则无。化痰清晕二陈用，菊 （本）荆桔羌防抚（芎）。劳役气虚补中妙，产后血虚四物须。冒暑薷香麦薷味，寒而无汗麻黄苏。

　　火重头眩（宜清泄上焦窍络之热）

　　山栀 天花粉 桑叶 元参 连翘 湖丹皮 生地肝风头眩（肾宜温肝宜凉）

　　阿胶 麦冬 白芍 牡蛎 生地 萸肉 甘菊络热眩晕羚羊角 元参 生地 石菖蒲 连翘 郁金营血虚头眩西枸杞 胡麻 左牡蛎 川石斛 桑叶 柏子仁内风挟痰头眩煨天麻 法半夏 云茯苓 甘菊花 白蒺藜 广橘皮 西杞子 鲜竹沥阴虚阳升头眩（补肾滋肝，育阴潜阳，兼镇摄治）

　　大熟地 山萸肉 五味子 牡蛎 淮牛膝 龟版心 麦门冬 灵磁石 茯神 炒远志属下虚头眩都气丸加车前、淡天冬。

　　动怒郁勃（痰火风火并炽，头眩）

　　二陈汤、龙荟丸加减治之。

　　何书田曰：精液有亏，肝阴不足，血燥生热，热则风阳上升，窍络阻塞，头目不清，眩晕跌仆。治宜缓肝之急以熄风，滋肾之液以驱热。如虎潜丸、侯氏黑散、地黄饮子、滋肾丸、复脉饮汤等方。介以潜之，酸以收之，浓味以填之，或清上实下之法。风木过动，必犯阳明，呕吐不食，法当泄肝安胃，或填补阳明。又法辛甘化阴，清金平木，治痰须健中，熄风可缓晕。

　　陈参曰：肝肾虚则多惊恐，阳动莫制，皆脏阴少藏耳。

　　卷下　杂症

　　痹症章

　　痹与风病相似，但风则阳受之，痹则阴受之，故多沉着且痛。大凡邪中于经为痹，邪中于络为痿。《金匮》云：经热则痹，络热则痿。初病湿热在经，久则瘀热入络。

　　痹症有五原归一，皮脉与肌筋与骨。风行寒痛湿着彰，《内经》三气风寒湿。以致麻木疼痛加，不能行动但能食。痹者闭不通之云，邪阻正气经络塞。皆由虚损腠理开，三气乘虚自外袭。留滞于内为病多，湿痰浊血都凝涩。法治法邪养正先，畅达气血通络脉。峻补真阴为属阴，风燥之品用不得。舒筋赤芍草姜黄，沉（香）汁归（当归）羌（活）海桐（皮）益。

　　湿热致痹（宜舒通脉络，使清阳流行）

　　生 法半夏 防风 桑枝膏 生术 川羌活 姜黄 川桂枝 陕当归 羚羊角肉桂 炙甘草 汉防己 苡仁 生地 白茯苓 炙龟版 杏仁 阿胶 川通草 料豆皮紫川朴 天花粉 绵茵陈 石膏 老苏梗 川石斛 湖丹皮 郁金暑伤气，湿热入络为痹人参 生于术 广皮 生姜汁 茯苓 半夏 川黄连 枳实 鲜竹沥 泽泻寒湿为痹（宜微通其阳，兼通补法）

　　金狗脊 川杜仲 仙灵脾 熟附子 生虎骨 淮牛膝 川桂枝 白术 杞子 茯苓防己 晚蚕砂 当归 萆 泽泻 苡仁肝胆风热为痹（宜甘寒和阳法）

　　羚羊角 元参 桂枝 茯苓 石斛 杞子 白蒺藜 丹皮 桑枝 生地 天冬肝胃虚滞为痹（阳气烦蒸当两补厥阴阳明）

　　黄 首乌 白蒺藜 于术 归身 料豆衣气滞热郁为痹（因病后过食肥腻）

　　栝蒌皮 苏梗 广郁金 苦杏仁 橘皮 半夏曲血虚络涩为痹鲜赤首乌 童桑枝 黑芝麻 九制首乌 川桂枝热入下焦血分为痹归身 柏子仁 钩藤 川萆 牛膝 丹皮 白菊花 苡仁 生虎骨 茯苓风寒湿入下焦经隧为痹（宜辛温以宣通经气）

　　活络丹 川乌 地龙 穿山甲 大黑豆皮卫阳疏，风邪入络为痹（风淫治以甘寒法）

　　羚羊片 杏仁 海桐皮 元参 童桑枝 川桂枝 花粉 汉防己 连翘 绿豆皮肝阴虚，疟邪入络为痹大熟地 阿胶 天冬 五味 龟版胶 秋石 麦冬 茯神气虚成痹舒筋汤加黄 、广皮、茯苓、桂枝、防风根营虚成痹人参 归身 炙草 南枣 茯苓 白芍桂枝精血虚延痹鹿角胶 枸杞子 桑椹子 天冬 茯苓 淡苁蓉 川杜仲 沙苑子 虎骨陈参曰：治痹之法只宜峻补真阴，宣通络脉，使气血得以流行，不得过用风燥药，以再伤真阴。

　　卷下　杂症

　　痿症章

　　邪中于络为痿，又络热则痿。痿不外乎肝、肾、肺、胃四经之病。肝主筋，肝伤则四肢不为人用，而筋骨拘挛。肾藏精，精血相生，精虚则不能灌溉诸末，血虚则不能营养筋骨。肺主气，为清高之脏，肺虚则高源化绝，化绝则水涸，水涸则不能濡润筋骨。阳明为宗筋之长，阳明虚则宗筋纵，而不能束筋骨以利机关。经云：湿热不攘，大筋软短，小筋弛长。软短为拘，弛长为痿。

　　四肢软弱痿症成，不痒不痛难趋行。五痿筋脉骨肉气，治法独取阳明经。阳明本为宗筋长，主润宗筋合相养。虚则宗筋纵不收，束骨利关职不掌。总由肝肾肺胃伤，四末无用肝脾殃。肺热何由得濡润，高源化绝水涸彰。清心补肾二四（四君四物等汤）利，栀芩化热桔引肺（杜）。仲（牛）膝（栝）蒌（麦）冬（黄） （五）味（木）瓜，木通通窍（升）麻提气。治痿之法专补阴，壮骨补虚药须备。

　　肺热叶焦如形瘦脉数，玉竹、地骨皮、百合、北沙参、麦冬、杏仁、桑叶。如面瘰跗软，连翘。

　　湿热蒸铄筋骨为痿茅术 川柏 寒水石 防己 茵陈 茯苓 晚蚕沙 萆 杏仁 飞滑石 木通 龙胆草胃气窒塞为痿（气塞胃呆，筋骨不利）

　　加味温胆汤、更衣丸。

　　邪风入络为痿（口鼻歪斜而起）

　　羚角 大生地 元参 川石斛 犀角 川萆 黄柏阳明虚，营络热，内风动成痿（宜清营热、熄内风法）

　　犀角 元参 明天麻 钩藤 生地 连翘 冬桑叶 丹皮胃阳督任皆虚为痿（当两固中下）

　　鹿角胶 淡苁蓉 巴戟肉 归身 牛膝 柏子仁 补骨脂 白茯苓 杞子 川斛肝肾两虚为痿（熄风纳下）

　　河间地黄饮子 熟地 巴戟肉 山萸肉 淡苁蓉 附子 官桂 石斛 白茯苓 石菖蒲 远志 麦冬 五味子虎潜丸熟地 虎胫骨 知母 当归 川柏 败龟版 锁阳 白芍 牛膝 广陈皮 羚羊肉脾肾阳虚为少女（晕中肌麻，腹鸣瘕泄，用脾肾两补）

　　冲任虚寒为痿（用薛氏加减八味丸）

　　督阳奇脉兼虚为痿鹿角 淡苁蓉 菟丝子 远志 白茯苓 覆盆子督阳虚为痿（如历节汗出，筋骨腰脊酸软，冬月尤甚）

　　麝茸 麝香 生羊肾子 归身 川乌酒煮为丸骨痿（由精血内夺，奇脉少气，当填精补髓）

　　鹿角屑 羊肉胶 虎骨 巴戟天 猪脊髓 线鱼胶 龟版 怀熟地 淡苁蓉 沙苑子 枸杞川黄柏 青盐 川杜仲 白茯苓 牛膝 陈归身陈参曰：治痿之法，经云独取阳明，无非流通胃气，以为脉主乎束筋骨利机关也。头颈轰然热蒸，痰涎涌出，味酸，此督脉不司纳束，肾虚收纳无权，阴火上炎，内风齐煽，宜通纳入脉，以收拾散失之阴阳。

　　卷下　杂症

　　麻木章

　　麻木不仁症何治，二陈四物汤须识。总是湿痰死血成，活血开痰法先试。两臂桂枝不可无，下部灵仙牛膝使。补中益气青（皮）附（香附）香（木香），白芥红（花）桃（仁）药兼备。

　　营虚，肝风挟痰，指末胀麻煨天麻 羚羊片 桂枝 茯苓 胆星 白芍 钩藤钩 石决明 桑枝 秦芄 归身肝肾虚，眩晕耳鸣，心悸指末麻生地 西杞子 远志 石菖蒲 桂枝 阿胶 羚羊角 茯神 炙龟版 牡蛎 归身白蒺藜 胡麻 湖丹皮 白芍 料豆皮 桑叶 炒山栀

　　卷下　杂症

　　痫症章

　　痫症或因惊恐，或由饮食不节，或由母腹中受惊，以致五内不平，经久失调，一触积痰，厥气内风猝然暴逆，莫能禁止。待其气平然后已。至于主治，要在辨其虚实耳。

　　痫 晕倒时流涎，声类畜叫五痫传。痫醒身软 反是，皆由痰与惊专权。惊则神志不守舍，舍空痰如心窍填。肝胆胃经挟痰火，三阳合并升而然。行痰为主清热次，犀角二陈（石）菖（蒲）胆（星）连（川连枳）。壳蒌（皮）藤橘姜竹沥，茯神郁（金远）志宜同煎。

　　惊恐痰火升，发痫黄连 山栀 广皮 胆星 黄芩 枳实 远志 菖蒲阳气郁窍，络阻发痫厥羚羊角 川柏 姜半夏 连翘 陈胆星 远志 广郁金 元参 钩藤钩 白芍 川黄连 煨天麻 广皮 清阿胶水火郁血滞，兼痫（妇人经来紫黑）

　　生地 紫丹参 炒山栀 西珀屑 丹皮 胡黄连 茺蔚子肝肾阳开发痫入冬不寐，阳不滑藏。虎潜丸，见前。

　　陈参曰：痫症有风热，有惊邪，皆兼虚与痰所致。幼科方书小儿有五痫，五脏各有畜所属。声如羊者心痫，声如犬者肝痫，声如牛者脾痫，声如鸡者肺痫，声如猪者肾痫。 ，风病也。《难经》督脉为病，脊强而厥。张仲景云：脊强者，五 之总名。其症卒口噤，背张而螈 。

　　卷下　杂症

　　癫狂怔忡不寐健妄等章

　　癫出积忧积郁，病在心脾包络之阴，蔽而不宣，致气郁痰迷，神志为之混淆。狂由大惊大恐，病在肝胆胃经，三阳并而上升，致火炽痰涌，心窍为之闭塞。不寐总由阳不交阴所致，若因外邪而不寐者，当连去其邪，攘外即所以安内也。若因里症而不寐者，或焦劳过度而离宫内热，或忧劳积郁而耗损心脾，或精不凝神而龙雷振荡，或肝血无藏而魂摇神漾。胃病则阳跷穴满，胆热则口苦心烦，审病用方，法无一定。

　　狂症属阳主多怒，癫症属阴主多喜。心热为狂肝实癫，均为热症河间议。心经有损七情伤，镇心安神最为利。天王补心用三参（人参、丹参、元参），酸枣地归二冬味。远志柏仁桔茯神，灯草辰砂石菖配。怔忡健忘都可医，加减天王补心治。怔忡人呆将捕如，惕惕不宁神明殊。心为人主血为主，神不守舍心血虚。健忘虽因气血隔，盛怒伤志亦成疾。静则神藏躁消亡，心气不充神惫极。阳不变阴非外邪，此方亦可不寐吃（即天王补心丸）。

　　发狂木火动心神虚人参 元参 枣仁 天冬 丹参 茯神 川连 麦冬 生地 远志 桔梗 伯仁 菖蒲发癫，郁火，心肾不交（脉不鼓指）

　　生地 酒炒连 山栀 茯神 竹叶 川柏 炙坎版 菖蒲 远志心火不寐鲜生地 元参 竹叶心 净银花 麦冬 绿豆皮胆火不寐丹皮 半夏 钩藤 温胆汤 山栀 桑叶 橘红脾营虚用归脾汤为主不寐胃病，阳跷脉虚早服八味丸，晚服半夏秫米汤。

　　不寐怔忡，胆液亏，阳升虚烦《金匮》酸枣仁汤 枣仁 甘草 知母 茯苓 川芎不寐健忘，肝肾阴亏，阳浮（咸苦酸收甘缓法）

　　龟版胶 熟地 萸肉 五味子 宁淡菜 川柏 远志 白茯苓 鹿角胶 大熟地 淡苁蓉 羊肾子何书田曰：癫之实者，以滚痰丸开痰之壅塞，清心丸泄火之郁勃。虚者当养神而通志，归脾丸、枕中丹。狂之实者，以承气汤、白虎汤直折阳明之火，生铁落饮重制肝胆之邪。虚者当壮水以制火，二阴煎之类。

　　生地 枣仁 元参 茯苓 麦冬 甘草 黄芩 木通思虑烦劳，身心过动，风阳内扰则营热。心悸惊怖，不寐，胁中动跃，治以酸枣仁汤。

　　枣仁 知母 川芎 甘草 茯苓 补心丹 枕中丹 清营之热佐以敛摄神志。

　　陈参曰：《灵枢经》云：阳气下交于阴，阳跷脉满，令人得寐。

　　卷下　杂症

　　黄胆章

　　疸分阴阳，而总以湿得之。阳疸者，湿从火化，瘀热在里，胆热液泄，与胃之浊气相并，上不得越，下不得泄，熏蒸遏郁，侵于肺则身目俱黄，热流膀胱溺变赤，其色明，阳主明，治在胃。阴黄者，湿从寒水，脾阳不能化热，胆液为湿所阻，渍于脾，浸淫肌肉，蕴于皮肤，黄如熏，其色晦，阴主晦，治在脾。黄胆者，身黄、目黄、溺黄之谓也。

　　黄胆分五名固有，黄汗女劳湿热酒。总归湿热相郁蒸，脾胃兼虚为日久。茵陈五苓散主之，随病增减方堪施。病久腹胀兼黑色。此为不治先当知。

　　谷疸（不宜下犯足太阴，防变胀）

　　猪肚丸 猪肚 苦参 白术 牡蛎又方 绵茵陈 茯苓皮 蔻仁 花粉 枳实 苦桔梗疸后郁伤心脾用归脾丸酒疸四君子汤加陈皮 白芍 当归 柴胡 生姜 大枣陈参曰：酒客多蕴热，宜先清中分利，后顾脾阳。

　　湿热郁蒸黄胆湿在上宜辛散法，取以风胜，防己、大豆卷、苡仁、银花、滑石、生牡蛎、枳实、法半夏、姜汁。

　　湿在下宜苦泄法，取以淡渗，黄柏、赤小豆、石膏、杏仁、山栀、连翘、通草、花粉。

　　疸变肿胀大腹皮 海金沙 粉猪苓 鸡肫皮 紫川朴 川通草黄胆，脉络瘀热，此与水谷气交蒸河间金铃子散加枳实 柴胡 半夏 黄芩 山栀 谷芽黄胆脾液外越（夏热泄气。脾虚为黄，非湿热之疸）

　　人参 白扁豆 茯神 炙草 怀山药 米仁何书田曰：脉弦胁痛少阳未罢，仍主和。渴饮水浆阳明化燥，急当泻热。如狂蓄血主攻，汗后溺血主补。表虚者实卫，里虚者建中。女劳有秽浊，始以解毒，继之滑窍，终当峻补肾之真阴。

　　卷下　杂症

　　梦遗章

　　有梦为心病，无梦为肾病，湿热为小肠膀胱失精之藏。制虽在肾，而精之主宰则在心。

　　其精血下注，湿热混淫而遗滑，所致者责在小肠膀胱，故治是症，不外宁心益肾，填精固摄，清热利湿诸法。有梦治心，无梦治肾。

　　左肾藏精右气火，相火一动精不固。外动酒浆湿热欲，内动多思多想故。精者有水本静居，无以扰之凝然如。一扰便动且妄行，遗精滑精渐致虚。年少元阳气极盛，如瓶之满满而溢。心有妄念邪火乘，如瓶之侧侧而出。相火易动真元虚，精道不固肾液竭。如瓶之罅漏渐干，此病最重最难涩。安神降火主治之，四物归脾收涩吃。

　　阴虚阳越兼遗滑（用浓味填精，介类潜阳，养阴固摄诸法）

　　熟地 覆盆子 芡实 山药 湖连 桑螵蛸 茯神 川斛 沙苑 线鱼胶 生地萸肉 麦冬 远志肉 天冬 川柏 女贞 金樱膏 柏仁 青盐 牡蛎 炙坎版 淡菜 炙草阴虚湿热遗滑（苦泄兼通腑）

　　川柏 川萆 知母 泽泻 川莲 苡米仁 芡实 茯苓 猪苓汤下损及中梦遗（有梦而遗，烦劳过度，致脾胃两伤，心肾不交，上下两损，当培土固摄）

　　妙香散、补心汤、生脉、四君、归脾汤、冬术膏、桑螵蛸散。

　　肾气不摄，梦遗兼滑熟地 山萸肉 山药 湖莲 金樱子 五味 紫河车 芡实 龙骨 菟丝子 覆盆子 沙苑子兼失血熟地 五味 山药 人参 枸杞 茯神 牛膝 鱼螵蛸花 龙骨 桑螵蛸何书田曰：房劳过度，精竭阳虚，寐则阳陷而精道不禁，随浊随泄，不梦而遗，当用《济生》固精丸（花龙骨、左牡蛎、菟丝子、家韭子、白茯苓、五味子、桑螵蛸、白石脂）升固八脉之气。饮食宜浓，脾胃酿成湿热，留伏阴中而梦泄者，当用刘檀石脂肚丸（白术、牡蛎，以猪肚、苦参一具同煎），清脾胃蕴蓄之温热。无梦遗精，肾关不固，精窍滑脱而成也用桑螵蛸散（人参、菖蒲、远志、秦当归、茯神、龙骨、龟版、桑螵蛸）与阴固摄滑涩互施。上实下虚，火风震动，脾肾液枯，用斑龙二至百补丸（人参、鹿角、菟丝子、熟地、杞子、山萸肉、五味子、天冬、茯苓、淮牛膝、芡实、龙眼、西黄 、麦冬、山药、金樱子、楮实）通摄下焦。龙相交炽，阴精走漏，用三才封髓丹及滋肾丸、大补阴丸（熟地、金狗脊、知母、川柏、炙龟版）峻补真阴，承制相火，以泻阴中伏热。

　　卷下　杂症

　　浊症、淋症章

　　浊属心肾，淋为肝胆。痛则为淋，不痛为浊。遗由精窍，淋在溺窍，异出同力，最宜分别，切勿混治。

　　浊症原分赤与白，白属气分赤属血。脾胃湿热注膀胱，水液混浊皆属热（本《内经》。主治清心莲子饮，痰注膀胱二陈合。白由肾虚萆 饮，赤是血虚合四物。淋症血石劳气膏，滴沥疼痛常呼号。心与小肠相表里，心火犹动相火烧。欲住不住住又至，总将津液常煎熬。八正四苓合四物，山栀知柏淋应消。）

　　浊淋二症参看湿热下注萆 木通 海金沙 赤茯 猪苓 泽泻 川黄柏 山栀 茵陈 鲜竹叶 丹皮汉防己 子和桂苓饮 刘檀石猪肚丸阴虚湿热淋浊滋肾丸 丹溪大补阴丸合水陆二仙膏加牡蛎、金樱膏、六味丸，去萸肉，加车前、牛膝。

　　心火下陷淋浊（心阳亢而下注，利其火府）

　　厘清饮加山栀、丹皮、茯苓、猪苓。清利火府用导赤散加赤苓、瞿麦。又方川连、生地、人参、桔梗、川柏、茯苓、丹参、菖蒲气闭成淋紫苑 栝蒌皮 郁金 降香 杏仁 枇杷叶 山栀食入痞满便淋（照前方去紫菀、山栀，加苡仁）

　　膀胱蓄热血淋（小便短赤带血）

　　用导赤散加赤茯苓 西血珀屑（五分）

　　又方 黄柏 知母 山栀 生地 龙胆草 丹皮 酒大黄 淡竹叶 当归 郁李仁 元红花精浊阴亏炙龟版 熟地 天冬 肥知母 淡秋石 川柏 茯苓 猪脊筋肾虚不摄，淋浊（脉细腰酸，遗沥胃减，宜收纳肝肾）

　　茯苓 青盐 胡桃 肾气汤加淡苁蓉鹿角 大茴香败精浊瘀阻窍用虎杖散加韭白汁 制大黄 麝香（少许）

　　入络通血 白丑 桃仁 归须 桂枝 小茴 杜牛膝 归尾 山栀 川楝子 韭白两头尖 川柏 远志 淡苁蓉 柏仁 茯苓 生鹿角 大黄 小茴 加麝香又方阿胶 生地 女贞子 料豆皮 琥珀屑淋浊（奇脉病）

　　败精内滞因溺强出，积久精血皆枯，当以冲督任带调理，亦如妇人之漏带也。

　　鹿茸 小茴香 归身 人参 杞子 龟版心 茯苓 柏霜 补骨脂 覆盆子 菟丝子又方鹿茸 韭子 胡桃 沙苑子 舶茴香何书田曰：便浊只在气虚与湿热。实者宣通水道，虚者调养中州，虚实两兼又宜益脏通腑。精浊总由肝肾损伤，而有精瘀精滑之分。精瘀当先理离宫腐浊，然后补肾。精滑用固补敛摄，不应，从真元气调之。张景岳所谓其无形以固有形也。然人必知八脉，治用孙真人九法，升奇阳，固精络，使督任有权，漏卮自已。尿血一症，虚者居多，若有火亦能作痛，当与血淋同治。如清之不愈，专究乎虚，则上注心脾，下从肝肾，久则主乎八脉。

　　陈参曰：厥阴内患最急，少腹绕前阴如刺，小水点滴难通，环阴之脉络皆痹，气化机关已息，必须仿朱南阳法，兼参李 湖意用滑利通阳，辛咸泄急，佐以循经入络之品。古人云：九窍不和多属胃病，六腑为治，以通为补。脾宜升则健，胃宜降则和。盖太阴之土得阳始运，阳明之土得阴则安。脾喜刚燥，胃喜柔润，张仲景急下存津，治中胃也。李东垣大升阳气，治在脾也。

　　八正散 治湿热便秘。

　　车前子 瞿麦 山栀 灯草 细木通 滑石 大黄 扁蓄草 甘草 木香湿热盛而宣彻其泉源也。陈注。

　　卷下　杂症

　　小便不通不禁、大便不通、二便秘、脱肛等章

　　人身秽浊二便消，通则浊降塞则淆（便通则浊降清升，否则清浊混淆矣）。小便不通膀胱热，用药可与淋同条。小便不禁膀胱火，火邪妄动难自料。水不得安故不禁，二神丸合桑螵蛸（川连、川芎、甘草、生地、当归）。大便不通肠液竭，活血润燥方无抛。二便闭时肝肾热，八正散服两可消。肛门秘结肺热致，肺与大肠表里明。脱肛肺脏虚寒甚，泻痢入虚陷下遭。汤用补中益气妙，热脱四物知柏邀。

　　阴茎囊肿，是湿甚而下坠入府，用河间法。

　　石膏 寒水石 杏仁 泽泻 滑石 紫川朴 猪苓小便不通，小肠火结导赤散加丹皮 赤茯苓膀胱气化失司用五苓散湿壅三焦（用河间分消法）

　　杏仁 桔梗 滑石 川朴 连翘 木通 香薷 陈皮 猪苓 木瓜 川连 寒水石泽泻 芦根 黄芩 海金沙 防己 生石膏 枳壳 六一散湿郁热伏小肠痹用小温中丸肾阳不通五苓散加干姜 炮姜 附子 猪胆汁肾与膀胱阴分蓄热致燥，无阴则阳无以化，用滋肾丸 通下焦至阴之热闭。

　　湿热大肠痹宜清热燥湿小温中丸。

　　大便秘，火腑不通用更衣丸湿火便秘（用大苦寒坚阴燥湿法）

　　川柏 萆 独活 海金砂 细辛 川连 防己 蚕砂 川锦纹肾燥热便难（宜温通下焦，用滋肾丸）

　　郁热燥结气阻（苦寒泄热，辛以开郁，此三焦通治法）

　　川连 莱菔子 川楝子 广皮 芦荟 炒山楂 炒山栀 制朴 青皮 赤茯苓 杏仁 广郁金血结便秘桃仁泥 冬葵子 川郁金 郁李仁 降真香又方 桃仁承气汤血液枯燥，大便不通（宜养血润燥为法）

　　归身 柏子仁 麦冬 沙苑子 麻仁 松子仁 茯苓 奎白芍又方 生地 阿胶 龟版又方 红花 牛膝 菠菜 五灵脂 桃仁 丹皮 韭菜 郁李仁又方 枸杞子 天冬 人中白 川萆三才汤 五仁汤 虎潜丸去琐阳 加淡苁蓉 通幽汤 生地 红花 熟地 桃仁 甘草 归身 升麻老年阳衰风闭（用温润通调之法）

　　半硫丸二便闭，小肠火结芦荟 川楝子 桃仁 夜分胀用小温中丸 红花 当归须 李仁湿热肺气不降苇茎 桃仁 西瓜 翠衣 滑石 通草又养胃法 北沙参 麦冬 杏仁 薏仁 知母湿热壅腑便闭川连 山栀皮 枳实 青皮 黄芩 莱菔子 川朴 丹皮气血结痹便闭川楝子 桃仁 川桂枝 当归须 郁李仁 红花 制川军 小茴香 川芎 山楂炭肉桂 葱白 青皮 五灵脂 香附血枯经阻便涩大生地 牛膝 郁李仁 归身 车前子 淡苁蓉 柏仁 冬葵子 茯苓 小茴香厥阴热闭二便皆涩，少腹胀满，背寒烦渴，此为癃闭，当用秽浊气味之品，直泻厥阴之闭。

　　两头尖 韭根 小茴香 橘红 穿山甲 归须 川楝子 乳香 川连 山栀 通草海金沙 川柏 淡吴萸 青皮 滑石又仿李东垣治癃闭法，用滋肾丸。

　　陈参曰：凡小便闭而大便通调者，或膀胱热结，或水源不清，湿症为多。大便闭而小便通调者，或大肠气滞，或津液不流，燥症居多。二便俱闭当先通大便，则小便自利矣。肾司二便，肝主疏泄，须辨阴结阳结，或下病治上之法，开提肺气。喻嘉言：上燥治肺，下燥治肝。

　　脱肛，湿热气虚下陷从东垣治法，用补中益气汤 人参 西 于术 甘草 陈皮 当归 柴胡 大枣 升麻 生姜脱肛，纯属气虚下陷人参 归身 白术 广皮 绿升麻 川连 白芍 炙草 乌梅 石莲子肾气不归（少腹痛，肛坠，便滑）

　　熟地 五味 远志肉 怀山药炭 茯苓 萸肉 菟丝饼 禹余粮年老气陷脱肛人参 补骨脂 阳起石 鹿茸 大茴香又 禹粮石脂丸陈参曰：脱肛一症，有因泻痢气陷而脱者，有因中气虚寒不能收摄而脱者，有因酒湿欲伤而脱者，有因肾虚湿注而脱者。或年老气血已衰，或年少气血未旺，亦致脱肛。经云：下者举之。徐之才曰：涩可去脱。皆治脱肛之法。《叶天士指南》治此症不外升举、固涩、益气三法。对气热血热肛而反挺出者，则用芩连槐柏皮四物升柴之类。然亦间有此症，非可训之法，存之以备一说。脱肛症不宜过用苦凉，大约以叶氏治法为正。

　　卷下　杂症

　　三消症章

　　（嘈症附）

　　经云：二阳结谓之消。二阳者，手足阳明也。手阳明大汤主津病，消则目黄口干，是津不足也。足阳明胃主血，热则消谷善饥，是血中挟火，血不足也。未传能食，必发痈疽，不能食，必传如胀满，皆不治，经云：饮食入胃，精气输脾。又脾与胃膜相连，又脾主为胃行其津液。脾属阴，主血，胃属阳，主气。胃易燥，全赖脾阴以和之。脾易湿，必赖胃阳以运之。故一阴一阳合冲和之气，而为后天生化之源也。若脾阴虚，则胃家游溢之精气全输于脾，不能稍留津液以自润，则胃过于燥而有火矣。故急欲得食以自资，迟则嘈杂尤甚。若失治则必延成消膈之症。

　　上消肺因心移热，二便如常饮水适。中消胃热食偏多，大便硬坚小便赤。下消肾热渴饮汤，耳叶焦干便淋沥，虽分肺胃肾三般，总是肾水不足得。肾水不足虚火炎，津液干枯血虚极。地黄饮子六味丸，清息用之定有益。

　　郁火致消（善饥而渴目加瘪，心郁火燃当清阳明之热，以滋少阴）

　　生地 麦冬 生白芍 石膏 知母 西甘草朱丹溪消渴方 生地 花粉 川连 藕汁 牛乳烦劳心营热（肌瘦饥渴，是上中二消病）

　　乌犀角 元参 沙参 地骨皮 鲜生地 麦冬 柿霜 生甘草又 固本丸加人参肝阳犯胃成消石膏 生地 生白芍 人参 川斛 粳米 阿胶 知母 生甘草 麦冬 陈皮 佩兰元阳变动，烁津成消（此甘缓和阳生津法）

　　河间甘露饮 炙黑草 生白芍 生地 麦冬 知母 生枣仁肾消（饥渴便浑，舌碎面赤，是阴虚阳气上燔）

　　六味丸加牛膝 车前 补足三阴肾阴虚，胃火胀成消（脉左数能食）

　　六味丸加天冬 麦冬 龟版 女贞子 川萆 旱莲肾阴虚，心火亢（形瘦脉搏，渴饮善食，三消症也）

　　陈曰：古人谓入水无物不长，入火无物不消。河间每以益肾水、制心火、除肠胃燥热、济身中液枯是真治法。用玉女煎。三消症虽有上中下之分，其实不外阴亏阳亢，津液枯涸，热淫而已。当以仲景之肾气丸、《本事方》之神效散为主。肾气丸助真火蒸化，升津液，上承神效散，取水中咸寒之物，遂其性而治之。方用白海浮石、蛤壳粉、蝉退为末，以大鲫鱼七个，捣烂调服。

　　肾消两腿渐细，腰足无力，此因中消之后，胃热入肾，销烁肾脂，令肾枯槁，溲如膏脂。晋人云：肺主气，肺无病则气能管束精液。其精微者营养筋骨血脉。余者为溲。肺病则津液无气管束，而精微者亦随溲下如膏脂也。

　　白茯苓丸茯苓 元参 人参 川萆 覆盆子 熟地 川连 川斛 蛇床子白蜜为丸，磁石汤下。

　　附嘈症嘈有虚实真伪，其病总在于胃。胃过于燥则火升，而嘈得食可止。久延便变消渴症。

　　阳升嘈杂生地 柏子仁 茯神 麦冬 料豆皮 川斛心肠热嘈，必烦热头汗淮小麦 茯神 南枣 柏子仁 炙草 辰砂血虚嘈杂（兼咽疮）

　　生地 麦冬 生白芍 炙草 天冬 女贞 火麻仁 茯神肝阴虚发嘈（妇人半日一发，夜则更甚）

　　生地 清阿胶 茯神 天冬 紫丹参 白芍陈参曰：脾阴虚则胃燥而有火矣。治当补脾阴，养营血，兼补胃阴，甘凉濡润，稍佐微酸。

　　卷下　杂症

　　脚气章

　　脚气脚膝时酸疼，赤肿兼患胀腹心。不肿热痛干脚气，气肿而痛湿气明。因风则麻因寒痛，呕吐喘急忧危临。寒温湿渗风宜汗，热下诸法须评论。又有下陷致跗肿，脾气虚弱胃气沉。脾坤静德干健运，中气冲和清浊分，脾土受伤不制水，水谷之气下陷应。足跗肿者用何法，补中益气汤提升。

　　湿热跗肿，酸软（足背赤肿，皮亮溲黄）

　　川独活 猪苓 木瓜 黑栀皮 滑石 赤茯苓 泽泻 椒目 料豆皮 知柏 八味丸寒湿腿酸，跗肿痛川桂木 熟附子 茯苓皮 蚕砂 川独活 宣木瓜 制香附 牛膝脾明虚寒，腿肚及跗浮肿（按指下陷酸冷）

　　巴戟肉 桂 香附 于术 金狗脊 川附子 茯苓 独活 牛膝 宣木瓜 淡苁蓉人参 炮姜 车前 五加皮 益智 山萸 山药足三阴虚，脚背足心跗肿，气逆喘怠，水泛为痰熟地 虎胫骨 杜仲 白芍 龟版 人参 熟川附 杞子 香附 牛膝 茯苓 上肉桂 麦冬 干姜 陈皮 广沉香 五味 附桂八味丸

　　卷下　杂症

　　疝症章

　　七疝在肝，《内经》谓冲脉为病，又谓任脉为病。男子结七疝，女子带下 瘕，同为肾经主之。胁中少腹皆肝脉，游行之所，气凝紧为腹聚，久结形为瘕疝。暴疝多寒，久疝多热。

　　《素问》诸经之疝云：任脉为病，结七疝，督脉生病。为冲疝。脾传之肾，病名疝 ，三阳为病，发寒热，传为 疝。邪客于足厥阴之络，令人卒疝暴痛。

　　陈参曰：少阳上聚为瘕，厥阴下结为疝。

　　气冲疝（上冲心不得前后，能上不能下，为冲）

　　狐疝（夜出昼入如狐，乃肝木病）

　　 癃疝（肾脉滑甚为 癃疝囊，脓血溺秘，乃脾邪传肾也）

　　 疝（顽痹不仁，丸大如升如斗）

　　厥疝（肝木乘脾，厥逆上升也）

　　疝瘕（脾传之肾，少腹实热而痛，状如黄瓜）

　　 疝（足阳明病 疝，脉滑为 疝，乃肝木乘胃也，囊大脓血）

　　以上系七般疝气。

　　热郁于中，寒包热，小腹急痛连睾丸。导气汤加荔橘核，附姜故（破故纸）仲青通餐。偏坠不痛本肾气，苍芷滑（石）半（夏）加可宽。妇人厥阴寒气聚，小儿食积治无难。

　　督任阳虚疝（气坠下结，升阳为主）

　　鹿茸 沙蒺藜 归身 鹿角 菟丝子 桂枝奇脉阳虚疝（疝瘕绕脐， 有声）

　　淡苁蓉 杞子 沙蒺藜 红枣 小茴香 归身 白茯苓筋疝（怒劳所伤也）

　　淡苁蓉 小茴香 归身 胡桃 山羊肾 补骨脂 家韭子 茯苓 青盐 捣为丸肝疝犯胃（纳食涌吐，宿疝上冲）

　　墨附子 淡吴萸 猪胆汁 淡干姜 川楝子浊阴聚肝络疝（脐旁动气，少腹结疝，睾丸偏坠）

　　淡苁蓉 枸杞子 白茯苓 安息香 归身 小茴香 川连 川楝子 广木香 吴萸延胡索 青橘叶 桃仁 穿山甲 炒橘核 归尾 小茴香 郁李仁 山楂 泡吴萸小青皮 左牡蛎 葱白 川桂枝 建泽泻膀胱寒湿，凝滞疝气（阴囊茎痛）

　　五苓散加防己 独活郁怒肝疝肿胀（用丹溪通阳泄浊法）

　　归须 橘核 小茴香 青皮 木香 炒山栀 青葱 川楝子 香附 小茴 延胡索久疝湿邪热郁川柏 龙胆草 山栀 芦荟 细辛 知母 海金砂 猪苓 泽泻 川连 木香 冬葵子 川桂枝 山栀 橘核 郁李仁 川楝子又方 肉桂 当归身 鹿角 川芎 小茴 炙甘草 茯苓 生姜 羊肉胶为丸疝兼疟母阴疟久延，邪入肝络，少腹痛渐硬，结阴前后处筋痛。

　　淡苁蓉 穿山甲 杞子 归身 大茴香 黑川乌 水安息 鹿茸 黑豆 小茴香陈参曰：疝不离乎肝，又不越乎寒。以肝脉络阴器，为至阴之脏，足太阳之脉属肾络膀胱，为寒水之经。故仲景以温散祛寒、调营补气为主，而子和又以辛香流气为主。胃肝得疏泄乃愈，则金铃子散、虎潜丸二法是也。

　　卷下　杂症

　　喉痹章

　　经云：一阴一阳结谓之喉痹。一阴者手少阴君火，心之脉气也。一阳者，手少阳相火，三焦之脉气也。夫二经之脉并络于喉，故气热则内结，结则肿胀，甚则痹，痹甚死。十二经惟太阳别下项，其余皆凑咽喉。《内经》何以独言一阴一阳，以君相二火独胜则热且痛矣。

　　喉痹总因风热冲，血虚虚火游行攻。更挟风痰喉间客，遂有此症肿痛凶。缓者祛风与清热，急用桐油探吐松。

　　风火上郁喉痹（用辛凉清上法）

　　薄荷 射干 大力子 杏仁 绿豆皮 连翘 桑皮 马勃绒 滑石 西瓜翠肺燥热喉痹北沙参 川斛 桑叶 地骨皮 川贝母 元参 花粉 绿豆皮 苡仁 芦根 枇杷叶 百部浊秽上受，咽喉肿痹（此清降开灌法）

　　连翘 广郁金 山栀 广橘皮 马勃 大力子 杏仁 竹叶丸气分热毒喉痹银花 马兜铃 连翘 芦根 川贝 白金汁 通草又方 杏仁霜 甘草 苦桔梗 川贝阴虚火炎喉痹（日久不愈）

　　生地 元参 鸡子黄 阿胶 麦冬 糯稻根须又六味丸 方内中牛膝、莲子、芡实煎丸皆可。又复脉汤加天冬、牛膝，去生姜、桂枝。又猪肤汤。

　　少阴喉痛（肌肉消烁，下焦易冷，骨髓已空）

　　用填髓法：生羊骨髓、猪骨髓、鹿角胶等分，捣为丸。

　　陈参曰：喉症古方法治法用辛散咸软，去风痰，解热毒为主，如元参升麻汤、《圣济》透关散，及玉钥匙、通圣散、《普济》消毒饮，皆缓本而以治标为急者也。恐缓则伤人，故急于治标。

　　陈曰：近时喉痹之证，多因失血从水，不制火而起。治法以滋水敛阳为主。

　　宜宗丹溪之说。

　　卷下　杂症

　　耳病章

　　肾开窍于耳，心寄窍于耳。耳为清空之窍，阳交会流行之所。一受风热火郁之邪，及水衰火实，肾虚气厥者，皆致耳鸣失聪。

　　耳为肾窍病属肾，肾虚耳聋不能听。少阳脾湿绕耳中，邪气感之耳鸣应。湿热扰胃胃火炎，亦致耳鸣红肿甚。右属阳明左少阳，肿而出脓风热病。

　　风温上郁耳鸣温邪暑热火风侵窍，用轻可去实法轻清泄降。

　　薄荷 杏仁 通草 苦丁茶 菊叶 荷梗连翘 桔梗 马勃 绿豆皮 银花 川贝 羚羊片 大力子 元参 蔓荆子 荷叶汁夏枯花 滑石 鲜竹叶 石膏 黄芩 益元散 连翘 山栀胆火上郁耳聋（头痛耳胀，治法与上略同）

　　青蒿 丹皮 象贝 石决明 桑叶 山栀 连翘 滁甘菊郁伤心肾，胆火上炎，耳聋清泄耳呜，病由于郁，用煎方，以清少阳，丸药以补心肾。

　　生地 夏枯草 山栀 生草 丹皮 女贞子 赤苓 白芍 五味子 茯神 辰砂 磁石 建莲子沉香丸方用熟地 龟版 麦冬 牡蛎气闭耳鸣连翘 川朴 木通 苦丁茶 杏仁 广皮 防己 鲜荷叶汁肾虚耳聋阴虚阳亢，内风上施蒙窍，当壮水制阳，填阴镇逆，佐以咸味入阴，酸味和阳。

　　大熟地 琐阳 牛膝 磁石 萸肉 龟板心 茯神 远志 秋石 五味八十高年耳聋（且下虚上实，当填补下焦）

　　六味丸加磁石 龟板 五味 远志陈参曰：耳病治法不外乎通阳镇阴，补心益肾清胆等法。体虚失聪，治在心肾，邪干窍闭，治在胆经。

　　卷下　杂症

　　目病章

　　经云：五脏六腑之精华，皆上注于目。目者肝之窍也，肝与胆为表里，肝液胆汁充足，目乃能远视，故无论外感内症，皆与肝胆有关。六淫之邪，风火与燥气居多，内起之症，肝胆与心肾为多。

　　白睛属肺曰气轮，乌球属肝曰风轮。大小 心曰火轮，上下胞脾曰肉轮。瞳神属肾曰水轮，五脏五轮多肝经。目得血养视乃明，肝有风热目病生。

　　风温上郁目赤（左脉弦）

　　桑叶 夏枯草 连翘 草决明 菊叶 青菊花 苦丁茶 桑皮 料豆衣燥热目赤且痛鲜荷叶 山栀 赤芍 绿豆皮 夏枯草 生草 菊叶 苦丁茶 料豆衣 薄荷 桑白皮 连翘暑热郁蒸目红桑叶 谷精珠 通草 绿豆衣 米仁 望月砂 茯苓木火上郁目赤疼肿羚羊片 夏枯草 桑叶 谷精草 石决明 丹皮 绿豆皮 米仁 连翘 炒山栀 生地 菊叶血络虚热，眼痛，白上红丝羚羊片 连翘 川桂枝 青菊叶 丹皮 秦当归脾肺蕴热（目胞浮肿，不饥不运）

　　桑皮 大腹皮 苡米仁 通草 茯苓 广陈皮 生姜皮阴虚火郁（微寒汗出，下有痔漏，左眼疼）

　　六味丸去萸肉，加白芍，蔓荆子。

　　胃虚肝风（右眼多泪，心嘈杂）

　　嫩黄 归身 煨姜 大白芍 茯神 大枣肝阴虚（左目痛热泪，翳膜）

　　桑叶 望月砂 黄甘菊 石决明 杞子 料豆衣 赤首乌 小胡麻（即黑芝麻）

　　肝肾虚目痛（治法同前）

　　熟地 归身 茯神 白蒺藜 萸肉 五味 菊花 柏子仁 生地 山药 桑椹子大天冬 杞子 谷精草陈参曰：治法外感者必有寒热，头痛鼻塞，骨疼，脉见紧数浮洪方可清散。内固者如肝胆之风热盛，当散热除风，如肾经之水。火衰，当壮水益火。若阴血虽亏，而风热未尽，则当审其缓急，相参而治。

　　卷下　杂症

　　鼻病章

　　经云：肺和则鼻能知香臭。又云：胆移热于脑，令人辛 鼻渊，传为衄 瞑目，是知初感风寒之邪，久则化热，热郁则气痹而窒塞矣。 ，音蔑，鼻出血也。

　　无形之气运于鼻，鼻塞声重风寒被。胆热移脑鼻渊生，喜饮鼻赤伤肺气。

　　清邪郁久肺气窒塞 鼻起红椒，当开上宣郁法。

　　蔓荆子 连翘 鲜荷叶 苦丁茶 滑石 香白芷精虚鼻渊 脑髓不固，淋下无秽气，此劳怯之根也。

　　天真丸 人参 西 白术 天冬 山药 淡苁蓉 当归 羊肉热壅肺气知母 梨肉 贝母煎膏脑热鼻渊兼左鸣左甚初用苦辛凉散法 山栀 飞滑石 羚羊片 苦丁茶 夏枯草 菊叶 连翘 久则用咸降滋填镇摄法 虎潜丸又方 大熟地 虎骨 琐阳 羯羊肉 归身 怀牛膝 龟版 陈皮 肥知母 白芍加法天冬 淡菜 猪脊筋

　　卷下　杂症

　　口病舌病章

　　口属脾经舌属心，舌和五味自知音。肝热口酸心热苦，脾热口甘疳亦生。肾热口咸虚则淡，寒亦口咸食酸明。肺热口辣内热苦，口干欲饮皆热因。

　　心脾郁热，曰舌生疳，唇赤且燥小生地 生甘草 麦冬 鲜石斛 滑石 炒山栀 生薏米 银花 连翘心 通草湿温郁蒸（口舌满布糜疳，唇红秽气，胃火胸烦）

　　淡豆豉 犀角尖 黑山栀 金石斛 花粉 鲜生地 羚羊片 净银花 西甘草 川贝青蒿子 连翘 淡竹叶 郁金 鲜苇茎 野蔷薇 花露 荷花露 枇杷叶露 玫瑰露

　　卷下　杂症

　　牙痛章

　　牙痛不外风火虫虚，此但言其痛也。他如牙宣、牙FS 、牙疳、牙菌、牙痈穿牙、去骨槽风、走马青腿牙疳之类，皆由乎湿火热毒，肝郁湿痰，蕴结牙床。须分上下二齿，辨明手足阳明及少阴之异。

　　木生于土牙生床，床本阳明牙肾乡。下床嚼物大肠属，上床不动胃经当。牙宣肿痛胃湿热，竹叶石膏是主方。

　　温邪上蒸牙疼（痛连头颠，用玉女煎法）

　　火郁牙痛（连顶颠，属厥阴）

　　犀角 元参 生草 连翘 夏枯草 铃角 知母 银花 山栀风热牙痛（龈胀头痛，用轻清泄上法）

　　芦根 西瓜翠 连翘 滑石 绿豆皮 银花阴虚火炎牙痛（嗜饮，牙宣，衄血，咳血）

　　人中白 鲜石斛 大泽泻 旱莲草 生牡蛎 绿豆皮牙痛后络痹（颊车穴，闭口不能张，用宣通法）

　　羚角片 煨天麻 制僵蚕 桂枝尖 炒山栀 炒丹皮骨槽风痛（或缓或甚，连空穴胀痛甚，心烦）

　　先用阳和汤法 天桂 鹿角胶 大熟地 净麻黄 白芥子 甘草走马青腿牙疳即名牙啸，牙龈出衄紫色，口臭，脉反涩细，两腿青如靛，此湿热郁火蕴结阳明，肝肾阴亏。

　　犀角 石膏 知母 怀牛膝 银花 元参 郁金 生地 熟地 丹皮 人中白 麦冬旱莲 女贞子 连翘 碧玉散 茯苓 龟版心 炒山栀 羚羊片 生草 川石斛川贝 安南桂 料豆衣
