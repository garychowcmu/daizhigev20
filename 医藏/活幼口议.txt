《活幼口议》

　　儿科著作。二十卷。元·曾世荣撰。刊于1294年。本书对儿科理论和临床证治予以广泛的阐述和评议，充分发挥了作者本人的见解。卷一三议明至理25篇，总论儿科的生理、病理特点，并对几家主要的儿科著作稍加评论。卷四五议初生牙儿证候26篇；卷六论指纹脉；卷七论面部气色；卷八病证疑难18篇；卷九议胎中受病诸证15篇；卷十二十议小儿各种病证的证治。

　　序

　　总论

　　总论

　　撮要

　　辨疑

　　补遗

　　正讹

　　卷之一议明至理二十五篇

　　议原本

　　议通变

　　议难易

　　议参详

　　议专业

　　议审究

　　议同异

　　议根本

　　卷之二

　　议虚实

　　议脉气

　　议投药

　　议下药

　　议行医

　　议禀赋

　　议辨理

　　议料理

　　卷之三

　　议调理

　　议伤怜

　　议食忌

　　议责善

　　议钱氏方

　　议王氏方

　　议张氏方

　　议幼幼新书

　　卷之四议初生牙儿症候二十六篇

　　议呵欠

　　议伸舒

　　议喷嚏

　　议脐突

　　议夜啼

　　议口生疮

　　议身体热

　　议血眼

　　议卵肿

　　议蛆疮

　　议鼻塞

　　议耳耳

　　议便血

　　卷之五

　　议发痈

　　议撮口

　　议合壳

　　议闭小便

　　议盘肠

　　议咳嗽

　　议乳

　　议自汗

　　议自利

　　议哭无声

　　议视无情

　　议反身张目上窜

　　议乳失时哺不节

　　卷之六

　　小儿形症诀歌

　　脉指诀歌

　　指下脉诀歌

　　三脉五脉宜说

　　乳食不和

　　三关指纹要诀

　　指纹脉诀说

　　议指纹脉总要

　　详解纹脉

　　卷之七

　　小儿面部气色（并序）

　　五脏五色本立

　　五行相生

　　五行相克

　　五脏生本相临

　　五脏胜伏相交

　　五脏受敌克入

　　五脏畏爱

　　五脏子母生成

　　分定五位所属

　　五脏伏敌喜伤

　　面部气色总现

　　卷之七五位分部定位

　　肺部所主

　　肾部所主

　　肝部所主

　　脾部所主

　　卷之八病症疑难一十八篇

　　一·逆症似顺

　　二·阴症反阳

　　三·阴盛强（上声）阳

　　四·虚极生热

　　五·冷久必寒

　　六·热多作燥

　　七·理实致虚

　　八·利表伤里

　　九·退热作渴

　　十·疗惊发风

　　十一·风痰隐久

　　十二·惊热无时

　　十三·恐悸喘息

　　十四·食噎咳逆

　　十五·令子无辜

　　十六·受气不足

　　十七·饭多伤气

　　十八·脐中受热

　　卷之九议胎中受病诸症一十五篇

　　一·鬼胎

　　二·魃病

　　三·胎气

　　四·胎病

　　五·胎病作热

　　六·胎气蕴热

　　七·胎病风热

　　八·胎病惊热

　　九·胎病风痰

　　十·胎病结热

　　十一·胎病寒邪

　　十二胎病荣热

　　十三胎病卫热

　　十四胎病脏寒

　　十五胎病潮热

　　卷之十十种症候发端

　　治法略序

　　治法略序

　　治法略序

　　治法略序

　　治法略序

　　卷之十一

　　小儿伤寒正受夹惊夹食

　　小儿有患惊风痰热四症如何用药

　　小儿（泄泻）除疳泻为虚热泻余皆脏腑虚寒弱得之

　　小儿（痢疾）医云五疳八痢

　　小儿疳疾其症数端其候不同

　　小儿诸症悉皆着载方

　　卷之十二

　　议急慢惊风等症候总序

　　议急惊风症候

　　卷之十三

　　真珠天麻丸

　　却风散

　　揭风汤（所治在前）

　　青金丸

　　截风丹

　　定搐散

　　暖金丹

　　卷之十四

　　慢惊风传变（治法截要）

　　保命丹

　　观音全蝎散

　　犀角散

　　醒脾散

　　神保既济丹

　　卷之十五

　　慢脾风候（治法截要）

　　卷之十五慢脾风候（治法截要）

　　白僵蚕丸

　　附硫丸

　　黑附汤

　　辰砂膏

　　七宝妙砂丹

　　卷之十五痫疾症候

　　化风丹

　　夺魂散

　　卷之十六

　　议十种热症候

　　分十种热症附诸热类

　　卷之十六分十种热症附诸热类

　　脱甲散（亦名葱根煎散）

　　大连翘饮（治症在前）

　　梨浆饮（治症在前）

　　正气调胃散

　　卷之十六

　　议吐泻详症六法所治

　　议潮热有五

　　议痢热

　　议积症

　　卷之十七

　　总论肿胀

　　议肿

　　卷之十七议肿

　　荣卫饮子

　　分气饮子

　　大效神功救生丹

　　卷之十七议胀

　　褐丸子

　　三棱煎丸

　　锁肚胀急

　　附初生锁肚撮口施药法说

　　大茱连圆

　　卷之十七蛔虫胀

　　小沉香煎丸

　　下虫丸

　　卷之十八小儿伤寒

　　大效人参枳实汤

　　小儿惊热风痰

　　大效疏风散

　　卷之十八疳疾症候方议

　　大效使君槟榔丸

　　胡黄连丸

　　肥肌丸

　　兰香散

　　独活饮子

　　三黄散

　　人参散

　　槟榔散

　　黄散

　　地骨皮散

　　卷之十八痢疾症候方议

　　豆蔻散

　　生熟饮子

　　神效鸡青丸

　　大效至圣千金饮子

　　大艾煎丸

　　白饼子

　　术蔻面

　　香脯

　　卷之十八疳热症候方议

　　人参散

　　神妙宣气丸

　　蚵丸

　　卷之十九泄泻症候方仪

　　肠散

　　契圣既济丹

　　术附汤

　　卷之十九

　　小儿吐症方议

　　卷之十九小儿吐症方议

　　八白饮

　　人参温中丸

　　调中正胃散

　　煨附丸

　　青金丹

　　豆蔻散

　　半丁丸

　　正气丸

　　盐豉丸

　　卷之十九

　　渴症方仪

　　喘急症候方仪

　　卷之十九喘急症候方仪

　　八味理中丸

　　大效雄朱化痰定喘丸

　　又方定喘饮子

　　雄黄丹

　　卷之二十

　　疮疹症候方议

　　议瘕痞癖

　　卷之二十议瘕痞癖

　　人参萝卜饮

　　豆蔻草果饮子

　　卷之二十眼患症候方议

　　透关散

　　荜澄茄（不拘不少）

　　大效点明膏

　　至妙立消膏

　　生干地黄汤

　　小防风汤

　　小流气饮

　　小菊花膏

　　总议小儿眼患

　　卷之二十治诸病杂方

　　石韦散

　　桃红丸

　　犀角地黄膏

　　丹毒至效散

　　犀灰散

　　蚕蜕纸（不拘多少）

　　磁石散

　　茆根汤

　　出血不止良方

　　木舌金丝膏

　　生肌散

　　大效金丝膏无

　　天南星丸

　　通关散

　　秘敷头疮方

　　茱连丸

　　摩风膏

　　姜黄散

　　小牛黄丸

　　四圣汤（治二十一症）

　　天麻散

　　丹波元胤跋

　　序 

　　世言医病与医国同一源流国以新造之病为难攻人以幼稚之疾为难疗新造之国病在于人心之未孚法制之未备故事不厌乎议如周人之于市郑人之于乡校是已幼稚之童病在于气血之未全筋脉之尘言其有箦笋而蟹蟛蜞者几希奚兹演翁口议之所由作也翁质直而不华雅朴而实辩如议证议药议诸氏之方皆凿凿乎如老法吏之议刑辟丝发不可以动移求之文理诚若不足索之义理沛然有余凤髓玉诀政亦不容多逊也或曰轮人之轮庖丁之牛应之于手得之于心盖非区区口耳所能造今议以口为言其视莫能教子不见全牛之妙迳庭盖可知已吁有是哉使释凿而特以原本为第一议曰乳哺曰食忌曰伤怜不必议可也然且以不绝于口翁之此意岂独为金HT工计哉有能以幼幼为心宝有其书圭复其说宛如省翁之耳提面命将护于震夙之初调理于生育之后于其疾乎何忧其或以竖子之梗为予告亦将语之曰翁有口议在由是幼吾幼以及人之幼挈而同归寿域中此翁之初心然也然则是议也又当求诸省翁之心谨母曰膝HT口说

　　时岁在癸未梅月朔且石峰熊槐书

　　总论 

　　按魏氏前序云求之文理诚若不足兹则不敢妄喙妒就议中述其切要一二言之讥者幸鉴 

　　[总论] 撮要 

　　一儿在胞胎必须饮食有常起居自若便神全气和胎气常安生子必伟一怀娠之后最忌食热毒等物庶儿孩降生儿有脐突疮瘫等患一乳母常须养其血和其气乐以忘忧使乳汁温平纵儿疾作自安平过半矣一婴儿平常无病不必服药饵恐遇疾不即为效一初生儿必忌外客所触庶免致客忤热古人所以忌客一脯一儿孩不宜食肉太早伤及脾胃免致虫积疳积一儿孩变蒸作热非谓其病虽不药自愈一小儿受病在脐有自愈者故先贤惟理其脏未言其腑腑阳脏阴如麻子一症乃是腑病一小儿颅囟未合乃气虚所致勿视为寻常一儿生谷道无穿多至不救药无速验必假物透以通之一惊风发搐手足不定执捉恐风痫逆入经络废害肢体一小儿母容入神庙中恐神情闪烁必生怖畏一小儿笑极与和哭极与乐睡思既浓母使吐嚼一儿患吐泻女吐男泻是为急症吐泻不止脾虚风即生急宜疗之一儿患疮疹发惊不可下惊药有热不可用退热药有汗不可止汗或吐不可理吐或下亦有可不一儿患鼻孔黑如煤耳叶廊焦黑目翻指甲黑作鸦声或吼叫数声及手寻父娘衣皆无可治疗一药忌脑麝HT粉水银及用针艾尤忌砒毒皆不可轻用一食忌甜成疳饱伤冷成积肥生痰如焦苦辛辣馊酸恐毒尤不可食 

　　[总论] 辨疑 

　　一儿患阴痫其脉浮数洪弦是阴中之阳非真阳也一儿患慢惊得脉数呼吸粗大是其症绝非阳回也一儿患豆疹作热非伤寒也但看耳后有赤缕者是一儿患身及张非惊风也或投寒凉药亦愈然非惊风所传一婴儿闻响即掣跳者非惊也乃肺肝不足而神有未安一热在筋脉亦发搐者非真搐也如或过剂则变假为真一议张氏方书南人得病不可以北人处方自是南北异道不可不辨也 

　　[总论] 补遗 

　　二卷云三才之道各得其九上当有九九者三字四卷云不荫心上当有血字 

　　[总论] 正讹 

　　五卷云预利利害上利字当作知字十二卷心气不足而生之惭字合当作渐字以上姑举大概余亦未能审于是非揭之卷端以俟今之省翁云 

　　[卷之一] 议明至理序 

　　窃闻形端表正周公测度之圭（音基）意到心明华氏扶持之旨处方议幼师傅至理为良凭药活人学造精粹始妙纯乎其道者惟籍专诚违乎其议者可行必用夫人知其难不知其所以难究其学未究其自然学言之难者莫过乎药备晓其意参详审察以尽其善然后可以知其难易之旨也仆世居江南叨参医士极意开陈管见愿彰海字同声虽然利钝从人毕竟因由有自所着是书悉议幼幼症候诚为学者奥览一悟至理无问不通舍去褊隘之为体取洞明之见方行浅揭（音气）宜探深渊杲通神圣以服众情者岂不韪欤 

　　[卷之一　议明至理二十五篇] 议原本 

　　议曰古人有择妇孕产之文荆公着昭教育子之法数篇利益万世规模安得人人而尚之世有君子小人之别故当述陈利害明智审详而已夫人立室安家求嗣必纯纳妇种子在贤旦德然而妇乃贤淑夫又质良生男不肖者有之非夫妇之失情人伦失序事有不备者良由公始不能善HT胚胎之气妯娌不兴矜顾护爱之理气胎涵养宜在冲和冲和者同其天地之宽量应乎四时之营运妊娠之间怀育之次但常令孕妇乐以忘忧不作怖畏亦无恐惧饥食有常起居自若此乃以顺其中而全其神以和其气而益其脉是与调而助之扶而补之何患胎气不安生子不伟所谓妇人之性自未鄙窄因由暴触以动其气气动则伤血血伤则损脉脉损则胎气不固胎气不固其子何宜爱子者宜顺保其胎气调妇者宜匀和其血脉然后乃曰得其所哉况夫人生清净与天地以同原性禀真常合阴阳而假质母怀精血成形夫抱气神为子何由聪慧盖为母性弥宽所以智能乃值父精广爱亦有乡相起自犁锄乃是室家相从意同道合至诚礼貌怡然一妇一夫淳谨憨勤岂在多淫多欲虽由拙见亦有至理存乎中矣 

　　[卷之一　议明至理二十五篇] 议通变 

　　议曰愚谓初生婴孩至于童稚血气柔弱疾病危虚夫疾之在急不可仓皇医之欲安岂可减裂至于垣午则可行有其巅则防蹶医学得中务令胜善良工进药药用在人通变为医医行存志志若通则医不繁机能变则药不紊（音问乱也）通变者为奇得志者为妙古云心通方学通愚曰志变作良医仆辄着此书殊无文墨但实虽则喽喽嗦嗦其意乃欲使学人通变而已通者正理广博触受咸知变者实明根源开发胸臆若只按古调理今人处用平方饮食坐卧不问饥饱劳逸不使然其天时地利岂可不知犬吠鸡鸣尤宜尽意春夏秋冬四时有正邪之令吐利惊疳五脏传久暴之疾所谓可以进则进可以止则止犹甚堪行即行不堪行即转（转其意用别当后议）是谓通变之道聪慧之施谋机策略智度攻讨此乃兵家之权杀罚为用审察详辨诊切视听此乃医家之业大只一切所为皆由通变惟有活人用功过于兵法主治在乎通而知其变此乃良工用心规矩疑其变且智不通此乃庸夫用心操执常运其通而知其变见其症而知其病生死预决危困不戕斯乃上工之谓顺逆相投利害相混何由而通何因而变斯乃下客之谓嗟乎幼孩易得候变我即因其症与候而变治之或轻或重而作我亦随其轻与重而理之通变之道如是而已 

　　[卷之一　议明至理二十五篇] 议难易 

　　议曰天地阴阳尚有盈亏世人阴阳自致顺逆失其调度者邪正相干违其安和者患灾相反小儿一科古人云有异于常者为难然长幼受疾自是不同所有难易之言者非谓阴阳胜伏非谓传变差殊非谓脉气参差非谓脏腑虚实是以述其症者悉谓之难违其候者总谓之易无以难症而妄之谓之易无以易候而妄谓之难难易之功不出至诚穷理尽性为得之矣原夫医学师范性参古风是必臆记诸家明文旨归要说更须端的审察轻重较量儿观儿幼传变又不可执于古意亦不可滥恃于常情搜罗尽善究竟周旋无一症一候留连于其间方可谓十举十全之妙道者耶古人云心中了了指下难明小儿方脉指下易明心用了了其或不然悉关蒙昧才有生疏前功俱丧思之掌幼童负利害不可自逞寸能何堪称誉家传三世之业未果彰名盖由灭裂用医仓皇太急故有得失鸣呼既无深思远虑岂有广见多闻若求侥幸之功必害平生之福迂哉浅见宁保无虞性命相投岂可视为容易症候未明万毋勉强学人幸详察之 

　　[卷之一　议明至理二十五篇] 议参详 

　　议曰调理婴孩一科天下之难事也且古从今着载未详其议世有质能之士未尝废业盖此等方脉之术也然其参习至理妙无它焉所谓审察宛详按考备既已实矣不为虚设夫苟瞑然取次应急相投致谬滥噫审者审契表里察者察实阴阳究者究竟脏腑详者详悉标本按者按明虚实考者考较轻重推者推评前后备者备准端的入法千心十全保命口无泛语意无滥思脉无虚究药无虚发凡有婴儿先以视之为上听声为次察脉又为次旦婴儿所受胎气未充其色白其形萎其气怯其声浊得颅囟（音芦音信乃顶门也）固实稍长不任变蒸既于变蒸不备则形体萎而不壮情性不舒疾病无特不有初生之儿所受胎气充足其色紫其形紧其气壮其声清焉得颅囟虚旷稍长渐受变蒸既而变蒸淌足则体实形因情宽性缓疾病经年不仵凡为医工专诚守业毋浪游毋泛饮毋傲恣毋耽执用之则专（专不以心浮泛）遣之则稳（令其绝疑）执而从机（行用以明机变）奸而致执（每根据不可法则轻易）设意无太过处性莫不及（切须究竟毋太过不及）凡遇临危赴急看候一见使人怆然者勿可徇众而说但如前八法明度而已若也视之为常听之为妄视听不专浮泛致乱虚作实冷作热表为里壅为通如此仓皇安得不有疏谬今述总要须当致谨参详乃谓成全日用善工者耶 

　　[卷之一　议明至理二十五篇] 议专业 

　　议曰观形看候察色听声宜究阴阳受于邪正皆由一气生成之本一气者先天应运造化基禀赋不常故抱虚怯孩童作疾其在实实虚虚损益得中标本无恙过与不及以意逆之凡为医工须知表里复审盈亏不和则众疾皆临稍顺则四大悉正世传小方脉书八十余家究竟症候良方妙剂不过五十然其传变形容诸症该千述万各显其长不得不录是故医家明理药不繁劳乃知至妙广博言章欲使学者通变而已太抵小儿得疾所受无过惊积冷热疗理不致散漫者乃为上工其候传散斯为下客传散者惊即作痫热即成风积成痞癖虚作疳痢冷致吐泻逆为呕哕其症泛泛其医KTKT若不寻其源流渐入江海愈远愈深弥开弥大上士治之未萌（不待传变）中士治之已行（疾作它症）下士治之纵横（或有得失）盲者治之峥嵘（无规法也）用药副之规矩行道从之精专婴孩无隐疾之情药饵有反功之叹勿致矜哀乃招庆善矣 

　　[卷之一　议明至理二十五篇] 议审究 

　　议曰幼幼方脉在乎参审推详究竟尽善深明其理为得之矣不以意竟为务不以疑似为怯不以未用试功不以疏怠为向每一症无不审究古意及师授之因每一候无不察度准绳平善之理所见至良决定有路无可疑者方与投药庶无勉强肆臆之为岂有伤大坏症之害或有之盖其灭裂故也初生之儿审其胎气少稳断乳之子究其饮食伤脾离母之孩察其暑湿寒邪非角髫童觉其驰遂斗力劳则伤气动则伤神役则伤形饱即伤滞毋有四意医工次焉若也顺事致敬婴孩何疾加之一曰调护谓调适其寒温护令不受邪触春不怯冻秋不乘凉夏知清冷冬觉温焕二曰保持谓保娇情所欲撮所经任之意乳须及时食无过剂睡无令饫戏勿令饥坐卧起止惟母当知三曰抚育谓幼则顺其娇痴长则变其情忘抚之乃常存其神而知其体育之乃要其形而调其性四曰鞠养谓儿长成宜鞠问之毋令纵恣毋令忽暴毋令悖逆毋令顽慢四者穷理盖性纵恣毋令忽暴毋令悖逆毋令顽慢四者穷理尽性可谓慈母之道凡儿初生之后出三日气脉定已脱脐风之难过七日精神全方离锁肚之害越百日腠理持不致咳嗽之危千日外胃气正不泻青黑之咎又亦有四焉一曰和爱二曰顺敬三曰谨训四曰宽责和爱者不恣儿男口腹顺敬者不听炎威嬉戏谨训者至诚礼貌相持宽责者忠怒丁宁举喻若加鞭笞呵叱不惟惊恐怖畏此之用狠彼之亦愚若也父子相尚温恭相顺斯为善矣 

　　[卷之一　议明至理二十五篇] 议同异 

　　议曰合之则同离之则异水火之设品物之聚皆有同异何可怪哉火之为烟所郁则不明及其焰也由烟而明之水之为坎所壅则不流其湍也由坎以流之万物有品橐出其境则异于常人事有尊卑合其道则异于众幼幼抱疾不作传变古今皆知言曰疳积吐利及其更也即作惊风痰热未为怪异可以循其症候而疗之稍或变常当审其轻重而理之兹则世医务学莫执此端可否之意以尽其善殊不知疾作有同异之别其所受之常曰同所作不常曰异前件八症候中皆能传之俗流不知其所以传作即曰差异其实因差异所致当知所受在于传变欲以暴急之间妄投丸散冷热相互虚实相摧表里相隘阴阳相反乱于百脉触于五脏迫于经络遏于荣卫是故本症遁作它疾所发不得其名所疗不审其理攻劫无端幸全性命即其所受乃谓怪异积症之中得疾差异甚多（差异者是积等证候所治不当而传反致勿谓诧异所受哉也）疳气之疾外候颇众其候但于积病坏症而与调理疳气亦然询其源则应其端体其症则疗其疾是以丸散不良陈疾病莫延久凡儿所受异疾盖由失之明察苟或成人往往抱HT荐之疾者有矣 

　　[卷之一　议明至理二十五篇] 议根本 

　　议曰夫人之生以气血为根本人之命以安乐为寿元男即二八卫气方正女即二七荣血方行天癸至时其气与血始然父参年既未登即曰小儿然分形其名已载自幼至长久第言之今之世法男年十五女年十三乃通嫁娶其道虽不应古其理在乎通情情动乎中男破阳大早则伤其精气女破阴大早则伤其经脉虽成胎孕含育必亏儿生伛偻变蒸不备体作侏儒又或男子过于八八女人过于七七产诞婴孩何足为善又或阴盛阳亏阳盛阴亏又或女因胎寒服药男以阴萎饵丹如此为后皆不足与议非正论也前贤着述评较调理未尝与究其源远见分短夭利害由斯复见男女长成疾抱虚劳相继而死者人谓传尸或曰有鬼所致或曰有虫所作愚谓不然传尸者传受骨肉气血之尸也乃是父精不足母气虚羸而得之何更外有尸而可传有鬼致昧有虫为祸前件意义悉入其候虽则男女长大勿于劳瘵相承但禀赋受气如花伤培似木败植荣壮枯谢各由根本所致凡为人子无能自知况又恣妄于女年忽尔气虚脉脱惟恨天命病家坚忿药之不良无自责其根本不充所以然也 

　　[卷之二] 议虚实 

　　议曰五行之为物各有轻重虚实得共之性生乎堪任之地资质自然固壮金之至坚隐生虚土质轻色淡火之至虚猛发坚木焰烈炎炽土有固陷水有盈涸本有岩石数十年之秀实者不得阳气亦萎有之人之资质禀赋父精气母血脉浑朴胞胎调摄鞠育凡儿变蒸之后其形可知是以颅囟未合筋骨柔弱颅囟青筋脉虚不荣颅囟常玩滑泄便便颅囟睡起风痰不止颅囟久冷吐利清青颅囟虚软癫痫不免颅囟匾阔暴泻易脱颅囟长风作即三颅囟连额惊风易得颅囟未完怕热怯寒颅囟缓收怡气不周颅囟动数神气昏弱颅囟宽大受疾恐害颅囟者乃精神之门户也关窍之橐龠也上下相贯百会相通七孔应透五脏所籍泥丸之宫魂魄之穴气实则合气虚即开良由长大不可不合医者一见当知其可否用药凡儿有颅囟未合受病沉重者慎勿将作寻常矧思究竟犹恐得共何况瞑杰妄投丸散此示婴儿虑愚者有曰医杀之说曷不谨欤 

　　[卷之二] 议脉气 

　　议曰天地造化万物发萌之端其来有渐其根悉用其名则常其用则别夫人之种性所受胞胎含宏隐密生而未显长而能知利钝巧醇良野狼戾者未奂言诲亦拙有自然之理血气身体假质于父母痞泰苦乐禀赋于天地故天地生我以资质相识旦仁义在我以古朴淳素寿夭贫富分之以时贤愚贵贱委之以命惟心惟性乃忠乃神通违智能之者不可得而言之渐矣其所言渐者久矣知乎微妙之道寄乎清净之室微妙之道乃心脉之所生清净之室系肺气之所主初诞牙儿胃气未全其脉方行于大极五脏之脉心为元首一月之内未有可挺虽形已具且脉气方与天地同参血肉初共人事相夺真邪离合犹如混沌初分自此乃曰脉气之渐矣其脉初行太始阴阳未谐自囟之下发际之前齐铺三指但按其冷热察其症候斯可谓脉气之生渐且微也百日之外脉气行之大初左右食指三节侧看缕纹风气随所发作轻重攻击而生至于五百七十四日之外行于大素于脉应动于息有数高骨之间一指分三部取之浮沉察之缓数可知冷热虚实之理千日之外行之四方游于五脏外应HT颊耳花准头唇口眼目五色隐显一气盈亏相生则平而善相克则凶而恶及其危困然后按之大冲大冲之脉在脚面曲陷之间其脉定吉凶休复应指顺息则可尚HT指或逆散可谓绝矣幼幼脉气分之有五深其究竟其次察之症候轻重审之表里虚实然后可以议药得不虚设医工之良也试较优劣而后知之 

　　[卷之二] 议投药 

　　议曰水有浅涸而可深山有颓荒而可林地有倾陷而可固物有损益而可珍药有贵贱人有尊卑心存至理追究弗迷然其贵贱长幼婴孩所患疾病异端传变异症者受气禀赋资质浓薄故也由是根不固而体不备气不充而志不宁贵者则骄多贱者则劳盛骄多即胚胎而得之劳盛乃孕育而招之凡儿气受之不实或芘荫之有余月期过满或看承之有亏所袭刚柔而然犹抱虚实而已从生成应有别假造亦无违察贵贱各体其根较长幼皆循其理凡疗小儿非以一体之谓不可同常之见所言投药者或用投之于简（的也）投之久练（纯热也）投之穷研（精粹也）投之益后投之胜前良工用心之至是谓投药之专若以重剂投于离（乳小也）或以峻药投于贵（峻调严紧药）直不可混淆而设造次而施合以通利者审问扶而下之当用益补者察详按而调之孰谓恣妄之有耶所谓不可攻击者曰虚曰幼曰娇曰重不宜冒致者曰久曰闲（不言所受）曰冗（用药众多）曰竞（争与攻击）复加之以母之情僻（执也）父之性急（愚憨也）子之意顽（不服药也）病之候难（传遇坏证）母之神父之遣祟如此人事曷可勉强而与劳心枉究哉不惟无补而反无思观其病家情意相顺礼识相倾（看倾也）功归于我行着于先（叩根据先尝所行）是便信医即愈重药即痊用其汤剂得为之良者诚在彼此毋忽之之谓也 

　　[卷之二] 议下药 

　　议曰凡调理小儿须先观视气色察其症候其或气色有不正者（谓啼哭而致散乱）即凭察纹诊脉有不定者（谓久睡）即究症候其或症有坏候作变（谓前人攻击有伤气血或伤脏腑）即选良妙方药以主之不及则无咎切不可大过若以意揣其疾盲投其药深恐有乎得共古云医者意也审思前贤载述妙用无虞之意文参详父兄师长教诲指示取舍可否之意又裁度自己曾经疗治轻重量度斟酌成全之意三者既备可谓HT者意也如此究竟无不尽善原夫医家为用凭药以活人所言下药者临机辐凑是也可以下即下当下不下其候少顷则过矣不当下而下其症反为它疾矣下药之法慎勿踌躇若也思虑可否之间或反复再四则疑在中有疑切莫用药须当预察无大过不及之议即而定已投之决效非止利下之谓下又非于投剂之谓下下者有先有后或先利而后补或先补而后利或先扶表次救里或先救里后解表如此者众举隅而言之用药得其中轻重得其所是谓下药毋恣意毋致缓毋仓皇毋竞利毋勉强毋疑惑或得或失利害有之利则侥幸以全其功害则尽世不可言也凡为医士用药不可妄知不容无知不可执见毋徇众见主医裁药明识俱见按脉对症心无亏弊道副自然以应上古圣意端的篇章君臣问答语言玄妙至道而已 

　　[卷之二] 议行医 

　　议曰医之为字左七右八乃言表里其下九昼乃云九道合之二十四以按二十四气古人设意义理深奥垂象于天地之间以应人伦之道与其成人之夫为契论独小儿气脉微弱难以谓之医盖是七表八里未全故云调理愚曰不然曷不知其善用心者则奇妙纯粹在其中矣兹说孰是经云医者意也以意理之为得扰之为失得失之义于人祸福是以纯粹之妙良工之能学人究备行则尽心可谓善术之道凡见脉不若议症议证不如识病识病争如药对小儿作疾多是无事历家轻狂所以有乎得失如病患危荐但需其药求速安愈医者要须得中无有大过不及之害所谓HT之为功神圣工巧明其标本表里阴阳参其盈亏经络荣卫察平升降脏腑肠胃审其盛衰然后可以度其疾之轻重较其方之优劣行医之功譬如簧弩发矢一视决中十全为工如此准绳可谓医者意也若也觑睹侥幸勿谓医之良工为福使之然也智者谓宜鉴戒二者不可偏有仆谓良鱼福乌医士者乃醇乎醇者耶 

　　[卷之二] 议禀赋 

　　议曰夫人皆知胞胎成形产育具相约以十个月满足而生究竟至理即有二百七十日为定论亘古自今岂相间说然而就中虚计一月应数大抵九九为上八八次之七七又次之人生禀赋天地二仪之气会合三才之道各得其九三二十七即二百七十日为正血气九充实精神固平为人具足相识智性俱通八八者三才各得其八三八二十四即二百四十日生血气荫之不及精神有亏为人拙谬鄙钝智意忘遗七七者三才各得其七三七二十一即二百一十日所受胎气不足为人狂愚无志恶劣野狼戾故也其间或有大过不及之者皆共其正数大过即气血荫之有余不足则气血养之无逮夫人得中之道以为纯粹阴阳得所刚柔兼济气血相和百脉相顺所以生人心智益通精神俱备腑脏充实形体固壮医者一观婴孩颅囟斯可知之未周之儿颅囟固合睛丸（一作黑）神清口方背浓骨粗臀满脐深肚软茎小卵大齿细发润声洪睡稳此乃受气充足禀赋得中而益之一周三岁之间其囟尚大其颅虚旷额前作坑口阔神露胸高骨细臀削脐突发黄齿疏卵小茎大气促声硬皆由受气不足怯弱得之惊悸易得智性难通父母爱惜良工必忧不以贫富贵贱之所生但贤者当以告之若也愚鲁之人宁不投药稍或药刀不及反言医杀之大凡初生孩子少具精神者良由夫妇之情未谐适心未绸缪且喜且惊神不和脱将来得其所宜乐则情浓动则情兴惧则情思交则情极深契其意重美其心生男必温生女必淑斯可知淳和之至如此是故医家不可一概用药宜斟酌轻重比附推详度究可否不至恣妄反为虚设以成重害参审得失之议尽善尽美应机而已 

　　[卷之二] 议辨理 

　　议曰古今天下同议者贫富贵贱是也所产男女自幼及长总曰小儿然幼幼有牙儿婴儿孩儿长曰髫童兆童稚童殊不究竟富贵之同贫贱之辱二者人情间于中道混而言之盖胞胎气血之不同故以辨之贵者富者风化同途贫者贱者门列一等所以礼识相远日用致差虽有少殊宜审其偏正（外家之子有任爱之者）度其亲疏（抱继之子因人亲生视之乃为一等矣）中等常情之家礼识未亏日用得过者又有大过不及之议夫人之运神发性惟心不可役心役则气耗气耗则血衰血衰则虚自此始肾堂不寒而且惫心室不足而旦虚原夫精元假之为胚为胞为形为骸胎质藉之乃气乃血乃乳乃脉贵富生子顺养抚育之有余贫贱生子调摄固爱之不足有余者大过之谓不足者不及之谓也大过则伤之不节不及则复之共时不节共时皆生病疾寒暑冒之或表或里冷热攻之或脾或胃所谓审度测源医者必须知之贵富之子食之有伤于不精寒之有伤于大燠暑气有伤于凡凉泉流有伤于水冷肠胃气血柔而不刚使之然也贫贱生子食之有伤于不时寒之有伤于冻馁暑之有伤于烦躁脾胃有伤于湿腻水谷不分肠胃气血壮而不坚使之然也父母不自贵受治禀气虚谬况贵子懦弱者耶是故胎气不足血脉荫籍之有亏良由男方刚情兴造次共即儿生之后牙婴儿固同将护有平饥饱寒暑劳逸之不同又于变蒸之时有伤于气血及至立行之时有伤于筋骨由是抚养之共情鞠育之不意调度之不宜将理之鱼法故易得其病病易得虚虚易得坏坏易得失贵富之子疾之反是也未寒先衣未热先凉未食先饱（未至食时余食过膈）未眠先睡睡之恣晏食之过满寒之重衾热之就湿故易得之未虚强食令之虚脉气未坏强药为之坏学不究则不精甲不专则不妙矣若执之得法妄之为要乎丸散不良智者吁哉 

　　[卷之二] 议料理 

　　议曰大凡人复处性愚鲁用心狠戾者不可以学医师不择善祸难逃迹其或秉志怯率为性懦弱者亦不可以言药素问有云人如舟也药如水也水能济舟亦能覆舟一丸一散对症尽善起活危困未足为奇一有共利坏症伤候且过在尔其智拙钝非药也学人读预究其纯粹施其精研克效斯时以副规矩不可得而述者医之良工也夫医之用药将之用兵古人亦有言矣且如善医明症良将得策药能胜病卒能守城若也将无计策医共证候病何以瘳城何以固今人皆知发药殊不究竟表里脏腑虚实冷热经络荣卫投之不当反为它害亦不可执用一方一药且大HT局四味理中丸小柴胡汤之类皆大人药剂所谓意到症见药无不验能者此理症候方药诸家所载无不应效但究竟不到有乎得共尽由攻乎异端涉猎繁杂智性不专事在狂简确实与言更请思之 

　　[卷之三] 议调理 

　　议曰医与调理其意等差参详虚实之宜究竟缓远之理若明疾之轻重当察病之远迩为其所患得变稍重症候稍逆直取其功而全其效者医之良工可以扶持循症解利宽缓服药次第瘳愈毋令加进克日安苏此乃善能调治譬如水流就下迸溜迟疾澄则自清深则自润狭则自湍岸则自泻洄涡漩伏滩濑奔流者乃自然而然不可得使之然也脉气之流行遇冷热寒凉风温燥湿亦由水之就坎也调理谓疾作尚未传变气行在乎怯弱膊变即循其法度怯弱即缓与扶持是以调谓守节理谓有序节者无太过不及序者已得其所宜然后谓之理无太过不及可以谓之调调者而有度知度而在于形容理者须可法正法而全于规矩譬之丝不及络头不得梳斯皆乱也络之取其条直梳之析其通解无毫发之遗有纯复之庆者诚谓调理之工也夫苟以危而用急见愈而用缓者乃共度也斟酌权衡勿隘偏坠先约其轻重察其进退药与病势相参病与丸散相及医自意设智与医同药与疾谐疾用药等用之无忽何虑疾不瘳病不愈哉呜呼学人理幼勿恃其自能执其偏见事有优长须预学问尽心而后已 

　　[卷之三] 议伤怜 

　　议曰老矣见孙长大方子不惟骄恣之甚复加爱惜伤天不任用也睡思既浓犹令咀嚼火阁既暖犹令欲酌卧盖重衾犹令衣着抚拍顾爱常衣裹作（以手掌就衣服裹拍背引风疾）指物言虫惊因戏谑莫觑庙识心情闪烁危坐放手我笑渠恶欲令喜笑胁肋指凿门非仕宦莫与扎脚年不及时莫常梳掠表里无恙莫频服药戏谑之物不可恣乐刀剑凶具勿可与捉莫近猿猴（伤志也）莫抱鸦雀（损眼也）抱男观书抱女观作（女任务也）男方学行勿令绰略儿方学语勿令挥霍会坐莫久腰背卸却行莫令早筋骨柔弱恶莫与顾善可与学顺时调摄自然安乐雷鸣击鼓莫与掩耳眠卧过时须令早起饮食饱饫须当戒止非时莫衣常食莫美羹蔬宜淡滋味脓屎夜莫停灯昼莫说鬼睡莫当风坐莫近水笑极与和哭极与喜智者当知抚育至理 

　　[卷之三] 议食忌 

　　议曰溥天之下产育既同将护之因有所不同者贫富之谓欤然富与贵饮食卧具有益于儿母贫贱又何以言之古人有云病不服药谓之中医正如此说外护寒邪内节饮食审物顺时何疾之有前云富与贵伤其大过贫与贱用所不及然不及之意乃与中医之言得其所哉旦如变蒸之候数至其时温热有作令儿渐固舒展筋骨生长百脉和顺经络自然之理何必加药凡儿渐长必渐饮食东西南北地产果瓜田种稻山有粟麦野有蕨笋鱼有溪池木有清浊人之所生随土地之所宜饮食亦随其所有南人不堪食北物以面为膳以枣为蔬北人何可食南物以鱼为菜以詹为饭（詹城米）近海啖之咸鹾居山食之野味北果多凉南果多热东果多酸西果多涩岂宜多食五脏六腑强纳疾病生焉凡小儿心之有病不可食咸卤肺之有病不宜食焦若肝之有病不宜食辛辣脾之有病不宜食馊酸肾之有病不宜食甘甜盖由助其它气而害于我也莲子鸡头能通心气石榴余甘大涩肠胃干柿煮蔗犹能益肺蒸藕炊豆于肝宜利五味唯枣（五味子足）脾家可意肺病忌食肥腻鹅鸭鱼虾渔盐膻腥咸鹾之类脾病忌食生冷甘甜包气之物谓馒头包子馄饨鸭卵肚脏夹饼皆包气之物心病忌食心血髓肾鸡羊炙膊烩炒煎炸木肝病忌食肺头肚猪雀油腻湿面应小儿不问有病无病并不可与食腰子及肚髓心血令患走马疳候葱韭薤蒜荽亦不可与食令儿心气壅结水窦不通三焦虚神情昏昧飞禽瓦雀不可与食令儿生疮癣疥烦躁遁闷鲞虾蟹鳗鳝螺蛳螃蚬之类不可与食令儿肠胃不禁或泄或痢或通或闭食甜成疳食饱伤气食冷成积食酸损智食苦耗神食咸闭气食肥生痰食辣伤肺食味淡薄脏腑清气乃是爱其子惜其儿故与禁忌若也恣与饱饫重与滋味乃是惜而不爱怜之有伤以至丁奚露疾作无辜救疗无门悔之不及育子之家当宜知之理宜戒之 

　　[卷之三] 议责善 

　　议曰信夫执术为医荷术至重其或轻举有乎得共稍共其理如盲索途事致疏虞呜呼断不复续死不复生哀哀之诚谁为罹叹当知医家一门上古圣贤测天征道详气四时逆顺阴阳痞通表里然后察之五脏六腑三焦百脉究竟标本盈亏参审绝生变动代谢荣枯流行注厥如此知义少契古风然有侥幸侮玩狂暴轻欺者众矣侥幸者恃其时运以夸HT侮玩者以道之亨通而慢易狂暴者不能务本以从师轻欺者肆意妄执以为是四者人事何掌博古穷经明心尽性者邪医之务业其道有四不可遗其一焉行之恻悯施之乔惠存之周至受之平等恻悯者每务仁慈消惠者常加爱护周至者运用无亏平等者勿论高下如此推诚稍入医学之道若也纵恣身心嬉游妄作及其访问临时检来以齐规矩斯乃自败之端殃积于后野老数年江湖抱街活人亲见同道谷有耽僻终不为良或好笼浪或贪传奕或纲或钓或射或猎或讴或饮或歌或舞佞游花衢狂穿抑陌或习弓弩或纵缰或乐烟粉怪词或悦风情可意此未用心不常僻性诡异滥檷医士得无诉乎其实非诈其用以证凡百枉究总涉狂佞须知医家者流遵九道聊伸鉴诫犯者贵已为幸志在前贤圣哲无时不习者方可谓良医受道之职也杲能守之以道分之以安天地副焉神明钦焉 

　　[卷之三] 议钱氏方 

　　议曰晋朝有医工钱氏（讳乙）设方用药明症识候直究竟婴孩脏腑令热表里虚实传变顿取其效正所谓医孩童之意准绳法则之道如此后世欲以及其议者盖阙如也往往诵钱君之书记钱君之药钱君之意旨未之闻也愚详其意径且直其说劲旦锐其方截而良其用功而速深违其要广操其言万世不可掩其妙四方皆可遵其说九八十一家者谷述精通莫若钱君智意克效究竟不劳再三亦无中道而废门人阎公编集未具钱君心服想计恢洪纯粹妙理希奇纸笔不可得而录者耶时有高见之士一悟钱君意旨HT之与药规矩法度无以异钱君运乎中显乎机而自然造化者莫之能语也良工妙用信乎野老之言毋曰管见后之学人尽心讨论必有深着于胸次且德义于人扬名于后世之道不亦宜乎 

　　[卷之三] 议王氏方 

　　议曰小儿方书世传有三王氏东汉作方论二十篇今家宝是其或大同小异往往好事作德君子刊施济众就平增损者有之大抵其言有序自征至着其旨有皈自隐至显话括周遍事无繁述参以数十名家比较优劣始知先生药用淳和方排继续考之而取其切究之而效其疾斟酌升降以和为用其意在调理尽善之最也虽然后学之士治家之子检阅投饵或有不当毋至差或致害其书故得家宝之称夫良士用心妙理活人HT之与药犹若权衡权衡者法之一端也参究均平考较实论循方以应脉有条而不紊王氏之书乃幼幼方脉之规模习小丸散岂可遁此如大人疾患有叔和脉诀考五行有珞绿子命书学六文有火珠卦文知贵贱有人伦风鉴相法如斯木术皆名家所集详辩以为上首冠诸妙义得毋枉究虽然各有广要篇章终不远越而在总归非曰训童发蒙之谓垂老足钦至妙之道也已 

　　[卷之三] 议张氏方 

　　议曰宋朝徽宗太子寿王聪慧幼时常发痫疾诸大名医莫之安愈时有草医士张涣挟货药于都下召之入内用药即效官至翰林医正张氏北人也留方五百有余逐病叙说深参其要近传于世目曰张氏妙选四方士夫乐而用之殊不知南人得病以北人处方自是道地相反意议不同所谓北人水气多南人瘟疫盛地气天时使之然也北人水气盛盛则就湿湿即与燥之南人瘟疫盛盛即作热热宜发散更加燥热之药病热传作它症药既不宜疾何能愈夫幼童阴阳稍偏表里固同脏腑怯弱岂可以热制冷以凉止燥其说症候可以循简述论颇有优长然其方药初使人疑之次复惑之或有不当必与悔之曰南人用北人方药曷不知之学人参究尽善不必方如前有云意与医同药与疾谐方可投之若也据乎云云而用之者斯谓愚医不无妄投其饵在乎得失须当审之宜其察之 

　　[卷之三] 议幼幼新书 

　　议曰调理婴孩小儿上古黄帝未有言着鬼史区云谓小儿受疾令是一门故不加载素问始自巫人颅囟经篇章三举自后智者继述本末世传诸家之善经进详要旨症准绳之者凡八十一家近世湖南潭州周宅广收其文专入编集目曰幼幼新书四十册仅数十万字排列名方似涉繁碎犹如元帅要退伏兵欲以一箭败阵乃定太平彼时求选一夫善射急于百万军众皆张弧矢以待比较优劣临机对垒就敌之势不可得而用之奇正退其潜伏犹豫再三乃非良将者耶临时检阅审较可否考其效验正由渴而掘井斗而铸兵不亦晚乎学医之士若不究竟胸次了了肘后简往直截扶危之功若也取次缓慢智意不逮彷徨之久出不得已肆意而设自不知惭而且愧有如马服子强战无不孙子曰上兵伐谋可以比喻良医用药何异良将用兵医无智则不可行将无谋则不道者犹犬马之夫难与言其至理曷能以知其道若夫文武医卜农工商贸行之以礼务之以本议其道者无不贯之矣执医之士不明是道妄恣苟简必有利害于其间斯乃何未之流温恭无佞直节有规方乃谓医流之士明道而见之违理聪而门之良由务学则开聪开须知议议知则专诚诚专乃通往往通则明道道明则任用以副自然所谓常山之蛇击其中则首尾俱应医之亦已处用得中无不应节斯乃谓明道之理如此宜乎究竟而已矣 

　　[卷之四] 议初生牙儿症候序 

　　观夫男女以正夫妇遵乎德义合乎阴阳以运生成之理者顺乎天地之性应乎四时之令荣卫流通潜虚得数是故胞胎含蓄血脉造化岂能逊乎玄元纲纪哉所以得其正数者愚鲁之为能失其正数者富贵以为HT皆涵养各由本质故赋之有利钝禀之有虚实贤哲明智庸野鄙陋皆共由之斯可知矣今之孕妇怀胎保以为常饮食不节起居不宜未诞之间劳役众若男子视胎以为常恣其所欲任其所施频授触秽所以儿生之后百脉致虚三焦不顺关窍不通荣卫不和者初生之间便作疾患怪异多端不可得而详述今举二十有六症候概而言之智者察之审其可否比附与之疗理助其荣卫调顺经络得宜而已 

　　[卷之四　议初生牙儿症候二十六篇] 议呵欠 

　　议曰呵者即张口而又合之欠者谓神不足故名呵欠非是疾病初生牙儿多有此作不足怪讶钱氏有谓呵欠遁闷良由胎气怯弱荣血不壮卫气少顺即不荫心血不荫心则神不守神不守则呵欠遁闷无他愧也古方有朱砂蜜法用煎人参汤调和饮之者不若定志丸五七粒麦门冬汤化开与服至妙也 

　　[卷之四　议初生牙儿症候二十六篇] 议伸舒 

　　议曰伸者突其胸堂展其气脉舒者引其头颈直其手足努而作之良久复作初生牙儿多有如此亦非病也良由母怀胎胞起坐不得宽展或将绢帛兜束肚皮或系裆裤勒缚大紧或卧已盘旋或睡不转侧是故偃伛胎囊气失舒畅降生之后自然如此老伛知与揉未知调之百脉宜将五木汤浴之功效谓用桃李槐椰皂荚各取枝煎汤候温与浴仍与观音散少少与服效且妙矣 

　　[卷之四　议初生牙儿症候二十六篇] 议喷嚏 

　　议曰肺之气壅腠理不通外感寒邪或已伤风关窍闭塞郁郁于中及至喷嚏方有少解不能发散渐入胸堂逐生痰热痰热既有即加之咳嗽轻则气促短急重则惊风搐搦搐搦之利若在初生尚云不可宜与消风散服之咳嗽宜与金沸草散人参羌活散二药皆和且顺虽则嫩弱服之无恙其剂温纯化痰利膈效之至矣 

　　[卷之四　议初生牙儿症候二十六篇] 议脐突 

　　议曰胎乃育形脐乃根本胎气固则形体壮肚脐深则根命长受气卒遗形萎脐突凡儿断脐利益渐长渐深吻乳调和愈固愈实是血脉之相顺致形体之相资初生之儿有热在胸堂则频频伸引呃呃作声努胀其气抑入根本之中所以脐突肿赤虚大可畏无识之夫将谓断脐不利而使之然者非也脐断不盈尺一腊之内随其根蒂自腐实者深之弱者浅之深浅之理以其禀赋得之此乃良由胎中母多惊悸或因食热毒之物有作宜与大连翘饮子其热自散其脐归本不必以药敷之恐毒伤入为害医工当知之矣 

　　[卷之四　议初生牙儿症候二十六篇] 议夜啼 

　　议曰王氏举水镜先生云天苍苍地王王小见夜啼疏客堂又云啼而不哭是烦哭而不啼是躁无辜赋云夜多啼而似祟凡初生儿日夜烦啼真如有祟或谓热在心经药与疏利或谓寒停脏腑与服温暖医者察而治之乃善也苦儿啼哭胸堂仰突首反张嘉灯者心经有热宜疏利服三黄丸或洗心散加灯心麦门冬子良若儿啼哭头低身曲眼闭肚紧者脏腑留寒宜与温之胃风汤加黄煎效若不识灯候但以蝉蜕二七枚全者去大脚为末加朱砂一字蜜调吻立效 

　　[卷之四　议初生牙儿症候二十六篇] 议口生疮 

　　议曰婴孩口古生疮乃心脾受热流沫烦啼盛则不乳妙药良方已载于后然牙儿吻乳之初口内生白烦躁骇人者莫知其由将谓神祟使之究竟其理母于未诞之月恣饮酣酗贪食肥腻热毒胎气所受其儿脱胎之后所袭热毒之气悉皆散出于表舌系于心唇于于脾所言心脾热是也欲以下其气未可利脏腑但以吴茱萸末米醋调敷脚心移夜即愈药性虽热能引热就下其功至良又有心肺热者疮溃颐颡初作数点胭脂红渐散斑驳如丹加之身体有热连翘饮主之但禁火气余无恙矣 

　　[卷之四　议初生牙儿症候二十六篇] 议身体热 

　　议曰婴孩变蒸作热按法应期（三十二日方初变又三十二日乃作蒸）所受相参有造化之令者脉气得之烦助也其或大过不及所发变不应脉蒸不顺时荣卫逆之流行脏腑失之安益胎气蕴伏诞降伤和儿与母俱劳其神脉洪身总受其热善调理者循其法度调而理之法以度之七日之内初生胃弱不必加饵少顷即愈法以父母各呵儿囟七遍父先咒之曰尔为吾儿顺适其宜我精我气受夭弗迷阴阳纲纪圣力扶持薄有违令随呵愈之急急如律令母复呵咒之曰尔为吾子胎气充汝我血我脉母艰母阻万神唱生有福为主稍失调度随呵而愈急急如律令次煎葱白玄参汤或五木汤候温浴立效 

　　[卷之四　议初生牙儿症候二十六篇] 议血眼 

　　议曰胎气充足儿将分降胞囊已破先行清水其儿既诞血即送下缘由胞气颇涩转侧差缓其血压瘀眶皆遂致溅渗盛则灌注其睛不见瞳人轻则外胞赤肿上下烂眩若投凉药必寒脏腑宜与服生熟地黄汤流行气血或用杏仁二枚细嚼乳汁三五匙腻粉少许蒸熟以绢片包蘸频点功效重盛者加黄连朴消最良 

　　[卷之四　议初生牙儿症候二十六篇] 议卵肿 

　　议曰外名膀胱内通肾脏一处承受三经所传其外肾冷热皆由心气主之心经有热热入小肠或赤或白或淋或涩心经有寒寒流膀胱或秘或疝或肿或光凡儿初生两个石子俱大光浮名曰卵肿一边差大名曰偏坠盖由惊气所行传受于中或母怀孕惊忧之气不散胞胎之间儿亦受之所以生下便有卵肿外宜黑散敷之内用清心顺之黑散者用黄连黄芩大黄黄柏等分烧留性为末猪胆汁同蜜调敷之立效清心以犀角地黄膏与服若有热大连翘饮宿夜安定晨朝庆之 

　　[卷之四　议初生牙儿症候二十六篇] 议蛆疮 

　　议曰初生牙儿至于长大三焦四体五脏九窍皆持全功不作疮疾晋元因良妇善护胞胎不贪淫欲从已受胎至于降生更不交侵男女实幸其儿气血相参荣卫相顺脏腑自和皮肤自滑一见儿孩肌肤头面斯可知之矣呜呼为人起根成自一点不净之物处母胎中渐敷形状临产之时真智相投以随业力而生其有匹夫匹妇何以知其至理恣心合意即于临产之月尚行房事以乱其气以伤其脉以耗其神以败其血儿生之后遍身痍溃满头疮疡精神不爽啼哭烦躁并是胎内所受以秽触净以邪于正贤士明公不言而唯愚鲁鄙野岂可告哉谨书请鉴切幸听之 

　　[卷之四　议初生牙儿症候二十六篇] 议鼻塞 

　　议曰凡儿禀赋胎气充实三关九窍五脏六腑内外呼吸上下贯通流行百脉正顺三焦者皆由所协无命自然之气也凡产牙儿三朝五日六晨一腊忽然鼻塞吻乳不能开口呼吸者多是乳母安睡之时不知持上儿子鼻中出息吹着儿囟或以水浴洗用水温冷不避风邪所以致儿鼻塞宜与通关膏敷之消风散服之或有惊悸作热杜薄荷散与服通关膏用白僵蚕猪牙皂角荆芥香附子川芎细辛等分为末 

　　[卷之四　议初生牙儿症候二十六篇] 议耳耳 

　　议曰凡儿胎气不充实关窍不通利盖由禀赋不足胞养有亏脏伤肾经肾为根本水之一数也外应耳孔或云水入耳或曰乳汁入耳较之即非儿生气脉根壮脏腑固实虽水及乳入耳必不此作自是气不充脉不实使之然也儿无补肾之方但清心肺而已初生之儿而有作尤甚重也卒难疗理用药敷糁少愈愈而复发至于过周与服黄白茯苓人参白芍药川当归熟地黄甘草等分作汤剂以固其内内若固实不必掺传亦自瘥愈掺方用壁上蜘蛛一枚瓦上火干坯子白矾脑子麝香各少许同研令匀鸡羽引入自愈 

　　[卷之四　议初生牙儿症候二十六篇] 议便血 

　　议曰儿生七日之内大小便有血出者此由胎气热盛之所致也母食浓酒细面炙爆腌咸等流入心肺儿在胎内受之热毒亦传心肺且女子之脏其热即入于心故小便有之男子之脏其热即入于肺故大便有之血出淡淡有似坯水盛则其血加鲜凡遇有此不可它药尽以生地黄根研取自然汁五七匙一二匙蜜半匙和匀温温与服移时安愈男皆效不请医甘露饮宜莫与服不必地黄黄一无恙勿自忘投丸散徒咎矣 

　　[卷之五] 议发痈 

　　议曰母患血热儿在胎中受之其血亦热母气壅儿在胎中受之亦壅幼气壅聚在经络脏腑之间积滞不散毒瓦斯相交内不通利即从外消外无能消其血与气壅在一处多是生皆膂或脊督脉肿大如拳红赤似血其儿本体是一块腐血又加生块壅毒卒未能消医有何法若述之士全不劳苦以针矢熨柄取次攻之十不得一处敷用朴硝天南星川当归秋芙蓉叶黄蜀葵花乳香木鳖无名异其壅已熟即研白丁香少许津唾调敷绿豆大良久破溃脓血送出宜先与服HT里排脓消毒散热药宜用生甘草栝萎根苦梗桔梗北枳椟川当归绵头漏芦锦纹大黄等分为末服一钱七煎热与服以利为度克效万一不可荒乱意欲速消以恶毒草药致咎难保苦哉 

　　[卷之五] 议撮口 

　　议曰儿患诸风疾传入恶候至于撮口病致危急凡有腑风撮口胎风撮口锁肚撮口吊肠撮口卵疝撮口应病悉入成风风入心脾俱能发作夫患在撮口者皆由结滞于中于及肠胃闭不得通气不能化腹中满胀肚上清筋撮口不乳证状不急若不速与利不无因救疗医工若将撮口以为常则候传入岂可投药应患用以真珠天魔利之才通疾去气和儿活用者敬信而已 

　　[卷之五] 议合壳 

　　议曰胎受已满产降必全尽一气而包养开元窍以通连在乎十月之中形骸已具分免片时之内谷道无穿所缘儿在胎中七孔九窍若不通利如何四体百骸而能生长期由热壅所致肺经之极结于肚口闭儿不通降生之后无腹滋润干燥之合若投寒凉之药愈闭不通若不温平之药而又不通即是儿气不顺肠日月虚涩谷道干燥闭合可畏方不详载药无验速至于此等受须当以物透而通之金钗为上玉簪次之苏合香丸内入孔中丸凡刺三寸许屎出为快也曾见肚门肉合小便通利大便至死无能通者愚鄙烧火筋刺之事出不得已既然肉合决无奇方试以金玉重力剌之尤胜火筋智者别有妙法请着其后以济哀若宜哉又有初生胎热一二日不通者与服洗心散以通为度四顺饮加荆芥煎亦良 

　　[卷之五] 议闭小便 

　　议曰小肠乃心之府也水窦流行随其气而利之心气若壅小便不通心气若冷小便多洒（音谓洒斟称也）心气若寒小便多旋心气若热小便艰涩心气积热小便白赤（先赤而后白者是）所言闭小便者根据谓下结腹肚胀紧膨满不通其结热盛用力努旋点滴而出乃是闭不通利于心疼痛精神昏悸速用生大地龙数条蜜少许研敷茎卵仍烧蚕蜕纸灰留性朱砂脑子麝香同研煎麦门冬灯心汤调与胙移时见效 

　　[卷之五] 议盘肠 

　　议曰气和乃升降安乐之由也气逆则壅结疾病之致也幼幼有患盘肠非暴所得元由气郁积久不散荣壅卫结五脏六腑无一舒畅其气乘虚发作衮流上下筑隘子肠胃之间有声HT连连而设如猫HT恶视之不忍何以所堪差乎一身四大无主又有吊肠一症寒气壅结内不伸舒虽不引气鼓动脏腑胸堂与脐上上吊促躬曲伛偻就忍疼痛二候既作骇医惊众然俱气所患受发不同盘肠宜以匀气散加沉香煎服之无不愈吊肠当用真珠丸加以沉香乳香煎钓滕汤送下微通即瘥然后更与调气顺助根本方佳胜也 

　　[卷之五] 议咳嗽 

　　议曰咳嗽属肺经所主肺主气外属皮毛腠理凡诸牙儿婴儿日夜切与保持母令风吹脑囟背腠致使肺受寒邪咳嗽不已作热多痰若被风吹即曰感受次弟传之五脏虚处即任所入盖初生儿气微易得传变良由顿动五脏有伤和气五脏不和三焦不顺故有传变是以我生于一肾水也肾主虚邪生我在五脾土也脾主食吐逆虚痰四肢唇口我生于三肝木也肝主风癫痫眼目克我即二心火也心主惊恐悸顽涎血脉HT脸甚嗽传受或吐逆或痰涎或厥冷或恐悸至眼目两睢黑紫如被物伤成重发痫古人云久嗽成痫谓药力不及候已传过难可调理预当告之 

　　[卷之五] 议乳 

　　议曰产妇血败者当下荣者化乳血下不尽母致其疾乳有不调儿招其病凡儿吻其乳有不到于胸堂气滞积隘或冷或馊故以出或问之无恙否曰不宜也久令儿神困力乏气怯肌羸脾家若虚逐作痫疾及至成疾脾风定矣初生与周之儿胃气未备谷食未登全藉吻乳怏如无恙自然脏腑充百脉顺肌体壮神气清幼幼失乳如人绝食食为根本资养性命岂可绝乎乳幼本只柔弱血气轻微脏腑浅薄根基危脆岂可失乎乳之若失乖缪甚多乳之若绝性命难保其或母用性不顺则气血乱气血乱则乳汁不和乳汁不和令儿逆宜其速与理若作寻常必致害生小沉香煎及盐豉丸兼与服之当钦其验乳母宜服藿香正气散加枳术至良 

　　[卷之五] 议自汗 

　　议曰血不荣则神不备气不卫则脉不充理其血用和其气安其神用调其脉阴阳均平气血相参百脉顺流三焦五脏自然以益其体丸生至周之儿不可自汗自汗即亡阳亡阳即气怯气怯即脉虚脉虚即神散神散即惊风作惊风已作搐搦施为医者失之究竟血不气不卫作疾不轻为害必大祸生起于微人事何不察庸夫反笑之曰自汗岂能成风痫耶愚曰渠莫知其所以然者非我交也举此一端虚以类之智者应有诮云观其澜而HT其海知其未须明其本通变之士审乎得失是“非”不离乎中栽度疏谨而后已察礼幼自汗切勿止之方用白术一分小麦一撮水煮令干去麦为末煎黄汤调与服以愈为良若以止汗反为闭气作热烦躁所谓气血相参则汗自止矣 

　　[卷之五] 议自利 

　　议曰自汗不利者由血不荣虚于表也自利无汗者由气不卫虚于里也其或有自利亦自汗者荣卫俱虚也凡为其人止籍血荣气卫扶育身体血既不荣又气不卫里外不相参上下不升降关窍不开通经络不调适荣卫不循环脏腑不充求且医工何以良饵则性命何以保持究竟在始醇全幸之良由水谷不分自利肠胸怯弱自利脏腑不和自利冷热相制自利阴阳不调自利荣卫不顺自利前件自利皆由气虚得之初生幼幼忽尔自利者与顺荣卫平调阴阳制其冷热和其脏腑分其水谷生其胃气则内外充实何泄利有作宜以参苓白术散加以车前瞿麦姜枣同煎更量虚实加减 

　　[卷之五] 议哭无声 

　　议曰钟鸿声大阔远流长形处胞胎之中受气充足水火兼济心肾不亏耳目两窍相通大小二肠相佐所以发声清响洪亮者根固本壮禀赋充实而自然之理也初生啼哭发声不出呃呃而作郁郁而为其或短上下气不相乘医与果诀云此由胎气不足何更投药假使成人父母不悦吁哉根本不壮何须药饵如果木之萎水奚宜也古意速用父母呼呵及以葱熨令声发越虽然妙理奈缘目无根本产子育儿当知其义理哉 

　　[卷之五] 议视无情 

　　议曰天地清朗万物咸明一气盈通三元克备人之受胎应数降生之后不以贫富其子皆致精神全气脉壮视听欣嬉取与喜怒周之间于人事情怀意旨怃叱以知其逆须方可谓儿孩性识之本也其或周已过不认名不猥亲常常煞颜蹙容脸含啼东唤西向南呼北面其坐若木其卧若尸其行即蹶其立用筋骨气脉柔怯虚弱食不辞饱渴不知饮若也长成慵蠢必有如此胎气于数不足者难保千日良方妙剂不谓此设医宜察之学宜究之 

　　[卷之五] 议反身张目上窜 

　　议曰此等症候系惊风恶逆所发初生三五日之间便有举目上窜将身反张然其非疾所作情实骇人凡医工必作惊风疗之其候非也万一所由儿在胎中受母饮食热毒之气蕴在胸堂诞下三日之前宜与黄连去热腻粉散毒古人预计利害其又与人参朱蜜汤皆清心肺积毒既化儿腹无恙若不如此所生个个反张上窜或有无作之者鄙妇不因食啖热毒之物何可怪哉或投惊风凉药亦愈但项明其所以用药智者裁之万一不由惊风所传幸与详悉 

　　[卷之五] 议乳失时哺不节 

　　议曰物萌失之灌溉长必萎焦儿诞违之乳哺壮必怯弱大凡生成之理合乎中道者以应运化之宜也夫人失乎正礼者乃违玄元之数也凡儿在胎则和气养之食不及乳乳饱即不食无致剂也虽食无乳祸害生焉是故乳不可失时食不可不节乳失时儿不病自衰食失节儿无疾自怯乳者壮其肌肤食者浓其肠胃所谓乳哺二周三岁则益其体今人未用夺其乳入月恣肥甘岂不致疾伤害熟为吁嗟 

　　[卷之六] 小儿形症诀歌 

　　初生牙儿一块血也无形症也无脉有惊当知是胎惊有热当知是胎热三朝绷袍未知安七日一腊古来说脐风撮口老娘HT锁肚清筋唇口撮又有因邪客忤儿不乳一宵神自脱只将妙药保安康良久牙儿命得活若知难救命须臾嫌儿指甲兼唇黑女子初生小便血正是胎中受热得男儿两目闭不开或患丹疮俱热极目闭丹疮消毒良血出须用生地黄又有初生便发延或将向火或加绵神情不稳目斜视强直反张深可怜医人若作惊风错但只凉心便安乐须宜以许地黄多更加些蜜神仙药牙儿未周不识惊忌他声响不安宁目内半周名襁褓惊热须当顺变蒸三十二日为一变六十四日为一蒸一十八次变蒸足方有脉自寸口生变蒸木足在面部左眼大阳阴右处眉棱上下俱是木准是中宫镇星土耳间属肾常土虚唇口两笑脾所居面中HT脸属心火惟有人中是肺都五行相生重却轻若还相克着工夫顺候易理逆难疗智不通兮性莫粗心主惊兮肺主气肺主风兮脾主味胃家不得冷无虚吐泻下止惊风至自古皆言心主惊五脏六腑有惊名心惊血散气不复流入虚堂百病生肺惊吃水肺喘细干呕无时脾胃因肾候切牙搐眼夜啼肠恐脸红心五心热是脾招悸面青下白胆生惊若在三焦终作渴或入膀胱卵痛声 

　　[卷之六] 脉指诀歌 

　　小儿食指辨三关男左女右一般看皆知初气中风候末是命门易亦难要知虎口气绞脉倒指看形分五色黄红安乐五脏和红紫依稀有损益紫青伤食气虚烦青黑之时症候逆忽然黑在其间好手医人心胆寒若也直上到风关粒米短长分两端如枪冲射惊风至分作枝又有数般面反里顺外为逆顺逆交连病已难又头长短犹可救如此医人子细看男儿两岁尚为婴三岁四岁幼为名五六次第年少长七HT八渐论情九岁为黄十稚子有病开隔辨其因十一痫疾号癫风疳病还同劳病攻痞癖定为沉积候退他潮热不相同初看掌心中有热便知身体热相从肚热脚冷伤积实脚热额热是感风额冷脚热惊所得疮疹发来耳后红小儿有积宜与塌伤寒三种解为宜食泻之时须有积冷泻须用与温脾水泻且与涩脏腑先将肠散与之孩儿无事忽大叫不是惊风是天吊大叫气促长声粗误吃热毒闷心窍急须吐下却和脾若将惊药真堪笑痢疾努气眉头皱不努不皱肠有风冷热不调分赤白脱肚因毒热相攻十二种痢何为恶禁口刮（一作滑）肠大不同孩儿有病不可下不热自汗兼自泻神困囟陷四肢冷干呕气虚神怯怕吐虫面白毛焦穗疳气潮热食不化鼻塞咳嗽及虚痰脉细肠鸣烦躁讶若将有积与疏通下了之时必生诧孩儿实热下无妨面赤晴红气壮强脉大弦洪肚上热胙腮喉痛尿如汤屎硬腹胀胁肋满四肢浮肿夜啼长通体生疮肚隐痛下之必愈世为良 

　　[卷之六] 指下脉诀歌 

　　二三岁时看虎口更加中指按高骨浮即风生数主惊系是癞痫洪作热沉细腹痛缓沉虚泻痢多由此脉初微迟有积兼虫盛迟墙元来胃脘迂四岁脉不在指端一指高骨按虚实五六衮转寻三部平正关上为准则七八稍移指少许九十次第分位取十一十二也同看十四十五三指睹小儿有病脉不多先定浮沉迟数（音朔）数（音所）沉迟为阴浮数阳更看面部属何方青色惊风白虚泻赤生痰热黑难当黄是脾家疳积作医人审度疗何方 

　　[卷之六] 三脉五脉宜说 

　　凡看小儿初生至半之间有病即与看额前眉上发际下以名中食三指轻手满曲按之儿头在左举右手在右举左手食指为上名指为下若三指俱热感受寒邪鼻塞气粗三指俱冷脏寒吐泻若食中热上热下冷若名中指热夹惊之候若食指热胸堂不宽若名指热 

　　[卷之六] 乳食不和 

　　议曰半以上方可看虎口周以上看虎口兼一指脉若五百七十四日变蒸满足只与看一指脉以食指衮转分取三部凡言三部者非寸关赤系小儿三部面看气色为一部虎口纹脉二部寸口一指脉三部五脉者上按额前下诊大冲并前三部谓之五脉凡儿有患不属恶候即不可与诊大冲之脉其脉定生死之要会也其症候危恶故当诊之不可看恐污人情伤于不任用矣 

　　[卷之六] 三关指纹要诀 

　　图　03311.　未关命门中关风候初关气候　图　03312.　流珠形主鬲热三焦不和气不调顺饮食欲吐或泻作热或肠鸣自利烦躁啼哭　图　03313.　环珠形主气不和脾胃虚弱饮食伤滞心腹膨满作热夹食虚烦顿闷　图　03314.　长珠形主夹积伤滞腹肚疼痛或有寒热胁肋膨紧食不克化或虫动不安　图　03315.　来蛇形主中脘不和积气攻刺饮食不下疳气欲传脏腑不宁膨满干哕　图　03316.　去蛇卷形主脾虚冷积泄泻或吐或渴烦躁气粗喘息饮食不化神困多睡　图　03317.　弓反里形脉内感受寒邪头目昏重心神惊悸沉沉点点倦怠昏闲四肢稍冷咳嗽多痰（小便赤色）　图　03318.　弓反外形主痰热心神不宁睡卧不稳作热夹惊夹食风痫症候　图　03319.　枪形主邪热痰盛生风神情恍惚睡下安稳欲发搐搦惊风传授　图　033110.　鱼骨形主惊风痰热症候已定可以截风化痰利惊退热不作诸恶候若已传过必作它症　图　033111.　水字形主惊积食积膈热烦躁心神迷闷夜啼三焦不顺痰延壅盛涎潮口噤潮加搐搦　图　033112.　针形主心肺受热热极主风惊悸烦闷沉沉默默不食神困四肢垂及惊风暴发（痰延壅盛搐搦等候）　图　033113.　透关射指面主惊风痰热四症皆聚停在胸膈不能散其候所受虽重症顺则可疗　图　033114.　透关射甲主惊风恶候受惊传入经络风热发生并入八候虚痰不下危急恶症难可疗治 

　　[卷之六] 指纹脉诀说 

　　（脉有黄红青紫黑色）议曰黄色无形者即安乐脉也红若无形亦安宁脉有前件形者即病之脉次第而变初作一点子气关多红脉至于风关其色方变紫色病已传过青色已受之极黑色其病危急纯黑分明不可疗治三岁以上病重危急指甲口鼻多作黑色盖儿脉绝神困症候恶逆虽有妙药良方亦用孩童有命 

　　[卷之六] 议指纹脉总要 

　　议曰消息指纹脉诀考详诸家所载参较至理其说不同所以钱氏王氏二家文意并不该载但只言论其症候而已然而症候且幼幼之疾若不定其指端说病是何用意仆留心颇又其纹脉述之不繁犹参诸家之善前后所断龟鉴较其正理醇孚醇故不劳再三乃诀定如此者挺然微妙曲全一家直指明智之士试更考之必有益诸形容毋曰管见可也 

　　[卷之六] 详解纹脉 

　　议曰流珠只一点子红色环珠其形差火长珠其形圆长以上非谓圈子总皆红脉贯气之如此来蛇即是长珠散一头大一头尖去蛇亦如此乃分其上下故曰来去角弓反张其里外向里为顺向外为逆枪形直上鱼骨分开水字即三脉并行针形即过关一二粒米许射甲命脉射外透指命脉曲里一十三位悉有轻重元由一气自微至着从渐至总轻重参详前云五色者曰黄红紫青黑由其病盛色能加变又博加进即越黄红之色红盛作紫又有红紫之色紫盛作青又有紫青之色青盛作黑又有青黑之色至于纯黑之色者不可得而疗治之也 

　　[卷之七] 小儿面部气色（并序） 

　　夫天地有仪故禀赋生成相貌男女方质犹阴阳假合形躯五体之中面目彰乎气色五脏之内神魂布以灾祥形究真邪潜一气而分部位脉推隐显洞诸经以测源流克伏侵临刚柔升降生我我生即凶中获吉克他他克应顺里招殃肝家无气常宜肾水澄清（谓有精神气全）肺准多光必惧脸HT火焰（凡人有火色主灾何况小儿）唇红作渴颊赤饶惊眉头霭霭父母宁忧额上昏昏医工少乐凡理婴孩先看面部定气察色最为要也良由内有疾而形于外是以本位与地位一体和悦易安气色其神色交参病传难疗先求逆顺次较盈亏交侵临入不逃乎源危笃死生必知乎本辄述于上诸更推详举一隅以类众隅请三索而还再索妙在智远良用心通医工善理所谓多智多谟药效方书宜其广知广见深求决定取舍专诚良师致力不昧乎方学人行医须尽其理至诚一一难以述之务学惟精得中为妙 

　　[卷之七] 五脏五色本立 

　　心主红脾主黄肺主白肝主青肾主黑 

　　[卷之七] 五行相生 

　　金生水水生木木生火火生土土生金 

　　[卷之七] 五行相克 

　　金克木木克土土克水水克火火克金五行本生相侵心气侵黄脾气侵白肺气侵黑肾气侵青肝气侵红 

　　[卷之七] 五脏生本相临 

　　心气临青脾气临红肺气临黄肾气临白肝气临黑 

　　[卷之七] 五脏胜伏相交 

　　白色交心黑色交脾青色交肺红色交肾黄色交肝 

　　[卷之七] 五脏受敌克入 

　　黑色入心青色入脾红色入肺黄色入肾白色入肝 

　　[卷之七] 五脏畏爱 

　　肺本辛金（畏丁火爱己土）肾本癸水（畏己土爱辛金）肝本乙木（畏辛金爱癸水）心本丁火（畏癸水爱乙木）脾本己土（畏己木爱丁火） 

　　[卷之七] 五脏子母生成 

　　肺（脾是母肾是子）肾（肺是母肝是子）肝（肾是母心是子）心（肝是母脾是子） 

　　[卷之七] 分定五位所属 

　　心脏部位图　033115.　颧面脸颊心火所属气池之下法令之傍食仓之上高骨取之一寸二分皆属心之部位　脾脏部位图　033116.　承浆之上人中之下法令之内食仓之傍其合即唇其开即口合即属脾开即属心四方二寸四分撮动之所皆脾之部位　肺脏部位图　033117.　准头至山根两孔并中梁皆头直下年上寿上里外通息皆属肺之部位　肾脏部位图　033118.　耳花及轮廊文一山林颐发际兼地名四维如海岸皆属肾之部位　肝脏部位图　033119.　风池与正眉气池泡头上下眨动处太阳及太阴连及山根所皆属肝之部位　命门部位图　033120.　天中与天庭司空及印堂额角方广处有病定存亡青黑惊风恶体和滑泽光不可陷兼损纯黑病难当青则甚忧急昏黯亦堪伤此是命门地医人鲜较量 

　　[卷之七] 五脏伏敌喜伤 

　　肺所伏者心所敌者肝所喜者辣所伤者焦苦二变七蒸之脏和则喜惧气爽神清魄强疾主喘满咳嗽伤风作热虚痰壅盛肾所伏者脾所敌者心所喜者咸所伤者甘甜五变十蒸之脏和主行坐嬉戏笑语疾主崩砂黑齿截齿切牙停耳脓汁肝所伏者肺所敌者脾所喜者酸所伤者辛辣初变六蒸之脏和则魂神壮意智生疾主风孪搐搦眼目肿赤疼痛心所伏者肾所敌者肺所喜者苦所伤者咸卤三变八蒸之脏和则情性悦乐疾主惊痫恐悸虚躁啼叫谵语狂烦涎流口角脾所伏者肝所敌者肾所喜者甜所伤者酸酽四变九蒸之脏和则消谷气美饮食疾主呕哕疳积虚痢痞癖潮热不思乳食 

　　[卷之七] 面部气色总现 

　　五位总作流波泛淀隔照蓝青色者惊积不散欲发风候其神彩观觑不稳上上下下症变风生（此首一字阙字）五位总作闪烁焰射丹炉映火红色者痰积壅盛惊悸增进其神彩视物不定恍恍惚惚候变惊速五位总作混衮泥浆衣传土墙黄色者食积症伤欲作疳候或痞癖有之其神看顾散漫昏昏沉沉其候寒热潮发饮食不掀气粗短满困倦喜睡呕哕有之泻痢有之五位总作浮虚野露入谷白色者肺气不利大肠滑泄水谷不分欲作吐利其眸疑浊失其精神朦朦胧胧性情不有光滑全无五脏少实百脉多虚或吐利之后有类调补五位总作漫漫黯黯尘灰弥覆黑色者传不顺症变即逆候表里有亏脏腑欲绝其血不荣其气不卫荣卫失序经络流注凝滞于脉为疾危恶其神昏冒沉沉默默者为人不久也 

　　[卷之七　五位分部定位] 肺部所主 

　　鼻孔名并灶尖处名准头眼尾名大小中央坎HT名山根若鼻孔黑如煤即肺经焦或作黑燥如墨者即肺家绝其候难治鼻中赤痒疳盛蛔长或泻白涕脑寒困寐或流清涕伤风喜睡肺热鼻塞因息吹得有妨吻乳关窍闭阻感风寒邪热亦如此鼻下生疮溃烂即疳鼻中常臭积热为咎 

　　[卷之七　五位分部定位] 肾部所主 

　　耳穴之前名曰耳花耳HT各轮轮里名廊轮廊焦黑肾家虚热其黑如炭肾绝死旦耳门生疮卫积非常耳中脓出肾热疳极臭名耳脓汁不止疮痒如烈其候虚热忽听不聪心肾气壅常作关关热气上攻或如虫刮荣虚卫热耳叶如冰麻豆相侵耳叶红热伤寒是则热极内痛肿气相攻清心凉膈关窍通塞儿孩两肾常虚无病若有攻击使令无益 

　　[卷之七　五位分部定位] 肝部所主 

　　眼睛有穴内藏其神外究五轮HT眩属脾热即生眵两属心热痛如针勾属肺家热赤生砂黄属肝脏昏瞀翳障中心瞳人肾热不明儿孩眼目痛即便哭良方对治更与忌毒或患丹疮从里为殃经效良药速疗无妨眼本属肝怕热怯寒令有治法拯理何难眼忽连眨惊风交杂忽然窜视惊风已至肝绝定睛或翻无神瞳去中陷十无一生 

　　[卷之七　五位分部定位] 脾部所主 

　　唇即口门语言之尊舌居其中饮食之宗齿牙咀嚼咽喉相约牙质既刚角宫羽商婴孩未定唇口见病上即人中下乃承浆上下四方皆属脾乡口内属心心脾有热舌疮唇裂三焦蕴热唇红如血涞红重渴轻即流沫鹅口慕口木舌色可以布设未兆之功可以预防也 

　　[卷之八] 病症疑难序 

　　观夫泰岱奚曲累工混沌名山川源取次湍流盘旋到海天地有自然之理至哲无造化之功医究一门道通千圣小方脉者乃众科出伦议论之要也凡为调理先裁可否之宜学习篇章首察艰难之属谁知活人作德我敬医道通仙阴阳昭然行功获矣于戏得师奥旨未契全真识性悟机方为至妙前贤着护后学推诚已述渊源须穷确实持灯晦夜咨嗟植索途捧宝晖晨勇跃良工与鉴汉辄剖疑难事目聊陈管见因由一十八章幸希同志讵堪品藻非涉狂诬试详浅陋之言必展恢洪之臆一隅再举三复方钦 

　　[卷之八　病症疑难一十八篇] 一·逆症似顺 

　　议曰顺逆有别阴阳不均症候相加色脉致乱惟是惊风发作按脉察症以较之阳候症脉俱得其阳阳者顺也阴候症候俱得其阴阴者逆也阳候有阴脉者其症欲传阴候得阳脉者其症反是也谓如急惊风乃是阳痫得脉浮数洪弦阳中之阳又有得脉沉缓阳中有阴慢惊风乃是阴痫得脉沉细迟弱阴中之阴又有得脉浮大阴中有阳所言逆症似顺乃谓阴中有阳助阳不醒回阳不生其候偏亏虽则阴中有阳其阳非真脉使疑二不可攻理详而知之察其可否而后已 

　　[卷之八　病症疑难一十八篇] 二·阴症反阳 

　　议曰小儿伤寒惟察表里而理之不以阴阳症候究竟者盖无关前关后之脉所谓纯阳之孩合而言之此说阴候者慢惊是也凡儿吐泻疾作慢惊其候无反症良由急惊传来已成阴痫药用寒凉症入慢脾药用燥热其候反阳者反从阳也其脉愈盛其症愈逆故云反也阴阳俱坏实谓难治医工不知其所以但见其搐搦肆意退热截风良久却不引搐但只合眼聚痰冥冥如播症候有如此何药理之请试较之 

　　[卷之八　病症疑难一十八篇] 三·阴盛强（上声）阳 

　　议曰慢惊风候谓之阴盛又其欲绝之时虚痰上攻咽喉引气呼吸粗大其脉浮数其症强汤得之医工将谓阳回以得其所宜与下痰药用太迅痰涎实时随药而下儿命实时随药而化众言医杀之愚曰非也谓渠无智不识症绝而用之虽不下药亦死之矣 

　　[卷之八　病症疑难一十八篇] 四·虚极生热 

　　议曰疳候有作斯症初发即谓疳气次第传至疳极是谓虚极之候阴阳二气不匀上下气不升降荣卫两虚脏腑滑泄岂可攻疗善医疳者随顺药饵以助之淡薄饮食以扶之荣卫渐得均匀气脉方得升降既而阴阳二气已得调和脏腑已匀充实肌肤已自肥壮医工已知疳传在虚候名作疳极遂与补气药服之稍多反生大热所谓虚极勿补热盛烦渴疾作疳劳名曰丁奚皆由药助虚极生热而致之也 

　　[卷之八　病症疑难一十八篇] 五·冷久必寒 

　　议曰症积已作症候所传自是孩童饮食不化气滞中脘再食停气复伤前积积之为病皆致其冷冷之既久脾胃虚怯虚怯既存阴阳相胜寒热间发痞癖有加脉气无定医工不理阴阳令其均平但作疟治之或投砒或投粉（腻粉也）利下太速疾不去根为患反重难施和剂良由利动脏腑虚必入腹发作烦躁腹肚胀紧气喘短促难以调治疗理此等症候究心毋忽保全是幸 

　　[卷之八　病症疑难一十八篇] 六·热多作燥 

　　议曰热分内外身藉阴阳一气受邪三焦致热三焦者本质无状隐伏得名所通五脏六腑相干血脉皮毛温平由实燥热由虚静则为之一名动则分之三所上焦喉管至臆中焦至于中脘下焦至于丹田以大拇指展中指作一握自咽喉坎处分作三停则知上中下三焦所寓也温极即热热盛即燥燥盛即焦寄于其中矣大人患此犹尚不可况小儿三焦隐伏热多作热寒凉之药所投不堪毕竟从长何剂调理若不早疗疾作无辜 

　　[卷之八　病症疑难一十八篇] 七·理实致虚 

　　议曰虚则作疾实亦是病按实理虚遣病去疾内知其冷热外审其症候三实两虚神不安居三虚两实人有得夫虚之为病其候则速实之为病其候则缓实未致害虚即作祸迅矣肝心脾肺肾子母相生肺肝脾肾心五脏相克且如脾胃经虚呕哕不食又心气不足惊悸有作所疗子母俱虚小便闭涩利之可乎所以知其内者母虚靠子实子虚籍母荣其又肺家有热宜泻之否大肠滑利宜温之可医工但究母虚理其子实若攻其子则母亦虚所谓母能令子实子能令母虚脾病泻心理实致虚矣 

　　[卷之八　病症疑难一十八篇] 八·利表伤里 

　　议曰伤寒豆疹皆论表里二义不同所受反是伤寒所传从表入里豆疹所发自里出表作热形症与伤寒颇似病家不究轻重所受相尚与服升麻葛根汤或过剂饮饵其表已解其汗不止汗出稍多里虚作渴且热乘热悉化疹豆自然回出所缘逐其热利其表遍出虽多疹亦不成豆亦不是比此小赤自其热力有限里外不相续荣卫不加助即于中道而废渐作黑陷非食毒感风之咎自是助发大过失其自然之理至死莫知其由是谓利表伤里故也使良方妙剂难以助平哀哉 

　　[卷之八　病症疑难一十八篇] 九·退热作渴 

　　议曰小儿发热一症与大人同热在三焦方渴肺惊下利虚烦方渴上盛下虚方渴水火不相济方渴伏暑蕴热方渴津液燥竭方渴渴症本无但有其热热在乎表攻动其里里自无热受之以虚表热传里反致其渴表里俱虚引饮入脾头面手足受湿虚浮作肿医工下之从增其病宜与扶表救里庶几有命方得获幸疾症于此死者多矣 

　　[卷之八　病症疑难一十八篇] 十·疗惊发风 

　　议曰有痰者必有热随之有惊者必有风继之利其惊其风岂有散其热即痰不生此医家者流所得其宜调理症候截风定搐以明其要也如此常见豪贵家才见孩童有热不问原因便投惊药日辄数粒月既积多虽则惊悸不作忪恐无妨其儿所服寒凉药多脾胃虚弱不吐即泻遂成慢风更与惊药愈加其疾调理医工当究其后免负其重祸害生焉 

　　[卷之八　病症疑难一十八篇] 十一·风痰隐久 

　　议曰风者肝主之肝稍不和则风所由纵痰者脾受之脾若不壮则痰所曰盛痰之与风惊之与热四症互驰则流行于经结之由传变它疾所有风痰相袭久而不化隐在肝脾所由饮食冷热相干故不自散虽则疗理愈而复作以至长成且风痰常常在牙颊之间吐茹无尽生发有因其风痰致病或作或作喘息或硬牙关或肿颐颊临于肺则咳嗽于乎心则恍惚善术医士未能速与下其痰恐风猖狂若逐其风又疑痰作梗须是风痰并化炒药奇方以徐以渐减瘥可也食不禁戒服药无功若疗风痰深意究竟不可致缓久则害发于疾当宜察之 

　　[卷之八　病症疑难一十八篇] 十二·惊热无时 

　　议曰因惊而得热其热常发不系平心而属乎血更加气血荣卫毋得循环惊热时常发作或生疥癣或发疮痍热来神困心虚热去唇焦口苦呻吟求饮恍惚患饥儿孩受此艰辛药饵如何救疗人参羌活总不相关蝎尾当归有些巴鼻更寻炒饵病不于心说道难医请诚着意 

　　[卷之八　病症疑难一十八篇] 十三·恐悸喘息 

　　议曰惊悸心属喘息得同而言否愚曰非心旺之若心所受其疾不作喘发是知肝脏魂肺脏鼻魂魄不安恐悸伤乎肝肺肺受其惊而受其喘须求水饮肝受其惊发喘细细若张口大喘者肝肺不利镇心安神调气定喘必未尽善当于损益魂魄丸散泻心补肝立见功效所述疑难更请探颐毋蹶高安 

　　[卷之八　病症疑难一十八篇] 十四·食噎咳逆 

　　议曰儿孩睡息魂魄恬游击响高声伤乎其神睡中不稳乃心不宁乳幼饥渴饮食宜细掇物触志伤乎其气令肺作噎干脾发噫其气逆不升降其志分不伸舒阴阳差忒胸襟郁闷良久取气发声含饭面黑啼哭声焦轻则咳逆致躁盛则咽塞不通所受之后常作咳逆者良由食噎触击闷挫关窍宣通脏腑即不宜升降荣卫乃利益若不早治咳逆于肠终身致疾而难疗矣 

　　[卷之八　病症疑难一十八篇] 十五·令子无辜 

　　议曰夫人所藉者阴阳而生所宜者气血而长血气不顺则五脏以违其和阴阳不均则百脉以乱其体流之于表里相参注之于经络致急凡周乳儿等闲捉举又更齐齿身体检束头目摇动此乃阴阳有亏荣卫失正疾名猢狲禁十二种无辜疾之一也丹情不识见之喜笑复作体态以教令如其然也久而不已愈加其遍次非风痰之所攻无惊热之致作当为舒其气调其脉均其阴阳适其洒淅（止解下息里寒有作）休言乳幼无妨曾见父母恸哭 

　　[卷之八　病症疑难一十八篇] 十六·受气不足 

　　议曰三才降气数成方谓为人万象论功道合始知得志胞胎既备心定神全血脉未充骨萎髓薄筋力藉乎骨髓智谋出乎心神为人恍惚者斯可知多志者应由是伛偻者乃如然侏儒者必若此不及数之重者候存五软大过受之深者身负五硬由其肺心脾肝肾所属者气血脉筋骨所受者体舌臂项膝其或有疾于症候不及议者往往无辜无辜形骸必定受气不足谓如五硬五软只许闻名稍有求医难着方药后进执谓堪与疗理者野老付之一笑 

　　[卷之八　病症疑难一十八篇] 十七·饭多伤气 

　　议曰幼幼未降形处胞胎藉母气血滋荫由如养素已诞之后继时吻之以乳乳者化其气血敷养肌肤百脉流和三焦颐顺身肢渐舒骨力渐壮三周所芘一生为幸其或母因产得疾血竭气耗乳不成汁当召奶子看顾贫乏之家食不继口奚能谋比其乳少其食多不益儿体其有不产之妇抱幼继宗终夜号啼惟饲饭食初伤其气次伤其形久伤其神重伤其命萎羸声躁哭皮皱项软足垂唇焦骨露但见眼有晴先将久气散神败凡人生子究乳为上独以谷食扶持十士未保一二抑服丸散堪笑强为勉之急假乳荫庶传为人死中半活矣 

　　[卷之八　病症疑难一十八篇] 十八·脐中受热 

　　议曰初生未及荫乳洗罢便用断脐带留一握绵裹三重受气根全者其脐自深成胎数关者其脐自突脐者受质之根也为人之本也形体之基也元命之寿也迭月之前一腊之后其儿脐红高肿不作水湿亦无风候但将胸堂仰起呃呃作声阖家无见责之皂妪有伤脐带致之非也召愚一观察知心气受之胎热与利丁火少项不展胸堂呃声遂止越宿视之脐根后本医工与传及洗总施谬妄故书于楮果其宜哉谩举颐以诮之云耳 

　　[卷之九] 议胎中受病诸症序 

　　原夫胚胎血气本自调顺既成胎孕有失将护致使胎气不安转动不常冒触根本初生幼幼邪正相干易得其病今述一十五篇概而举之欲使智者察其已身所受轻重所发逆顺调治可否鞠育持令产妇以正其神养其血和其气使乳汁温平儿得调顺虽有疾作而自安平过半矣重则减之为轻轻则去疾之容易勿谓轻之为重重则候变而作祸矣于戏万物之中所尊贵者惟人肖天地生成之道故难值其安静犹体颐淳和之脉把纯素浑朴之怀合清湛之渊源纳运成之脏腑嗟乎受胎无益于形有伤加之以药诚在出不得已而致之若在胎内失调初生宜其和益若在初生失理则于襁褓之间而疗之顺平而愈若也受之变蒸数足其所患犹未除散遂成宿疾终身之咎也其儿所受胎气不足为患非伤肢害体者并可与整使其平复获幸之甚良工尽心斯为妙矣 

　　[卷之九　议胎中受病诸症一十五篇] 一·鬼胎 

　　议曰妇人产育有患鬼胎者庸鄙谓妇人纳鬼之气而受之实非也鬼胎者乃父精不足母气衰羸滋育涵沫之不及护爱安存之失调方及七八个月以降生又有过及十个月而生者初产气血虚羸降诞艰难所言鬼者即胎气怯弱荣卫不充致子萎削语犹如果子结实之时有所荫藉不到灌溉为物褊小其形猥衰无有可爱如此之谓胎气阴萎常与丸散扶挟乳哺匀调气血充荫肠胃固壮即保其静善盖由受气不足禀赋不全忽尔横殇非可惜耶 

　　[卷之九　议胎中受病诸症一十五篇] 二·魃病 

　　议曰小儿有患魃病者非五脏传变亦非六腑所主也缘儿生后方且周母复有孕血气所荫分之两端是故胚胎渐伤乳汁成毒虚邪相攻儿吻致疾敛率其气郁伤其神魂令儿疳虚羸枯瘁烦躁朝昏呕哕日夜不可得疗理但速与断其乳温平胃气和顺血脉自然而愈其有萎怯致痰乃成无辜症候何足怪讶者耶 

　　[卷之九　议胎中受病诸症一十五篇] 三·胎气 

　　议曰初生牙儿三朝之后盈月之前所受诸症作疾轻重不同者盖由胎气禀赋有壮有弱其母饮食恣全饥饱起止无忌坐卧不择令儿得疾不寒即热不虚即怯热乃作壅寒乃作泄虚则作惊怯则作结寒则温之热则凉之虚则壮荣怯则益卫惊用安神结用微利审详用之不必过剂 

　　[卷之九　议胎中受病诸症一十五篇] 四·胎病 

　　议曰牙儿胎病谓月数将满母失护爱或劳动气血相干或坐卧饥饱相役或饮食冷热相制或恐怖血脉相乱胎气有伤儿形无补或因动土与工或由营葺房卧或移安居或更荐席虽不犯凶神恶杀终干碍子体儿身有因如此得疾者乃成终身之患重则损根废枝轻则拳挛跛若也胎病由气之致患者乃尚可疗或传成风为疾者断不可医初生幼幼有被于邪者实时和顺调理大凡生长婴孩有如长江行舟一向不值风涛波浪方为稳当何向胎气不固或生下作疾所谓萌芽既伤将来曷能荣茂矣 

　　[卷之九　议胎中受病诸症一十五篇] 五·胎病作热 

　　议曰儿在胎中母多惊悸或因食热毒之物降生之后儿多虚痰气急短满眼目眵泪神困呵欠不发神舒呃呃作声大小便不利或通利即有血水盛则手常拳紧脚常搐缩眼常斜视身常掣跳皆由胎中受热宜速与服大连翘饮子解散诸热次与服消风散数服无恙 

　　[卷之九　议胎中受病诸症一十五篇] 六·胎气蕴热 

　　议曰儿在胎中母多恙怒郁闷之情不散又因胎气燥湿儿作艰难母生惊悸是致乳汁不和儿吻成毒故能作热令儿食即呕吐眼不定席神不安稳闻响即掣苦不解蕴毒热和干久作无辜成疾害生先宜顺气次服四顺若不安愈葱根必效 

　　[卷之九　议胎中受病诸症一十五篇] 七·胎病风热 

　　议曰儿在胎中母常喜食动风之物热毒流传致儿受之隐在经络则手足拳挛注入血脉则肌体枯槁其儿眼常喜羸血不荫心神不守含怯人物视作定目苦不早疗恍恍惚惚形体虽长情性垂拙为人多荒朝记久忘虽久受病不无生盖父母但知惜昔娇姿安养其无用之儿如此者凡胎风服药至用贵细若以常方难言功效 

　　[卷之九　议胎中受病诸症一十五篇] 八·胎病惊热 

　　议曰儿在胎中母因惊悸惊气入胎儿当受之降生之后其儿精神不爽颜色虚白初则温温有热其后颊赤饶惊物动即恐声响即悸若不绷抱安床取次难为调适既有胎惊将传胎风之候产母谨谨忌食一切热毒之物若作寻常毕竟难极盖是血脉柔弱脏腑虚怯不堪重剂何可攻系是使智省怯惧有之苦也轻受热已自散即于项上生疖其大如拳名曰惊气须当破之而后合之勿传毒药恐坏肌伤体不惟伤坏深恐有害及为无益祸莫大焉 

　　[卷之九　议胎中受病诸症一十五篇] 九·胎病风痰 

　　议曰儿在胎中母喜食热毒之物热即生风脾肺不利遂有风痰虽不能损肢伤体其痰与风相袭痰多风不散热盛痰复生且风与痰皆能令儿作热那堪更加暖被红炉母炙炙爆腌藏动风之物实时害生药非不验乳汁之咎也如儿或患风痰不必下截风化痰药但清心肺凉膈顺利三焦则自然安愈亦忽可投大凉恐寒脏腑所宜者以消风散吞下白丸子至良令小作丸 

　　[卷之九　议胎中受病诸症一十五篇] 十·胎病结热 

　　议曰儿在胎中母失调理恣纵饮食不加将护蕴热颇久及至降生热气隐蔽传入于里遂作闭结其结由热极得之大便不通利冲心腹胀脐突撮口努气停郁急以三黄丸或四顺七宝以通为度不必过剂切不可下积丸子药不惟无益恐反为害 

　　[卷之九　议胎中受病诸症一十五篇] 十一·胎病寒邪 

　　议曰儿在胎中母因感受寒邪热气烦蒸传入胎脏儿当受之及至降生令儿关窍不通精神昏浊作热加蒸啼声不响号叫骇人未知之者将谓惊风妄动脏腑或妄镇心良由所受寒邪之气初只在表久则传里所谓邪气以乱其真故血脉皮毛皆不得其便腠理所拘邪不得解变蒸有违气血致伤烦躁益增无能自畅但与小柴胡汤服之稍轻次以人参羌活散然胎中所受未分表里既生荫庇当议和解为之良也 

　　[卷之九　议胎中受病诸症一十五篇] 十二胎病荣热 

　　议曰儿在胎中母于食物充喜啖姜瓜古人有曰修灶铁唇食姜余指盖姜性至热又是腌藏攻及血脉传入经络轻则令儿偏体生蛆疮延热毒疮丹疮之类经年发作或于头额生核重则发大痈疖溃即烂坏皮肤十死一生何堪忍见初生幼幼毒瓦斯加盛肌内柔弱参术托里枸柏扶肌（抱即地骨皮是柏即黄柏）常与清心平调血脉母慎其口父抱令馁医工顺理与扶其危 

　　[卷之九　议胎中受病诸症一十五篇] 十三胎病卫热 

　　议曰儿在胎中母伤和气饥饱劳役神疲力倦多矣其有不劳役者即有忧愁思虑役乎其中动之真气攻之虚邪于乱神魄流入胎脏儿乃受之既生之后儿常昏困腹急气粗重则喘急睡思不稳狂啼烦哭肌肉不滋亦生疮痍热发早晚精神少具良工正医平调脏腑脏腑既正热目散止 

　　[卷之九　议胎中受病诸症一十五篇] 十四胎病脏寒 

　　议曰儿在胎时将顺其月母喜食诸生冷物过度冷盛既寒肠鸣泄利时时有作降人之后其儿肚上青脉膨胀虚紧之者乃是虚气入腹呃呃作声日夜不禁虽则渐长终是脏腑阴阳二气受不匀调若不温平分气长成痞结阳结易治冷结难医仍宜抑母服药庶得乳温令子调和不至延病成害为之叹也 

　　[卷之九　议胎中受病诸症一十五篇] 十五胎病潮热 

　　议曰儿在胎中母曾发作子疟或者因患瘴气母或饮酒无厌或者冒风伤暑热入经络有伤荣卫母虽分免以脱其难儿袭其气阴阳不解初生嫩弱血气不和作热潮来先寒关紧身体作颤庸工未谙其理即以艾炷灸之经络未全用之枉究医士但与调中均其阴阳二气若是肚紧宜以全条蛇蜕末醋炒令热手帕盛系肚脐上即渐安乐 

　　[卷之十　十种症候发端] 治法略序 

　　切闻天地之大惟人之性盖矣物象之众惟人之志鉴矣是故人为一物而灵于物气受一元而妙于元惟智者为能明之然其天地不陷乎人物之根于是人物不乎天地之数无情者悉由造化而生有情者皆自交接而养倘谙先王之道君君臣臣父父子子成人人为后达乎上古参同天性顺合圣意小人不知其所以愚情反是曷足与语哉嗟乎既为医工调理幼幼诚为不易须当裁度幼幼禀赋形骸有壮羸怯弱于脉较之涵蓄情性有宽缓暴急于神察之轻清重浊以气定之冷热虚实以色推之若也形体不壮神全则未为咎色脉不充气固则无作恙气与神而有亏藉乎丸散脉共色以无补宜乎疗医气壮即脉顺脉顺即神全神全即色正色正即五脏安和百脉调适矣色脉若不正定即与固其真气真气若不和则神不悦神不悦则形体何安观其脉则知其气气若不顺则形萎羸察其气则知其神神若不清则气浊乱神者五脏之主也气者一身之权也色者虚实之表也脉者溥变之令也脉之流行不可不察色之变易不可不究神之散漫不可不疗气之盛衰不可不理婴孩五脏受虚其面白其气怯其神溃其脉乱其体羸五脏受热其唇红其气促其神昏其脉数其体枯槁五脏受实其脸赤其气壅其神劣其脉浮其体烦躁五脏受冷其准黄其气泄其神困其脉沉其体嗜卧所由冷热虚实传受惊疳积痢凡病按其标则知其本省其绝则起其危后进攻医但按图说执滞汤剂不务实效今着是书乃述源流不特赘赘褊求一隅以别之尽性考究以羡补不足益有余故也即非调弦胶柱缘木求鱼之谓欤熟研其议至理自明辄搜难解之意载留斯好术之士足知可法以备阔略后世有HT简要得无隐藏当与智者鉴议庶彰不朽云耳 

　　[卷之十　十种症候发端] 治法略序 

　　医云阳痫也手足搐搦涎潮大热医家下之其所用药往往利以经粉或水银巴豆皆等既已苏省之后精神由尚昏沉未KT乳食者或有余热其候欲得安痊和平只可用平稳药调胃气不可直便与服燥热药若与服之其候复作何可怪耶议曰小见惊风之后胃气多虚不食沉沉默默或泻尚不止只可助胃生气须以截风药移在（平（观音散）中谓用全蝎天麻僵蚕白附防风羌活之类生姜枣子同煎自然胃壮泻止诸风不作虽则惊搐搦皆去其精神未爽不可便谓无事若用补药助虚干姜豆蔻硫黄附子之类则热复来其候又发非病不除医者妄谬病家无见亦不可不告凡治急惊之候正谓医疗岂可据云调理之说用药乃在一时之久若也宽缓症候转加深重医者既知当下即可量其轻重如病五六分只下三四分许随通且利热去痰消则病与症次第徐徐而减瘥若不揣度一概并荡下之大过伤害脏腑疾传阴症乃作慢惊风候岂可临时生胃回阳诚为枉究既是医工莫不知之矣 

　　[卷之十　十种症候发端] 治法略序 

　　医云阴痫也良由急惊用寒凉之药太过转动深重乃传作慢惊或因吐利不止而成或因澡浴感风不解而作慢惊或因风食二痫不治而变成慢惊或因咳嗽下痰转虚而成慢惊因由甚众概而举之病家怕惊不怕泻良医怕泻不怕惊其泻不止则惊风愈盛若与治惊更用寒凉之药且泻转多病加进重矣议曰小儿脾胃虚怯方作吐泻其症有五有热吐冷吐虚吐痰吐食吐所言热吐者谓母饮酒吃肥炙爆腌藏或冒风伤暑致热儿吻乳入胃遂成热吐冷吐者谓儿胃冷加以宿冷之物与食即吐虚吐者其儿肌弱神困疳积未消胃堂久虚即吐痰吐者其儿胃气本虚复感寒邪生痰作热留滞胸膈故吐食吐者其儿胃弱饮食不节强食伤脾作热袖困吐后即逆病家但知其吐不明其所以吐且吐兼泻共作名曰霍乱其吐候又推轻重有五初则乳自流出谓之之不已即谓之吐吐之不也即作呕呕之不已即传逆逆之不已即作哕（于月反）自呕逆哕皆有出声动气呕者口开而作逆者心胸上下气逆郁筑哕者无物可出即膈虚胃寒引气哕哕作声此等候恶须更症变即慢脾风热吐者先去风痰冷吐虚吐与生胃气痰吐下却其痰次与（正气）食吐宜与（塌气）岂可一概理之吐泻不止脾虚风生眼开慢惊眼合慢脾治之不当更下惊药死不旋踵岂可得而救疗儿分长幼病察虚实有吐泻三五日发风者有一日半日而发者大抵女孩以吐为急男以泻为速若气虚暴泻暴吐才作便得之惟有疳泻不成风候水则患无辜症终于虚乏矣但滞肠止泻为良吐即生胃为正截风之药加而用之凡惊药及寒凉之药切不可用亦不可用大热药其候乃属阴症医者裁之勿佞为幸 

　　[卷之十　十种症候发端] 治法略序 

　　古分十种为总例有惊热疳热风议曰十种热症病各不同已有触类而作潮热者即痞癖热也类近积热症先腹肚热脚冷者是伤与疮疹热亦相类且伤寒有三种皆从表发入里且疮疹随五脏所受从里出表故不同根风热与惊热亦相近疳热与余毒热类疳有五症疟有五候皆由脾家阴阳不顺若惊热盛即风热作丹毒热有数种皆五脏热毒所作自上发下曰毒自下发上曰丹总名之曰丹毒各随轻重人有一种名曰龙带横腰过肚上或至胸前相交者重有如火燔其候亦同丹治病后余毒热诸症皆有之须适轻重类诸症而调解不可越前病用药如伤寒后有余毒热即于伤寒调理不及而解余皆效之大抵惊热凉之风热化之疳热补之潮热散之伤寒热解之疟热分之积热利之丹热消之疮疹热顺表之诸症余热皆和之此理虽则大概如是言毕竟用之有理乃为医士善学设有不遵其理者斯可谓之管见之 

　　[卷之十　十种症候发端] 治法略序 

　　王氏有可学人初机未可便得纯粹广见多闻性识开通心智自然运出然后可谓之医者意也此科最为难事积症最为要紧今病家将作寻常医者不至急切治之若等闲病之有缓速及至传变方觉困重久务良工信乎野老不虚云耳东汉王氏不言疳与泻及痢即述症而已所症治未病之病凡小儿有自幼及长不患惊风痫痉癫痉者有之矣未闻无患积症者谓五脏之所积名曰积六腑之所聚名曰聚且小儿只理五脏受病故不有六聚候者何腑属阳虽有疾不治而自愈且胃属腑气生以渐乃脾主食有疾当治之脏属阴治之充难调治四季有积欲下之理皆可用药但与究其虚实然后利之既有积气不能全实量其轻重故古人有挨积磨积消积化积无下积之说是知积之一症不可直便独下若积虚极先和脾调胃令其充实次与推下若积症二三并作之者可先下而急与调胃药服之稍用倒置不免为它咎乃计利害所议积症作疾无可与之安和一味当下斯为良法有积不可安养久则为它病矣惟痞癖症先宜定去寒热寒热已去方可挨下以通为度下之大过反生重热虽有重热即不宜用凉药乃于调理胃气药与治之充宜深究无令得矣 

　　[卷之十一] 小儿伤寒正受夹惊夹食 

　　议曰正受伤寒所由感受邪冒冷脱着伤于腠理轻即伤风重即壮热头痛鼻塞流涕斯乃正伤寒候又有伤风伤着伤冷伤湿皆能作热困乏但不咳嗽又有夹惊因惊之时而又伤寒故云夹惊伤寒又有因食之时而感受寒邪故曰夹食大抵伤寒或有他症似积之类切不可妄下若下之太早表里俱虚虽以调理谓之坏症大人坏症由尚可药小儿坏症救疗无门哀哉凡伤寒有惊候亦不可下惊药饵是夹惊症亦不可用惊药幼幼伤寒只可表解虽曰用表不可令儿汗出如王氏杜薄荷散和剂方人参羌活散之类名热在里谵语郑声于症当下者只用散末药七宝洗心散四顺饮之类不可用以丸子或以取积药下之其热不去反成无辜夹食者于理用下宜紫霜凡下之量其虚实而用须究门先伤寒后夹食或先夹食后伤寒然伤寒夹食乃在于食时之间惟母觉知其先后多是不觉若知其理以后受者而先调理既不明其先后即可表解以候里症有者方可与下尤为善也且下与表二理不可并行有乎得失旦如家宝有云三日前在表三日后在里斯乃大概约而言之恐后人传之不当及为其害凡伤寒在表即解在里即下不可以日限为拘其或有在表里之间亦宜和解又不愈小柴胡汤治之又不愈候传里下为良（大者谵语小即烦啼）切不可意急取愈宜在用心明究表里若也审察妄恣用药不当吁哉 

　　[卷之十一] 小儿有患惊风痰热四症如何用药 

　　议曰小儿有热热盛生痰痰盛生惊惊盛作风风盛发搐又盛牙关紧急又盛反张上窜痰涎拥牙关紧风热极闭经络即作搐搦涎壅胃口闷乱不省才入中脘手足挛是诸关窍不通百脉凝滞有退热而愈者有治惊而愈者有截风而愈者有化痰通关而愈者皆是根据症用药不可不究竟其所以受病凡病在热不可妄治痰病在惊不可妄治风病在痰不可便治惊病在风不可便治搐凡治小儿病在惊惊由痰热得只可退热化痰其惊自止病在风风由惊作只可利惊化痰其风自散病在痰涎急须退热化痰若也有搐须用截风散惊此乃谓医工至妙之道若以意急虽治惊痰不化热亦不退惊如何自止化其痰热若不退风亦不散痰如何去是知不治之治所以治之之谓欤学人深可留心操志于此一端究竟无至得失乃谓之醇全通道而已矣 

　　[卷之十一] 小儿（泄泻）除疳泻为虚热泻余皆脏腑虚寒弱得之 

　　议曰小儿脏寒腑冷大肠不禁总谓之泻分别轻重究竟缓速有溏有泄有滑有利有洞五者不同岂可一概而理之溏者糟粕不聚由其尚浓似泻非泻泄者无时而作或出不知利者直射溅溜气从中脱滑者谷食直过肠胃不化洞者顿然下之如桶散溃余更不留即知其儿脏寒腑冷泻之作疾其来缓速轻重可知凡儿泻粪出青色者盖脾受肝经所制肝属乙木能克己土所胜之功故现本质由其脏之虚寒非谓惊也又泻初黄良久变青色乃脏寒之微又泻药物直过尤为寒滑凡虚滑三五次即困乏若不急与温其脏调其胃平顺三焦和正荣卫不尔即慢惊症候传变如此之急欲以止泻药次第理之往往不及惟务温其脏腑脏腑既温寒何能留于肠胃之间或以热药顿止则热反为它疾须先投肠药然后生胃正气与服切不可意急过剂投之热药稍或脏腑至虚寒孩童困之四肢厥冷者是谓逆症当用黑附子白术干姜即量轻重而用凡投热药泻止即痢作无疑理泻良方已着在后请意度之为得即妙矣 

　　[卷之十一] 小儿（痢疾）医云五疳八痢 

　　究其理种数多端轻重不一岂可定言

　　议曰痢者利也痢之为疾无积不成及至积化成痢且脾胃亦虚即不可更下善痢者生其胃温其脾浓其肠和其气无不愈也若成痢疾故不可下下之反虚作渴浮肿痞满胀急不食亦未可便补补则伤热能令脱肚不收先与禁却一切毒食之物频与生胃调气或赤或白即是冷热不调或受暑致湿即与分阴阳气利水谷道若里急即与浓肠胃腹肚痛即与和顺气温脏腑或纯白者乃积冷毒加之即与挨去其毒却与温其脾胃其痢自止凡痢疾能饮食可以治之妙药调理无不瘥愈稍夫胃气不能饮食疾名禁口有不食至死又有毒瓦斯侵胃口亦不饮食或患痢疾因食毒物不见肠头鲜血频滴肛门宽大深黑可畏腹肚痛里急后重名曰刮肠日夜频并饮食直过者名曰滑肠此三种痢疾最为恶候乃是二十二种中皆能传受而作此候凡言小儿美饮食者饮谓饮乳食谓食饭若病中能饮水浆喜食果子鱼肉之类者亦助其虚不能令脏腑充实须是白棕子烂煮饭可矣若以粘腻不堪脾胃之物犹其增困幼者吻乳克化渐安五脏平和六腑调贴然后阴阳自均气脉自壮丸散阳剂不必抑之或有余毒宜以顺调缓助不可攻击又有时气作痢熏习相染而成而由天气睛雨不常阴湿之气冷热相干肠胃糟粕不聚遂成其疾腹肚痛里急后重他药莫治者宜与服木香黄连地榆川当归白芍药治豆蔻为末蒸乌梅肉丸枣子汤下三五十丸如麻子大加减神 

　　[卷之十一] 小儿疳疾其症数端其候不同 

　　发作不常治疗不一方论不等该载不尽轻重斟酌随宜设方议曰疳者甘也疳因脾家有积虚而所致其积不下后食粘腻甘甜生冷炙爆之物故得名曰疳初作为疾名曰疳气皆由饮食不节生冷相投积伤久滞不化而得之久则疳气传于五脏传是名疳极候又反传名疳逆候虽食不生肌肉作渴烦躁名疳虚候时发潮热盗汗常有名疳劳候腹大喉细手足无肉者名丁奚候自丁奚翻食吐虫虚热来去名曰哺露十岁以下名曰疳十岁以上名曰劳治劳之理悉不用疳药盖疾作传足非常治疳之法理其气虚其血弱调令脉壮消其虫子散去疳热和顺三焦详而后已无用急力攻治亦无勉强投柏只可循候而设不得过剂若冷药易动脏腑燥药易损三焦审察端的丸散随其轻重故无得失之叹矣 

　　[卷之十一] 小儿诸症悉皆着载方 

　　药疗理法度惟有咳嗽一症究莫能尽月内牙儿难医百日婴孩亦难有乎得失学人当知之

　　议曰所言牙儿及婴儿咳嗽难治之者盖为初生血气微弱五脏未充肌体未固应变蒸未周之儿所感寒邪攻及腠理表里相干邪正相胜阴阳未和不可强生攻治妄吐妄下妄汗妄补皆令儿疾转盛不惟无益甚有伤害幼幼咳嗽乳母之过丸散野狼虎医人之罪岂特牙儿及婴儿难为调理隐小儿有患咳嗽未敢轻许一二服药便见安乐虽伤寒伤风症候已归平复且咳嗽尚作大抵究竟小儿咳嗽先有有无热与痰有热在表无热传过或者未传（近则未传远则传过）痰桐热盛痰壅即吐宜服补肺散人参茯苓麻黄白术杏仁甘草阿胶蚵子地骨皮桑白皮桔梗有痰加半夏风热加防风天麻服之自然痰化热散咳嗽渐愈未可直用粗涩药白矾南星石膏雄朱砒粉之类宜先滋润脾肺次用王氏（金华散）少少时时与服或以白丸子如雄朱脑子随大小作丸凡儿患嗽须究表里未可一向攻嗽若用金石药直入胃脘乃成提脾风候手足勾曲又何所益巴豆轻粉砒霜药下之肠胃不禁须更成风亦何所宜只用温平与表顺助其气滋润肺经和顺三焦其痰渐化其热自退不必攻击所谓理嗽宜且补气化痰益肺生胃胃开气壮即嗽渐减胃正即痰不生肺滋即嗽不有在乳毋当忌食稍长父用安存避风回滋忌毒慎冷然小儿气弱其嗽作热与夫大人一同且用药调理实不同耳又有时气咳嗽谓其天时冷热不调幼幼虚怯受患者众其嗽日夜不辍或吐或喘痰热壅盛至重者利之即愈谓用大黄朴硝枳实陈皮半夏人参浓朴柴胡心神烦闷胸膈不快方宜与服无热与痰亦不可下伏请鉴辨毋致得失 

　　[卷之十二] 议急慢惊风等症候总序 

　　惊者总名也婴孩小儿心气不足智志率伏恍惚无定神不守舍怯人怕物渐作怖畏怖畏之盛已作恐惧之多乃抱怔忪怔忪之久则自惕愕惕愕既有螈已为斯乃心气不足而生之惭但分轻重耳又有心气虚弱暴触作惊更不由渐即便面青唇白视之定晴目无所睹听之哄HT耳无所闻精神顿七心智全失及至良久收敛且五脏六腑虚处所受惊风而作疾已述前议然幼幼多因吻母不意之乳耗其心气作惊以渐凡小儿因水火所加者悸也自跌模所致者恐也人物之所触者愕也惕惕不散郁郁闷于胸堂者怔忪也是知积惊难散由其不能自化如恐恐悸悸者盖自能知之矣不为积聚且怖畏之诚常在其中无以自遣偶因触闷心神其肝主风其HT生痰其肺作热其心发惊四症相临重者先发假如雷声霹雳至响不为咎者何盖声相应情无所加矣惟有小儿在僻静处或神庙中心存怖畏之时忽被无知小人戏叫鬼来鬼来且儿奔走无门惊气入心若不速利其惊气少顷则指甲黑唇口青所受重害不可得疗理自古及今调理婴孩最为难事悉皆凭药取愈且惊风至难也慢惊又难也慢脾候危难也今摘述调理小儿至难者症候前后有所不堪疗理或古人未备其意或己着于集后人未明者今与详悉本末开陈利害指于迷涂直径可进庶有益于学人胸次务家治产之夫及仕宦子弟易晓其理幼幼阴阳稍有偏侧遵而扶之不至夭横暇日熟研可补缓急良士一观足知野老肺腑意不藏机亦无缘饰巧伪更无妄谄隐情直欲普济使婴孩初生自幼至长有患无疏受疾不害价鼓腹歌笑嬉娱又母即无颦眉蹙忧苦之叹怡然顺事不劳再三快哉至诚咸获体焉 

　　[卷之十二] 议急惊风症候 

　　议急惊风症候上窜反张搐搦口流痰涎壮热并有之其或有视左视右者有僵有仆（僵仰也属阳仆覆也属阴）举握指有里有外医分男女定阴阳顺逆之理有左右引搐连及脚手身体颤动初则搐搦俱作久而搐住只搦有急有缓但只肩动口螈螈者候之轻也搐则盛也搦又重也反张牙关紧急喉中有涎即是惊风候如牙关不紧口无痰涎只反张搐搦上窜者未可便作惊风候盖夹惊夹食伤寒疹豆或三焦蕴热五脏不宣流入经络热在筋脉亦作搐搦钱氏云搐有真假不言病也前有云急惊量其分数者是约热之轻重而与利之议急惊若是正候气粗延潮其症候猛紧不只徐徐而来搐即急促唇口肩眼眨引连并俗谚云急惊惊爷娘慢惊惊乐王然虽是说治之有法轻重调理议急惊先当定搐搐由风也风由热也搐既已作方可下热退惊热若不退惊亦不散不移其时搐搦又作所谓过街候乃是医家不明才见搐定便言安乐仆谓急惊风难治有三只有初惊时其风痫发作斟酌轻重云风定搐随而愈之斯恐庸医或常人热见妄便下之既下了诸症犹存者一难治也又其儿正搐亲人一向执捉不令渠搐且风痫不得纵恣逆入经络药力不及虽病减疟根在血脉或注经络二难治也又儿患候有顺有逆顺即易理逆即难疗惟恐病延既久不得良饵症候传变越去元由而作它症者三难治也议治急惊风候用药非谓难也专至审察病候循其法度不荒不佞次第下药无不愈之理多是病家仓皇不求善医信乎山野庸鄙之言病候延久不无传变传即症重变即候恶凡经二三乎医药不效儿受困苦无能安乐士夫之家收方录症一日儿病症候危恶紧急临时以何方对治告急无门众口皆言有药不明端的一向攻击信乎见识浅陋担负不起有乎得失用药不及则无妨事可以疗理若也大过实时害生议疗婴孩岂可以药有惧技之大过或不及由尚不可况越症候乃为枉冤儿童虽分长幼有患脏腑昏令怯弱易冷易热易虚易实若攻之相重其不任彼药孰言疾不瘳反为它害曷不谨欤今者议急慢惊风及慢脾风方药即是老汉指准应备缓急至要克效之者待更轶可否之理议患惊风痰热痫痉癫此八种候惟与少有识者类同惊风发作之状脚手冰冷痉举身僵仆痫癫不殊目瞪流涎手足搐搦十岁以下常作惊风即谓之痫至十岁以上所发则曰癫议惊风痰热已论在前且惊与风其痰与热各自有本症候受病急风为疾四者并聚有惊有风有痰有热或因惊而有风生痰作热或有热而作惊成风生痰或积痰而发热热盛生惊变风或久有风候痰涎常有因惊而发热调理婴孩童稚四者形症一不可有善明脉医上于暴作者亦当知之理惊截风退热化痰久盛二者医风散热疗痰镇惊四症相须药宜并理古人处方亦合此意然学医者不可不究其源远若见候将作寻常用方轻忽病无少安症传它候不逆且恶祸不旋踵议婴孩急惊风候便须先审察四症四症之中而作八候八候者一搐二搦三掣四颤五反六引七窜八视一搐者臂肘搐缩二搦者十指开合搦之不已即成握拳男子看大拇指其指握在外为顺在里为逆女子反看之三掣者有膊搐掣或连身跳起四颤者或手或脚或头或身四体颤动五反者身首反张六引者以手有如挽弓状男左手直有曲为顺右直左曲为逆女子反看之七窜者眼上窜觑高男子上窜为顺下窜为逆女子反看之八视者男子斜目视左为顺视右为逆女子反看之既有四症八候次第随生若只去得惊风且痰热不散未可言安痰与热聚将来必致痫疾所治之治其痰与热须察之可下即下痰热既下惊风未尽消去则病根据前又有发作所言四症相须不可留一若理得惊风已定随便下了痰热且惊风不复有作此理至为妙也议婴孩有患在痰热未有惊风者只可退热化痰不宜妄投惊风药何也惊风之药其味多寒凉经络本自无事稍有攻击透其痰热入于经络却成风痰之疾搐搦致之议婴孩五脏经络虚即生风既虚所受且惊自然而有作惊风有作八候次第而生所谓儿童无病不可与服攻击所治之药议婴孩有小大有壮弱惊风发作有浅深但轻重大者加分剂重者多与服数乃合其理议婴孩闻响即掣跳者乃肝肺不足魂魄不稳故神有不安即闻响掣跳者非谓惊也犀角地黄丸主之又儿心气虚怯神不安定连并掣跳者宜与四君子汤加辰砂脾胃气壮神魂俱清自然不恐议婴孩欲发惊风候先神不定顾左复右觑上及下或已定其晴凝其神恍恍惚惚怕物惧人不若常日嬉戏者急当疗之如有热先退热有惊散惊热退不生痰惊散不作风良久自然安定神情和悦气脉舒畅若待风变而理惊痰盛而退热事由至缓不若四症俱全由可治疗议婴孩急惊风发搐手足不可热捉及以手用力灸之即伤经络经络既伤亦无所益则废肢害体议医急惊风候有大有小有轻有重有顺有逆有偏有正详审久暴只第进药且病家无不仓皇惊恐医家须是正定无自昏惑议急惊即曰用医其惊气和平方可调理若以急惊之谓调理事致缓也慢医准此消息议医急惊初用药在我则我医症候遵法度参传变审缓紧治之切不可信病家及左右人说其所欲稍顺人情有乎得失主治在我岂可妄信致之荒缪罪累谁耶议急惊初无痰而复痰盛初有搐而复不搐者此症所传候之至盛人少知之盖由初医纵恣病家不谨经三五家用药或庸士所见不同有太过不及之害如此曷不谨欤议医急惊须量轻重下之得其中为良且惊风顿去痰热已化不作复患所下之药稍多巴霜腻粉为重即传慢候无疑议婴孩有患风风风中等症候皆上窜拳搐号曰天吊言载甚多初无痰复有痰初作搐复不搐不拳身直皆风之恶候已是传过若作惊风更与下之为害必也议急惊欲下之理须在急惊上窜斜视反张所作之时可下若传过或已搐定少缓之间未可直便紧下有乎得失议急惊用药先与服截风定搐次与下热热去则无风风散败不搐是知以药之功在我意设不至恣妄为咎到此显功方知难易议急惊有上窜者有搐有搦有引有反有区有仆有叫者有泪者有痰涎潮盛有温壮发作各随四症轻重而受之急惊截风定搐为要风搐既定诸症渐息定搐须用通关（非搐鼻之谓通）截风乃用调络议凡定上窜左视乃于男女之顺候忽反是则逆也人抵逆则难治顺则易理不以逆症候为不可治古人言难治谓阴阳相反症候乖生须用审究其症详察其候以意尽力致之取效而弗瘳者为之奈何议世方有云治急慢惊风候者言之失意急惊乃阳痫慢惊乃阴痫正恐治阳作阴治阴反阳岂一药以全两症又有云治阴阳二症伤寒之说能晓此理可谓通变议急惊候至为要急在于片时之间若或羌殊直有得失一时所见见其端的用药无疑尚在疑情未须投药药发无疑其意静善疑在未发药之前良具妙矣议急惊头额心背元被灸了者决定发痫不可常药仆尝谓风痫可灸惊热不可灸盖风与痫痰涎壅盛胃触胸膛昏乱迷闷不能省知心如所失既灸着穴痰化心开即渐安愈惊之与热心神常存闻知被灸忍痛不能惊悸转盛其疾涩重所以用艾在先药必未有益议惊风疾愈未尝见因发而活每见老妪鄙妇无术只投艾炷儿生三五日之间便以艾烧之不惟失穴因痛增悸经络未全如何愈病智者消详不可枉冤议初生尚为腐血三五七日有患吊肠锁肚世言八带锁匙相冲愚曰非也容忤所致初生气弱不任其邪肚紧青筋胁肋胀满气促禁口不乳斯症但用真珠天风丸下之才通即愈屡救初生无不获安若经患服药得痊长大皆肥壮重实未详其意请较之答曰初生之儿方离淤结分降之后偶被邪气干乱脏腑微怯不受其触故作痰曰吊肠撮口锁壮乃以天麻丸推下恶毒虚邪之气悉去血脉顺得流行脏腑和调充实自然朋长气壮形神俱备体质醇浓诚为可爱议婴孩又有脐风因断脐不如法有伤脐带受湿秉风由此成患皆能撮口乳食不下膨胀青筋脚直无力只根据脐风治法议发急惊风吼叫两三声者难治心受惊触痛绝于内乃伤其根本之谓议发急惊风未投药四症俱全已服药四肢脑者难治议急惊喷药者难治又药不下者难治议急惊搐搦之后四体俱软者难治议急惊发作之后脚作摆跳者难治议急惊搐后目睛翻转者不可治议惊风搐搦已住神情缓慢手寻娘衣或寻自身体者亦不可治议惊风诸症候尽皆已住但神情昏慢气促者未可保治议惊风症俟已住其儿拈物不舍情性缓缓于中非谓十全必有再发之理如或再发不可调治矣议急惊风鼻中出血者易治口中出血者难治鼻中出血者其热已散故易治口中出血者心血妄行故难治议惊风尿尿已遗者难治大小便闭者易治 

　　[卷之十三] 真珠天麻丸 

　　治急惊风请量用之以通为度此方仍治吊肠锁肚撮口至为妙绝功效无比丸如麻子大初生患者三日三丸五日五丸七日七丸加青黛名青黛丸天南星（炮）天麻白附子（炮各一分）腻粉（半分重）巴霜（一字）芜荑（炒）全蝎（面炒）滑石（各一分半）上事治为末水煮细面糊丸如大每服一岁五丸二岁十丸大小加减薄荷汤点茶清送下议曰此方乃下惊风又去痰热须先服截风定搐次与下之切不可以多利之但通为度宜其询问前人已未曾下惟恐病家不晓此理遂致疏失若初医在我则当循症截风定搐或朱蝎散尚有痰热宜与下之免作风候且小儿被惊发风胡不知先有热在脏若知有热在脏甚勿惊着盖热盛即心气虚一惊触心心气迸散所以面青唇白良久惊气却收其或肝虚入肝肺虚入肺五脏六腑皆由虚处其惊气自然投入因而作疾前歌亦载然急惊之急痰热相触触乱神情气脉互驰经络乘热热即生风风热不散筋吊脉缩或搐或搦或掣或引各于轻重所适而然善医者截风定搐有热与痰随而下之其搐搦自定拳挛自舒吊缩自宽风热自散何患气不苏省神不和畅直言至简良士当和之矣 

　　[卷之十三] 却风散 

　　治婴孩小儿急惊风候方作搐搦热盛涎潮宜下之天南星（四枚炮去皮为末）巴豆四枚（出如霜）大半夏拾枚（用甘草水蒸热切焙为细末）白僵蚕（去丝炒一分）金蝎（炒二分去尾）上件和匀每服一字许煎金银薄荷汤调下 

　　[卷之十三] 揭风汤（所治在前） 

　　全蝎（去毒面炒一分）天南星（一两为末水调作剂包裹蝎煨令赤色蝎不用炒亦得）天麻（一分）朱砂（一分令研）轻粉（半分重）脑子（一字）麝（一字）上件为末和匀每服半分煎金银薄荷汤调以通为度 

　　[卷之十三] 青金丸 

　　治婴孩小儿急惊风痰涎壅盛欲下去痰退热巴霜（半两已）青黛（一分）天南星（半两炮）轻粉（一两重）滑石（二两重）全蝎（或外去毒炒）上为末水煮面糊为丸麻子大每一岁五丸二岁七丸三岁十丸大小加减用薄荷茶清送下以通为度议曰凡看小儿症候不问长幼目视指切心究意到医权药衡准鉴疾之轻重所谓斟酌对治已遵其法药入肠胃犹合符节者上也按睹之后忖度方法思惟料理良久始达其源用医投药者次也不体全功何谓艰疗非四病之异端乃谓究竟不若是今议惊风之疾有急有慢鄙夫以搐急谓急搐慢谓慢斯说未当古人言论阴阳痫者是也阳痫曰急惊阴痫曰慢惊阳痫颊赤体热唇红脉数牙关紧口流涎阴痫者吐利作热生风不有阳症惟有搐搦毕竟脉来散缓乃是阴候无可疑惟是阳症传阴阴盛阳亏阴症作疾速用扶里如急惊风候阳盛阴亏阴气刚壮当用下之使阴阳二气均平调荣卫二脉和顺方乃可宜前件方药轻则揭风盛则劫风重则青金或以真珠丸请详而复已其切察之轻重审以汤剂得中胜妙莫令违也若或怠缓害加祸生医者主察勿今致咎 

　　[卷之十三] 截风丹 

　　治婴孩小儿四症已作八候未具者速宜与脉金蝎（去毒炒）白僵蚕（去丝炒）天麻白附子（炮）天南星（炮各一分）朱砂（一两）赤脚蜈蚣（一条酒炙酥）麝（一字）上为末炼蜜为丸鸡头实大每服一二粒煎金银薄荷汤化下 

　　[卷之十三] 定搐散 

　　治婴孩小儿急惊四症八候俱并作者宜服天麻白附子（炮）天南星（炮各半两）蝎稍（炒一分）朱砂（一两）代赭石（一两米醋浸七次）雄黄（一两）乳香（一两）白花蛇头（一分酒炙）脑（一字）麝（一字）赤脚蜈蚣（一条酒炙）上为细末每服半钱煎金银薄荷汤调下炼蜜如鸡头大亦佳议曰搐症未作痰热壅盛故生其风风不自散流入筋脉又入经络遂发搐搦定其搐搦先用截风风若不加则搐搦自息矣且搐搦已作痰热有盛疾候传极其风不可得而截搐不可得而定由如遗漏炎炽猛烈难以摸减如此患者理宜下之大抵阳痫用下乃良阴痫何以加之儿分长幼用药惟有发风作搐大小皆然风之为疾猖獗冲突乃五脏虚处受之察之在证疗之未前由惊而作或痰与热而为察其源而定其疾者要也有其风即发搐有其搐即因风风定搐其议相续今述截风散不待搐搦才觉风痰惊热有作便与服之令不搐搦故曰截风既已搐搦并作宜与定搐散御之御之不散与服暖金丹其势加重即与下之且下之法医家出不得已而为劫风揭风青金三方量其轻重今人直便拟下更不截风定搐之药得失之议皆由忽遽昏惑智者良工幸宜考较 

　　[卷之十三] 暖金丹 

　　治婴孩小儿急惊八候四症未全脱去尚存风热痰涎其惊风症候欲再发作宜服暖金丹天麻（一分）白花蛇（炙取肉二两如无乌梢蛇代用）全蝎（二十一个面炒）蜈蚣（赤脚者二条炙去了毒）白附子（炮一分）白僵蚕（二两重去丝炒）黑附子夹（三枚）牛黄（一分如无以黄牛胆者代之加用）天南星（炮半两）辰砂（令研半两）麝（一两）上为末炼蜜为丸如皂子大煎金银薄荷汤磨化下议曰所患惊风痰热四症皆能搐窜斜视反张惟是惊风作搐名曰真搐为其病受不传即作痰热所发或因伤寒等疾发作总名假搐为其更有传变其时亲人仓皇那堪医者昏感投药不当发作致久 

　　[卷之十四] 慢惊风传变（治法截要） 

　　凡慢惊风候若是急惊传来而尚阳症其阳即亏不必回阳又不特治阳只可截风调胃均平阴阳可冷可热可缓可急是也若直便与服附子硫黄之属使阳归阳又是急惊学人理宜知之既知阳症传作阴症即与服保命丹三二服兼前牛黄清心丸子其有四症且八候稍缓疾成阴痫者即与服之若已传过八候不作四症尚在只冥冥者与服定命饮子若脚手冰冷者乃四逆候方可回阳次第眼合者即传作慢脾风候其儿惊风痰涎壅盛搐搦不止不可下者宜与灵脂丸其痰壅热盛口角自壅者白羌丸功效惊风搐搦身体虽暖风痰不化宜服天南星丸议婴孩所受此等症候别无化疑者只根据下项用药无不苏省切不可延久其阳易化阴气渐盈药力不及使人难治又不可一向连并服药每次一二服了须审察症候缓紧有无传变稍觉宽定其药放慢或势渐紧宜以次第紧急药与服不可执一药又不可便换汤饵连并与之所谓察其轻重审其进止而后已今着妙方不劳检阅修合如法对症投治克效万一议慢惊若是急惊传来是知前人不曾截风定搐阳脱而传阴阴重阳亏其风与热随流纵入经络又有曾服大寒凉之药过多又有下积取泻致作又有脏腑虚寒洞泄而为其所受多端已载前篇议理慢惊当知阴痫之说其症属阴脏寒气虚或尚泄泻不止且惊正作多因无识之人一向治惊更不理泻药用寒凉投之令气愈虚泄泻不止阴症愈重惊搐愈增若用止泻药稍热八候复加四症不退慢惊虽曰难活盖医亦不曾究竟病作加进深为重害议慢惊当察之所视为要眼睛昏定为重窜视为重四肢厥冷为重晴定不眨为重虽眨不左右顾亦重汗出如流亦重口面忽作黯黯色至重感风搐搦慢惊眼在半开半合之间乃知阴气所盛传入脏间阳气已亏脾经属阴次第入脾故言慢脾风候议医慢惊与急惊风候自是不同未可一向下定搐药急惊谓关窍不通故以脑子麝香等药通利定其搐搦慢风阴重阳亏诸经已虚不宜通关又凉其脏易作慢脾风议医慢惊不可争攻急惊阳痫稍易理慢惊阴症最难治服药已愈而尚虚之未省三五日之间者有之俗谓过街候发无定论不可轻易妄剂投之攻击则前功俱丧议慢惊所治之理须究问原因所发若是急惊传阴为慢惊者乃阳痫所作阴痫也当察阳症未纯其阴症用药斟酌如因泄泻而作慢惊者男儿为重如因吐逆而作慢惊者女子为重即阳脱而阴盛小儿有长幼之别脏腑有虚实之分有泻三五次便成风候乃由虚之盛也或有二三日泄方成风候或有五七日泻不止而成候暴泻成风由可速治盖回阳调中补气之为易若久泻渐传成风者为虚为之故难疗理议婴孩小儿洞泄成风以补药治之（宜用附子药脏寒洞泄当脉）取泻成风（因药下积）宜以温脾壮气药调之（宜服观音全蝎散愈之）有服寒凉药成风（下药太凉致冷脏腑先寒过凉药吐泻即传成风候）以助气醒脾药温之（王氏大惺惺大喝起散与服之即效若手足冷回阳宜术附汤效）阳痫传作阴痫者（急惊传作慢惊风候）以截风药治之（眼前方截风定搐亲若在前三者慢惊候便以截风性性末为当盖由病自虚乏得之所以云调补之理）议惊风症候所以用药不一治疗不等由发作不同故述在前虽则四者之议犹为大概智者得之开发详其轻重可否之意而施设之议医理慢惊之候其意在慢治急惊之候其意在急何也且急无过因热生风作惊跌扑作惊他物触之作惊惊热传极即变生风搐搦等候皆热作来若也顺症根据法下之诸候自息然慢惊所作不常当宜省察用意子细所以故宜消息为之慢也不可仓皇恐惧有乎得失非失治踌躇疑二之为慢也又曰慢惊无争攻盖所疗至为难事无妄当何议医慢惊不可与语无妨疏脱有之无诚不谨亦有之无见不明亦有之又不可言难恐于人事但存妙理究竟深得法度者投药必愈不晓于理截度未良者千万无顺人情投饵既无可否之说若或所见不到即与善术者调治庶不杜究若也坏症伤候必败其德实有勉强仓皇者耶 

　　[卷之十四] 保命丹 

　　治婴孩小儿急惊风候传慢惊宜服保命丹良方白茯苓朱砂（令研）白附子（炮）牛黄（如无以制者加用之）天南星（炮各一两）全蝎（炒半两）天麻（炒一两半）甘草（炙一两）硼砂（一两）脑麝（各半字）上为末和匀薄糊为丸鸡头大每服一丸金银薄荷汤化下议曰此一方已述灵秘所治急传慢候用之极良其药纯和却惊安神化痰定搐功效非常然急惊传来初入慢候须较阴阳亏盈乃为法则阴盛阳亏方谓阴痫荣虚卫弱方传阴痫心惊神散方传热热经桑络弱方传热热痫之为病四体不收精神失守百病于邪五脏受虚但随四症而作八候医工当察标本理之若也症传候变即入慢脾十死一生至为难事请究所受疗理越于古意或太过不及总为虚哉 

　　[卷之十四] 观音全蝎散 

　　治婴孩小儿因吐而传慢惊风候宜服观音全蝎散黄（一两）人参（一分）木香（一两）炙草石莲肉（炒）扁豆（炒）白茯苓（各一两）白芷全蝎防风羌活（各一两）天麻（二两）上为末每服半钱一钱枣子半个水一小盏煎至半与服不拘时候慢脾尤宜服之议曰观音散东汉王氏所着调理婴孩清神固气补虚益脉开胃止吐醇乎醇善之善者耶所缘用药截风者何正于危急之际却作两饵役之先与生其胃气次服截风定痫如此疗理不惟曲致缓又旦未能药入脾胃之间悟其至理两剂一行或加白丸子末以半和之乃尽其妙 

　　[卷之十四] 犀角散 

　　治婴孩小儿因吐泻神困力乏欲传作慢惊风候犀角（镑二两）白术（二两水煮过）甘草（半两炙）陈皮（旧者良去白一分）上为末每服一钱水小中盏金银薄荷同煎三五沸通口无时议曰此方治小儿因吐泻神困力乏欲发慢脾风候正谓救急不可令缓若已传受即风即热即痰即惊交相致作神散不定上窜搐搦悉由脾虚之所致也脾经既虚次第胃虚其药白术陈皮预理脾胃犀角退热去风热既不作痰无发生醒脾壮胃风何得有渐见苏省兼与醒脾散及既济丹相间服一向取愈为良其方全不用逐风化痰之药者盖是症候欲作慢惊所以未宜先投紧药故用此方谓之和剂一正其脾气得无传变不劳疗理简径微妙稽首智者作之施功利益而已 

　　[卷之十四] 醒脾散 

　　治婴孩小儿吐泻不止痰作惊风脾困昏沉默不食醒脾散方木香（炮一两）全蝎（炒半两）天麻（炒一两）人参（一分）白茯苓（一两）白术（炒一两）甘草（炙一两）白僵蚕（炒一两）白附子（炮一两）上为末每服半钱大者加服水少许枣子同煎至五七沸通口无时服议曰此良方最为胜善小儿吐泻脾虚作疾惊风神困气弱沉沉默默皆脾经虚乏已成风痰并聚故尔不醒宜多与服仍加既济丹及观音全蝎散俱良其疾复有引掣搐搦无与惊风丸散及脑麝寒凉等药其症愈恶其候愈盛不惟惊风未退且痰热助之令儿疾作传变传即慢脾变即阴逆慢脾犹载方药尚可理之阴逆之候何可医治阴逆者阴谓阳气欲绝逆谓受症不顺不顺欲绝但增吁嗟使人无所措手醒脾良方岂可隐匿（真所谓活人饮子） 

　　[卷之十四] 神保既济丹 

　　治婴孩小儿肚泻或已作风候服之功效硫黄焰硝陈橘皮青橘皮（并去白）五灵脂（川者良）半夏曲（炙炒皆可）上以等分硫硝二味和研令匀一处用瓷器熔汁倾出候冷细研旋入诸药和匀上为末秫米粉水煮糊为丸如大每二岁儿服二十丸大者加之并温饭饮下空心食前此方均分阴阳二气多脉有益议曰阴阳二气不均冷热相制惊风已作搐搦已定或阳亏阴盛或阴亏阳盛或惊风未散吐泻不止或呕逆或发喘或脚手渐冷或眼目欲合或服凉药太多或虚烦不定或沉沉默默不省或恍恍惚惚生惊但胃气未脱速与服之若是危急不待作丸子只以末温饭饮调与服以愈为度若脚手冰冷者服之立温未止者服之立止虽慢惊慢脾风候并宜与服仍加薄荷汤便尤良智者明理必加钦重愚者蒙昧必怀犹预此方至良少有知用请敬而行之治婴孩小儿吐泻脾胃虚弱发作慢惊风候搐搦不已医工截风不止取痰不下散热不退即惊不去其症欲传慢脾风候宜服定命饮子半夏（口羊口者半分）天麻（一分）甘草（炙）白茯苓白术老生姜（各二两）上件一处用水一盏于瓷器内煮令水干将半复天麻白术茯苓切焙为细末每服半钱或一盏生姜枣子汤调与服无时议曰此方建脾化痰去风散热功效如神医工少有知用初学之士只知有脑麝香爽者方用之俗夫便言好药殊不知脑麝乃医家出不得已用之其物通利关窍关闭塞疏凑理利骨节其药属阴能化于阳只有急惊宜用慢惊慢脾伤寒等患悉宜禁止其或疳痢药用之虚者亦禁惟有痉癞痫宜用定命饮子屡经效验野老处定此方其功造化深智高明往往钦诮痰搦连并脉息虚怯不敢顿下者宜与灵芝丸若手足差冷兼进回阳行医用药至于此等症候乃主治活伤之权也 

　　[卷之十五] 慢脾风候（治法截要） 

　　议曰慢脾风候即是慢惊风所传元由吐泻脾虚惊与风传入故曰脾风谓其脾家受风者更逐风无风可逐若也逐惊无惊可疗但有疗涎虚热来去儿病至此所以难医盖由症与候惊与风传经已极总归虚处惟脾所受何故不曰胃风胃属阳其病即传阴脏故无胃候儿既尚有胃气可以一向生胃兼与回阳即渐苏省若更一向攻击惊风脾亦不受而又传散诸经不可得而加药若见眼合即是脾风宜服下项药议治慢脾风乃是不得已而设其疾危如灯无油渐见昏灭钱氏所用全液丹又青州白丸子各半细研和匀饭饮薄荷汤下一两半两许此乃截风回阳又一方以四君子汤加黑附子末四分之二脚手冰冷者用和对半生姜枣子煎与服此万古人用之岂不同常所较下项良方亦尽世之善也议治慢惊慢脾须禁脑麝腻粉水银粉霜之项及寒凉动脏脂等或以燥热俱不可用只宜回阳醒脾汤使与服议慢脾风候十个孩儿有个以艾灸之须当斟酌病候有已来脉绝之理若也一脏绝即不可用药谓如眼无光指甲黑四肢垂五体俱冷并不可勉强下药议慢惊风候至于痰涎在膈之时诸脏皆虚喉中声如拽锯一二日之间不散但只闭目此乃虚之盛也只是虚痰饱养其气未有所知之者直便下去痰涎其儿随时化去宜用下项妙沙丹服之乃良议婴孩所患急惊慢惊脾三者皆由风痰所作以渐传及未有初得病而便慢脾或急惊传来或即吐泻而得久痢其气虚脱而得伤寒表里俱虚传入阴症亦成慢候久嗽成痫亦传慢候霍乱吐利亦传慢候脾困久睡亦作慢候吐血亦传慢候虫积冲心亦传慢候肝风筋惫亦传慢候大小便闭亦作慢候心虚烦躁亦作慢候烦渴引饮亦传慢候腹肚痛亦传慢候睡里切牙亦传慢候般日夜汗出亦传慢候走马疳急亦传慢候诸丹毒亦传慢候龙带缠腰亦传慢候膀胱吊疝卵肿茎曲亦传慢候（茎曲阴茎勾曲）四体浮肿亦传慢候以上小儿所患诸疾皆能传作慢惊风候由慢惊乃传作慢脾脾气既绝胃气已尽无可得而治疗故也议婴孩五脏易冷易热易虚易实医方并不治脐受病曰脾不病耳曰非也小儿在腑有疾自愈者有之在脏不可不治脏者阴属腑者阳属谓小儿先阴而后阳又曰小儿乃纯阳之气在腑则顺在脏则逆故前贤皆理其脏未言治腑也又肾一脏常主虚不可攻疗若有肾脏患但清心肺绿心与肾即既济也肺与肾乃子母也无与肾药及诸补药若治肾脏即他病发生故戒上不可疗议婴孩慢候皆由脏虚阳亏阴盛应小儿所患脏病阳虚阴盛者无不入慢候而毙惟吐与泻痢与积致入慢候其症速也虚又速也宜用良方治法循其次第无不获安然其慢惊脾无令速愈顿瘳之理既和且平更用调脾养胃万万不可过剂用冷热汤药若失之即吁哉 

　　[卷之十五　慢脾风候（治法截要）] 白僵蚕丸 

　　治婴孩小儿慢脾风候痰涎潮盛不化宜用白僵蚕丸良方制牛胆五味者（分）白僵蚕（去丝炒）钱子地鳖五灵脂（川者）全蝎（炒）半夏末（各一分用生姜汁浸）上件为末水煮半夏末糊丸如麻子大每服三十丸煎金银薄荷汤下议曰脾家有风乃虚所致惊搐所由生也疾涎是故作也阴痫不暴其实验医若也意急役之冲烈愈见害重诚为不可所以禁却脑广通利关窍之药悉无利益治法所宜者今选用妙方顿以活人白僵蚕丸一味去痰丸能哉风既已传八慢脾则风痰混致惊热交临医工看候药用当权未敢决之可否候未脱去阳者直宜与服之若阳亏阴盛至危至急候变非常精神色脉骇于人情者当服下项良方 

　　[卷之十五　慢脾风候（治法截要）] 附硫丸 

　　治婴孩小儿慢脾风候附硫丸散方四肢冷厥服之尤佳黑附子尖（二个去皮生用）蝎梢（七个）熟硫黄末（一两）上件为细末生姜自然汁和丸如绿豆大每一岁二十丸米饮下 

　　[卷之十五　慢脾风候（治法截要）] 黑附汤 

　　治慢脾痰盛四肢逆冷黑附汤方黑附子（炮取末二两重）白术（一两）南星（炮一两）甘草（炙一两）半夏（一两汤洗七次）上咀每服二两水小小盏生姜三小片枣一个煎至半去滓通口以匙挑与服所觉手足暖其候渐省药即止之 

　　[卷之十五　慢脾风候（治法截要）] 辰砂膏 

　　治婴孩小儿慢惊风传慢脾风候有冷痰在鬲潮作不散此疾虚久不可顿下其儿搐缓昏困至重者宜服此方大黑附子（一个八九两重者去皮脐项上刻一孔入给霜硼砂各半两内在孔中用附术塞烧灰存性）天南星（炮半两）蝎稍羌活（各一两）朱砂上为末以朱砂和匀炼蜜为丸鸡头子大每服一丸至两丸煎金银薄荷汤入酒三五滴点化与服议曰此三方皆用黑附子直不可执谓性热儿在幼小碍与服之其儿患脾风脚手冷者有微有暴审其轻重轻即用汤盛即以丸重即以膏服之皆效须候手足暖阳气四即为之快矣既已温暖更以醒脾正胃药兼服除是慢惊传入慢脾候方可与服之硫黄其功甚速又且逐风化痰醒脾正胃温暖脏腑补益肠胃夺命回阳省活危困至良至验切不可仓皇妄投丸散或尔大过不及之特则致咎于后方宜学受不至诬诞故也 

　　[卷之十五　慢脾风候（治法截要）] 七宝妙砂丹 

　　治婴孩小儿慢惊风及慢脾候神情昏困鬲上有虚痰不能得化不可服巴豆轻粉恐动脏腑只将神仙所留妙方与服其痰须臾自下良久神情已定眼目微开渐与温平药调理胃气兼顺理惊风药与服勿更攻击其方乃一文开元通宝铜钱名七宝妙砂丹钱样见后其钱背上下有两月子只有一个月子者不用钱色淡黑颇小诸钱将钱顿HT匙头于炭火内烧霎时四维上下各出黄白珠子遍舷都是捋出候冷倾放茶盏中入朱砂末少许只作一服煎金银薄荷汤送下多枚此钱准备缓急或先烧成珠子收拾亦得此方坠下小儿虚痰别无它作症候者用之乃保十全功效无可疑讶　钱样图　033121.　议曰调治婴孩小儿慢脾风候无过前件药对症克效须审慢脾已传未传之理其儿眼开未合尚在慢惊脚手不冷之时未可便与回阳且与七宝妙砂丹一二服眼合沉困阴症极盛者方可与服回阳凡服回阳醒脾汤剂手足渐暖仍与观音全蝎散及醒脾散兼服九慢脾风候最为恶证只可前方调治虽曰紧急不得并杂用之泛泛不惟无益任劳其功虚延其候闲养其疾此疾传阴阳重病盛如灯光油只见次第蜕去若不助阳生胃只知截风去惊儿痰转见增长且儿阴症未至十分与药加其寒凉攻得阴重阳亏难以救疗若此共其阳气随阴而化所谓制之在始元在前药医慢脾风症候如其所述用药由可救活若鄙夫意见不同难以省活嘘哉 

　　[卷之十五] 痫疾症候 

　　上方具述多端王氏着载有三惊痫风痫食痫风痫之疾由于风热而作惊痫之疾由于惊积而得食痫由于食时而得其惊三者发作大抵相类风痫有热生痰惊痫神魄散乱恍惚无定食痫因食而致惊食未克化气停关鬲之间生痰致风由风成痫议治风痫先用化痰宽利胸膈开通关窍安镇心神定其搐掣然后与治风痫药服之议治惊痫先凉三焦利惊去热安神定志平调脏腑湿化痰涎然后与治惊痫服之议治食痫先用推下关鬲停积惊气次和顺中脘次安脏腑然后与治痫药服之议曰惊之与痫风之与热皆遍相袭有热必恐有风有惊必惧成痫治风先退其热治痫先用散惊此乃至要之识学人当明其理所言痫之为疾古述繁多或云六畜牛马鸡羊猪犬其声音相类形体相尚有若六畜之状故得其名宝鉴载云一百二十种其说大繁其传乃执但是痫药无越三症皆由所生总而言之不必烦求有误初机枉究遂成艰学如此一病尚陈罗缕向其惊风者乎王氏蠲之得其详要以合礼法今则着书特示良妙截治至简庶几所受顿渐瘳愈靡不快欤学人深详必无枉冤治小儿食痫先用真珠天麻丸推下次服定痫妙药治小儿风痫先用化风丹去其风热次服定痫妙药 

　　[卷之十五　痫疾症候] 化风丹 

　　法制黄牛胆（二两）羌活独活（各一两）天麻防风甘草荆芥穗人参川芎上为末炼蜜为丸如皂子大每服一丸薄荷汤化下服议曰风之为病其状多端皆由腠理疏弱荣卫虚怯经络不顺关窍闭塞其气霾痊爵勃（音弗）其脉凝注、有同天地晦冥日月晕蚀暴发与精神俱渍者一身四体皆不我有是谓风痫之至也所谓化风化其所受之风不待久传迅变凡该五脏蕴热三焦作壅速与流利热即风生壅即风长关窍不通其风何能自散若言化之即顺助之其荣卫经络顺得流行若也便与截风定搐为已成痫其风不散若更攻击即冲任百脉虽不发作毕竟隐伏久而再发无能去根此方得名化风不复加进矣比金丹方人参白茯苓远志（去心）山药辰砂天麻（各一分）石菖蒲川芎甘草（炙各一分）天南星（炮二两生姜汁制）麝（一）上为细末炼蜜为丸皂子大每服一粒煎金银薄荷汤化下议曰风行于四时和顺于内外长养万物能生能败法令至周惟风之德夫人一身亦同天地顺则和逆则害所发之风由其虚而作应其热而生有其痰与热而发其惊关窍不通气脉流注遂有传变于身为害当用逐之何向童稚幼雏嫩娇危脆百病总归于可岂可取次疏怠凡治风有法度不可极力施功若停待即须臾而更仓皇即拙谬而失深意审详随其逆顺以疗之袭逐在后预追不及听载在前犹化不尽者正谓庸工医之陋也善治惊痫也化其痰和其气镇心神安魂魄通关窍顺经络使其荣卫常顺流行调其脏腑长和充实邪自和生风从何入虽有些小自然而散此痫由惊为疾岂可见留常令血脉充肌肤壮头目清精神备饮食即睡卧稳寒暑知时脏腑常固其经络自和荣卫自顺比金之名决定不坏斯乃顺调善摄而已 

　　[卷之十五　痫疾症候] 夺魂散 

　　治定痫良方夺魂散白僵蚕（去丝炒令黄色半两）蛇含石（烧红用米酣淬七八次碾碎）白附子（炮各一分）生银生金牛黄（如无以胆制倍加用之）鸟梢蛇头（七八寸许酒炙）白茯苓天麻（各二两）天南星（秤末一分生姜汁浸一宿用）半夏末（二两生姜汁浸一宿各焙）赤脚蜈蚣（一条酒浸炙令焦）犀角（镑二两）脑子麝上为末蒸枣肉为丸如○大每服十丸至十五丸二十丸煎金银薄荷汤下朱砂为衣议曰痫之为疾又是一种症候若言惊风所传古人有谓食风惊三痫若言不于惊风所传古云惊风三发便为痫且痫为疾痰热壅盛传入经络塞于心肺是致关窍不通故作痫疾发作有如惊风天吊或因惊而生痰多或因热而作风盛大小便不利上下气不通心神闷乱若因而复生生而复死沉沉默默无由苏省忽尔气透关窍渐得开通魂魄稍得安定向后心被触脑气不宣利发作如前是知痫之为疾乃由虚痰冷涎顽结子胸臆惊风并聚于关鬲常无精神心致不宁即存恍惚疗理不专药服不收必自致害何足怪者耶夺魂散方经效秘传修合如法活神验岂非至宝之谓也 

　　[卷之十六] 议十种热症候 

　　医云热有十种惊热疳热风热潮热伤寒热疟热积热丹热疮疹热余毒热议曰有惊热即有风热此言惊风热又有风却热乃感风成病类同伤寒热又伤寒热类同疮疹热又疮疹麻豆之后有余毒作热其伤寒后亦有余毒作热议积热有同痞热发来潮作又似疟热综曰潮热盖发作有期议丹热疳热各自体之不类诸症今将得效所治诸热良方有四主治分诸热症悉有功效非特触类而分之乃是所疗治其根本而已无不应验更不兼他药只此四方克效万不失一载列在下请宜审察投药随病瘳愈神莫能冠仆尽心讨论以其简要不惮烦劳去此就彼检阅再三犹若良将用兵奇正敌冠难有凶恶必不能逃窜其病候或有同异其症候无过于折类为定必不疏远综错矣□自时退热之理秘不可传道由心悟得之可谓醇乎醇善之善者耶议类症诸热议血热即遍体生疮痍疥瘙痒及重发作丹毒龙带之属议骨热即外冷内热其病骨蒸候议实热即气脉壮实五脏六腑气充大便硬少或闭不通议虚热三焦不顺五脏不和欲作疳候啼哭烦躁夜出虚汗或泻痢后有热议三焦热即上鬲虚烦作渴颊赤惊悸夜后啼哭睡中谵语议五心热虚烦多惊小便赤涩睡不安稳气粗或作螈议肝经热眼目赤肿疼痛眵泪羞明或筋脉拘急有夹风痰议肺经热鼻塞生疮不闻香臭或余毒不散议胎热儿在胎中受母饮食荣卫不顺有余毒之热发作众疾或从降生之后常作热症议伤寒后余毒热虽曾解表余热传脉或入经络久而不散议疮疹余毒热其儿所患疮疹不甚快速有余热留滞在百脉之间议项上生核作热软大微红者名惊气核小三五连连长短相类杂者乃余毒热亦名惊初生乳幼者有患之议三焦蕴毒热上攻咽喉之外名作腮热气血凝滞经终不行热毒攻注故生痈疖议麻豆作热类似疹候麻子乃腑受病属阳故易调理虽不服药亦能自愈只恐吃毒冒风为之逆也议温气热即是时气温热相袭而成小儿又令有时气之温未经患疮疹者即重蒸大小相传皆作是疾议小肠热心经不利小便淋涩或筒管内疼痛议胃热作气口臭或发呕逆不思饮食亦由胃家虚热得之议脾热口若昏因喜睡因吃食毒物积聚在脾不化脚稍冰冷议邪热肺经感受寒邪阴阳二气不正痰涎咳嗽议寒热谓先寒后热其状如□乃虚中有积凡儿患痞癖瘕皆作寒热潮发议伤风热鼻声重头痛脚热类如伤寒候议伤暑热烦躁引领头目昏重时正盛暑或曾感冒议荣卫即血热也议卫热即气热荣卫不顺即气血不相参虚之致也议筋热咬指甲见血议肾热病作崩砂黑齿烂龈以至走马疳极候议烦热即啼之不已议躁热即哭之不已皆由三焦不顺心中积热虚烦躁闷议变蒸热只在五百七十四日之内三十二日一变六十四日一蒸在其数发作者应也议大肠热乃是肺家有热在里流入大肠秘结不通议瘾疹热乃是肺经有风在表肺主皮毛故生瘾疹风议痰热因感风生痰在上鬲久不化作热或在逆恶心议惊气热良由小儿受惊其惊气不散留在上鬲无得自化故作热毒攻在颐项之间议肚热即是积热症若加脚冷当与下之议客忤热初生之儿亲戚外来儿触其邪以乱其正故作热议痫热惊风不散聚在经络或入脏腑其候常发不省人事议螈热亦惊之所受入经未传散略作搐掣以上诸症受病治法分类于后 

　　[卷之十六] 分十种热症附诸热类 

　　惊热

　　痫热惊气热螈热客忤热五心热伤寒热伤风热伤暑热夹惊热夹食热

　　疳热

　　虚热烦躁热筋热骨热肾热以上并宜与服葱根脱甲散

　　风热

　　痰热变蒸热肝热大肠热瘾疹热并宜加麦门冬子去心煎

　　丹热

　　实热血热三焦热小肠热龙带热并宜加大黄及灯心煎

　　疮疹热

　　麻子热温气热已出症热未出症热并宜加紫草茸川当归同煎

　　余毒热

　　胎热肺热伤寒后余毒热疮疹后余毒热并宜加薄荷煎项上坐核作热作腮热痈疖以上宜服大连翘饮子（随症加前件汤便同前）

　　潮热

　　荣热卫热瘴气两日一发三日一发

　　积热

　　脾热胃热痞癖热肚热

　　热

　　邪热寒热脾鬼（夜发）单疟（热）以下宜服梨浆饮子

　　八种虚痢作热

　　吐热泻热霍乱吐泻热以上并宜服正气丸调胃散用调助胃气不可以凉药退热胃气和其热自然而散愈虚中积热腹痛积热虫痛积热以上并推下积 

　　[卷之十六　分十种热症附诸热类] 脱甲散（亦名葱根煎散） 

　　调理婴孩小儿伤寒体热头目昏沉不思饮食夹惊夹食寒热大小便闭涩或赤或白烦躁作渴冷汗妄流夹积伤滞膈满胀急青黄体瘦日夜大热及疗伤风伤暑惊痫客忤筋骨肾脏疳气等热并宜服之脱甲散良方柴胡（三两去芦）川当归（净洗二两）龙胆草（三两去芦）白茯苓（二两半）人参（二两）知母（三两）甘草（炙四两）川芎（二两）麻黄（二两去节又根一两仲）上件为细末每服一大两水小小盏入小葱白连须一寸同煎至半温服不拘时候议曰此方散热扶表救里表虚令汗不妄行里热令气不闭结外即遍关内即开渠通关流行经络不壅脏腑然其知母当归顺正阴阳人参甘草和益肠胃柴胡川芎敌去寒邪茯苓龙胆止汗生津麻黄去节留根功全表里葱白连须出汗效正盈亏热在表里之间施无不可积传痫之候用立见切葱根至良号曰脱甲奇妙述难尽议书载易详但专诚用之对症功效率无见诮者耶 

　　[卷之十六　分十种热症附诸热类] 大连翘饮（治症在前） 

　　连翘瞿麦穗滑石车前子牛蒡子（炒）红芍药（各一两）山栀木通川当归防风（各半两）黄芩（去心一两半）柴胡（去芦）甘草（炙各二两）荆芥穗（一两半）蝉蜕（去大脚一两）上件一十五味咀每服一大两水小小盏汤使在前议曰此方解利心经邪热心与小肠受盛小肠乃水窦常宜通利壅则结滑则脱热则涩盛则淋平凉心经三焦自顺不待疾作而解症成而疗者疏怠有之矣一十五味加汤使在前才觉蕴热客热寒邪风邪胃入肺经心将受之心不受触传于小肠或闭或涩或赤或白淋沥不通荣卫不顺壅之作疾其发多端以至鬲热眼目膻赤唇口白疮津液不生涕唾稠盛虽在表里俱得其宜惊风悉能散化痰热亦自消除连翘之功不虚设尔 

　　[卷之十六　分十种热症附诸热类] 梨浆饮（治症在前） 

　　青篙（取花头用童子小便浸一二次日干为度）柴胡（去芦）人参黄芩（去心）前胡秦艽（去土）甘草（炙）上木分咀每服一岁儿半两两岁一两匕水小小盏入生藕生梨（梨条亦得）薄荷二叶生地黄一寸同煎至半去滓通口空心食前服两滓并煎作一服议曰此方治脾积寒热其状如疟乃由脾气阴阳相胜故也其寒在先阴胜于阳其热在后阳胜阴阴阳循之经络传归于本根据前复作不越三日而止重则头痛呕逆久则二三岁不歇左胁有块小者如桃李大者似坏堞治法下去症积痞块自消然寒热亦未能自解宜先与服梨浆饮连滓并三服定去寒热了方可下积问之药性寒凉何以御之答曰所谓先寒后热犹阴阳胜伏遁相更变阴积阳亏逆之致反故寒极热生热极阴作反汗自汗表有少解气聚复作气虚愈重所服梨浆饮以毒攻毒药用青蒿以寒御寒其热不有寒必无加自然药与卫阴与阳合寒热再潮未之有也和梨浆之功妙哉绝伦稍能知用无不得安若患三载不过两服曾经十年只以此方妙用至纯使人钦叹而已 

　　[卷之十六　分十种热症附诸热类] 正气调胃散 

　　治婴孩小儿八种虚痢作热或吐或泻发热霍乱上下气不复常心虚烦闷木作热并不可加用寒凉之药宜与服此方正气调胃散兼生熟饮子如不纳食宜服参气紫苏饮子正气调胃散良方浓朴（一两生姜和皮二两捣压在钵中一二宿常番转取二日干慢火炒）半夏（一两洗去浸七次）白扁豆（炒）藿香叶陈皮（各一两）甘草（炙）薏苡仁（炒各半两）白茯苓白术上为末每服一钱匕水小小盏生姜二小片枣子同煎议曰吐泻作热由其阴阳不顺邪正相干脏腑不和上吐下泻又有只吐而热者又只泻而热者皆是运动真气上下不升降又吐泻俱作曰霍乱其儿阴阳二气不正脏腑愈虚且吐且泻加之盛也不尔风生作疾候变即慢脾风病家不知其理医工罔究其详古人不述其微致后学必招利害今知吐泻疳痢热自里虚发作岂可解利其表若也攻里由虚生虚循此调理可得其宜大小一同轻重尽善至理之言明智可鉴 

　　[卷之十六] 议吐泻详症六法所治 

　　议曰脾不和即胃不生荣不足即气不正胃乃脾家之本荣乃卫室之根根本坚固百虚不作表里充实诸邪不入治法服药有六合分水谷即与五苓散服合退暑气即与香薷散服之合均阴阳即与既济丹服之合温脾胃气调顺三焦去湿即与理中丸服之合平正五脏气散虚温中即与正气调胃散服之合温中脘醒脾和胃去虚助气开胃进食即与分气紫苏饮服之以上六症用药皆和调顺脏腑且脏既温亦和既正且顺热之一木自然□散此示症候万一不可直便用寒凉药退热若将热药止吐与泻攻发阴阳二气差错致作风生逐急医风又投凉药取次施为皆为乖缪由是吐泻之热不可用以寒凉或致反误利害应时矣 

　　[卷之十六] 议潮热有五 

　　一因伤寒之后余毒不解成潮热宜服脱甲散兼小柴胡汤二因痞气有块阴阳不均成潮热先服梨浆饮次三棱煎丸三因积食伤冷滞脾胃不和成潮热先服脱甲次拓气下之后调胃四因阴阳不和脏腑虚怯成潮热或胃暑湿脾疟成潮热单服煨姜散五因疮疹后余毒不解成潮热宜服大连翘饮子更与助胃气议曰潮热谓热来之有期或百一发或两日一发或三日一发不越三日先寒后热正定来者易治乱日者难理疾起脾胃即是疟候同出而异名只有单热潮发之作疳长作劳若症积伤冷积滞痞气皆脚冷浑身热若有虫积其肚亦热如火凡儿有患脚冷肚热者便与下之须量热轻重分数而利有虫多者取之少则安之取虫宜在于春旺冬实之时其或儿壮虫盛不拘此说 

　　[卷之十六] 议痢热 

　　凡小儿患痢之时未热久则气虚其脏腑虚极作热此属恶候才见痢候作热此儿脏腑虚弱同于虚热主治其或三焦热引饮不歇四肢浮肿者理宜温补脏腑散除湿气喘则难治凡痢热疳热吐泻热并不可发散退热不任寒凉药但理其病源调其脏腑和其荣卫主其胃气令进饮食次与痢药服之参酌赤白多少脓血相杂里急后重用行血浓肠胃和中脘温脏腑其热自然退愈凡儿患痢不问轻重悉禁荤腥冷热炙爆腌藏应毒之物若恣口腹愈而复作若也求安须用戒绝之矣议曰幼幼患痢悉由积毒而受虚热而发三焦不和五脏蕴伏冷热相攻阴阳反逆是以作疾肠胃言正患之时不热稍愈其体温壮众莫能知此等皆由劳其形役其气食其毒触其脏余毒不化所以作热隐伏于百脉经络之间与由归本若更逐抑何得而安所用正气谓胃智者默而唯然疳痢之热安自内和若和则上下气相承表里相顺使饮食以自然而然行坐以快乐而乐是谓和矣其或感眉垂首桎腹操脐撼体拘挛焦唇烦躁皆由不和也所欲和者食饲粳粟药饵参苓葱汤涤卧避风湿仍常以肛调胃散与服虽疾无加惟热必愈能禁能戒且安且乐而已 

　　[卷之十六] 议积症 

　　应诸家方书并不言尽者盖所患只因五脏受病从阴成积其脾主食由食生冷果子甘甜热毒亦在中脘不化久而成疾故名曰积积之为患有轻有重其类多端病候不一岂可概举凡小儿有积热无不肚热脚冷要知轻重但约肚热为之分数其肚有及七分胀五分热亦有三五分胀七八分热者盛则两胁膨胀紧满既有此症须审其候方可服药庶不致误矣议曰固积病久传作肿胀小儿肿胀之病下项诸症皆由积毒患不治而渐变作症候随其轻重所以不同应小儿食肉太早无不有积因积不化无不成疳饱饫过度无不气胀由胀受湿无不发肿头面脚手虚浮者湿在于脾理脾去湿随手退愈若腹肚胀肿光膨盍急至于作喘所谓乘虚入腹与疾难不可容易转动脏腑须究荣卫虚实若虚及分数先宜调中理其固实方可疏利若理不能充实则坏症虚败岂可转动不惟无益恐涉深害 

　　[卷之十七] 总论肿胀 

　　肿胀二症此由虚中有积久患失治渐传作症候传化多端随虚实按轻重察盛衰审表里主治先固其本后正其标得无恙矣

　　肿

　　受湿肿（脚手面目虚浮）食毒瓦斯肿（腹肚肾蛊胀急）伤寒虚气入腹肿泻痢虚气入腹肿气虚肿血虚肿荣卫俱虚肿

　　胀

　　疳气胀疳极胀疳积胀气积胀痞气胀癖气胀症积胀锁肚胀急上鬲胀中脘胀食伤膨胀蛔虫胀脾气胀冷积胀虚积胀以上肿胀虚积并当下之用药各有法度 

　　[卷之十七] 议肿 

　　受湿肿伤寒虚气入腹食毒瓦斯肿泻痢虚气入腹议曰此四种所患病不相同皆由虚盛而得之受湿谓脾胃受湿冷久不克化气浮四肢头面皆肿食毒瓦斯由脾胃伤之冷积毒瓦斯停留胃脘致虚入腹作种伤寒由下之大早乘虚入腹作肿泻痢之久脾气亦虚是以致肿以上宜平调胃气补脏充实方可去肿先服四味理中丸减半干姜加白术桑白皮同煎伤寒虚肿加枳实作喘加淡豆泻痢虚肿服正气调胃胃气既壮以救生丹利之其肿即退再调补脏腑用观音散良益固平复矣气虚肿（亦名气蛊）血虚肿（亦名血蛊）荣卫俱虚肿（亦名气血蛊）议曰小儿所患肿胀一门最为要急前人少有究竟然肿胀已作皆由荣卫不顺脏腑怯弱壅滞流注百脉表里俱虚邪正相乱所以致受四大浮盛腹肚膨满多由食毒得之饮食得之症伤得之饥饱得积久不化诸虚所入故成斯病病由虚得或则妄乱通下因虚致虚根不能去疾加已盛是谓坏证危候者怯而为辞庸者暴以攻击二医不同诚属难治原夫智者商之谓商量斟酌轻重良者审之虽曰良工由宜审其可否之意疑者塌之疑其病盛不可利只宜与塌其气明者起之明其虚实已定良方起活谨遵其理始可调治药用至真对症克效即无恙矣以上先与服荣卫饮子次服分气饮子 

　　[卷之十七　议肿] 荣卫饮子 

　　调补婴孩气血俱虚荣卫不顺四肢头面手足俱浮睡以至喘急者并宜服荣卫饮子良方川当归熟干地黄（净洗）人参白茯苓川芎白术甘草（炙）白芍药枳壳（研，别制）黄（蜜炙）陈皮上等分咀每服二钱匕水小盏煎至半去滓通口不拘时候议曰荣者血温流行于脉卫者气顺调和于络是故荣行脉中卫行脉外阴阳相安循环无正自幼不离呼吸无少滞碍其脉方调其气乃顺呼吸之间脉不应息气有违滞流注经络隐伏脏腑虚热则发痈疽背部实热则患疮痍疥况其荣与卫阴及阳偏枯有作易感寒邪亦易致虚百病皆由兹始此方最良虽儿幼小并可与脉以肚其根血荣气卫顺且和矣腑寒脏虚温且壮矣盈亏自然而平法弱自然而正阴阳调均气脉充实乃曰妙工 

　　[卷之十七　议肿] 分气饮子 

　　调理小儿肿胀作喘气短促急坐卧不任四体浮肿饮食呕逆神困喜睡宜服分气饮子良方五味子桔梗白茯苓甘草（炙）陈橘皮桑白皮草果（去壳）大腹皮白术枳壳（去穣切炒）川当归紫苏苏子半夏曲上等分咀每服二大钱匕水小盏生姜二小片枣子半个煎至半去滓通口不拘时候兼八味理中丸煎服以上宜用救生丹通利议曰清浊无混邪正不干上焦得之清凉下部受之温暖气滞则少升降血虚则多流注虽是乳子呼吸一息其脉有至徐徐应指不违其数者亦同大人流行但随小大受之短浅而已若也留滞其脉迟数大过不及者有作善主疗治郁则分之逆则顺之停则利之滞则降之调理之法先宜以顺其气大抵婴孩气顺即易治脉壮亦易理证候梢传郁逆停滞当以先明不待传入而后究竟此方分气预宜进益与分水谷之分者不同为用明者察之致迂曲 

　　[卷之十七　议肿] 大效神功救生丹 

　　治小儿气虚喘息四肢浮肿腹肚胀急冲满胁肋乍热乍寒或泻或秘皆由久停虚积荣卫不顺宜用推去其恶毒之气神功救生丹良方雄黄（令研）朱砂（各一分令研）巴豆（二十一粒去壳）干姜（二钱）上用水醋一盏以巴姜就煮令干去姜不用将巴出油和推朱研匀雪糕搜丸如麻子大每一岁三丸并用酒浸赤为药以少许送下议曰夫幼幼受疾其来发端无过惊风痰热疳积吐利而已前贤众多述论症候编者方药究竟推详各有确实奥见其有无辜疳积异作症候着千篇集或有罕见其症未详其理者尽世难测难知如龟胸决肋猢狲禁是也又复有坏症恶候自服诸家丸散轻重桐投愈之不得全功疾之加为他害提脾风之类是也悠悠既久方法何宜学医之士遇此等病未尝告辞而屈若能此附触类调理虽则未效犹尚庶几多是肆臆勉强而为稍或得失利害甚重今议救生丹方载谭氏所疗无辜积议效验至良晚进后生闻而知之且惊且喜盖渠未尝知用若也参究而又意到即参功以副全功然后乃谓神乎微乎其妙至理医工于此等症候须当至诚施设活幼起孩十举十全百发百中矣 

　　[卷之十七] 议胀 

　　疳气胀疳极胀疳积胀气积胀议曰小儿患疳症候皆由虚所传积乃为母积既已作虚气传授逐成疳疾其名数种皆渐所致不可更与通利尤加重候即宜和益消疳调气若尚有虚积便白后重当兼塌气以去之先与服神功保童丸以至泄气为快既泄虚气即散（放臭屁是也）不伤其气功效至良应患疳积便利无度大有功 

　　[卷之十七　议胀] 褐丸子 

　　治小儿阴阳不和脏腑怯弱乳食不消心腹胀满呕逆气急或肠鸣泄泻频并腹中冷痛食症乳癖痞结积聚肠胃或秘或利头面肿满不思乳食乃疗五种疳气八种痢疾饥肉消瘦气粗腹大神色昏愦情意不乐常服散冷热气调和脏腑去疳积止泻痢进乳食生饥肉悦颜色功效非常不能缕述褐丸子良方萝卜子（二两微炒）陈皮青皮（去白各一两）黑牵牛（一两半半生半炒爆尤佳）京三棱（炮一两）蓬莪术（包两）胡椒（半两）木香（三分）又一方加胡黄连半两苦楝半两萝卜子只使一两上为细末面糊为丸麻子大每服三五十丸煎萝卜汤下议曰症候不明医之过也丸散不良士之缪也去医裁药审证察候犹若权衡以究标本医药纯全之道凡调理小儿杂病须究疳证积候乃五脏所传及至变作他患殊失源流迷而不反所以作疾此方最善宽肠下气散结去郁其疳与积已作米作顺传逆传并皆宜服功盖常方大浓肠胃充实脏腑按症所疗无不克效京辇之下作疳药货卖名闻四方活幼多数今不隐藏故述详悉请敬用之痞气胀癖气胀症积胀议曰痞癖之气同根异名作疾有块皆在左胁男女亦同然痞者阳症癖者阴症缘小儿脾胃不和阴阳二气交错冷热相制皆由积之所致故先寒后热一如其虚汗出则息若先下却其积则热往往不去及增加重而又作肿虚满头面凡儿有是疾医者不可轻易投砒治之其砒有大毒冲胃三焦作渴引饮水停在脾脾属四肢亦作浮肿重则致喘烦躁虚闷倦怠不安砒之为药岂可妄投宜先与服黎浆饮加汤使如法取令寒热退三五日了却与三棱丸磨化积毒以利为度去其根本若未通更服 

　　[卷之十七　议胀] 三棱煎丸 

　　治婴孩小儿食伤生冷粘腻热毒等物脾胃积滞久不克化令儿肚热脚冷痞癖寒热及疗瘕中脘不和膨胀上膈气壅心腹不得宣通所以作疾此药温良但是诸积滞食不化并宜与服三棱煎丸方京三棱蓬莪术（并炮各半两）羌花（一分）鳖甲（去裙米醋炙令焦半两）淡豆豉（二两重）巴豆（二十一粒去壳）川当归（半两）杏仁（去皮尖一分令炒赤）上前六味一处以米醋一碗煮令干仍就炒起更细截焙为末次入当归末又入杏仁巴淡豆和匀水煮面糊为丸麻子大每服二十丸生姜汤下大小加减服之议曰此方亦名消痞丸又名化积丸其药破气行血和脾开胃应痞癖瘕诸积气滞并皆疗之噫调理婴孩之法预究脾胃之源脾胃者乃饮食之脏腑也古云人无根株饮食为命然饮食之物有所宜则谷气消血脉匀则肌肤壮精神爽有所不利则肠胃虚肢体瘦面目黄疾病作是以药固脏腑其胃气和即谷食自然留之其脾胃壮即谷食自然磨之若饮食迟化即气弱饮食不化即气虚小儿服此初安脏腑次益肌肤三焦既顺百脉俱调效验至良医痞第一 

　　[卷之十七　议胀] 锁肚胀急 

　　议曰此一症候儿在胞胎中无恙只由初生七日内有患触受而成急如水火其作延久渐见加重以至肚上青筋撮口不乳其候甚速得名胀急其儿感乱者速便下药以通为度方通便安功效至圣无可疑者儿已获安吻乳如法渐次气肚肉重欢悦可爱宜服真珠天麻丸（方在前急惊证内） 

　　[卷之十七　议胀] 附初生锁肚撮口施药法说 

　　夫人才生下男女忽有一症男在三五七女即二四六日奇偶之有数阴阳之显道者遂感客忤邪干令儿肚紧青筋禁口不乳此由客情外来致袭其邪阴阳不顺胃触其正（初生男女气脉未定精神未全不经邪气所以古人禁客一腊远其此祸）邪谓淫欲交适杀气侵临（应非礼不正之属总皆邪属）上古医家着述繁杂难穷至要世俗虽有盖文理无灸法（血气方生岂固经络若以艾炷即为虚设）既受此厄越日移时母泣父啼痛心待毙咸谓伤嗟谁可与活仆参执幼科传授四世HT缘回禄之难淬逊三纪一日扣遇高明深诘其妙方药秘传屡用获处呜呼天地生万物惟人尊贵人能稽仰于天地之间且天地岂特害于人自是事在遇不遇之如此稍有感伤悔怨执滞于人情者多矣仆辄行小惠普济初生躬对神聪选材修合其或高下民户生儿有被此难无问轻重不拘早晚施与良饵决定保全顿然苏活岂小补哉上膈胀中浣胀食伤膨胀议曰膈与浣上下相承膨与胀轻重自别脘受疾久则痞闷膈作病停则郁结是和膈隐胸堂脘临膈者犹隔也有如隔碍脘者犹管也通即流利二位皆由食伤宿冷眠卧过时停滞气不顺于三焦怯弱脉虚传于五脏所谓脾不磨食不化胃不开食无益所以膨胀若于膨胀之时不与消利遂致虚满又于虚满不为疏补其气即攻中脘又于中浣不化即冒上膈既在上膈为疾必作形症传即为重医莫容易取愈食伤膨张宜服三棱煎丸中脘痞胀宜服王氏塌气丸上膈郁胀宜服大茱连丸 

　　[卷之十七　议胀] 大茱连圆 

　　治小儿饮食过度膨胀胸膈上下气不宣通郁滞迷闷情思少乐大则作喘强食不化作渴烦躁坐卧不任肢体倦怠腹胁疼痛宜服大茱萸丸良方蓬莪术京三棱（各一分醋煮）干姜（炮）青皮陈皮（并去白）木香丁香（各二两）巴豆（二十一粒去壳心膜出油）缘小细茱萸（二钱）上为末醋糊为丸麻子大每服七丸至十丸大者加服生姜枣子汤下议曰痞郁结注所因脾胃饮食生冷粘腻积气不化滞在胸膈乃总名上曰三焦下曰三浣上下相贯来去相侵虚处所受弱处所发致疾乃因久不克化温中消疳磨积能止吐泻进美饮食药有神功尤宜察症 

　　[卷之十七] 蛔虫胀 

　　议曰此症候作与脾气冷积虚积大抵相似然小儿腹肚紧胀天明吐津沫要羹肉吃方少安乃蛔虫候脾气多噎逆饮食不下虚中有积腹紧吊痛冷积胀紧膨满心腹不仕坐卧两胁心鬲上下攻刺疼痛内虫痛胀先与下虫丸杀虫其虫困次与水晶丸推下余症各与调胃药服却推下积宜服小儿沉香煎丸 

　　[卷之十七　蛔虫胀] 小沉香煎丸 

　　乳香沉香（各一钱）肉豆蔻（一个煨）杏仁（一两炒）百草霜（一分）木香丁香（各一两）巴豆（十四粒出油如霜）上为末煮酒封头蜡和为丸如绿豆大每服三五丸淡生姜汤迸下应患肚痛不止服之功效常服以通为度议曰此方乃感应丸加沉乳二药是也疗小儿虚中积症症积疳疾冷积食积脾气乳积肠胃久虚脏腑中脘不和痞气郁结或泻或痢或呕或哕腹肚疼痛儿体虚羸不堪动转者并与服之其方此真珠丸等取积大不同耳只恐服此未能能通利若也通利诚为之幸乃曾遂虚存实和脾生胃之药功无加诸 

　　[卷之十七　蛔虫胀] 下虫丸 

　　治小儿多蛔虫（亦名食虫）苗虫（亦名疳虫）胃虫（亦名血虫）并宜服下虫丸方鹤虱（炒一两）光粉（炒二两）腻粉（二大两）使君子（一百个炒）槟榔（一分生）龙牙根（一钱）贯众（子卯酉日采取者方验绿色者佳二两）龙胆根（二钱）苦楝根皮（酒炎二钱）上为细末水煮面为丸如麻子大每服三五十丸空心食前甘草汤下或以楮肉清汁羹与服尤妙议曰小儿疳积虫积皆由食肉大早脾胃本弱受之不磨症伤不化何况更加肥腻冷硬之物肠胃虚怯肉积生虫只有□种蛔苗胃也蛔多令儿喜食滋味内脯之物腹肚紧胀心胸膨满苗多令儿清瘦神困肚胀青筋疳气渐盛肠鸣泻臭食即呕哕胃多令儿喜食酒肉食不生饥常作困遁嗔胀胁肋烦躁迷闷眠不安席并宜服此真虫自化盛用利下仍须调胃和气助之 

　　[卷之十八] 小儿伤寒 

　　小儿伤寒症候止议三种乃为正要有正受夹惊夹食前述伤寒并用脱甲散其病既分三种须当究论轻重鼻塞小便赤咳嗽关窍不通壮热面红头疼体重浑身手足俱热凡治小儿正受伤寒及感寒邪伤风诸症宜服人参羌活散小便赤色或心神不宁病在表里之间或再复发宜与小柴胡汤一二服凡治小儿夹惊伤寒神困昏悸头疼气粗宜服王氏杜薄荷及消风散凡小儿夹食伤寒即先与微利次与脱甲散或人参羌活散下之紫霜丸为上取微利为度大抵小儿伤寒不可重表亦不重下亦不可并行表下之理今儿虚乏困重即成坏症难疗议曰凡小儿伤寒虽无多事须是认症分明应伤寒伤风只可表惟有夹食宜用下之凡夹食伤寒冷似有积症相类但此等伤寒自是不同不可不问知其端的然后次第进药仍丁宁病家令避风湿与忌生冷勿令强力无恣饱食恐劳胃气其病再复旦医家调理即须审度无有是疮疹盛时及左右邻舍有无所患之者若或有之亦不妨事但表解药与服不可妄投惊药余无恙矣惟有坏症盖由前人用药不当拨乱阴阳故致为坏或因触受风邪故致为坏或因强力食毒故致为坏或用冷温伤经络故致于为坏坏则难极治医学宜乎疚心而已凡小儿伤寒候惟有咳嗽一症不为容易若有此症宜服人参枳实汤克效万一勿可攻击善医者察之为良 

　　[卷之十八　小儿伤寒] 大效人参枳实汤 

　　治婴孩小儿伤寒复气不和顺喘急咳嗽胸膈郁塞日夜烦闷神困力乏不思饮食仍疗虚痰烦满头目昏晕但是伤风感冷咳嗽并宜服之枳实（四个米泔浸去穣切麸炒）桑白皮半夏（汤洗七八次切仍以参汁浸）甘草（炙）苓款冬花五味子阿胶（麸炒）细辛（各半两去）人参（一分）麻黄（去节）苦梗（各上咀每服一小撮水小盏生姜三片枣半个乌梅少许同煎至半去滓通口服二滓并煎议曰小儿伤寒作热头痛等症或已发散退热或已化痰定喘或已安神定志或已开胃进食儿孩平复父母忘忧喜之甚善尚有一症日夜咳嗽多方不愈良由元受邪气入肺叶内无能得出不堪吐利何由而安凡儿伤寒后及感风咳嗽不愈者宜服此方汤使煎煎如法碗盛盏盖将口就吸徐徐服之不过三五次瘳痊此方泻肺补气宽膈化痰滋润五脏和益三焦不惟理嗽调中更善 

　　[卷之十八　小儿伤寒] 小儿惊热风痰 

　　议曰此名四症已述前篇兼载八候续之今复举惊热或并风痰未发阴阳二痫之前医者即先与化痰御风退热利惊如此遂病推究不惟繁难乃无法所治是故艰于疗理若已向病于症何凭凡此回症相随不可攻其一也利其惊则风纵退其热则痰壅久寻兹理未究尽善忽一日省悟钱氏方宣风散正为此等儿孩病设有痰即壅有热即闭有风即隘有惊即闷昏昏沉沉轻药不能散重剂恐伤害但与服疏风散（较之宣风只欠一味）一服之间风痰惊热悉皆消去神情庆悦四体和安观其此药似有野狼虎困之即和顺惟痰利惊散风解热只与一服不移其时可见功效尝见医工调治此等症候多是疑惑进退怯惧若过其时延其日则候传变惊目惊作风自风生痰自痰壅热自热聚或急或慢八候相从反复传变遁互发越之时不可得而进此药然疏风所疗四症相待如贼方会极力一冲尽便散败不致作害及其聚而自散者流入诸经或络或经或脉故作搐搦引掣等候矣 

　　[卷之十八　小儿伤寒] 大效疏风散 

　　治婴孩小儿惊热风痰四证结聚于胸臆之间令儿昏困沉重关窍不通诸脉气闭所以默默欲食不食欲起不起倦伏不知其症候者但不经吐利宜与服之立见苏省大效疏风散良方锦纹大黄（紧实者三两重）鸡心槟榔（二重）旧陈橘皮（去白二两）朴硝（一两）黑牵牛（一分半熟）上五味为末每二岁儿服半两匕三岁一两匕先用生蜜调就次煎薄荷汤点与服不拘时候议曰风痰在上即吐在下即泻（诸鬲上下也）一服之间决定安乐未可便投他药恐相致误常人只和用脑子麝香参苓术附（香附子）无担负之药似此四症如何和顺调理 

　　[卷之十八] 疳疾症候方议 

　　议曰五疳八痢本经所载详明然究竟疳在五脏五病故有五名及其顺逆相传变动脏腑则病不循症候而作者岂可以五疳为数八痢为拘疳者始自于疳痢者起自于痢疳以饮食不节过伤脾胃痢即脾胃虚弱而受积毒治疳之药理脾胃温中补气消疳煞虫治痢之药理肠胃去湿调中滋血和气为上 

　　[卷之十八　疳疾症候方议] 大效使君槟榔丸 

　　治婴孩小儿食肉太早伤及脾胃水谷不分积滞不化疾作疳气等候宜服大效使君槟榔良方肉豆蔻（两个炮）槟榔（一个生）宣连胡黄连陈皮青皮川楝子肉（炒）芜荑（炒去皮）神曲麦芽（并炒）木香夜明砂（炒去土）芦荟川芎（各一两重）麝（一字）上为末猪胆汁薄荷为丸如麻子大每服三五十丸温饭饮下议曰积是疳之母所以有积不治乃成疳候又有治积不下其积存而脏虚成疳尤重大抵小儿患疳泄泻无时不作风候者何惟疳泻名热泻其脏腑转动有限所以不成风候虽泻不风亦转它症作渴虚热燥烦下痢肿满喘急皆疳候虚症古云疳虚用补虚是知疳之为疾不可更利动脏腑发作之初名曰疳气腹大胀急名曰疳虚泻痢频并名曰疳积五心虚烦名曰疳热毛焦发穗肚大青筋好吃异物名曰疳极（受病传脏已极）热发往来形体枯槁面无神彩肉无血色名曰疳劳手足细小项长骨露尻臀无肉肚胀脐突名曰丁奚食加呕哕头骨分开作汤引饮虫从口出名曰哺露此皆疳候又因多食生冷疳粘肥腻积滞中脘不化久亦成疳治疳之法量候轻重理其脏腑和其中脘顺其三焦使胃气温而纳食益脾丸壮以消化则脏腑自然调贴令气脉与血脉相参肚筋力与骨力俱健神清气爽疳消虫化渐次安愈若以药攻之五脏疏却肠胃下去积毒取出虫子虽曰医疗即非治法盖小儿脏腑虚则生虫虚则积滞虚则疳羸虚则胀满何更利下若更转动肠胃致虚由虚成疳疳虚症候乃作无辜之孩难救矣 

　　[卷之十八　疳疾症候方议] 胡黄连丸 

　　治婴孩小儿一切症候及一切虚痢他药无功此药极效胡黄连丸方胡黄连芦荟草黄连肉豆蔻（炮）桂人参朱砂麝（一字）使君子（去壳）木香钓藤龙齿白茯苓（以上各一两重）上各生用为细末取猪胆两枚裂汁和末令匀却入袋内盛之以绳札定汤煮半日取出切破袋子更入莨宕子二两重（微炒）黄丹（一两重）二味别研如粉入前药和匀捣五百杵为丸如绿豆大但是疳与痢用粥饮下五七丸子幼者三丸不吃粥饮乳头令吻能治一十二种疳痢及无辜者功效非常议曰疳之疾危发由于渐痢之复逆传自于延（延久为逆）初见其轻言之曰常后知其重告之无门是以疳痢皆由积毒娇恣口腹因虚以致虚用害而伤害医工见有此等自是忧疑病家欲得便苏岂无性急更（音耕）迁取活展转愈深或疳极而胶下痢或热盛而加作渴或烦躁四体虚浮或饮食一时呕吐常方不能安愈快剂恐越伤和惟宜服此 

　　[卷之十八　疳疾症候方议] 肥肌丸 

　　治小儿一切疳气肌瘦体弱神困力乏常服杀虫消疳开胃进食肥肌丸方黄连（一分去须）川楝子肉（各半两炒）川芎（半两）陈皮香附子（各一分酒煮炒干）木香（二两）上为末水煮细面糊为丸麻子大每服三五十丸温饭饮下议曰惊疳积痢各分症候用药今有小儿患疳虚困又作痢疾二候相加最为恶重疳痢并行脏腑虚乏之极热毒差重皆系积之久滞虽曰系积无积可疗乃虚受之然谓其虚补之不及所见其症不得良方以何对治虽获其方不审其候亦难疗也良由脉与病同药与症对医工运功扶而起之必得安药胡黄连丸无以加诸肥肌良方亦佐胜 

　　[卷之十八　疳疾症候方议] 兰香散 

　　治小儿走马疳牙齿溃烂以至崩砂出血齿落看兰香散方轻粉（一两重）兰香子（一两末）蜜陀僧（半两醋滓为末）上研如粉传齿及龈上立效议曰婴孩受病症候多疳良由气郁三焦疳分五脏内有肾经常虚得疳名之曰急以马走为喻治难此等一症初作口气名曰臭息次第齿黑名曰崩砂盛则龈烂名曰溃槽又盛血出名曰宣露重则齿自脱落名曰腐根其根既腐何由理之嗟吁豪家育子以甘肥肾堂受之虚热或缘母在难月恣味珍羞令儿所招即非偶然而作今将秘方述于后

　　又方

　　传齿立效散鸭嘴胆矾（一两重匙上红研）麝（少许）上研匀每以少许传牙齿龈上（又一方用蟾酥一字加麝和匀敷之）议曰血之流行者荣也气之循环者卫也变蒸足后饮食之间深恐有伤于荣卫而作众疾其或气伤于毒血伤于热毒攻之虚脏所受何脏为虚热盖小儿肾之一脏常主虚不可令受热毒攻及肾脏伤乎筋骨惟齿受骨之余气故先作疾名曰走马非徐徐而作所宜服药耳露饮地黄膏化毒丹消毒饮其外症以前行立效散及麝酥膏传之切忌与食热毒之物此疳不同常症乃系无辜有作医宜深究保全为上若用常方难拟愈活 

　　[卷之十八　疳疾症候方议] 独活饮子 

　　治肾疳臭息候良方天麻木香独活防风麝香（少许细为末研和入）上各一两重为末每服一两匕小者半两麦门冬熟水调下 

　　[卷之十八　疳疾症候方议] 三黄散 

　　治肾疳崩砂候良方牛黄大黄生地黄木香青黛上等分为末每服一两匕熟水调服 

　　[卷之十八　疳疾症候方议] 人参散 

　　治肾溃槽候良方肉豆蔻（炮）胡黄连人参杏仁（炒）甘草（炙）上等分为末每服一两匕小者半两温熟水调服 

　　[卷之十八　疳疾症候方议] 槟榔散 

　　治肾疳宣露候良方木香槟榔人参黄连甘草（炙）上等分为末每服一两小者半两熟水调服 

　　[卷之十八　疳疾症候方议] 黄散 

　　治肾疳腐根候良方黄（蜜炙）牛黄人参天麻蝎（炒）杏仁（炒）白茯苓川当归生地黄（洗）熟干地黄（洗）上等分为末每服小者半两已煎天门冬熟水调服（麦门冬亦得） 

　　[卷之十八　疳疾症候方议] 地骨皮散 

　　治肾疳龈牙齿肉烂腐臭鲜血常出良方生干地黄（半两）真地骨皮细辛（各一分）五倍子（炒令黑二两重）上为细末每用少许敷之频与功效吃不妨议曰本经所载疳症有五谓五脏所受故得其名今述肾疳一脏有五症候者最为要急不可同常此疾具陈有五种候传迅疾可畏乃知走马之号不诬初发之时儿孩口臭上干胃口气息臭爵渐进损筋龈肉生疮或肿或烂其齿焦黑又进从牙槽肉发作疮破溃脓烂又进热逼入脉时时血出其热注久牙龈腐坏槽宽齿脱六七岁孩落尽不复更生岂可治疗今以妙方宜速与随其传变而理不待疾作而后药也 

　　[卷之十八　痢疾症候方议] 豆蔻散 

　　治婴孩小儿肠胃虚弱糟粕不聚泻痢不止或赤或白冷热不调日夜频并愈而又发宜服肠豆蔻散良方肉豆蔻（一个煨）胡粉（炒二两）龙骨（生一两）白矾（枯一两）上为末每服一两温饭饮调服不拘时薄糊圆麻子大五六十丸议曰胡粉即真铅粉也以铅法造出韶州名韶粉定州名定粉总名光粉其性故用之以其肠令不虚滑豆蔻温脏之药安和肠胃龙骨白矾涩肠止痢所患肠虚滑下痢日夜无度者服之随时痊瘥应荤腥之物腌藏之属悉与禁止亦治秋间白痢至效 

　　[卷之十八　痢疾症候方议] 生熟饮子 

　　治婴孩小儿虚积痢腹肚痛下痢里急后重日夜无度宜服生熟饮子良方罂粟壳（大者四个一半炙此一味去尽内瓣浮楞之者佳）陈皮（二片半炙）甘草（二寸半炙）乌梅（二个半煨）淮枣（二个半煨）生姜（二块指大半煨）木香（一两作两片半煨）诃子（二个大者半煨）黑豆（六十粒半炒）黄（二寸半炙）白术（二块指大半煨）川当归（二寸半煨）上件各半生半熟咀和匀每服参两水小盏入瓷瓶内煮去半滤滓任意与服至多勿虑所有生黑豆不要打破只丸全同煎效议曰病有冷热药有生熟病有阴阳药有造化病有虚实药有君臣按君臣以理虚实分生熟而均冷热治疗主本之法也平和肠胃之方也顺益三焦之功也安调五脏之至也阴阳既分冷热既散肠胃既浓三焦既益五脏既顺良由药有造化且水谷自分荣卫自正糟粕自聚饮食自纳其泻与痢何患不愈生熟饮子之功乃尽天下之妙不可忽 

　　[卷之十八　痢疾症候方议] 神效鸡青丸 

　　治婴孩小儿一切痢疾神效鸡青丸良方木香（一两）土黄连（一分去须）肉豆蔻（一个大者生）上三味先碾为粗末取鸡子青搜药作饼于慢火上炙过令黄色变红者稍干擘破碾罗为末白面糊丸麻子大每服三五十丸温饭饮下议曰木香黄连一阴一阳药木香善导水利气脉黄连浓肠胃二味君臣相佐阴阳相顺加之豆蔻温和脏腑止泻痢功效弥良凡儿患泻与痢不问症候轻重并宜搀先与服不问脏腑冷热愈多愈效然鸡青为物有毒是以毒瓦斯引药致效若去此一味其功不作矣 

　　[卷之十八　痢疾症候方议] 大效至圣千金饮子 

　　治小儿脾积虚痢便下五色先由呕吐后作泄泻脐腹痛胁肋胀满受湿虚鸣脓血相杂下如豆汁亦如瘀血日夜无度食少肌羸宜服大效至圣千金饮子良方绵黄（蜜炙）甘草陈皮罂粟壳（炙）木香白芍药地榆川当归枳壳（制炒）黑豆（炒）乌梅淮枣白术诃子（炮去核秤）黄连上等分咀每服二两水小盏煎至半去滓通口与服议曰脏腑虚中加燥故患热痢或尔虚寒乃患冷痢或由暑气胃之水谷不分或受湿气临之肠胃有作或因食毒伤脾肺或因宿冷停积脏腑或触因表里不解或因冷热相承或因饮食过多或因饥馁不及多食腌藏常啖鱼鲞或者母怀胞胎恣其口胶积之日久气不宣通遂令疾患有加发作无度毕竟肠胃虚损日夜呻吟痢下频并宜服此方效验若神 

　　[卷之十八　痢疾症候方议] 大艾煎丸 

　　治小儿虚痢作渴不止大艾煎丸良方大艾叶（烧灰）干葛粉胡粉（炒）海螵蛸龙齿上仵等分为末炼蜜丸鸡头子大每服一粒至二至饭饮磨化议曰下部既虚无不作泻泻之加虚无不成痢泻痢转虚故有上盛三焦不顺所以作渴渴若不住则泻不止痢不歇又以止渴其药性凉泻痢尤重此方两获全功扶救痢疾不致其虚亦不致热 

　　[卷之十八　痢疾症候方议] 白饼子 

　　治小儿秋痢号曰毒痢纯下白胶肚痛白饼子良方北矾（枯白净）腻粉（一两重）白面（半两）胡粉（炒各一两）上件和匀水搜作饼如钱大每服半饼大者一饼饭饮磨化议曰秋气金旺则母虚矣夏月火燥则子困矣夫人五脏六腑乃循四时而行故曰秋湿脾胃若胃口有毒禁闭不食轻粉却毒次用豆蔻面与吃兼鸡青生熟饮HT服开胃醒脾乃愈 

　　[卷之十八　痢疾症候方议] 术蔻面 

　　治小儿禁口痢一粒饭一吃宜服术蔻面良方白术（半两）肉豆蔻（炮二枚）木香（二两重）上为末白面二两入药水搜作剂切作条子水煮令熟用葱白生姜盐各少许和汁滋味与之看入多少仍兼鸡青丸服 

　　[卷之十八　痢疾症候方议] 香脯 

　　治小儿刮肠下痢禁口不食闭眼合口至重者香脯妙方晶猪肉（一两薄批作一片）腻粉（半两重）上将肉于炭火上慢炙旋铺腻粉令匀炙令成脯每以少许与吃如未知吃且放鼻头自然要吃此方治胃口有毒至奇至妙 

　　[卷之十八] 疳热症候方议 

　　议曰小儿疳患乃是五脏所受积气相传今议患疳有患热者由其候虚之盛积者乃疳之母所有积不治遂传成疳又有治积不下其积存而脏虚其疳传而脉弱脏腑传过经络致受由此作热症候尤重虽不发作风痰毕竟危困沉重经云疳热症谓劳形作渴虚烦频呕不食下项良方过其轻重而与服之仍择所当勿可纵恣误致毕违便计利害 

　　[卷之十八　疳热症候方议] 人参散 

　　治小儿疳热虚烦作渴不思饮食四体沉重服人参散良方人参蓬莪术川当归龙胆草根甘草（炙）赤芍药白茯苓枳壳（浸去穣切作小片用麸炒令赤色）上等分为末每服半两煎麦门冬汤调服无时候 

　　[卷之十八　疳热症候方议] 神妙宣气丸 

　　治小儿疳热久蒸肌肉消瘦形容惟悴神情不乐饮食虽多不生肌肉宜服此方大有功效神妙宣气丸良方蓬莪术（炮）赤芍药川当归大黄（炮）鳖甲（米醋炙去裙焦为度）上等分为细末水煮面糊为丸麻子大一岁二十丸熟水下大小加减 

　　[卷之十八　疳热症候方议] 蚵丸 

　　治小儿患无辜疳三焦虚热饮水不歇下痢频并日夜无度烦躁干呕食入即吐如此恶症服常疳药分水谷止烦渴治下痢进饮食但无效者宜用此方治之随药取安一服虚热去两服烦渴止三服泻痢住不过三服诸症悉应克效万一神圣秘蜜蚵丸良方蟾蜍一枚夏月取生活者乃是沟渠中腹肚大不能跳又不能鸣者身上多痱磊是也上取粪虫一杓放桶中更以屎灌四维令干即留得其虫却将蟾蜍打杀顿在虫上任其虫咀食两日间用新布作袋包裹小麻绳系于急流中推一宿明日取上滓干瓦上焙为末入麝和匀汤浸蒸饼丸麻子大每小者二十丸大者三十丸温饭饮下或用麦门冬子去心煎汤空心食煎日进二服功效如神宜至诚修合 

　　[卷之十九] 泄泻症候方仪 

　　议小儿泄泻伤积而作泻者初以补药治不止之时须当下去其积推积才下其泻自止下之宜与小沉香煎丸理虚中积甚良多与服之或以小塌气丸又不下更与三陵煎服之切不可以宣转药恐成涤荡矣积滞已下与服调胃温脾药及既济丹此乃理积泻夏月暴泻由其脏寒虚肠滑利泄速与契圣丹如滑不禁进肠散次与契圣既济丹若洞利其泻不常发作骇人速与肠未子次与术附汤稍与迟缓其候必更疗泻之理岂可相待病家无知医工当谨 

　　[卷之十九　泄泻症候方仪] 肠散 

　　治婴孩小儿肠胃虚寒脏腑久冷泄泻不止肠散良方真铅粉（半两炒）白石脂（二钱）白矾（二钱）白龙骨（一钱）上为末每服半钱匕大者一钱温饭饮调下薄糊作小丸多服效 

　　[卷之十九　泄泻症候方仪] 契圣既济丹 

　　治小儿阴盛阳亏脏腑虚寒泄泻不止契圣既济丹良方熟地黄（一分）白矾半夏末（二钱生姜汁浸半日干秤）上为末雪糕丸如麻子每服三五十丸温饭饮下 

　　[卷之十九　泄泻症候方仪] 术附汤 

　　治小儿脏腑虚寒泄泻洞利手足厥冷术附汤附子（半个炮了者）白术（一分）干姜（二钱炮）甘草（一钱炙）上咀每服一钱水小盏煎至半去滓与服手足暖止之须是洞世手足冰冷方可与服 

　　[卷之十九] 小儿吐症方议 

　　所述症候在前今具良方干复其症又有风拥吐即类痰吐治之文气吐即类胃寒吐理之惊吐即类热吐积滞吐即类冷吐气逆吐即类食吐疗之 

　　[卷之十九　小儿吐症方议] 八白饮 

　　治婴孩小儿脾虚胃弱膈有风痰水谷入口悉皆呕哕体羸气乏饮食不下霍乱吐利神情恍惚心胸膨满中脘不和八白饮方沉香藿香叶人参草果白川干姜（炮）半夏曲白芍药白槟榔白豆蔻白茯苓白术白扁豆（炒）白芷上件等分为末泻后复吐或吐后复泻每服一钱水小盏生姜二小片枣子半个煎三五沸通口不拘时候 

　　[卷之十九　小儿吐症方议] 人参温中丸 

　　治婴孩小儿惊吐热吐心神闷乱中脘不和渐加恐悸恍惚无定人参温中丸良方人参白术白茯苓半夏（汤洗七次）陈皮肉豆蔻（煨）上等分为细末蒸淮枣肉为丸麻子大朱砂为衣藿香生姜汤三五十丸不拘时候多服勿虑 

　　[卷之十九　小儿吐症方议] 调中正胃散 

　　治婴孩小儿中脘不和冒气不正胃冷伤热吐逆烦闷神困力乏饮食不美虚弱思睡睡不安稳调中正胃散良方（加木香名木香散）藿香叶白术人参白茯苓甘草（炙）陈皮（去白）山药白扁豆（炒）半夏曲川白姜上等分为末每服一钱水小盏生姜二小片枣子半个煎三二沸服 

　　[卷之十九　小儿吐症方议] 煨附丸 

　　治婴孩小儿积滞吐胸堂郁结中脘痞闷气不舒畅闻秽呕逆即吐宜服煨附丸及温中丸煨附丸良方黑附子（二钱末）丁香（五个）上以水搜附末裹丁香再用面剂包于糖灰中煨熟去面为末生姜自然汁丸如麻子大每服三十丸煎姜枣汤下 

　　[卷之十九　小儿吐症方议] 青金丹 

　　治小儿阴阳二气不均霍乱吐逆青金丹良方水银（一钱重）硫黄上和令水银不见星只作墨色取生姜汁作糊丸麻子大每服十丸至二十丸用淡生姜汤下 

　　[卷之十九　小儿吐症方议] 豆蔻散 

　　治婴孩小儿虚吐饮食之间便作呕逆盖由脾寒或无时吐后晕闷胸膛郁结上下气逆宜服豆蔻散及香朴丸豆蔻散良方肉豆蔻（一个煨）木香丁香白术白茯苓甘草（炙各钱重）藿香叶（一钱）上为末煎藿香枣子汤调一钱半服之必效生姜汤亦得 

　　[卷之十九　小儿吐症方议] 半丁丸 

　　治婴孩小儿痰吐风壅所致或因感风痰盛咳嗽作热烦闷神不安稳睡眠不宁可进饮食或欲饮食食之即呕盖由风痰在膈饮食不下先服半丁丸次用正胃散及正气温中散半丁丸良方半夏（半服者半两汤洗七次为末）丁香（一钱重碾碎）上将半夏末水搜作剂包丁香再以面剂裹煨令热去面为末生姜自然汁丸麻子大每服三二十丸淡生姜汤下 

　　[卷之十九　小儿吐症方议] 正气丸 

　　治婴孩小儿食伤症冷逆不升降呕吐不已胸膈留停积滞不化宜服塌气丸或一向只作干呕哕声频作宜服正气丸良方藿香叶浓朴（生姜制）陈皮半夏曲（炙）白术白茯苓（各一钱）甘草（炙二钱）干姜（一钱）三棱（炮二钱）上为末炼蜜为丸如指大每服一丸生姜枣子汤化开与服 

　　[卷之十九　小儿吐症方议] 盐豉丸 

　　治幼幼乳不上宜服此立效兼小沉香煎丸盐豉丸良方咸豉（七粒口内含去皮）腻粉（一钱匕）上研丸如麻子大每服三丸至五丸藿香汤下乳头吻亦得 

　　[卷之十九] 渴症方仪 

　　议小儿渴症一见唇红如丹三五分者即发三五分渴若七八分红者即七八分作渴其有发渴唇红焦黑者即久渴虚盛疾加传极症候危笃故也凡小儿有疳渴引饮不歇心肺虚热唇焦舌裂有泻渴者肌体羸弱神困力乏有痢渴者虚热积脏眉皱肚痛有伤寒候发渴者有痞癖虚烦引饮不歇俱在三焦不顺五脏蕴热烦躁昏悸神情不乐今分症所受主治用药治小儿三焦虚烦作渴引饮不歇宜服三黄丸如朴硝小许重作小丸子煎麦门冬饮下治小儿伤寒候发渴唇口焦干强燥盛者竹叶石膏汤主之治小儿痞癖作渴不止大黄灰饼子主之治小儿热泻作渴五苓散如干葛主之烦热香薷饮如黄连治之小便涩闭水窦不通煎车前渴王之用草前末甘草炙二味煎汤治小儿疳渴蚋子麝香丸主之 

　　[卷之十九] 喘急症候方仪 

　　小儿有困惊暴触心肺气虚发喘有伤寒肺气壅盛发喘有感风咳嗽肺虚发喘有因食咸鹾伤肺气发虚痰作喘有食毒热物冒触三焦肝肺气逆作喘喘与气急同出异名别之轻重疾究两端喘即口开隘于胸臆气急即取息短满心神迷闷盛即如之喘促不待传变宜速降下宽中补肺利膈化痰固气即愈惟有惊喘暴急心肺干乱停积不散金火相克逆而不实错乱血脉击触脏腑速疗乃瘳缓即加重重即传变变即八候有作 

　　[卷之十九　喘急症候方仪] 八味理中丸 

　　治小儿心肺不和息数脉急上下不升降中膈痞满郁隘胸臆坐卧烦闷神情不乐饮食不下八味理中丸方人参甘草（炙）白术干姜枳实（制炒）白茯苓五味子（去梗桑白皮去赤皮）上等分为细末炼蜜为丸小指大每服一丸淡豆豉五粒水小小盏煎至半去豉通口服无时 

　　[卷之十九　喘急症候方仪] 大效雄朱化痰定喘丸 

　　治小儿因惊发喘逆触心肺暴急张口虚烦神困大效雄朱化痰定喘丸方雄黄朱砂（各一钱研）蝉蜕全蝎（炒）地龙白僵蚕天南星白附子（炮各一分）轻粉（半钱重）上为末面糊为丸麻子大每服三十丸薄荷茶清送下食后服 

　　[卷之十九　喘急症候方仪] 又方定喘饮子 

　　天麻防风羌活甘草（炙）人参苦梗白术川芎半夏曲上等分咀每服二钱匕水一小盏入麦门冬子十四粒同煎去滓通口食后服 

　　[卷之十九　喘急症候方仪] 雄黄丹 

　　治小儿喘满咳嗽心胸烦闷伤热触毒雄黄丹良方雄黄朱砂（各一钱令研）杏仁（十四粒炒）巴豆（七粒）豉（淡者二十一粒）杏巴豉三味用米醋半盏干姜一片指大煮令干研成膏皂角一寸蜜炙焦先去子与皮法制牛胆一分同雄朱与杏膏研令细上和入杏膏面糊为丸麻子大每服一岁儿五丸壮者七丸三岁十丸淡生姜汤下 

　　[卷之二十] 疮疹症候方议 

　　凡儿所患疮疹水豆麻子蚊丁火等诸家之说或有异同大抵此症出乎五脏肺曰水肝曰脓心曰血脾曰黄肾曰黑子小儿不问长幼所出黑子陷者最为恶候或因风吹或由触毒皮下隐隐出而不透名黑陷子死者多矣良由服药有误冷冰其内毒不发出为害甚重凡疮疹之疾症有多端其欲发出之时或有作热者不作热者有惊有掣者有狂燥者有叫哭者有烦躁者有自汗者有谵语者有呵欠者有遁闷者有神昏者有呕吐者乃缘所发于五脏虚实之不同耳或谓耳鼻脚梢中指冷为之验者屡究之或中或否今得至要妙诀凡儿作热有如伤寒候疑惑之间不敢直谓者但者耳后有红脉赤缕定是疮疹症候更无可疑若发惊不可下惊药有热不可退热有汗不可止汗或吐不可理吐但顺其表温其中自然而发出或有首尾不可下或曰首尾皆可下众疑谓之非说愚曰二家所说皆善也且儿气脉充实宜微下之恐作烦躁若也气虚直不可下恐泻易脱如欲利下即用消毒饮子七宝洗心散或四顺清凉饮一二服以通为度切不可用真珠丸及有巴粉之类并宜禁之如有热烦躁与顺大连翘饮加紫草茸功效但减黄芩今人才见疮疹已出未出便与升麻葛根汤其性颇寒只宜少少与服其或不当者盖用大过反坏其表凡服葛根汤宜加白芍药糯米人参紫草茸川当归功效甚良 

　　[卷之二十] 议瘕痞癖 

　　（音真又音呈）伤食得之痛刺胁肋心胸烦闷饮食不下吐逆恶心久不医治渐成结又曰食瘕（音瑕又音加）伤血得之胸膈郁闷痛引少腹时或攻筑上抢心胸虽不阻食肌肉不生久而不治渐成瘕结又曰血结痞（音甫又音匕又音婢）伤气得之心腹膨胀肚大胁满痛刺往来注HT左肋面黄肌瘦倦怠无力久而不治渐在痞块又曰气块癖（音僻）伤积得之其症如肠之疾便利无度滑不成粪似痢非痢似虫非虫腹肚干痛上筑心胸满闷久而不治顽结不散复结成块有类痞状以上四症皆作寒热有如疟候一般悉由伤及五脏惟痞癖左胁肋块其气结聚男女皆在左胁曰症大同小异凡治寒热先以梨浆饮进一二服退其寒热其寒热已消去三五日后方可与服磨痞丸即日日频频与服瘕之疾只与三棱丸下去积毒以通为度 

　　[卷之二十　议瘕痞癖] 人参萝卜饮 

　　治小儿痞癖因食砒药丸子作渴烦躁头面浮肿腹肚紧胀喘促坐卧不得肌体羸瘦困乏寒热尚在宜服人参萝卜饮方白术苦梗甘草（炙）人参麦门冬子（去心）上等分为末每服一大钱匕取生萝卜汁半盏煎至半候冷与服 

　　[卷之二十　议瘕痞癖] 豆蔻草果饮子 

　　治小儿痞气未解重复取利致之虚乏腹肚痛不思饮食面目虚浮强食呕吐宜服此方豆蔻草果饮子良方肉豆蔻（一个煨）草果槟榔（各个）绵黄（槌蜜炙）白茯苓白芍药白术甘草陈皮（各钱）半夏曲（一钱）上咀每服二钱匕生姜三小片乌梅半个枣子一个用藤纸包裹蘸湿煨令香熟去纸用水小小盏煎至半去滓通口空心食前两滓并煎兼与小沉香煎丸服之功效 

　　[卷之二十] 眼患症候方议 

　　凡小儿患眼皆由热毒得之方药甚众惟有斑疮眼患此疾最为恶候若有是疾皆由儿病不谨口腹或斑疮方愈便与食毒散热热毒入肝肾之间便作肿痛羞明怕日眵泪难开毒者谓其炙爆腌藏油面白卵黄牛母猪米醋鲞酱鸡羊鹅鸭虾蟹鱼鳖腥膻鳝鳗飞禽包气之属悉为斯咎及至热退痛止睛中白翳已生或一只两晴随其轻重得之宜速与疗 

　　[卷之二十　眼患症候方议] 透关散 

　　治小儿斑疮初作眼患痛涩羞明怕日出泪频多或已觉渐成白翳子宜用神效透关散良方 

　　[卷之二十　眼患症候方议] 荜澄茄（不拘不少） 

　　上为细末每以少许吹入鼻中于食后频数吹之诸症皆可用之 

　　[卷之二十　眼患症候方议] 大效点明膏 

　　治斑疮眼患只在百日内治之容易久即气定难以疗理大效点明膏良方覆盆根（处处有史路傍柱高五七尺者）上掘取土中根净洗捣取粉澄滤令细日干每用蜜和以少许点白丁上令其自消自散日二三次点用 

　　[卷之二十　眼患症候方议] 至妙立消膏 

　　治小儿眼患初作粟医浮医或来或去渐发差大侵睛减明至妙立消膏良方雪白食盐（生研少许须以净器）上以大灯心点盐轻手指定浮医就龊凡三五次点见效令子勿惊恐不疼痛亦不碍人多投之勿虑屡用克效 

　　[卷之二十　眼患症候方议] 生干地黄汤 

　　治小儿疳蚀眼患闭合不开羞明怕日及至开眼有如内障朦朦失所宜服生干地黄汤方生干地黄熟干地黄（各乙两并洗）麦门冬子（去心半两）川当归（一分）枳壳（米甘浸一宿麸炒秤一分）杏仁（汤泡去皮尖麸炒令赤）防风甘草（炙）赤芍药（各一分）上咀每服一大钱水小小盏以黑豆七粒煎至黑豆熟去滓通口服 

　　[卷之二十　眼患症候方议] 小防风汤 

　　治小儿热毒眼患小防风汤方大黄（蒸）山栀子甘草（炙）赤芍药川当归（洗）防风羌活上等分咀每服二大钱水小小盏煎至半去滓通口服食后 

　　[卷之二十　眼患症候方议] 小流气饮 

　　治小儿风毒眼患小流气饮方蝉蜕（去大脚）甘草（炙）羌活天麻川当归赤芍药防风大黄脑薄荷杏仁上件等分咀每服大钱水小小盏煎至半去滓通口食后服 

　　[卷之二十　眼患症候方议] 小菊花膏 

　　治小儿积毒眼患小菊花膏良方黄连黄芩大黄菊花羌活苍术（米泔浸）荆芥穗防风上等分为末炼蜜为膏尾指大每服一饼细嚼白汤下 

　　[卷之二十　眼患症候方议] 总议小儿眼患 

　　议曰除疳蚀斑疮二症外皆由五脏所积热毒而作又有胎内受气乘母所食热毒稍长因毒相触忽作障瞑不由肿赤热毒积成其候者此等决定难医若加寒凉之药坏害尤甚若赤肿眵泪疼痛医膜谨谨与忌其热毒之物清心凉肝顺气行血解热散毒认症泻脏常宜用四顺清凉饮随风热毒所发轻重加药与服万一克效不必执方药指症攻疗盖小儿无患气眼所患即与大人不同至重者谓赤肿等俱作宜与利下即便解散若有瘀血眼胞内外四维肿盛即从鼻中取出败血立愈既无气眼不作攀虽有赤脉贯睛亦是热毒所致即不可钩镰针割凡当利下并以大黄药洗心散之属乃佳 

　　[卷之二十　治诸病杂方] 石韦散 

　　治小儿热淋沙淋石淋石韦散方石韦（去尾）海金沙木通滑石上为末水小盏煎至半通口服 

　　[卷之二十　治诸病杂方] 桃红丸 

　　治小儿咳嗽痰涎壅盛或作喘急桃红丸良方天南星（乙分炮）白附子（炮）川乌（炮各分）石膏（二钱煨）地龙（乙钱）白矾（枯乙两）上为末自然姜汁搜丸麻子大朱砂为衣令半红半白每服三五十丸淡生姜汤下 

　　[卷之二十　治诸病杂方] 犀角地黄膏 

　　天门冬麦门冬（各去心）白茯苓茯神生地黄（各洗秤）前胡柴胡人参玄参甘草（炙）川芎天麻防风羌活上等分为末金墨一挺留性炼蜜丸○大金箔为衣每服一粒薄荷汤化服 

　　[卷之二十　治诸病杂方] 丹毒至效散 

　　治小儿一切丹毒及龙带发作至效散方（先服消毒饮次用敷之）黄丹（一两重）朴硝（一两重）赤小豆（两头齐者为末半合）上研令匀井水调以鸡毛刷立效 

　　[卷之二十　治诸病杂方] 犀灰散 

　　治小儿心经虚热小便涩痛筒管内疼不可忍者犀灰散良方 

　　[卷之二十　治诸病杂方] 蚕蜕纸（不拘多少） 

　　上烧留性为末入麝每服半钱匕灯心汤调 

　　[卷之二十　治诸病杂方] 磁石散 

　　治小儿汤火伤磁石散方景德镇瓷器（不拘多少）上打碎埋灶内炭火铺上经一宿取出放地上出火毒碾为末入黄丹水调敷汤火伤处 

　　[卷之二十　治诸病杂方] 茆根汤 

　　治小儿伤寒后有一症忽然鼻中出血五七岁以上至大人亦有此作名红汗谓不鲁解表其汗出血故纵鼻出者自解茆根汤方生地黄汁生蜜酒（各小小盏）茆根一握捣煎汁如稠糖上共煎取一盏相和温服小小半盏立效治小儿心肺蕴热及心血妄行鼻衄 

　　[卷之二十　治诸病杂方] 出血不止良方 

　　上将故藤纸被一片作捻子包麝烧熏入鼻或吹入鼻中又令患人吸呷尤佳故藤纸被至旧亦得或烧纳小瓶中留性每服二钱入麝酒调服极妙 

　　[卷之二十　治诸病杂方] 木舌金丝膏 

　　治小儿心脾受热唇口生疮仍治慕口（唇舌白）鹅口（舌白）重舌（舌下硬）木舌（舌肿硬）以上皆系心脾热并宜用下项药敷脚心次服连翘饮子仍与金丝膏刷口内舌上功效吴茱萸（不拘多少）上为末用酽米醋调涂脚心更以纸贴糊粘敷之立效又有重一证于上令生一肉如指大小赤肿妨食及吻乳斯由热极而作速宜下之不尔热毒流咽喉加其肿塞闷绝而蜕宜服疏风散下之（方在前） 

　　[卷之二十　治诸病杂方] 生肌散 

　　治小儿脚肿生疮及诸疮口不合者生肌散方真地骨皮五倍子甘草（各生）黄柏（炙）黄连（炒）上为细末干掺疮上以粗末用沸汤泡蘸洗干处津液调敷 

　　[卷之二十　治诸病杂方] 大效金丝膏无 

　　治小儿口疮方黄丹（一钱）生蜜（一两）上相和深瓯盛甑内蒸令黑为度每用少许鸡毛蘸刷口内 

　　[卷之二十　治诸病杂方] 天南星丸 

　　治小儿痰多哮呷喘急咳嗽天南星丸方天南星（炮）半夏（汤洗七次）白矾（枯各一钱）雄黄（细研一钱）上为末煎熬皂角膏为丸入少许面作糊丸如麻子大每服二三十丸淡生姜汤送下 

　　[卷之二十　治诸病杂方] 通关散 

　　治乳幼被母鼻息吹着儿囟令儿鼻塞不能食乳通关散良方香附子（炒三分）川芎（七分）荆芥（四分）白僵蚕（炒三分）细辛荃（二分）猪牙皂角（一分）上为末取生葱白去须捣调药涂囟门上 

　　[卷之二十　治诸病杂方] 秘敷头疮方 

　　吴茱萸盐腌者佳如无以口盐浸一二日上为末酽末醋调刷敷头上大人肩蛆疮用之立效 

　　[卷之二十　治诸病杂方] 茱连丸 

　　治小儿夏月暴泻注下茱连丸方土黄连（去须）吴茱萸（各一两）陈皮（半两去白）上为末水煮面糊为丸如麻子大每服二十丸饮下 

　　[卷之二十　治诸病杂方] 摩风膏 

　　治小儿遍身疥瘙痒摩风膏方苦参历青芜荑（炒）黄蜡（各一钱）巴豆（三粒去壳）轻粉（五○）真麻油（半两）蝎（二立）上同油煎至巴焦滤去所煎物入轻粉和匀敷疥功效 

　　[卷之二十　治诸病杂方] 姜黄散 

　　治小儿血淋方姜黄为末上每服半钱用红酒调下连二三服以通为度 

　　[卷之二十　治诸病杂方] 小牛黄丸 

　　治小儿膈热痰涎稠盛心神不宁睡不安稳烦躁怔忪四体作热宜与服之但觉惊风痰热常服功效干葛（截炒取末一两）甘草（炙一钱）黄芩（去心与浮皮一分）防风（半两）麝（半字）山栀子（半两去皮取二）上为细末入麝和匀如皂子大炼蜜为丸常服薄荷汤化下 

　　[卷之二十　治诸病杂方] 四圣汤（治二十一症） 

　　白术人参白茯苓甘草（炙）治久吐胃寒加石连子木香黄名生胃散治呕呕哕哕不止加白扁豆薏苡仁（并炒）藿香名银白散治胸膈烦闷冷热不调痰涎咳嗽不美饮食日夜壮热加知庄具庄乌梅干姜名宽中散治腹肚疼痛加陈皮青皮枣子生姜名温中散治夜啼烦躁腹肚冷痛加沉香朱砂名镇心亏邪散治表里虚弱时气作热欲传疹候加细辛栝蒌名惺惺散治脾寒胃热阴阳不顺温壮常作加滑石地骨皮名六神散治霍乱吐利神不安稳加藿香丁香名藿香散治脾胃虚弱饮食不进加制浓朴陈皮等分名平胃散治吐食不纳谷气加丁香半夏曲名益神散治脾胃久虚不纳食频吐或泻不止加肉豆蔻青皮天台乌药名理中散治热泻水谷不分加瞿麦车前子名导赤散治虚热寒躁安神定志加犀角川芎名安神散治心气不足神情恍惚加石菖蒲石莲肉石膏名补心散治体热夜啼烦躁加白附子全蝎腻粉名清神散治脾虚肌瘦神困面无颜色食不克化肠胃久寒吐逆无时加黑附子枳壳吴茱萸麦细辛名温脾散治霍乱吐逆或肠鸣自利腹肚疼痛加川白姜名人参散治伤寒身热头痛烦渴加麻黄干葛天麻朱砂名解肌散治心神不宁惊悸烦赤痴加朱砂羌活防风天麻名镇心散治脾胃虚弱腹肚泄利调中进食加诃子陈皮名益黄散治虚积痢腹肚痛里急频并加陈皮罂粟壳名调中散以上二十一症所加药味并有详载集着其善以显其功乐哉契圣达理岂可遁诸理 

　　[卷之二十　治诸病杂方] 天麻散 

　　南星（半两水浸春秋五日冬七日夏三日）朱砂（一两）射香（一字每一字杏仁汤调化下人参汤亦可） 

　　丹波元胤跋 

　　二十卷元曾荣世撰见于焦国史经藉志余家旧藏钞本仅八卷文理讹舛殆庭尝从朝鲜国医方类聚中录出成编余谓是书所载自其诊视理疗之法以至于平素鞠养保摄乳哺嬉戏谆二乎议之甚详使怀抱中物免为朝菌夏虫其幼幼之心可谓笃矣世荣又着有活幼心书杨仲叔序称衡邑遭灾连□巨楝数千室俱煨炉其书板有好事者纳诸池中而得无恙以为天心之使然良有以也乃若是书亦当神物拥护者不宜付于阙如之叹矣后阅十余年今秋七月叔父园启持竹洞后人人见友雪所藏足本而被借惊喜之余速录一通以传家于是乎感世荣慈念之所存果不至湮灭而喜余前言之足以惩矣记其颠末如上

　　文政庚辰孟冬二十有二日东都丹波元胤识于柳精卢

　　
