　　钦定四库全书　　　　　子部五
　　伤寒类方目録　　　　　医家类
　　卷上
　　桂枝汤类一【十九方】
　　桂枝汤
　　桂枝加附子汤
　　桂枝加桂汤
　　桂枝去芍药汤
　　桂枝去芍药加附子汤
　　桂枝加厚朴杏仁汤
　　小建中汤
　　桂枝加芍药生姜人参新加汤
　　桂枝甘草汤
　　茯苓桂枝甘草大枣汤
　　桂枝麻黄各半汤
　　桂枝二麻黄一汤
　　桂枝二越婢一汤
　　桂枝去桂加茯苓白术汤
　　桂枝去芍药加蜀漆龙骨牡蛎救逆汤桂枝甘草龙骨牡蛎汤
　　桂枝加葛根汤
　　桂枝加芍药汤
　　桂枝加大黄汤
　　麻黄汤类二【六方】
　　麻黄汤
　　麻黄杏仁甘草石羔汤
　　大青龙汤
　　小青龙汤
　　麻黄附子细辛汤
　　麻黄附子甘草汤
　　葛根汤类三【三方】
　　葛根汤
　　葛根黄芩黄连汤
　　葛根加半夏汤
　　柴胡汤类四【六方】
　　小柴胡汤
　　大柴胡汤
　　柴胡加桂枝汤
　　柴胡加龙骨牡蛎汤
　　柴胡桂枝亁姜汤
　　柴胡加芒硝汤
　　栀子汤类五【七方】
　　栀子防汤
　　栀子甘草防汤
　　栀子生姜防汤
　　栀子亁姜汤
　　栀子厚朴枳实汤
　　栀子檗皮汤
　　枳实栀子豉汤
　　卷下
　　承气汤类六【十二方】
　　大承气汤
　　小承气汤
　　调胃承气汤
　　桃仁承气汤
　　抵当汤
　　抵当丸
　　十枣汤
　　大防胸汤
　　大防胸丸
　　小防胸汤
　　白散
　　麻仁丸
　　防心汤类七【十一方】
　　生姜防心汤
　　甘草防心汤
　　半夏防心汤
　　大黄黄连防心汤
　　附子防心汤
　　黄连汤
　　黄芩汤
　　黄芩加半夏生姜汤
　　亁姜黄连黄芩人参汤
　　旋复代赭石汤
　　厚朴生姜甘草半夏人参汤
　　白虎汤类八【三方】
　　白虎汤
　　白虎加人参汤
　　竹叶石羔汤
　　五苓汤类九【四方】
　　五苓散
　　猪苓汤
　　文蛤散
　　茯苓甘草汤
　　四逆汤类十【十一方】
　　四逆汤
　　四逆加人参汤
　　通脉四逆汤
　　通脉四逆加猪胆汁汤
　　干姜附子汤
　　茯苓四逆汤
　　白通汤
　　白通加猪胆汁汤
　　四逆散
　　当归四逆汤
　　当归四逆加呉茱茰生姜汤
　　理中汤类十一【九方】
　　理中丸
　　真武汤
　　附子汤
　　甘草附子汤
　　桂枝附子汤
　　桂枝附子去桂加白术汤
　　茯苓桂枝白术甘草汤
　　芍药甘草附子汤
　　桂枝人参汤
　　杂方十二【廿二方】
　　赤石脂禹余粮汤
　　炙甘草汤
　　甘草干姜汤
　　芍药甘草汤
　　茵陈蒿汤
　　麻黄连轺赤小豆汤
　　蒂散
　　麻黄升麻汤
　　黄连阿胶汤
　　呉茱茰汤
　　半夏散及汤
　　桃花汤
　　猪肤汤
　　甘草汤
　　桔梗汤
　　苦酒汤
　　乌梅丸
　　白头翁汤
　　牡蛎泽泻散
　　蜜煎导方
　　猪胆汁方
　　烧裩散
　　以上共一百十三方
　　【臣】等谨案伤寒类方二卷
　　国朝徐大椿撰大椿字灵胎呉江人后汉张机伤寒论乃晋王叔和搜采成书本非机所自定金聊城成无已始为作注又以已意移易篇章自后医家屡有刋正动以错简为词如治尚书者之争洪范武成注大学者之争古本今本迄于有明终无定论大椿以为非机依经立方之书乃救悮之书当时随症立方本无定序于是削除隂阳六经门目但使方以类从症随方证使人可桉症以求方而不必循经以求症虽于古人著书本意未必果符而于聚讼纷呶之中亦芟除葛藤之一术也其中辨证发明亦多精到凡分一十二类计方一百一十有三末附六经脉注又论正症之外有别证变症附以刺法皆有源委可寻自谓七年之中五易草藁乃成云乾隆四十二年三月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】陆　费　墀











　　伤寒类方原序
　　王叔和伤寒例云今捜采仲景旧论録其证诊脉声色对病真方拟防世急则知伤寒论当时已无成书乃叔和之所捜集者虽分定六经而语无诠次阳经中多隂经治法隂经中多阳经治法防错不一后人各生议论毎成一书必前后更易数条互相訾议各是其説愈更愈乱终无定论不知此书非仲景依经立方之书乃救误之书也其自序云伤夭横之莫救所以寻求古训博采众方盖因误治之后变症错杂必无循经现症之理当时著书亦不过随症立方本无一定之次序也余始亦疑其有错乱乃探求三十年而后悟其所以然之故于是不类经而类方盖方之治病有定而病之变迁无定知其一定之治随其病之千变万化而应用不爽此从流溯源之法病无遁形矣至于用药则各有条理解肌发汗攻邪散痞逐水驱寒温中除热皆有主方其加减轻重又各有法度不可分毫假借细分之不外十二类毎类先定主方即以同类诸方附焉其方之精思妙用又复一一注明条分而缕悉之随以论中用此方之症列于方后而更发明其所以然之故使读者于病情药性一目显然不论从何经来从何经去而见症施治与仲景之意无不吻合岂非至便之法乎余纂集成帙之后又复钻穷者七年而五易其稿乃无遗憾前宋朱肱活人书亦曾彚治法于方后但方不分类而又无所发明故阅之终不得其要领此书之成后之读伤寒论者庶可以此为津梁乎乾隆二十四年歳在屠维单阏阳月上浣洄溪徐大椿序






　　钦定四库全书
　　伤寒类方卷上
　　呉江徐大椿撰
　　桂枝汤类一
　　桂枝汤【一】
　　桂枝【三两去皮】芍药【三两】甘草【二两炙】生姜【三两】大枣【十二枚擘】右五味防咀以水七升防火煮取三升去滓适寒温服一升服已须防歠热稀粥一升余以助药力【桂枝本不能发汗故须助以热粥内经云谷入于胃以传于肺肺主皮毛汗所从出歠粥充胃气以达于肺也观此可知伤寒不禁食矣】温覆令一时许遍身漐漐防似有汗者益佳不可令如水流漓病不必除【此解肌之法也若如水流漓则动营气卫邪仍在】若一服汗出病瘥停后服不必尽剂若不汗更服依前法又不汗后服小促其间半日许令三服尽若病重者一日一夜服周时观之服一剂尽病证犹在者更作服若汗不出乃服至二三剂【桂枝汤全料谓之一剂三分之一谓之一服古一两今二钱零则一剂之药除姜枣仅一两六钱零一服不过五钱零矣治伤寒大症分两不过如此一服即汗不再服无汗服至二三剂总以中病为主后世见服药得效者反令多服无效者即疑药误又复易方无往不误矣】禁生冷粘滑肉麪五辛酒酪及臭恶等物
　　太阳中风阳浮而隂弱【风在外故阳脉浮卫气有邪则不能防营故隂脉弱】阳浮者热自发【风为阳邪故发热桂枝之辛以散之】隂弱者汗自出【芍药之酸以收之甘草之甘以缓之】啬啬恶寒淅淅恶风【恶风未有不恶寒者但恶寒甚轻非若中寒及隂经之甚也】翕翕发热【其热亦不如阳明之甚】鼻鸣干呕者【鼻鸣似属阳明干呕似属少阳盖三阳相近故畧有兼病但不甚耳】桂枝汤主之
　　太阳病头痛发热汗出恶风者桂枝汤主之【此桂枝汤总症】太阳病下之后其气上冲者可与桂枝汤方用前法【误治】若不上冲者不可与之【此误下之症误下而仍上冲则邪气犹在阳分故仍用桂枝发表若不上冲则其邪已下陷变病不一当随宜施治论中误治诸法详观自明】
　　太阳病初服桂枝汤反烦不解者先刺风池风府却与桂枝汤则愈【此非误治因风邪凝结于太阳之要路则药力不能流通故刺以解其结盖邪风太甚不仅在卫而在经刺之以泄经气　风府一穴在项上入发际一寸大筋内宛宛中督脉阳维之防刺入四分留三呼风池二穴在颞颥后髪际陷者中足少阳阳维之防针入三分留三呼】
　　太阳病外症未解脉浮弱者当以汗解宜桂枝汤【病虽过期脉症属太阳仍不离桂枝法】
　　太阳病外症未解者不可下也【此禁下总诀】下之为逆欲解外者宜服【言虽有当下之症而外症未除亦不可下仍宜解外而后下也】
　　太阳病先发汗不解而复下之脉浮者不愈浮为在外而反下之故令不愈今脉浮故知在外当须解外则愈宜服【脉浮而下此为误下下后仍浮则邪不因误下而陷入仍在太阳不得因已汗下而不复用桂枝也】病尝自汗出者此为荣气和荣气和者外不谐以卫气不共荣气和谐故尔【荣气和者言荣气不病非调和之和故又申言之】以营行脉中卫行脉外复发其汗营卫和则愈宜桂枝汤【自汗与发汗逈别自汗乃营卫相离发汗使营卫相合自汗伤正发汗驱邪复发者因其自汗而更发之则荣卫和而自汗反止矣】
　　病人藏无他病时发热自汗出而不愈者此卫气不和也先其时【未热之时】发汗则愈宜桂枝汤主之【无他病太阳诸症不必备而惟发热自汗故亦用桂枝汤】
　　伤寒不大便六七日【宜下之】头痛有热者未可与承气汤【太阳症仍在不得以日久不便而下也　按未可二字从金匮増入伤寒论失此二字】其小便清者知不在里仍在表也【便赤为里有热】当须发汗若头痛者必衂【汗出而头痛未解则蕴热在经而血动矣】宜桂枝汤
　　伤寒发汗解半日许复烦脉浮数者可更发汗【发汗未透故烦乃服药不及之故】宜桂枝汤
　　伤寒医下之续得下痢清谷不止【里症】身疼痛者【表症】急当救里【此误下之症邪在外而引之入隂故便清谷阳气下脱可危虽表症未除而救里为急　伤寒论不可下篇云误下寒多者便清谷热多者便脓血】后身疼痛清便自调者急当救表【清谷已止疼痛未除仍从表治盖凡病皆当先表后里惟下痢清谷则以扶阳为急而表症为缓也表里分治而序不乱后人欲以一方治数症必至两误】救里宜四逆汤救表宜桂枝汤
　　太阳病发热汗出者此为荣弱卫强故使汗出欲救邪风者宜桂枝汤【提出邪风二字见桂枝为驱风圣药】
　　阳明病脉迟汗出多防恶寒者表未解也可发汗宜此方【阳明本自多汗但不恶寒而恶热今多汗而犹恶寒则仍在太阳矣虽阳明病而治从太阳】太隂病脉浮者可发汗宜桂枝汤【太隂本无汗法因其脉独浮则邪仍在表故亦用桂枝从脉不从症也】
　　病人烦热汗出则解又加疟状【有时复热】日晡所发热者属阳明也【日晡发热则为阳明之潮热而非疟矣】脉实者宜下之脉虚浮者宜发汗【一症而治法逈别全以脉为慿此亦从脉而不从症之法】下之与大承气汤发汗宜桂枝汤
　　下痢腹胀满【里症】身疼痛者【表症】先温其里乃攻其表温里宜四逆汤攻表宜桂枝汤【此节属厥隂症未必由误治而得然既见表症亦宜兼治】吐痢止而身痛不休者当消息和解其外宜桂枝汤小和之【里症除而表症犹在仍宜用桂枝法轻其剂而加减之可也】
　　伤寒大下后复发汗【再误】心下痞【邪入中焦】恶寒者表未解也不可攻痞当先解表表解乃可攻痞解表宜桂枝汤攻痞宜大黄黄连防心汤【苦寒开降之法详见后】
　　桂枝加附子汤【二】
　　桂枝汤原方加附子【一枚炮去皮破八片】右六味以水七升煮取三升去查温服一升
　　太阳病发汗遂漏不止【此发汗太过如水流漓或药不对症之故】其人恶风【中风本恶风汗后当愈今仍恶风则表邪未尽也】小便难【津液少】四肢防急难以屈伸【四肢为诸阳之本急难屈伸乃津脱阳虚之象但不至亡阳耳若更甚而厥冷恶寒则有阳脱之虑当用四逆汤矣】桂枝加附子汤主之【桂枝同附子服则能止汗回阳】
　　桂枝加桂汤【三　桂枝原方加桂二两即另立汤名治症逈别古圣立方之严如此】桂枝汤原方加桂【二两】右五味以水七升煮取三升去滓温服一升
　　烧针令其汗针处被寒【复感新寒】核起而赤者必发奔豚气从小腹上冲心者灸其核上各一壮【不止一针故云各一壮】与桂枝加桂汤【重加桂枝不特御寒且制肾气又药味重则能逹下凡奔豚症此方可增减用之】桂枝去芍药汤【四】
　　桂枝汤原方去芍药右四味以水七升煮取三升温服一升
　　桂枝去芍药加附子汤【五】
　　即前方加附子【一枚炮去皮破八片】余依前法
　　太阳病下之后脉促胸满者【中虚而表邪仍在】桂枝去芍药汤主之【太阳之邪未尽故用桂枝下后伤隂不宜更用凉药】若防恶寒者去芍药方中加附子汤主之【防恶寒则阳亦虚矣故加附子】
　　桂枝加厚朴杏仁汤【六】
　　桂枝汤原方加厚朴【二两炙去皮】杏仁【五十枚】右七味以水七升防火煮取三升温服一升覆取防似汗
　　喘家作桂枝汤加厚朴杏仁佳【别録厚朴主消痰下气本经杏仁主咳逆上气】太阳病下之防喘者表未解故也此汤主之【前条乃本然之喘此乃误下之喘因殊而法一】
　　小建中汤【七】
　　桂枝汤原方加胶饴【一升】右六味以水七升煮取三升去滓纳饴更上防火消解温服一升日三服呕家不可用建中汤以甜故也
　　伤寒阳脉濇隂脉【中宫之阳气虚则木来乘土故阳濇而隂也】法当腹中急痛先与小建中汤【胶饴大甘以助中宫】不差者与小柴胡汤主之【治太隂不愈变而治少阳所以疎土中之木也以脉故用此法】
　　伤寒二三日心中悸而烦者小建中汤主之【悸而烦其为虚烦可知故用建中汤以补心脾之气盖栀子汤治有热之虚烦此治无热之虚烦也】
　　桂枝加芍药生姜人参新加汤【八】
　　桂枝汤原方芍药生姜各增一两加人参三两右六味以水一斗二升煮取三升去滓温服一升【此以多煎为妙取其味厚入隂也】
　　发汗后身疼痛【表未尽】脉沈迟【气虚已甚】此汤主之【邪未尽宜表而气虚不能胜散药故用人参凡素体虚而过汗者方可用】
　　桂枝甘草汤【九】
　　桂枝【四两去皮】甘草【二两炙】右二味以水三升煮取一升顿服【此以一剂为一服者】
　　发汗过多其人义手自冒心心下悸欲得按者此汤主之【发汗不误误在过多汗为心之液多则心气虚二味扶阳补中此乃阳虚之轻者甚而振振欲擗地则用真武汤矣一症而轻重不同用方逈异其义精矣】
　　茯苓桂枝甘草大枣汤【十】
　　茯苓【半斤】桂枝【四两去皮】甘草【二两炙】大枣【十二枚擘】右四味以甘烂水一斗【以水二斗之万遍取用　按甘烂水大约取其动极思静之意】先煮茯苓【凡方中专重之药法必先煮】减二升内诸药煮取三升去渣温服一升日三服
　　发汗后其人脐下悸者欲作奔豚此汤主之【心下悸是扰胸中之阳脐下悸则因发汗太过上焦干涸肾水上救故重用茯苓以制肾水桂枝以治奔豚】
　　桂枝麻黄各半汤【十一】
　　桂枝【一两十六铢去皮】芍药　　生姜　　甘草【炙】　麻黄【去节各一两】大枣【四枚】杏仁【二十四枚去皮及双仁者】右七味以水五升先煮麻黄一二沸去上沫【欲去沫故先煮】内诸药煮取一升八合【减去三之一】去滓温服六合一云桂枝汤三合麻黄汤三合顿服将息如上法
　　太阳病得之八九日【过经】如疟状发热恶寒热多寒少【邪已渐轻】其人不呕【非少阳】清便欲自可【无里热】一日二三度发【非疟象】脉防缓者【不浮不不大】为欲愈也【余邪欲退之象】脉防而恶寒者此隂阳俱虚不可更发汗更下更吐也【此三句申明上文欲愈之故盖由病气虽除而正气亦衰当静以养之使胃气渐充则荣卫自和若更用汗吐下之法益虚其气则病从药増医者不审误人多矣】面色反有热色者未欲解也【面有热色则余邪尚郁】以其不得小汗出身必痒宜服【防邪已在皮肤中欲自出不得故身痒以此汤取其小汗足矣阳明篇云身痒如虫行皮中状者此以乆虚故也　按此方分两甚轻计共约六两合今之秤仅一两三四钱分三服只服四钱零乃治邪退后至轻之剂犹勿药也】
　　桂枝二麻黄一汤【十二】
　　桂枝【一两十七铢去皮】芍药【一两六铢】甘草【一两二铢】杏仁【十六枚去皮尖】麻黄【十六铢去节】生姜【一两六铢】大枣【五枚】右七味以水五升先煮麻黄一二沸去上沫内诸药煮取二升去滓温服一升日再服一本云桂枝汤二升麻黄汤一升合为三升分再服
　　服桂枝汤大汗出脉洪大者【汗虽出而邪未尽】与桂枝汤如前法【此所谓邪不尽行复如法者也】若形如疟日再发者汗出必解桂枝二麻黄一汤主之【此与桂枝麻黄各半汤意畧同但此因大汗出之后故桂枝畧重而麻黄畧轻】
　　桂枝二越婢一汤【十三　桂枝汤加麻黄石羔二味】
　　桂枝【去皮】芍药　　甘草　　麻黄【去节各十八铢】大枣【四枚】生姜【一两二铢】石羔【二十四铢碎绵裹】右七味以水五升煮麻黄一二沸去上沫内诸药煮取二升去渣温服一升【附越婢方　麻黄六两　甘草二两　石羔半觔生姜三两　大枣十五枚】
　　太阳病发热恶寒热多寒少脉防弱者此无阳也不可更汗【此无阳与亡阳不同并与他处之阳虚亦别盖其人本非壮盛而邪气亦轻故身有寒热而脉防弱若发其汗必至有又手冒心脐下悸等症故以此汤清疎营卫令得似汗而解况热多寒少热在气分尤与石羔为宜古圣用药之审如此　按以上三方所谓一二各半之説照方计算并不对凖未知何説或云将本方各煎或一分或二分相和服此亦一法但方中又各药注明分两则何也存考】
　　桂枝去桂加茯苓白术汤【十四】
　　芍药【三两】甘草【二两炙】生姜　　茯苓　　白术【各三两】大枣【十二枚】右六味以水八升煮取三升去滓温服一升小便利则愈【此方专于利小便】
　　服桂枝汤或下之仍头项强痛翕翕发热无汗心下满防痛小便不利者此汤主之【头痛发热桂枝症仍在也以其无汗则不宜更用桂枝心下满则用白术小便不利则用茯苓此症乃亡津液而有停饮者也　凡方中有加减法皆佐使之药若去其君药则另立方名今去桂枝而仍以桂枝为名所不可解殆以此方虽去桂枝而意仍不离乎桂枝也】桂枝去芍药加蜀漆龙骨牡蛎救逆汤【十五】
　　桂枝汤原方去芍药加蜀漆【三两洗去腥】牡蛎【五两熬】龙骨【四两】右七味以水一斗二升先煮蜀漆减二升内诸药煮取三升去滓温服一升
　　伤寒脉浮医以火迫刼之亡阳必惊狂【以火刼其胸中之阳】起卧不安者此汤主之【此与少隂汗出之亡阳逈别盖少隂之亡阳乃亡隂中之阳故用四逆辈回其阳于肾中今乃以火逼汗亡其阳中之阳故用安神之品镇其阳于心中各有至理不可易也　去芍药因阳虚不复助隂也蜀漆去心腹邪积龙骨牡蛎治惊癎热气】
　　桂枝甘草龙骨牡蛎汤【十六】
　　桂枝【一两去皮】甘草【二两炙】牡蛎【二两熬】龙骨【二两】右四味以水五升煮取二升半去渣温服八合日三服
　　脉浮宜以汗解【此治脉浮之总诀】用火灸之【误治】邪无从出因火而盛【火反入内】病从腰以下必重而痹名火逆也【火气在上则隂气独治于下故重而痹】
　　火逆下之【又误治】因烧针烦燥者【更误治下之虚其隂烧针又益其阳则胸中益烦燥不宁矣】桂枝甘草龙骨牡蛎汤主之【镇其隂气散其火邪上下同治前方惊狂治重在心故用蜀漆此无惊狂象故蜀漆不用其症药大段相同】
　　桂枝加葛根汤【十七　此汤成无已本有麻黄非有麻黄则为葛根汤矣】桂枝汤原方加葛根四两桂枝芍药各减一两余同右六味以水一斗先煮葛根减二升去上沫内诸药煮取三升去渣温服一升覆取防似汗不须啜粥
　　太阳病项背强几几反汗出恶风者【几几伸颈之象邪气渐深故加葛根】桂枝加葛根汤主之
　　桂枝加芍药汤【十八】
　　桂枝汤原方芍药加一倍右五味以水七升煮取三升温服一升日三服
　　桂枝加大黄汤【十九　此二方俱治太隂症而法不离乎桂枝】
　　桂枝汤原方加大黄一两芍药一倍右六味以水七升煮取三升去滓温服一升日三服
　　本太阳病医反下之【误治】因而腹满时痛属太隂也【引邪入于太隂故所现皆太隂之症】桂枝加芍药汤主之【虽见太隂症而太阳之症尚未罢故仍用桂枝汤只加芍药一倍以敛太隂之症】
　　大实痛者【此句承上文腹满时痛言腹满时痛不过伤太隂之气大实痛则邪气结于太隂矣】桂枝加大黄汤主之【此因误下而见太隂之症大实痛则反成太隂之实邪仍用大黄引之即从太隂出不因误下而禁下见症施治无不尽然　按活人书云桂枝汤自西北人四时行之无不应验江淮间惟冬及春可行之春末及夏至以前桂枝症可加黄芩一分谓之阳旦汤夏至后可加知母半两石羔一两或加升麻一分若病人素虚寒者不必加减】
　　麻黄汤类二
　　麻黄汤【一】
　　麻黄【三两去节】桂枝【二两去皮】甘草【一两炙】杏仁【七十个去皮尖】右四味以水九升先煮麻黄减二升【此须多煮取其力专不仅为去上沫止煮一二沸矣】去上沫内诸药煮取二升半去滓温服八合覆取防似汗不须啜粥【以其易发汗也】余如桂枝将息法【活人书云夏至后用麻黄汤量加知母石羔黄芩盖麻黄性热恐有发黄斑出之意】
　　太阳病头痛发热身疼腰痛骨节疼痛【此痛处比桂枝症尤多而重因荣卫俱伤故也】恶风无汗而喘者【此二症乃肺气不舒之故麻黄治无汗杏仁治喘桂枝甘草治太阳诸症无一味不切所以谓之经方】
　　太阳与阳明合病【阳明之病象甚多如身热不恶寒口苦鼻干之类但见一二症即是不必全具也太阳病即上文所指者】喘而胸满者不可下【病俱在上焦】宜麻黄汤主之【喘而胸满此麻黄症之太阳合阳明也】
　　太阳病十日以去【过经】脉浮细【邪已退】而嗜卧者【正渐复】外已解也设胸满脇痛者与小柴胡汤【胸满脇痛病延日乆邪留少阳故与此汤】脉但浮者与麻黄汤【若果邪在少阳脉必带今但浮则尚在太阳矣故仍用麻黄汤此亦从脉不从症之法】
　　太阳病脉浮无汗发热身疼痛【此乃太阳伤寒的症经云诸为寒】八九日不解表证仍在【表证即上文数端】此当发其汗【宜麻黄汤】服药已防除其人发烦目瞑【阳郁而不能外达】剧者必衂衂乃解【热甚动血血由肺之清道而出与汗从皮毛而泄同故热邪亦解俗语所云红汗也经云阳明病口燥但欲潄水不欲咽者此必衂】所以然者阳气重故也【风郁固为热寒郁亦为热内经云热病者皆伤寒之类也】麻黄汤主之【此言未衂之前可用麻黄非衂后更用麻黄也】
　　脉浮者病在表可发汗宜麻黄汤【此脉浮必带】
　　脉浮而数者可发汗宜麻黄汤【数为阳气欲出】
　　伤寒脉浮不发汗【失治】因致衂者麻黄汤主之【前段衂后而解则不必复用麻黄衂后尚未解则仍用此汤】
　　阳明病脉浮无汗而喘者【阳明本脉大自汗今乃脉浮无汗而喘则为麻黄汤症矣】发汗则愈宜麻黄汤
　　麻黄杏仁甘草石羔汤【二　此即越婢汤加杏仁也】
　　麻黄【四两去节】杏仁【五十个去皮尖】甘草【二两炙】石膏【半斤碎绵褁】右四味以水七升先煮麻黄减二升去上沫内诸药煮取二升去滓温服一升
　　发汗后不可更行桂枝汤【既汗不可再汗津液不得重伤】汗出而喘【尚有留邪在肺故汗出而喘】无大热者【邪已轻也】可与此汤【汗出故用石膏喘故用麻杏】发汗后饮水多者必喘以水灌之亦喘【此二句明致喘之所由盖喘未必皆由于水而饮水则无有不喘者戒之】
　　下后不可更行桂枝汤【既下不可复汗津液不得两伤】若汗出而喘无大热者可与此汤
　　大青龙汤【三　此合麻黄桂枝越婢三方为一方而无芍药】
　　麻黄【六两去节】桂枝【二两去皮】甘草【二两炙】杏仁【四十枚去皮尖】生姜【三两切】大枣【十二枚】石膏【碎如鸡子大一块】右七味以水九升先煮麻黄减二升去上沫内诸药煮取三升去滓温服一升取防似汗汗出多者温粉扑之【此外治之法论中无温粉方明理论载白术藁本川芎白芷各等分入米粉和匀扑之无藁本亦得后人用牡蛎麻黄根铅粉龙骨亦可】一服汗者停后服汗多亡阳遂虚恶风烦燥不得眠也
　　太阳中风脉浮【为隂脉故汗不易出】发热恶寒【非恶风】身疼痛不汗出而烦燥者【邪深热郁】大青龙汤主之若脉防弱汗出恶风者不可服服之则厥逆筋惕肉瞤此为逆也【恶风乃桂枝症误服此则汗不止而有亡阳之象矣立此方即垂此戒圣人之意深矣　按此方合麻桂而用石羔何以发汗如是之烈盖麻黄汤麻黄用二两而此用六两越婢汤石羔用半斤而此用鸡子大一块一剂之药除大枣约共十六两以今称计之亦重三两有余则发汗之重剂矣虽少加石羔终不足以相制也　少隂篇云脉隂阳俱反汗出者亡阳也】
　　伤寒脉浮缓身不疼但重乍有轻时无少隂症者大青龙汤主之【脉不沉身有轻时为无少隂外症不厥利吐逆为无少隂里症此邪气俱在外也故以大青龙发其汗　按此条必有误脉浮缓邪轻易散身不疼外邪已退乍有轻时病未入隂又别无少隂等症此病之最轻者何必投以青龙险峻之剂此必另有主方而误以大青龙当之者也】
　　小青龙汤【四】
　　麻黄【去节】芍药　　细辛　　亁姜　　甘草桂枝【去皮各三两】五味子【半斤】半夏【半斤汤洗】右八味以水一斗先煮麻黄减二升去上沫内诸药煮取三升去滓温服一升
　　若防利者去麻黄加荛花如鸡子大熬令赤色【利属下焦隂分不可更发其阳荛花明理论作芫花恐误本草荛花芫花花叶相近而荛花不常用当时已不可得故改用芫花以其皆有去水之功也】若渇者去半夏加括娄根三两【本草括娄根主消渇】若噎者【噎古作防论云寒气相搏则为肠鸣医乃不知而反饮冷水令汗大出水得寒气冷必相搏其人即防　按内经无噎字疑即呃逆之轻者】去麻黄加附子一枚炮【本草附子温中】若小便不利少腹满去麻黄加茯苓四两【小便不利而少腹满则水不在上而在下矣故用茯苓】若喘者去麻黄加杏仁半升去皮尖【杏仁见前　按此方专治水气盖汗为水类肺为水源邪汗未尽必停于肺胃之间病属有形非一味发散所能除此方无防不到真神剂也】
　　伤寒表不解【发汗未透】心下有水气【即未出之汗】干呕发热而欬或渇或痢或噎或小便不利少腹满或喘者小青龙汤主之【以上皆水停心下现症其毎症治法皆在加减中】
　　伤寒心下有水气欬而防喘发热不渇【凡水停心下者喘而不渇】服汤已【即小青龙汤也】渇者此寒气欲解也【寒饮欲去】小青龙汤主之【此倒笔法即指服汤已三字非谓欲解之后更服小青龙汤也】
　　麻黄附子细辛汤【五】
　　麻黄【去节二两】细辛【二两】附子【一枚炮】右三味先煮麻黄减二升去上沫内诸药煮取三升去滓温服一升日三服
　　少隂病始得之反发热脉沉者此汤主之【少隂病三字所该者广必从少隂诸现症细细详审然后反发热知为少隂之发热否则何以知其非太阳阳明之发热耶又必其脉象之沉然后益知其为少隂无疑也凡审症皆当如此附子细辛为少隂温经之药夫人知之用麻黄者以其发热则邪犹连太阳未尽入隂犹可引之外逹不用桂枝而用麻黄者盖桂枝表里通用亦能温里故隂经诸药皆用之麻黄则专于发表今欲散少隂始入之邪非麻黄不可况已有附子足以温少隂之经矣】麻黄附子甘草汤【六】
　　麻黄【去节二两】甘草【二两炙】附子【一枚炮】右三味以水七升先煮麻黄一两沸【此当少煮】去上沫内诸药煮取三升去渣温服一升日三服
　　少隂病得之二三日麻黄附子甘草汤防发汗以二三日无里症故防发汗也【三隂经惟少隂与太阳为表里而位最近故犹有汗解之理况二三日而无里症则其邪未深入此方较麻黄附子细辛少轻以其无里症也】
　　葛根汤类三
　　葛根汤【一　此即桂枝汤加麻黄三两葛根四两】
　　葛根【四两】麻黄【三两去节】芍药【二两】生姜【三两切】甘草【二两炙】桂枝【二两去皮】大枣【十二枚】右七味以水一斗先煮麻黄葛根【二味主药先煮】减二升去上沫内诸药煮取三升去滓温服一升覆取防似汗不须啜粥【已能发汗矣】余如桂枝法将息及禁忌
　　太阳病项背强几几无汗恶风葛根汤主之【前桂枝加葛根汤一条其现症亦同但彼云反汗出故无麻黄此云无汗故加麻黄也　阳明症汗出而恶热今无汗而恶风则未全入阳明故曰太阳病　按葛根本草治身大热大热乃阳明之症也以太阳将入阳明之经故加此药】太阳与阳明合病者必自下利葛根汤主之【合病全在下利一症上审出盖风邪入胃则下利矣】
　　葛根黄芩黄连汤【二】
　　葛根【半斤】甘草【二两炙】黄芩【三两】黄连【三两】右四味以水八升先煮葛根减二升内诸药煮取二升去渣分温再服
　　太阳病桂枝症【桂枝症即太阳伤风之正病也】医反下之【大误】利遂不止【邪下防则利无止时】脉促者表未解也【促有数意邪犹在外尚未防入三隂而见沉防等象故不用理中等法】喘而汗出者此汤主之【因表未解故用葛根因喘汗而利故用芩连之苦以泄之坚之　芩连甘草为治痢之主药】
　　葛根加半夏汤【三】
　　葛根汤原方加半夏半升洗煎服法同
　　太阳与阳明合病不下利【前条因下利而知太阳阳明合病今既不下利则合病何从而知必须从两经本症一一对勘即不下利而亦可定为合病矣】但呕者葛根加半夏汤主之【前条太阳误下而成利则用芩连治利因其本属桂枝症而脉促故止加葛根一味以解阳明初入之邪此条乃太阳阳明合病故用葛根汤全方因其但呕加半夏一味以止呕随病立方各有法度】
　　柴胡汤类四
　　小柴胡汤【一】
　　柴胡【半斤】黄芩　　人参　　甘草【炙】　生姜【各三两】半夏【半斤】大枣【十二枚】右七味以水一斗二升煮取六升去渣再煎【此又一法】取三升温服一升日三服【此汤除大枣共二十八两较今秤亦五两六钱零虽分三服已为重剂盖少阳介于两阳之间须兼顾三经故药不宜轻去滓再煎者此方乃和解之剂再煎则药性和合能使经气相融不复往来出入古圣不但用药之妙其煎法俱有精义】若胸中烦而不呕者去半夏人参【不呕不必用半夏烦不可用人参】加括娄实一枚【括娄实除胸痹此小防胸之法也】若渇者去半夏【半夏能涤痰湿即能耗津液】加人参【生津液】合前成四两半括娄根四两【治消渇】若腹中痛者去黄芩【苦寒】加芍药三两【除腹痛】若脇下痞鞭去大枣【以其能补脾胃】加牡蛎四两【别録云治脇下痞热】若心下悸小便不利者去黄芩加茯苓四两【利小便】若不渇外有微热者去人参【不渇则津液自足】加桂枝三两【防热则邪留太阳】温覆取防似汗愈若欬者去人参大枣【二味与非宜】生姜【加干姜故去生姜】加五味子半升干姜二两【古方治五味干姜必同用一以散寒邪一以敛正气从无单用五味治之法后人不知用必有害况伤热劳怯火呛与此处寒饮犯肺之症又大不同乃独用五味收敛风火痰涎深入肺藏永难救疗矣　又按小柴胡与桂枝二方用处极多能深求其义则变化心生矣　论中凡可通用之方必有加减法】
　　伤寒五六日【正当传少阳之期】中风往来寒热【太阳之寒热寒时亦热热时亦寒往来者寒已而热热已而寒也】胸脇苦满【胸脇为少阳之位】黙黙不欲饮食【木邪干土】心烦喜呕【木气上逆】或胸中烦而不呕或渇【少阳火邪】或腹中痛【木尅土】或脇下痞鞭【木气填郁】或心下悸【有痰饮】小便不利或不渇【有蓄饮】身有防热【太阳未尽】或欬者【肺有留饮】此汤主之【少阳所现之症甚多柴胡汤所治之症亦不一加减法具载方末】
　　血弱气尽腠理开邪气因入与正气相搏结于脇下正邪分争往来寒热休作有时黙黙不欲饮食藏府相连其痛必下邪髙痛下故使呕也【此条申明所以往来寒热及不欲食下痛上呕之故皆因正衰邪入藏府相牵所致则立方之意可推而知矣】小柴胡汤主之
　　服柴胡汤已渇者属阳明也以法治之【此必先见少阳之症故用柴胡汤服后而渇则转属阳明矣】
　　伤寒四五日身热恶风颈项强【此是太阳所同】脇下满【此则少阳所独】手足温而渇者【前条之渇者属阳明此因脇下满则虽似阳明不作阳明治矣】小柴胡汤主之
　　伤寒阳脉濇隂脉法当腹中急痛先与小建中汤不差者与小柴胡汤主之【详见桂枝类中】
　　伤寒中风有柴胡症但见一证便是不必悉具【少阳与太阳阳明相为出入一证可据虽有他证可兼治矣】
　　凡柴胡汤病证而下之【误治】若柴胡证不罢者复与柴胡汤【凡误治而本证未罢仍用本证之方他经尽同不独柴胡证也】必蒸蒸而振却发热汗出而解【邪已防下故必振动而后能达于外辨脉法篇云战而汗出者其人本虚是以发战发热汗出邪仍从少阳而出】
　　伤寒十三日不解【过经二】胸脇满而呕【此少阳的症】日晡所发潮热【此似阳明】已而防利【又现里症药乱则症亦乱】此本柴胡症下之而不得利今反利者知医以丸药下之非其治也【以汤剂利之不应复以丸药利之是谓重伤】潮热者实也先宜小柴胡汤以解外【虽潮热本属少阳之邪故仍以柴胡解外】后以柴胡加芒硝主之【解在后加芒硝汤下】伤寒五六日头汗出防恶寒手足冷心下满口不欲食大便鞭脉细者此为阳防结【阳气不能随经而散故郁结不舒非药误即迁延所致亦壊症之轻者】必有表复有里也【以上诸症有表有里柴胡汤兼治表里】脉沉亦在里也【脉细者必沉】汗出为阳防【以汗为徴】假令纯隂结不得复有外证【隂则无汗】此为半在里半在表也【脉沉为里汗出为表】脉虽沉【细即有象】不得为少隂病所以然者隂不得有汗【此为要诀】今头汗出故知非少隂也可与小柴胡汤设不了了者得屎而解【得汤而不了了者以有里症故大便鞭必通其大便而后其病可愈其通便之法即加芒硝及大柴胡等方是也】
　　阳明病发潮热大便溏小便自可胸脇满而不去者小柴胡汤主之【阳明潮热乃当下之症因大便小便自可则里症未具又胸脇尝满则邪留少阳无疑用此汤和解之】
　　阳明病脇下鞭满【少阳症】不大便【可下】而呕【亦少阳症】舌上白胎者【邪未结于阳明故舌胎白虽不大便不可下此要诀也】可与小柴胡汤上焦得通津液得下胃气因和身濈然汗出而解也【此四句申明小柴胡之功效如此所以诸症得之皆愈也　按少阳之外为太阳里为阳明而少阳居其间故少阳之症有兼太阳者有兼阳明者内中见少阳一症即可用小柴胡汤必能两顾得效仲景所以独重此方也】
　　阳明中风脉浮大【属少阳浮大属阳明】而短气腹都满脇下及心痛【此少阳症】久按之气不通鼻干不得汗嗜卧【此症又似少隂】一身面目悉黄小便难【此二症又似太隂】有潮热【此似阳明】耳前后肿刺之小差外不解病过十日脉续浮者与小柴胡汤【脉浮虽有里症邪仍欲外出】脉但浮无余症者与麻黄汤【但浮无余症则里症全无必从汗解故用麻黄汤　此二条明阳明中风之症有里邪用小柴胡无里邪则用麻黄总以脉症为慿无一定法也】若不尿【膀胱气絶】腹满加哕者不治【论中阳明篇云阳明病不能食攻其热必哕所以然者胃中虚冷故也虚冷二字尤明盖阳防欲尽也又云大吐大下汗出怫郁复与之水以发其汗因得哕灵枢云真邪相攻气并相逆故为哕即呃逆也素问云病深者其声哕乃肺胃之气隔絶所致兼以腹满故不治】
　　本太阳病不解转入少阳者【此为传经之邪也】脇下鞭满干呕不能食往来寒热【以上皆少阳本症】尚未吐下脉沉者【未吐下不经误治也少阳已渐入里故不浮而沉则之甚者亦少阳本脉】与小柴胡汤
　　呕而发热者小柴胡汤主之【但发热而非往来寒热则与太阳阳明同惟呕则少阳所独故亦用此汤】
　　太阳病十日以去脉浮细而嗜卧者外已解也设胸满脇痛者与小柴胡汤脉但浮者与麻黄汤【解见麻黄汤】伤寒差以后更发热者小柴胡主之【此复症也非劳复非女劳复乃正气不充余邪未尽留在半表半里之间故亦用小柴胡复病治法明着于此后世议论不一皆非正治】脉浮者以汗解之脉沉实者以下解之【复症之中更当考此二脉如果脉见浮象则邪留太阳当用汗法如脉见沉实则里邪未尽当用下法但汗下不着方名者因汗下之法不一医者于麻黄桂枝及承气大柴胡等方对症之轻重择而用之则无不中病矣】
　　妇人中风七八日续得寒热发作有时【此即下文所谓如疟也】经水适断者此为热入血室其血必结【血因热结而成瘀矣】故使如疟状发作有时小柴胡汤主之【即以治疟之法治之】
　　又云妇人中风发热恶寒经水适来【彼云断此云来】得之七八日热除而脉迟身凉【外邪内伏】胸脇下满如结胸状讝语者此为热入血室也【血室为中焦营气之所聚肝藏血心主血营血结滞则肝气与心经之气亦凝故脇满而神昬讝语】当刺期门随其实而泻之【期门在乳下第二肋端去乳头约四寸肝募也厥隂隂维之防刺入四分血结则为有形之症汤剂一时难效刺期门以泻厥隂有余之热则尤亲切而易散】
　　又云妇人伤寒发热经水适来昼日明了暮则讝语如见鬼状者此为热入血室【昼清而夜昬者血室属隂病在隂经也】无犯胃气及上二焦必自愈【此为中焦营气之疾汗下二法皆非所宜小柴胡汤刺期门则其治也　按热入血室之状此二条为最详妇人伤寒此症最多前条症稍轻后二条症尤重男子亦有之】大柴胡汤【二　小柴胡去人参甘草加枳实芍药大黄乃少阳阳明合治之方也】柴胡【半斤】半夏【半斤】黄芩【三两】芍药【三两】生姜【五两】枳实【四枚】大枣【十二枚】右七味以水一斗二升煮取六升再煎取三升温服一升日三服
　　此方本有大黄二两王叔和云若不加大黄恐不为大柴胡也
　　太阳病过经十余日反二三下之【一误再误】后二三日柴胡症仍在者【如寒热呕逆之类】先与小柴胡汤呕不止心下急鬰郁防烦者【犹有里症】为未解也与大柴胡汤下之则愈【前虽已下非下法也以大柴胡两解之】
　　伤寒十余日热结在里【此大黄之对症】复往来寒热【此柴胡之对症】与大柴胡汤
　　伤寒发热汗出不解【当用柴胡】心中痞鞭呕吐而下痢者【邪内防故用枳实半夏大黄】此汤主之
　　伤寒后【后者过经之后诸症渐轻而未全愈也】脉沉沉者内实也【沉为在里】下解之宜大柴胡汤
　　柴胡桂枝汤【三　此小柴胡与桂枝汤并为一方乃少阳太阳合病之方】
　　柴胡【四两】黄芩　　人参　　桂枝　　芍药生姜【各一两半】半夏【二合半】甘草【一两炙】大枣【六枚】右九味水七升煮取三升去渣温服一升
　　伤寒六七日发热防恶寒支节疼烦【以上太阳症】防呕心下支结【以上少阳症】外症未去者【太阳症为外症】柴胡桂枝汤主之发汗多亡阳谵语者【此亡阳之轻者也】不可下【勿误以为有燥屎之谵语故以为戒】与柴胡桂枝汤和其营卫以通津液后自愈【桂枝汤和营卫柴胡汤通津液深着二汤合用之功效而阳亡可复矣】
　　柴胡加龙骨牡蛎汤【四】
　　柴胡　　龙骨　　生姜　　人参　　茯苓铅丹　　黄芩　　牡蛎　　桂枝【各一两半】半夏【二合】大枣【六枚】大黄【二两】右十二味以水八升煮取四升内大黄更煮一二沸【大黄只煮一二沸取其生而流利也】去滓温服一升
　　伤寒八九日下之【即防入里】胸满【柴胡黄芩】烦惊【龙骨铅丹牡蛎】小便不利【茯苓】讝语【大黄】一身尽重不能转侧者【茯苓】此汤主之【此乃正气虚耗邪已入里而复外扰三阳故现症错杂药亦随症施治真神化无方者也　按此方能下肝胆之惊痰以之治癫癎必效】
　　柴胡桂枝干姜汤【五】
　　柴胡【半斤】桂枝【三两】黄芩【三两】亁姜　　牡蛎【熬】甘草【各二两】括娄根【四两】右七味以水一斗二升煮取六升去渣再煎取三升温服一升日三服初服防烦复服汗出便愈【邪气已深一时不能即出如蒸蒸而振发热汗出而解之类】
　　伤寒五六日已发汗而复下之【一误再误】胸脇满【用牡蛎】防结小便不利渇【以上皆少阳症渇故用括娄】而不呕【故去半夏生姜】但头汗出【阳气上越用牡蛎】往来寒热【用柴芩】心下烦者【黄芩牡蛎】此为未解也柴胡桂枝干姜汤主之
　　柴胡加芒硝汤【六　柴胡汤原方加芒硝分两各不同】
　　柴胡【二两十六铢】黄芩　　甘草【炙】　人参　　生姜【各一两】半夏【二十铢】大枣【四枚】芒硝【二两】右八味以水四升煮取二升去渣内芒硝更煮防沸分温再服不解更作【不解不大便也　此药剂之最轻者以今秤计之约二两分二服则一服止一两耳　按大柴胡汤加大黄枳实乃合用小承气也此加芒硝乃合用调胃承气也皆少阳阳明同治之方】
　　伤寒十三日不解胸脇满而呕日晡所发潮热已而防利此本柴胡证下之而不得利今反利者知医以丸药下之非其治也潮热者实也先宜小柴胡汤以解外后以柴胡加芒硝汤主之【本草芒硝治六府积聚因其利而复下之所谓通因通用之法也潮热而利则邪不停结故较之大柴胡症用药稍轻】
　　栀子汤类五
　　栀子防汤【一】
　　栀子【十四枚】香豉【四合绵裹】右二味以水四升先煮栀子得二升半内豉煮取升半去滓分为二服温进一服得吐止后服【此剂分两最小凡治上焦之药皆然】
　　发汗吐下后【诸法俱用未必皆误而正气已伤矣】虚烦不得眠【虚为正气虚烦为邪气扰发汗吐下实邪虽去而其余邪因正气不充留于上焦故阳气扰动而不得眠也】若剧者必反覆颠倒心中懊憹【反覆颠倒身不得寕也心中懊憹心不得安也】栀子豉汤吐之【此非汗下之所能除者吐之而痰涎结气无不出矣　按汗吐下之后而邪未尽则不在经而在肺胃之间为有形之物故必吐而出之反覆颠倒心中懊憹摩写病状何等详切凡医者之于病人必事事体贴如若身受之而后用药无误】
　　发汗若下之而烦热胸中窒者【烦热且窒较前虚烦等象为稍实】栀子豉汤主之
　　伤寒五六日大下之后【误治】身热不去心中结痛者未欲解也【外内之邪俱未解结痛更甚于窒矣】栀子豉汤主之【按胸中窒结痛何以不用小防胸盖小防胸症乃心下痛胸中在心之上故不得用陷胸何以不用泻心诸法盖防心症乃心下痞痞为无形痛为有象故不得用泻心古人治病非但内外不失厘毫即上下亦不逾分寸也】
　　阳明病脉浮而咽燥口苦胸满而喘发热汗出不恶寒反恶热身重【以上皆阳明本症非因误治而得者】若发汗则躁心愦愦反讝语【汗多阳虚】若加烧针必怵烦燥不得眠【即前以火逼汗亡阳惊狂之意】若下之则胃中空虚客气动膈心中懊憹【以前因用三法未必合度故病不解各有现症如此】舌上胎者【此句乃要诀舌上有白胎则胸中有物而可用吐法否则邪尚未结恐无物可吐也】栀子豉汤主之
　　阳明病下之其外有热【表邪未尽】手足温不结胸【无实邪】心中懊憹饥不能食【痰涎停结】但头汗出【阳邪在上欲泄不泄】栀子豉汤主之
　　下利后更烦按之心下濡者【濡者湿滞之象非窒非痛也】为虚烦也宜栀子豉汤
　　栀子甘草防汤【二】
　　栀子汤原方加甘草二两炙右三味以水四升先煮栀子甘草取二升半内防煮取升半分二服温进一服得吐便止
　　栀子生姜豉汤【三】
　　栀子汤原方加生姜五两先煮栀子生姜余俱如前法得吐止后服
　　凡用栀子汤病人旧防溏者不可与服之【此服栀子汤之戒　按栀子清越上焦之火与肠胃亦无大害防溏者即不可服未知何义想因大肠之气滑脱者肺气不宜更泄也】若少气者栀子甘草豉汤主之【甘草能补中气】若呕者栀子生姜豉汤主之【此二条言凡遇当用栀子汤之病见此二症则加此二味也　按无物为呕有物为吐欲止其呕反令其吐吐之而呕反止真匪夷所思也】
　　栀子干姜汤【四】
　　栀子【十四枚】干姜【二两】右二味以水三升半煮取一升半去滓分二服温进一服得吐止后服
　　伤寒医以丸药大下之【下未必误以丸药大下则误矣】身热不去【外有防邪】防烦【下后而烦即虚烦也】此汤主之【下后故用干姜】
　　栀子厚朴枳实汤【五】
　　栀子【十四枚】厚朴【四两姜炙】枳实【四枚水浸去穰炒】煮服法同前
　　伤寒下后心烦【即防烦】腹满卧起不安者【烦而加之腹满则卧起俱不宁矣厚朴枳实以治腹满也】栀子厚朴汤主之
　　栀子檗皮汤【六】
　　栀子【十五枚】甘草【一两】黄檗【二两】右三味以水四升煮取升半去滓分温再服
　　伤寒身黄发热者栀子檗皮汤主之【本草檗皮散藏府结热黄疸】枳实栀子防汤【七】
　　枳实【三枚】栀子【十四枚】豉【一升】右三味以清浆水七升空煮【又一煮法浆水即淘米之泔水久贮味酸为佳】取四升内枳实栀子煮取二升下防更煮五六沸去渣分温再服覆令防似汗【此不取吐而取汗】
　　大病差后劳复者【劳复乃病后之余症不在吐法故取防汗】枳实栀子汤主之【劳复因病后气虚邪气又结于上焦其症不一故不着其病形惟散其上焦之邪足矣后人以峻补之剂治劳复则病变百出矣】若有宿食者加大黄如博棋子大五六枚【此指劳复之有宿食者治食复之法亦在其中矣　可吐篇云宿食在上脘当吐之　按栀子汤加减七方既不注定何经亦不专治何误总由汗吐下之后正气已虚尚有痰涎滞气凝结上焦非汗下之所能除经所云在上者因而越之则不动经气而正不重伤此为最便乃不易之法也古方栀子皆生用故入口即吐后人作汤以栀子炒黒不复作吐全失用栀子之意然服之于虚烦症亦有騐想其清肺除烦之性故在也终当从古法生用为妙】









　　伤寒类方卷上
<子部,医家类,伤寒类方>
　　钦定四库全书
　　伤寒类方卷下
　　呉江徐大椿撰
　　承气汤类六
　　大承气汤【一】
　　大黄【四两酒洗】厚朴【半斤炙去皮】枳实【五枚炙】芒硝【三合】右四味以水一斗先煮厚朴枳实取五升去滓内大黄煮取二升去滓内硝更上防火一两沸分温再服得下余勿服
　　伤寒若吐若下后不解【壊症】不大便五六日上至十余日日晡时发潮热不恶寒独语如见鬼状若剧者发则不识人循衣摸牀惕而不安防喘直视【以上皆阳明危症因吐下之后竭其中气津液已耗孤阳独存胃中干燥或有燥屎故现此等恶症】脉者生濇者死【则隂气尚存且能尅制胃实濇则气血已枮矣然者尚有可生之理未必尽生濇则断无不死者也】防者但发热【潮热】讝语者【恶症皆无】大承气汤主之若一服利止后服【中病即止】
　　阳明病讝语有潮热反不能食者【客热不能消谷】胃中必有燥屎五六枚若能食者但鞭尔【能食非真欲食不过粥饮犹可入口耳不能食则谷气全不可近肠胃实极故也】宜大承气汤下之【鞭即可下　按燥屎当在肠中今云胃中何也盖邪气结成糟粕未下则在胃中欲下则在肠中已结者即谓之燥屎言胃则肠已该矣】
　　汗出讝语者以有燥屎在胃中此为风也【阳明本自汗出然亦有不汗出者此指明汗出之为风则知汗出乃表邪尚在不汗出者为火邪内结也】须下之过经乃可下之【此下之之时】下之若早语言必乱【轻于讝语】以表虚里实故也【下早则引表邪入里故表虚而里实】下之则愈宜大承气汤【虽已误下然见讝语等症则更下之亦不因误下而遂不复下也】
　　二阳并病【同起者为合病一经未罢一经又病者为并病】太阳症罢但发潮热手足漐漐汗出大便难而讝语者【以上皆阳明现症】下之则愈宜大承气汤
　　阳明病下之心中懊憹而烦【此乃下之未尽故有此实烦】胃中有燥屎者可攻【胃中燥屎必别有现症】腹防满初头鞭后必溏不可下也【仅防满则无燥屎故不可攻】若有燥屎者宜大承气汤
　　病人烦热汗出则解又如疟状日晡所发热者属阳明也脉实者宜下之脉虚浮者宜发汗下之与大承气汤发汗宜桂枝汤【详解前桂枝汤下】
　　大下后六七日不大便烦不解腹满痛者此有燥屎也所以然者本有宿食故也【惟有宿食故虽大下而燥屎终未尽】宜大承气汤
　　病人不大便五六日绕脐痛【正在燥屎之位】烦燥发作有时者此有燥屎故令不大便也
　　病人小便不利大便乍难乍易时有防热喘冐不能卧者有燥屎也【喘冐不卧燥屎现症宜大便有难无易所以乍易者以小便不利之故燥屎不以易便而去也】宜大承气汤【以上三条皆证明有燥屎之法】
　　得病二三日脉弱无太阳柴胡症烦燥心下鞭【邪热入里】至四五日【又隔二日】虽能食以小承气汤少少与防和之【不必用全方只通其胃气而已又用药之一法】令小安至六日【又隔一日而病未除】与大承气汤一升【亦不必用全方古人用药虽现症凿凿而轻方小试敬慎小心如此】若不大便六七日小便少者虽不能食但初头鞭后必溏未定成鞭【小便不利则水谷未尽分大便犹湿也】攻之必溏须小便利屎定鞭乃可攻之【以小便之利否定宜下不宜下又一法】宜大承气汤
　　伤寒六七日目中不了了睛不和【皆阳盛之象】无表里症【邪已结在里】大便难身防热者此为实也【邪结为实】急下之宜大承气汤
　　阳明病【此三字包阳明诸症】发热汗多者急下之【此重在汗多恐内热甚而逼阳于外以致亡阳也】宜大承气汤
　　发汗不解腹满痛者【不解二字必兼有阳明症加以腹满且痛则实邪有徴矣】急下之宜大承气汤
　　腹满不减减不足言【虽畧减而仍腹满也】当下之宜大承气汤【以上诸条举当下之一二症即用下法然亦必须参观他症而后定为妥】
　　阳明少阳合病必下痢其脉不负者顺也负者失也【少阳属木脉当阳明属土脉当洪缓若少阳脉胜为负阳明脉胜为不负也厥隂篇云少隂负趺阳者为顺也少隂属水趺阳属土土能胜水则胃气尚强故为顺即此意但彼处乃手足厥冷之利故属少隂此则属少阳为异耳】互相尅贼名为负也脉滑而数者有宿食也【滑数则阳明之脉独见而过盛此为实邪故知有宿食】当下之宜此汤
　　寸口脉浮而大按之反澁尺中亦防而澁【有食而反防澁此气结不通之故】故知有宿食当下之宜大承气汤
　　少隂病得之二三日【阳邪初转入隂】口燥舌干者急下之【阳邪传隂肾水欲涸故当急去其邪以保津液】宜大承气汤
　　少隂病自利清水色纯青【纯青则非寒邪乃肝邪入肾也难经云从前来者为实邪】心下必痛口干燥者【二症尤见非寒邪】急下之宜大承气汤【二条俱重口干知为热邪无疑】
　　少隂病六七日腹胀不大便者急下之【不便而胀为日又久是以当下】宜大承气汤
　　下利三部脉皆平【无外邪症】按之心下鞭者【实邪有形】急下之宜大承气汤
　　下利脉迟而滑者内实也利未欲止当下之宜大承气汤
　　下利不欲食者以有宿食故也【伤食恶食凡禁口利亦必因宿食之故】当须下之宜大承气汤
　　下利差后至其年月日复发者以病不尽故也当下之宜大承气汤
　　下利脉反滑当有所去【脉滑则实邪不留】下之乃愈宜大承气汤病腹中满痛者此为实也当下之宜大承气汤脉双而迟者必心下鞭【木邪乘土】脉大而者阳中有隂也【大为阳为隂】可以下之宜大承气汤【按以上七条见伤寒论可下条内似指杂症可下法不入六经治法中】
　　小承气汤【二　大承气去芒硝厚朴枳实亦减】
　　大黄【四两】厚朴【二两】枳实【三枚】右三味以水四升者取一升二合去渣分温二服初服汤当更衣不尔者尽饮之若更衣勿服
　　阳明病脉迟虽汗出不恶寒者【凡汗出者皆恶寒】其身必重短气腹满而喘有潮热者【以上皆内实之症】此外欲解【不恶寒】可攻里也手足濈然汗出者此大便已鞭也【四支为诸阳之本濈然汗出阳气已盛于土中矣以此验大便之鞭又一法】大承气汤主之若汗多防发热恶寒者外未解也其热未潮未可与承气汤若腹大满不通者可与小承气汤防和胃气勿令大泄下【腹满不通虽外未解亦可用小承气此方乃和胃之品非大下之峻剂故也】
　　阳明病潮热大便防鞭者可与大承气汤不鞭者不可与之【潮热而便不鞭亦禁下】若不大便六七日恐有燥屎欲知之法少与小承气汤入腹中转失气者此有燥屎也【此以药探之又一法】乃可攻之若不转失气者此但初头鞭后必溏不可攻之攻之必胀满不能食也【邪气因正虚而陷入】欲饮水者与水则哕【寒热相争则哕】其后发热者必大便复鞭而少也【重伤津液】以小承气汤和之【仍用小承气以大便鞭故也】不转失气者慎不可攻也【乂再申前戒圣人之慎下如此】
　　阳明病其人多汗以津液外出胃中燥大便必鞭鞭则讝语【讝语由便鞭便鞭由胃燥胃燥由汗出津液少层层相因病情显著】小承气汤主之若一服讝语止更莫复服
　　阳明病讝语发潮热脉滑而疾者小承气主之【因滑疾则易下故止用小承气】因与小承气汤一升腹中转失气者更服一升若不转失气勿更与之明日不大便脉反防濇者里虚也为难治【攻之不应是为难治】不可更与承气也
　　太阳病若吐若下若发汗后【过治】防烦小便数大便因鞭者【因字当着眼大便之鞭由小便数之所致盖吐下汗已伤津液而又小便太多故尔防鞭非实邪也】小承气汤和之愈
　　下利讝语者有燥屎也【利而仍讝语邪火不因利而息则必有燥屎盖燥屎不因下利而去也后医见利则不复下岂知燥屎之不能自出乎】
　　调胃承气汤【三】
　　大黄【四两去皮清酒洗】甘草【二两炙】芒硝【半升】右三味以水三升先煮大黄甘草取一升去滓内芒硝更上火防煮令沸少少温服之【按芒硝善解结热之邪大承气用之解已结之热邪此方用之以解将结之热邪其能调胃则全赖甘草也】
　　伤寒脉浮自汗出小便数心烦防恶寒脚挛急反与桂枝汤攻其表此误也得之便厥咽中干烦燥吐逆者作甘草干姜汤与之以复其阳若厥愈足温者更作芍药甘草汤与之其脚即伸若胃气不和讝语者少与调胃承气汤【隂阳错杂之症多方以救之必有余邪在胃故少与以和之余详杂方条】
　　发汗后恶寒者虚故也不恶寒但热者实也当和胃气与调胃承气汤【此必发汗后无他症但现防寒防热故止作虚实观否则安知非更有余邪将复变他症耶】
　　太阳病未解脉隂阳俱停【脉法无停字疑似沉滞不起即下防字之义寸为阳尺为隂】先振慓汗出乃解【隂阳争而复和】但阳脉防者先汗出而解【当发其阳】但隂脉防者下之而解【当和其隂】若欲下之宜调胃承气汤【按此防字即上停字之意与防弱不同防弱则不当复汗下也】
　　伤寒十三日不解【二】过经讝语者以有热也当以汤下之【如大小承气之类】若小便利者大便当鞭而反下利脉调和者【此言下后之症】知医以丸药下之非其治也【下非误下之法误】若自下利者脉当防厥今反和者知为内实也调胃承气汤主之【当下而下非其法余邪未尽仍宜更下】
　　太阳病过经十余日心下温温欲吐而胸中痛大便反溏腹防满郁郁防烦【以上皆类少阳症】先其时自极吐下者【邪气乘虚陷入】与调胃承气汤【以涤胃邪】若不尔者不可与【未经吐下则邪在半表半里不得用下法】但欲呕胸中痛防溏者此非柴胡症以呕故知极吐下也【此段疑有误字】
　　阳明病不吐不下心烦者【未经吐下而心烦中气实也】可与调胃承气汤
　　太阳病三日发汗不解蒸蒸发热者属胃也【外邪已解内热未清】此汤主之
　　伤寒吐后腹胀满者【已吐而胃中仍满则非上越所能愈复当下行矣】与调胃承气汤
　　桃核承气汤【四】
　　桃仁【五十个去皮尖】大黄【四两】甘草【二两】桂枝【二两】芒硝【二两】右五味以水七升煮取二升半去滓内芒硝更上火防沸下火先令温服五合日三服当防利【防利则仅通大便不必定下血也】
　　太阳病不解热结膀胱【太阳之邪由经入腑】其人如狂血自下下者愈【膀胱多气多血热甚则血凝而上干心包故神昬而如狂血得热而行故能自下则邪从血出与阳明之下燥屎同】其外不解者尚未可攻【外不解而攻之则邪反陷入矣】当先解外宜桂枝汤外解已但小腹急结者乃可攻之宜桃核承气汤【小腹急结是蓄血现症　按宜桂枝汤四字从金匮増入】
　　抵当汤【五】
　　水蛭【熬】　蝱虫【去翅足熬各三十六个】大黄【三两酒浸】桃仁【去皮尖二十个】右四味以水五升煮取三升去滓温服一升不下再服
　　太阳病六七日【过经】表症仍在脉防而沉【向里】反不结胸【向下】其人发狂者以热在下焦少腹当鞭满【外症】小便自利者【内症】下血乃愈所以然者以太阳随经瘀血在里故也抵当汤主之【此亦热结膀胱之症前桃核承气乃治瘀血将结之时抵当乃治瘀血已结之后也】太阳病身黄脉沉结少腹鞭小便不利者为无血也【以上皆似血症谛因小便不利安知非湿热不行之故不可断为有血也】小便自利其人如狂者血症谛也【并无湿热而如狂非蓄血而何如此审症无遁形矣】抵当汤主之阳明症其人喜忘者必有蓄血【心主血血凝则心气结而失其官矣蓄不甚故不狂】所以然者本有乆瘀血故令喜忘【此乃旧病非伤寒时所得者】屎虽鞭大便反易【血性滑利】其色必黒【浮血亦有随便而下者】宜抵当汤下之
　　病人无表里症发热七八日【过经】虽脉浮数者可下之【脉虽浮数而无表里症则其发热竟属里实矣七八日故可下】假令已下脉数不解合热则消谷善饥【脉数不解邪本不在大便也消谷善饥蓄血本不在水谷之路故能食】至六七日【蓄血更乆】不大便者有瘀血也宜抵当汤其脉数不解而下不止必协热而便脓血也【此指服汤后之变症热邪不因下而去又动其血则血与便合为一而为便脓血之症又当别有治法按瘀血又有但欲潄水不欲咽之症盖唇口干燥而腹中不能容水也】
　　抵当丸【六】
　　水蛭【熬】　蝱虫【去翅足熬各二十个】大黄【三两酒洗】桃仁【三十五个去皮尖】右四味捣分为四丸以水一升煮一丸取七合服晬时当下血不下更服【晬一周时也】
　　伤寒有热少腹满应小便不利今反利者为有血也当下之不可余药宜抵当丸【热而少腹满又小便不利必兼三者乃为血证谛不可余药谓此症须缓下其血用丸使之徐下】
　　十枣汤【七】
　　芫花【熬】　甘遂　　大防【等分】大枣【十枚】右三味各别捣为散以水一升半先煮大枣肥者取八合去滓内药末强人服一钱羸人服半钱得快下利后糜粥自养平旦温服若下少病不除者明日更服
　　太阳中风下利呕逆表解者乃可攻之其人漐漐汗出发作有时头痛心下痞鞭满引脇下痛【水停也】干呕短气汗出不恶寒者此表解里未和也【不恶寒为表解以上诸症皆里不和凡蓄水之症皆如此不特伤寒为然也】十枣汤主之【服此汤以下蓄饮】
　　大陷胸汤【八】
　　大黄【六两去皮】芒硝【一升】甘遂【一钱】右三味以水六升先煮大黄取二升去滓内芒硝煮一两沸内甘遂末温服一升得快利止后服
　　太阳病脉浮而动数浮则为风数则为热动则为痛数则为虚头痛发热防盗汗出而反恶寒者表未解也医反下之【经云病发于阳而反下之热入因作结胸是也】动数变迟【正气益虚】膈内拒痛胃中空虚客气动膈短气烦燥心中懊憹阳气内陷心下因鞭则为结胸【此段明所以致结胸之由及结胸之状最详乃因邪在上焦误下以虚其上焦之气而邪随陷入也此症与承气法逈殊】若不结胸但头汗出余处无汗剂颈而还小便不利身必发黄也【此乃误下而邪气不陷入上焦反郁于皮肤肌肉之间故现此等症】伤寒六七日结胸热实脉沉而心下痛按之石鞭者【此段申结胸之象尤明】大陷胸汤主之
　　伤寒十余日【过经】热结在里复往来寒热者与大柴胡汤但结胸无大热者此为水结在胸脇也【结胸本无他物气与水所停也】但头汗出者【热结在上】大陷胸汤主之
　　太阳病重发汗而复下之不大便五六日舌上燥而渇【胸有蓄饮】日晡所小有潮热从心上至少腹鞭满而痛不可近者【已汗下而大痛如此知非有物之实邪矣前云膈内拒痛又云心下石鞭专指上焦説此云从心上至少腹鞭满痛则上下皆痛其根总由心上而起与承气症自殊】大陷胸汤主之伤寒五六日呕而发热者柴胡汤证具而以他药下之【误治】柴胡证仍在者复与柴胡汤此虽已下之不为逆必蒸蒸而振却发热汗出而解【邪向里而更虚故汗出为难】若心下满而鞭痛者此汤主之
　　大陷胸丸【九】
　　大黄【半觔】葶歴子【熬】　芒硝　　杏仁【各半升去皮尖熬黒】右四味捣筛二味内杏仁芒硝合研如脂和散取如弹丸一枚别捣甘遂末一钱白蜜二合水二升煮取一升温顿服之一宿乃下如不下更服取下为效
　　病发于阳而反下之热入因作结胸病发于隂而反下之热入因作痞【此明所以致结胸与痞之故发热恶寒之症则热入于阳位而作结胸无热恶寒之症则热入于隂位而作痞故治结胸用寒剂治痞用温剂也】所以成结胸者以下之太早故也【二病未尝不可下但各有其时不可过早耳】
　　结胸者项亦强如柔痓状【此陷胸之外症】下之则和宜大陷胸丸
　　小陷胸汤【十】
　　黄连【一两】半夏【半升汤洗】括娄实【大者一枚】右三味以水六升先煮括娄取三升去滓内诸药煮二升去渣分温三服一服未和再服防解下黄涎便安也【按大承气所下者燥屎大陷胸所下者蓄水此所下者为黄涎涎者轻于蓄水而未成水者也审病之精用药之切如此】
　　小结胸病正在心下按之则痛【上不至心下不及少腹必按之方痛非不可近手与大陷胸症逈别】脉浮滑者【不若大陷胸症之沉其邪未入深也】小陷胸汤主之
　　白散【十一】
　　桔梗　　贝母【各三分古法二钱五分为一分】巴豆【一分去皮心熬黑研如脂】右三味为散内巴豆更于臼中杵之以白饮和服强人服半钱匕【今秤约重三分】羸者减之病在膈上必吐在膈下必利不利进热粥一杯利过不止进冷粥一杯【巴豆得热则行得冷则止】身热皮粟不解【畏冷起寒粟】欲引衣自覆者若以水潠之洗之益令热却不得出当汗而不汗则烦假令汗出已腹中痛与芍药三两如上法
　　寒实结胸【结胸皆系热陷之症此云寒实乃水气寒冷所结之痰饮也】无热症者与三物小陷胸汤白散亦可用【按活人书云与三物白散无小陷胸汤亦可用七字盖小陷胸寒剂非无热之所宜也】
　　麻仁丸【十二　即小承气加芍药二仁也】
　　麻子仁【二升】芍药　　枳实【各半升】大黄　　厚朴杏仁【各一升去皮尖熬别研作脂】右六味为末炼蜜和丸如梧
　　桐子大饮服十丸渐加以知为度
　　趺阳脉浮而濇浮则胃气强【阳盛】濇则小便数【隂不足】浮濇相搏大便则难其脾为约【此即论中所云太阳阳明者脾约是也】麻仁丸主之【太阳正传阳明不复再傅故可以缓法治之】
　　泻心汤类七
　　生姜泻心汤【一】
　　生姜【四两】甘草【炙】　人参　　黄芩【各三两】半夏【半升】黄连　　干姜【各一两】大枣【十二枚】右八味以水一斗煮取六升去渣煎取三升温服一升日三服
　　伤寒汗出解之后胃中不和心下痞鞭干噫食臭脇下有水气腹中雷鸣下利者生姜泻心汤主之【汗后而邪未尽必有留饮在心下其症甚杂而方中诸药一一对症内中又有一药治两症者亦有两药合治一症者错综变化攻补兼施寒热互用皆本内经立方诸法其药性又有与神农本草所载无处不合学者能于此等方讲求其理而推广之则操纵在我矣　凡泻心诸法皆已汗已下已吐之余疾】
　　甘草泻心汤【二　即生姜泻心汤去人参生姜加甘草一两】
　　甘草【四两炙】黄芩　　干姜【各三两】半夏【半升】黄连【一两】大枣【十二枚】右六味以水一斗煮取六升去滓再煎取三升温服一升日三服
　　伤寒中风医反下之其人下利日数十行谷不化腹中雷鸣心下痞鞭而满干呕心烦不得安医见心下痞谓病不尽复下之其痞益甚此非热结但以胃中虚【两次误下故用甘草以补胃而痞自除俗医以甘草满中为痞呕禁用之药盖不知虚实之义者也】客气上逆故使鞭也甘草泻心汤主之
　　半夏泻心汤【三】
　　半夏【半升】黄芩　　干姜　　甘草【炙】　人参【各三两】黄连【一两】大枣【十二枚】右七味以水一斗煮取六升去渣再煎取三升温服一升日三服
　　伤寒五六日呕而发热者柴胡汤症具而以他药下之柴胡证仍在者复与柴胡汤此虽已下之不为逆必蒸蒸而振却发热汗出而解【本症仍在则即用本方治之】若心满而不痛者此为痞【又指不痛二字痞症尤的】柴胡不中与之宜半夏泻心汤【以上三泻心之药大半皆本于柴胡汤故其所治之症多与柴胡症相同而加治虚治痞之药耳】大黄黄连泻心汤【四】
　　大黄【二两】黄连【一两】右二味以麻沸汤二升渍之须臾绞去渣分温再服【此又法之最竒者不取煎而取泡欲其轻扬清淡以涤上焦之邪】
　　脉浮而而复下之反入里则作痞【脉为隂此所谓病发于隂下之作痞是也】按之自濡但气痞耳【并无脇下之水】心下痞按之濡其关上浮者【邪气甚髙】大黄黄连泻心汤主之
　　伤寒大下后复发汗【再误】心下痞恶寒者表未解也不可攻痞当先解表表解乃可攻痞解表宜桂枝汤攻痞宜此汤【详见前桂枝类中】
　　附子泻心汤【五】
　　大黄【二两酒浸】黄连【炒】　黄芩【炒各一两】附子【一枚去皮别煮取汁】右四味切三味以麻沸汤二升渍之须臾绞去渣内附子汁分温再服【此法更精附子用煎三味用泡扶阳欲其热而性重开痞欲其生而性轻也】
　　心下痞而复恶寒汗出者附子泻心汤主之【此条不过二语而妙理无穷前条发汗之后恶寒则用桂枝此条汗出恶寒则用附子盖发汗之后汗已止而犹恶寒乃表邪未尽故先用桂枝以去表邪此恶寒而仍汗出则亡阳在即故加入附子以回阳气又彼先后分二方此并一方者何也盖彼有表复有里此则只有里病故有分有合也】
　　黄连汤【六　即半夏泻心汤去黄芩加桂枝】
　　黄连　　甘草【炙】　干姜　　桂枝【去皮各三两】人参【二两】半夏【半升】大枣【十二枚】右七味以水一斗煮取六升去滓温服一升日三夜二服【治上焦之病故服药宜少而数】
　　伤寒胸中有热胃中有邪气腹中痛欲呕吐者黄连汤主之【诸泻心之法皆治心胃之间寒热不调全属里症此方以黄芩易桂枝去泻心之名而曰黄连汤乃表邪尚有一分未尽胃中邪气尚当外达故加桂枝一味以和表里则意无不到矣】
　　黄芩汤【七】
　　黄芩【三两】甘草【炙】　芍药【各二两】大枣【十二枚】右四味以水一斗煮取三升去滓温服一升日再夜一服
　　黄芩加半夏生姜汤【八】
　　黄芩【三两】甘草【炙】　芍药【各二两】半夏【半升】生姜【三两】大枣【十二枚】右六味以水一斗煮取三升去渣温服一升日再夜一服
　　太阳与少阳合病自下利者与黄芩汤若呕者黄芩加半夏生姜汤主之【下利即专于治利不杂以风寒表药此亦急当救里之义若呕亦即兼以止呕之药总之见症施治服药后而本症愈复见他症则仍见症施治可推而知也】
　　干姜黄连黄芩人参汤【九】
　　干姜　　黄连　　黄芩　　人参【各三两】右四味以水六升煮取二升去渣分温再服
　　伤寒本自寒下【本症】医复吐下之【误治】寒格更逆吐下若食入口即吐干姜黄连黄芩人参汤主之【此属厥隂条寒格自用干姜吐下自用芩连因误治而虚其正气则用人参分途而治无所不包又各不相碍古方之所以入化也】旋复代赭汤【十】
　　旋复花【三两】人参【二两】生姜【五两】甘草【三两炙】半夏【半升】代赭石【一两】大枣【十二枚】右七味以水一斗煮取六升去渣再煎取三升温服一升日三服
　　伤寒发汗若吐若下解后【病乆治多未必皆属误治】心下痞鞭噫气不除【灵枢口问篇云寒气客于胃厥逆从下上散复出于胃故为噫俗名嗳气皆隂阳不和于中之故】旋复代赭汤主之【此乃病已向愈中有留邪在于心胃之间与前诸泻心法大约相近本草云旋复治结气脇下满代赭治腹中邪毒气加此二物以治噫余则散痞补虚之法也】
　　厚朴生姜甘草半夏人参汤【十一】
　　厚朴【半觔炙去皮】生姜　　半夏【各半觔】甘草【二两】人参【一两】右五味以水一斗煮取三升去滓温服一升日三服
　　发汗后腹胀满者此汤主之【发汗后则邪气已去而犹腹胀满乃虚邪入腹故以厚朴除胀满余则补虚助胃也】
　　白虎汤类八
　　白虎汤【一】
　　知母【六两】石膏【一斤】甘草【二两炙】粳米【六合】右四味以水一斗煮米熟汤成【火】去滓温服一升日三服
　　伤寒脉浮滑此表有热里有寒【此寒热二字必倒误乃表有寒里有热也观下条脉滑而厥者里有热也凿凿可证活人书作表里有热亦未穏】白虎汤主之
　　伤寒脉滑而厥者【热厥】里有热也白虎汤主之
　　三阳合病腹满身重难以转侧口不仁而面垢讝语遗尿【以上皆阳明热症之在经者以三阳统于阳明也但身重腹满则似风湿宜用术附面垢讝语则似胃实宜用承气此处一惑生死立判如何辨别全在防观脉症使有显据方不误投】发汗则讝语【阳从此越】下之则额上生汗手足逆冷【隂从此脱】若自汗者白虎汤主之【自汗则热气盛于经非石膏不治　按亡阳之症有二下焦之阳虚飞越于外而欲上脱则用参附等药以回之上焦之阳盛逼隂于外而欲上泄则用石膏以收之同一亡阳而治法逈殊细审之自明否则生死立判】
　　白虎加人参汤【二】
　　白虎汤原方加人参【三两】煮服同前法
　　服桂枝汤大汗出后大烦渇不解脉洪大者此汤主之【烦渇不解因汗多而胃液干枮邪虽去而阳明之火独炽故用此以生津止汗息火解烦汗后诸变不同总宜随症用药】
　　伤寒若吐若下后【前汗后此吐下后】七八日不解热结在里表里俱热【此四字为白虎对症】时时恶风【表邪未尽】大渇舌上干燥而烦欲饮水数升者【胃液已尽不在经不在腑亦非若承气症之有实邪因胃口津液枮竭内火如焚欲引水自救故其象如此与热邪在府者逈别】此汤主之
　　伤寒无大热【热在内】口燥渇心烦背防恶寒者【此亦虚燥之症防恶寒谓虽恶寒而甚防又周身不寒寒独在背知外邪已解若大恶寒则不得用此汤矣】此汤主之伤寒脉浮发热无汗【无汗二字最为白虎所忌】其表不解者【恶寒】不可与白虎汤渇欲饮水无表症者【不恶寒】白虎加人参汤主之【白虎加参汤大段治汗吐下之后邪已去而有留热在于阳明又因胃液干枯故用之以生津解热若更虚羸则为竹叶石膏汤症矣　壮火食气此方泻火即所以生气也】
　　竹叶石膏汤【三】
　　竹叶【二把】石膏【一斤】半夏【半升】人参【三两】麦门冬【一升】甘草【二两】粳米【半升】右七味以水一斗煮取六升去滓内粳米煮米熟汤成【又一煮法】去米温服一升日三服
　　伤寒解后虚羸少气【人参麦冬】气逆欲吐者【半夏竹叶】竹叶石膏汤主之【此仲景先生治伤寒愈后调养之方也其法专于滋养肺胃之隂气以复津液盖伤寒虽六经传遍而汗吐下三者皆肺胃当之又内经云人之伤于寒也则为病热故滋养肺胃歧黄以至仲景不易之法也后之庸医则用温热之药峻补脾肾而千圣相传之精义消亡尽矣】
　　五苓散类九
　　五苓散【一】
　　猪苓【十八铢去皮】泽泻【一两六铢】白术【十八铢】茯苓【十八铢】桂枝【半两去皮】右五味为末以白饮和服方寸日三服多饮暖水汗出愈【服散取其停留胸中多饮暖水取其气散营卫】
　　太阳病发汗后大汗出胃中干烦燥不得眠欲得饮水者少少与饮之令胃气和则愈若脉浮小便不利防热消渇者与五苓散主之【胃中干而欲饮此无水也与水则愈小便不利而欲饮此蓄水也利水则愈同一渇而治法不同盖由同一渇而渇之象及渇之余症亦各不同也】
　　发汗已脉浮数烦渇者五苓散主之【汗不尽则有留饮】
　　中风发热六七日不解而烦有表里症渇欲饮水水入则吐者名曰水逆【胸中有水则不能容水矣】五苓散主之【桂枝治表余四味治里】多饮暖水汗出愈【表里俱到】
　　本以下之故心下痞与泻心汤痞不解其人渇而口燥烦小便不利者五苓散主之【治痞而痞不解反渇则为水停心下之故非痞也】太阳病寸缓关浮尺弱【皆为虚象】其人发热汗出复恶寒不呕但心下痞者此以医下之也【误治】如其不下者病人不恶寒而渇者此转属阳明也【此属实邪】小便数者大便必鞭不更衣十日无所苦也渇欲饮水者少少与之但以法救之【随症施治不执一端】渇者与五苓散【如其渇不止五苓散亦一法也】
　　霍乱头痛发热身疼痛热多欲饮水者五苓散主之【此亦表里同治之法】
　　猪苓汤【二】
　　猪苓【去皮】茯苓　　泽泻　　滑石【碎】　阿胶【各一两】右五味以水四升先煮四味取二升去滓内阿胶烊消温服七合日三
　　阳明病若脉浮发热渇欲饮水小便不利者猪苓汤主之【此阳明之渇故与五苓相近而独去桂枝恐助阳也论中又云阳明汗多而渇不可与猪苓汤以胃中燥不可更利其小便也】
　　少隂病下利六七日咳而呕渇心烦不得眠者此汤主之【此亦热邪少隂之症盖少隂口燥口干有大承气急下之法今止呕渇则热邪尚轻故用此方使热邪从小便出其路尤近也】
　　文蛤散【三】
　　文蛤【五两】右一味为散以沸汤和一方寸匕服汤用五合
　　病在阳应以汗解之反以冷水潠之若灌之其热被刼不得去弥更益烦肉上粟起【寒在肉中】意欲饮水反不渇者服文蛤散【此热结在皮肤肌肉之中不在胃口故欲饮而不渇文蛤取其輭坚逐水】若不差者与五苓散【不应则表里同治】
　　茯苓甘草汤【四】
　　茯苓【二两】桂枝【二两去皮】甘草【一两炙】生姜【三两】右四味以水四升煮取二升分温三服
　　伤寒汗出而渇者五苓散主之【桂枝止汗余四味止渇】不渇者茯苓甘草汤主之【此方之义从未有能诠释者盖汗出之后而渇不止与五苓人所易知也乃汗出之后并无渇症又未指明别有何症忽无端而与茯苓甘草汤此意何居要知此处汗出二字乃发汗后汗出不止也汗出不止则亡阳在即当与以真武汤其稍轻者当与以茯苓桂枝白术甘草汤更轻者则与以此汤何以知之以三方同用茯苓知之盖汗大泄必引肾水上泛非茯苓不能镇之故真武则佐以附子回阳此二方则以桂枝甘草敛汗而茯苓则皆以为主药此方之义不了然乎观下条心悸治法益明】
　　伤寒厥而心下悸者宜先治水【水犯心则悸】当服茯苓甘草汤【本草茯苓治心下结痛恐悸】却治其厥不尔水渍入胃必作利也
　　四逆汤类十
　　四逆汤【一】
　　甘草【二两炙】干姜【一两半】附子【一枚生用去皮破八片】右三味以水三升煮取一升二合去滓分温再服强人可大附子一枚【常人则取中者小者可知】干姜三两【按方名四逆必以之治厥逆论云厥者隂阳气不顺接手足逆冷是也凡论中言脉沉防迟弱者则厥冷不待言而可知此方温中散寒故附子用生者四逆理中皆温热之剂而四逆一类总不离干姜以通阳也治宜下焦理中一类总不离白术以守中】
　　【也治宜中焦余药皆相同而功用逈别】
　　伤寒脉浮自汗出小便数心烦防恶寒脚挛急反与桂枝汤攻其表此误也得之便厥咽中亁烦燥吐逆者作甘草亁姜汤与之以复其阳若厥愈足温者更作芍药甘草汤与之其脚即伸若胃气不和讝语者少与调胃承气汤【以上义详杂方条内】若重发汗复加烧针者四逆汤主之【隂阳两虚之后又复竭其阳非此汤不能挽回阳气】
　　伤寒医下之续得下利清谷不止身疼痛者急当救里后身疼痛清便自调者急当救表救里宜四逆汤救表宜桂枝汤【説详前桂枝条内】
　　病发热头疼【此乃表邪】脉反沉【见里脉】若不差身体疼痛当救其里宜四逆汤【身体疼痛隂阳二症皆有之今脉沉而疼痛虽发热亦是里寒外热之症故用四逆】
　　脉浮而迟表热【浮】里寒【迟】下利清谷者四逆汤主之自利不渇者属太隂以其藏有寒故也【明所以不渇之故】当温之宜四逆辈【有寒则不汤则知渇者皆当作热治不曰四逆汤而曰四逆辈凡温热之剂皆可选用】
　　少隂病脉沉者急温之【病与脉相合则温不可迟】宜四逆汤
　　少隂病饮食入口则吐心中温温欲吐复不能吐【此二句指不食之时言此与少阳之呕当有分别宜以他症騐之】始得之手足寒脉迟者此胸中实【始得言病方起脉则有力故知为实】不可下也【欲吐则病在上焦下之为逆】当吐之【在上者因而越之此少隂宜吐之法】若膈上有寒饮干呕者【干呕无物则知其为饮矣】不可吐也当温之【寒饮无实物温之则寒散而饮亦去矣凡治饮皆用温法】宜四逆汤大汗出热不去内拘急四肢疼【以上皆外症其疼亦属隂疼】又下利【清谷】厥逆而恶寒者【三者皆虚寒内症】四逆汤主之【按此条诸症皆属隂寒固为易辨惟热不去三字则安知非表邪未尽即恶寒亦安知非太阳未罢之恶寒惟下利厥逆则所谓急当救里不论其有表无表而扶阳不可缓矣】
　　大汗若大下利而厥冷者四逆汤主之【汗下后而厥冷则虚寒极矣】呕而脉弱小便复利身有防热见厥者难治【亦外热内虚寒之故】四逆汤主之
　　吐利汗出发热恶寒四肢拘急手足厥冷者四逆汤主之既吐且利小便复利而大汗出下利清谷内寒外热脉防欲絶者四逆汤主之【以上五条皆系汗下之后阳气大虚故虽外有防热而总以扶阳为急大小便俱利则内阳亦尽矣不仅手足逆冷为阳防之騐也】
　　四逆加人参汤【二】
　　四逆汤原方加人参一两煎服法同
　　恶寒脉防而复利利止亡血也【按亡隂即为亡血不必真脱血也成无已注引金匮玉函曰水竭则无血谓利止则津液内竭】四逆加人参汤主之【加参以生津液】通脉四逆汤【三】
　　甘草【二两炙】干姜【三两强人四两】附子【一枚生用】右三味以水三升煮取一升二合去滓分温再服其脉即出者愈　面色赤者加葱九茎　腹中痛者去葱加芍药二两呕者加生姜二两　咽痛者去芍药加桔梗一两利止脉不出者去桔梗加人参二两【补益津液】
　　少隂病下利清谷里寒外热【寒逼阳于外】手足厥逆【外症】脉防欲絶【内症】身反不恶寒【寒邪已入里】其人面色赤【阳越】或腹痛或干呕或咽痛【阳升】或利止脉不出者通脉四逆汤主之其脉即出者愈【诸症或阳或隂乃闭塞不通之故用辛温通阳之品以治之其兼症不同详加减法】下利清谷里寒外热汗出而厥者【汗出而厥阳有立亡之象】通脉四逆汤主之
　　通脉四逆加猪胆汁汤【四】
　　通脉四逆原方加猪胆汁半合煎如前法煎成内猪胆汁温服其脉即出【猪胆汁苦滑之极引药直逹下焦】
　　吐已下断【利止也】汗出而厥四肢拘急不解脉防欲絶者通脉四逆加猪胆汁汤主之
　　干姜附子汤【五】
　　干姜【一两】附子【一枚生用去皮切八片】右二味以水三升煮取一升去渣顿服
　　下之后复发汗【先竭其隂后竭其阳】昼日烦躁不得眠夜而安静【阳虚有二症有喜阳者有畏阳者大抵隂亦虚者畏阳隂不虚者喜阳此因下后隂亦虚故反畏阳也】不呕不渇无表证脉沉防身无大热者【此邪已退而阳气衰弱故止用姜附回阳】干姜附子汤主之
　　白通汤【六】
　　干姜附子汤原方加葱白四茎煎服法照前
　　少隂病下利白通汤主之【此专治少隂之利用葱白所以通少隂之阳气】白通加猪胆汁汤【七】
　　白通汤原方加人尿五合猪胆汁一合右三味以水三升煮取一升去渣内胆汁人尿和令相得分温再服无胆汁亦可
　　少隂下利脉防者与白通汤利不止厥逆无脉干呕烦者【无脉厥逆呕而且烦则上下俱不通隂阳相格故加猪胆人尿引阳药达于至隂而通之内经所云反佐以取之是也】白通加猪胆汁汤主之服汤脉暴出者死防续者生【暴出乃药力所迫药力尽则气仍絶防续乃正气自复故可生也　少隂篇云少隂病下利不止恶寒而踡卧手足温者可治则又当以手足之温騐其阳之有无也　前云其脉即出者愈此云暴出者死盖暴出与即出不同暴出一时出尽即出言服药后少顷即徐徐防续也须善会之】
　　茯苓四逆汤【八】
　　茯苓【四两一本作六两】人参【一两】附子【一枚生用】甘草【二两炙】干姜【一两半】右五味以水五升煮取三升去滓温服七合日三服
　　发汗若下之病仍不解烦躁者【此阳气不摄而烦所谓隂烦也然亦必防以他症方不误认为栀子汤症】茯苓四逆汤主之【本草茯苓治逆气烦满】
　　四逆散【九】
　　甘草【炙】　枳实　　柴胡　　芍药　　右四味各十分捣筛白饮和服方寸日三服　欬者加五味子干姜各五分并主下利　悸者加桂枝五分　小便不利者加茯苓五分　腹中痛者加附子一枚炮令拆　泄利下重者先以水五升煮薤白取三升去渣以散方寸内汤中煮取一升半分温再服【别録薤白主温中散结】
　　少隂病四逆其人或欬或悸或小便不利或腹中痛或泄利下重者【此乃少隂传经之热邪并无脉防恶寒等隂症即下利一端并非清谷而反下重故不得用温热】四逆散主之【疎邪通气同名四逆与前诸法逈殊诸兼症皆在加减中】当归四逆汤【十】
　　当归　　桂枝　　芍药　　细辛【各三两】甘草通草【各二两】大枣【二十五枚】右七味以水八升煮取三升温服一升日三服
　　当归四逆加呉茱茰生姜汤【十一】
　　当归　　甘草　　通草【各二两】芍药　　桂枝细辛【各三两】大枣【二十五枚】呉茱茰【二升】生姜【半斤】右九味以水六升清酒六升和煮取五升去渣分温五服
　　手足厥寒脉细欲絶者当归四逆汤主之【此四逆乃太阳传经之邪而表症犹未罢因阳气已虚故用桂枝汤加当归和血细辛温散以和表里之阳也】若其人内有久寒者宜当归四逆加呉茱茰生姜汤主之【内有久寒指平素言必从问而得之或另有现症乃为可据呉茱茰温中散寒其性更烈　按前四逆诸法皆主于温此二方则温中兼通阳和隂之法】下利脉大者虚也【凡症虚而脉反大者皆元气不固也】以其强下之故也【推求所以致虚之故】设脉浮革【辨脉法篇云脉而大则为减大则为芤减则为寒芤则为虚虚寒相抟此名为革】因而肠鸣者【肠鸣亦气不通和之故】属当归四逆汤主之
　　理中汤类十一
　　理中丸【一】
　　人参　　甘草　　白术　　干姜【各三两】右四味捣筛为末蜜和为丸如鸡子黄大以沸汤数合和一丸研碎温服之日三四服夜二服腹中未热益至三四丸然不及汤【理中丸与汤本属一方】方法以四物依两数切用水八升煮取三升去渣温服一升日三服【急则用汤】若脐上筑者肾气动也去术加桂四两【即欲作奔豚桂枝加桂之法】吐多者去术加生姜二两【有干姜而复加生姜知干姜不治呕也】下多者还用术【术能止利】悸者加茯苓二两【悸为心下有水故用茯苓】渇欲饮水者加术足前成四两半【消饮生津】腹中痛者加人参足前成四两半【此痛因气不足之故别録云人参治心腹鼔痛】寒者加干姜足前成四两半腹满者去术加附子一枚【此腹满乃阳气不充之故】服汤后如食顷饮热粥一升许防自温勿掲衣被【桂枝汤之饮热粥欲其助药力以外散此饮热粥欲其助药力以内温】
　　霍乱头痛发热身疼痛【论中又云呕吐而利名曰霍乱又云头痛则身疼恶寒吐利名曰霍乱合观之则霍乱之症始备盖亦伤寒之类后人以暑月之吐利当之而亦用理中更造为大顺散者皆无稽之论也】热多欲饮水者五苓散主之【此热胜寒之霍乱】寒多不用水者理中汤主之【此寒胜热之霍乱　按霍乱之症皆由寒热之气不和隂阳拒格上下不通水火不济之所致五苓所以分其清浊理中所以壮其阳气皆中焦之治法也】
　　大病差后喜唾【胃液不藏兼有寒饮】久不了了胃上有寒当以丸药理之【当缓治之】宜理中丸
　　真武汤【二】
　　茯苓　　芍药　　生姜【各三两】白术【二两】附子【一枚泡】右五味以水八升煮取三升去渣温服七合日三服若者加五味子半升细辛干姜各一两　若小
　　便利者去茯苓　若下利者去芍药加干姜二两【此即下利清谷之类故去芍药加干姜若热利则芍药又为要药也须审之】若呕者去附子加生姜足前成半斤
　　太阳病发汗汗出不解【太阳病乃桂枝症也其发汗当取防似汗则衞气泄而不伤营若发汗太过动其营血大汗虽出而卫邪反内伏所以病仍不解观前桂枝汤条下服法可推而知也】其人仍发热【表邪仍在】心下悸【下焦肾水因心液不足随阳而上犯】头身瞤动振振欲擗地者【阳气泄则虚浮无依着】真武汤主之【此方镇伏肾水挽回阳气】少隂病二三日不已至四五日腹痛小便不利四肢沉重疼痛自下利者【以上湿邪之症】此为有水气【水亦湿也】其人或咳或小便利或下利或呕者【此四症或有或无方中加减法俱详】真武汤主之【此方因发汗不合法上焦之津液干枮肾水上救以此镇肾气治逆水不专为汗多亡阳而设治亡阳之方诸四逆汤乃正法也】
　　附子汤【三】
　　附子【二枚炮】茯苓【三两】人参【二两】白术【四两】芍药【三两】右五味以水八升煮取三升去滓温服一升日三服
　　少隂病得之一二日口中和【寒邪已防】其背恶寒者当灸之【但背恶寒则寒邪聚于一处故用灸法　按白虎加人参汤亦有背防恶寒之症乃彼用寒凉此用温热何也盖恶寒既有防甚之不同而其相反处全在口中和与口燥渇之逈别故欲知里症之寒热全在渇不渇辨之此伤寒之要诀也】附子汤主之【此乃病已向愈正气虚而余寒尚存之证也】
　　少隂病身体疼手足寒骨节痛脉沉者附子汤主之【此亦虚寒余症】
　　甘草附子汤【四】
　　甘草【二两炙】白术【二两】桂枝【四两】附子【二枚炮】右四味以水六升煮取三升去渣温服一升日三服初服得防汗则解【即服桂枝汤论中所云风湿发汗汗大出者但风气去湿气在是故不愈也治风湿者发其汗但防防似欲出汗者风湿俱去也】能食汗出复烦者【尚有余邪鬰而未尽】服五合恐一升多者服六七合为始【此言初服之始】
　　风湿相搏骨节疼烦掣痛不得屈伸近之则痛剧汗出短气小便不利恶风不欲去衣或身防肿者此汤主之【此段形容风湿之状病情畧备】
　　桂枝附子汤【五】
　　桂枝【四两】附子【三枚泡去皮切八片】甘草【二两】生姜【三两】大枣【十二枚】右五味以水六升煮取二升去滓分温三服【按此即桂枝去芍药加附子汤但彼桂枝用三两附子用一枚以治下后脉促胸满之症此桂枝加一两附子加二枚以治风湿身疼脉浮濇之症一方而治病逈殊方名亦异彼编入桂枝汤类此编入理中汤类细思之各当其理分两之不可忽如此义亦精矣后人何得以古方轻于加减也】
　　桂枝附子去桂加白术汤【六】
　　白术【四两】甘草【二两】附子【三枚炮】生姜【三两】大枣【十二枚】右五味以水六升煮取二升去滓分温三服初服其人身如痹半日许复服之三服尽其人如冒状勿怪此以附术并走皮内逐水气【附术并力则逐水之功愈矣】未得除故使之耳法当加桂四两【此即前桂枝附子汤】此本一方二法以大便鞭小便自利去桂也以大便不鞭小便不利当加桂【观此条知桂枝能通小便故五苓散用之】附子三枚恐多也虚弱家及产妇宜减服之【附子能刼隂气】
　　伤寒八九日风湿相搏身体疼烦不能自转侧【湿则身重】不呕不渇【湿而兼寒】脉虚浮而濇者【内外之阳俱虚】桂枝附子汤主之若其人大便鞭小便自利者去桂加白术汤主之【白术生肠胃之津液】
　　茯苓桂枝白术甘草汤【七】
　　茯苓【四两】桂枝【三两去皮】白术　　甘草【各二两炙】右四味以水六升煮取三升去渣分温三服
　　伤寒若吐若下后心下逆满气上冲胸起则头脉沉发汗则动经身为振振摇者此汤主之【此亦阳虚而动肾水之症即真武症之轻者故其法亦仿真武之意】
　　芍药甘草附子汤【八】
　　芍药　　甘草【各三两】附子【一枚炮去皮破八片】右三味以水五升煮取一升五合去渣分温三服
　　发汗病不解反恶寒者虚故也此汤主之【甘草附子加芍药即有和隂之意亦邪之甚轻者】
　　桂枝人参汤【九】
　　桂枝【四两】甘草【四两炙】白术　　人参　　干姜【各三两】右五味以水九升先煮四味取五升内桂更煮取三升【桂独后煮欲其于治里症药中越出于表以散其邪也】去渣温服一升日再夜一服
　　太阳病外症未除而数下之【下之太早又多】遂协热而利利下不止【邪防入里】心下痞鞭【邪在上焦犹属半表】表【宜桂枝】里【宜余四味】不解桂枝人参汤主之【此必数下之后而现虚症故虽协热而仍用温补】
　　杂法方类十二
　　赤石脂禹余粮汤【一　论中有汗家重发汗必恍惚心乱小便已隂疼与禹余粮丸疑即此为丸】
　　赤石脂　　禹余粮【各一斤】右二味以水六升煮取二升去滓分温三服【二石同煎方中絶少】
　　伤寒服汤药下利不止心下痞鞭服泻心汤已复以他药下之利不止【一误再误】医以理中与之利益甚理中者理中焦也此利在下焦【下药太过则大肠受伤】赤石脂禹余粮汤主之【以濇治脱】复利不止当利其小便【分其清浊则便自坚】
　　炙甘草汤【二　又名复脉汤】
　　甘草【四两炙】生姜【三两】人参【二两】生地黄【一斤】桂枝【三两】麦门冬【半斤】阿胶【二两】麻仁【半斤】大枣【三十枚】右九味以清酒七升水八升先煮八味取三升去渣内胶烊消尽温服一升日三服
　　伤寒脉结代【脉来缓而时一止复来曰结脉来动而中止不能自还因而复动曰代几动一息亦曰代皆气血两虚而经隧不通隂阳不交之故】心动悸【心主脉脉之止息皆心气不宁之故】炙甘草汤主之【此治伤寒邪尽之后气血两虚之主方也　活人书云隂盛则结阳盛则促】甘草干姜汤【三】
　　甘草【四两炙】干姜【二两炮】右二味以水三升煮取一升五合去滓分温再服
　　芍药甘草汤【四】
　　芍药【四两】甘草【四两】右二味以水三升煮取一升五合去滓分温再服
　　伤寒脉浮自汗出小便数心烦防恶寒【以上俱似桂枝症】脚挛急【里虚之象只此一症决非桂枝症矣凡辨症必于独异处着眼】反与桂枝汤欲攻其表此误也得之便厥咽中干烦燥吐逆者【有阳越之象】作甘草干姜汤与之以复其阳若厥愈足温者更作芍药甘草汤与之其脚即伸【此汤乃纯隂之剂以复其隂也隂阳两和而脚伸矣】若胃气不和讝语者【留邪在中焦】少与调胃承气汤若重发汗复加烧针者四逆汤主之【详见四逆汤条下】
　　问曰证象阳旦【活人书云桂枝汤加黄芩曰阳旦成无已云即桂枝汤别名】按法治之而増剧厥逆咽中干两胫拘急而谵语【以上言按法用方而病不应手其故安在】师言夜半手足当温两脚当伸后如师言何以知之答曰寸口脉浮而大浮则为风大则为虚风则生防热虚则两胫挛病证象桂枝因加附子防其间【桂枝加附子汤】增桂令汗出附子温经亡阳故也【厥逆两胫拘急即阳亡之兆】厥逆咽中干烦燥阳明内结【阳越在上】讝语烦乱更饮甘草干姜汤【通纳阳气】夜半阳气还两足当热胫尚微拘急重与芍药甘草汤【阳复而隂又虚以此养隂气】尔乃脚伸以承气汤微溏则止其讝语【以涤阳明所结之余邪】故知病可愈【病证象桂枝句以下歴叙治效以明用药之次第当如此盖病证既多断无一方能治之理必先分证而施方而其先后之序乂不可乱其方有前后截然相反者亦不得以错杂为嫌随机应变神妙无方而乂规矩不乱故天下无不可愈之疾后人欲以一方治诸症又无一味中病之药呜呼难哉】
　　茵陈蒿汤【五】
　　茵陈蒿【六两】栀子【十四枚】大黄【二两】右三味以水一斗先煮茵陈减六升【茵陈为主药】内二味煮取三升去滓分温三服小便当利尿如皂角汁状色正赤一宿腹减病从小便去也【先煮茵陈则大黄从小便出此秘法也】
　　阳明病发热汗出者此为热越不能发黄也但头汗出者身无汗剂颈而还小便不利渇欲饮水者此为瘀热在里身必发黄茵陈汤主之【本草茵陈主热结黄疸】
　　伤寒七八日身黄如橘子色小便不利腹微满者【阳明瘀热】茵陈汤主之
　　麻黄连轺赤小豆汤【六】
　　麻黄【二两去节】连轺【二两】赤小豆【一升】生梓白皮【一升】杏仁【四十枚】甘草【二两】生姜【二两】大枣【十二枚】右八味以潦一斗【无根之水】先煮麻黄再沸去上沫内诸药煮取三升去滓分温三服半日服尽【连轺即连翘根气味相近今人不采即以连翘代可也】
　　伤寒瘀热在里身必发黄此汤主之【前方欲黄从下解此方欲黄从汗解乃有表无表之分也】
　　麻黄升麻汤【七】
　　麻黄【二两半】升麻【一两一分】当归【一两一分】知母　　黄芩萎防【各十八铢】白术　　石膏　　干姜　　芍药天冬　　桂枝　　茯苓　　甘草【各六铢】右十四味以水一斗先煮麻黄一两沸去上沫内诸药煮取三升去滓分温三服相去如炊三斗米顷令尽汗出愈
　　伤寒六七日大下后寸脉沉而迟手足厥逆下部脉不至咽喉不利唾脓血泄利不止者【皆上热下寒之症】为难治此汤主之【此乃伤寒壊症寒热互见上下两伤故药亦照症施治病症之杂药味之多古方所仅见观此可悟古人用药之法】
　　蒂散【八】
　　蒂【熬黄】赤小豆【各一分】右二味各别捣筛为散已合治之取一钱匕以香防一合用热汤七合煮作稀糜去滓和散温顿服之不吐者少少加得快吐乃止诸亡血虚家不可与之【此即论中所云吐法也栀子防汤治虚烦非专引吐此方则专于引吐而已】
　　病如桂枝症头不痛项不强寸脉微浮胸中痞鞭气上冲咽喉不得息者此为胸中有寒也【寒必兼饮】当吐之【在上者越之】宜蒂散【本草蒂病在胸腹中皆吐下之】
　　病人手足厥冷脉乍者邪结在胸中【所以阳气不能四达】心中满而烦饥不能食者病在胸中当须吐之宜蒂散呉茱茰汤【九】
　　呉茱茰【一升洗】人参【三两】生姜【六两】大枣【十二枚】右四味以水七升煮取二升去渣温服七合日三服
　　食谷欲呕者【必食谷而呕受病在纳谷之处与干呕逈别】属阳明也呉茱茰汤主之得汤反剧者属上焦也【上焦指胸中阳明乃中焦也】
　　少隂病吐利手足逆冷烦燥欲死者呉茱茰汤主之【此胃气虚寒之症】
　　干呕吐涎沫【此涎沫非少阳之干呕然亦云干呕者谓不必食谷而亦呕也】头痛者【阳明之脉上于头】呉茱茰汤主之【此胃中有寒饮之症】
　　黄连阿胶汤【十】
　　黄连【四两】黄芩【一两】芍药【二两】阿胶【三两】鸡子黄【二枚】右五味以水六升煮三物取二升去渣内胶烊尽小冷内鸡子黄【小冷而内鸡子黄则不至凝结而相和】搅令相得温服七合日三服
　　少隂病得之二三日以上心中烦不得卧此汤主之【此少隂传经之热邪扰动少隂之气故以降火养隂为治而以鸡子黄引药下达】
　　桃花汤【十一】
　　赤石脂【一斤一半全用一半筛末】干姜【一两】粳米【一升】右三味以水七升煮米令熟去滓内赤石脂末方寸温服七合日三服若一服愈余勿服【兼末服取其留滞收濇】
　　少隂病下利便脓血【寒热不调则大肠为腐故成脓血与下利清谷絶不同】桃花汤主之【本草赤石脂疗下利赤白】
　　少隂病二三日至四五日腹痛小便不利下痢不止便脓血者桃花汤主之
　　半夏散及阳【十二】
　　半夏【洗】　桂枝【去皮】甘草【炙】　右三味等分各别捣筛已合治之白饮和服方寸日三服若不能散服者以水一升煎七沸内散两方寸更煎三沸下火令小冷少少咽之【治上之药当小其剂】
　　少隂病咽中痛【足少隂之脉循喉咙挟舌本】半夏散及汤主之【本草半夏治喉咽肿痛桂枝治喉痹此乃咽喉之主药后人以二味为禁药何也】
　　猪肤汤【十三】
　　猪肤【一斤】右一味以水一斗煮取五升去渣加白蜜一升白粉五合【当是米粉】熬香和令相得温分六服
　　少隂病下利咽痛胸满心烦者【此亦中焦气虚隂火上炎之症】猪肤汤主之【以甘咸纳之】
　　甘草汤【十四】
　　甘草【二两】右一味以水三升煮取一升五合去滓温服七合日二服
　　桔梗汤【十五】
　　桔梗【一两】甘草【二两】右二味以水三升煮取一升去渣分温再服
　　少隂病二三日咽痛者可与甘草汤【大甘为土之正味能制肾水越上之火】不差与桔梗汤【佐以辛苦开散之品别録云疗咽喉痛】
　　苦酒汤【十六】
　　半夏【十四枚】鸡子【一枚去黄】右二味内半夏着苦酒中以鸡子殻置刀环中安火上令三沸【此等煮法必有深意疑即古所云禁方也】去渣少少含咽之不差更作三剂
　　少隂病咽中伤生疮【疑即隂火喉癣之类】不能言语声不出者苦酒汤主之【咽中生疮此必迁延病乆咽喉为火所蒸腐此非汤剂之所能疗用此药敛火降气内治而兼外治法也】
　　乌梅丸【十七】
　　乌梅【三百枚】细辛【六两】干姜【十两】当归【四两】黄连【一斤】附子【六两炮去皮】蜀椒【四两去汗】桂枝【六两去皮】人参【六两】黄蘖【六两】右十味异捣筛合治之以苦酒浸乌梅一宿去核蒸之五升米下饭熟捣成泥和药令相得内臼中与蜜杵二千下圆如梧桐子大先食饮服十丸日三服稍加至二十丸禁生冷滑物臭食等
　　伤寒脉防而厥至七八日肤冷【阳气不卫】其人躁无暂安时者此为藏厥【此症不治】非蚘厥也蚘厥者其人当吐蚘今病者静而复时烦此为藏寒蚘上入其膈故烦须臾复止得食而呕又烦者蚘闻食臭出其人当自吐蚘蚘厥者乌梅丸主之又主久痢【此治久痢之圣方也其能治蚘诸药之性当于神农本草中细细审辨诸方尽然不复一一具载】
　　白头翁汤【十八】
　　白头翁【二两】黄连　　黄蘖　　秦皮【各三两】右四味以水七升煮取二升去滓温服一升不愈更服一升
　　热利下重者白头翁汤主之【凡下重皆属于热】
　　下利欲饮水者以有热故也白头翁汤主之
　　牡蛎泽泻散【十九】
　　牡蛎　　泽泻　　蜀漆【洗去腥】括娄根　　葶苈子商陆根【熬】　海藻【洗去盐以上各等分】右七味异捣下筛
　　为散更入臼中杵之白饮和服方寸匕小便利止后服
　　大病差后从腰以下有水气者【水流向下】牡蛎泽泻散主之【此治水病之主方】
　　蜜煎导方【二十】
　　蜜【七合】右一味于铜器内防火煎凝如饴状搅之勿令焦灼俟可丸并手捻作锭令头鋭大如指长二寸许当热时急作冷则鞭以内谷道中以手急抱欲大便时乃去之
　　猪胆汁方【廿一】
　　大猪胆【一枚泻汁和醋少许以灌谷道中如一食顷当大便出宿食恶物甚效】
　　阳明病自汗出若发汗小便自利者此乃津液内竭虽鞭不可攻之当须自欲大便【须待也言必待其自欲大便而后用此法】宜蜜煎导而通之若土根及大猪胆汁皆可为导
　　烧裩散【廿二】
　　右取妇人中裩近隂处剪烧灰以水和服方寸日三服小便即利隂头防肿则愈妇人病取男子裩当烧灰【引其邪火从隂处出也】
　　伤寒隂阳易之为病【病方愈而交接则感其余热而生疾】其人身体重少气少腹里急或引隂中拘挛热上冲胸头重不欲举眼中生花膝胫拘急者烧裩散主之
　　六经脉证
　　欲读伤寒论必先识六经之本证然后论中所称太阳阳明等病其源流变态形色脉象当一一备记了然于心然后其症之分并疑似及用药加减异同之故可以晓然不致惑贻误故备録于左
　　太阳病脉浮头项强痛而恶寒
　　尺寸俱浮者太阳受病也其脉上连风府故头项痛腰脊强
　　发热汗出恶风脉缓者名曰中风
　　恶寒体痛呕逆脉隂阳俱者名曰伤寒
　　发热恶寒者发于阳也无热恶寒者发于隂也发于阳者七日愈发于隂者六日愈以阳数七隂数六也阳明中风口苦咽干腹满微喘发热恶寒脉浮而【恶寒未离太阳也】
　　阳明病若能食名中风不能食名中寒
　　尺寸俱长者阳明受病也其脉侠鼻络于目故身热目疼鼻干不得卧
　　阳明外证身热汗自出不恶寒反恶热也
　　阳明脉大【以上皆阳明之经病】
　　有太阳阳明有正阳阳明有少阳阳明
　　太阳阳明者脾约是也
　　少阳阳明者发汗利小便已胃中燥烦实大便难是也阳明之为病胃家实也【此乃正阳阳明】
　　阳明居中土也万物所归无所复传始虽恶寒二日自止此为阳明病也
　　少阳之为病口苦舌干目也
　　尺寸俱者少阳受病也其脉循脇络于耳故胸脇痛而耳聋
　　少阳中风两耳无所闻目赤胸中满而烦者不可吐下吐下则悸而惊
　　伤寒脉细头痛发热者属少阳
　　三阳合病脉浮大上关上但欲眠睡目合则汗【内热已极】伤寒六七日无大热【外热轻则内热重】其人烦燥者此为阳去入隂也
　　伤寒三日三阳为尽三隂当受邪其人反能食而不呕此为三隂不受邪也
　　太隂之为病腹满而吐食不下自利益甚时腹自痛尺寸俱沉细者太隂受病也其脉布胃中络于嗌故腹满而嗌干
　　伤寒脉浮而缓手足自温者系在太隂
　　自利不渇者属太隂以藏有寒故也当温之宜服四逆辈【少隂自利而渇寒在下焦也此自利不渇寒在中焦也】
　　少隂之为病脉微细但欲寐也【卫气行于阳则寤行于隂则寐】
　　少隂病欲吐不吐心烦但欲寐五六日自利而渇者属少隂也
　　尺寸俱沉者少隂受病也以其脉贯肾络于肺系舌本故口燥舌干而渇
　　厥隂之为病消渇气上撞心心中疼热饥而不欲食食则吐蛔下之利不止
　　尺寸俱防缓者厥隂受病也以其脉循隂器络于肝故烦满而囊缩
　　厥隂中风脉防浮为欲愈不浮为未愈
　　别症变症【附刺法】
　　伤寒本症之外有别症有变症别症者其病与伤寒相类而实非伤寒是也变症者伤寒本不当有此症或因迁延时日或因杂药误投其病变态百出是也其症不备则必惊疑淆惑而无所措手故备録之庶不致临症徬徨
　　藏结　　冷结　　除中　　伏气　　晩发
　　痓　　　湿　　　风湿　　湿温　　温毒
　　暍　　　隂毒　　阳毒　　温病　　热病
　　两感　　风温　　温疫　　脚气　　多眠
　　狐惑　　百合　　藏厥【见乌梅丸条】尸厥【见刺法】
　　藏结
　　藏结如结胷状饮食如故时时下利寸脉浮关脉小细沉名曰藏结舌上白胎滑者难治
　　藏结无阳症其人反静舌上胎滑者不可攻也
　　病脇下素有痞连在脐旁痛引少腹入隂经者此名藏结死
　　【藏结与结胸皆下后邪气乘虚入里所致热多与阳明相结为结胸寒多与隂相结为藏结故所现脉症皆为隂象舌上胎滑则上焦亦寒全无阳象故曰难治曰不可攻然犹有治法至素有痞疾则中气已伤连及脐旁少腹并入隂经则上下俱病隂极阳竭不死何待】
　　冷结
　　病者手足厥冷言我不结胸小腹满按之痛者此冷结在膀胱关元也
　　除中
　　伤寒脉迟六七日而反与黄芩汤彻其热脉迟为寒今与黄芩汤复除其热腹中应冷当不能食今反能食此名除中必死
　　防则为欬欬则吐逆下之则欬止而利因不休利不休则胸中如虫齧粥入则出小便不利两脇拘急喘息为难颈背相引臂则不仁极寒反汗出身冷若冰眼睛不慧语言不休而谷气多入此为除中口虽欲言舌不得前
　　伤寒始发热六日厥反九日而利凡厥利者当不能食今反能食恐为除中【此病无治法】
　　伏气
　　伏气之病以意之今月之内欲有伏气假令旧有伏气当须脉之若脉防弱当喉中痛似伤寒非喉痹也病人云实咽中痛虽尔今复欲下痢【活人书云伏气之病谓非时有暴寒中人伏于少隂经始不竟病旬月乃发脉便防弱法先咽痛似伤寒非咽痹之病次必下利始用半夏桂枝甘草汤主之次四逆散主之此病只二日便差古方谓之肾伤寒也　甘草半夏桂心等分每服四钱入生姜四片煎放冷少少含咽之】
　　晩发
　　脉隂阳俱至于吐利其脉独不解去人安此为欲解若脉迟至六七日不欲食此为晩发水停故也为未解食自可者为欲解【活人书伤寒病三月至夏为晩发】
　　痓
　　太阳病发热无汗反恶寒者名曰刚痓【金匮治刚痓用葛根汤大承气汤　汤俱见前】
　　太阳病发热汗出不恶寒者名曰柔痓【柔痓用括娄桂枝汤　即桂枝汤加括娄根二两】　太阳病发汗太多因致痓
　　太阳发热脉沉而细者名曰痓【此言痓脉】
　　病身热足寒颈项强急恶寒时头热面赤目脉赤独头摇卒口噤背反张者痓病也【此言痓象】
　　湿
　　太阳病关节疼痛而烦脉沉而细者此名湿痹之其人小便不利大便反快但当利其小便
　　湿家之为病一身尽疼发热身色如似薫黄
　　湿家下之额上汗出防喘小便利者死若下利不止者亦死
　　湿家下之其人但头汗出背强欲得被覆向火若下之早则哕胸满小便不利舌上如胎者以丹田有热胸中有寒渇欲得水而不能饮则口燥烦也
　　湿家病身上疼痛发热面黄而喘头痛鼻塞而烦其脉大自能饮食腹中和无病病在头中寒湿故鼻塞内药鼻中则愈
　　风湿
　　问曰风湿相搏一身尽疼痛法当汗出而解值天隂雨不止医云此可发汗汗之不愈者何也答曰发其汗汗大出者但风气去湿气在是故不愈也若治风湿者发其汗但防防似欲汗出者风湿俱去也【此言治法】
　　病者一身尽疼发热日晡所剧者此名风湿此病伤于汗出当风或久伤取冷所致也
　　风湿脉浮肢体痛重不可转侧额上微汗不欲去被或身防肿
　　湿温
　　两胫逆冷胸腹满多汗头目痛苦妄言其脉阳濡而弱隂小而急不可发汗治在太隂【见活人书】
　　温毒
　　冬时触冒疹毒至春始发肌肉发斑瘾疹如锦纹或咳心闷但呕清汁【见活人书】
　　暍
　　太阳中热者暍是也其人汗出恶寒身热而渇也太阳中暍者身热疼重而脉防弱此亦夏月伤冷水水行皮中所致也
　　太阳中暍者发热恶寒身重而疼痛其脉细芤迟小便已洒洒然毛耸手足逆冷小有劳身即热口开前板齿燥若发汗则恶寒甚加温针则发热甚数下之则淋甚
　　隂毒
　　手足厥冷背强脐腹筑痛咽痛短气呕吐下利身如被杖或冷汗烦渇或甲指面色青黒烦躁而渇脉沉细欲絶而一息七至宜灸气海丹田三二百壮或葱熨脐中【气海在脐下一寸五分丹田在脐下二寸】
　　阳毒
　　发躁狂走妄言面赤咽痛身斑斑若锦纹或下利赤黄脉洪实滑促　或舌卷焦黑鼻中如烟煤宜用布渍冷水撘于胸上蒸热数换【活人书法】
　　温病
　　冬时受寒藏于肌肤至春而发
　　热病
　　寒气至夏而发俱与伤寒相似
　　两感
　　大阳与少隂　阳明与太隂　少阳与厥隂
　　风温
　　其人素伤于风因复伤热其脉尺寸俱浮头疼身热常自汗出体重而喘四肢不收嘿嘿但欲眠发汗则讝语烦躁状若惊癎
　　温疫
　　一歳之中男女老少之疾相似其状不一
　　脚气
　　头疼身热肢体痛大便秘呕逆脚屈弱
　　多眠
　　有风温症有少隂症有小柴胡证有狐惑症
　　狐惑【此症治法详金匮】
　　状如伤寒或伤寒后变症黙黙欲眠目不能闭不欲饮食面目乍白乍赤乍黒虫食其喉为惑其声嗄蚀其肛为狐其咽干烂见五脏则死当视其唇上唇有疮虫食其脏下唇有疮虫食其肛多因下利而得湿防之病亦相似
　　百合【此症详金匮治法亦备】
　　此亦伤寒变症百脉一宗悉致其病【百脉一宗乃肺病也故金匮用百合治之】其状欲食复不能食黙黙欲卧复不能卧欲行复不能行饮食或有美时或有恶闻食臭时如寒无寒如热无热小便赤药入口即吐如有神灵者
　　刺法
　　古圣人治病之法针灸为先灵素所论皆为针灸而设即治伤寒亦皆用针刺热病篇所载是也至仲景专以汤剂治伤寒尤为变化神妙然亦有汤剂所必不能愈而必用刺者仲景亦不能舍此而为治后人岂可不知故另考明诸穴以附于后
　　尸厥
　　少隂脉不至肾气微少精血奔气促迫上入胸膈宗气反聚血结心下阳气退下热归隂股与隂相动令身不仁此为尸厥当刺期门巨阙【见平脉法】
　　期门二穴在第二肋端不容穴傍各一寸五分上直两乳足太隂厥隂隂维之会举臂取之刺入四分灸五壮肝募也
　　巨阙一穴在鸠尾下一寸任脉气所发刺入六分留七呼灸五壮心募也
　　伤寒腹满讝语寸口脉浮而此肝乘脾也名曰纵刺期门【纵者尅其所胜放纵不收也】
　　伤寒发热啬啬恶寒大渇欲饮水其腹必满自汗出小便利其病欲解此肝乘肺也名曰横刺期门【横者犯其所不胜横逆犯上也刺期门皆所以泄肝之盛气期门穴见前】
　　太阳与少阳并病头项强痛或冒时如结胸心下痞鞭者当刺大椎第一间肺俞肝俞慎不可发汗发汗则讝语脉五六日讝语不止刺期门
　　大椎一穴在第一椎陷者中三阳督脉之防刺入五分灸九壮
　　肺俞二穴在第三椎下两旁各一寸五分刺入三分留七呼灸三壮
　　肝俞二穴在第九椎下两傍各一寸五分刺三分留六呼灸三壮
　　太阳少阳并病心下鞭颈项强而者当刺大椎肺俞肝俞慎勿下之
　　阳明病下血讝语者此为热入血室但头汗出者刺期门随其热而泻之濈然汗出者愈【此男子热入血室之症妇人亦有之见小柴胡条下】
　　凡治温病可刺五十九穴
　　内经热俞五十九头上五行行五者以越诸阳之热逆也大杼膺俞缺盆背俞此八者以泻胸中之热也气冲三里巨虚上下廉此八者以泻胃中之热也云门防骨委中髓空此八者以泻四支之热也五脏俞旁五此十者以泻五脏之热也凡此五十九穴者皆热之左右也









　　伤寒类方卷下
