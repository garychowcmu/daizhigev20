
　　巢氏病源补养宣导法
　　
　　
　　正编
　　风病诸候上
　　风偏枯候其汤熨针石，别有正方，补养宣导，今列于后。《养生方》导引法云：正倚壁不息，行气从头至足止，愈疽疝大风，偏枯诸风痹。(补养宜导，每门皆有此语，今只一见。)又云：仰两足指五息止，引腰背痹，偏枯，令人耳闻声，常行眼耳诸根，无有挂碍。
　　又云：以背正倚展两足及趾，瞑心从头上引气，想以达足之十趾，及足掌心，可三七引，候掌心似受气止。盖谓上引泥丸，下达涌泉是也。
　　又云：正柱倚壁不息，行气从口趣令气至头始止，治痹大风偏枯。
　　又云：一足翕地足不动，一足向侧相转，身欹势，并手尽急回左右迭三七，去脊风冷，偏枯不通润。
　　
　　正编
　　风病诸候上
　　风失音不语候《养生方》云：醉卧当风，使人发喑。
　　
　　正编
　　风病诸候上
　　风口候《养生方》云：夜卧当耳，勿得有孔，风入耳中，喜令口 。
　　
　　正编
　　风病诸候上
　　风四肢拘挛不得屈伸候《养生方》导引法云：手前后遁互拓极势三七，手掌向下，头低面心气向下至涌泉仓门，却努一时取势，散气放纵，身气平，头动膊，前后欹侧，柔转二七，去 井冷血，筋急渐渐如消。
　　又云：两手抱左膝伸腰，鼻内气七息，展右足，除难屈伸拜起，胫中痛萎。
　　又云：两手抱右膝着膺，除下重难屈伸。
　　又云：踞坐伸右脚，两手抱左膝头，伸腰以鼻内气，自极七息。展左足着外，除难屈伸，拜起胫中疼痹。
　　又云：立身上下正直，一手上拓，仰手如推物势，一手向下，如捺物极势，上下来去，换易四七，去膊内风，两膊井内冷血，两掖筋脉挛急。
　　又云：踞伸左脚，两手抱右膝，生腰，以鼻内气，自极七息，展左足着外，除难屈伸，拜起胫中疼。
　　
　　正编
　　风病诸候上
　　风身体两足不随候《养生方》导引法云：极力右掖振两臀，不息九通，愈臀痛劳倦，风气不随。振两臀者，更互蹄踩犹言厥，九通中间偃伏皆为之，名虾蟆行气不已，愈臀痛劳倦，风气不随，久行不觉痛痒，作种种形状。
　　又云：偃卧合两膝，布两足生腰，口内气，振腹七息，除壮热疼痛，两胫不随。
　　又云：治四肢疼闷及不随，腹内积气，壮席必须平稳，正身仰卧，缓解衣带，枕高三寸。握固者，以两手各自以四指把手拇指，舒臂令去身各五寸，两脚竖趾，相去五寸，安心定意，调和气息，莫思余事，专意念气。徐徐漱醴泉者，以舌舐略唇口牙齿，然后咽唾，徐徐以口吐气，鼻引气入喉，须微微缓作，不可卒急强作。待好调和引气，勿令自闻出入之声，每引气心心念送之，从脚趾头使气出，引气五息六息，一出入为一息，一息数至十息，渐渐增益，得至百息二百息，病即除愈。不用食生菜鱼肥肉，大饱食后，喜怒忧恚，悉不得辄行气。惟须向晓清静时，行气大佳，能愈万病。
　　
　　正编
　　风病诸候上
　　风鳅手足不随候《养生方》导引法云：左右拱手，两臂不息九通，治臂足痛，劳倦，风痹不随。
　　
　　正编
　　风病诸候上
　　偏风候《养生方》导引法云：一手长舒仰掌合掌，一手捉颏挽之向外，一时极势二七，左右亦然，手不动两向侧势急挽之二七，去头骨急强，头风脑旋，候痹，膊内冷注偏风。
　　又云：一足翕地，一手后向长舒?努之，一手捉涌泉，急挽足努手挽，一时极势左右易，俱二七，治上下偏风，阴气不和。
　　
　　正编
　　风病诸候上
　　风不仁候《养生方》导引法云：赤松子曰：偃卧展，两胫两手，足外踵指相向，以鼻内气，自极七息。除死肌不仁足寒。
　　又云：展两足上，除不仁胫寒之疾也。
　　
　　正编
　　风病诸候上
　　风湿痹候《养生方》导引法云：任臂不息十二通，愈足湿痹不任行，腰脊痹痛。又正卧叠两手，着背下伸两脚，不息十二通，愈足湿痹不任行，腰脊痛。痹有偏患者，患左压右足，患右压左足，久行手亦如足用，行满十方止。
　　又云：以手摩腹，从足至头，正卧蜷臂导引，以手持引足住任臂，闭气不息十二通。以治痹湿不可任，腰脊痛。
　　
　　正编
　　风病诸候上
　　风湿候《养生方》真诰云：栉头理发，欲得多过，通流血脉，散风湿，数易栉，更番用之。
　　
　　正编
　　风病诸候上
　　风鳅候《养生方》云：一曰以右踵拘左足拇趾，除风痹；二曰以左踵拘右足拇趾，除厥痹；三曰两手更引足跗置膝上，除体痹。
　　又云：因汗入水，即成骨痹。
　　又云：偃卧合两膝头，翻两足，伸腰坐，口内气，胀腹自极七息。除痹痛热痛，两胫不随。
　　又云：踞坐伸腰，以两手引两踵，以鼻内气，自极七息。布两膝头，队痹呕引两手。
　　又云：忍尿不便，膝冷成痹。
　　又云：偃卧端展两手足臂，以鼻内气，自极七息，摇足三十而止，除胸足寒，周身痹厥逆。
　　又云：正倚壁不息，行气从头至足止，愈大风偏枯诸痹。
　　又云：左右手夹据地，以仰引腰五息止，去痿痹，利九窍。
　　又云：仰两足趾，引五息止，腰背痹枯，令人耳闻声，久行眼耳诸根，无有挂碍。
　　又云：踞伸右脚，两手抱左膝头，生腰，以鼻内气，自极七息。除难屈伸，拜起胫中痛疼痹。
　　又云：左右拱两臂，不息九通。治臂足疼劳倦，风痹不随。
　　又云：凡人常觉脊倔强而闷，仰面努膊，并向上头左右两向挪之，左右三七一住。待血动定然，始更用初缓后急，不能先急后缓。若无病患，常欲得旦起午时日没三辰，如用辰别二七，除寒热病脊，腰颈项痛，风痹两膝颈头。以鼻内气，自极七息，除腰痹背痛，口内生疮，牙齿风头眩尽除。
　　又云：大汗勿偏脱衣，喜偏风，半身不随。
　　《养生经要集》云：大汗急敷粉，着汗湿衣，令人得疮，大小便不利。
　　
　　正编
　　风病诸候上
　　风惊候《养生方》云：精藏于玉房，交接太数，则失精。失精者，令人怅怅，心常惊悸。
　　
　　正编
　　风病诸候下
　　风冷候《养生方导引法》云：一足翕地，足不动，一足向侧如丁字样，转身欹势，并手尽急回，左右迭互。去脊风冷，偏枯不通润。
　　又云：蹲坐身正头平，叉手安颏下，头不动，两肘向上正摇，上下来去七七，亦持三七，放纵身心。去乳房风冷肿闷，鱼寸不调，日日损。
　　又云：坐两足长舒自纵，身内气向下，使心内柔和适散。然始屈一足安膝下，长舒一足，仰足趾向上，使急仰眠，头不至席，两手急努向前，头向上努挽，一时各各取势，来去二七，迭互亦然。去脚疼腰膊，冷血冷风，日日渐损。
　　又云：长舒足，肚腹着席安，徐看气向下，知有去处。然使着两手掌拓席，努使臂直，散脊背气，向下渐渐尽势来去二七。除脏腑内宿冷，脉急腰膊风冷。
　　又云：欲以气出汗，拳手屈膝侧卧，闭气自极欲息，气定复闭气，如此汗出乃止。复转卧，以下居上，复闭气如前，汗大出乃止。此主治身中有风寒。欲治股胫手臂痛法，屈一胫一臂，伸所病者正偃卧，以鼻引气令腹满，以意推之，想气行至上，温热即愈。
　　又云：肚腹着席，长舒一足，向后急努足趾，一手舒向前尽势，将一手向背上挽足倒极势头仰蹙背使急，先用手足斜长舒者，两向自相挽急，始屈手足共头，一时取势常记动手足。
　　先后交番，上下来去二七，左右亦然。去背项腰膝膊，并风冷疼闷，脊里倔强。
　　又云：坐正两手向后，捉腕反向，拓席尽势，使复眩眩，上下七，左右换手亦然。损腹肚冷风，宿气积，胃口冷，食饮进退，吐逆不下。
　　又云：凡学将息人，先须正坐，并膝头足。初坐先足趾相对，足跟外扒坐上。欲安稳，须两足跟向内，相对坐上，足趾外扒。觉闷痛，渐渐举身，似疑便坐上，待共内坐相似不痛，如双竖足跟向上坐上，足趾并反向外。每坐常去膀胱内气，膝冷，两足冷疼，上气腰痛，尽自消适。
　　又云：长舒一足一脚，屈两手挽膝三里，努膝向前身却挽，一时取势，气内散消。如似骨解，迭互换足，各别三七。渐渐去膊脊冷风冷，血筋急。
　　又云：手两手向后倒挽两足，极势，头仰足趾内外努之，缓急来去七。始手向前直舒。足自摇，膝不动，手足各二七。去脊腰闷风冷。
　　又云：身平正舒两手，向后极势。屈肘向后，空捺四七，转腰垂手向下，手掌四面转之。去臂内筋急。
　　又云：两手长舒合掌向下，手高举与膊齐，极势使膊闷痛然，始上下摇之二七，手下至膊还，上下缓急，轻手前后散振七，去膊内风冷疼，日消散。双手前拓，努手合掌向下又云：手掌倒拓两膊，并前极势上下，傍两掖急努振摇，来去三七，竟手不移处，努两肘上急势上下，振摇二七，欲得拳两手七，因相将三七，去项膊筋脉，急努一手屈拳向左，一手捉肘头向内挽之，上下一时尽势，屈手散放舒指三，方转手皆极势四七，调肘膊骨筋，急强两手拓向上，极势上下，来去三七。
　　又云：手不动时，两肘向上极势七，不动手，肘臂侧身极势左右回三七，去颈骨冷气风急。前一十二件有此法，能使气人行之，须在疾中可量。
　　
　　正编
　　风病诸候下
　　头面风候《养生方》云：饱食仰卧久，成病气头风。
　　又云：饱食沐发，作头风。
　　又云：夏不用露面卧，露下堕面上，令面皮浓，喜成癣。一云：作面风，其汤熨针石，别有正方，补养宣导，今附于后。《养生方导引法》云：一手拓颐向上极势，一手向后长舒急努，四方显手掌，一时俱极势四七，左右换手皆然，拓颐手两向，共头欹侧，转身二七，去臂又云：解发东向坐，握固，不息一通，举手左右导引，手掩两耳，治头风。令发不白，以手复捋头五通脉也。
　　又云：人常须日已没食讫，食讫，即更不须饮酒，终天不干呕，诸热食腻物，不饮冷醋浆，喜失声失咽。热食枕手卧手，成头风日涩。
　　又云：端坐伸腰，左右倾头，闭目以鼻内气，除头风，自极七息止。
　　又云：头痛以鼻内徐吐出气三十过休。
　　又云：抱两膝自弃于地，不息八通。治胸中上至头诸病，耳目鼻喉痛。
　　又云：欲治头痛闭气，令鼻极偃卧乃息，汗出乃止。
　　又云：叉两手头后极势振摇二七，手掌翻覆安之二七，头欲得向后仰之，一时一势，欲得欹斜，四角急挽之三七，去头掖膊肘风。
　　
　　正编
　　风病诸候下
　　风头眩候《养生方导引法》云：以两手抱右膝着膺，除风眩。
　　又云：以两手承辘轳倒悬，令脚反在其上元，愈头眩风癫。坐地舒两脚，以绳 之，大绳讫，拖辘轳上来下去，以两手挽绳，使脚上头下，不使离地，自极十二通，愈头眩风癫。久行，身卧空中而不堕落。
　　又云：一手长舒，合掌仰，一手捉颐挽之向外，一时极势二七。左右亦然，手不动，两向侧极势急挽之二七。去颈骨急强，头风脑旋，喉痹膊内冷注偏风。
　　又云：凡人常觉脊背倔强，不问时节缩咽膊内，仰面努膊井向上，头左右两向挪之，左右三七一住，待血行气动住，然始更用。初缓后急，不得先急后缓。若无病患，常欲得旦起午时日没三辰，辰别二七。除寒热病脊腰颈项痛风痹，口内生疮，牙齿风颈头眩，众病尽除。
　　又云：坐地交叉两脚，以两手从曲脚中入，低头叉项上。治久寒，不然能自湿，耳不闻又云：脚着项上不息十二通愈。
　　又云：大寒不觉暖热，久顽冷，患耳聋目眩。病久行即成法，法身五六不能变也。
　　又云：低头不息六通，治耳聋目癫眩，咽喉不利。
　　又云：伏前侧牢，不息六通，愈耳聋目眩。随左右聋，伏并两膝，耳着地牢。强意多用力至大极，愈耳聋目眩病。久行不已，耳闻十方，亦能倒头，则不眩也。八件有此术，亦在病疾难为。
　　
　　正编
　　风病诸候下
　　风癫候《养生方》云：夫人见十步直墙，勿顺墙而卧，风利吹人，必发癫痫及体重。人卧春夏向东，秋冬向西，此是常法。其汤熨针石，别有正方，补养宣导，今附于后。《养生方导引法》云：还向反望，不息七通，治咳逆胸中病，寒热癫疾，喉不利，咽干咽塞。
　　又云：以两手承辘轳倒悬，令脚反在上元，愈头眩风癫。坐地舒两脚，以绳 之，以大绳讫，拖辘轳上来下去，以两手挽绳，使脚上头下，不使离地，自极十三通，愈头眩风癫。久行，身卧空中而不堕落。
　　
　　正编
　　风病诸候下
　　风邪候《养生方导引法》云：脾主土，土暖如人肉，始得发汗，去风冷邪气。若腹内有气胀，先须暖足摩脐上下并气海，不限遍数，多为佳，如得左回右转三七，和气如用，要用身内一百一十三法，回转三百六十骨节，动脉摇筋，气血布泽，二十四气和润。脏腑均调，和气在用，头转动摇振。手气向上，心气则下，分明去知来，莫问平手欹腰，转身摩气，屈蹙回动，尽心气放散，送至涌泉，一一不失气之行度，用之导益，不解用者，疑如气乱。
　　
　　正编
　　风病诸候下
　　鬼邪候《养生方》云：上清真人诀曰，夜行常琢齿，杀鬼邪。
　　又云：仙经治百病之道，叩齿二七过，辄咽气二七过。如三百通乃止，为之二十日，邪气悉去，六十日小病愈，百日大病除，三蛊伏尸皆去，面体光泽。又无生经曰：治百邪鬼虫毒，当正偃卧闭目闭气，内视丹田，以鼻徐徐内气，令腹极满，徐徐以口吐之，勿令有声，令人多出少，以微为之，故存视五脏，各如其形色，又存胃中，令解明洁白。如素，为之倦极，汗出乃止，以粉粉身，摩捋形体，汗不出而倦者，亦可止。明日复为之。
　　又云：当存作大雷电，隆隆鬼鬼，走人腹中，为之不止，病自除去。
　　又云：封君达常乘青年，鲁女生常乘驳牛，孟子绰常乘驳马，君公度常乘青骡，时人莫知其名字为谁，故曰欲得不死，当问青牛道士，欲得此色，驳牛为上，青牛次之，驳马又次之。三色者，顺生之气也，故云青牛者，乃柏木之精，驳牛者，古之神宗之先，驳马者，乃神龙之祖也。云道士乘此以行于路，百物之恶精，疫气之疠鬼，长摄之焉。
　　
　　正编
　　风病诸候下
　　风瘙身体隐轸候《养生方》云：汗出不可露卧及浴，使人身振寒热风轸。
　　
　　正编
　　风病诸候下
　　诸癞候《养生禁忌》云：醉酒露卧，不幸生癞。
　　又云：鱼无鳃不可食，食之令人五月发癞。
　　
　　正编
　　虚劳病诸候上
　　虚劳候《养生方导引法》云：唯欲嘿气养神，闭气使极，吐气使微，又不得多言语，大呼唤令神劳损。亦云：不可泣泪。及多唾咦，此皆为损液漏津，使喉涩大渴。
　　又云：鸡鸣时叩齿三十六通讫，舐唇漱口，舌聊上齿表，咽之三过，杀虫补虚劳，令人强壮。
　　又云：两手拓两颊，手不动，搂肚肘使急，腰内亦然，住定放两肋，头向外，肘膊气散尽势，大闷始起，来去七通，肘臂劳。
　　又云：两手抱两乳，急努前后，振摇极势二七，手不动摇，两肘头上下来去三七，去两肘内劳损，散心向下，众血脉遍身流布无有壅滞。
　　又云：两足跟相对坐上，两足趾向下扒，两膝头拄席两向外扒使急，始长舒两手两向取势，一一皆急三七，去五功劳脊膝疼，伤冷脾痹。
　　又云：跪一足坐上，两手 内卷，足努 向下，身外扒，一时取势向心，来去二七，左右亦然。去五劳足背疼，闷膝冷阴冷。
　　又云：坐抱两膝下，去三里二寸，急抱向身极势，足两向身起，欲似胡床住势还坐，上下来去二七，去腰足臂内虚劳膀胱冷。
　　又云外转两脚，平翕而坐，意努动膝节，令骨中鼓，挽向外十度，非转也。
　　又云：两足相翕向阴端，急蹙将两手捧膝头，两向极势捺之二七，竟身侧两向，取势二七，前后努腰七，去心劳痔病。膝冷调和。未损尽时，须言语，不 喜，偏龈两手抱膝头，努膝向外，身手膝各两极势挽之三七，左右亦然，头须左右仰扒，去背急臂劳。
　　又云：两足相翕向阴端，急蹙将两手捧膝头，两向极势捺之二七，竟身侧两向，取势二七，前后努腰七，去心劳痔病。膝冷调和。未损尽时，须言语。不 喜，偏龈两手，抱膝头，努膝问外，身手膝各两极势挽之三七，左右亦然，头须左右仰扒。去背急臂劳。令足掌合也，蹙足极势，两手长舒，掌相向脑项之后，兼至膊相挽向头膊，手向席来去七，仰手七，合手七，始两手角上极势，腰正足不动，去五劳七伤，齐下冷暖不和。数用之，常和调适。
　　又云：一足翕地，一足屈膝，两手抱犊鼻下，急挽回身极势，左右换易四七，去五劳，三里气不下。
　　又云：蛇行气曲卧，以正身复起踞，闭目随气所在，不息少食，裁通肠服气为食，以舐为浆，春出冬藏，不财不养，以治五劳七伤。
　　又云：虾蟆行气，正动摇两臂，不息十二通。以治五劳七伤，水肿之病也。
　　又云：外转两足十遍，引去心腹诸劳。内转两足各十遍，引去心五息止，去身一切诸劳疾疹。
　　
　　正编
　　虚劳病诸候上
　　虚劳羸瘦候《养生方》云：朝朝服玉泉，使人丁壮，有颜色，去虫而牢齿也。玉泉口中唾也，朝未起早，漱口吞之，辄琢齿二七过，如此者三乃止，名曰练精。
　　又云：咽之三过乃止，补养虚劳，令人强壮。
　　
　　正编
　　虚劳病诸候上
　　虚劳寒冷候《养生方导引法》云：坐地交叉两脚，以两手从脚中入，低头叉手项上。治久寒不能自
　　正编
　　虚劳病诸候上
　　虚劳少气候《养生方导引法》云：人能终日不唾，恒含枣核而咽之，受气生津，此大要也。
　　
　　正编
　　虚劳病诸候上
　　虚劳里急候《养生方》云：正偃卧，以口徐徐纳气，以鼻出之，除里急。饱食后，小咽气数十，令温寒者，干呕腹痛，从口内气七十所，大填腹后，小咽气数十，两手相摩令极热以摩腹，令气下。
　　
　　正编
　　虚劳病诸候上
　　虚劳体痛候《养生方导引法》云：双手舒指向上，手掌从面向南，四方回之，屈肘上，下尽势四七始放手向下垂之，向后双振轻散气二七，上下动两膊二七，去身内臂肋疼闷，渐用之则永除。
　　又云：大箕坐以两手捉足五趾自极，低头不息九通，治颈脊腰脚痛劳疾。
　　又云：偃卧展两足趾，右向直两手身旁，鼻内气七息，除骨痛。
　　又云：端坐伸腰，举右手，仰其掌，却左臂覆右手，以鼻内气，自极七息，息间稍顿左手，除两臂背痛。
　　又云：胡跪身向下，头去地五寸，始举头，面向上，将两手一时抽出，先左手向身用长舒，一手向后身用长舒，前后极势二七，左右亦然。去臂骨脊筋，阴阳不和，疼闷 痛。
　　又云：坐一足上，一足横铺安膝下，押之一手捺上膝向下急，一手反向取势，长舒头仰向前，共两手，一时取势捺摇二七，左右迭互亦然，去髀胸项掖，脉血迟涩挛痛闷疼。双足互抱安稳，始抽一足向前极势，头面过前两足趾，上下来去三七，左右换足亦然，去臂腰背髀膝内疼闷不和，五脏六腑气津调适。一足屈如向前。使膀胱着膝上，一足舒向后尽势，足趾急努，两手向后，形状欲似飞仙，虚空头昂，一时取势二七，足左右换易一寸，去遍身不和。
　　又云：长舒两足，足趾努向上，两手长舒，手掌相向，手指直舒，仰头努脊，一时极势，满三通，动足相去一尺，手不移处，手掌内外七通，须臾动足二尺，手向下拓席，极势三通。
　　去遍身内筋节劳虚，骨髓疼闷。长舒两手向身，用上两手足足趾，急揣心不用力，心气并在足下，手足一时努纵极势三七。去 臂腰疼解溪蹙气，日日渐损。
　　
　　正编
　　虚劳病诸候上
　　虚劳口干燥候《养生方导引法》云：东向坐仰头不息五通，以舌撩口中漱满二七咽，愈口干。若引肾水。
　　发醴泉，来至咽喉，醴泉甘美，能除口苦，恒香洁食甘味和正，久行不已，味如甘露，无有饥渴。
　　又云：东向坐，仰头不息五通，以舌撩口，漱满二七，咽，治口苦干燥。
　　
　　正编
　　虚劳病诸候下
　　虚劳膝冷候《养生方导引法》云：两手反向拓席，一足跪坐，上一足屈，如仰面看气通众处散适极势振之四七，左右亦然，始两足向前双翕极势二七，去胸腹病膝冷脐闷。
　　又云：互跪调和心气，向下至足，意想气索索然，流布得所，始渐渐平手舒手傍肋，如似手掌内气出，气不上面，觉急闷即起脊至地来去三七，微减去膝头冷、膀胱宿病，腰内脊强，脐下冷闷。
　　又云：舒两足坐，散气向涌泉，可三通，气彻倒，始收右足屈卷，将两手急捉脚涌泉，挽足翕手挽，一时取势，手足用力，送气向下三七，不失气数寻，去肾内冷气，膝冷脚疼。
　　又云：跪一足坐上，两手 内卷足努 向下，身外扒，一时取势向心，来去二七，左右亦然，去痔，五劳，足臂疼闷，膝冷阴冷。
　　又云：卧展两胫，足十趾相柱，伸两手身旁，鼻内气七息，除两胫冷，腿骨中疼。
　　又云：偃卧展两胫两手外踵者相向，亦鼻内气自极七息，除两膝寒，胫骨疼，转筋。
　　又云：两足趾向下柱席，两涌泉相拓，坐两足跟头，两膝头外扒，手身前向下，尽势七通，去劳损阴疼，膝冷脾瘦肾干。
　　又云：两手抱两膝，极势来去摇之七七，仰头向后，去膝冷。
　　又云：偃卧展两胫，两足趾左向直两手身旁，鼻内气七息，除死肌及胫寒。
　　又云：立两手搦腰遍，使身正放纵，气下使得所，前后振摇七七，足并头两向振摇二七，头上下摇之七，缩咽举两膊，仰柔脊冷气散冷脏腑气向涌泉通彻。
　　又云：互跪两手向后掌合地，出气向下，始渐渐向下，觉腰脊大闷还上，来去二七，身正左右散气，转腰三七，去脐下冷闷，膝头冷，解溪内病。
　　
　　正编
　　虚劳病诸候下
　　虚劳阴痛候《养生方导引法》云：两足趾向下柱席，两涌泉相拓，坐两足跟头两膝头外扒，手身前向下，尽势七通，去劳损阴疼膝冷。
　　
　　正编
　　虚劳病诸候下
　　虚劳阴下痒湿候《养生方导引法》云：卧令两手布膝头，取踵置尻下，以口内气腹胀自极，以鼻出气七息，阴下湿，少腹里痛，膝冷不随。
　　
　　正编
　　虚劳病诸候下
　　风虚劳候《养生方导引法》云：屈一足趾向地努之，使急一手倒挽足，解溪向心极势，腰足解溪头如似骨解气散。一手向后拓席，一时尽势三七，左右换手亦然，去手足腰膊，风热急闷。
　　又云：仰头却背，一时极势手向下至膝头，直腰面身正还上去三七，始正身纵手向下，左右动摇二七，上下挽背脊七，渐去背脊臂膊腰冷不和。头向下努，手长舒向背上高举手向上，共头渐渐五寸，一时极势手还收向心前，向背后去来和谐，气共力调，不欲气强于力，不欲力强于气，二七，去胸背前后筋脉不和，气血不调。
　　又云：伸左胫屈右膝内压之，五息止，引肺去风虚，令人目明，根据经为之引肺中气，去风虚病，令人目明，夜中见色，与昼无异。
　　
　　正编
　　腰背病诸候
　　腰病候《养生方》云：饭了勿即卧，久成气病，令腰疼痛。又曰：大便勿强努，令人腰疼目涩。
　　又云：笑多即肾转腰痛。
　　又云：人汗次勿企床悬脚，久成血痹，两足重及腰痛。
　　《养生方导引法》云：一手向上极势，手掌四方转回，一手向下努之，合手掌努指，侧身欹形转身，向似看手掌向上，心气向下，散适知气下缘上，始极势左右上下，四七亦然，去膊并肋腰脊疼闷。
　　又云：平跪长伸两手，拓席向前，待腰脊须转，遍身骨解气散，长引腰极势。然始却跪，便急如似脊内冷气出，许令臂膊痛，痛欲似闷痛，还坐来去二七，去五脏不和，背痛闷。
　　又云：凡人常须觉脊强，不问时节，缩咽转内似回，搏内似面，努搏并向上也，头左右两向按之，左右三七一住，待血行气动定，然始更用。初缓后急，若无病患，常欲得旦起午时日没三辰，如用辰别三七，除寒热脊腰颈痛。
　　又云：舒两足足趾努上，两手长舒，手掌相向，手指直舒，仰头努脊，一时极势，满三通，动足相向一尺，手不移处，手掌向外七通，更动足二尺，手向下拓席，极势三通。去遍身内筋脉虚劳，骨髓疼闷。长舒两足，身角上，两手捉两足趾，急搦心不用力，心气并在足下，手足一时努纵，极势三七。去 臂腰痛，解溪足气，日日渐损。
　　又云：凡学将息人，先须正坐，膝头足初坐先足趾趾相对，足跟外扒，坐上少欲安稳，须两足跟向内相对，坐上足趾只觉闷痛。渐渐举身似款，便两足上待共坐相似不痛，始双竖足跟而上足趾并反而向外。每坐常学，去膀胱内冷面冷风膝冷足疼，上气腰疼，尽自消适也。
　　
　　正编
　　腰背病诸候
　　腰痛不得俯仰候又云：伸两足两手着五指上，愈腰折不能低着，唾血久疼愈。
　　又云：长伸两脚，以两手捉五指七遍，愈折腰不能低仰也。
　　
　　正编
　　腰背病诸候
　　胁痛候《养生方导引法》云：卒左胁痛，念肝为青龙，左目中魂神将五，营兵千乘万骑，从甲寅直符吏入左胁下，取病去。
　　又云：右胁痛，念肺为白帝，右目中魄神将五，营兵千乘万骑，从甲申直符吏入右胁下，取病去。胁侧卧伸臂直脚，以鼻内气，以口出之，除胁皮肤痛，七息止。
　　又云：端坐生腰，右顾视月，口内气咽之三十，除左胁痛，开目。
　　又云：举手交顶上相握自极，治胁下痛。坐地交两手着不周，遍握当挽，久行实身如金刚，令息调长，如风云如雷。
　　
　　正编
　　消渴诸痛候
　　消渴候《养生法》云：人睡卧勿张口，久成消渴及失血色。赤松子云：卧闭目不息十二通，治饮食不消。
　　《法》云：解衣 卧伸腰， 少腹，五息止，引肾去消渴，利阴阳。解衣者，使无挂碍；卧者，无外想，使气易行；伸腰使肾无逼蹙； 者，大努使气满；小腹者，即摄腹牵气使上息；即为之引肾者，引水来咽喉润上部，去消渴枯槁病；利阴阳者，饶气力，此中数虚。
　　要与时节而为避，初食后大饥时，此二时不得导引，伤人亦避，恶日时节不和时亦避。导已，先行一百二十步，多者千步，然后食之。法不使大冷大热，五味调和，陈秽宿食，虫蝎余残不得食，少眇着口中数嚼，少湍咽食已，亦勿眠，此名谷药，并与气和，即真良药。
　　
　　正编
　　伤寒病诸候
　　伤寒候《养生方导引法》云：端坐伸腰，徐以鼻内气，以右手持鼻闭目吐气，治伤寒头痛洗洗，皆当以汗出为度。
　　又云：举左手顿左足仰掌，鼻内气四十息之，除身热背痛。
　　
　　正编
　　温病诸候
　　温病候《养生方导引法》云：常以鸡鸣时存心念四海神名三遍，辟百邪正鬼，令人不病。
　　东海神名阿明，南海神名祝融，西海神名巨乘，北海神名禺强。
　　又云：存念心气赤，肝气青，肺气白，脾气黄，肾气黑。出周其身，又兼避邪鬼，欲辟却众邪百鬼，常存心为炎火如斗，煌煌光明，则百邪不敢干之，可以入温疫之中。
　　
　　正编
　　疫疠病诸候
　　疫疠病候《养生方》云：封君达常乘青牛，鲁女生常乘驳牛，孟子绰常乘驳马，尹公度常乘青骡，时人莫知其名字为谁。故曰欲得不死，当问青牛道士。欲得此色，驳牛为上，青牛次之，驳马又次之。三色者，顺生之气也。云。古之青牛者，乃柏木之精也；驳牛者，古之神宗之先也；驳马者，乃神龙之祖也。云道士乘此以行于路，百物之恶精，疫气之疠鬼，将长揖之焉。
　　延年之道，存念心气赤、肝气青、肺气白、脾气黄、肾气黑，出周其身。又兼辟邪鬼，欲辟却众邪百鬼，常存心为炎火如斗，煌煌光明，则百邪不敢干之，可以入温疫之中。
　　
　　正编
　　冷热病诸候
　　病热候《养生方导引法》云：偃卧合两膝，布两足而生腰，口内气，振腹七息，除壮热疼痛，通两胫不随。
　　又云：覆卧去枕，立两足，以鼻内气四十所，复以鼻出之，极令微气入鼻中，勿令鼻知，除身中热背痛。
　　又云：两手却据仰头向日以口内气，因而咽之数十，除热身中伤死肌。
　　
　　正编
　　冷热病诸候
　　冷热候《养生方导引法》云：一足向下踏地，一足长舒向前，极势手掌四方取势，左右换易四七。去肠冷腰脊急闷骨疼，令使血气上下布润。
　　又云：两足相合，两手仰捉两脚，向上急挽，头向后振势极三七。欲得努，足手两向舒张，身手足极势二七。去窍中生百病，下部虚冷。
　　又云：叉跗。两手反向拓席，渐渐向后努齐，腹向前散气，待火急还放，来去二七。去齐下冷，脚疼，五脏六腑不和。
　　又云：两手向后拓腰蹙膊，极势左右转身，来去三七。去腹肚脐冷，两膊急，胸掖不和又云：牙跪两手向后，手掌合地，出气向下，始渐渐向下，觉腰脊大闷，还上来去二七，身正左右散气，膊腰三七。去脐下冷，解溪内疼痛。
　　
　　正编
　　冷热病诸候
　　寒热厥后《养生方导引法》云：正偃卧，展两足，鼻内气自极，摇足三十过止，除足寒厥逆也。
　　
　　正编
　　气病诸候
　　上气候《养生方》：饮水勿急咽，久成气病。
　　《养生方导引法》云：两手向后合手，拓腰向上极势，振摇臂肘，来去七。始得手不移，直向上向下，尽势来去二七。去脊心肺气壅闷散消正坐，并膝头足，初坐先足趾相对，足跟外扒坐止，少欲安稳，须两足跟向内相对坐，足趾外扒觉闷痛，渐渐举手，似款便坐，足上待共内坐，相似不痛，始双竖脚跟向上坐上，足趾并反向外。每坐常觉，去膀胱内冷膝风冷足疼上气腰痛，尽自消适也。
　　又云：两足两指相向五息，正引心肺去厥逆上气，极用力令两足相向意止，引肺中气出，病患行肺内外展转屈伸，随无有违逆。
　　
　　正编
　　气病诸候
　　卒上气候《养生方导引法》云：两手交叉颐下自极，致补气，治暴气咳。以两手交颐下，各把两颐脉，以颐句交中急牵来着喉骨，自极三通，致补气充足，治暴气上气泻喉等病，令气调长，音
　　正编
　　气病诸候
　　结气候《养生方》云：哭泣悲来诉哭讫，不用即食，久成气病。
　　《养生方导引法》云：坐生腰，举左手仰其掌，却右臂覆右手，以鼻内气，自七息，息间稍顿右手，除两臂背痛结气。
　　又云：端坐生腰，举左手仰掌，以右手承右脉，以鼻内气，自极七息，除结气。
　　又云：两手拓肘头拄席努肚上极势，待大闷始下，来去上下五七，去脊背体内疼，骨节急强，肚肠宿气。行忌太饱，不得用肚编也。
　　
　　正编
　　气病诸候
　　逆气候《养生方导引法》云：以左足踵拘右足拇趾，鼻内气，自极七息，除癖逆气。
　　
　　正编
　　香港脚病诸候
　　香港脚缓弱候《养生方导引法》云：坐两足长舒，自纵身内气，向下使心内柔和适散，然后屈一足安膝下努长，舒一足，仰取指向上便急仰眠，头不至席，两手急努向前，头向上努挽一时。各各取势，来去二七，遁互亦然。去腰疼腰膊，冷血冷风痹，日日渐损。
　　又云：覆卧傍视内踵生腰，以鼻内气，自极七息，除脚中弦痛，转筋脚酸疼，脚痹弱。
　　又云：舒两足坐，散气向涌泉，可三通，气彻倒始收。右足屈倦，将两手急捉脚涌泉挽足踏手挽，一时取势，手足用力，逆气向下三七，不失气数寻，去肾内冷气膝冷脚疼也。
　　又云：一足屈之足趾仰使急，一足安膝头心散心，两足跟出气向下，一手拓膝头向下急捺，一手向后拓席。一时极势，左右亦然，二七，去膝髀疼急。
　　又云：一足踏地，一足向后，将足解溪安 上，急努两手偏相，向后侧身如转，极势二七，左右亦然，去足疼痛痹急腰痛也。
　　
　　正编
　　咳嗽病诸候
　　咳逆候《养生方导引法》云：先以鼻内气，乃闭口咳还，复以鼻内气咳则愈。向晨去枕，正偃卧，伸臂颈，瞑目闭口，无息极，胀腹两足再顷间吸腹，仰两足倍拳，欲自微息。定复为之，春三夏五秋七冬九，荡涤五脏，津润六腑。
　　又云：还向反望倒，不息七通，治咳逆胸中病寒热也。
　　
　　正编
　　五脏六腑病诸候
　　肝病候《养生方》云：春三月此谓发陈，天地俱生，万物以荥，夜卧早起，阔步于庭，被发缓形，以使春志生。生而勿杀，与而勿夺，赏而勿罚，此春气之应也，养生之道也。逆之则伤于肝，夏变为寒，则奉长生者少。
　　又云：肝脏病者，愁忧不乐，悲思嗔怒，头旋眼痛，呵气出而愈。
　　
　　正编
　　五脏六腑病诸候
　　心病候《养生方》云：夏三月此谓蕃莠，天地气交万物英实。夜卧早起，无厌于日，使志无怒，使华英成秀，使气得泄。若所受在外，此夏气之应，养长之道也。逆之则伤心，秋为 疟。
　　《养生方导引法》云：心脏病者，体有冷热，若冷呼气入，若热吹气出。
　　又云：左卧口内气鼻出之，除心下不便也。
　　
　　正编
　　五脏六腑病诸候
　　脾病候《养生方》云：脾脏病者，体面上游风习习痛，身体痒烦满疼痛，用嘻气出。
　　
　　正编
　　五脏六腑病诸候
　　肺病候《养生方》云：多语则气争，肺胀口燥。
　　又云：秋三月此谓容平，天气以急，地气以明。早卧早起，与鸡俱兴，使志安宁，以缓秋形，收敛神气，使秋气平，无外其志，使肺气清。此秋气之应也，收养之道也。逆之则伤肺，冬为泄，其汤熨针石，别有正方，补养宣导，今附于后。
　　《养生方导引法》云：肺脏病者，体胸背痛满，四肢烦闷，用嘘气出，以两手据地覆之，口内气鼻出之，除胸中肺中病也。
　　
　　正编
　　五脏六腑病诸候
　　肾病候《养生方》云：冬三月此谓闭脏，水冰地圻，无扰乎阳。早卧晚起，必待日光，使志若伏匿，若有私意，若有得去寒就温，无泄皮肤，使气亟夺，此冬气之应也，养脏之道也。逆之则伤肾，春为萎厥。
　　《养生方导引法》云：肾脏病者，咽喉窒塞，腹满耳聋，用 气出。
　　又云：两足交坐，两手捉两足解溪，挽之极势，头仰来去七，去肾气壅塞。
　　
　　正编
　　五脏六腑病诸候
　　膀胱病候《养生方导引法》云：蹲坐欹身，努两手向前，仰掌极势左右转身腰三七，去膀胱内冷血风，骨节急强。
　　又云：互跪调和，心气向下至足，意里想气索索然，流布得所，始渐渐平身舒手傍肋，如似手掌内气出气不止，面觉急闷即起，皆至地来去二七，微减膝头冷，膀胱病宿腰脊强，脐下冷闷。
　　
　　正编
　　腹痛病诸候
　　腹痛候《养生方导引法》云：治股胫手臂痛，法屈一胫臂中所痛者，正偃卧口鼻闭气，腹痛以意推之，想气往至痛，上俱热即愈。
　　又云：偃卧展两胫两手仰足趾，以鼻内气，自极七息，除腹中弦急切痛。
　　又云：偃卧口内气鼻出之，除里急，饱咽气数十，令温中寒，干吐呕腹痛，口内气七十，所大振腹。咽气数十，两手相摩令热，以摩腹令气下。
　　又云：偃卧仰两足两手，鼻内气七息，除腹中弦切痛。
　　
　　正编
　　腹痛病诸候
　　腹胀候《养生方导引法》云：蹲坐住心卷两手，发心向下，左右手摇臂，遁互欹身尽，膊势，卷头筑肚，两手冲脉至脐下，来去三七，渐去腹胀肚急，闷食不消化。
　　又云：腹中苦胀有寒，以口呼出气三十过止。
　　又云：若腹中满，食饮苦饱，端坐生腰，以口内气数十，满吐之，以便为故，不便复为之，有寒气腹中不安，亦行之。
　　又云：端坐生腰，口内气数十，除腹满，食饮过饱，寒热腹中痛病。
　　又云：两手向身侧一向，偏相极势，发顶足气散下欲似烂物解散，手掌指直舒，左右相皆然，来去三七。始正身前后转动膊腰七，去腹肚胀，膀胱腰脊臂冷血脉急强悸也。
　　又云：若腹内满，饱食善饱，端坐生腰，以口内气数十，以便为故，不便复为。
　　又云：脾主土，暖如人肉，如始得发汗，去风冷邪气。若腹内有气胀，先须暖足摩上下，并气海不限遍数，多为佳，始得左回右转立七，和气。如用腰身内，一日一十三法，回转三百六十，骨节动脉摇筋，气血布泽，二十四气和润，脏腑均调和气。用头动摇振，手气向上，心气向下，分明知去来，莫阁平手欹腰转身，摩气蹙回动尽，心气放散，送至涌泉，一一不失气之行度，用之有益。不解用者，疑如气乱。
　　
　　正编
　　心腹痛病诸候
　　心腹痛候《养生方导引法》云：行大道常度日月星辰清净，以鸡鸣安身卧，嗽口三咽之，调五脏杀蛊虫，令人长生，治心腹痛。
　　
　　正编
　　心腹痛病诸候
　　心腹胀候《养生方导引法》云：伸右胫屈左膝内压之，五息，引脾去心腹寒热，胸臆邪胀。根据经为之，引脾中热气出去，腹中寒热，胸臆中邪气胀满。久行无有寒热时节之所中伤，名为真人之方。
　　
　　正编
　　痢病诸候
　　水谷痢候《养生方》云：秋三月此谓容平，天气以急，地气以明。早卧早起，与鸡俱兴，使志安宁，以缓秋形，收敛神气，使秋气平，无外其志，使肺气精。此秋气之应也，收养之气也。逆之则伤肺，冬为餐泄。
　　又云：五月勿食未成核果及桃枣，发痈疖，不尔发寒热，变黄胆，又为泄痢。
　　
　　正编
　　痢病诸候
　　冷热痢候《养生方导引法》云：泄下有寒者，微引气以息，内腹徐吹欲息，以鼻引气，气足复前即愈。其有热者，微呼以去之。
　　
　　正编
　　湿病诸候
　　湿簸候又云：有天行之湿，初得不觉，行坐不发，恒少气力，或微利，或不利，病成则变呕吐，即是虫内食于脏。
　　又云：有急结湿，先因腹痛下利，脓血相兼。出病成翻，大小便不通，头项满痛，小腹急满，起坐不安。亦是内食五脏，凡如此，虽初证未发于外，而心腹亦常烦懊。至于临困，唇口及肛门方复生疮即死也。
　　
　　正编
　　湿病诸候
　　疳簸候又云：五疳一是白疳，令人皮肤枯燥，面失颜色。二是赤疳，内食人五脏，令人头发焦枯。三是晓疳，食人脊膂，游行五脏，体重脬肿。四是疳 ，食人下部，疼痒腰脊挛急。五是黑疳，食人五脏，多下黑血，数日即死。凡五疳白者轻，赤者次，晓疳又次之，疳 又次之，黑者最重。皆从肠里上食咽喉齿断并生疮，下至谷道伤烂，下利脓血，呕逆，手足心热，腰痛嗜睡，秋冬可，春夏极。
　　又云：面青颊赤，眼无精光，唇口燥，腹胀有块，日日瘦损者，是疳食人五脏，至死不觉。
　　又云：五疳缓者，则变成五蒸。五蒸者，一曰骨蒸，二曰脉蒸，三曰皮蒸，四曰肉蒸，五曰渐羸瘦，或寒热无常，或手足烦热，或逆冷，或利或涩，或汗也。五蒸别自有论，与虚劳诸病相从也。
　　
　　正编
　　湿病诸候
　　三虫候《养生方导引法》云：以两手着头相叉，长气即吐之，坐地缓舒两脚，以两手外抱膝中，疾低头入两膝间，两手交叉头上十三通，愈三尸也。
　　又云：叩齿二七过，辄咽气二七，如三百通乃止。为之二十日，邪气悉去，六十日小病愈，百日大病除，三虫伏尸皆去，体面光泽也。
　　
　　正编
　　积聚病诸候
　　积聚候《养生方导引法》云：以左足践右足上，除心下积。
　　又云：病心下积聚，端坐生腰，向日仰头，除以口内气，因而咽之三十过而止，开目。
　　又云：左胁侧卧，伸臂直脚，以口内气鼻吐之，通而复使，除积聚心下痞硬。
　　又云：以左手按右胁，右手极形，除积及老血。
　　又云：闭口微息正坐，向王气张鼻，取气逼置脐下，小口微出十二通气，以除结聚。低头不息十二通，以消饮食，令身轻强。行之冬月，令人不寒。
　　又云：端坐生腰直上，展两臂，仰两手掌，以鼻内气，闭之自极七息，名曰蜀王乔，除胁下积聚。
　　又云：向晨去枕正偃卧，伸臂胫瞑目闭口不息，极张腹两足再息，顷间吸腹，仰两足倍拳，欲自微息定，复为春三夏五秋七冬九，荡涤五脏，津润六腑，所病皆愈。腹有疾积聚者，张吸其腹，热乃止， 瘕散破即愈矣。
　　
　　正编
　　积聚病诸候
　　痰饮候《养生方导引法》云：左右侧卧不息十二通，治痰饮不消。右有饮病，右侧卧；左有饮病，左侧卧；又有不消气排之左右，各十有二息，治痰饮也。
　　
　　正编
　　积聚病诸候
　　诸饮候《养生方导引法》云：行左之右之，侧卧闭目，气不息十二通，治诸饮不消。右有饮病，左不息排下消之。
　　又云： 行气低头倚壁，不息十二通，以意排之，痰饮宿食从下部出。愈 行气者，身置颈曲，排气下行，而一通愈宿食。久地自然能出，不须孔塞也。
　　
　　正编
　　癖病诸候
　　癖候《养生方》云：卧觉勿饮水，更眠令人作水癖。
　　又云：饮水忽急咽，久成水癖。
　　又云：举两膝夹两颊边，两手据地蹲坐，故久行之愈伏梁。伏梁者，宿食不消成癖，腹中如杯如盘。宿痈者，宿水宿气，癖数生痈。久行肠化为筋，骨变为实。
　　
　　正编
　　脾胃病诸候
　　脾胃气不和不能饮食候《养生方导引法》云：欹身两手一向偏侧，急努身舒头共手，兢扒相牵，渐渐一时尽势，气共力皆和，来去左右亦然，各三七，项前后两角缓舒手，如是似向外扒，放纵身心摇三七，遁互亦然。去太仓不和，臂腰虚闷也。
　　
　　正编
　　呕哕病诸候
　　呕吐候《养生方》云：八月勿食姜。一云被霜瓜。向冬发寒热及温病，食欲吐，或心中停饮不消，或为反胃。
　　《养生方导引法》云：正坐两手向后捉腕，反拓席尽势使，腹弦弦上下七，左右换手亦然。除腹肚冷，风宿气积，胃口冷，食饮进退，吐逆不下。
　　又云：偃卧展胫两手，左跷两足肿，以鼻内气，自极七息，除腰中病食苦。
　　又云：坐直舒两脚，以两手挽两足，自极十二通，愈肠胃不能受食，吐逆，以两手直叉两足底，两脚痛舒，以头枕膝上，自极十二通，愈肠胃不能受食，吐逆。
　　
　　正编
　　呕哕病诸候
　　宿食不消候《养生方导引法》云：凡食讫觉腹内过饱，肠内先有宿气，常须食前后两手撩膝，左右欹身，肚腹向前努，腰就肚左三七，右二七，转身按腰脊极势，去太仓腹内宿气不化，脾痹肠瘦，脏腑不和，得令腹胀满，日日消除。
　　又云：闭口微息，正坐向王气张鼻取气，逼至脐下，小口微出十二通气，以除结聚。低头不息十二通，以消饮食，令身轻强，行之冬月不寒。
　　又云：端坐生腰，举右手仰掌，以左手承左胁，以鼻内气，自极七息，所除胃寒，食不变则愈。
　　又云：端坐生腰，举右手承左胁，以鼻内气七息，除胃中寒，食不消。
　　又云： 行气低头，倚壁不息十二通，以意排痰饮，宿食从下部出，自愈。 行气者，身直颈曲，排气下行，十二通，愈宿食。
　　又云：雁行气低，臂推膝踞，以绳自缚拘，左低头不息十二通，消食轻身，益精神，恶气不入，去万邪。一本云：正坐仰天呼吸天精，解酒食饮饱，出气吐之数十，须臾立饥且醒。
　　夏月行之，令人清凉。
　　
　　正编
　　呕哕病诸候
　　食伤饱候《养生方导引法》云：若腹中满，食饮若饱。端坐生腰，以口内气数十，满吐之，以便为故。不便复为之，有寒气腹中不安亦得之。
　　又云：端坐生腰，口内气数十，除腹中满，食饮过饱，寒热腹中痛病。
　　
　　续编
　　水肿病诸候
　　水肿候《养生方》云：十一月勿食经夏自死肉脯，内动于肾，喜成水病。其汤熨针石，别有正方，补养宣导，今附于后。
　　《养生方导引法》云：虾蟆行气正坐，动摇两臂，不息十二通，以治五劳水肿之病。又云：人卧勿以脚悬蹋高处，不久遂致成肾水也。
　　
　　续编
　　霍乱病诸候
　　霍乱候《养生方》云：七月食蜜，令人暴下，发霍乱。
　　
　　续编
　　霍乱病诸候
　　霍乱转筋候《养生方导引法》云：偃卧展两胫，两手外踵者相向，以鼻内气，自极七息，除两膝寒，胫骨疼转筋。
　　又法：覆卧傍视立两踵，生腰，鼻内气，去转筋。
　　又云：张胫两足趾号五息，令人不转筋。极自用力张脚痛，挽两趾号，言宽大去筋节急挛痛，久行身开张。
　　又云：覆卧傍视立两踵，生腰，以鼻内气，自极七息已，除脚中弦痛，转筋脚酸疼。一本云“治脚弱”。
　　
　　续编
　　霍乱病诸候
　　霍乱筋急候《养生方导引法》云：两手抱足，头不动，足向口，面不受气，众节气散，来往三七。
　　欲得捉足，左右侧身，各各急挽，腰不动，去四肢腰上下髓内冷血，脉冷筋急。
　　又云：一足向前互跪，押 极势，一手向前长努拓势，一足向后屈，一手搦解溪，急挽尽势，膝头搂席使急，面头渐举，气融散流，上下左右换易四七，去腰伏菟腋下闷疼，髓筋急。
　　又云：长舒一足屈一足，两手抱膝三里，努膝向前，身却挽一肘取势，气内散消，如似骨解，遁互换足，各别三七，渐渐去膊脊冷风冷血筋急。
　　又云：张胫两足趾号，五息止，令人不转筋。极自用力张脚，痛挽两足趾号，言宽大去筋节急挛 痛，久行身开张。
　　又云：双手反向拓腰，仰头向后努急，手拓处不动展两肘头相向，极势三七，去两臂膊筋急，冷血咽骨掘弱。
　　又云：一手拓前极势长努，手向后长舒，尽势身似天形，左右迭互换手亦二七，腰脊不动，去身内八节骨内冷血，筋虚，项膊急。
　　又云：一足蹋地，一手向前长舒，一足向后极势长舒，一手一足一时尽意急振二七，左右亦然。去髓疼筋急，百脉不和。
　　又云：两手掌倒拓两膊并前，极势上下傍两掖急努，振摇来去三七，竟手不移处，努两肘向上，急势上下振摇二七，欲得卷两手七，自相将三七，去项膊筋脉急劳。一手屈卷向后，左一手捉肘头向内挽之，上下一时尽势，屈手散放舒指三，左转手皆极势四七，调肘膊骨筋急。张两手拓向上，极势上下，来往三七，手不动将两肘向极势七，不动手肘臂侧身极势，左右回三七，去胫骨冷气风急。
　　
　　续编
　　中恶病诸候
　　中恶卒魇候《养生方导引法》云：拘魂门，制魄户，名曰握固法。屈大拇指着四小指内抱之，积习不止，眠时亦不复开，令人不魇魅。
　　又云：人魇勿然明唤之，魇死不疑，暗唤之，唯好得远唤，亦不得近而急唤，亦喜失魂
　　续编
　　中恶病诸候
　　自缢死候又云：自缢死，旦至暮虽已冷，必可治，暮至旦则难治。此谓其昼则阳盛，其气易通，夜则阴盛，其气难通。
　　又云：夏则夜短又热则易活。
　　又云：气虽已断，而心微温者，一日以上犹可活也。
　　
　　续编
　　尸病诸候
　　伏尸候《养生方导引法》云：叩齿二七过，辄咽气二七过此三百通乃止，为之二十日，邪气悉去。六十日小病愈。百日大病除，伏尸皆去，面体光泽。
　　
　　续编
　　注病诸候
　　诸注候《养生方》云：诸湿食不见影，食之成卒注。
　　
　　续编
　　注病诸候
　　风注候《养生方导引法》云：两手交拓两膊头面，两肘头仰上极势，身平头仰，同时取势，肘头上下三七摇之。去膊肘风注，咽项急，血脉不通。
　　
　　续编
　　注病诸候
　　冷注候《养生方导引法》云：一手长舒合掌，一手捉颏挽之向外，一时极势二七，左右亦然。
　　手不动两向侧势急挽之二七，去颈骨急强头风脑旋喉痹膊内冷注偏风。
　　
　　续编
　　注病诸候
　　走注候《养生方》云：食米甘甜粥，变成走注，又两胁也。
　　
　　续编
　　蛊毒病诸候上
　　蛊毒候《养生方导引法》云：两手着头相叉坐地，缓舒两脚，以两手从外抱膝中，痛低头入两膝间，两手交叉头十二通。愈蛊毒及三尸毒，腰中大气。
　　又云：常度日月星辰清净，以鸡鸣安身卧，嗽口三咽之，调五脏，杀蛊虫，令人长生，又云：治百病邪蛊，当正偃卧，闭目闭气，内视丹田，以鼻徐徐内气，令腹极满，徐徐以口吐之，勿令有声，令入多出少，以微为故。存视五脏，各如其形色，又存胃中，令鲜明洁白如素，为之倦极，汗出乃止，以粉粉身，摩捋形体。汗不出而倦者，亦可止，明日复为之。
　　又当存作大雷电隆晃走入腹中，为之不止，病自除。
　　
　　续编
　　蛊毒病诸候下
　　饮酒中毒候《养生方》云：正坐仰天，呼出酒食醉饱之气，出气之后，立饥且醒。
　　
　　续编
　　血病诸候
　　吐血候《养生方》云：思虑伤心，心伤则吐衄，发则发焦也。
　　
　　续编
　　血病诸候
　　唾血候《养生方导引法》云：伸两脚两手指着足五趾上，愈腰折不能低，若唾血久疼为之愈。
　　长伸两脚，以两手捉五趾七遍，愈腰折不能低仰，若唾血久疼血病，久行身则可卷转也。
　　
　　续编
　　血病诸候
　　小便血候《养生方》云：人食甜酪，勿食不酢，必变为尿血。
　　
　　续编
　　发毛病诸候
　　须发秃落候《养生方》云：热食汗出勿伤风，令发堕落，其汤熨针石，别有正方，补养宣导，今附于后。
　　《养生方导引法》云：欲理发向王地，既栉发之始而微咒曰，泥丸玄华，保精长存，左为隐月，右为日根，六合清炼，百神受恩。咒毕唾三过，能常行之，发不落而生。
　　又云：当数易栉，栉之取多，不得使痛，亦可令侍者栉取多，血液不滞，发根常牢。
　　
　　续编
　　发毛病诸候
　　白发候《养生方导引法》云：解发东向坐，握固不息一通，举左右手导引，手掩两耳，治头风，令发不白，以手复持头五通脉也。
　　又云：清旦初起，左右手交互，从头上挽两耳举，又引须发即流通。
　　又云：坐地直两脚，以两手指脚胫，以头至地，调脊诸椎，利发根，令长美。坐舒两脚相去一尺，以扼脚两胫，以顶至地十二通，调身脊无患害，致精气润泽，发根长美者，令青黑柔濡滑泽，发恒不白。
　　又云：伏解发东向握固，不息一通。举手左右导引。掩两耳，令发黑不白，伏者双膝着地，额直至地，解发破髻，舒头长敷在地。向东者向长生之术，握固两手，如婴儿握，不令气出，不息不使，息出极闷已，三嘘而长细引，一通者一为之。令此身囊之中满，其气引之，此旧身内恶邪，伏气随引而出，故名导引。举左右手各一通，掩两耳塞鼻孔三通，除白发患也。
　　又云：蹲踞以两手举足五趾，低头自极，则五脏气遍至，治耳不闻，目不明，久为之，则令发白复黑。
　　又云：正月十日沐发，发白更黑。
　　又云：千过流头，头不白。
　　又云：正月一日取五香煮作汤，沐头不白。
　　又云：十日沐浴头不白。
　　又云：十四日沐浴，令齿牢发黑。
　　又云：常向本命栉发之始，叩齿九通。阴咒曰：大常散灵，五老返真，泥丸玄华，保精长存，左回拘月，右引日根，六合清炼，百疾愈因。咽唾三通，常数行之使人齿不痛，发牢不白，一云头脑不痛。
　　又云：思心气上下四布，正赤通天地，自身大且长，令人气力增益，发白更黑，齿落再生。
　　
　　续编
　　面体病诸候
　　面候《养生方》云：醉不可露卧，令人面发疮 。
　　又云：饮酒热未解，以冷水洗面，令人面发疮，轻者 。
　　
　　续编
　　面体病诸候
　　面候《养生方》云：饱食而坐不行步，有所作务，不但无益，乃使人得积聚不消之病，及手足痹面目黧 。
　　
　　续编
　　目病诸候
　　目风泪出候《养生方导引法》云：踞伸右脚，两手抱左膝头，生腰以鼻内气，自极七息，除难屈伸拜起，去胫中痛，痹风，目耳聋。
　　又云：踞伸左脚，两手抱右膝，生腰，以鼻内气，自极七息，展左足着外，除难屈伸拜起，去胫中疼。一本云：除风目暗耳聋。
　　又云：以鼻内气，左手持鼻除目暗泣出，鼻内气，口闭自极七息，除两胁下积血气。
　　又云：端坐生腰，徐以鼻内气，以右手持鼻，除目暗。若泪出，闭目吐气，鼻中 肉耳聋亦然。除伤寒头痛洗洗，皆当以汗出为度。
　　
　　续编
　　目病诸候
　　目暗不明候《养生方》云：恣乐伤魂，魄通于目，损于肝，则目暗。其汤熨针石，别有正方，补养宣导，今附于后。
　　《养生方导引法》云：蹲踞以两手举足五趾头自极，则五脏气遍，主治耳不闻人语声，目不明。久为之，则令发白复黑。
　　又云：两足趾五息止，引腰背痹偏枯，令人耳闻声。久行眼耳诸根，无有挂碍。
　　又云：伸左胫，屈右膝内压之，五息止，引肺去风虚，令人目明。根据经为之，引肺中气，去风虚病，令人目明，夜中见色，与昼无异。
　　又云：鸡鸣以两手相摩令热，以熨目三行，以指抑目左右有神光，令目明不病痛。
　　又云：东向坐不息，再通以两手中指口唾之二七，相摩拭目，令人目明。以甘泉漱之洗目，去其翳垢，令目清明。上以内气洗身中，令内睛洁，此以外洗去其尘障。
　　又云：卧引为三，以手爪项边脉五通，令人目明，卧正偃头下却亢引三通，以两手指爪项边大脉为五通，除目暗患。久行令人眼夜能见色，为久不已，通见十方，无有剂限。
　　
　　续编
　　目病诸候
　　目青盲候《养生方》云：勿塞故井及水渎，令人耳聋目盲。
　　又云：正月八日沐浴，除目盲。
　　
　　续编
　　目病诸候
　　目茫茫候《养生方导引法》云：鸡鸣欲起，先屈左手啖盐指，以指相摩。咒曰：西王母女，名曰益愈，赐我目受之，于口即精，摩形常鸡鸣二七着唾。除目茫茫，致其精光，彻视万里，遍见四方。咽二七唾之，以热指摩目二七，令人目不瞑。
　　
　　续编
　　鼻病诸候
　　鼻衄候《养生方》云：思虑则伤心，心伤则吐衄血。
　　
　　续编
　　鼻病诸候
　　鼻候《养生方导引法》云：东向坐，不息三通，手捻鼻两孔，治鼻中患交脚箕坐，治鼻中患通脚痈疮，去其涕唾，令鼻道通，得闻香臭。久行不已，彻闻十方。
　　
　　续编
　　鼻病诸候
　　鼻生疮候《养生方导引法》云：踞坐合两膝张两足，不息五通，治鼻疮。
　　
　　续编
　　鼻病诸候
　　鼻肉候《养生方导引法》云：端坐生腰，徐徐以鼻内气，以右手捻鼻，除目暗。泪苦出。徐徐闭目吐气，鼻中 肉耳聋，亦能除伤寒头痛洗洗，皆当以汗出为度。
　　又云：东向坐，不息三通，以手捻鼻两孔，治鼻中 肉。
　　
　　续编
　　耳病诸候
　　耳聋候《养生方》云：勿塞故井及水渎，令人耳聋目盲。其汤熨针石，别有正方，补养宣导，今附于后。
　　《养生方导引法》云：坐地交叉两脚，以两手从曲脚中入，低头叉项上。治久寒不能自温，耳不闻声。
　　又云：脚着项上，不息十二通，必愈大寒，不觉暖热，久顽冷患，耳聋目眩。久行即成法，法身五六不能变。
　　
　　续编
　　牙齿病诸候
　　齿痛候《养生方》云：常向本命曰栉发之始，叩齿九通，阴咒曰：太帝散灵，五老返真，泥丸玄华，保精长存。左回拘月，右引日根，六合清炼，百疾愈因。唾唾三通，常数行之，使齿不痛，发牢不白，头脑不痛。
　　又云：东向坐，不息四通，琢齿二七，治齿痛病。大张口琢齿二七，一通二七，又解四通，中间其二七大势，以意消息，瘥病而已，不复疼痛，解病鲜白不梨，亦不疏离。久行不已，能破金刚。
　　又云：东向坐，不息四通，上下琢齿三十六下，治齿痛。
　　
　　续编
　　牙齿病诸候
　　齿断肿候《养生方》云：水银不得近牙齿，发肿，善落齿。
　　
　　续编
　　牙齿病诸候
　　齿虫候《养生方》云：鸡鸣时常叩齿三十六下，长行之，齿不蠹虫，令人齿牢。
　　又云：朝未起早漱口，中唾满口乃吞之，辄琢齿二七过，使人丁壮有颜色，去虫而牢齿。
　　又云：人能恒服玉泉，必可丁壮妍悦，去虫牢齿，谓口中唾也。
　　
　　续编
　　牙齿病诸候
　　齿龋注候《养生方》云：朝夕琢齿，齿不龋。
　　又云：食毕当漱口数过，不尔使人病龋齿。
　　
　　续编
　　唇口病诸候
　　謇吃候《养生方》云：愤满伤神，神通于舌，损心则謇吃。
　　
　　续编
　　喉心胸病诸候
　　喉痹候《养生方导引法》云：两手拓两颊，手不动搂肘使急，腰内亦然，住定放两肋头向外肘膊，腰气散尽势，大闷始起。来去七通，去喉痹。
　　又云：一手长舒合掌，仰一手捉颏挽之向外，一时极势二七，左右亦然，手不动，两向侧势急挽之二七。去颈骨急强，头风脑旋，喉痹膊内冷注偏风。
　　
　　续编
　　喉心胸病诸候
　　狗咽候又云：治此病者，以一抟饭共狗分食便瘥，所以谓之狗咽。
　　
　　续编
　　喉心胸病诸候
　　胸鳅候《养生方》云：以右足践左足上，除胸痹食热呕。
　　
　　续编
　　瘿瘤等病诸候
　　瘿候《养生方》云：诸山水黑土中出泉流者，不可久居，常食令人作瘿病，动气增患。
　　
　　续编
　　瘿瘤等病诸候
　　多忘候《养生方》云：丈夫头勿北首卧，神魂不安，多愁忘。
　　
　　续编
　　瘿瘤等病诸候
　　嗜眠候《养生方导引法》云：箕踞交两手内并脚中入，且两手急引之，愈久寐精气不明。交脚箕踞，凡故言箕踞，以两手从内屈脚中入，左手从右跗腕上入，左足随孔下，右手从左足腕上入，右足随孔下出，抱两脚急把两手，极引二通，愈久寐精神不明，久行则不睡长精明。
　　又云：一手拓颏向上极势，一手向后长舒急努，四方显手掌，一时俱极势四七，左右换手皆然，拓颏手两向共，头欹侧身二七。去臂膊风眠睡，寻用永吉日康。
　　
　　续编
　　瘿瘤等病诸候
　　体臭候《养生方》云：以手掩口鼻，临目微气久许时，手中生液，速以手摩面目，常行之，使人体香。
　　
　　续编
　　疔疮诸候
　　疔疮候《养生方》云：人汗入诸食内食之，作疔疮。
　　
　　续编
　　痈疽病诸候上
　　痈候《养生方》云：五月勿食不成核果及桃枣，发痈疖，不尔发寒热，变为黄胆，又为泄利又云：人汗入诸食中，食之则作疔疮痈疖也。
　　
　　续编
　　痈疽病诸候上
　　疽候《养生方》云：铜器盖食，汗入食，食之令人发恶疮内疽。
　　又云：鲫鱼脍合猪肝肺食之，发疽。
　　又云：乌鸡肉合食发疽。
　　又云：鱼腹内有白如膏，合乌鸡肉食之，亦发疽也。
　　又云：鱼金鳃食发疽也。
　　又云：已醉强饱食，不幸发疸。其汤熨针石，别有正方，补养宣导，今附于后。
　　《养生方导引法》云：正倚壁不息，行气从头至足止，愈疽。行气者，鼻内息五入方一吐为一通，满十二通愈。
　　又云：正坐倚壁不息，行气从口，辄令气至头而止，治疽痹气不足。
　　
　　续编
　　痈疽病诸候下
　　疽候又云：十指端策策痛入心不可忍，向明望之，晃晃黄赤，或黯黯青黑，是 疽，直截后节，十有一愈。
　　又云：风胗痛不可忍者， 疽发五脏俞，节解相应，通洞 疽也。诸是 疽皆死。又齿间臭热，血出不止， 疽也，七日死。治所不瘥，以灰掩覆其血，不尔着人。
　　又云：诸是 疽皆死，唯痛取利，十有一活耳。此皆毒瓦斯客于经络，气血痞涩，毒变所生也。
　　
　　续编
　　痈疽病诸候下
　　风疽候《养生方》云：大解汗当以粉粉身，若令自干者，成风疽也。
　　
　　续编
　　痈疽病诸候下
　　肠痈候《养生方》云：六畜卒疫死及夏病者，脑不中食，喜生肠痈也。
　　
　　续编
　　痈疽病诸候下
　　内痈候《养生方》云：四月勿食螺鸡肉，作内痈在胸掖下，出 孔。
　　
　　续编
　　痈疽病诸候下
　　痤疖候《养生方》云：人汗入诸食中，食之作痈疖。
　　又云：五月勿食不成核果及桃枣，发痈疖也。
　　
　　续编
　　病诸候
　　诸候《养生方》云：六月勿食自落地五果，经宿蚍蜉蝼蛄蜣螂游上，喜为九 。
　　又云：十二月勿食狗鼠残肉，生疮及 出颈项，及口里或生咽内。
　　
　　续编
　　病诸候
　　鼠候《养生方》云：正月勿食鼠残食，作鼠 ，发于颈项；或毒入腹，下血不止；或口生疮，如有虫食。
　　
　　续编
　　病诸候
　　瘰候《养生方导引法》云：箕踞以两手从曲脚入，据地曲脚加其上，举尻，其可用行气，愈瘰乳痛。
　　
　　续编
　　病诸候
　　候《养生方导引法》云：正偃卧，直两手两足，念月所在，令赤如汕囊丹，除 少腹重不便
　　续编
　　痔病诸候
　　诸痔候《养生方》云：忍大便不出，久作气痔。其汤熨针石，别有正方，补养宣导，今附于后。
　　《养生方导引法》云：一足踏地，一足屈膝，两手抱犊鼻下，急挽向身极势，左右换易四七。去痔五劳，三里气不下。
　　又云：踞坐合两膝张两足，不息两遍，治五痔。
　　又云：两手抱足，头不动，足向口受气，众节气散，来去三七，欲得捉左右，侧身各急挽。腰不动，去四肢腰上下髓内冷血冷筋急闷痔。
　　又云：两足相踏向阴端，急蹙将两手捧膝头，两向极势捧之二七，竟身侧两向取势二七，前后努腰七，去心劳痔病。
　　
　　续编
　　疮病诸候
　　诸恶疮候《养生方》云：铜器盖食，汁入食，发恶疮内疽也。
　　又云：醉而交接，或致恶疮。
　　又云：饮酒热未解，以冷水洗面，令恶疮，轻者 。
　　又云：五月五日取枣叶三升，井华水捣取汁浴，永不生恶疮。
　　又云：井华水和粉洗足，不病恶疮。其汤熨针石，别有正方，补养宣导，今附于后。
　　《养生方导引法》云：龙行气叩头下视，不息十二通，愈风疥恶疮，热不能入。
　　又云：五月一日，八月二日，九月九日，十月七日，十一月四日，十二月十三日，沐浴，除恶疮。
　　
　　续编
　　疮病诸候
　　癣候《养生方》云：夏勿露面卧，露下堕面，皮浓及喜成癣。
　　
　　续编
　　疮病诸候
　　疥候《养生方导引法》云：龙行气叩头下视，不息十二通，愈风疥恶疮，热不能入。
　　
　　续编
　　腕伤病诸候
　　卒被损瘀血候《养生方导引法》云：端坐生腰，举左手仰掌，以右手承右胁，以鼻内气，自极七息，除瘀血结气。
　　又云：鼻内气，口闭，自极七息，除两胁下积血气。
　　又云：端坐生腰，举左手，右手承右胁，鼻内气七息，除瘀血。
　　又云：端坐右手持腰，鼻内气七息，左右戾头各三十止，除体瘀血项颈痛。
　　又云：双手搦腰，手指相对向，尽势前后振摇二七，又将手大指向后极势振摇二七。
　　不移手上下对，与气下，尽势来去三七，去云门腰掖血气闭塞。
　　
　　续编
　　妇人杂病诸候一
　　月水不调候《养生方》云：病忧恚泣哭，以令阴阳结气不和，故令月水时少时多，内热苦渴，色恶体肌枯，身重。
　　
　　续编
　　妇人杂病诸候二
　　漏五色俱下候《养生方》云：夫妇自共诤讼，讼意未和平，强从子脏闭塞，留结为病，遂成漏下，黄白如膏。
　　
　　续编
　　妇人杂病诸候三月水不通无子候。
　　《养生方》云：少时若新产后，急带举重，子阴挺出，或倾邪月水不泻，阴中激痛，下寒。令人无子。
　　
　　续编
　　妇人杂病诸候三
　　结积无子候《养生方》云：月水未绝，以合阴阳，精气入内，令月水不节，内生积聚，令绝子，不复产乳。
　　
　　续编
　　妇人杂病诸候四
　　乳痈候《养生方》云：热食汗出，露乳伤风，喜发乳肿，名吹乳，因喜作痈。
　　
　　续编
　　妇人杂病诸候四
　　乳结核候《养生方导引法》云：箕踞以两手从曲脚内入，据地曲脚加其上，举尻，其可用行气，愈瘰 乳痛。交两脚以两手从曲脚任完，举十二通，愈瘰 乳痛也。
　　
　　续编
　　妇人难产病诸候
　　逆产候《养生方》云：妊娠大小便勿至非常之去处，必逆产杀人也。
　　
　　续编
　　妇人产后病诸候
　　产后带下候又云：带下有三门：一曰胞门；二曰龙门；三曰玉门。产后属胞门，谓因产伤损胞络故也。
　　
　　续编
　　小儿杂病诸候
　　难乳候又云：儿在胎之时，母取冷过度，冷气入胞，令儿着冷。至儿生出，则喜腹痛，不肯饮乳，此则胎寒，亦名难乳也。
　　
　　
