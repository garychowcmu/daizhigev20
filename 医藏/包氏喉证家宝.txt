

　　包氏喉证家宝 清 包三述

　　咽喉总论

　　咽喉，气之呼吸，食之出入，乃人身之门户也。其证虽繁，多归于火，盖少阴君火，少阳相火，二脉并络于咽喉。君火势缓，则热结而为疼为肿；相火势急，则热结而为痈为痹。痹甚不通，而痰塞以死矣。经曰：一阴一阳结谓之痹。所谓一阴者，肝与心胞也；所谓一阳者，胆与三焦也。四经皆有相火，火者痰之本，痰者火之标，故言火则痰在其中矣，言喉则牙舌亦在其中矣。火有虚实，实火因过食煎炒，蕴积热毒，烦渴，二便闭塞，风痰上壅，将发喉痹，必先三日，胸膈不利，脉弦数，当去风痰，解热毒。至于虚火，因饮酒则动脾火，忿怒则动肝火，色欲则动肾火，火炎上攻，咽喉干燥，二便如常，少阴脉数，宜养阴降火。此治咽喉病之大纲也，今特进言其目。

　　条目

　　凡一二日肿痛，三四日势定，第三日必发寒热，或头痛不止，用本医士秋字药，病即已。凡喉证之变，皆疏忽于第三日故也。

　　喉痹，属热、属痰、属风。风多者，吹本医士碧玉散，痰多者，吹秋字药。不速治，则痹郁而兼热毒，致发乳蛾等证。治法去风痰，解热毒，开郁。

　　单乳蛾，多因酒色郁结而发。生于喉旁，或左或右，一日痛，二日红肿，三日有形如细白星，发寒热者凶，四日势定，大约四五日可愈。用青药五分，黄药一分，后青三黄二同吹。痰出尽后，再服煎剂微利之，大便去后当愈。

　　如至三日，看喉内但红肿无细白星，即为痈证。若三日后红退，但肿两旁左右，即为双乳蛾。然左属心右属肝，煎剂内左宜加黄连五分，制皂角七分，右宜加赤芍八分，柴胡六分，双蛾兼用。如大便不通，加枳壳一钱，玄明粉七分。连珠蛾者，二白星上下相连，又云状如缠袋，用药照前。双乳蛾较单乳蛾重，连珠则尤重也。

　　喉痈证，因过食辛辣炙 浓味醇酒，感热而发，属肺经痛。喉证中无形迹，但喉肿而痛，重者亦发寒热头痛，四五日可愈。用青药加黄药少许，内服煎剂，及膏子药。

　　喉菌证，属忧郁血热气滞而发，妇人多患此，状如浮萍，略高而浓，紫色，生在喉旁。初起用青药五分，黄药一分，后用青三黄二和吹，内服煎药，不可间断，亦难速愈，轻则半月余，重则经年，治之得法则愈，要守忌戒口。

　　颈痈证，胸前红肿，形在外，亦要内攻，甚则喉肿闭结，要出脓，外用三黄散敷，内用青药吹，并服煎剂。

　　面痈，与颈痈相仿，大抵属郁。

　　托腮痈，结热而发，治法与颈痈同。

　　外敷三黄散方生大黄一钱、生蒲黄五分、姜片五分、冰片五分、麝香二厘，为末，蜜调，加葱汁二三匙，敷患处，或芭蕉汁，或扁柏汁，亦可。

　　HT 舌证，舌下生如小舌者，若连喉肿痛，即为喉痈，不连喉痛，非痈也，肺热性燥感成热毒所致。煎剂用犀角地黄汤加减，吹用黄药，须至舌根两旁，勤吹方速效，喉内用青十黄一频吹。

　　喉闭，伤寒后见者难治，为其闭气不通，无形无声故也。缠喉风证，因心中燥结而发，先两日必胸膈气紧，出气短促，忽然咽喉肿痛，手足厥冷，颈如纹，转结于内，肿绕于外，且麻且痹，喉中红丝绕紧，手指甲白色，手心壮热，喉肿而大，风痰壅盛，如拽锯之声，是其候也，最为急证，速吹，服药可愈。若迟过一日夜，目直视，喉中如雷鸣者，不治。再用灯火近患人口即灭者，不治。如喘急头汗，危在旦夕矣。倘下药，须加牛黄一钱。以上二证，十无一生，不可轻医。

　　一凡伤寒后患连珠蛾及喉闭证，多不治。以其喉项强硬，目睛上视，皆死候也。

　　一凡患喉证，一二日不发寒热尚轻，若三日发寒热，证必加重，亦必问其大小便通塞，如通证必即减，不过浮游之火，攻于咽喉耳，宜内服清热解毒消风之药。若二便不通，证必加重，内有毒火，非用降火消毒之剂，及通利二便之药。火从何泄，病从何解乎？故证有轻重，治有缓急，并要问头痛不痛，证虽甚凶，若发于外，而不见死证者，无妨。

　　一凡喉证须吹药四五管，可以出痰，痰亦必去三次，方可愈。至出痰一管，药内必用黄药为要，吹时必须直对喉中，重重吹入乃效，吹过急提出管，恐痰涎涌出耳。

　　一凡喉证先碎，须用凉药吹之，后用青药，若欲出痰，单用黄药，方能提去顽痰。初起一二日，用青药，渐渐多加黄药，热甚黄药为君。

　　一凡喉证，大便去后，方去病痊。若犹闭结，不可轻许其愈，若无痰者，不治。

　　一凡患喉证，面发红肿，白亮无神，脉沉微无力，是神气外泄，无阳故也，证凶必死。若面发红肿，脉大有力，证虽重不死，是有元气，而火气盛耳。

　　一凡喉刺痛，因患劳瘁既久，虚火上升，荣竭血尽。患此者，其喉上颚有红肿，密密如蚊虫状，危笃将死之候也。

　　一凡喉连胸红肿，此系肺痈证。必用蜜调膏子药，及百药煎。（凡患肺痈，疑似之间，取生绿豆嚼之，不觉豆腥者是。）一凡喉中无形，止红肿者，宜多用灯草灰，乳蛾亦然。

　　一凡喉证初起，大便闭结，宜用生大黄、玄明粉各一钱二分，微利之，则火自降而易愈。若至五六日，久不食，而大便闭结者，误用立毙。盖因病久，胃气已虚，元气亦弱，虽闭甚，宜蜜煎导而通之。

　　一凡喉证初起，内服解毒之剂，而兼发散之药，则毒易愈。解毒必加牛蒡子、连翘之类，发散加紫苏、葛根之类，及荆、防，忌用桔梗。

　　一凡妇人喉证肿痛，有因经闭致火上升者，服通经药三四剂，经通而证自愈。其证喉肿而色红。

　　一凡喉证不可纯用凉药，取效目前，上热未降，下寒复起，毒瓦斯乘虚而入腹，胸前高肿，上喘下泄，手足指甲青黑，七日后全不进食，如鱼口而死。

　　一治咽喉者，忌发汗，或针砭出血，即汗之义也，其肾虚伤寒及蒂中喉内之喉花肿，尤忌针。如内伤虚损，咽中生疮，语言失音者，死不治。

　　一凡舌下起五峰如莲，名曰舌下莲。止可针两边四峰，不可针中峰，误针者死。

　　一凡舌肿胀满口，吐舌在外者，用制过僵蚕，制过皂角，二味，为细末，和匀用少许，吹入鼻中，男左女右，吹之，牙关自开，痰涎自吐。然后用箸卷丝绵，蘸甘草汤，润舌唇，后用黄药多加冰片，频吹。

　　一凡腮以内肿烂，用箸扎丝绵蘸水，轻搅患处，病者即愈。若不知痛，此系死肉，多难愈。

　　一凡舌肿大，用生蒲黄末加冰片敷之，欲止血，用炒蒲黄。

　　一凡HT 舌喉痈二证，大便不通，煎剂内加生大黄、玄明粉各一钱二分，此微利法，亦抽热下行法。不可用承气汤，变成攻下，流弊滋多。小便不通者，调六一散服之，效。

　　一凡喉舌等证，初起吹药一次，即令患者低头开口，漏出痰涎粘唾者，易愈。吹药无涎者，不治。

　　辨喉证

　　喉证初起，一寒战而生者，发后身凉，口不碎，又无重舌，或二便俱利，不要认作热证，皆由阳虚寒冷而发也。其痰不可提尽，此痰即身内之精神所化，与牙关紧乳蛾HT 舌之痰，毒种一气。必流尽毒而愈者不同，若一流尽，则精神竭而必死。先以药吹之，或以水漱之法，使一通便服药，初剂发散和解，二剂即用温补滋养，设三四日后，再发寒战，或心痛、胁痛、骨痛、等证，死不治。

　　发时牙关紧急，喉舌俱胀，口碎而臭，或有重舌，或舌上有黄屑屑者，发后，下午再发微寒热，大小便闭结者，即作热证。用石膏败毒散主之，证亦易愈。如渐起之证，三四日后而发寒热者，虽凶不害。惟有证未减，而牙关反不紧急，唇不肿，而如好人者，不治。舌肿满口者，不治。色如蒲桃、茄子，如砂纸者，不治。或连重舌，发寒热，犹可治也。

　　重舌，捺之色雪白，捺舌一起，即紫色，或红色，此身内气血已死，然口臭者，犹可望生。最忌口渴气急，痰多而稠，如桃胶者，死期甚速。一颈全红肿者，亦极危也。面红带紫，面青带白，神气少者，俱不治。不语者死。略能语者，尚有生机。面色少神气，而好坐低处者，亦难治。喉内之喉花，为帝中，性命所关。舌下紫筋，为舌系，通于肾，白肿不治，伤之即死，亦性命所关也。

　　舌痈证，舌红肿大，属心经火盛，地角亦红肿，吹药用青黄各半，吹至舌根，煎剂多用黄连、山栀、犀角。

　　木舌证，生舌根下，状如白枣，有青紫筋者，不能速愈，半月方痊。如初起，不作痛，不发寒热，渐渐肿大，起发愈迟，则愈难痊。皆因忧郁而起，内服煎药，外用青药加黄药，初时或青黄兼用，后单用黄药者。又有一种，舌肿硬不能举动者，亦名木舌，治法同。舌下又生舌，名曰重舌，或肿面肿腮，先在外见，但有脓处，即用利刀出血，次针舌下两边青筋出血，宜早治，迟则烂下舌根而死矣。

　　舌菌证，属心经，多因气郁而生，生于舌上，如菌状，或如木耳，红紫色。

　　紫舌胀证，属心火，内必烦躁闷乱，单用青药吹，内服犀角地黄汤，可渐愈。

　　悬痈，生于上颚，紫色泡，如豆大，用银针脚挑破出血，凉药吹之。

　　牙槽风证，初起先齿痛不已，后牙龈内浮肿，紫黑色，或出血，久则腐烂而臭，难速愈。

　　牙漏证，即前证久不愈，齿缝中出白脓，是也，极难调治。如上左边门牙落者，不治。

　　此证属胃火肾虚。

　　搜牙床，此证初起，牙床必肿痛，当用披针出其血，后用青盐擦之，若屡用披针，日久骨自露者，难治。

　　牙痈证，一名牙蜞风，牙龈肿病，毒盛成疮，初起有小块，生于牙龈肉上，或上或下，或内或外，其状高硬，若生泡，针出脓血而愈，硬浓成疹状者，施麻药京墨如法割之，烙铁烫过，自愈。

　　牙咬证，生牙尽处骱中，齿不能开，热势凶，至夜尤甚，然易愈，不害命。

　　牙HT 证，属胃火，如豆大，或内或外，无定处。

　　牙宣证，乃缝中出血，上属脾，下属胃，因阳明经实火上攻而出也，必有胃火虚动。腐烂牙龈，以致淡血常常渗漏也。

　　牙菌证，生牙龈，其状紫花色，高起如菌状，此乃血热而兼气滞也。

　　穿牙疔证，先二日牙痛，发寒热，后痛不可忍，牙龈上发一块紫色，是也。

　　穿牙毒，即前证，初起未破者疔，已破者毒，色红者可治，青者死。

　　崩砂疳口风证，自舌下牙龈上肿赤，口内作 ，如渴热，牙龈渐烂，亦能脱齿为患。

　　连珠疳口风证，自舌下起小泡，初起一个又一个，甚者三五七八九，连珠而生。

　　鱼风证，系危病，如鱼吸水，故名，死不治。

　　走马牙疳证，大人患者，即霉疮毒攻，小儿患者，或因胎毒，或因痘后余毒，齿龈腐烂成疳，杀人最速。鼻梁发红点如珠者，不治。其色如干酱，一日烂一分，二日烂一寸，故名走马，言其速也，有齿者落尽而死矣。用黄药吹，宜服芦荟消疳饮。

　　牙疳五不治。口臭涎秽者，不治。黑腐脱烂者，不治。牙落无血者，不治。穿腮破唇者，不治。用药不效者，不治。

　　鹅口疳证，一名雪口。初生小儿，满口连舌上生白屑，如鹅口样，故名。

　　马牙证，初生小儿，先受胎毒热气，出胎后受风，风热相搏即生，但看牙龈上有白色脆骨者，即是。其初发也，出胎时即打喷嚏，已冒外风，伏马牙之根矣。若延至吮乳时，尚不知觉察，病深且危，故不急治者，即死。切勿误认作黄胆之类，出胎时即当看，日日要挑，至三四日病即成，五六日坚硬难治矣。甚有发而再发者，大约百日外，方免此患。

　　凡口疳黑腐而臭者，不治。小儿胎疳黄色如干橘瓤者，不治。

　　凡小儿走马牙疳，及大人骨槽风，须防落牙。至上门牙偏左一牙，是牙中之王，此牙一落，余牙必落，最重，难治。此牙不落，余牙尚可治。

　　凡治口疳，须用棉花，或丝棉，卷在箸上，轻搅患处，然后吹药。凡唇上疳难吹药者，或蜜调，或温水润，再敷。

　　凡面上放光而色白者，不治。或放光而色红者，可治。屡试屡验。所谓放光者，面上绷急而放光也。

　　乳蛾，生喉间，形如乳头。

　　凡针乳蛾，宜针头尾，不可针中间，鲜血易治，黑血难治。凡使刀针，不可伤蒂疔及舌下根。悬痈，生上颚，如紫李，宜针破。腮痈生腮下，先用吐法，再针紫黑处，去瘀血。喉痈，命门合相火也，如灌脓，即以银针挑破之。牙痈肿痛，亦灌脓也，宜挑之。

　　喉瘤，生于喉旁，形如圆眼，血丝相裹，不可用刀针，极熟者，以笔针刺之（岩按：用笔针法见《喉科枕秘》）。

　　喉八证辨。手少阴少阳二脉，并系喉，气热则内结肿胀，痹而不通则死。其不通之证有八：曰双乳蛾；曰单乳蛾；曰双闭喉；曰单闭喉；曰子舌胀；曰木舌胀；曰缠喉风；曰走马喉闭。热气上行，故传于喉之两旁，向外作肿，以其形似，是谓乳蛾。一为单，二为双。较乳蛾差小者，名闭喉。热结舌下，复生一小舌，名子舌胀。热结于舌中，而舌为之肿，名木舌胀。木者，木强而不仁之谓。热结于喉，肿绕于外，且麻且痒，且肿且大者，名缠喉风。暴发暴死者，名走马喉闭。此八者，皆属诸火，微者咸以软之，甚者下以散之。至于走马喉闭，生死在于反掌，急砭刺出血，病亦可愈。

　　咽喉属于肺，有虚火实火之分，紧喉慢喉之证。虚火者，思虑过多，中气不足，碍若虾皮，刺如茅草，喘急多痰，不可误投凉剂；实火者，纵饮恣意，积热所致，甚者风痰上壅，咽门闭塞，滴水不久，声音不出，此为紧急喉风。用药不及，惟针刺喉间，发泄毒血，次则拔发咬指，吐痰嗅鼻，乃效。若夫痈、痹、蛾者，皆标病，虽重无妨。凡喉闭不刺血，喉风不倒痰，喉痈不放脓，喉痹乳蛾不针烙，皆非法也。其有痰火劳嗽，咳伤咽喉者，坎水已竭，离火为殃，虽存济世之心，莫补回天之力，红羊大劫，满目疮痍，吾子孙有挟吾术以济世者，务必确守吾言。

　　附方

　　青药

　　消痰、清热、解毒、却风，而药性和缓，不若黄药之消肿毒，开喉闭，出痰涎，最为神爽，乃第一紧要药也。但喉症初起，黄药不可多用，以其直透入内，且善走散，初起骤多，恐证轻不胜，与病反不相入耳。凡制青药，大约春夏宜薄荷多，制矾少，故配成青色。秋冬宜制矾多，薄荷少，故略带白色。如欲喉证出痰，不妨加皂角末少许。

　　惟遇喉痈及单乳蛾轻证，可单用取效。若他证，必兼用黄药，乃能神应。然青黄兼用，须知先后多少，最为要诀。

　　青药方

　　治一切喉舌蛾痈等证。

　　每制矾三分，先配百草霜五厘，研细，入灯草灰五厘，再研，配成瓦灰色，后加粉草末二分，薄荷二分，再研细，入冰片五厘。此药须用时配合，多日则无效，阴雨止可用一日。如吹喉证，欲其出痰，加僵蚕、皂角末，各三四厘。然青药惟遇单乳蛾喉痈等轻证，可单用。若他证，必兼用黄药。

　　制矾法

　　生明矾研极细末，入倾银罐内，先放大半罐，且止，将罐入炉火内，用桴炭火熔，以铜箸搅无矾块为度，乃将枪硝研细末，投入矾内约十分之五，次将白硼砂研，投入矾内，亦十分之五，少顷，再投矾末，逐渐投下。候矾尽化，照前投硝、硼少许，如此逐层渐渐投尽，直待矾凉，启罐口如馒头样，方架起炭火，烧至矾枯，用新瓦一片盖罐上一点盅，取起，将牛黄少许，研末，用水五六匙调和，匀洒矾上，将罐仍入火内烘干，取起，连罐覆净地上，先用纸衬地，方合罐，罐上覆以碗，过七日夜取起，收贮听用。须轻松无竖纹者佳， 时火候，宜初起缓，亦不可太缓，恐矾僵，则不熔化矣。化后用文武火，如矾未化尽即下硝、硼，必不能熔，而坚实有竖纹矣。其罐择未倾银者用，必先放火上烘热，亦不可放炭火上，使温气入罐。

　　取百草霜法

　　须取其近锅底者。若锅底心及锅口者，俱不用。先轻轻刮去上面一层，轻取中一层用之，着底者亦不用。

　　黄药方

　　善能消肿出痰，治一切口舌等证。

　　制枪硝一钱八分，生蒲黄研极细末四分，制僵蚕末一分，制皂角末一分五厘，将前药研匀，如淡鹅黄色为度，再加冰片一分，再研匀，冰片一味，须细净研入。如遇牙咬、HT舌、穿牙疔等毒证，专用此药治之。如咽喉等证，兼用青药，看病之轻重，为药之多寡，重者加入牛黄，喉证及缠喉风，加僵蚕、皂角二末，余证只用硝、黄二味可也。

　　制硝法

　　枪硝用长白如牙而浓者，如硝一斤，用水八碗，入锅内煎至六碗，取起，入尖底敞口砂盆，将竹片三枝做品字，放盆内，过一宿，则硝自凝，即于底提起竹枝，则硝自起矣。须十二月合，可以久用。过十二月，则味淡而性平。又方，用温汤蘸过，以绵纸挹干，仍用纸包，放灶上洞内五六日，收去湿气，俟白如霜，方可用。倘急用，不及制炒亦可。

　　制僵蚕法

　　僵蚕，细直腹小为雄，粗弯腹大为雌。宜用雄者，须将牙刷刷去灰砂，置瓦上，慢火炙至酱色为度，又要折断中无相连为佳。

　　制皂角法

　　取坚小不蛀者为佳。瓦上炙至色光明而脆为度，去两头，为末，听用。

　　制百药煎法

　　五倍子一斤，研末，细儿茶一两，酵头四两，先用水二碗，煎茶，取浓汁半碗，拌匀五倍子末，及发酵，置盆内，盖口，外用粗糠上下四围盖紧，至六七日发起，则如面矣。收起做成饼，晒干为末。（此方失去下一半制法，不全。）

　　制青梅法

　　用大青梅一斤打碎，入明矾末半斤拌匀，置阳城罐内，火 ，至矾枯为度，取起，置地上出火气，听用。

　　开牙关法

　　如喉证牙关紧闭而不开者，先用银针刺两手大指少商穴，（大指里侧，离指甲韭菜叶许，掏之酸痛者，即是穴，属肺经。）出血，再用乌梅擦牙上下，然后用僵蚕、皂角末吹鼻内，打喷嚏，即开口矣。此不传之秘法也。随即吹黄药三次，以青药善其后。

　　蒲黄当用生

　　研细。罗筛筛过，取极细黄末听用，若粗而褐色者，不堪用。

　　喉证煎药主方

　　大力子（君，炒研，一钱） 连翘（君，七分） 桔梗（一钱） 生甘草（三分） 银花（七分） 元参（八分） 黑山栀（七分） 黄芩（七分） 花粉（八分） 前胡（一钱） 薄荷（八分）水煎服，如发寒热，加荆、防。头痛加煨石膏。胸闷加炒枳壳。如郁热而发，加赤芍、川贝母。口渴加知母、麦冬。

　　舌证煎药主方

　　川黄连（君，八分） 黑山栀（一钱） 犀角（七分） 生地（八分） 丹皮（八分） 赤芍（八分）麦冬（八分） 生甘草（三分） 灯草心（二十根）煎服，如兼唇口，加 石膏八分，以泻脾火，以环唇属脾也。惟舌属心，故专主泻心火。如有郁热兼有痰，加川贝母七分，不拘咽喉牙舌证。凡大便不通者，加炒枳壳、玄明粉各八分。

　　牙证煎药主方

　　黑山栀（君。一钱） 玄参（君，一钱） 丹皮 生地 黄柏 知母 酒白芍 地骨皮 车前子（各七分）热甚加 石膏八分，炒黑升麻七分。风加荆芥穗八分。虚加熟地一钱，枸杞子七分。

　　如余毒，加连翘八分，黄连七分。若穿牙疔毒，则用消肿解毒之剂，如紫花地丁、甘菊花之类。总之，齿乃肾之标，骨之余。足阳明胃经之脉，贯络于齿上龈。手阳明大肠经之脉，贯络于齿下龈。其在外感者，属二经之风热，与二经之受风寒停留而化热者，居多。其在内伤者，属肾热，亦有肾虚。

　　三十六证咽喉解毒汤

　　玄参 木通 淡竹叶 生地 生山栀（等分） 灯草心（二十根）水煎，将好时，加入生大黄四钱，朴硝二钱，水泡去渣，滚二三沸，温服。或将朴硝冲服，更妙。盖咽喉是毒证，此解毒法也。如挟风痰热毒攻心，言语狂妄，加三黄，并研朱砂、珍珠末服。

　　凉药方

　　专治喉癣喉菌等证。

　　薄荷（一钱，研） 制硝（八分） 制矾（八分） 百草霜（一分） 灯草灰（一分）川贝母（一分，研） 生甘草（一分，研） 冰片（三厘）先将硝、矾、百草霜研匀后，入灯草灰，再研，入薄荷、贝母、甘草末，再研末，后加入冰片研细，用上白蜜调如青灰色，时时噙咽，若重证多用黄药凉药吹。

　　疳药方

　　人中白（四钱） 生蒲黄（三钱，研） 灯草灰（一钱） 硼砂（三钱，临用拌入） 生甘草（二钱） 青梅制矾（五钱，初用多加，后用渐减） 薄荷（五钱） 黄柏（五钱）此方失去上一半，制法不全。

　　芦荟消疳饮

　　凡走马牙疳，其患多在痧痘后余毒未清，又兼杂证热甚而成者。

　　如牙龈作烂，且臭且黑且腐，甚者牙龈脱落，龈窠亦朽，不数日间，即穿腮破唇，为不治矣。宜用此汤，外用人中白或冰硼散二药搽之，取去黑肉，内见红肉血流为吉。如取时顽肉不脱，腐肉渐开， 肿外发，臭味不止，更兼身热不退，俱不治。凡小儿走马牙疳，身热气粗，牙龈腐臭，以及穿腮破唇者，并须服之。

　　芦荟 银柴胡 黄连 大力子 玄参 桔梗 山栀 石膏 薄荷（各五分） 羚羊角（三分）淡竹叶（三分）

　　人中白散

　　人中白（二两） 儿茶（一两） 黄柏 薄荷青黛（各六分） 冰片共研细末，先用温水漱口后吹药，每日六七次，涎从外流者吉，涎收入里者毒，甚凶。

　　制百药煎法

　　与前法互异，今并存之。

　　川五倍半斤打碎，煎数滚，入陈松萝茶四两，加大力子不拘分两，同煎，去渣再煎，用粉儿茶二两，百草霜二两，研末收。

　　治一切牙口疳

　　人中白（ ，六钱） 青黛（二钱） 冬桑叶（二钱） 浆梅条皮（三钱，带浆，隔锅烧成炭） 灯草灰（三钱） 冰片（一钱）以上共研末吹之。

　　铁鞋散

　　治走马牙疳。黑枣一枚，去核，入雄黄末填满，用盐搓麻线扎，外用湿纸包煨存性，研末搽之。

　　玄明醋

　　治喉中痰涎壅塞。玄明粉，好淡米醋和，灌搅吐痰。

　　乌龙散

　　治缠喉风。牙皂七条，水一杯，煎三分，入人乳三滴，冷服，非吐即泻，虚喉忌。

　　神品散

　　喉风喉蛾兼治。

　　牙皂 白矾 黄连（等分）皂、连入矾内，同炙干，研末吹上，有痰任流。

　　咽喉七十二证考

　　一、锁喉风。热痰生自胃膈，喉中如锁管状，双者难治。先探吐风痰，针刺出黄白水，不治。如切牙，吹通关散。

　　二、缠喉风。属痰热，白为白缠，黄为黄缠，肿噤难言，腮颔亦兼肿，眼白、耳赤、面紫肿连项下，如蛇蟠状，一二日者慢风，急者旦夕死。先刺少商探风痰，鼻有青黑，气寒头低，痰如胶者，不治。

　　三、喉风。壅塞痰涎，肿痛，面黑、声雷、颈肿者，不治。

　　四、 肉喉风。因受污秽气及风热，喉生赤肉，层叠渐肿，孔出臭气者，不过三日死。

　　五、哑瘴喉风。属风痰，牙紧吐涎，口不能言，蟾酥化水滴鼻中，即开。看喉赤肿处，下刀吹药，面紫、舌青黑、鼻冷涕、爪甲青、目赤圆，不治。

　　六、弄舌喉风。不言，舌常吐出，将手弄舌是也。刺少商出血，内服疏风甘桔汤。

　　生甘草 桔梗 归尾 花粉 山栀 甘葛 玄参 荆芥 川芎 连翘 人参 枳壳茯苓 陈皮 防风 黄连七、呛食喉风。心经热毒，咽燥无痰，气喘，如心肺间刺痛者，当归连翘散加大黄利之。如久，变飞丝劳，伤命。

　　当归连翘散

　　当归 连翘 生甘草 桔梗 生地 前胡 枳壳 黄芩 玄参 生白芍 生山栀 花粉灯草水煎服。

　　八、缠舌喉风。下颏俱肿，口噤，舌卷肿大，上有青筋如蚓，生黄刺，白苔。如咬牙，刺少商。

　　九、走马喉风。浓味风热，摇头、切牙、舌黑、蒂疔赤破，俱死。或左右脸紫肿，或牙关紫肿，或舌卷，针少许，兼刺舌下三穴，舌不卷不针。

　　十、顶舌喉风。喉腮下肿，舌卷硬，顶上颚，迟即死。刺少商，针玉液金津。

　　十一、落架风。落下下颏，日久难治。服补中益气汤，灸颊车七壮。

　　十二、连珠喉风。舌下生珠，初见一二，少顷蔓生，三五七九，舌胀痰生，先探痰。

　　十三、松子喉风。色如猪肝，肿起，形如松子，满喉皆赤，气逆、关闭、不食。刺肿处，吹药宜去痰，服药宜三黄、石膏、竹叶，加荆、防。

　　十四、骨槽风。耳下牙关紧痛，略有小核，寒热如疟，大人由于七情，小儿本于禀赋。

　　十五、脚跟喉风。七情郁结，先从脚跟发起，至于喉间，或一年半年一发，一日行一穴，七日行七穴，行至喉间，发泡，如鱼泡状。荆防败毒散主之。泡水腥秽者，死。

　　十六、悬蜞风。（一名，悬蜞虫毒。）因上焦蕴热风痰而起，上颚肿垂，形如蛙腹，或似鸡蛋，喉闭痰满。以刀刺去紫血，内服三黄凉膈散。

　　十七、阴毒喉风。少阴证，脉微细沉。自汗、咽疼、下利，一名肾伤寒。切不可用寒药，宜半夏桂枝汤、苦酒汤之类。脏寒咽痛者，用蜜附子。

　　十八、撮口喉风。唇收如袋，口不能饮，有痰壅塞，经年一发。马齿苋煎洗唇，玄明醋探去痰，针少商见血，此证胃有痰火。

　　十九、喉痹。肿痛而黄，其血黑，形如臂，其肿若坎，面赤，目上视。先探痰，肿不消，用刀去血。

　　二十、阴毒喉痹。感冬月阴湿火邪而起，喉间肿如紫李，微见黑色，恶寒、身热、动振惕，腰疼、足冷，其血黑，肿硬喉干，不治。

　　二十一、酒毒喉痹。心脾之火，形如卵，鲜红光亮，壅塞喉间，寒热、头痛、项强肿。

　　刺血，内服粘子解毒汤加葛根。

　　二十二、卒然闭塞气不通而死，名曰喉闭。三棱针刺手腕中紫筋上，或少商穴出血。

　　二十三、风热喉痹。肿而红紫，形若拳，目上视，壮热恶寒，如音不高，宜润肺药。若外肿，敷金箍散。

　　川大黄（穿心者更佳，用纸浸湿重包，炉火煨，厕中浸一宿，取出洗净晒干，研末听用，一两） 五倍子（醋炒黑，三钱） 白芷（五钱） 露蜂房（蜜炙，三钱） 芙蓉叶（晒干，二两） 羌活（五钱）共研细末，瓷瓶装，每用蜜水调敷肿处周遭，中留一孔出毒瓦斯。

　　岩按：外证红肿亦能治。

　　二十四、双乳蛾。在蒂疔两旁。似乳头，吞吐不利。

　　二十五、单乳蛾。或左或右，手足厌冷，头目昏沉，如厥，短气欲绝，吴茱萸末，米醋调敷涌泉穴。

　　二十六、气痈，喉闭。痰塞喉间，寒热，分上中下三关，在下关难治。

　　二十七、死乳蛾。双单紧靠蒂疔，不甚痛，饮食有碍，劳则痛，日久塞咽，渐渐气闷，丧命。于蛾上乱划七八刀令血出，吹药，逐日如是，患平乃止，服三黄三陈，忌煎炒鸡鱼牛羊犬肉生冷发物。

　　二十八、乳蛾核。两边如乳头，天阴劳力气恼，则颈外如绳扣紧，饮食不下，呼吸不利，年深成嫩骨，用刀割去，吹药。

　　二十九、喉癣。满喉白色，时医每误认白喉，分烂喉风癣，弱证喉癣，二证虚实不同。

　　三十、飞疡。因怒，或中秽毒，喉间忽然肿胀，立刻转大，丧命。吹药去痰，内服粘子解毒汤加红花、丹皮，勿动刀针。

　　三十一、风热喉丹。鲜红，久而赤紫，吹药服药，均重去痰。可用刀刮针刺见血，去热毒。

　　三十二、喉疔。与单蛾相似，蛾圆大，疔长小，红易紫难黑不治。

　　三十三、开花疔。形若开花，根下割去，吹药，三黄凉膈煎服，红易紫难黑不治。病原鼻滴汗于豆腐内，食自死禽兽肉，水缸内有米粒生毛，此三因，皆致喉中生开花疔之原。

　　三十四、喉痈。浓味积热，胃火上冲，生蒂疔旁，肿痛如蛾，蛾圆而小，痈塌而长，耳根腮下俱肿痛，牙疼，去血吹药，服三黄。

　　三十五、双单喉瘤。是肺热，生喉旁，如圆眼，血丝相裹，不犯不痛，须日夜安息，以药攻之，不可用刀点，麝二、连一、冰四，日频吹。

　　三十六、喉疖。生雄尾中，初如梅核在喉膈间，吐咽不下，至三日，渐上喉间，刀刺后，吹冰硼，病由七情，服四七气汤。

　　三十七、气单。郁结，靠舌根横起红紫色筋，先用大针蘸桐油烧红，向舌横筋上针七处，次将三小针扎品字样，每大针孔上各针二次，连大针，共四十九针。如舌根肿，要灸外边喉下横三穴，口内出烟为止，如不出烟，七壮止，内服三黄凉膈及二陈。

　　气单针灸图

　　三十八、喉单。满喉微肿而红，针首尾出血，服三黄凉膈。

　　三十九、回食单。一名甸气，一名梅核气。气郁热痰而生，喉两边两硬条，色红为甸气，小舌下如豆大，为梅核气。若疔下无核，定在前舌根下，或左右中有青筋系在颚，或紫点如小豆，或在舌根上，青白色，如蚬肉，似桃胶，两旁红筋垂下者，皆是。久则前心后背疼，嗳气，喉中若虫行，梗噎气阻，犯之即痛。刀去血，吹药，逐日如是，喉外灸一穴至五穴，口中出烟为度，不出烟者。灸至九壮。

　　四十、气子喉。喉间如珠，赤或紫白，犯之即痛，受气必发，日久则嗌气。挑破珠，出血，再吹药。

　　四十一、七星疮。是脾热，上颚属脾，生泡，似粟如珠，或黄或白，口中腥臭，手足怕冷，身恶寒。以布浸苦茶拭净疮上，再吹药，戒酒色。

　　四十二、喉球。外感六气，内伤七情，喉内生肉球，如圆眼大，根如线，五寸余长，相连肺上，吐球出，方可饮食，手轻扯，痛彻心内。服益气疏风汤，升麻、葛根、防风、紫苏、桔梗、前胡、白芍、白蒺藜、生地、当归、川芎、生甘草、黄芩、麦冬、连翘、青皮，水煎服。再用麝香二钱研，分二次水调服，或服麝香散三次，根化而愈。

　　四十三、喉疳风热毒。满喉臭烂，老年患者，难治。

　　四十四、口疮。积热，满口生疮黄白。

　　四十五、走马牙疳。阳明湿毒，牙龈黑烂，脱落臭秽，顷刻沿开，穿腮破唇，走入喉中者。不治。

　　四十六、珍珠毒。胎热，舌上如珠，先赤紫，后白黄，疼痛。挑出血，苦茶拭净吹药，内服三黄凉膈散。

　　四十七、悬痈。生上颚，形如紫李，垂下抵舌，口不能言，舌不能伸，头不能低，鼻出红涕。刺破痈头出血，盐汤漱净血，吹药，内服荆防败毒散。

　　四十八、悬疔。火热，蒂疔忽然紫肿下垂，或偏或下，吞吐不利。不可刀刺，宜吹药，或用乌龙尾加盐，（炒），箸头点上，枕头仰卧一时。

　　四十九、痰泡。痰饮乘火，凝注舌下，结成泡肿，绵软不硬，有妨言语，作痛。刀刺，流出黄痰共黄渣，捺净，吹冰硼散，服二陈汤加芩、连、薄。

　　五十、重舌。下生小舌，久则大舌卷起疼痛，饮食不下，颏下肿硬。刺金玉二穴及小舌肿处，出血。

　　五十一、莲花钿舌。舌下肿，痛生五峰，三峰者轻，七峰者重。宜针两边峰上，用刀刮破，出血吹药，中峰勿针。

　　五十二、木舌。硬如穿山甲，见人舌做一拳，憎寒壮热，语言蹇涩。服黄连泻心汤，刀点出血，刺金津玉液。

　　五十三、螓舌。因酒毒劳心郁气，舌有四眼，眼中流血者，全证也，或二三眼，生舌中，或生两旁，生七八眼者，难治。年老者不治。若有黑心者，大者用药烂去，小者用刀针挑去，先用药水洗净，然后吹药，内服三黄凉膈散，舌不柔软，疮不合口者，皆死。

　　五十四、脬舌。痰火犯心经，舌忽胀满，软如猪尿脬，不痛，流涎，妨言语。看舌下，如有青疮，如蟹眼，须挑破。出痰若鸡蛋清，用温汤漱净，再吹冰、硼、玄明粉，内服二陈。

　　五十五、重颚。舌上生疮如杨梅，作事心烦。服甘桔汤、黄连解毒汤，有痰结成硬核者，吹冰硼散，内服加味二陈汤。

　　五十六、雀舌。心膈蕴热，生于舌畔，割去，吹生肌散，内服三黄凉膈散。

　　五十七、咂舌痈。牙龈尽处，两边生痈，口臭，吐涎，舌尖短大。未破者，针去血，吹药。已成，内托。

　　五十八、卷舌痈。属心经风热，生舌下，或左，或右，或中，状如圆眼，或似枣核，肿痛，害言语，舌卷紫硬。刀点去血，吹药，内服黄连泻心汤。

　　五十九、死舌痈。热毒，舌如白苔死色，如木舌，但木舌小硬，此肿而白，刀刮去白皮，追风散加冰、麝、青皮、干姜末，满口擦之。肿甚，刺金玉出血，如五七日有脓，上下针出脓，方愈。如放脓见黑血，刺治不转色者，死。

　　六十、血衄。舌上如针孔，流血不止，属心火。

　　六十一、舌上龟纹。由思虑烦甚、少睡所致。舌痛若无皮，淡白斑细点，甚者陷路龟纹，脉虚，不渴，四物汤加知、柏、丹皮、肉桂。舌硬，柏一两，青黛三钱，桂一钱，冰二分吹。

　　六十二、牙痈。脾胃火大发，于牙龈生毒，如豆大，或如指大，紫肿硬痛，头项强痛，恶寒发热。将针柄捺患处，软者，是头，下刀出脓血，吹药。

　　六十三、牙疔。食毒秽物，毒犯阳明，生牙缝中，牙龈上高肿突起，大痛连腮，破则流血，去血后，吹药，服三黄凉膈，或千金内托。酌用。

　　六十四、牙宣。牙缝出血不止，上脾下胃，吐血痰至升斗者，难救。

　　六十五、兜腮痈。属风热温毒，生腮下两边，或一边，如口内肿，下刀去血，日久去脓。初起时，头痛寒热，服荆防败毒散。

　　六十六、面腮肿黑证。面黑向下肿，两边腮肿，喉中气闭。用滚过热水一盆，洗手足，见喉中出气，针少商穴，有血，可治，吹追风散于颊内，并牙尽处。

　　六十七、出汗生痈，同治。

　　六十八、伤寒八九日后喉中肿闭，热入心脾。

　　六十九、阴疮。生咽旁左右，风湿郁结而成，煎炒炙 所致。用滚过热水。不时洗手足，内服二陈。

　　七十、喉肿。脾经大毒，因酒后行房，酒气不流，聚结喉根，不速治，毒闭即死。先去痰涎吹药。

　　七十一、锁喉痈。心与小肠之火，发于听会之端，注于悬膺之侧，初如 ，不能饮食，闭塞难通，红肿发热，渐次溃脓。软而胀痛者针之。初起外用蜒蚰、麝、冰杵敷，内服当归连翘散，内闭牛黄清心丸，日久千金内托散。

　　七十二、蛤蟆瘟。是传染毒，两目鼻面肿乃阳明，头角两耳肿属少阳。

　　凡针家，须知舌下三筋，伤之出血不止。除三筋外，见有肿紫处，亦宜针出血，岂专执金津玉液二穴哉！按：咽喉七十二种，有焦氏本、吴氏本、张氏本，证治各家不同，此与焦氏本，大同小异，阅者须在异处着脉。尚有铁崖道人咽喉七十二种，口齿七十二种，容俟续梓。

　　
