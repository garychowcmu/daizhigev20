

　　神灸经纶 清 吴亦鼎

　　引言

　　尝闻古之医者识天时知气运通四诊之精微熟诸经之奇正洞见垣一方人神乎伎矣故自灵素传书但其书有论无方特示人以大经大法令心领而神悟惟针灸之治语焉必详以针灸有定穴不得不辨明经络指示荣俞使后之业此者得按经而取穴也以是知古圣人其用心之细而立法之密欤夫针灸由来久矣灵枢为针灸之宗本自后明医辈出殆且百家如扁鹊仓公张机元化以及东垣河间丹溪诸贤此皆名之最着者无不各有着述发明先圣之经义秦汉而下代有传人至明有越人张会卿集诸家之要旨着为类经而针灸之学益显然犹有未尽者惟我国朝纂宗鉴一书为医林之总汇如众水之归宗其言针灸审穴分寸的无差谬诚哉卓越千古惜医流学焉者寡治针者百无一二治灸者十无二三惟汤液之治比比皆然是岂汤液易而针灸难欤非也凡人受天地之气以生莫不具有经络脏腑其中病也或在经在络入腑入脏则必待明经络脏腑者方可以去病岂为汤液者可舍经络脏腑而别为治乎吾知必无是理也然则何为治此者多而习彼者寡盖以汤液之治易于藏拙其用柔而取效可缓即彼读汤头记本草者遂可以医名若夫针灸之治苟不明经络俞穴无从下手且其用刚而得失易见人之不乐为此而乐为彼者由此故也不知针灸汤液其为用不同而为医则一也独是用针之要先重手法手法不调不可以言针灸法亦与针并重而其要在审穴审得其穴立可起死回生所以古人合而言之分而用之务期于中病而已矣是编置针言灸非以针难而灸易以针之手法未可以言传灸之穴法尚可以度识也苟能精意讲求由灸而知针由针而知道绍先圣之渊源补汤液所不及其功效岂浅鲜哉爰命孙云路草订成编以为家藏备要云尔

　　时

　　咸丰元年岁次辛亥仲秋月古歙吴亦鼎砚丞氏自志

　　卷之一

　　说原

　　粤稽古昔疗民疾病有医药而无方书素问辨症论治经络详明灵枢多言针灸温凉补泻法密而用神自秦汉以下方书出而针灸之治鲜有传人原针有九视病之轻重虚实用以手法刺浅刺深呼吸运动之间须要医者与病患息息相通方能愈病非神而明之者莫能窥其奥旨灸法要在明症审穴症不明则无以知其病之在阳在阴穴不审则多有误于伤气伤血必精心体究然后可收灸治之全功而见愈病之神速也凡人之血气精神所以奉生而周于性命者也气有阻逆则阳脉不和而神无所守血有凝滞则阴脉不和而精日有亏内伤于七情外感于六气皆足为气血病灸者温暖经络宣通气血使逆者得顺滞者得行诚前圣之妙用而惠人于无穷也且有风寒卒中危在须臾用药有所不及灸得其要立可回生医家取效见功莫过于此者后人难在取穴遂与针法并废而不究心至病有可生而无生之之法任其枉死良可悲也夫灸取于火以火性热而至速体柔而用刚能消阴翳走而不守善人脏腑取艾之辛香作炷能通十二经入三阴理气血以治百病效如反掌学者不可不知也

　　卷之一

　　蓄艾

　　凡物多用新鲜惟艾取陈久者良以艾性纯阳新者气味辛烈用以灸病恐伤血脉故必随时收蓄风干净去尘垢捣成熟艾待三年之后燥气解性温和方可取用用时复以手细揉坚团作炷或大或小临症随宜酌用庶无有误

　　卷之一

　　下火

　　灸法下火宜用阳燧火珠承日取太阳之火其次用线香火或麻油灯蜡烛火以艾茎烧点于炷艾润灸疮至愈不痛也其戛金击石钻燧入木之火皆不可用邵子云火无体因物以为体金石火伤神多汗桑火伤肌肉柘火伤气脉枣火伤肉吐血橘火伤营卫经络榆火伤骨失志竹火伤筋损目南齐书载武帝时有沙门从北齐 赤火来其火赤于常火而小云以疗疾贵贱争取之灸至七炷多验吴与杨道庆疾二十年灸之即瘥咸称为圣火诏禁之不止不知此火何物之火也故灸病下火最宜选慎若急卒惊惶取用竹木之火非徒无益而反有损人以为灸无功效而不知用火之过误也

　　卷之一

　　坐向

　　古法灸病令病患春坐东向西夏坐南向北秋坐西向东冬坐北向南后八易要春向东夏向南秋向西冬向北顺迎四时之生气理为近似然准此为定向尽人所同但人各有定命各有五行生克制化不若遵宪书九宫男女定命坐旺迎生为准的如一宫立命干兑为生坎为旺坐坎向干或向兑皆为生旺互用二宫立命离为生坤艮为旺三四两宫立命坎为生震巽为旺五宫立命男寄于艮女寄于坤生旺与二八两宫同六七两宫立命坤艮为生干兑为旺八宫立命生旺同二宫九宫立命坤艮为生离为旺照此安定坐向灸之乃有神验

　　卷之一

　　点穴分寸

　　千金云人有老少体有长短肤有肥瘦皆须精思度量准而折之法以男左手女右手以中指第二节屈指两纹尖相去为一寸童稚亦如之取稻杆心量或薄篾量皆易折而不伸或以细绳蜡用亦可凡点穴皆要平正四体无使歪斜灸时恐穴不正徒坏好肉尔若坐点则坐灸卧点则卧灸立点则立灸反此则不得真穴矣

　　卷之一

　　早晚次序

　　天有阴阳日分昼夜阳生于子而尽于午阴生于午而尽于子人身之阴阳亦与之应故灸法从阳必取阳旺之时以正午下火为最善正时既得次第须分如上下皆灸先灸上后灸下阴阳经皆灸先灸阳后灸阴若颠倒错乱则轻者重浅者深致多变症

　　卷之一

　　灸病吉日

　　丁卯 庚午 甲戌 丙子 丁丑 壬午 甲申 丙戌 丁亥 辛卯 壬辰 丙申 戊戌成日 开日 执日 天医日忌辛未扁鹊死日 男忌除日 女忌破日

　　卷之一

　　四季人神所在禁忌

　　神常在心 春在左胁 秋在右胁 冬在腰 夏在脐

　　卷之一

　　逐日人神所在

　　初一日足大指 初二日外踝 初三日股内 初四日在腰 初五日在口 初六日在小手小指日在牙 十四日在胃 十五日遍身 十六日在胸 十七日气冲 十八日股内 十九日在足二十日内踝 二十一日手小指 二十二日外踝 二十三日在肝 二十四日手阳明 二十五日在足 二十六日在胸 二十七日在膝 二十八日阴中 二十九日在胫 三十日在趺

　　卷之一

　　十二时人神所在

　　子在左右内外踝 丑在头 寅在耳 卯在面 辰在项 巳在乳肩 午在胁 未在腹 申在心主 酉在膝 戌在腰背 亥在股

　　卷之一

　　灸炷大小多寡

　　生人体质有强弱虚实皮肉有浓薄坚柔不可不分别灸之如头与四肢肌肉浅薄若并灸之恐肢血难堪必分日灸之或隔日灸之其炷宜小壮数亦不宜多背腹皮肉深浓艾炷宜大壮壮数宜多使火气充足始能去痼冷疾也有病必当灸巨阙鸠尾二穴者必不可过三壮艾炷如小麦恐火气伤心也古人灸法有二报三报以至连年不绝者前后相催其效尤速或自三壮五壮以至百壮者由渐而增多

　　卷之一

　　灸忌

　　灸病必先候脉辨症脉得数实症见躁烦口干咽痛面赤火盛新得汗后以及阴虚内热等症俱不臂脚穴灸多脱人真气令人血脉枯竭四肢削瘦无力人有病欲灸足三里者必年三十以上方许灸之年少火盛伤目故凡灸头必灸足三里者以足三里能下火气也阴晦大风雷雨并人神所在忌日皆不宜灸然有病当急遽之时又宜权变

　　卷之一

　　补泻

　　凡用火补者勿吹其火必待其从容彻底自灭灸毕即可用膏贴之以养火气若欲报者直待报毕可也用火泻者疾吹其火令火速灭须待灸疮溃发然后贴膏此补泻之法也灸疮七日不发是气血衰败症不可治

　　卷之一

　　灸后调养

　　灸后气血宣通必须避风寒节饮食慎起居戒恼怒平心静气以养正祛邪寿世青编有五养说可以却病延年一在养心心者万法之宗一身之主生死之本善恶之源与天地相通为神明之主宰而病否之所由系也盖一念萌动于中六识流转于外不趋乎善则五内颠倒大疾缠身若夫达士则不然一心澄湛万祸消除老子曰夫神好清而心扰之人心好静而欲牵之常能遗其欲而心自静澄其心而神自清自然六欲不生三毒消灭孟子曰养心莫善于寡欲所以妄想成病神仙莫医正心之人鬼神亦惮养与不养故也目无妄视耳无妄听口无妄言心无妄动贪嗔痴爱是非人我一切放下未事不可先迎遇事不宜过扰既事不可留住听其来去应以自然忿 恐惧好乐忧患皆得其正此养心之法也一在养肝肝者魂之处也其窍在目其位在震主春生发动之令也然木能动风故经曰诸风掉眩属于肝又曰阳气者烦劳则张精绝辟积于夏使人煎厥春气方升而烦劳太过则气张于外精绝于内春令邪辟之气积久不散至夏则火旺而真阴如煎火炎而虚气逆上故曰煎厥又曰肝气失治善怒者名曰煎厥戒怒养阳使生生之气相生于无穷又曰大怒则形气绝而血菀于上使人薄厥菀结也怒气伤肝肝为血海怒则气上气逆则绝所以血菀上焦相迫曰薄气逆曰厥气血俱乱故为薄厥积于上势必厥而吐也薄厥者气血之多而盛者也所以肝藏血和则体泽衰则枯槁故养肝之要在于戒忿怒是摄生之第一法也一在养脾脾者后天之本人身之仓廪也脾应中宫之土土为万物之母如婴儿初生一日不再食则饥七日不食则肠胃涸绝而死经曰安谷则昌绝谷则亡盖谷气入胃漉陈六腑而气至和调五脏而血生人之所资以为本者也然土恶湿而喜燥饮不可过过则湿重而不健食不可过过则壅滞而难化病由是生矣故饮食所以养生而食无厌亦能害生物理论曰谷气胜元气其人肥而不寿养生之术常令谷食气少则病不生谷气且然矧五味餍饫为五内害乎甚而广搜珍错争尚新奇恐其性味良毒与人脏腑宜忌尤未可晓故西方大法使人戒杀茹素本无异道人能戒杀则性慈而善念举茹素则心清而肠胃浓无嗔无贪邪淫不犯此养脾在于节食不可不知一在养肺肺者脏之长也心之华盖也其藏魄其主气统领一身之气者也经曰有所失亡所求不得则发肺鸣鸣则肺热叶焦充之则耐寒暑伤之则百邪易侵随事痿矣故怒则气上喜则气缓悲则气消恐则气下惊则气乱劳则气耗思则气结七情之害皆气主之也直养无害而后得其浩然之正与天地相通与道义相配先王以至日闭关养其微也慎言语节饮食防其耗也气之消息大矣哉一在养肾肾者先天之本藏精与志之宅也仙经曰借问如何是元牝婴儿初生先两肾又曰元牝之门是为天地根是故人未有此身先生两肾盖婴儿未成先结胞胎其象中空一茎透起形如莲蕊一茎即脐带也莲蕊即两肾也为五脏六腑之本十二脉之根呼吸之主三焦之原人资以为始岂非天地之根乎而命寓焉者故又曰命门天一生水故曰坎水夫人欲念一起炽若炎火水火相克则水热火寒而灵台之焰藉此以灭矣使水先枯涸而木无所养则肝病火炎则土燥而脾败脾败则肺金无资咳嗽之症成矣所谓五行受伤大本已去欲求长生岂可得乎庄子曰人之大可畏者不知所戒也养生之要首先寡欲嗟乎元气有限情欲无穷内经曰以酒为浆以欲为常醉以入房以竭其精此当戒也然人之有欲如木之有蠹蠹甚则木折欲炽则身亡仙经曰无劳尔神无摇尔精无使尔思虑营营可以长生智者鉴之

　　卷之一

　　卧时祝法

　　经云夜寝欲合眼以手抚心三过微祝曰太灵九宫太乙守房百神安位魂魄和同长生不死塞灭邪凶祝毕而寝此名九宫隐祝寝魂之法常能行之使人魂魄安然永获贞吉

　　卷之一

　　治虚痨咒

　　孙真人云人病虚痨阴虚火旺易生忿怒莫能自制昆仑大隐仙师有灭火咒曰上天下地有我一身生气运动耳目聪明神失气散冥冥一心富贵安在妻拿匪亲为荣为辱任人旦评我今现下有喜无嗔灵台仙子玉阙真君祛我烦恼助我精神真丹内结净扫六尘默诵数遍五脏自觉清虚内火平熄久久诵之虚者实弱者强病可不治而愈

　　卷之一

　　用艾

　　凡下艾时必先以蒜切片擦穴上然后安艾不然则运动之间其艾必落矣如着艾火痛不可忍预先以手指紧罩其穴处更以铁物压之即止或着火有眩晕者神气虚也仍以冷物压灸处其晕自苏再停良久以稀粥或姜汤与饮之以壮其神复如前法以终其事

　　卷之一

　　灸疮候发

　　灸法以阳胜阴着艾火后须要疮发所患即瘥若见灸疮不发用故鞋底焙热熨之三日而发鲢鱼豆腐等物与食其疮必发若气血衰弱者调之以药饵又灸后疮未发宜乌 树叶贴之疮发痛不止用柏叶芙蓉叶端午日午时采阴干为细末每遇灸疮黑盖平脱水调少许如膏着纸贴之即愈若灸疮出血用百草霜为末掺之即止又洗法以葱叶薄荷煎水温洗可逐风邪若疮发黑烂疼痛用桃枝柳枝胡荽黄连煎水温洗总之灸后疮发病易已疮不发病难已以人之元气胜与不胜也

　　卷之一

　　灸疮膏药

　　方用 黄芩 黄连 白芷 金星草 乳香 当归 薄荷 淡竹叶 川芎 葱白 铅粉以上药味各等分用香油煎药去渣再下铅粉熬成膏专贴灸疮

　　卷之一　十二经循行经络

　　手太阴肺

　　肺手太阴之脉起于中焦下络大肠还循胃口上膈属肺从肺系横出腋下下循 内行少阴心主之前

　　卷之一　十二经循行经络

　　手阳明大肠

　　大肠手阳明之脉起于大指次指之端循指上廉出合谷两骨之间上入两筋之中循臂上廉入肘上外前廉上肩出 骨之前廉上出于柱骨之会上下入缺盆络肺下膈属大肠其支者从缺盆上头贯颊入下齿中还出挟口交人中左之右右之左上挟鼻孔

　　卷之一　十二经循行经络

　　足阳明胃

　　胃足阳明之脉起于鼻之交 中旁约太阳之脉下循鼻外上入齿中还出挟口环唇下交承浆却循颐后下廉出大迎循颊车上耳前过客主人循发际至额颅其支者从大迎前下人迎循喉咙入缺盆下膈属胃络脾其直者从缺盆下乳内廉下挟脐入气街中其支者起于胃口下循腹里下至气街中而合以下髀关抵伏兔下膝膑中下循胫外廉下足跗入中指内间其支者下廉三寸而别下入中指外间其支者别跗上入大指间出其端

　　卷之一　十二经循行经络

　　足太阴脾

　　脾足太阴之脉起于大指之端循指内侧白肉际过核骨后上内踝前廉上 内循胫骨后交出厥阴之前上膝股内前廉入腹属脾络胃上膈挟咽连舌本散舌下其支者复从胃别上膈注心中

　　卷之一　十二经循行经络

　　手少阴心

　　心手少阴之脉起于心中出属心系下膈络小肠其支者从心系上挟咽系目系其直者复从心系却上肺下出腋下下循 内后廉行太阴心主之后下肘内循臂内后廉抵掌后锐骨之端入掌内后廉循小指之内出其端

　　卷之一　十二经循行经络

　　手太阳小肠

　　小肠手太阳之脉起于小指之端循手外侧上腕出踝中直上循臂骨下廉出肘内侧两筋之间上循外后廉出肩解绕肩胛交肩上入缺盆络心循咽下膈抵胃属小肠其支者从缺盆循颈上颊至目锐却入耳中其支者别颊上 抵鼻至目内 斜络于颧

　　卷之一　十二经循行经络

　　足太阳膀胱

　　膀胱足太阳之脉起于目内 上额交巅其支者从巅至耳上角其直者从巅入络脑还出别下项循肩膊内挟脊抵腰中入循膂络肾属膀胱其支者从腰中下挟脊贯臀入 中其支者从膊内左右别下贯胛挟脊内过髀枢循髀外从后廉下合 中以下贯 内出外踝之后循京骨至小指外侧

　　卷之一　十二经循行经络

　　足少阴肾

　　肾足少阴之脉起于小指之下邪趋足心出于然谷之下循内踝之后别入跟中以上内出 内廉上股内后廉贯脊属肾络膀胱其直者从肾上贯肝膈入肚中循喉咙挟舌本其支者从肺出络心注胸中

　　卷之一　十二经循行经络

　　手厥阴心包

　　心主手厥阴心包络之脉起于胸中出属心包络下膈历络三焦其支者从胸中出胁下腋三寸上抵腋下从 内行太阴少阴之间入肘中下臂行两筋之间入掌中循中指出其端其支者别掌中循小指次指出其端

　　卷之一　十二经循行经络

　　手少阳三焦

　　三焦手少阳之脉起于小指次指之端上出两指之间循手表腕出臂外两骨之间上贯肘循 外上肩而交出足少阳之后入缺盆布膻中散络心包下膈循属三焦其支者从膻中上出缺盆上项系耳后直上出耳上角以屈下颊至 其支者从耳后入耳中出走耳前过客主人前交颊至目锐

　　卷之一　十二经循行经络

　　足少阳胆

　　胆足少阳之脉起于目锐 上抵头角下耳后循颈行手少阳之前至肩上却交出手少阳之后入缺盆其支者从耳后入耳中出走耳前至目锐 后其支者别锐 下大迎合于手少阳抵于 下加颊车下颈合缺盆以下胸中贯膈络肝属胆循胁里出气街绕毛际入髀厌中其直者从缺盆下腋循胸过季胁下合髀厌中以下循髀阳出膝外廉下外辅骨之前直下抵绝骨之端下出外踝之前循足跗上入小指次指之间其支者别跗上入大指之间循大指岐骨内出其端还贯爪甲出三毛

　　卷之一　十二经循行经络

　　足厥阴肝

　　肝足厥阴之脉起于大指丛毛之际上循足跗上廉去内踝一寸上踝八寸交出太阴之后上 内廉循股阴入毛中过阴器抵小腹挟胃属肝络胆上贯膈布胁肋循喉咙之后上入颃颡连目系上出额与督脉会于巅其支者从目系下颊里环唇内其支者复从肝别贯膈上注肺

　　卷之一　奇经八脉循行经络

　　任脉

　　素问骨空论曰任脉者起于中极之下以上毛际循腹里上关元至咽喉上颐循面入目灵枢五音五味篇曰冲脉任脉皆起于胞中上循背里为经络之海其浮而外者循腹上行会于咽喉别而络口唇

　　卷之一　奇经八脉循行经络

　　督脉

　　素问骨空论曰督脉者起于少腹以下骨中央女子入系廷孔其孔溺孔之端也其络循阴器合篡间绕篡后别绕臀至少阴与巨阳中络者合少阴上股内后廉贯脊属肾与太阳起于目内 上额交巅上入络脑还出别下项循肩膊内侠脊抵腰中入循膂络肾其男子循茎下至篡与女子等其少腹直上者贯脐中央上贯心入喉上颐环唇上系两目之下中央

　　卷之一　奇经八脉循行经络

　　冲脉

　　素问骨空论曰冲脉者起于气街并于少阴之经侠脐上行至胸中而散灵枢卫气篇曰请言气街胸气有街腹气有街头气有街胫气有街故气在头者止于脑气在胸者止之膺与背 气在腹者止之背 与冲脉在脐之左右之动脉者气在胫者止之于气街与承山踝上

　　卷之一　奇经八脉循行经络

　　带脉

　　灵枢经脉别篇曰足少阴上至 中别走太阳而合上至肾当十四椎出属带脉二十八难曰带脉者起于季胁回身一周

　　卷之一　奇经八脉循行经络

　　阳跷脉

　　灵枢脉度篇曰跷脉者少阴之别起于然谷之后上内踝之上直上循阴股入阴上循胸里入缺盆上出人迎之前入 属目内 合于太阳跷而上行气并相还则为濡目目气不荣则目不合二十八难曰阳跷脉者起于跟中循外踝上行入风池

　　卷之一　奇经八脉循行经络

　　阴跷脉

　　难经曰阴跷脉者亦起于跟中由少阴别脉然谷之穴上内联踝循阴股入胸腹上至咽喉睛明穴亦会于太阳也

　　卷之一　奇经八脉循行经络

　　阳维脉

　　二十八难曰阳维阴维者维络于身溢蓄不能环流灌溢诸经者也故阳维起于诸阳之会阴维起于诸阴阴之交也

　　卷之一　奇经八脉循行经络

　　阴维脉

　　阴维起于足少阴经内踝上行筑宾之穴循腹至乳上结喉至廉泉穴维络诸阴会于任脉也

　　卷之一

　　周身经络部位歌

　　脉络周身十四经六经表里督和任阴阳手足经皆六督总诸阳任总阴诸阳行外阴行里四肢腹背皆如此督由脊骨过龈交脐腹中行任脉是足太阳经小指藏从跟入 会尻旁上行夹脊行分四前系睛明脉最长少阳四指端前起外踝阳关环跳里从胁贯肩行曲鬓耳前耳后连 尾大指次指足阳明三里天枢贯乳行腹第三行通上齿环唇侠鼻目颧迎足有三阴内联廉厥中少后太交前肾出足心从内踝侠任胸腹上廉泉太厥两阴皆足拇内侧外侧非相联大阴内侧冲门去腹四行兮挨次编厥阴毛际循阴器斜络期门乳肋间手外三阳谁在上阳明食指肩 向颊中钻入下牙床相逢鼻孔迎香旁三焦名指阳明后贴身周回眉竹凑太阳小指下行低肩后盘旋耳颧遘还有三阴行臂内太阴大指肩前配厥从中指腋连胸极泉小内心经位手足三阳俱上头三阴穴止乳胸游惟有厥阴由颡后上巅会督下任流经脉从来皆直行络从本部络他经经凡十四络十六请君次第记分明

　　卷之一

　　十五别络歌

　　手太阴别为列缺手少阴别即通里手厥阴别为内关手太阳别支正是手阳明别偏历当手少阳别外关取足太阳别号飞阳足少阳别光明起足阳明别曰丰隆足太阴别公孙止足少阴别大钟名足厥阴别蠡沟纪阳督之别号长强阴任之别为屏翳脾之大络为大包十五络穴全在此内经平人气象篇更有胃络名虚里

　　卷之一

　　五脏六腑井荣俞经合原穴

　　井荣俞经合原者各经穴名也手足阳经有原穴手足阴经无原穴阴之俞穴即阴之原穴也

　　卷之一　五脏六腑井荣俞经合原穴

　　所出为井

　　肺井少商 脾井隐白 心井少冲 肾井涌泉 心包井中冲 肝井大敦 太阳井商阳 胃井厉兑 少肠井少泽 膀胱井至阴 三焦井关冲 胆井窍阴

　　卷之一　五脏六腑井荣俞经合原穴

　　所流为荣

　　肺荣鱼际 脾荣大都 心荣少府 肾荣然谷心包荣劳宫 肝荣行间 大肠荣二间 胃荣内庭小肠荣前谷 膀胱荣通谷 三焦荣液门 胆荣侠溪

　　卷之一　五脏六腑井荣俞经合原穴

　　所注为俞

　　肺俞太渊 脾俞太白 心俞神门 肾俞太溪 心包俞大陵 肝俞太冲 大肠俞三间 胃俞陷谷小肠俞后溪 膀胱俞束骨 三焦俞中渚 胆俞临泣

　　卷之一　五脏六腑井荣俞经合原穴

　　所行为经

　　肺经经渠 脾经商邱 心经灵道 肾经复溜心包经间使 肝经中封 大肠经阳溪 胃经解溪小肠经阳谷 膀胱经昆仑 三焦经支沟 胆经阳辅

　　卷之一　五脏六腑井荣俞经合原穴

　　所入为合

　　肺合尺泽 脾合阴陵泉 心合少海 肾合阴谷 心包合曲泽 肝合曲泉 大肠合曲池胃合三里 小肠合小海 膀胱合委中 三焦合天井 胆合阳陵

　　卷之一　五脏六腑井荣俞经合原穴

　　所过为原

　　大肠原合谷 胃原冲阳 小肠原腕骨 膀胱原京骨 三焦原阳池 胆原丘墟

　　卷之一

　　周身骨度尺寸今法

　　灵枢经骨度篇文所论长短皆古数也今按头部折法以前发际至后发际折为一尺二寸如发际不明则并根据此督脉神庭至太阳曲差穴曲差至少阳本神穴本神至阳明头维穴各开一寸半自神庭至头维各开四寸半胸腹折法直寸以中行为主自缺盆中天突穴起至岐骨际上中庭穴止折作八寸四分自 上岐骨际下至脐心折作八寸自脐心下至毛际曲骨穴折作五寸横寸以两乳相去折作八寸胸腹横直寸法并根据此背部折法自大椎至尾 通折三尺上七节各长一寸四分一厘共九寸八分七厘中七节各一寸六分一厘共一尺一寸二分七厘第十四节与脐平下七节各一寸二分六厘共八寸八分二厘通共二尺九寸九分六厘不足四厘者有余未尽也脊骨内涸一寸凡云第二行侠脊一寸半三行侠脊三寸者皆除脊一寸外净以寸半三寸论故在二行当为二寸在三行当为三寸半也侧部四肢折量之法总以前中指同身寸法为是

　　卷之一

　　周身名位经脉骨度

　　头 头为诸阳之首凡物独出之首皆名曰头脑 脑者头骨之髓也足太阳膀胱脉络脑足少阴肾属髓海脑为髓海髓海足头轻多力不足脑转耳鸣目眩胫酸怠卧巅 巅者头顶也足厥阴肝脉与督脉会于巅足太阳膀胱脉交巅足少阳胆脉亦交巅巅顶之首俗名天灵盖囟 囟者巅前之头骨也小儿初生未阖名曰囟门已阖名曰囟骨即天灵盖后之骨头角 额两旁棱处之骨也足少阳胆筋脉皆上头角额颅 额前发际之下两眉之上名曰额一曰颡足阳明胃脉至额颅手阳明大肠筋上额左角手少阳三焦筋结额上角足太阳膀胱筋上额发 足少阴肾主发又为血之余面 凡前曰面凡后曰背五脏之精气皆上熏于面故面白应肺脱气脱血脱津液面皆白面赤应心面黄应脾面青应肝面黑应肾故黑者阴气阳去面为之黑 颧骨之下迎香穴之外为面中央应手阳明大肠 两颧之内面王之上应手少阳小肠小肠脉循颊上 斜络于颧小肠气血盛面多肉而平气血少面瘦色恶颜 颜者眉目间名也眉心曰关上应咽喉眉 属肝肝脉从目系上额肝胆相表里足少阳风热与痰则眉棱骨痛此症 多伤目至两耳出脓则危又应膀胱足太阳血气盛眉佳有毫毛目 目者司视之窍也肝窍在目故论目必首肝睛窠 眼珠也脏腑精气皆上注目而为睛血之精为目窠之总络瞳神 骨之精为童神属肾肾水亏不能养肝英华不敛瞳神散大无光黑珠 即瞳外黑轮属肝为筋之精内连目系目内廉深处为目系肝火上冲两轮红痛白珠 气之精为白眼黑轮外四围白处皆属肺肺火上腾白有红筋两 外决面者为锐 内近鼻者为内 皆属心小肠三焦筋脉俱至目锐 胆脉起目锐 筋亦结目锐 小肠支脉至目内 出膀胱脉起目内眼皮 上下皆属脾肌肉之精主合同束胃细筋散于目下为目下纲膀胱细筋为目上纲目纲即上下目胞之两睑边又名曰睫司目之开阖也睫毛 属脾脾胃气虚目紧皮缩眼楞急小睫毛倒入眼中谓之倒睫拳毛目泪 泪为肝液风行水流肝风动则泪出又肝热多泪如烧竹沥遇火沥出迎风出泪风火合也悲哀动中心气与肝气相迫致泪目眵 眵属肺气结硬目眶骨 目眶者目窠四围之骨也上曰眉棱骨下即 骨 骨之外即颧骨目下之眶骨颧骨内下连上牙床者也者鼻梁即山根也鼻 鼻者司臭之窍也山根 足阳明脉交山根山根曰下极应心鼻柱 在山根下相家曰年寿应肝年寿左右应胆面王 在鼻柱下相家曰准头亦曰明堂属土应脾明堂两旁为方上在迎香上曰鼻隧相家曰兰台廷尉应胃胃脉起鼻两旁筋亦结鼻旁即此鼻孔 大肠脉挟鼻孔小肠脉抵鼻膀胱筋结鼻下两旁颧 颧为骨本两颧发赤主肾败膀胱胆大肠筋皆结颧胃筋合颧小肠经颧 穴在 下锐骨端陷中人中 下应膀胱子宫平浅无髭多无子大肠脉交人中督脉水沟穴在人中内鼻旁间近生门牙之骨也俗呼为腮口旁颊前肉之空软处也耳 司听之窍也肾气通耳肾元足则耳聪有病当于肾脉推之蔽 耳门也耳郭 耳叶也胃脉上耳前筋结耳前胆脉三焦脉俱走耳前筋从耳前属目 小肠膀胱筋俱结耳后完骨胃脉之支胆脉三焦脉俱过耳后颊 耳前颧侧面两旁之称也大肠筋脉俱上颊小肠脉上颊胃筋循颊而上胆筋脉俱过颊肝脉下颊三焦当曲颊脉亦交颊胃颊车穴在耳下分曲颊 颊之骨也曲如环形受颊车骨尾之钩者也颊车 下牙床骨也总载诸齿能咀食物故名颊车口 司言食之窍也属脾胃大肠脉交口毕竟脾为主盖味入口藏于胃脾乃运化精液以养五脏故五脏之气皆统于脾五脏偏盛皆验于口唇 口端也肝脾胃三经所主热则红甚寒则淡红实则红活虚则黄白脾燥唇干脾热唇裂肝风唇动不止脾寒唇青或揭七情动火伤血或心火传脾或浓味积伤脾唇肿白皮皱裂如蚕茧或唇下肿如黑枣吻 口之四周也口上有髭大肠主之颐 口角后 之下也颐上有须胆主之颏 口之下唇至末之处俗名下把壳颏上有髯胃主之颔 颏下结喉上两侧肉之空软处也小肠筋结颔胆筋脉俱过颔齿 口龈所生之骨也内床曰齿外板曰牙牙齿肾之标齿病宜归肾而治齿先分病在牙床病在牙齿上床属胃喜寒恶热下床属大肠喜热恶寒床病治齿齿病治床诸不应舌 舌为心苗司味之窍也脾肾膀胱三焦筋脉所系舌本 舌之根也颃颡 口内之上二孔司分气之窍也悬壅垂 张口视喉上似乳头之小舌俗名碓嘴喉 通声息之路也在咽前通肺主出气故曰肺系又曰喉气通天肺热甚喉哑胃肾二脉循喉咽饮食之路也在喉后通胃主纳食胃口在膈膜下咽至胃长一尺六寸通谓之咽门咽门下有膈膜咽气通地心脾二脉挟咽令咽干肝脉循喉后令咽干喉咙 肺之系也嗌 胃之系也咽之低处曰嗌小肠脉循咽令嗌痛三焦脉由喉令嗌肿会厌 覆喉管之上窍似皮似膜上司开阖为声音之户食下咽不掩则错凡舌抵上 则会厌能掩喉喉咽嗌会厌四者缺一则饮食废而死结喉 喉之管头也其人瘦者多外见颈前肥人则隐于肉内多不见也上横骨 在喉前宛宛中天突穴之外小湾横骨旁接拄骨之骨拄骨 膺上缺盆之外俗名骨锁子骨内接横骨外接肩解肩解 肩端之骨节解处也骨 肩端之骨也即肩胛骨头臼之上棱骨也其臼接 骨上端俗曰肩头其外曲卷翅骨肩后之棱骨也其下棱骨在背肉内肩胛 即 骨之末成片骨也亦名肩膊俗名 板子骨大小肠三焦筋脉俱至肩胆脉至肩上肩井穴属胆膀胱筋肺筋皆结肩臂 上身两大支之通称也一名曰肱俗名胳膊胳膊中节上下骨交接处名曰肘肘上之骨曰骨肘下之骨曰臂骨臂有正辅二骨辅骨在上短细偏外正骨居下长大偏内俱下接腕骨也腕 臂掌骨接交处以其宛屈故名也当外侧之骨名曰高骨一名锐骨亦名踝骨鱼 在掌外侧之上大指节后肥鱼陇起处其形如鱼故谓之鱼手 手者上体所以持物也掌中为手心手之表为手背掌骨 手众指之本也掌之众骨名壅骨合凑成掌非块然一骨也手大指 属肺肺脉自腋入 至大指出其端肺筋即起于大指端少商穴之次穴在大指内侧去爪甲如韭叶循手掌直上大指本节后有鱼际穴为肺荣掌后横纹头有太渊穴为肺 太渊后有经渠穴为肺经手腕后一寸五分有列缺穴为肺络臂腕曲中有尺泽穴为肺合循内侧上 入腋其散筋复自腋上肩结于肩端骨罅中食指 属大肠大肠筋脉皆起于食指端商阳穴之次穴去爪甲如韭叶为大肠井溜于本节前内侧名二间穴为大肠荥注于本节后三间穴为大肠 过于合谷穴为大肠原上侧腕中有阳溪穴为大肠经腕后三寸有偏历穴为大肠络肘曲纹头尽处有曲池穴为大肠合由是历三里肘 五里三穴直上结于肩之前中指 属包络包络之脉自腑循 入肘臂至中指出其端其筋即起于中指内廉之末中冲穴之次穴去爪甲如韭叶为心之井心为天君其井 等俱在包络屈中指无名指两者之间取劳宫穴为心荣掌后两筋之间有大陵穴为心 去腕二寸两筋间有内关穴为心主之络去腕三寸有间使穴为心经上至肘曲中央陷中有曲泽穴为心合上循天泉穴之次结腋下无名指 属三焦三焦筋脉俱起无名指外廉关冲穴之次穴去爪甲如韭叶为三焦井溜于小指次指本节陷中名液门穴为三焦荣注于腑下一寸名中渚穴为三焦 结于手腕中之阳池穴为三焦原直上腕后二寸名外关穴为三焦络腕后三寸名支沟穴为三焦经结于肘外大骨陷中名天井穴为三焦合上 至肩 穴包络脉之支别掌中循无名指出其端小指 内侧属心外侧属小肠心脉循 下肘出小指之端心筋起小指之端内侧少冲穴之次穴去爪甲如韭叶直上入掌内后廉历神门穴在掌后锐骨中又历通里穴为心络在腕后一寸陷中又历少海穴在肘后大骨外去肘端五分屈肘向头得之又历极泉穴在臂内腑下筋间 小肠筋脉俱起小指外侧少泽穴之次穴去爪甲一分为小肠井溜于小指外侧本节前陷中名前谷穴为小肠荥注于小指外侧本节后名后溪穴为小肠 直上至于脘起骨陷中有腕骨穴为小肠原踝下有阳谷穴为小肠经腕后五寸有支正穴为小肠络肘下锐骨之后有小海穴为小肠合从是上 历肩解肩胛交肩上爪甲 指之甲也足趾同肝主筋爪者筋之余岐骨 凡骨之两叉者皆名岐骨手足同肺 喉下为肺喉在咽前主出气喉系坚空连接肺管呼吸出入下通心肝之窍经云肺者相傅之官治节出焉其形四垂附着于脊之第三椎中有二十四空行列分布以行诸藏之气为藏之长为心之盖又曰是经常多气少血难经曰肺重三斤三两六叶两耳凡八叶主藏魂中藏经曰肺为生气之原乃五脏之华盖张介宾曰肺叶白莹谓为华盖以覆诸藏虚如蜂窠下无透窍吸之则满呼之则虚一呼一吸消息自然司清浊之运化为人身之HT 龠膺 胸上两旁高处曰膺胃脉到膺胆脉系膺胸 结喉下曰缺盆缺盆下曰胸在膺之下肺脉布胸中肺心筋结胸中脾筋脉皆散胸中肝脉上至胸胆脉下胸中肾脉入肺注胸中包络脉起胸中筋散胸中心 心者君主之官神明出焉又云心居肺管之下膈膜之上附着脊之第五椎其合脉也其荣色也开窍于耳又曰开窍于舌又曰是经少血少气难经曰心重十二两有七孔三毛盛精汁三合主藏神张介宾曰心脏尖圆形如莲蕊其中有孔多寡不同以导引天真之气下无透窍上通乎舌共有四系以通四脏心外有黄赤脂裹是为心包络心下有膈膜与脊周回相着遮蔽浊气使不得上熏心肺所谓膻中也心包 位居心之四旁以捧护心即两孔之中膻中穴也凡筋脉由胸下膈自膈贯胸如肺心脾肝胆肾心包络七经筋脉皆从此过三焦脉亦布膻中张介宾曰心包一脏难经言其无形滑寿曰心包一名手心主以藏象校之在心下横膜之上竖膜之下其与横膜相粘而黄脂裹者心也脂HT 之外有细筋膜如丝与心肺相连者心包也此说为是凡言无形者非 灵兰秘典论有十二官独少心包一官而有膻中者臣使之官喜乐出焉二句今考心包藏居膈上经始胸中正值膻中之所位居相火代君行事实臣使也此一官即此经之谓与胸之众骨名也乳 膺上突起两肉有头妇人以乳儿者也乳房属胃乳头属肝鸠尾 即蔽心骨也其质系脆骨在胸之下岐骨之间膈 胸下腹上之界人心下有膈膜前齐鸠尾后齐十一椎周遭着脊所以遮隔浊气俗名罗膈十二经脉惟膀胱脉不贯膈余皆能令膈痛肝 经云肝者将军之官谋虑出焉又云肝居膈下上着脊之九椎下是经常多血少气其合筋也其荣爪也主藏魂开窍于目其系上络心肺下无窍难经曰肝重二斤四两左三叶右四叶凡七叶肝之为藏其治在左其藏在右胁右肾之前并胃着脊之第九椎胆 经云胆者中正之官决断出焉又云是经多血少气又曰凡十一藏皆取决于胆也难经曰胆在肝之短叶间重三两三铢长三寸盛精汁三合中藏经曰胆者清净之府号曰将军主藏而不泻胆寒不眠胆热喜睡脾 经云脾胃者仓廪之官五味出焉又云谏议之官知周出焉又云脾藏意又云形如刀镰与胃同膜而附其上之左 当十二椎下闻声则动动则磨胃而主运化其合肉也其荣唇也开窍于口又云是经常多气少血难经曰脾重二斤三两广扁三寸长五寸有散膏半斤主裹血温五脏中脏经曰脾主消磨五谷养于四旁胃 胃者水谷之海五脏六腑之大原故胃气为一身之本咽系柔空下接胃为饮食之路咽至胃长一尺六寸通曰咽门胃大一尺五寸径五寸长二尺六寸横屈受水谷三斗五升常留谷二斗水一斗五升而满又云是经多气多血难经曰胃重二斤一两张介宾曰胃之上口名曰贲门饮食之精气从此上输于脾肺宣布于诸脉胃之下口即小肠上口名曰幽门三焦 经云上焦如雾中焦如沤下焦如溃又云三焦者决渎之官水道出焉又云是经少血多气中藏经云三焦者人之三元之气也号曰中清之府总领五脏六腑营卫经络内外左右上下之气也三焦通则内外上下左右皆通也其于周身灌体和内调外荣左养右导上宣下莫大于此也腹 膈之下曰腹俗名曰肚脐之下曰少腹亦名小腹脐 人之初生胞蒂之处也脐上五寸上脘穴分即上焦脐上四寸为中脘即中焦肺脉起中焦在此脐上二寸为下脘即胃下口属下焦是为幽门传入小肠旧说分三部正分此上中下三脘今乃曰中脘痛属脾当脐痛属肾小腹痛属肝肝脾是矣当脐何以属肾心脾筋结脐胃筋脉挟脐当脐明属脾胃若肾之筋脉从腰贯脊并不及脐脐痛治肾舛谬误人肾 经云肾者作强之官伎巧出焉又云肾附于脊之十四椎下是经常少血多气其合骨也其荣发也开窍于二阴难经曰肾有两枚重一斤二两主藏精与志中藏经曰肾者精神之舍性命之根张介宾云肾有两枚形如豇豆相并而曲附于脊之两旁相去各一寸五分外有黄脂包里各有带二条上条系于心下条趋脊下大骨在脊骨之端如半手许中有二穴是肾带经过处上行脊髓至脑中连于髓海命门 人身之中有命门附脊骨对脐其右旁一小窍乃三焦之气所自出即先天无形之火曰肾间动气左旁一小窍乃真阴水气所自出亦无形随相火而潜行周身以荣四末命门居中各开一寸五分分左右肾两肾中间一点真阳乃生身之根蒂中有相火代心君行事故又曰小心小肠 经云小肠者受盛之官化物出焉又云小肠后附于脊前附于脐上左回累积十六曲大二寸半径八分分之少半长三丈二尺受谷二斗四升水六升三合合之大半又云小肠上口在脐上二寸近脊水谷由此而入复下一寸外附于脐为水分穴当小肠下口至是而泌别清浊水液渗入膀胱滓秽流入大肠又云是经多血少气难经曰小肠重三斤十四两大肠 经云大肠者传道之官变化出焉又云回肠当脐左回十六曲大四寸径一寸半长二丈一尺受谷一斗水七升半又云广肠附脊以受回肠乃出滓秽之路大八寸径二寸半长二尺八寸受谷九升三合八分合之一是经多气少血难经曰大肠重二斤十二两肛门重十二两张介宾曰按回肠者以其回叠也广肠者即回肠之更大者直肠者又广肠之末节下连肛门也膀胱 经云膀胱者州都之官津液藏焉气化则能出矣又云膀胱当十九椎居肾之下大肠之前有下口无上口当脐上一寸水分穴处为小肠下口乃膀胱上际水液由此别回肠随气泌渗而入其出入皆由气化入气不化则水归大肠而为泄泻出气不化则闭塞下窍而为癃肿是经多血少气难经曰膀胱重九两二铢纵广九寸盛溺九升九合口广二寸半宗筋 肝筋脉结阴器络诸筋脾胃筋聚阴器肾筋结阴器 溺孔即前阴督脉起处毛际 宗筋上小腹下横骨间丛毛之际也下横骨俗名盖骨任脉由会阴上毛际冲脉起于气街即气冲阳明经穴在毛际两旁阳明血气盛毛美而长气血少则无毛肝筋脉入毛际胆脉绕毛际睾丸 男子外肾宗筋下阴囊中两丸也篡 横骨之下两股之前相合共结之凹也前后两阴之间名下极穴又名屏翳穴会阴穴即男女阴气之所也脑后骨 俗呼脑杓枕骨 脑后骨之下陇起者是也其骨或棱或平或长或圆不一完骨 耳后之棱骨名曰完骨在枕骨下两旁之棱骨也颈项 颈之茎也又曰颈者茎之侧也项者茎之后也俗名脖项颈前有缺盆穴属胃在横骨上左右各一为十二经道路大小肠胃胆三焦脉俱入缺盆肺胃胆膀胱筋俱结缺盆 缺盆之中即任脉之天突穴为颈前居中第一行脉 缺盆之上有人迎穴喉间开一寸五分属胃即颈前第二行脉 人迎：后一寸五分名扶突穴属大肠即颈中第三行脉 扶突穴后名天窗属小肠即颈中第四行脉天窗后为胆脉颈中无穴乃第五行脉 足少阳后名天牖穴属三焦即颈中第六行脉 天牖后名天柱穴属膀胱为颈中第七行脉 颈之中央督脉也穴名风府自前中一行至此为第八行颈骨 头之茎骨肩骨上际之骨俗名天柱骨也项骨 头后茎骨之上三节圆骨也背 后身大椎以下腰以上之通称也脊骨 脊膂骨也俗名脊梁骨督脉主脊大肠脉挟脊心脉与脊里细脉相连贯脾筋着脊肾筋脉贯脊膀胱筋脉挟脊分左右上项其分左右也从脊开寸五分为第二行对第三椎曰肺俞对第五椎曰心俞对第七椎曰膈俞对第九椎曰肝俞对第十椎曰胆俞对第十一椎曰脾俞对第十二椎曰胃俞对第十三椎曰三焦俞对第十四椎曰肾愈对第十六椎曰大肠俞对第十八椎曰小肠俞对第十九椎曰膀胱俞从脊开三寸为第三行魄门对肺俞故肺藏魄神堂对心俞故心藏神魂门对肝俞故肝藏魂意舍对脾俞故脾藏意志舍对肾俞故肾藏志膏肓对第四椎膂 夹脊骨两旁肉也膀胱脉肾脉循膂腋 肩之下胁之上际俗名胳肢窝肺筋脉入腋心小肠筋结腋胆筋走腋包络脉抵腋胁肋 胁者腑下至肋骨尽处之统名也曰肋者胁之单条骨之谓也总胁肋之总又名曰 肝胆脉布胁胞络筋脉挟胁脾筋结肋肝脉布肋季胁 胁之下小肋骨也俗名软肋肺脉抵季胁胆筋脉乘季胁胁下无肋骨空软处也胆脉乘腰骨 即脊骨十四椎下十五十六椎间尻上之骨也其形中凹上宽下窄方圆二三寸许两旁四孔下接尻骨上际肾脉入腰膀胱脉抵腰胂 腰下两旁踝骨上之肉也臀 胂下尻旁大肉也膀胱脉贯臀筋结于臀尻 腰骨下十七椎至二十一椎五节之骨也上四节纹之旁左右各四孔骨形内凹如瓦长四五寸许上宽下窄末节更小如人参芦名尾闾一名 端一名橛骨一名穷骨在肛门后其骨上外两旁形如马蹄附着两踝骨上端俗名 骨胆筋结于尻肛 大肠下口也肛门接直肠直肠接大肠大肠与肺为表里肺气充足方能传送下横骨髁骨楗骨下横骨在少腹下其形如盖故名盖骨其骨左右两大孔上两分出向后之骨首如张扇下寸许附尻骨之上形如马蹄之处名曰髁骨下两分出向前之骨末如楗柱在于臀内名曰楗骨与尻骨成鼎足之势为坐之主骨也妇人俗名交骨其骨面名曰髋侠髋之臼名曰机又名髀枢外接股之髀骨也即环跳穴处此一处五名也股 下体两大支之通称也俗名大腿小腿中节上下交接处名曰膝膝上之骨曰髀骨股之大骨也膝下之骨曰 骨胫之大骨也股肉属脾筋属肝骨属肾阴股 股之内侧曰阴股脾肝肾筋脉俱循阴股髀骨 膝上之大骨也上端如杵接于髀枢下端如锤接于 骨骨 俗名 胫骨也其骨两根在前者名成骨又名 骨形粗膝外突出之骨也在后者名辅骨形细膝内侧之小骨也伏兔 髀骨前膝之上起肉似伏兔故名膝解 膝之节解也膝属脾肾肝凡人逸则痿软无力劳则痛如针刺脉洪数有力皆肝肾阴虚火盛所致痿软无力真病之形作痛如锥邪火之象膑骨 膝上盖骨也连骸 膝外侧二高骨也膝后屈处俗名腿凹下腿肚也一名腓肠俗名小腿肚属足太阳膀胱踝骨 踝者 骨之下足附之上两旁突出之高骨在外为外踝在内为内踝足 下体所以趋步也俗名脚跗骨 足背也一名足趺俗称脚面跗骨者足趾本节之众骨也足心 即踵之中也跟骨 足后跟之骨也三毛 足大指爪甲后为三毛毛后横纹为聚毛踵 足下面着于地之谓也俗名脚底板足趾 趾者足之指也其数五名为趾者别于手也大趾之本节后内侧圆骨形突者名核骨足大指外侧属肝内侧属脾脾筋脉皆起于足大指隐白穴为脾井溜于节后陷中大都穴为脾荥于内侧核骨下太白穴为脾俞循大指本节后一寸公孙穴为脾络历内踝前三分陷中商邱穴为脾经由足循经骨后结于膝内辅骨陷中阴陵泉之次为脾合从此直上至阴股结于髀箕门穴之次臀下曰肝筋脉皆起于足大指外侧丛毛之际大敦穴为肝井溜于大指缝中行间穴为肝荥行跗上注于本节后二寸动脉中太冲穴为肝俞结于内踝前一寸中封穴之次为肝经循踝上五寸蠡沟穴为肝络直上内辅骨下横纹尽处曲泉穴为肝合上阴股五里阴廉之次（旧说） 足中指属胃胃筋起于中指内侧厉兑穴为胃井溜于次指外侧陷中内庭穴为胃荥后二寸陷谷穴为胃俞过于跗上去内庭五寸冲阳穴为胃原故胃病足跗肿痛足中指不用自足跗直上循足胫历腕上系草鞋处解溪穴为胃经又历外踝上八寸丰隆穴为胃络结于膝下三寸三里穴为胃合上膝循伏兔结于髀髀前膝上起肉处为伏兔后为髀关其脉自伏兔直下抵足跗入中指内间其支者别跗上入大指间出其端 按足阳明是足大指之次指不是中指必传写之误胃脉起于鼻之交中下行至陷谷陷谷穴在足大指次指间本节后陷中内庭穴在足大指次指外间陷中厉兑穴在足大指次指之端去爪甲如韭叶三穴明是次指与中指不属以是知中字之误然则中指何属经云者下膝三寸而别以下入中指外间 此支自膝下三寸循三里穴之外别行而下入中指外间与前之内庭厉兑合是中指亦属胃也足四指属胆胆筋起足四指外端窍阴穴之次为胆井指岐骨间有侠鸡穴为胆荣侠鸡上寸半有临泣穴为胆俞侠溪上四寸五分有邱墟穴为胆原外踝上四寸阳辅穴为胆经外踝上五寸光明穴为胆络循胫至膝外廉下膝一寸阳陵泉穴为胆合从是上走髀分为两岐前者结伏兔后者结于尻直者上季胁其脉自髀阳直下出膝外廉循胫抵外踝至足跗入第四指之间其支者别跗上入大指贯爪甲后三毛故足少阳血气盛胫毛长外踝肥血气少胫无毛外踝瘦病则膝胫外踝及大节诸节皆痛足小指指下属肾外侧属膀胱 肾筋脉俱起小指之下斜趋足心涌泉穴为肾井又侧趋内侧内一寸大骨下有然谷穴为肾荥结于跟踵踵即跟之突出者跟即踵上硬筋处陷中有大溪穴为肾俞自跟别至跟后踵中大骨上两筋间有大钟穴为肾络踝上二寸复溜穴为肾经上 出 内廉结于内辅骨下阴谷穴之次为肾合从是并大阴之筋上循阴股膀胱筋起小指外侧去爪甲一分至阴穴之次为膀胱井历本节之前陷中有通谷穴为膀胱荥本节之后陷中有束骨穴为膀胱俞外侧大骨之下有京骨穴为膀胱原外踝后骨跟上有昆仑穴为膀胱经循跟直上至外踝上七寸有飞阳穴为膀胱络贯结于 即委中在膝脘内约纹中为膀胱合由 直上结于臀其脉从腰抵 出小指外侧故膀胱病似结 如裂足小指不能举用

　　卷之二

　　十二经脉起止

　　经始太阴而厥阴最后穴先中府而终则期门原夫肺脉胸中始生出腋下而行于少商络食指而接手阳明大肠起自商阳终迎香于鼻外胃历承泣而降寻厉兑于足经脾自足之隐白趋大包于腋下心由极泉而出注小指之少冲少肠兮起端于少泽维肩后上络乎听宫膀胱穴自睛明出至阴于足外肾以涌泉发脉通俞府于前胸心包起乳后之天池络中冲于手中指三焦始名指之外侧从关冲而丝竹空胆从童子 穴连窍阴于足之四指肝因大敦而上至期门而复归太阴以终

　　卷之二　十二经脉起止

　　肺经穴歌

　　肺经穴图　手太阴经十一穴中府云门天府列侠白尺泽孔最存列缺经渠大渊涉鱼际直出大指端内侧少商如韭叶

　　卷之二　十二经脉起止

　　肺经十一穴分寸

　　中府 穴在任脉中行华盖穴旁直开去六寸乳上三肋间陷中动脉应手仰而取之灸三壮五壮云门 穴在手阳明大肠经巨骨之下夹气户旁二寸去中行六寸陷中动脉应手举臂取之灸五壮千金云灸五十壮天府 从云门穴下循 内腋下三寸动脉陷中以鼻尖点脉取之 此穴禁灸灸之令人气逆侠白 从天府穴下行肘中约纹上去五寸动脉中灸五壮尺泽 从侠白穴下行肘中约纹上屈肘横纹筋骨罅中动脉应手灸三壮五壮 甄权云臂屈伸横纹间筋骨罅中不宜灸孔最 从尺泽穴下行腕前约纹上七寸上骨下骨间陷中灸五壮列缺 从孔最穴循外侧行腕后侧上一寸五分以两手交叉当食指末筋骨罅中从腕后别走阳明直出食指内廉出其端灸三壮经渠 从列缺穴循行寸口陷中禁灸灸则伤人神明太渊 从经渠穴内循手掌后陷中每日平旦寅时脉从此始故一难曰寸口者脉之大会灸三壮鱼际 从太渊穴上鱼手太指本节后内侧陷中散脉中白肉际灸三壮少商 从鱼际穴循行手大指内侧之端去爪甲角如韭叶许白肉际宛宛中不宜灸 甲乙经云灸一壮

　　卷之二　十二经脉起止

　　大肠经穴歌

　　手阳明穴起商阳二间三间合谷藏阳溪偏历历温溜下廉上廉三里长曲池肘 越五里臂 肩巨骨起天鼎扶突接禾 终以迎香二十止大肠经穴图　

　　卷之二　十二经脉起止

　　大肠经二十穴分寸

　　商阳(一名绝阳) 穴在手食指内侧端后去爪甲如韭叶许灸三壮二间(一名间谷) 从商阳循食指本节前内侧陷中灸三壮三间(一名少谷) 从二间循食指本节前内侧陷中灸三壮合谷(一名虎口) 从三间循行手大指次指岐骨间陷中灸三壮阳溪(一名中魁) 从合谷循行手腕中上侧两筋间陷中张大指次指取之灸三壮偏历 从阳溪上行手腕后上侧三寸灸三壮温溜(一名逆注 一名蛇头) 从偏历上行三寸手阳明 灸三壮下廉 从温溜上行二寸五分辅锐肉分灸三壮上廉 从下廉上行一寸曲池下三分灸五壮三里 从上廉上行一寸锐肉之端按之肉起灸三壮曲池 从手三里上行在肘外辅骨屈肘曲骨之中以手拱胸取之灸三壮肘 从曲池上行在肘大骨外廉陷中与天井相并相去一寸四分灸三壮五里 从肘 循行肘上三寸向里大脉中央一云在天府下五寸灸三壮臂 从五里上行四寸两筋两骨罅宛宛陷中伸臂平手取之灸三壮肩 从臂 上行膊骨头肩端上两骨罅处宛宛中举臂取之有空灸三壮至七七壮巨骨 从肩 上行臂端两叉骨间陷中灸三壮五壮天鼎 从巨骨循颈缺盆上直行扶突下一寸灸三壮扶突 从天鼎上直行曲颊下一寸人迎后一寸五分仰而取之灸三壮禾 从扶突贯颊直鼻孔下水沟旁五分灸三壮(此穴一名长频)迎香(一名冲阳) 从禾 上一寸鼻孔旁五分禁灸

　　卷之二　十二经脉起止

　　胃经穴歌

　　四十五穴足阳明承泣四白巨 经地仓大迎登颊车下关头维对人迎水突气舍连缺盆气户库房屋翳寻膺窗乳中下乳根不容承满出梁门关门太乙滑肉起天枢外陵大巨里水道归来达气街髀关伏兔走阴市梁邱犊鼻足三里上巨虚连条口底下巨虚下有丰隆解溪冲阳陷谷同内庭厉兑阳明穴大指次指之端终胃经穴图　

　　卷之二　十二经脉起止

　　胃经四十五穴分寸

　　承泣(一名面 一名气鼷穴) 穴在目下七分目下胞陷中上直瞳子正视取之禁灸四白 从承泣直下三分颊空骨内亦直瞳子取之禁灸甲乙经曰灸七壮巨 从四白下行侠鼻孔旁八分亦直瞳子取之灸七壮地仓(一名会维) 从巨 下行侠口吻旁四分外许近下微有动脉灸七壮重者七七壮病左治右病右治左炷宜小如粗钗脚大迎(一名髓孔) 从地仓行腮颔下前一寸三分骨陷中动脉灸三壮颊车(一名机关一名齿牙) 从大迎行耳下曲颊端近前八分陷中侧卧开口取之灸三壮或七壮至七七壮炷如小麦下关 从颊车上行耳前动脉侧卧合口有空取之灸三壮头维 从下关上行额角入发际以督脉中行神庭穴旁开四寸半禁灸人迎(一名天五会) 从头维下行颈下侠结喉旁一寸五分大动脉应手伸头取之禁灸水突(一名水门) 从人迎下直行颈大筋前内贴气喉灸三壮气舍 从水突下直行颈大筋前结喉下一寸许陷中贴骨尖上有缺处灸三壮缺盆(一名天盖) 从气舍下行肩上横骨陷中为五脏六腑之道灸三壮气户 从缺盆下行巨骨下一寸旁开中行四寸陷中仰而取之灸三壮五壮库房 从气户下行一寸六分亦旁开中行四寸陷中仰而取之灸三壮五壮屋翳 从库房下行一寸六分亦旁开中行四寸陷中仰而取之灸五壮膺窗 从屋翳下行一寸六分亦旁开中行四寸陷中仰而取之灸五壮乳中 从膺窗下行当乳头之中禁灸乳根 从乳下行一寸六分亦旁开中行四寸陷中仰而取之灸三壮五壮不容 从乳根行在第四肋端幽门旁一寸五分去中行二寸对巨阙灸五壮承满 从不容下一寸亦旁开中行二寸对上脘灸五壮梁门 从承满下一寸亦旁开中行二寸灸五壮关门 从梁门下一寸亦旁开中行二寸对中脘灸五壮太乙 从关门下一寸亦旁开中行二寸对下脘灸五壮滑肉门 从太乙下一寸去中行二寸对水分灸五壮天枢(一名长溪一名谷门) 从滑肉门下一寸侠脐旁二寸许陷中去肓 一寸五分千金云魂魄之舍不可针孕妇不可灸久冷痛癖可灸百壮外陵 从天枢下一寸去中行二寸对阴交灸五壮大巨(一名腋门) 从外陵下一寸去中行二寸灸五壮水道 从大巨下三寸去中行二寸灸五壮归来 从水道下二寸去中行二寸灸五壮气街(一名气冲) 从归来行在腿班中有肉核名鼠溪直上一寸动脉应手亦旁开中行二寸灸七壮炷如大麦髀关 从气街下行膝上一尺二寸许中行左右各三指按捺上有肉起如伏兔之状故名伏兔在此肉起后交纹中灸三壮 一云禁灸伏兔 从髀关下行膝上六寸起肉间正跪坐而取之禁灸千金云狂邪鬼语灸百壮或五十壮阴市 从伏兔下行三寸在伏兔之下陷中拜揖而取之禁灸梁邱 从阴市下行一寸两筋间灸三壮犊鼻 从梁邱下行过膝盖骨下 骨上陷中俗名膝眼此处陷中两旁有孔状如牛鼻在外侧者故名灸三壮足三里 从犊鼻下行髀骨外侧大筋内宛宛中坐而竖膝低跗取之千金云灸二百壮至五百壮本云灸三壮小儿忌灸上巨虚 从足三里下行三寸两筋骨陷中举臂取之灸三壮条口 从上巨虚下行二寸举足取之灸三壮下巨虚 从条口下行二寸两筋骨陷中蹲地举足取之灸三壮丰隆 从下巨虚复斜向后上行在足外踝上八寸 骨外廉陷中灸三壮解溪 从丰隆内循下足腕上中行陷中(在冲阳后一寸五分灸三壮)冲阳 从解溪下行足跗上即脚面也高骨间动脉(灸三壮)陷谷 从冲阳下行二寸至足大指之次指本节后陷中去内庭二寸灸三壮内庭 从陷谷下至足大指之次指本节前岐骨外间陷中灸三壮厉兑 从内庭下行足大指次指之端去爪甲如韭叶许灸一壮脾经穴歌足太阴脾由足拇隐白先从内侧起大都太白历公孙商邱直上三阴坞漏谷地机阴陵泉血海箕门冲门抵府舍腹结大横上腹哀食窦天溪连胸乡周荣大包尽二十一穴太阴全脾经穴图　

　　卷之二　十二经脉起止

　　脾经二十一穴分寸

　　隐白 穴在足大指内侧端后去爪甲角如韭叶许灸三壮大都 从隐白行足大指内侧次指末骨缝赤白肉际陷中灸三壮太白 从大都行足大指后内侧内踝前横骨下赤白肉际陷中灸三壮公孙 从太白上行足大指本节后一寸内踝前陷中灸三壮商邱 从公孙上内联踝下微前陷中灸三壮三阴交 从商邱上内联踝尖上三寸夹骨陷中灸三壮漏谷(一名太阴络) 从三阴交上行三寸夹骨陷中灸三壮地机(一名脾舍) 从漏谷上行五寸在膝下五寸内侧夹骨陷中灸五壮阴陵泉 从地机上行膝下内侧曲膝横纹头陷中灸三壮血海(一名百虫窠) 从阴陵泉上行在膝膑上一寸内廉白肉际陷中灸五壮箕门 从血海上行在鱼腹上越两筋间阴股内廉动脉应手不禁重按灸三壮冲门(一名慈宫) 众箕门上行横骨两端约纹中动脉去腹中行旁开三寸半灸五壮府舍 从冲门上行七分去腹中行亦旁开三寸半灸五壮腹结(一名腹屈) 从府舍上行三寸去腹中行三寸半灸五壮大横 从腹结上行一寸三分去中行三寸半灸五壮腹哀 从大横上行三寸半在日月下一寸五分去中行三寸半灸五壮食窦 从腹哀上行三寸或从乳上三肋间动脉应手处往下六寸四分去胸中行旁开六寸举臂取之灸五壮天溪 从食窦上行一寸六分去胸中行旁开六寸仰而取之灸五壮胸乡 从天溪上行一寸六分去胸中行旁开六寸仰而取之灸五壮周荣 从胸乡上行一寸六分去胸中行旁开六寸仰而取之灸五壮大包 从周荣外斜下行过少阳胆经渊液穴下三寸至腋下六寸许出九肋间季胁端灸三壮

　　卷之二　十二经脉起止

　　心经穴歌

　　手少阴心起极泉青灵少海灵道全通里阴 神门下少府少冲小指边心经穴图　

　　卷之二　十二经脉起止

　　心经九穴分寸

　　极泉 穴在腋下臂内筋间动脉引胸中灸七壮青灵 从极泉下行至肘在肋上三寸伸肘举臂取之灸三壮少海(一名曲节) 从青灵下行肘内廉节后大骨外上去肘端五分肘内横纹头屈肘向头取之灸三壮一云禁灸灵道 从少海下行掌后一寸五分灸三壮通里 从灵道下行五分循腕侧外腕后一寸陷中灸三壮阴 (一名手少阴 ) 从通里内行五分掌后脉中去腕五分当小指之后灸三壮神门(一名兑冲一名中都) 从阴 行掌后锐骨端陷中灸三壮或七壮炷如小麦少府 从神门行手小指本节末外侧骨缝陷中灸三壮少冲 从少府行小指内侧端去爪甲如韭叶许灸一壮一日三壮

　　卷之二　十二经脉起止

　　小肠经穴歌

　　手太阳经小肠穴少泽先于小指列前谷后溪腕骨间阳谷须同养老设支正小海上肩贞 俞天宗乘风合曲垣肩外复肩中天窗循次上天容此经穴数一十九还有颧 入听宫小肠经穴图　

　　卷之二　十二经脉起止

　　小肠经十九穴分寸

　　少泽 穴在手小指外侧端去爪甲角一分陷中(一名小舌)灸一壮前谷 从少泽上行手小指外侧本节前陷中灸三壮后溪 从前谷上行手小指本节后外侧横纹尖上陷中仰手握拳取之灸三壮腕骨 从后溪上行手掌外侧腕前起骨下罅缝陷中灸三壮阳谷 从腕骨上行手掌外侧腕下锐骨下陷中灸三壮养老 从阳谷上行手下锐骨上一空腕后一寸许陷中灸三壮支正 从养老上行外廉四寸灸三壮小海 从支正上行肘外大骨外去肘端五分陷中屈手向头取之灸五壮七壮肩贞 从小海上行肩曲髀骨下大骨旁两骨解间肩端后陷中灸三壮俞 从肩贞上行肩端 上肩骨下髀骨上廉陷中举臂取之灸三壮天宗 从 俞上行肩骨下陷中灸三壮秉风 从天宗上行肩上小 骨举臂有空灸三壮曲垣 从乘风上行肩中央曲胛陷中按之应手痛灸三壮肩外俞 从曲垣上行肩胛上廉去脊旁开三寸陷中灸三壮肩中俞 从肩外俞上行肩胛内廉去脊督脉之大椎穴旁开二寸陷中灸十壮天窗(一名窗笼) 从肩中俞上行颈大筋前曲颊下动脉应手陷中灸三壮天容 从天窗上行耳下曲颊后灸三壮颧 (一名兑骨) 从天容上行面 骨下廉锐骨端陷中禁灸听宫(一名多所闻) 从颧 上行耳中之珠大如赤小豆灸三壮

　　卷之二　十二经脉起止

　　膀胱经穴歌

　　足太阳经六十三睛明攒竹曲差参五处承光接通天络 玉枕天柱边大杼风门引肺俞厥阴心膈肝胆居脾胃三焦肾俞次大肠小肠膀胱俞中膂白环皆二行去脊中间二寸许上 次 中复下会阳须下尻旁取还有附分在三行二椎三寸半相当魄户膏肓与神堂 膈关魂门旁阳纲意舍及胃仓肓门志室连胞盲秩边承扶殷门空浮 相邻是委阳委中再下合阳去承筋承山相次长飞阳附阳达昆仑仆参申脉过金门京骨束骨近通谷小指外侧寻至阴膀胱经穴图　

　　卷之二　十二经脉起止

　　膀胱经六十三穴分寸

　　睛明 穴在目内 外一分宛宛中灸三壮一日禁灸攒竹 从睛明上行眉头陷者中不宜灸曲差(一名鼻冲) 从攒竹上行发际间侠督脉之神庭穴旁开一寸五分正头取之灸三壮五壮五处 从曲差后行五分侠督脉之上星穴旁开一寸五分灸三壮一云禁灸承光 从五处后行一寸五分禁灸通天(一名天白) 从承光后行一寸五分侠督脉之百会穴旁开一寸五分灸三壮络 从通天后行一寸五分灸三壮玉枕 从络 后行一寸五分灸三壮天柱 从玉枕侠项后大筋外廉下行发际陷中禁灸大杼 从天柱下行以项后第一椎下两旁相去脊中各二寸陷中正坐取之灸五壮七壮风门(一名热府) 从大杼下行二椎下两旁相去脊中各二寸正坐取之灸五壮肺俞 从风门下行三椎下去脊中各二寸又以手搭背左取右右取左当中指末是穴正坐取之千金云肺俞对乳引绳度之灸三壮一日百壮厥阴俞 从肺俞行四椎下去脊中二寸正坐取之灸七壮心俞 从厥阴俞行五椎下去脊中二寸正坐取之甲乙经曰禁灸千金方言风中心急灸心俞百壮膈俞 心俞之下有督俞在第六椎下去脊中二寸从督俞行七椎下亦去脊中二寸皆正坐取之灸三壮肝俞 从膈俞行九椎下去脊中二寸正坐取之灸三壮胆俞 从肝俞行十椎下去中行二寸正坐取之灸三壮脾俞 从胆俞行十一椎下去中二寸正坐取之灸三壮胃俞 从脾俞行十二椎下去中二寸正坐取之灸三壮三焦俞 从胃俞行十三椎下去中行二寸正坐取之灸三壮五壮肾俞 从三焦俞 行十四椎下与脐平去脊二寸正坐取之灸三壮一曰灸随年数大肠俞 肾俞之下有气海俞在十五椎下去脊二十从气海俞行十六椎下去脊中二寸伏而取之灸三壮小肠俞 大肠俞下有关元俞在十七椎下去脊中二寸此从关元俞行十八椎下去脊二寸伏而取之灸三壮膀胱俞 从小肠俞行十九椎下去脊中二寸伏而取之灸三壮中膂俞(一名脊内俞) 从膀胱俞行二十椎下去脊中二寸侠脊胛起肉间伏而取之灸三壮白环俞 从中膂俞行二十一椎下去脊中二寸伏而取之灸三壮甲乙言不可灸上 从白环俞行腰踝骨下一寸侠脊两旁第一空陷中灸七壮次 从上 行侠脊旁第四空陷中灸七壮中 从次 行侠脊旁第三空陷中灸七壮下 从中 行侠脊旁第二空陷中灸七壮会阳 从下 行阴尾尻骨两旁五分许(一名利机)灸五壮附分 自大杼别脉其支者从肩膊内循行第二椎下附项内廉两旁相去脊中各三寸半正坐取之灸五壮魄户 从附分下行第三椎下去脊中各三寸半正坐取之灸五壮膏肓 从魄户下行第四椎下五椎上此穴居中去脊中各三寸半正坐曲脊取之千金翼云先令病患正坐曲脊伸两手以臂着膝前令正直手大指与膝头齐以物支肘勿令臂动乃从胛骨上角摸索至胛骨下头其间当有四肋三间根据胛骨之际相去骨际如容侧指许按其中一间空处自觉牵引肩中是其穴也左右各灸至百壮或三五百壮多至千壮当气下袭袭然如流水之降若停痰宿疾亦必下也若病患已困不能正坐当令侧卧挽上臂令前索孔穴灸之又取法以右手搭左肩上中指稍所不及处是穴左取亦然神堂 从膏肓下行第五椎下去脊中各三寸半陷中正坐取之灸五壮从神堂下行第六椎下去脊中各三寸半正坐取之灸五壮膈关 从 下行第七椎下去脊中各三寸半正坐开肩取之灸五壮魂门 从膈关下行第九椎下去脊中各三寸半陷中正坐取之灸三壮阳纲 穴在十椎下去取同魂门 灸三壮七壮意舍 穴在十一椎下去取同上灸七壮一云五十壮至百壮胃仓 穴在十二椎下去取同上灸五壮一云五十壮肓门 穴在十三椎下又肋间陷中前与鸠尾相对去取同上灸三壮志室 穴在十四椎下陷中去取同上灸三壮七壮胞肓 穴在十九椎下陷中去脊中各三寸半伏而取之灸五壮七壮秩边 穴在二十一椎下陷中去脊中各三寸半伏而取之灸五壮承扶(一名肉 一名皮部一名阴关) 从秩边下行在尻臀下阴股上约纹中灸三壮殷门 从承扶下行六寸 上两筋之间灸三壮一云在浮 下二寸又云六寸浮 从殷门外循斜上一寸屈膝得之灸三壮又云在委阳上一寸委阳 从浮 下行仍在承扶穴下六寸屈膝取之委阳穴也而与会阳下合 中也灸三壮委中 从委阳下行 中央约纹动脉陷中令人仰颏至地伏卧取之灸三壮一云禁灸合阳 从委中下行膝 约纹下三寸灸五壮承筋(一名 肠一名直肠) 从合阳下行 肠中央陷中脚跟上七寸灸三壮承山(一名鱼腹) 从承筋下行腿肚下尖分肉间陷中灸五壮至七七壮飞阳(一名厥阳) 从承山斜行足外踝后上七寸陷中灸三壮附阳 从飞阳下行足外踝上三寸筋骨之间灸三壮一云七壮昆仑 从附阳下行足外踝后五分跟骨上陷中细动脉应手灸三壮仆参(一名安邪) 从昆仑下行足跟骨下陷中拱足取之灸七壮申脉 从仆参行足外踝下五分陷中容爪甲许白肉际灸三壮金门(一名关梁) 从申脉下行一寸灸三壮一云七壮炷如小麦京骨 从京门行足外侧大骨下赤白肉际陷中按而得之小指本节后大骨名京骨其穴在骨下灸七壮束骨 从京骨行足小指外侧本节后陷中赤白肉际灸三壮通谷 从束骨行足小指外侧本节后陷中灸三壮至阴 从通谷行足小指外侧去爪甲角如韭叶灸三壮五壮

　　卷之二　十二经脉起止

　　心胞经穴歌

　　心包九穴天池近天泉曲泽 门认间使内关逾大陵劳宫中冲中指尽心胞经穴图　

　　卷之二　十二经脉起止

　　心包经九穴分寸

　　天池 穴在乳旁二寸许直腋下行三寸胁之撅起肋骨间(一名天会)灸三壮天泉(一名天湿)在曲腋下去肩臂二寸举臂取之灸三壮曲泽 从天泉下行肘内廉大筋内侧横纹头下陷中动脉灸三壮门 从曲泽下行掌后去腕五寸灸五十壮间使 从 门下行掌后去腕三寸两筋间陷中灸五壮内关 从间使下行掌后去腕二寸两筋间灸五壮大陵 从内关下行掌后骨下横纹中两筋间陷中灸三壮劳宫(一名五里一名掌中)从大陵下行掌中央动脉屈无名指取之灸三壮中冲 从劳宫下行手中指之端去爪甲角如韭叶许陷中灸一壮

　　卷之二　十二经脉起止

　　肾经穴歌

　　足少阴俞二十七涌泉然谷照海出太溪水泉连大钟复溜交信筑宾立阴谷横骨趋大赫气穴四满中注得肓俞商曲石关蹲阴都通谷幽门直步廊神封出灵墟神藏 中俞府毕肾经穴图　

　　卷之二　十二经脉起止

　　肾经二十七穴分寸

　　涌泉(一名地冲)穴在足心陷中伸腿屈足卷指宛宛中灸三壮然谷 从涌泉上行足内踝前起大骨下陷中灸三壮太溪 从然谷行足内踝后五分跟骨上动脉陷中灸三壮大钟 从太溪行足跟后跟中大骨上两筋间灸三壮水泉 从大钟行太溪下一寸内踝下灸五壮照海 从水泉行足内踝下四分前后有筋上有踝骨下有软骨之中陷中灸三壮复溜(一名伏白一名昌阳)从照海行足内踝后上除踝一寸陷者中前傍骨是复溜后傍骨是交信二穴止隔一筋灸五壮七壮交信 从复溜斜外正行复溜穴之后二寸许后傍筋灸三壮筑宾 从交信斜外上行过三阴交穴上 分中( 俗名腿肚)灸五壮阴谷 从筑宾上行膝下内辅骨后大筋下小筋上按之应手屈膝得之灸三壮横骨 从阴谷上行入腹阴上横骨中宛曲如仰月中央去任脉之中行旁开五分(一名下横)灸三壮大赫(一名阴维一名阴关)从横骨上行一寸去中行五分灸五壮气穴(一名胞门一名子户)从大赫上行一寸去中行五分灸五壮四满(一名髓府)从气穴上行分寸同上灸三壮中注 从四满上行分寸同上灸三壮肓俞 从中注上行一寸直脐旁去脐中五分灸五壮商曲 从肓俞上行二寸亦去中行旁开五分灸五壮石关 从商曲上行一寸去中行旁开五分灸三壮阴都(一名食宫)从石关上行分寸同上灸三壮通谷 从阴都上行一寸陷中去中行旁开五分灸五壮幽门(一名上门)从通谷上一寸去巨关旁各五分陷中灸五壮步廊 从幽门上行一寸六分陷者中去中行旁开二寸仰而取之灸五壮神封 从步廊上行分寸同上仰而取之灸五壮灵墟 从神封中行分寸同上仰而取之灸五壮神藏 从灵墟上行一寸六分亦去中行旁开二寸陷中仰而取之灸五壮中 从神藏上行分寸同，上仰而取之灸五壮俞府 从 中上行巨骨之下侠任脉之璇玑中行旁开二寸陷中仰而取之灸五壮

　　卷之二　十二经脉起止

　　三焦穴歌

　　手少阳经三焦位二十三穴起关冲液门中渚阳池历外关支沟会宗逢三阳络入于四渎注于天井清冷中消泺 会肩 穴天 天牖经翳风 脉颅息角孙入耳门和 丝竹空三焦经穴图　

　　卷之二　十二经脉起止

　　三焦经二十三穴分寸

　　关冲 穴在手四指外端去爪甲如韭叶许灸三壮液门 从关冲上行手小指次指岐骨间陷中握拳取之灸三壮中渚 从液门上行一寸陷中握拳取之灸三壮阳池(一名别阳) 从中渚由四指末节直上行手表腕上陷中灸三壮外关 从阳池上行手腕后二寸两骨间陷中灸三壮支沟(一名飞处) 从外关上行一寸两骨间陷中灸七壮会宗 从支沟外开一寸以支沟会宗二穴相并平直空中相离一寸灸三壮三阳络(一名通间) 从会宗内斜上行一寸臂上大交脉灸五壮四渎 从三阳络上行肘前五寸外廉陷中灸三壮天井 从四渎斜外上行肘外大骨尖后肘上一寸两筋叉骨罅中屈肘拱胸取之灸三壮清冷渊 从天井上行一寸伸肘举臂取之灸三壮消泺 从清冷渊上行肩下臂外肘上分肉间灸五壮会(一名 ) 从消泺上行 外去肩端三寸宛宛中灸五壮肩 从 会上行肩端 上陷中斜举臂取之灸三壮天 从肩 上行肩缺盆中直是少阳经之肩井穴后一寸灸三壮天牖 从天 上行颈大筋外缺盆上天容后天柱前完骨下发际中夹耳后一寸不宜灸翳风 从天牖上行耳后尖角陷中按之引耳中痛灸七壮脉(一名资生) 从翳风上行耳后中间鸡足青络脉中灸七壮颅息 从 脉行耳后上间青络脉中灸七壮甲乙经曰灸三壮角孙 从颅息上行耳上上间发际下开口有空灸三壮耳门 从角孙绕行耳前起肉当耳缺处陷中禁灸和 从耳门行耳前兑发下横动脉中兑发下即发角也灸三壮丝竹空 从和 上行肩后陷中禁灸

　　卷之二　十二经脉起止

　　胆经穴歌

　　足少阳经童子 四十三穴行迢迢听会客主颔厌集悬颅悬厘曲鬓翘率谷天冲浮白次窍阴完骨本神至阳白临泣开目窗正营承灵脑空是风池肩井渊腋长辙筋日月京门乡带脉五枢维道续居 环跳市中渎阳关阳陵复阳交外邱光明阳辅高悬钟邱墟足临泣地五侠溪窍阴毕胆经穴图　

　　卷之二　十二经脉起止

　　胆经四十三穴分寸

　　童子 (一名太阳一名前关) 穴在目锐 去 五分灸三壮听会 从童子 下外斜行耳前起骨上面下一寸耳珠下动脉宛宛中开口有空侧卧张口取之灸三壮客主人(一名上关)从听会上直行一寸开口有空侧卧张口取之灸三壮颔厌 从客主人上内斜行两太阳曲角上廉灸三壮悬颅 从颔厌后行耳前曲角上两太阳之中灸三壮悬厘 从悬颅后行耳前曲角上两太阳下廉灸三壮曲鬓 从悬厘后行耳前入发际曲隅陷中鼓颔有空灸三壮率谷 从曲鬓后行耳上入发际寸半陷者宛宛中嚼牙取之灸三壮天冲 从率谷后行耳后三分许入发际二寸灸三壮浮白 从天冲下行耳后入发际一寸灸三壮窍阴(一名枕骨) 从浮白下行耳后完骨上枕骨下摇动有空灸三壮完骨 从窍阴行耳后入发际四分灸三壮本神 从完骨折上行神庭三寸直耳上入发际四分灸七壮阳白 从本神行眉上一寸直瞳子灸三壮临泣 从阳白上直行入发际五分陷中正睛取之灸三壮一日禁灸目窗(一名至荣) 从临泣后门一寸灸五壮正营 从目窗后行一寸灸三壮承灵 从正营后行一寸五分灸五壮脑空(一名颞 ) 从承灵后行一寸五分灸五壮风池 从脑空下行耳后下发际陷中大筋外廉按之引于耳中灸三壮七壮炷宜小肩井 从风池下行肩上会其支者合缺盆上大骨前一寸半以三指按取当中指下陷中灸三壮渊腋(一名泉腋) 从肩井下行腋下三寸宛宛中举臂取之禁灸辄筋 从渊腋下行复行前一寸三肋端横直蔽骨旁七寸五分半直两乳侧卧屈上足取之灸三壮日月(一名神光) 从辄筋行乳下二肋端缝下五分灸五壮京门(一名气 一名气府) 从日月行监骨腰中季胁本侠脊脐上五分旁开九寸半侧卧屈上足伸下足举臂取之灸三壮带脉 从京门下行季胁下一寸八分陷中脐上二分旁开八寸半灸五壮五枢 从带脉下三寸一曰水道旁寸半陷中灸五壮维道(一名外枢) 从五枢下行过肝经之章门穴下五寸三分灸三壮居 从维道下行三寸监骨上陷中灸三壮环跳 从居 下行髀枢中侧卧伸下足屈上足取之灸三壮 环跳穴下行膝上外廉两筋中以手着腿中指尽处风市穴也中渎 从风市下髀骨外膝上外廉五寸分肉间陷中灸五壮阳关 从中渎下行膝上二寸犊鼻外陷中禁灸阳陵泉 从阳关下行膝下一寸外廉陷中尖骨前筋骨间蹲坐取之灸七壮阳交(一名别阳一名足 ) 从阳陵泉下行足外踝上七寸内斜三阳分肉间灸三壮外邱 从阳交行外踝上七寸外斜灸三壮光明 从外邱下行外踝上五寸灸三壮阳辅(一名分肉) 从光明下行一寸辅骨前绝骨端内斜三分灸三壮悬钟(一名绝骨) 从阳辅下行三寸外踝骨尖动脉中寻按取之灸五壮丘墟 从悬钟行外踝下斜前陷中灸三壮足临泣 从丘墟下行三寸在足四指近小指本节后足跗间陷中灸三壮地五会 从临泣下行五分在足小指次指本节后间陷中禁灸侠溪 从地五会下行一寸足小指次指本节前岐骨间陷中灸三壮窍阴 从侠溪下行足小指四指外侧端去爪甲角如韭叶灸三壮

　　卷之二　十二经脉起止

　　肝经穴歌

　　足厥阴肝一十四大敦行间太冲是中封蠡沟伴中都膝关曲泉阴包次五里阴廉上急脉章门才过期门至肝经穴图　

　　卷之二　十二经脉起止

　　肝经十四穴分寸

　　大敦 穴在足大指端去爪甲后如韭叶许外侧聚毛中一云内侧为隐白外侧为大敦灸三壮行间 从大敦上行足大指次指岐骨缝间动脉应手陷中灸三壮太冲 从行间上行二寸足跗间动脉应手陷中灸三壮中封 从太冲上行足内踝前一寸筋里宛宛中(一名悬泉)灸三壮千金云五十壮蠡沟(一名交仪) 从中封上内联踝上五寸灸三壮中都(一名中 ) 从蠡沟上行二寸当 骨中灸五壮膝关 从中都上行挟鼻下二寸旁陷者中灸五壮曲泉 从膝关上行膝内辅骨下大筋上小筋下陷中屈膝横纹头取之灸三壮阴包 从曲泉上行膝上四寸股内廉两筋间蜷足取之看膝内侧有槽中灸三壮五里 从阴包上行在足阳明之气冲穴下三寸阴股中动脉应手灸五壮阴廉 从五里上行羊矢下斜里三分直上气冲下二寸动脉陷中灸三壮 羊矢在阴旁股内约纹缝中皮肉间有核如羊矢故名急脉 从阴廉上行阴上中行两旁相去二寸半按之隐指而坚甚按则痛引上下此厥阴之大络故曰厥阴急脉即睾之系也可灸而不可刺 经脉篇曰足厥阴循股阴入毛中过阴器 又曰其别者循胫上睾结于茎然此实厥阴之正脉而会于阳明者也按此穴自甲乙经以下诸书皆无是遗误也今增入之章门(一名长平一名胁 ) 从急脉上行足太阴脾经之大横穴外季胁直脐软骨端脐上二寸两旁开六寸侧卧屈上足伸下足举臂取之 一云肘尖尽处是穴 一云在脐上一寸八分两旁各八寸半季胁端 一云在脐上二寸两旁各六寸寸法以胸前乳间横折八寸约取之灸三壮一云百壮期门 从章门上行足阳明胃经之不容穴旁一寸五分上直乳第二肋端灸五壮七壮

　　卷之二

　　奇经八脉

　　经论督脉尺寸中央三部俱浮直上直下督脉起于下极之 并于脊里上至风府入脑上巅循额至鼻柱极于上齿缝中龈交穴张洁古曰督者都也为阳脉之都纲任脉寸口脉紧细实长至关又曰寸口边丸丸任者妊也为阴脉之海起于中极之下循腹里由关元上咽至承浆下龈交极目下承泣穴为阴脉之都纲也冲脉尺寸中央俱牢直上直下起于气街挟脐左右上行至胸中而散为十二经之根本故称经脉之海亦称血海阳跷脉寸部左右弹起于足跟中上外踝循胁上肩夹口吻至目极于耳后风池穴阴跷脉尺部左右弹起于足跟上内踝循阴上胸至咽极于目内 睛明穴带脉关部左右弹起于季胁周遭一周如束带然阴维脉尺外斜上至寸起于诸阴之交发于内踝上五寸循股入小腹循胁上胸至顶前而终阳维脉尺内斜上至寸起于诸阳之会发于足外踝下一寸五分循膝上髀厌抵少腹循头入耳至本神而止汇辨云奇经者在十二经脉之外无脏腑与之配偶故曰奇夫脏腑之脉寸关尺有定位浮中沉有定体弦钩毛石有定形此则另为一脉形状固异而隧道亦殊病症不同而延医自别李时珍云八脉不拘制于十二经正经之脉隆盛则溢于奇经故秦越人比之天雨降下沟渠溢满妄行流于河泽阳维主一身之表阴维主一身之里以乾坤言也阳跷主一身左右之阳阴跷主一身左右之阴以东西言也督主身后之阳任冲主身前之阴以南北言也带脉横束诸脉以六合言也

　　卷之二　奇经八脉

　　任脉穴歌

　　任脉穴行二十四会阴潜伏两阴间曲骨之前中极在关元石门气海边阴交神关水分处下脘建里中脘前上脘巨阙连鸠尾中庭膻中玉堂里紫宫华盖运璇玑天突廉泉承浆止任脉穴图　

　　卷之二　奇经八脉

　　任脉二十四穴分寸

　　会阴(一名屏翳) 穴在前阴后阴之中间任督冲三脉所起督由会阴而行背任由会阴而行腹冲由会阴而行足灸三壮曲骨 从会阴上行横骨上毛际陷中动脉应手脐下五寸灸三壮七壮中极(一名玉泉一名气原) 从曲骨上行在脐下四寸灸三壮一云百壮关元(一名大中极) 从中极上行在脐下三寸此穴当人身上下四旁之中灸七壮石门(一曰命门一曰精露一曰丹田一曰利机) 从关元上行在脐下二寸灸五壮气海 从石门上行在脐下一寸五分宛宛中灸五壮孕妇忌阴交(一名少关一名横户) 从气海上行在脐下一寸灸五壮一云百壮神关(一名气舍) 从阴交上行当脐之中灸三壮水分 从神关上行脐上一寸灸五壮下脘 从水分上行脐上二寸灸五壮建里 从下脘上行脐上三寸灸五壮中脘 从建里上行脐上四寸灸七壮一云二七壮至百壮上脘 从中脘上行脐上五寸灸五壮巨关 从上脘上行在岐骨下二寸灸七壮鸠尾(一名 一名尾翳) 从巨关上行一寸禁灸一云灸三壮中庭 从鸠尾上行一寸陷中灸五壮膻中 从中庭上行一寸六分横两乳间陷中灸七壮玉堂(一名玉英) 从膻中上行一寸六分陷中灸五壮紫宫 从玉堂上行一寸六分陷中仰而取之灸五壮华盖 从紫宫上行一寸六分陷中灸五壮璇玑 从华盖上行一寸陷中仰而取之灸五壮天突(一名玉户) 从璇玑上行一寸在结喉下三寸宛宛中灸三壮廉泉(一名本池一名舌本) 从天突上行在颔下结喉上中央舌本下仰而取之灸三壮承浆(一名天池一名悬浆) 从廉泉上行在颐前下唇棱下陷中灸七壮

　　卷之二　奇经八脉

　　督脉穴歌

　　督脉行背之中行二十八穴始长强腰俞阳关入命门悬枢脊中中枢长筋缩至阳归灵台神道身柱陶道周大椎哑门连风府脑户强间后顶排百会前顶通囟会上星神庭素 对水沟兑端在唇上龈交上齿缝之内督脉穴图　

　　卷之二　奇经八脉

　　督脉二十八穴分寸

　　长强(一名气之阴 一名橛骨灵枢谓之穷骨亦名骨 )穴在脊 骨端督脉之别起于长强者即绕纂后外合大阳循行尾闾间伏地取之灸三壮腰俞 从长强贯脊上行二十一椎下灸五壮阳关 穴在十六椎下灸三壮命门(一名属累) 穴在十四椎下灸三壮悬枢 穴在十三椎下灸三壮脊中(一名神宗一名脊俞) 穴在十一椎下禁灸中枢 穴在十椎下禁灸筋缩 穴在九椎下灸三壮至阳 穴在七椎下灸三壮灵台 穴在六椎下灸三壮神道 穴在五椎下灸五壮身柱 穴在三椎下灸五壮陶道 穴在一椎下灸五壮大椎(一名百劳) 穴在一椎之上灸五壮哑门 穴在顶后入发际五分宛宛中仰头取之禁灸风府(一名舌本) 从哑门入发际一寸大筋内宛宛中禁灸脑户(一名合颅) 从风府上行一寸五分枕骨上禁灸强间(一名大羽) 从脑户上行一寸五分灸五壮后顶 从强间上行一寸五分灸五壮百会 从后顶上行一寸五分直两耳尖顶陷中灸五壮一曰头顶不得过七壮前顶 从百会前行一寸五分灸五壮囟会 从前顶前行一寸五分灸五壮上星(一名神堂) 从囟会前行一寸灸五壮神庭 从上星至前发际灸三壮素 (一名面王) 从前发际上至鼻端准头前后发际合骨度共一尺二寸禁灸水沟(一名人中) 穴在鼻下人中陷中灸三壮炷如大麦兑端 穴在上唇端灸三壮炷如大麦龈交 穴在唇内上齿缝中灸三壮

　　卷之二　奇经八脉

　　冲脉穴歌

　　冲脉侠脐起横骨大气四注盲俞同商石阴通幽门穴至胸散布任流行冲脉穴图　

　　卷之二　奇经八脉

　　冲脉十一穴分寸

　　横骨 穴在少腹下尖阴上大赫 气穴 四海 中注 盲俞 商曲 石关阴都 通谷 幽门 冲脉起于足阳明并于足少阴腹气之街侠脐中行左右各五分通共十一穴每穴上行相去各一寸 任督冲三脉皆起于胞中是三脉一源也

　　卷之二　奇经八脉

　　带脉穴歌

　　带起少阳带脉穴绕行五枢维道间京门之下居 上周回季胁束带然

　　卷之二　奇经八脉

　　带脉三穴分寸

　　带脉 穴在足少阳经季胁之下一寸八分五枢 从带脉穴下三寸维道 从五枢下行过肝经之章门穴下五寸三分足少阴别脉入跟中上 至 中别走而合太阳上至肾之气穴穴当十四椎内与足少阴冲脉会外与足少阳带脉合而不与冲脉偕行出于季胁属少阳带脉穴带脉穴图　

　　卷之二　奇经八脉

　　阳跷脉歌

　　阳跷脉起申仆阳居 肩 巨骨乡 俞地仓巨 泣终于睛明一穴强阳跷者谓足太阳经之别脉也阳跷穴图　

　　卷之二　奇经八脉

　　阳跷脉十一穴分才

　　申脉 穴在足太阳膀胱经足外踝下五分陷中仆参 从申脉绕后跟骨下附阳 从仆参又前斜足外踝上三寸居 从附阳穴又与足少阳会于季胁软骨端下八寸三分肩 从居 又与手阳明会于膊骨头肩端上巨骨 从肩 上行肩尖上两叉骨俞 从巨骨又与手足太阳阳维会肩后大骨下胛上廉地仓 从 俞又与手足阳明会于夹口吻旁四分巨 从地仓穴行于鼻孔旁八分承泣 从巨 又与任脉足阳明会于目下七分睛明 从承泣又与足太阳足阳明阴跷会于目内 外一分禁灸

　　卷之二　奇经八脉

　　阴跷穴歌

　　阴跷起于然谷穴上行照海交信列三穴原本足少阴足之太阳睛明接 阴跷者足少阴之别脉也

　　卷之二　奇经八脉

　　阴跷脉三穴分寸

　　然谷 起于足少阴肾经足内踝前大骨下陷中照海 从然谷循内踝之下一寸是穴交信 从照海穴下循太溪穴又 于足内踝之上二寸直行交信穴从交信上循阴股入阴而行上循胸里入缺盆上出人迎之前入 鼻旁属目内 外宛宛中睛明穴合于一阳阳跷上行气并相还则为濡目之用矣阴跷穴图　

　　卷之二　奇经八脉

　　阳维脉歌

　　阳维脉起穴金门阳 天 肩井深本神阳白并临泣正营脑空风池巡风府哑门此二穴项后入发是其根阳维穴图　

　　卷之二　奇经八脉

　　阳维脉十三穴分寸

　　金门 穴即足太阳膀胱经之足外踝下一寸阳交 从金门行于足少阳胆经足外踝上七寸俞 与手足太阳及跷脉会于肩后大骨下胛上廉天 与手足少阳会于缺盆中上毖骨际肩井 又会于肩上陷中阳白 从肩井穴上头与足少阳会于眉上一寸本神临泣 二穴从阳白上行于目上直入发际正营 从临泣上行二寸脑空 从正营循行枕骨下风池 从脑空下行至耳后大筋外廉风府哑门 二穴与督脉会于项后

　　卷之二　奇经八脉

　　阴维穴歌

　　阴维之穴起筑宾府舍大横腹哀循期门天突廉舌本此是阴维脉维阴

　　卷之二　奇经八脉

　　阴维脉七穴分寸

　　筑宾 穴在足少阴肾经之足内踝后上 分中府舍 与足太阴交于少腹下去腹中行三寸半大横 平脐去中行三寸半腹哀 上行至乳下二肋端缝之下二寸期门 又与足厥阴交于乳下二肋端缝天突 又与任脉交于结喉下一寸宛宛中廉泉 从天突穴上行在颔下结喉上中央舌本下阴维穴图　

　　卷之三

　　症治本义

　　夫症者症也取症于外以验其中必心无疑似病无遁情乃可以云治也苟症有未明而漫为施治其能不误人者寡矣所以古人立四诊之法望以证其形色闻以证其音声问其起居饮食而得所因切其脉象至息而知所病如此内外详审皆有明证然后从而治之无不得心应手故夫医之治病必若禹之治水疏之瀹之决之排之顺水之性而无庸私智穿凿为也凡人身之经隧行有常度一失其平则阴阳不和阴胜则阳病阳胜则阴病经义昭然有条不紊设延医者取证未确必至病在阴而反灸其阳病在阳而反灸其阴宜灸多者反与之少则火力不及而病不能除宜灸少者反与之多则火力太过而病反增剧更有禁灸之穴灸之损人尤不可不慎昔仓公论齐文王病引脉法曰年二十脉气当趋三十当疾步四十当安坐五十当安卧六十以上气当大堇文王年未满二十方脉气之趋也而徐之不应天道四时后闻医灸之即笃此论病之过也故年二十是谓易质法不当砭灸砭灸至气逐又言齐北宫司空命妇出于病意诊其脉曰病气疝客于膀胱难于前后溲而溺赤灸其足厥阴之脉左右各一所即不遗溺而溲清以是知灸有所宜亦有所不宜在施治者具有灼见方可为人决死生拨乱反正而不失为良医然此事诚有未易言者天有四时过不及之气地有东西南北寒热燥湿之不同人有老幼少壮膏粱藜藿之迥异又有先富后贫先贵后贱所遇不遂所欲病机发于隐微治之者或同病异治或异病同治非生有灵敏之质何能尽见人之五脏 结难经曰知一为下工知二为中工知三为上工上工者十全九中工者十全八下工者十全六由是观之医有脉证不明而能为人全治者乎无有也人所生病奇变百出有一病即有一名名不正则言不顺言不顺则事不成古之人所以见垣一方者无他焉明证善治而已矣

　　卷之三

　　十二经主病经文

　　手太阴病肺胀满膨膨而喘咳缺盆中痛甚则交两手而瞀此为臂厥是主肺所生病者咳上气喘渴烦心胸满 臂内前廉痛厥掌中热气盛有余则肩背痛风寒汗出中风小便数而欠气虚则肩背痛寒少气不足以息溺色变手阳明大肠病则齿痛颈肿是主津液所生病者目黄口干鼽衄喉痹肩前 痛大指次指痛不用气有余则当脉所过者热肿虚则寒栗不复足阳明胃病则洒洒振寒善呻数欠颜黑病至则恶人与火闻木声则惕然而惊心欲动独闭户塞牖而处甚则欲上高而歌弃衣而走贲响腹胀是为 厥是主血所生病者狂疟温淫汗出鼽衄口 唇胗颈肿喉痹大腹水肿膝膑肿痛循膺乳气街股伏兔 外廉足跗上皆痛中指不用气盛则身以前皆热其有余于胃则消谷善饥溺色黄气不足则身以前皆寒栗胃中寒则胀满足太阴脾病舌本强食则呕胃脘痛腹胀善噫得后与气则快然如衰身体皆重是主脾所生病者舌本痛体不能动摇食不下烦心心下急痛溏瘕泄水闭黄胆不能卧强立股膝内肿厥足大指不用手少阴心病嗌干心痛渴而欲饮是为臂厥是主心所生病者目黄胁痛 臂内后廉痛厥掌中热痛手太阳小肠病嗌痛颔肿不可以顾肩似拔 似折是主液所生病者耳聋目黄颊肿颈项肩 肘臂外后廉痛足太阳膀胱病则冲头痛目似脱项如拔脊痛腰似折髀不可以曲 如结 如裂是为踝厥是主筋所生病者痔疟狂颠疾头囟项痛目黄泪出鼽衄项背腰尻 脚皆痛小指不用 足少阴肾病饥不欲食面如漆柴咳唾则有血喝喝而喘坐而欲起目KT KT 如无所见心如悬若饥状气不足则善恐心惕惕如人将捕之是为骨厥是主肾所生(病者)口热舌干咽肿上气嗌干及痛烦心心痛黄胆肠癖脊股内后廉痛痿厥嗜卧足下热而痛手厥阴心包络病手心热臂肘挛急腋肿甚则胸胁支满阴跷主病越人曰阳缓而阴急王叔和注云当从内踝以上急外踝以上缓又曰寸口脉后部左右弹者阴跷也苦颠痫寒热皮肤淫痹少腹痛里急腰及髋 下连阴痛男子阴疝女人漏下带脉主病越人曰腹满腰溶溶如坐水中明堂曰女人少腹痛里急螈 月事不调赤白带下阴维脉主病王叔和云苦颠痫僵仆失音肌肉皮痒汗出恶风身洗洗然也又曰阴维脉沉大而实主胸中痛胁下满心痛脉如贯珠者男子胁下实腰中痛女阴中痛或有疮阳维脉主病王叔和曰苦肌肉痹痒皮肤痛下部不仁汗出而寒颠仆羊鸣手足相引甚者不能言张洁古曰卫为阳主表阳维受邪为病在表故作寒热营为阴主里阴维受邪为病在里故苦心痛阴阳相维则营卫和谐营卫不谐则怅然失志不能自收持矣

　　卷之三

　　伤寒脉证

　　汉张仲景先师通内经精义抉其奥旨着伤寒论脉证详明立法制方条分缕悉如太阳病发热恶寒头项痛腰脊强恶心拘急体痛骨节疼则知是太阳经表症标病也若加发热烦渴小便不利则知是太阳腑病经传里症本病热结膀胱也若或有汗恶风不恶寒则知是伤风而非伤寒也其脉浮紧有力为伤寒浮缓无力为伤风其要在脉静为不传脉躁盛为欲传也伤风脉当浮缓而反紧盛者其证热盛而烦手足皆温则知是伤风而得伤寒脉躁盛为传也伤寒脉当浮紧而反浮缓者其证不烦少热四肢厥冷则知是伤寒元气虚而得伤风脉也若或身热恶寒头疼而脉反沉则知是太阳得少阴脉也若无头痛但有身热恶寒而脉沉则知病还在少阴经也如阳明病身热微恶寒头额目痛鼻干不眠则是阳明经表症标病也若皆身热烦渴欲饮汗出恶热则知是阳明传里证本病也若潮热自汗谵语发渴不恶寒反恶热揭去衣被扬手掷足或发 黄狂乱大便燥实不通或手足乍温乍冷腹满硬痛喘急则知是正阳明胃腑传里本实病也其脉微洪为标洪数为本沉数为实也如少阳病头角痛目眩胸胁痛耳聋寒热呕而口苦心下满闷则知是少阳经病也其脉乃弦数焉如太阴病身体壮热腹痛咽干手足温或自利不渴则知是阳经热邪传太阴经标病也若加燥渴腹满身目黄小水赤大便燥实不通则知是太阴经传本病也若初病起头不疼口不渴身不热怯寒手冷中脘腹满痛吐泻小便清白或呕哕则知是太阴经直中本病也若初病起无热不渴止有胸膈 胀满面唇皆无光泽或呕胸急痛手足冷自觉不舒快少情绪则知是太阴经饮食生冷伤于脾胃而为内伤寒也其脉沉缓为标沉实为本沉细直中也其内伤寒亦沉细焉如少阴病引衣蜷卧而恶寒或舌干口燥谵语发渴大便不通则知是阳经热邪传少阴标病若或身热面赤足冷脉沉则知是肾经自受夹阴伤寒标与本俱病也若加烦躁欲坐卧泥水中虽欲饮而不受面赤脉沉足冷则知是阴极发躁本病也若身热面赤足冷烦躁欲饮揭去衣被脉数大无力则知是虚阳伏阴标与本病也若初病起头不疼口不渴身不热就便怕寒厥冷蜷卧或脐腹痛而吐泻或战栗面如刀刮则知是肾经直中本病也若无热恶寒面色青小腹绞痛足冷脉沉蜷卧不渴或吐利甚则舌卷囊缩昏沉不省手足指甲皆青冷过肘膝心下胀满汤药不受则知是肾经夹阴中寒本病也若身面赤足冷脉沉身疼痛下利清谷则知是阴利寒证俗呼漏底者也其脉沉实有力为阳经热邪传入少阴标病也脉沉细无力为直中寒证数大无力为虚阳伏阴其夹阴伤寒阴极发躁脉皆沉也如厥阴病发热恶寒似疟状则知是阳经热邪传入厥阴经标病也若烦满囊缩消渴舌卷谵妄大便不通手足乍温乍冷则是阳经热邪传入厥阴经本病也若初病起头不疼口不渴身不热就便怕寒四肢厥冷或小腹至阴疼痛或吐泻体痛呕哕涎沫甚则手足指甲面唇皆青冷过肘膝舌卷囊缩则知是厥阴经直中本病也其脉浮缓为标沉实有力为本微细无力或伏绝为直中也此六经之脉证有标有本临症明辨学人宜尽心焉

　　卷之三

　　两感

　　张介宾曰病有两感于寒者一日则太阳与少阴表里俱病凡头痛发热恶寒者邪在表口干而渴者邪在里二日则阳明与太阴表里俱病凡身热目痛鼻干不眠者邪在表腹满不欲食者邪在里三日则少阳与厥阴俱病几耳聋胁痛寒热而呕者邪在表烦满囊缩而厥水浆不入邪在里凡两感者或三日或六日营卫不行脏腑不通昏不知人胃气乃尽故当死也拯救之计但当辨其缓急或解其外或和其中或因虚固本使元阳不败孰先孰后临症酌宜不可鉴言方治也两感者本表里之同病今见有少阴先溃于内而太阳继之于外即纵情肆欲之两感也太阴受伤于里而阳明重感于表者即劳倦竭力饮食不调之两感也厥阴气逆于藏少阳复病于府者即七情不慎疲筋败血之两感也

　　卷之三

　　合病

　　张介宾云合病者乃二阳三阳同病病之相合者也如初起发热恶寒头痛者此太阳之症而更兼不眠即太阳阳明合病也若兼呕恶即太阳少阳合病若发热不眠呕恶者即阳明少阳合病也若三者俱全便是三阳合病其病同故必辨其脉证犯何逆然后得以法而治其逆也

　　卷之三

　　过经不解

　　伤寒证以七日为一候仲景云太阳病头痛至七日以上自愈者以行其经尽故也即内经七日太阳病衰头痛少愈之旨也喻昌云过经不解者由七八日以后至十三日已后病过一候二候犹不痊解也然邪在身中日久势必结聚于三阳太阳为多少阳次之阳明又次之及至三阴则生死反掌不若此之久

　　卷之三

　　伤寒忌灸

　　太阳病以火劫汗邪风被火热血气流溢失其常度两阳相熏灼其身发黄云云太阳病二日反躁反熨其背而大汗出大热人胃胃中水竭躁烦必发谵语云云太阳病以火熏之不得汗其人必躁到经不解必围血名为火邪微数之脉慎不可灸脉浮宜以汗解用火灸之邪无从出因火而盛

　　卷之三

　　伤寒宜灸

　　少阴病得之二三日口中和其背恶寒者当灸之常器之云足太阳鬲关二穴专灸背恶寒其背在第七椎下两旁相去各三寸陷中正坐取之灸五壮少阴病吐利手足不厥冷反发热者不死脉不至灸少阴七壮常器之云当灸少阴太溪二穴经曰肾之原出于太溪其穴在内踝后跟骨动脉陷中少阴病下利便脓血者可刺常器之云可刺足少阴幽门交信二处郭雍曰可灸考幽门二穴在鸠尾下一寸巨关两旁各五分陷者中治泻利脓血刺五分灸五壮交信二穴在内踝上二寸少阴前太阴后廉筋骨间治泻利赤白刺四分留五呼灸三壮少阴病下利脉微涩呕而汗出必数更衣反少者当温其上灸之常器之云灸太冲郭雍云灸太溪此穴皆不治呕而汗出里急下利惟幽门主治干哕呕吐里急下利亦当灸幽门为是伤寒六七日脉微手足厥冷而烦躁灸厥阴厥不还者死常器之云可灸太冲以太冲二穴为足厥阴之所注凡病诊太冲脉可决人之生死其穴在足大指本节后二寸跗间陷者中动脉应手是其穴也灸三壮伤寒脉促厥逆者可灸之常器之云太冲穴前条手足厥逆灸太冲此条亦手足厥逆亦当灸太冲伤寒头痛身热灸二间 合谷 神道 风池 期门 间使 足三里伤寒汗不出目红耳聋胸痛颔肿口禁灸侠溪 复溜伤寒发热烦躁口干灸曲泽 阴窍呕吐气逆曲泽手足逆冷大都遍身发热百劳发狂百会 间使 复溜 阴谷 足三里阴症期门 间使 气海 关元聋哑天突 期门间使 耳聋肾俞 偏历 听会小便闭阴谷 关元 阴陵泉舌卷囊缩天突 廉泉 肾俞 合谷 复溜 然谷 血海腹胀大白 复溜 足三里余热曲池 间使 后溪妇人热入血室期门

　　卷之三

　　中风症略

　　经曰风为百病之长善入数变其中人也有中腑中脏真中类中之不同后之论治者有主痰主火主气虚之各异要求其所自无不由中气之虚外邪乃得乘其虚而袭之真中之症西北方风高往往有之故客于脉者则为厉风客于脏腑之俞则为偏风风气循风腑而上则为脑风自脑户而合于太阳则为目风饮酒汗出见风则为漏风入房汗出当风则为内风入于肠胃则为肠风外客腠理则为泄风其名不同其治亦异类中者状如中风但无痛苦寒热而肢节忽废神气言语倏忽失常此非外风所致乃肝邪风木所化戕贼中土故忽然卒倒昏不知人口眼歪僻痰涎上壅甚则口开心绝手撒脾绝目合肝绝遗尿肾绝声如鼾睡肺绝五症全者死不治又见有吐沫直视面色如妆者肉脱筋痛者不治若非预防于平时而欲图功于末路则幸而生全者良亦苦矣

　　卷之三

　　中风灸穴

　　气塞痰涌昏危不省人事百会 风池 大椎 肩井 间使 曲池 足三里 肩 环跳 绝骨手足挛痹心神昏乱将有中风之候不论是风与气可根据次灸此则愈合谷 风市 昆仑 手三里 关元 丹田卒中风神阙 凡卒中风者此穴最佳罗天益云中风服药只可扶持要收全功灸火为良盖不惟追散风邪宣通血脉其于回阳益气之功真有莫能尽述者风痫前神聪 去前顶五分自神庭至此穴共四寸灸三壮后神聪 去百会一寸灸三壮口禁不开机关 在耳下八分近前千金翼云凡中风口禁不开灸此二穴五壮即愈一云灸 颊车 承浆偏风半身不遂左患灸右右患灸左肩 肩井 百会 客主人 承浆 地仓 三里 三间 二间 阳陵泉 阳辅 (口歪)列缺 风市 曲池 环跳 足三里 绝骨 昆仑手足髓孔 千金云手髓孔在腕后尖骨头宛宛中足髓孔在足外踝后一寸俱主治痿追风半身不遂灸百壮口眼 斜颊车 地仓 水沟 承浆 听会 合谷凡口 向右者是左脉中风而缓也宜灸左 陷中二七壮 向左者是右脉中风而缓也宜灸右陷中二七壮炷如麦粒喑哑天突 灵道 阴谷 复溜 丰隆 然谷戴眼神庭 脊骨三椎五椎各灸五七壮(齐下火立效)瘫痪肩 合谷 曲池 环跳 风市 足三里 绝骨 阳陵泉 昆仑 肩井 中渚 阳辅角弓反张百会 神门 间使 仆参 命门风痹不仁天井 尺泽 少海 阳辅 中渚 环跳 太冲预防中风风池 百会 曲池 合谷 肩 风市 足三里 绝骨 环跳

　　卷之三

　　厥逆症略

　　厥者四肢厥冷逆者气血逆乱夫人厥则阳气并于上阴气并于下生气通天论曰阳气者烦劳则张精绝辟积于夏使人煎厥大怒则形气绝而血菀于上使人薄厥大奇论曰脉至如喘名曰暴厥厥逆一症内经特重而详言之如云卒厥暴厥皆厥逆之总名也如云寒厥热厥分厥逆之阴阳也连经连脏论厥逆之生死也再若诸经脏腑之辨又极明显后世又有气厥血厥酒厥痰厥色厥食厥无非本之经义仲景伤寒论厥逆与内经有异脏厥蛔厥皆伤寒症也内经之厥重在元气故热厥当补阴寒厥当补阳伤寒之厥辨在邪气故寒厥宜温热厥可攻也二者不可不察至若尸厥一症乃外邪卒中之恶候凡四时不正之气及山魔土煞五尸魇魅之属皆是也犯之者忽然手足厥冷肌肤寒栗面目青黑精神不守或口噤妄言痰涎壅塞或头旋运倒不省人事即名飞尸卒厥宜用针法若用艾灸则莫如秦承祖灸鬼法及华陀救阳脱法为妙

　　卷之三

　　厥逆灸治

　　厥冷逆气海 肾俞 肝俞 阳溪 人中 膻中 百会一法以绳围男左女右臂腕将绳从大椎向下度至脊中绳头尽处是穴灸二十一壮 尸厥灸此尸厥卒倒气脱百会 人中 合谷 间使 气海 关元扁鹊治虢太子疾取三阳五会更熨两胁下即苏肾厥头痛筋挛不嗜卧关元(灸百壮)卒忤肩井 巨关 水沟(小炷三壮) 神门(小炷三壮) 又灸中恶等症(其穴在乳后三寸男左女右灸之)阴厥胫直照海 阳陵泉鬼魅狐惑鬼哭穴 取将手两大指相并缚定用艾炷于两甲角反甲后肉四处骑缝着火灸之则患者哀告我自去为效面青腹痛呕吐泻利舌卷囊缩手指甲唇青心下结硬胀满冷汗不止四体如冰厥逆昏沉不省人事脉伏绝者气海 穴在脐下一寸五分 丹田 穴在脐下二寸 关元 穴在脐下三寸 用大艾炷灸二七壮得手足温暖脉至知人事无汗要有汗出即生不暖不省脉不至者死中暑神昏症见卒倒无知名曰暑风大率有虚实两途实者痰之实也平素积痰充满经络一旦感召盛暑痰阻其气卒倒流涎此湿 合病之最剧者也宜先吐其痰后清其暑犹易为也虚者阳之虚也平素阳气衰微不振阴寒久已用事一旦感召盛暑邪凑其虚此湿 病得自虚寒者也宜回阳药中兼清其暑最难为也丹溪谓夏令火盛之时烁石流金何阴寒之有此其见偏主于热治宜清凉灸法似不可用然亦不尽然也天有非时之气人即有非时之病如夏行秋令冬行春令寒时得热症热时得寒症往往有之况盛暑之气外阳而内阴中之者卒暴面垢冷汗出手足微冷或吐或泻或喘或满甚至不省人事宜灸百会 中脘 三里 脾俞 合谷 人中 阴谷 三阴交冒暑霍乱百劳 委中 合谷 曲池 三里 十宣

　　卷之三

　　首部症略

　　人之有首犹山之有巅以其高出众体之上为诸阳之总会也灵枢曰明堂者鼻也阙者眉间也庭颜也蕃者颊侧也蔽者耳门也又曰肺气通于鼻心气通于舌肝气通于目脾气通于口肾气通于耳五脏不和则七窍不通故凡人之疾病吉凶无不上见于面观其色之胜复生克即知其病之轻重浅深经曰赤色出颧大如拇指者病虽小愈必卒死黑色出于庭大如拇指必不病而卒死庭者南方火位黑乃北方水色水来克火是阳神已离其所舍将何以固其生乎颧之左为肝颧之右为肺其骨属肾病小愈而两颧见赤色是为木火自焚水干金铄败于内必形诸外知其卒死也必矣若满面通红气盛者属阳若两颧鲜赤如指如缕而余地不赤者阴虚也面色白者为气虚白兼淡黄而气不足者必失血面白色枯气血俱败面青兼白为阳虚阴胜面黄润而微赤者湿热面黄而兼青者此木邪犯土多不可治久病面转黄苍此欲愈也久病面色如煤不开者终不吉也面色青苍者主疼痛平人面色如灰尘眼下青黑者必将有重病女人面色青者主肝强脾弱经络不调女人颧颊鲜红名带桃花此阴中有虚火多淫而无子是皆病之不在面而色着于面也至若首之头脑七窍各自见病逐一详别而类汇之于后一头痛内经所谓脏腑经脉之气逆上乱于头之清道致真气不得营运壅遏经隧而痛者也如因痛者则抽掣恶风或有汗而痛因暑热痛者或有汗或无汗则皆恶热而痛因湿而痛者则头重遇天阴尤甚因痰饮而痛者亦头昏重愦愦欲吐因寒而痛绌急恶寒更有气虚而痛者遇劳则甚其脉大有血虚而痛者善惊惕其脉芤诊头痛者审久暂明表里因证而详辨之不可执也仲景伤寒论则惟三阳有头痛厥阴亦有头痛而太少二阴则无之其痛亦各有所主太阳在后阳明在前少阳在侧厥阴之脉会于巅则巅顶痛此又外感之所当辨者至若内伤则足六经及手少阴少阳皆有之又不得以三阳为拘矣东垣壮岁病头痛每发时两颧尽黄眩运目不欲开懒于言语身体沉重兀兀欲吐数日方过洁古老人曰此厥阴太阴合而为病名曰风痰为之灸侠溪二穴各二七壮不旬日愈一头风眩运偏头痛素问所言头疼巅疾下虚上实过在足少阴巨阳甚则入肾徇蒙招尤目眩耳聋下实上虚过在足少阳厥阴甚则入肝下虚者肾虚也故肾虚则头痛上虚者肝虚也故肝虚则头晕徇蒙者如以物蒙其首招摇不定目眩耳聋皆晕之状也风气循风府而上则为脑风新沐中风为首风头半边痛鼻塞不闻香臭常流清涕时作臭气谓之偏头风左属风又为血虚右属痰又为热若头痛起核块声如雷鸣则谓之雷头风头肿大如斗则谓之大头风是天行时疫也阳明受邪首面大肿也又天门真痛上引泥丸谓之真头痛死不治若心肝壅热上攻目睛则头目皆痛胸膈风痰上攻者亦然一眼目有五轮八廓之别五轮应五行金精结为气轮木精结为风轮火精结为血轮土精结为肉轮水精结为水轮入廓应八卦干居西北络通大肠之府故曰传道廓坎正北方络通膀胱之府故曰津液廓艮位东北络通上焦之府故曰会阴廓震正东方络通胆府故曰清净廓巽位东南络通中焦之府故曰养化廓离正南方络通小肠之府故曰胞阳廓坤位西南络通胃府故曰水谷廓兑正西方络通下焦之府故曰关泉廓此由脏府配合与内经相发明也邪中于项因逢其身之虚其入深则随眼系以入于脑入于脑则脑转脑转则引目系急目系急则目眩以转矣脉度篇曰跷脉气不荣则目不合决气篇曰气脱者目不明又言目痛者白眼赤脉法于阳瞳子黑眼法于阴风热上攻为阳症见红肿重生翳膜精气内损为阴症目昏涩眩运甚成内障若青盲又与内障有异并无红肿赤痛翳膜等症而但视不见物是乃六腑幽邃之源郁遏灵明不得发露失神胆涩病也人见其目如平人珠青如故只自有目如无目耳故曰青盲又迎风赤烂眼症见风则赤烂无风则否与风弦赤烂入脾络之深者不同凡治目灸法景岳载取诸穴最良一耳聋症有因诸经之火壅塞清道有因恚怒忧郁肝胆气逆有因风寒外感乱其营卫有因惊损窍闭或患 耳溃脓不止而坏其窍者有因年哀或病后或劳倦过度者辨其在经在脏暴聋久聋在经暴聋者易治在脏久聋者难治一鼻为肺窍若七情内郁六淫外侵或饮食劳倦则肺气不宣通清道壅塞而为病矣故鼻中肉赘臭不可近痛不可摇是为痔 由阳明执滞留结而然经曰胆移热于脑则辛 鼻渊鼻渊者浊涕下不止也故又名脑漏治之宜早久则难愈一齿牙病上牙属足阳明下牙属手阳明牙痛者湿热蓄于肠胃而上壅于经虫痛者由肥甘湿热化生牙虫以致蚀损蛀空牙败而痛肾虚牙痛者其病不在经而在脏所谓肾衰则齿豁精固则齿坚是也又牙缝出血不止固属胃火然亦有阴虚于下格阳于上误作火治必至不救一颊唇病颊属手足少阳三焦胆手太阳小肠足阳明胃又属足厥阴肝颊因风落少阳病也人有欠伸颊车蹉脱口开不能合醉以酒乘睡以皂角末搐鼻嚏透则正唇病属脾燥则干热则裂风则 寒则揭唇有缓纵下垂者脾下也脾气不能振举故下缓不休一咽喉喉主纳气气从金化变动为燥燥则涩涩则闭塞而不仁故在喉谓之痹咽主纳食从土化变动为湿湿则泥泥则壅胀而不通故在咽谓之肿痹者喉中不通言语不出而天气闭塞也肿痛者不能纳唾与食而地气闭塞也喉癣多虚火游行无制阴气大虚阳气飞越虚损人见此为海枯津竭甚为危侯则舌强不能言壅热攻之则舌不能转伤寒热毒攻心与伤寒病后失于调摄则舌纵不收又曰舌者声音之机也人有风寒外感火郁于内而气闭失音者有气血内亏水干金燥而久嗽音哑者暂病失音易治久病致喑难治若夫叫号歌哭热极饮冷或暴吸风寒则又当别论一头项强痛经云诸痉项强皆属于湿又足少阳之脉从耳后入耳中其支者加颊车下颈合缺盆手三阳脉俱与耳颊相通故颈强颊肿引耳痛多由邪客三阳经络颈漏者颈上有孔或肿或不肿或痛或不痛时流水或脓血是有虚寒有邪热当与瘰 参治

　　卷之三

　　首部症治

　　头痛百会 囟会 丹田 气海 上星 神庭 曲差 后顶 率谷 风池 上穴择灸一穴即可偏头痛风门 通里 列缺 脑空头风眩晕久痛不愈阳溪 丰隆 解溪 发际(穴在肩上三寸灸三壮)偏正头疼脑空 风池 列缺 大渊 合谷 解溪头面肿陷谷 厉兑目眩不能闭脑空 解溪 通里 地仓头目痛外关 后溪目痛红肿不明合谷 二间 肝俞 足三里目昏生翳角孙 足三里青盲眼肝俞 胆俞 肾俞 养老 商阳 光明风烂眼肝俞 胆俞 肾俞 绝谷 光明耳聋肾俞 窍阴 上星(风聋二七壮) 翳风(痛聋七壮) 听宫 外关 偏历 合谷 阳维(穴在耳后引耳令前弦上是穴千金治耳风雷鸣灸五十壮)耳暴聋液门 足三里耳听宫 颊车 合谷鼻 鼻痔上星(流清浊涕) 囟会 百会 风池 人中 大椎通天(左鼻灸右右鼻灸左左右病俱灸灸后当去一块形如朽骨其痹自愈灸炷如小麦大七壮)鼻渊上星 曲差 风门 合谷鼻塞囟会 上星 风门囟会一穴自七壮至七七壮灸至四日渐退七日愈口齿疳蚀生疮承浆齿牙痛承浆 颊车(耳垂下尽骨上是穴三壮如神) 肩 (随左右灸之) 列缺(七壮立止)渊(风牙痛) 鱼际 申脉 二间 阳谷(上牙痛) 合谷 阳溪 液门 三间(下齿痛七壮)足三里(上齿痛七七壮) 大溪 内庭(下牙痛) 地仓 昆仑肾虚牙痛出血不止颊车 合谷 足三里 大溪眼目诸疾足三里 三间 二间落颊风率谷(三壮炷宜小)颊肿地仓唇缓不休地仓喉痹喉癣通里 然谷 厉兑 窍阴舌纵阴谷舌强窍阴失音不语灵道暴喑声哑通里咽喉肿痛阳溪 少海 液门(外肿三壮)颈项颊肿引耳痛前谷 阳谷颈漏临泣(灸三壮一日禁灸)

　　卷之三

　　中身证略

　　中身者外而胸胁腹背脊脐内而五脏六腑一有所病统属于中原其病之所起必有所因外因者由于春之风夏之热暑长夏之湿秋之燥冬之寒也当其时而至则为正气非其时而至或过盛则为淫邪凡此六淫为病皆属外因亦有因于八风相感如冬至日正北大刚风立春日东北凶风春分日正东婴儿风立夏日东南弱风夏至日正南大弱风立秋日西南谋风秋分日正西刚风立冬日西北折风应时而至主生养万物不应时而至主杀害万物若人感受内生重病外生痈疽凡此八风为病亦属外因故曰外因六淫八风感也内因者起于耳听淫声眼观邪色鼻闻恶臭舌贪滋味心思过度意念妄生皆损人神凡此六欲为病皆属内因又有喜过伤心怒过伤肝思过伤脾悲过伤肺恐过伤肾忧久则气结卒惊则气缩凡此七情为病亦属内因故曰内因六欲共七情也不内外因者由于饮食不节起居不慎过饮醇酒则生火消灼阴液过饮茶水则生湿停饮过食五辛则损气血伤饥失饱则伤脾胃凡此皆饮食之致病也昼日过劳挑轻负重跌扑闪堕等类损其身形夜不静息强力入房劳伤精气凡此皆起居之致病也其有起于膏粱浓味者多令人荣卫不从火毒内结起于藜藿薄食者多令人肾气不充气血亏少凡此亦属不内外因也夫民病百千变化其受病之原皆不出于三因兹集前后证略数则非三因之外别有致病之由盖以病有类集治有攸分故为辨别科条缕析名目逐症分疏于后俾施治者明于辨症而无所疑惑焉一胸为肺分心脾肾肝胆胞络七经之筋脉俱上至胸胸满短气阳实喘促不卧虚满则心下痞而不痛胸痛者多属肝之虚痛引胁背肝实不能转侧善太息余经能令胸满短气而亦不痛仲景云胸痹心下痞留气结在胸胸满胁下逆抢心非若中满者外有腹胀之形也鸡胸乃属肺病胀满有痰肺热也胀满无痰肺虚也皆胸膈高起故名鸡胸一胁痛有左右之分左右者阴阳之道路也左为肝肝主血血留止滞则左痛右为肺肺主气肝邪入肺气不流通则右痛然亦有左痛不专主于血右痛不专于气但按之痛不按亦痛者血也膨痛时止嗳即宽畅少时复痛者气也若痰食致痛皆在右胁必有痰食之症与气血凝滞不同明者自辨更有房劳过度肾虚羸怯之人胸胁间多隐隐微痛此肾虚不能纳气气虚不能生血阴阳循行之道有阻滞所以作痛若不知正本寻源而执一不化则犯虚虚之戒矣一腹坚硬是由脾阳下陷浊阴之气乘之按之如石亦不痛但苦胀满气结饮食不化小儿多有此症大抵寒则收引或因伤食而成若有块硬痛是虫痛也又有冲脉为痛气溢于大肠绕脐而痛有脾伤传肾少腹冤然而痛故曰绕脐痛大肠病也脐下冷痛者肾病也一腰背痛经云巨阳虚则头项腰背痛又曰足之三阳从头走足足之三阴从足走腹诸经所过皆能为痛有风寒湿热挫闪瘀血气滞痰积由外以致内者标病也若房室劳伤肾虚而痛者本病也腰者肾之府转摇不能肾将败矣肩背分野属肺喘咳逆气肩背痛肺燥也当肩背一片冷痛此有痰饮气积故也背心红肿痛者风热也红属火邪肿为风胜经云岁火太过民病肩背热按背心为督脉循行部分督脉贯脊络肾风气从风府而下积而化热故取肩井肺俞之穴灸而散之又外邪与流行荣卫真气相击搏则百节酸疼筋骨挛痛下部虚冷三阴不足故腰膝酸痛凡人真气失调少有所亏则五邪六淫皆得乘间而入所以圣人谆谆告戒令人养摄真元为卫生却病之上妙方也一虚痨之疾为精血内夺百脉空虚先贤经义条分缕析谆谆垂示后人秦越人发虚损之论谓虚而感寒则损其阳阳虚则阴盛损则自上而下一损损于肺皮聚而毛落二损损于心血脉不能荣养脏腑三损损于胃饮食不为肌肤过于胃则不可治虚而感热则损其阴阴虚则阳盛损则自下而上一损损于肾骨痿不起于床二损损于肝筋缓不能自收持三损损于脾饮食不能消化过于脾则不可治此秦越人归重脾胃为治虚劳之妙谛也至汉张仲景明立虚劳门谓五劳虚极羸瘦腹满不能饮食食伤忧伤饮伤房室伤饥伤劳伤经络荣卫气伤内有干血肌肤甲错两目黯黑缓中补虚大黄 虫丸主之意以虚劳发热未有不由瘀血者而瘀血未有不由内伤者治病必求其本惟仲景得之矣巢氏病源谓有虚劳有蒸病有注劳有五劳六极七伤蒸有五蒸二十四蒸注有三十六种九十九种分门异治后人以岐路之多茫然莫知适从大要无非酒色劳倦七情饮食所致故或先伤其气气伤必及于精或先伤于精精伤必及于气精虚者阴虚也其病为躁烦头红面赤唇干舌燥咽痛口疮吐血衄血便血尿血大便燥结小水痛涩等症气虚者阳虚也其病为怯寒憔悴气短神疲头运目眩呕恶食少腹痛飧泄二便不禁甚至咳嗽吐痰遗精盗汗气喘声喑筋骨疼痛心神恍惚饥肉尽削梦与鬼交妇人月闭等症久虚不复则为损损极不复则为劳故知劳瘵之候未有不由气血亏损而成气不生血血瘀则营虚营虚则发热久热则蒸其所瘀之血化而为虫遂成传尸痨症其症令人寒热盗汗梦与鬼交遗精白浊发干而耸或腹内有块或脑后两边有小结核复连数个或聚或散沉沉默默咳嗽痰涎或咯脓血如肺痿肺痈状或腹痛下利羸瘦困倦不自胜持积月累年以致于死死复传注亲属乃至灭门符药罔效知此者惟取膏肓俞四花穴及早灸之可否几半晚亦不济矣凡灸虚劳取其助益阳气若脉洪阳盛者又不可灸临症审之一自汗盗汗未有不由心肾而得者也经云汗者心之液又云肾主五液心为阳虚则不能卫外而为固则外伤而自汗不分寤寐不因劳动发散溱溱然自出乃阴蒸于阳也肾为阴阴虚不能内营而秘藏则内伤而盗汗即内经所云寝汗也人寤卫气行于阴则腠理益疏故熟睡汗出醒则渐收乃阳蒸于阴也凡虚劳发热颊红汗自出津液消涸虚火益炎血气所存者寡矣若伤寒阳明欲作实必自汗邪传少阳居半表半里之间亦见盗汗此又当别论一血症有咳呕吐咯唾痰涎带血衄血便血尿血肠风脏毒又有耳目齿牙毛孔诸见血经云荣者水谷之精也和调五脏洒陈六腑乃能入于脉也源源而来生化于脾总统于心脏受于肝宣布于肺施泄于肾灌溉一身故曰血者神气也得之则存失之则亡分而言之咳血出于肺肺又不独咳血而亦唾血盖肺主气气逆为咳肾主水水化液为唾二脏相关病则俱病若涎唾中有少血散漫者此肾从相火炎上之血也若血如红缕在痰中咳而出者此肺络受热伤之血也甚至咳白血色浅红似肉似肺死不治咯血者不嗽而咯出血也咯与唾少异唾出于气上无所阻咯出于痰气郁于喉咙之下滞不得出咯而乃出求其所属之脏咯唾同出于肾也若上膈壅热紫黑成块则呕而出气虚不摄随气上越则吐而出此呕吐皆出于胃也经云阳络伤则血外溢血外溢则衄血阴络伤则血内溢血内溢则后血积热于膀胱则闭癃溺血渗透肠中则为肠风血热上迫则见诸耳目口舌又毛孔出血名曰血汗即肌衄又名脉溢是为极虚之候故凡血症之治须察阴阳虚实有火无火若脉浮洪数实有火者不可艾灸恐以火济火而反促其危亡也一鼓胀病岐伯曰水始起也目窠上微肿其颈脉微动时咳阴股间寒足胫肿腹乃大以手按其腹随手而起如裹水之状此其候也肤胀者寒气客于皮肤腹大身尽肿按其腹空而不起鼓胀者身腹大与肤胀同色苍黄腹筋起肠覃者寒气客于肠外与卫气相搏因有所系癖而内着恶气乃起 肉乃生始大如鸡卵稍以益大至其成如怀子之状按之则坚推之则移月事以时下石瘕生于胞中寒气客于子门子门闭塞气不得通恶血当泻不泻 以留止日以益大状如怀子月事不以时下皆生于女子可导而下仲景云风水其脉自浮骨节疼痛恶风皮水其脉亦浮 肿按之没指不恶风正水其脉沉迟外症自喘石水其脉自沉腹满不喘黄汗其脉沉迟身发热胸满四肢头面肿久不愈必至痈肿内经云阴气在上则生 胀夫阴气者地气也宜在于下今反腾于上如云雾浓布将天之阳光蒙翳一片阴晦之象结而不开必将大作雷电继以风雨然后雾收云散离照光天悟此可得内经治胀之法矣古人论治有五脏之分有阴阳之别与夫风湿寒郁积滞血蛊饮食劳倦之不一其因审证明晰然后按法施治庶无虚虚实实之误一积聚痞块无形而虚为痞有形而实为块东垣云夫痞者心下满而不痛是也太阴者湿也主壅塞乃土乘心下为痞满也积者推而不移病在五脏聚者推而移动病在六腑肝积在左胁之下名为肥气肺积在右胁之下名为息贲心积起脐上上入心下大如臂名为伏梁脾积在胃脘大如盘名曰痞气肾积在脐下上冲心而痛名曰奔豚又有寒热酒食水气血蛊之积其症不同其治亦异经云察其邪气所在而调治之正谓此也一心腹痛胀内经所谓九种心痛者五脏胃脘与痰虫食积为九也又谓胃脘当心而痛后人因此一语遂将二者混为一例不知心为君主之官神灵之舍不能受邪其受者乃手心主包络也如包络引邪直犯心之正经而痛者则谓之真心痛必死不可治凡脏腑经脉挟其淫气自支脉乘于心而为痛者必有各腑脏病形与之相应如灵枢谓厥心痛与背相控善 如从后触其心伛偻者肾心痛也厥心痛腹胀胸满心尤痛甚胃心痛也厥心痛如以锥针刺其心心痛甚者脾心痛也厥心痛色苍苍如死状终日不得太息肝心痛也厥心痛卧若徙居动作痛益甚色不变肺心痛也故心痛各有病状不得与胃脘痛混一而论也盖胃为水谷之海三阳之总司五脏六腑十二经脉皆受气于此初病在经久病入络其或满或胀或食不下或呕或吞酸或大便难或泻利面色浮而黄者皆胃之本病也其有淫邪相乘于胃病状虽与心痛相类但其间必有胃之本病参杂而见之于外也东垣云夫心胃痛及腹中诸痛皆因劳力过甚饮食失节中气不足寒气乘虚而入客之故卒然而作大痛然腹痛有部分脏腑有高下如中脘痛者太阴也脐腹痛者少阴也少腹痛者厥阴也审其有形无形在脏在腑随其高下而治之更循各藏部分穴而灸之则又在人之有确见也一膈噎症非由外邪所致乃忧思劳欲七情郁结而成张鸡峰所谓神思间病若不垂帘返照内观静养一切排遣物过不留则五火丛生气逆梗塞血液日枯而清浊相干乱于胸中饮食不得下矣夫咽嗌梗塞气不顺利水饮不行食物难入其槁在吸门名曰膈其或食下则胃脘作痛烦闷不安须臾吐出食而安其槁在贲门名曰噎二者皆属上焦东垣云阳气不得上出者曰塞五脏之所生阴也血也阴气不得下降者曰噎六腑之所生阳也气也阳气结于上阴液衰于下因成此膈噎之症经云三阳结谓之膈三阳大小肠膀胱也三阳热结津液不能上供肺用故吸门塞而食不入治者当先识此一反胃症食虽可下良久复出其槁在幽门乃中焦病或朝食暮吐暮食朝吐完谷不化小便赤大便难或如羊矢其槁在阑门病属下焦伤寒注以晨食入胃胃虚不能克化至暮胃气行里与邪相搏则食反出也王太仆注内经谓食不得入是有火也食入反出是无火也巢氏亦云脏冷则脾不磨而宿食不化其气逆而成反胃此皆主于胃气虚寒用辛香大热之剂若脉数火气炎上多升少降邪热不杀谷或伤食伤饮者又不可执为虚寒而不知通变也一霍乱者由阴阳清浊二气相干乱于肠胃心腹卒痛呕吐下利憎寒壮热头痛肿晕先心痛则先吐先腹痛则先利心腹俱痛吐利并作甚至转筋入腹则毙矣此症多发于夏末秋初四时间或有之实因残暑新凉并时行不正之气干犯胃阳陡然上吐下泻汤药有所不及惟灸法取效如神又有干霍乱症上不得吐下不得泻腹中痛甚俗名绞肠纱急以盐汤灌之令其大吐庶有可生切莫与谷食虽米饮一呷入口即死必吐泻过二三时直至饥甚方与稀粥从缓调理可也一呕吐者东垣云皆属于胃然亦有分别如呕者阳明也阳明多血多气故有声有物气血俱病也吐者太阳也太阳多血少气故有物无声乃血病也干呕者少阳也少阳多气少血故有声无物乃气病也究三者之源皆因脾气虚弱或因寒气客胃加之饮食所伤而致也又有因上焦伤风开其腠理经气失道邪气内着身背皆热肘臂牵痛其气不续膈间厌闷食入即先呕而后下名曰漏气有下焦实大小便不通气逆不续呕逆不禁名曰走哺有吐食者气热上冲食已暴吐有恶心者胸中似喘不喘似呕不呕似哕不哕心中愤愤然无奈者有呕苦者邪在胆逆在胃胆液泄则口苦胃气逆则呕苦有吐酸者吐出酸水如醋平时津液随上升之气郁而成积久则生热从木化而作酸故内经训以为热有吞酸者因郁积之久不能自涌而出伏于肺胃之间咯不得上咽不得下肌表得风寒则内热愈郁而酸味刺心必须温暖解肌忌用寒药故东垣又以为寒若吐清水则为寒湿吐痰涎则为水饮呕家虽呕痈脓不可治呕脓尽自愈更有吐蛔者仲景以为胃中冷也一咳嗽须分六气五脏之殊而其要皆主于肺内经金匮言之详矣后贤推衍其义各抒己见而鲜有会归至喻氏嘉言始发内经秋伤于湿冬生咳嗽句有脱文之论乃正之曰夏伤于暑长夏伤于湿秋必疟秋伤于燥冬为咳嗽六气配四时之理灿然明矣言六气主病风火热湿燥寒皆能乘肺皆足致咳其湿咳即分属于风火热燥寒五气中也风乘肺咳汗出头痛痰涎不利火乘肺咳喘急壅逆涕唾见血热乘肺咳喘急面赤潮热甚者热盛于中四末反寒热移于下便泄无度燥乘肺咳皮毛干槁细疮湿痒痰胶便闭寒乘肺咳恶寒无汗鼻塞身疼发热燥烦至于湿痰内动为咳又必因风因火因热因燥因寒所挟各不相同而乘肺则一也知此六气之致咳则比类而推触类而长正不独咳嗽一端即万病亦无不了然心目间矣一呃逆即内经所谓哕也气逆奔急上冲呃呃有声故名呃逆其症非由一因有胃虚膈热者有胃中虚寒者有肾气虚损阴火上冲者有中气不足脉虚数气不相续而发呃者有阳明内实失下而发呃者有渴而饮水太过致水结胸而发呃者有传经伤寒热症误用热药助起火邪痰火相传而为呃者刘宗浓云呃逆一症有虚有实有火有痰有水气不可专作寒论内经治哕以草刺鼻取 而已无息而疾迎引之立已大惊之亦可已陈无择又以哕为咳逆东垣海藏以哕为干呕皆谬也干呕无物之吐也非哕也咳逆嗽之甚者也非呃逆也许学士以哕为呃逆参之经旨的无可疑一喘哮嗳气喘有虚实实者邪气实也虚者正气虚也实喘者气长而有余脉来滑数有力虚喘者气短而不续脉来微弱无神此脉症之不同虚实之有明辨也哮者喉中声响如水鸡声凡遇天气欲作雨时便发甚至坐卧不得饮食不通此肺窍中积有冷痰乘天阴寒气从背自鼻而入则肺胀作声或盐水伤肺气喘不休有延至终身不愈者亦有子母相传者必须量虚实而治之若嗳气经无明文有谓腹胀嗳气者曰噫逆气自下而上者亦曰噫噫者饱食之息即嗳气也多因胃虚火郁留饮胸间或阴气上逆扰阳阳不足以制化必作嗳或妇人性多郁胸中气紧连嗳数十声不尽者嗳出气心头略宽不嗳即紧治疗之法虚则补之热则清之寒则温之气则顺之无遗义矣一太息善悲短气人有忧思则心系急急则气道约约则不利故太息以伸出之善悲者由脾郁不能顾子肺为脾子肺主悲其在天为燥在地为金在志为忧在声为哭妇人脏燥喜悲善哭此其验也短气者言语无余声呼吸紧促是五脏皆有不足而大要多主于肺经云肺气虚则肩背痛寒少气不足以息故凡外而六淫五邪内而七情六欲皆足以耗气短气之人岂可不兢兢加谨乎一疟疾少阳症也少阳居半表半里邪伏于此入与阴争则寒出与阳争则热少阳之脉上头角故偏头痛其支者从耳后入耳中过小肠听宫穴故耳聋又下胸中贯膈循胁里故胸胁痛少阳为甲木木病迁及于其所胜致脾胃不和作呕胆味苦热亦作苦故口苦浅则日作深则间日在气则早在血则晏仲景云疟脉自弦弦数者多热弦迟者多寒弦小紧者下之差弦迟者可温之弦紧者可发汗针灸也浮大者可吐之弦数者风发也以饮食消息止之只此七言汗吐下和温之法具备其他瘅疟温疟牡疟疟母四症要不外少阳求治耳灵素金匮之文具在惜无解人而会通其精义也其有热多寒少心烦少睡者属心名曰温疟有寒多热少腰疼足冷者属肾名曰寒疟有先寒而后大热咳嗽者属肺名曰瘅疟有热长寒短筋脉牵缩者属肝名曰风疟有寒热相停呕吐痰沫者属脾名曰食疟此五脏之疟分始巢氏病源后人谓其发明内经深信不疑而不知疟邪不从脏发内经所无之理巢氏臆言之耳一痢疾灵素谓之肠 亦曰滞下多由感受风寒暑湿及饮食不节有伤脾胃宿积郁结而成其症大便窘迫里急后重至圊而不能便腹中疼痛所下或白或赤或赤白相杂或下鲜血或如豆汁如鱼脑如屋漏水如尘腐色有下纯黑者有下纯红者有大孔如竹筒直出者有饮食不下为噤口痢有乍作乍止为休息痢此为感有轻重积有浅深症有顺逆治分气血丹溪谓白痢气病由大肠来赤痢血病由小肠来赤白相兼气血俱病通考古今治痢者皆曰热则清之寒则温之初起热甚则下之有表症则汗之小便赤涩则分利之此五者举世信用奉为准绳不知五法之中可用者一忌用者四倪氏发明四忌之义谓一忌温补痢之为病由湿热蕴积胶滞于肠胃之中初病即投温补将邪气补实肠胃之热益炽内攻脏腑至于不可救疗者比比然也一忌大下痢因邪热胶滞肠胃而成与沟渠壅塞相似惟用药磨刮疏通则愈若大下之譬如以清水荡壅塞之渠塞必不可去徒伤胃气损元气而已迨正伤邪盛饮食不进而成噤口鲜有不即于危亡者也一忌发汗痢有身发寒热头痛目眩者此非外感乃内热熏蒸自内达外虽有表症实非表邪也若发汗则耗其正气而邪气得以肆行且风剂燥热愈助热邪表虚于外邪炽于内若此而生者幸而免尔一忌分利小便利小便治水泻之良法也痢本因邪热滞下津液枯涩而成复利其小水则津液愈枯涩塞愈盛遂至缠绵不已是则分利之过也学人知所忌则知所治矣灸家取穴乃引火化气一法非若乱投热药以火救火至烂人肠胃而罔顾也一泄泻即古之所谓下利也丹溪云有湿有气虚有痰火食积戴复庵云泻水腹下痛者湿也饮食入胃辄泻完谷不化者气虚也腹痛泄水肠鸣痛一阵泻一阵者火也或泻或不泻或多或少者痰也腹痛甚而泻泻后痛减者食积也又湿多成五泄戴云飧泄者水谷不化而完出湿兼风也溏泄者渐下污积粘垢湿兼热也 泄者所下澄清冷小便清白湿兼寒也濡泄者体重软弱泄下多水湿自甚也滑泄者久下不能禁固湿胜气脱也又云饮食不化色黄者胃泄也腹胀满泄注食即呕逆者脾泄也食已窘迫大便色白肠鸣切痛者大肠泄也溲而便脓血少腹痛小肠泄也里急后重数至圊而不能便茎中痛者大瘕泻也诸泄泻小便不利者先分利之若食积痛泻必当先推荡其食老人虚泄当益其脾病后作泻宜调其胃求其所因而治之又不得谓诸泻利之必利小便也一黄胆症由湿热熏蒸而成名分五疸症各不同一日黄汗汗出染衣色如柏汁一日黄胆身目皆黄便黄无汗一曰谷疸因饮食伤脾而得一日酒疸因酒后伤湿而得一曰女劳疸因色欲伤阴而得总之不出阴阳二症阳症多实多热阴症多虚多寒罗谦甫辨之详矣一消渴有上中下之分大渴引饮随饮随渴病在肺名曰上消多饮善饥不为肌肉病在脾名曰中消小便黄赤为淋为浊如膏如脂面黑目焦日渐消瘦病在肾名曰下消经曰二阳结谓之消又曰二阳之病发心脾其传为风消又心移寒于肺肺消者饮一溲二死不治心移热于肺传为膈消勿泥丹溪五疸同治而不分辨也一痰饮二者略有不同饮由饮食停积其病全在脾胃痰则随气变化无处不有古人云痰生百病谓百病皆足以生痰非谓百病之由痰而生也故知痰之为病不由一因有因外感而生者有因内伤而起者诚知外感者何气迎其机而导之邪退则痰自平矣起于内伤者何病察所伤以调之气化则痰亦化矣若见痰治痰而谓痰消病自愈者则吾未之闻也一不寐者有邪实内扰而神不安有正虚真阴不足而神不守舍病虽有不同惟邪正二字皆足以该之帝曰人之多卧者何气使然岐伯曰此人肠胃大皮肤湿而分肉不解焉卫气昼行于阳夜行于阴阳气尽则卧阴气尽则寤卫气留久于阴故卒然多卧一怔忡者心胸筑筑振动惶惶惕惕无时得安者是也惊者心忽外有所感动卒然而惊懊者郁闷之貌情不舒畅愦然无奈比之烦闷而甚也悸者心有所恐时怯怯如人将捕 之心虚胆怯之所致也若恐惧则与悸相似而健忘则又为心脾二经之不足矣梦魇者心肾不交精神散越宜滋养心肾自安

　　卷之三

　　身部证治

　　胸满期门 至阳胸背切痛风门 期门 少府胸胁支满侠溪胸胁疼膈俞 支沟 邱墟胸膈痰壅公孙胁痛 奄奄欲绝此为奔豚急以热汤浸两手足频频易之气海 关元 期门 阴窍左胁积痛肝俞 此穴若同命门一并灸两目昏暗者可使复明两胁胀满胆俞 意舍 阴陵泉腹硬期门龟背肩中俞 肾俞 膏肓 曲池 合谷鸡胸中府 膻中 灵道 足三里腰背重痛腰俞 大肠俞 膀胱俞 身柱 昆仑灸腰痛不可俯仰令患人正立以竹杖拄地量至脐中用墨点记乃用量脊中即于点处随年壮灸之灸讫藏竹杖勿令人知背上冷痛神道腰挫闪痛起止艰难脊中 肾俞 命门 中膂内俞 腰俞腰膝酸痛环跳 昆仑 阳陵泉 养老筋骨挛痛三阴交 合谷百节酸疼阳辅背心红肿痛肩井 肺俞 风门 五枢脐下冷痛气海 膀胱俞 曲泉绕脐痛 大肠病也水分 天枢 三阴交 足三里上气胸背满痛肺俞 肝俞 云门 乳根 巨阙 期门 梁门 内门 尺泽胁肋胀痛膈俞 章门 阳陵泉 邱墟诸气膈痛上气不下天突 膻中 中府 膈俞虚劳诸虚劳热气海 关元 膏肓 足三里 内关(治劳热良)房劳太溪虚损 中极 大椎 肺俞 膈俞 胃俞 三焦俞 肾俞 中脘 天枢 气海 足三里 三阴交 长强崔氏四花六穴 凡男妇五劳七伤气血虚损骨蒸潮热咳嗽痰喘五心烦热四肢困倦羸弱等症并治第一次先取二穴令患人平身正立取一细绳约长三四尺者蜡之勿令伸缩乃以绳头与男左女右足大拇指端比齐令其顺脚心至后跟踏定却引绳向后从足跟足肚贴肉直上至膝弯曲 中大横纹截断次令病者平身正坐解发分顶中露顶路取所比蜡绳一头齐鼻端按定引绳向上循头路项背贴肉垂下至绳头尽处以墨记之此非是灸穴别又取一小绳令患者合口将绳双折自鼻柱根按定左右分开比至两口角如人字样截断即将此绳展直取中横加于前记脊中墨点之上其两边绳头尽处以墨记之此第一次应灸二穴名曰患门上法若妇人足小者难以为则当取右臂自肩 穴起以墨记之伸手引绳向下比至中指端截断以代量足之法庶乎得宜第二次取二穴令患人平身正坐稍缩臂膊取一蜡绳绕项后向前双垂头与鸠尾尖齐双头一齐绝断却翻绳头向后将此绳中折处正按结喉上其绳头下垂脊间处以墨记之此非灸穴又取一小绳令患人合口横量齐两吻截断还加于脊上墨点处横量如前法于两头尽处点墨记之此是第二次灸穴即四花之左右两穴也 前共四穴同时灸之初灸七壮或二七三七以至百壮为妙俟灸疮将瘥或火疮发时又根据后法灸二穴第三次取二穴 以第二次量口吻短绳于第二次脊间墨点处对中直放务令上下相停于绳头尽处以墨记之此是灸穴即四花之上下两穴也上共六穴宜择午日火日灸之后百日内宜慎房劳思虑饮食适时寒暑得中将养调护若疮愈后仍觉未瘥根据前再灸无不愈者故云累灸至百壮但骨脊上两穴不宜多灸凡一次只可三五壮多则恐人倦怠若灸此六穴亦宜灸足三里泻火方妙愚按前法灸脊旁四穴上二穴近五椎心俞下二穴近九椎肝俞崔不知穴名而但立取法盖欲人之易晓耳然稽脊背穴法则太阳二行者当去脊中各开二寸方得正脉乃可获效用者仍宜审之一法取手掌中大指根稍前肉鱼间近内侧大纹半指许外与手阳明合谷相对按之极酸者是穴此同长强各灸七壮甚妙传尸痨第一代虫伤心宜灸心俞穴并上下如四花样 第二代灸肺俞四穴如前 第三代灸肝俞四穴如前第四代灸阴俞四穴如前 第五代灸肾俞四穴如前 第六代灸三焦俞四穴如前此症五日轻五日重轻日其虫大醉方可灸又须诵莲经并普庵咒镇之一法灸腰眼穴 其法令病患平眠以笔于两腰眼宛宛中点二穴各灸七壮此穴诸书所无而居家必用载之云其法累试累验主治痨瘵已深之难治者于癸亥日二更尽三更初令病患平眠灸三壮一传尸痨瘵以致灭门绝户者有之此症因寒热前作血凝气滞化而为虫内食脏腑每致传人百方难治惟灸可攻其法于癸亥日二更后将交夜半乃六神皆聚之时勿使人知令病者解去下衣举手向上略转后些则腰间两旁自有微陷可见是名鬼眼穴即俗所谓腰眼也正身直立用墨点记然后上床合面而卧用小艾炷灸七壮或九壮十一壮尤好其虫必于吐泻中而出烧毁远弃之可免传染此比四花等穴尤易且效(穴在肾俞下三寸夹脊两旁各一寸半以指按陷中)一法凡取痨虫可于三椎骨上一穴并膏肓二穴各灸七壮然后以饮食调理方下取虫等药骨蒸寒热夜热百劳 膏肓 肺俞 魄户 脾俞 肾俞 四花穴 间使 足三里虚怯饮食不化膈俞 脾俞 胃俞 中脘 梁门 内关 天根 足三里汗症自汗膏肓 大椎 复溜盗汗肺俞 复溜 (疟多汗亦灸)多汗少力大横痼冷 此肾与膀胱虚寒也多灸愈妙脾俞 神阙 关元气海(此穴亦治阳脱)血症虚劳吐血上脘 肺俞 脾俞 肾俞 大陵 外关咯血风门吐血百劳 肺俞 心俞 膈俞 肝俞 脾俞 肾俞 脊骨 天枢 大渊 通里 间使大陵中脘 足三里怒气伤肝吐血肺俞 肝俞 脾俞 肾俞 间使 足三里衄血上星(灸一壮即止一日七七壮少则不能断根) 囟会(亦如上星)风门 膈俞 脊骨 百劳 合谷 涌泉一法于项后发际两筋间宛中穴灸三壮盖血自此入脑注鼻中故灸此立止(即哑门穴)便血中脘 气海上二穴灸脱血色白脉濡弱手足冷冻饮料食少思强食即呕凡大便下血诸治不效者但取脊骨中与脐相平须按脊骨高突之处觉酸疼者是穴方可于上灸之不疼者非也灸七壮即止如再发即再灸七壮永可除根肠风奇穴 其穴在脊之十四椎下傍各开一寸年深诸痔灸之最效尿血膈俞 脾俞 三焦俞 肾俞 列缺 章门 大敦鼓胀千般鼓胀要先知 切忌脐高突四围肚上青筋休用药 阴囊无缝不堪医背平如板终难治 掌上无纹有限时五谷不消十日死 肚光如鼓疗延迟痰多气短皆无药 十个当知九个危任使神医难措手 劝君临症识权宜鼓胀灸治太白 水分 气海 足三里 天枢 中封又法先灸中脘七壮引胃中生发之气上行阳道水肿中脘 水分 水沟 合谷 足三里 神阙 气海 膈俞 三阴交 石门 中极 曲骨内关阴市 阴陵泉 中封 太冲 照海 公孙虚肿解溪 复溜 公孙石水然谷 章门血鼓膈俞 脾俞 肾俞 间使 足三里 复溜 行间单鼓胀肝俞 脾俞 三焦俞 水分 公孙 大敦肿满难步太冲(亦治虚劳浮肿) 飞阳脾虚腹胀公孙 三里 内庭腹中气胀 此症饮食反多身形消瘦脾俞 章门积聚痞块久痞中脘 章门 三焦俞 三阴交 内庭 幽门 上脘 脾俞 气海凡治痞者须治痞根无不获效其法于十二椎下当脊中点墨为记墨之两旁各开三寸半以手揣摸自有动处即点墨灸之大约穴与脐平多灸左边或左右俱灸此痞根也或患左灸右患右灸左亦效结积留饮通谷 上脘 中脘积气上奔急迫欲绝期门 天枢 梁门奔豚气逆痛不可忍关元肺积 名息奔在右胁下尺泽 章门 足三里心积 名伏梁起脐上上至心下后溪 神门 巨阙 足三里肝积 名肥气在左胁下肝俞 章门 行间脾积 名痞气横在脐上二寸脾俞 胃俞 肾俞 通谷 章门 足三里肾积 名奔豚生脐下或上下无时肾俞 关元(瘕癖) 中极(脐下积聚疼痛) 涌泉气块脾俞 胃俞 肾俞 梁门 天枢 气海长桑君针积块 瘕先于块上针之甚者又于块首一针块尾一针针讫灸之效痞块闷痛大陵 中脘 三阴交食积血瘕胃俞 气海 行间心腹痛胀九肿心痛巨阙 灵道 曲泽 间使 通谷(穴在乳下二寸千金治心痛恶气上胁痛急灸五十壮)鬼击心痛欲绝支沟 又急灸大拇指足甲男左女右三壮肺心痛 卧若伏龟大渊 尺泽 上脘 膻中(胸痹痛) 又治心痛灸虎口白肉际各七壮脾心痛 痛如针刺内关 大都 太白 足三里(连承山) 公孙肝心痛 色苍苍如死状终日不得休息行间 太冲肾心痛悲惧相控太溪 然谷胃心痛巨阙 大都 太白 足三里(连承山)胃脘痛膈俞 脾俞 胃俞 内关 阳辅 商邱心脾胀痛上脘 中脘 脾俞 胃俞 肾俞 隐白 足三里腹中胀痛膈俞 脾俞 胃俞 肾俞 大肠俞 中脘(脾寒) 水分 天枢 石门(心下坚满)内关 足三里 商邱(脾虚)小腹胀痛三焦俞 章门 三阴交 足三里 邱墟 太白 行间 气海(治脐下三十六疾小腹痛欲死者灸之即生)噎症膈噎膻中(奇经任脉穴) 中脘(奇经任脉穴) 膏肓(灸百壮足太阳经穴)内关(手厥阴经穴) 食仓(即胃仓足太阳经穴) 足三里(足阳明穴) 心俞(足太阳经穴)膈俞(足太阳经穴) 脾俞(足太阳经穴) 天府(手太阴经穴) 乳根(足阳明经穴)忧噎心俞(足太阳经穴)思噎天府(手太阴经穴) 神门(手少阴经穴) 脾俞(足太阳经穴)劳噎膈俞(足太阳经穴) 劳宫(手厥阴经穴)气噎膻中(奇经任脉穴) 天突(奇经任脉穴) 膈俞(足太阳经穴) 脾俞(足太阳经穴)肾俞(足太阳经穴) 乳根(足阳明经穴) 关冲(手少阳经穴) 足三里(足阳明穴) 大钟(足少阴经穴)解溪(足阳明经穴)食噎乳根(足阳明经穴)诸咳喘呕哕气逆咳嗽丹田 膻中 身柱 列缺 天突 俞府 华盖 乳根 风门 肺俞 至阳寒嗽肺俞 膏肓 灵台 至阳 合谷 列缺 天突 三里热嗽肺俞 膻中 尺泽 大溪咳嗽红痰列缺 百劳 肺俞 中脘诸喘气急天突 璇玑 华盖 膻中 乳根 期门 气海咳逆膏肓 解溪 阴窍哮喘 五哮中惟水哮乳哮酒哮为难治璇玑 华盖 俞府 膻中 大渊 足三里 肩井(治冷风哮有孕勿灸) 肩中俞(治风哮)小儿盐哮法于男左女右手小指尖上用小艾炷灸七壮无不除根未除再灸久嗽不愈将本人乳下约离一指许有低陷之处与乳直对不偏者名直骨穴如妇人即按其乳头直向下看其乳头所到之处即是直骨穴位灸艾三炷艾炷如赤豆大男灸左女灸右不可差错其嗽即愈如不愈其病再不可治呕吐不下食膈俞 三焦俞 巨阙呕吐不思饮食上脘 中脘冷气呕逆章门 大陵 尺泽 太冲 后溪(吐食)反胃气海 下脘 脾俞 膈俞 中脘 三里 胃俞 上脘 膻中 乳根 水分 天枢大陵 日月(呕吐吞酸) 意舍(呕吐吞酸)哕逆腋下穴(千金翼治哕噫膈中气闭塞灸腋下聚毛宛宛中附肋处五十壮良效)中府 风门 肩井 承浆 膻中 中脘 期门 气海 足三里 三阴交 乳根(三壮火到肌即定其不定者不可救也)干呕胆俞 至阴 间使霍乱逆冷巨阙 中脘 建里 水分 承山 三阴交(逆冷) 照海 大都霍乱转筋涌泉(灸三七壮如不应灸足踵聚筋上白肉际七壮立愈) 又法(灸足外踝骨尖上七壮)夹脊穴千金云令病者合面卧伸两手着身以绳横牵两肘尖当脊间绳下两旁相去各一寸半所(灸百壮)霍乱吐泻中脘 天枢 气海凡霍乱将死者用盐填脐中灸七壮立愈(又法灸肘尖骨罅中七壮)干霍乱 即俗所谓绞肠痧也急用盐汤探吐并以细白干盐填满脐中以艾灸二七壮效嗳气中脘善太息中封 商邱 公孙善悲心俞 大陵 大敦 玉英 膻中气短大椎 肺俞 肝俞(不语) 内关 足三里 太冲 尺泽(不语) 天突 肩井 气海(阳脱)疟疟疾大椎 三椎 (多汗) 章门 环跳 承山 飞阳 昆仑 公孙 合谷寒疟太溪 至阴 间使久疟后溪 间使 百劳 中脘 脾俞 胃俞 少府 内关 足三里 曲池 陷谷(温疟)然谷大陵痰疟 癖膈俞痢久痢中脘 脾俞 天枢 三焦俞 大肠俞 足三里 三阴交里急后重下脘 天枢 照海赤白痢长强 命门泄泻久泻滑脱下陷百会 脾俞 肾俞虚寒久泻关元 中极 天枢(腹痛手足冷) 三阴交(腹满) 中脘 梁门 气海(手足厥冷)大泻气脱气海 天枢 水分(水谷不分)脾泄色黑脾俞胃泄色黄胃俞大肠泄白色大肠俞小肠泄色赤小肠俞大瘕泄天枢 水分(各三七壮)肾泄 夜半后及寅卯之间泄者命门 天枢 气海 关元水渍入胃 名曰溢饮渴而饮水水下又泄泄又大渴大椎(穴在一椎之上)肠鸣神阙 陷谷 承满老人虚人泄泻神阙 关元 脾俞 大肠俞黄胆公孙 至阳 脾俞 胃俞酒疸目黄面发赤斑胆俞女劳疸 肾俞消渴承浆 太溪 支正 阳池 照海 肾俞 小肠俞 手足小指穴(即手足小指尖头)痰症痰饮吐水巨阙痰火百会 膏肓(发狂)阴症冷痰气海 三阴交痰眩中脘伤酒呕吐痰眩率谷颠狂痫痉惊悸不寐颠狂百会 人中 天窗(狂邪鬼语) 身柱 神道 心俞 筋缩 骨 章门 天枢 少冲(女灸此) 劳宫 内关 神门 阳溪 足三里 下巨虚 丰隆 冲阳(男灸此) 太冲 厉兑 前谷后溪 燕口(在口吻两边赤白肉际) 足大指横纹穴(卒颠病灸两脚大指聚毛中七壮)颠痫神庭 身柱 灵道 金门 承命(穴在内踝后上行三寸动脉中主治狂邪惊痫灸三十壮)申脉(阳跷穴昼发灸此) 照海(阴跷穴夜发灸此)凡灸二跷穴必先用药下之否则痰壅杀人又云风痫可灸惊热不可灸风痫百会 上星 身柱 心俞 筋缩 章门 神门 天井 阳溪(灸此不必灸合谷) 合谷(灸此不必灸阳溪) 足三里 太冲狂言不避水火间使 百会暴哑不能言 速灸脐下四寸并小便阴毛际骨陷中各灸七壮重者二七壮并手足中指头尽处各灸三壮神效男灸左女灸右五痉脊强身柱 大椎 陶道螈灵道 少府怔忡健忘不寐内关 液门 膏肓 解溪 神门好卧厉兑惊悸胆俞 解溪惊恐见鬼阳溪懊 心悸通里心虚胆寒少冲痴呆神门 心俞梦魇鬼击人中 上星 水沟鬼眼 秦承祖灸鬼法取鬼哭穴一名手鬼眼一名足鬼眼法以二拇指并缚一处须甲肉四处着火各灸七壮用治颠痫梦魇鬼击并五痫痴呆及伤寒发狂等症皆效凡夜梦魇死者皆由平日神气不足致使睡卧神不守舍魂不根据体凡魇者切不可执灯照之但向暗中呼其名即醒 又法啮患人足大指甲侧即苏又法用牙皂末吹入鼻中亦妙若经一二更者亦可灸之又一法灸大敦穴七壮即醒

　　卷之四

　　手足证略

　　手足为诸阳之本阳之气主动以应天经曰天有十日人有手十指以应之天有十二行人有足十指茎垂以应之又曰足受血而能步掌受血而能握指受血而能摄故凡人之日用动作无不藉力于手足血气盛者则健举轻便血气衰者则委顿沉重其中于病也或伤于风或伤于寒或伤于湿所伤之因有不同而手足上下之病亦有异经云风为百病之长其变无常湿留关节令人四肢不仁风邪从阳而亲上湿邪从阴而亲下惟阴寒之气挟风湿而来因人之虚隙以乘之上下中外无定处故寒气积而不泻则温气去血凝涩脉不通手足为之挛痛经所谓冬气满在四肢是也又肺心有邪其气留于两肘肝有邪其气留于两股脾有邪其气留于两髀肾有邪其气留于两膝此五脏有邪留为手足之病而其要皆统于脾盖脾主四肢脾脉太过为病在外则令人四肢不举脾藏在体为肉形不足则四肢不用此可以验脾之虚实而知手足致病之大略也一臂痛人皆谓风寒袭臂而然不知邪之所凑其气必虚宜分别经络而治之先令病者以两手伸直其臂贴身垂下大指居前小指居后其臂 之前廉痛者属阳明经后廉痛者属太阳经外廉痛者属少阳经内廉痛者属厥阴经内前廉痛者属太阴经内后廉痛者属少阴经视其何经受病按经取穴以行灸法庶无南辕北辙之误若手肿痛或指掌连臂膊痛谓之手气或臂痛不举或痈毒仆伤皆是气血凝滞臂连肩背酸痛两手软痹由痰饮流入四肢又有血不荣筋而致臂痛者当养其血痛自止也又血燥筋挛遇寒则剧此肝气虚弱风寒客于经络故也若手足拘挛麻木又为脾肺气亏湿邪不化以致此耳一痹之为言闭也经云风寒湿三气杂至合而为痹其风气胜者为行痹寒气胜者为痛痹湿气胜者为着痹其有筋脉肌皮骨五痹之目以明春夏四季秋冬五气之所感受各主一脏也非三气之外又别有此五症也所谓行痹者痛无定处俗名鬼箭风又名流火古云历节风又曰白虎历节风昼则静夜则动其痛彻骨如虎啮之状风痹痛有定处或四肢拘挛关节疼痛名曰痛风着痹者麻木不仁素问云营气虚则不仁卫气虚则不用营卫俱虚则不仁且不用灵枢曰卫气不行则为麻木东垣宗之以麻痹之症必补卫气而行之景岳云治痹之法祗峻补其阴宣通脉络不宜过用风燥之剂亦内经之旨也又风痹流行上中下三部乘人脏腑之虚与血气相搏聚于关节而作痛若腿脚生疮浑身瘙痒是其人本血虚因风湿伤脾主肌肉肌肉腠理为邪壅闭不得宣达而作痒此二者专主风湿而言然又有冷痹热痹痰痹血痹胸痹胞痹肠痹周痹当详症脉分别治之要不外刘李二氏所论一以攻邪为主邪去则正气自安一以补正为要正复则邪气自却当攻当补左执经者善行其权也一腿叉风憎寒发热或筋挛肿痛当阴股HT 间足厥阴之脉上 内廉循股阴入毛中人有郁怒肝气积而不行下注于腿叉而作痛或风寒内犯肝肾阳气留止亦有此症人多以为湿热下流是知其一而不知其二也一鹤膝风两膝肿大 腿枯细象如鹤膝之形俗谓之鼓槌风总不过风寒湿三气之为病然肿病必有邪滞枯细者必因血虚初起可用葱熨消法久宜养气滋血为主再视其外症何如兼治之可也一足发热多属阴虚如肾水亏耗胫膝酸软而足热肝血不足筋脉隐痛而足热脾阳下陷腹胀腿酸而足热虚劳之人每有此症然亦有湿热下注壅遏营卫常行之道两不相下其气蒸腾而发热是又不可视为阴虚而一例治之也一香港脚之疾东垣谓实水湿之所为也初 即灸患处二三十壮以道引湿气外出遂不至成大患按古无是名称自晋苏敬始其顽麻肿痛者即经所谓痹厥也痿软不收者即经所谓痿厥也其冲心者即经所谓厥逆也自东垣发寒湿湿热之论后学泥之遂成南北二派不知人在气交之中正变邪感何地不然非南人不患北病北人不患南病也在善治者察明经络所起更审六气中何气当之如病者头痛目眩项强腰脊身体经络外踝之后循京骨至小指外皆痛太阳经症也如翕翕寒热呻欠口鼻干腹胀髀膝膑中循 外 下足跗入中指内间皆痛阳明经症也如口苦上喘胁痛面垢体无光泽头目痛缺盆并腋下如马刀肿自汗振寒发热胸中胁肋髀膝外至 绝骨外踝及诸节指皆痛少阳经症也如腹满夹咽连舌系急胸膈痞满循 骨下股膝内前廉内踝过核骨后连足大指之端内侧皆痛太阴经症也如腰脊痛小指之下连足心循内踝入跟中上 内出 中内廉股肉皆痛上冲胸咽饥不能食面黑小便淋闭咳唾不已善恐心惕惕如人将捕之小腹不仁者难治此少阴经症也如腰胁偏疼从足大指连足趺上廉上 至内廉循股环阴抵小腹夹脐诸处胀痛两脚挛急嗌干呕逆洞泄厥阴经症也以上六经各随其气所胜者而调之庶无有误一痿症又名软风手足痿软而无力百节缓纵而不收经分五脏之热名病其所属皮脉筋肉骨五痿是也肺热叶焦则皮毛虚弱急薄着则生痿 心气热则下脉厥而上上则下脉虚虚则生脉痿肝气热则胆泄口苦筋膜干筋膜干则筋急而挛发为筋痿脾气热则干而渴肌肉不仁发为肉痿肾气热则腰脊不举骨枯而髓减发为骨痿此五痿者经从脏气所要者各举其一以为例会而通之则五劳五志六淫尽得成五脏之热以为痿也丹溪会合经旨谓泻南方则肺金清而东方不实何脾伤之有补北方则心火降而西方不虚何肺热之有诚为治痿之大法又诸痿之病未有不因阳明虚而得者治痿独取阳明确有真见外此无余义矣一转筋病仲景谓其臂脚直脉上下行微弦足太阳之下血气皆少则善转筋踵下痛又云诸筋者皆属于节又云肝血虚筋无所养转结而痛此与伤寒异也夫伤寒霍乱者其本在于阳明胃经也阴阳反戾清浊相干上下相离营卫不能相维故转筋挛痛经络乱行暴热吐泻中焦卫气所主也有从标而得之者有从本而得之者有从标本而得之者六经之变治各不同察其脉色知犯何经随经标本各施其治则拨乱反正之功可收效于须臾之顷也

　　卷之四

　　手足症治

　　肩臂冷痛 凡人肩臂冷痛者每遇风寒肩上多冷或日须热手抚摩夜须多被拥盖庶可支持此以阳气不足气血衰弱而然若不预为之治恐中风不遂等症由此而成也须灸肩 二穴方免此患盖肩系两手之安否环跳系两足之安否此不可不灸轻者七壮风寒甚者十四壮或分二三次报之但不可过多恐臂细也若灸环跳则四五十壮无害又法灸膏肓 肩井臂痛不举肩井 肩 曲池 渊液 曲泽(臂肘掣痛) 后溪(项强肘痛) 大渊(手腕痛) 阳谷(手膊痛)手臂红肿液门 中渚受湿手足拘挛曲池 尺泽 腕骨 外关 中渚 五虎(在手食指无名指背间本节前骨尖上各一穴握拳取之主治手指拘挛)臂腕五指疼痛腕骨 支正四肢麻战蜷挛中渚五痹曲池 外关 合谷 中渚 膏肓 肩井 肩上中下三部痹痛足三里冷痹阳陵泉足痹不仁腰俞 悬钟(湿痹趾疼同治)手背痈毒中渚浑身瘙痒麻痹风市 悬钟腿叉风肾俞 环跳 阳陵泉 悬钟 昆仑膝风肿痛足三里 阳陵泉 阴陵泉 太冲 昆仑足发热涌泉 然谷膝胫冷痛曲泉 厉兑膝膑肿痛厉兑 此穴合隐白治梦魔香港脚 忽觉有虫自足心行至腰中即晕绝久方苏醒此真香港脚也初觉即宜灸足三里 悬钟 绝谷 风市 肩井 阳陵泉 阳辅 昆仑 照海 太冲白虎历节风风市 此穴在膝上七寸外侧两筋间 又法令正身平立直随两手着腿当中指头尽处陷中是穴(灸三五壮)玉龙兼阴市能治脚膝乏力两足转筋阳陵泉 承山 邱墟 三阴交 照海脚踝(内筋急灸内踝四十壮外筋急灸外踝四十壮)腿膝冷痹鹤膝风阳陵泉 环跳 风市湿痛两腿疮痒血海寒湿筋挛疼痛环跳 风市痿症涌泉 阴谷 阳辅足内廉肿痛肩井 三阴交 大敦足腕肿痛解溪 邱墟寒湿脚疮取足跗上三寸许足腕正中陷处是穴灸七壮神效此穴当即是解溪穴 照海手足逆冷大都仆伤肘背痛肩井 阳池足 肿不得履地昆仑

　　卷之四

　　二阴症略

　　夫二阴者所以通水道传糟粕为地道之要会也经曰浊阴出下窍下窍者下焦之窍也凡人饮食入胃其精气先输脾归肺上行春夏之令以滋养周身乃清气为天者也升已而下输膀胱行秋冬之令为传化糟粕转味而出乃浊阴为地者也人能顺四时之气起居有时以避寒暑饮食有节及不暴喜怒以顺神志常欲四时均平而无偏胜则安不然外感六气之淫内动五志之火则大小便不通或不禁遗精浊淫诸淋痔疝之症作矣分列各条于后一梦遗精滑丹溪分为二症谓梦与鬼交为梦遗不因梦感而自遗者为精滑其实总为一遗精也戴氏云遗精得之有四有用心过度心不摄肾以致失精者有因思色欲不遂致精失位输泻而出者有色欲太过滑泄不禁者有年壮气盛久无色欲精气满泄者其所由不同其状亦不一也考古治梦遗方属郁滞者居大半是又不专主于固涩也如果肾虚精滑宜治以补涩若属郁滞宜治以通利如湿热内蕴当从脾胃酌治如欲火大炽思想无穷当从心治医家大法总不外此数者审而用之可也一白浊之症经所谓思想无穷入房太甚发为白淫又脾移热于肾出白二者皆随溲而下也又有湿痰流注者有胃中浊气下流渗入膀胱者丹溪谓赤浊者为心虚有热由思虑而得之白浊者为肾虚有寒因嗜愆而得之又曰赤属血因小肠属火故也白属气由大肠属金故也灵枢谓中气不足溲便为之变必先补中气使升举之而后分其脏腑气血赤白虚实以治方得经旨一精冷无子何以明之有禀受先天北方寒水之气肾脐常冷而不温虽当壮盛之年亦随肝阳鼓动而施泄然气体本寒如春行冬令万物不得遂其生此不可以法治有劳伤少阴之脏真阳失守寒气留止所藏之精故无冲和生化之气可用矣法以散寒助暖则阳施阴化自得其平易曰男女构精万物化生男女者乾坤之道也干以中爻之坤而成坎坤以中爻之干而成离坎为水离为火水中得火而既济之象成焉若火独炎上水独润下水火不交则为未济何生化之有灵枢曰两神相搏合而成形常先身生是谓精精冷者肾气虚寒也一淋症大纲有二一曰湿脾受积湿之气小便黄赤甚则淋一曰热风火郁于上而热其病淋是也分而言之有石淋小便下如沙石有劳淋劳倦即发有血淋心主血气通小肠热甚则搏于血脉血得热则流行入胞中与溲俱下有膏淋肥液若脂膏又名肉淋有气淋胞内气胀小腹满出少善数尿有余沥有冷淋冷气客于下焦邪正交争满于胞内水道不宣先寒战然后便数成淋学人能识其大纲悉其条目淋之为病无遁情矣又有胞痹者经云小腹膀胱按之内痛若沃以汤涩于小便上为清涕此因风寒湿邪气客于胞中则气不能化出故胞满而水道不通症似淋而非淋也一二便之病皆由于气邪气实则秘塞不通正气虚则遗泄不摄如大便秘者有风秘冷秘气秘热秘有老人津液干燥及妇人分产亡血或发汗利小便病后气血未复皆能作秘洁古云脏腑之秘不可一概治疗仲景云脉有阳结阴结者其脉浮数而能食不大便者阳结也脉沉迟而不能食身体重大便反硬阴结也东垣云阳结者散之阴结者热之如腹中积痛亦阴结也故灸法为宜小便不通者东垣云皆邪热为病分在血在气而治之如渴而不利者热在上焦肺分不渴而小便不通者热在下焦血分内经云无阳则阴无以生无阴则阳无以化又云膀胱者州都之官津液藏焉气化则能出矣丹溪用吐法以提其气气升则水自降亦取其气化而已又三焦者决渎之官水液出焉灸家治小便不利但取三焦穴不取膀胱也遗尿者心肾气虚阳气衰冷致令膀胱失传送之度溺出不自觉也经云膀胱不约为遗溺又谓督脉生病肝所生病皆遗溺以二经循阴器系廷孔病则营卫不至气血劳劣莫能约束水道之窍故遗失不禁也若遗溺偏坠乃肝肾之病也尿血精出又兼心肺之症总之二便为病多由脾胃不能转输寒热虚实脏腑相干各有所因宜考诸明论而细为分辨也一疝病睾丸胀痛及少腹足厥阴经之病也经云任脉为病男子内结七疝女子带下瘕聚又督脉生病从少腹上冲心而痛不得前后为冲疝又曰胛传之肾病名曰疝瘕又三阳为病发寒热其传为 疝又邪客于足厥阴之络令人卒疝暴痛灵枢曰足阳明之筋痛为 疝腹筋急足太阴之筋病阴器纽痛下引脐两胁痛足厥阴之筋病阴器不用此灵素言疝各从诸经脉所生张仲景言皆由寒邪得之后人更立七疝之名曰寒水筋血气狐 是也分言病状各立方主治可谓详且尽矣然此统言两丸俱病又有偏一者不可不明夫人有两肾其左肾属水水为血属统纳左之血者肝木之职故诸寒收引则血泣所以寒血从而归肝下注于左丸其右肾属火火为气属统纳右之气者肺金之职故诸气愦郁则湿聚所以湿气从而归肺下注于右丸且睾丸所络之筋非尽由厥阴而太阴阳明之筋亦入络也常见人偏患于左者则痛多肿少偏于右者则痛少肿多此其验也一前阴痛经云太阴司天湿气下临肾气上从阴痿气衰而不举阴痿者皆耗散过度伤于肝筋所致经谓足厥阴之经其病伤于内则阴痿不起是也又云足厥阴之筋伤于热则纵挺不收伤于寒则阴缩入治在行水清阴气是也茎中痛者是厥阴经气滞或寒湿凝聚或湿热下注或血虚胀痛或气虚隐痛当视其所以而观其所由若病淋作痛又当别论一痔漏多由酒色过度湿热充乎脏腑溢于经络下坠谷道之左右冲突为痔久不瘥变为漏也内经所谓因而饱食经脉横解肠 为痔又谓少阴之复为痔又督脉生病癃痔巢氏有五痔之论谓肛边生鼠突出在外时时出脓血牡痔也肛边肿生疮而出血者牝痔也肛边生疮痒而复痛出血者脉痔也肛边肿核痛发寒热而血出者肠痔也因便而清血随出者血痔也又有酒痔肛边生疮亦有血出有气痔大便难而血出肛亦出外良久不收诸痔皆由气血劳损久成痔漏至若溃出黄水则又为湿热矣更宜于东垣方论求之 秘传痔漏隔矾灸法皂矾一斤用新瓦一片两头用泥作一坛先以香油刷瓦上焙干却以皂矾置瓦上 枯为末穿山甲一钱入紫罐内 存性为末木鳖子亦如前法 过取末二钱五分乳香没药各一钱五分另研上药和匀冷水调量大小作饼子贴疮上用艾炷灸三四壮灸毕就用熏洗药先熏后洗日六三五日后如前法再灸以瘥为度 熏洗方皂矾如前制过约手规二把知母末一两贝母末一两葱七茎先用水煎葱三四沸倾入瓶内再入煎药令患者坐瓶口上熏之待水温倾一半洗患处留一半俟再灸复热熏洗以瘥为度一脱肛症久利产妇小儿老人多有此疾产妇用力过度久利气血下陷小儿气血未充老人气血已衰故肛易出不得约束禁固也肛门为大肠之候肺与大肠相为表里肺脏蕴热则闭气虚则脱当审其因以治之

　　卷之四

　　二阴症治

　　梦遗精滑鬼交春秋冬三时可灸膏肓 肾俞(灸随年壮) 命门(遗精不禁五壮立效) 白环俞 中极 三阴交 中封然谷三里 关元 气海 大赫 精宫 丹田失精膝肿冷痛曲泉白浊脾俞 小肠俞 气海 章门 开元 中极精冷无子肾俞淋痛列缺 中封 膈俞 肝俞 脾俞 肾俞 气海 石门(血淋) 间使(能摄心包之血)三阴交(劳淋) 复溜(血淋) 涌泉(血淋)尿血精出列缺遗尿偏坠少府少便不通利三焦俞 小肠俞 三阴交 中极(兼腹痛) 中封 太冲 至阴大小便不通大肠俞 膀胱俞大便秘结腹中积痛章门 巨阙 太白 支沟 照海 大都 神关(即脐中用包豆为饼填入脐中灸三五壮)气海(兼小儿遗尿) 关元 阴陵泉 大敦 行间大肠下气百会胞痹 小腹膀胱按之内痛若沃以汤涩于小便上为清涕脉宜大而实忌虚小而涩三阴交疝气大敦 肩井( 疝) 章门 气海 归来 冲门 关元(主 疝偏大灸百壮) 带脉会阴 三阴交(肝脾) 大溪(寒疝) 太冲 隐白(脾疝) 承浆 筑宾 涌泉 然谷 水道 陷谷 曲泉( 疝)足大指爪甲穴 并足合两拇指爪甲以一艾炷灸两爪端方角上七壮治 疝阴肿大效手小指端 治 疝灸七壮左灸右右灸左足大指本节间 治 卵疝气灸三壮足大指内侧去端一寸白肉际灸随年壮甚验若双 灸两处阴肿欲溃 灸足大拇指本节横纹中五壮一云随年壮阑门 在阴茎根两旁各开三寸灸二七壮治木肾偏坠 一法于关元旁相去各三寸青脉上灸七壮一法令病患合口以草横量两口角为一折照此再加二折共为三折屈成三角如△样以上角安脐中心两角安脐下两旁当两角处是穴左患灸右右患灸左左右俱患即两穴俱灸艾炷如麦粒十四壮或三七壮即安阴痿命门 肾俞 气海 然谷 阳谷阴挺曲泉 太冲 然谷 照海阴缩中封茎中痛列缺 行间 阴陵泉痔漏命门 肾俞 长强(五痔便血最效灸随年壮) 三阴(痔血) 承山(久痔) 阳谷 太白凡痔疾肿大热甚者先以槐柳枝煎汤乘热熏洗过后用壮盛男子篦下头垢捏成小饼约浓一分置痔上又切独蒜片浓如钱者置垢上用艾灸二七壮或三七壮无不消散 又法单用生姜切薄片放痔痛处用艾炷于姜上灸三壮黄水即出自消散矣若有二三个者根据前逐个灸之神效脱肛百会(三壮) 此属督脉居巅顶为阳脉之都纲统一身之阳气凡脱肛皆因阳气下陷经云下者举之故当藉火力以提之则脾气可升而门户固矣小儿亦然胃俞 长强又有洞泻寒中脱肛者灸水分百壮内服温补药自愈少腹外肾痛丘墟

　　卷之四

　　妇人症略

　　妇人之病与男子同惟调经种子胎前产后与男子异其同者已具见于各条其异者自当别为表着易曰一阴一阳之谓道干道成男坤道成女男秉干道之阳其性刚而明女秉坤道之阴其性柔而晦故其生病也大半由于七情郁结中气不能舒畅气不舒则血遂不能循行无滞气血交病因致月事失常崩带瘕之病作冲任之脉有伤生化之机日薄是故苗而不秀秀而不实甚至终身不孕者有之而且积忧生热积热生痰延及虚劳者有之沈谧云妇人女子之病常浮于男子什九其喜怒哀乐发而中节者寡欲诊问而识所因盖亦难矣经曰怒则气上喜则气缓悲则气消恐则气下寒则气收热则气泄惊则气乱劳则气耗思则气结九气不同百病皆生于气女子善怀气病为多气病而血未有不病者今特取妇科之要者数则详述于后一月经不调血结经闭岐伯曰女子二七肾气盛齿更发长而天癸至任脉通太冲脉盛月事以时下月者以三旬一见以象月盈则亏也经常也行有常期而不失其候也内经曰饮食入胃游溢精气上输于脾脾气散精上归于肺通调水道下输膀胱水精四布五经并行东垣先生所谓脾为生化之源心统诸经之血诚哉是言也窃谓心脾和平则经候如常苟或七情内伤六淫外侵饮食失节起居失宜脾胃虚损心火妄动则月经不调矣如经行头晕肝伤风动也经乃欲行腹中绞痛者血涩也夫经水阴血也属冲任二脉上为乳汁下为月水内经云二阳之病发心脾有不得隐曲故女子不月其传为风消又曰月事不来者胞脉闭也薜立斋云女子不月有因脾虚而不能生血者有因脾郁伤而血耗损者有因胃火而血消烁者有因脾胃损而血少者有因劳伤心而血少者有因怒伤肝而血少者有因肾水不能生肝而血少者有因肺气虚不能行血而闭者治宜察脉辨症各随其所因而调之经所谓损其肺者益其气损其心者调其营卫损其脾者调其饮食适其寒温损其肝者缓其中损其肾者益其精是也一妇人血崩症状非一所感亦异经曰阴虚阳搏谓之崩又云阳络伤则血外溢阴络伤则血内溢产实分阴崩阳崩受热而赤谓之阳崩受冷而白谓之阴崩薛氏云有因脾胃虚损不能摄血归源或因肝经有火血得热而下行或因肝经有风血得风而妄行或因怒动肝火血热而沸腾或因脾经郁结血伤而不归经或因悲哀太过胞络伤而下崩治疗之法当各随其经之所病东垣丹溪诸先生云凡下血症须用四君子以收功斯言厥有旨哉一淋带赤白经曰任脉为病男子内结七疝女子带下瘕聚又曰脾传之肾名曰疝瘕小肠冤结而痛出白一名曰蛊所以为带下冤结也产宝带下三十六疾乃十二 九痛七害五伤三固谓之三十六病也陈自明云妇人带下其名有五因经行产后风邪入胞门传于脏腑而致之肝病色HT 如青泥心病色如红津肺病形如白涕脾病形如烂瓜肾病黑如HT 血人有带脉横于腰间病生于此故名为带然亦不全拘于带脉徐用诚先生云白属气赤属血东垣先生云血崩久则亡阳故白滑之物下流亦有湿痰流注下焦或肾肝阴淫之湿胜或惊恐而木乘土位浊液下流或思慕为筋痿症之所受不同而治亦各异也崔氏四花穴治赤白带如神撮要取中极白环俞各灸十五壮肾俞灸随年壮海藏谓带病太阴主之灸章门穴麦粒大各三壮神效一妇人 瘕多属血病 者坚也坚则难破瘕者假也假物成形古人有五积六聚七 八瘕之名内外所感不同治法亦当以类相从蛊者虫病也血病也虽内外所感其积于腹中与藏气搏结乃成龙蛇鱼鳖等物自有活性故名曰蛊非鼓胀无物空空之谓也当须识此经云气主嘘之血主濡之若血不流积凝而为瘕也瘕者中虽硬而忽聚忽散多因六淫七情饮食起居动伤脏腑而成当与 癖诸症同治慎勿妄伤元气一妇人不孕多因七情所伤致使血衰气盛经水不调或前或后或多或少或色淡如水或紫如血块或崩漏带下或肚腹疼痛或子宫虚冷皆不能受孕经云冲为血海任主胞胎二经受病其在女子为不孕故凡女子之孕育以血为主血不能自生而又以气为主欲求种子之法亦惟以培补命门顾惜阳气清心寡欲使气血充和不求子而得子乃天地自然之道也一妇人屡堕胎者必以气脉亏损而然而亏损之由有禀质之素弱者有年力之衰残者有忧怒劳苦而困其精力者有色欲不慎而盗损其生气者此外如跌扑饮食之类皆能伤其气脉气脉有伤而胎可无恙者非先天最完固者不能而常人则未之有也且怀胎十月经养各有所主一月形如露珠乃太极动而生阳天一生水谓之胚足厥阴肝脉主之经水即闭饮食稍异二月如桃花瓣乃太极静而生阴地二生火谓之胀足少阳胆脉主之若吐逆思食名曰恶阻有孕明矣或偏嗜一物一脏之虚如爱酸物乃肝经只能养胎而虚也三月如清涕先成鼻与雌雄二器乃分男女手厥阴心胞相火所主胎最易动四月始受水精以成血脉形象手足顺成手少阳三焦脉所主五月始受火精筋骨四肢已具毛发始生足太阴脾脉所主六月始受金精以成筋耳目皆成足阳明胃脉所主七月始受木精以成骨游其魂能动左手手太阴肺脉所主八月始受土精以成皮肤九窍皆成游其魄能动右手手阳明大肠脉所主九月始受石精百节毕备三转其身足少阴肾脉所主十月神气备足乃足太阳膀胱脉所主惟手少阴太阳无所主者专主之官无为而已凡堕胎多在三五七月必当审察所由而预防之一胎漏有母气壮盛荫胎有余而血之溢者此不必治有 气薄弱胎有不能全受而血之漏者此胎阳本亏而生子必萎小当助其胎不必治其漏他如怒动肝火脾虚不能摄血或血热气滞或脾肾兼虚三焦气血俱虚或劳倦伤而动血或偶因伤触动血或冲任气虚不能约制血滑易动者病各有所主也一妇人转脬由脬为热所逼或忍小便俱令水气迫于脬屈辟不得充张外水应入不得入内溲应出不得出内外壅滞胀满不通故为脬转其状少阴急痛不得小便甚者至死不可治妊娠转胞者因胎长逼迫于胞胞为所逼而侧令人数溲胞即膀胱也转胞与子淋不同小便频数点滴而痛为子淋频数出少而不痛为转胞间有微痛终与淋异一产难横生以儿方转身产母用力逼之太早故致儿身未顺而先露手臂但令母安然仰卧稳婆以手徐推儿臂下体令其正直复以中指摸其肩弗使脐带攀系即生一法令产母仰卧以小针刺儿手脚心三五次用盐擦之手脚即缩上转身而生一产后诸症多属于虚然亦有不虚者有全实者不可因丹溪之论执一不化陈自明云产后恶露不止因伤经血或内有冷气而脏腑不调故也薛立斋云有肝气热而不能主血者有肝虚不能藏血者有脾虚不摄血胃气下陷不能统血脾经郁热而血不归源怒动肝火而血妄行肝经风邪而血沸腾又有气血俱虚者治勿拘泥又如产后昏晕古人多云恶露乘虚上攻不知此症有二一日气脱因产时去血过多眼闭口开手冷六脉微细是也一日血晕本由气血所致然亦有血壅痰盛形气脉气皆有余胸腹胀痛上冲此血逆症也若胞衣不下亦有二端一因气血虚弱不能传送而别无痛胀但助其气血即下一因血入胞中胀大而不能下以致心腹胀痛喘急急宜用药散血消胀胎衣自下又法以本妇头发搅入喉中使之作呕则气升血散胞软亦自落矣一妇人乳疾乳汁乃冲任气血所化故下则为经上则为乳若产后无乳由于气血之不足或肥胖妇人痰气壅盛乳滞不行乳肿者因儿吮乳为口气所吹致令乳汁不通壅结肿痛不急治之多成痈肿谓之吹乳或因无儿饮乳或儿弱饮少余乳蓄结作胀或妇人血气方盛乳房作胀以致肿痛憎寒壮热不吮通之必致成痈乳痈一症属胆胃二府热毒瓦斯血壅滞故初起肿痛发于肌表或发寒热或憎寒头痛烦渴引冷至数日之间脓成溃窍稠脓涌出脓尽则愈若气血虚弱久不收敛则难治一妇人阴挺是因胞络伤损或因分娩过劳或因郁热下坠或因气虚下脱阴中突出如菌如芝或挺出数寸痒痛牵引腰腹大都房室过度淫欲不遂多致此症治以升补固阴为主又妇人夜梦颠倒与鬼交通由于脏腑空虚阳神不守故鬼气得以乘之其状不欲见人如有晤对时独言笑或时悲泣是也又妇人遗尿乃心肾之气传送失度之所为也故有小便涩而流者有失禁而出不自知者有产理不顺致伤膀胱遗尿无时又有胞寒藏冷而遗尿不禁治宜审察勿损真阴此皆妇人之病之大略也

　　卷之四

　　妇科症治

　　血结月事不调气海 中极 照海经闭腰俞 照海血崩不止膈俞 肝俞 肾俞命门 气海 中极(下元虚冷白浊) 间使 血海 复溜 行间 阴谷 通里淋带赤白 肾俞 血海带脉 中封 三阴交 中极(白带) 气海 肾俞 命门 神阙 身交(在少腹下横纹中) 交仪(在内踝上五寸) 营池四穴(在内踝前后两边池上脉) 漏阴(在内踝下五分微动脉上)瘕胃俞 脾俞 气海 天枢 行间 三焦俞 肾俞 子宫 子户 中极 会阴 复溜不孕三阴交 血海 气海 命门 肾俞 中极 关元 阴廉 然谷 照海 胞门(在关元左边二寸子藏门塞不受精妊娠不成) 气门(在关元旁三寸)一法灸神阙先以净干盐填脐中灸七壮后去盐换川椒二十一粒上以姜片盖定又灸十四壮灸毕即用膏贴之艾炷须如指大长五六分许胎屡堕命门 肾俞 中极 交信 然谷产难横生三阴交 合谷一治横逆难产危在顷刻符药不灵者灸至阴穴三壮炷如小麦下火立产其效如神(穴在右脚小指爪甲外侧尖上)产后恶露不止中极产后无乳前谷胎漏下血气门 穴在关元旁三寸灸各百壮转胞腰痛十七椎穴 灸五十壮欲绝产脐下二寸三分灸三壮或至七七壮即终身绝孕欲取胎肩井 合谷 三阴交产后血晕支沟乳痈膺肿乳根乳肿少泽 临泣行经头晕少腹痛内庭妇人蛊病公孙(气蛊)太溪(水蛊)行间(血蛊)内庭(食蛊)阴挺痒痛少府 曲泉绕脐 痛气海 关元胞衣不下三阴交(此穴同合谷针之下胎最速) 昆仑妇人遗尿横骨 当阴门灸七壮夜梦交感三阴交 灸五壮男女同治

　　卷之四

　　小儿症略

　　病之最难治者莫如小儿小儿口不能言古人谓之哑科凡一切疾痛 痒莫由达之医人医者以意消息其表里虚实则诚有难然者也然最易治者亦莫如小儿小儿脏腑虽脆弱固易受病却是一片天真之气全无七情六欲其中病也必先见于形色观色之晦明即可知其寒热又必发于声音审其声之宏细即可知其虚实又水镜诀有三关脉辨色以验五脏医者心诚求之果能得其虚实取效甚速此又治之易易也钱仲阳小儿脉诀云弦急气不和沉缓为伤食促急是虚惊风浮冷沉细消息得其端脉乱者不治又全幼心鉴有按眉端法介宾以强弱缓急四脉验小儿病最为得要思其难以图其易则难者不难视为易不识其难则易者不易常见世俗时医执守数方以为的将小儿之病以作射的之矢其中我力也不中尔命也嗟乎何其轻尝浅试忍心夭折一至于此吴中叶氏有讽切之言谓近时俗医所用药饵不分气血阴阳初则疏散继为清解未从消导尽此不效别无方法托言服药已疲且缓药数日待其自愈倘有变症希企掩饰而已更有病家延集多医以为合谋商酌必然稳安不知筑室道旁杂无成见内有稍通道者主立一方众医传视佥曰正合吾意或加一味或减一味虚应在事之情迨药不中病群相推诿或侥幸成功各夸己能并不识在经在络汤药乱投即病家亦不知谁咎谁功妄加毁誉此等风气开自庸医富室而医事几为若辈坏矣予亦有医愿数则附录于后以明医道实为躯命所关丝毫不可率略而小儿尤必加谨焉一惊风有急慢二症急惊之候壮热痰壅窜视反张搐搦颤动牙关紧急口中气热颊赤唇红饮冷便结脉浮洪数此肝邪有余而风生热热生痰痰热客于心膈间则风火相搏故其形症急暴阳症也实症也当先治其标后治其本慢惊之候多由吐泻因致气微神缓昏睡露睛痰鸣气促惊跳搐搦或乍发乍静或身凉身热或肢体逆冷或眉唇青赤面色淡白但其脉迟缓或见细数此脾肺气虚肝邪无制因而侮脾生风故其形气病气俱不足阴症也虚症也当专顾脾胃以救元气若慢脾之症由慢惊之后吐泻损脾面赤额汗舌短头低眼合不开睡中摇头吐舌频呕腥臭噤口切牙床手足微搐或身冷或身温或四肢冷脉沉微此病传已极总归虚处惟脾所受若逐风无风可逐疗惊无惊可疗于此不审其因泛用祛风化痰之剂则促其危矣又撮口脐风由胎中受热或初生不慎风寒遂致聚唇撮口眼闭口噤啼声如鸦或声不能出或舌上如粟或口吐白沫或痰鸣气喘甚者舌强面青腹胀青筋吊肠牵痛七日内病者百无一生百日内病甚者亦多不治若因风动入脐或冷气传于脾络以致前症者口内有小泡急掐破去其毒水以艾灸脐中亦有得生者治法多端无如灸法神妙一龟背者因小儿初生客风吹脊入于骨髓小儿元气未充腠理不密易为风邪所乘或痰饮蕴结风热交攻亦致此症鸡胸者由肺热胀满攻于胸膈或乳母多食五辛热物及儿食宿乳而成钱仲阳云肺主气实则闷乱壅迫干胸间乃成鸡胸之症一小儿羸瘦肚大多属疳症如手足极细项小骨高尻削体痿腹大脐突号哭胸陷是为丁奚如虚热往来头骨分开翻食吐虫烦渴呕哕是为哺露又脑后项边有如弹丸按之转动软而不痛其内有虫不速针出则内食脏腑肢体痈疽便利脓血壮热羸瘦头露骨高是为无辜疳若见白膜遮睛或泻血而瘦此为肝疳又名筋疳亦名风疳钱仲阳云小儿诸疳皆因脾胃亏损内亡津液虚火妄动或乳母六淫七情饮食起居失宜致儿为患又因食积腹大多缘脾胃阳气不足虚寒作胀东垣云寒胀多热胀少若脾胃不虚则运化以时何致腹膨胀大此崇本之论非一家言也一泄泻霍乱由于六淫外侵调护失常乳食不节有冷有热有食积三者之不同也冷者脾胃虚寒水谷不化小便白而大便青或如糟粕手足厥冷或兼外感风寒内伤生冷身体乍凉乍热面黑气喘者不治热者脾胃有湿大便黄而小便赤口干烦渴四肢温暖亦有兼暑受热而作吐泻者若唇深红内热大甚不退者不治食积者因伤食过度脾胃积滞腹胀发热吐如酸醋气泻如败卵臭此其候也总之吐泻不止脏气日衰多成慢惊之症可不慎乎若霍乱与吐泻又稍有不同霍乱之来暴而疾吐泻之症徐而缓或以寒凉伤胃或犯时气阴湿或因饮食失宜皆能致之医者当此紧要关头不可无定见一小儿夜啼有脾寒有心热如夜属阴阴胜则脾藏之寒愈威脾为至阴喜温而恶寒寒则腹中作痛故曲腰而啼其候面青白手腹俱冷不思乳食是为脾寒亦曰胎寒若见灯愈啼者心热也心属火见灯则烦热内生两阳相搏故仰身而啼其候面赤手腹俱暖口中气热是也究其所自多由心气之不足或触犯禁忌状若鬼崇者亦有之一小儿心脾有热舌下有形如小舌者名曰重舌舌肿硬不柔和者名木舌若舌下有紫脉牵绊不语啼哭名绊舌用布针刺脉上数针即愈一小儿语迟钱氏云心之声为言小儿数岁不语由妊母卒有惊动邪乘儿心致心气不足故不能言也有禀父肾气不足者有乳母五火遗热闭塞气道者有病后津液内亡会厌干涸者亦有脾胃虚弱清气不升而言迟者宜随经用治一小儿口转屎气经云受谷者浊受气者清清者注阴浊者注阳清者上出于肺浊者下出于胃清浊相干命曰乱气故宜上者反下宜下者反上此不独小儿为然凡肺胃伤冷阴阳淆乱者多致此病小儿脏腑脆弱宜温而不宜寒若乳母喜食寒凉寒气流入乳中小儿吮食不得下化并胃中积浊转逆而作屎气非若胃热口臭之冲人鼻也一阴肿疝气多由寒邪所郁阴囊偏坠肿痛不可忍或小腹痛引腰脊挛曲身不能直卒然肿痛或坐地多时或邪气外袭亦有为虫蚁吹者皆得以致此一癫痫病钱仲阳云小儿发痫因血气未充神气未实或为风邪所伤或为惊怪所触亦有娠妊七情惊怖所致如面赤目瞪吐舌啮唇心烦气短其声如羊者曰心痫面青唇青两目上窜手足挛掣反折其声如犬者曰肝痫面黑目振吐涎沫形体如尸其声如猪者曰肾痫面如枯骨目白反视惊跳反折摇头吐沫其声如鸡者曰肺痫面色痿黄目直腹满自利四肢不收其声如牛者曰脾痫凡有此症先宜看耳后高骨间先有青脉纹抓破出血可免其患此皆元气不足之症也又有惊痫心神恍惚或语言鬼神喜笑不休有风痫怵惕怔忡痰涎泄泻有食痫脾土虚弱饮食停滞夜多漩溺若眼直目牵口噤涎流肚膨筋搐背项反张腰脊强劲形如死状终日不醒则为瘥矣一痞气在肠胃之外膈膜之间非可以消伐推荡而去总由饮食不节脾胃传化不及则胃络所出之道渐有留滞日以益大因成痞矣或感寒发热热后胃气未清不自知戒口腹则食以邪留最易成痞治此者不识从胃气推求则痞未消而元气已惫矣者筋脉拘急 者筋脉张纵也素问云心脉急甚者螈 脾脉急甚者亦为螈 灵枢云心脉满大痫筋挛肝脉小急亦痫 筋挛有风热有虚寒经云肝主筋而藏血血亏阳火炽盛筋无所养多致此病营分因寒伤筋为拘急小儿吐泻后脾胃亏损与夫阳气脱陷者亦多患之人有忽得痴呆者失志之病也忧思过甚志不能转移心神因之失守心胞之络气结痰凝故冥顽不灵又有梦魇鬼击者由于心志不交心藏神肾藏志人寐纳气于肾肾有所恐则精却却则上焦闭闭则肝之魂肺之魄化变百出而为邪魇鬼击气不得升呼不得出甚则一夜数发虚人小儿多有之灵枢淫邪发梦篇可参考焉一癫狂风痫五痉螈 各有不同难经曰重阴者颠重阳者狂狂为痰火实甚颠为心血不足脉经曰阴附阳则狂阳附阴则颠颠者或狂或愚或歌或笑或悲或泣如醉如痴言语有头无尾秽洁不知积年累月不愈俗呼心风此志愿高硕而不遂所欲者多有之狂者病发之时猖狂刚暴如伤寒阳明大实发狂骂詈不避亲疏甚者登高而歌弃衣而走逾垣上屋非力所能或与人语所未常见之事如有邪根据附者是也风痫者由热甚而风燥发则昏不知人眩仆倒地不省高下甚而螈 抽掣目上视或口目 邪或口作六畜之声时发时止与痉病相似然痉病身强直反张如弓不如痫之身软也夫痉者即后人误为病也仲景云身热足寒颈项强急恶寒时头热面赤目赤独头动摇卒口噤背反张者是也太阳病发热无汗反恶寒者名曰刚痉太阳病发热汗出名曰柔痉所谓刚痉者为中风发热重感于寒而得之所谓柔痉者为太阳发热重感于湿而得之后人方论乃以无汗为表实有汗为表虚不思湿胜者自多汗出治者误为表虚而行温补能不重增大筋之热欤一雀盲昼视通明夜视罔见因禀阳气衰弱遇夜阴盛则阳愈衰故不能见物也一口噤不吮乳因初生试口不净恶秽入腹则令腹满气短不能吮乳或为风寒所侵眼闭口噤啼声渐小或不能出声或口吐白沫或唇紧撮口或吼气喘急喉痰潮响甚者舌强面青腹胀青筋吊肠牵痛百日内病甚者多不治一小儿脱肛泻血巢氏云实热则大便闭结虚寒则肛门脱出多因吐泻脾气虚肺无所养故大肠之气虚脱而下陷又脾胃有伤营卫虚弱诸经之血行失常道故下为泻血若脏腑撮痛亦主于脾胃经云痛者阴也又曰痛者寒气多也虽谓多由积滞然脾胃不虚则运化以时何有积滞若胃气无伤而腹中和暖则必无留滞作痛是痛者多由乎虚寒也

　　卷之四

　　小儿症治

　　急慢惊风百会 水沟 合谷 大敦 行间 囟会 上星 率谷 尺泽(慢惊) 间使 太冲印堂(灸撮口脐风然谷一法以艾小炷隔蒜灸脐中俟口中觉有艾气即效凡脐风症必有青筋一道自下上行至腹而生两岔即灸青筋之头三壮若见两岔即灸两处筋头各三壮十治五六否则上行攻心不救慢脾风脾俞龟背肺俞鸡胸乳根羸瘦骨立百劳 胃俞 腰俞 长强食积肚大脾俞 胃俞 肾俞泄泻胃俞 水分 天枢 神阙(腹痛乳利甚妙)霍乱水分(转筋) 外踝尖上三壮夜啼心气不足中冲疳眼合谷重舌行间气弱数岁不语心俞口中转屎气 因母食寒凉所致中脘 灸九壮大人十四壮阴肿昆仑疝气会阴 大敦五痫 先怖恐啼叫乃发前顶(灸顶上旋毛中炷如麦大三壮及耳后青络脉)长强 囟会 巨阙 章门 天井 内关 少冲风痫 先出手指如数物状乃发也灸发际宛宛中三壮 神庭(治吐舌角弓反张)猪痫 病如尸厥口吐青沫作猪声巨阙 灸三壮 百会 神门羊痫 目瞪舌吐作羊声百会 神庭 心俞 肝俞 天井 神门 太冲马痫 张口摇头身反折作马鸣百会 心俞 命门 神门 仆参 太冲 照海牛痫 善惊反折手掣手摇大杼 鸠尾(尖下五分灸三壮不可多)鸡痫 张手前仆提住即醒申脉惊痫如狂 灸炷如小麦大三壮金门 仆参 昆仑 神门 解溪痞气中脘 章门 脐后脊中(七壮)雀目 夜不见物灸手大指甲后一寸内廉横纹头白肉际各一炷如小麦大口噤不吮乳 初生七日内得此症是客风中脐循流至心脾二经遂使舌强唇撮承浆(穴在唇棱下宛宛中) 颊车(穴在耳下曲颊骨后) 以上二穴(各灸七壮)唇紧灸虎口男左女右七壮又兼承浆三壮吼气灸无名指头二壮脱肛泻血脏腑撮痛不可忍灸百会二壮

　　卷之四

　　外科症略

　　夫人之有生死主于气血荣枯人之有疾病由于气血之失其常度故痈疽之发或由气热伤血或由血热伤气总之经络阻隔血气凝结然亦有阴症阳症表里虚实之不同经云五脏菀热痈发六腑又云六腑不和留结为痈又云诸痛痒疮皆属于心肺乘肝则为痈肾移寒于肝痈肿少气脾移寒于肝痈肿筋挛此皆脏腑之变又不专主于热专属于外也集验云痈疽之名虽有二十余症而其要有二阴阳而已发于阳者为痈为热为实发干阴者为疽为冷为虚故阳发则皮薄色赤肿高多有椒眼数十而痛阴发则皮浓色淡肿硬如牛颈之皮而不痛又有阳中之阴似热而非热虽肿而实虚若赤而不燥欲痛而无脓既浮而复消外盛而肉腐阴中之阳似冷而非冷不肿而实赤微而燥有脓而痛外虽不盛而内实烦闷阳中之阴其人多肥肉紧而内虚阴中之阳其人多瘦肉缓而内实而又有阳变而为阴者草医凉剂之过也阴变而为阳者大方热药之骤也然阳变阴者其症多犹可返于阳故多生阴症变阳者其症少不能复为阴矣故多死然间有生者此医偶合于法百中得一耳薛立斋云痈疽有五善七恶饮食如常动息自安一善也便利调匀或微见干涩二善也脓溃肿消水浆不臭内外相应三善也神彩精明语声清亮肌肉好恶分明四善也体气和平病药相应五善也七恶者烦躁时嗽腹痛渴甚眼角向鼻泻利无度小便如淋一恶也气息绵绵脉病相反脓血既泄 肿尤甚脓色臭败痛不可近二恶也目视不正黑暗紧小白暗青赤瞳子上视晴明肉陷三恶也喘粗短气恍惚嗜卧面青唇黑便污未溃肉黑而陷四恶也肩背不便四肢沉重已溃青黑筋腐骨黑五恶也不能下食服药而呕食不知味发痰呕吐气噎痞塞身冷自汗耳聋惊悸语言颠倒六恶也声嘶色败唇鼻青赤面目四肢浮肿七恶也症见五善病在腑者轻症见七恶病在脏者危凡五善之中见一二善症疮可治也七恶之内忽见一二恶症宜深惧之太抵虚中见恶症者不可救实症无恶候者自愈临症之时最宜详细明察须分经络部分血气多少穴远近有宜内治者有宜外治者元戎云自外而入者不宜灸自内而出者宜灸外入者托之而不内内出者接之而令外故经云陷者灸之灸乃从治之意凡疮疡初起七日以前即用灸法大能破结化坚引毒外出移深就浅功效胜于药力惟头为诸阳所聚艾炷宜小而少若少阳分野尤不可灸灸之多致不救亦有因灸而死者盖虚甚孤阳将绝其脉必浮数而大且鼓精神必短而昏无以抵当火气宜其危也又精要云脑为诸阳之会颈项近咽喉肾俞为致命之所俱不可灼艾苟不知宜忌一概混施非徒无益而反害之疡医虽属外科然其观色脉辨阴阳晰经络分虚实未有不精乎内而能明乎外者也

　　卷之四

　　外科症治

　　一切疮毒大痛或不痛或麻木如痛者灸至不痛不痛者灸至痛其毒随火而散此从治之法也有回生之功法用大蒜头去皮切三文钱浓安疮上用艾炷于蒜上灸之三壮换蒜复灸未成者即消已成者亦杀其大势不能为害如疮大用蒜捣烂摊患处将艾铺上烧之蒜败再换如不痛不起发不作脓或阴毒尤宜多灸而仍不痛不起发不作脓者不治此气血大虚之候也发背心俞 委阳(一曰在尻臀下一寸六分大腿上有缝)骑竹马灸法 主治一切痈疽恶疮发背妇人乳痈法用薄篾一条以男左女右手臂腕中自尺泽穴横纹量起至中指端尽处截断为则却用竹扛一条令病者脱去上衣正身骑定使两人前后扛起令病患脚不着地仍令二人扶之勿使伛偻摇动却将前所量篾从竹扛坐处尾 骨下着扛量起贴脊直上至篾尽处用墨点记此非灸穴更用薄篾量手中指同身寸二寸平于脊中墨点处各开一寸是穴灸五七壮一曰疽发于左则灸右发右则灸左甚则左右皆灸盖此二穴乃心脉所过之处凡痈疽皆心火留滞之毒灸此则心火流通而毒散矣起死回生之功屡试屡效 左右搭手兼灸会阳脑顶后疽 一名天疽俗名对口男左女右脚中指下俯面第三纹正中用蕲艾灸七壮乳痈疽岩 乳气 乳毒 侵囊(近膻中者是) 肩 灵道 温溜(小人七壮大人二七壮) 足三里 条口(乳痈) 下巨虚(各二七壮)肺痈膻中 肺俞 支沟 大陵 肾俞 合谷大渊项上偏枕风门(灸二七壮)玉枕发 生脑后发际中肿起引鼻闭塞风府(穴在项后入发际一寸灸三七壮)项疽 生于项中当脊不能回顾天宗(在肩胛骨下有陷处灸七壮)疔疮用大蒜烂捣成膏涂疔四围留疮顶以艾炷灸之以爆为度如不爆难愈宜多灸至百余壮无不愈者鼻疔 生于鼻内痛引脑门不有运气(牙闭不开鼻大如瓶色黑者不治)腕骨(穴在掌末侧陷中灸七壮炷如绿豆大)黑疔 生耳中赤肿连腮后溪(穴在手小指外侧本节后捏拳横纹尽处灸七壮)颊疔 生面颊骨尖高处发时寒战切牙口不能开外关注节疔 生指节缝中肿痛连肘臂合骨合疔 一名虎口发有小黑泡起大指节尾中内关 间使鬓疽伏兔唇疽犊鼻牙疽外踝尖上灸三壮炷如绿豆大瘰疽 生耳下半寸形如鸡子脓长流经年不瘥天井(穴在肘外一寸灸三七壮)透脑疽 生当鼻上如鸡子坚硬按痛连心中都对口疽 生项后神门虎口疽 生承浆内后顶发疽 生当背脊外两旁坚赤而肿近膏肓穴心俞背疽症不一有背气发 莲子发 荷叶发 脊发当观其色赤肿痛易治又须得月令生身则吉春黄夏黑不治如得月令急以骑竹马法灸之须服乳香托里散绿豆粉(一两) 乳香(五钱研细) 甘草浸汤调下二钱专托毒瓦斯不使入心再用国老膏大粉草(五两)锉细用长流水浸一宿慢火瓷器内浓煎去滓再煎如饴糖每服一二匙用无灰酒调下候利为度良久 肿渐渐消去视其渐消第三日便安矣但灸疮 发异常内如虫行形状流出清水四五日方定仍服五香连翘饮沉香 木香 丁香 乳香(另研) 连翘 升麻 射干 木通 生黄 大黄(略炒)粉草独活(五钱) 麝香(二分) 桑寄生(一钱五分) 共十四味除麝香一味余皆入银器内煎好再下麝香和匀温服能疏散郁毒之气救膜护心丸白矾(一两生研) 黄蜡(五钱溶化入矾和匀急手丸如梧子大每服十丸或米饮或酒下未破皆效)此表里内外相须调治大可活人功效匪浅肾疽 生十四椎两旁合阳附骨疽 生脚外鱼肚上一云环跳穴痛恐生附骨疽也大陵 悬钟 昆仑 兑疽 生臂上兑肉端神门穿骨症 生手掌后三寸两筋间大如鸡子坚如石(按痛至骨)神门乐疽 生臂内坚如鹅子按之痛彻骨时恶寒腋门疽 发于肩腋相连肿会宗鱼肚疽(一名蛇头疔)发于手中指中节令人寒战切牙合谷心疽 当心两乳之中先热后寒赤肿引背痛阴谷咬骨疽 生于里股无形作痛盖毒瓦斯在骨中所发阴包(在膝上四寸两筋中灸三七壮)疽 生阴器之右连阴子肿者痛引两胁蟊沟坐马疽 生阴前后中间在右名下马痈在左名上马痈在内尖头者名鹳口疽用前隔蒜灸法宜先服护心散以防火气入内渊疽 发于肋下一窍有声如婴儿泣用膏药或纸贴之则不能出声阳陵泉腿骨疽 发于大腿之侧痛甚彻骨皮肤不肿不赤绝骨阴疽 在内股其形长阔二寸许下易治上难治其色微赤痛甚曲膝不能屈伸商邱腹疽 生于脐下横而微肿痛甚牵引脊背箕门穿踝疽 生内踝骨中发肿内外痛甚不能行动隐白鱼口疽 发于少腹之下腿根之上折纹缝中(一名便毒又名血疝)隐白喉痈 生咽喉之下赤肿连喉痛甚不能饮食少冲痈 生臂上连肩青肿长而坚者少海肘痈 生肘尖上不能舒伸令人肩背痛间使石榴痈 发于臂上各经俱有先肿后皮翻开无法可治惟用菊花汤洗净又用菊花烧灰同轻粉和匀敷之天井胸痈 生两乳中上二寸其症头痛心虚体倦其色赤肿门胁痈 发于右胁下长五寸许阔三寸微肿寒战小腹痛冲门气痈 生胸间乳上三寸赤肿痛甚灵道赫痈 生脐旁大如瓜凸出如瘿瘤阴谷 筑宾胃痈 生于左者名胃口疽生于右者名胃口痈曲池 内关肾痈 自肾俞穴起会阳幽痈 生脐下五寸大如鹅子令人寒战切牙痛连两胁筑宾裤裆痈 生于阴器之底近肛边阴子肿赤痛连腰背三阴交手背痈中渚瘰间使(灸五壮左灸右右灸左) 外关(灸三壮结核同治) 天井(灸五壮)内服养营汤其 自消唯一二个不消者用癞虾蟆一个剥去皮盖瘰 上用艾灸七壮立消蜂窠 自左边起窍皆出脓肩 曲池 此二穴乃治 之秘法也天池 天井 三间锥锐 自右边生起肩 曲池 天井盘蛇 延颈生者肩尖(即肩 ) 肘尖(即曲池) 人迎 肩外俞 天井 骑竹马灸三七壮瓜藤 胸前生者肘尖 少海 骑竹马灸马刀 腋下生者渊腋 支沟 外关足临泣(头腋俱治) 间使(治生耳后入发际微肿硬如石引头痛 灸二七壮)凡瘰 出于颊下及颊车边者当于手足阳明经取穴治之然肩 曲池二穴亦妙合谷 足三里 （以上感毒深者灸后再二三报之)隔蒜灸法 用独蒜片从后发核上灸起至初发母核而止多灸自效瘿瘤 男左灸十八壮右十七壮女左十八壮右十七壮天突(治一切瘿瘤初起者甚妙) 通天 云门 臂 曲池(治血肉筋气石耳后五瘿)中封(大椎(头瘿) 风池 气舍 会 天府 冲阳身面 疣当疣上灸三壮即消亦有止灸一壮以水滴之自去瘾疹曲池 阳溪 天井疮疥风门 间使 合谷 大陵(胸前疮疥)侵脑 在目锐 穴中发下一寸其症寒战发热双目痛支正风眉 生两眉间长如生爪皮赤肿引两目侵眉痛难忍阳谷马口疮 生于鼻下肿痛大如马刀门鱼腮 生耳下腮中发时连牙痛四渎龙泉毒 生人中内百会肩风 生肩上青肿甚者痛连两胁肩贞流注 生起于缺盆穴气复合于天枢穴梁邱气痞 生腹皮里膜外状如覆杯章门鹤膝风 发于膝内股肿疼甚者见青筋引足心痛此症系二阴不足三阴交 膝眼(穴在膝下两旁陷中)腋气凡腋气先用快刀剃去腋毛乃用好定粉水调搽患处六七日后看腑下有一点黑者必有孔如针大或如簪脚即气窍也用艾炷如米大灸三四壮永不再发毒疮久不收口凡患痈疽溃后久不收口脓水不臭亦无死肉者此因消败大过以致血气虚寒不荣肌肉治失其宜便为终身之患须内服十全大补汤等药外用大附子以温水泡透切作二三分浓置漏孔上以艾灸之或以附子为末用唾和作饼灸之亦可隔二三日再报之不三五次自然肌肉长满而宿患平矣黄蜡灸法先以湿面随痈疽肿根作圈高寸余实贴皮上如井口形勿令渗漏圈外围布数重防火气烘肤圈内铺蜡屑三四分浓次以铜漏杓盛桑木炭火悬蜡上烘之令蜡化至滚再添蜡屑随添以井满为度皮不痛者毒浅灸至知痛为度皮痛者毒深灸至不知痛为度去火杓即喷冷水少许于蜡上俟冷起蜡蜡底之色青黑此毒出之征也如漫肿无头者亦以湿纸试之于先干处灸之初起者一二次即消已成者二三次即溃不敛四围顽硬者即于疮口上灸之蜡从孔入愈深愈妙其顽腐瘀脓尽化收敛甚速豆豉饼灸法痈疽发背已溃未溃用江西淡豆豉为末量疮大小黄酒合作饼浓三分置患处灸之饼干再易一饼如已有疮孔勿覆孔上四布豉饼列艾其上灸之使微热勿令肉破如热痛急易之日灸三度令疮孔出汗即瘥蛴螬灸法疳 恶疮诸药不验者取蛴螬剪去两头安疮口上以艾灸之七壮一易不过七枚无不效者神灯照法方用 朱砂 雄黄 血竭 没药(各二钱) 麝香(四分)共为细末每用三分红绵纸裹药搓捻长七寸麻油浸透用火点着离疮半寸许自外而内周围徐徐照之火头向上药气入内毒瓦斯随火解散自不致内侵脏腑初用三根渐加至四五根候疮势渐消时仍照之但照后即用敷药围敷疮根比疮晕大二三分为率疮口用万应膏贴之如干及有脓用猪蹄汤润洗之如已溃大脓泻时不必用此照法惟初起七日前后即起发法能使未成者自消已成者自溃不起发者即起发不腐者即腐实有奇验桑柴火烘法凡痈疽初起肿痛重若负石坚而不溃者用新桑树根劈成条或桑木枝长九寸劈如指粗一头燃着吹灭用火向患处烘片时火尽再换每次烘三四枝每日烘二三次以知热肿溃肉腐为度此古法也但桑柴火力甚猛宜干未溃之先可以生发阳气速溃速腐若已溃之后或疮口寒或天气寒或肌肉生迟者亦须烘之使肌肉常暖法以桑木烧作红炭以漏杓盛之悬患上自四围烘至疮口或高或低总以疮知热为度每日烘后再换敷贴之药盖肌肉遇暖则生溃后烘法亦疡科所不可缺也

　　卷之四

　　砚丞医愿

　　人之有生禀受五气养以五味 为五色发为五声五者相得气血和平五者一失疾 乃生由外之阴脏剖腹湔肠极形无尚多出神奇理明义畅非谓万病尽可生全膏肓骨髓视之了然慨夫晚近风气浸薄冬不潜阳雷电间作未春先荣未秋先落根浅干柔花娇实剥其在于人质鲜古朴朝夕营营声色利贷仁浓少存神气萧索夭折匪天本根先断我心鉴此游艺医林会以儒理出以佛心参形合数援古症今七方十剂运用时钦究惭浅学是用规箴

　　卷之四

　　本愿五则

　　一拙性耽闲散且有希夷先生之癖时或懒于酬应故不敢悬壶以完吾璞一诊病必详问病因参以色脉务得其表里虚实不敢少存率略一立方不拘大小奇偶必法古而不滞于古务期当理中病一用药不取隐僻奇异之品用引不过借以引经不学时习多选新奇希贵之物以标异邀名一病有万变治亦有万变非具圣明之质不能尽彻其微予或心有疑似即使就正明哲不敢苟且

　　卷之四

　　不治五则

　　一贪欲无度怪僻反常者不治一有挟自任轻医试药者不治一病家乱杂疑忌多端者不治一家人怨詈与病患违忤者不治一不守医戒阳奉阴违者不治凡此五者皆由人作苟自知所病不治亦治明者鉴之
