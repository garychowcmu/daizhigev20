罗氏会约医镜 清 罗国纲
　　
　　自序
　　
　　凡例
　　
　　卷之一　脉法
　　一、脉法论
　　二、四字脉诀
　　三、二十七种脉象
　　四、二十七种脉证
　　五、胃脉论
　　六、尺脉论
　　七、论脉阴阳真假
　　八、论脉虚实
　　九、胃脉关病吉凶
　　十、脉须辨真
　　十一、脉证真假辨
　　十二、从证从脉辨
　　十三、脉有所忌
　　十四、论脉顺逆
　　十五、论一岁之中脉象不得再见
　　十六、论脱阴脱阳
　　十七、脉有相似宜辨
　　十八、论脉阴阳生死寒热
　　十九、论气血衰微脉
　　二十、痈疽脉
　　二十一、论脉之有神无神
　　二十二、总论脉证四条
　　二十三、虚实凭脉辨
　　二十四、脉宜沉候
　　二十五、脉以沉取为根
　　二十六、老少脉异
　　二十七、胎脉歌括
　　
　　卷之二　治法精要
　　一、论人元气宜早培补
　　二、论事属损伤宜自戒惧
　　三、虚实真假辨
　　四、治宜精一
　　五、补泻有法
　　六、治法从逆
　　七、升阳散火滋阴降火辨
　　八、君火相火论
　　九、用药之法
　　十、先天水火论
　　十一、相火论
　　十二、标本论
　　十三、论内伤外感不同
　　十四、论寒热
　　十五、论寒热脉证有虚实真假内外之异
　　
　　卷之三　伤寒（上）
　　一、伤寒总论
　　二、伤寒脉论
　　三、伤寒六经循序传变
　　四、论治伤寒勿拘古方
　　五、论证分表里
　　六、论表里之虚实
　　七、论汗证
　　八、论忌汗
　　九、感冒伤寒新旧发表诸方
　　十、论吐证
　　十一、论下证
　　十二、论证当下
　　十三、论证忌下
　　十四、伤寒攻里诸方
　　十五、论清理
　　十六、论温
　　十七、论补
　　十八、论三阴
　　十九、论伤寒中寒不同
　　二十、论传经及合病并病
　　二十一、论两感
　　
　　卷之四　伤寒（下）
　　二十二、伤寒变证引言
　　二十三、论伤寒目证
　　二十四、论伤寒舌证
　　二十五、论伤寒衄血
　　二十六、论伤寒发渴
　　二十七、论伤寒口疮喉肿
　　二十八、论伤寒咳嗽
　　二十九、论伤寒呃逆
　　三十、论伤寒呕吐
　　三十一、论伤寒发黄
　　三十二、论伤寒腹痛
　　三十三、论伤寒蓄血
　　三十四、论伤寒热入血室
　　三十五、论伤寒下利
　　三十六、论伤寒协热下利
　　三十七、论伤寒二便不通
　　三十八、论伤寒发狂
　　三十九、论伤寒发斑发疹
　　四十、论伤寒阳厥阴厥
　　四十一、论伤寒囊缩
　　四十二、论伤寒撮空证
　　四十三、论伤寒发喘
　　四十四、论伤寒腹满
　　四十五、论伤寒变温病暑病
　　四十六、论伤寒劳复食复
　　四十七、论伤寒虚证
　　四十八、伤寒论治摘要
　　四十九、论伤寒误药伤人
　　五十、论伤寒用药须得佐使
　　五十一、论伤寒用药须配合得宜
　　五十二、论伤寒有宜从证不从脉
　　五十三、论伤寒有宜从脉不从证
　　五十四、伤寒脉证凶候
　　
　　卷之五　瘟疫
　　一、论瘟疫与伤寒不同治法亦异
　　二、论瘟疫治法
　　三、论汗宜缓
　　四、论下宜急
　　五、论下法权变
　　六、论应下诸症
　　七、论下后脉证变幻
　　八、论瘟疫痞满
　　九、论瘟疫呕吐
　　十、论瘟疫蓄血
　　十一、论瘟疫发黄
　　十二、论瘟疫自汗
　　十三、论瘟疫盗汗
　　十四、论瘟疫发斑
　　十五、论瘟疫解后调理
　　十六、论瘟疫下格上呕
　　十七、论瘟疫大便泄泻闭结二证
　　十八、论疫病小便杂症
　　十九、论瘟疫蛔厥
　　二十、论瘟疫呃逆
　　二十一、论瘟疫饮水
　　二十二、论瘟疫阳证似阴
　　二十三、论瘟疫投凉药之害
　　
　　卷之六　杂证
　　一、论头痛
　　脉候
　　二、论面病
　　三、论眼目
　　四、论鼻证
　　五、论耳病
　　六、论口病
　　附：论舌病
　　
　　卷之七　杂证
　　七、论齿牙
　　八、论咽喉
　　九、论声喑
　　十、论胁痛
　　十一、论腰痛
　　脉息
　　十二、论眩晕
　　十三、论不寐
　　十四、论腹痛
　　腹痛脉理
　　十五、论霍乱
　　脉症吉凶
　　
　　卷之八　杂证
　　十六、论反胃噎膈
　　论脉
　　死症
　　十七、论痞满
　　十八、论恶心
　　十九、论脾胃
　　二十、论痰饮
　　脉候
　　二十一、论积聚
　　脉候
　　二十二、论、瘕、、痞、癖等症
　　
　　卷之九　杂证
　　二十三、论咳嗽
　　脉候
　　二十四、论喘、促、哮三证
　　脉论
　　二十五、论肿胀
　　脉候
　　死证
　　二十六、论失血
　　论脉
　　
　　卷之十　杂证
　　二十七、论痢疾
　　论脉
　　死证
　　二十八、论疟疾
　　脉候
　　二十九、论真中风似中风
　　脉候
　　三十、论怔忡、惊悸、恐惧、健忘
　　脉侯
　　三十一、论泄泻
　　三十二、论呕吐
　　
　　卷十一　杂证
　　三十三、论黄胆
　　三十四、论痹证
　　三十五、论便血
　　三十六、论小便不通
　　附：论小便不禁
　　三十七、论淋癃
　　三十八、论阳痿
　　三十九、论脱肛
　　四十、论瘰
　　
　　卷十二　杂证
　　四十一、论痔漏
　　四十二、论癫狂
　　附：论邪祟
　　四十三、论三消
　　四十四、论汗证
　　治汗备要
　　论汗出凶证
　　四十五、论痉证
　　附：劳风风搐各经兼证
　　四十六、论暑证
　　四十七、论湿证
　　四十八、论燥证
　　四十九、论火证
　　
　　卷十三　杂证
　　五十、论疝
　　脉候
　　疝方分类
　　五十一、论遗精
　　五十二、论痿证
　　五十三、论诸虫
　　五十四、诸毒
　　论蛊毒
　　五十五、论脚病
　　脉理
　　
　　卷十四　妇科（上）
　　经脉门
　　一、月经
　　二、论经先期
　　三、论经后期
　　四、论经乱常
　　五、论经期腹痛
　　六、论经水多少
　　七、论血色
　　八、论经不行
　　九、论崩
　　十、论崩血心痛
　　十一、论漏
　　十二、论热入血室
　　十三、论赤带白带白浊白淫
　　十四、论五色带下
　　十五、论瘕
　　嗣育门
　　十六、子嗣
　　十七、论男女用药
　　十八、论药各有所宜
　　十九、天时地利
　　二十、饮食
　　胎孕门
　　二十一、胎脉
　　二十二、胎前调养免至堕胎
　　二十三、女转男胎
　　二十四、论堕胎
　　二十五、安胎
　　二十六、妊娠伤寒
　　二十七、胎漏
　　二十八、妊妇中风
　　二十九、子痫
　　三十、子烦
　　三十一、子悬
　　三十二、子肿
　　三十三、子气
　　三十四、子满
　　三十五、子淋
　　三十六、孕妇尿闭
　　三十七、子鸣
　　三十八、子喑
　　三十九、尿血
　　四十、妊妇恶阻
　　四十一、妊娠腹痛
　　四十二、妊妇霍乱
　　四十三、妊妇泄泻
　　四十四、妊妇痢疾
　　四十五、妊妇咳嗽
　　四十六、妊妇疟疾
　　四十七、妊妇中暑
　　四十八、妊妇腰痛
　　四十九、妊妇失血
　　五十、妊妇气喘
　　五十一、妊妇悲伤
　　五十二、鬼胎
　　五十三、治邪祟法
　　
　　卷十五　妇科（下）
　　胎产门
　　五十四、胎产神法
　　五十五、弄胎试胎
　　五十六、产听自然
　　五十七、难产源流
　　五十八、稳婆
　　五十九、产候
　　六十、进饮食戒喧闹
　　六十一、论生产凶证
　　六十二、子死腹中
　　六十三、胞衣不出
　　六十四、论产门不开不闭子宫不收
　　产后门
　　六十五、产后脉论
　　六十六、论产后调治
　　六十七、论治产后仍宜因证
　　六十八、产后当知
　　六十九、产后忌药
　　七十、产后血晕
　　七十一、恶露不绝
　　七十二、产后头痛
　　七十三、产后腹痛
　　七十四、产后胁痛
　　七十五、产后腰痛
　　七十六、产后身痛
　　七十七、产后气喘
　　七十八、产后咳嗽
　　七十九、产后心涌
　　八十、产后发热
　　八十一、产后发狂
　　八十二、产后呕逆
　　八十三、产后寒热往来
　　八十四、产后疟疾
　　八十五、产后出汗
　　八十六、产后中风
　　八十七、产后伤寒
　　八十八、产后浮肿
　　八十九、产后不语
　　九十、产后泄泻
　　九十一、产后痢疾
　　九十二、产后大便闭涩
　　九十三、产后小便不通或短少
　　九十四、产后淋证
　　九十五、产后尿血
　　九十六、产后遗尿不禁兼损脬漏尿
　　九十七、产后大便血
　　九十八、产后二便不通
　　九十九、产后崩血
　　一○○、产后霍乱吐泻
　　一○一、产后积聚瘕块
　　一○二、产后呃逆
　　一○三、产后惊悸
　　一○四、产后口渴
　　一○五、产后蓐劳
　　乳病门
　　一○六、乳少
　　一○七、乳病
　　前阴门
　　一○八、阴挺
　　一○九、阴肿
　　一一○、阴疮
　　一一一、阴痒
　　一一二、阴冷
　　一一三、阴吹
　　一一四、下胎断产
　　
　　卷十六　本草（上）
　　凡列
　　草部
　　一、人参
　　二、黄
　　三、当归
　　四、甘草
　　五、白朮
　　六、苍朮
　　七、丹参
　　八、沙参
　　九、元参
　　十、苦参
　　十一、川芎
　　十二、白芍药
　　十三、生地黄
　　十四、熟地黄
　　十五、五味子
　　十六、天门冬
　　十七、麦门冬
　　十八、款冬花
　　十九、远志
　　二十、羌活
　　二十一、独活
　　二十二、防风
　　二十三、细辛
　　二十四、白芷
　　二十五、麻黄
　　二十六、麻黄根
　　二十七、葛根
　　二十八、升麻
　　二十九、柴胡
　　三十、前胡
　　三十一、紫苏
　　三十二、桔梗
　　三十三、大黄
　　三十四、黄芩
　　三十五、黄连
　　三十六、胡黄连
　　三十七、龙胆草
　　三十八、香附
　　三十九、砂仁
　　四十、附子
　　四十一、半夏
　　四十二、南星
　　四十三、贝母
　　四十四、天麻
　　四十五、香薷
　　四十六、荆芥
　　四十七、本
　　四十八、怀牛膝
　　四十九、车前子
　　五十、泽泻
　　五十一、木通
　　五十二、石菖蒲
　　五十三、山药
　　五十四、延胡索
　　五十五、白豆蔻
　　五十六、草豆蔻
　　五十七、草果
　　五十八、肉豆蔻
　　五十九、补骨脂
　　六十、益智仁
　　六十一、使君子
　　六十二、刺蒺藜
　　六十三、沙苑蒺藜
　　六十四、肉苁蓉
　　六十五、锁阳
　　六十六、巴戟天
　　六十七、胡芦巴
　　六十八、菟丝子
　　六十九、覆盆子
　　七十、蛇床子
　　七十一、仙茅
　　七十二、知母
　　七十三、紫菀
　　七十四、葳蕤
　　七十五、广木香
　　七十六、藿香
　　七十七、大茴香
　　七十八、黄精
　　七十九、蒲黄
　　八十、何首乌
　　八十一、牡丹皮
　　八十二、艾叶
　　八十三、红花
　　八十四、菊花
　　八十五、萆
　　八十六、土茯苓
　　八十七、旱莲草
　　八十八、秦艽
　　八十九、青蒿
　　九十、金银花
　　九十一、石斛
　　九十二、薏苡仁
　　九十三、百合
　　九十四、天花粉
　　九十五、栝蒌仁
　　九十六、续断
　　九十七、蓄
　　九十八、灯芯
　　九十九、白鲜皮
　　一○○、益母草
　　一○一、薄荷
　　一○二、郁金
　　一○三、姜黄
　　一○四、三棱
　　一○五、莪朮
　　一○六、白茅根
　　一○七、白前
　　一○八、白薇
　　一○九、白芨
　　一一○、连翘
　　一一一、夏枯草
　　一一二、大蓟、小蓟
　　一一三、旋覆花
　　一一四、三七
　　一一五、地榆
　　一一六、瞿麦
　　一一七、茵陈
　　一一八、海金沙
　　一一九、木贼草
　　一二○、谷精草
　　一二一、决明子
　　一二二、青葙子
　　一二三、牛蒡子
　　一二四、葶苈子
　　一二五、射干
　　一二六、山豆根
　　一二七、冬葵子
　　一二八、贯众
　　一二九、狗脊
　　一三○、荜茇
　　一三一、良姜
　　一三二、紫草
　　一三三、防己
　　一三四、骨碎补
　　一三五、钩藤
　　一三六、淫羊藿
　　一三七、大戟
　　一三八、甘遂
　　一三九、商陆
　　一四○、芫花
　　一四一、青黛
　　一四二、王不留行
　　一四三、蕤草
　　一四四、苍耳子
　　一四五、马兜铃
　　一四六、青木香
　　一四七、白蔹
　　一四八、白头翁
　　一四九、常山
　　一五○、牵牛子
　　一五一、威灵仙
　　一五二、百部
　　一五三、茜草
　　一五四、海藻
　　一五五、海带
　　一五六、昆布
　　一五七、蓖麻子
　　一五八、凤仙花
　　一五九、白附子
　　一六○、天名精
　　一六一、鹤风
　　一六二、藜芦
　　一六三、续随子
　　一六四、泽兰
　　一六五、蒲公英
　　一六六、萱草
　　一六七、山茨菇
　　一六八、漏芦
　　一六九、刘寄奴草
　　一七○、马勃
　　一七一、蕺
　　一七二、孩儿茶
　　一七三、败草
　　一七四、蚤休
　　一七五、卫矛
　　一七六、马鞭草
　　一七七、水萍
　　一七八、茵芋
　　一七九、大青
　　一八○、黄药根
　　一八一、荠
　　一八二、山柰
　　一八三、紫花地丁
　　一八四、甘松香
　　一八五、地肤子
　　一八六、石韦
　　一八七、天仙藤
　　一八八、烟草
　　一八九、苎麻根
　　一九○、凌霄花
　　一九一、景天
　　一九二、芦荟
　　一九三、芦茅根
　　一九四、卷柏
　　一九五、兰叶
　　一九六、王瓜
　　
　　卷十七　本草（中）
　　竹木部
　　一九七、淡竹叶
　　一九八、竹茹
　　一九九、竹沥
　　二○○、天竹黄
　　二○一、雷丸
　　二○二、荆苈
　　二○三、肉桂
　　二○四、桂心
　　二○五、桂枝
　　二○六、茯苓
　　二○七、茯神
　　二○八、琥珀
　　二○九、松节
　　二一○、柏子仁
　　二一一、侧柏叶
　　二一二、枸杞子
　　二一三、地骨皮
　　二一四、山栀子
　　二一五、黄柏
　　二一六、山茱萸
　　二一七、杜仲
　　二一八、女贞实
　　二一九、桑白皮
　　二二○、酸枣仁
　　二二一、猪苓
　　二二二、浓朴
　　二二三、槟榔
　　二二四、川椒
　　二二五、椒目
　　二二六、胡椒
　　二二七、吴茱萸
　　二二八、皂角
　　二二九、肥皂
　　二三○、棕榈
　　二三一、枳实
　　二三二、枳壳
　　二三三、槐角
　　二三四、苦楝子
　　二三五、蔓荆子
　　二三六、五加皮
　　二三七、干漆
　　二三八、蜜蒙花
　　二三九、丁香
　　二四○、诃子
　　二四一、乌药
　　二四二、乳香
　　二四三、没药
　　二四四、枫脂香
　　二四五、大枫子
　　二四六、没石子
　　二四七、芜荑
　　二四八、木鳖子
　　二四九、巴豆
　　二五○、五倍子
　　二五一、百药煎
　　二五二、沉香
　　二五三、檀香
　　二五四、降真香
　　二五五、冰片
　　二五六、樟脑
　　二五七、苏合香油
　　二五八、大腹皮
　　二五九、楮实
　　二六○、茶茗
　　二六一、血竭
　　二六二、金樱子
　　二六三、郁李仁
　　二六四、苏木
　　二六五、辛夷
　　二六六、蕤仁
　　二六七、桑寄生
　　二六八、杉木
　　二六九、芙蓉花
　　二七○、海桐皮
　　二七一、樗根白皮
　　二七二、榆白皮
　　二七三、秦皮
　　二七四、阿魏
　　二七五、山茶花
　　二七六、木槿
　　二七七、水杨柳
　　二七八、柞木枝
　　二七九、石南叶
　　二八○、紫荆木皮
　　谷部
　　二八一、粳米
　　二八二、糯米
　　二八三、麦芽
　　二八四、神曲
　　二八五、红曲
　　二八六、酒
　　二八七、醋
　　二八八、小麦
　　二八九、荞麦
　　二九○、粟
　　二九一、罂粟壳
　　二九二、黑豆
　　二九三、赤小豆
　　二九四、绿豆
　　二九五、白扁豆
　　二九六、淡豆豉
　　二九七、刀豆
　　二九八、芝麻
　　二九九、火麻仁
　　果部
　　三○○、陈皮
　　三○一、青皮
　　三○二、桃仁
　　三○三、杏仁
　　三○四、木瓜
　　三○五、山楂
　　三○六、乌梅
　　三○七、芡实
　　三○八、大枣
　　三○九、莲子
　　三一○、石莲子
　　三一一、莲花须
　　三一二、藕
　　三一三、荷叶
　　三一四、龙眼
　　三一五、荔枝
　　三一六、胡桃
　　三一七、榧子
　　三一八、石榴皮
　　三一九、柿
　　三二○、枇杷叶
　　三二一、橄榄
　　三二二、梨
　　三二三、甘蔗
　　三二四、白砂糖
　　三二五、白果
　　三二六、荸荠
　　三二七、海松子
　　菜部
　　三二八、生姜
　　三二九、干姜
　　三三○、黑干姜
　　三三一、葱
　　三三二、大蒜
　　三三三、韭菜
　　三三四、韭子
　　三三五、薤
　　三三六、莱菔
　　三三七、莱菔子
　　三三八、白芥子
　　三三九、甜瓜蒂
　　三四○、芸苔
　　三四一、马齿苋
　　三四二、冬瓜
　　三四三、西瓜
　　三四四、丝瓜
　　三四五、茄根
　　三四六、胡荽
　　三四七、苦菜
　　
　　卷十八　本草（下）
　　金石水土部
　　三四八、金箔
　　三四九、铜绿
　　三五○、自然铜
　　三五一、铅
　　三五二、黄丹
　　三五三、铅粉
　　三五四、雄黄
　　三五五、朱砂
　　三五六、水银
　　三五七、轻粉
　　三五八、银朱
　　三五九、铁
　　三六○、古钱
　　三六一、生赤铜
　　三六二、蜜陀僧
　　三六三、硫黄
　　三六四、白矾
　　三六五、朴硝
　　三六六、元明粉
　　三六七、石膏
　　三六八、滑石
　　三六九、赤石脂
　　三七○、紫石英
　　三七一、炉甘石
　　三七二、浮石
　　三七三、硼砂
　　三七四、砂
　　三七五、瓷石
　　三七六、青礞石
　　三七七、花蕊石
　　三七八、代赭石
　　三七九、阳起石
　　三八○、禹余粮
　　三八一、皂矾
　　三八二、胆矾
　　三八三、砒霜
　　三八四、锻石
　　三八五、食盐
　　三八六、青盐
　　三八七、石蟹
　　三八八、矾石
　　三八九、诸水
　　三九○、诸土
　　三九一、伏龙肝
　　三九二、百草霜
　　三九三、墨
　　禽兽部
　　三九四、鸡
　　三九五、鸭
　　三九六、雁肪
　　三九七、鸽
　　三九八、燕尿
　　三九九、雀卵
　　四○○、苍鹅
　　四○一、雉
　　四○二、猪
　　四○三、犬肉
　　四○四、羊肉
　　四○五、羊角
　　四○六、牛肉
　　四○七、黄明胶
　　四○八、牛黄
　　四○九、阿胶
　　四一○、虎胫骨
　　四一一、犀角
　　四一二、羚羊角
　　四一三、熊胆
　　四一四、望月砂
　　四一五、鹿茸
　　四一六、鹿角胶
　　四一七、麝香
　　四一八、獭肝
　　四一九、象皮
　　四二○、白马溺
　　四二一、驴溺
　　四二二、鼠矢
　　四二三、夜明砂
　　鳞介鱼虫部
　　四二四、龙骨
　　四二五、龙齿
　　四二六、龟版
　　四二七、鳖甲
　　四二八、穿山甲
　　四二九、牡蛎
　　四三○、石决明
　　四三一、蛤粉
　　四三二、田螺
　　四三三、真珠
　　四三四、海螵蛸
　　四三五、蜂蜜
　　四三六、露蜂房
　　四三七、蝉蜕
　　四三八、僵蚕
　　四三九、晚蚕砂
　　四四○、玳瑁
　　四四一、斑蝥
　　四四二、蝎
　　四四三、蜈蚣
　　四四四、白颈蚯蚓
　　四四五、五谷虫
　　四四六、白蜡
　　四四七、五灵脂
　　四四八、白花蛇
　　四四九、蚺蛇胆
　　四五○、蛇蜕
　　四五一、螃蟹
　　四五二、虾
　　四五三、蜗牛
　　四五四、水蛭
　　四五五、虻虫
　　四五六、蟾蜍
　　四五七、蜣螂
　　四五八、桑螵蛸
　　四五九、蜘蛛
　　四六○、虫
　　四六一、蝼蛄
　　四六二、瓦楞子
　　四六三、鲤鱼
　　四六四、鲫鱼
　　四六五、鳗鲡
　　四六六、鳝鱼
　　四六七、蠡鱼
　　四六八、青鱼胆
　　四六九、石首鱼
　　人部
　　四七○、发灰
　　四七一、人牙
　　四七二、人乳
　　四七三、紫河车
　　四七四、脐带
　　四七五、童便
　　四七六、秋石
　　四七七、人中白
　　四七八、人中黄
　　四七九、裤裆灰
　　
　　卷十九　儿科、疮科
　　儿科
　　疮科
　　
　　卷二十　痘科
　　自序
　　昔范文正有云：「不为良相，愿为良医。」诚以良相辅翼圣君，燮变理阴阳，俾群生咸安化宇；良医挽回造化，拯救困危，俾个疾悉登寿域。其权异，其济世安民之心则一也。自轩岐而下，《灵枢》《素问》之书，传于奕世，后医如仲景、河间、东垣、丹溪辈，皆能深究其理，出所心得，成一家言。凡外感内伤，业医者循而用之，每着功效。然其得力处固多，而各持己见偏误者，亦间有之。越人张景岳起而辨论，有以见此道中纯粹以精者之难其人也。（纲）何人斯，敢著书立说以误人哉？然有不容已于心者。忆自少治举子业，即好读医书，朝夕研求，意欲于世稍效一得于病患者。又思古人座右语：「绵世泽莫如为善，振家声还是读书。」余家世处湘邑，不失敦笃，而吾父孤立，昆季多人，佐家政以司课读者，纲居长，厥任尤重。因督率群弟，奋志芸窗，不数年而皆入庠序。己卯科，四弟国俊得膺多荐。已丑科，幸捷南宫，叨馆选。荷蒙皇上特恩，敕封三代。父母均享寿八旬余。生逢覃恩，邀锡封者十余年。
　　
　　乙巳岁，复晋赠为承德郎，而（纲）亦与焉。一门之内，恩荣四代，愧元以报，惟午夜抱惭而已。
　　
　　（纲）今者七旬有余，优游杖履，披览医书，随境施方，其治痼疾以登寿域者，难以数记。恐后失传，将平日所考脉法治法，得诸心而皮之手者，会约为一集。质诸高明，佥云明析简确。
　　
　　在深于医者，不得视为陈言；即初学人，开卷亦可朗然。其于医道，不无小补。纲是以付之梓，不数月而告成。
　　
　　缙绅先生，俯赐弁言，褒荣华衰。倘摘其瑕而明教之，是尤（纲）之所浓望也夫！
　　
　　时乾隆五十四年己酉岁孟冬月，敕封承德郎翰林院检讨加三级楚南上湘罗国纲振占氏自序
　　
　　凡例
　　一、是书之作，因古来医书最多，且有用诗词歌赋体者，在初学固难遍阅，而浅学亦难会悟。（纲）本《内经》，兼集名言，着为是书，名之曰《会约医镜》，差去群籍之精蕴，约千百言为一二言云。
　　
　　一、是书各症叙论之内，必明是病属风、属寒，属表、属里，属虚、属实，属何经、何脏之类。以后照前论各方治之，不敢贻漏。
　　
　　一、是书本生平之心得者以立言，不敢捃摭以竞繁多，隐晦以彰深远；务令一见能解，以便取用。
　　
　　一、是书所载某汤某丸，必详明其症之与脉若何，未敢孟浪。汤散下有书一新字者，是（纲）照脉照症制之，屡试屡验者。
　　
　　一、是书所载古方新方之后，详明加减，不得谓病必无兼症。绪方之上标题数字，以便披阅，令人见是方治是病，不致误月。
　　
　　一、是书立论方略，必取其中正平稳，切于病症之治法者为要。诡僻之方，怪险之法，毫不敢登。
　　
　　一、是书于浅易之症，必虑及深远，不得仿本以贻后患。即有难措处者，亦必多方设法以救之，不忍轻置之也。
　　
　　一、是书于每症之后，备拣古来调治单方，详细广集。恐地分南北，有无各异；又恐荒村僻野，难以办药，势急事迫，即拣是症单方用之，取效最捷。
　　
　　一、是书所载单方，细为揣摩，必于脉之虚突，病之表里，俱无妨焉，方敢摘录，阅者详之。
　　
　　一、是书于症之宜参者，或有未便，酌以他药代之，亦不得已而变化之耳。至于牛黄、天竹黄、珊瑚、琥珀之类，虽或有之，而不甚真，用之无益，故方内不轻载焉。
　　
　　一、是书词句篇章，不能工雅，（纲）学浅故也。然亦只求明达，不尚虚文，阅者期我谅焉。
　　
　　一、是书于脉法、治法、伤寒、瘟疫、杂症、妇科、本草似为详尽；至于儿科、痘科、外科，备拣古来切要方论，无一不验者，录之以备取用。
　　卷之一　脉法
　　一、脉法论
　　凡古今之论脉者不一，有深远而不明者，有繁多而无用者，有简略而不该者，有臆撰而背谬者，令人阅之，不惟不能朗然，且有用之而贻害者。余于此道，已阅历五十年矣，稍有所会。故自生平诊脉以来，或势危断生，或身旺断死，或断三年死，或五月、或百日、或即日死，无一之不验者。此余之心得，初非可以言传也。余于后尺脉条勉强言之，亦不过明其概耳。但规矩准绳须当明析，庶不致有误。今余备拣《内经》及历代名贤最显最约、决不可少之脉诀，录之于后，以便人取用，是由浅入深之道也。人能细意会之，亦可以无遗蕴矣。
　　
　　二、四字脉诀
　　（四字脉诀从来久矣，兹于缺者补之，讹者正之，复加注释；文简义该，实学人之医镜也。）
　　
　　脉为血脉，百骸贯通。大会之地，寸口朝宗。
　　
　　脉者，血脉也。血脉之中，气道行焉。而经曰：「肺朝百脉，为脉之大会」。盖肺如华差，各经皆处其下也。
　　
　　上部为寸，中关下尺，三部九分，因人下指。
　　
　　上属阳，下属阴，三部九分。人长，下指稍疏；人短，下指稍密。
　　
　　心与胞络，左寸之中，膻中与肺，右寸所应。（膻即胸也。）
　　
　　二寸居上，所谓上以候上也。故凡头面、咽喉、口齿、颈项、肩背之病，皆候于此。
　　
　　惟胆与肝，左关脉定；胃与脾脉，属在右关。
　　
　　二关居中，所谓中以候中也。故凡胁肋、腹背之疾，皆候于此。
　　
　　膀胱及肾，左尺所认，小肠相火，属在右肾。
　　
　　二尺居下，所谓下以候下也。故凡腰膝、小腹、阴道、胫中之病，皆候于此。按《本经》曰：「脉之上者应上，下者应下。」自叔和云：「心与小肠合于左寸，肺与大肠合于右寸」，其谬甚矣。二肠皆下部之腑，小肠属火，火居火位，故当配于下之右，以右肾乃元阳之本也；大肠属金，金水相从，故当配于下之左，以左臂乃真阴之舍也。欲察下部之水火者，端在二尺。但二肠连胃气，故《内经》亦不言其定处。但曰大肠、小肠，皆属于胃，是又可于胃察二肠之气也。
　　
　　关前一分，内外所重。左为人迎，以候外因；右为气口，可辨食症。
　　
　　上中下，一部三分。今曰关前一分，仍在关上，但前一分耳。左谓人迎，仍在肝胆脉内。紧甚则伤风，（风中有寒。）宜发表。右谓气口，仍在脾胃脉内。紧甚则伤食，宜消导。
　　
　　（伤食脉于此辨。）
　　
　　神门属肾，而在关后；人无二脉，有死不二。
　　
　　经曰：「上中无脉，下部有脉，虽困无害。」以两尺属水火，为人之根本，所以称神门也。余生平断人之生死亦在于是。上二部不论，于两尺脉按之，至于将止未止之间，能滑而过指，复有和缓之意，此人虽势危，亦可以生。若两头虽动，全无神力，下不滑而过指者，两尺败矣。或即日死，或即刻死，所必然者。若两头动而无神，而指下犹有一线之滑而欲过者，或三年、或二年而止。若两头动而无神，而指下稍有一毫之滑而欲过又不能过者，或半年、或旬日而危。此古今脉诀，无有明言之者。余能会之，有欲言而不能言者，姑言其概，以俟人之神而明之也。（两头即尺之两头也。）
　　
　　五脏不同，各有本脉。左寸之心，浮大而散。右寸之肺，浮涩而短。肝在左中，沉而弦长。
　　
　　肾在左尺，沉石而濡。右关属脾，脉象和缓。右尺相火，与心同断。
　　
　　此言五脏平脉。必知平脉，而后知病脉也。
　　
　　若夫四时，亦有平脉，春弦、夏钩，（即洪。）秋毛、冬、石。脾在四季，和缓不忒。
　　
　　春属肝木，木性弦。夏属心火，火性洪。秋属肺金，金性轻。（故曰毛。）冬属肾水，水凝如石。土旺于四季之末，各十八日。脾土居中，其性和缓。
　　
　　凡诊病脉，平旦为准，虚静凝神，调息细审。
　　
　　经曰：「诊法常以平旦，饮食未进，气血未乱，乃可诊有过（过即病也。）之脉。」虚静其心，凝神于指，稠匀自己气息，细审病者之源，言不可忽也。
　　
　　一呼（气出）。一吸，（气入）。合为一息。脉来四至，平和无疑。闰以太息，五至亦宜。
　　
　　三至为迟，迟则为冷。六至为数，数则为热。
　　
　　医者一呼脉再至，一吸脉再至，一息四至。而五至亦曰宜者，何也？盖以人之气息，三息中有一息之长，名为太息，如历家三岁一闰也。至于性急之人，脉亦急，常有五至，不足异也。若一息三至为迟，主冷病。一息六至为数，主热病。倘再迟再数，皆死脉也。
　　
　　迟数既明，浮沉须别。浮沉迟数，辨内外因。外因于天，内因于人。太过不及，脉中可分。
　　
　　外因风、寒、暑、湿、燥、火六气之邪，脉多洪大、紧数、弦长、滑实，而太过矣。内因喜伤心，怒伤肝，忧思伤脾，恐伤肾，惊伤心，七情之过，脉必虚微、细弱、短涩、濡芤，而不及矣。
　　
　　一脉一形，各有主病。脉有相兼，须当细论。
　　
　　三、二十七种脉象
　　浮脉：轻手即见，泛泛在上，如水之漂木，全在水面也。
　　
　　洪脉：如洪水之洪，有波涛汹涌之象，即大脉也，即钩脉也。
　　
　　虚脉：浮而无力，且大且迟也。
　　
　　散脉：亦浮而无力，按之如无，比虚更甚。
　　
　　芤脉：状如葱管，浮沉二候易见，中取正在空处，非绝无也；但比之浮沉，则无力耳。
　　
　　濡脉：浮而小且软也。
　　
　　微脉：似濡，则更甚矣。欲绝非绝、似有若无八字传神。
　　
　　革脉：浮而且弦且芤，外急内虚，状如鼓革。
　　
　　以上七脉，兼乎浮者，宜于浮脉中察而辨之。
　　
　　沉脉：在下，重按乃得，与筋骨相应，如石之坠于水底也。
　　
　　伏脉：沉之极也。沉脉在筋骨之间，伏脉则推筋着骨而后可见。
　　
　　牢脉：沉而有力，且大且长也。（与革脉之浮取而得者不同。）
　　
　　实脉：浮中沉三候，皆有力，更甚于牢脉也。
　　
　　弱脉：沉而极细软也。
　　
　　细脉：沉细而直且软也。（弱细二脉与上虚脉、濡脉、微脉相似，但上三者见于浮部，此二者见于沉部。）
　　
　　以上五脉，兼乎沉者，宜于沉脉中察而辨之。
　　
　　迟脉：一息三至，往来迟漫，为不及之象。
　　
　　缓脉：即平脉之有胃气也，一息四至，往来和匀也。
　　
　　涩脉：迟滞不利，如雨落沙上，来有形去无踪也。
　　
　　结脉：迟来，而时有一止也。
　　
　　代脉：迟而中止，且有定数，如四时禅代，不愆其期也。
　　
　　以上四脉，兼乎迟者，宜于迟脉中察而辨之。
　　
　　数脉：一息六至，往来急数，为太过之象。
　　
　　滑脉：滑而溜利，如珠走盘，如泥鳅在手。
　　
　　紧脉：紧急有力，切绳极似。
　　
　　促脉：数而时有一止，如疾行而蹶也。
　　
　　动脉：形如豆粒，厥厥动摇，两头俱俯，中间高起，故短如豆。（仲景云：「阳动则汗出，阴动则发热。」由是则尺寸皆有动脉，谓独见于关者。误矣。）
　　
　　以上四脉，兼乎数者，宜于数脉中察而辨之。
　　
　　短脉：短缩之象，不及本位。
　　
　　长脉：相引之象，过于本位。
　　
　　弦脉：长而端直，状类弓弦。
　　○（戴同父曰：关不诊短，若短脉见于关上，是上不通于寸为阳绝，下不通于尺为阴绝，死亡之脉也。）
　　
　　以上三脉，非浮沉迟数可括，故别列于此。
　　
　　四、二十七种脉证
　　浮脉主表，腑病所居。有力为风，无力血虚。浮迟表冷，浮数风热。浮紧风寒，浮缓风湿。
　　
　　六腑属阳，其应在表。浮而有力，风邪盛也；无力，阴血亏也。浮主表，迟主冷；浮而迟，为表冷也。浮主风，数主热；浮而数，为风热也。紧为寒，浮而紧，为风寒也。缓主湿，浮而缓，为风湿也。
　　
　　浮虚伤暑，浮芤失血，浮洪虚火，浮微劳极，浮濡阴虚，浮散虚剧，浮弦痰饮，浮滑痰热。
　　
　　暑伤气，气虚则脉虚。芤属失血，如吐血、下血之类。洪主火，洪而浮，为虚火。微为气血俱虚，故主劳极。血属阴，浮而濡为阴虚。虚极，故如散亡。弦为风木之象，浮而弦，乃风痰也。滑主痰，滑而浮为热痰也。
　　○虽曰浮为在表，然亦有风寒外感者，脉见紧数，而略兼乎浮，便是表邪。上文中亦有非是表症，若一概因浮而表之，则大害矣。其有浮大弦硬之极至四倍以上者，《内经》谓之关格，此非有神之谓，乃真阴虚极，而阳亢无根，大凶之兆也，不可不知。
　　
　　沉脉主里，为寒为积。有力痰食，无力气郁。沉迟虚寒，沉数伏热，沉紧冷痛，沉缓水蓄。
　　
　　五脏属阴，其应在里。沉者阴象也，积者脏病也，故为寒积。沉而有力，有形之物凝滞于内；沉而无力，无形之气郁结干中。沉迟皆属阴，所以虚寒，凡身冷、厥逆、洞泄、精寒等症见焉。沉而数，自热伏也。紧主诸痈，亦主冷，得之沉分，非冷痛乎！湿脉缓，今沉而缓，当水蓄矣。
　　
　　沉牢痼冷，沉实极热，沉弱阴亏，沉细虚湿，沉弦饮痛，沉滑食滞，沉伏吐利，阴毒积聚。
　　
　　寒脉牢固。实脉三部皆强，故为极热。沉弱无力，阴亏也。细为不足，亦主湿浸。弦主饮，亦主诸痛。滑虽主痰，若在脾部沉分，为食滞也。寸伏则吐，尺伏则利。在阴症伤寒则为阴毒积聚。
　　○沉脉属里，然必察其有力无力，以辨虚实。沉而实者，多气停积滞，宜消宜攻。沉而虚者，因阳不达，因气不舒，阳虚气陷者，宜温宜补。其有寒邪外感，阳为阴蔽，脉见沉紧而数，骯脏头痛身热等症者，正属外邪，亦不可表；以沉为里，或用温散可也。（迟脉兼症以下新补）迟脉主脏，阴盛阳亏。沉迟里虚，浮迟表寒。气寒不行，血寒凝滞。迟兼滑大，风痰顽痹。迟而细小，泄痛拘挛。
　　
　　迟脉主脏，有阴而少阳也。迟见于表里，可见内外虚寒。阳分迟，则气滞则痛；阴分（统论迟脉治法）
　　
　　迟，则血凝而闭。滑大而迟，风痰流于身体。迟而细小，虚寒见于泄泻。
　　○脉来迟慢者，总由元气不充，只可补养，不可妄旋攻击。
　　
　　（数脉兼症）数脉属腑，或吐或狂。紧数外感，细数内伤，弦数疟疾，空数虚疮，滑数多热，涩数多寒，动数胎孕，浮数胃亡。
　　
　　六腑属阳，数亦属阳。数而有力，阳气亢逆主吐；热邪傅里主狂。紧属寒，数属热；外感者憎寒壮热。阴虚内热，火不归元，脉自细数。疟脉多弦，弦数多热；脉数无热而反恶寒，必发痈也。脉数而滑，属实热；脉数而涩，属虚寒。胎孕脉，数而活动，多在两寸。胃（统论数脉原有虚实）脉和缓，若数而浮，胃气绝矣。
　　○数脉有阴有阳，何人皆以数为热？及详考《内经》则曰：诸急者多寒，缓者多热，滑者阳气盛，微有热；曰：粗大者阴不足，阳有余，为热中也；曰：缓而滑者曰热。并未有以数言热者。而迟冷、数热之说，始自《内经》；若遵此说，不分虚实，而概用寒凉，其害多矣。盖人之内热实火，脉反不数，而惟洪滑有力，如经文所言者是也。凡于数脉，止在有力无力分寒热也。数而洪滑有力者，当以热治；数而空虚细微者，或补阴、或兼补阳。此际顾本之不暇，何得复用苦寒以伤脾胃！滑司痰饮，右关主食。尺为蓄血，寸必吐逆。滑数滑大，上下皆热。妇人滑数，经断有孕。平人滑缓，气血充足。若滑而弦，虚损泻痢。
　　
　　滑为痰饮。右关沉滑，知有停食。两尺见之，必有蓄血。两寸见之，吐逆难免。若滑而大，滑而数，上热见于心肺、头目、咽喉之间；下热见于膀胱、小肠、大肠之间。妇人脉滑数而经断者为有孕。若平人脉滑而和缓，为气血充实之佳兆。至于滑而浮弦，属阴血亏损；而泻痢亦多弦滑之脉，此脾胃受伤也，不得通以火论。
　　
　　涩为阴脉，气血两亏。左寸脉涩，心虚而痛。右寸复然，自汗可商。关涩脾败，反胃结肠。
　　
　　两尺见之，精血大伤。
　　
　　气血两虚，故脉来艰涩。左寸见涩，心虚而痛，必对胸口。右寸复涩，则为自汗。盖汗乃心之液，而肺主皮毛也。右关见涩，脾虚湿胜，而血液枯竭，所以上为反胃，下为结肠。两尺脉涩，精血伤矣。
　　○凡脉见涩滞，多是七情所伤，血无以养，气无以充，上下内外，皆随所在而见不足之症。男子为伤精，女子为失血，为不孕，为经脉不调。诸家言气多血少，岂以脉之不利，犹有气多者乎？弦为木旺，脾伤泄泻。肺弦而浮，支饮外溢。弦而沉下，悬饮内痛。弦数多热，弦迟虚寒，弦大主弱，弦细拘急。寸弦头病，尺弦腹疼；肝弦　瘕。疟脉定弦。
　　
　　木旺者脉必弦。木旺伤土，土虚不能制湿，或痰欲，或泄泻之症生焉。此际宜平肝以补土，惟肉桂为妙。支饮者咳逆外肿，以土虚不能保肺也。悬饮者水留胁下，咳唾引痛，以土虚不能燥湿也。数热迟寒，内外皆然。弦大者脾亏少食，所以主虚；弦细者阳亏无气，所以拘急。寸主上焦，故头痛；尺主下焦，故腹痛。肝气郁结，而血　、食　、气瘕难免。
　　
　　至于疟疾之脉，本自弦也。
　　○弦从木化，气通乎肝。人有和缓之胃脉，则五脏俱安；肝邪所侵，则五脏俱病，何也？盖木之滋生在水，培养在土；若木气过强，则水因食耗，土为克伤。水耗则肾亏，土伤则胃损。肾为精血之本，胃为水谷之本，根本受伤，生气败矣，所以木不宜强也。矧人无胃气曰死；若肝邪与胃气不和，宜缓者与弦强相反，此脉总非佳兆。
　　
　　洪脉似实，重按则无。阳盛阴虚，相火燔灼。浮洪表热，沉洪里热。烦渴狂躁，咽干便结。关洪胃虚，尺洪肾竭。心洪火炎，肺洪燥咳。升阳散火，滋阴亦合。若作实治，病源未得。
　　
　　洪脉，来盛去衰，主阳旺阴虚之病。浮洪，身热自汗。沉洪，自有烦渴诸热症。右关洪，脾胃虚躁。左尺洪，肾亏水竭。心属火，洪则上炎。脉属金，洪则燥咳。治宜升阳散火，兼之滋阴乃妙；若作实火，以硝黄下之，则大谬矣。
　　○洪而有力为实，大而无力为洪，此气实血虚之候，治以滋阴清火为主。若洪大至极，至四倍以上者，是即阴阳离绝，关格之脉也，不可治。
　　
　　实属邪实，举按皆强。表邪实者，浮大有力，风寒暑湿，外感于经；里邪实者，沉按有力，饮食七情，内伤于脏。洪滑有力，火邪实热。沉弦有力，寒邪诸痛。
　　
　　凡实者，邪气实也。如外因伤经，内因伤脏之类。表热里热，亦在于是。火邪盛，脉洪滑，寒邪盛，脉沉弦。此处不明，害在反掌。
　　○此三焦壅滞之候。表里寒热，皆有实邪。
　　
　　但实脉有真假，真实者易知，假实者易误。故必问其所因，而兼察形症，必得其神，方可司命。
　　
　　芤脉中空，大虚之候，失血血脱，孤阳无根。寸芤积血，脾芤肠痈；尺芤下血，淋痢崩中。
　　
　　芤脉属阳。浮大中空，脱血之象，而阳实无根也。六脉中有一如是，定是此经之血。寸芤火犯阳经，胸有积血，或血上溢。脾芤有肠痈，或不能统血。尺芤则热侵阴络，故赤淋、血痢、崩中之病生焉。
　　○荣行脉中，脉以血为形，今中空无血，则气无所归，阳无所附，而一切阴虚、发热、惊悸、怔忡、喘急、盗汗等症形焉。长病得之，或可以生，急病得之，似为难治。
　　
　　紧属寒邪，诸痛之根。紧数在表，外感风寒。沉紧在里，逆冷吐泄。关紧腹病，尺紧疝疼。妇人得之，气逆经滞。小儿得之，抽搐惊风。
　　
　　紧脉来往有力，热为寒束，寒主诸痛。浮紧表寒，宜于发散。沉紧里寒，宜以温散。关紧心腹冷痛。尺紧阴冷，定有奔豚、疝疼之症。妇人小儿得之，皆有阴寒病症，不得误用苦凉之剂。
　　○紧脉有阴无阳，为阴邪搏激之候，主为寒为痛。在表、散之，在里、温之。凡喘咳、风痫、吐逆、　癖、泻痢、胁痛、胸胀等症皆是。至于人迎气口紧甚之病，详见上文。
　　
　　革属血虚，浮紧中空，如按鼓皮，其象为真。男子得之，亡血遗精；妇人得之，半产崩中。
　　
　　仲景曰：「弦则为寒，芤则为虚。虚寒相搏，其名曰革。」此即芤弦二脉相合，故为失血之候。有谓革即牢也，不知革浮牢沉，革虚牢实，形症皆异，不得混看。
　　
　　牢脉坚固，因寒凝形，肝实乘脾，心腹冷痛。尺牢阴冷，疝　多症。失血阴虚，见之必凶。
　　
　　牢为寒痼之病。木实则为痛，臂冷则为疝。失血者脉宜沉细，反浮大而牢者死，以虚病见实脉也。沈氏曰：「似沉似伏，牢之位也，实大弦长，牢之体也。」软为虚，牢为实。实者，寒邪实也。
　　
　　虚脉所属，正气不足，无力无神，阴阳各别。浮而无力，是为血虚。沉而无力，是为气怯。
　　
　　洪大无神，阴虚之症。细小无神，阳虚之象。阴虚救阴，壮水为主。阳虚救阳，益火之源。
　　
　　渐长则生，渐消则亡。
　　
　　虚者阴亏阳衰之候。经曰：「按之不鼓」，即此之谓也。
　　○凡微、濡、迟之脉，皆为虚类。然而脉亦不一，不论浮沉大小，但见指下无力，总是虚症。此医之一大关键也。血虚、气虚，分于浮沉之无力。洪大无神属阴虚，金水伤残，则龙雷之火自炽，或咳喘、劳热，或遗精、失血等症生焉。细小无神属阳虚，火土受伤则元阳之气日损，或头目昏眩，或膈寒胀满，或呕恶亡阳，或泄痢疼痛等症生焉。壮水益火，救虚之道，此生死之大关也。医不识此，尚何望其它焉！缓脉四至，疾徐调匀，为有胃气，谓之平人。缓滑有力，多属实热，迟缓脉小，定是虚寒。浮缓为风，沉缓为湿。缓大风虚，缓细湿痹，缓弱气衰，缓滑湿痰。
　　
　　平人之脉，从容和缓，不浮不沉，不疾不徐，一息四至，为有胃气，此无患也。若缓而滑大者，多实热，宜下宜清，因其微甚而治之。迟缓而小为虚寒，多有不足之症，内外昭然。至于为风为湿，为痹为虚，脉与症自必相应。细心详察，不可孟浪。大凡病者脉得和缓，皆为易愈，不必虞也。
　　
　　结脉忽止，止而复来。精力不继，气血失培，久病虚劳、不足之害。缓结阳虚，数结阴衰，元气消长，于此可剖。若有滞郁，形强气倍，举按有力，可以外揣。
　　
　　结脉多由气血渐衰，精力不继，所以断而复续，续而复断。常见久病者、虚劳者多有之。缓结为阳虚，数结为阴虚，阴虚甚于阳虚；于此察元气之消长，最显最切者也。至于留滞、郁结等病，本亦此脉之症，然必形强气实，而举按有力，方是此病。若首尾不继，速宜培本，不得妄认为留滞。
　　
　　伏脉本有，一时蔽塞，寒闭气闭，不得发越，推筋着骨，其脉乃得。寸伏食滞，关伏老痰，尺伏疝病，大便或结。
　　
　　伏脉为阴阳潜伏，阻塞闭隔之候。有火闭、寒闭、气闭而伏者。或为霍乱、疝瘕，或为气逆、食滞，或为疝气、痰蓄。因脉合症，细揣自得。此必暴病暴逆者或有之，随症调治，而脉自复矣。若有积困延绵，脉本细微，而渐至隐伏者，此是残烬将绝之兆。而人谓之脉伏，犹复破气导痰，其欲生也得乎！微脉浮见，按之欲绝。气血两虚，淋汗寒热。寸微心惊，关微胀满，尺微精弱，消瘅常疼。
　　
　　男为劳极，女为带崩。
　　○（濡脉似微，病症相同，不必过分。）
　　
　　微脉似濡，其小而软则更甚焉。轻诊可见，重按若无。气血微，故脉亦微，主久虚、血弱之病。淋为肾虚，汗为气虚。阳微恶寒，阴微发热。寸关尺脉微，各部自有各部之病。男女脉微，亦各有分。
　　
　　散脉涣漫，有表无里，至数不齐，去来不一。气血两虚，根本脱离。心散怔忡，肺散汗洗，肝散溢饮，脾散　肿。散见两尺，生息无几。
　　
　　散脉浮大而散，气血俱虚，根本脱离之脉。心、肺、肝、脾虽各有病，犹可调治；至于两尺见之，恐难补益。产妇得之，当生之兆；孕妇见之，堕胎无疑。至于久病脉散，不必医也。
　　
　　弱脉沉细，按之乃得。气虚之病，阴血亦衰。寸弱阳虚，尺弱阴竭，关弱脾亏，少年莫得。
　　
　　弱乃濡之沉者。阴虚阴衰，故恶寒发热。仲景曰：「弱主筋，沉主骨。」阳浮阴弱，血虚筋急。寸关尺弱，自有各部病症。
　　
　　细脉沉小，应指如线。湿侵腰肾，气衰血亏。寸细呕吐，胃细胀逆，尺细阴脱，遗精泻痢。
　　
　　细为血少气衰之脉，有此症则顺，否则逆。故吐衄脉得沉细者生。忧劳过度者脉亦细，春夏少年俱不利，秋冬老弱却相宜。
　　○浮细如绵曰濡，沉细如绵曰弱，浮而极细欲绝曰微，沉而极细不断曰细。
　　
　　促属郁火，数来一止，止而复来，不无留滞源有五因，宜详察之。病为阳极，阴将亡矣。
　　
　　促为疾走一蹶之状。经言数而一止为促，三焦郁火也；缓而一止为结，气血衰弱也。
　　
　　此为阳极，阴将消亡之候。或因气、血、饮、食与痰五者，一有留滞，脉必见止。其病或喘咳，或发狂、发斑，或毒疽，宜作火医。火退则生，进则死。
　　
　　动乃数脉，见关上下，无头无尾，形如豆摇。阳动则汗，阴动则热，司痛司惊，拘挛痢泄。男子亡精，女人崩血。两寸滑动，妇人胎结。
　　
　　关前三分为阳，关后三分为阴，关位半阳半阴，故动随虚见。阳虚则汗，阴虚则热。凡痛惊、拘挛、痢泄，皆属虚症。至于亡精，尺虚也；崩血，阴虚阳搏也。妇人两寸脉独活而滑动，为有孕矣。此言的确。
　　
　　长如本位，气治最良。见于心脉，身壮神强。见于尺部，蒂固根藏。若兼滑实，反常多恙。阳明深热，火毒癫狂。
　　
　　长脉，不大不小，迢迢自若。经曰：「长为气治」，原属平脉。有一部之长，有三部之长，俱为有余之脉。若兼滑、实、弦、紧，反为有病，所以有胃热、火毒等症。
　　
　　短歉本位，两头不长。浮为血涩，沉患痞伤。寸见头痛，尺主腹疼。左关忌见，秋季不妨。
　　
　　短脉，不满本位，只见尺寸。若关中见之，上不通寸，为阳绝；下不通尺，为阴绝，为死脉也，故关不诊短。长脉属肝，宜于春；短脉属肺，宜于秋。短则气病，属不及也。
　　
　　代脉中止，不能复来，良久方还，元气大哀。中代吐泻，下代痢泄。病者可疗，平人难回。孕妇见之，胎怀三月。
　　
　　数脉一止为促，缓脉一止为结。止无定数，或二动，三动，一止即来。代脉之止有常数，依数而上，良久方来，死脉也；两动一止三四日，三四动止应六七，五六一止七八朝，次弟推之自无失。此有可信，再参之以余之前论两尺脉，更无疑矣。
　　
　　五、胃脉论
　　《玉机真藏说》曰：」脉弱以滑，是有胃气，命曰易治。」○《终始篇》曰：」邪气来也，紧而急；谷气来也，徐而和。」
　　
　　六、尺脉论
　　叔和曰：「寸关虽无，尺犹不绝，如此之流，何忧殒灭。」盖以人之有尺，犹树之有根也。
　　
　　水为天元之一，先天命之根也。（于尺脉按之，至于将止之间，指下犹有一线之滑而欲过者，虽危无伤。此余之心得也，有论在脉法神门条下。）若尺脉两头虽动，按之即伏，指下又不见滑而欲过者，必死之兆。但日之远近，在人心会，不可以言传也。
　　
　　七、论脉阴阳真假
　　《至真要大论》：「帝曰：脉从而病反者，其诊若何？岐伯曰：脉至而从，按之不鼓，诸阳皆然。帝曰：诸阴之反，其脉若何？曰：脉至而从，按之鼓甚而盛也。」曰脉至而从者，如阳症见阳脉，阴症见阴脉，是皆谓之从也。若阳症见阳脉，但按之不鼓，而指下无力，则脉虽浮大，便非真阳之候，不可误认为阳症。凡诸脉之似阳非阳者皆然也。或阴症虽见阴脉，但按之鼓甚而盛者，亦不得认为阴症。
　　
　　八、论脉虚实
　　景岳曰：「脉者血气之神，邪正之鉴也。有诸中必形诸外，故血气盛者脉必盛，血气衰者脉必衰。无病者脉必正，有病者脉必乖。矧人之疾病，无过表里、寒热、虚实，只此六字业已尽之，然六者之中又惟虚实二字为最要。」盖以四症，无不皆有虚实，能以二字决之，则千病可以一贯矣。且治病之法，无逾攻补。用攻用补，无逾虚实。欲察虚实，惟凭脉息。
　　
　　虽脉有二十七种，皆有虚实。能辨虚实，则阴阳、标本，万无一失。其或脉有疑似，又必兼症兼理，以察其孰客孰主，孰缓孰急。能知本末先后，是即神之至也矣。
　　
　　九、胃脉关病吉凶
　　欲察病之进退吉凶者，当以胃气为主。察之之法，如今日尚和缓，明日更弦急，知邪气之愈进，则病愈甚矣。如今日甚弦急，明日稍和缓，知胃气之渐至，则病渐轻矣。即如顷刻之间，初急后缓者，胃气之来也。初缓后急者，胃气之去也。胃气来或不药而愈，胃气去大非佳兆。
　　
　　十、脉须辨真
　　据脉法所言，凡浮为在表，沉为在里；数为热，迟为寒；弦强为实，微细为虚，是固然矣。然多疑似，必须辨真。如浮虽属表，而凡阴虚气亏者，必浮而无力，是浮不可以概言表；沉虽属里，而凡感邪之深者，寒束皮毛，脉不能达，其必沉紧，是沉不可以概言里；数为热，而真热者，脉只滑大而实，凡阴阳亏损，虚甚者数必甚，是数不可以概言热；迟为寒，凡伤寒初退，余热未清，脉多迟滑，是迟不可以概言寒；弦强类实，而真阴胃气大亏，及阴阳关格等症，脉必豁大而弦健：是强不可以概言实；微细类虚，而凡痛极气闭，荣卫壅滞不通者，脉必伏而微，是细不可以概言虚。由此推之，则不止是也。凡诸脉中皆有疑似，诊能辨真及此，则为司命良工。
　　
　　十一、脉证真假辨
　　脉有真假，症亦有真假。病而遇此，最难明析。症实脉虚者，必其症为假实也；脉实症虚者，必其脉为假实也。何以见之？如外虽烦热，而脉见微弱者，必火虚也；（火即阳也。）
　　
　　腹虽胀满，而脉见微弱者，必胃虚也。虚火虚胀，其堪攻乎！宜从脉之虚，不从症之实也。
　　
　　其有本无烦热，而脉见洪数者，非火邪也；本无胀满，而脉见弦强者，非内实也。无热无胀，其堪泻乎！此宜从症之虚，不从脉之实也。凡此之类，但言假实，不言假虚，果何意也？盖实有假实，虚无假虚。假实者，病多变幻，此其所以有假也；假虚者，亏损即露，此其所以无假也。大凡脉症不合者，中必有奸。必先察共虚以求根本，庶乎无误。此不易之要法也。
　　
　　十二、从证从脉辨
　　古有从证从脉之说，为病之轻重言也。如病本轻浅，别无危候者，但因见在以治其标，自无不可，此从症也。若病关脏气，稍有疑难，则必详辨虚实，凭脉下药，方为切当。所以轻者从症，十惟一二；重者从脉，十当八九，此脉之关系非浅也。虽云脉有真假，而实由人见之不真耳，脉亦何从有假哉！
　　
　　十三、脉有所忌
　　凡内出不足之症，脉宜和缓柔软，忌见阳脉，如洪大浮数之类是也。外入有余之病，脉宜有力有神，忌见阴脉，如微涩细弱之类是也。
　　
　　十四、论脉顺逆
　　凡暴病，脉以浮、洪、数、实者为顺；久病，脉以微、缓、虚、弱者为顺。反此者为逆。
　　
　　盖脉症贵乎相合，若症有余而脉不足，脉有余而症不足，轻者亦必延绵，重者即至危亡。
　　
　　十五、论一岁之中脉象不得再见
　　如春弦、夏洪、秋涩、冬石，脉随时令，此为平也。如春宜弦，而得洪脉者，至夏必死；得涩脉者，至秋必死；得石脉者，至冬必死，为真脏之气先泄也。其象先见于非时，当其时不能再见也。
　　
　　十六、论脱阴脱阳
　　六脉有表无里，如濡脉之类，此名脱阴。六脉有里无表，调之陷下，如弱脉之类，此名脱阳。六脉暴绝，此阴阳俱脱也。经曰：「脱阴者目盲，脱阳者见鬼，阴阳俱脱者危。」
　　
　　十七、脉有相似宜辨
　　洪与虚，皆浮也。浮而有力为洪；浮而无力为虚。
　　○沉与伏，皆沉也。沉脉行于筋间，重按即见；伏脉行于骨间，必推筋至骨，乃可见也。
　　○数与紧，皆急也数脉以六至得名，而紧则不必六至，惟弦紧而左右弹然，如切紧绳也。
　　○迟与缓、皆慢也。迟则三至，极其迟慢；缓则四至，徐而不迫。
　　○实与牢，皆兼弦、大、实、长之四脉也。实则浮中沉，三按皆有力；牢则但于沉候取也。
　　○洪与实，皆有力也。洪则重按小衰；实则按之亦强也。
　　○革与牢，皆大而弦也。革则浮取而得；牢则沉取而见也。
　　○濡与弱，皆细小也。
　　
　　濡在浮分，重按即不见也；弱主沉分，轻取不可见也。
　　○细与微，皆无力也。细则指下分明；微则似有若无，模糊难见也。
　　○促、结、涩、代，皆有止者也。数时一止为促；缓时一止为结；往来迟滞，似止非止为涩；动而中止，不能自还，止有定数为代。
　　
　　十八、论脉阴阳生死寒热
　　凡脉浮、大、数、动、滑为阳，沉、涩、弱、弦、微为阴。阴病见阳脉者生；阳病见阴脉者死。
　　○寸口脉微，为阳不足，阴气上入阳中，则恶寒也；尺脉弱，为阴不足，阳气下陷阴中，则发热也。
　　
　　十九、论气血衰微脉
　　其脉沉者，荣血之微也。其脉浮，而汗出如流珠者，卫气之衰也。
　　○阳脉浮，阴脉弱，为血虚，为病筋急。
　　
　　二十、痈疽脉
　　诸脉浮数，当发热，而反恶寒，若有痛处，饮食如常者，当发其痈。
　　○脉数不时，则生恶疮。
　　
　　二十一、论脉之有神无神
　　有病之脉，则当求其神之有无。如六数、七极，热也，脉中有力，即有神矣，当泄其热；三迟、二败，寒也，脉中有力，即有神矣，当去其寒。若数、极、迟、败中，不复有力，为无神也。苟不知此而泄之、去之，神将何依为主？故经曰：」脉者，血气之充。血气者，人之神也。」善夫！
　　
　　二十二、总论脉证四条
　　脾胃属土，脉本和缓。土惟畏木，脉则弦强。凡脉见弦急者，此为土败木贼。六脉皆然，俱无胃气，（不仅论脾脉也。）大非佳兆，若弦急之微者，尚可救疗；弦急之甚者，胃气其穷矣。
　　
　　脉微弱而恶寒者，此阴阳俱虚，不可发汗更吐下也。
　　
　　阴症无脉，温之用附子理中、四逆、回阳之类，而脉微续者生，暴出者死。
　　
　　寸关尺三部，浮沉、大小、迟数同等，虽有寒热不解者，然阴阳和平，虽剧必解。（又宜参诊尺脉过指与否。）故经言：」独小、独大、独疾、独迟、独热、独寒、独陷下者，病。」诊在何经，便知是此经之病。
　　
　　二十三、虚实凭脉辨
　　治病须以虚实为主。虚实者，有余不足也。有表里之虚实，有气血之虚实，有脏腑之虚实，有阴阳（先天水火）之虚实。凡外入之病多有余，内出之病多不足。实，言邪气实，则当泻；虚，言正气虚，则当补。夫疾病之实，固为可虑，而元气之虚，虑尤甚焉。故凡诊疾者，必先察其元气，而后察疾病。若实而误补，随可解救；虚而误攻，不可生矣。欲辨虚实，莫逃乎脉。如脉之真有力有神者，方是真实症；脉之似有力有神者，便是假实症，矧脉之无力无神者哉！临症者万毋忽此。
　　
　　二十四、脉宜沉候
　　凡症既难凭，当参之脉理。脉若难凭，当取之沉候。彼假症之发见，皆在表也。故浮取脉，而脉亦假焉。真症之隐伏，皆在里也。故沉候脉，而脉可辨耳。脉辨已真，犹未敢恃，更察禀之浓薄，症之新久，医之误否，夫然后济以汤丸，可以十全。
　　
　　二十五、脉以沉取为根
　　经曰：「脉浮无根者，死。」是谓有表无里，阴即绝矣，孤阳岂能独存乎！又须参诊两尺绝否，（尺脉论见第六条。）生死昭然。
　　
　　二十六、老少脉异
　　老者，脉宜衰弱，若过旺者，病也；倘旺而不躁，此禀之浓，寿之征也；如其躁疾，有表无里，此名孤阳，死期近矣。少者，脉宜充实，若衰弱者，病也，倘细而和缓，三部同等，此禀之静，福之征也；若细而弦数，木强乘土，死期至矣。
　　
　　二十七、胎脉歌括
　　（在妇科第二十条）
　　卷之二　治法精要
　　一、论人元气宜早培补
　　上古之时，气运浑浓，人心醇朴，故人之享寿，或耄耋、或期颐，且有百余岁者。而其后则不然，气运不同：浑噩之风日远。而人之生也，或数月而嬉笑，或童稚而灵慧，迨十余岁后，知识日开，六淫七情，无往而非斫丧之事，所以壮者日衰，少者易老，牙落发秃，腰膝疼痛，内伤咳嗽，喉烂身热，饮食不思，由是形容枯槁，坐以待毙。虽有良医，不可救援，而欲以寿终也难矣。人皆归之于数，而不知所以自致者不少也。譬之烛然，将一枝燃于静室无风之所，一枝燃于门外多风之地，而外者之易烬，不及内者之可以久延也。余年二十以前，体弱多病，二十以后，知看药书，至生病陨身之处，至再至三，谆谆恳恳，读之痛心，不觉毛骨悚然。凡一切损身耗神之事，毫不敢犯。并调养药饵，年常服之，所以目今七旬，未有老迈光景，大约得于保养之力者居多。夫人得于气运之薄，及先天之不足者，固无可如何；若能惜身重命，凡一切损身者戒之，益身者遵之，早为培补，后天人功，可以挽回造化，体旺而寿长也。尚其知之。
　　
　　培补保元丸
　　
　　（新）　治一切体弱，脉虚肾亏，神倦，及失血，咳嗽，梦遗火炎，小便短赤，喉舌干燥等症。人于少年时，每年制服一料，可免内伤阴虚之病。若有是症，更宜多服，不可忽视延捱。至嘱！本支地（八两。拣六七钱重一支者，有小直纹而无横纹，其色不纯黑，内有菊花黄心为佳，略洗，用元砂仁四钱微炒研末，同米酒入砂锅内，以纸湿封数层，久蒸，取出晒干，加酒再蒸。
　　
　　如是者九次。切勿用砂锅煮熟，以真汁耗也。最忌铁气。有谓用姜汁蒸者，姜入脾经，切不可依。）
　　
　　枣皮（四两，下部滑遗者加一两，酒蒸）　淮山药（炒，四两）　白云苓（四两，去皮）　粉丹皮（一两六钱，酒浸。如血虚热燥者加五六钱。）　建泽泻（一两二钱，淡盐水浸。如小便短涩加五六钱）
　　
　　当归（三两，酒蒸）　白芍（二两半，煨，酒炒）　杜仲（三两，盐水炒）　甘枸杞（三两，酒蒸）
　　
　　菟丝子（淘净泥沙，四两，酒蒸，晒干研末）　北五味（两半，微炒）
　　
　　先将地黄、枣皮、枸杞、当归共捣成膏，然后将余药研末，加炼蜜斤多，共杵为丸，梧桐子大。每早用淡盐水送百丸。立夏便服，交秋忌用。如血虚发热者，加上阿胶三两（蛤粉炒成珠），即失血者亦用，或多用。如咳嗽有痰者，加川只母四两（糯米拌炒），麦冬三两（去心酒蒸）。如下部虚滑，加莲须三两，牡蛎（　，净粉，醋炒）四两。如肾中之阳虚，加补骨脂（盐炒）三两。如乏嗣者，加胡桃肉四两。此方或少加熟附子一两以助各药之力。少年体弱者宜服。如中年右尺脉虚，属命门火衰，及肾中之阳不足而乏嗣者，俱宜加肉桂三两，制附子（制法载本草）三四两，补骨脂、胡桃肉各四两，更效。
　　
　　温脾汤
　　
　　（新）此平补脾胃之药。早服上方丸者，中时服此方一剂，庶脾肾两补，则先天后天俱培，自精神健旺无虞也。（方见失血症。）
　　
　　平补虚弱汤
　　
　　（新）　治气血两虚，脾肾悉亏，身倦神晕，一切不足等症。
　　
　　人参（少者以时下生条参三五钱代之）　白朮　茯苓　炙草（各钱半）　当归（二钱）
　　
　　白芍（酒炒，钱半）　杜仲　黄　（蜜炒。各二钱）　甘枸杞　山药（各二三钱）　五味（十五粒）
　　
　　附子（一钱或多用）
　　
　　姜枣引。如不思饮食，加藿香、元砂仁各一钱。如气滞作胀，加陈皮八分，广木香三分。如脾虚下泄者，加炮干姜八分，肉豆蔻一钱。如血虚发热，加熟地三五钱，或兼用生地亦可。男妇俱效。
　　
　　备拣古来治虚损百病至稳神方于后，以便取用。
　　
　　还少丹
　　
　　治脾肾虚寒，欲食少思，发热遗精，气亏体瘦等症。
　　
　　熟地（六两）　山药　枣皮　杜仲（姜水炒）　甘枸杞（各三两）　五味　牛膝（酒浸）　远志肉（姜汁浸炒）
　　
　　肉苁蓉（酒浸）　菟丝子（制）　川续断　楮实子　船茴香　巴戟肉（各两半）
　　
　　为末，蜜丸，盐汤下。
　　
　　无比山药丸
　　
　　治诸虚损伤。常服壮筋骨，益肾水，令人不老。
　　
　　山药（四两）　菟丝子（酒蒸六两）　五味（二两半）　肉苁蓉（酒浸焙，五两）　杜仲（酒炒，三两）
　　
　　牛膝（酒蒸，二两）　熟地（三四两）　泽泻（七八钱）　巴戟肉　枣皮　茯苓　赤石脂（各二两）
　　
　　为末，蜜丸，温酒米汤任下。
　　
　　十全大补汤
　　
　　治气血两虚，体倦头眩，神昏自汗，一切不足。
　　
　　人参（少者，或山药、或沙参、条参多用代之）　白朮　茯苓（各二钱）　炙甘草（一钱）
　　
　　熟地　当归（各二钱）　白芍（酒炒，钱半）　川芎（一钱）　黄　（蜜炒，二钱）　肉桂（钱半）
　　
　　温服。或虚寒者，加附子一二钱。
　　
　　人参养荣汤
　　
　　治脾肺俱虚，寒热自汗，心悸食少，身倦神昏等症。
　　
　　人参　黄　当归　白朮　炙草　桂心　熟地　白芍　茯苓（各钱半）　五味　远志（各七分）
　　
　　陈皮（一钱姜枣引。
　　
　　仙传班龙丸
　　
　　壮精神，除百病，养气血，补百损。常服延年轻身。
　　
　　鹿角胶　鹿角霜　菟丝子（制）　熟地（各八两）　茯苓　柏子仁（微炒去油）　补骨脂（盐水炒。
　　
　　各四两）
　　
　　将胶溶化，加酒为丸，盐水酒任下。
　　
　　打老儿丸
　　
　　治诸虚百损，补精生血，益气力，健筋骨。多服延寿。
　　
　　熟地　山药（炒）　肉苁蓉（酒洗。各五两）　牛膝（酒蒸）　巴戟（枸杞汤炒）　楮实子（去浮者）　枸杞　茯苓　杜仲（盐水炒）　枣皮（各四两）　北五味（蜜水蒸）　远志肉（甘草汤制）
　　
　　小茴香（盐水炒。各二两）　石菖蒲（两半）　川续断（酒浸，三两）
　　
　　先将熟地、苁蓉、枣皮捣化，后入药末，蜜丸，早夜或酒或盐水服百丸。
　　
　　源泉汤
　　
　　（新）　治血虚，劳热，骨蒸，五心热，大便干燥，小便黄涩等症。
　　
　　当归（钱半）　生地（二钱，用大本支摘碎，酒浸一时）　熟地（三钱）　白芍（钱半，酒炒）
　　
　　阿胶（蛤粉炒成珠，钱半）　枸杞（钱二分）　青蒿（七分）　丹参（二钱半）　干姜（炒黑过心，五七分）
　　
　　淮药（钱半）　元参（一钱）　陈皮（七分）　地骨皮（一钱）
　　
　　水煎。日服一剂，或多服。如尺脉弱，血虚有寒者，加肉桂一钱。如妇人产后，加益母草三钱。此方更宜妇人。若五心不热，减元参。如骨不蒸热，去地骨皮。如胃寒作呕者，去生地。
　　
　　济阴浚泉丸
　　
　　（新）　治阴虚劳热，骨蒸喉痛，尿赤夜燥等症。
　　
　　熟地（八两，制法详载本草）　枣皮（四两，去核酒蒸）　淮药（四两，微炒）　丹皮（二两五钱）
　　
　　茯苓（四两）　泽泻（两半）　枸杞（三两酒蒸）　上肉桂（二三两）　真龟板胶（三四两，水酒蒸化，合炼蜜为丸）
　　
　　如精滑白遗者，加杜仲（盐炒）三两，补骨脂（酒炒）二两，胡桃肉三两。如火炎肺咳，加麦冬三两，款冬花三两。如火烁肺而痰臭者，再加白芨三两。多服自效，但须远房室，调饮食。一切损神耗力之事，务宜切戒。
　　
　　随补羊肉羹
　　
　　（新）　治一切体弱神昏，不爱饮食，倦怠无力。大小男女同治，须当随体加药引导。至简至易神方，不可忽视。但有毒者忌之，以羊食百草，能发百毒也。
　　
　　羊肉不拘多少，或半斤，或四两，照常加盐加酱烹调。如命门火衰，或脚膝冷，或身体冷，或腹冷腹痛，大便溏泄，不思饮食，或食而不化等症，每两羊肉用熟附子一钱同煮，或食、或拣去不食。若以附子研末同煮更妙。虚弱之症须多用数会，其效如神。
　　○如气虚者，四肢无力，神气短少，用蜜制黄　煎水煮羊肉。
　　○如血虚者，唇白肤枯，或失血之后，或妇人生产之后，或月水瘥后，而色淡血少，用当归煎水煮羊肉。
　　○如脾土亏弱，不能多食，或泄泻，或削瘦，此等症候：小儿最多，大人亦不少，用淮山药炒黄，或少加熟附子，共研细末，敷羊肉服。
　　○以上所载方法，宜因体活用，不得拘泥。至于羊肉，与人参同为大补之物，但人参犹属草根，不及羊肉为气血之俱盛也。且易办于参，味高于参，天下人所乐食。不得引导之药，虽日食之，而于不足之处，终无有益。养生者宜知之。
　　
　　金髓煎
　　
　　用枸杞，不拘多少，以酒浸之，固封两月，取出擂烂，同浸酒入砂锅内熬成膏，净瓶密收。每早温酒调服几匙，夜亦再服。百日，身轻气壮。积年不辍，可以羽化也。
　　
　　二、论事属损伤宜自戒惧
　　夫人之受气于天以成形，其生死本有全局，奈人自有知识以来，恃其少壮，凡伤身捐神之事，无所不为，而得全其生之常度者无几。此非天命，皆由自作，不得不详言之，以为保身者戒。一曰酒：盖酒之味甘，其引人嗜也，日夜无度，而不知害人也，有甚于砒霜者矣。
　　
　　酣醉日久，病变百出，或湿邪伤脾，痰膈呕吐，或肌肉鼓胀，肠风泻痢；或耽湎不知，水淹跌伤，斗殴伤生者，不知其几何人矣！一曰色：因娇媚可爱，不知伐命之说为何！倘贪之恋之，其伤败也，或致劳瘵，或染秽恶，或惊吓丧胆，争夺致殃。及至亡身败家，而悔之无及者，又不知其几何人矣！一曰财：人知财能养命，岂知财能杀人。贪得者罔顾义理，争夺者不惜性命。而究之悻入者亦悖出。积一生之图谋，一旦化为乌有……而明知明味者，又不知其几何人矣！一曰气：恃血气之勇，逞好胜之私，事无大小，每不自平。岂虞忿怒最捐肝脾，膈食、气蛊、胁痛、厥逆等症，胥由是生也。甚至恃强争竞，不伤他人，必伤自己。
　　
　　身受刑罚，骨肉分离，荡尽莫救。而自愚自毙者，又不知其几何人矣！夫人，生之自天，成之自己，乃人不知自成，而扰于酒色财气之中，终身昏迷，不能出其藩篱，而祸患无极者，此皆聪明之误，而愚拙者或不至此也。广成子曰：」毋劳尔形，毋摇尔精，乃可以长生。」盖形言其外，精言其内，内外俱全，斯得我生之常度，而可以寿终矣。此古圣人垂念苍生，至真至极之良方也，可不佩之以为终身之戒乎！以下治酒病：
　　
　　葛花解酲汤
　　
　　治酒过痰逆，呕吐痞塞，心烦食少，昏沉尿涩等症。
　　
　　人参（少者山药三钱，炒黄，或时下条参三钱代之）　白朮　茯苓　砂仁　葛花　白豆蔻肉（各一钱）
　　
　　青皮　陈皮　猪苓　泽泻（各七分）　神曲　木香（各五分）
　　
　　姜引，热服，取微汗，酒病去矣。
　　
　　节斋化痰汤
　　
　　治酒痰结于肺胃，或吐咯难出，因火邪炎上凝滞也。
　　
　　天冬（去心）　黄芩（酒炒）　海石（另研）　栝蒌仁（去油）　橘红（各一两）　连翘香附（淡盐水炒）　桔梗（各五钱）　青黛（另研）　芒硝（另研。各三钱）
　　
　　共研末，炼蜜，加姜汁少许，捣丸，绿豆大，淡姜汤下五六十丸。
　　
　　酒过肿胀
　　
　　用香附二两，艾叶（醋煮，焙为末）一两，醋糊丸。久服，败水从小便出。嗣后宜戒酒。
　　
　　止嗜酒方
　　
　　用苍耳子七枚，烧灰存性，投酒中欲之，即不嗜酒。又方：以酒二碗，渍毡袜底一宿，平旦饮之，勿令彼知，得吐即止。
　　
　　救火酒醉伤
　　
　　用水豆腐重敷遍身，可苏。轻者用冷水涂湿脑后、项后。醉醒后，心中无主，用鸡蛋三四个煮汤，加醋少许食之，可以补体定神。
　　
　　戒酒良方：凡酒之伤人，不能自知。宜以醒眼观醉人，小则失仪，大则伤身，令人胆战心寒，何酷好乃尔！嗣后贪之者，须及早回头。后来者，适可而止。由是身安行端，其乐何如！以下治色病：
　　
　　拯肾汤
　　
　　（新）　治肾经损伤，神昏身倦，或遗精白浊，玉茎隐痛等症。
　　
　　熟地（四钱）　枣皮　山药　枸杞　杜仲（盐水炒）　巴戟（去心。各钱半）　茯苓（一钱）
　　
　　五味（三分）　补骨脂（盐水炒，一钱）
　　
　　空心服。服之而效，可照分量加二十倍，再加菟丝子（酒蒸）四两，青盐五钱，炼蜜为丸。每用淡盐汤、空心下七八钱。
　　
　　济阴丸
　　
　　（新）　治肾经阴阳两亏，两尺脉空虚无神，将成劳瘵等症。
　　
　　熟地（八两）　枣皮（四五两）　山药（四两）　茯苓（三两）　龟板胶（三两，酒蒸）　肉桂（三两）
　　
　　附子（三四两）　杜仲（淡盐水炒，三两）　菟丝子（淘净泥沙，酒蒸，四两）　五味（二两）
　　
　　先将地黄、枣皮捣成膏，余药研末，加龟胶炼蜜为丸。空心服七八钱，淡盐汤送下。至于修制加减，与上保元丸可以参用。
　　
　　青娥丸
　　
　　治肾虚、腰痛、膝软，补精益髓，诸损悉效。
　　
　　补骨脂（炒，四两）　杜仲（八两，姜水炒）　胡桃肉（去黑皮，十两）
　　
　　加巴戟肉四两，胡芦巴（炒）四两，肉苁蓉（酒洗）三两；或加大茴香（盐水炒）二两，青盐五钱，共研末，炼蜜为丸。空心温酒或盐汤送下五十丸。
　　
　　戒色良方：凡病多由自致，而色伤则不然……未病者致病，已病者加病。一身之精液尽枯，虽有妙药，不偿所出也。……治财病（文略）
　　
　　以下治气病：
　　
　　逍遥散
　　
　　治忿怒损伤肝脾，胁痛、发热等症。
　　
　　当归　白芍　白朮　茯苓（各二钱）　甘草（一钱）　柴胡（八分）
　　
　　姜引，或加薄荷叶三分。
　　
　　排气饮
　　
　　治内伤肝胆，气逆胀满。
　　
　　陈皮（去白，钱半）　木香（七分）　藿香（钱半）　香附（二钱）　枳壳　泽泻　乌药（各钱半）
　　
　　浓朴（一钱）
　　
　　热服。如气逆之甚者加白芥子、沉香、青皮、槟榔之属。
　　
　　解肝煎
　　
　　治暴怒伤肝，阴滞气胀。
　　
　　陈皮　半夏　浓朴　茯苓（各钱半）　苏叶　白芍（各一钱）　砂仁（七分）
　　
　　姜引。如气胀痛，加枳壳、香附、藿香之属。
　　
　　化肝煎
　　
　　治怒气伤肝，因而气逆动火，致为烦热胁痛，胀满动血等症。
　　
　　青皮　陈皮　白芍（各钱半）　丹皮　栀子（各一钱）　泽泻（一钱，如血见下部者以甘草代之）
　　
　　土贝母（二三钱）
　　
　　温服。如大便下血者，加地榆；小便下血者，加木通各钱半。如兼寒热，加柴胡一钱。如火盛，加黄芩一二钱。如胁腹胀痛，加白芥子一钱，如胀滞多者，勿用白芍。
　　
　　戒气妙法（文略）
　　
　　三、虚实真假辨
　　虚者宜补，实者宜泻，此易知也。而不知实中复有虚，虚中复有实。故每有至虚之病。
　　
　　反见盛势；大实之病，反见羸状，此不可不辨也。如病起七情，或饥饱劳倦，或酒色所伤，或先天不足；及其既病，则每多身热便闭，戴阳胀满，虚狂假斑等症，似为有余之病，而其因突由不足。医不察而泻之，必枉死矣。又如外感之邪未除，而留伏于经络，饮食之滞不消，而积聚于脏腑；或郁结逆气，有不可散；或顽痰瘀血，有所留藏。病久致羸，似乎不足，不知病根未除，还当治本。若误用扑，必益其病。此所谓无实实，无虚虚，损不足，而益有余，如此死者，医杀之耳。余有虚实凭脉辨一条，在后十五，参阅自明。
　　
　　四、治宜精一
　　精一者，圣道之本。而医道，亦须精一以为之本，故《内经》曰：」治病必求其本」。盖以病之变态虽多，其本则一。或寒或热，或虚或实，既得其要，但得一味二味，便可拔除。即或多味，亦不过于此而辅佐之，而其意则一。此余之数数然也。若医之不精者，必不能一。
　　
　　凡遇一症，毫无定见，欲用热而复制之以寒，恐热之为害；欲用补而复制之以消，恐补之为害。若此者，其何以拨乱而反正乎！即使偶愈，亦不知其热之之功，寒之之功也；若其不愈，亦不知其热之为害，寒之为害也。彼病浅者，或无大害；若安危所系，即用药虽善，而不敢猛用，则药不及病，尚恐弗济，矧执两端而妄投者，其害更将何如！为医者先求其精，乃知其本，而能一之，不可以人而试药也。
　　
　　五、补泻有法
　　凡新病而少壮者，乃可攻之、泻之，此但可用于暂；若久病而虚弱者，理宜温之、补之，此乃可用于常。然犹有要：凡临症治病，但无实症可据而为病者，便当兼补，以调荣卫、精血之气；亦无热症可据而为病者，便当兼温，以培命门脾胃之气。此治法要领，有不可稍忽以贻害者。
　　
　　六、治法从逆
　　凡治法有从逆，以寒热有真假，此《内经》之旨也。经曰：「逆者正治，从者反治。」夫以热治寒，以寒治热，此正治也，正即逆也。以热治热，以寒治寒，此反治也，反即从也。如以热药治寒病，而寒不退者，是无火也，当补命门，如参地桂附之类。此王太朴所谓「益火之源，以消阴翳」，是亦正治之法也。又有假寒真热者，脉必不紧，反用寒凉而愈，以寒从治之法也。又如以寒药治热病，而热不除者，是无水也，治当在肾，用六味丸之类。此王太朴所谓」壮水之主，以镇阳光」，是亦正治之法也。又有假热真寒者，脉必无力，反用桂附参姜而愈，以热从治之法，亦所谓甘温能除大热也。此外治假寒假热，复有权宜之妙。如以热药治寒，而假热相拒，则以热药冷服；如以寒药治热，而假寒相拒，则以寒药热服。掣过上焦，则本性乃发。情既相协，而获效自奇。
　　
　　七、升阳散火滋阴降火辨
　　凡治火之法，有曰升阳散火者，有曰滋阴降火者。而或升或降，不可混用。夫火之为用，有发于阴者，火自内生，为五内之火，宜清宜降也；有发于阳者，火自外致，为风热之火，宜散宜升也。何人一见火症，无分表里，辄称风热，多用升阳散火之法。是不知风热之义，其说有二：有因风而生热者，有因热而生风者。因风生热者，以风寒外闭，而火郁于中，此外感阳分之火，风为本而火为标也。因热生风者，以热极伤阴，而火达于外，此内伤阴分之火，火为本而风为标也。经曰：」治病必求其本」，可见外感之火，当先治风，风散而火自息，宜升散，不宜清降，以外感之邪得清降而闭固愈甚；内生之火，当先治火，火灭而风自清，宜清降，不宜升散，以内生之火得升散而燔燎难当。此其内因外因，自有脉症可辨，须为分别。经曰：「病生于内者，先治其阴，后治其阳，反者益甚；病生于阳者，先治其外，后治其内。反者益甚。」观此，愈知散火、降火毫不可混用也。
　　
　　八、君火相火论
　　经曰：「君火以明，相火以位」，此但表其大义，原无分属之条。惟《刺禁论》曰：「七节之傍，中有小心」，此固隐然有相火所居之意。故后世诸家，咸为相火寄在命门，是固然矣。
　　
　　而其为明、为位之义，未之详也。盖君道惟神，其用在虚；相道惟力，其用在实。故君之能神者，以其明也；相之能力者，以其位也。是明，即位之神；无明，则神用无由以着。位，即明之本；无位，则光焰何从而生！所以君火之变化于无穷，总赖此相火之栽根于有地。
　　
　　有此君不可无此相也明矣。君相之义，岂泛言哉！何东垣云：「相火者，下焦包络之火，元气之贼也」，丹溪亦述而证之。此俱误认火之面目者也。或曰，彼之指为贼者，不为无意。
　　
　　盖谓人之情欲，多有妄动，动则起火；火盛，致伤元气，即谓元气之贼，亦何不可！不知情欲之火为邪气，君相之火为正气。是命门为元气之根，水火之宅，精血之海。五脏之阴气非此不能滋，五脏之阳气非此不能发。而脾胃之土，非火不能生。盖以春气始于下，则三阳从地起，而后万物得以化生。岂非命阴之阳气在下，正为脾土之母，而诸脏之源乎！夫既以相称之，而竟以贼名之，其失圣人之意也远矣！且凡火之贼伤人者，非君相之真火，无论在外在内，皆邪火耳。邪火可言贼，相火不可言贼也。二子有知，其以余言为何如？
　　
　　九、用药之法
　　经曰：「塞因塞用，通因通用，寒因热用，热因寒用，用热远热，用寒远寒」，不无义理，宜明析之。脾虚作胀，治以参术。脾得补而能运化，则胀自消，所谓塞因塞用也。伤寒挟热下利，中有燥屎，用承气汤下之乃安，所谓通因通用也。寒因热用者，药本寒也，而反佐之以热药一二味，或寒药热服；热因寒用者，药本热也，而反佐之以寒药一二味，或热药冷服，俾无拒格之患。所谓必先其所主，而伏其所因也。用热远热，用寒远寒者，如寒病宜投热药，热病宜投寒药，仅使中病即止，勿过用焉。过用则反为药伤矣。如前诸法，前贤既已指示，后人宜为会悟。
　　
　　十、先天水火论
　　人之两肾，左阴右阳，左肾属水，先天之元精也；右臂属火，先天之元阳也。一水一火，同禀生初，原无胜负之分。奈人自有知觉以来，恃其少壮，日加斫丧。不知精气之生息有限，而人之耗损无穷。由是水亏不能配火，而虚火上炎。其咳嗽喘急，骨蒸劳热，咽痛烦渴等症见焉。此际宜用甘凉滋阴，补水以配火也。丸药，水药，如六味之类，久服多服，或可挽回。若徒用知柏苦寒以泻火，此水中之火固不能泻，而脾胃大伤，减食发泄之症又生矣。斯时脾肾两亏，纵有良医，恐难为力。经又曰：」滋阴之药多湿脾，补脾之药又燥肾。」
　　
　　古未有脾肾同补妙方，余因经言而悟之。早夜补肾，中时补脾，二方同进。或肾亏之甚，以补肾为主，而补脾之药，亦不可少。或脾亏之甚，以补脾为主，而补肾之药，亦不可间。余于失血门，有滋阴汤、温脾汤，可参阅而酌用之。及至中年老年，有无病而体弱者，宜补阳以生阴。经言无阳则阴无以生，犹釜底加薪，而饮食易化；游溢精气，灌注脏腑，则精神自旺，而年寿自益，如八味丸之类是也。但古方只用桂、附各一两，今当各用三四两不等，乃为有益。若徒知滋阴，而抑知春夏阳和，草木易荣，秋冬肃杀，花卉善萎也乎！
　　
　　十一、相火论
　　命门相火，乃先天真一之气藏于坎中，自下而上，与后天胃气相接而化，此实生生之本也。是以花萼之荣在根柢，灶釜之用在柴薪，使真阳不发于渊源，则总属无根之火矣。火而无根，即病气也。故易以雷在地下为复。可见火之标在上，而火之本则在下。且火之就燥，性极畏寒，若使命门阴胜，则元阳畏避，而龙火无藏身之地，故致游散不归，而为烦热格阳等病。凡善治此者，惟从其性。但使阳和之气直入坎中，据其窟宅，而招之诱之，则相求同气，而虚阳无不归原矣。若太阳一照，则雷电潜藏。所调甘温能除大热，如参、地、桂、附之类，正此之谓也。若夫昧者，以虚阳而作实热，不思温养此火，而但知寒凉可以灭火，安望其尚留生意，而不使之速毙耶！倘系客热邪火，皆凡火耳，固不得不除；而除火何难，是本非正气火候之谓也。人能明邪正二字，则得治生之旨矣。
　　
　　十二、标本论
　　经曰：」治病必求其本」；又曰：」先病而后热者治其本，先病而后泄者治其本」之类，约十余条。由此观之，诸病皆当治本。而惟中满与大小便不利两症，当治标耳。盖中满则上焦不通，小大便不利则下焦不通，此不得不治标以开通道路，而为升降之所由。是则虽曰治标，而亦所以治本也。盖以急则治标，缓则治本。缓急二字，诚所当辨。不知标本，则但见其形，不见其情。不知缓急，则所急在病，而不知所急在命。故每致认标作本，认缓作急。而颠倒错乱，全失四者之大义。重命君子，尚其慎察于此。
　　
　　十三、论内伤外感不同
　　外感、内伤，症候相似，治法悬绝，不可不辨。伤于饮食、劳役、情欲为内伤；伤于风、寒、暑、湿为外感。内伤发热，时热时止；外感发热，热甚不休。内伤恶寒，得暖便解；外感恶寒，虽浓衣烈火不除。内伤恶风，不畏甚风，反恶隙风；外感恶风，见风便恶。内伤头痛，乍痛乍止；外感头痛，连痛不止，直待表邪传里方休。（凡外感至十日半月，有头痛，表犹未解，仍当走表。）内伤有湿，或不作渴，或心火乘肺，亦作燥渴，但饮茶汤不多；外感须三四日外，表热传里，口方作渴，饮茶汤由少而多。内伤则热伤气，四肢沉困无力，倦怠嗜卧；外感则风伤筋，寒伤骨，一身疼痛。内伤则短气不足以息；外感则喘壅气盛有余。内伤则手心热；外感则手背热。天气通于肺，鼻者肺之外候，外感寒则鼻寒，伤风则流涕，然能饮食，口知味，腹中和，二便如常，此表邪未入里也。地气通于脾，口者脾之外候，内伤则懒言恶食，口不知味，（能食者，病虽重，胃气未绝，犹为可治。）小便短黄，大便或秘或溏，此里虚当知温补也。左人迎脉（在左关之上，寸之下。）主表外感则人迎脉或大或紧，甚于气口。右气口脉（在右关之上，寸之下。）主里，内伤则气口脉或大或数，甚于人迎。内伤症属不足，或温或补或和，不得误作外感，妄发其表。外感症属有余，或汗或吐或下，不得误作内伤，妄用清凉。又有内伤兼外感者，若内伤重，补养为先；外感重，发散为急，但不得偏废也。伤寒门有补中益气汤，随症加入于后，可以参阅。至于脉息，亦须辨别。内伤脉，或大或数，久按重按即软而无力。数大为虚火，无力为气虚血虚。若误作有余之火，一用寒凉，则虚者愈虚，不但火之转甚，而脾气亦绝矣。又有以气口紧盛，作食滞者，然脉之有力无力，已相迥别，况食滞者必恶心饱闷，神壮不倦；内伤者心不痞不饱，倦怠无力，更可验也。
　　
　　十四、论寒热
　　寒热之病，有外感风寒暑湿之客邪，有内伤欲食劳苦情欲之元气。症候不一，治各不同。外感者，自表入里，当用发散。其论其治，已详伤寒门，兹不复赘。至于内伤发为寒热，须逐症分析，庶不误治。但内伤外感，二症相似，恐人误认，余有内伤外感辨，所当参阅。经曰：「有所劳倦，形气衰少，谷气不胜，（言胃虚谷少，不能胜任其劳倦也。）
　　
　　上焦不行，（清气不升。）下腕不通，（浊阴不降。）胃气热，（浊阴不降，故胃气热。）
　　
　　热气熏胸中，故内热。（少火皆成壮火而上炎。）」此则真阳下陷，内生虚热，宜用补中益气甘温之药，而提其下陷也。房劳太过，内伤真阴，不能配火，则火旺而发为劳热，有夜热骨蒸，五心热，咽喉痛等症，宜用六味、八味之类，（详明失血门。）滋阴以降火也。倘气血两虚，但用甘温（如参　之类。）之剂，以补气为先，兼补其血，盖气旺则能生血也。若血虚而气不虚，忌甘温补气，盖气旺则血愈消矣。虚热固禁发汗，退热不可过用寒凉，以伤脾胃，斯为善治。经曰：」阴气不足则内热，乃真不足也。阳气有余则外热，乃假有余也。」凡元气伤，而一切热症，皆是无根虚火，但服十全大补之类，或气虚补气，血虚补血，根本固，而诸症自息。
　　
　　若往来潮热，在外感，属少阳，宜小柴胡汤和解之。时寒时热，在内伤，属阴阳俱虚。阳虚则寒，宜补脾以生肺，如四君归脾之属，中时服之。阴虚则热，宜补肾以壮水，如熟地龟胶之类，早夜服之。
　　
　　庶阴阳交补而寒热自退矣。
　　
　　十五、论寒热脉证有虚实真假内外之异
　　凡真寒之脉，必迟弱无神；假寒之脉，必浮洪有力。真热之脉，必滑实有力；假热之脉，必紧数无神。其症其治，详伤寒门阴症似阳、阳症似阴条内，所当参阅。身大热，反欲得近衣者，热在皮肤，寒在骨髓也；身大寒，反不欲近衣者，寒在皮肤，热在骨髓也。人迎脉大于气口为外感；气口脉大于人迎为内伤。浮紧为表寒，沉紧为里寒，浮数为外热，沉数为内热。浮大无力为虚，沉细有力为实。脉紧恶寒，谓之伤寒，脉缓恶风，谓之伤风。
　　
　　脉盛壮热，谓之伤热。脉虚身热，谓之伤暑。热而精力不倦者为实，倦者为虚。初按则热，久按不热者，是里阳浮表也，为虚；初按则热，久按愈热者，是里热彻表也，为实。壮热不减，遍体如火者为实；乍热乍减，头热足冷者，此无根之火，浮越在表在上也，为虚。口干饮冷而多者为实；口渴饮汤，喜热而少者为虚。身壮热，而脉沉细，及大极数极，按之乍大乍小者为虚；身微热，而脉洪数不改者为实。身热无汗，二便闭涩者为实；身热有汗，二便通调者为虚。发热恶寒者，寒伤表也，阳也；无热恶寒者，寒中里也，阴也。总之，病之热也，求外邪感伤，扰动清阳；或内滞郁蒸，酿成壮火。舍此二实之候，非气虚不能收摄元阳，即阴虚不能镇约雷火。气虚者，自寅至申，热在阳分，肺气主之，惟参、　、熟附，所谓甘温能除大热也。阴虚者，自申至寅，热在阴分，肾气主之，惟归、芍、熟地，所谓养阴退阳也。能因此而详求其理，则可尽悉其源，而治之自无难也。
　　卷之三　伤寒（上）
　　一、伤寒总论
　　冬气严寒，保身不密，杀厉之气，乘于肌体，若伏而不发，至春变温，至夏变热；（温热病另有调治。）
　　
　　实时发者，名正伤寒。以寒伤表，发热憎寒，邪闭皮毛，病在卫也。（卫者气也。）由浅而深，遍身疼痛，邪入经络，病在荣也。（荣者血也。）夫人之卫行脉外，荣行脉中，今以寒邪居之，则气血混乱，经络壅滞，故外症若此。自此而渐至呕吐不食、胀满等症，则由经入腑，病益深矣。
　　
　　自仲景以来，名贤代起，有言其病而不言其阴阳者，有立其方而未详其增减者，支离繁碎，令人难用。
　　
　　惟约以汗、吐、下、温、清、补六法，（六法详后。）更以虚实二字为提纲，凭症察脉，变化治之，易于拾芥。虽伤寒变症不一，有循序传经者，有不循序传经者，有始终止在一经者，有不由表入，直中阴经者，有三阳同病，三阴俱病，阴阳齐病者，有二经并病，前后合病者，及杂症互见，阴症似阳，阳症似阴者。能明虚实，则宜表宜里，宜攻宜补，而立方用药，无不曲中，又何虑乎！若执方书，以某方治某病，因某病用某药；恐病合而人之虚实不合，以及孰宜急、宜缓、宜重、宜轻，不能神明变通，亦非上工。余虽详言调治，逐条分注于后，亦要在人之善用耳。惟观其某条治法，即不恰中，亦不甚远，不致误枉，或寿世之一端也。
　　
　　二、伤寒脉论
　　（观此可知症之表里虚实。）
　　
　　经脉十二，六阳属腑为表，六阴属脏为里。经脉分手足者，以足经之脉，长而且远，自上及下，遍络四体，按之可知周身之病；手经之脉，短而且近，皆出入足经之同，故凡诊伤寒外感者，但言足经，而不言手经也。然足之六经，又以三阳为表。而太阳一经，为阳中之表，以脉行于背，背为阳也，且包复周身，故凡风寒伤人，自太阳经始。阳明经，为阳中之里，以脉行于腹，腹为阴也。少阳经，为半表半里，以脉行于侧也。至于足之三阴主里，其脉自足上腹，虽亦在肌表之间，而其风寒未有不由阳经而入阴分也。若不由阳经入者，即为直中阴经，必连脏矣，故阴经无表症。凡浮脉，固属表也，然有感寒邪之甚者，拘束卫气，脉不能达，亦沉而兼紧，但以发热头痛等表症，参合自可辨也，切不可概以浮为表论。如血虚动血者，阴虚水亏者，内火炽盛者，关阴格阳者，脉俱浮大，宜知之也。至于脉浮而紧者，邪气有余也；按之无力者，元气不足也。元气不足，何以逐邪！必使元气渐充，自虚而实，自数而缓，则阳气渐达，胃气渐至，即为将解之兆。若日见紧数无力，则凶矣。
　　
　　杂病以弦为阳，以缓为弱。伤寒以弦为阴，以缓为和。寸为阳，或沉细而无力者，为阳中伏阴。尺为阴，或见沉数者，为阴中伏阳。寸口数大有力，为重阳。尺部沉细无力，为重阴。寸脉浮而有力，主寒邪，表实宜汗；浮而无力，主风邪，表虚宜实。尺脉沉而有力，主阳邪在里，为实，宜下；无力，主阴邪在里，为虚，宜温。寸弱无力，忌吐；尺弱无力，忌汗，忌下。汗下后脉静者生，正气复也；躁热者死，邪气胜也。温之后，脉来歇至者，正气脱也。纯弦者名曰负；按之如解索者名曰阴阳离，皆死。阴病见阳脉者生，正气在也。
　　
　　阳病见阴脉者死，正气绝也。（其余杂症脉理俱载杂症条下。）
　　
　　三、伤寒六经循序传变
　　心：为手少阴，与手太阳小肠经相表里。
　　
　　肝：为足厥阴，与足少阳胆经相表里。
　　
　　肾：为足太阴，与足太阳膀胱经相表里。
　　
　　脾：为足大阴，与足阳明胃经相表里。
　　
　　肺：为手太阴，与手阳明大肠经相表里。
　　
　　心包络：为手厥阴，与三焦手少阳相表里。
　　
　　凡感冒伤寒，初入在足太阳膀胱经，次传足阳明胃经，三传足少阳胆经，四传足太阴脾经，五传足少阴肾经，六传足厥阴肝经。以上所言六经传变，是其理之常也。亦有越经传者，有不拘日数传者，有二经三经同病者，宜见病治病，不可拘泥。其脉其症，俱于谓治各经方下明之。
　　
　　四、论治伤寒勿拘古方
　　凡治伤寒，历祖仲景。但仲景所制之麻、桂、硝、黄等剂，峻猛已极。原因当时人气禀强壮，且为冬月感冒重邪而设，自然适中。第流传既久，天气人气，日薄一日，不必尽同。
　　
　　凡寒热感冒，及伤食房劳等候，皆有头病、发热、口渴等症，若即谓太阳、阳明之症，泥执古方，通治今人弱质，必被夭枉者多矣。故存古人传经之论者，俾人知伤寒局方之原，立法之所以自始也；遵列古方次第汗下者，俾人知立方用药之体，而易于仿也；集诸贤之说者，俾人知古今变化之理，而慎于用也。后之治此症者，当因时因人而权衡之，勿以生死大关轻徇旧方。庶几人登寿域，乃为司命上工。幸勿以余言为妄也。
　　
　　五、论证分表里
　　凡阳邪在表则表热；阴邪在表则表寒。阳邪在里则里热，阴邪在里则里寒。邪在半表半里，无有定处，则往来寒热。邪在表则腹不满，邪在里则腹胀满。邪在表则呻吟不安，不烦不呕，邪在里则烦躁闷乱，并作呕逆。邪在表则能食，邪在里则不能食。若在表里之间，纵不欲食，未至于不能食也。有胸痞闷，而初见心烦喜呕者，表邪方入里，不可攻下。凡表症悉具，而脉沉微者，以元气不足，不能外达也，但当救里，以助阳散寒为主；若不知温中以固根本，而再用发散之剂，则危亡立至。
　　
　　六、论表里之虚实
　　凡表实者，无汗恶寒，或发热恶热。走注红肿，知荣卫有热。身痛拘急，知经络有寒。
　　
　　凡表虚者，有汗恶寒；或多麻木，难举动；或毛槁肉削，颜色憔　。凡里实者，或胀痛痞坚，或闭结喘满，或懊　不宁，烦躁不眠；或气血积聚，腹中不散；或寒邪热毒，深留脏腑之间。
　　
　　凡里虚者，为心神怯跳，津液不足；或饥不能食，渴不喜冷。上虚则食不化，呕恶中满；下虚则二便不禁，肛门脱出，泄泻遗精。
　　
　　七、论汗证
　　凡太阳、阳明、少阳，或三阳合病，或并病，但头痛、身痛、发热、恶寒及喘而胸满等候，虽为日已久，内有一症，即表邪犹在。脉浮紧而数，无汗者，用麻黄汤或羌活汤汗之；若脉浮缓而弱，自汗者，用桂枝汤微汗之。总之，表邪散，便不传经入里，否则为变不一矣。
　　
　　凡各经邪症，汗之不彻，犹未汗也。共人仍身热烦躁，坐卧不安，脉紧无汗，干燥错语者，是表邪未散也。其故有三：邪在经络筋骨，而汗仅出皮毛，此邪深汗浅，卫解而荣不解，一也；或以十分之邪，而出五分之汗，此邪重汗轻，二也；或汗后遽起露风，而因腠疏复感者，三也。凡遇此者，当辨微甚以再汗之。如汗透而身热愈甚，此阴阳交而魂魄离，大凶之兆也。又有邪本不甚，而年衰体弱，发散太重，或屡散被害者，或邪去而胃伤，不能饮食而羸惫者，此过汗之患也。倘汗过亡阳，气脱昏沉等候，以四味回阳饮救之；若得煎参三五钱饮之更妙。
　　
　　八、论忌汗
　　凡脉微、弱、弦、沉，及尺迟、无力者，以上六脉，俱忌汗。再有下利清谷者，小便失禁者，咽喉干燥、身重心悸者，及阳虚、衄血、吐血、淋家、疮家、腹中上下左右动气者，悉不可发汗。
　　
　　九、感冒伤寒新旧发表诸方
　　（古方分量最重，今酌而减之。）
　　
　　麻黄汤
　　
　　治太阳经病，头项痛、腰脊强、发热恶寒、身痛无汗、脉浮紧者，以太阳经脉由脊背连风府故也。亦治太阳阳明合病。
　　
　　麻黄（去节一钱，或多用）　桂枝（钱半）　甘草（八分）　杏仁（去皮尖，十五粒）
　　
　　水煎，热服，复取微汗，汗出勿再服，总要有汗方止。若汗已出，渐次解所复者，勿得顿减贪凉，以防表疏复感也。
　　
　　桂枝汤
　　
　　治太阳中风，发热恶寒、头痛干呕、自汗脉浮缓者。
　　
　　桂枝　白芍　生姜（各二三钱）　甘草（一钱）　大枣（五枚，去核）
　　
　　水煎，热服，复取微汗，不得太过。以汗者血之液也，汗多则卫气疏，不能内以护荣，故用桂枝和荣散邪，用白芍护荣固理。姜能散寒止呕，枣以甘温能和，此不专于发散，而兼和荣卫者也。邪出而卫自密，汗亦止矣，岂桂枝能塞汗乎！以上二方，皆治寒邪初感，温散之妙法也。至于桂枝汤，则凡四时阴胜之邪皆所宜用。但浮脉而紧，发热无汗者总之。以脉紧为伤寒，服之则表益实，而汗愈难出故也。
　　
　　升麻葛根汤
　　
　　太阳病，次传阳明胃经，身热、目痛、鼻干、不寐、脉洪而长，以阳明主肌肉，其脉挟鼻，络于目故也。
　　
　　升麻　葛根　白芍（各二钱）　甘草（炙，一钱）
　　
　　加姜煎服。如头痛，加白芷、川芎。如身痛，加羌活、防风。如热不退，加黄芩，或加石膏。胃虚不食，加白尤。腹痛，倍白芍。若伤寒未入阳明者勿服，恐引表邪入阳明也。（此经多气多血，寒邪入，则血气壅滞。辛能达表，轻可去实，故用升葛辛轻之品，发散阳明表邪。邪盛则阴虚，故用白芍也。）
　　
　　小柴胡汤
　　
　　阳明病，又传少阳胆经，胸胁痛、耳聋、寒热往来、呕而口苦、咽干目眩、脉弦而数，以少阳之脉，循胁络耳故也。
　　
　　柴胡（二钱）　半夏（钱半）　人参　甘草　黄芩　生姜（各一钱）　枣（三枚）
　　
　　水煎服。如呕逆，加陈皮，倍生姜。烦者，去半夏，加栝蒌。渴者，去半夏，加花粉。
　　
　　若不渴，外有热，去人参，加桂枝，覆取微汗。咳嗽，去参枣，加干姜、五味。（咳为肺寒，干姜散寒，少加五味以敛肺。肺脉不虚者不用。少阳症，有嗽无喘；阳明症，有喘无嗽。）虚烦，加竹叶、粳米。腹痛，去黄芩，加白芍。胁下痞硬，去大枣，加牡蛎。胁痛，加青皮、白芍。心下悸，小便不利，去黄芩、加茯苓。（太阳病，或饮水多，停心下，故悸；水蓄不行，故小便不利。茯苓能利水。）本经头痛，加川芎。发黄，加茵陈。
　　
　　加减羌活五积散
　　
　　（新）　治四时感冒，发热、恶寒、头痛、身疼、咳嗽、声重，脉浮紧无汗者，以代发表古方，不论大小皆治。
　　
　　当归（钱半）　白芍（一钱）　陈皮（八分）　半夏（钱半）　茯苓（一钱三分）　甘草（一钱）
　　
　　桔梗　枳壳　川芎　白芷　防风（各一钱）　羌活（八分）　桂枝（一钱）　紫苏叶（五分）　北细辛（三分）
　　
　　姜三片，葱白五寸，水煎，热服，取微汗。如冬春寒甚，加麻黄五六分。夏秋，加苍朮钱半。
　　
　　加减羌活汤
　　
　　（新）　治伤风寒，头痛、身痛、憎寒、壮热、脉浮紧无汗，及四时不正之气。
　　
　　凡男女大小同治。以代麻、桂、青龙等汤也。
　　
　　羌活（一钱）　防风（一钱二分）　苍朮　川芎　白芷　甘草（各一钱）　陈皮（八分）　北细辛（二、三分）
　　
　　生姜（一钱）　葱白（五寸）
　　
　　热服，取微汗。如自汗者，去苍朮，加白朮，或加黄　。胸满，加枳壳、桔梗。呕逆，加半夏。喘促，加杏仁。可随症加入。此方不犯三阳禁忌，为解表稳方，可以便用。
　　
　　补中益气汤
　　
　　治虚弱不足。年衰脉微之人，外受风寒，难用表剂，补中即以除蔻，亦可随症照后加入。善用者最效。
　　
　　人参（无者用淮山药三、四钱炒黄代之）　黄　（蜜炒）　白朮（各钱半）　陈皮（五分）
　　
　　当归　甘草（炙。各一钱）　升麻（用蜜水炒，或用淡盐水炒）　柴胡（酒炒。各三分）
　　
　　生姜（五分）　红枣（三枚）
　　
　　水煎服。病属太阳，无汗寒热者，加羌活、防风。头痛，加白芷、川芎，或加北细辛二、三分。汗不出者，再加苍朮。自汗者，加桂枝、白芍。寒甚者，加苏叶。热甚者，加黄芩。
　　○此方惟上焦痰呕、中焦湿热、伤食、膈满者忌服。
　　
　　益元散邪汤
　　
　　（新）　治元气太虚，脉大无力，外感寒邪，憎寒壮热，身痛头痛，或呕恶泄泻等症。邪气不能外达，惟温中自可散寒；即素禀薄弱之辈，或连进二三服，自必阳回而解。
　　
　　当归（二三钱）　白芍（煨，钱半）　陈皮（一钱）　白朮　熟地（各三四钱）　山药（二钱）
　　
　　甘草（炙，一钱）　黄　（蜜炒，钱半）　麻黄（去节，八分）　桂枝（一钱）　生姜（煨，钱半）
　　
　　水煎，热服，略盖以取微汗。如头痛，加川芎、白芷各一钱，北细辛二分。如泄泻者，去当归，加荜　四钱，茯苓一钱，木香（煨）三分。若三阳并病者，加柴胡二钱。
　　○仲景治伤寒，如麻、桂等汤以温散，固为千古妙方；至于阳根于阴，从补血而散者，惟此乃得云腾致雨之妙，为今时之所宜。勿得疑为骤补无用，而徒以散邪为主，致为夭枉之失。
　　○上方补气以散邪，此方补血以散邪。
　　
　　十、论吐证
　　经曰：「其高者，因而越之」；又曰：「在上者涌之」，谓吐之也。邪结中焦，胸满而痞硬，气上冲咽喉，不得息者；或饥不能食，或食入即吐，并有欲吐不能吐者；手足厥冷，脉弦迟，或寸脉微浮而紧，此为胸中有寒，当吐之。丹溪曰：「吐中有发散之义」，此治伤寒一大关键也。今何人惟知汗、下二法，而吐法不用，使邪气结而不散，轻病致重，其害无穷。
　　
　　但胸中之寒，亦有虚实之分，仲景曰：「膈上有寒饮，干呕者，不可吐也，急温之，宜四逆汤。」（方载三十内。）前言寒者，言寒邪之实；后言寒者，言胃气之虚。当吐当温，此等要处，最宜详察。
　　
　　凡胸中郁郁而痛不能食，欲人按之，而反有涎唾，下利甚，其脉迟，而寸脉微滑，吐之则利自止。
　　
　　凡宿食在上脘者宜吐；虚烦在胸中者，宜吐、下分治之。
　　
　　凡寸脉弱而无力者忌吐。寒邪在表，宜汗；在中下宜下，不宜吐。
　　
　　瓜蒂散
　　
　　治胸中痞硬，寒邪滞中，寸脉微浮。吐之以散中寒。
　　
　　甜瓜蒂（炒黄）　赤小豆（等分）
　　
　　为末。即瓜蒂一味亦可。熟水调服二三钱，以指按喉必吐。吐时须令闭目，紧束肚皮，若吐不止者，葱白汤解之。凡亡血及老人产妇血虚脉弱者勿服。
　　
　　栀子豆豉汤
　　
　　治伤寒烦躁。亦用作吐药，以肺肾之邪在上焦，吐以散之也。
　　
　　栀子（十四枚）　淡豆豉（四合）
　　
　　先煎栀子，后入豆豉，分二服。温进一服，得吐，止后服。
　　○烦者气也，出于肺，栀子治肺烦；躁者血也，出于肾，豆豉治肾躁；以心火旺，则金躁而水亏，肺肾合而为烦躁。
　　
　　上方吐有形之实邪，此方吐无形之虚烦。若大便溏泄者，虚寒在下，不可服。至于宿食而烦躁者，用栀子大黄汤下之。
　　
　　外附治结胸法
　　
　　凡伤寒结胸，有气虚不堪攻吐者，以葱白、生姜各四两，生萝卜半斤，（此味若无，以子三两代之。）共捣，炒热，以布包安脓处。须分两包，冷则易之，实时汗出而愈。
　　○又法，以大蒜十余枚，捣摊绢上，贴一切胀痛处，神妙。
　　
　　十一、论下证
　　邪在表，宜汗；邪入里，宜下。（此里者，非三阴之里，乃阳明胃府也。三阴亦有转入阳明者，须因症因脉，酌宜下之。）然下症不一，有痞、满、燥、实、坚五者之异。痞者，胸闷不食；满者，胸腹膨胀；燥者，大便枯少；实者，腹满而痛日久不大便；坚者，按之鞭硬。如五症悉具，三焦俱伤，宜大承气汤急下之。但见痞、燥、实、三症，邪在中焦，宜调胃承气汤，不用枳朴，恐伤上焦之气也。但见痞实二症，邪在上焦，宜小承气汤，不用芒硝，恐伤下焦之血也。
　　
　　夫以人之一身，元气周流，一有邪滞，则壅塞经络而为病矣；轻则导而去之，重则攻而下之，使垢瘀去，而后正气可复。然攻下之剂，须适症为宜，若邪盛而药轻，则根株仍留；邪轻而药重，则正气必伤。能以症合脉，庶得万全。
　　
　　十二、论证当下
　　脉沉实，尺脉更旺者，邪热入府也，宜下之。其症：腹中鞭硬，大便闭，谵语，腹痛，不恶寒，反恶热，口渴，咽燥，腹满，潮热（日晡热，属实症。）及五六日不大便，绕脐痛，烦躁发作有时者，此有燥屎也，俱宜下之。
　　
　　十三、论证忌下
　　脉虚弱，寸脉浮大，右关细涩及迟缓微弦者，皆不宜下。又有脉久数者，非外邪也；细数者，非实邪也，下之则危。其症：腹鸣自利，无热恶寒，唇青舌卷，口不渴，身痛，大便先硬后溏，喘而胸满，止心下硬满，不食，恶寒，小便清利，咽中闭塞，汗多亡阳而谵语，阴虚水亏，虚烦虚躁，四逆恶水等症，俱忌下之。
　　
　　十四、伤寒攻里诸方
　　大承气汤
　　
　　治伤寒阳邪入腑，五六日不大便，痞、满、燥、实、坚五症全具，发热，谵语，口干，舌涩，三焦大热，脉沉实者。
　　
　　大黄（五钱）　芒硝（四钱）　浓朴（二钱，炒）　枳实（一钱，炒）
　　
　　或加甘草一钱，水两钟，先煎浓朴、枳实至钟半，投大黄，煎至一钟，去渣，纳芒硝一沸，热服。（大黄泻热，芒硝润燥，枳朴破痞满，攻内邪之峻剂也。然非大实大满，不可轻投，恐有寒中之变。）
　　
　　小承气汤
　　
　　治邪在上焦，痞满谵语，便难而硬，或六七日不大便，潮热，气喘脉实者。
　　
　　大黄（四钱）　浓朴（二钱）　枳实（一钱，炒）
　　
　　水煎，热服。（除芒硝者，恐伤下焦真阴也。）
　　
　　谓胃承气汤
　　
　　治邪在中焦，燥实、腹胀、恶热、口渴、便秘、谵语及吐后腹胀，与未吐未下而心烦脉实者。
　　
　　大黄（六钱，酒浸）　芒硝（四钱）　甘草（钱半）
　　
　　水煎去渣，入芒硝一沸服。（除朴、实者、恐伤上焦之气也；加甘草者，不致伤胃也。
　　○吐后为内烦，下后为虚烦，不吐不下而心烦者，胃有郁热也。）
　　
　　六一顺气汤
　　
　　治伤寒邪热传里，便实、口燥、潮热、斑黄、狂走、阳厥、胸胁满硬、脐腹胀痛，及老人、产妇，血气两虚者，有下症，或下后未解诸病，用此以代大小承气、大陷胸等汤之神剂也。
　　
　　大黄（四五钱）　枳实（钱半）　黄芩（二钱）　甘草（一钱）　浓朴（姜炒，一钱半）　白芍（二钱）
　　
　　水煎服。欲峻者，大黄后入。如表症未除者，加柴胡钱半。古方原有芒硝，去之，以性峻急，伤人故也。若概用之，在死者多矣。
　　○仲景云：荡涤热积，宜用汤液，切禁丸药。
　　
　　大柴胡汤
　　
　　治表症未除，里症又急，汗下兼行。
　　
　　柴胡（三钱）　半夏（二钱）　黄芩　白芍（各钱半）　生姜（二钱半）　大黄（二三钱）　枳实（一钱）
　　
　　大枣（三枚）
　　
　　水煎服。
　　
　　十五、论清理
　　凡伤寒吐下后，多有余热未除，脉犹洪数，以致口渴咽燥，身热便赤，日夜不宁等症，此际宜清理之，则热退而诸症瘥矣。但清热必须滋阴，或补先天之水，或养后天之血，庶阴长而阳自消。若徒用苦寒之剂，不惟热不能退，而且热从火化，损脾伤胃，是治病而适以益病，可不畏乎！业医者宜知也。
　　
　　益阴清热汤
　　
　　（新）　治伤寒余热，口渴、便赤、烦躁、便实、脉洪等症。
　　
　　当归（一钱）　白芍　生地　麦冬（各钱半）　黄芩（二钱）　甘草（一钱）　元参（一钱）
　　
　　泽泻（八分）　木通（八分）　栀仁（炒黑，八分）　陈皮（八分）　石膏（生用，二钱）　黄柏（炒焦，一钱）
　　
　　扁豆（炒研，二钱）
　　
　　水煎服。如舌黄，加黄连一钱。目赤，加胆草八分。大便燥，加酒炒大黄钱半。如妇人血热，加青蒿二钱。如胁痛，加青皮八分。如口渴，加花粉一钱。
　　
　　黄莲解毒汤
　　
　　治伤寒吐下后，火盛烦躁，喘急，口渴脉洪者。
　　
　　黄连　黄芩　黄柏　栀子（各一钱）
　　
　　水煎服。
　　
　　白虎汤
　　
　　治伤寒脉浮滑，表里俱热，及便结斑黄，狂躁大渴等症。
　　
　　石膏（五钱）　知母（二钱）　甘草（一钱）　糯米（一撮）
　　
　　水煎服。如汗渴者，加人参。
　　
　　竹叶石膏汤
　　
　　治阳明汗多而渴，鼻衄，喜水而吐，及烦躁等症。
　　
　　石膏（生研，三钱）　淡竹叶（十三片　半夏　甘草（各钱二分）　麦冬（钱半）　人参（无者，或以蜜　代之）
　　
　　米（一撮）
　　
　　生姜三片，煎服。
　　
　　以上所录诸方，是折火之标，而非退热之本，惟直探其真阴而补之，如亢旱而得甘霖，土木皆濡，顷刻为清凉矣，岂不妙哉！如左尺脉无力，以六味地黄大剂投之，自水旺而火退。如右尺脉弱，上部渴甚燥热，饮冷反吐，下部足冷者，是火不归源，即以六味汤中加肉桂二钱，五味五分，甚则加附子二、三钱，冷冻饮料即愈。若先用苦寒之药，而热不退，再用芩连之类，安得生乎！
　　
　　十六、论温
　　温者，温其中也。气为阳，气虚则寒；脏有寒邪，不温即死。经曰：「阳气者，若天与日，失其所则折寿而不彰。」以寒者阴惨肃杀之气也，阴盛则阳衰，所以昔贤皆重救里，宜及时而用温也。但温有大温、次温之殊：大温者，以真阳将脱，须回阳以固中元；次温者，正气犹在，宜扶阳以顾将来，庶转凶为吉，而生机勃然矣。又有一种阴虚火盛，内热不宜用温者，凡姜、桂、附子之类勿用，当用温和之味，不犯一毫寒凉，则脾肾无伤，斯为高明。
　　
　　和阴益阳汤
　　
　　（新）　治伤寒吐下后，元气不足，以致饮食不思，腹满而呕，口吐冷涎，大便溏泄，小便不禁，六脉虚弱，四肢无力等症。
　　
　　当归（二三钱）　白芍（酒炒，钱半）　白朮（二钱）　茯苓（钱半）　人参（少者以淮山药炒用，三钱）
　　
　　甘草（炙，一钱）　陈皮（一钱）　半夏（钱半）　砂仁（炒研，八分）　藿香（一钱）　生姜（煨，一钱）
　　
　　大枣（三枚）
　　
　　水煎，温服。如四肢寒冷，加附子一钱。小腹痛喜按者，加吴茱萸六分。（开水泡一次用。）
　　
　　泄甚者，加肉豆蔻五、七分，但当归减半，须用土炒。汗出，加蜜炒黄　钱半；甚者，加蜜炒麻黄根钱半。若气下陷，亦加黄　钱半，升麻三分如小便不禁，加盐炒补骨脂一钱，益智仁一钱。如心虚不宁，加枣仁（炒研）钱半。
　　
　　理中汤
　　
　　治病后中气虚寒，自利不渴、腹痛、呕吐、脉弱等症。
　　
　　人参（若无人参，属气虚者，以蜜炒黄　二钱代之；脾虚者以灌山药三钱代之）
　　
　　白朮（二三钱）　甘草（炙，一钱）　干姜（炒，钱半）
　　
　　水煎服。如病重者，日进二服。如四肢厥逆，加附子一、二钱。其有寒甚势急者，附子生用或煨熟用。如腹痛而小便不利者，加茯苓二钱，白芍钱半。呕者，加生姜二钱，去附子。
　　
　　八味回阳饮
　　
　　治脉虚将绝，阴阳将脱。
　　
　　人参（无者以蜜炒黄　一两代之）　附子（二三钱）　干姜（炒，二三钱）　当归身（三钱，如泄泻者，或血热而动者去之。）　熟地（数钱或一二两）　甘草（炙，一钱）　白朮（三四钱）　黄　（蜜炒，三钱）
　　
　　水煎，温服。如泄泻者，加乌梅二个。虚火上浮者，加茯苓二钱，麦冬一钱。如肝滞而胁胀痛者，加肉桂钱半。
　　
　　理阴煎
　　
　　此治真阴不足，左尺无神，阳浮假热者。
　　
　　熟地（五七钱或加倍）　当归身（三五钱）　甘草（炙，一二钱）　干姜（炒，一二钱）
　　
　　一或加肉桂（一二钱）
　　
　　水煎服。如阴中无阳，加附子。若脾肾两虚，水泛为痰，或呕或胀者，加茯苓钱半，或加白芥子五分。若泄者，去当归，加山药、扁豆、吴茱萸、肉豆蔻、补骨脂之属。如腰痛，加杜仲、枸杞。如腹胀痛，加木香、砂仁、陈皮之属。
　　
　　十七、论补
　　补者，济其虚也，古人言之已详，今人畏而不用，且曰，伤寒无补法，谬亦甚矣！使患虚者坐以待毙，不大可憾乎！观仲景立三百九十七法，而治虚寒者一百有奇，垂一百一十三方，而用人参桂附者八十有奇。即东垣、丹溪、节庵亦有补中益气、回阳返本、温经益元等汤，未尝不补也。夫实者不药可愈，虚者非治弗痊；能察其虚而补济之，即握伤寒之要矣。
　　
　　二补汤
　　
　　（新）　治阴阳两虚，六脉俱弱，夜热肢冷，失血便泄等症。
　　
　　熟地（三五钱）　当归（土炒，二钱。泄者或不用亦可）　黄　（蜜炒，二钱）　枸杞（二钱）　甘草（炙，钱半）
　　
　　杜仲（盐炒，二钱）　枣皮（一钱）　白朮（钱半）　淮山药（二钱）　肉桂（一钱）　五味子（十三粒，微炒）
　　
　　水煎服。如寒甚者，加附子钱半。腹痛喜按者，加补骨脂（炒）一钱。泄者，加乌梅二个、肉豆蔻八分。呕恶，加生姜一二钱。
　　
　　小营煎
　　
　　治血少阴虚，咽干舌燥，上下失血，脉细数者。
　　
　　当归（二三钱）　熟地（二三钱）　白芍（酒炒，二钱）　山药（炒，二钱）　川续断（钱半）
　　
　　枸杞（二钱）
　　
　　水煎服。如火盛烦躁，加真龟胶二钱，化服。或加麦冬、生地。骨蒸，加地骨皮钱半。
　　
　　如身热，加青蒿一钱。
　　
　　八味回阳饮
　　
　　治阴阳大虚，元气将脱者，非此不治。（方载十六内）
　　
　　十全大补汤
　　
　　治气血两虚，恶寒发热，眩最自汗，诸虚等症。
　　
　　人参（无者，以山药三五钱代之）　白朮（二钱）　茯苓（钱半）　甘草（炙，一钱）　白芍（酒炒，二钱）
　　
　　熟地　当归（各三钱）　川芎（一钱）　黄　（蜜炒，二钱）　肉桂（钱半）
　　
　　水煎服。
　　
　　八味大建中汤
　　
　　治中气不足，厥冷、呕吐、阴缩、多汗，腹中寒痛，胀满不食，唇干、精出、寒热烦冤等症。
　　
　　人参　甘草（炙。各一钱）　黄　（蜜炒）　当归　白芍（酒炒。各二钱）　肉桂（二钱）
　　
　　半夏（钱半）　附子（一钱或二钱）　红枣（二枚）　生姜（六分）
　　
　　水煎服。
　　
　　十八、论三阴
　　三阳传入阳明胃府者为里，非三阴之里也。三阴亦有转于阳明者，寒郁为热，亦有虚实之异。实热者，脉必沉实有力，恶热谵语，大渴便秘，是肠胃燥实，宜下之。若不转入胃府，而尤症实脉实者，宜因经因脉调理之，不得一概论下也。
　　
　　加味平胃散
　　
　　（新）　治太阴脾经病，腹满而吐，食不下，嗌干，手足自温，或自利，腹痛，不渴，脉沉而细；以太阴之脉，布胃络嗌故也。
　　
　　苍朮（钱半）　浓朴（姜炒，一钱）　陈皮（八分）　甘草（炙，八分）　扁豆（炒研，二钱）
　　
　　白芍（钱半）　半夏（钱半）　大腹皮（去黑皮及粗，洗净，一钱）　砂仁（一钱，炒研）　生姜（一钱三分）
　　
　　大枣（三枚，去核）
　　
　　水煎服。如泄，加肉豆蔻八分，白朮钱半，或再加煨木香三分。如腹痛拒按者，去生姜，加葛根钱半。如嗌干，加元参、桔梗。
　　
　　八味地黄丸
　　
　　治少阴肾经病，舌干、口燥，或自利而渴，或欲吐心烦，引衣倦卧；其豚沉。以少阴之脉，贯肾，络肺，系舌本故也。
　　
　　熟地（八两）　山药　枣皮　茯苓（各四两）　丹皮（二两）　泽泻（两半）　肉桂（三两）
　　
　　附子（三两）
　　
　　共研末，炼蜜为丸。病急即减两为钱，水煎，早服。
　　
　　养肝抑邪汤
　　
　　（新）　治厥阴肝经病，或气上撞心，心中疼，烦热消渴，饥不欲食，食即呕蛔，下利不止。脉沉而弦，以厥阴之脉循阴器而络于肝故也。
　　
　　当归（二钱）　白芍（酒炒，钱半）　柴胡（酒炒，钱半）　熟地（二钱）　川椒（炒，七分）
　　
　　麦冬（一钱）　乌梅（二、三钱）　木香（煨，三、五分）　白朮（钱半）　茯苓（二钱）
　　
　　水煎服。如消渴甚者，加黄柏、知母各钱半，肉桂五分。
　　○阳邪自太阳传至太阴，则嗌干未成渴也。传至少阴，则口渴未成消也。传至厥阴而成消渴者，热甚能消水也。若脉症皆实，宜用承气等汤下之。然又有说：以肝居下部，而邪乱之，则邪上撞心；木邪乘土，则脾气受伤，所以饥不欲食。脾土既伤，而复下之，则脾愈伤，而利不止，此所以宜养肝补土也。
　　
　　麻黄附子细辛汤
　　
　　治少阴伤寒（以无头痛也）。始得之，脉沉而反发热者，此阴分表邪也。用熟附配麻黄者，发中亦有补焉。
　　
　　麻黄（去节，钱半）　附子（钱半）　细辛（七分）
　　
　　水煎服。或去细辛，加甘草。
　　
　　真武汤
　　
　　治少阴伤寒，腹痛，或呕或利或咳，小便不利，四肢重痛。
　　
　　茯苓　白芍　生姜（各三钱）　白朮（二钱）　附子（钱半）
　　
　　水煎服。若咳者，加五味子三分，细辛六分，干姜一钱。小便利者，去茯苓。下利，去白芍，加干姜钱半。呕者，去附子，加生姜二钱。
　　
　　十九、论伤寒中寒不同
　　凡六腑属阳，一受寒邪，先发太阳，发热恶寒，治宜疏散。五脏属阴，一受寒邪，必发太阴，恶寒不热，治宜温托；以腠理素虚，而阳微最忌发表。其外寒所受虽同，而里则以有火为伤，无火为中之异，此犹人所共知；至于阳极而症似阴，阴极而症似阳，治若稍混，杀人反掌。详明于下，以便取用。
　　
　　凡阳症似阴者，手足冷，大便闭，小便赤，烦闷昏迷，身寒却不欲衣，口渴，指甲红，脉必沉滑，或四肢厥冶。此阳极于内，真阴失守也。轻则调胃承气汤，重则大承气汤下之，以救一线之阴，不至为阳所劫。此时不知诊脉，疑以为寒，用一毫温热之药，则立毙矣。
　　
　　凡阴症似阳者，烦躁面赤，咽干，大便泄，小便清，指甲黑，或身热反欲得衣，口渴，不喜冷水，脉必浮微。若认为阳证，投以寒药，死者多矣。总之，阴证不分热与不热，不论脉之浮沉大小，但指下无力，重按全无，便是伏阴，急与五积散，通解表里之寒。若内有沉寒，必须姜附温之。如附子理中汤（方载上十六内。）之属，乃为妙剂。
　　
　　五积散
　　
　　治内外阴寒，并治感冒食积，呕吐，背项拘急等症。
　　
　　当归（一钱）　白芍　陈皮（各八分）　川芎　白芷　桔梗（各一钱）　苍朮（钱半）　枳壳肉桂（各一钱）　半夏　浓朴　茯苓（各一钱三）　干姜（一钱）　麻黄（去节，五、八分）
　　
　　人参（少者亦服）　甘草（七分）　生姜（一钱）　葱白（三茎）
　　
　　水煎，热服。
　　
　　太阳汤
　　
　　（新）　治寒中三阴，战栗厥逆，呕吐昏迷，唇青囊缩等症。
　　
　　白朮（三钱）　干姜（炒，一二钱）　当归（钱半，泄者不用　山药（炒，二钱）　附子（二三钱，势危者用生附子，湿纸包煨热用）　甘草（炙，一钱）　白芍（煨，钱半）　生姜（一钱）　红枣（三枚）
　　
　　水煎服。或假热，拒格不纳，冰冷服。
　　○此方用白芍，恐阳药之僭越也，可代理中、四逆、回阳等汤。如冬月，寒伤太阳经，有表证者，加麻黄八分。头痛，加北细辛二、三分。
　　
　　如肉振汗多者，加制黄　二、三钱。如泄泻者，加乌梅二个，去当归。如肝脉紧而郁滞者，加肉桂二钱。如小腹痛而喜按者，加吴茱萸七分，汤泡一次用，又须兼下方外治，乃妙。
　　
　　华佗救脱阳法
　　
　　治寒中三阴，阳脱无脉，昏倒强直等症。
　　
　　用葱白一、二斤捣碎，炒热，绢绸包熨脐下，以二包更替熨之。脉渐出，手足温者、生。
　　
　　内服上方，但药小及少缓者，俱不能济。
　　
　　二十、论传经及合病并病
　　凡风寒中人，入阴入阳，原无定体；及已中之后，或传或不传，或初入太阳，即入少阴，而成真阴症者有之，不必尽如经言日传一经者之说也。所以凡治伤寒，宜见证治证，如在表者疏之，在中者和之，在里者攻之，不必拘泥，此活法也。
　　○合病者，或两经同病，或三经齐病是也。治之者，必以一经病重为主，各经病亦须兼之。因证察脉，自必适中。如方书所载白虎汤治三阳同病之类，似难恰合，宜变通因心。
　　○并病者，一经先病未尽，又过一经者是也。但过经不尽循序，或越一经越二经者有之。治之者，宜以后过之经为主治，勿使未尽，而又过经也。能因机察变，原始要终，乃为高明。
　　○仲景曰：伤寒先在太阳，脉静者不传，若烦躁脉数者为传也。
　　○伤寒二三日，阳明少阳证不见者，为不传。
　　○伤寒数日，无热而烦躁者，为阳去入阴也。若能食，不呕，阴受邪也。
　　
　　二十一、论两感
　　凡病两感者，内外皆感于寒者有之。亦有纵欲、劳力、七情先伤于内，而后寒邪复伤于外者，是表里俱病，本危症也。然细察之，亦有缓急可辨。彼三阳之头痛、身热、耳聋、胁痛、恶寒而呕者，外邪也。其三阴之腹满、口渴、囊缩、谵语者，此内邪也。若外甚于内，当以外为主治，而兼调其内；内甚于外，当以内为主治，而兼理其外。外甚者疏之、解之，内甚者，和之、攻之，以言内外伤寒者也。若元气素虚，脉息无神，而内伤复兼外感者，此宜单顾根本，不可攻邪；一得元气不败，则强寇自退，或可望其生矣。此症变态非常，不可凿言方治。姑举古方，以治两感伤寒，为临此症者之法。
　　
　　大羌活汤
　　
　　治内外两感伤寒。若内伤，不系外寒传里者，忌用。
　　
　　羌活　独活　防风　防己　黄芩　黄连　白朮（各二钱）　苍朮（二钱）　甘草　北细辛（各一钱）
　　
　　知母　生地（各七钱）　川芎（七分）
　　
　　水煎，热服。此阴阳两解也。盖表里俱病，欲汗之则有里症，欲下之则有表症。洁古制此方者，意以传经为阳邪，故以羌、独、苍、防、芎、细祛风发表，升散传经之阳邪；芩、连、知、地黄、己清热利湿，滋培受伤之阴血；又用朮、草以回中州而和表里，或可救治。
　　
　　冲和灵宝饮
　　
　　治症同前。
　　
　　羌活　防风（各钱半）　细辛（五分）　川芎　白芷　生地　黄芩（各一钱二分）　甘草　柴胡干葛　石膏（各一钱二分）　黑豆（一撮）
　　
　　加生姜、葱白煎服。如自汗，加白朮、黄　。如胸满，加枳壳、桔梗，去生地。喘，加杏仁。若要汗下兼行，加大黄。当随症加减，不可执滞。
　　
　　卷之四　伤寒（下）
　　二十二、伤寒变证引言
　　凡伤寒变证不一，然内有是病，外方有是证。非病自病，证自证也。治者能于表里寒热虚实六者，精以辨之，而因证制方，不但证愈，而病亦愈矣。若浅近者，不能会此六者，而第拘方书，恐其人其脉，未必尽合。是治病而反以加病，乌乎可！且方书虽多，未尽周全，有言其病而不垂其方者，有录其方而未明其理者，俾人不能应用。余故将各证条析于前，各方分列于后。高明者可由此而妙心裁，迟钝者亦用是而不失其准绳也。
　　
　　二十三、论伤寒目证
　　凡治伤寒，须观两目，或赤或黄，是为阳证。若六脉洪大有力，或兼躁渴，其热必甚。
　　
　　轻则三黄石膏汤，重则大承气汤。目白者非热症，不用寒凉。眵者（即眼粪也。）火也，液干而结，当用清凉。至于目睛上视，谓之戴眼。此由肾亏血少，其筋脉燥急，牵引而上；治以培阴养血为主。若误以为风而用风药，则阴益虚而血益燥，其危也必矣。
　　
　　三黄石膏汤
　　
　　治目赤、目黄属热者，并治瘟疫、躁渴等症。
　　
　　黄芩（三钱）　黄柏（三钱）　黄建（二钱）　生石膏（三四钱，研）　栀子（五枚）　麻黄（无表症者不用）
　　
　　水煎，热服。
　　
　　清凉汤
　　
　　（新）　治目热多眵，羞光而涩。
　　
　　赤芍（一钱）　生地（半钱）　白芷　川芎（各八分）　荆芥　薄荷（各六分）　羌活（五分）　黄芩（一钱）
　　
　　栀仁（炒，六分）　甘草（七分）　蔓荆子（八分，捣碎）
　　
　　水煎服。如血虚，加当归、白芍。
　　
　　归芍地黄汤
　　
　　（新）　治戴眼。
　　
　　当归（三钱）　白芍（酒炒，二钱）　熟地（四五钱）　枣皮（钱半）　丹皮（一钱）　茯苓（钱半）
　　
　　泽泻（七分）　山药（钱半）　秦艽（一钱）　肉桂（一钱）
　　
　　水煎，速速多服。
　　
　　二十四、论伤寒舌证
　　舌为心之苗，本红而泽。若邪热传里，则津液干燥，而舌苔生矣。苔白者，邪未入腑，半表半里，宜和解之，如小柴胡汤之属。（方载第八内。）黄苔者，热入渐深，则燥而涩，胃府有邪热也，宜下之，但不得遽用峻剂。至于黑苔，所属有二：黑燥有芒刺，脉数有力者，此火极似水，为热已极，宜大承气汤之类（方载十四内。）下之；若黑而滑润，脉迟无力者，此水极似火，为虚寒已盛，宜附子理中汤及八味地黄汤，重加桂附可也。（方载十六内。）
　　
　　倘误认为火，稍用寒凉，无生理矣。
　　
　　二十五、论伤寒衄血
　　杂病衄血，责热在里；伤寒衄血，责热在表。以寒入于皮毛，皮毛通于肺，肺气受伤不能卫血，故衄血也。脉浮紧无汗者，宜汗之自解。古用麻桂，似属太刚，宜易以柴葛之类。
　　
　　若衄后而热退，是邪从衄解矣。至于阴虚火动者，不宜汗以亡阴也。又有伤寒至三、四日间，邪热乘肝，肝不藏血也。太阴脉布胃中，胃气攻冲，脾不能统血也。然则鼻衄岂尽由于肺乎！治者当因内外详察治之。
　　
　　柴葛解肌汤
　　
　　治太阳阳明合病，衄血，脉浮洪而紧者，宜外发表，内清热。
　　
　　柴胡（钱半）　干葛（二钱）　甘草（一钱）　黄芩　生石膏（各二钱）　白芍　栀子（炒黑。各二钱）
　　
　　羌活（八分）　白芷　桔梗（各一钱）
　　
　　水煎服。
　　
　　加减小柴胡汤
　　
　　（新）　治邪热乘肝鼻衄。
　　
　　柴胡（钱半）　半夏　人参（弱者用之）　甘草　白芍（各一钱）　当归　黄芩（各钱半）
　　
　　水煎。百草霜（松柴烧者不用）　血余（即头发，烧灰存性）　蒲黄（炒黑）　各三分，上三味，再研细末，药调服。以红见黑即止。或加阿胶。
　　
　　平胃敛阴汤
　　
　　（新）　治胃气上冲，脾不统血，致鼻衄而血多者。
　　
　　扁豆（炒研，三钱）　甘草（一钱）　麦冬（一钱）　牛膝（一钱）　白朮（八分）　山药（钱半）
　　
　　葛根（一钱）　三七（七分）　白芍（一钱）　五味子（微炒捣碎，三四分）　当归（一钱）
　　
　　加百草霜、发余、蒲黄（炒黑）各三分，药调服。如胃热，加石膏三五钱。
　　
　　二十六、论伤寒发渴
　　渴者，邪热入脏。在五六日之间，舌黄便结，酌宜清之，或下之，如竹叶石膏汤，或加酒炒大黄一二钱。舌黑芒刺，面赤，便秘，用调胃承气汤，以热甚也。阴虚口渴，得水而不咽，或咽而不多，是精竭而滋水润之，宜滋阴，如六味之类。细察命门火衰，用八味冷服，以干者为渴，不得误认为热。伤寒思水为欲愈，不可不与，不可过与；过则水停，为变不一。若阴盛格阳之症，非所宜也。至若素不渴者，药后变渴，是阳复里温，阴阳均平，病将愈矣。
　　
　　以上诸方，俱载在上。
　　
　　二十七、论伤寒口疮喉肿
　　口疮者，心脾郁热，治宜清凉。更有脾气不足，不能按纳下焦阴火，治宜附子理中汤（方载十六内。）之属，冷服。至于喉肿，有阴毒、阳毒：阳毒者，是火上冲，面赤脉洪，或有浓血，治宜清肺化毒；阴毒者，四肢冷而脉沉细，以寒积于肺，极而生热，宜引火归源。
　　
　　清心理脾汤
　　
　　（新）　治实火上炎，口舌糜烂，便燥尿赤，脉洪有力。
　　
　　黄连（一钱）　黄芩（钱半）　黄柏　甘草　干葛（各一钱）　栀子（八分）　连翘（一钱）　生地（钱半）
　　
　　大黄（酒炒二钱）
　　
　　水煎服。或加升麻八分。
　　
　　清肺化毒汤
　　
　　（新）　治阳毒喉肿，或疮痈脓血，便结脉实。
　　
　　甘草（钱半）　桔梗　苦参　大黄（各二钱）　黄连（钱半）　黄柏（一钱）　连翘（去心）　知母（各钱半）
　　
　　麦冬（钱二分）　牛蒡子（一钱）　荆芥（八分）　白芷（一钱）　山豆根（一钱）
　　
　　水煎服。如大便实者，加芒硝一、二钱，或加升麻八分。
　　
　　附子理中汤
　　
　　治阴毒喉肿，四肢冷，六脉细，寒极生热。但便溏尿清，知非热也，速宜救阳，用此方冷服。（方载十六内。）即八味亦可。
　　
　　二十八、论伤寒咳嗽
　　咳嗽有三：初受寒而即咳嗽者，治宜发散。至表症除而咳嗽者，是寒变热，治宜清凉。
　　
　　若口干古燥，火气上升，六脉洪大而咳嗽者，是火乘肺也，始以清凉；不效，继以苦寒降火，则肺宁而咳嗽止矣。
　　
　　散寒清金汤
　　
　　（新）　治伤寒发热畏寒，脉浮紧而咳嗽者。
　　
　　麻黄（去节，七分）　桂枝（一钱）　甘草（八分）　白芍（一钱）　杏仁（去皮，八分）　陈皮（一钱）
　　
　　茯苓（一钱）　半夏（一钱二分）　生姜（五分）　葱白（三茎）
　　
　　水煎，热服，覆取微汗。即夏月亦可用，以内有白芍敛阴，但麻黄留节止用四五分。
　　
　　若此际用一味清热凉药，则肺邪愈蔽，咳久莫止。
　　
　　清热宁肺汤
　　
　　（新）　治寒郁变热，肺燥喉痒，咳嗽不宁。
　　
　　桔梗（钱半）　麦冬　黄芩　甘草　半夏　陈皮（去白。各一钱）　麻黄（留节，四分）
　　
　　连翘（去心，八分）　栝蒌仁（去油八分）　桑白皮（蜜炙，一钱）　枳壳（一钱）
　　
　　水煎服。
　　○肺为清静之腑，不容外邪，用清凉者须加麻黄，庶不致阴药寒肺也。即夏月可用，可加马兜铃三分。
　　
　　降火安金汤
　　
　　（新）　治实火上炎，肺受火烁，咳嗽烦甚，脉洪大者。
　　
　　知母（二钱）　麦冬　生地（各钱半）　桔梗　牛膝　甘草（各一钱）　桑皮　陈皮（各一钱）
　　
　　水煎服。有痰易来，加半夏二钱。如咳甚而痰难来者，加只母钱半。如大便秘结，加酒炒大黄钱半。
　　
　　逍遥散
　　
　　治干咳，连声而痰不来，或全无痰者，此火郁于中也。
　　
　　茯苓　柴胡　当归（酒拌）　白芍（酒炒）　白朮（各一钱）　甘草（五分）　薄荷叶（三分）
　　
　　煨姜（六分）
　　
　　水煎服。愈后，宜用六味，加归、芍以养肝，则不发。
　　
　　二十九、论伤寒呃逆
　　（即哕症也。）
　　
　　呕为火气上冲，呃为寒气阻塞。而然亦有伏阴在内。或误用寒凉，遂至冷极于下，迫火上冲，自脐下直冲于胸嗌间者，此阴症也。故外虽烦躁，自觉发热，他人以手按之则冷，属阴症似阳；无根之火，散乱于外，若误用凉药，下咽则死，不得仅用柿蒂汤也。
　　
　　丁香柿蒂汤
　　
　　治呃逆因于寒者。
　　
　　丁香　柿蒂（各钱半）　生姜（一钱）
　　
　　水煎服。加甘草、良姜更妙。
　　
　　羌活附子汤
　　
　　治阴症呃逆，回真阳以降阴火，而呃自止。
　　
　　羌活（八分）　附子（钱半）　陈皮　半夏（各一分）　砂仁（炒研，一钱）　木香（三钱）　肉桂（二钱）
　　
　　加参更妙。水煎服。
　　
　　加味理中汤
　　
　　（新）　治胃寒呃逆。
　　
　　人参（少者，用山药三钱炒黄代之）　白朮（钱半）　干姜（炒，一钱）　甘草（炙，一钱）
　　
　　附子（五分）　丁香（三分）　木香（三分）　半夏（一钱）　草豆蔻（煨，八分）　生姜（一钱）
　　
　　水煎服。
　　
　　（呃在中焦，谷气不运，其声短小，得食乃发；呃在下焦，真气不足，其声长大，不食亦然。临症者不可不辨也。）
　　
　　安胃饮
　　
　　治胃火上冲，呃逆，脉实，胸滞，便结，口渴等症。
　　
　　陈皮　山楂　麦芽　木通　泽泻（各一钱）　黄芩（钱半）　石斛（二钱）
　　
　　水煎服。如胃火热甚，脉滑实者，加生石膏三五钱。
　　
　　三十、论伤寒呕吐
　　呕者有声有物，吐者无声有物。若有声无物，谓之干呕。邪在表不呕，邪将传入则欲呕，属半表半里，宜和以小柴胡汤，（方载第八内。）加陈皮，倍生姜。过此入里而呕者，有热有寒。热者清之，寒者温之。吐则因胃寒也。至于饮水即呕者，水停心下也。吐蛔者，胃中虚冷也。
　　
　　总之，诊脉察症，自得适中。
　　
　　加味黄芩汤
　　
　　（新）　治胃热作呕，烦躁不宁，脉洪实者。
　　
　　黄芩（二钱半）　白芍（钱半）　甘草（一钱）　半夏（钱半）　生姜（二钱）
　　
　　水煎服。如热甚，加石膏或加黄连。大便燥结，加酒炒大黄。
　　
　　羊夏生姜汤
　　
　　治一切呕逆。
　　
　　半夏（四钱）　生姜（一两）
　　
　　水煎服。
　　
　　理中加半夏汤
　　
　　治脾胃虚寒，吞酸，冷咽涎沫，呕吐。
　　
　　人参（少者，以山药三钱炒黄代之）　白朮（二钱）　干姜（炒，一钱）　甘草（炙，一钱）
　　
　　生姜　半夏（各钱半）
　　
　　水煎服。如虚热拒格，冷服。如寒气内格，食入即吐，加黄芩七分以引之。
　　○凡呕吐，惟生姜为圣药。若寒甚者，加附子。如呕而胸满，及食谷欲呕者，加吴茱萸一钱，汤泡一次用。
　　
　　茯苓甘草汤
　　
　　治水停心下，眩悸呕吐。
　　
　　半夏（二钱）　生姜（三钱）　茯苓（三钱）　甘草（一钱）　陈皮（一钱）　白朮（钱半）
　　
　　水煎服。如渴而小水不利，加泽泻八分，肉桂五分。
　　
　　椒梅理中汤
　　
　　治吐蛔。
　　
　　人参　白朮（二钱）　干姜（一钱）　乌梅（二个）　川椒（一钱，微炒）
　　
　　水煎服。一二剂后，蛔安即服补脾药，加使君子肉七个，或每早单服使君子肉五六个；但须每月初旬，虫头向上，服之即蛔下。
　　
　　通脉四逆汤
　　
　　治里寒外热，脉虚呕吐，一切阴症。
　　
　　甘草（炙，二钱）　干姜（炮，三钱）　附子（二钱）
　　
　　呕吐者，加生姜二钱，水煎服。若假热拒阻者，冰冷与服。
　　
　　三十一、论伤寒发黄
　　热邪传里，胃气熏蒸，则成湿热；透于肌腠，遂成黄病。由小便不利，邪无输泄也。
　　
　　茵陈汤
　　
　　治邪热郁滞，变为黄病，身目如金，口渴尿赤。
　　
　　茵陈（钱半）　山栀（二钱）　大黄（三四钱）
　　
　　姜水煎服。
　　
　　（胃热移于下焦，故用大黄为君。热无以泄，臣以山栀，利小便而瘀热自除。至于茵陈，为治疽退黄之专药也。若用茵陈五苓散，不惟不能退黄，小便间亦难利。）
　　
　　三十二、论伤寒腹痛
　　腹痛，有阴阳虚实之异。阳邪痛者，其痛不常；阴邪痛者，痛无休歇。（阳即热，阴即寒。）
　　
　　按而痛甚为实，按而痛减为虚。如烦渴、气粗、便结，其痛暴甚，右关脉实，是属热而实也；若肠鸣、泄利，时痛不已，口唾冷涎，重按则减，脉紧而弱，是属寒而虚也。又有里寒表热而腹痛者，内喜热汤，肚喜热熨，不得误以为热，宜细辨治之。
　　
　　清热止痛汤
　　
　　（新）　治阳邪肚痛，烦渴喜冷，便结拒按症候。
　　
　　黄连（一钱）　黄芩（二钱）　栀仁（一钱）　扁豆（二三钱，炒）　白芍（钱半）　甘草（一钱）
　　
　　大黄（酒炒，钱半）　陈皮（一钱）　牛膝（一钱）
　　
　　水煎，热服。如绕脐硬痛，便结烦渴者，有燥屎也，加芒硝三钱，化服下之。因食积者治亦同。其症虽昏迷肢冷，脉若沉实，按腹痛甚者是也。
　　
　　温中汤
　　
　　（新）　治里寒便溏，腹痛喜按，口唾冷涎，脉虚弱者。
　　
　　白朮（一钱）　山药（炒，钱半）　扁豆（炒研，二钱）　陈皮（八分）　浓朴（姜炒，一钱）
　　
　　砂仁（八分）　藿香（一钱）　干姜（炒，八分）　甘草（炙，一钱）　白芍（一钱）
　　
　　水煎服。如宿食，加神曲（炒）、麦芽（炒）各一钱。如呕逆，加生姜钱半。如气滞者，加木香四五分。
　　
　　暖胃和中汤
　　
　　（新）　治腹痛胀胀，喜热恶食、脉沉紧者。
　　
　　山药（炒，钱半）　茯苓（钱三分）　扁豆（炒研，二钱）　乌药（一钱二分）　吴茱萸（开水炮一次用，七分）
　　
　　陈皮（八分）　草豆蔻（煨研，八分）　木香（三分）　甘草（炙，八分）
　　
　　水煎服。
　　
　　加味理中汤
　　
　　（新）　治阴寒腹痛，脉紧而微者。
　　
　　白朮（二钱）　干姜（炒，钱半）　甘草（炙，一钱）　丁香（五分）　白豆蔻（去壳炒研，一钱）
　　
　　水煎服。如寒甚，而手足厥逆，上吐冷涎，下泄清水，加附子二三钱。如假热在上不纳者，冰冷与服。如表热里寒者，亦治。经谓「甘温能退大热」是也。
　　
　　三十三、论伤寒蓄血
　　蓄血者，热蓄血分，留结下焦，小腹硬满而痛，大便或泻或黑，其人如狂，喜忘，小便自利。盖水由气化，病在血而不在气，故小水利也。血瘀于下，去血自愈。下后宜补脾和肝，调和气血为主。海藏曰：凡气症则饮水，若蓄血发燥而内不渴，虽漱水而不咽也。
　　
　　加味玉烛散
　　
　　（新）　治血分有滞，小腹胀痛，热蓄下焦。
　　
　　当归（钱三分）　川芎（一钱）　白芍（一钱）　生地黄（钱半）　大黄（一二钱）　桃仁（去皮，一钱）
　　
　　红花（一钱）　甘草（一钱）　牛膝（一钱）
　　
　　水煎服。血不下，加芒硝三钱，化溶服，并重加大黄。老弱妇人血虚者皆可服，以代仲景抵当汤。
　　
　　三十四、论伤寒热入血室
　　血室者，即冲任血海也，亦血分也，兼男女而言之。凡血分之病，有蓄血者，以血因热结，而留蓄不行，故小腹硬痛，去之即愈。若热入血室者，以邪入血分，而血乱不调，故下血谵语，调之则安。调之之法，析下治法。
　　
　　调阴汤
　　
　　治热入血室，下血谵语，烦躁不宁。
　　
　　当归（钱半）　川芎（一钱）　白芍（酒炒，一钱）　生地（二三钱）　阿胶（炒，一钱）　丹参（三钱）
　　
　　陈皮（八分）　续断（钱半）　青蒿（钱半）
　　
　　水煎服。如血热而下，加赤芍钱半，青蒿加重。如血虚躁热，加熟地三、五钱。如瘀血作梗，血带紫色，加酒炒元胡二钱，红花六、七分。如邪未散，而寒热时有者，加柴胡钱半。当知病在下焦，无犯胃气及上中二焦，斯为善治。
　　
　　三十五、论伤寒下利
　　《要略》曰，六腑气绝于外者，手足寒；五脏气绝于内者，利下不禁。治之稍误，其害不小。夫下利有寒有热，寒者多而热者少。因症诊脉，庶无遗憾。
　　
　　温胃汤
　　
　　（新）　治腹冷痛下泄，手足厥逆，脉微欲绝，及下利清谷。
　　
　　山药（炒，三钱）　扁豆（炒研，三钱）　甘草（炙，钱半）　茯苓（钱半）　白朮（二钱）　干姜（炒，一、二钱）　吴茱萸（八分，开水泡用）　补骨脂（炒，钱半）　肉豆蔻（去油，一钱三分）
　　
　　水煎服。如阳虚寒甚者，加附子一、二钱。如腹痛者，加木香三、四分。如滑脱不禁者，加乌梅二个，木香（煨用）三分。如肝邪侮脾者，加肉桂一、二钱。如外有表症，温中可以散寒。下利中虚者，亦宜用此。
　　
　　加味四逆汤
　　
　　（新）　治阴寒自利，外热而不恶热，口渴而不喜冷，四肢厥冷，脉虽数而无力。此阳脱凶候，不得误认为热。
　　
　　附子（二、三钱）　甘草（炙，钱半）　干姜（炒，钱半）　木香（三、四分，煨用）
　　
　　白朮（二、三钱）　乌梅（二个）　肉豆蔻（面煨，钱半）
　　
　　水煎服。如上焦热格者，冰冷服之。
　　
　　柴芩煎
　　
　　治伤寒表邪未解，内外俱热，烦渴喜冷，下利脉实者。
　　
　　柴胡　栀子　黄芩　泽泻　木通（各二钱）　甘草（一钱）　白芍（钱半）　枳壳（钱半）
　　
　　水煎服。如小便短，而大便多水，加萆　四钱。
　　
　　凡治有通因通用，如伤寒下利谵语者，内有燥屎也；如少阴下利，心下有痛有硬者，必有所积也，当下之。如小承气汤，及六一顺气汤去芒硝、柴胡，可以酌用。（二方载十四内。）
　　
　　三十六、论伤寒协热下利
　　凡伤寒表症未除而误下之，因热未退，内复作利，故云协热下利。此热字言表热，非内热也，属表里俱病。故仲景止有桂枝人参汤，其义显然。若不明此义，认为内热，复误下之，枉人命矣！且有不必误下，而妄用芩、连治表热者，表症得寒愈热，乃致下利。或脾胃素弱，逢寒即泄。既见下利，益云协热、谬误甚焉！
　　
　　桂枝人参汤
　　
　　治伤寒表里不解，协热下利者。
　　
　　桂枝（二钱）　甘草（炙，二钱）　白朮（钱半）　干姜（炒，钱半）　人参（无者，又山药炒三钱代之）
　　
　　水煎服。
　　
　　三十七、论伤寒二便不通
　　二便属二肠，系肾之窍也。其不通者，有因过汗亡阴，有因热结二肠，由此而谵妄发狂、发黄等症随焉。然二症最急，先开小便，用盐炒红，淬水服之，以指探喉取吐。上窍开，下窍自通。大便秘，用猪胆一枚取汁，入醋少许，用竹管灌入肛中，顷当大便。待二便通，方可用药。血燥者润之，热结者清之。
　　
　　润燥汤
　　
　　（新）　治血虚而燥，二便艰涩。
　　
　　当归（二三钱）　熟地（三五钱）　生地（二钱）　威参（八钱）　肉苁蓉（三钱）　枸杞（钱半）
　　
　　牛膝（钱半）　小茴（盐炒，三分）　麦冬（一钱）
　　
　　水煎，空心服。
　　
　　清热汤
　　
　　（新）　治二便热结。
　　
　　扁豆（炒研，三钱）　麦冬（钱半）　石膏（生用，三钱）　生地（二钱）　车前子（钱半）　知母（一钱）
　　
　　黄柏（一钱）　威参（八钱）　牛膝（二钱）
　　
　　水煎，空心服。或加酒蒸大黄。
　　○阅卷内有治小便不通者，当参阅用之。
　　
　　三十八、论伤寒发狂
　　狂有实狂、如狂二症，当分析之，不得概视。实狂者，因伤寒热邪传于胃府，当下失下，以致热结而发狂，不卧、不饥、妄言、弃衣、潮热、咽痛、便结、腹满，或遍体发黄，其脉洪实，此阳证之顺者也，下之乃安。轻则黄连解毒汤，重则六一顺气汤。若汗吐下后虚者，人参白虎汤可也。至于下利太过，致亡津液，精夺志失，变而发狂，小便自遗，瞳人不转，脉息虚脱者，此难治也。如狂者，由本体虚弱，及七情内伤，而寒邪复感于外，病随邪起，此虚狂也。
　　
　　其症外无黄赤之色，内无胸腹之结，脉不滑实，虽或躁扰妄言，而禁之则止，口不焦渴，便不硬结，是皆精气受伤，神魂失守之症。不能察此，便谓阳狂，妄行攻泻，必至杀人。治者须分阴阳乃得。如阳虚者，宜补中益气汤之类；阴虚者，宜四物六味之类。又有阴虚挟火，阳虚挟寒者，须分治之。此外又有蓄血发狂者，详上伤寒蓄血条。以上治法，是其大略，而变症不一，宜自酌量。
　　
　　黄莲解毒汤
　　
　　治大热，妄言，乱走，脉实发狂。
　　
　　黄连（二钱）　黄芩　黄柏　栀子（各一钱）
　　
　　水煎，热服。
　　
　　六一顺气汤
　　
　　（方载上十四内。）治症同前，但较甚者，实热作狂也。
　　
　　白虎加参汤
　　
　　治汗吐下后，微虚发狂者。
　　
　　人参（无者以山药三钱代之，或以今时北条参三钱代之）　知母（三钱）　生石膏（五钱，捣碎）
　　
　　甘草（一钱）　粳米（一撮）　加神砂（五分，细研同煎）
　　
　　水煎，温服。
　　
　　补中益气汤
　　
　　治右手脉弱，举动无力，声息短微，气虚躁扰如狂者。
　　
　　人参（或以山药三钱代之）　白朮　归身（各一钱）　黄　（蜜炙，钱半）　陈皮（七分）
　　
　　甘草（炙，五分）　升麻（盐炒）　柴胡（酒炒。各三分）
　　
　　水煎服。
　　
　　四物汤
　　
　　治左手脉弱，面白唇淡，口干舌燥，血虚躁扰如狂者。
　　
　　归身（二钱）　白芍（酒炒，钱半）　川芎（一钱）　熟地（三钱）
　　
　　水煎服。
　　
　　六味地黄汤
　　
　　治左尺脉弱，肾水枯竭，津液干涸，水亏躁扰如狂者。
　　
　　熟地（三五钱）　茯苓（钱半）　枣皮　丹皮（各一钱）　淮山药（二钱）　泽泻（八分）
　　
　　水煎服。
　　
　　滋阴退火汤
　　
　　（新）　治水亏挟火，脉浮大无力，躁扰如狂者。
　　
　　熟地（三五钱）　生地　白芍　麦冬（各二钱）　女贞子（钱半）　甘草（七分）　知母地骨皮（各一钱）　黄芩　生石膏（各二钱）
　　
　　水煎服。
　　
　　八味地黄汤
　　
　　治阳虚挟寒，右尺脉弱，假热躁扰如狂者。
　　
　　即前六味地黄东加肉桂、附子各钱半。此即阴症似阳，即用附子理中汤冰冷与服，亦妙。
　　
　　凡发狂难制，以炭烧红，淬入醋中，使气入鼻即定，方可察症诊脉。
　　
　　凡发狂者，或下利，或反目直视，或汗后复热，不食者即死。
　　
　　三十九、论伤寒发斑发疹
　　（斑隐于皮肤之间，视之则得；疹累于肌肉之上，手摹亦知。二者实无大别，总由寒毒不解而然。）
　　
　　凡伤寒之邪，自外而入，深入不解，又自内而出，所以发斑。原有虚实之异。实者，以寒邪传于胃府，变而为热，阳毒外见，由误治使然。或阳症误用温药，或当汗当下而未致者，或下早下迟，以及汗下未透者，治宜清热解毒。虚者，或汗吐下后，中气虚乏，或过服凉药，遂成阴症。寒伏于下，逼其无根失守之火，熏蒸脾胃而发斑点，其色淡红，隐隐见于肌表，与阳症发斑色紫赤者不同。此胃极虚，治宜温补。又有内伤发斑者，因气血两虚，脉虽浮大，按之无力，或手足逆冷者，先用理中汤以复其阳，次随症治，不应，加附子。
　　○以上三症，总以脉之有力无力及大便之燥润为辨。
　　
　　犀角地黄汤
　　
　　治伤寒阳毒发斑。
　　
　　犀角（用镑磨水入药，无者以升麻钱半代之。）　生地（四钱）　白芍　丹皮（各钱半）
　　
　　水煎，入犀角汁服。
　　
　　加味升葛汤
　　
　　（新）　治症同前。
　　
　　升麻（钱半）　葛根　白芍　甘草　黄芩　栀子（各一钱）
　　
　　水煎，加犀角汁更妙。如咽痛，加元参钱半。
　　
　　大建中汤
　　
　　治中气不足，脉息虚大，一切虚斑，并治积劳虚损。
　　
　　人参　白朮　茯苓　甘草　川芎　当归　肉苁蓉（酒浸）　白芍　熟地　麦冬　半夏肉桂　附子（炮）　黄　（蜜炒。各等分）
　　
　　生姜三片，枣二枚，水煎服。无参者，以淮山药代之。或用补中益气汤（方载上条。）
　　
　　加葛根、白芍亦妙。
　　
　　理中汤
　　
　　（方载十六内。）　治阴寒厥冷、脉紧发斑。
　　
　　王瓜（即土瓜。）　根捣汁，和伏龙肝（即灶心土。）未服，甚效。
　　
　　四十、论伤寒阳厥阴厥
　　（此证即前所论阳证似阴，阴证似阳也。）
　　
　　凡伤寒逆者，四肢不温，邪传少阴也；厥者，手足冰冷，邪传厥阴也。然亦有阴厥、阳厥之异。阳厥者，热厥也。寒邪自三阳传入阴分，郁而为热，便结、烦躁、谵语、发渴，脉沉有力，或失汗失下所致；轻则四逆散，重则六一顺气汤之类。阴厥者，寒厥也。初无三阳传经实热等症，而真寒直入三阴，则畏寒厥冷，腹痛吐泻，脉沉无力，此独阴无阳也。轻则理中汤，重则四逆、回阳等汤主之。
　　
　　四逆散
　　
　　治阳气亢极，四肢厥逆，在臂、胫之下。若是阴证，则上过于肘，下过于膝，以此为辨，乃不当用此也。
　　
　　柴胡　白芍　甘草　枳壳（各等分）
　　
　　共研细末，米饮调下，每服二钱。
　　
　　六一顺气汤
　　
　　即用调胃承气汤亦可。（二方见十二内。）治阳厥便结，烦躁谵语，恶热口渴，四肢虽冷而脉沉实有力。
　　
　　理中汤
　　
　　治阴厥腹痛，吐泻不渴，畏寒肢冷，脉弱等症。（方见十六内。）
　　
　　回阳返本汤
　　
　　治症同前。此阴盛格阳，故阴极发躁而厥。
　　
　　人参（一钱）　附子（二三钱）　炮姜（一二钱）　甘草（炙，一钱）　麦冬（钱半）　五味子（二十一粒）
　　
　　陈皮（一钱）　陈茶（一钱）
　　
　　水煎，冷服。如面赤者下虚也，加葱五茎，黄连四、五分，用澄清泥浆水煎，临服入蜜五匙。如脉全欲绝，服后脉微出者生，顿出者死。即四逆汤亦可。
　　
　　救脱阳方
　　
　　用葱白一大握，微捣碎，炒热，用布包熨脐下，以二包更替熨之。内服上阴厥方。如假热拒格，冰冷服之。
　　
　　四十一、论伤寒囊缩
　　此症有阳有阴：阳症囊缩者，因热极筋枯而燥缩也，用大承气汤下之；阴症囊缩者，因寒极筋劲而收缩也，用四逆汤温之。若妇人，观其乳头缩者是也。至于阴缩者，肝筋寒也；阴挺者，阴筋热也。
　　
　　大承气汤
　　
　　（方载十二内。）治阳症脉实，躁狂囊缩。
　　
　　四逆茱萸汤
　　
　　（新）　治阴症厥逆，脉弱囊缩。
　　
　　甘草（炙，二钱）　干姜（炮，二钱）　附子（三钱，或生用）　吴茱萸（二钱，开水泡一次用）
　　
　　生姜（钱半）　大枣（四枚）
　　
　　水煎，冷服。加人参更妙。如腹痛，加白芍二钱。
　　
　　温肝汤
　　
　　治肝肾阴寒阴缩。
　　
　　当归　枸杞（各二钱）　茯苓　肉桂　乌药（各钱半）　木香（五分）　小茴（五七分，炒）
　　
　　吴茱萸（钱半，开水泡一次用）　生姜（七分）
　　
　　水煎，温服。或加附子。
　　
　　龙胆泻肝汤
　　
　　治肝经湿热阴挺。
　　
　　龙胆草（酒炒）　天冬　麦冬　甘草　黄连（各一钱）　黄芩（钱半）　柴胡（钱半）　山栀知母（各一钱）　五味（三分）
　　
　　水煎，热服。或加人参。
　　
　　四十二、论伤寒撮空证
　　（即循衣摸床也。）
　　
　　此症直视谵语，脉弦者生，涩者死。小便利者可治，以其膀胱化气，肾水犹未涸也。原由肝热乘肺，元气衰微，极虚之症。不论何病，但以参、　大剂或八珍之属补之，间有活者。
　　
　　若大便秘结，谵语脉实者，此为实热，宜承气等汤下之。（方见十四内。）
　　
　　四十三、论伤寒发喘
　　喘之为症，因肺气上逆而然。如未汗而喘，是邪在表，宜疗以解肌。痰壅腹满而喘，疗以荡涤。停饮而喘，疗以散水。至若直视、烦满、气粗、身汗如油，此坏症也。
　　
　　麻桂各半汤
　　
　　治寒邪在表，发热恶寒气喘，以及一切感冒。
　　
　　麻黄（七八分）　桂枝（一钱）　白芍　甘草（各一钱）　杏仁（十一粒，去皮尖）
　　
　　姜引。或加苏子、陈皮各八分。
　　
　　枳桔二陈汤
　　
　　治痰壅气喘。
　　
　　枳壳（钱半）　桔梗（二钱）　半夏（二钱）　茯苓（钱半）　甘草（一钱）　陈皮（去白，钱半）
　　
　　杏仁（十五粒）　苏子（炒研，八分）　生姜（六分）
　　
　　如咳，加麻黄五、六分。
　　
　　半夏茯苓汤
　　
　　治伤寒饮水过多，停滞胸隔，心下痞满气喘。
　　
　　半夏（三钱）　茯苓（四钱）　生姜（二钱）
　　
　　水煎服。即用下方亦可。
　　
　　五苓散
　　
　　治症同前，或小水不利。
　　
　　白朮（一钱）　猪苓（钱半）　茯苓（二钱）　泽泻（一钱）　肉桂（五分）　车前子（一钱）
　　
　　水煎服。或加苏子八分；不效，加甘遂五分；勿加甘草，以相反也。
　　
　　四十四、论伤寒腹满
　　客邪入胃，即生胀满。但有虚、实、寒、热之辨。若是阳证，必咽干烦热，脉实有力，宜清宜攻。若是阴邪，必吐食畏寒，自利肢冷，脉虚无力，宜温宜补。
　　
　　清泉汤
　　
　　（新）　治阳证实热，脉洪腹满。
　　
　　生石膏（三五钱，研）　知母（钱半）　陈皮（去白）　浓朴（姜炒）　枳壳（各钱半）
　　
　　大腹皮（二钱，洗净）　黄芩（钱半）
　　
　　水煎服。如便结，加大黄二钱以攻之。
　　
　　暖胃汤
　　
　　（新）　治阴寒虚满，脉弱便泻。
　　
　　白芍（钱二分）　干姜（炮，二三钱）　丹参（三钱）　浓朴（姜炒，一钱）　木香（三分）
　　
　　香附（醋炒，六分）　吴茱萸（制，钱半）　生姜（一钱）
　　
　　水煎服。如寒甚者，加附子一、二钱。如食因寒滞，加神曲一钱，麦芽一钱，俱炒用。
　　
　　如大便不流动，加当归二、三钱。
　　
　　四十五、论伤寒变温病暑病
　　冬时寒毒内藏，至春发为温病，至夏发为暑病。仲景曰：发热不恶寒而渴者，温病也。
　　
　　暑病则尤甚矣，即热病也。此与夏月中暑者不同，义详暑症门。二病宜从清凉，固其然也，然必表里俱有热症，方可治用清凉。若值四时寒邪感冒未解，虽外热如火，而内无热病可据者，不得执以为热，而概用凉药。须察症察脉，则见理精矣。
　　
　　四十六、论伤寒劳复食复
　　劳力感寒一症，外则辛苦劳力，内则七情劳神。外劳则轻，若内外俱劳，则形神悉困，斯为甚矣。今人伤寒，率多类此。轻者和解，重者培本，治法详前。倘但知攻邪，未有不误人者矣。
　　
　　食复者，由新瘥胃虚，食稍多则复。腹满脉实，烦热便结。轻则二陈东加山楂、麦芽、砂仁、神曲，重则大柴胡汤。（方见十四内。）
　　
　　四十七、论伤寒虚证
　　阳微则恶寒，阴弱则发热，是寒热之有虚也。其人本虚，故发汗而战。耳聋者，阳气虚也。面赤戴阳者，阴不足也。无阳不能作汗，必身冷而脉迟也。脉数为热，当消食。如食而吐者，胃中虚冷也。虚则郑声，言语乱而气息微也。身倦恶寒而利，冷极而为厥逆也。
　　
　　头痛呕吐宜温，以头痛之有属阴也。自利发热汗出者，有阴无阳也。便溏者，以里虚而寒在下也。阳明病，不能食，攻其热必哕，以胃中虚冷也。自利不渴者，以脏之无火也。邪中于阴者，必生内栗也。汗多而心下悸者，亡其阳也。发汗病不解，而反恶寒者，虚也。脉阴阳俱紧，反汗出者，亡其阳也。
　　
　　四十八、伤寒论治摘要
　　凡伤寒汗、吐、下之后，宜用小柴胡东加减和之，不得便用补药。以余邪得补，而热复盛。惟挟虚伤寒、脉弱无力及劳伤者，不在禁补之例。
　　
　　凡汗药宜早，下药宜迟，此紧要法也。宜早者，谓风寒自表而入，即当速为解表。邪从表解，免使人里而变生别症。宜迟者，谓邪传入阳明之府，俟邪热壅盛于里，下之去其邪热而愈。若未盛而早下之，则正气受伤，阴寒之气乘虚而入，恐成痞气、结胸等症。
　　
　　凡寒症脉伏，或吐泻、脱阳、无脉，以姜汁、好酒各半盏与病者服。脉出者生，不出者死。
　　
　　凡吐血不止，韭汁磨墨呷之；如无韭汁，鸡子清亦可。
　　
　　凡阴毒昏不知人，肢冷唇青，药不得入，将葱切去根叶，留白捣饼，先将麝香半分填于脐内，后加葱饼于上，以火熨之，烂即易，约三饼稍醒，先灌姜汁，后服姜附汤（用炮干姜五钱，附子一两，或用生附子煎服。
　　
　　凡服药即吐者，将生姜汁半盏热饮，吐即止。
　　
　　凡头痛，病属太阳，其脉当浮而反沉者，固正气衰弱，里虚而然，宜用四逆汤。（生附子、干姜炮，甘草炙。）此里虚，不得不救也。
　　○头不痛，病在少阴，症当无热而反热者，因寒邪在表，犹未传里，宜用麻黄附子细辛汤。（方见十八内。）此表邪，不得不散也。
　　
　　凡脉数为热：浮数为表热，沉数为里热；数而有力为实热，无力为虚热。况细数乎！雀啄连来四五啄，屋漏半日一点落。弹石硬来寻即散，搭指散乱如解索。鱼翔似有亦似无，虾游静中跳一跃。寄语医家仔细看，六脉一见休下药。
　　
　　凡伤寒神昏，而小便仍通者，阴气未绝，尚可治之。
　　
　　凡伤寒不思欲食，不可用温脾健胃之药，以致反增热毒，为害不浅。但因邪去，病症一和，自能思食。
　　
　　凡伤寒虚热内炽，胃中津液干枯，必仗甘寒之药，方可和之。但须频频浸灌，则邪热得以渐解，元气得以渐复。若小其剂，复时其日，亦无及矣。
　　
　　凡伤寒自利，当分阴阳二症，切不可概投补药、暖药、止泻药，以致杀人。惟自利而身不热，手足温者，属太阴；身冷四肢厥者，属少阴厥阴，可用热药。其余身热下利者，皆阳症也。
　　
　　凡冒露冒雨，湿气内攻，而胸前凝滞者，此但可燥湿和中；若误下之，则湿气下行，损伤脾胃，变利变泻，肢冷昏沉。男子谓之亡阳，小儿谓之慢脾。
　　
　　四十九、论伤寒误药伤人
　　阴盛阳虚，则邪客于腠理而未入，汗之即愈；下之则内虚，邪气乘虚而入，引贼破家而死。阳盛阴虚，邪已入里，下之则愈；汗之则竭其津液而死。邪在半表半里，不知用小柴胡汤和解，误用承气汤，致身热发黄而死。春温夏暑，不寒而热，是伏气温热之症，宜用辛凉，而误用麻桂辛温，则内热愈甚，而斑黄、狂乱之症生矣。阳证似阴，而误用热药；阴证似阳，而误用凉药，皆死。其治载上阴厥阳厥条内。伤寒汗多，复利小便，内外悉竭者死。
　　
　　阳明病，汗多，日晡潮热，小便短少，若利之，加喘、渴者死。
　　
　　五十、论伤寒用药须得佐使
　　表汗用麻黄，无葱白不发。吐痰用瓜蒂，无豆豉不涌。去实热用大黄，无枳壳不通。
　　
　　温经用附子，无干姜不热。竹沥得姜汁则行经络。蜜导得皂角能通秘结。半夏、姜汁，可止呕吐。人参、竹叶，能止虚烦。非柴胡不能和解表里。非五苓散不能利小便花粉、干葛，消渴解肌。人参、麦冬、五味，生脉补元。犀角、地黄，止上焦吐衄。桃仁、承气，破下焦瘀血。黄　、桂枝，实表虚出汗。茯苓、白朮，去湿助脾。茵陈去疸。承气制狂。枳实能除痞满。羌活可治感冒。人参败毒，能治春温。四逆疗阴厥。人参、白虎，能化赤斑。理中、乌梅，能治蛔厥。桂枝、麻黄，治冬月之恶寒。姜附汤止阴寒之泄泻。大柴胡去实热之妄言。太阴脾土恶寒湿，惟干姜、白朮以燥湿。少阴肾水恶寒燥，得附子以温润。厥阴肝木，藏血荣筋，须白芍、甘草以滋养。此经常用药之大法，惟机变者乃用之无穷也。
　　
　　五十一、论伤寒用药须配合得宜
　　麻黄得桂枝则能发汗。白芍得桂枝则能止汗。黄　得白朮则止虚汗。防风得羌活则治诸风。苍朮得羌活则止身痛。柴胡得黄芩治热。附子得干姜治寒。羌活得川芎则止头痛。川芎得天麻则止头眩。干葛得天花粉则止消渴。石膏得知母则止渴。香茹得扁豆则消暑。黄芩得连翘则解毒。桑皮得苏子则止喘。杏仁得五味则止嗽。丁香得柿蒂、干姜则止呃。干姜得半夏则止呕。半夏得姜汁则回痰。贝母得栝蒌则开结痰。桔梗得升麻则开提血气。枳实得黄连则消心下痞。枳壳得桔梗能使胸中宽。知母、黄柏得山栀则降火。
　　
　　豆豉得山栀治懊　。辰砂得枣仁则安神。白朮得黄芩则安胎。陈皮得白朮则补脾。人参得五味、麦冬则生肾水。苍朮得香附开郁结。浓朴得腹皮开膨胀。草蔻得山楂消肉积。乌梅得干葛则消酒。砂仁得枳壳则宽中。木香得姜汁则散气。乌药得香附则顺气。白芍得甘草治腹痛因虚。吴茱萸得良姜止腹痛因寒。乳香得没药大止诸痛。芥子得青皮治胁痛。
　　
　　黄得附子则补阳。知母、黄柏得当归则补阴。当归得生地则生血。藕汁磨京墨则止血。
　　
　　红花得当归则活血。归尾得桃仁则破血。大黄得芒硝下实结。皂角得麝香通诸窍。诃子得肉果则止泻。木香得槟榔治后重。泽泻得猪苓能利水。泽泻得白朮能收湿。以上所言配合，不过荃蹄耳，亦贵在人之神其用也。
　　
　　五十二、论伤寒有宜从证不从脉
　　脉浮为表，治宜汗之，此其常也，而亦有宜下者焉。仲景云：若脉浮大，心下硬，有热属脏者攻之，不令发汗是也。脉沉为里，治宜下之，此其常也，而亦有宜汗者焉。少阴病，始得之，反发热而脉沉者，麻黄附子细辛汤微汗之是也。脉促为阳，常用葛根、芩连清之矣；若脉促厥冷为虚脱，非炙非温不可，此又非促为阳盛之脉也。脉迟为寒，常用干姜附子温之矣；若阳明脉迟，不恶寒，身体溅溅汗出，则用大承气，此又非迟为阴寒之脉矣。四者从症不从脉也。世有切脉而不问症，其误可胜言哉！
　　
　　五十三、论伤寒有宜从脉不从证
　　表症汗之，此其常也；仲景曰：「病发热，头痛，脉反沉，身体疼痛，当救其里，用四逆汤。」此从脉之沉也。里症下之，此其常也；目胀发热者属阳明，脉浮大者用桂枝汤，此从脉之浮也。结胸症具，常以大小陷胸汤下之矣；脉浮大者不可下，下之则死，是宜从脉而治其表也。身疼痛者，常以麻黄桂枝汤解之矣；然尺中迟者不可汗，以荣血不足故也，是宜从脉而调其荣矣。此皆从脉不从证也。若问证而忽脉者，仲景之罪人也。
　　
　　五十四、伤寒脉证凶候
　　病热有火者生，心脉洪是也；无火者死，沉细是也。沉细或数者死。浮而涩，涩而身热者死。热而脉静者难治。脉盛汗出，热不退者凶。脉虚，热不止者凶。三消、失血、蓐劳、久痢、诸虚复发热者皆逆。
　　
　　卷之五　瘟疫
　　一、论瘟疫与伤寒不同治法亦异
　　伤寒者，感冒寒气。初起发热恶寒，头痛身疼，其脉浮紧无汗者为伤寒；浮缓有汗者为伤风。瘟疫初起，原无感冒之因，忽觉凛凛，以后但热而不恶寒。伤寒投剂，一汗而解；瘟疫发散，汗不易出，即强逼出汗，亦不能解。伤寒之邪，自毫窍而入，不传染于人；瘟疫之邪，自口鼻而入，能传染于人。（傍人用明雄黄时嚼口中，少搽鼻孔，可以辟之。）
　　
　　伤寒汗解在前，瘟疫汗解在后。伤寒解以发汗；瘟疫俟邪内溃，汗自然出，不可以期，且汗出多战，方得解也。伤寒发斑则病笃，瘟疫发斑则病衰。伤寒感邪在经，以经传经；瘟邪感邪在内，内溢于经，经不自传。伤寒感发甚暴；瘟疫多有淹缠一、二日，或渐加重，或淹缠五六日忽然加重。（医人问此可知消息。）伤寒初起，以发表为先；瘟疫初起，以疏利为主。
　　
　　其所同者，邪皆传胃，悉用承气汤类导邪而出也。伤寒下后，脱然而愈。以其传法，始终有进而无退也。瘟疫下后，多有未能顿解者，何也？盖疫邪有表里分传者，一半向外传，则邪留肌肉；一半向内传，则邪留胃家。邪留于胃，故里气结滞；里气结滞，表气因而不通，于是肌肉之邪不能即达于肌表。下后，里气一通，表气亦解，则肌肉之邪发于肌表，或汗或斑，然后脱然而愈。伤寒下后，无有此症，所谓病不同，而治法亦异者，此也。
　　
　　二、论瘟疫治法
　　瘟疫之病，不与伤寒同也。伤寒，感天地之常气；疫者，感天地之厉气，勿论老少强弱，触者即病。邪自口鼻而入，内不在脏腑，外不在经络，舍于伏脊之同，去表不远，附近于胃，乃表里之分界，是为半表半里，即《针经》所谓横连膜原是也。其病初起，先寒后热，日后但热而无寒，脉则不浮不沉而数。此邪不在经，若用麻、桂强发其汗，徒伤表气，热亦不减。此邪又不在里，若用硝、黄早为之下，徒伤胃气，其渴愈甚，宜用：
　　
　　达原饮
　　
　　治疫病初起，先寒后热，及头痛身疼，此邪热之浮越也。
　　
　　槟榔（二钱）　浓朴（钱半）　草果仁（一钱）　知母（一钱）　白芍（一钱）　黄芩（一钱）
　　
　　甘草（五分）
　　
　　温服。宜速投二、三剂。以槟榔能消能磨，除伏邪为疏利之药，又除岭南瘴气；浓朴破戾气所结；草果仁辛烈气雄，除伏邪盘踞。三味协力，直达巢穴，使邪气溃败，速离膜原，是以为达原也。热伤津液加知母。热伤荣血加白芍。黄芩清燥，甘草和中，俱有妙用。
　　○凡疫邪游溢诸经，当随经引用，以助升泄。如胁痛、耳聋、寒热、呕而口苦，此邪热溢于少阳经也，加柴胡。如腰背项痛，此邪热溢于太阳经也，加羌活。如目痛、眉棱骨痛、鼻干不眠，此邪热溢于阳明经也，加干葛。其分量重轻，在临症时权之。
　　
　　三、论汗宜缓
　　凡疫病传变，或出表，或入里，或表里分传，不得执《伤寒论》：」先解其表，后攻其里」。
　　
　　此大谬也。盖里气结滞，阳气不得敷布于外，务宜承气，先通其里；不待发散，多有自能汗解，以伏邪中溃也。如未得汗，以柴胡汤和之。复不得汗者，从渐解也，不可苛求其汗。疫病多有作战汗解者，或有战而无汗，次日当期复战。战者必厥，战而厥回无汗者，真阳尚在，表气枯涸，可以渐愈。若厥不回，汗不出者，危矣。但战不可动扰，动扰则止汗不出矣。但可温复而已。
　　
　　柴胡汤
　　
　　治下后，内无邪热，宜出战汗而解。如犹未汗，服此方和解。
　　
　　柴胡（二三钱）　黄芩（钱半）　陈皮　甘草　生姜（各一钱）　大枣（二枚）
　　
　　古方用人参、半夏；今表里实，故不用人参。无呕吐，不加半夏。
　　
　　四、论下宜急
　　伤寒下宜迟，要待邪传里方可议下。疫病下宜早，以邪伏中，下之而邪乃溃。但见舌黄，心腹痞满，便于达原饮加大黄下之。设邪在膜原者，已有行动之机，得大黄促之而下，实为开门却贼之法。即使未愈，邪亦不能久留，二、三日后，余邪入胃，用小承气汤彻其余毒。大凡客邪，贵乎早治，乘人血气未乱，不至危殆，投剂不至掣肘，愈后亦易平复，以病根之早拔也。倘谓下无结粪，似乎太早；殊不知因邪热而致燥结，非燥结而致邪热也，下其邪热，又何燥结之有！
　　
　　小承气汤
　　
　　治邪在上焦，胸胁痞满，自得消散。
　　
　　大黄（三五钱）　浓朴（钱半）　枳实（一钱）　姜（三片）
　　
　　温服。
　　
　　大承气汤
　　
　　治中焦坚结，自得润化而下。
　　
　　大黄（三五钱）　浓朴（钱半）　枳实（一钱）　芒硝（二三钱）
　　
　　水姜煎服。
　　
　　调胃承气汤
　　
　　治中焦宿结，兼有瘀热。
　　
　　大黄（三五钱）　芒硝（二三钱）　甘草（一钱）
　　
　　水姜煎服。
　　
　　邪热传里，在上焦痞满者，宜小承气汤。中有坚结者，加芒硝，软坚而润燥。设无痞满，惟存宿结，而有瘀热者，宜谓胃承气汤。虽无结粪，但下黏腻极臭恶物，其邪热散矣。
　　
　　若待燥结，热极变症，不可揣摩，为害不小。
　　
　　凡瘟疫舌有白苔者，邪在膜原也。舌色黄至中央，乃热邪入胃，用达原饮，加大黄。若兼三阳症现，照前加药，名三消饮。消内消外，消不内不外也。此治内外有邪，为疫症全剂。
　　
　　三消饮
　　
　　治毒邪表里分传，膜原尚有余结，用此兼解。
　　
　　槟榔（二钱）　浓朴（钱半）　甘草（八分）　大黄（二三钱）　草果仁（一钱）　白芍　知母黄芩　葛根　羌活　柴胡（各一钱）
　　
　　姜枣水煎服。
　　
　　五、论下法权变
　　凡瘟疫初起身热，或一日二日舌上白苔如粉，早服达原饮一剂。午前舌变黄色，随见胸膈满痛，大渴烦躁，此伏邪溃而传胃也，前方加大黄下之，炽减热退。午后复加烦热，舌黑生刺，鼻如烟煤，此邪毒最重，复瘀到胃，急投大承气汤，傍晚大下，至夜半热退，次早鼻黑苔刺如失。因其毒甚，传变亦速，用药不得不紧。设不及时重剂，二三日必死。但其中有应一日下二三次者，有连下三四日者，有下一日间一日者。其中宽缓之间，有应用柴胡清燥汤者，有应用犀角地黄汤者。至于承气有三方，固宜酌用；又宜某日应多与，某时应少与，稍不得法，便至误事，此贵临时斟酌。 
　　
　　柴胡清澡汤
　　
　　治疫病下后，余热未除，以此清之。
　　
　　柴胡（二钱）　黄芩（三钱）　陈皮（钱半）　知母（二钱）　天花粉（钱半）　甘草（一钱）
　　
　　姜枣煎服。
　　
　　犀角地黄汤
　　
　　治症同前，而此方滋阴退火。
　　
　　地黄（一两）　白芍（三钱）　丹皮（二钱）　犀角（三钱，研碎）
　　
　　先将地黄温水润湿，摘碎，入石臼内捣烂，再加水如糊，绞汁听用。其滓入药同煎，煎成去滓、入地黄汁合服。
　　
　　济阴承气汤
　　
　　（新）　治疫热宜攻而下之。或体弱血虚，须泻补并用。
　　
　　大黄（或煨、为生，二三钱）　枳实（面炒，一钱）　当归（钱半）　浓朴（一钱）　生地　白芍（各一钱）　丹参（二钱）　陈皮　甘草（各五七分）
　　
　　水煎服。此方平和，凡老年与产后，及体弱、内伤人，遇此瘟疫，用之无虞，而且有效。
　　
　　六、论应下诸症
　　舌苔黄（白苔，邪在膜原也，未可下。）　苔黑（有一种舌俱黑滑而无苔者，此阴症也，宜四逆理中八味之类。）　舌芒刺　舌裂　舌短　舌硬　舌卷　唇裂焦燥　口臭　唇口起泡起皮鼻孔如烟煤　口燥渴（若大汗，脉长洪而渴，未可下，宜白虎汤。汗更出，身凉渴止。）
　　
　　目赤　咽干　气喷如火　脉沉而数　小便赤里涓滴作痛　小便极臭　扬手掷足　潮热（在日晡时者为胃实。）　心下痞满　心下高起如块　心下痛　腹肠满　腹痛按之愈痛　心下胀痛头胀痛（初起头痛，别无下症，不可下。）　小便闭（属气结，若大便行，小便立解矣。）
　　
　　大便闭（有血液枯竭者，无表里症，为虚燥，宜蜜煎导，及猪胆导。）　屎极臭　大便黏胶协（即挟）　热下利　热结傍流　四厥　脉厥体厥（厥者阳气内郁，不能外泄，胃家实也，宜下之；若下后复厥，为虚脱，宜补。）　发狂（外有虚烦作狂，有因欲汗作狂，忌下。）
　　
　　以上三十六症，诸属实热，下之乃解。但有实热，必见实证。虽证不一，必有数端宜下之症显然于外，须及时攻治，庶不致遗害。
　　
　　七、论下后脉证变幻
　　凡里证脉沉而数，宜下。下后脉浮者，当得汗解。若无汗而微热，神昏口渴，此邪热浮于外，而里无壅滞也，宜白虎汤。设数下后，脉浮数而空，当加人参。白虎辛温，除肌表之邪热，加人参助一身之血液，于是经络润泽，元气充周，自得汗而解。倘不得汗，二三日后，脉复沉而大热，因膜原余邪，复瘀到胃，宜再下之。下后脉再浮者，仍当汗解，宜白虎汤。
　　
　　下后脉浮，大汗而热者，此内邪散，正气通，佳兆也，不得再下。（以上二症，俱言下后之热，一以脉沉为邪复，一以脉浮为邪散，惟以凭脉为断。）又有当下失下，口舌燥渴，身反热减，四肢厥逆，此阳气伏也。既下厥回，身上不寒，脉大而反数，津生不渴，此里邪去，郁阳暴伸也，宜用柴胡清燥汤（方见上）　去花粉、知母，加干葛，随其性而升泄之。
　　
　　此症似宜用白虎汤，但热渴既除，又非白虎所宜也。
　　
　　白虎汤
　　
　　治瘟疫下后，脉长洪而数，大渴复大汗，通身发热。
　　
　　石膏（一两）　知母（四钱）　甘草（三钱）　炒米（一撮）
　　
　　加姜煎服。
　　
　　服达原饮后，毒邪分离膜原，内外之气已通，故脉长洪而数。白虎辛凉解散，服之或战汗，或自汗而解。若邪已入胃，不用承气，而用白虎，反抑邪毒，致脉不行。人见阳症而得阴脉，愈不敢下；投以寒凉，愈投愈危。惟用承气缓缓下之，六脉自出。
　　
　　以下论疫病杂症，与伤寒治法不同，不得混用。
　　
　　八、论瘟疫痞满
　　凡下后痞满，有实有虚。脉实者，余邪犹留胸胁，按之而痛，食后更甚，宜再下之；若脉不数，不潮热，不口渴，下后痞更甚者为虚，宜补养之。
　　
　　化滞汤
　　
　　（新）　治下后余邪作痞，心胸饱胀，脉实而数。宜导滞除邪。
　　
　　陈皮（去白，一钱）　青皮（六分）　茯苓（钱半）　浓朴（一钱）　白芥子（炒研，六分）
　　
　　大黄（煨，二钱）
　　
　　水煎服。不效，加枳实一钱。
　　
　　参附养荣汤
　　
　　治下后虚痞，不热不渴，脉平而弱。
　　
　　当归（二钱）　白芍（酒炒，钱半）　生地（酒浸，钱半）　干姜（炒，一钱）　附子（制，七分）
　　
　　人参（一钱，无人参，即以条参或沙参三五钱代之亦可。）
　　
　　水煎服。
　　
　　九、论瘟疫呕吐
　　凡呕吐，有寒有热。邪留胃口，热甚作咽，下之减半，宜再下之。犹有余热，体弱而不可下者清之。至于下后邪尽，毫无热症热脉而复呕者，以胃口续得寒也，宜温之。
　　
　　竹叶石膏汤
　　
　　治瘟疫下后，胃口犹有余热，时作呕吐，用此清之。
　　
　　石膏（生研，三钱）　半夏（钱半）　甘草（一钱）　麦冬（钱半）　淡竹叶（十三片）
　　
　　米（一撮）　人参（随其有无）
　　
　　生姜三片引。若口微渴，大便微燥，加酒炒大黄一钱。
　　
　　半夏藿香汤
　　
　　治下后脉静身凉，不渴不躁，胃寒呕逆。
　　
　　半夏（钱半）　真藿香　干姜（炒）　茯苓　陈皮　白朮（各一钱）　甘草（五分）　生姜（八分）
　　
　　热服。
　　
　　十、论瘟疫蓄血
　　蓄血之病，原因失下，或下之未尽，热移下焦血分，小腹硬痛，小便清长。小便属气，清则气分无病，知其在血分也。其有喜忘如狂者，此胃热波及于血分，血乃心之属，血中留火，延蔓心家，宜有是症，仍从胃治。
　　
　　桃仁承气汤
　　
　　治热移下焦血分，小腹或硬或痛，其人如狂。
　　
　　大黄（三钱）　芒硝（二钱）　当归　白芍（各一钱）　桃仁（去皮尖，一钱半）　丹皮（一钱）
　　
　　煎服。热除为愈；或热少减，宜再服。但有余焰者，宜犀角地黄汤调之，（方见第五。）
　　
　　不得再用前方，恐亡血过多也。
　　
　　十一、论瘟疫发黄
　　疫邪传里，胃气熏蒸，则成湿热。透于肌腠，遂成黄病。由小便不利，邪无输泄也。
　　
　　茵陈汤
　　
　　治邪热郁滞，变为黄胆，身目如金，口渴尿赤。
　　
　　茵除（钱半）　山栀（二钱）　大黄（三四钱）
　　
　　姜水煎服。胃热移于下焦，故用大黄为君；热无以泄，臣以山栀，利小便而瘀热自除。至于茵陈，为治疸退黄之专药也；若用茵陈而兼五苓，不惟不能退黄，小便间亦难利。
　　
　　十二、论瘟疫自汗
　　自汗者，伏邪中溃，气通故也。若脉长洪而数，身热大渴，宜白虎汤得战汗而解。有里症下后，三五日间汗出不止，热甚则汗甚，热微汗亦微。此属实症，乃表有留邪也，宜柴胡汤以佐之，表解则汗自止。设有三阳经症，当用前三阳随经加法，（加法见达原饮后。）
　　
　　不得误认为表虚，用黄　及止汗之剂。又有里症，不拘天时，多作自汗，宜下之。至于表里无实症，喜热畏冷，面青唇白，脉微欲绝，忽得自汗，为虚脱，急当峻补。有大病愈后数日，每饮食及惊动即汗出，此表里虚怯，宜养荣汤，倍黄　。
　　
　　十三、论瘟疫盗汗
　　里症下后，续得盗汗者，表有微邪也，亦用柴胡汤以佐之。瘟疫愈后数日，脉静身凉，及得盗汗与自汗者，俱属表虚，宜黄　汤。
　　
　　柴胡汤
　　
　　治表有微邪，自汗、盗汗二症。
　　
　　柴胡（钱半）　黄芩　陈皮　甘草　生姜（各一钱）　大枣（二枚）
　　
　　黄　汤
　　
　　治瘟疫愈后数日自汗盗汗，属表虚者。
　　
　　黄　（蜜炙，三钱）　五味子（一钱）　当归（钱半）　白朮（钱半）　甘草（炙，五分）
　　
　　照前煎服。如汗未止，加麻黄净根一钱五分，无不止者。但属实者多，邪气盛也：属虚者少，正气夺也。虚实之分，在乎有热无热。有热为实，无热为虚。再参脉息，庶几无误。
　　
　　十四、论瘟疫发斑
　　凡疫邪留于气分，解以战汗；留于血分，解以发斑，以毒瓦斯之疏通也。若未下而先发斑者，下后而斑渐出者，再见下症，少与承气缓缓下之。
　　
　　内外两解汤
　　
　　（新）　治瘟疫发斑，犹有微邪。内解外托，毒自消散。
　　
　　当归（钱半）　白芍（一钱）　陈皮（八分）　大黄（酒炒，一钱）　白芷（一钱）　升麻（五分）
　　
　　甘草（七分）
　　
　　姜水煎服。如大便不润，重加生大黄。如下后气虚，斑白而不大见，加生黄　二三钱。
　　
　　托里举斑汤
　　
　　治因斑误为大下，中气不振，斑毒内陷。
　　
　　白芍　当归（各钱半）　升麻　柴胡（各五分）　白芷（一钱）　穿山甲（炙黄，一钱）
　　
　　姜水煎服。或毒重气虚，脉渐微者，加人参一钱可救。
　　
　　十五、论瘟疫解后调理
　　夫疫，热病也。下后暴解，余焰未尽，大忌参、　、白朮，恐余邪壅滞。若下后阴虚，咽干舌燥，津液枯涸，宜以养荣为主。
　　
　　清燥养荣汤
　　
　　治邪解后，阴枯血燥，口苦舌干，目涩咽燥等症。
　　
　　知母　白芍　天花粉（各一钱）　当归　生地（各钱半）　陈皮　甘草（各八分）
　　
　　加灯心水煎服。
　　
　　柴胡养荣汤
　　
　　治邪热下后，表有余焰，尚未清凉。
　　
　　柴胡（一二钱）　黄芩　当归（各钱半）　白芍　生地　知母　花粉（各一钱）　陈皮　甘草（各八分）
　　
　　姜枣煎服。
　　
　　承气养荣汤
　　
　　治血虚体弱，里症未尽；须下中带补。
　　
　　当归　白芍　生地（各钱半）　知母（一钱）　枳实（八分）　浓朴（一钱）　大黄（钱半二钱）
　　
　　姜引。
　　
　　清痰养荣汤
　　
　　治疫邪解后，痰涎涌甚，胸膈不清。
　　
　　知母　花粉　贝母（炒研）　栝蒌仁（去油）　橘红　白芍（各一钱）　当归（二钱）
　　
　　紫苏子（炒研，七分）
　　
　　姜引。
　　
　　十六、论瘟疫下格上呕
　　瘟疫愈后，脉症俱平，大便二三旬不行，饮食少进即呕，此为下格，宜调胃承气汤热服，顿下宿结，不返于上，呕吐立止。若误作胃寒，用丁香、二陈之类，病必加进。呕止，慎勿骤补。若少与参、　，则下焦复闭，而呕仍作矣。
　　
　　十七、论瘟疫大便泄泻闭结二证
　　邪气乘胃，不能羁留，至午后潮热，便作泄泻，子后热退，泄泻亦减，次日依然，为协热下利，宜小承气汤。邪尽，利自止。二三日后，忽潮热下泄，此伏邪未尽，治法同前。
　　
　　有热结旁流者，胃家实，先时闭结，续得下利，纯臭水，全然无粪，日数度，宜大承气汤，得结粪而利自止。又有进汤药而即下者，因大肠邪胜，失其传送之职，知邪犹在也，病必不减，宜再下之。有大肠胶闭者，疫邪传里，蒸作极臭黏胶，及至愈蒸愈结，疫毒无路而出，下之即愈。
　　
　　有大便闭结者，邪热壅滞，渐至便硬；下之诸症悉去。又有愈后不行，别无他症，此大肠虚燥，不可攻也。饮食调和，自能润下。若觉谷道紧塞夯闷，宜作蜜煎导，甚则宜六成汤。
　　
　　疫病愈后数日，忽腹痛里急者，此下焦别有伏邪，欲作滞下也。
　　
　　芍药汤
　　
　　治疫病愈后，忽腹痛里急；无论已见积未见积，俱效。
　　
　　白芍（钱半）　当归　浓朴（各一钱）　槟榔（二钱）　甘草（七分）
　　
　　姜引。里急后重，加大黄二三钱。红积，倍白芍，白积，倍槟榔白属气病，红属血病。红白相兼，气血俱病。邪尽利止；未止者宜此方。
　　
　　病愈后，脉迟细而弱，或黎明，或夜半，便作泄泻，此命门火亏，宜七成汤。或有杂症属实者，宜大黄丸下之，立愈。
　　
　　六成汤
　　
　　治疫病愈后，血枯津干，大便燥结，宜滋阴养血。
　　
　　当归（钱半）　白芍　天冬　麦冬（各一钱）　威参（七钱）　熟地（或用生地，三钱）
　　
　　肉苁蓉（三钱）
　　
　　煎服。二三剂仍燥，宜六味，少减泽泻。
　　
　　七成汤
　　
　　治疫病愈后，右尺脉弱，夜半或黎明泄泻，真阳虚也。
　　
　　破固脂（炒，锤碎，三钱）　熟附子　茯苓　人参（无者，山药三钱代之）　五味（八分）
　　
　　甘草（炙，一钱）　肉豆蔻（煨去油，八分）
　　
　　煎服。不效，宜八味，倍附子。
　　
　　蜜导煎法
　　
　　治疫病愈后，无有别症，但谷道干涸难下，以此导之。
　　
　　蜂蜜三两入铁器内，用火熬干，捻成挺子，寸半长，从谷道插入。
　　
　　十八、论疫病小便杂症
　　热移膀胱，小便赤色；邪到膀胱，干于气分，小便胶浊；干于血分，溺血畜血；留邪欲出，小便急数；膀胱不约，小便自遗；膀胱热结，小便闭塞。详明病源，以便调治。
　　
　　热移膀胱，或仅热，或有邪；小便赤涩，或胶浊，或闭塞，其治在胃。轻则小承气汤，重则大承气汤。一下之，病自愈矣。（方见第四内。）
　　
　　祛邪导滞汤
　　
　　（新）　治邪到膀胱，从胃来治胃，兼治膀胱。若纯治膀胱，胃热乘势拥入膀胱，非其治也。
　　
　　枳实　猪苓　木通　泽泻　陈皮　车前（各一钱）　大黄（二三钱）
　　
　　灯心煎。如涩痛，加滑石三钱。如短赤，加山栀一钱。如溺血、蓄血，加桃仁二钱，红花七分；或加漆滓（炒令烟尽）一二钱。
　　
　　猪苓汤
　　
　　治膀胱湿滞，小便急数，或白膏如马溲者，此不关于胃也。
　　
　　猪苓（二钱）　泽泻　木通　滑石（各一钱）　车前（钱半）
　　
　　灯心引。
　　
　　十九、论瘟疫蛔厥
　　杂病吐蛔，多因胃寒，用姜、附、椒、梅辛热之品是也。至于疫症，始终皆热；但下胃邪，蛔厥自愈。
　　
　　二十、论瘟疫呃逆
　　杂病及伤寒，呃逆多为胃寒，用丁香柿蒂散，不若四逆汤，功效更捷。而疫病呃逆，寒热皆有治法，宜从本症而消息之。如见白虎症，则投白虎。见承气症，则投承气。膈间邪闭，则宜导痰。如果胃寒，则用四逆。但治本症，而呃自止。其它可以类推。
　　
　　四逆汤
　　
　　治胃寒呃逆。
　　
　　甘草（炙，二钱）　干姜（炮，三钱）　附子（三钱）
　　
　　温服，或凉服。
　　
　　二十一、论瘟疫饮水
　　烦渴思饮凉水，正宜与之；但须陆续与饮，不得太过。太过，自水停心下，宜四苓散。
　　
　　如不欲饮冷，易以百滚汤与之。
　　
　　四苓汤
　　
　　治水停心下，饱闷痞胀，胸胁滞塞。
　　
　　茯苓（二钱）　泽泻（钱半）　猪苓（钱半）　陈皮（一钱）
　　
　　顺取流水煎服。
　　
　　二十二、论瘟疫阳证似阴
　　（疫病无阴证似阳者，故不附载。）
　　
　　凡阳极而厥，手足厥冷，或冷过肘膝，甚至手足甲皆青黑，剧则遍身冰冷，血凝青紫，或六脉无力，或脉微欲绝。以上脉症，悉见纯阴，犹以为阳，何也？及审内症，气喷如火，烦渴谵语，口燥咽干，舌苔黄黑，或生芒刺，心腹痞满，小便赤涩而痛，大便燥结，协热下利。以上悉阳症，所谓阳厥也，皆属下症；或投温剂，误矣！○要之，阳证似阴者，外寒而内热，必舌黄而小便赤涩；阴证似阳者，格阳之症也，外热而内寒，必舌淡白，（亦有黑而滑，无芒刺者，属阴寒。）而小便清白。但以舌色小便为据，以此推之，万无一失。
　　
　　二十三、论瘟疫投凉药之害
　　疫邪结于膜原，与卫气并固，而日夜发热，日晡益甚，五更稍减。此时胃本无病，以舌不黄，小便清白故也，不得误用承气，使里气先虚，邪气乘虚而入，为害不小。及邪传胃，烦渴口燥、舌黄芒刺，午后潮热等症，此宜下也。而人不知热由于邪，去其邪而热自止，乃用芩、连、知柏，或解毒，或泻心，盖本《素问》：「热淫所胜，治以寒凉」，谓热病用寒药，可以无疑。故每遇热甚，反指大黄能泄而损元气，黄连清热，且不伤元气，更无下泄之患。
　　
　　医家病家俱以为然，由是大剂与之，其热转甚，耽误至死，犹言重用黄连而热不清，非药之不力，病者之数也。殊不知黄连苦而性滞，寒而气燥，虽与大黄均为寒药，而大黄走而不守，黄连守而不走；一燥一润，一通一塞，相去甚远。且疫病首尾，以通行为治；若用黄连，反招闭塞之害，邪毒何由以泄？病根何由以拔？既不知病原，焉能以治疾耶！备拣古来治疫辟疫至简至稳神方于后，以便取用。（共一十四方。）
　　
　　疫病狂躁，用苦参研末，薄荷汤下二钱半，日宜三服。
　　○天行热病，结胸胀痛，用苦参一两煎服，醋引。
　　○疫病垂死者，用竹去皮，浸于大粪缸中，以内水服之，可救。
　　○不染疫病，用黑豆一杯，天将亮时，勿令人见，置于井中，虽共井用水不染。或入水缸内，共屋居住不染。
　　○又方：于五月五日午时，采苍耳叶阴干，临时研末，冷水调服二钱，或水煎，合家皆服，能辟疫邪。
　　○又方：用松毛细切，七日，酒调服三次，能辟五年瘟疫。
　　○又方：用马骨以绛袋盛之，男佩左，女佩右，能辟瘟疫。
　　○又方：用上品朱砂，研细末，炼蜜为丸，绿豆大，……平旦，向东方，各吞七粒，少用温水送下，勿令近齿，永绝瘟疫。……○天行疫病，取初病患里衣小衣，于甑上蒸过，勿开甑，移于远处，一家不染。
　　○又方：凡人欲近前者，或用明雄黄，或用苍朮，口中细嚼，涂擦鼻内，常有药气，自然不染。
　　○又方：用明雄黄一两，丹参、卫茅、（别名鬼箭羽，其兜上有毛似箭，即天麻之苗也。）赤小豆各二两为末，炼蜜为丸，空心温水下五钱。即与病患共被睡，不能传染，名辟邪丸。
　　○又方：用皂角、苍朮焚香，可辟疫邪。
　　○又方：用赤小豆以新布囊盛，放井中浸二日取出，举家各吞二十一粒，不染。
　　○又方：人入疫家，以雄黄未调烧酒饮一、二盏；既出，以纸拈探鼻，令喷嚏，不染。
　　
　　卷之六　杂证
　　一、论头痛
　　（有外感风寒、气虚、血虚、风热、湿热、寒湿、痰厥、肾厥、真痛、偏痛十种。
　　○附发落及小儿秃疮。）
　　
　　凡头痛有久暂表里之异。以脉验症，以症合脉，得其源而治之，定奏速效而不难矣。
　　
　　暂病者，必因外感，此风寒外袭于经也，治宜发表，最忌清凉。久病者，必看元气，此三阳之火，炽于内也，治宜清降，最忌升散。此治邪之法也。夫病何以久也？或表虚者，微感则发；或阳旺者，微热则发；或水亏者，虚火乘之则发；或阳虚于上，而阴寒胜之则发。此等病症，当重元气。而治本之药，十之六七；治标之品，亦带一二；自必手到病除，不得少误。然亦有暂病而虚，久病而实者。虚者，痛处必冷而喜热；实者，痛处必热而不寒，其症显然。并验平日之体，以及平日所服之药而细辨之，自可得其源矣。
　　
　　脉候
　　寸口紧急，或短，或弦，或浮，皆头痛。浮滑为风痰，易治；短涩为血虚，难治。浮弦为风。浮洪为火。细与缓为湿。
　　
　　凡头痛自必多因，必佐用风药。高颠之上，惟风可到。在风、寒、湿固为正用，即虚与热，亦借以引经，一定之法也。
　　
　　凡真头痛（脑为髓海，受邪则死），手足青至节也，用艾灸百会穴（穴在头之正中。）
　　
　　二三壮。猛进大剂，间有生者；须用参、附之类方可。
　　
　　祛邪立效散
　　
　　（新）　治外感风寒，头痛暴甚，畏风恶寒，脉紧而数。
　　
　　陈皮　半夏　茯苓　甘草　白芷　川芎　荆子（各一钱）　羌活　防风　桂枝（各八分）
　　
　　北细辛（三分）　苏叶（四分）　生姜（五分）
　　
　　热服，取汗。如寒甚者，冬季加麻黄（去节）五分，夏天加麻黄（去节）三四分，须佐以当归一钱、白芍七分，不致大发。先有汗者，不用麻黄，并去羌活。此治太阳一切感冒，发表之方也。然各经皆有引经之药，条列于下：如阳明头痛，脉浮缓而洪长，自汗寒热，以升麻、葛根、白芷、石膏为主。
　　○少阳头痛，脉弦细，往来寒热，以柴胡、川芎为主。
　　○太阴头痛，脉沉缓，身休沉重，或腹痛，必有痰也，以苍朮、半夏、南星为主。
　　○少阴头痛，脉沉细，必寒厥，以麻黄、附子、细辛为主。
　　○厥阴头痛，脉浮缓，项痛，吐痰，以吴茱萸、川芎为主。
　　○血虚头痛，当归、川芎为主。
　　○气虚头痛，人参、黄　为主。
　　○气血俱虚，调中益气汤，或八珍汤，少加蔓荆子、细辛。
　　○痰厥头痛，半夏白朮天麻汤。
　　○风湿兼热头痛，清空膏。
　　○痛属风热，如黄芩、荆芥、薄荷、菊花之类，可拣而用之。
　　○痛属热厥者，大黄（酒炒）可加，或独为末，用茶调服。
　　○阳明头痛如裂，壮热如火，属风热，用石膏、竹叶；属风寒，用石膏、葱白，茶煎；属风痰，用石膏、甘草、川芎。
　　○水亏火动者，脉细数，必有内热，治宜壮水，如六味地黄东加麦冬、五味之类。如水亏甚者，相火必旺，是无阳而阴无以生，须用八味地黄之类。
　　
　　补中益气汤
　　
　　治气虚头痛，或畏寒，倦怠，遇阴寒更甚，治宜扶阳。
　　
　　人参（无者以淮山药炙黄五钱代之）　黄　（蜜炙，二钱）　白朮（一钱八分）　炙甘草（一钱）　当归（钱半）　陈皮（八分）　升麻（蜜炒，三分）　柴胡（酒炒，三分）
　　
　　姜五分，枣二枚，加川芎八分、蔓荆子一钱、北细辛三分温服。
　　
　　加味二陈汤
　　
　　（新）　治痰厥头痛，非必痛因痰也，而兼痰者有之；或呕恶咳嗽，寸关脉滑者。
　　
　　陈皮（去白，钱半）　半夏（二钱）　茯苓（二钱）　甘草（一钱）　川芎（八分）　蔓荆子（一钱）
　　
　　北细辛（三分）
　　
　　姜汁引。如兼虚者，加白朮钱半，山药（炒黄）三钱。如兼火者，加黄芩、花粉各一钱半，石膏二钱。
　　
　　凡偏头风，左属血虚，右属气虚，（此大概言，不可拘执。）有痛无定所，此属气也。头风多害目者，经谓：「东风生于春，病在肝。」目者，肝之窍，肝风动，则邪害肝窍也，治以养血、平肝、去风。
　　
　　加味四物汤
　　
　　（新）　治偏头风，血虚暴痛，将来害目。
　　
　　当归（二钱，血虚有寒者可多用，血虚有热者宜少用）　川芎（一钱三分）　熟地（二钱，有热症者加生地三钱）　白芍（钱半）　白芷（一钱）　羌活（八分）　川独活（一钱）　蔓荆子（一钱）
　　
　　川乌（制，八分）　荆芥穗　菊花（各七分）　北细辛（三分）　甘草（八分）
　　
　　速进一二三服，外用生萝卜捣汁，仰卧注鼻，不用枕头睡一刻，三次即愈。又用蓖麻子仁、乳香各二、三钱，捣为饼，左右贴太阳穴。妇人解发出气，否则害目。无萝卜之时，用旱莲草汁（即俗名墨斗菜）　代之亦可。
　　
　　天香散
　　
　　治年久头风不得愈者，属风痰，大效。
　　
　　南星　半夏　川乌（去皮）　白芷（各钱半）
　　
　　姜汁半盏，同煎服。
　　
　　葛根葱白汤
　　
　　治伤寒已汗未汗头痛。
　　
　　葛根　白芍　川芎　知母　生姜（各二钱）　葱白（连根五茎）
　　
　　温服。即单用葱白二两，生姜二钱半，治头痛如破。
　　
　　清空膏
　　
　　治偏正头痛属风、湿、热及脑痛不愈者；若血虚头痛忌服。
　　
　　川芎（一钱）　柴胡（一钱二分）　黄连（酒炒）　防风（各二钱）　羌活（二钱）　甘草（钱半）
　　
　　子黄芩（二钱，一半炒，一半生）
　　
　　共为细末，茶调下二钱。加北细辛五分更效。
　　
　　如系火邪，其脉必洪，口渴舌黄，大便燥，小便赤，加白芍、天花粉、芩、连、知、柏、龙胆、栀子之类，可酌用之。但治火之法，不宜升散，盖外邪之火，可散而去，内郁之火，得升而愈炽矣。
　　
　　加味十全大补汤
　　
　　（新）　治头上冷而畏风，或痛或不痛，属后天气血之不足也。经曰：「头上诸病，求之于真阴、真阳而不得者，其病在脾、肺、肝三经。」寒者如是，诸症可以类推。
　　
　　人参（无者，山药三钱代之）　白朮（钱半）　茯苓　炙草　当归　白芍　川芎（各一钱二分）
　　
　　熟地　黄　（蜜炙。各二钱）　肉桂（一钱）　升麻（盐炒）　柴胡（酒炒。各三分）　天麻（钱半）
　　
　　白附子（如竹节者真。八分）
　　
　　温服。余病头顶冷者多年，得经言而制此方，一服而愈。
　　
　　锦囊秘方
　　
　　治偏头痛有神。
　　
　　荆子　土茯苓　金银花　菊花　元参　川芎　天麻　芽茶　荆芥　乌梅（各等分）　黑豆（加倍）
　　
　　清震膏
　　
　　治雷头风，突起核块，及头中如雷鸣。
　　
　　升麻（二钱）　苍朮（三钱）　青荷叶（一大个，全用；干者用二个）
　　
　　水煎，食后服。有因痰火者，耳如雷鸣、脉洪而实，用：半夏（五钱）　大黄（煨，一两）
　　
　　天麻（三钱）　黄芩（三钱）　薄荷叶（一钱五分）　甘草（二钱）
　　
　　共研末，水和为丸，临卧茶吞二钱，以痰利为度。
　　
　　普济消毒饮
　　
　　治天行时疫，邪客上焦，头痛莫当，肿大如斗。
　　
　　黄连　黄芩（各一钱二分）　人参（有一方不用）　橘红　元参　鼠黏子　甘草　连翘桔梗（各钱半）　板蓝根　马屁勃（各九分）　白姜蚕（八分）　升麻（五分）　柴胡（一钱）
　　
　　薄荷叶（八分）
　　
　　食后服。如大便秘，加酒煨大黄一二钱。轻者名发颐，肿在两耳前后，用：甘草、桔梗各钱半，薄荷、荆芥、连翘、鼠黏子、黄芩各一钱，水煎服。
　　
　　又方，用：贯众（三钱）　葛根（二钱）　甘草（钱五分）　姜蚕（一钱）　黑豆（二钱）
　　
　　煎服，其效如神。
　　
　　黄芩羌活汤
　　
　　治眉棱骨痛，外挟风寒，内成郁热，有兼痰湿者。
　　
　　防风　羌活（各钱半）　黄芩　甘草（各一钱二分）
　　
　　煎服。
　　
　　又方，用：黄芩（酒炒）同白芷等分为末，茶下。
　　
　　生熟地黄汤
　　
　　治眼眶痛，由肝虚，见火更痛甚者。
　　
　　生地　熟地（各钱半）　甘菊　枳壳（各一钱）　杏仁（去皮，八分）　淮牛膝（二钱）
　　
　　石斛（二钱）　黑豆（炒，二十粒）
　　
　　煎服。或加分量，蜜丸，用黑豆（炒，淬酒）送丸三钱。
　　
　　调中益气汤
　　
　　治气血两虚头痛。
　　
　　黄　（蜜炙，钱半）　人参　甘草　苍朮（各八分）　橘红（六分）　木香　柴胡（酒炒）
　　
　　升麻（蜜炒。各三分）　加川芎　蔓荆（各八分）　北细辛（三分）
　　
　　空心服。
　　
　　备拣古来治头上诸病至简至稳神方于后，以便取用。
　　
　　偏正头风：天麻二两半，川芎一两，研末，蜜丸，食后或茶或酒送下。
　　○又方：白附子、白芷、牙皂（去皮）等分为末，食后淡茶调下。
　　○又方白芷（炒，二两半）　川芎（炒）
　　
　　甘草（炒）　川乌（半生、半熟，各一两）　共为末，每服钱半，淡茶调下，或薄荷汤下。
　　○又方用萝卜捣汁，仰卧滴于鼻内，睡一刻。余屡用神效。（若无萝卜时以旱莲草汁代之。）○又方：虎头骨（酒炙黄）研末，酒调服。
　　○又方：白芷、川芎各二钱研末，以黄牛脑子擦药末于上，瓷器内加酒顿熟，乘热食之，尽量一醉，醒则其病如失。
　　○又方：雄黄、北细辛等分为末，左痛吹右鼻，右痛吹左鼻。
　　○又方：口含温水，以荜茇研末，右痛吹右鼻，左痛吹左鼻。
　　○凡头痛俱用川芎，属风寒者宜用之；若三阳火壅于上而痛者，得升反甚，不得概用。
　　
　　凡头发不长，用芝麻叶、桑叶煮米泔沐之，七次可长数尺。
　　○又：桑椹浸水洗头，长发。
　　○桑白皮、柏叶煎水沐之，发不脱。
　　○女人发易落而不润者，用榧子三个，胡桃二个（去壳），侧柏叶一两（捣烂），浸冬雪水梳头，发不落而润。
　　
　　凡眉毛屡落，用生半夏捣途即生。
　　
　　凡发白，用旱莲草煎膏，内服。烧，研末，外揩牙，坚齿，益肾，乌髭。
　　
　　凡脑崩，鼻流臭黄水而痛，名控脑砂，内有虫也，用丝瓜藤近根三五尺焙干，烧存性，每温酒下一钱。
　　
　　凡秃疮，用麻油之蜡烛油频涂，忌日晒，久则发生。
　　○头疮，用菖蒲研末，麻油调敷。
　　○疮内生蛆，以刀切破，挤出蛆，用丝瓜叶捣汁涂之，绝根。
　　○又方：以青矾末掺之，蛆化为水。
　　
　　凡无病患，忽然脱发，头皆见肉，是心虚有火也，用何首乌一两，当归三钱，天冬、麦冬各二钱，服之神效。
　　
　　凡小儿头疮，胡桃去壳，和皮，灯上烧熟，入轻粉一分，捣为末，麻油调涂，二三次愈。
　　○头面痒疮，流血水，用蛇床子一钱，轻粉三分为末，麻油调敷。
　　○秃疮，用蜈蚣一条，盐一分，麻油浸七日，取油涂之。
　　○秃疮，用冷泔洗浸，以葱和蜜捣涂。
　　○白秃燥痛，用香薷二两，水煎，取汁半盏，入胡粉一两，猪脂五钱和匀涂之。
　　
　　二、论面病
　　（赤是血热，肿是风热，酒　是血热，　是风热，　是风邪客于皮肤，雀斑是痰饮溃于腑脏，女人名粉滓斑。）
　　
　　《灵枢》曰：「十二经脉，三百六十五络，其血气皆上于面。」是面为手足六阳之汇，皮浓肉坚，故天热甚寒不能胜也。然其部属之阳明，其或饮食不节则胃病，气弱神少，火郁而生热；又或外挟风热而火上燎。面热，乃胃火也。亦有因饮食之热，毒聚于中，发于外，则为痛。更有过劳与饥则痛者，此中气不足也。总之，暴痛多由火实，久痛多因血虚，且有胃寒则面寒；若面白而鼻冷者，乃阳气大弱也。医者切脉察症，病源昭然，自手到而病除矣。
　　
　　升麻加黄连汤
　　
　　治火郁面热。
　　
　　升麻　葛根（各一钱）　白芷（七分）　白芍　犀角　甘草（炙。各五分）　川芎　荆芥穗薄荷（各五分）　黄连（酒炒，四分）
　　
　　水煎，温服。
　　
　　升麻加附子汤
　　
　　治胃虚面冷。
　　
　　升麻　葛根　白芷　黄　（蜜炙）　附子（制。各七分）　益智仁（五分）　人参　甘草（炙）
　　
　　草豆蔻（各五分）
　　
　　连根葱头二茎，水煎，温服。
　　
　　柏连散
　　
　　治面上恶毒热疮。
　　
　　胡粉　黄连　黄柏（等分，为末）
　　
　　猪脂调敷。
　　
　　参　附子汤
　　
　　治面白鼻冷，阳气大虚。
　　
　　人参　黄　（蜜炙，二钱）　附子（制，钱半）　甘草（炙，一钱）　白朮（一钱五分）
　　
　　水煎服。
　　
　　凡人面肿，有虚有实。实者，或热或痛，乃因风火上炎，及感冒风寒、瘴疫之邪，脉必紧数，症必寒热。风则散之，火则清之；壅滞秘结者，通之利之。邪去而肿自消也。
　　
　　防风通圣散
　　
　　治内外邪热俱甚，便结脉实，头面肿痛。
　　
　　防风　川芎　当归　白芍　连翘　薄荷　石膏（各一钱）　麻黄（七分）　黄芩（一钱）
　　
　　桔梗（八分）　滑石（四钱）　大黄（一钱，秘若甚者，二钱）　甘草　白朮　栀子（各一钱）　荆芥（七分）
　　
　　生姜三片，煎服。再不下，加芒硝二、三钱。
　　
　　凡虚浮者，无痛无热，面目浮肿，或脾、肺阳虚，输化失常，此气虚也，宜补中益气汤。或肝、肾阴虚，泛溢上行，此水亏也，宜六味、八味地黄汤。并于肿胀门参而阅之，更得调治之道。若酒过湿热上肿，宜用：
　　
　　葛花解酲汤
　　
　　人参（无则改用威参四钱）　白朮（一钱）　茯苓　砂仁　白豆蔻肉（微炒，研）
　　
　　葛花（各一钱）　神曲（五分）　青皮　陈皮　猪苓　浑泻（各七分）　广木香（三分）
　　
　　水煎服。
　　
　　白虎汤
　　
　　治阳明实热，胃火上炎，烦热干渴，脉实面肿。
　　
　　石膏（一两）　知母（二钱）　甘草（一钱）　糯米（一撮）
　　
　　水煎服。
　　
　　备采古来治面诸病至简至稳神方于后，以便取用。
　　
　　面皮爪破，用轻粉、生姜汁调敷，无痕。
　　○洗面去黑，用天门冬，蜜捣为丸，日日洗用。
　　○面黑　如蒺藜，白芨、苦参、零陵香各研末，俱可洗之。
　　○面上诸风百病，用白附子煎服。如有疵　，酒和贴之，自落。
　　○风刺粉滓，用白牵牛，酒浸为末，涂之。
　　○　不白，用冬瓜子仁捣丸服，面白如玉。
　　○雀斑，用桃花、冬瓜子仁研蜜涂。
　　○头面诸风，用杏仁末、鸡子白调涂。
　　○面有瘢痕，用焉齿苋洗之。
　　○酒　赤鼻，用黄丹、雄黄末，桐油调涂。
　　○面黑，用白姜蚕、白牵牛，蜜和掺之。
　　○面疮，用牙皂、丝瓜烧灰擦之。
　　○又方：柳叶煎汤洗之。
　　○面生　、　，黧黑状丑，以鸡蛋酒浸七日，每夜用白涂之，病去面白如玉。
　　○又方：用　羊胫骨为末，鸡子白和敷，旦以白米泔洗之，面白，神效。
　　○又方：用鸡子白和朱砂末，仍入鸡子壳内封固，令白雌鸡同抱，至雏出，取涂面，不四五度，其白如雪。
　　○面上斑点，用陀僧末，人乳调，夜涂旦洗。
　　
　　三、论眼目
　　（有赤目传变，内障昏盲，外障HT翳膜，物伤瞇目。）
　　
　　眼目者，五脏六腑之精华，如日月之不可掩者也。大　属心，白睛属肺，乌珠属肝，上下睑胞属脾，瞳人属肾。然所重则在乎瞳人，而其窍则出于肝也。肾属水，肝属木，水能生木，子母岂能相离乎！故肝、肾之气充，则精彩光明；肝、肾之气衰，则昏蒙眩晕，是固然矣。然心者神之舍，又所以为肝、肾之副焉。何则？心主血，肝藏血，凡血热冲发于目者，皆当清心凉肝，又不可执水生木之说也。至于目之有时而失明者，四气七情之所害也。凡在腑为表，当除风散热；在脏为里，当养血安神。如暴赤肿痛，昏涩翳膜，眵泪斑疮，皆表也，风热也，宜表散以去之。如昏弱不欲视物，内障见黑花，瞳人散大，皆里也，由血少神劳，肾虚也，宜养血、补水、安肾以调之。久则有瘀，当以破血生新之味兼用。以上所论表里，即虚实之大概也。然而实中亦有兼虚者，此于肿痛中亦当察其不足；虚中亦有兼实者，又于衰弱内辨其有余。虽虚实殊途，自有形气脉色可诊可辨。知斯二者，目症无余义矣。
　　
　　凡治目当辨色：黄赤者，多热气，宜清肝泻火；青白者，少热气，宜壮水扶阳。然目黄亦有虚实之异：实热之黄，以湿热内蓄，郁蒸而成，清其热而黄自退；若虚寒之黄，以元阳日剥，津液消索而然，既无烦热脉症，惟有干涸枯黄，此则其衰已甚，须大加温补，始可救治。若再清利，鲜不误矣。
　　
　　凡眼赤肿，是火邪上炎，内用苦寒之药，以治其本。然火邪既客于目，从内出外，若外用寒凉以阻之，则火内郁，不得散矣。故点药用辛热，洗眼用热水，是火郁则发之，从治法也。世人不知冰片为辛热，借以引出火邪，而误认为凉，常用点目，遂致积热莫散；且香窜泄精，则昏暗障翳。故云「眼不点不瞎者」此也。
　　
　　目者，肝之外候；胆者，目之精华也。胆汁减，则目暗，故诸胆皆治目疾。病有内外，治各不同：内病须汤药，外病须点药；必内外夹攻方尽其妙。但白珠属阳，故昼痛点凉药则效；黑珠属阴，故夜痛点凉药则反甚。是点药亦宜分阴阳也。
　　
　　倒睫拳毛者，由伏热内攻，阴气外行，目紧皮缩之故也。治者用参、　补气为君，则眼皮自上；又须佐以辛味疏散之品，切忌芍药、五味之酸收也。
　　
　　《灵枢》曰：「精脱者耳聋，气脱者目不明。」何则？眼居诸阳交会之所，而阴反闭之，阳亡已极，阴邪内满，所以不明。故目病而有火者，则为浮翳外障，虽肿痛难忍，无害于目也；若目病而无火者，便为冰翳内障，虽无所苦，必至于丧明矣。治目者岂可专以去火为事耶？目病有本有标：标者，邪火为患，清之利之，火息而病自愈；本则在于阴阳，阴阳合德，而为精明，非气血独能充其力也。盖气血为阴阳之标，而阴阳实为气血之本。阴亏热，邪火乘之，赤肿暴痛，而视物则见，是阴病而阳未病也。治者补其真阴以济火，六味汤主之。阳虚则寒，曰翳遮睛，珠不甚痛，仍能开目，但视而不见，乃阳气自病，是为无火。治者补其真阳以配阴，八味汤主之。如是，则阴阳合德，而为精明之用矣。
　　
　　凡翳起于肺经受热而如碎米者易散，如梅花片者难消。然翳自热生，治法宜先退翳而后退热，去之乃易；若先去赤热，则血为之寒，而翳不能去。此先后之道，所宜知也。
　　
　　清热泻火汤
　　
　　（新）　治目暴痛，赤肿羞明等症。
　　
　　生地（钱半）　赤芍（一钱二分）　白芷（一钱）　川芎（八分）　荆芥（七分）　大黄（酒炒，钱半）
　　
　　薄荷（七分）　羌活（七分）　防风　连翘（各八分）　甘草（八分）　黄芩（一钱）　山栀（炒黑，一钱）
　　
　　独活（八分）
　　
　　水煎，食后服。如夜痛甚，加细辛三分，夏枯草一钱。
　　
　　加减五积散
　　
　　治外感风寒湿热，目痛赤肿，太阳疼痛等症。
　　
　　当归　白芍　苍朮（各一钱）　麻黄　桔梗　羌活　荆芥　甘草（各六分）　陈皮　防风（各七分）
　　
　　浓朴　枳壳　半夏　川芎　白芷（各八分）
　　
　　葱三茎，水煎服。
　　
　　加减一阴煎
　　
　　治阴虚火盛，目赤涩痛。
　　
　　熟地（三五钱）　生地　白芍　麦冬（各二钱）　甘草（七分）　知母　地骨皮　黄芩（各一钱）
　　
　　栀子（炒黑，八分）
　　
　　水煎服。
　　
　　济阴地黄丸
　　
　　治水亏血少，本无火症，目昏倦怠，不能视物。
　　
　　熟地（四两）　山药（二两）　山茱萸　当归（各二两）　枸杞　巴戟肉（各二两）
　　
　　麦冬（两半，去心）　肉苁蓉（二两半，酒洗去甲）　五味子（一两）　甘菊花（一两五钱）
　　
　　炼蜜为丸，空心白汤下。
　　
　　人参养荣汤
　　
　　治阴中阳虚，目皆莫视，身倦口渴，心悸自汗等症。
　　
　　人参　黄　（蜜炒）　当归　白朮　甘草（炙）　桂心　茯苓　白芍（酒炒。各一钱）
　　
　　陈皮（八分）　熟地（钱半）　志肉（五分）　五味子（四分）
　　
　　姜枣水煎服。
　　
　　蝉花散
　　
　　治肝经风热，毒瓦斯上攻，目赤痛涩，及一切内外翳障。
　　
　　蝉蜕　菊花　羌活　甘草（炙）　谷精草　木贼　川芎　白蒺藜　草决明　栀子（炒）
　　
　　防风　蜜蒙花　荆芥穗　蔓荆子　黄芩（各等分）
　　
　　上为末，每服二钱，食后茶清调下。
　　
　　还睛散
　　
　　治翳膜遮闭，昏涩泪出，瘀血　肉攀睛。
　　
　　川芎　胆草　草决明　石决明　荆芥穗（各一两）　川椒皮（炒出汗，一钱）　甘菊花茺蔚子　楮实子　茯苓（各一两）　白蒺藜（炒，七钱）　木贼　甘草（各七钱）
　　
　　上为细末，每服二钱，茶清调下，日三服。鸡、鱼、荞麦面、一切热物，悉忌。
　　
　　丹砂散
　　
　　点治一切目病，系李时珍之方。
　　
　　炉甘石（上好者，　、童便淬七次）　海螵蛸　硼砂（各一两）　朱砂（二钱）　冰片（四分）
　　
　　上研极细末，瓷瓶收贮，日用点之。
　　○又方：用炉甘石二两，黄连一两，入瓦器内，水煮二伏时，去黄连，以炉甘石为末，入冰片三分，收贮，频点取效。
　　
　　光明丹
　　
　　点治风热，目赤肿痛，烂弦风眼及内外翳障。
　　
　　炉甘石（制，一两）　朱砂（一钱）　硼砂（二钱）　轻粉（五分）　乳香（制，五分）　没药（制，五分）
　　
　　胆矾（三分）　铜绿（五分）　冰片（三分）　麝香（一分）　黄丹（五分）
　　
　　上研极细末，瓷瓶收用。
　　
　　除障复明汤
　　
　　治内障失明者。一料复元，屡试屡验。
　　
　　羯羊肝（一具，瓦上焙干）　熟地（二两）　菟丝子　蕤仁　麦冬（各一两）　车前子地肤子　五味子　防风　黄芩　茯苓（各一两）　杏仁（炒）　枸杞子　茺蔚子　苦葶苈青葙子（各一两）　细辛（四钱）
　　
　　上为末，炼蜜丸，日三服。加肉桂四钱更妙。
　　
　　万金膏
　　
　　治烂弦风眼赤眼，如神。作以施人，价廉功大。
　　
　　五倍子　黄连　防风　荆芥穗（各五钱）　苦参（四钱）　铜绿（五分）
　　
　　上为极细末，以薄荷煎汤和丸，弹子大，临用时以熟水化开，乘热洗眼，日三次，立愈。神效。
　　
　　梦治目障神方
　　
　　治男女内外障翳，或用药三五月不效者，用好焰硝一两，铜器内烧溶，入飞过黄丹一分拌匀取起，加冰片二分细研，入坛收之，每点少许，其效如神。此梦神救目之方也。
　　
　　备拣古来治目诸病至简至稳神方于后，以便取用。
　　
　　翳障遮睛，用盐研细末，以灯草点患上。
　　○目赤痒痛，用黄连，少加明矾，人乳浸、蒸，点角。
　　○目痛夜甚，用凉药不效者，以夏枯草五钱煎服。（夏枯草夏至阴生，禀纯阳之气，以胜浊阴，补养厥阴血脉。故治厥阴郁火、目痛如神。）或用夏枯草二两，香附两半，甘草四钱为末，每用茶清调下钱半，下咽即愈。
　　○病后青盲，用淫羊藿一两，淡豆豉一百粒，煎服。
　　○睛出泡起，名曰肝胀，用羌活五钱，煎服。
　　○风眼烂弦，用五味子、蔓荆子煎洗。
　　○目生赤翳，用枸杞子捣汁，日点三五次。
　　○风眼烂弦，用麻油浸晚蚕砂三夜，细研涂之。
　　○石菖蒲洗净根上泥土，安盆中，以石压其很，渍以水，可数年不枯；夜置几上，则收灯烟，不害目；后置星露下，至旦，取叶尖露水点目，其明可日见星斗。
　　○头风射目必瞎，用荞麦末水调，作饼如钱大，安眼四角，各以豆大一炷之艾灸之，即效。
　　○飞丝入目，用茶叶捣汁点之，即墨点之亦出。
　　○赤翳攀睛，用海螵蛸为末，蜜和点之。凡牛目障翳，亦用海螵蛸末点之。
　　○内障不明，用夜明砂（净淘）一两二钱，蝉蜕、当归、木贼（去节）各一两，黑羊肝四两，水煮熟，捣和为丸，食后服，其明如初。
　　○目翳重者，用猪胆皮烧灰点。
　　○目病十年青盲者，取白犬生子目未开时之乳频点之，狗子目开，即瘥。
　　○凡目疾，用羯羊胆入蜂蜜于内，蒸熟候干，研膏点之，即愈。名二百草花膏。
　　○失明多年，用蔓荆子醋蒸三遍，为末服，十得九愈。
　　○　肉瘀突，硼砂少入冰片点之。
　　○眼生偷针，用布针一个，对井睨视，已而折断投井中，勿令人见。
　　○风眼赤烂，皮硝以水煎化，露一夜，澄清，日洗三次，虽年久亦愈。
　　○凡物入目，用食盐泡水洗之。
　　○目不如先之明，用夜合树根皮，煮猪肝食之。
　　○眉毛脱落，用雄黄末，醋和涂之。
　　○眼目打伤青肿，以生半夏为末，水调涂之。
　　○恐暴赤目疾传染，于洗面时，开目于水照二三转，欲茶汤时亦照之，自不染。……○凡目疾，用羊肝一具，蒸熟捣化，加黄连末一两，丸服自愈。
　　○每年九月二十三日，桑叶煎汤，洗目一次，永绝昏暗，老能细书。
　　○暴赤眼痛，用黄连一分研细末，入鸡子白，碗中久搅，自白沫上浮，连点之而愈。
　　○羊肝丸，治内障多年；夜明砂淘净，当归、蝉蜕、木贼去节，各一两，为末，黑羊肝四两，水煮捣和丸，食后水下五十丸。梦神授方，最效。
　　
　　四、论鼻证
　　（流浊涕为鼻渊，是脑受风热。流清涕为鼻鼽，是脑受风寒，包热在内。脑崩臭水为脑漏，是下虚上热，亦脑内有虫。鼻塞无闻，是阳明风热。鼻生　肉，是阳明湿热。鼻痛，是阳明风热。）
　　
　　肺开窍于鼻，阳明胃脉亦挟鼻上行。以窍言之，肺也；而以用言之，心也。然总之鼻症不一，非风寒外感，即阴虚火炎。治外感者，宜辛散；治内热者，宜滋阴以降火。治法大纲，尽乎是矣。
　　
　　川芎散
　　
　　治外冒风寒，经络壅塞，或头痛，或鼻塞，宜解表也。
　　
　　川芎　本　白芷　羌活　甘草（炙，各一钱）　细辛（四分）　苍朮（钱半）
　　
　　姜三片，葱白三寸，热服。如麻黄、紫苏、荆芥之类，皆可。
　　
　　神愈散
　　
　　治风热在肺，鼻流浊涕，窒塞不通。
　　
　　细辛（四五分）　白芷　防风　羌活　半夏　川芎　桔梗　陈皮　茯苓（各一钱）　当归（钱半）　薄荷（四分）
　　
　　姜引。
　　
　　黄芩知母汤
　　
　　治心肺火邪上炎，鼻塞流涕而热者。
　　
　　黄芩　知母　桑白皮　杏仁　山栀　花粉　川贝母　枯梗　甘草（各一钱）
　　
　　食远服。如大便燥，加大黄、竹叶。
　　
　　苍耳散
　　
　　治鼻渊，常流浊涕，由太阳督导之火甚也。
　　
　　苍耳（炒，二钱半）　白芷（一两）　辛荑仁　薄荷叶（各五钱）
　　
　　上研细末，每服二钱，或葱汤或茶清，食后调下。
　　
　　清化饮
　　
　　治湿热上蒸，津汁溶溢而下，离经腐散，致涕臭者。
　　
　　白芍　麦冬（各二钱）　丹皮　茯苓　黄芩　生地（各二三钱）　白蒺藜（三五钱）
　　
　　石斛（一钱）　苍耳（二三钱，炒）
　　
　　如热甚而渴，加石膏。
　　
　　脑漏秘方
　　
　　治鼻中时流臭水，俗名控脑砂，有虫食脑中。
　　
　　用丝瓜藤近根三尺晒干，烧存性，为细末，酒调服之，即愈。
　　
　　黄白散
　　
　　治鼻生　肉，阻塞气道，谓之鼻　。
　　
　　雄黄　白矾　细辛　瓜蒂（炒。等分）
　　
　　共为末，以雄犬胆汁和为丸，如枣核大，塞鼻。即细辛为末吹鼻亦效。
　　
　　轻黄散
　　
　　治鼻中　肉。
　　
　　轻粉（二分）　雄黄（一钱）　麝香（一厘）　杏仁（去皮，二分）
　　
　　先研杏仁，次将余药合研，于卧时用箸头蘸米粒许，点　肉上，半月见效。
　　
　　白矾散
　　
　　治肺经风热，鼻生酒　。
　　
　　白矾　硫黄　乳香（等分）　用茄汁调敷。
　　
　　又方：用硫黄、轻粉各一钱，杏仁五分共为末，以津唾调搽。
　　
　　又方：以铜绿为末，晚时，切生姜蘸擦之。
　　
　　备栋古来治鼻诸病至简至稳神方于后，以便取用。
　　
　　鼻中生肉赘，极臭极痛，以白矾加　砂少许吹上，化水而消。内服清湿热之药。
　　○鼻塞，久不闻香臭者，用生葱分作三段，早用葱白，午用中段，晚用末段，捣塞鼻中，气透自效。
　　○鼻赤，用大黄、朴硝等分为末，津调涂之。
　　○疳虫食鼻，用五倍子烧存性，研末掺之。
　　○风刺赤鼻，用大风子仁、木鳖子仁、轻粉、硫黄为末，夜唾津涂之。
　　○鼻中生疮，用黄柏、槟榔研末，猪脂调敷。
　　○鼻中　肉，用冰片点之，或细辛末时时吹之。
　　○鼻中生疮，以桃叶捣烂塞之。无叶用枝。
　　○鼻　、鼻痔，用狗头骨烧灰，加　砂，日吹之，化为水。又方：用雄黄一块塞鼻，十日自落。
　　○鼻中生毛，挺出数寸，痛不可忍，用　砂、乳香为丸，服十粒自脱。
　　○鼻疮，用杏仁、大黄研末吹之。又方：用陀僧、白芷研末点之。
　　○鼻衄（即鼻血也。）
　　
　　不止，用白芨研末，水调服二钱，外涂山根（即鼻上起处。）上。又方：血三五日不止者，人中白新瓦焙干，入麝香少许，温酒调服。又方：服生葛根汁三次。又方：用山栀四钱，炒黑煎服。又方：用葱捣汁，入酒少许，滴鼻中，即觉血从脑上散下。又方：捣蒜贴足心。
　　
　　又方：以发烧灰塞鼻中。又方：以墨磨茶服。又方：以冷水湿后颈窝。
　　○鼻窍闭，不闻香臭，用白薇、贝母、款冬花、百部等分研末，米汤调下。
　　○鼻渊，用细辛四分，辛荑、白芷各钱半，水煎服。
　　○鼻塞不闻香臭，每日用桑白皮七八钱煎服，一七自通。
　　○鼻　赤　，用陀僧为末，人乳调敷，日夜常洗。
　　○鼻准赤色，用雄黄、硫黄各五钱，水粉二钱，以初生乳汁调敷，二三次愈。
　　○衄血不止，以硼砂一钱水服，立止。
　　○鼻生红点，痒则搔烂出风水，用穿山甲（炒）一钱，全斑蝥二个，糯米十八粒，拌炒黄，去米，同甲研末，麻油调涂，神妙。
　　
　　五、论耳病
　　（耳聋、耳鸣，有肾虚，气虚，火郁，风热四种。耳痛属风热，停耳属湿热。）
　　
　　凡耳痛、耳鸣、耳闭、耳聋，当辨虚实，而后症可治也。暴病者多实，久病者多虚。少壮热盛者多实，中衰无火者多虚。饮酒味浓，素有痰火者多实；质清脉细，素行劳苦者多虚。且耳为肾窍，肾气充足，则耳目聪明。经曰：」人年四十，而阴气自半。」半即衰之谓也。阴衰肾亏，每多耳鸣，聋之渐也。聋者，气阴也。此外又有火闭者，因诸经之火，壅塞清道，其症或烦热，或头面赤肿者皆是，宜清之。气闭者，因肝、胆气逆，必忧郁恚怒而然，宜顺气舒心。邪闭者，因风寒外感，邪传少阳而然，宜和解之。窍闭者，必因损伤，或取耳，或雷炮震之，或停耳溃脓而坏，宜用法以通之。以外止有肾亏虚聋，非大培根本不可。
　　
　　故谓暴聋者易治，久聋者难愈也。
　　
　　清热汤
　　
　　（新）　治一切实火上炎，耳痛目疼，口渴咽燥等症。
　　
　　黄芩　黄柏　麦冬　白芍　栀子　甘草（各等分）
　　
　　热甚者冷服。如痰热者，加胆星。渴甚者，加花粉。热在上焦，头面红赤者，加生石膏。热在肝经胁痛者，加胆草。胃热而大便燥结者，加大黄；不应，加芒硝。血虚者，加生地、青蒿。五心热者，加元参。热在心经而舌黄者，加黄连。热结膀胱，小便不利者，加车前、泽泻。
　　
　　舒气释郁汤
　　
　　（新）　治肝胆恚怒，气逆耳闭。
　　
　　香附　枳壳　川芎　陈皮（各一钱）　木香（三四分）　当归（钱半）　苏梗（五分）　柴胡（酒炒，八分）　薄荷（四分）
　　
　　姜五分引。
　　
　　小柴胡汤
　　
　　治寒邪传至少阳耳聋者。此属半表半里之症，以此和解之。
　　
　　柴胡（二钱）　半夏（半钱）　人参　甘草（各八分）　黄芩（钱半）
　　
　　姜枣引。
　　
　　加味益气汤
　　
　　（新）　治劳苦太过，气虚耳聋，或耳鸣眩运、倦怠等症。
　　
　　人参　当归　甘草（炙。各一钱）　白朮（钱半）　陈皮（八分）　川芎（六分）　黄　（蜜炙，二钱）
　　
　　升麻（蜜炒）　柴胡（酒炒。各三分）　石菖蒲（六分）
　　
　　姜枣引。无参者，以淮山药三钱代之，或以时下生条参三钱代之。
　　
　　十全大补汤
　　
　　治气血两虚，耳鸣耳闭。
　　
　　人参（或以淮山药炒黄三钱代之）　白朮（钱半）　茯苓　炙甘草（各一钱）　当归（一二钱）
　　
　　抚芎（一钱）　白芍（酒炒，一钱）　熟地（二钱）
　　
　　黄（蜜炒，二钱）　肉桂（钱半）　石菖蒲（炒，六分）
　　
　　姜枣引。
　　
　　肉苁蓉丸
　　
　　治肾虚耳聋。
　　
　　肉苁蓉（拣大鲜红者，酒洗去甲，四两）　菟丝子（淘净泥砂，酒蒸，四两）　枣皮（酒蒸，四两）
　　
　　茯苓（三两）　熟地（八两）　肉桂　附子（各二三两）　人参（随便）　白芍（酒炒，二三两）
　　
　　黄（蜜炒，四两）　羌活　防风（各两半）　泽泻（一两二钱）
　　
　　羊肾一对去筋膜，同肉苁蓉、枣皮、地黄捣成膏，合各药末，加炼蜜为丸，每早或用酒、或盐水下七、八钱；即改用八味地黄丸亦可。
　　
　　备拣古来治耳至简至效诸方于后，以便取用。
　　
　　耳聋，用芥菜子捣碎，以人乳调和，绵裹塞耳，数易之，即闻。
　　○又方：用巴豆一粒，去皮膜，慢火炮极熟，次以蒜一瓣剜孔，入巴豆，绵包塞耳，三次效。
　　○又方：用骨碎补，削作条，火炮，乘热塞耳中。
　　○又方：用巴豆一粒，去心，斑蝥一枚，去翅足，合捣膏，绵裹塞耳，再易，甚验。
　　○又方：以酒浸针砂一日，去砂，将酒含口中，用活瓷石一块，绵裹塞耳。此导气通闭法也。
　　○肾虚耳聋：真瓷石一豆大，穿山甲二片烧存性，研末，棉包塞耳，口含生铁一块，觉耳中有风水声，即通。
　　○又方：以活瓷石五分入聋耳，生铁捣碎，绵包入不病耳，自然通透。
　　○耳猝闭，用甘遂半寸，绵裹塞耳中，口嚼甘草少许。
　　○耳忽聋，用蚯蚓安葱内，入盐少许，化为水点之，立效。
　　○耳鸣属肾虚者，以椒目、巴豆、菖蒲研末，用松脂、黄蜡溶和为挺，插耳中，一日一易，神效。
　　○肾虚耳鸣，用猪肾切片，以骨碎补研末掺上，煨熟食之。
　　○又方：以胡桃煨熟，乘热入耳，并早晚煨熟食之，即通。（以上治耳聋、耳闭、耳鸣方。）
　　
　　耳外脓疮，用五倍子研末掺之。
　　○耳泔出汗，用青黛、黄柏研末吹之。
　　○停耳有脓，先以纸条缴净，用菖蒲汁滴之，或为末吹之，即病后耳聋亦效。
　　○又方：用柑树嫩尖七个，入水数点，捣汁滴之，极妙。
　　○又方：用海螵蛸，入麝少许，研末吹之。
　　○又方：用炉甘石　，研末，白矾同黄丹末、轻粉末皆可吹之。（以上治耳脓汁。）
　　
　　耳内痛，用铁磨水滴之。
　　○耳内大痛，如虫在内走，或流血水，或干痛，用蛇蜕烧灰吹之，立止。
　　○凡虫入耳，以川椒研，醋调灌之，立出。
　　○又方：以纸塞耳鼻，虫入之耳勿塞勿言，立出。
　　○又方：如葱汁、韭汁、桃叶汁、姜汁皆可滴之。
　　○耳内结核，痛不可动，用火酒滴之，侧卧半时，即润起可取。
　　
　　六、论口病
　　（口苦是肝胆热，干是脾热，酸是湿热，涩是风热，辛是燥热，淡是胃热，麻是血热，生苔是脾热闭，咸是脾湿热兼肾虚，口糜烂是膀胱移热于小肠。）
　　
　　口者，五脏六腑所贯通也。脏腑有偏胜之疾，则口有偏胜之症。《病原》以口苦属心火，然亦有思虑、劳怠、色欲过度者，多有苦燥无味之症。此心脾虚则肝胆邪溢而为苦；肝肾虚则真阴不足而为燥。又以口淡属胃火，不知大病、大劳、大泻、大汗之后，皆口淡无味，岂胃火耶！总之，无火症、火脉，则不宜以劳伤作内热，而妄用寒凉也。
　　
　　凡口渴喜冷水，脉实便结者，是火盛于上，宜清肺、胃也。若有口虽渴，喜热汤，而便溏，且有不欲饮茶汤者，是干而非渴，系阴虚，宜补脾肾。并有阳虚而阴无以生者，又当水火并济，如八味地黄汤之类是也。
　　
　　凡口臭，有胃火；亦有脾弱不能化食，而作馊腐之气者，宜调补心脾。若专用凉药，反生他病。
　　
　　口唇属胃，足阳明之脉，挟口环唇，故脾、胃受邪则唇病。风则动，寒则紧，燥则干，热则裂，气郁则生疮，血少则无色。上唇生疮，虫食其脏；下唇生疮，虫食其肛。若人中平满者，为唇反，肉先死也。
　　
　　附：论舌病
　　（肿胀，是心脾火毒。疮裂，是上焦热。木强，是风痰湿热。短缩，是风热。舌出数寸，有伤寒、产后、中毒、大惊数种。）
　　
　　经曰：」舌乃心之苗」，又曰：」心脉系舌本，脾脉络舌旁，系舌下」。故发为病者，皆二经之所致也。然肝脉亦络舌本，故风寒所中，则卷缩而不言。七情所郁，及心经壅热，则舌肿，心热则裂而疮，肝热则木而硬，脾热则涩而苔，肺热则强，热甚则干燥如锯。无故白痹者，由心血不足，虚火烁耳，用四物合理中治之。若舌卷、囊缩者不治，厥阴绝也。
　　
　　元参散
　　
　　治三焦火甚，口舌生疮。
　　
　　元参　黄芩　黄柏　大黄　前胡　独活　犀角屑　炙甘草　麦冬　升麻　栀子（等分）
　　
　　水煎服。
　　
　　甘露饮
　　
　　治胃热口疮，火之微者，大有神效。
　　
　　熟地　生地　天冬　麦冬　黄芩　石斛　枇杷叶（去毛）　枳壳　甘草犀角屑（等分）
　　
　　水煎，食后服。
　　
　　竹叶石膏汤
　　
　　治胃火，口舌生疮，口渴便结。
　　
　　石膏（　，三钱）　淡竹叶　薄荷叶　桔梗　木通　甘草（各钱三分）
　　
　　水煎服。
　　
　　龙胆泻肝汤
　　
　　治心肝火邪上攻，口舌疮痛，及舌木而硬。
　　
　　胆草（酒炒）　天冬　麦冬　甘草　黄连（炒）　山栀子　知母（各七分）　黄芩柴胡（各一钱）　五味（三分）
　　
　　内有人参五分，少之亦可。
　　
　　二阴煎
　　
　　治劳伤，心脾火发上炎，口舌生疮。
　　
　　生地（三钱）　麦冬　枣仁（各二钱）　甘草（一钱）　元参（钱半）　木通　茯苓（各钱半）
　　
　　黄连（一钱）　淡竹叶（二钱）
　　
　　水煎服。
　　
　　理中汤
　　
　　治口疮脉虚，用凉药不效者，必系无根虚火。
　　
　　人参（一钱，无者用淮山药四钱炒黄代之）　白朮（二钱）　干姜（炒，一钱）　甘草（炙，一钱）
　　
　　煎出，冰冷服。或加熟地四钱、当归二钱，以治阴阳两虚。再用凉剂则危。外用蜜炙附子，含而咽之。或用肉桂亦可。
　　
　　细辛黄柏散
　　
　　治一切口舌疮痛。
　　
　　黄柏　细辛（等分）
　　
　　为末敷之，涎吐再敷。加黄连亦妙。
　　
　　阴阳散
　　
　　治一切口疮。
　　
　　黄连（一两）　干姜（炒黑，三钱）
　　
　　为末敷之，涎出即愈。
　　
　　金光煎
　　
　　治舌上出血，名为舌衄，此心火上溢也，先用黄连三五钱浓煎，徐徐服之；不效，速用此方。
　　
　　黄柏（二两）　黄连（二钱五分）　栀子（十五枚）
　　
　　水煎，顿服。
　　
　　应手散
　　
　　治舌出不收。
　　
　　用上冰片五分或一钱为末，搽舌即愈。
　　
　　绿云散
　　
　　治口疮烂臭。
　　
　　黄柏（蜜炙）　青黛（等分）
　　
　　卧时掺舌上，咽津妙。
　　
　　黄莲朴硝散
　　
　　治口疮。
　　
　　黄连　朴硝　白矾（各五钱）　薄荷叶（一两）
　　
　　共研细末，腊月将末入黄牛胆内，风前挂两月，取下，遇口疮，再研敷之，去其热涎，即愈。
　　
　　口臭
　　
　　用香薷浓煎，含漱咽之。又方：用北细辛煎汁，热漱，冷即吐之。
　　
　　备拣古来治口舌诸病至简至稳神方于后，以便取用。
　　
　　口疮，用五倍子为末掺之。又方：用黄柏蜜炒为末敷之。又方：用蚯蚓、吴茱萸研末，加面醋调，涂足心。
　　○口角　斜，用蓖麻子仁七粒，捣膏，左斜贴右，右斜贴左。又方：用鳝鱼血，加麝香少许，左斜涂右，右斜涂左。
　　○口腥，肺热也，用桔梗、知母、黄芩、桑白皮煎服。
　　○口臭，用大黄略烧研末，揩牙。又方：用北细辛、白豆蔻煎水含之。
　　○舌肿，及重舌，用蒲黄末频掺之，以能凉血、活血，立效。加干姜亦妙。
　　○舌出血，海螵蛸、蒲黄为末敷之。
　　○伤寒舌出，用纸包巴豆一粒纳鼻中。
　　○重舌，用皂角刺煎汁漱之。又方：用五灵脂醋煎含之。
　　○小儿重舌，用鹿角磨水涂之。（凡重舌，用针于舌下红络青络开叉处刺出血，即愈。）○中风舌强，用雄黄、荆芥为末，酒服。
　　○口咸，用知母、乌贼骨煎服。
　　○凡口疮用细辛，或生附子，或吴茱萸为末，并以醋调，敷足心。
　　○妇人产后舌出，用朱砂末敷之；仍于耳后乘其不觉而大喊惊之，则收。再用五倍末掺之。
　　○舌忽肿满，或硬于木石，但看舌下，或如卧蚕者，急于肿处重刺出血，用釜底煤细研，以水调，浓敷，脱去再敷；若迟，则闭闷而死。须内服清胃降火之剂。
　　○口疮，用蔷微花根浓煎，先漱后服，神效。
　　
　　卷之七　杂证
　　七、论齿牙
　　（病属手足阳明二经，风热、虚火、实火、肾虚、虫咀等症。出血者曰齿衄。）
　　
　　齿者，骨之余，肾之标，寄养于龈。上龈属足阳明胃，下龈属手阳明大肠。而其为病，则有三焉：一曰火，病在龈，即牙床肉也，或肿痛糜烂，或牙缝出血，是湿热蓄于肠胃，而上壅于经，治宜清凉。二曰虫，病止在牙，亦由湿热生虫，蚀损蛀空，治宜杀虫，兼清胃火。三曰肾虚，病在脏，或齿脆不坚，或疏豁动摇，或中年而即脱者，必肾气之不足，治宜补养。凡此三者，其中各有不同，辨真而治自易。
　　
　　清胃散
　　
　　治胃有湿热，上下牙痛，或溃肿出血等证。
　　
　　生地　丹皮　黄连　当归（各一钱）　升麻（六分）　或加石膏。
　　
　　甘露饮
　　
　　治肾虚火炎，胃虚郁热。此方泻而兼补，齿病悉除。
　　
　　生地　熟地　天冬　麦冬　石斛　茵陈　枇杷叶　黄芩　枳壳　甘草（等分）
　　
　　煎服。加犀角磨水合服更妙。
　　
　　玉女煎
　　
　　治肾阴本亏，胃火复盛，烦渴牙痛，糜烂齿衄等症。
　　
　　熟地（三五钱）　麦冬（二钱）　知母　牛膝（各一钱半）　生石膏（研，三五钱）
　　
　　如火之极盛者，加栀子、地骨皮。如小便不利，加茯苓或泽泻。
　　
　　细辛煎
　　
　　治牙齿肿痛，及口气臭。
　　
　　北细辛一味，煎浓汁，乘热噙漱，良久吐之，极妙。或加石膏。
　　
　　丁香散
　　
　　治齿痛。
　　
　　丁香　荜茇　蝎梢　大椒（等分）
　　
　　为末擦之。
　　
　　赴筵散
　　
　　治虫牙。
　　
　　用良姜、草乌、细辛、荆芥穗等分，为末擦牙，涎则吐之。
　　
　　又方：用韭子煎汁漱之。
　　
　　又方：用川椒（炒）、蜂房（炙）等分为末，每用二钱，水煎热漱。
　　
　　加味地黄丸
　　
　　治真阴不足，以致齿疏动摇，壮年脱落者。
　　
　　熟地（八两）　山药（四两）　枣皮（酒蒸）　茯苓（各四两）　泽泻（一两）　丹皮（两半）
　　
　　枸杞（三两，酒蒸）　菟丝子（淘去泥沙，酒蒸，四两）　补骨脂（盐炒，二两）　骨碎补（三两）
　　
　　炼蜜为丸，空心盐汤下七八钱。如命门火衰，真阳不足者，加肉桂三两，附子四两。
　　
　　或安肾丸（方见咳嗽）亦妙。
　　
　　镇阴煎
　　
　　治阴虚于下，格阳于上，脉微厥冷，而牙缝之血大出。此非实火，不得误用寒凉。
　　
　　熟地（一二两）　牛膝（二钱）　甘草（炙，一钱）　泽泻（八分）　肉桂（一二三钱）　附子（一二三钱）
　　
　　速服。如治格阳假热者冷服。凡血大吐大下者，俱宜用此。
　　
　　凡走马牙疳，牙床溃败，齿牙脱落，大为凶候。此盖热毒蕴蓄而然，速泻阳明之火，宜清胃散连速进之。如玉女煎（方见上）亦可。或体实口渴，二便团结，加大黄下之；不应，加芒硝。外用铜绿、滑石、杏仁等分为末，频擦立愈。
　　
　　三仙散
　　
　　治走马牙疳，一时腐烂即死。
　　
　　用铜禄三分，麝香半分，溺垢（用妇人溺桶中白者，火　存性）一钱，共为极细末，敷齿上，不可太过。
　　
　　又方：用干北枣（烧存性）同枯白矾为末敷之，神效。
　　
　　又方：用麝香半分，胆矾一钱，铜绿三钱，生白矾五分为末，敷牙患处。
　　
　　青白散
　　
　　治一切牙痛。固齿。
　　
　　青盐（二、三两，研）　食盐（二两）　川椒皮（去目，五六钱）
　　
　　浓煎汁，去椒用汁，煮盐至干，为末，早夜擦牙床肉内外，良久方吐，稍留药味以睡，即咽之，更妙。予用至七旬，最验。
　　
　　取牙方
　　
　　草乌　荜茇（各分半）　川椒　细辛（各三分）
　　
　　上为细末，用少许点在患牙内外，一时其牙自落。
　　
　　备拣古来治齿诸病至简至稳神方于后，以便取用。
　　
　　牙缝出血：苦参一两，枯白矾一钱为末，日三揩之。
　　○又方：醋浸竹茹含之。
　　○走马牙疳：先以淡盐汤漱净，次用五倍子、青黛、枯矾、黄柏为末掺之。
　　○牙痛口臭，用大黄烧存性为末，早晚揩齿，良久漱之。
　　○牙龈疳臭：五倍子炒焦一钱，枯白矾、铜青各一分，共为末，先以米泔漱净，掺之。
　　○牙痛，用荔枝连壳烧存性，为末掺之。
　　○又方：用丝瓜藤一握，川椒一撮，灯心一把，煎浓汁，漱吐。
　　○虫牙痛，用松脂滚水泡溶，漱之。
　　○又方：用韭菜子烧烟熏之，牙虫即出。其法，以笔管用纸糊喇叭样可以收烟。
　　○又方：茄根捣汁涂之，或烧灰存性点之。
　　○又方：烧酒浸花椒，漱之。
　　○齿不生，用雄鼠脊骨研末揩之。
　　○取牙，用茄树根，以马尿浸三日，晒干，炒焦为末，点牙内外，即脱。
　　○保齿坚固，用羊胫骨火　存性，为末，加青盐研匀，早夜揩牙。
　　○又方：用香附炒黑二两，青盐两半，为末，如常揩牙。
　　○凡牙齿痛，属寒者，宜干姜、荜茇、细辛；属热者，宜石膏、牙硝；属风者，宜皂角、姜蚕、蜂房；属虫者，宜锻石、雄黄。
　　○保齿，用旱莲草根一斤，酒洗净，青盐四两，腌三宿，同汁炒干，研末，日用擦牙，连汁咽之，能乌须固齿。
　　○取牙，用凤仙花子研末，入砒少许，点牙即落。
　　
　　八、论咽喉
　　（咽痛是君火，有寒包热。
　　○喉痹是相火，有嗌疽，俗名走马喉痹，杀人最急，惟针破之，最为速效，次则用火。）
　　
　　经曰：」一阴一阳相结，谓之喉痹。」少阴，君火也；少阳，相火也。夫火何以动？以有内外之因，故火引痰上，而痰热燔灼，壅塞咽喉之间。其症不一，肿于两旁者为双蛾，肿于一边者为单蛾；圆突如珠，乃痈疖之类，宜刺出其血而愈。若缠喉风，则满片红肿，多不成脓，亦不必出血，但使火降，其肿自消。然火有虚实之分，其因情志郁怒而起者，多属少阳、厥阴，为风木之脏，固易生火；以口腹辛热而起者，多属阳明，以胃气直透咽喉，故又惟阳明之火为最盛。脉实症实，宜以火治。至于少阴，其脉络于横骨，终于会厌，（会厌者，掩其气喉，令水谷能进食喉而不错。）系于舌本。凡阴火冲上，多为喉痹。（痹，即缠喉风也。）
　　
　　然亦有虚实之异：若是实火，症与脉皆实，亦易知也；设色欲过度，以致真阴亏损者，此肾中之虚火也，非壮水不可，六味地黄汤主之。
　　
　　又有火虚于下，而格阳于上，此无根之火，即肾中之真寒症也，非温补命门不可，八味地黄汤主之。必须遵《内经》从治之法，切不可用寒凉以促其危耳。
　　
　　通天达地散
　　
　　治诸喉痹肿痛。
　　
　　连翘　防风　贝母　荆芥　元参　白芥子　天花粉　枳壳　甘草　赤芍　桔梗黄芩　牛蒡子　射干（等分）
　　
　　加灯心水煎服，外用木鳖子磨醋，噙喉中，引去其痰，不可咽下；太酸，少掺清水亦可；随服煎药，后用吹药。
　　
　　七宝散
　　
　　吹一切喉痹。
　　
　　姜蚕（直者，十个）　硼砂　雄黄　明矾（各一钱）　全蝎（十个，头角全者，去毒）
　　
　　牙皂（一挺，去皮弦）　胆矾（五分）
　　
　　为细末，用竹管吹之。
　　
　　金钥匙
　　
　　治风热喉痹。
　　
　　月石（五钱）　牙硝（两半）　姜蚕（一钱五分）　冰片（三分）　雄黄（二钱）
　　
　　共研细末吹之，立愈。
　　
　　雄黄解毒丸
　　
　　治急喉风，双蛾肿痛，汤药难下，垂危时方用。
　　
　　雄黄　郁金（各一两）　巴霜（十四粒）
　　
　　研末，醋糊丸，绿豆大，凡口噤者用三粒，淡醋磨化，以物开其口灌之，下咽即活。
　　
　　普济消毒饮
　　
　　治疫喉传染，并治大头瘟。
　　
　　黄芩（酒炒）　黄连（酒炒。各五钱）　人参（三钱）　橘红　元参　甘草　桔梗柴胡（各二钱）　薄荷叶　鼠黏子　板篮根　连翘　马屁勃（各一钱）　白姜蚕（炒）　升麻（各七分）
　　
　　共研细末，半用姜汤调，时时服之；半用蜜丸噙化，服尽良愈。此东坦之天方也。
　　
　　加味甘桔汤
　　
　　（新）　治喉肿痛。寒、热、虚、实，照后加减，平稳有效。
　　
　　甘草（钱半）　桔梗（钱半）　元参（一钱）　赤芍　生地　防风（各一钱）　荆芥（七分）
　　
　　薄荷（七分）　山豆根　连翘　黄芩（各一钱）　北细辛（三分）　羌活（六分）　独活（七分）
　　
　　白芷（八分）
　　
　　水煎服。肝胆火，加白芍、栀子、胆草。胃火，加石膏三钱。若大便秘结者，加大黄、芒硝。毒甚而烂者，加牛蒡子、金银花。
　　
　　六味地黄东加麦冬二钱，五味子四分。
　　
　　冰片破毒散
　　
　　治急慢喉痹，肿塞切痛。
　　
　　朴硝（四钱）　姜蚕（微炒，去咀，八钱）　甘草（八钱）　青黛（六钱）　马屁勃（三钱）
　　
　　蒲黄（五钱）　麝香（一钱）　冰片（二钱）
　　
　　共研细末，瓷坛密收，每用一钱，清水调咽。于是喉痹即破，出血即愈；若非喉痹，自然消散。
　　
　　备采古来治喉诸病至简至稳神方于后，以便取用。
　　
　　急喉痹风：元参、牛蒡子半炒半生，各八钱，煎服。
　　○喉中悬痈，舌肿塞痛：五倍子、姜蚕、甘草等分，白梅肉捣和丸，噙咽，其痈自破。
　　○急喉痹风：姜蚕、南星为末，姜汁调灌，涎出即愈。
　　○急喉风，塞肿：皂角挪水灌之，外以皂角末醋调，浓封项下。又可用皂角去皮，醋浸，炙七次，浸七次，勿太焦，研末吹之。
　　○喉痹将死，不可针药，干漆烧烟，以筒吸之。
　　○肿喉疮：吴茱萸末，醋调，涂足心。
　　○喉痹欲死；紫菀捣汁浸喉，涎出即瘥；更以马牙硝津咽之，断根。
　　○喉肿莫言：山豆根磨醋噙之，涎出能言。
　　○喉中肿痛：硼砂含化，咽津。初起便治，即免喉痹。
　　○喉痈乳蛾：明矾三钱，巴豆劈开三粒，同入铫内煎干，去豆，研矾点之；甚者，以醋调灌。
　　○喉痹将死者，以乌鱼胆点入即瘥。病深者，水调灌之。
　　
　　以下治骨哽方：鸡煎骨哽：苎麻根捣汁服之。
　　○又方：白凤仙子研末水调，以筒灌入，即软而下；或研末吹之；即根、叶醋煎服亦可。
　　○鸡骨哽喉：五倍子研末吹之。
　　○发入喉：旧梳烧灰，酒调服。
　　○铜铁哽：凤仙子及根擂汁服；即木贼烧灰，水调服亦下。
　　○竹木哽：服半夏取吐。又秤锤烧红，淬酒服。
　　○治哽：用苎麻根捣如龙眼大，鸡骨用鸡汤下，鱼骨用鱼汤下。
　　
　　九、论声喑
　　声喑之症，虽兼五脏，而于心、肝、肾三经为重。又须知其虚实治之，乃为上工。盖舌为心之苗，心病则舌不能转，此心为声音之主也。声由气而发，肺病则气夺，此气为声音之户也。肾藏精，精化气，阴虚则无气，此肾为声音之根也。然三者之中，又以肾为主。肾阴一足，则水能制火，而肺以安，庶金清而声亮矣。譬之钟焉，实则不鸣，破亦不鸣。肺被火烁，是邪实其中，即形破于外，声何由而出乎！是知宜补水以降火也。至于实邪之闭其窍者，或肺冒风寒，或肺被客热，散之清之，而病自愈，此暂而近者也。彼虚邪之为害者，内夺而喑也：有房劳之夺，伤其肾也；忧思之夺，伤其心也；惊恐之夺，伤其胆也；饥馁疲劳之夺，伤其脾也；暴怒气逆之夺，伤其肝也。此非各求其属，而大补元气，安望伤残者之复完乎！此外复有叫号歌哭，冷冻饮料吸风而致喑者，能知养息，自不药而愈，不足虞也。
　　
　　加味枳桔二陈汤
　　
　　（新）　治感冒风寒，头痛声喑，无汗恶寒，痰凝气滞，脉息浮紧等症。
　　
　　陈皮（去白，一钱）　半夏（钱半）　茯苓（一钱三分）　麻黄（去节，五分）　桂枝（八分）
　　
　　北细辛（八分）　杏仁（去皮尖，十五粒）　甘草（一钱）　桔梗（一钱）　枳壳（一钱）
　　
　　姜葱引。
　　
　　镇阴煎
　　
　　治阴虚于下，阳躁于上，是命门火不归源，右尺脉虚弱，渐渐喉肿而痛，色淡便清，久而不愈，或头项肿，烦躁口渴。
　　
　　熟地（一二两）　牛膝（二钱）　炙甘草（一钱）　泽泻（八分）　肉桂（一二钱）　附子（制，一钱，或二三钱）
　　
　　水煎，冰冷服。
　　
　　又方：用大附子切作五片，加蜜搽之，火上炎黄含咽，味尽易之。八味地黄汤亦妙，宜冷服。
　　
　　滋阴八味汤
　　
　　治阴虚火盛，喉颈肿痛，左尺脉弱；并治喉痹。
　　
　　山药　枣皮（各二钱）　黄柏（盐水炒）　知母（盐水炒。各钱半）　熟地（四钱）　茯苓丹皮　泽泻（各钱半）　麦冬（去心，钱半）
　　
　　水煎服。即喉生疮而烂，久不愈者，亦属阴虚，可服而愈。
　　
　　萆　汤
　　
　　治喉　溃蚀，与鼻相通，面蚀痈溃久不愈者。此方本治淫疮，味甘而利，去湿热，和血脉，疮毒皆宜，效难尽述。
　　
　　土萆　（即土茯苓）　二、三两，浓煎，徐徐服之。若患久，或服攻击之剂，致伤脾胃气血等症，以此味为主，外加对症之药。
　　
　　又方：土茯苓（五钱，或一二两）　当归　白芷　皂刺　薏仁（各钱半）　白鲜皮（一钱）
　　
　　甘草（五分）　木通　银花　木瓜（忌铁。各一钱）
　　
　　水煎服。甚者，萆　加三四两。治症同上。
　　
　　仙遗粮汤
　　
　　治梅疮结毒，喉烂不愈。
　　
　　萆　（二两，即土茯苓也。忌铁器，浓煎，去渣滓，入后药。）　当归　生地防风（各一钱）　木通　薏仁　金银花　黄连　连翘（各一钱）　白鲜皮（七分）　白朮皂刺（各七分）　甘草（四分）
　　
　　加灯心二十根，用萆　汤煎服。
　　
　　麦门冬汤
　　
　　治火邪侵肺，或咳嗽喘急，上焦热甚而声喑者。
　　
　　天冬　麦冬　桑白皮（各一钱）　紫菀茸　川贝母（各八分）　桔梗（一钱）　甘草（五分）
　　
　　淡竹叶　生地（各一钱三分）
　　
　　或加五味九粒，煎服。如胃火口渴，加生石膏二钱，或竹叶石膏汤。（方见于伤寒清里条内）
　　
　　小降气汤
　　
　　治肝邪暴逆，浊气在上，痰涎壅盛而声喑者。
　　
　　家紫苏　台乌药　白芍　陈皮（各二钱）　甘草（炙，五分）
　　
　　姜枣引，煎服。
　　
　　竹衣麦门冬汤
　　
　　治一切劳瘵，痰嗽声哑难治者，服之神效。
　　
　　竹衣（取竹内衣膜鲜者，一钱）　竹茹（即竹青皮，括取弹子大，一丸）　淡竹叶（十四片）
　　
　　麦冬（一钱）　甘草　橘红（各五分）　茯苓　桔梗（各一钱）　杏仁（七粒，去皮尖）
　　
　　煎出，加竹沥一杯，和匀服。如阴虚火旺者，间服左归饮；如命门火衰，不归原者，服右归饮（二方见咳嗽条内）或六味丸、八味丸亦妙，不得徒治其末也。
　　
　　凡病久咳声哑者，必由肺肾俱败，但宜补肺滋肾，养金润燥，或略加诃子百药煎收敛以治其标。务宜先本后末，或可保全。若见其假热而用寒凉，或见其痰盛而用消散，则未有一治者矣。
　　
　　备拣古来治喑至筒至稳诸方于后，以便取用。
　　
　　失声不出，用萝卜自然汁，稍加姜汁，时时细饮。
　　○又方：用皂角一条，去皮子，同萝卜三个，煎服数次。
　　○又方：用橘皮三两，水煮，顿服。
　　○又方：用杏仁去皮三钱，煎熬，别研肉桂末一钱，和捣为丸，杏核大，每用一丸，绵裹含口中，细细咽之，日三夜五。
　　○又方：用蜜陀僧为细末，每用一钱，点茶饮之。
　　○又方：诃子四个，半生半煨，桔梗一两五钱，半生半炒，甘草三钱，半生半炙，上分二服，半水半童便煎服。
　　○喉风失音，用靛花、苏薄荷叶等分，为细末，蜜丸弹子大，每用一丸，临睡噙化。
　　○以上皆治标之法。凡猝喑轻浅者，亦可取效。若系根本之病，不得概用。
　　
　　十、论胁痛
　　（有肝胆火、肺气郁结、死血食积。左为肝气，上为痰癖。）
　　
　　胁痛之病，本属少阳胆经、厥阴肝经，以二经之脉，皆循胁肋故也。然经言，心、肺、胃、肾与膀胱，皆有胁痛之病，以邪在诸经，气逆不解，必以此相传，延及本经，则无非肝胆之病矣。至于忿怒伤血、伤气、伤筋，或寒邪在半表半里之间，此是本经之病，当直取本经；传自他经者，拔其所病之本，自无不愈。然胁痛即隔痛，其与心痛别者，心痛在岐骨陷处，胸痛则横满于胸中两胁间也。其与胃脘痛别者，胃脘痛在心之下，胸痛在心之上也。其痛有内伤外感之辨：凡寒邪在少阳经，乃病为胁痛，耳聋而呕，必有往来寒热，方是外感；如无表症，悉属内伤，但内伤多而外感亦间有之耳。诸家有谓肝左而藏血，肺右而藏气；考之诸经，却无明证，实后世之谬淡也。欲辨气血，惟察其有形无形而可知矣。血积有形而不移，或坚硬而拒按；气痛流行而无迹，或倏聚而倏散。若食积痰饮，皆属有形之症。第详察所因，自可辨识。且凡属有形之症，亦无非由气之滞而然。凡治此者，无论是血是痰，须兼行气之药，而后随症佐使，自中肯綮。
　　
　　三柴胡饮
　　
　　治外感风寒，邪在少阳，身发寒热，胁痛，耳聋。
　　
　　柴胡（二钱）　白芍（钱半）　甘草（炙）　陈皮（各一钱）　当归（二钱）　生姜（五分）
　　
　　温服。如气不流通，加青皮、香附、广木香、白芥子之类。即小柴胡汤亦可。（方见伤寒表症。加川芎、青皮、白芍。）
　　
　　温中散寒汤
　　
　　（新）　治寒邪外闭，畏寒胁痛，脉虚体弱，表里兼顾者。
　　
　　当归（三四钱）　山药（二三钱）　茯苓（钱半）　甘草（一钱）　青皮（六七分）　柴胡（钱半）
　　
　　陈皮（一钱）　香附（七分）　肉桂（一二钱，或改桂枝钱半）　生姜（一钱，煨用。或改干姜，炒用）
　　
　　温服。如外寒甚而无汗者，加麻黄一钱。如内寒甚而喜按者，加附子一、二、钱。如呕逆者，加半夏二钱。
　　
　　木香顺气散
　　
　　治气滞，胁痛，腹痛。
　　
　　木香（五分）　香附（七分）　槟榔　青皮　陈皮　枳壳　砂仁　浓朴（姜炒）　苍朮（各八分）
　　
　　姜引。如气寒滞痛，如丁香五分，或加白豆蔻、藿香之属。
　　
　　化肝煎
　　
　　治怒气伤肝，因而气逆动火动血，胁痛，胀满，烦热。
　　
　　青皮　陈皮　白芍　丹皮　栀子（各钱半）　土贝母（二三钱）　泽泻（钱半。如血见下部者，甘草代之）
　　
　　温服。如火盛，加黄芩、胆草。如胀滞胁痛，加白芥子一钱，勿用白芍。如兼寒热，加柴胡一钱。
　　
　　推气散
　　
　　治右胁胀痛。
　　
　　片姜黄　枳壳（面炒）　桂心（各五钱）　甘草（炙，五钱）
　　
　　共研末，姜汤调服。又谓宜消食行痰。
　　
　　木通散
　　
　　治男妇肝肾气滞，自下而上，痛连两胁。
　　
　　木通　青皮　萝卜子（炒）　茴香（各五钱）　滑石（二钱半）　莪朮（二钱五分）　木香（二钱半）
　　
　　川楝子（取肉，用巴豆，三钱同炒黑，去巴豆。五钱）
　　
　　共研末，葱白汤调服三钱。
　　
　　消导汤
　　
　　（新）　治饮食留滞，胸膈上有一条杠起痛者是也。
　　
　　浓朴（姜炒）　茯苓　砂仁　山楂　麦芽　神曲（各钱半）　陈皮（一钱五分）　枳实（八分）
　　
　　白芥子（七分）
　　
　　生姜引。如胃寒呕逆，加炮干姜一钱。如气滞而痛，加木香、香附。如食积坚硬难化，加槟榔、莪朮。
　　
　　补肝散
　　
　　治肝肾精虚，不能化气，气虚不能生血；气血少，不能流畅，以致胸胁作痛。
　　
　　但宜培补，不得再用香燥以自伐也。
　　
　　熟地　白朮（各一两）　枣仁（炒）　独活（各二两）　当归　川芎　山药　黄　（蜜炒）
　　
　　枣皮（各七钱）　五味（炒）　木瓜（各四钱）
　　
　　上咀片，每服七、八钱，枣二枚，水煎服。
　　
　　逍遥散
　　
　　治肝脾血虚，或郁怒伤肝而胁痛者。
　　
　　当归　白芍　白朮　茯苓（各一钱半）　甘草（一钱）　柴胡（酒炒，一钱）　生姜（七分煨）
　　
　　煎服。或加薄荷叶三分更效。
　　
　　柴胡疏肝散
　　
　　治外邪未解而兼气逆胁痛，或寒热往来。
　　
　　陈皮（醋炒）　柴胡（各二钱）　川芎　枳壳　白芍（各一钱五分）　甘草（五分）　香附（一钱）
　　
　　食前服。
　　
　　备采古来治胁痛至简至稳神方于后，以便取用。
　　
　　惊伤胁痛，用枳壳一两，桂枝五钱，为末，姜枣汤调下。
　　○胁痛，用白芥子研末，水调敷之。又方：吴茱萸研末，醋调敷之。又方：韭菜炒，熨之。又方：柑子叶捣烂炒，烧酒淬，熨之。又方：青皮研末炒、酒淬，揉之。
　　○寒痛，用艾叶捣烂，烧酒和炒，熨之。
　　○肝胆火痛，如柴胡、胆草、青黛、青皮、木香、香附之类，皆可拣用。
　　○胁痛，用凤仙花晒研，酒调服三钱，活血消积。
　　○痛属痰而走易者，用真白芥子、紫大戟（去皮）、甘遂（面裹煨）等分，为末，米汤糊丸，淡姜汤下七八丸，名控涎丹。
　　
　　十一、论腰痛
　　（有肾中之阴虚、肾中之阳虚，有风寒湿热，有挫折瘀血。附膝痛兼治。）
　　
　　腰者，肾之外候，一身所恃以屈伸者也。盖诸脉皆贯于肾而络于腰脊，肾中或阴不足。
　　
　　或阳不足，或先天禀赋不浓，或后天培养不周，以致颜色刮白，脉息细微，疲倦无力，劳动而腰痛益甚者，虽因积渐而致，然实真阴之虚症也。至于外感风寒湿热，其痛必暴，症属有余，为易治也。但须知邪必乘虚而犯，驱邪之中，宜顾元气，庶本末朗然，而日后无虞矣。
　　
　　脉息
　　脉大无力为虚。弦细而数为阴虚。尺弱无神为命门火衰。涩为死血。沉滑为痰。沉细而迟为气虚。沉弦为气滞。弱缓为湿。紧数为寒。浮缓为风。洪数为热。
　　
　　滋阴大补丸
　　
　　治肾中之阴不足，腰膝无力而痛。久服轻身延寿。
　　
　　熟地（八两）　山药（炒）　枣皮（酒蒸）　茯苓　肉苁蓉（酒洗去甲）　杜仲（盐炒。
　　
　　各四两）　淮牛膝（酒蒸）　巴戟　枸杞（酒蒸。各三两）　小茴（淡盐水炒，二两）　远志（去心，二两）　石菖蒲（炒）　五味子（炒。各一两五钱）
　　
　　先将熟地、枣皮、苁蓉、牛膝、枸杞捣化，后入药末，加炼蜜为丸，空心用淡盐水送七、八钱。即六味地黄丸、左归丸各加杜仲盐炒四两亦佳。
　　
　　前方加肉桂三两，附子三四五两，治右尺无力，命门火衰，水火两亏，腰膝冷痛。即八味地黄丸加杜仲四两。右归丸亦佳。
　　
　　煨肾丸
　　
　　治肝肾虚损，腰冷腰痛。
　　
　　川萆　杜仲（姜水炒）　淮牛膝（酒蒸）　补骨脂（炒）　胡芦巴（炒）
　　
　　菟丝子（酒蒸，晒干）　肉苁蓉（酒洗去甲，捣化为丸）　沙苑蒺藜（炒去刺。各四两）
　　
　　肉桂（二两）
　　
　　酒煮猪腰子四个，捣和为丸，干则加炼蜜盐水送下。
　　
　　加减五积散
　　
　　（方见伤寒表症）　治风寒在经，其症必寒热，腰痛连背。
　　
　　如寒甚无汗，加麻黄七分，即夏季亦用，以内有白芍敛阴也。如热甚口渴，加黄芩、花粉、石膏之属。如大便结燥，加酒炒大黄。如汗甚者，去羌活。如春夏秋，加苍朮。当知杜仲宜用，以引入腰也。
　　
　　桂附杜仲汤
　　
　　（新）　治真寒腰痛，六脉弦紧，口舌青，阴囊缩，身战栗。
　　
　　肉桂（三钱）　附子（三四钱。急则用生附子）　杜仲（二钱）
　　
　　热服。如上焦假热拒格，冷服。如膝冷而痛，加川牛膝二三钱。如兼湿者，加苍朮二钱。
　　
　　六味清凉汤
　　
　　（新）　治体旺，脉洪而滑，二便闭涩，口渴喜冷，热甚腰痛者。
　　
　　黄芩　黄柏　大黄（酒炒）　栀子（炒）　胆草　泽泻（各等分）
　　
　　水煎，热服。
　　
　　当归拈痛汤
　　
　　治湿热为病，身重腰痛，及肢节红肿。
　　
　　羌活　黄芩　甘草　茵陈（各钱半）　苦参　防风　当归　白朮　苍朮　猪苓（各一钱）　人参（随便）
　　
　　升麻（三四分）　干葛　知母　泽泻（各八分）
　　
　　空心服，临睡再服。
　　
　　三妙散
　　
　　治腰膝湿痛仙方。或汗后过水，或汗衣冰身，或坐卧湿地，或宅地阴湿，春夏湿热之气上蒸，受病者立愈。
　　
　　苍朮（三四钱）　黄柏（炒焦，二钱）　川牛膝（二三钱）
　　
　　水煎，夜服。并参阅湿症门。
　　
　　活血四物汤
　　
　　（新）　治跌仆筋骨，血气凝滞腰痛，凡伤各处者俱效。
　　
　　当归（身尾，四五钱）　川芎（二钱）　白芍　生地　桃仁（去上）　牛膝　元胡（酒炒。各钱二分）　红花（酒炒）　肉桂（各一钱二分）
　　
　　空心服。如痛甚，加乳香、没药（俱去油）一钱，外用酒糟、葱、姜捣烂，炒热罨之。如血逆之甚，加大黄（酒炒）三、四钱，以大便闭结也。
　　
　　腰痛不已者，属肾虚。痛有定处，属死证；往来走动，属痰属风；腰冷身重，遇寒即发，属寒湿；或痛或止，属湿热，而其原多本于肾虚。以腰者肾之府也，惟虚，故外邪得以干之。
　　
　　凡人之肾，何以虚也？由斫丧之甚。若酒醉入房者，快一时之心，更不知养身，以致腰膝疼痛，骨枯而痿，岂直腰痛已哉！此时悔之无及。养生重命之人，能慎于斯，优于补剂多矣。余年七旬，见之亦多，书之为后生告焉。
　　
　　备拣古来治腰膝诸痛至简至稳神方于后，以便取用。
　　
　　风寒腰膝疼痛，用川乌三个，生捣烂，加盐水少许，摊帛上，贴患处。
　　○又方：用杜仲（姜水炒或盐水炒）三两，浓煎水，煮羊腰子四枚至熟，加盐椒作羹，空腹食之。
　　○腰膝骨痿，不能起床，用川萆　、杜仲（盐水炒）各四两研末，以猪腰子四个酒煮捣烂，加煮腰子余酒和为丸，盐水送下。
　　○腰痛，用威灵仙（此治痛要药）为末，每用温水调服二钱。或用猪腰子劈开掺药末，湿纸包煨，五更细嚼，酒送下。
　　○男妇腰痛，用元胡、当归、肉桂、杜仲等分为末，酒下三钱。
　　○治肾虚腰痛，用固脂（炒）四两，杜仲（盐水炒）八两，胡桃肉十两，为末，炼蜜为丸，名青蛾丸。或加巴载四两，肉苁蓉、大茴香各三两，尤妙。腰不痛者，亦宜服。
　　○腰痛，用丝瓜藤根烧存性，研末，酒送二钱。
　　○湿痛，用桃花，酒服一钱。
　　○跌伤腰痛，用续断煎酒服，以能化恶血也。
　　○肾虚腰痛，不能屈伸，单用杜仲，去粗皮，咀片，淡姜水拌炒干，每日煎水代茶，服二三十日，永不再痛。
　　
　　十二、论眩晕
　　眩者，目黑也；晕者，头旋也。河间以风治，丹溪以痰治。何《内经》但曰上气不足，头为之倾，目为之眩；曰上虚则眩；曰督脉虚则头重高摇之；曰髓海不足则脑转耳鸣而眩目。何无一言及风与痰也？原其所由，多在年老精衰，体弱病后，或劳倦日久，心思过度之候而然，宜以补虚为主，而兼治其标可也。但眩晕虽属上虚，然不能无涉于下，盖上虚者，阳中之阳虚也，宜补其气，如四君子汤、归脾汤、补中益气汤之类是也；下虚者，阴中之阳虚也，宜补其精，如八味地黄汤、右归饮之类是」。或有兼痰兼火等症者，必有形色脉息可验，方可兼用，不得先执偏见，而妄用消散以铲削元气也。
　　
　　凡眩晕有大小之异，如气禀薄弱，用心用力之后，或头眩眼黑、倏倾而止者有之。至于中年之外，多见眩仆卒倒等症，人多以为中风、中痰，而妄用剪风化痰之药，不大误乎！盖忽晕而忽转者，以气血之未败也；卒倒而久不转者，以根本之已亏也。此际急用气血两补之剂方可，如十全大补汤之类。
　　
　　凡邪气在上，多为头痛，故经曰上实也。至于眩晕之病，经曰上虚。或为头重，或转旋不可以动，而人亦为实者，以头重也。不知头本不重，而惟阳虚乃觉重耳。可不知所以补乎！凡眩晕一症，虚者十居八九，而兼痰兼火者，不过一二耳。治者宜知。
　　
　　益气补肾汤
　　
　　治气虚眩晕。
　　
　　人参（一钱）　黄　（蜜炒，钱半，无参者宜加倍）　茯苓（一钱）　白朮（二钱）　淮山药（二钱）　枣皮（钱半）　甘草（炙，五分）　红枣二枚，食远服。
　　
　　苓桂术甘汤
　　
　　治虚痰眩晕。
　　
　　茯苓（四钱）　桂枝（钱半）　白朮（三钱）　甘草（钱半）
　　
　　温服。或加南星、半夏、天麻。
　　
　　术附汤
　　
　　治中气虚寒，厥冷口噤，痰盛脉弱，头眩头重等症。
　　
　　白朮（三钱）　炙草（钱半）　附子（二钱）
　　
　　姜枣引。
　　
　　补中益气汤　右归饮（见寒热门）　归脾汤（见脾胃门）　八味地黄汤（见燥症）
　　
　　十全大补汤（见伤寒论补条）
　　
　　十三、论不寐
　　《灵枢》曰：「阳气尽，阴气盛，则目瞑。」是寐本乎阴，神为主也，神安则寐。而神之所以不安者，有实有虚。实者，邪气之扰乱也，如外有风、寒、暑、湿之邪，内有痰、火、水、气、忿怒之邪，去其邪而神自安。此属有余之症，治之恒易。彼无邪而不寐者，由于心、肾二经之亏虚也。盖人之神，寤则栖心，寐则归肾，心虚则无血以养心，自神不守舍，而不能归藏于肾，故不寐；肾虚则不能藏纳心神于中，故寐不能沉，并不能久。是以少年肾足，则易睡而长；老年阴衰，则难睡而短。且肾水既亏，相火自炽，以致神魂散越，睡眠不宁，似乎痰火有余之症，不得用寒凉以激之，当补真水以配之，则火息而寐自安矣。
　　
　　凡有外邪内邪，必有脉与症可验。邪属风寒，散之，如麻、桂、苏、葛之类；邪属火热，凉之，如竹叶、石膏、芩、莲之类；邪属痰饮，化之，如温胆汤、导痰汤之类；邪属饮食，消之；气滞，行之；水湿，利之。此大概也，仍当于各门求法治之。至于心肾亏虚，须知调补。
　　
　　导痰汤
　　
　　治一切痰涎壅塞，胸膈痞满不通，日夜不寐等症。
　　
　　陈皮　半夏　茯苓　甘草　南星　枳壳（各二钱）
　　
　　姜引。
　　
　　温胆汤
　　
　　治气郁生涎，梦寐不宁，心虚胆怯诸症。
　　
　　陈皮（钱半）　半夏　茯苓　甘草　枳实　竹茹（各一钱）
　　
　　姜枣引。或加南星、枣仁各钱半，或加志肉一钱。
　　
　　枣仁地黄汤
　　
　　治心虚少血，烦躁不寐。
　　
　　枣仁（一两）　熟地（五钱）　米二合煮粥食之。
　　
　　橘红石斛汤
　　
　　治胃不和则卧不安。
　　
　　橘红（二钱）　甘草（钱半）　石斛（二三钱）　茯苓（钱半）　神曲（炒）　山楂（各一钱）
　　
　　半夏（一钱八分）
　　
　　如胃热口渴，加石膏、花粉。
　　
　　秫米半夏汤
　　
　　治胃不和，久不寐者，神效。
　　
　　秫米（一升）　半夏（半升）
　　
　　用千里长流水八升，扬之（以筒入水高扬而下）万遍，取清者五升，煮二味至升半，去渣饮汁，日三服。其新病者，覆杯即卧，久病者三日自已。
　　
　　远志汤
　　
　　治心虚烦热，夜卧不宁，及病后虚烦。
　　
　　远志（去心）　黄　（蜜炙）　当归　麦冬　石斛　枣仁（炒。各一钱二分）　茯神（一钱二分）
　　
　　甘草（炙，五分）
　　
　　水煎服。如烦甚者，加淡竹叶，或再加知母。
　　
　　归脾汤
　　
　　治过思伤脾，怔忡不寐，或倦卧少食，大便不调。
　　
　　人参（少者以山药三钱炒黄代之）　白朮　元肉　枣仁　蜜　（各钱半）　志肉（八分）
　　
　　当归（一钱三分）　广木香（三分）　甘草（炙，七分）
　　
　　姜水煎服。
　　
　　生枣仁汤
　　
　　治胆热多睡。
　　
　　枣仁生为末，茶清调服，日三钱。
　　
　　熟枣仁汤
　　
　　治胆虚不眠。
　　
　　枣仁炒为末，竹叶汤调服，日三钱。
　　
　　心肾交补丸
　　
　　（新）　治心肾两虚，神思恍惚，梦遗膝软，夜卧不宁。
　　
　　熟地（八两）　枣皮（四两）　淮药（四两）　茯苓（三两）　枣仁（炒，三两）　杜仲（盐炒，三两）
　　
　　北五味（两半）　当归（三两）　远志（二两）
　　
　　炼蜜为丸，淡盐水送下。如右尺脉弱，阴中无阳，加肉桂二三两。如精血干涸，加枸杞四两。凡心虚有火，灯心草煎服。心肺热，用麦冬。胆虚心烦，用枣仁炒，研末，竹叶汤下。
　　
　　如茯神、知母、丹皮，俱可择用。
　　
　　凡病后，及妇人产后，不得眠者，此皆血气虚，而心脾不足，以补养为主。或有痰火，少佐清痰降火之药治之，不得过为克伐。
　　
　　十四、论腹痛
　　《内经》之论腹痛，独引寒淫者居多，以寒邪之闭塞，阳气独甚也。但六淫七情，损伤荣卫，致病多端，岂仅一寒也哉！痛在上焦者，属胃脘；在胃脘下者，属太阴脾经；在中焦当脐者，属少阴肾经；在下焦小腹者，属厥阴肝经及大小肠膀胱也。其痛也，有因食滞、寒滞、气滞之异；有因虫、因火、因痰、因血之殊。诸如此类，须辨虚实，庶无差误。其痛之可按者为虚，拒按者为实。久痛而缓，及得食稍可，与牵连腰背，无胀无滞，二便清润者，皆虚也。暴痛而急，及肠满畏食，与肠脏中有物有滞，或痛处坚定不移，二便燥赤者，皆实也。
　　
　　微实者调之，大实者攻之。虚者，或气或血，宜微补、峻补，自有权衡，不得以痛无补法，及痛皆属火，而听无稽之谬论也。
　　
　　腹痛脉理
　　寒脉，沉紧而迟，热脉，浮洪而数；虚脉，散大无力；实脉，弦洪有力；痰脉，滑数；饮脉，沉弦；积脉，沉弦而伏；聚脉，或伏或弦；虫脉，多沉滑，或乍大乍小；死血脉，沉而涩，或结或促。此脉之常道也。而腹痛之脉又不可拘，盖暴痛之极者，每多沉、伏、细、涩，实亦似虚；不知气为邪逆，则脉道不行，而沉伏异常，此正邪实之候也。能于沉伏中细察之，而有弦紧之意，此寒邪阻遏阳气，多有是脉。此际因其微细，认为虚脱，妄用补剂，误矣！辨此之法，但当察其形气，见平素之强弱，问其病因及时日之久暂。大都暴病痛急，而脉忽细伏者多实邪；久病痛缓，而脉本微弱者为虚邪。再以前论虚实之法，参而诊之，则万无一失矣。
　　
　　神香散
　　
　　治上焦胃脘逆气疼痛，呕哕，胀满，痰饮，膈噎等症。
　　
　　丁香　白豆蔻（或砂仁亦可）
　　
　　二味等分为末，温水调下五七分，日数服。如寒气作痛者，姜汤送下。
　　
　　吐法
　　
　　治上焦胃脘实邪，或痰饮、食积、气逆、作痛等症。
　　
　　萝卜子捣碎，以温水和搅，澄清服之，即吐。或用盐一撮，于锅内炒红，乃入以水，试其味稍淡饮之，以指探喉，取吐。
　　
　　简易二方
　　
　　凡胃脘当心而痛，或气、或寒，触而屡发者，用荔枝核打碎，烧微焦三钱，加木香二钱共为末，以温汤调服一钱。数服断根，屡试神效。
　　○又方：用牙皂角以微火烧烟甫尽，取起为末，用烧酒调送七八分。其效如神，屡试不爽。
　　
　　理气散寒汤
　　
　　（新）　治中下二焦寒滞气逆，腹痛，或呕泻，或不呕不泻，而为干霍乱危剧等症。
　　
　　苍朮　浓朴（姜炒）　陈皮（去白）　甘草（各一钱三分）　藿香　砂仁　枳壳（各八分）
　　
　　木香（五分）　香附　乌药（各一钱五分）
　　
　　热服。如食滞，加山楂、麦芽、神曲各钱半。如痛而呕，加半夏钱半。如寒甚喜热者，加吴茱萸、肉桂之类。如气滞而不流通，加白芥子、青皮、槟榔之类。如小腹痛甚，加小茴。如兼疝者，加荔枝核（煨熟）二三钱。
　　
　　养荣汤
　　
　　治气血虚寒，不能荣养心脾而痛者，连绵不止，或按之熨之，而痛稍缓。此非甘温养血、补胃和中不可也。
　　
　　当归（二三钱）　熟地（三五钱）　枸杞（二钱）　白芍（煨，钱半）　甘草（炙，一钱）　肉桂（一二钱）
　　
　　温服。如寒甚者，加附子一、二钱。如气虚者，加人参。如脾虚痛而泻者，加白朮二、三钱。如中气虚寒呕恶者，加半夏二钱，焦干姜钱半。如气滞者，加香附一、二钱。丹溪曰：「诸痛不如补气」，为邪实气滞者言之；而曰诸痛皆然，则谬矣。
　　
　　三圣汤
　　
　　（新）　治一切虚寒，老弱亏损，偶有寒触，气痛连日不止。凡香燥之药，用之而反剧者，宜滋阴暖胃为主。
　　
　　熟地（七钱，用姜汁炒）　当归（五钱）　附子（二钱）
　　
　　温服。如气滞，加陈皮。
　　
　　化食方
　　
　　（新）　治夹食胸腹痛，日轻夜重，得食更甚，喜重按者。
　　
　　吴茱萸（开水炮一次，焙干，二钱）　神曲（炒）　谷虫　陈皮（各六分）　鸡内金（四、五张）
　　
　　共研细末，白砂糖少许，温水调服一钱，即睡一刻。此余屡用神验，凡家中多办，大人小儿，夹食感寒者，服之即愈。
　　
　　局方四七汤
　　
　　治痰涎停滞中脘，痞满腹痛，呕吐等症。
　　
　　半夏（一钱五分）　茯苓（一钱二分）　苏叶（六分）　浓朴（姜炒，九分）　生姜（六分）　红枣（二枚）
　　
　　煎服。或加草豆蔻（煨研）七、八分。
　　
　　上下清凉散
　　
　　（新）　治发热，舌干，便燥，火焰，腹痛，脉洪数而有力者。
　　
　　黄芩（二三钱）　麦冬　白芍　甘草　栀子（各一钱五分）
　　
　　热服。如口渴喜冷，加生石膏二、三钱。如大便闭结，加大黄一、二钱；不效，再加芒硝二、三钱，所谓通则不痛也。如气逆而痛，加木香五分，乌药一钱。如小便赤涩，加泽泻一钱。如咽干燥，加元参钱半。如血热妄行，加生地、青蒿、知母、黄柏之类。
　　
　　葵根汤
　　
　　治肠痈腹痛，脉大而尺独数，肌肤甲错，不滑泽也。
　　
　　葵根（一两）　银花（三钱）　甘草节（一钱）　皂角刺（二钱）　陈皮（二钱）
　　
　　水煎，空心服。未成者退，已成者溃。
　　
　　木香顺气散
　　
　　治气滞，腹肠而痛；少壮体旺者宜之。
　　
　　香附　槟榔　陈皮　枳壳　浓朴（姜炒。各一钱）　甘草（炙，五分）　木香　青皮砂仁（各七分）　苍朮（一钱）　姜三片，食远服。
　　
　　凡腹痛必宜温散。此是郁结不行，阻气不运，故痛。所以白芍虽治腹痛，惟血虚者宜之，以酸收耳；余宜辛散，皆不可用。
　　
　　凡腹中水响，以水欲下，火欲上，相触而然；二陈东加芩连栀子。亦有中寒而水鸣者，宜分中脘属太阴，当脐属少阴，小腹属厥阴，各从其宜温之。经曰：「脾胃虚，则肠鸣腹满」，宜参、朮之类补之。
　　
　　凡腹中畏寒者，由阳气虚，亦由命门真火亏也，宜桂、附温之。
　　
　　凡腹中窄狭，须用苍朮。在肥人，乃湿痰凝滞，气不升降，燥痰用苍朮，行气用香附。
　　
　　在瘦人，乃热气熏蒸脏腑，宜黄连、苍朮。
　　
　　凡小腹痛有气郁者，宜青皮。寒者，宜桂枝、吴茱萸。有阴虚者，尺脉洪大，宜六味汤。
　　
　　有阳虚者，尺脉沉微，宜八味汤。
　　
　　凡胸膈痛连及胁背，药到口即吐者，宜就其势探而吐之，最易最捷。若邪犹未尽，痛犹未止，再以前药与之。或积或痰，吐尽为妙。
　　
　　凡虫痛症治，详见诸虫门。
　　
　　备采古来治腹痛至效至稳简易诸方于后，以便取用。
　　
　　心脾诸痛，用元胡索、五灵脂（有溏心者为真）、草豆蔻仁（饭包煨）、没药（去油）等分为细末，每用二三钱，热酒调下。最效奇方，名游仙方。
　　○心脾久痛，用蒜以醋煮熟，顿服断根。
　　○心脾痛，用良姜、槟榔等分，俱炒为末，米汤调服。
　　○上焦痛，日久不食不死，待痛止二三日后，方可渐渐吃物，否则复痛。
　　○痛甚者，脉必伏，用温药附子之类，不可用参、朮。
　　○脉弦者，是食积，得温热药，加行气消导之味，则化而愈。若食得寒药，而愈滞也。
　　○心脾痛，服药已止而复痛，用前药不效者，可用元明粉，一服立止。
　　○凡饮食下行之道。
　　
　　由小腹下右角间而后出于广肠。若小腹停食为积切痛，坚突有形，以火酒磨木香，后嚼生蒜（此面积，进蒜能化，凡化各积之药载于积聚门。）以香酒送之，自瘥。
　　
　　十五、论霍乱
　　霍乱之病，肚腹切痛，起于顷刻，或头痛眩晕，憎寒壮热等症。其由或外感湿热寒暑，内伤饮食生冷，阳不升，阴不降，邪正相逆，挥霍撩乱，令人莫当。邪在上焦，胸痛先吐；邪在下焦，腹痛先泻；邪在中焦，吐泻交作。以脾虚则泻，胃虚则吐。治法宜以定吐安胃为失，次以随症止泻为要。此湿霍乱也，死者恒少。至于不吐不泻，心腹剧痛，手足厥冷，一刻闷绝，此干霍乱也，俗名绞肠痧，死者恒多。此际治以盐汤探吐之法，（方法见后）
　　
　　则上吐下泻，庶中通而可救也。然阳明一经，属胃与大肠，为五脏六腑之海，主润宗筋；今既吐既下，血气大损，津液顿亡，不筋失养，必致挛缩，甚则阴缩舌卷，为难治。
　　
　　经曰：「经筋之病，寒则反折筋急，热则筋弛纵不收。」此转筋霍乱，正反折筋急之病，而河间、丹溪属热之言，其可信乎！又有谓此症为火者，以多见于夏秋之问。不知盛暑将杀，新凉初起，天人易气，寒之由也或嗜生命，或贪清凉，喜好失宜，寒之动也；再用寒凉，必大误矣！夫邪之易受，必脾本虚弱，而复吐泻，则脾更虚，治宜补脾和胃为主。而其为补为和，又宜因症以为权宜，庶缓急轻重，乃无遗憾。
　　
　　凡吐利不止，或口渴喜冷，发热烦躁，欲去衣被，此阴盛格阳也，不可以其喜冷恶热为热症。当以理中汤，甚者加附子；不效，改用四逆汤，（方俱见伤寒厥阴症门。）并宜冷服。
　　
　　当知吐泻后，实热症甚少。
　　
　　凡霍乱初起，有寒滞者，有火郁者，不得吐泻发越。此时概用生姜，误者不少，宜细着神，恐痛甚，认症不的。
　　
　　凡霍乱吐泻方停，此时胃气未清，邪气未净，凡一切饮食，宁使稍迟；若急与粥汤，则邪复聚，为害不小。
　　
　　和胃汤
　　
　　（新）　治霍乱初起，胀痛呕吐，邪壅于上者，宜用此探吐。
　　
　　陈皮（一钱）　半夏（钱半）　茯苓（二钱）　甘草（一钱）　苍朮（二钱）　乌药　香附（各八分）
　　
　　浓朴（姜炒，一钱）　苏梗（七分）
　　
　　热服。以指探喉取吐，再服再吐。
　　
　　盐汤吐法
　　
　　治霍乱绞痛，不呕不泻，邪结中焦，不得发越者危。用盐一撮，锅内炒红，用童便一碗淬入，热服，自呕自泻；若不呕，以指探喉取呕，再服再呕，以邪尽为度，中通无虑。待胃气稍定，然后方可察其邪正虚突，或有无泄泻、胀滞等症，因病调理，切不可妄用寒凉。
　　
　　温中散滞汤
　　
　　（新）　治阴阳不和，吐泻腹痛，须照后加减用。
　　
　　陈皮（一钱）　半夏（钱半）　甘草（一钱）　茯苓（一钱）　白芍（一钱二分）　浓朴（姜炒，一钱二分）
　　
　　紫苏（一钱）　木香（五分）　苍朮（一钱二分）　砂仁（炒，研碎，六分）
　　
　　温服。如冬天寒甚无汗，加麻黄七分；有汗，加桂枝八分。如腹中有热，或口渴拒按，大便赤热等症，加黄芩二钱，或加山栀（炒黑）一钱。如夏月仿暑，加扁豆二钱，香薷八分，木瓜、滑石各一钱。如泄甚，而小便短赤者，加白朮钱半，川萆　三四钱，泽泻、木通各一钱，木香（煨用）三分。如气滞之甚者，加白芥子、青皮、槟榔之类。诸症既平，宜调补脾胃，或四君子汤、六君子汤之类。若大吐泻后，气血两虚，宜八珠汤、十全大补汤之类。此际克伐药勿用。
　　
　　养荣舒筋汤
　　
　　（新）　治干霍乱，先用盐汤吐法，自清升浊降，病已愈矣；然后当养血温经，庶免血燥、经挛、阴缩之患。
　　
　　当归（二钱）　陈皮（一钱）　熟地（三钱）　肉桂（一钱五分）　木瓜（二钱）　白芍（酒炒，一钱五分）
　　
　　浓朴（姜炒，八分）　白朮（一钱二分）　甘草（炙）　茯苓（各一钱）
　　
　　温服。如血虚寒甚，加炒干姜一钱。如小腹寒痛，加吴茱萸六分。如气滞作痛，加木香、砂仁、乌药之属。
　　
　　六和汤
　　
　　治暑温伤脾，或食生冷，客寒犯胃，致霍乱吐泻。
　　
　　半夏　甘草（炙）　砂仁（各一钱）　扁豆　木瓜（各二钱）　赤茯苓（二钱）　杏仁（十二粒）
　　
　　藿香（八分）　木香（五分）　浓朴（姜水炒，一钱）
　　
　　若寒滞甚者，加吴茱萸、炮干姜、肉桂之类。
　　
　　竹叶石膏汤
　　
　　治霍乱吐泻后，火盛脉洪者；以阴亡，用甘凉以济之也。
　　
　　石膏（三五钱）　竹叶（二十片）　麦冬　半夏（各二钱）　甘草（一钱五分）　人参（少者，或以沙参、山药重用代之）　粳米（一撮）　生姜五分引，温服。
　　
　　脉症吉凶
　　霍乱遍身转筋，肢冷，腹痛欲绝，脉洪者易治；舌卷囊缩，脉微者死。霍乱后，阳气已脱，或遗尿不知，或气少不语，或膏汗如珠，或大燥欲入水，或四肢不收，或脉见涩数等症，皆死。至于见结、促、代、伏，皆不可以凶断，以吐泻痛极后所常有也。
　　
　　备拣古来治霍乱至简至稳神方于后，以便取用。
　　
　　霍乱吐利，脉浮自汗，宜四君子汤，加桂枝。
　　○太阴症：理中加橘红。
　　○吐利后转筋者，理中加石膏（火　）一两。
　　○吐利亡津，自必口渴，宜温暖补脾。脾旺，吐利止，而渴亦止，不必另治。
　　○凡初痛，用桑叶煎服。
　　○霍乱未得吐下，用蒜捣敷足心。又方：用锅底墨研末，泡开水服。
　　○又方：用开水冷水各半碗，合服。又方：用门斗眼中灰，滚水泡，澄清服。
　　○危急时，用盐斤许，炒热，包二包，更替熨肚，一时即愈。
　　○绞肠痧，用童便服之立止。
　　○绞肠痧，吐泻将死，用藿香、（梗圆叶香者真。）陈皮各四钱，水煎服。
　　○绞肠痧，用生明矾末，一半凉水，一半开水，调服二钱，立愈。凡人出门，多带济人。
　　
　　卷之八　杂证
　　十六、论反胃噎膈
　　经曰：「三阳结，谓之膈。」三阳者，大肠、小肠、膀胱也。结者，谓热结也。大肠主津，小肠主液；大肠热结则津涸，小肠热结则液燥。膀胱为州都之官，津液藏焉；膀胱热结，则津液竭矣。然而三阳何以致热结，皆肾之病也。盖肾主五液，与膀胱为一脏一腑，肾水既干，则阳火偏盛，煎熬津液，变而为痰。初则痰火未结，咽膈干燥，饮食不得流通，则为噎膈；久则痰火已结，胃之上脘不开，饮食难下，停滞膈间，须臾便出，谓之呕吐。至于饮食虽进，停滞胃中，而胃之下脘不开，良久方出，谓之反胃。肾又主二便，三阳热结，前后亦必闭涩；下既不通，必反于上，所以或久或暂，复吐原物。虽属胃病，实由命门火衰，肾经虚寒之病，而水不能灌溉而然也。斯时方欲健脾理痰，恐燥剂有妨于津液；方欲养血生津，恐润剂有碍于中州；若泥于舒郁快膈，则辛香助火，散气耗血，胃中之汁速干，去死不远矣。夫噎塞由于津液干槁，故莫如养血；养血又莫如滋阴，六味丸是也。反胃由于胃脘虚寒，故莫如辛温；辛温则不如补火，八味丸是也。但此方惟于病初起时丸药可下，急为救本可也。若丸不能下，或下而复反，此时改用汤剂，有所不可。盖欲入下补肾，不如先滞中州湿脾，又不如用后桂附散，或可挽回。大凡人得此病者，治之宜早，以真火有根，培之则活。若热汤入，而水与痰即刻逆上，吐出冰冷者，是火绝矣，虽用桂附，亦何益哉！王太璞云：「食不得入，是有火也」，予谓是无水也，以津液干竭故耳。至于所言：「食入反出，是无火也」，此说中綮。但脉大有力，当作热治；脉小无力，当作寒医。以脉合症，审其阴阳，火盛者，当以养血为急，勿用凉药；脾伤阴盛者，宜以温补为重，勿用燥剂。变动因心，不可偏执也。《黄帝针经》云：「胃病者，膈咽不通，饮食不下。」咽者，咽物之门户；膈者，心肺之分野；不通者，肾肝吸入之阴气不得下，而反在上，病在胃也。夫胃病者，平日气血亏损，复因悲思忧虑，则脾胃受伤，血液渐耗，胃脘干涩，饮食难进，噎寒所由成也；脾胃虚伤，营运失职，不能熟腐五谷，变化精微，食入复出，反胃所由成也。二者在膈间受病，故通名为膈。经曰：「人迎四倍以上，为格阳；寸口四倍以上，为关阴。」关格者，内经以脉论，非言病也。究之阴阳偏盛之极，为孤阳之逆候，实真阴之败竭也。论脉论病，议虽不同，而为害则一。诸家以关格为病名，可顾名而思义矣。
　　
　　凡人入房太甚，只有孤阳，大宜养阴为主：绝嗜欲，戒恼怒，薄滋味，却思虑；外治以药饵，庶可挽回而寿终矣。
　　
　　论脉
　　脉弦者为中虚，浮大者为阴虚，属肾水大亏，有阳无阴也。数而无力，或涩小，为血虚。
　　
　　沉缓无力，或大而弱，为气虚。紧而滑者吐逆，弱小而涩者反胃。弦滑为痰，寸紧尺涩，胸满而吐，革则吐逆。
　　
　　死症
　　年五旬难治。（能调治保养亦有生者。）粪如羊屎者不治。（食少滓尽，肠已干矣。）
　　
　　吐白沫者不治。（饮水上腾，脾败不化也。）胸腹嘈痛者死。（营虚血枯也。）
　　
　　润燥汤
　　
　　（新）　治噎塞而食不下者，火燥而津液枯也，宜养血以润之。
　　
　　当归（二钱）　熟地（再用姜汁入瓷器内炒干，二钱）　麦冬（去心炒，一钱）　陈皮（去白，八分）
　　
　　威参（四钱）　白豆蔻（去壳，炒研，八分）　肉苁蓉（钱半）
　　
　　水煎，加牛乳、白蜜、竹沥、姜汁各四五匙，合服。每用半杯，频频服之，不得间断。或食稀粥，或猪肉汤、羊肉汤。至于饭食、鸡鸭炙爆之类忌之。如是者，调养几月，待津液一足，方可无虞。服药而有气不足者，加人参最妙；否则或加沙参、黄　之类。但由轻而重，不得顿加。
　　
　　桂附散
　　
　　（新）　治饮食一下，痰水同吐，多而且冷，药下亦吐，火将熄矣。
　　
　　上肉桂（去粗三钱）　制附子（或用生者焙干，三钱）　干姜（炒黄，一钱）
　　
　　白豆蔻肉（炒，一钱）
　　
　　共研极细末，时常挑于口中，以火酒运下。
　　
　　润肠化瘀汤
　　
　　治死血在膈，大便燥，脉吼症实。
　　
　　当归（三钱）　生地（钱半）　干漆（炒烟尽，二钱）　大黄（酒煨，钱半）　陈皮（一钱）
　　
　　枳壳（炒，一钱）　威参（四钱）　红花（酒炒，七分）　桃仁（去皮尖，一钱）
　　
　　水煎，入酒，韭汁服。
　　
　　香砂宽中汤
　　
　　治气滞胸痞，胃寒呕吐。
　　
　　木香（生磨，三分）　白朮（钱半）　茯苓　浓朴（姜炒。各一钱）　陈皮（去白）　槟榔　白豆蔻肉（炒研）　半夏（各八分）　青皮（六分）　甘草（三分）　香附　砂仁（各七分）
　　
　　生姜一钱，水煎，入蜜五六匙合服。
　　
　　四逆汤
　　
　　治里寒外热，面赤烦躁，口渴干呕，脉微欲绝。
　　
　　附子（一枚，生用）　干姜（炒，一两）　甘草（炙，二钱）
　　
　　水煎，冰冷服。
　　
　　代赭旋覆汤
　　
　　治胃气弱而上逆，心下痞硬，并反胃噎食，俱妙。
　　
　　代赭石（　，醋淬，二钱半）　旋覆花（即金沸草，七钱半）　甘草（炙，四钱）　半夏（一两）
　　
　　生姜（一两）　红枣（三枚）
　　
　　水煎，温服，加人参更妙。
　　
　　生姜汁煎
　　
　　治噎食不下，咽喉闭塞，胸膈烦闷。
　　
　　生姜　自然汁（六两）　牛乳（五两）　百合（二两）
　　
　　加人参更妙，共入铜铫内，慢火熬成膏，常用二匙咽下。
　　
　　香砂六君子汤
　　
　　治脾胃虚寒，饮食一下，即带冷痰水退出。
　　
　　人参（少者，以沙参或条参三五钱代之）　白朮（钱半）　茯苓（二钱）　甘草（炙，一钱）
　　
　　陈皮（去白）　藿香（各一钱）　法半夏（姜汁炒，钱半）　砂仁（去壳，微炒，捣碎，八分）
　　
　　煨姜（一钱）
　　
　　水煎服。如下喉即吐者，加桔梗一钱。胃寒者，加干姜一钱。气滞者，加香附（童便炒）六分。兼血燥者，加当归钱半、白蜜三钱。若中焦胃不纳者，加石菖蒲（微炒）、白豆蔻仁（微炒捣碎）八分，但要顺取流水煎服。凡上焦之噎膈，其责在脾；下焦之闭结，其责在肾。治脾者宜从温养，治肾者宜从滋润，二法尽之矣。
　　
　　大营煎
　　
　　治噎膈便结，阴虚无火者，此血燥也。
　　
　　当归（二三钱）　熟地（三钱）　枸杞（二钱）　炙草（一钱）　杜仲（钱半）　牛膝（酒蒸，钱半）
　　
　　肉桂（一二钱）　肉苁蓉（三钱，酒洗）
　　
　　水煎服。如气虚者，加人参。若中气虚寒呕恶者，加炒干姜一钱。如干燥之甚者，加蜜糖三四钱，生威参七八钱，得大便润而下之。早服八味，午服六君子汤。如气血未至大虚，而下焦胀闭之甚者，则不得不暂为通之。
　　
　　千金润下丸
　　
　　治大便燥结，胀闷之甚，而脉未至大虚者。
　　
　　大麻仁（微炒，一两）　郁李仁（泡去皮）　菟丝子（酒蒸）　枳壳（麸炒）　牛膝（酒浸）
　　
　　山药　车前子（各七分）　肉苁蓉（酒洗，两半）　威参（蜜蒸，二两）　大黄（酒蒸，二两）
　　
　　陈皮（去白，五钱）　桃仁（去皮，五钱）
　　
　　先将威参、大黄杵成膏，后加药末，炼蜜为丸，白汤送下四十丸，早晚各一服。若肠润而肛门紧，用猪胆汁少加皂角末，和以导之，便下宜止，即服滋阴养胃之剂以扶其本。
　　
　　备拣古来治膈至简至稳神方于后，以便取用。
　　
　　柿饼烧灰存性，酒调服一钱，日三服。或以柿饼于饭上蒸熟，同干饭食之，旬日愈。有三世死于反胃者，得此方救。
　　○噎食不纳，用荜澄茄、白豆蔻肉为末，干舐之。
　　○噎塞膈滞，用威灵仙四钱，醋蜜煎服，痰吐即愈。
　　○喘咳呕逆，全不入食，用威灵仙（焙干）、半夏（姜汁炒）等分为末，皂角熬膏，糊丸，绿豆大，每服七丸，日三服，一月愈，丸即止。
　　○噎塞吐食，以胃脘停有痰血之类，故胸中刺痛，用韭汁入盐卤少许，细呷，得入渐加，定吐稠痰而愈。若反胃，加姜汁、牛乳。
　　○反胃吐食，七八日不大便者死。用水牛喉一条，去两头并筋膜，节节取下，米醋一碗浸之，微火炙干，再浸再炙，以醋尽为度，研末密收；或潮湿，以微火烘之，再收。遇有此病，每用钱余，陈米汤调下。轻者一服立效。
　　○反胃，用锻石热姜汁泡之，淬炒附子三次，合丁香、粟米煎服，或为末舐服。
　　○脾寒反胃，用白豆蔻肉、丁香、砂仁、陈米等分为末，姜汁糊丸服。胃虚食少，用荜澄茄一两，神曲三钱（炒黄），姜汁糊丸，姜汤送下。
　　○膈噎，拣蒲公英高尺许者，掘下数尺，根大如拳，捣汁酒服，如神。
　　○噎膈，是胃槁也。服香燥药，必破气燥血，是速其死也。惟饮牛乳加姜汁、陈酒，或加韭汁、熟蜜，兼服四物汤为上策。不可服人乳，以有五味之毒，七情之火也。
　　○反胃吐食，不拘男女，远年近月，用五灵脂（有溏心者真。）为末，黄狗胆汁和丸，三钱重一粒，每用一粒，好酒半盏磨化服，三服即效。
　　
　　十七、论痞满
　　痞者，痞塞不开，而内则不见胀也；满者，胀满不消，而内则常苦胀也。二者有虚实之辨：实痞者有邪有滞，实满者有胀有痛，治者，散之消之。虚痞者无邪无滞，虚满者无胀无痛；治者，温之补之。此而误认，多致误人。
　　
　　治中汤
　　
　　治脾胃虚寒，虽无胀闷，但不知饥，亦不欲食。脉弱气怯，不得妄用消耗，再损胃气。
　　
　　人参（少者，以山药三钱炒黄代之。）　白朮（钱半）　甘草（炙）　干姜（炒）
　　
　　陈皮（去白。各一钱）　青皮（六七分）
　　
　　温服。如呕逆，加半夏钱半。如脾胃虚弱，似满不食，宜异功散、人参、白朮、茯苓、炙草、陈皮。如心脾气虚，或气不顺者，宜归脾汤。（方载脾胃门。）如中焦不暖，或嗳腐，或吞酸，宜温胃汤。（方见脾胃门。）
　　
　　浓朴温中汤
　　
　　治脾胃寒滞，或伤生命，心腹痞满疼痛。
　　
　　浓朴（姜炒）　陈皮（去白）　干姜（炒）　茯苓（各一钱）　草豆蔻（八分）　木香甘草（各五分）
　　
　　温服。
　　
　　河间浓朴汤
　　
　　治大便气秘，上下不通，胸腹痞满。
　　
　　浓朴（钱半）　白朮（二钱）　半夏　枳壳　陈皮　甘草（各一钱）
　　
　　姜枣引。如大便不通，加大黄一二钱。
　　
　　大和中饮
　　
　　治饮食留滞痞满，或疼痛者。
　　
　　陈皮（钱半）　枳实（一钱）　砂仁（五分）　山楂　麦芽（炒，各二钱）　浓朴（姜炒）
　　
　　泽泻（各钱半）
　　
　　温服。如胀甚者，加白芥子。如胃寒恶心者，加炮干姜。痛者，加木香、乌药、香附之属。
　　
　　平胃散
　　
　　治湿滞痞满。
　　
　　浓朴（姜炒）　陈皮（去白。各钱半）　苍朮（二钱）　甘草（一钱）
　　
　　姜枣引。如小便不利，加茯苓、泽泻。如气胀而痛，加木香、枳实。弱者，更枳壳。
　　
　　凡寒邪外感，浅而在经，饮食如常，稍深犯胃，即不能食，是亦痞之类也。治此者，宜照伤寒门。但解外邪，而症自愈。
　　○又伤寒阳症在表，而妄下之以攻其里，及阴症而下之早者，以致邪气乘虚而入。实者硬满而痛，是为结胸；虚者满而不痛，是为痞气。宜审别治之。
　　
　　治法详伤寒结胸条。
　　
　　备拣古来论痞满治法于后，以便取用。
　　
　　丹溪曰：「痞满与胀满不同：胀满内胀，而外亦有形；痞则内觉痞闷，而外无形也。」盖由脾气之虚，不能运化精微而为痞者，宜以温补为主。至于误下食滞湿邪，已详于上。
　　○
　　
　　《玉机》云：痞满之病，人皆知气之不运也。独东垣以血病言之，谓下多亡阴，其血损也。凡于下后，当察及之。
　　○刘浓宗曰：古方治痞，用芩、连、枳实之苦以泻之，浓朴、生姜、半夏之辛以散之，人参、白朮之甘温以补之，茯苓、泽泻之咸淡以渗之。随其病之所在以调之也。痞而有湿，惟宜上下分消其气，果有内实之症，庶可略与疏导。世人苦于痞塞，喜行利药，以求速效，暂时通快，痞若再作，益以滋甚，是不知夫下多亡阴之意也。盖治痞，宜补脾健胃，有塞因塞用之妙法在焉。
　　
　　外治痞方用大黄、朴硝各一两为末，以大蒜同捣膏贴之。
　　○又方：先用荞麦面和成条，量痞大小围住，以麝二三分掺肉上，次以阿魏一二钱铺上，再用芒硝一二两盖之，随以青布隔药上，烧热砖四五块，轮流布上熨之。觉腹中气行宽快，即是痞消之效；内须服调养气血之药。
　　
　　十八、论恶心
　　恶心者，胃口作逆，兀兀欲吐欲呕之状，或又不能呕吐，觉难刻过，此曰恶心，而实胃口之病也。其症之因，则有寒、有食、有痰、有宿水、有火邪、有秽气所触、有阴湿伤胃，或伤寒疟痢诸邪之在胃口者，皆能致之。能察其虚实二者，则得其源矣。实邪恶心者，其来速，其去亦速，邪去则止。虚邪恶心者，必得胃气复者方愈。且此症之虚者，十居八九，即有挟食、挟痰之实邪，亦必由脾气不健，不能运化而然。治者，当知实中有虚，勿得妄行攻击，以伤胃气也。
　　
　　六君子汤
　　
　　治胃虚生痰，或兼吞酸、嗳腐、恶心者。
　　
　　人参（少者，山药炒黄三四钱代之）　白朮（二钱）　茯苓（钱半）　甘草（炙，一钱）
　　
　　陈皮（去白）　半夏（各钱半）
　　
　　生姜一钱，红枣三枚，温服。如上焦胀闷，或宿水痰滞者，宜用此药探而呕之。如爱热熨滚汤者，加炮干姜一二钱。如自利咽吐者，加炮干姜一钱，附子一钱。如恶心，或兼腹痛胀满者，加藿香、砂仁、白豆蔻、木香之属。如兼外感寒邪者，加桂枝。
　　
　　姜砂二陈汤
　　
　　（新）　治胃寒胀满，或伤生冷，或寒痰滞塞、恶心等症。
　　
　　干姜（炒，一二钱）　砂仁（炒，七八分）　陈皮（去白　半夏　茯苓（各钱半）　炙甘草（七分）
　　
　　温服。如气滞不快者，加浓朴。如伤湿者，加苍朮。如食滞者，加神曲、麦芽、山楂之属。如宿食宿水，在上焦者，宜用此汤探而吐之，或用盐炒红，淬水服，探吐最妙。
　　
　　调气平胃散
　　
　　治秽气感触，或冒寒邪，胀满、腹痛、恶心等症。
　　
　　浓朴（姜炒）　陈皮　苍朮（各钱半）　甘草　白豆蔻（去壳，微炒）　砂仁　檀香藿香（各八分）
　　
　　生姜引，温服。
　　
　　竹叶石膏汤
　　
　　治感冒暑热，火盛、烦躁、恶心。
　　
　　石膏（　，四五钱）　淡竹叶　桔梗　薄荷　木通　甘草（各一钱）
　　
　　十九、论脾胃
　　（兼饮食）
　　
　　人之始生，本乎精血，以立形体之基，其司在命门；人之既生，养以水谷，以成形体之旺，其司在脾、胃。胃主纳，脾主运。经曰：「脾胃者，仓廪之官，五味出焉」；又曰：「人受气于谷，谷入于胃，以传于肺，五脏六腑，皆以受气。」所谓阳明者，十二经脉之长也，人或先天有不足者，但得后天培养之力，则补先天之功，亦可居其强半。此脾胃之所关于人者，为甚重也。而人之伤其脾胃者有二：其伤于外也，惟劳苦最能伤脾，脾伤，则表里相通，而胃亦受其困矣；其伤于内者，惟忧思忿怒，最为伤心，心伤，则母子相关，而化源隔绝者为甚。
　　
　　此劳倦情志之伤，较之饮食寒暑为更多也。脾胃属土，恶寒喜暖，使非真有火邪，则寒凉之物，最宜慎用。昔柳公度善摄生以致寿，尝曰：「我不以气海熟生物、暖冷物，亦不以元气佐喜怒也。」此真善养脾胃者也。然则人之元气充盈，由于脾胃健旺，而诸病悉除，惟觉之早者得之耳。
　　
　　论东垣补中益气汤，以治劳伤感寒发热，及脾气下陷，或阳虚　疟可也；若全无表邪寒热，而但有中气亏甚者，大忌升柴。盖以味苦寒而性疏散，当此大虚之时，止宜纯补，而再兼疏散，安望成功！至于表疏自汗者，阴虚发热者，脾肺虚甚，气促似喘者，命门火衰而虚寒泄泻者，水亏火亢而吐血衄血者，四肢厥逆而阳虚欲脱者，皆不可用。若无人参，则更有不可用者矣。
　　
　　凡欲补土者，当先补火，亦有二焉：如不思饮食，此属阳明胃土受病，须补少阴君火，归脾汤是也；如人能食而不能化，此属太阴脾土受病，须补少阳相火，八味丸是也。盖补肾中之火以生土也，补肾中之水以滋土也。使徒以辛香燥热之物，以为助脾开胃，岂知太阴湿土，全仗以湿为用乎！如土得春夏时雨，而生化之妙以成。
　　
　　凡饮食积滞，必用消导。客垢不除，则真元不复，如戡乱后方可以致太平。积在上者吐之，在中下者下之。若积因于脾虚，不能健运药力者，或消补并行，或补多消少，或先补后消。洁古所谓「养正而积自除」，故前人必假参术赞助以成功也。不得专行攻积，以伤元气，而积愈滞，速其危矣。内有积聚门，所当参阅。
　　
　　凡五脏之邪，皆通脾胃，治者当知权宜。如肝邪之犯脾者，肝脾俱实，单宜平肝；肝弱脾强，舍肝而治脾也。心邪之犯脾者，心火炽盛，清火为急；心火不足，补火以生脾也。肺邪之犯脾者，肺气壅塞，当泻肺以疏脾之滞；肺气不足，当补肺以防脾之虚。肾邪之犯脾者，脾虚则水能反克，救脾为主；肾虚则启闭无权，壮水为先。至若胃不能纳，脾不能运，大虚之症，即速用十全大补，六味回阳，尤恐不及，而尚欲以楂、枳、曲、芽为永赖乎！是以脾胃受伤，但使能去其伤者，即是脾胃之药。此中理与机圆，姑举此以见其概也。
　　
　　凡吐泻之后，恶闻食气，或外胀而内不胀，此脾气虚极，宜用温胃汤，或理中东加附子之类。
　　
　　凡虚在下焦，阴中无阳，不能生土，宜附子理阴煎。
　　
　　凡善食而瘦者，多因有火。火微者清之，如生地、白芍、麦冬、竹叶、黄芩、知母之类。
　　
　　若火甚者，或随食随饥，或肤热便结，宜石膏、栀子、黄柏、苦参之属。然阳盛者，阴必虚，滋阴之药，须宜兼用。又有不能食而瘦者，必脾胃虚弱，宜四君子、归脾汤之类。兼寒者，宜理中。命门火衰者，宜右归丸、八味地黄之类主之。
　　
　　凡有喜食茶叶、生米者，胃有伏火也，自脉症有火象，当用滋阴清火之药。又有喜食炭者，胃寒而湿也，详察脉症，宜以健脾温胃为主。
　　
　　补脾化食汤
　　
　　（新）　治一切饮食停滞，胸腹胀痛，气口脉独沉大者。
　　
　　苍朮（钱半）　浓朴（姜炒）　陈皮　甘草　麦芽（炒）　山楂　神曲（炒）　枳壳（各一钱）
　　
　　砂仁　藿香　桂枝（各八分）　广香（三分）　茯苓（钱半）
　　
　　温服。如宿食在胸者，用此汤服一碗，以指探喉取吐；再服再吐，以尽为度。若在中下焦，胀痛拒按者，加生大黄三、四钱下之。不应，加芒硝二钱。下后，即须补脾药一二剂。未尽，仍复下之。余有化食新方，在积聚门，可用。
　　
　　归脾汤
　　
　　治思虑伤脾，不思饮食，或少食即胀，或火不生土，而时食时吐，是虚症也，不得用开胃消导之剂以再伤脾胃。
　　
　　人参（无者，以山药炒黄三钱代之）　黄　（蜜炙）　白朮　茯神　当归（各二钱）
　　
　　枣仁（炒，八分）　远志（八分）　甘草（炙，五分）　广木香（三分）　龙眼肉（七枚）
　　
　　食远服。如气虚血动，而无郁结疼痛者，去木香以避燥散，加陈皮代之。如脾虚屡补而仍不爱饮食者，必脾虚有火，右关脉沉滑，加土炒黄连六、七分。如大便不实，常吐冷痰，加炒干姜一钱。如食滞作胀，加炒神曲七、八分。如脾虚泄泻，加吴茱萸六分，肉豆蔻（面包，煨熟）一钱，或再加乌梅二个。如胃口不开，而食不下者，加草豆蔻仁（炒研）六、七分。
　　
　　芍药枳术丸
　　
　　治胃气不清，不思饮食，或食滞胀痛。大人小儿俱治。
　　
　　白朮（二两）　赤芍（酒炒，二两）　枳实（面炒，一两）　陈皮（一两）
　　
　　荷叶煎汤，煮老米粥为丸，米饮下，或开水下。如脏寒，加炒干姜五钱。
　　
　　苓术散
　　
　　（新）　治欲食过伤，腹胀有积，或起青筋，身体消瘦。
　　
　　人参（随便）　白朮（二两）　茯苓（两半）　苡仁（炒）　芡实（炒）　白扁豆（炒。各一两）
　　
　　淮药（炒，一两）　陈皮（五钱）　砂仁（炒，七钱）　桔梗（六钱）　神曲（炒，七钱）　甘草（炙）
　　
　　谷虫（各四钱）　白莲肉（去心，炒一两）　陈米（微火炒黄，用水淬，去水再炒，一两三钱）
　　
　　共研细末，加白糖少许，不次用开水调服。如有虫，加使君子肉八钱，川椒皮（微炒）三四钱。
　　
　　温胃汤
　　
　　（新）　治饮食伤脾，或吐或泻，或困倦多汗，六脉豁大无神。此大虚之候，速宜温补。即病去后不思食者，以阳气未舒，阴翳作滞，亦宜用此。
　　
　　人参　白朮（二钱）　扁豆（炒，二钱）　茯苓（一钱）　甘草（炙，八分）　砂仁（炒，五分）
　　
　　淮药（炒，二钱）　当归（钱半，泄者不用）
　　
　　藿香（六分）　陈皮（七分）　干姜（炒，一二钱）　生姜（八分）　莲肉（炒，二钱）　红枣（三枚）
　　
　　食远服。如泄甚者，加肉豆蔻（面煨）一、二钱。阳虚下脱不固者，加附子二钱，乌梅二个。腹痛者，加白芍（酒炒）钱半。
　　○如气滞服痛者，加木香、白芥子之属。
　　
　　顺气化滞汤
　　
　　（新）　治过食饮食，暴伤生命，以致腹痛胀满，或呕或泻者，此脾虚而气滞也。欲化食者，须当理气。
　　
　　浓朴（姜炒，一钱）　陈皮　藿香　香附　乌药　砂仁（炒。各一钱二分）　广香（五分）
　　
　　白芥子（炒研，八分）　山楂　麦芽（炒）　神曲（炒。各一钱）　苍朮（一钱）
　　
　　热服。如感外寒者，加桂枝一钱。如内寒滞痛者，加炮干姜、吴茱萸各七八分。如呕而兼痛者，加半夏钱半，丁香四分。
　　
　　附子理阴煎
　　
　　治虚在下焦，阴中无阳。此滋阴补火，脾土乃旺。
　　
　　熟地（五七钱）　当归（二三钱）　甘草（炙，一二钱）　干姜（炒，一二钱）　肉桂（钱半）
　　
　　附子（一二钱）
　　
　　温服。如水泛为痰，或呕或胀，加茯苓钱半，或加白芥子五分以行之。
　　○凡脾肾中虚等症，宜刚燥者用理中，欲温润者用理阴。须调补者，当先察此。
　　
　　备拣古来治脾胃诸病至简至稳神方于后，以便取用。
　　
　　胃脘痛，当心垂死，药入即吐，或大便不通，用元胡索三钱为末，酒调下即止。
　　○心脾胀痛，服醒脾药反胀者，用莪朮（面包煨）研末，水酒与醋煎服，立愈，以能破气中之血也。
　　
　　妇人多有是病。
　　○胃脘虫痛：良姜酒浸，香附醋浸，各焙各研，以虫因怒因寒而起也。困怒者，香附二钱，良姜一钱；因寒者，香附一钱，良姜二钱，米饮调，加生姜汁一匙，盐少许服之。
　　○饭饱心闷，用开水吞川椒皮二十粒。
　　○食即作痛，胃中有虫，用芜荑和面，炒黄为末，米饮下。
　　○食后又饥，用绿豆、糯米、小麦各一升，炒熟为末，滚水调服。
　　
　　凡脾胃痛，此与腹痛门、霍乱门、单方，俱可参阅用之。
　　
　　二十、论痰饮
　　（有湿痰、燥痰、风痰、热痰、寒痰、老痰、顽痰。有痰饮、悬饮、溢饮、支饮、伏饮。）
　　
　　人禀阴阳二气以生，有清有浊。阳之清者为元气，阳之浊者即为火；阴之清者为津液，阴之浊者即为痰。故痰者，乃津液不清，熏蒸结聚而成者也。夫饮入于胃，游溢清气，上输于脾，脾气散精，上归于肺，通调水道，下输膀胱，水精四布，五经并行，何痰之有！惟脾虚不能致精于肺，下输水道，则清者难升，浊者难降，留滞中膈，瘀而成痰。是脾为生痰之源，故治痰先治脾。脾复健运之常，而痰自化矣。虽然，人但知痰之标在脾，而不知痰之本在肾。肾有阴阳，阴虚则水泛为痰，痰清而稀；阴虚则火动，火结为痰，痰稠而浊。稠者为痰，稀者为饮。痰有五，饮亦有五，症各不同，治法迥殊。（条列分治于后。）至于脾、肺二家之痰，尤不可混。脾为湿土，喜温燥而恶寒，故二朮、星、夏为要药；肺为燥金，喜凉润而恶燥，故二冬、地黄、桔梗为要药。又毋过于寒凉以伤脾土，中带脾药以生肺金，方为善治。故曰：「治痰不理脾胃，非其治也。」然脾有虚、实之分，如湿滞太过者，脾之实也；土衰不能制水者，脾之虚也。至于肾，不是火衰不能生土，即是水亏而虚火上炎以烁肺，只有虚焉而已，可不知乎！
　　
　　脉候
　　肝脉软而散，色泽者，病溢饮。偏弦者为饮，浮滑者为饮，沉而滑者，悬饮。饮脉皆弦，微沉滑。左右关脉实而滑者，膈上有痰，可吐。眼胞及眼下如烟煤者，痰也。痰得涩脉，难愈。
　　
　　加味二陈汤
　　
　　（新）　治脾经湿滞，痰甚而脉弦滑者。
　　
　　半夏（二钱半）　茯苓（三钱）　陈皮（二钱）　甘草（一钱）　苍本（一钱三分）　桔梗（一钱）
　　
　　姜六分，枣一枚，水煎服。若呕吐吞酸，胃脘痛，呃逆，加丁香九粒。若胸膈不快，加香附八分，枳壳一钱。食滞，加神曲一钱。
　　
　　麻桂二陈汤
　　
　　（新）　治外冒风寒，痰嗽、寒热、头痛、身疼、鼻塞声重。
　　
　　陈皮（钱半）　半夏（二钱）　茯苓（二钱）　甘草（一钱）　桔梗（钱半）　枳壳（一钱）
　　
　　苍朮（钱半）　浓朴（姜炒，一钱）　麻黄（五七分）　桂枝（一钱）　白芷（一钱）　川芎（一钱）
　　
　　黄芩（一钱）　防风（一钱）
　　
　　姜五分，水煎，热服。头痛，加北细辛三分。如体虚者，加当归一钱三分，白芍七分。
　　
　　有汗者，去麻黄。即久咳不止者，去桂枝，加杏仁（去皮尖）十三粒，亦效。
　　
　　归脾汤
　　
　　治脾虚生痰，其痰易来，或满口痰水，或夜间更甚。
　　
　　人参（一钱，无者以山药炒黄三钱代之）　黄　（蜜炙）　白朮　茯苓（各二钱）　枣仁（炒，钱半）
　　
　　远志　当归（各一钱）　甘草（炙，一钱）　木香（三分）
　　
　　加圆眼七枚，莲肉九粒，煎服。伤肉食者，加山楂肉钱半，即六君子汤亦妙。如胃虚兼有寒者，上二方，加干姜（炒焦）一钱。如脾经有湿者，加半夏（姜炒）二钱。
　　
　　元芩二陈汤
　　
　　（新）　治痰多夜甚，脾湿，及肺有微火者。
　　
　　陈皮（钱半）　半夏（二钱）　茯苓（二钱）　甘草（一钱）　元参（一钱三分）　黄芩（二钱）
　　
　　连翘（一钱）　马兜铃（五分）
　　
　　水煎服。加枳壳、桔梗各一钱更佳。
　　
　　补阴益脾汤
　　
　　（新）　治劳极伤脾，则食少恶心；疲极又伤肝肾，则水液妄行。此命门火衰，不能以生土也。
　　
　　白朮（二钱）　陈皮（一钱）　山药（钱半）　茯苓（一钱二分）　熟地（三钱）　当归（二钱）
　　
　　甘草（炙，一钱）　附子（钱半）　干姜（炒，八分）
　　
　　水煎服。若虚阳上燥者，冰冷服。即八味地黄丸亦为正治。
　　
　　清燥汤
　　
　　治肺被火烁，咳痰不来，喉痒便燥，脉不虚者。
　　
　　天冬（二钱）　麦冬（二钱）　白芍（一钱）　贝母（钱半，炒研）　款冬花（一钱三分）　甘草（一钱）
　　
　　百合（二钱）　当归（钱半）　生地（二钱）　栀仁（一钱）　丹皮（一钱）　桔梗（钱半）
　　
　　水煎服。如干燥喘嗽者，加熟地三钱。
　　
　　小胃丹
　　
　　上可去胸膈之痰，下可去肠胃之痰。
　　
　　芫花　大戟　甘遂（面裹煨各五钱。）　黄柏（炒焦，一两）　大黄（酒蒸，两半）
　　
　　上为细末，粥糊丸，麻子大，每服二三十丸，用白汤一口送下，即睡，以动膈上之湿痰热积。欲利下，则空心服之。病久体虚者，以人参或白朮煎汤下之。
　　
　　滚痰丸
　　
　　治一切湿热食积等痰，窠囊老痰。
　　
　　礞石（　黄，一两）　大黄（酒蒸，四两）　黄芩（四两）　沉香（三钱）
　　
　　上为细末，水丸，每服三五十丸，即仰卧，令药徐徐而下。服后，须半日勿饮食起坐，必使上焦痰积过膈入腹，然后动作，方能中病。或病甚者，多服无妨。
　　
　　化痰丸
　　
　　润燥开郁，降火消痰。治老痰郁痰，结成黏块，凝滞喉间，肺气不清，吐咯不出，因火邪上炎而结也。惟缓治乃效。
　　
　　天冬（去心）　黄芩（酒炒）　海石（另研）　栝蒌仁（去油）　橘红（各一两）　连翘香附（淡盐水浸炒）　桔梗（各五钱）　青黛（飞去泥沙，另研）　芒硝（另研。各三钱）
　　
　　上为细末，蜜丸，绿豆大，淡姜汤送下五六十丸。
　　○此等老痰，好酒人多有之。肺与胃脘，皆火邪所熬而成。此方，天冬、黄芩泻肺火，海石、芒硝咸以软坚，栝蒌润肺消痰，香附、连翘开郁降火，青黛去郁火，故不用辛燥等药。
　　
　　千缗汤
　　
　　治痰喘不得卧，人扶而坐，一服即安。
　　
　　半夏（炮，七个）　甘草（炙）　皂角（炙。各一寸）　生姜（一大指）
　　
　　水煎服。
　　
　　加味补中益气汤
　　
　　治气虚痰甚。若不固中气以运痰，而再攻之，则胃气虚，痰愈甚矣。
　　
　　人参　黄　（蜜炙）　白朮　甘草（炙。各钱半）　当归（一钱）　陈皮（五分）　升麻（蜜炒）
　　
　　柴胡（酒炒。各三分）　茯苓（钱半）　半夏（二钱）
　　
　　姜五分，枣二枚，水煎服。有无力服参者，或以山药三钱（炒黄）代之，或以目今所出北条参三钱代之，权宜用之而已。
　　
　　五痰五饮，分析症治，但宜酌虚实用之，不得泥执而不化也。
　　
　　脾经曰湿痰：脉缓体重，腹胀食滞，其痰滑而易出。（二陈汤。虚者六君子汤。）
　　
　　肺经曰燥痰：脉涩，气上喘促，恶寒，其痰涩而难出。（利金汤。润肺饮。）
　　
　　肝经曰风痰：脉弦，燥怒，二便秘涩，其痰青而多泡。（防风丸。川芎丸。）
　　
　　心经曰热痰：脉洪，烦热，心痛，口燥，其痰坚而成块。（小黄丸。大黄丸。）
　　
　　肾经曰寒痰：脉沉，心怖，足寒而厥，其痰稀有黑点。（胡椒理中丸。八味地黄丸。）
　　
　　痰饮：水走肠间，辘辘有声，心下极冷，其体忽瘦。（桂苓甘术汤主之。）
　　
　　悬饮：饮后，水流在胁下，咳唾引痛。（十枣汤下之。）
　　
　　溢饮：钦水流于四肢，当汗不汗，身体疼重。（大青龙汤汗之。）
　　
　　支饮：咳逆，喘促不得卧，其形如肿。（五苓散，泽泻汤利之。）
　　
　　伏饮：膈满呕吐，喘咳恶寒，背痛多泪。（倍术丸）
　　
　　更有一种非痰非饮，时吐白沫，不甚稠黏，此脾虚不能约束津液，宜六君子东加益智仁以摄之。
　　
　　二陈汤
　　
　　治脾经湿痰。除肺经燥痰、肾经虚痰不用之外，凡一切痰病，俱用为主治。
　　
　　陈皮（二钱）　半夏（三钱）　茯苓（二钱）　甘草（钱半）
　　
　　姜一钱，水煎，热服。
　　
　　六君子汤
　　
　　治脾胃虚弱，痰饮甚者。
　　
　　人参　白朮　茯苓（各一钱）　半夏　陈皮（去白。各钱半）　甘草（炙，五分）
　　
　　姜五片，水煎服。若痰滞气逆，加木香。
　　
　　利金汤
　　
　　治肺经气壅咳痰。
　　
　　枯梗　贝母（炒）　陈皮（去白。各二钱）　枳壳（麸炒，八分）　茯苓（钱半）　甘草（五分）
　　
　　姜三片，水煎服。
　　
　　润肺饮
　　
　　治肺经火邪，燥咳气喘，喉痒痰涩。
　　
　　贝母（糯米拌炒）　天花粉（各三钱）　桔梗（一钱）　甘草（五分）　麦冬　橘红　茯苓（各钱半）
　　
　　生地（二钱半）　知母（酒炒，七分）
　　
　　姜三片，水煎服。
　　
　　防风丸
　　
　　治肝经一切风痰。
　　
　　防风　川芎　天麻（酒浸一夜）　甘草（各二两）　朱砂（三钱，细研，水飞为衣）
　　
　　上为细末，蜜丸，重钱半，每服一丸，荆芥汤化下。
　　
　　川芎丸
　　
　　治肝经风痰，清上利膈。
　　
　　川芎　苏薄荷叶（各三两半）　防风（一两二钱）　细辛（二钱半）
　　
　　蜜丸，每丸五分重，临卧，茶嚼下。
　　
　　小黄丸
　　
　　治心经热痰，烦躁心痛。
　　
　　南星　半夏　黄芩（等分）
　　
　　上为末，姜汤为丸，白汤下七八十丸。
　　
　　大黄丸
　　
　　治症同上而重者。
　　
　　天花粉　黄连（各三两）
　　
　　为末，竹叶煎汤糊丸，每服三钱，姜汤下。
　　
　　胡椒理中丸
　　
　　治肾经寒痰，心怖寒厥，不思饮食。
　　
　　款冬花（去梗）　胡椒　荜茇　甘草　良姜（各二两）　细辛（八钱）　陈皮　干姜（炒。各一两）
　　
　　白朮（三两）
　　
　　为末，蜜丸，米饮下三十丸。按此方纯阳，寒重可服，此脾病则宜，若肾经虚寒，当用八味地黄丸。
　　
　　桂苓甘术汤
　　
　　治肠有水声，心下极冷。
　　
　　茯苓（四钱）　桂枝（钱半）　白朮（三钱）　甘草（一钱）
　　
　　水煎服。
　　
　　十枣汤
　　
　　治胁下有水，咳唾引痛。
　　
　　芫花　甘遂　大戟（等分）
　　
　　水煎大枣十枚，取八分，入药七分，平旦温服。若不效，再服五分。
　　
　　大青龙汤
　　
　　治水流四肢，身体疼重。
　　
　　麻黄（二钱，去节）　桂枝（一钱）　甘草（一钱）　石膏（三钱）
　　
　　姜一钱，枣一枚，水煎服。
　　
　　泽泻汤
　　
　　治咳逆难睡，其形如肿。
　　
　　白朮（一两）　泽泻（八钱）
　　
　　水煎服。
　　
　　倍术丸
　　
　　治咳喘呕吐，恶寒背痛。
　　
　　白朮（二两）　肉桂　干姜（炒。各一两）
　　
　　蜜丸。每服三十丸，米饮下。并治五饮俱效。
　　
　　备拣古来治痰至筒至稳神方于后，以便取用。
　　
　　痰因表者汗之，因里者下之，挟湿者分利之。痰在膈上，必用吐法。胶固稠浊之痰，吐之可开。痰在经络中，非吐不可，吐中有发散之义。（吐法，用盐四五钱，于锅中炒红色，乃入以水，煮至将滚之际，试味稍淡，每用半碗饮之；渐次增饮，自然发吐。以去病而止。）痰在肠胃间可下。痰在四肢，惟竹沥能达。痰在胁下，惟白芥子能除。痰在皮里膜外，非姜汁、竹沥不能达。热痰、火痰，宜青黛、黄芩、花粉、连翘、石膏之属。火炎上者，用流霞膏。（方载于后。）
　　
　　老痰，宜海石、栝蒌、贝母；兼火盛胶固者，化痰丸。（方载于前。）实痰、火痰，宜滚痰丸（方载于前。）最效，但不宜多用。风痰，用南星、白附子。湿痰，用苍朮、白朮、半夏、茯苓、泽泻。食积痰，用神曲、麦芽、山楂。酒痰，用花粉、黄连、白朮、砂仁，或五苓散、四苓散分利之。痰核，在咽喉，咯唾不出者，于化痰药中加栝蒌、海石、朴硝、海藻，佐以姜汁。荆沥治痰速效，能食者用之。竹沥非姜汁不能行经络。二沥佐以姜汁，治经络之痰最效。痰中带血者，宜加韭汁、海石，热痰能清，湿痰能燥，坚痰能软，顽痰能消。可入丸药，可入煎药。
　　
　　南星、半夏，治风痰、湿痰。石膏，堕痰火极效。黄芩治热痰，假其下行也。枳实治痰，有冲墙倒壁之功。五倍子治老痰，佐以他药治顽痰，人鲜知也。天花粉治膈上热痰。元明粉治热痰、老痰。硝石、礞石，消结痰，降痰火；研末和白糖置手心中，以舌舐服。苍朮治痰饮成窠囊。小胃丹（方载于前。）治食积饮，不可多服，虚者勿用。中气不足之痰，须用参　。
　　
　　内伤挟痰，必用参、　、白朮，佐以姜汁传送，或加半夏、茯苓。
　　
　　流金膏
　　
　　治一切火痰咳逆。
　　
　　石膏（微　，研细）　大黄（酒蒸晒九次。各二两）　黄芩（酒洗）　橘红（各两半）　连翘桔梗　贝母（各一两）　胆星　苏薄荷叶　香附（各五钱）
　　
　　为细末，蜜丸弹子大，日夜细嚼一丸，白汤一二口送下，忌一切湿热酒炙等物。
　　
　　吴仙丹
　　
　　治胃寒痰饮，头痛背寒，呕酸不食。
　　
　　茯苓（五两）　吴茱萸（汤泡七次，焙干，四两）
　　
　　共研末，蜜丸。前后痰方无及此者。
　　
　　二十一、论积聚
　　经曰：「积者阴气也，五脏所生，上下左右，痛有定处，本有形也。聚者阳气也，六腑所成，上下左右，痛无常处，此无形也。」有形者，或饮食脓血之类，渐积成块，属在血分，血有形而静也。无形者，或胀或痛，随触随发，属在气分，气无形而动也。夫饮食成积，因风寒而凝，虚邪中人，留于肠胃之外，募原之间。治者遇无形之聚，散之为易；有形之积，破之若难，惟攻补得宜，庶可收效。凡积聚未久，元气未损者，速速攻之，缓则养成其势，反为难制。若积聚久而元气虚，先补脾胃，后用攻伐。且不论其积去多少，又补又攻。若积去半，纯用甘温调养，使脾土健运，则余积自消矣。至于正气亏弱，惟有补之一法，或稍加破积之味，以渐收功。经曰：「壮者气行则愈，怯者着而为病。」故知养正则邪自除。若愈攻则愈虚，是不死于积，而死于攻，非善治者也。又有五脏之积，并　、瘕、　、痞、癖等症，分列于后，亦须博考广识。凡饮食留滞，多成痞积，在左胁膈膜之外。盖以胃之大络，名曰虚里，出于左乳下，其动应衣，此阳明宗气所出之道也。然食因外寒，或因内寒而凝滞，久则郁而为热。更有因风以致积，积成，则症已非风。治者，当治所留，不可发散，以伤真气。
　　
　　又不得纯用辛热，使阴血干涸，以郁火得助而愈热矣。
　　
　　脉候
　　坚强者生，虚弱者死。沉细附骨者积也。沉而有力为积。沉紧者为寒积，浮而牢者为积聚。浮大而长，脾有大积。
　　
　　化滞丸
　　
　　治一切积聚。久涸者磨之自消，暴滞者导之自去。
　　
　　南木香　丁香　青皮　橘红　黄连（各一钱二分）　莪朮（煨）　二棱（各二钱半）
　　
　　半夏（钱半）
　　
　　八味共研细末，后用巴豆去壳，滚水泡去心膜，以醋浸少顷，慢火熬至醋干，用二钱；次用乌梅肉三钱以慢火熬成膏，再用白面四钱滚水调发，合前药末捣为丸，萝卜子大。每服五、七丸，五更空心用陈皮汤下。不欲通者，以津下。若知积系何物，取本物汁冷下。停食饱闷，枳壳汤下。吐食，以津咽下即止。妇人血气积痛，当归汤下。赤痢，甘草汤下。白痢，冷干姜汤下。心痛，石菖蒲汤下。诸气痛，生姜陈皮汤下。肠气痛，茴香汤下。
　　
　　若欲推荡积滞，加三、五丸，热姜汤下。利多不止，饮冷水一二口即止。此药得热则行，得冷则止。小儿疳积，量儿大小，白汤下。妊妇勿服。加沉香、檀香、砂仁、香附更效。
　　
　　胜红丸
　　
　　治脾积气滞，胸满呕吐，大人酒积，妇人血积，小儿食积。上方治体旺而积重，攻之峻剂；此方治体弱而积轻，攻之次剂。
　　
　　三棱　蓬术（各醋炒）　青皮　陈皮（各一两）　干姜（泡）　良姜（各五钱）　香附（炒，二两）
　　
　　木香（三钱）　槟榔（五钱）　枳壳（三钱）
　　
　　上为末，醋糊丸，米饮下。
　　
　　和中丸
　　
　　治胃虚停滞，久病不食，不堪攻击，用此消导渐磨。
　　
　　白朮（面炒，二两四钱）　浓朴（姜炒，二两）　陈皮（两半）　半夏（一两）　槟榔（五钱）　枳实（五钱）　甘草（炙，四钱）　木香（二钱）
　　
　　共研末，生姜汁调蒸为丸，开水下。
　　
　　排气饮
　　
　　治无形气聚，胀满刺痛，散之自愈。
　　
　　陈皮（去白，钱半）　木香（七分）　藿香（钱半）　香附（二钱）　枳壳（钱半）　泽泻（钱半）
　　
　　乌药（二钱）　浓朴（一钱）
　　
　　水煎服。如食滞，加山楂、麦芽各二钱。如寒滞者，加炒干姜、吴茱萸、肉桂之属。
　　
　　如气逆之甚者，加白芥子、沉香、青皮、槟榔之属。如呕而兼痛者，加半夏、丁香。如痛在小腹，加小茴。如兼疝者，加荔枝核煨熟捣碎，用二三钱。
　　
　　芍药枳术丸
　　
　　治有积痞，而攻补俱未便，当以调理脾胃为主。
　　
　　白朮（面炒，二两）　赤芍（酒炒，二两）　枳实（面炒，一两）　陈皮（一两）
　　
　　用荷叶煎汤，煮陈米粥为丸，滚水送下。如脏寒，加炒干姜五钱。
　　
　　凡脾肾不足，多有积聚。盖脾虚则中焦不运，肾虚则下焦不化。无论有形无形，但以正气为主，则邪自除。如虚在脾胃者，宜归脾汤（方载痰饮。）之类。肾虚者，宜八味地黄丸。若肝肾虚寒，用：
　　
　　暖肝煎
　　
　　治肝肾虚寒，气滞疼痛。
　　
　　当归（二三钱）　枸杞（三钱）　茯苓（二钱）　小茴（一钱）　肉桂（钱半）　乌药（二钱）
　　
　　沉香（一钱，或木香亦可）
　　
　　姜三片，煎服。如寒甚者，加吴茱萸，或加附子。
　　
　　三圣膏
　　
　　治积聚在募原之间，非药所能至，用膏贴之。
　　
　　锻石（十两）　肉桂（五钱）　大黄（一两）
　　
　　将锻石筛过，炒红，用醋熬膏，入大黄、肉桂末搅匀，瓦器封贮，纸摊炙热，贴患处，常熨之。
　　
　　芦荟丸
　　
　　治积久成疳，乃经络壅滞，致动肝脾阳明之火，故有口糜、牙龈臭烂及体瘦、潮热、不食等症。
　　
　　芦荟　胡黄连　黄连（炒）　木香（减半）　白芜荑（炒）　青皮（各五钱）　当归茯苓　陈皮（各两半）　甘草（炙，七钱）
　　
　　为末，米糊丸，米汤下。
　　
　　备录分类治积诸方于后，以便取用。
　　
　　酒积：轻者，葛根、神曲、黄连、白豆蔻；甚者，甘遂、牵牛。
　　
　　气积：轻者，木香、枳壳、浓朴、橘红；甚者，枳实、牵牛。
　　
　　血积：轻者，干漆、桃仁、归尾、赤芍、红花；甚者，大黄、虻虫、水蛭、穿山甲、花蕊石。
　　
　　痰积：轻者，半夏、栝蒌；甚者，滚痰丸。老痰用海石。（痰在脾里膜外用白芥子。）
　　
　　水积：轻者，五苓散；甚者，用商陆、甘遂、芫花。
　　
　　茶积：轻者，姜黄、芝麻；甚者，吴茱萸、椒姜。
　　
　　疟积：鳖甲、草果。
　　
　　癖积：轻者，三棱、蓬术；甚者，巴霜、大黄。
　　
　　果积：丁香、肉桂、麝香。
　　
　　谷食积：轻者，麦芽、谷芽、神曲、砂仁；甚者，鸡内金（即鸡肫皮）。
　　
　　肉积：轻者，山楂、阿魏；甚者，　砂、硝石。
　　
　　面积：萝卜子，姜酒煎。
　　
　　鱼鳖积：紫苏、橘皮、木香、姜汁。白马尿专治鳖瘕积，以鲜虾食之，不痛，乃鳖瘕。
　　
　　狗肉积：杏仁、山楂。
　　
　　蛋积：白豆蔻、橘杠、豆豉、姜汁。
　　
　　虫积：雄黄、锡灰、槟榔、雷丸、芜荑、榧子、使君子、川楝子。
　　
　　凡治积者，审之何经受病、何物成积，见之既确，发直入之兵以讨之，不用群队之药以分其势，何患不愈！至于补后攻，攻后补，因时制宜可也。
　　
　　五脏所生之积，其症其方，备录于后。用者，须知因人变化。
　　
　　肥气丸
　　
　　治肝之积，名曰肥气，在左胁下如覆杯，令人呕逆；或痛引小腹，足寒转筋。
　　
　　柴胡（二两）　黄连（七钱）　浓朴（五钱）　川椒（炒，三两）　甘草（三钱）　广术（炮）　昆布皂角（去皮、筋、子，煨）　人参（各钱半）　茯苓　川乌（炮。各钱半）　干姜　巴霜（五分）
　　
　　为细末，蜜丸。初服二丸，以后渐加。利多，饮两口冷水即止。
　　
　　息贲丸
　　
　　治肺之积，名曰息贲，在右胁下如覆杯，气逆背痛，久则喘咳。
　　
　　浓朴（姜炒，四钱）　黄连（六钱）　干姜（炮）　人参　茯苓　川椒　紫芫（各七分）
　　
　　桂枝　桔梗　三棱（炮）　天冬　陈皮　川乌（炮）　白豆蔻（各五分）　青皮　巴霜（各三分）
　　
　　丸法。服法同上。积去大半，勿服丸，当服补药。
　　
　　伏粱丸
　　
　　治心之积、名曰伏梁，起脐上，大如臂，上至心下，久则令人烦心。
　　
　　黄连（七钱）　人参　浓朴（姜炒。各二钱）　黄芩（钱半）　肉桂　茯神　丹参（各一钱）
　　
　　川乌（炮）　红豆　菖蒲　干姜（炒）　巴霜（各三分）
　　
　　丸法。服法同上。
　　
　　奔豚丸
　　
　　治肾之积、名曰奔豚，发于少腹，上至心，若奔豚状，上下无定，久则喘逆，骨萎，少气。
　　
　　浓朴（姜炒，七钱）　黄连（五钱）　苦楝子（酒炒，二钱）　茯苓　泽泻　菖蒲（各二钱）
　　
　　元胡（钱半）　附子　全蝎　独活（各一钱）　乌头（炮）　丁香（各五分）　巴霜（四分）　肉桂（三分）
　　
　　丸法。服法同上。秋冬另加浓朴五钱。
　　
　　痞气丸
　　
　　治脾之积，名曰痞气，在胃脘，大如覆杯，痞蹇吐泄，久则饮食不扶肌肉。
　　
　　浓朴（姜炒，五钱）　黄连（八钱）　吴茱萸（泡，三钱）　黄芩　白朮（各二钱）　茵陈（酒炒）
　　
　　砂仁　干姜（炒。各钱半）　茯苓　人参　泽泻（各一钱）　川乌（炮）　川椒（各五分）
　　
　　巴霜　肉桂（各四分）
　　
　　丸法。服法同上。
　　
　　二十二、论、瘕、、痞、癖等症
　　者，得之伤食，胁痛吐逆，饮食不下。其治以补脾为主，佐以消磨。
　　
　　瘕者，得之伤血，胁间有块如石，按之痛引少腹，去来无常，肚硬而胀，食减餐泥，假物成形，如血鳖之类，成为疳积。总因气血俱虚，风寒袭于外，饮食滞于中，久而不化，邪并于阴而为　，邪并于阳而为瘕。治宜调养脾胃。磨积消疳，奏效迟缓。
　　
　　者，因气滞为积，其皮浓，在肌肉之间，有可见者也。治宜理气补气，待正气旺，用艾炷之。（凡灸法，用艾揉熟，其软如绵，为黄豆大一炷，安上灸之。灸至将痛难忍，去之，又用一炷灸之。总以二三十炷为定。如是者连灸几日，不必伤肉起泡，最妙。）
　　
　　痞者，得之伤气，胸腹膨胀，刺痛往来，是热气蕴于胸膈之间，停饮聚于腹胁之内，于是荣卫不得流行，脏腑不得宣通，而乃成结也。惟宜安胃养脾，佐以顺气化滞之品。盖胸为受气之所，非有物也，不可作有形攻治。
　　
　　癖者，是因积得之。其症如肠癖之疾，似痢非痢，肚腹干痛，心胸满闷，久则顽结不散，有类痞状，多在隐僻之处。又有食癖、乳癖、痰癖、虚癖、惊癖之分，其伤气血一也。治宜调气养血。血气一旺，然后因其症而治之，庶得全愈。
　　卷之九　杂证
　　二十三、论咳嗽
　　（咳者，无痰有声，肺病也；嗽者，有痰无声，脾病也；咳嗽者，有痰有声，肺脾俱病也。）
　　
　　经曰：「肺令人咳」；又曰：「五脏六腑，皆令人咳，不独肺也」；丹溪曰：「咳嗽有风、寒、火、痰、虚劳、郁结、肺胀之异」。然总其纲领，不过外感内伤而已。风寒暑湿伤于外，则先中于皮毛；皮毛为肺之合，肺邪不解，他经亦病，故自肺而后传于诸脏；此肺为本，而脏为标也。邪自表而入者，病在阳，宜辛温以散之。药不宜静，静则留连不解，变生他病，故忌寒凉收敛，经所谓肺欲辛是也。若形病俱虚，又当补中气而佐以和解；倘专于发散，恐肺气益虚，腠理益疏，邪乘虚入，病反增剧矣。至于劳欲情志伤于内，则脏气受伤，由阴分而生病及上焦，故自诸脏而后传于肺。此脏为本，而肺为标也。息自内而生者，病在阴，宜甘以壮水，润以养金。药不宜动，动则虚火不宁，燥痒愈甚，故忌辛香燥热，经所谓辛走气，气病无多食辛是也。若命门火衰，不能归元，则桂、附在所必用；否则气不化水，络无补于阴也。或有因于火者宜清，因于湿者宜利；因痰者消之，因气者理之，随其证而调治。至于老人、虚人，宜以温养脾肺为主，稍稍治标可也。若欲速愈，而亟攻其邪，则危矣。
　　
　　凡风、寒、暑、湿，有不为嗽者，盖因所感者重，不留皮毛，径伤脏腑，而成伤寒、温热诸病也。七情亦有不为嗽者，盖病尚浅，只在本脏，未传于肺也。所以外感以有嗽为轻，而七情之嗽，必久而后发为重也。
　　
　　凡咳嗽，其气从脐下逆奔而上者，乃肾虚不能收气归元，切勿徒事于肺，当以骨脂安肾丸主之。
　　
　　凡咳而无痰者，咳为重，主治在肺。因痰而致咳者，痰为重，主治在脾。治脾而痰自除，不必用肺药以治咳也。但脾有虚实、湿热、郁结多证，宜详察治之。
　　
　　凡虚弱之人，感外邪而咳嗽，不察者，见发热遂认为火，见咳嗽遂认为劳。不明表里，率用滋阴降火等剂，使内外俱寒，邪留不解。俗云：「伤风不愈变成劳」，此治者之误也。
　　
　　凡干咳嗽，暴得者乃火郁于肺中，久病者系内伤亏损，肺肾不交，津液枯涸而然。但看有火无火，不得概视。无火者，止因肺虚，补气自能生精；脏寒者，非辛不润，补阳自可生阴。若兼内热有火者，须保真阴，壮水自能制火。使徒知消痰开郁，将见气愈耗，水愈亏，未免为涸辙之鲋矣。
　　
　　凡咳嗽声哑者，以肺属金，金实则不鸣，金破亦不鸣。金实者，以肺中有邪，非寒邪即火邪也。寒者宜温、宜辛，火者宜甘、宜清。金破者，以真阴受损；非气虚即精虚也。气虚者宜补阳，精虚者宜补阴，与干咳证参酌用之。
　　
　　凡专用寒凉以治咳嗽者，固不必齿；间有用参、　者，不知先壮水以制火，而遽投参、以补阳，反使阳火愈旺，而金益受伤，此不识先后著者也。
　　
　　脉候
　　浮风，紧寒，数热，细湿，房劳涩难。右关濡者，饮食伤脾。左关弦短，疲极肝伤。浮短伤肺，病当咳嗽。洪滑多痰，弦涩少血。脉出鱼际，气逆喘急，浮直而濡者易治。上气喘急，面浮肿，肩抬鼻扇，脉浮大者死。脉弱者可治，实大坚数者死。咳而脱形，身热，脉小坚急者死，沉紧者死，小而伏者死。浮软者生。咳而呕，腹满而泄，弦急欲绝者死。
　　
　　加味二陈汤
　　
　　（新）　治四时感冒，咳嗽、寒热、身痛、鼻塞。即病愈而咳痰、久不止者并治。
　　
　　陈皮（去白，钱半）　半夏（二钱）　茯苓（钱半）　甘草（一钱）　桔梗（二钱）　枳壳（钱半）
　　
　　桂枝（一钱）　杏仁（去皮，一钱）　苍朮（一钱）　当归（一钱）　柴苏叶（七分）　北细辛（三分）
　　
　　生姜八分，水煎，热服。如肺寒而邪不散者，加麻黄（留节）六、七分。若肺有火者，加黄芩一钱；甚者，再加栀仁（炒黑）七、八分。如痰盛气滞，胸胁不快者，加白芥子七、八分。如咳嗽遇秋冬即发者，此寒包热也，但解其寒，其热自散，宜用此方加麻黄（去节）七、八分。
　　
　　益阴去邪汤
　　
　　（新）　治阴虚脉弱，外感咳嗽，或肾气不足，水泛为痰。
　　
　　陈皮（钱半）　半夏（二钱）　茯苓（钱半）　甘草（一钱）　当归（二钱）　沙参（二钱）
　　
　　女贞子（二钱）　熟地（三钱）　山药（钱半）
　　
　　生姜钱半，水煎服。如便不实者，去当归，加白朮钱半。如寒甚而嗽不止者，加细辛四分。如喘急者，加麻黄七分，但当加白芍一钱，以防麻黄之重表也。
　　
　　左归饮
　　
　　治虚劳咳嗽，金被火刑，以壮水济火为主，庶肺清嗽止。
　　
　　熟地（三钱，或七、八钱）　山药（二钱）　枸杞（钱半）　甘草（炙，一钱）　茯苓（钱半）
　　
　　枣皮（一钱）　麦冬（一二钱）　当归（二钱）　白芍（钱半）　丹皮（一钱）
　　
　　水煎服。或加生地一、二钱。如五心热，加元参钱半。如肾热骨蒸，加地骨皮钱半。
　　
　　即六味地黄丸亦妙。
　　
　　右归饮
　　
　　治阳亏于下，以致脾困于中，肺困于上，而为喘促、泄泻，畏寒、脉弱，咳嗽不已者。但补其阳，而嗽自止。
　　
　　熟地（三钱，或七、八钱）　山药（炒，二钱）　枣皮（一钱）　枸杞（二钱）　甘草（炙，二钱）
　　
　　杜仲（姜制，二钱）　肉桂（一、二钱）　附子（制，二、三钱）
　　
　　水煎服。如血少，腰膝软痛者，加当归二钱。即八味地黄丸亦妙。
　　
　　清火宁肺汤
　　
　　（新）　治水亏于下，火烁肺金，喉痒咳嗽，尺脉滑数。
　　
　　当归（二钱，血虚有热者用一钱）　白芍（二钱）　青蒿（一钱）　生地（二钱）　麦冬（二钱）
　　
　　栀子（炒，一钱）　黄芩（一钱）　甘草（一钱）
　　
　　水煎服。如火盛烦躁，加真龟胶二钱，化服。如肾虚精涸，加熟地三五钱。此清热以存其水也。
　　
　　逍遥散
　　
　　治暴得干咳，火郁痰滞。
　　
　　当归　白芍　白朮　茯苓　甘草　柴胡　桔梗（各钱半）　薄荷叶（三分）
　　
　　煨姜五分，水煎服。
　　
　　贝母丸
　　
　　治肺火干咳，久不愈者。
　　
　　川贝母为末二两，蜜和丸，细嚼服之，用开水少许送下，仰卧一刻。如火甚者，用上清火宁肺汤亦可。
　　
　　杏仁丸
　　
　　治久嗽，及老人咳嗽喘急，不能睡卧，服此立愈。
　　
　　杏仁（去皮尖，炒）　胡桃肉（去皮）
　　
　　等分，研为膏，加炼蜜为丸，如弹子大。每服一丸，细嚼，姜汤下。
　　
　　九仙散
　　
　　治一切咳嗽不已。
　　
　　人参（难办者，用沙参）　款冬花　桔梗　桑白皮　阿胶　贝母（各一钱）　五味子　乌梅肉（各五分）　粟壳（蜜炙，二钱）
　　
　　姜一片，枣一枚，水煎服。若咳嗽未久者，忌服。
　　
　　罂粟丸
　　
　　治一切劳嗽如神。
　　
　　粟壳（新者一半，去蒂，焙；陈者一半，泡去筋膜炒，各二两）
　　
　　为末，蜜丸。临卧嚼服二钱，即睡。
　　
　　四七汤
　　
　　治七情气郁，上逆为咳。
　　
　　半夏（二钱）　茯苓（钱半）　浓朴（姜炒，一钱）　紫苏叶（八分）
　　
　　生姜一钱，红枣二枚，水煎服。
　　
　　安肾丸
　　
　　治肾虚咳逆，烦冤。
　　
　　肉桂　附子（制，各二钱）　巴戟（去心）　白蒺藜（炒，去刺）　山药　茯苓　肉苁蓉（酒浸，去甲）
　　
　　石斛（去根）　萆　白朮　补骨脂（各三两）　桃仁（八钱）
　　
　　上为末，蜜丸，盐汤下。
　　
　　越婢加半夏汤
　　
　　治肺胀喘咳，鼻扇肩抬。
　　
　　麻黄（八分）　石膏（钱半）　生姜（五分）　甘草（五分）　半夏（钱半）　大枣（三枚）
　　
　　水煎服。
　　
　　紫金散
　　
　　治久嗽，日夜不得眠。
　　
　　南星（去皮脐）　白矾　甘草（各一钱）　乌梅肉（二两）
　　
　　上为细末，于新瓦上炒紫，再研。每用二钱，卧时以温水加齑汁调服，便仰卧。药入肺，即嗽止得睡。
　　
　　备采古来治嗽至简至稳诸方于后，以便取用。
　　
　　痰咳嗽，用蛤粉于瓦上炒红，入青黛少许，麻油数点，水调服。
　　○气实者痰嗽，用荆沥加姜汁；气虚者，用竹沥加姜汁。
　　○内伤咳嗽，用紫菀、款冬花各一两，百部五钱为末。
　　
　　每用三钱，以姜三片，乌梅一个，煎汤调下。
　　○痰嗽难卧，用胡桃三个，姜三片，卧时嚼服，少用开水吞下，即卧。
　　○湿痰嗽，以半夏为主，同南星、白朮，丸服。热痰，同南星、黄芩丸服。肺热，同栝蒌仁丸服。老痰，浮水石丸服。
　　○痰火者，黄芩、桔梗、前胡、麦冬、兜铃，俱清肺除痰。
　　○咳痰气臭，用射干以散热。贝母、知母、枇杷叶，俱清肺消痰止嗽。
　　○肺伤咳嗽，紫菀煎服。阴虚久咳，用款冬、百部，未服。或用款冬、百合，蜜丸服，更妙。
　　○咳甚，用款冬花烧烟，以筒吸之良。
　　○痰咳，咽喉不利，用诃子含之，咽津，殊效。
　　
　　二十四、论喘、促、哮三证
　　三证相似，而实不同，须清析方可调治。喘者，气急声高，张口抬肩，摇身撷肚，惟呼出一息为快，此肺经邪气实也。盖肺主皮毛而居上焦，故风寒犯之，则气道壅滞而为喘；治宜散之、破之。促者，即经之所谓短气者也，呼吸虽急，而不能接续，似喘而无声，亦不抬肩，劳动则甚，此肾经元气虚也。盖肾为气之根，主精髓而在下焦，若真阴亏损，则精不化气，下不上交而为促；治宜补之、温之。哮者，其病似喘，但不如喘出气之多，而有呀、呷之音，呷者口开，呀者口闭，俱有声音，甚则隔壁亦闻，以痰结喉间，与气相击，故出入有声。
　　
　　此由痰火郁于内，风寒束于外。斯时用凉剂，恐外寒难解；用热剂，恐痰火易升；推有散寒开痰，理气疏风，尤以保扶元气为主，勿忘本根为善治也。
　　
　　脉论
　　喘脉宜浮迟，不宜急疾。右寸沉实而紧，为肺感寒邪。亦有六部俱伏者，宜发散而热退，喘自止。上气喘息，脉滑，手足温者生；脉涩，四肢寒者死。上气面浮肿，脉浮大者危。
　　
　　喘逆上气，脉数有热，不得卧者凶。喘作于大病后者危，兼泄泻者死。
　　
　　以下治气喘：
　　
　　加味二陈汤
　　
　　（新）　治肺感风寒，痰稠喘急，脉浮紧者。
　　
　　陈皮（去白，一钱）　半夏（钱半）　茯苓（二钱）　甘草（一钱）　桔梗　枳壳（各钱半）　麻黄（去节，八分）　杏仁（二十粒，去皮尖）　桂枝（一钱）
　　
　　生姜汁合服。
　　
　　华盖散
　　
　　治肺风气急上冲，痰喘抬肩，脉浮缓者。
　　
　　麻黄（去节）　苏子　杏仁（去皮尖，炒）　桑白皮（炒）　赤茯苓（去皮）　橘红（各一钱）
　　
　　甘草（五分）
　　
　　生姜五分，热服。
　　
　　大青龙汤
　　
　　治阳明火甚，而寒包热，痰浓气喘，宜凉而兼散。
　　
　　麻黄　桂枝　生姜（各一钱）　杏仁（十枚）　甘草（五分）　石膏（七、八钱，生，捣碎）
　　
　　或加半夏、枳壳，枣一枚，水煎服。如内热微者，去石膏，加黄芩。
　　
　　清金汤
　　
　　治肺热喘急，右寸脉洪者。
　　
　　天冬　麦冬（各钱半）　杏仁（十一粒，去皮夹）　桑白皮（蜜炙）　甘草　山栀（各一钱）
　　
　　桔梗（二钱）
　　
　　温服如痰滞，加半夏钱半，栝蒌仁（去油）一钱。或加葶苈一钱，白芥子八分。
　　
　　加味白虎汤
　　
　　治实热痰喘，脉洪滑者。
　　
　　石膏（五钱，生研）　知母（二钱）　甘草（一钱）　糯米（一撮）　栝蒌仁（去油，一钱）
　　
　　枳壳（钱半）　黄芩（一二钱）
　　
　　越婢加半夏汤
　　
　　治肺胀痰喘，眼目胀出，鼻息鼓扇，右寸脉浮而洪滑者。
　　
　　麻黄（去节，一钱）　生石膏（三、五钱）　生姜（五分）　甘草（七分）　半夏（钱半）
　　
　　大枣二枚，温服。
　　
　　直指神秘方
　　
　　治喘不得卧。以肾主水脏，水不能化，卧则逆行，上乘于肺，肺得水而浮，气滞不得流通，故喘也。
　　
　　人参（一钱，无者以沙参三钱代之）　陈皮　桔梗　半夏　紫苏　槟榔　桑白皮（各一钱）
　　
　　甘草（炙，五分）　五味子（十五粒）
　　
　　姜三片，食远服。此治水因气滞者可也；若水因气虚者，当补水中之火而水乃化，须用下方：
　　
　　金匮肾气丸
　　
　　治脾肺阳虚，右尺脉弱，不能行水，小便短涩，以致水停心下而喘。
　　
　　熟地（四五钱，再用砂仁末浓煎水于瓷器内，炒干）　茯苓（二钱半）　淮药　枣皮（各钱半）
　　
　　丹皮　泽泻　牛膝（酒蒸）　车前（去壳，微炒。各一钱）　附子（制，钱半）　肉桂（二钱）
　　
　　温服。如喘属水，而腹与脚微肿者，当于肿胀门寻法治之，肿退而喘自止矣。
　　
　　以下治气促：
　　
　　大补真阴汤
　　
　　（新）　治左尺脉弱，肝肾真阴亏损，气自小腹冲上，呼吸似喘而不能接续。此宜滋阴救根，以接真气可也。或病久之后，及体弱肾亏，妇人产后，亡血过多，则荣气暴竭，孤阳无依而为促者，此剥极之候，若误用消痰散气之剂，危矣！当归（二、三钱。血虚有寒者宜多用，血虚有热者宜少用）　熟地（四、五钱，或再重用）
　　
　　甘草（炙，一、二钱）　山药　杜仲　枸杞　女贞子（各二钱）　牛膝（酒炒，一钱）　枣皮（钱半）
　　
　　空心多服。（若非大剂不得到肾。）　如虚火上炎，宜用纯阴之品，本方去枸杞，加龟板胶（用蛤粉炒成珠）二钱，麦冬钱半。如火烁肺金兼咳者，加百合二钱。如夜热骨蒸，加地骨皮钱半。如脏平无火，加骨脂（盐炒）一钱。此方治内伤，阴虚火燥者，亦效。
　　
　　补阴益阳汤
　　
　　（新）　治右尺脉弱，命门真阳亏损，以致肾不化气，上冲似喘，宜于水中补火，则火归源，而肺亦宁，气自调矣。
　　
　　熟地（四钱）　山药（炒，二钱）　枣皮（钱半）　枸杞（二钱）　肉桂（钱半）　附子（制，钱半）
　　
　　沉香（一钱）
　　
　　空心服。如火衰不能生土，呕哕泄泻者，加炮干姜一钱，或加肉豆蔻一钱。
　　
　　六君子汤
　　
　　治脾肺脉虚，不能运痰，以致气促似喘。
　　
　　人参（无者，山药炒黄三、四钱代之）　白朮（二钱）　茯苓（钱半）　甘草（炙，一钱）
　　
　　陈皮（去白，一钱）　半夏（二钱）
　　
　　生姜五分，红枣二枚，温服。如肺热兼咳者，加麦冬一钱。如痰易来，满口吐者，是火不能生土也，加炮干姜一钱，或再加附子、肉桂。
　　
　　以上二证，喘实而促虚也。喘之实者，以邪在肺，非风寒，则火邪耳。治风寒，宜温散；治火邪，宜清凉。而脉必滑数有力，以气盛而有邪也。若气虚无邪之脉，必微弱无神，或有外见浮洪，而稍按即无者，此无根之脉也；或有往来弦数，全无和缓者，此胃气之败也，俱为大虚之候。但脉之微弱者，其真虚易见；而脉之浮空、弦搏者，其假实难辨。然而轻重之分，即此可察矣。盖其微弱者，犹顺而易治；浮空者，最险而多变。若弦强之甚，则真脏已见，不可为也。凡属脉理，于此可悟。
　　
　　以下治哮证：
　　
　　黄芩半夏汤
　　
　　治寒包热而发为哮病，呼吸有声，日夜不安者。
　　
　　黄芩（酒炒）　半夏（各二钱）　桔梗　枳壳（各钱半）　紫苏　麻黄（去节）　甘草（各一钱）
　　
　　杏仁（十五粒，去皮尖）
　　
　　生姜、红枣引。如天寒，加桂枝。
　　
　　定喘汤
　　
　　治肺有风痰而哮者。他皆不用。
　　
　　白果（七粒，去壳，切碎炒黄）　麻黄　半夏　款冬花（各一钱）　桑白皮（蜜炙）　苏子（各七分）　杏仁（去皮尖）　甘草　黄芩（各八分）
　　
　　徐徐服。
　　
　　苏陈九宝汤
　　
　　治老幼素有哮病，遇寒即发，日夜不得卧者。
　　
　　麻黄　紫苏　薄荷　桂枝　桑白皮　大腹皮　陈皮　杏仁　甘草（各八分）
　　
　　生姜五分，乌梅一个，煎服。
　　
　　抑上补下方
　　
　　（新）　治哮喘痰盛，两尺独大而软，为上盛下虚。
　　
　　用八味地黄丸一两，以桔梗三钱，枳壳二钱，甘草一钱，半夏钱半，煎汤送下；数服自安。若左尺脉弱，只用六味地黄丸。
　　
　　平治汤
　　
　　（新）　治痰火内郁，风寒外束，气急有声，坐卧不宁。
　　
　　枳壳（钱半）　桔梗（二钱）　防风　茯苓（各钱半）　栝蒌仁（去油，一钱）　紫苏子（微炒研，八分，白者不效）　甘草（一钱）　杏仁（去皮尖，七分）　半夏（钱半）
　　
　　如冬月加麻黄，夏月加石膏，挟寒者多用生姜汁。
　　
　　加味八味汤
　　
　　治病后痘后，忽声如拽锯，寸脉强，两尺无力者。
　　
　　熟地（四钱）　山药　枣皮　茯苓（各钱半）　丹皮（一钱）　泽泻（八分）　附子　肉桂（各钱半）
　　
　　牛膝（一钱）　五味子（十五粒）
　　
　　早晚各一服。
　　
　　凡哮证必有夙根，遇寒即发。未发时，以扶正气为主；既发时，以攻邪气为急。扶正气者，须辨阴阳。阴虚者补其阴，如六味、八味之类；阳虚者补其阳，如六君、补中之类。
　　
　　或早夜补阴，中时补阳，须多服为妙。攻邪者，宜分微甚，或散其风，或温其寒，或清其痰火，治法载上，当拣而用之。然数发者，气无不虚，宜于消散中酌加温补，不得攻之太过；必使元气渐充，庶得全愈。
　　
　　备采古来治喘促哮证至简至稳神方于后，以便取用。
　　
　　积年哮喘，体实者，用萝卜子一合，研碎，水煎服，神效。
　　○痰喘难卧：半夏二钱，炙甘草、皂角（炙黄）各钱半，生姜一钱，水煎服。
　　○感寒痰喘：麻黄（留节）、杏仁（连皮）、生甘草各钱半，生姜五分，煎服。
　　○气喘难卧，用皂角（炙研）蜜丸，每服一丸。若系风痰，同半夏煎服。
　　○寒痰气喘，用青皮，夹巴豆一粒，烧研，姜汁酒调服，即止。
　　○老人气喘，用莱菔子，蜜丸服。若痰盛，同皂角（烧研）蜜丸服。
　　○肾气上冲，胁痛喘急，用小茴香研末，酒调服。
　　○火郁喘咳，用知母、杏仁、煎服。若肺热喘急，用丝茅根煎服。
　　○虚促气急，用阿胶（炒珠）三钱，五味三分，煎服。
　　○虚寒喘咳，用胡桃、生姜，嚼服。
　　○老人喘嗽，用胡桃、杏仁、生姜等分，蜜丸服。
　　○风寒喘急，用麻黄。风湿喘逆，用羌活。散寒利肺，用紫苏、橘皮。气喘痰壅，用款冬花。
　　○苏子（用紫者效）消痰定喘。葶苈治肺滞气喘。如天冬、麦冬、黄芩、沙参、前胡，俱治火郁气喘。
　　○水停喘急，小便不利，用甘遂、大戟，末服。
　　
　　二十五、论肿胀
　　（有风、热、水、湿、气、血、虚、积八种。）
　　
　　肿胀之病，皆由中而形于外者，有气与水之分也。使见之不确，必治之有误。气胀者，其色苍，其内坚，或连胸腹而无界限，随按随起，气速易平，如鼓皮焉。或倏而浮肿者，阳性自速也；或自上而始者，阳本乎上也；或通身尽肿者，气无不至也。然有寒、热、虚、实之辨。大都阳证多热，属实；阴证多寒，属虚。先胀于内，而后及于外者多实；先胀于外，而后及于内，或外胀而内不甚胀者多虚。脉滑有力者多实；浮弦微细者多虚。兼察乎形色、老少，与夫二便气力，自昭然矣。夫气何以病也？其病在肺，其源在脾，其贼在肝。木若安位，不至克土，则脾司运化，能使心肺之阳下降，肝肾之阴上升，而成天地之交泰，是为平人。然又有七情内伤，六淫外感，饮食失节，房劳致虚；脾土之阴受伤，运化之官失职，胃虽受谷，不能运化；清浊相混，郁而为热，热留为湿；湿热相生，遂成胀满。本无形之气为病，难作有形之症以治。医者，宜补其脾，又须制火养肺，金旺制木，使脾无贼邪之害，则运化行，而水谷消矣。又看所挟而兼用药：挟气则散气，挟血则破血，挟寒则温寒，挟热则清热，挟水则利水，挟风则祛风，自无不愈。水肿者，其色明润，其皮光薄，其肿不速，肿有分界。阴本乎下，其浸渍自下渐上，阴中无阳也。按之　而不起，以水在肉中，如糟如泥，按而散之，猝不能聚也。其病为脾、肺、肾三脏相干之症。盖水为至阴，其本在肾；水化于气，其标在肺；水惟畏土，其制在脾。今肺虚则气不化精而化水，脾虚则土不制水而反克肾，肾虚则水无所主而妄行，水不归经则逆而上泛。故传于脾而肌肉浮肿，传于肺则气息喘急。虽三脏备有所干，而其本则在肾。《内经》曰：「肾为胃关。」关门不利，故聚水而从其类也。夫关门何以不利？以阴中无火，是无阳也，故气不化，水道不通，溢而为肿。治者惟补命门之火，使下焦之真气得行，始能传化；滋肾中之水，使下焦之真水得位，始能分清。故惟薛立斋金匿肾气汤，无有出其右者矣。肾为先天生气之源，峻补命门，则元气复，而后天胃气，生之有本，土旺能生金，且水安火息，肺气舒矣。是方实三经悉顾者也。后人用之，必须重剂，始能注下。或汤药不顺，为丸服之，但桂、附须重，勿拘古方分量，相体而裁之，乃为善用。
　　
　　脉候
　　大坚以涩，（邪盛则大，邪实则坚。涩者，血气虚也。大者，阴气必衰。坚者，胃气必损，兼之涩，所以病胀。）盛而紧，迟而滑，皆力气胀；浮而迟，沉而滑，弦而紧，皆为水肿。二病之脉，实大者可治，虚微者难治。
　　
　　死证
　　腹胀身热者死。腹胀寒热如疟者死。腹大胀，四肢清脱者为逆。腹胀便血，脉时绝者死。（以上气胀。）唇黑或肿，肝伤；缺盆平，心伤；脐突，脾伤；足心平，肾伤；背平，肺伤；五伤者死。阴囊及茎肿腐者死。泻后腹胀，而有青筋者死。大便滑泄，水肿不消者死。水肿先起于腹，而后散于四肢者可治；先起于四肢，而后归于腹者死。
　　
　　以下治气胀方：
　　
　　廓清饮
　　
　　治气滞胀满，在年壮气实者可用。
　　
　　枳壳（二钱）　浓朴（钱半）　大腹皮（钱半）　白芥子（一钱）　茯苓（连皮，二三钱）
　　
　　萝卜子（生捣，一钱。如中不甚胀，能食者，不必用）　泽泻（钱半）　陈皮（一钱）
　　
　　水煎服。如内热小便赤者，加栀子、木通各钱半。如身黄，小水不利者，加栀子、茵陈各钱半。如小腹胀，大便坚实不通者，加生大黄三五钱。如肝滞胁痛，加青皮。气滞胸腹痛，加乌药、香附。食积者，加山楂、麦芽。身体沉重属湿者，加苍朮。如再不下，用大黄、枳实、芒硝。此必脉实年壮，素无虚损，而暴见胀满者，方可峻攻。此下则胀已之一法也，否则只宜缓治。
　　
　　破气消滞
　　
　　治气实于中，而表里俱胀者，用大蒜，以滚水煮微熟，留性，少蘸盐醋以佐食，大能消胀，亦佳法也。
　　
　　四苓散
　　
　　治气胀，小水不利。
　　
　　茯苓　白朮　猪苓（各一两）　泽泻（一两四钱）
　　
　　共为末，以半熟大蒜捣膏为丸服，极妙。
　　
　　四磨饮
　　
　　治气胀而喘。
　　
　　沉香　乌药　枳实　槟榔四味，用开水磨服。或加木香。
　　
　　加味理中汤
　　
　　（新）　治脾胃虚寒，气胀便泄，恶食恶寒等证。
　　
　　人参　白朮（二钱，或五、六钱）　扁豆（炒研，二钱）　陈皮（一钱）　干姜（炒，一、二钱）
　　
　　甘草（炙，一钱）　当归（一、二钱。滑泄者土炒）　木香（四分）　白豆蔻（去壳炒，一钱）
　　
　　茯苓（一、二钱）　白芥子（炒研，八分）
　　
　　水煎，温服。
　　
　　有鼓胀者，外坚内空。又或气血结聚，久而生虫为蛊胀者。且肢体无恙，胀惟在腹，又名单腹胀者，此脾虚不能运化，正气不行，清浊莫分，乃成此证。治者，察其病由中焦，则以脾胃为主，参、　、白朮、干姜、甘草之属主之。或病由下焦，则当以命门母气为主，熟地、当归、山药、附子、肉桂之属主之。如气滞者，少佐辛香，如陈皮、浓朴、砂仁、香附、丁香、白芥子之属。如兼有湿，而小水不利者，宜佐以猪苓、泽泻之属。以上诸法，大略如此。
　　
　　惟病成单鼓者，终非吉兆。
　　
　　凡病气胀者，若察其病，系食停、气滞、血逆、湿热等证，即因证而治之。或升降其气，或消导其邪，此皆治实之法也。但恐实者少，而虚者多。若在中年之后，及素多劳伤，或脉弱便泄，或身倦色悴，是皆虚损之证，当以培补为急。若脾肺虚者，宜四君子汤、归脾汤。
　　
　　脾虚兼寒者，理中汤。脾虚兼痰者，六君子汤。肾虚而火不足，金匮肾气汤。设以虚证而妄行消伐，百不活一矣。
　　
　　以下治水肿方：
　　
　　金匮肾气丸
　　
　　此治水肿之圣方。水亏则浮泛，六味以补肾。土虚不能治水，桂附补火以益脾土。金虚自气不化，脾旺足以养肺。水足则火息，可以保肺。水肿原系脾、肺、肾三经之病，此方兼治最妙。
　　
　　大怀庆地黄（八两。用元砂仁四钱微炒，研末，同酒九蒸九晒，忌铁）　白茯苓（六两，留皮）
　　
　　山茱萸（四两，去核酒蒸）　淮山药（四两）　牛膝（二两五钱，酒炒）　车前子（二两，去壳微炒）
　　
　　粉丹皮（二两，酒浸晒）　建泽泻（二两，淡盐水浸晒）　上肉桂（三两，去粗皮）　附子（制，三两）
　　
　　上为末。先将地黄、枣皮杵化，后加药末，炼蜜捣匀为丸，梧桐子大。每服七、八十丸，空心白开水下。忌铁与三白。若病急，改丸为汤，须重剂方可。
　　
　　利水渗湿汤
　　
　　（新）　治水肿从脚而上，六脉细而迟，小便短少，脚膝疼痛。
　　
　　苍朮（二钱）　黄柏（钱半）　川牛膝（二钱）　赤茯苓　淮木通　建泽泻　汉防己（各一钱二分）
　　
　　车前子（去壳，一钱）　猪苓（钱半）
　　
　　水煎服。余友水肿皮破，用此一服，夜间小便遂多，以宿水从小便出也，来日肿消一半，再服四剂全愈。如服此而小便不清不长，是湿滞膀胱入水之路，加萆　五钱自效。
　　
　　有素禀阳旺，三焦多火而水肿者，必脉实便燥、烦渴喜冷、目赤喘嗽等证，宜六味地黄汤。不宜熟地者，改用生地，加麦冬、牛膝、车前之类，大剂与之。气滞者，佐以陈皮、白芥子之类。必须多服，方可有效。
　　
　　凡水肿宜补脾肾，有不能受补者，大危之候，必百计以救根本。或温补于前，分消于后；或以补为主，而佐以分消。且温补所以化气，病愈而不反也。
　　
　　大补阴汤
　　
　　（新）　治肾中水火大亏，服肾气丸不效者。以药味杂，有非补者，不如用此纯补之剂，可以挽回，而肿自消也。
　　
　　熟地（一两，或五钱）　附子（三钱）　肉桂（三钱）　白朮（二钱半）　当归（三钱）　茯苓（一钱）
　　
　　人参（二钱）　干姜（炒，一钱）　甘草（炙，一钱）
　　
　　大剂与之，必须多服，方得有效。若难办参者，亦照方服，但力轻效缓。
　　
　　五皮散
　　
　　治身肿烦渴，小便赤，大便结。此属阳水，脉必沉数。
　　
　　大腹皮　陈皮　生姜皮　桑白皮　赤茯苓皮（等分）
　　
　　水煎服。
　　
　　实脾散
　　
　　治身肿不渴，大便溏，小便少，不赤。此属阴水，脉必沉迟。大凡水肿之脉多沉，在数与迟分阳水、阴水也。
　　
　　附子（制，钱半）　干姜（炮，一钱）　浓朴（姜炒，一钱）　木香（七分）　大腹皮（二钱）
　　
　　草蔻仁　木瓜（各钱半）　甘草（八分）
　　
　　姜三片，枣二枚，水煎服。
　　
　　大凡水肿邪气有余，证实脉实，或者下之；若证虚脉虚，只宜补土为主，看所挟加之。
　　
　　若用去水之药，大下之剂，则脾气愈虚，去死不远。病者、医者宜知之。
　　
　　备拣古来治肿胀至简至稳神方于后，以便取用。
　　
　　水肿，用鲤鱼煮汁，或用乌鱼亦妙，和冬瓜、葱白作羹食之。
　　○阴囊肿痛，用连根葱白头二十一根，不必水洗，川椒一两，麦芽炒一两，地肤子一两，共煎汤淋洗，日三度。
　　○气虚水肿，用大蒜煮半熟，入蛤粉捣为丸，食前白汤下二十丸，小便下数桶而愈，随服补脾药。
　　○水气肿满，用大蒜、田螺、车前子等分，熬膏，摊贴脐上，水从小便而下。二便不利，下焦湿肿，用汉防己五钱，茯苓二钱煎服。
　　○身肿尿短，用葶苈为末，枣肉丸服。
　　○鼓胀喘急，用沙参、白朮、甘草、牵牛为末，水调服。
　　○肺湿肿喘：马兜铃煎服。
　　○水肿，用乌鱼同白朮、茯苓、橘皮、姜皮煮食，大效。
　　○蛊胀在上，升麻吐之；在腹，郁金下之，合二物服之，不吐则下。
　　○气胀、气蛊，用萝卜子以水研汁，浸砂仁一两，炒干，如是者七次，为末，每米汤下一钱。
　　○水蛊胀满，用黑、白牵牛末各二钱，麦面四两，炒熟，作饼食。
　　○水肿，用甘遂末二钱，以雄猪腰子一枚切作七片，入末，湿纸包煨令熟，每日食二片至五片，当觉腹鸣，小便利，是其效也。
　　○水肿，以甘遂末一两，水调，涂腹绕脐，内服甘草汤，其肿便消。二物相反，而感应如神。
　　○水肿腹胀，用赤商陆二两、入麝三分，捣贴脐，水便利，则肿消。
　　○又方：苍朮一斤，黄酒面曲三两，青矾八两，醋拌，入缶，火　为末，醋糊丸，酒下，名伐木丸。
　　○阳水暴肿，面赤烦躁，喘急，尿短而涩，用甜葶苈炒二两熬膏，汉防己末二两，以绿头鸭血同头捣为丸，木通煎汤，下七十丸，日三服。或加猪苓一两，其效如神。
　　
　　凡肿属脾，胀属肝。肿则阳气犹行；如单胀而不肿者，名蛊胀，为木横克土，难治。
　　○肿胀由心腹而散四肢者吉，四肢而入心腹者凶。男自下而上，女自上而下，皆难治。
　　
　　二十六、论失血
　　（有阳乘阴者，血热妄行也；阴乘阳者，血不归经也。呕血出于肝，吐血出于胃，咳血出于肺，咯血出于肾。）
　　
　　失血一证，五脏皆致之，得其源，而治自易。若一失治，则连绵不已，虚损便成劳瘵，愈之难矣。盖血即水也，肾主水，水化为液、为痰、为唾、为血，皆属阴也。失血之久则阴虚，阴虚自必相火上炎，则咳嗽骨蒸，咽干气喘，体瘦声喑，百症出焉。医者施以寒凉，虽或暂止而复来，血得凉而凝滞，不惟血不归经，而且阳气由是衰矣。血者阴也，气者阳也，经曰：「无阳则阴无以生，无阴则阳无以化」，原系交重。人知以阳生阴，乃为正本之治。丹溪有言：「实火可泻，虚火可补。」劳证之火，虚乎？实乎？泻之可乎？矫其偏者，辄以桂附为主，此为火衰者宜之，（以桂附入于滋阴丸内则可，即配水药，亦宜酌量。）若血虚燥热之人，能无助火为害哉！以血本阴精，不宜动也；血主荣气，不宜损也。动者多由于火，火盛则逼血妄行；损者多由于气，气伤则血无以存。人有以七情而动火伤气者，以劳倦、色欲而动火伤阴者；然此火宜导之以归源。若只用苦寒，则反激逆上，且伤胃气，而脾亦坏，其何以得脾之职，先主生血而后主统血乎？治此证者，五脏六腑，虽有兼及，而要必以脾、肾二经为主。水为万物之元，土为万物之母，二脏安和，百病不生。以脾安能生肺金，金是水源，金旺而水亦旺矣。肾兼水火，肾安则水不上泛而为痰，火能生土而健脾，而食亦益矣。但补肾理脾，法难兼致，方欲以甘寒补肾，其人减食，又恐不利于脾；方欲以辛温快脾，其人阴伤，又恐愈燥其肾，此际难以措手。余因是而分服之：早夜服滋阴之剂以清肺热；中时服补脾之药以益健运，其中当重、当轻，因脉、因证而权衡之。肾亏甚者，其重在肾，而补脾者亦不可少。脾虚甚者，其重在脾，而补肾者照常用之。每日交进，活人多矣。尝见劳证之死，多死于泄泻；泄泻之因，多因于寒凉。使不知脾之当补于先时，及至脾败泻作，此际虽有妙剂，亦何益哉！
　　
　　滋阴汤
　　
　　（新）　治肝肾虚弱，不时失血，背痛、咽干、咳嗽、便短、倦怠、遗精等证。
　　
　　早夜服。
　　
　　熟地（二钱）　淮药（一钱五分）　麦冬（去心，微炒，八分）　当归（酒洗去尾，一钱三分）
　　
　　白芍（酒炒，一钱）　甘草（炙，六分）　阿胶（蛤粉炒，一钱）　茯苓（一钱）　杜仲（淡盐水炒，一钱）
　　
　　丹参（一钱三分）
　　
　　分量称足，水煎服。咽干而五心热者，加元参一钱二分。骨蒸多汗者，加地骨皮一钱三分。血热妄动者，加生地一钱五分，青蒿一钱。阴虚不宁者，加女贞子一钱五分。咳嗽有痰者，加款冬花一钱，川贝母（微炒，研末）一钱。血来盛者，童便一杯，藕节汁或丝茅根汁合服。服之而顺，可以多服，但中时必须服下方以佐之。
　　
　　温脾汤
　　
　　（新）　此平补脾胃之药也，与上方每日同用。上方早夜服，此方中时服。服此者，一则不畏上方阴药以滞胃，二则脾健而饮食亦加。有是病者，可无虑也。若服之而顺，可照分量加至十倍八倍，研细末，中时加白糖、开水调服，服后须睡一刻。
　　
　　淮山药（炒，一钱八分）　白茯苓（一钱二分）　白朮（制，一钱，或再加）　薏苡仁（炒研，二钱）
　　
　　芡实（炒研，二钱）　白扁豆（炒研，二钱）　桔梗（八分）　元砂仁（去皮，炒研，五分）　甘草（炙，八分）
　　
　　神曲（炒，四分）　白莲肉（炒研，二钱）　秫米（炒研，一钱）　红枣（去核，二枚）
　　
　　水煎服。若气满者，加陈皮（去白）一钱，或再加真苏子（炒研）五分；或用广香磨汁合服。若有冷涎及胃口寒者，加干姜（炒黄）三五分；即加肉桂亦妙。
　　
　　加味地黄丸
　　
　　（新）　治阴虚失血，胸背痛，小便赤，遗精潮热，咳嗽气喘等症。此平补肝肾，养肺清热之方。凡一切虚弱之人，每年夏季制服一单，可以扶体，免阴虚火炎之病；但须日中间服上温脾汤，更妙。
　　
　　怀庆元支地黄（八两。加元砂仁微炒三钱研末，与米酒同蒸同晒九次，勿少）
　　
　　淮山药（四两）　枣皮（三两。去核酒蒸。若精滑者，可加至四、五两）　白茯苓（去皮，四两）
　　
　　粉丹皮（一两七钱。若血虚有热者，可加至二两四、五钱）　建泽泻（淡盐水浸晒，一两三、四钱。小便短者，用一两八钱。）　甘枸杞（去梗，三两，酒蒸）　菟丝子（淘净泥砂，三两酒浸，蒸，晒干）　真阿胶（蛤粉炒成珠，三两）　麦冬（去心，酒蒸，二两）　杜仲（淡盐水炒断丝，三两）　北五味（微炒，七、八钱）
　　
　　先将地黄、枣皮、枸杞、麦冬于石臼内捣成膏，然后将余药磨成细末，合前膏加炼蜜捣匀为丸。每晨用淡盐水服七、八钱，忌铁与三白。
　　
　　归脾汤
　　
　　凡治血症，须按三经用药，以心主血，脾统血，肝藏血，此方三经之主也。远志、（味辛，多用亦能走血。）枣仁，补肝以生心火；茯神、龙眼，补心以生脾土；参、、朮、草，补脾以固肺气。土患燥，当归以润之；土患滞，广香以疏之，总欲使血归于脾也。彼郁怒、思虑、伤脾者尤宜。火旺者，加山栀、丹皮。火衰者，加丹皮、肉桂。晨服八味丸，以培先天之根，治无余法矣。（方见痰饮。）
　　
　　清宁膏
　　
　　润肺不伤脾，补脾不碍肺。凡劳嗽吐血，常服极效。
　　
　　麦冬（去心）　生地（酒炒。各五两）　广橘红（两半）　龙眼肉（四两）　枯梗　甘草（各一两）
　　
　　煎成膏，加苡仁、（炒，四两，研末）　川贝母（糯米拌炒，米熟去米。一两，研末）　再煎退火，下真苏州薄荷净叶（研末，三钱），于内，搅匀，时时置口中含化。
　　
　　凡虚损咳嗽，五脏皆有所病，然专主则在肺肾。盖肺之所畏者，火也；肺之受邪者，燥也。燥则必痒，痒则必咳，正以肾水不能制火，所以克金；阴精不能化气，所以病燥，故为咳嗽喘促、咽痛声哑等症。凡治此者，只宜甘凉之剂，如六味地黄丸料煎服，缓则服丸。甚者加麦冬、元参、天冬、生地之类，滋养金水，使肺肾相生，则真阴生而咳可渐愈矣。
　　
　　凡阴虚于下，阳格于上，六脉无神，而大吐大衄者，此火不归源，而真阳失守者，宜八味地黄丸料重加桂附大剂，煎出冰冷与服。或用熟地一两五钱，当归三钱，附子三钱，肉桂二钱，煎出冷服。若六脉细脱，手足厥冷，危在顷刻，用：
　　
　　镇阴煎
　　
　　熟地（一二两）　淮牛膝（二钱）　炙甘草（一钱）　肉桂（钱半）　附子（二钱或三钱）
　　
　　如呕恶者，加干姜（炒黄）一钱三分。如气脱无神，宜速速多加人参，水煎冷服。此际用一味凉药即死。
　　
　　论脉
　　脉芤者为血虚。沉迟而小者为气脱。大而无力者为阳虚。数而无力者为阴虚。大而芤者为血脱。左尺软，为血虚。右尺微，为火衰。右关沉细，或鼓燥，为胃虚。然无论浮、沉、大、小，但久按而渐缓者为吉。若平者，病亦平。急进者，病益进。若弦细而兼紧数者不治。
　　
　　凡五劳者，五脏之劳，皆因用力过度也。如忧、愁、思、虑则心伤，不眠恍惚，血不养心，神不能藏也。暴怒持重则肝伤，筋急、酸痛、水亏、木燥，肝失所资也。饮食劳倦，或意外过虑则脾伤，吐痰呕水，此水泛为痰，脾虚不能制水也。受风饮冷则肺伤，喘急咳嗽，肺气不得清肃也。宜因脉以验症。若外因而暂病者，脉实邪盛，宜从标治，病去即止。脉虚体弱，宜从本治，不得概视。至于酷欲，则精血耗损，心肾自伤。盖心主血，肾主精；心本热，虚则寒；肾本寒，虚则热。故水亏者，以重浊补阴，勿使火上炎也。精亏而元阳亦衰，故议补阴以阳为主。温则可以发扬肾气，则阴阳交蒸而精生。彼四物知柏，秋杀之物，其何以舒和而发生乎？虽然贵审其阳虚阴虚，其轻重若何而济之，以配水配火，权其轻重，救其偏而使之平，则无弊矣。但药能治病补虚，不能移情易性；而且虚阳火燥，常欲交接；草木之补，不偿真精之丧。有是病者，宜别居一室，日无所见，夜无所触，房欲绝而元神固。且又节饮食，戒恼怒，远忧虑，而能自为调理，庶医药有功也。若声哑咽痛，泄泻肉脱，多吐痰沫，汗出食少，一边难睡，脉细而弦数，或浮洪而大，难为力矣。张三锡曰：「劳伤于肺者难治。」盖肺中药饵难及，滋阴清肺，在肺难见其功，于脾易增其病耳。 
　　
　　凡精气久已衰微，欲使水中之火，温胃而滋化源，惟有缓以图之。不宜于助阳，亦不宜于抑阳。盖助阳必至亡阴，抑阳必至纯阴。纯阴之剂，与胃不相宜；而助阳之药，能扶胃气，食加神旺，未有不喜，但久之阳愈盛，而阴愈燥。故于阴虚者，助阳、抑阳，酌剂而得其平，斯为上工。
　　
　　凡相火附于命门，男以藏精，女以系胞。因嗜欲竭之，火无所归，厥逆上炎，故一切假热之症悉形于外。脉洪大无伦，按之微弱者，急用八味丸料半斤加肉桂一两，附子七钱，水煎五、六碗，冰冷与饮，诸症自退。来日必畏寒，脱脉，真候自现矣，宜十全大补汤吞八味丸，或照前服亦可。若在产后及大失血后，必大发热，亦系阴虚。此正气血之虚，若以凉药正治，立毙。惟速补无形之气，以生有形之血，则阳生阴长之妙用也。须用参一两煎汤服之。参少无力，改用当归补血汤（当归三钱，黄　一两，重蜜炙黄。）煎服，亦或有效。
　　
　　若用四物汤，则纯阴不可为治也。
　　
　　凡气虚血虚，何以辨之？盖阴虚者，面必赤，口渴而畏冷水，左尺脉虚数，是无根之火，载于上也。若是阳虚，火入于内，面必不赤，口即渴而舌必滑，脉虽数而尺无力，此为辨耳。
　　
　　若曾服凉药，脉反有力而数者，是火郁于中，逼阳于外，假有力也，宜升宜补，投以寒凉必死。毫厘之差，枉人性命，慎哉！凡人但知气有余即是火，不知火之余即是气。或为喘满，或为烦闷。有余者，病气也。
　　
　　病气之有余，正气之不足出。
　　
　　凡滋阴即所以降火，非滋阴之外又降火也。盖二尺水火，互相生化。左尺脉虚弱而细数者，是左肾真阴不足，用六味丸。右尺脉迟软，或沉细而数欲绝，或浮大而空虚无神者，是命门相火不足，用八味丸。至于两尺微弱，是阴阳俱虚，用十补丸。此皆滋其先天之本源，实万世无穷之利。乃世之补阴者，率用四物、知柏，反收戕脾胃，多致不起，能无遗憾于世哉！
　　
　　固本十补丸
　　
　　治肾元不足，脾胃虚弱，水火俱衰之证。
　　
　　熟地（八两）　枣皮（五两，酒蒸，晒干，炒）　淮山药（五两，炒）　白茯苓（四两，人乳拌，晒干，炒）　淮牛膝（三两，酒拌，晒干，炒，精滑者不用）　北五味（一两二钱，打扁蜜酒拌蒸，晒炒）　附子（制，一两五钱，或加至二两）　上肉桂（一两五钱，去粗皮，不见火，或多用）
　　
　　鹿茸（一具，切小片，酥拌，炒黄）　浓杜仲（三两，盐水拌透，晒干，炒）
　　
　　共为细末，用熟地捣烂入药，加炼蜜杵好为丸，每早淡盐水服五、六钱。
　　
　　凡虚损，两颧赤，或唇红者，阴虚于下，逼阳于上也。
　　○虚而多渴者，肾水不足，引水自救也。
　　○声出于喉，而根于肾，其喑唾而声不出者，此肾虚也。
　　○喉干咽痛者，水亏而相火上浮也。
　　○喘急者，阴虚肺格，气无所归也。
　　○烦躁者，阳中无阴也。
　　○多怒而筋急者，水亏木燥，肝失所资也。
　　○饮食不甘，肌肉渐消者，脾虚而败也。
　　○心跳而怔忡者，气不归精也。经曰：「胃之大格，名曰虚里，出于左乳下，共动应衣，宗气泄也。」○盗汗者，有火则阴不能守，无火则阳不能固也。
　　○多痰多沫，吐清水者，此水泛为痰，脾虚不能制火也。
　　○肾主骨，骨痛者，真阴竭也；腰胁痛者，肝肾虚也。
　　○膝以下冷者，命火衰，不归源也。
　　○小水黄涩淋沥者，真阴亏竭，气不化水也。
　　○足心热甚者，虚火烁阴，涌泉涸也。
　　○以上诸症，劳瘵常有，逐一指出，以便探本而治，弗至误认。
　　
　　凡阴虚者多热，以水不济火也，治宜甘凉，大忌辛温。如干姜、桂、附、故纸、白朮、半夏之类，不可轻用；即如参、　、枸杞、当归、杜仲之属，皆阴中有阳，亦当酌宜用之。盖恐阳旺则阴愈消，热增则水益涸耳。然又忌寒凉之药，不能资补也。彼有火之盛者，固不得不从清凉，亦当兼壮水之剂。相机间用，可止则止，以防其败。
　　
　　清热保金汤
　　
　　（新）　治阴虚火炎，咳嗽吐衄，烦渴多热，脉与症俱有火。
　　
　　生地（二钱）　熟地（三钱）　麦冬（钱半）　白芍（钱半）　百合（二钱）　元参（二钱）
　　
　　桔梗（一钱）　茯苓（一钱五分）　甘草（一钱）　沙参（二钱）
　　
　　水煎服。如盗汗，加地骨皮一二钱。血来，加阿胶二钱，童便一杯。血虚热盛，加青蒿二钱。多汗不宁，加枣仁钱半。干咳便燥，加天冬二钱。如火载血上行者，去甘草，加炒栀子钱半。此方不宜多服，适可而止。
　　
　　凡血脱之盛者，气亦随之，因而昏愦者，速宜益气，以固生机。用：
　　
　　拯阳汤
　　
　　（新）
　　
　　黄　（蜜炙，一两）　白朮（三钱）　附子（二、三钱）　干姜（炒黄，钱半）　甘草（炙，一钱）
　　
　　熟地（一两）　当归身（三钱）
　　
　　水煎，温服，如泻泄，去当归，加乌梅二枚。此方加参更妙，切忌凉药。
　　
　　凡人因阴虚火旺，过服寒凉，致坏脾胃，救之者，必本于阳气。盖气主煦之，气为阳，主上升，虚则下陷，当升而举，补中益气汤是也。但无参，则升麻、柴胡轻浮，而且有害，即黄加至一两，亦觉平常，权宜用之可也。
　　
　　凡阴虚火旺，子午潮热，咳嗽夜甚，咽痛，便黄而短，久莫得愈，用六味地黄丸加阿胶、龟版胶各二两，上桂一两七、八钱，丸服。但药料要地道，龟胶要尽版熬者方效。
　　
　　备拣古来治失血至简至稳神方于后，以便取用。
　　
　　劳嗽吐血：净款冬花、百合（蒸熟焙干）各三两，为末，蜜丸，龙眼大，临卧淡姜汤化服一丸。
　　○吐血衄血：生荷叶、生艾叶、侧柏叶、生地黄等分，捣为丸，鸡子大，每一丸，水煎去滓服。
　　○吐血不止：白芨末三钱，米饮下。
　　○试血法：吐于水碗中，浮者肺血也，沉者肝血也，半浮半沉者心血也。如系肺血，以羊肺煮熟，蘸白芨末食之。心血用羊心，肝血用羊肝为引。
　　○吐血：晚桑叶焙研，茶服三钱。
　　○吐血衄血，宜用竹茹以清肺热，凉胃故也。
　　○吐血：藕节煎汤，调白芨末服。凡衄血亦服。
　　○上下诸窍出血，用发灰二钱，水调，日三服。
　　○吐血衄血：白纸灰水调服；金墨磨汁服；百草霜研，水服并吹鼻；童便少加姜汁服。
　　○吐血下血：用生藕卜捣汁磨墨，下咽即止。
　　卷之十　杂证
　　二十七、论痢疾
　　（有积滞、湿热、暑毒、虚滑、冷积、蛊毒六种。）
　　
　　痢疾即《内经》之所谓肠　也。病多在夏秋之交，炎暑惟盛，酷热之毒，蓄积为痢。然亦有因热贪凉，过食生冷，积聚于中，迨夫秋凉，伏阴内动，变而为痢。此其病在寒邪，又不属暑热也。治者当辨虚、实、寒、热，四者明而收功易矣。实者，脉滑身强，胀满坚痛，行之泻之，宜从标治。虚者，脉虽紧数而无力，或弦而中空者，体弱色白，证属脾弱，宜温补脾。
　　
　　土，但使脾温，则寒自去，即所以逐邪也。热者，脉滑有力，畏热喜冷，口渴尿赤，或下鲜血，凉之利之，邪去而愈。若无热证，而痢不止，必是虚寒，非温补脾肾不可。然相似之际，尤当审察。实热者口渴，多喜冷水；虚热者泻痢，则液亡于下，自津涸于上，但渴而不喜冷也。实热者，必腹痛，胀而拒按；虚热者，痢出脓血，刮脏剥肤，但痛而不胀，并喜按也。实热者，小便短赤涩痛；虚热者，水从痢去，液以阴亡，溺亦短而赤，但不热不痛耳。实热者，里急后重；虚热者，圊后不减，以解后愈虚也。及里急频见污衣者，皆虚寒也。并以脉之虚实、体之强弱、年之老少、病之新旧，参而详之，寒热虚实，自昭然矣。至有因湿热者去之，因积滞者消之，因气者调之，因血者养之；新病而实者可以通因通用，久病而虚者可以塞因塞用，是皆常法，无待言矣。独怪世之病痢者，十有九虚，而医之治痢者，百无一补。
　　
　　不知脉弱者、体虚者、气下陷者、疾后而痢者、因攻而甚者，俱皆当补。凡四君、归脾、十全、补中以补脾虚，在所宜然。若病火衰，土虚无母，须用桂附，大补命门，以复肾中之阳，以救脾家之母，则真元复而百病自愈矣。
　　
　　论脉
　　沉、小、微、弱者吉，洪、大、数者死，沉弦者重。大者为末止，微弱者欲自止。
　　
　　死证
　　如屋漏水者，大孔如竹筒者，唇若涂朱者，发热不休者皆死。下纯血者，色如鱼脑或如猪肝者，皆半生半死。脉空、皮寒、气少、泄利，前后饮食不进，是谓五虚者死。能重用参附，十可救一。
　　
　　捷验汤
　　
　　（新）　治痢初起，腹痛尿短，下痢脓血，或红或白，或红白齐下，日夜无数，里急后重等证俱效。
　　
　　苍朮（一钱八分）　当归（钱半）　生白芍（一钱三分）　白扁豆（炒，去皮，三钱）　陈皮建泽泻　甘草　淮木通（各一钱）
　　
　　滑石（二钱）　川萆　（四钱）　黄连（一钱三分）　大腹皮（钱半，洗净）　宣木瓜（一钱二分）
　　
　　广木香（五、七分）　熟大黄（钱半，或二钱）
　　
　　药拣上料，分量称足，多水煎服。
　　
　　五得汤
　　
　　（新）　治证同前。味数少，而功同。
　　
　　当归（二钱）　白芍（生用，一钱五分）　大黄（一钱三分）　黄连（一钱）　广木香（五分）
　　
　　水煎服。
　　
　　以上二方，如感寒者，加桂枝一服。冒暑者，加香茹六分。
　　
　　胃关煎
　　
　　治脾肾虚寒，痢冷腹痛，脉弱体倦。
　　
　　熟地（三、五钱）　白扁豆（二钱）　山药（炒，二钱）　甘草（炙，一二钱）　干姜（炒，一钱）
　　
　　吴茱萸（泡，五、七分）　白朮（一、二钱）
　　
　　温服。如腹痛者，加广木香七分，浓朴一钱。滞痛不通者，加当归钱半，生白芍一钱三分。滑脱直下者，加乌梅二个。肝邪侮脾者，加肉桂一钱。阳虚下脱者，加附子一、二钱。
　　
　　元气虚者，加人参。如泻甚者，加肉豆蔻一、二钱；或补固脂亦可。
　　
　　肤寒安脾汤
　　
　　瀑新治裴食生命，致成泻痢，腹痛尿短，或胀满咂恶。去寒湿，安脾胃之剂也。
　　
　　苍朮（钱半）　陈皮（一钱）　茯苓（钱半）　扁豆（炒，二钱）　甘草（七分）　荜　（三钱）
　　
　　木通（钱半）　泽泻（钱半）　吴茱萸（制，五分）
　　
　　浓朴（一钱）　木香（四钱）　生白芍（一钱）　肉桂（钱半）
　　
　　水煎服。若夹食者，加神曲（炒）一钱五分。如外感头痛者，加北细辛三分。咽吐冷水者，加半夏钱半，生姜一钱。中寒喜热汤者，加炮干姜一践。
　　
　　加味四君子汤
　　
　　（新）　治痢疾呕恶，或恶闻食气，此胃虚寒也。
　　
　　人参（随宜）　白朮（二钱）　茯苓（一钱五分）　甘草（炙，一钱）　陈皮（一钱）
　　
　　扁豆（炒，三钱）　干姜（炮，钱半）　山药（炒，一钱五分）
　　
　　水煎服。若服之平安，而不大效者，加附子一、二钱，但须冷服。
　　
　　术附浸治六脉无力，右尺更弱，或大而数，外热烦躁，腹痛胀闷，下泻而兼脓血，是命门火衰，中真寒而外假热也。
　　
　　人参　白朮（三钱）　附子（钱半）　干姜（一钱）
　　
　　水煎，冷服。
　　
　　圣术煎
　　
　　治寒湿泻痢，呕吐，此脾胃虚寒也。
　　
　　白朮（三四钱）　干姜（炒，二钱，或一钱）　肉桂（二钱）　陈皮（一钱）
　　
　　水煎服。
　　
　　芍药汤
　　
　　治湿热邪盛烦躁，下痢鲜血，腹痛喜冷，脉实等证。
　　
　　白芍（钱半）　当归　黄连　黄芩（各一钱）　大黄（二钱）　肉桂（五分）　甘草　槟榔（各六分）
　　
　　木香（五分）
　　
　　水煎服。
　　
　　香连丸
　　
　　治里急后重，以气滞而热伏也。脉未大虚者宜之。
　　
　　黄连（一两，吴茱萸泡汤，炒干研）　广木香（四钱）
　　
　　共为末，蜜丸或浆丸，空心米汤下。若中气衰坠，或病久痢止，而下部胀急，用补中益气汤大剂，下香连丸即愈。然亦不得尽以为热也，有热邪下迫者，有寒邪下迫者，有气虚下陷而迫者。察其所因，如热者凉之，寒者温之，虚者补之，陷者举之，此调气而后重除也。
　　
　　若但以木香、槟榔、腹皮、枳壳散气，则气愈虚，而病益剧矣。
　　
　　参苓白朮散
　　
　　治胃气虚滞，禁口不食。用此方，加石菖蒲一钱五分，微炒，以开胃口，待其能食，然后因证而治之。如胃口有热，加黄连一钱。
　　
　　人参　白扁豆（炒研）　莲肉（微炒，各二钱）　白朮（三钱）　砂仁（八分，炒研）　桔梗（一钱）
　　
　　薏苡仁（二钱，炒研）　茯苓（钱半）　炙甘草（一钱）　菖蒲（一钱五分）
　　
　　共为末，米饮调服。一服即食。或煎服亦可。
　　○禁口不食，有因火伏胃中，脉见洪数，内外俱有热证，宜用芩连栀柏之类。若无热证，而食不入，或恶闻食气，或饥不能食，或呕恶吞酸，此脾气之弱也，当用四君子加干姜。若命门不暖，则脾无火生，宜用熟地一两，附子三钱，吴茱萸（开水泡过，焙干）钱半，肉桂二钱，大剂与服，自然思食。此必脉虚，而右尺更微也。
　　
　　参术香莲汤
　　
　　（新）　治休息痢，屡止屡发，久不愈者。因兜涩太早，积未清也。
　　
　　广木香（五分）　黄连（一钱）　人参（八分）　白朮（钱半）　甘草（一钱）　茯苓（二钱）　枳实（一钱）
　　
　　水煎服。有调理失宜者，随证加减治之。
　　
　　十全大补汤
　　
　　治痢后气血两虚，气虚则发寒，血虚则发热，或早或晚，似疟非疟，切勿作疟治，须大补气血，多剂乃瘥。
　　
　　人参（一钱）　白朮（钱半）　茯苓（一钱三分）　甘草（炙，一钱）　当归（二钱）　抚芎（一钱）
　　
　　白芍（酒炒，一钱）　熟地（二钱）　黄　（蜜炒，二钱）　肉桂（二钱）
　　
　　生姜一钱，红枣三枚，水煎服。或加附子一钱。
　　
　　凡痢病，宜泻宜补，因脉因证，原无一定。若执痛无补法，不知因虚寒而痛者，愈攻则愈痛，元气自脱，悔之晚矣！丹溪先生用参、朮调补胃气，一、二剂而后下者，亦妙法也。虚者宜之。
　　
　　凡痢后，脚渐细而软痛者，将成鹤膝风，治宜温补肝、脾、肾，不可仍用燥脾之药也。
　　
　　凡痢后身痛，系肠胃湿热，恶血未净，复还经络，所以痛也，宜四物东加桃仁、牛膝、红花、陈皮之类。亦有属气血虚者，不可不审。
　　
　　凡痢病，最忌兜涩，使下无所宣泄，则胀满不食，诸症见矣。
　　
　　凡痢伤精血，必阴虚水亏，乃致燥热，勿作火治，宜壮水补阴。如脉犹有力，虚中之火也，宜生地、熟地、麦冬、女贞子、龟胶之属。如脉本无力，全属虚火，宜六味、八味等丸。若阴盛格阳，而外大热者，宜前胃关煎之类，切忌凉药。
　　
　　备拣古来治痢至简至稳神方于后，以便取用。
　　
　　痢病腹痛，下脓血，用大黄酒煮为丸，白水服三、四钱，神效。
　　○凡痢，用生姜、陈茶等分，煎服。
　　○白痢，用艾一两，干姜七钱（炮）为末，醋煮米为丸，米汤下。
　　○血痢，用三七（三七末掺于猪血化为水乃真。）六钱，为末，米泔调服三钱。
　　○血痢腹痛，用元胡索为末，米饮调服三钱。
　　○噤口痢，用蜜蜡四钱，鸡子黄一个，蜂蜜、苦酒、发灰、黄连（研末）各四钱，同熬为丸，二日服尽。此华佗方也。
　　○赤白痢，腹痛后重，或面目手足俱变，用黄蜡三钱，阿胶三钱同溶化，入黄连末五钱，搅匀为丸，日三次服尽。此仲景方也。
　　○毒痢噤口，用大田鸡并肠捣烂，焙热，入麝三分，作饼，封脐上，气通即食。
　　○噤口痢，用大蒜捣贴两足心及脐上。
　　○血痢，用乌梅、胡黄连、灶心土等分，为末，茶调服，即愈。
　　○赤痢，用六一散加红曲；白痢，加干姜。（方载淋证。）
　　
　　二十八、论疟疾
　　（有风、暑、湿、热、食、瘴邪六种。又有五脏六腑疟、劳疟、瘅疟、牝疟、温疟、母疟。）
　　
　　夫疟者，因夏伤暑，热气藏于皮肤之内，舍于荣气之中，及遇秋风新凉束之，表邪不得因汗而出，此疟之所由来也。夫暑热者，阳也，蓄之久，则欲出；秋寒者，阴也，束之固，则莫出。由是阳为阴遏，则阳并于阴。阴实则阳虚，阳虚则外寒，阴实则内寒，内外皆寒，汤火不能胜也。及阴气逆极，同并于阳。阳实则阴虚，阳盛则外热，阴虚则内热，内外皆热，口渴欲饮冷也。然浅者病在三阳，随卫气以为出入，而一日一作；深者病在三阴，邪气不能与卫气并出，或间日一作，或三四日而作。作愈迟者，病愈深也，经之论疟备矣。然仁斋、丹溪又分痰、食等疟，此不过疟之兼证耳，非因之而成疟也。故治者，宜察其邪之浇深，证之阴阳，有汗者，以养正为主；无汗者，以散邪为急。又热盛者，凉药为君；寒多者，温药为重。至于痰、食、血、瘅、瘴、牝、鬼等证，各随其甚者而兼理之。总之，脉实证实者，攻邪以治标；脉虚证虚者，补正以治本。倘不明虚实，辄用凉药，恐表邪未解，而邪益固；骤用截药，恐正气已虚，而症必变。非徒无益，而又害之，医之咎也。
　　
　　凡疟多热而久不解者，此必阴虚，宜益阴除热，非生鳖甲、牛膝不能除也；多寒而久不解者，此必阳虚，非　、朮、桂、附不能除也。久疟者，属元气虚寒。盖气虚则寒，血虚则热；胃虚则恶寒，脾虚则发热。此时若用截药，多致危殆，惟用人参、煨姜各一两煎汤，于发前二时服之。无力服参者，气虚用白朮代之，血虚用当归代之，此辅正而邪自除也。
　　
　　凡疟以得汗而解。然病有浅深不同，即如病瘟者，虽有大汗，而热仍不退，疟亦有之，宜察其脉之紧与不紧，及头与身之痛与不痛，仍渐次再汗之，方得邪解，不得谓汗后必无邪也。又有已汗而邪将解，或因食、因寒、因触而发，此旧邪未尽，而新邪又至，亦宜仍从汗解，但须斟酌虚实可也。
　　
　　温疟者，《内经》谓冬中风寒，至春夏阳气大发而为病，此即伤寒之证也。与夏伤暑秋为疟者不同，当于伤寒门酌而治之。
　　
　　瘅疟者，《内经》谓肺素有热，发则阳气盛，故致消烁脱肉。治此者有三法如内热而兼表邪，宜散以苦凉；如表解而火盛，宜清以苦寒，此皆治其有余也；若火盛而真阴耗者，宜壮水济火，切忌苦寒。
　　
　　瘴疟者，惟岭南烟瘴之地有之。人居瘴地，不知调摄，而外受风寒为病。或迷困喑哑，与常疟稍异。治者亦不外寒、热、虚、实，及有邪、无邪，如前治疟诸法而已。
　　
　　牝疟者，阳气素虚，当盛暑时，乘凉饮冶，阴盛生寒而不热，治以柴胡姜桂之类。
　　
　　劳疟者，素有弱证，因疟成劳，宜十全大补汤。有热者去肉桂。
　　
　　疟母者，治之失宜，气血虚损，邪伏肝经，胁下有块，当以补虚为主。若急于攻块，多致不救。宜六君子东加木香、肉桂、鳖甲、蓬术。
　　
　　鬼疟者，时行不正之气，传染而成，宜平胃散加雄黄、桃仁。俗以夜发者为鬼疟，非也。
　　
　　邪入阴分，发于三阴，宜四物东加知母、红花、升麻、柴胡，提入阳分，方可以截。
　　
　　凡疟初起，先寒后热，宜羌活、紫苏、生姜之类，散其太阳之邪；次用柴胡汤，或加截药可也。若不论何经，即用柴胡，即用截药，不可！
　　
　　脉候
　　疟脉自弦。弦数者多热，弦迟者多寒。微者为虚，代散则死。
　　
　　截疟立验汤
　　
　　（新）
　　
　　陈皮（一钱）　半夏（钱半）　茯苓（一钱）　甘草（一钱）　青皮（七分）　白豆蔻（去壳，微炒，研，一钱二分）
　　
　　柴胡（一钱五分）　桂枝（一钱二分）　苏叶（一钱）　生姜（二钱）　知母（一钱二分）　黄芩（一钱五分）
　　
　　称足分量，水煎。首一次轻煎，于疟未发前三时服；次煎加常山（酒炒）一钱四分，草果仁（或面或饭包煨，捣碎）八分，槟榔八分，多水久煎服，但要于疟未发前一时服，若早则药力过，迟则疟已来矣。能如法服，则疟立止。此予屡用屡验，凡男女大小及孕妇俱宜。
　　
　　要在于三发之后，方可用此药，先和而次截之。疟若寒重，桂枝、苏叶、生姜三味各加五分；若热重，知母、黄芩二味各加五分。
　　
　　又方
　　
　　治一切疟疾。
　　
　　肉桂（一钱）　丁香（六分）　当归（钱半）　乌梅（三个　槟榔（八分）　甘草（一钱）　知母（一钱二分）
　　
　　黄芩（钱半）　常山（酒炒，一钱三分）　生姜（一钱三分）
　　
　　密封，煎至一小碗，待冷泻出，再将渣煎至一小碗，待冷泻出，合作一大碗，露一宿，次日晨兴，面东早服。凡截药要露者，以暑热至露而退也。
　　
　　柴胡饮
　　
　　治感四时不正之气，内外俱有火证，而疟邪不散。
　　
　　柴胡（二、三钱）　黄芩（一、二钱）　白芍（二钱）　生地（钱半）　陈皮（一钱）　甘草（八分）
　　
　　如内热口渴者，加葛根一、二钱；甚者，加知母、石膏。如外邪甚者，加防风一钱。
　　
　　如寒甚者，加桂枝、生姜各一钱。
　　
　　麻桂饮
　　
　　治寒重热轻，脉迟呕泄，阴暑疟疾。
　　
　　肉桂（一、二钱）　当归（三、四钱）　甘草（炙，一钱）　陈皮（一钱）　麻黄（七、八分，如夏季及有汗者，加白芍一钱佐之）　生姜（一钱）
　　
　　水煎服。若阴虚者，加熟地三、五钱。若三阳并病者，加柴胡钱半。如汗甚者，去麻黄，加蜜炙黄　二钱。
　　
　　加味地黄汤
　　
　　治疟发时，其寒如冰，转热如烙，而面赤口渴，热退即不渴者。以六味地黄东加柴胡、白芍、肉桂大剂一服，立愈。
　　
　　休疟饮
　　
　　治元气虚，老衰积弱者。辅正则邪自退，疟立止矣。
　　
　　人参（一、二钱。无力办参者，白朮一两代之）　白朮　当归（各三四钱）　何首乌（制，五钱）
　　
　　甘草（炙，八分）
　　
　　阴阳水煎二次，露一宿，次早温服一半，饭后服完。如阳虚多寒者，加干姜、肉桂；或加附子温中散寒。如阴虚多热，烦渴喜冶，加麦冬、生地、白芍；甚者，加知母、黄芩。如肾虚水不制火，腰酸脚软，加熟地、枸杞、山药、杜仲之类。如邪有未净而久不愈者，加柴胡、麻黄、细辛、紫苏之属。如气血滞者，加酒。
　　
　　温胃饮
　　
　　治寒湿伤脾，而疟痢并作，或呕恶、恶食等证。
　　
　　白朮（三钱）　扁豆（炒，二钱）　陈皮（一钱）　干姜（炒，一二钱）　甘草（炙，一钱）
　　
　　茯苓（钱半）　当归（一、二钱，滑泄者勿用）　柴胡（一、二钱）
　　
　　水煎服。如痢有微热者，加黄连佐之。如大呕大吐者，加砂仁、胡椒。如气滞胸腹痛者，加藿香、白豆蔻、白芥子之属。如里急后重者，加木香，或加腹皮。
　　
　　柴芩煎
　　
　　治湿热伤脾，下及肝肾，热渴下血，表邪未解。
　　
　　柴胡（二钱半）　黄芩　栀子　泽泻　木通（各二钱）　枳壳（钱半）
　　
　　煎服。如疟痢并行，鲜血脉滑者，加白芍、甘草，或加黄速，或加大黄。
　　
　　备采古来治疟至简至稳诸方于后，以备取用。
　　
　　截疟，用小柴胡东加常山（酒炒）二钱。
　　○又方：用常山（酒炒）二钱，为末，乌梅肉三个，研烂，酒调，临发日早服。
　　○又方：用蒜一个，黄丹一钱，捣为丸，温水、面东吞下。
　　○瘴疟：肉豆蔻一枚，草豆蔻一枚，浓朴二钱半，甘草二钱，生姜二钱，共五味，俱一半生，一半炒，煎服。
　　○凡截疟，用生鳖甲（不见汤煮者）以醋炙黄为末，乌梅肉捣为丸，每服三钱。
　　○又方：用常山一钱五分，酒炒，槟榔一钱，丁香四分，乌梅一个，共酒浸，五更煎服。
　　
　　寒甚者，加肉桂一钱；热甚者，加黄芩钱半。
　　○久疟，或二、三日一发，及无定者，用五灵脂、（中有溏心者乃真。）头垢各二钱，城墙上老锻石四钱，捣饭糊丸，皂角子大，五更时，以无根水下一二丸。
　　○孕妇疟疾，用常山（酒炒）钱半，乌梅二个，甘草一钱，石膏三钱，酒煎服。
　　○瘴疟，用草豆蔻仁（饭包煨）一钱，附子一钱二分，煎服。
　　○凡疟体虚，用黄丹一两，常山（酒炒）三两，研末，蜜丸，当未发之早晨及将发时，各服五十丸。
　　○小儿瘅疟，壮热不寒，用黄丹二钱，蜜水调服。若冷者，酒调服。名鬼哭丹。
　　○劳疟，用乌梅十四枚，豆豉二合，甘草三寸，生姜三钱，童便煎服。
　　○凡疟，用鳖甲醋炙研末，酒调二三钱，在隔夜与清早及临时各一服，无不断者。入雄黄末少许，更佳。
　　○以上所载，俱是截方，须于清理之后，久而不愈者用之，俱有神效。
　　
　　二十九、论真中风似中风
　　夫中风之证，有真似二者：真中风者，外感之表证也；似中风者，内伤之里证也。二者不明，未免误人。其外感者，经曰：「风为百病之长，静则肉腠闭拒，虽有大风苛毒，勿之能害」，否则天有八风乘虚感袭，自有表证可以疏散，但有中经、中脏、寒热、虚实之分。中经者，邪在三阳，其病尚浅；中脏者，邪入三阴，其病则深。在经不治，则渐入脏，由浅而深也。因寒者，则拘急挛痛，而脉浮紧；因热者，则弛缓不收，而脉浮洪。又若正胜邪者，乃可直攻其邪；正不胜邪者，则必先顾其本，或攻补交施，此虚实之谓也。其内伤者，不由外感，而亦谓之风。如《病机篇》所云：「诸暴强直，皆属于风」；「诸风掉眩，皆属于肝」。是皆属风，而非外中之风也。夫肝为东方之木，其脏血，其主风，肝血病而筋失所养，筋病则掉弦强直，以及神魂昏愦，口眼歪斜，牙紧语涩，吐沫遗尿，痰壅瘫痪之类，无所不至。此皆属于肝，皆属于风，即木邪也。正《内经》所谓厥逆内夺之属，何得概以为风！设以风药而散厥逆，所散者非元气乎！真阴愈伤，真气愈失，是速其死矣。治此者，以补气血为主，元气复，则诸证自愈；但须分寒热、气血阴阳、孰轻孰重，权变用药，方得中綮。若拘方书，以某经用某方，恐胶柱鼓瑟，未必适中也。经曰：「寒则反折筋急，热则筋弛不收」，然不可拘。寒盛则血凝而滞塞，故多拘急；热亦拘急者，以火盛则血燥，血燥则筋枯也。热盛则筋软而不收，故多弛纵；寒亦弛纵者，以塞盛则气虚，气虚则不摄也。且寒热有证有脉可验，当因而治之；若无寒热，则宜专治气血无疑矣。至于偏枯痿弱之类，本由血虚，然气血不相离，补血者，当知血以气而行；补气者，当知气非血不化。二者各有所重，但不得偏废耳。夫人生于阳而根于阴，根本衰败，而人危矣。所谓根本者，即真阴也。然阴虚有二：有阴中之水虚者，则多热而燥，宜六味地黄丸主之；彼参，朮、姜、桂辛温之类，不宜轻用。
　　
　　有阴中之火虚者，则多寒而滞，宜八味地黄丸（古方桂附各一两，宜各加二、三两不等。）
　　
　　主之；彼生地、麦冬、石斛清凉之类，皆非所宜。若气虚猝倒，或汗出尿遗，口开涎流，瘫软不言，此气脱危候也。倘无痰火等证，必须大剂参、附、　、朮，或可挽回元气；随以归、地、枸杞补真阴，以培其本，盖精即气之根也。经曰：「精化为气」，即此之谓。
　　
　　而或者妄言中风，投以剪风化痰之药以散其气，何能救乎！余因此证不明久矣，庸医固莫知，即河间用汗下，亦以实证治也。东垣、丹溪所论，间有所得，而观其用方，则以小续命汤。
　　
　　此治外感则可。又以大秦艽汤为养血，而寒散之药，居其大半。若羌活愈风汤，更觉不可。
　　
　　后之医者，勿域古方则得矣。
　　
　　脉候
　　中风之脉，每见沉伏，亦以脉随气奔，指下有洪盛者、浮迟者吉，坚大急疾者凶。浮大为风，浮迟为寒，浮数为热，亦为风。大为火，滑为痰。寸关空大，真气已散。沉弦有力，为气滞。尺弦洪数，肾阴大亏。
　　
　　以下治真中风，外感风寒，宜疏散之。
　　
　　麻桂汤
　　
　　治风寒中经，头痛恶寒，拘急身痛，脉浮紧者。
　　
　　桂枝（一、二钱）　当归（三、四钱）　甘草（炙，一钱）　陈皮（八分）　麻黄（一、二钱）
　　
　　生姜一、二钱，水煎，热服，取微汗。夏月亦可用。若三阳并病者，加柴胡二钱，（或邪未入少阳肝经，柴胡忌用。）或加防风一、二钱。
　　
　　金匮续命汤
　　
　　治风寒直中三阴，肢弛语涩，拘急，不知痛处。
　　
　　麻黄（去节，一二钱）　人参（一钱。无者，以威参一两代之，或以淮山药代之）
　　
　　当归（三钱）　桂枝（钱半）　川芎（一钱）　干姜（炒，一钱）　甘草（一钱）　杏仁（去皮尖，十五枚）
　　
　　水煎，热服，取汗。
　　
　　桂枝汤
　　
　　治头痛、身痛、有汗、恶风、恶寒者。
　　
　　桂枝　白芍　生姜（各三钱）　甘草（二钱）
　　
　　热服。或用五积散亦妙。
　　
　　大秦艽汤
　　
　　治风邪在经，热多寒少，而为偏枯疼痛发热者。
　　
　　当归　芍药　白朮　生地　熟地　川芎　甘草　茯苓　防风　白芷　独活　羌活黄芩　秦艽　石膏（各一钱）　细辛（五分）
　　
　　水煎服。热盛，加知母。如天寒，加生姜。胸痞，加枳实。
　　
　　辅正驱邪汤
　　
　　（新）　治气血两虚，外受风寒，难以疏散，须攻补交用。
　　
　　当归（三钱）　熟地（四钱）　人参（随便）　白朮（三钱）　茯苓（二钱半）　山药（三钱）
　　
　　甘草（一钱）　干姜（炒，一钱，或用煨生姜钱半）　麻黄（一、二钱）　桂枝（一、二钱）
　　
　　如阳虚寒甚，加附子。头痛，加川芎、白芷、细辛。骨痛，加防风。无力办参，用沙参三钱或威参一两代之。
　　
　　三生饮
　　
　　治猝中昏冒，口眼歪斜，半身不途，痰气上壅。六脉或沉伏、或浮盛者，并宜服之。
　　
　　生南星（一两）　生川乌（去皮）　生附子（去皮脐，各五钱）　木香（二钱）
　　
　　共研，每服五钱。生姜八分，水煎服。
　　
　　涤痰汤
　　
　　治中风，痰迷心窍，舌强不能言。
　　
　　南星（姜制）　半夏（各二钱）　枳实（炒，八分）　橘红（一钱）　石菖蒲　人参　竹茹（各八分）
　　
　　甘草（四分）　茯苓（一钱）　生姜（八分）
　　
　　水煎服。
　　
　　小续命汤
　　
　　通治风痹、痿厥、外感等证。
　　
　　麻黄（去节）　人参　黄芩　白芍（煨）　甘草（炙）　川芎　杏仁（去皮尖炒）　防己桂枝（各一钱）　防风（三钱）　附子（一钱）　生姜（六分）
　　
　　如有汗，麻黄只用五、七分。如身热不寒，加知母、梗米、石膏，去附子。如无汗身凉，加附子钱半。无参者，以沙参三钱代之。
　　
　　以下治似中风，内伤昏愦，宜调补之。
　　
　　大补元汤
　　
　　（新）　治气血虚甚，元气将脱，一时昏沉，掉摇等证。
　　
　　人参（二钱）　淮山药（炒，二钱）　黄　（蜜炒，二钱）　白朮（二钱）　熟地（二、三钱，或多加）　当归（二、三钱）
　　
　　山茱萸（一钱）　枸杞（二、三钱）　甘草（一、二钱）　五味（蜜炒，七分）　杜仲（姜炒，二钱）
　　
　　生姜八分，红枣三枚，水煎服。如元阳不足多寒者，加附子、肉桂、炮姜之类。如无力用人参者，再加黄　三、四钱。如气滞，减黄　二分，加去白陈皮一钱。如血滞，去山茱萸，加川芎一钱。如泄者，去当归，加补骨脂钱半，肉豆蔻一钱（面炒）。如腹痛喜按者，加吴茱萸，汤泡二次，用一钱。
　　
　　左归饮
　　
　　治肾中之水虚，不能养肝，以致木动风摇，昏倒等证。
　　
　　熟地（二、三钱，或重加）　山药（二钱）　枸杞（二钱）　甘草（炙，一钱）　茯苓（钱半）
　　
　　枣皮（一、二钱）
　　
　　如热甚者，加麦冬二钱。五心热者，加元参钱半。血热妄行者，加青蒿二钱。肾热骨蒸多汗者，加地骨皮二钱。上实下虚者，加牛膝二钱。血虚而燥滞，加当归二钱。改用六味地黄丸，亦为正治。
　　
　　右归饮
　　
　　治肾中之火虚，元阳衰败，以致昏倒等证。
　　
　　熟地（用如前　山药（炒，二钱）　枣皮（一钱）　枸杞（二钱）　甘草（炙，一钱）
　　
　　杜仲（姜炒，二钱）　肉桂（一、二钱）　附子（二、三钱）
　　
　　如气脱昏厥，或汗或乱，重加人参、白朮。如火衰不能生土，为呕哕吐痰，加炮姜一二钱。如泄泻，加肉豆蔻（面炒）一、二钱。如小腹痛，加汤泡吴茱萸五、七分。如淋带不止，加补骨脂一钱。血少腰膝痛，加当归二、三钱。改用八味地黄丸，亦为正治。
　　
　　凡此等证，有火盛者，即阳证也。生地、麦冬、白芍、龟胶、知母、地骨皮、黄芩之类，俱可拣用。但使火去六、七分，即调治其本。又有寒盛者，即阴证也，宜四逆汤、理中汤之类主之。
　　
　　四逆汤
　　
　　治阴证脉沉，或中寒外热，身痛而厥，自利等证。
　　
　　甘草（炙，一两）　干姜（炮，两半）　附子（生用，半枚）
　　
　　水煎服。如假热外拒者，用水冰冷服。如腹痛，加白芍一两。呕者，加生姜一两。
　　
　　咽痛者，加桔梗五钱。脉犹不现，加人参。
　　
　　凡麻木不仁者，以气虚则麻，血虚则木，所以不知痛痒，久则为偏枯痿废，最宜培养气血，勿误认为痰。
　　
　　凡夏月抽搐昏倒，热伤气也，宜用清暑益气汤，重加参、　。若伏阴在内，而阳虚气脱者，用附子理中汤，勿谓夏忌温热也。
　　
　　凡肥人猝香，属气虚也；或湿滞痰壅，宜于痰门用清吐之法，随以四君、六君及十全大补汤之类主之。
　　
　　凡一时昏倒，歪斜抽搐等证，而痰气不甚者，不可指为痰而妄用痰药，盖恐燥血，则肝失所养，反至伤脾，而痰愈盛也。纵有痰者，亦当察所从来，又宜分其虚实。若结胸阻滞，以及昏迷不知，暂用痰门吐法，或用淡姜汤灌入，以鹅翎探入喉中，徐引其吐，如是数次，得吐，气通，必渐苏矣，然后酌宜进药。因火为痰者，宜清膈饮，加竹沥童便。阴虚水泛为痰者，六味丸。阴虚属火者，八味丸。脾胃虚寒不能运化而为痰者，理中汤或温胃饮，及参朮、二陈、归脾东加煨姜之类主之。然言有尽，而病无定，要在人之因证因脉而详辨之耳。
　　
　　清膈饮
　　
　　治痰因火动，气壅喘满，内热烦渴等证。
　　
　　陈皮（去白，钱半）　贝母（二、三钱，杵碎）　胆星（一、二钱）　海石（二钱）　木通（二钱）
　　
　　白芥子（五、七分，研）
　　
　　水煎服。如火盛而痰不降，加竹沥、童便各半杯。渴者，加花粉一钱。小水不利，加栀子一钱。如面赤喜冷，加生石膏二三钱。如大便闭结，加大黄数钱。
　　
　　以下治风瘫古方，录以便用。
　　
　　易老天麻丸
　　
　　治一切风瘫，手足痿弱，骨痛筋拘。
　　
　　天麻（祛风）　牛膝（强筋）　萆　（祛风湿，强筋骨）　元参（壮水制火。各六两）
　　
　　当归（和血。十两）　杜仲（盐水炒，七两。使筋骨相着）　生地（一斤。益真阴。或用熟地）
　　
　　羌活（去骨节风。八两或五、六两）　附子（制，四两。行经络）
　　
　　蜜丸。或加川独活五两。
　　
　　地黄饮子
　　
　　治肾虚气弱，语涩足痿。
　　
　　熟地　巴戟（去心）　枣皮　肉苁蓉（酒洗，去甲。各二钱）　附子（制、一钱）　麦冬（去心，一钱）
　　
　　五味子（六分）　石斛　茯苓　远志（去心）　肉桂（各一钱）　石菖蒲（八分）　薄荷（三分）
　　
　　姜枣引，水煎服。
　　
　　肾之脉，循内踝上　及股，故虚则足痿不能行。其直者挟舌本，故虚则舌謇不能言。
　　
　　地黄、巴戟、枣皮、苁蓉，肾精不足者，补之以味也。附子、肉桂，阳不足者，温之以气也。
　　
　　远志、菖蒲，使心气下交也。五味、麦冬，壮水之上源也。茯苓、石斛，走水谷之府，化荣卫而润宗筋者也。不及肝者，以肝肾同源也。诸脏各得其职，则筋骨强，而机关利矣。蹇涩痿废，夫复何虞！
　　
　　附子理中汤
　　
　　治脾胃虚冷，呕泄，手足厥逆，一切寒证。
　　
　　人参（无者，以山药三五钱炒黄代之）　附子（制）　干姜（炒）　甘草（炙）　白朮（各二钱）
　　
　　水煎服。若内寒而外假热，以水冰冷服之，中有妙用。
　　
　　星香散
　　
　　治中风痰盛，或热或凉之药俱不便用者，宜用此方。
　　
　　南星（生用，四钱）　木香（五分）　生姜（八分）
　　
　　水煎服。
　　
　　备拣古采治中风至简至稳神方于后，以便取用。
　　
　　中风口噤：荆芥穗为末，服二钱。
　　○又方：黎芦一两，煎防风汤浸透，焙干，炒黄为末，温水调灌，以吐风涎为效。
　　○又方：皂角去皮，猪脂涂，炙黄为末，酒调服，涎出即愈。
　　○中风偏废：生附子一个去皮，羌活、乌药各一两为末，每服四钱，姜汤调下。
　　○麻木瘫痪，通身疼痛：生川乌（连皮）、五灵脂（有溏心者真。）各二两，威灵仙二两半，为末，酒糊丸。每服先七丸，后十丸，盐汤下，忌茶。
　　○中风昏迷，形体不收，此风涎上潮：皂角二个去皮，明矾五钱为末，每用五分，水调灌，吐痰即效。
　　○风邪痫病：皂角四两，苍耳草根茎叶（晒干）二两，蜜陀僧一两，为末，水糊为丸，朱砂（细研，水飞）三钱为衣，枣汤下三、四十丸。病退，只服二十丸。名抵柱丸。
　　○中风口眼歪斜：新锻石醋炒，调如泥，左　涂右，右涂左。
　　○又方：巴豆七粒，去皮，研，右　涂左手心，左　涂右手心。正即洗之。
　　○又方：皂角去皮为末，醋和，右　涂左，左　涂右。
　　○凡中风，昏迷口噤，用皂角末吹入鼻中。有嚏者生，无嚏者死，为肺气已绝。六经绝症：口开为心绝，手撒为脾绝，眼合为肝绝，遗尿为肾绝，吐沫鼻鼾为肺绝，皆不治。
　　○凡厥逆痰壅，口噤脉伏，身温为中风，身冷为中气。
　　
　　又有痰为中风，无痰为中气。古用乌药顺气散治中气，此由喜怒忧愁所伤，不可作中风治。
　　
　　三十、论怔忡、惊悸、恐惧、健忘
　　（附：烦躁及宗气动。）
　　
　　怔忡者，心中跳动不安，如击鼓然，凡事不能用心，一思更甚。此由思索过劳，心血虚损而然。治者宜生血养心，稍加凉血之味。
　　
　　惊悸者，肝胆怯也。凡有危险触之，或自汗，或战栗，或眠多异梦，或口中有声。经曰；「东方青色，入通于肝，发为惊骇」，由是子令母虚，而心血不足；又或遇事冗繁，心阴耗损，治宜赡养心神，滋培肝胆为主。虽有客邪，亦当知先本后标之义。
　　
　　恐惧者，如人将捕之状，不能独卧，自知而自畏也。经曰：「在脏为肾，在志为恐」，虽与惊悸同类，而实不同。惊从外起，恐由内生。惊出于暂，而暂者即可复；恐积于渐，而渐者不易解。治宜以养心滋肾为主。
　　
　　健忘者，心肾之不交也。为事有始无终，言谈不知首尾。治者，宜补肾而使之上交，养心而使之下降，则水火交济，何健忘之有！烦躁者，心中扰乱不宁也。或病后劳后，津液干涸，荣血不足；或肾水下竭，心火上炎，故虚热为烦，甚则或至于躁。治宜补后天之血以养心，滋先天之水以壮肾，则得矣。
　　
　　宗气动者，上或见于胸臆，下或见于脐旁，无时振撼，不能安也。经曰：「胃之大络名曰虚里，出于左乳下，其动应衣，宗气泄也。」此惟阴虚于下，则宗气无根，故气不归源。患此者速宜节劳苦，戎酒色，养气养精，以培根本，犹可及也；若误为痰火治之，则危矣。
　　
　　以上诸证，虽有心、脾、肝、肾之分，然阳统乎阴，心本乎肾，上不宁者，未有不由乎下；心气虚者，未有不因乎精，以精气原有互根之用也。又须知人之所主者心，心之所藏者神，神之所养者血；心血一虚，神无所依，而诸证自生。治者，或先养心，或先补肾，或早夜补肾，中时补心，或有兼热者清之，兼寒者温之，或又有兼痰者化之。但痰有由生，察其源，乃可治也。前辈多有谓属痰者，却不数见。后之人不必泥执古书，因病情而揣摩之，则随机应变，万无一失矣。
　　
　　脉侯
　　寸口脉，或微细，或浮大而空，皆心虚也。或细数，虚而有热也。动为惊，止而复来，亦为惊。寸涩尺弱，心肾两虚也。寸洪数，尺虚微，水不能利火也。
　　
　　天王补心丹
　　
　　治心血亏虚，跳动不安，由用心太过，而无血以养心也。
　　
　　人参（无者，以时下之北条参二两代之）　熟地（四两）　当归（酒蒸，二两）　麦冬（去心）
　　
　　天冬（去心。俱酒蒸，各一两）　柏子仁（微炒，去油，八钱）　枣仁（炒）　茯神（各一两二钱）
　　
　　丹参身（两半）　远志（去心，八钱）　元参（七钱）　桔梗　五味（微炒）　石菖蒲（炒。各一钱）
　　
　　先将熟地、当归、二冬捣如膏，然后入各药合研细末，捣匀，若干则加沸水，不用蜂蜜，恐引药下坠也。每丸一颗约三钱重，用朱砂如小豆成粒者五钱细研，水飞过，候干再研，为衣。每日饭后，用沸水半杯磨化服，即睡一刻。或用一丸、二丸，亦随其宜。忌铁，并忌三白。此方治一切心虚不宁。读书人常服此丹，养心安神，虽思索稍过，亦觉无虞。予四旬得是病，服是丹，至今七旬，可如少壮时之用心无异。若虑难制，改为水药，不效。
　　
　　柏子养心丸
　　
　　治劳心太过，怔忡惊恐等证。
　　
　　柏子仁（用鲜白者，以布包，槌去油）　茯神　生地（酒浸，若火衰者改用熟地）
　　
　　当归　枣仁（各二两）　五味　犀角（镑）　甘草（各五钱）
　　
　　上研极细末，为丸。用辰砂三、四钱细研，水飞过，候干，加金箔二十张再研，为衣。
　　
　　午后临卧，津嚼一丸。每丸约二钱重。即用归脾汤亦宜。（方见不寐。）
　　
　　心肾丸
　　
　　治心肾俱虚，怔忡、健忘、惊恐等证。
　　
　　淮牛膝（酒蒸）　苁蓉（用极大而色鲜红者，酒洗）　熟地（各二两）　菟丝子（酒蒸，三两）
　　
　　人参（有者更妙）　黄　（蜜炙）　当归（酒浸）　山药（炒）　鹿茸（酥炙）　附子（制）
　　
　　茯神　五味子　龙骨（　）　远志（去心，姜汁炒。各一两）
　　
　　先将牛膝、苁蓉、熟地、当归捣成膏，后入各药合研细末，加酒煮面糊为丸，枣汤或清汤下七、八钱。即改用心肾交补丸亦可。（方见不寐门。）
　　
　　温胆汤
　　
　　治心虚胆怯，怔忡惊悸，梦寐不宁。
　　
　　半夏　枳实　竹茹（各二钱）　陈皮　茯苓（各钱半）　甘草（炙，一钱）　生姜（八分）
　　
　　枣（一枚）
　　
　　食远服。或加远志七分、枣仁、莲肉、金银，煎服。
　　
　　七福饮
　　
　　治大恐大惧，损伤心脾肾气，而神消精竭，饮食减少。
　　
　　人参（随宜）　熟地（五、七钱）　当归（二、三钱）　白朮（钱半）　甘草（炙，一钱）
　　
　　枣仁（钱半）　远志（五、七分）
　　
　　或加姜引。如虚热烦躁，加麦冬二钱。如肾经虚甚，腰膝软痛，加杜仲、枸杞。此方平和，任照证加入。
　　
　　平补镇心丹
　　
　　治心血不足，时或怔忡，夜多乱梦。安心肾，益荣卫。
　　
　　人参（随宜）　龙齿（火　，水飞，酒煮，曝干。各二两）　茯苓　茯神　麦冬（酒蒸）
　　
　　五味　天冬（酒蒸）　枣仁（炒）　远志（制）　山药（姜汁炒。各一两）　当归（酒蒸，二两）
　　
　　车前子　柏子仁（去油。各八钱）　石菖蒲（炒长，五钱）　熟地（三两）
　　
　　先将二冬、归、地捣化，后入各药，合研细末，加沸水和为丸，约二钱多一颗。用辰砂五钱细研水飞，候干，加金箔三十张，再研为衣。每日饭后，沸水磨服一、二颗，即睡一刻。忌铁。
　　
　　茯苓饮子
　　
　　治水停心下，跳动有声，不能自安。
　　
　　赤茯苓（去皮）　白茯神（去木）　半夏　麦冬（去心）　橘红（各二钱）　槟榔　甘草沉香（忌火，宜磨水合服。各一钱）
　　
　　姜三片。食远服。
　　
　　一味鹿角胶
　　
　　治肝伤失血，不能养魂，睡即异梦惊怖。
　　
　　真鹿胶每用三钱，以酒蒸溶，空心服，日三次，五日自安。凡草木之药力薄，惟鹿角大补精血，血旺而魂藏于肝矣。
　　
　　茯神散
　　
　　治胆与胃不足，心神恐怯。
　　
　　茯神（钱半）　远志　防风　白朮　前胡　人参（随便　桂心　熟地　枳壳（各一钱）
　　
　　菊花（七分）　细辛（四分）
　　
　　姜三片。温服。
　　
　　朱砂安神丸
　　
　　治心血不足，肝火不清，血热多惊。
　　
　　生地（一两）　当归（一两）　甘草（五钱）　黄连（五六钱）
　　
　　水泛为丸。朱砂另研，水飞为衣。有热者，必有脉与证可凭，方用黄连，否则去黄连，加栀仁、青蒿之类。
　　
　　七味地黄丸
　　
　　治宗气动能应衣，补阴以舒气也。
　　
　　熟地（八两）　枣皮（四两）　山药（四两）　茯苓（三两）　泽泻（两半）　丹皮（二两）　肉桂（三两）
　　
　　当归（三两）　白芍（二两）
　　
　　炼蜜为丸，每早淡盐水送下。
　　
　　滋阴静镇汤
　　
　　（新）　治宗气不归源，由精气亏虚，不能敛摄也。
　　
　　熟地（三钱）　枣皮　淮药　枸杞（各钱半）　五味（七分）　肉桂（钱半）　巴戟天（一钱）
　　
　　煎服，或为丸亦可。
　　
　　三十一、论泄泻
　　（有脾虚，风寒，湿热，伤暑，积滞，下陷数种。）
　　
　　《内经》之论泄泻，有风寒湿热之异；又有清气在下，则生飧泄。统而论之，脾胃为主。
　　
　　胃司纳受，脾司运化，脾气一强，自能胜湿；无湿则不泄。故经曰：「湿多成五泄。」若土虚不能制湿，则风寒与热，皆得干之而为病。人亦知补脾以止泄，而不知胃阳主气，脾阴主血，概用辛温、燥热之剂，这致胃火益旺，脾阴愈伤，由是胃干而肠涩，脾脏渐绝而死。盖以土虽恶湿，亦必赖润乃得生物，安可徒用辛热乎！要之，治法不一，不可泥执。一曰淡渗，当利小便而泄自止。（然亦有不可利者，条析于后。）一曰升提，气不上升而下陷，惟升、柴，羌、葛之属能鼓胃气上腾，且风药能燥湿也。一曰清凉，热淫所至，暴注下迫，宜用苦寒以清之也。一曰疏利，痰凝气滞，食积水停，皆令人泄，随证祛逐，勿使存留，所谓通因通用也。一曰甘缓，泄而趋下，甘为土味，可以缓中，善禁急速也。一曰酸收，泻下者必气散而不能收，惟酸可以助收肃之权也。一曰燥脾，泻由脾湿，湿由脾虚，仓廪得职，水谷自分也。一曰平肝，木旺侮土，土亏不能止水，其病在肝，宜平肝，乃可以补土也。一曰温肾，肾主二便，封藏之本，虽属水位，真阳寓焉，脾虚者，补肾之阳，火以生土也。一曰固涩，泄久道滑，虽补无功，须行涩剂，庶拨度合节也。凡是十者，治泻之法已无遗蕴，然先后重轻之权，岂能预设，须于临证之顷，圆机灵变可也。至于《难经》所谓脾、胃、大肠、小肠俱有泄者，宜照上因证、因脉治之。
　　
　　又言大瘕泄者，即肾泄也，每在五更天明之时。肾属水，旺于子。肾之阳虚，命门火衰，不能键闭，故将交阳分，而阳无以长，止有阴寒则泻。治宜补火，尤要于补气。若大便欲出而痛者，是精已竭而复耗之，则大小便牵痛，是宜补肾。（方法列后。）列若误用利药，再损元气，则肢体肿胀而毙矣，可不慎哉！凡泄泻之病，多小水不利，水谷分则泻自止，故曰治泻不利小水，非其治也。然亦有可利者，有不可利者：如暴注新病，形气脉气壮旺者；酒湿过度，口腹不慎者；实热闭涩者；小腹胀满，水道痛急者，皆宜利之。然利之而仍不利者，是湿热闭塞膀胱入水之路，故用利药不应。予有独得之秘，一刻即效，方载于下。若病久者，阴不足者，脉证多寒者，形虚气弱者，口干非渴而不多饮，又不喜冷者，皆不可利。盖虚寒之泻，本非水有余，实因火不足；本非水不利，实因气不行。夫病不因水，利则亡阴；泻由火虚，利复伤气。倘不察其致病之本，则未有不愈利愈虚，而速其危者矣。凡泻水而腹不痛是湿，宜燥渗之。饮食入胃不住，或完谷不化是气虚，宜温补之。腹痛肠鸣，泻水，痛一阵，泻一阵，是湿而有热，宜清利之。时泻时止，或多或少是痰积，宜豁之。腹痛而泻，泻后痛减者是食积，宜消之；实者宜下之。如久泻不禁者，宜补而兼涩；脾气下陷者，补而兼升。
　　
　　淡渗汤
　　
　　（新）　治新病水泄，小便短少而黄，或口渴腹痛，不拘男妇大小，服之立效。
　　
　　苍朮（一钱五分）　浓朴（姜水炒，一钱）　生白芍（一钱三分）　甘草（一钱二分）　扁豆（三钱）
　　
　　赤茯苓　建泽泻　淮木通　猪苓　宣木瓜（各一钱）　陈皮（八分）　川萆　（四钱足）　车前子（八分）　广木香（三分，煨熟）
　　
　　同煎，不用引。每味拣地道上料，称足分量，多水煎服，一刻即愈。此方得力在多用萆，以能清膀胱入水之路，庶不入大便，而泄止矣。如受寒邪，身痛发热，加桂枝一钱。
　　
　　如头痛，加白芷、川芎各一钱，北细辛二、三分。如虚寒腹痛喜按者，加砂仁、真藿香各八分。如夹食者，加神曲、麦芽各炒八分。如舌黄、口渴喜冷者，加黄芩一、二钱，生石膏三钱，或加黑山栀八分。
　　
　　升阳除湿汤
　　
　　治春伤于风，夏生飧泄，谓完谷也。所谓下者举之是也。
　　
　　苍朮（一钱三分）　柴胡　防风　羌活　神曲（炒）　泽泻　猪苓（各八分）　陈皮麦芽　甘草（炙，各四分）　升麻（七分）
　　
　　姜三片。温服。如脉虚体弱者，加人参更妙。
　　
　　清凉汤
　　
　　（新）　治湿热泻痢，或发热喜冷，或腹痛手不可按，或所泻者臭恶而热，或小水痛而赤，是暴病脉实者可用。
　　
　　白芍（一钱三分）　甘草　栀子　茯苓　泽泻　黄芩　枳壳　木通　黄连（各一钱）
　　
　　温服。如大便带血，加熟大黄一钱，当归一钱。如内热甚者，或加黄柏、胆草。
　　
　　疏利汤
　　
　　（新）　治食积，水停，痰凝，气滞，肚腹胀痛，或生冷寒湿伤脏，邪实，霍乱，泄利初起者，宜察虚实用之。
　　
　　陈皮（一钱）　法半夏（钱半　茯苓（二钱）　甘草（炙，一钱）　浓朴（姜水炒）　乌药猪苓　泽泻　神曲（炒，各钱半）　吴茱萸（开水泡，焙干，五、七分）
　　
　　食远温服。如气痛甚者，加木香五分，砂仁七、八分。如寒湿甚者，小便短赤，加苍朮钱半。如腹痛喜热喜按者，加炮干姜一钱。如小便短，大便多水者，加萆　四钱，木香四分煨用。
　　
　　甘缓汤
　　
　　（新）　治泄泻急而趋下，不能少停，此脾气虚而下坠也。
　　
　　人参（少者，用山药四钱炒黄代之）　白朮　茯苓　甘草（炙，各钱半）　升麻（五分）
　　
　　陈皮（七分）　苡仁（炒）　芡实（炒，各二钱）　木瓜　白豆蔻肉（炒研，各一钱）
　　
　　红枣四枚。温服。此小便清而大便泄也。或加肉豆蔻（面包煨）一钱，煨木香四分。
　　
　　燥脾汤
　　
　　（新）　治脾胃虚寒，湿淫转甚，泄泻不止。
　　
　　白朮（二钱）　茯苓（钱半）　甘草（炙）　干姜（炮）　砂仁（炒研）　藿香　肉桂（各一钱）
　　
　　肉豆蔻（饭或面包煨，一钱）
　　
　　红枣、生姜引。如泄而水多者，加苍朮钱半。如寒甚肚痛者，加附子一、二钱。如气滞作痛者，加木香五分，或丁香四五分，吴茱萸（制）七、八分。
　　
　　浆水饮
　　
　　治暴泄如水，身冷汗出，脉弱气少，口不能言，此为急病。
　　
　　半夏（姜制，三钱）　良姜（八分）　干姜（炮）　肉桂　甘草（炙）　附子（各钱半）
　　
　　水煎频服。或加人参更妙。
　　
　　茱萸断下丸
　　
　　治脏腑虚寒，腹痛泄泻。
　　
　　吴茱萸（汤泡，焙干，二两）　赤石脂　干姜（炮。各一两五钱）　艾叶（炒）　缩砂仁肉豆蔻（面包煨）　附子（各一两）
　　
　　共为末，面糊丸，每服三钱，米汤送下。
　　
　　酸收丸
　　
　　（新）　泻久者，必气散不收，无能统摄，用酸以固之。
　　
　　人参　山药（炒）　白朮　甘草（炙。各三两）　高良姜（两半）　诃子肉（二两）
　　
　　石榴皮（醋炒，二两）　白石脂（二两）　五味子（一两）
　　
　　共为末，醋糊丸，米汤下。如下焦作胀，用枳壳、腹皮、木香、陈皮，煎汤送丸。
　　
　　平肝补脾汤
　　
　　（新）　治木旺侮土，脾虚发泄。
　　
　　当归（土炒，钱半）　白芍（酒炒，一钱）　沙参（三钱）　白朮　茯苓（各二钱）　白豆蔻肉（炒研，八分）
　　
　　木瓜（一钱二分）　肉桂（钱半）　甘草（炙，一钱）
　　
　　水煎服。一友逢交春日发泄，一早十余次，至立夏便止，二十多年，凡补脾止泻之药，遍投不效。及诊其脉，系左关强，右关弱。余制此方，用归、芍养肝，肉、桂平肝，四君子补脾，一服立愈，后不再发。
　　
　　温肾汤
　　
　　（新）　治五更及天明发泄，多年不愈者，乃命门火衰也。
　　
　　熟地（八两）　山药（炒）　枣皮（醋蒸。各四钱）　泽泻（一两二钱，盐水浸）　茯苓（三两）
　　
　　补骨脂（酒炒，三两）　菟丝子（淘去泥沙，酒蒸，四两）　五味子（微炒，二两）　肉桂（四两）
　　
　　附子（四五两）
　　
　　先将地黄、枣皮捣成膏，后将各药研末，加山药打糊为丸。此八味去丹皮、蜂蜜，或不用泽泻亦可。盖补真阴真阳，则肾中之水火既济，而开阖之权得矣，又何泄之不止乎！
　　
　　五味子散
　　
　　治肾泄，不进饮食。
　　
　　五味子（炒，二两）　吴茱萸（炒，三五钱）
　　
　　为末。每服二钱，白汤调服。或以山药打糊为丸服，更效。
　　
　　四神丸
　　
　　治脾肾虚寒，五更溏泄。
　　
　　补骨脂（炒，四两）　肉豆蔻（二两）　五味子（两半）　吴茱萸（汤泡炒，一两）
　　
　　共为末，姜煮枣肉为丸，米饮下。
　　
　　固涩丸
　　
　　（新）　治泄久道滑，补之无益，须用此涩剂，庶可止泄。
　　
　　白朮　牡蛎（　）　附子　干姜　肉蔻（面包煨）　赤石脂（各一两）　诃子肉　石榴皮（醋炒。各两半）　枯矾（三钱）　五倍子（四钱）
　　
　　为末，醋糊丸，米饮下三钱。并治直肠泄，食入即出。或加龙骨一两。
　　
　　补中益气汤
　　
　　（方见伤寒表证。）　治肾伤亏损，大小便牵痛而泄，或茎中痛，此汤加升麻，送四神丸。
　　
　　又方：以八味地黄丸料加五味子、补骨脂，多服乃痊。不得以下滞有余之证治之。
　　
　　凡肾泄，忌用参术补脾，以土胜而水愈亏，泄自盛也。
　　
　　凡脾胃虚寒下陷者，用补中益气东加姜桂、肉果、补骨脂。脾气虚寒不禁者，用六君子东加姜桂。脾肾气血俱虚者，用十全送四神丸。大便滑利，小便短涩，肢体渐肿，喘嗽唾痰，用金匮肾气丸。若大泻如倾，元气渐脱者，用大剂四君子东加干姜、附子、乌梅、五味子；若稍缓，则无及矣。大抵诸泄证，必先分利，后实脾土，益元气，无不全愈。若不论虚实，而早兜涩，遗害不小。
　　
　　胃脉虚则泄。脉虚按之滑者，必下痢。肾脉小甚为洞泄，肺脉小甚为泄。泄脉洪大者逆。下痢日十余次，脉反实者死。腹鸣而满，四肢清削，泄甚，十五日死。下则泄泻，上则吐痰，为上下俱脱，死。食入即下，为直肠泄，难治。六腑气绝于外者手足寒，五脏气绝于内者利不禁，甚者手足不仁，为难治。
　　
　　备拣古来治泄泻至简至稳神方于后，以便取用。
　　
　　脾虚冷泄，用补骨脂（炒）四两，肉豆蔻（生用）二两为末，以姜煮枣肉捣糊为丸，盐汤下。
　　○　泄，澄彻清冷，中有糟粕，小便清白，中寒也。用附子理中汤。
　　○洞泻尽水，用胃苓汤。
　　○泄而腹胀，诸药不效，用益智仁二两煎服。
　　○老弱虚泄，用附子、赤石脂各一两，醋糊丸，米汤下。
　　○多年脾泄：吴茱萸开水泡，焙干，每用三钱，水煎，入盐少许，服之立止。以茱萸能暖膀胱，通水道，故大肠自固，能厘清浊也。
　　○泄不止，用白龙骨、白石脂等分为丸，紫苏、木瓜汤下。
　　○久泄，用酸石榴皮研末，米汤下。
　　○寒泄，并小便精出，用赤石脂、干姜各一两，胡椒五钱为末，醋糊丸，米汤下。
　　○火泄者，食入即出，以火性急速，无容克化，经谓邪热不杀谷也。用黄芩、白芍各二钱，甘草一钱。如腹痛，加桂二分。
　　
　　如泄有脓血，加黄连。此脉证俱实，不似直肠泄，宜温宜涩也。
　　○酒湿泄，用葛花解酲汤，此因酒之湿热也。而亦有因酒生寒湿者，以酒性去，而水性留为寒也，惟峻补命门则可。
　　
　　有治法在酒证门，宜细阅之。
　　
　　三十二、论呕吐
　　呕吐之证，有虚有实。实者邪气实也，或因寒滞者，必多疼痛；或因食滞者，必多胀满；或因气逆者，必胀痛连于胁肋；或因火郁者，必烦热燥渴，脉洪而滑；或因外感者，必头痛身热，脉数而紧；或邪传少阳者，必干呕耳聋，胁痛潮热；或邪在阳明者，必大呕大吐，此宜去邪而呕自愈也。虚者，胃气虚也，以上所言诸证皆无，而忽为呕吐无常，时作时止；食无所停，而见食则呕；气无所逆，而偶触则呕；或身背，或饮食微寒则呕；或吞酸，或嗳腐，或时苦恶心而呕；或因病误用寒凉，本无呕而致呕者；或食入上焦而即吐者；或食入下焦，积久不化而呕者，凡此皆属虚证，补固然矣。然胃本属土，非火不生，非暖不化，此际或用温热之药以暖胃，或补君相之火以生土。故曰：「脾爱温而恶寒，土恶湿而喜燥。」
　　
　　所以东垣《脾胃论》特着温补之法，庸可忽哉！而河间言呕，因胃火上炎而然，此特一端，不过十之一耳，不如孙真人曰，「呕家圣药是生姜」，此的确之见也。使其中或虚或实，辨之不真，不可施治。
　　
　　凡呕家皆以胃气为言。使果胃强脾健，则所食皆化，何至呕吐！而兹略有所触，便不能胜，倘非胃气虚弱，何以至此！但或有停滞不已者，是又虚中有实，不得不暂从清理，然后可以培补。至于中气虚困之甚者，是又所急在虚，宜先顾元气，而略加清理。此中本末先后，贵有权宜。
　　
　　吐伤津液，必口渴，不可误认为火，投以凉药，为害不小！呕家用生姜，以气逆者散之；若胃虚，谷气不行，当以参、朮补胃，推扬谷气为妙。（宜白朮人参、茯苓、半夏、甘草、橘皮、陈朮、苡仁、谷　煮就，时时呷之。）若徒用辛温，愈增燥热，而莫止也。
　　
　　干呕属气逆，恶心属胃伤。呕苦邪在胆经，吐酸者责之肝脏。呕清水者多气虚，吐虫者皆胃冷。
　　
　　呕吐病宜从治，不宜寒凉。在东垣则全用温药，在丹溪虽用黄连，亦兼苍朮、茱萸之类，盖得热则行，火旺而脾健运矣。
　　
　　呕而脉弱，小便复利，身热见厥者死。呕吐大痛，色如青菜叶者死。
　　
　　加味二陈和中汤
　　
　　（新）　治一切呕吐，照后加入。
　　
　　陈皮（去白，八分）　半夏（二钱）　茯苓（三钱）　甘草（一钱）　苍朮（一钱三分，气不宜者勿用）
　　
　　浓朴（姜炒，一钱）　砂仁（炒研，七分）　竹茹（一钱）　生姜（三钱）
　　
　　水煎服。如喜热恶寒，肢冷脉迟，此伤于寒也，如丁香一钱，去竹茹，甚则加附子或用理中东加附子，并宜冷服，盖冷遇冶相须而入，自不吐出。如热呕，喜冷恶热，烦躁引饮，脉数而洪，加黄连（姜水炒）一钱，栀子（炒黑）八分，枇杷叶、干葛各钱半，入芦根汁合服。其闻食气而呕，药下亦呕，关脉洪者，并用芦根汁以治其热。
　　
　　加味小柴胡汤
　　
　　治少阳证，耳聋胁痛，干咽，潮热。用小柴胡汤（方见伤寒表证。）
　　
　　加竹茹二钱，生姜重用三钱，煎服。
　　
　　丁香安胃汤
　　
　　治脾胃虚寒，不时呕吐。
　　
　　丁香（五分）　黄　（炙，二钱）　人参　甘草　当归　苍朮　吴茱萸（炮焙）　草豆蔻（各一钱）
　　
　　陈皮（八分）　柴胡（酒炒）　升麻（蜜炒）　黄柏（各三分）
　　
　　水煎服。或加生姜引。
　　
　　藿香平胃散
　　
　　治内伤饮食，填塞太阴，呕吐不已。
　　
　　真藿香　浓朴（姜水炒）　陈皮（各一钱）　苍朮（钱半）　砂仁　甘草（炙。各五分）　神曲（炒，八分）
　　
　　姜一钱，枣二枚，水煎服。
　　
　　加味异功散
　　
　　治胃虚而呕，不喜饮食。
　　
　　人参（或用山药炒黄四钱代之）　白朮　茯苓（各钱半）　甘草（炙）　陈皮　砂仁（炒研）
　　
　　藿香（各五分）　神曲（炒，七分）　陈米（一合）
　　
　　顺取流水煎沸，泡伏龙肝擂细搅浑，放冷澄清，入前药，加姜枣煎服。
　　
　　四君子汤
　　
　　治胃口有痰，心中欲吐不吐，欲呕不呕。虽曰恶心，实非心病。
　　
　　人参　白朮　茯苓（各钱半）　甘草（炙，一钱）　生姜（二三钱）
　　
　　或二陈东加生姜，甚者理中汤。
　　
　　家秘理中汤
　　
　　治中寒呕吐，阴盛格阳，不纳药者。
　　
　　人参　白朮（三钱）　干姜（炮，钱半）　甘草（炙）　附子（各一钱）
　　
　　煎就去渣，入童便、　猪胆汁各半杯，再煎一、二沸，服之神效。
　　
　　苏葛二陈汤
　　
　　治酒伤作呕，面赤口渴，烦躁恶心，连日不宁。
　　
　　陈皮　甘草（各一钱）　半夏　茯苓（各钱半）　黄连（姜水炒）　栀子（炒。各八分）
　　
　　苏叶（六分）　干葛（二钱）
　　
　　水煎，热服乃效。
　　
　　吐酸水或绿水，肺弦急出寸口，属火上逆，以二陈东加吴茱萸一钱（开水泡一次用）、黄连、柴胡各八分。或平胃散。气逆者加香附。
　　
　　丹溪茱连丸
　　
　　治呕酸，吞酸。
　　
　　黄连（土炒，两半）　吴茱萸（泡焙，一两）　陈皮　苍朮（米泔浸）　黄芩（土炒）
　　
　　桔梗　茯苓（各一两二钱）
　　
　　共为末，神曲糊丸，绿豆大，每服二、三十丸，少用开水送下，即睡一刻。
　　
　　小半夏汤
　　
　　治停水呕吐。
　　
　　半夏（二钱）　茯苓（钱半）
　　
　　生姜汁合服。
　　
　　备拣古来治呕吐至简至稳诸方于后，以便取用。
　　
　　脾胃气虚，胸膈不利者，用六君子汤，壮脾土，生元气。
　　○若过服辛热之剂，而呕吐噎膈者，用四君子加芎、归，益脾土，以抑阴火。
　　○胃火内格，而饮食不入者，用六君子加芩、连，清热养胃。
　　○食入呕出，用六君子加木香、炮姜，温中补脾。
　　○若服耗气之剂，血无所生，而大便燥结者，用四君子加芎、归，补脾生血。
　　○若火逆冲上，食不得入者，用四君子加山栀、黄连，清热降火。
　　○若痰饮阻滞，而食不入者，用六君子加木香、山栀，补脾化痰。
　　○若脾胃虚寒，饮食不入，或入而不化者，用六君子加木香、炮姜，温补脾胃。更非除房劳、调饮食、节浓味者，不治。年高无血者亦不治。
　　○呕逆不得下者，用五灵脂、狗胆汁丸服。
　　○痰饮吐水，因冷冻饮料伤脾，用赤石脂一斤研末，酒下。服尽后，则终身不吐痰水，又不下利。补五脏，令人肥健。
　　○治痰热，用葛根、麦冬、黄连、栀子、滑石、石膏之类。
　　○细辛同丁香治寒咽，苍朮暖胃，白朮补胃，艾叶治吐清水，半夏治寒痰，藿香治吐逆，白豆蔻散冷气。寒痰，用附子、半夏、生姜煎服。宿食呕水，用良姜。其余益智仁、干姜、生姜、蜀椒、胡椒、吴茱萸、丁香俱暖胃止呕之品。
　　○如栝蒌、杏仁、桃仁、萝卜子、山栀皆能作呕，忌用。
　　
　　凡虫作呕，治法在诸虫门。
　　卷十一　杂证
　　三十三、论黄胆
　　（有实有虚有表邪。）
　　
　　是证皆谓之湿热，而有黄汗、黄胆、谷疸、酒疸、女劳疸之分。总不出乎虚、实二证，即韩祗和所云阴疸、阳疸也。经曰：「已食如饥者，即实证也。」多因脾湿不流，郁热所致。其脉洪滑有力，或身热口渴，消谷善饥，二便燥赤等证，但须清火利湿，火退则溺清，而黄自退矣。又曰：「安卧脉小，不嗜食者，即虚证也。」此非湿热为病，而全由气血之败。或则七情伤脏，或劳倦伤形，或因中气大伤，不能生血，所以血无华色而色败矣。其为病也，有困倦眩晕，畏寒少食，大便不实，小便如膏等证。治者宜补心、脾、肾之虚。气血复，而黄自愈。
　　
　　若但见色黄，不察脉证，视为湿热，而治以茵陈、栀子泻火利水等剂，是速其毙。又有表邪未清而发黄者；伤寒汗不能透，而风湿在表者；或自表入里，而湿热郁于阳明者，皆变黄疸。表邪未解者，必脉浮少汗，发热身痛，宜从汗散。湿热内郁者，脉息缓滑，烦热多汗，治宜分消清利。若阳明实邪内郁，而痞结胀满者，宜先下之，然后清其余热，则自无不愈。
　　
　　凡黄胆难治证：寸口无脉，鼻出冷汗，腹胀，形如烟熏，摇头直视，环口黎黑，油汗发黄，久之变黑者，皆难治。
　　
　　栀子茵陈汤
　　
　　（新）　治身热发黄，小水不利，脉实口渴。
　　
　　栀子（七枚）　茵陈　泽泻　黄柏　赤苓（各三钱）　甘草（一钱）
　　
　　如大便燥结，加大黄四钱。口渴，加生石膏五钱。水煎，空心服。
　　
　　茵陈四苓散
　　
　　治湿热黄胆，小水不利。
　　
　　白朮　猪苓　茯苓　泽泻（各钱半）　茵陈（二钱）
　　
　　或加栀子。
　　
　　寿脾煎
　　
　　治心脾虚损，六脉微弱，身发黄胆。
　　
　　白朮（二三钱）　当归（二钱）　山药（二钱）　甘草（炙，一钱）　干姜（炮，一二钱）　枣仁（钱半）
　　
　　远志（五七分）　莲肉（去心、炒，二十粒）　人参（随便）
　　
　　水煎服。如肾经之阴虚者，用六味丸。肾中之阳虚者，用八味丸。
　　
　　四君子汤吞八味丸
　　
　　治疸证服解利药不止，或口淡脚软，寒热尿浊，皆为虚甚。若再服凉药通利，自必脾虚肾涸而危。
　　
　　茵陈附子汤
　　
　　治身热发黄，汗不止者，此阴黄虚寒证也。
　　
　　附子（制，急则生用，三四钱）　干姜（炮，一二钱）　茵陈（二钱）
　　
　　水煎服。或去干姜，加炙甘草，治脉细身冷，黄胆阴证。
　　
　　桂枝加黄　汤
　　
　　治表邪外闭，脉浮发黄，当以汗解之。
　　
　　桂枝　白芍　生姜（各三钱）　甘草（二钱）　黄　（蜜炙，二钱）　大枣（四枚）
　　
　　热服，覆取微汗。
　　
　　柴芩两解汤
　　
　　（新）　治表邪未解，里证又热，尿赤、口渴、烦躁、脉滑数者。
　　
　　柴胡（二钱）　黄芩（三钱）　栀子（一钱）
　　
　　黄胆，加茵陈二钱，温服。
　　
　　柴陈五苓散
　　
　　治湿热发黄，小水赤黑，烦渴发热。
　　
　　白朮　茯苓　猪苓（各钱半）　泽泻（二钱二分）　肉桂（钱半。此五苓散）　加：茵陈（三钱）
　　
　　车前子（一钱）　木通　柴胡（各钱半）
　　
　　灯草引。酒疸，加干葛。
　　
　　凡一身尽痛而黄者，湿热在表也。不痛，病在里也。干燥者，热盛也。在表者汗之，半表半里者和之，在里者下之。若小便自利，当与虚劳小建中汤。若黄色不变，欲自利，腹满而喘，不可除热，除热必哕，宜小半夏汤。皆不可拘于茵陈也。
　　
　　小建中汤
　　
　　治虚劳，腹痛、肢疼、烦热、咽干，并遍身黄胆。
　　
　　甘草（炙）　桂枝　生姜（各三钱）　大枣（二枚）　白芍（四钱）　胶饴（二合）
　　
　　以前六味煎成，去渣，入胶饴，火烘微解，温服。呕则不用饴，以其甜也。
　　
　　小半夏汤
　　
　　治呕吐及哕气身黄。
　　
　　半夏（五钱）　生姜（二钱半）
　　
　　煎服。
　　
　　养劳汤
　　
　　治五疸虚弱，心悸、耳鸣、寒热、气急、溺浊，宜作虚劳治。
　　
　　人参（随便）　黄　（蜜炙）　当归　白朮（各钱半）　桂心　甘草（炙。各一钱）　白芍（酒炒，二钱半）
　　
　　生地　茯苓（各一钱二分）　远志（八分）　五味子（炒捣，五分）　陈皮（七分）
　　
　　生姜五分，枣二枚，水煎，食前服。
　　
　　火府丹
　　
　　治心经积热，小便淋涩，黄胆渴甚。
　　
　　生地（杵膏，二两）　木通（一两）　黄芩（炒，一两）
　　
　　蜜丸，木通汤下。
　　
　　茵陈四逆汤
　　
　　治发黄，脉沉细而迟，肢体逆冷，腰以上自汗。
　　
　　茵陈（四钱）　甘草（炙，二钱）　干姜（炮，三钱）　附子（生炮，三钱）
　　
　　温服。
　　
　　小便色白为无热，小便色黄赤为湿热。小便不利无汗为实，小便清利自汗为虚。年壮气实，脉大易愈，脉小溺利不渴者生，脉洪泄利而渴者死。寸口近掌处无脉，口鼻冷有黑色起者死。疸病渴者难治，不渴者易治。疸毒入腹，喘满者死。老人气虚脉微难瘥。黄胆日久，变为黑疸，喘满者死。急以土瓜根捣汁六合，顿服，黄水从小便出，即愈。
　　
　　备拣古来治黄胆至简至稳神方于后，以便取用。
　　
　　黄胆，脉实，大便秘，小便赤，总以茵陈、大黄、山栀为主。
　　○身黄，脉沉细不渴者，无火也。茵陈、橘皮、生姜、白朮各三钱，半夏、茯苓各二钱，温服，切忌凉药。
　　○秦艽一味，诸黄宜用，能逐阳明湿热，从外而出，效大而性和平，不可用凉药伤脾。
　　○有肾虚不能行水，水浮于外，郁久变热而为黄，用金匮肾气加麦冬作汤饮之，以脉弱便清故也。
　　○黄者，脾之色也。脾色外见，则内虚矣。虚则运化不及，湿热拂郁而然。故书曰：疸不用分其五，同是湿热。是脾为本，而湿热为标也，治宜补脾，用四君归脾之类，而导水次之。
　　○黄疸溺赤，用茵陈、栀子各三钱，秦艽、升麻各四钱，为末，每用三钱，煎服。
　　○五种黄胆，用秦艽酒浸绞汁，每日空心多服。
　　○白鲜皮治诸黄及风痹要药。
　　○黑疸，危疾也。用栝蒌根捣汁服。小儿加蜜。
　　○谷疸，因食得；劳疸，因劳得。脉实尿赤，用胆草一两，苦参二两，牛胆汁丸服。
　　○凡黄，用鸡子连壳烧研，淡醋调服，鼻中出虫为效。甚者，不过用三次。
　　○时行黄病，以酒醋浸鸡子一夜，吞白数枚。
　　○酒疸，用茵陈、干葛、栀子等分，研末，取田螺一二个擂烂，酒服。
　　
　　三十四、论痹证
　　经曰：「风寒湿三气杂至而为痹。」痹者，闭也，以血气为邪所阴，不得通行而为痛。风气胜者为行痹，以风行无定，走注历节为痛，此阳邪也，治宜补血以散风，盖血足而风自灭也。然散风药中，而祛寒利湿之味，仍不可缺。寒气胜者为痛痹，以血气受寒则凝，留聚为痛，此阴邪也，治宜补火以散寒，盖辛温可以散寒也。然散寒药中，而疏风燥湿之品，仍不可缺。湿气胜者为着痹，以血气受湿则滞，而肢体沉重，麻木不仁，或痛在一起，此亦阴邪也，治宜补脾以燥湿，盖土强可以胜湿也。而祛风解寒之味，仍不可缺。观经「杂至」二字，言风寒湿三邪交受也。观三「胜」字，言邪有偏重也。而互受其邪者即轻，亦宜兼治之。若欲辨其阴阳，阳证多热，或见发热头痛等证，或得汗而解者，此即伤寒中风之属也，宜于伤寒门、真中风门参阅治之。如即受寒邢，而无发热头痛，又无变证，或有汗无汗，而筋骨之痛如故，外无表证，此阴邪直入阴分。经曰：「邪入于阴，则痹是也。」然痹属阴邪，故寒者多，而热者少。纵有热者，亦不过于三因之内，郁久而变热，非另有热痹一证也。大抵由真阴、真阳亏损，故三气得以乘之而为痹，宜补真阴、扶元阳，使寒邪自去，不得概用治标之剂，再伤元气。又宜知痛者可治，以正气尚与邪气争也。彼不痛者，止有邪而无正也，治亦无益，医者其知之乎！此外如五脏六腑之痹，在七情饮食，固能致之，然必重感于邪，而内速脏气，始合而为痹。此亦兼证耳，宜细察以兼治之可也。
　　
　　五积散
　　
　　治一切痹病初起，凡风寒湿中之，身痛骨节痛等证。
　　
　　当归　白芍（各一钱）　苍朮（一钱三分）　陈皮　浓朴（姜炒）　半夏　白芷　茯苓　枳壳（各一钱）
　　
　　干姜（炮）　桔梗　麻黄　肉桂　甘草（炙）　人参（山药可代）　川芎（各八分）
　　
　　生姜五分，葱白三茎，温服。
　　
　　小续命汤
　　
　　通治八风五痹，痿厥疼痛等证。
　　
　　麻黄（去节）　人参（无者，山药炒五钱代之）　黄芩　白芍　甘草（炙）　川芎防己　杏仁（去皮尖，炒）　肉桂（各钱半）　防风（二钱）　附子（七分）
　　
　　生姜四分，枣一枚，温服。如骨节间有热痛者，去附子，倍白芍。如骨节冷痛，加桂枝。如燥闷，小便涩，去附子，倍白芍，入竹沥一合。如脏寒下痢，去黄芩、防己，倍附子，加白朮。热痢，去附子。脚弱，加牛膝。身痛，加秦艽。腰痛，加杜仲。自汗，去麻黄、杏仁，加白朮。
　　
　　养血祛风汤
　　
　　（新）　治风邪外中，历节肿痛，脉浮涩者。
　　
　　当归（二钱）　白芍（酒炒，钱半）　熟地（钱半。若血虚有热者，改用生地）　秦艽（钱半）
　　
　　防风　独活（各一钱二分）　羌活（一钱）　桂枝（八分）　陈皮（七分）　松节（四钱）
　　
　　温服。
　　
　　益火散寒汤
　　
　　（新）　治寒邪外中，身体切痛，脉弦紧者。
　　
　　肉桂（钱半）　干姜（炮，一钱）　桂枝（八分）　羌活（七分）　苍朮（一钱）　秦艽（二钱）
　　
　　防风（一钱）　甘草（八分）　陈皮（八分）
　　
　　姜引。如寒甚者，加附子。如手臂痛甚，加片子、姜黄、海桐皮。如寒邪滞者，加麻黄、白芍。
　　
　　补土燥湿汤
　　
　　（新）　治湿邪外中，身痛沉重，脉沉细涩者。
　　
　　山药（炒，三钱）　白朮　茯苓（各钱半）　甘草（炙）　羌活（八分）　防风　秦艽防己　苍朮（各一钱）
　　
　　姜枣引。如寒湿者，加肉桂，或加附子。如湿热者，加黄柏。如脚膝痛者，加川牛膝。如小便短涩，加泽泻、猪苓。
　　
　　加味五痹汤
　　
　　治五脏痹证。
　　
　　人参（或以山药三钱代之）　白芍（煨）　茯苓　川芎　白朮　当归（各钱半）
　　
　　五味子（十五粒）　细辛　甘草（各五分）
　　
　　姜一片，食远服。如心痹，加远志、茯神、麦冬、犀角。如肝痹，加枣仁、柴胡。如肾痹，加独活、肉桂、杜仲、牛膝、黄　、荜　。如肺痹，加紫苑、半夏、杏仁、麻黄。如脾痹，加浓朴、枳实、砂仁、神曲。以上加法，在人变通而已。
　　
　　加味二妙散
　　
　　治湿热痹病，骨节疼痛，如火之燎，或麻木痿软。
　　
　　当归　川牛膝　川荜　防己　龟版（酥炙。各二钱）　苍朮（三钱）　黄柏（二钱）
　　
　　温服。或加分量，醋煮面糊为丸，汤下百丸。
　　
　　大防风汤
　　
　　治足三阴亏损，风寒湿乘虚侵入，发为痹证。
　　
　　人参　白朮　防风　黄　（蜜炙）　熟地　杜仲（各二钱）　白芍　牛膝　羌活　附子（各一钱）　肉桂甘草（炙，各七分）　川芎（钱半）　当归（钱半）　生姜（一钱）
　　
　　水煎服。此方标本悉治，可谓稳协。
　　
　　备拣古来治痹至效至稳简易诸方于后，以便取用。
　　
　　风寒湿痹，通身麻木或疼痛，用生川乌末四钱，苡仁末二钱，入米粥内再熬，下姜汁一匙，蜜三匙，日三服。
　　○凡一切痛风，及男女多年难治者，用威灵仙研末，酒调服。得下利二次，即停药，忌茶，以甘草汤代之。凡牛羊鹅鸡俱忌。此味治痛风要药也。
　　○中湿，骨节痛，用白朮一两，酒煎服。
　　○凡一切痹痛，宜用麻黄、乌药、防风、羌活、秦艽、威灵仙、防己、独活、松节之属。因血虚、气虚及寒湿等证，随便加固本之药为主。
　　○薄桂味薄，能横行手臂，领南星苍朮，至痛处成功。威灵仙治上体痛风，汉防己治下体痛风，然虚弱人当以气血药兼之，方能营运。湿痰浊血，流注为病，在下焦惟乌附气壮，可为引经，不可为主治。
　　○下焦湿痛，惟三妙散最效。（苍朮三钱，黄柏二钱炒，川牛膝二钱，夜服。）○十指麻木，胃中有湿痰死血也。宜二陈汤（陈皮、半夏、茯苓、甘草。）加苍朮、白朮、红花、桃仁、附子。
　　○上身骨节尽痛，用防风，乃治风胜湿仙品。
　　
　　三十五、论便血
　　（新者为肠风，下血不痛，有虚有实。久者为脏毒，下血腹痛，有热有寒。）
　　
　　经曰：「阴格伤，则血内溢而便血。」伤者，言风、寒、暑、湿、热之外邪也。又云：「阴结者，便血一升，再结者二升。」此言阴气内结，不得外行，渗入肠间，乃寒湿生灾，而阴邪之胜也。大凡阳邪阴邪，俱能伤胃，而使血下故也。虽血之妄行多由于火，然火证之外，又有脾胃阳虚，而不能统血者；有元气下陷，而血亦陷者；有病久滑泄，而血因以动者。大都有火者则血热，无火者因虚滑。故治血者，当以辨虚实为要。或热、或湿、或风、或冷、或虚，及新久之异以治之，不可纯用寒凉。即用凉药，必加辛味为佐。
　　
　　久不愈者，当用温剂以补脾土，使能统血而血有所归也。又要兼酸涩之味者，是欲少敛之也。药多用酒炒者，是欲升举之也。收敛之后，仍和气血、浓肠胃，使阴络无复伤之患耳。
　　
　　肠风者，其腹不痛，血清而色鲜，邪由外入，随感而见者也。脏毒者，大肠湿热，久积遂生窠穴，为积血之所，从便之前后而来，其腹则痛，血浊而色黯。虽有毒名，却无毒也。若血射如线者，虫痔也，自肛门蚀孔处出也。然毒有湿热之辨；湿毒下血者，腹中不痛，以分利为主；热毒下血者，腹中多痛，以清凉为要。
　　
　　约荣煎
　　
　　治便血因火者，清热止血，并治酒毒，湿热下血。
　　
　　当归　白朮　白芍（酒炒）　生地　茯苓　地榆　白石脂（　，醋淬）　黄芩　五味丹参　川续断（各钱半）
　　
　　水煎服。若热甚而血多与色鲜者，加黄连、防风各一钱，黄芩倍用。
　　
　　脏连丸
　　
　　治平素因阳脏多火，远年近日，肠风脏毒，下血不止。
　　
　　黄连（三两）　槐米（一两，炒）　枳壳（五钱）　防风　甘草　槐角　香附　牙皂　木香（各二钱）
　　
　　用陈米一合，同香附为末，将猪脏洗净，入米与末缚定，于砂锅加水煮烂，杵如泥，将各药研末，捣匀为丸。米饮下七、八十丸，忌一切辛热之物。
　　
　　寿脾汤
　　
　　治脾胃虚弱，便血紫黑色，阳亏而无热证，速宜温补。
　　
　　白朮（二、三钱）　当归（二钱）　山药（二钱）　甘草（炙，一钱）　枣仁（钱半）　志肉（五分）
　　
　　干姜（炮，一二钱）　莲肉（去心，二十粒）　人参（一二钱）　乌梅（二个）
　　
　　水煎服。若血脱不禁者，加醋炒五倍子一钱。如虚滑不禁者，加鹿角霜二钱为末，调于药中合服。气虚者，加炙黄　二、三钱。气下陷者，加炒升麻五分。兼溏泄者，加补骨脂（炒用）一钱。如阳虚畏寒者，加附子一、二钱。如血去过多，阴虚心跳，身热而脉细数者，加熟地八钱，或加倍。即归脾汤、十全大补汤亦妙。此际作血热下行，稍用凉药，则危矣。
　　
　　香梅丸
　　
　　治气血俱虚，全无火证，而血滑不能上者，宜固涩之。
　　
　　乌梅肉　白芷　百药煎（烧存性。等分。此五倍子酿成者）
　　
　　为末，米饮糊丸，空心米欲下。如无百药煎，即五倍子醋炒亦可。肠风下血，服之即上。
　　
　　乌梅丸
　　
　　治大便下血如神。
　　
　　姜蚕（炒，一两）　乌梅肉（两半）
　　
　　为末，蜜丸，空心醋汤下。或以补中益气汤、归脾东加乌梅、五倍子、五味子亦可。
　　
　　平胃地榆汤
　　
　　治风寒之邪，结于五脏，蓄而便血，是谓阴结。
　　
　　陈皮　浓朴　苍朮　甘草　地榆　白朮　当归　白芍　干葛　茯苓　神曲　干姜（炒）
　　
　　香附（等分）　升麻（减半）　人参（无者，以蜜炒黄　加倍代之）
　　
　　姜枣引，空心服。以风寒之邪内结，不得外行，宜温散之。
　　
　　回阳汤
　　
　　治阴阳将脱，便血大下。
　　
　　当归（三钱，泄泻者去之）　白朮（三、四钱）　附子（制、二、三钱）　干姜（炮、二、三钱）
　　
　　熟地（五钱）　黄　（蜜炙，四、五钱，或加倍）　乌梅（二、三个）
　　
　　水煎服。加人参二钱，更效。若血再不止者，加醋炒五倍子钱半。凡内伤七情，及劳倦以动血者，此中气不足，故有呕恶痞满，腹痛泄泻，寒热不食等证。阳败于阴，血色灰黑，此胃气大损，脾元脱竭，危剧证也，即速速回阳，犹恐不及；而若辈犹云痰火，不用补剂，必致于毙，殊为可悯！○大凡便血，以脾胃药收功。
　　
　　备拣古来治便血至简至稳神方于后，以便取用。
　　
　　便血不论新久，用白矾七、八分，大人一钱五分，研细末，调入鸡子内，煎熟，切作细块，空心白汤吞下。
　　○又方：用白芷为末，每米饮下二钱。
　　○又方：用发灰五钱、鸡冠花、柏叶各一两，为末，卧时酒服三钱。
　　○又方：用白炭三钱，枳壳烧黑五钱，为末，五更时米饮下二钱。天明再服，立愈。忌油腻热物。
　　○又方：石燕磨水常服。
　　○又方：用姜蚕炒一两，乌梅肉五钱，捣，醋糊丸，淡醋汤下。
　　○脏毒下血，用猪脏洗净，入槐花末令满，缚定，以醋煮烂，捣为丸，酒下。若下血而泄，体倦食减者，是脏寒也，用猪脏洗净，以吴茱萸末填满，缚定，蒸烂，捣为丸，米饮下。
　　○大便后血，用五倍子末，艾汤下一钱。
　　○又方：皂角炙，槐实糠炒，为末，粟米汤下一钱。
　　○又方：用槐花、荆芥穗为末，酒服一钱。
　　○又方：用旱莲草焙，研末，米饮下二钱。
　　○脏毒下血：干柿饼烧灰，米饮服三钱。
　　○肠风下血：木贼煎服。
　　○凡纯下清血者，风伤肝也，宜散风凉血。下如豆汁者，湿伤脾也，宜清热渗湿。
　　○大肠下血，及妇人崩漏，用败棕烧灰存性，酒调或米汤调服二钱。
　　
　　三十六、论小便不通
　　（有气秘、气虚、血虚、痰壅、热结五种。口渴而小便闭者，属实热，宜清利；口不渴而小便闭者，属虚寒，宜调补。）
　　
　　经曰：「膀胱者，州都之官，气化则能出。」夫气何以不化也？肺主上焦气分，肺热则清化之源绝，金不生水，必口渴而溺竭矣。须用清金之药，如生脉散之类为当。或外感风寒，肺受外邪，宜用辛散之剂，如麻黄汤之类为宜。又有脾虚不能生金者，则清气不能上升，浊气何由下降？经谓脾胃一虚，令人丸窍不通，用补中益气汤，以参　温脾，以升柴提气，滋后天之化原，虚则补母之妙用也。如不渴而小便不利，此属下焦血分。肾与膀胱，为阴中之阴，阴有热，闭塞其下流。经曰：「无阴则阳无以化。」若用淡渗利水之药，乃阳中之阴，非纯阴之品，阳何以化？须用滋肾丸，以纯阴济阳，则化之速矣。至于真阴虚者，膀胱干涸，无水可利，惟用六味地黄，以补肾水。若滋肾丸，又所当禁，恐知柏苦寒，以伤肾元。又忌淡味渗泄之药，以益涸其津液。如真阳虚而不得小便者，是即经曰：「无阳，则阴无以生也」。急用八味地黄，或用金匮肾气汤。如水寒冰冻，得太阳一照，而阴凝自流通矣。更有痰壅，则用二陈汤。热结则用八正散。气秘则用陈皮、香附之属。
　　
　　又必探喉而吐之。譬如注水之器上窍开，则下窍通，是探吐一法，为切要之妙方也。（吐法载霍乱）
　　
　　孕妇小便不通，因胞被胎压也。内服补中益气汤，甚则探吐。外令妇睡于榻上，将榻渐次倒竖，则胎上而溺通，随服升补之药。凡膀胱无水，除阴虚之外，尤有所因者，当细辨之。有因泄泻，水归大肠，而小水不通，但治泄泻，泄止而水自利。或用分利，不过十之三耳。有因大汗、多汗，气从汗泄，而小水不利者，此当调治荣卫，表气收，而小水自利。有虚劳失血伤精，水随液去，五内枯燥，而小水不利者，此当调补真阴，血气渐充，而小水渐利。
　　
　　凡此数者，水泉既涸，不可再加分利。
　　
　　凡小水闭塞，危急之甚，诸药不效者，速寻家种菊花根白者为高，即杂色者亦可，将根捣烂，用生白酒冲和，取酒汁温而欲之，神效。又法……凡有气阴，小永不通，危困之极者，用皂角、葱头、王不留行各六、七两，煎汤一盆，令病者坐浸其中，熏洗小腹，热气内达，便即通矣。若妇人，捣葱数茎，纳阴户，外加熏洗，其通尤速。
　　
　　凡大小便俱不通，必先通其大便，而后小便自通，八正散之类主之。
　　
　　黄芩清肺饮
　　
　　治肺热小便不利。
　　
　　栀子（三钱）　黄芩（钱半）
　　
　　水煎服。
　　
　　五苓散
　　
　　治膀胱湿热口渴，小便不利，并治淋涩作痛。
　　
　　白朮　猪苓　茯苓（各钱半）　肉桂（一钱）　泽泻（二钱）
　　
　　水煎服。
　　
　　大厘清饮
　　
　　治热闭不通，茎中涩痛，必有火脉火证。
　　
　　茯苓　泽泻　木通（各二钱）　猪苓　栀子（或倍之）　枳壳　车前（各一钱）
　　
　　水煎服。如内热，加黄芩、黄柏之属。
　　
　　益元散
　　
　　（即六一散）　治证同上。
　　
　　滑石（六两）　甘草（一两）
　　
　　研细末，水调服。
　　
　　八正散
　　
　　治脏腑蕴热，大便结秘。若二便俱秘，先用此以通大便，则小便自通。
　　
　　车前　木通　滑石　山栀　甘草　大黄（煨）　瞿麦　扁蓄（各二钱）　灯心（五分）
　　
　　水煎服。
　　
　　滋肾丸
　　
　　治肾虚热结，小便不通。
　　
　　黄柏　知母（各二两，酒拌阴干）　肉桂（二钱）
　　
　　为末，水和丸，空心开水送二百丸。若病急，亦可煎服。此治肾中属虚，阳而无阴以化也。若肾中无火，而阴无以生者，惟滋阴药中用桂附，庶可直达命门。设作火治，则说矣。凡病此者，最难刻缓，随证服药后，必用探吐一法。急则治标，与病喉痹之用针刺等也。病在实者，清之利之，似易见效。若气虚而阴者，必其体弱年衰，方有此证。然病此必有其渐，方其小便短少，便时费力，便宜速治。若待其剧，恐无及也。
　　○又有湿热之邢，不在大肠膀胱，而在精道，壅塞隧路，故二便秘，宜用芡实、茴香、穿山甲，倍用牵牛为末，水调服。
　　
　　备拣古来治小便不通至简至稳神方于后，以便取用。
　　
　　小便不通，用大蒜一枚，栀子十二枚，盐二钱，共捣贴济，并涂阴囊。
　　○又方：用葱三斤，切细，炒热，熨脐下。
　　○又方：用苎麻根捣，摊小腹及阴囊。
　　○小便虚秘，两尺脉微弱，用利水药不效者，乃肾中无阳，虚寒证也，用附子炮去皮一两，盐水浸一刻，泽泻三钱，煎服神效。或加灯心三分更妙。
　　○又方：用桃枝、柳枝、木通、川椒各一两，枯白矾三钱，葱白七个，灯心一握，水三十碗，煎至十五碗，用瓷罐盛之，乘热熏外肾、小腹，以被围之，不令风入，若冷即易之，再烧再熏，良久便通，如赤豆汁下，其效大奇，即垂危者亦救。
　　○老人气虚，小便不通者，用黄　（蜜炒）二钱，陈皮（去白）一钱，甘草八分，煎服。
　　○小便闭，小腹痛，用木通、滑石各五钱，牵牛取头末二钱，灯心十茎，葱一茎，煎服。
　　○又方：用甘遂、大蒜，捣贴脐，以艾于药上灸七壮，大效。
　　○又方：用田螺少加盐生捣，敷脐下一寸三分，即通。此异人所授仙方。
　　○又方：用发灰二钱，淡米醋汤调服。
　　
　　附：论小便不禁
　　（妇病载妇科）
　　
　　小便不禁，《内经》论肝、肾、膀胱之病，不指为何邪所干，故后之议论不一，令人莫得其旨。而究之病在膀胱，源在肺金也。金生水，肺乃水之高源，肺虚则气不上升，下自不固，母虚而子亦虚也，宜补中益气汤以补其母，加山药、山茱萸、牡蛎之类，以固涩之。
　　
　　或以补中益气汤送肾气丸，庶得治本之道。若肝肾阳气不旺，则膀胱不藏，此其咎又在命门。所以少壮者，阴阳两足，夜少小便，及至老年，夜多小便者，水火俱不足也，治以八味地黄丸，去泽泻，加骨脂。即右归饮亦妙。有睡中遗溺者，属下元虚冷，用五子丸、缩泉丸悉效。小儿之多小便，由阳气尚微，不能约束，宜于温补，不治亦不足虑。至于气脱而遣，无所知觉，大非古兆。以参、　、熟地、归、朮、桂、附大剂为主，加以固涩之味为佐，则犹有可愈者。但凡治小便频数者，切勿以热拟，热必小便赤涩而痛。纵有短少而艰涩者，是肾水将竭，及气虚不传送故也。此际用凉、用利，则速其危矣。
　　
　　右归饮
　　
　　治下元虚寒，小便频数。
　　
　　熟地（四钱）　山药（炒，二钱）　枣皮（一钱二分）　枸杞（钱半）　甘草（炙，一钱）　杜仲（姜制，二钱）　肉桂（一钱五分）　附子（制，二钱）
　　
　　空心服。
　　
　　五子丸
　　
　　治小便频数。
　　
　　菟丝子（酒蒸）　家韭子（炒）　益智仁　蛇床子（去皮，炒。等分）　茴香（减半）
　　
　　上研末，酒糊丸，盐汤下。
　　
　　缩泉丸
　　
　　亦治小便频数。
　　
　　乌药　益智仁（盐炒。等分）
　　
　　为末。山药研碎，酒煮糊丸，空心盐汤下。
　　
　　备拣古来治便数至简至稳神方于后，以便取用。
　　
　　小便过多，用牡蛎（　）、赤石脂（　）等分，酒糊丸，盐汤下○小便虚热而数者，用白薇、白蔹、白芍等分为末，米饮调下。
　　○虚将脱者，涩之，用菟丝子二两，茴香（盐炒）一两，附子（制）、桑螵蛸（炙）各五钱为末，酒糊丸，米饮下。
　　○下元虚寒，小便不固，用韭子一合，白龙骨（　）一两为细末，空心酒调服。
　　○夜多小便，用益智仁二十一枚，去壳研碎，入盐少许，同煎服，有奇验。
　　○便数莫禁，用雄鸡肠二具（切破洗，炙令熟黄），益智仁二两，牡蛎（　）三两共为末，以　猪尿脬二个，洗净，蒸烂，捣为丸，空心盐汤下。
　　○六脉沉迟无力，小便莫固，是无火也，朝服八味丸料，桂附须重，泽泻少许；午服六君子东加益智仁、肉桂最妙。
　　○小便急而数，用芦根，去须节，煎服。
　　
　　三十七、论淋癃
　　（淋证有气、石、血、膏、劳也。热在上焦者口渴，热在下焦者口不渴。有湿在中焦不能生肺者，有下焦气门者。小便不通谓之闭，小便淋滴谓之癃。）
　　
　　气淋，小便涩，常有余沥，欲尽不尽。石淋，茎中痛，溺如砂石，最难得出。膏淋，日夜流膏。劳淋，劳倦即发，痛引气冲。血淋，溺如血也。盖气淋由中气下陷，当补而升提之。
　　
　　石淋由欲火煎熬，七情郁结，及饮食燥热而然。血淋由小肠与膀胱积热，而且心热移于小肠，兼心火而治之，得其源也。膏淋不涩不痛，乃命门之不固也，而兼乎湿者有之。至于劳淋，或禀质素弱，或劳心劳力，或房劳之后，发则气由小腹上冲，痛引外肾。所急者，在自知摄养，治之者必以脉、（盛大而实者生；虚小而涩者死。）以证，而察其寒热虚实，庶不致误。且淋证当分在气、在血而治之，以渴与不渴为辨。如渴而小便不利，热在上焦气分，肺金主之，宜用淡渗之药，如茯苓、泽泻、灯心、通草、车前、瞿麦、扁蓄之类，清其肺，以滋水之上源也。不渴而小便不利者，热在下焦血分，肾与膀胱主之，宜用气味俱阴之药，如滋肾丸：黄柏、知母各二两（酒浸阴干），肉桂二钱为末，蜜丸，空心服。方中用肉桂者，以欲降肾火，桂与火邪同体，此寒因热引也。姑举此以为例，触类而长之可也。
　　
　　凡一切淋病，小便赤涩而痛者，必有热证，方以清热为急。若膏淋自流，不得以热论。
　　
　　有劳于脾者，如思虑过用，负重远行之类，宜补中益气汤与五淋散分进。专因思虑者，止用归脾汤。若嗜欲甚而施泄太过，劳于肾者，宜用黄　汤。肾虚而寒者，须金匮肾气丸。至于血淋，如小腹硬，茎中痛者，是瘀血也，用淮牛膝三两煎膏，合酒服，大效。但虚人能损胃耳，宜四物东加桃仁、红花（酒炒）、通草、牛膝、车前、丹皮。血虚者，用六味地黄丸加侧柏叶、车前子、白芍。血鲜而脉数有力者，乃心与小肠实热，宜山栀、丹皮、黄连、黄柏、生地、木通、车前、泽泻、赤茯苓。血黑而右尺沉迟者，下元虚冶也，服金匮肾气丸。然亦有内热过极，反兼水化，而血黑者，未可便为虚命也。又有膏淋阻塞溺孔者，须各以脉证辨之。
　　
　　黄　汤
　　
　　治房劳过甚，致阴阳两虚而遗精者。
　　
　　黄　（蜜炒）　熟地（各钱半）　茯苓　天冬　肉桂（各一钱）　小麦（炒）　当归甘草（炙。各八分）　五味子（三分）
　　
　　生姜五分，水煎出，用龙骨细研末一钱，合服。如有汗者，加净麻黄根（蜜炒）一钱。
　　
　　如汗冷者，加附子七、八分。如发热自汗或口渴者，加石斛二钱。
　　
　　沉香散
　　
　　治膏淋阻塞溺孔，而出不快，脐下妨闷。
　　
　　沉香　陈皮　黄　（蜜炙。各三钱半）　瞿麦（一两）　桑白皮　韭子（炒。各三钱）
　　
　　滑石（八钱）　黄芩　甘草（各二钱半）
　　
　　为末，每服二钱，米饮调下。
　　
　　又方：沉香（五钱）　滑石（一两）　黄　（蜜炙，四钱）　瓷石（　，醋淬七次，五钱）　荆芥穗（三钱半）
　　
　　为末，用肉苁蓉（酒洗，去甲，蒸捣和药末）加炼蜜为丸，酒下。
　　
　　车前子散
　　
　　治诸淋痛甚。
　　
　　车前子（四钱）　淡竹叶　荆芥穗　赤茯苓　灯草水煎，空心服。
　　
　　又方：治血淋，并诸淋而热痛者。
　　
　　茵陈　淡竹叶　木通　山栀　猪苓　瞿麦（各一钱）　甘草（五分）　灯心（三分）　滑石（三钱）
　　
　　空心服。如大便闭者，加大黄。
　　
　　萆　厘清饮
　　
　　治膏淋，兼治白浊。
　　
　　萆　（三钱）　石菖蒲　乌药　益智仁（各钱半）　甘草梢（八分）
　　
　　煎服。淋沥不已，以水性就下也，惟燥可去湿，故用菖蒲、乌药，以平湿土之敦阜。
　　
　　益智入肾，可纳气归源。肾经得令，则自闭藏，而小便有节。至于使水道入于膀胱，厘清渗浊者，萆　之力也，故名萆　厘清饮。
　　
　　八正散
　　
　　治心经邪热，脏腑闭结，小便赤涩，癃闭不通，五淋并治。但出小便不痛者，忌服。
　　
　　车前子　瞿麦　扁蓄　滑石　大黄（煨）　山栀　甘草　木通等分为末，灯心汤下。
　　
　　神效琥珀散
　　
　　治石淋、砂淋。
　　
　　琥珀　肉桂　滑石　大黄（炒）　葵子　腻粉　木通　木香　瓷石（　，酒淬七次）
　　
　　等分研末，每服二钱，灯心、葱白汤调服。
　　
　　加减八味丸
　　
　　（新）　治命门火衰，肾无关键，其淋如膏，不痛不涩，日夜频流，却不自知，两尺脉虚而涩。宜补肾阴阳，而少加涩品，使下遗之路而不虚滑也。
　　
　　熟地（八两）　枣皮　淮山药（各四两）　茯苓（三两，或不用）　附子（四两）　肉桂（三两）
　　
　　补骨脂（盐炒，三两）　杜仲（盐炒，三两）　莲蕊（三两，少则用莲须）　牡蛎（　，醋淬，如是者三次。净粉三两）　巴戟（去心，酒浸。四两）　金樱子（去刺，半生者佳。三两）
　　
　　蜜丸服。或加菟丝子（酒蒸）四两。
　　
　　六一散
　　
　　治石淋。
　　
　　滑石（六两）　甘草（一两）
　　
　　共研细末。或加辰砂三钱（细研水飞），空心水调服。
　　
　　又方：黄蜀葵（花、子俱炒，二两）
　　
　　为细末，每服一钱，食前米饮下。
　　
　　备拣古来治淋诸证至简至稳神方于后，以便取用。
　　
　　茎中痛甚，用淮牛膝浓煎，入麝香少许，服之立效。此味乃治淋之圣药也。但虚体，当兼补剂用之。
　　○膏淋如油，用甘草三钱，滑石一两，海金沙八钱为末，每服二钱，麦冬汤调下，日三服。若热淋切痛，甘草汤调海金沙服。
　　○石淋，用瞿麦，多多煎服。
　　○石淋，以滑石为主，利小便也；以山栀为臣，降心火从小便出也。
　　○凡淋病便阴，苎麻根煎服。
　　○砂淋、石淋，以胡椒三钱，朴硝一两，为末，每服二钱，开水调下。
　　○石淋，用桃树肢如枣大，夏以凉水吞之，冬以热水吞之，日三服。取胶法：于春桃盛时以刀割树皮，久则其胶溢出，采之，以桑灰汤浸过，晒干用。
　　○凡淋痛阴塞者，以浮水石为末，甘草煎汤调服。沙石淋痛，用九肋鳖甲醋炙研末，酒调，日三服，石自出，神效。
　　○痛为血淋，不痛为尿血。尿血者，由心肾气结，或忧思房劳所致，多属虚寒，不可专作热治。
　　○有小便频数，茎中切痛，与淋证小便涩而痛者不同。此因贪色，或过食辛热，积有热毒腐物，乘虚入于小肠，故便时作痛。用荜　二两，盐水炒为末，每服二、三钱，外以葱汤频洗谷道，则便数及痛自愈。
　　
　　三十八、论阳痿
　　是证多由肾经亏损，命门火衰，精气虚冷者，十居七、八。此外又有忧思太过，抑损心脾，则病及阳明，水谷气血之海有所亏伤而致者。经曰：「二阳之病，发于心脾」，即此之谓。又有大惊卒恐，能令人遗尿，即伤肾之验。经曰：「恐惧伤精，骨酸痿厥，精时自下也。」又有肝肾湿热，以致宗筋弛纵者，亦为阳痿。治宜清火以坚骨，然必有火证、火脉，内外相等者，方是其证。而此仅有之耳，须当细辨。
　　
　　八味地黄丸（方见二卷培补条）　治肾经虚损而阳痿者，人能久服多服，能令肥健多子。若阴虚甚，多加熟地。阳虚甚，多加桂附。胃虚甚，多加山药。胃虚寒，去丹皮。
　　
　　先天不足，加鹿茸。气虚甚，参汤送服。脾虚甚，米汤送服。虚火甚，淡盐汤送服。冬天，温酒送服。夏天，参麦饮送服。气虚下陷，补中汤送服。心脾不足，归脾汤送服。如是，则五脏平和，精血日长，输归于肾，而阳自旺矣。若人厌常喜新，皆未得生精之至理，而参透药性之精微者也。
　　
　　仙传班龙丸
　　
　　治火不甚衰，止因气血薄弱而阳痿者。
　　
　　鹿角胶　鹿角霜　菟丝子（酒蒸，晒干）　熟地（各八两）　柏子仁（去油，六两）
　　
　　白茯苓　补骨脂（炒。各四两）
　　
　　上将胶加酒溶化糊丸，淡盐汤，空心下七八钱。
　　
　　归脾汤
　　
　　治思虑惊恐而阳痿者。必须培补心脾，使胃气渐充，则冲任始振，而元阳可复也。
　　
　　人参　黄　（蜜炙）　白朮　当归　茯神（各钱半）　枣仁（炒研，一钱）　远志（七分）
　　
　　甘草（炙）　陈皮（各八分）　元肉（三枚）　莲肉七粒引。如无气滞，不用木香。
　　
　　加味七福饮
　　
　　治忧思恐惧太过者。损抑阳气，必须益火，乃有生意。
　　
　　人参（随便）　熟地　当归（各二、三钱）　白朮　枸杞（各钱半）　甘草（炙）　肉桂　附子枣皮（各一钱）　枣仁（二钱）　远志（六分）
　　
　　空心温服。如梦遗虚滑，加牡蛎、莲须、龙骨之属。
　　
　　滋阴八味丸
　　
　　治阴虚火盛，下焦湿热，以致宗筋弛纵者。
　　
　　山药（四两）　丹皮（三两）　白茯苓（三两）　枣皮（四两）　泽泻（二两）　黄柏　知母（各盐水炒，二、三两）　熟地（八两，捣膏）
　　
　　加炼蜜为丸，盐汤下。
　　
　　简易方
　　
　　治肾虚阳痿。
　　
　　蛇床子、五味子、菟丝子等分为末，蜜丸，每日三服，酒下五十丸。
　　
　　薛立斋曰：「按阴茎属肝之经络，盖肝者木也，得湛露则森立，遇酷暑则萎悴。若肝因湿热为患者，用龙胆泻肝汤，清肝火，导湿热。若因燥热为思者，用六味丸，滋肾水、养肝血而自安。至于固本丸、坎离丸，俱属沉寒，非肠胃有大热者不宜用。」
　　
　　三十九、论脱肛
　　（附：产妇脱肛）
　　
　　大肠与肺为表里，肺热则大肠燥结，肺虚则大肠滑脱，此固然也。但肺之虚，非因脾虚不能生金，即因肾虚子盗母气。治之者，宜以肺为主，而脾肾为之源也。然其致此之由，不仅中气虚寒，不能收摄之一端也。有因久痢，里急后重而致者；有因酒湿伤脾，色欲伤肾而致者；有因肾气本虚，关门不固而致者；有因湿热下坠而致者。然热者必有热证，如无热证，便是虚证。且气虚即阳虚，必用温补。《内经》曰：「下者举之」；徐之才曰：「涩可去脱」，皆良法也。故古人之治此者，用参、　、朮、草、升麻之类以升之、补之；五味、乌梅之类以固之、涩之。外用熏洗收涩之药，无有不愈。
　　
　　肛门痒痛，多因湿热生虫。欲成痔　，看唇便知。上唇有疮，虫触其脏；下唇有疮，虫蚀其肛，宜以雄黄和艾烧烟熏之。或用桃叶一斛，蒸之极热，纳小瓶中，坐熏立死。
　　
　　补中益气汤
　　
　　治一切肛门下脱。照后加用。
　　
　　人参（随便，或以时下生北条参三钱代之）　黄　（蜜炙，二三钱）　白朮（钱半）　当归（土炒）
　　
　　甘草（炙。各一钱）　陈皮（八分）　升麻（酒炒，八分）　柴胡（酒炒，四分）
　　
　　加乌梅三个，五味子五分，姜枣引。如虚中挟火，或热赤肿痛，加黄连、黄芩、槐花之类。然非真有火证、火脉，切忌加入，以防苦寒败脾。如久痢虚弱，而复里急后重者，加白芍钱半，大腹皮毛、槟榔各一钱。如泄泻不止者，加荜　三钱，泽泻一钱，木瓜一钱三分，煨木香三分。湿泻者，加苍朮钱半。
　　
　　水土交济汤
　　
　　（新）　治脾虚发泄，肾虚发热，不食、尿赤、脱肛等证。
　　
　　人参（随便　当归（土炒）　白芍（酒炒）　陈皮　甘草（炙。各一钱）　白朮（炒）　黄　（蜜炙。各二钱）
　　
　　熟地（砂仁煎水，再炒干，三、五钱，或一两）　山药（炒，钱半）　升麻（七、八分。气虚火浮者，蜜炒或盐水炒三、五分）　柴胡（酒炒，三分）
　　
　　姜枣引。如脱肛虚滑，加五倍子、五味子之类。外用熏洗末药。（方载后。）
　　
　　产后脱肛方
　　
　　（新）　治妇人当生，用力太过，脱肛莫收。
　　
　　当归（土炒，二钱）　黄　（蜜炙，三钱）　白朮（钱半）　川芎（七分）　白芍（酒炒，一钱）
　　
　　丹参（二钱半）　益母草（二钱）　甘草（炙，一钱）　升麻（八分）
　　
　　酒引。如血气切痛，加山楂二钱，外用蓖麻子肉钱半，捣烂，贴头顶心，收即去之。下用熏洗法。（方载后）
　　
　　约营煎
　　
　　治湿热下坠，疼痛肛脱。
　　
　　苍朮　白芍　甘草　续断　地榆　黄芩　槐花　荆介（各一钱）　升麻（八分）　乌梅（二个）
　　
　　如血热而燥者，去苍朮，加生地。
　　
　　备拣古来治脱肛至简至稳神方于后，以便取用。
　　
　　脱肛，用枳壳、防风各一两，枯矾二钱，煎水，乘热熏洗。
　　○又方：用赤皮葱、韭菜各带根煎汤，入大枫子、防风末数钱，乘热熏洗。
　　○又方：用五倍子煎汤洗，随以赤石脂末掺上托入。
　　○久痢脱肛，用诃子、赤石脂、龙骨各二钱，研细末，以茶少许和药，掺肛上，绢帛揉入。
　　○又方：用鳖头（　，存性）入枯矾少详掺上托入。
　　○又方：用伏龙肝、鳖头骨五钱，五倍子二钱，共研末，先以紫苏煎汤温洗，后用麻油调药敷上。
　　○又方：用五倍子三钱，明矾二钱煎洗。
　　○又方：用桑叶、桃叶煎汤，入矾末熏洗。
　　○肛门肿痛，苎麻根捣烂坐之。
　　○又方：用苎麻根煎洗，外以木贼研末敷。
　　○又方：用锻石炒热，帛包坐上，冷则易之。
　　○血热者，四物加条芩、槐花。
　　○血虚者，四物加白朮、茯苓。
　　○兼痔而痛者，四物加槐花、黄连、升麻。
　　○久痢者，补中加酒炒白芍。
　　○肾虚者，六味丸。虚寒者，八味丸。
　　○泻痢至于脱肛者，用石榴皮、陈壁土，少加明矾，煎洗，再用五倍子炒研末，敷托而上。
　　○脱肛，用大田螺，将井水养三、四日，去泥，以鸡爪黄连研细末，入甲内，待化成水，以茶洗净，将鸡翎蘸扫之，以软帛托上，自不再脱也。
　　
　　四十、论瘰
　　瘰　多生于耳后，缠绕项下，其初起如豆粒，渐如李核，或一粒，或三、五粒，按之则动而微痛，久之则日甚；或颈项强痛，或午后微热，夜间口干，食少体倦，或坚而不溃，或溃而不愈。皆由气血不足，故为痨瘵而终。经云：「肝肾虚热则生　。」《病机》云：「因虚劳气郁所致，属肝胆二经之病。」二经多气少血，或思虑恚怒以伤肝，则木火动摇而血燥。然肝火之有余，实由于肾水之不足也。阴虚火盛，冲击关津管束之处，结成顽核，久则溃腐，治宜养阴和肝，理脾舒郁，其疮自消。若不详脉证虚实，而概用追触攻下，以损真元，则气血愈虚，必为坏证矣。至于结在胸旁及两胁者，此名焉刀，病同而治法不异。
　　
　　凡脉洪大，以元气虚败，不治。面色惨白，为金克木，不治。眼内赤脉贯瞳人一条，一年死，二条二年死。
　　
　　凡有身体头项及心胸腹背皆有坚核，不痛，但作寒热者，此名为结风气肿也。审其是风是火，或虚或实治之。此外又有瘿瘤者，瘿则着于肩项，瘤则随气凝结。戒食浓味，忌用破决。凡长大坚硬不移者，名曰石瘿；皮色不变，名曰肉瘿；筋脉露结，名曰筋瘿；赤脉交结者，名曰血瘿；随忧愁消长者，名曰气瘿。皆不可妄破，照证立方治之。惟胎瘿破而出其脂粉则愈。
　　
　　夏枯草方
　　
　　治瘰　前后，多用夏枯草煎汤代茶，或熬膏服，并贴更妙。以入厥阴血分，生血润燥，此病之圣药也。
　　
　　又连翘能入少阳败毒，亦此病之神药也。
　　
　　治瘰　痰核方
　　
　　治瘰　初起，多宜服。此外用下灸法即愈。每日用忍冬花、蒲公英各五钱，夏枯草六钱煎汤服之，勿同。
　　
　　瘰　灸法
　　
　　治瘰　初起，取肩　穴，在肩尖骨缝交接处，即是灸穴。又取曲池穴，在肘尖骨缝交接处，即是灸穴。再以指甲掐两肩两肘四所，觉患处微有酸麻，其穴乃真，各灸灯火七壮。在左灸左，在右灸右。左右俱病者，俱灸之。随用大蒜切片，约三钱浓，安患处，以蕲艾或三五年之艾于手中擦熟，其软如绵，如大豆大一粒，安蒜上灸之。痛则易艾，再挑起蒜，勿令大痛，伤肉起泡。三壮，换蒜再灸。每日灸蒜十余片，一连四、五日，或六、七日不间，以拔郁毒，愈多愈妙。节上二穴灯火，亦以连日灸之为贵。如破久不合，更用江西豆豉为末，以唾津和作饼，如前法灸之，以助阳气，内服补药，外贴大乙膏，即三四年者亦愈。
　　○又或疮口已破，内核不腐，先服益气养荣汤三五剂，次用针头散敷之，以去腐肉。或再用艾灸，内服前汤。
　　
　　益气养荣汤
　　
　　治气血损伤，四肢颈项等处肿痛，或软或硬，或日晡发热，或溃而不敛。
　　
　　疮科补养圣药。
　　
　　人参（无者，或以沙参、或以时下生条参、或以山药代之。）　黄　（盐水炒）　当归川芎　熟地　白芍（酒炒）　贝母　香附　茯苓　陈皮（各一钱）　柴胡　甘草　桔梗（各六分）
　　
　　白朮（二钱）
　　
　　姜引。如口渴，加五味子、麦冬。如往来寒热，重加柴胡、地骨皮。脓清，加人参、蜜炒黄　。膜多，重加当归、川芎。脓不止，重加人参、黄　、当归。肌肉迟生，加白蔹、肉桂。
　　
　　必效散
　　
　　治瘰　顽核，内服此药，外以针头散腐之。若气血虚者，先服益气养荣汤数剂，后服此方，　毒尽下，再服前汤。
　　
　　硼砂（二钱半）　轻粉（一钱）　麝香（五分）　巴豆（五粒，去膜）　白槟榔（一个）
　　
　　斑蝥（四十个，去头翅，同糯米炒）
　　
　　共为细末，取鸡子二个，去黄，用清调药，仍入壳内，以湿纸数层糊口，入饭甑蒸熟，取出晒干，研末。虚者每服五分，实者一钱，用炒生姜煎酒，或滚汤于五更调服。如觉小腹痛，用益元散六钱，温水调服，其毒俱从小便出。胎妇勿服。
　　○此方斑蝥、巴豆似为峻利，然巴豆能解斑蛮之毒，用者勿畏；况　毒之深，非此莫解。虚者，宜补先而攻后，或间服之，无虞。
　　○又方：用鸡子，每个入斑蝥一枚，饭上蒸熟，去斑蝥，每日空心食一枚，一七便愈。若气虚者，佐以益气养荣汤。
　　
　　如神散
　　
　　治瘰　已溃，瘀肉不去，疮口不敛。
　　
　　松香（一两）　白矾（三钱）
　　
　　共为末，麻油调搽，湿则干渗。
　　
　　针头散
　　
　　治一切顽疮，内有脓管瘀肉，或瘰　结核不化，及溃后不敛，宜此药追触。
　　
　　赤石脂（二钱半）　轻粉　麝香（各二分半）　白丁香（钱半）　生砒　黄丹（各五分）
　　
　　蜈蚣（一条，炙干，研末，用一半）
　　
　　共为末，搽瘀肉上，其肉自化。若疮口小，或痔疮，用糯米粥和作细条，阴干，　入内，外以膏药贴之，内服托里补药，不久合口。
　　
　　替针丸
　　
　　治脓成不得溃者。
　　
　　白丁香　砂　真没药　乳香（各一匙）　糯米（四十粒）
　　
　　先以锻石一块置碗内，量入水，待热，将米排于灰中，良久，候米如水晶状，取出用之。如米未就，再用灰制，后将各药末与米再研，收贮。用时，以饭丸麦粒大，每用一粒，黏疮头上，其脓自出。若附骨等疽及紧要之地，宜及时针砭，出之为善。
　　
　　昆布丸
　　
　　治项下结囊，欲成瘿者。
　　
　　昆布　海藻（俱酒洗，等分，焙）
　　
　　上为末，蜜丸，含化咽之，或水化服之。如肝经病，瘰　、瘿瘤，服调治药未应者，宜此方加胆草（酒炒）、小麦（醋炒），照上加半。
　　
　　生肌散
　　
　　治疮不合。
　　
　　木香　轻粉（各二钱）　黄丹（五钱）　枯矾（三钱）
　　
　　共为细末，用猪胆汁拌匀晒干，再研细，掺患处。此方乃解毒去腐搜脓之剂，以毒尽则肉自生，大异用龙骨、血竭之类，以求生肌，反增腐烂也。
　　
　　凡患瘰　者，或补或攻，药已配就，用全穿山甲，于项上或左或右，取患处之甲二三十片，削净切碎，土拌微火炒成珠，每剂药用五六片为引。凡手足有病，药力一时难到者，亦用此法。手病取前脚之甲，足病取后脚之甲。必要取真在患处者方效，此予屡试屡验者也。
　　
　　备拣古来治瘰　至简至稳神方于后，以便取用。
　　
　　牡蛎　研粉，项下结核，以茶引之。胸胁坚结，以小柴胡汤引之。
　　○瘰　初起，用蓖麻子捣敷。又方：用海藻、昆布洗净，浸酒服，滓敷。又方：以野菊花根擂酒服，滓敷。
　　
　　又方：用姜蚕为末，每日水调五分，服一月愈○立斋治瘰　诸法：　肿脉沉数者，泄之。
　　
　　肿痛、寒热脉浮者，邪在表也，宜发散。因怒者，疏肝行气。肿痛，脉浮洪而数者，祛风清热。脉涩者，补血为主。脉弱者，补气为主。肿硬不溃者，补气血为主。抑郁所致者，解郁结，调气血。溃后不敛者，属气血俱虚，宜大补。虚劳所致者，补之。因有核而不敛者，腐而补之。脉实而不敛或不消者，下之。
　　○凡瘰　，用牡蛎粉四两，元参末三两，甘草一两，面糊丸，每用三十丸，酒下，日三服。不拘已溃、未溃皆效，并除根。或用牡蛎四两，甘草一两，为末，茶调服一钱，神效。
　　
　　凡瘰　治法，先用灯火，次用隔蒜灸法，以连日多灸为贵，内服夏枯草方。不消，脉证实者，用必效散，毒下即止，服补养药。不消，再下，随服益气养荣汤数十剂，自消。至于溃者，亦看虚实，虚者内服补药，外用豆豉饼灸法，接引阳气。或有瘀肉，用如神散搽之，或有脓管，用针头散敷之，进益气养荣汤，即年久不愈者，无不收功。若溃后属实者，照前脉证俱实者治法可也。
　　
　　卷十二　杂证
　　四十一、论痔漏
　　（初起为痔，久则成漏。痔属酒色、郁气、血热，或有虫痔。漏属虚与湿热。）
　　
　　痔漏有五，曰牝、牡、气、血、酒之异。又有肠风痔、脉痔、雌雄痔，皆五痔之别名。此方书多立名色以炫人。而《内经》只云：「因而饱食，筋脉横解，肠　为痔。」其始也，肛边状如鼠乳，久而不治，则傍穿数穴，腐溃脓血，即成漏矣。夫痔轻而漏重，痔实而漏虚，盖以痔止出血，始终是热，治宜凉血清热。漏流脓水，初宜凉血清热，兼用燥湿，久宜温散。以始是湿热，终属湿寒，不用温药，何以去湿而散寒乎！非止痔漏，百病多有始热而终寒者，其脉其证，显然可验。丹溪下血条云：「下血久而不愈者，后用温剂」，正此义也。
　　
　　凡痔属肝、脾、肾三经之证，若肺与大肠二经风热、湿热，热退自愈。不守禁忌，亦成漏证。此因酒色过度，或炙　过食，或劳伤元气，阴虚火炽，皆成斯疾。其疮溃烂不一，治颇相似。其肠头成块者，湿热也。痛者，风热也。大便燥结者，火也。溃而为脓者，热胜血也，当各推所因而治之。
　　
　　凡痔漏下血，服凉药不应者，必因中气虚，不能摄血，用补中升阳之药而愈。至如兼疝兼下疳者，皆肝肾不足之变证也，用地黄丸、益气汤、以滋化源为善。若专用凉药治火者，无不致祸。且血气出于谷气，当以胃药收功，胃气一回，血自循经络矣。
　　
　　脉弦绝涩者难治，滑大柔和者易治。气虚者脉迟，血亏者脉涩。
　　
　　败毒散
　　
　　治痔疮初起，先以此解散脾胃风邪，证属热者。
　　
　　人参（随便）　茯苓　枳壳　甘草　川芎　羌活　独活　前胡　柴胡　桔梗（各等分）
　　
　　姜引，宜多服。
　　
　　不换金正气散
　　
　　治证同前，但此属寒者。
　　
　　浓朴（姜炒）　藿香　半夏　苍朮　陈皮（各一钱）　甘草（五分）
　　
　　姜枣引，加当归钱半、川芎一钱，更妙。
　　
　　秦艽防风汤
　　
　　治痔漏作痛，大便结燥。
　　
　　秦艽　防风　当归　白朮　黄柏　陈皮　柴胡　大黄（煨）　泽泻（各一钱）　桃仁（去皮尖）
　　
　　红花　升麻　甘草（各五分）
　　
　　空心服。如火甚肿痛，加芩连、荆芥。如大便溏而气血亏，去大黄，加黄　、川芎、白芍，后服补中益气汤为主，亦须随证加入。
　　
　　六君子汤
　　
　　治痔漏日久，脉数而涩，饮食日减，肢体愈倦，一切不足之证。先当服补中，交服此方收功。
　　
　　人参　白朮　茯苓　甘草（炙）　陈皮　半夏（各一钱）
　　
　　姜枣引。如中寒，上呕下泻，加炮姜。如气虚，加黄　、扁豆。如体弱，兼脏毒下血，加芎、归、枳壳、槐花、地榆。
　　
　　芎归汤
　　
　　治气血不调，致痔漏、日下脓血等证。
　　
　　当归（六钱）　川芎（三钱）
　　
　　热加赤苓、槐花。冷加白苓、木香。热则血清而色鲜，冷则血浊而色黯。或再照命热加入。
　　
　　痔漏肠红方
　　
　　治痔漏下血，十日全愈，其效无比。
　　
　　黄连（一两，好米酒浸一夜，捞起阴干，余酒后用）　百草霜（用茅柴烧者，不用松柴烧者，一两。二味共研末）
　　
　　乌梅蒸软，取肉一两，用前浸黄连酒蒸烂，三味同捣为丸，干加前酒，每空心酒下四五十丸，三日见效。
　　
　　下品锭子
　　
　　治五漏，瘰　，及翻花瘤，气核，脑疽，发背，诸恶毒疮。
　　
　　白矾（二钱）　白砒（钱半）　乳香　没药（各二分半）　真牛黄（三厘）
　　
　　上将砒末入紫泥罐内，次用矾末盖之，以炭火　，烟尽取出，研末，并各药俱研极细末，用糯米粥糊为小绕香样，阴干，每用二、三厘，　疮内三、四次，年深者五、六次，其根自腐。如疮露在外，以蜜水调搽。
　　○尝有一媪，治瘰　，以锭子　疮内，上用膏药贴之，其根自腐，未尽再用，去尽，更搽生肌药，数日即愈，人多异之。若气血虚者，内服补药，如十全、补中、归脾之类。
　　
　　枯痔水澄膏
　　
　　治痔护肉。
　　
　　郁金　白芨（各一两）
　　
　　共研细末。如患内痔，候登厕时，翻出在外，侧卧于床，洗净，以蜜水调药，敷谷道四边好肉，留痔在外，以纸盖药良久，然后用后枯药搽痔上，仍用温水于纸上润之，勿令药干。
　　
　　白矾（四两）　生信石（二钱半）　朱砂（一钱，研极细末）
　　
　　先将信末入紫泥罐底，次将矾末盖之，用火　令烟尽，将矾研末，置于掌中，乃入朱砂末少详，以唾调之，搽痔上周遍，一日三上，看痔头有焦色为效，有黄水出尽为妙。中夜上药一遍，来夜又上药，小痛不妨。换药时，以温水洗去旧药，或用荆芥汤洗净，药照前法上之。二、三日黄水将尽，可于药中增朱砂，减白矾，其浓薄看疮色用之，方是活法。今人言能取痔者，皆此方也。
　　
　　如神千金方
　　
　　治痔皆效。
　　
　　好信石（三钱，打碎）　白矾（一两，为末）　黄丹（飞过，五钱）　蝎梢（七个，焙干为末）
　　
　　草乌（光实者，去皮生研，五钱）
　　
　　用明矾入罐内，烧令沸，次下信拌匀，火　，令罐红烟起为度，取为末，方入后三味同研，以瓷罐收贮。如欲敷药，煎甘草汤洗净，然后用麻油调药涂患处，每日上药三次，必出黄水，则痔头渐消，黄水出尽，搽生肌之药，十日全愈。
　　
　　水银枣子膏
　　
　　治虫痔痒不止。
　　
　　水银（二钱）　枣肉（四钱）
　　
　　和研水银不见星，捻如枣核状，少用绵裹纳肛门中，明日虫尽出。
　　
　　备拣古来治痔漏至简至稳神方于后，以便取用。
　　
　　酒痔便血，用青蒿叶为末，粪前血，冷水调服；粪后血，酒调服，以青蒿凉血而不坏胃也。痔痛，用木鳖仁雌雄各五个，研作七丸，碗覆湿处，勿令干，每夜一丸，开贴痔上，自消。
　　○虫痔，用槐白皮煎洗，良久，欲如大便，当有虫出。三次愈。
　　○痔漏肿痛，用椒目研末，酒服二钱。
　　○熏痔神方：用白芷、黄柏、夏枯草、紫花地丁各五钱，明矾、皂矾、甘草各一钱，煎水，先熏后洗，二次立愈。后用便桶刮垢焙干，每一钱加冰片二分，研末，摊纸上，按痔上，二次断根。
　　○痔漏作痛，先以木鳖仁一两煎洗，次捣葱叶汁，和蜜涂之，三时即安。
　　○翻花痔，用木瓜研末，鳝鱼涎调贴。
　　○翻花痔，用荆芥、防风、朴硝各五钱，煎汤洗之。
　　
　　次用木鳖子仁、郁金研末，入冰片少许，水调敷之。
　　○丹溪云：漏疮须先服补药，外以附子为末，唾津和为饼，如三钱浓，安疮上以艾炷灸之。但灸令微痛，不可令大痛成泡，或数十壮，以多灸为贵。附子饼干，易之，来日再灸，直至肉平为效。如是者，或灸至七日、十日，未成者即消，已成者即溃，而易收功，切勿以溃而不灸也。此法最妙，百治百愈。
　　○远年痔漏，用木贼、莲蕊、牵牛、当归等分研末，水调服。
　　○外痔寸长，用槐花日服，并洗之。
　　○凡鸡、鸭、鹅、牛胆，俱搽痔有效。
　　
　　四十二、论癫狂
　　（附：论邪祟。）
　　
　　经曰：「重阳者狂，重阴者癫。」又曰：「阳虚阴实则癫，阴虚阳实则狂。」而其证亦异。
　　
　　癫病之来，忽然僵仆，或歌或泣，如醉如痴，常昏多倦，多属不足，此心血之亏也。狂病之来，一发猖暴，或詈骂，或愤怒，登高逾垣，不知畏忌，多属有余，此痰火之盛也。由此观之，其阴阳寒热，迥然不同，不得概谓癫狂悉属热也。至于痫病，即癫病也。观《内经》所言癫证甚详，而痫则无言，即此可知。而后世有风痫、牛痫、猪痫之多种者，此不过因其声之相似，遂立此名，徒滋惑乱，无足凭也。
　　
　　痰气俱安汤
　　
　　（新）　治癫因气逆痰滞，塞心窍，壅经络，僵仆搐搦，强直香迷。至于火之有无，宜察其脉证而加减之。
　　
　　陈皮（去白，二三钱）　半夏（二钱）　胆星（一、二钱）　海石（二钱）　白芥子（炒研，七分）
　　
　　泽泻　木通（各一钱三分）
　　
　　水煎，温服。如大便闭结，而火不下者加大黄；不应，加芒硝。如痰盛火不降者，加童便。如舌黄，小水不利者，加栀子。如口渴喜冷者，加生石膏。如胸胀痛者，加青皮。如痰因风鼓，加钩藤钩、姜蚕。如经络痰滞不活，加竹油姜汁。但所加者分量宜重。
　　○凡昏迷，或一时，或半日乃苏者，由气之倏逆修顺，不必惊惶也。
　　
　　滚痰丸
　　
　　治痰迷心窍，昏不知事，癫风百出。
　　
　　礞石（　，金色，一两）　大黄（酒蒸）　黄芩（各半斤）　沉香（五钱）
　　
　　共研细末，滴水为丸。临卧时，用热水一口许送三、五十丸，过喉即仰卧，令药徐徐而下，大半日勿饮食起坐，必使药气逐上焦滞痰，过膈入腹，然后动作，方能中病。或病甚者，须连进二、三次，或多至百丸，亦觉无妨。
　　
　　吐痰方
　　
　　治胸膈痰滞，时发癫病。
　　
　　用白矾一两，水煮一时，入蜜一合，更煮一刻，温服即吐。如未吐，再饮热水一盏，吐痰为效。
　　
　　服蛮煎
　　
　　治水不制火，心肾微虚而癫者。
　　
　　生地　麦冬　白芍　菖蒲　石斛　丹皮　茯神（各二钱）　陈皮（一钱）　木通　知母（各钱半）
　　
　　水煎服。如痰盛多郁者，加贝母二钱。如痰盛兼火者，加胆星钱半。如阳明火盛狂躁者，加生石膏二、三钱，或加大黄二钱。
　　
　　朱砂安神丸
　　
　　治心虚有火，癫痫香迷。
　　
　　朱砂（三钱，细研，水飞，为衣）　生地（二两）　当归（两半）　甘草（五钱）　黄连（一、二两）
　　
　　共研细末，汤浸蒸饼为丸，朱砂为衣，用温水送下二、三十丸。
　　
　　抱胆丸
　　
　　治男妇一切癫痫风狂，或因惊恐所致，悉效。
　　
　　水银（二两）　黑铅（两半）　朱砂（细研）　乳香（细研。各一两）
　　
　　上将黑铅入铫子内溶化，下水银结成砂子，次下朱砂、乳香，乘热研匀，为丸鸡豆大。
　　
　　每服一丸，空心井花水吞下。病者得睡，切莫惊动，觉来即安。再一丸，可除根。
　　
　　灵苑辰砂散
　　
　　治风痰诸痫，狂言妄走，一发仆地，吐沫戴眼等证。
　　
　　辰砂（佳者，一两）　枣仁（微炒）　乳香（明者。各五钱）
　　
　　上研细末。先令病患饮醉，但勿令吐，居静室中，将前药作一服，用温酒一钟调匀，令顿饮之，便令安卧。或一、二日，或三四日，切勿惊觉，待自醒即愈。若惊寤，则难治矣。
　　
　　龙脑安神丸
　　
　　治男妇小儿癫痫，不论远近，服之悉愈。
　　
　　龙脑　麝香　牛黄（各三分，细研）　犀角屑　人参　茯神　麦冬　朱砂（水飞。各二钱）
　　
　　桑白皮　地骨皮　甘草（炙。各一钱）　马牙硝（二分）　金箔（十片）
　　
　　共研细末，炼蜜丸，弹子大，金箔为衣。寒用热水，热用凉水，不拘时，化下一丸；小儿半丸。病久者，日进三服。但牛黄必须真者，方得奏效。
　　
　　凡癫痫无火者多，若无火证、火脉，不可妄用凉药，损伤脾胃，致有气血暴脱凶证。宜用八珍、十全大补等汤，或干姜、桂、附之类，皆所必用，不得谓概属实邪而禁用补剂也。
　　
　　三补丸
　　
　　治三焦火热，邪乘心胃二经，狂暴不宁，宜治火为主。而或痰或气，察其甚者而兼治之。
　　
　　黄连　黄柏　黄芩（等分）
　　
　　为丸，淡盐汤送下。如痰甚者，加胆星。如气滞者，加香附、白芥子、陈皮之属。如大便燥结，属阳明胃火者，加大黄；不应，加芒硝。如口渴，加生石膏。如小便短涩，加泽泻。如舌燥而黄，加山栀子。
　　
　　清心汤
　　
　　治心受热邪，狂言叫骂，动履失常，脉实便结者。
　　
　　黄连　黄芩　栀子　连翘　薄荷　甘草　芒硝　大黄　竹叶（二十片）
　　
　　温服。如系阳明火盛者，宜白虎汤亦可。（方载下三消。）
　　
　　生铁落饮
　　
　　治因火致痰甚者，狂怒横暴，病出于肝，属木。铁落，金也，以金制木之意，能坠痰镇心。
　　
　　铁落（系铁砧下锤铁落下者，收十余斤，煮水以煎药）　石膏（五钱）　元参　秦艽（各四钱半）
　　
　　龙齿　茯苓　防风（各七钱）
　　
　　上研末，每用一两，入铁汁中煎好，加竹沥半杯合服，每日三次。甚者宜滚痰丸。如水不制火而兼心肾微虚者，用上服蛮煎，或朱砂安神丸亦可。
　　
　　大承气汤
　　
　　治三焦热甚，狂暴非常。因据《内经》夺食即已之义，（食入于阴，长气于阳，故阳旺而狂也。）故用此汤下之。或者火极似水，六脉隐伏，身表如冰，而发则叫呼声高，詈骂逾垣者，亦用此汤数下之。身温脉生，方得愈也。然亦有心血不足，神无所依，而变乱不常者，此属癫证，宜补不宜泻。二者误认，顷刻凶危。（方见伤寒下证。）
　　
　　附：论邪祟
　　《内经》十八卷，未尝论及邪祟，其言邪气盛则实者，指六淫之邪耳，非世俗所谓神鬼妖怪也。丹溪云：「虚病、痰病，有似邪祟。盖气血两亏，痰客中焦，以致视听言动，皆为虚妄，以邪治之，其人必死。」由是观之，何邪之有！……然必因虚而入，盖正气虚，则阳明之气不足以胜其幽潜，更必因心而客。盖邪心起，则淫乱之怪，适足以招其类聚，乃致面黄肌瘦，或奇梦惊心，或昏倦嗜卧，或饮食久绝而神色不变，或妄言祸福而明征不谬，或脉乍疏乍数，乍大乍小。凡遇此证，以补虚安神为主。有痰者吐之、消之，有积者下之、攻之。用灸法以治其外，正言以醒其心，未有不愈者。若张皇无主，纯用攻击，不惟病不去，而命亦危矣。
　　
　　备拣古来治癫狂邪祟至简至稳神方于后，以便取用。
　　
　　丹溪曰：「治癫狂大法，以行痰为主，如黄连、南星、栝蒌、半夏，寻火寻痰，分多少而治。若痰盛者，必用吐法，吐后用朱砂安神丸及平肝之药青黛、柴胡、川芎之类。」○邪狂横暴，用苦参为末，蜜丸，茶清下，上方也。
　　○又法：将两手两足大拇指，以二指并缚一处，用艾灸爪甲旁七壮，须于甲肉之半，令四处着火，此名鬼俞穴……○邪附而癫，烧蚕蜕纸灰，酒调服，或于手拇指甲下针之血出，即止。
　　○心虚癫风，用郁金七两，（须四川蝉肚者为真。）生明矾三两，共研末为丸，汤水任下六十丸，治痰裹心窍者最妙。
　　○阳狂横暴，用大黄五钱，芒硝三钱，去胃中实热；当归五钱，补血和阴；甘草二钱，缓中泻火；加姜枣者，引入胃也，以大利邪去为度。经谓：「微者逆之，甚者从之」，此之谓也。
　　○癫风邪祟，用朱砂一两，细研水飞，青靛净花二钱，以猪心血糊为丸，每用茶下二十丸，甚者不过三服。
　　○猝痫，用钩藤、甘草煎服。
　　○风癫，用南星九蒸九晒，姜汁糊丸服。
　　○鬼附啼泣，或中恶腹痛，用升麻煎服。
　　○中五尸鬼祟，用忍冬藤（即俗名金银藤。）煮汁服，或煎膏酒化服。
　　○邪祟，用大蒜捣溶，同香墨磨汁，酱汁合服。又方：同雄黄、杏仁研末服。
　　
　　又方：用安息香烧之，能去鬼祟，并治妇人夜梦鬼交。如丹参、白鲜皮、白蒺藜，俱可治邪。
　　
　　四十三、论三消
　　（上消、中消、下消。）
　　
　　上消者，渴证也，随饮随渴，上焦之津液枯涸，其病在肺，而心脾阳明之火，皆能熏蒸而然，故又谓之膈消。中消者，中焦脾胃病也，多食善饥，而身日瘦，又谓之消中。下消者，下焦肾经病也，小便黄赤，或为淋浊，或如膏脂，面黑体瘦，又谓之肾消。此三消者，属火证也。然有实火者，以邪热之有余也；有虚火者，以真阴之不足也。若不辨虚实治之，则未有不误者矣。
　　
　　白虎汤
　　
　　治上焦、中焦实热，脉证悉实，身热舌黄，溺赤口渴。
　　
　　生石膏（二两）　知母（三钱）　甘草（钱半）　糯米（一撮）
　　
　　温服。如渴多饥少，汗甚，右寸脉虚者，加人参一钱。中焦火证善饥者，亦用白虎汤。
　　
　　玉女煎
　　
　　治水亏火甚，六脉浮洪滑大，烦热干渴。若溏泄者忌用。
　　
　　生石膏（三、五钱）　熟地（五钱，或七、八钱）　麦冬（二钱）　知母　牛膝（各钱半）
　　
　　温服，或冷服。如火盛者，加栀子、地骨皮之属。如多汗者，加北五味十四粒。如小水不利，或火不能降者，加泽泻钱半，茯苓一钱。
　　
　　六一甘霹散
　　
　　治阳明内热，口渴班黄，及热痰喘嗽，二便闭结。
　　
　　石膏（六两，生用）　甘草（一两）
　　
　　研细末，用凉水或用温水，每调服三钱。
　　
　　凡中消善饥，古以调胃承气汤下之。既已善饥，自无停积，何堪攻击！如有闭结，或可暂用，否则用上三方清火可也。或各加升麻四、五分，引清气上升，而渴自止。亦妙法也。
　　
　　大补阴丸
　　
　　治肾水亏败，小便淋浊如膏，阴火上炎，左尺空虚。
　　
　　黄柏　知母（各用盐酒炒，俱四两）　熟地　龟板（酥炙，或酒炙。各六两）
　　
　　上为细末，地黄捣膏，用猪脊髓同蒸熟，加炼蜜为丸，盐汤遂下五、六钱。即滋肾丸亦可。六味地黄丸加黄柏、知母更妙。
　　
　　滋肾丸
　　
　　治证同前。
　　
　　黄柏　知母（盐炒。各二两）　肉桂（二钱）
　　
　　蜜丸。方中用肉桂为引者，借辛热引入肾中之虚热处，俾知柏以成功也。
　　
　　以上诸方，悉属阴寒，中病即止。或于病减一半时，宜中时间服补脾之药，如四君、归脾之属，或加麦冬、五味，补土生金，消金生水，庶无后患。
　　
　　八味地黄丸
　　
　　治火衰不能化气，气虚不能生液，而水涸消渴者。
　　
　　真怀庆大地（八两，用砂仁四钱微炒，研末，同米酒蒸晒）　淮山药（四两）　枣皮（四两，酒蒸）
　　
　　白茯苓（四两，人乳拌蒸更妙）　粉丹皮（酒浸晒干，二两）　建泽泻（一两五钱，淡盐水浸，晒干）
　　
　　桂面（拣肉浓甜多辣少者，三两。忌火）　附子（四两，制法载本草）
　　
　　除地黄、枣皮先捣成膏外，余药研细末，加炼蜜为丸，每早用淡盐水送七、八钱。
　　
　　凡三焦之火，多有病本于肾，而无不由乎命门。夫命门为水火之腑，水亏者，固能为消为渴，此肾中之阴虚也，宜用六味。火甚加黄柏、知母，或再加麦冬、五味。壮水清金以制火，人固有知之者；谓阳虚无火，亦能为消、为渴，则人不信。不知水不得火，是无阳不化，有降无升，所以饮水直入膀胱，而饮一溲二，以致泉源不滋而枯涸为病者，是皆真阳不足，火亏于下之消证也。知用桂附于滋阴药中，则水得火而温，如釜底加薪，而氤氲上顶矣。
　　
　　此生杀之微权，若不详明，再用苦寒以伐生气，则消者日甚，不能止矣。凡内伤劳病，有火亏不能归源，泛游于外，而为假热证者，亦宜知此，而用之乃妙。阅者宜深思之，不得忽过。
　　
　　保元汤
　　
　　（新）　治肾虚无火而下焦滑遗者，以补阴固涩为主。
　　
　　熟地（三五钱）　枣皮（二钱）　山药（钱半）　菟丝子（炒香捣碎，二、三钱）　五味（三分）
　　
　　益智仁（酒炒，一钱）　附子（钱半）　肉桂（一、二钱）
　　
　　水煎，空心服。如虚滑遗甚者，加金樱子净肉二钱，或加乌梅二个。如兼大便溏泄，加骨脂、吴茱萸之属。
　　
　　凡消渴能食，病久而小便数者，津液必竭，则经络涩而荣卫不行，气血凝滞，定成疽疮。
　　
　　又有不能食而阴虚水泛，反来克土，土虚不能渗湿而生热，湿热相搏，不能传化，发于皮肤，身必肿胀。法载肿胀门，所当参用。
　　○渴家不可发汗，虽有外邪，当从轻治，以津液之源竭也。凡下消小便浊，而有脂液，治宜养阴以厘清浊，切勿用渗湿之药。肾消，小便甜者为重，是生气泄，脾气下陷于肾中，为土克水也，治宜脾肾两补，或中时用归脾东加升麻，早夜服六味、八味之类。
　　
　　全真一气汤
　　
　　治脾肾两虚，补土以生金，养金以滋阴。一气相生，故中、下二消同治，凡脾肾两经虚证，皆可用也。
　　
　　熟地（三五钱，阴虚甚者加重）　麦冬（去心，拌米炒黄，二钱，肺虚者用半）
　　
　　白朮（炒黄，不用土，三钱）　淮牛膝（酒炒，一钱）　北五味（五分，或多用）　附子（由一钱加至二钱）
　　
　　水煎服。
　　
　　备拣古来治三消至简至稳神方于后，以便取用。
　　
　　天花粉，治消渴神药也。
　　○消渴，宜养肺、降火、生血为主。
　　○三消者，多属津液枯涸，补后天，以四物汤为主。上消者加五味、人参、麦冬、花粉煎成，入生藕汁、生地黄汁。
　　
　　酒病加生葛汁。中消者，本方加知母、石膏、滑石，以降胃火。下消者，本方加黄柏、知母、熟地、五味之类，以滋肾水。
　　○三消忌半夏。
　　○能食而渴者，白虎加人参汤。不能食而渴者，用四君子加花粉，或加干葛。上中既平，不传下消。
　　○兼泄者，用白朮、白芍之类。
　　○病后燥渴者，余热在肺也，用参、苓、甘草末少许，生姜汁调，冷服。
　　○消渴亦有因虫者，用苦楝根皮煎就，入麝少许，空心服，虽危亦救。
　　○止渴生津，用乌梅、豆豉煎服。又方：用五倍子研末，水调二钱，每日服三次。
　　○消渴变水肿，用真苏子、萝卜子等分，微炒，研末，桑白皮煎汤，调末三钱，每日服三次，水从小便出，渴止肿消。
　　○消渴，用晚蚕砂焙研，冷水调二钱频服。
　　○伤寒变证，有百合病，欲卧不卧，欲食不食，口苦便赤，得药则吐，病名百合，变成消渴。用牡蛎（　）二两，天花粉二两，共研末，米汤调三钱，每日服三次。
　　○消渴，单用黄连煎服。
　　○消渴喜水，用泥鳅十尾，焙干，去头尾，烧灰，干荷叶等分为末，每用二钱，水调下，日二服妙。又方：浮石、蛤粉、蝉脱等分为末，鲫鱼胆七个，调服三钱，神效。
　　○大约此病系膏粱肥甘之变，酒色劳伤之过，富贵者多有之，而贫贱者鲜也。有此病者，宜减嗜欲，薄滋味，却思虑，治或可瘳；若徒恃药饵，则难愈矣。
　　
　　四十四、论汗证
　　汗有自汗、盗汗二证。自汗者，属阳虚，卫气不固，则腠理松，而津液为之发泄也。时常出汗，而动作益甚，治宜实表补阳。盗汗者，属阴虚。阴虚者，阳蒸阴分则血热，血热则液泄，寐则出，醒则收，治宜清火补阴。然阴阳有交互之义，不得以阳虚仅补阳，而忘乎阴也；不得以阴虚仅补阴，而忘乎阳也。何以言之？如病后、产后、吐泻、失血之后，必多出汗，是阴虚而阳无所依，气将脱矣，必用参　，而滋阴之品须兼用之。如黄　补气汤用当归一两，而黄　止用三钱，是补血以生气也。如当归补血汤用黄　一两，而当归止用三钱，补气以生血也。因证因脉，随时变化，不胶一定。彼火盛而汗出者，以火烁阴，阴虚可知也；无火而汗出者，以表气不固，阳虚可知也。知斯二者，而治法可得纲领矣。
　　
　　凡人但知热能致汗，汗必热，不知阴亦能致汗，汗必冷。所谓寒者，非曰外寒，正以阴中无阳，则阴无所主，而汗随气泄也。经曰：「阴胜则身寒汗出，寒则厥。」仲景曰：「极寒反汗出，身必冷。」是皆阴汗之谓也。治者，连救元气，如参　固所当用，即姜、桂、附子，亦不可缓，庶冷汗转热，而病可愈矣。
　　
　　玉屏风散
　　
　　治气虚自汗，及伤寒误治，多汗表疏，易感风寒者。
　　
　　黄　（蜜炙）　白朮（土炒。各一两）　防风（三钱）
　　
　　姜引。
　　
　　清火固表汤
　　
　　（新）　治内热有火，口渴便结，烦躁不宁，表虚自汗，日夜不止，宜清火以固表也。
　　
　　黄芩　生地　白芍（各钱半或二钱）　麦冬　石斛　女贞子（各钱半）　知母　青蒿甘草（各一钱）　淡竹叶（十片）
　　
　　水煎服。如火退而汗不收者，加净麻黄根（蜜炒）二钱，或加牡蛎粉二钱。如心虚不寐多汗者，加枣仁、当归各钱半。如口渴甚者，加生石膏三钱。如小便赤涩，加山栀钱半。
　　
　　此方适病而止，后宜因人补养。
　　
　　大补黄　汤
　　
　　治虚弱自汗。
　　
　　人参（随便）　茯苓　黄　（蜜炙。各二钱）　熟地　白朮　当归　枣皮（各钱半）　防风甘草（炙）　肉桂（各一钱）　五味子（三分）　肉苁蓉（一钱八分）
　　
　　枣引。或加麻黄根二钱。
　　
　　附汤
　　
　　治气虚中寒，自汗如冰，肢体倦怠。
　　
　　黄　（蜜炙，五钱）　附子（制，三钱）
　　
　　水煎服，加人参更妙。
　　
　　白朮散
　　
　　治虚风多汗，少气痿弱，食则汗甚，不治必成消渴。
　　
　　白朮（炒，二两）　牡蛎（　）　防风（各一两）
　　
　　研末，温水调服。或减半煎服。
　　
　　黄　六一汤
　　
　　治阴阳俱虚，盗汗。
　　
　　黄　（蜜炙，六两）　炙草（一两）
　　
　　煎服。
　　
　　当归六黄汤
　　
　　治人夜睡，寐则汗出如洗，醒则汗收，此名盗汗。由心虚有火，阴阳两亏也。用此治之，一服全愈，真圣方也。
　　
　　当归（钱半）　黄　（蜜炙，二钱）　熟地　生地（各一钱八分）　黄柏（炒）　黄芩（各一钱二分）
　　
　　黄连（六分）
　　
　　水煎，夜服。
　　
　　加味知柏地黄汤
　　
　　（新）　治阴虚火动，煎熬汗出，如干竹以火燃之，亦有油也。但补其阴，火退而汗自止，不得概用参、　、桂枝敛之。如阳虚之自汗也，其左尺脉必细数无力，或浮大而空。
　　
　　熟地（四、五钱）　枣皮　山药　茯苓　当归　白芍（酒炒。各钱半）　丹皮　麦冬知母　黄柏（各一钱）　泽泻（八分）　五味（三分）
　　
　　水煎，空心服。但分量要足，水三碗，煎二碗，顿服，则药下而有效。
　　
　　金锁正元丹
　　
　　治真阴不足，遗精盗汗，一切虚损。
　　
　　补骨脂（酒炒，四两）　肉苁蓉（须大而色鲜红者，酒洗）　葫芦巴　巴戟（去心。各八两）
　　
　　五倍子（二两）　茯苓（三两）　龙骨（酒煮，焙干，研末，水飞过，两半）　朱砂（细研，水飞过，八钱）
　　
　　上为末，先将苁蓉捣化，次入药末，米酒糊丸，盐水送下。
　　
　　治汗备要
　　凡自汗、盗汗，忌用生姜，以其松腠理也。
　　
　　凡自汗属气虚，用参　，少佐桂枝，以实表也。若阳衰身冷，加附子。
　　
　　凡止汗，麻黄根甚捷，性走周身，引诸药至卫分而固腠理也。
　　
　　凡汗者，心之液也，（人言为心血，误矣！但血液同类，须当养心。）而肾主五液，入心为汗，故汗证未有不由心肾虚而得者。治者早夜补肾，中时补心，二者互用乃妙。
　　
　　凡盗汗，属阴虚有火，而真元犹未大亏，所以历久无害。若自汗，则真元耗散，肺失统气之权，不治，势必阳亡阴竭而危。治自汗，以温热补益，治盗汗，以清凉滋补。
　　
　　凡自汗服敛药而不效者，当理心血。心无所养，故溢而为汗，宜大补黄　汤（方在上。）
　　
　　加枣仁二钱。有微热者，加石斛二钱。
　　
　　凡内伤虚损出汗者，用补中益气汤（方见伤寒表条。）加麻黄根二钱，附子五分为佐助，但升麻少用，须蜜重炒，又不可少，欲引参　至表也。
　　
　　凡食滞中宫，热气聚胃而上炎，则头汗出。然在病后、产后，悉属阴阳两虚，治法不同。
　　
　　凡当心汗出，名心汗，乃思虑伤脾，以生脉散或补心丹治之。
　　
　　凡两腿挟中，行走劳动，汗出腥秽，此下焦湿热也，以渗湿热治之。
　　
　　凡饮食时鼻多汗者，此肺虚乘热也，治宜补肺凉血。
　　
　　凡两胁下动辙有汗，此肝虚乘热也，宜养血补肝。
　　
　　凡饮食汗出如洗，日久心虚液耗，令人消渴偏风，宜早治之。
　　
　　凡脾经湿热，淫于四肢，使手足心常有汗，宜抑阳渗湿。
　　
　　凡肺脉散，当自汗。肺脉缓甚，为多汗。尺脉涩，阴伤也，多汗。
　　
　　论汗出凶证
　　凡身一边出汗者，气血不周也。
　　○或吐血、衄血，头汗而身无汗者，为阳亡阴竭。
　　○汗出如雨，揩拭不逮者，名洗尸汗，三阳绝也。
　　○脉不为汗衰者，汗出喘甚者，汗出脉脱者，汗出身痛甚者，汗出发润如油之黏，如珠之缓而不流者，皆死证也，不治。
　　
　　备拣古来治汗至简至稳神方于后，以便取用。
　　
　　止汗，如麻黄根、浮小麦、乌梅、五味子、小黑豆、龙骨、牡蛎之属，可随宜择用。
　　○黄得防风，而固表止汗之力愈大。
　　○肉桂最能实表止汗。
　　○盗汗，用桑叶焙干研末，米饮调服。
　　○盗汗，用五倍子为末，津调填满脐，以绸帛缚定，一夜即效。次日换之，或少加枯研末。
　　○凡汗遗精，用鹿角霜二两，龙骨（炒）、牡蛎（　）各一两，为末，酒调服，或米酒糊丸，盐汤下。
　　○虚劳出汗，用牡蛎粉、麻黄根、蜜黄　等分为末，每用五钱，煎服，或为丸服。
　　○凡汗，用艾叶、茯神、乌梅煎服。
　　
　　四十五、论痉证
　　（附：劳风、风搐各经兼证。）
　　
　　古言痉，今言　，传写之误也。仲景曰：「太阳病，发热无汗，反恶寒者，名曰刚痉；发热汗出，而不恶寒者，名曰柔痉。」又曰：「太阳病，发热太多因致痉。风病下之，则成痉。
　　
　　疮家不可发汗，汗之亦成痉。」盖误汗者必伤血液，误下者必伤真阴。阴血受伤则血燥，血燥则筋失所滋，由是为拘为攀，反张强直，头摇口噤，戴眼面赤，或身热足寒之类皆是也。
　　
　　况《内经》之经脉篇曰，止言足少阴肾经，足太阳膀胱。以膀胱为津液之腑，肾为藏精之脏，病在二经，水亏可知。故治此者，当以真阴为主。何今人但见此证，多门分类，而悉作风治？不知外感之风寒，邪证也，治宜解散；内生之风，血燥证也，止宜滋补。矧风药多燥，当此精败血枯之候，而再用燥剂，吾未见有能回生者矣！其论已详于中风门，所当参阅。
　　
　　凡痉证多由误治而致。或者正气虚，而外邪间有袭者。因风则有汗，脉必浮缓；因寒则无汗，脉必浮紧；因湿则身痛，脉必沉细。更有阳缓阴急，则久久拘攀；阴缓阳急，则反张强直。二证宜分别之。
　　
　　十全大补汤
　　
　　（方见伤寒补条。）　治气血两虚，内起风火发痉，少加附子五六分，行参　之性以补卫，引归地之性以补荣，则痉不治而自愈矣。
　　
　　气血两补汤
　　
　　（新）　治痉因汗因泻，气血两虚，六脉虚弱，或浮大无力，不得误为实证治之。
　　
　　人参（少者，以山药四、五钱炒黄代之）　白朮（钱半）　甘草（炙，一钱）　枣仁（炒，二钱）
　　
　　当归（泻者土炒，二钱）　熟地（砂仁煎汁炒干，三钱）　白芍（酒炒，钱半）
　　
　　水煎服。如呕恶，加生姜二钱。如汗多，加五味子十四粒。如气虚，加蜜炒黄　一、二钱。如兼外感风寒而拘挛者，加钩藤钩、荆芥之类。
　　
　　附汤
　　
　　治阳虚、汗多亡阳而痉者。
　　
　　黄　（蜜炒）　附子（等分）
　　
　　姜引。若汗多兼火而燥热者，宜当归六黄汤。（方见汗证门。）
　　
　　温胃汤
　　
　　治痉因误下而泻不止者。
　　
　　白朮（二三钱）　山药（炒）　扁豆（炒）　茯苓（各钱半）　荜　（四钱）　车前子（去壳，微炒）
　　
　　甘草（炙）　干姜（炮，各一钱）
　　
　　姜枣引，温服。如泻甚者，加肉豆蔻（面炒用）二钱，或补骨脂亦可。如阳虚下脱不固者，加附子二钱，或加乌梅二个，煨木香三分。如四肢拘挛，口眼歪斜者，属木动风摇，兼侮脾土而泄者，加肉桂一、二钱。凡有泄者，宜参此用。
　　
　　清化饮
　　
　　治痉因有火，脉见洪滑，证多烦热，宜滋阴以救血燥。
　　
　　白芍　麦冬　生地　茯苓（各二钱）　丹皮　黄芩（各钱半）　石斛（钱半）
　　
　　温服。如热甚而渴，加石膏二、三钱。如小便涩者，加木通钱半，或加黄柏、栀子。
　　
　　如兼外邪发热，加柴胡钱半。如阴虚血亏者，加熟地三钱，山药二钱，当归二钱。若热甚烦躁，加黄连、黄柏、知母、青蒿、地骨皮之类。可随证加用。
　　
　　大和中饮
　　
　　治痉因汗下太过，阳虚阴盛，复感邪而畏寒莫解者。
　　
　　熟地　白朮　当归（各二、三钱）　人参（随便）　山药（钱半）　甘草（炙，一钱）　柴胡麻黄　肉桂（各一、二钱）　白芍（酒炒，一钱）　生姜（钱半）
　　
　　温服。如汗甚，去麻黄，加黄　二钱。如寒甚，加附子一、二钱。
　　
　　降火化痰汤
　　
　　（新）　治痰因火炎而致痉者，不得不暂为清理。但得痰气稍开，便宜调补气血，以此证候多属虚火虚痰也。
　　
　　陈皮　半夏　茯苓　甘草　贝母　胆星　海石　木通（各钱半）　白芥子（六分）
　　
　　温服。如火盛痰不降者，加童便一小钟。
　　
　　神术汤
　　
　　治无汗之刚痉兼有湿者。
　　
　　苍朮　防风　甘草（各三钱）
　　
　　加羌活或独活、麻黄，用葱白为引。
　　
　　白朮汤
　　
　　治有汗之柔痉兼有湿者。
　　
　　白朮　防风　甘草（各二钱）
　　
　　加桂心、黄　，用生姜为引。
　　
　　附：劳风风搐各经兼证
　　凡劳风证者，因劳后汗出遇风，其证共治，与痉同法。但须审其劳损何脏，如因肾虚捐者，即为肾劳风也，宜随证施治。又风搐证者，本与痉证不同，经曰「诸风掉眩，曲直摇动，皆风木之用。」阳主动，阴主静，由火盛制金，金衰不能平木，木旺而自病。或平肝，或吐下，因证治理。是虽不可与痉同论，亦可引以证痉之风热由内作者。
　　○伤寒发汗太过，多成痉证。此际尚身热足寒，项强恶寒，头摇口噤，背反胀者，痉兼太阳也。若头低视下，手足牵引，肘膝相构者，痉兼阳明也。或一目左右斜视，并一手足搐搦者，痉兼少阳也。治法因证，再察脉息，在表无汗汗之，有汗止之。阳明痉属里，实者下之。少阳痉半表半里，和之。所谓各随其经也。按此证间或有之，施治时须顾气血。
　　
　　四十六、论暑证
　　（此正热时暑病也。与冬伤于寒，至春发为温病，至夏发为暑病者不同。）
　　
　　暑本夏月之阳邪，其为病也，有冒、有伤、有中，并有因暑而致者。名虽不一，而总不外「虚实」二字。其证其脉，辨而治之，庶无差也。经曰：「脉盛身热，谓之中热，乃有余之证，其候头痛壮热，大渴引饮，治宜清凉。脉虚身热，谓之中暑，乃不足之证，其候头痛恶寒，身倦自汗，治宜温补。其有阴寒之极者，须用姜附。」此《内经》舍时从证之法也。彼因暑而致者，畏暑贪凉，寒邪袭于肌表，发热恶寒，头痛身疼等证，当以伤寒法治之。至于不慎生冷，寒凉伤脏，而为呕吐腹痛等证，此寒邪在内，治以温中为主，不得概以暑热论也。
　　
　　参苏饮
　　
　　治伤寒恶寒发热，头痛无汗，夏月感冒等证。
　　
　　人参　苏叶　干葛　前胡　陈皮　枳壳　半夏　茯苓（各八分）　木香（三分）　桔梗（七分）
　　
　　甘草（五分）
　　
　　姜六分，枣一枚，热服。
　　
　　黄连香薷饮
　　
　　治阳暑中热，口干舌燥，小便赤短，身热目赤，脉洪体壮，一切实证。若中阴暑而误用之，则阳散阴泄，为害不小。
　　
　　黄连（二钱）　香薷（钱半）　浓朴（姜炒，钱半）　扁豆（炒，三钱，研）　茯苓（钱半）
　　
　　甘草（一钱）
　　
　　热服。如大便泄而小便短，加苍朮、泽泻、萆　，（此味要重。）或加木瓜。腹痛加白芍。
　　○香薷之性，香窜而沉寒，惟胃实而阳盛之人宜之。若气虚体弱者服之，损伤胃气，反致吐泄腹痛，阴寒危败等证。何今人不知，至热时，老少时常服之，云以防暑，正适以致疾也。
　　
　　补中益气汤
　　
　　（方载伤寒表条。）治脉微体虚，不可发汗，补元气即以解寒邪也。如伏阴在内，而寒不易散，呕泄畏寒，内无热证，不拘夏月，即用理中加白芍之类，不可疑也。前伤寒条内，所宜参阅。
　　
　　和胃饮
　　
　　治夏热多食生命，寒湿伤脾，腹痛吐泻等证。
　　
　　陈皮　浓朴（各钱半）　干姜（炮）　甘草（各一钱）
　　
　　此方凡藿香、砂仁、扁豆、木香、泽泻、茯苓之类，可随证加用。如兼外感，可加柴胡。
　　
　　桂苓甘露饮
　　
　　治炎热多汗，烦渴，少气多火，小便不利，属阳暑也。
　　
　　滑石（二两）　石膏　寒水石　白朮（各一两）　茯苓　泽泻（各五钱）　肉桂（钱半）　猪苓（三钱）
　　
　　上为末，温水调下，或煎服亦可。
　　
　　清暑悉安汤
　　
　　（新）　治冒暑，身热、便泄、口渴、汗出、腹痛、尿赤等证。
　　
　　苍朮　白朮（各钱半）　扁豆（三钱，炒捣）　宣木瓜（二钱）　浑泻　木通　车前子（各一钱）
　　
　　陈皮（八分）　茯苓（钱半）　生白芍（钱半）　甘草（一钱）　滑石（三钱）　香薷（五分）
　　
　　水煎服。此方不拘老幼男妇，皆可服。
　　
　　清暑益气汤
　　
　　治暑热伤气，倦怠、胸满、汗出、身痛、烦热、小便黄、大便溏、昏沉不食、口渴、脉息虚弱等证。
　　
　　人参（无者，以山药炒黄三钱代之）　黄　（蜜炒，二钱）　白朮（钱半）　当归身（钱半）
　　
　　苍朮（一钱三分）　陈皮　神曲　麦冬　甘草（炙。各八分）　黄柏（炒，六分）　干葛（八分）
　　
　　泽泻（七分）　升麻（蜜炒，六分）　青皮（五分）　五味（三分）
　　
　　水煎服。
　　
　　大顺散
　　
　　治中阴暑，食少、体倦、发热、作渴、腹痛、吐泻，脉沉微者。
　　
　　干姜（炮）　肉桂　杏仁（炒。各二钱）　甘草（钱半）
　　
　　共为末，每用三钱，水煎服。如烦躁者，井花水调服。不效，加附子钱半。
　　
　　录古来救伤暑死者简易诸方于后，以便取用。
　　
　　凡暑病不可发汗，汗多亡阳。
　　○中暑死者，不可饮冷水，卧湿地，闭绝三焦流通之气，不可救也。移于阴处，即挖路上热土堆脐上作窝，多令人溺满，暖气透入即醒。随捣蒜，用泥搅水调服。
　　○又方：用热童便灌之，外以布蘸热水熨脐，一苏，服清暑益气汤，少下黄柏、泽泻、青皮，或服补中益气汤之类。
　　○无蒜，服地浆水亦可。
　　○暑毒疟痢，用雄黄研细，蒸饼和丸，甘草汤下，神方也。
　　
　　四十七、论湿证
　　湿之为病，有因于外感者，如天雨袭虚，地气上蒸，或汗衣久沾，或重雾寒露未避是也。
　　
　　有因于内伤者，如嗜瓜果，饮奶酪，啜酒浆，喜生冷是也。其为证也，湿在肌表，为寒热自汗；在经络，为痹为重，筋骨疼痛，手足痿弱；在肌肉，为麻木，　肿，黄胆；在脏腑，为尿赤便泄，腹痛后重。在上则为痰，在下则为痢。然湿证虽多，不出湿热、寒湿二者而已。热者宜清、宜利，寒者宜温、宜燥。经曰：「诸湿肿满，皆属脾土。」东垣曰：「治湿不利小便，非其治也。」观此，宜以补脾利水为主，而湿自治。但当分其表里虚实，庶无差谬。盖湿从表入者，汗以散之；在上者，宜微汗之；在中、下二焦者，宜疏利二便，或单用淡渗以利小便。然又有说：湿热之证及微虚微热老，利之可也。至于大虚大寒，最忌下利。即有湿热，而体虚寒，精血已亏，而复利之，害必甚矣！宜用升阳风药，兼实脾土，乃为精工。论曰：「湿淫所胜，风以平之」；又曰：「下者举之」，得阳气升腾而愈是也。
　　
　　利水渗湿汤
　　
　　（新）　治湿热烦渴，溺赤身痛，脉息洪滑实数者。
　　
　　苍朮　浓朴（姜炒）　茯苓　黄芩（各钱半）　泽泻　猪苓　木通　车前　陈皮　栀子（炒）
　　
　　食远服。如大便燥结，加酒煨大黄钱半，枳壳一钱。如黄胆，加茵陈二钱。如兼外感，加羌活一钱。
　　
　　二妙散
　　
　　治遍身湿痛。
　　
　　苍朮（三钱）　黄柏（炒，二钱）
　　
　　水煎，夜服。
　　
　　三妙散
　　
　　治腰膝以下湿痛。
　　
　　即前方加川牛膝二钱，夜服。
　　
　　加味五苓散
　　
　　治外中寒湿，身痛溺涩，口渴寒热。
　　
　　白朮　猪苓　茯苓（各钱半）　泽泻　肉桂　羌活（各一钱）
　　
　　水煎服。此太阳经解表之剂，风湿寒湿俱治。
　　
　　圣术煎
　　
　　治寒湿之甚者，泻痢呕吐，身痛倦怠，脉弱无力。
　　
　　白朮（五钱）　干姜（炮）　肉桂（各一、二钱）　陈皮（七分）　甘草（炙，一钱）
　　
　　食远服。
　　
　　甘草附子汤
　　
　　治风湿相搏，骨节疼痛，小便不利，大便反快。
　　
　　甘草　白朮（各二钱）　附子（钱半）　桂枝（一钱）
　　
　　温服。
　　
　　升阳除湿汤
　　
　　（新）　治一切阳衰湿证。
　　
　　白朮（钱半）　白芍（酒炒，一钱）　扁豆（炒研，钱半）　苍朮（一钱）　羌活（八分）
　　
　　防风　甘草（炙）　独活（各一钱）　升麻（盐炒，六分）　柴胡（酒炒，五分）
　　
　　温服。
　　
　　凡湿病不一，或黄胆、肿胀、泄泻、痰饮、痹痛、淋秘之类，当于各门参之。
　　
　　四十八、论燥证
　　燥病由火而至，又甚于火者也。治之当察端委，不得就肺一经而言。夫肺与大肠相表里，大肠为庚金，肺为辛金，其体本燥，而义能生水者，赖坤阴上输，得以水精四布，虽燥而不至于燥也。迨至脾荣不足，不能生金，则金亏而肾水之化源竭矣。由是子母不能相生，濡润之机关绝灭，一有所伤，火乃踵起。或因风火，或因炎热，或因病后阴虚火动，皆能致燥。其为病也，在外则皮毛枯槁，在上则咽干口燥，在中则烦渴便焦。经曰，「诸涩枯涸，干劲皱竭，皆属于燥」是也。治之者，当知补土以生金，而肺之母旺；滋肾以涵金，而肺之子亦旺。生生不绝，津液充足，何燥之有！倘寸强尺弱，由乎釜下无火，而锅盖干燥者，用八味丸为水中补火之法，古方有半硫丸之设，意深远矣。
　　
　　麦门冬汤
　　
　　治土虚不能生金，津液涸竭，虚火逆上，咽喉干燥等证。
　　
　　麦门冬（去心，三钱）　半夏（钱半）　人参（无者，以威参一两代之）　甘草（钱半）
　　
　　大枣（四枚）　粳米（四钱）
　　
　　水煎服。半夏味辛能润，不得疑为燥也。
　　
　　当归阿胶汤
　　
　　（新）　治一切干燥，口渴便焦，津涸血枯等证。
　　
　　当归（二钱）　白芍（钱半）　熟地（三钱）　茯苓（二钱）　阿胶（三钱，制）　麦冬（钱半）
　　
　　栝蒌仁（去油，一钱）　甘草（一钱）
　　
　　大枣三枚，食远服。如渴甚，加花粉二钱。如大便干焦，加肉苁蓉二三钱，威参七钱，或再加火麻仁、郁李仁各二钱。血燥，加桃仁捣膏调服，红花五分。如大便风秘，加秦艽三钱，防风钱半。凡欲润者，如牛羊乳、藕汁、蜂蜜之类是也。
　　
　　加味地黄丸
　　
　　（新）　治水亏干燥，咽痛便结，皮枯筋急等证。
　　
　　熟地（三钱）　枣皮（钱半）　茯苓（钱半）　山药（二钱）　丹皮（一钱）　泽泻（七分）
　　
　　五味（三分，炒）　麦冬（钱半）　阿胶（蛤粉炒，二钱）
　　
　　空心服。
　　
　　八味地黄汤
　　
　　治肾中无阳，以致元气不能上蒸，而精血枯涸者。
　　
　　熟地（三、五钱）　枣皮　茯苓　山药（各钱半）　丹皮（一钱）　泽泻（七、八分）
　　
　　肉桂（钱半）　附子（钱半）
　　
　　空心服。
　　
　　凡燥病，本火以烁金，以致金不能生水，故干枯之证见矣。但脾宜温补以生肺，不得燥补以伤肾。证似有余，实为不足。补阴之功得力，则虚火退而证自瘥。万勿轻用寒凉，脾胃受伤，则化源之机绝矣。故治火证，尚有当用寒凉；至于燥证，惟宜润剂。治风燥莫如养血，清热燥莫如壮水。
　　○大肠血燥便涩，用桃仁（去皮尖，炒研）、麻仁、当归各三钱，其效如神。
　　○桃仁、杏仁，润大肠功同，但杏仁治气秘，桃仁治血秘。昼便难，属气，脉浮；夜便难，属血，脉沉，俱宜用陈皮佐之。
　　
　　四十九、论火证
　　经曰：「君火以明，相火以位。」心为君火，为神明之主，故谓之明；肾为相火，为发生之根，故谓之位。天非此火则不生物，人非此火则不能有生，此真火之不可稍有衰也。
　　
　　火得其正，即为阳气。倘真火衰而元阳败，则邪火自炽，由此而有实火、虚火、湿火、风火、郁火、阴火、五脏火、六腑火、游行不归经火。其为病也，外则见于皮肉筋骨，内则见于脏腑九窍。形质之间，本有热证，亦惟暂抑亢炎以治标，因所因而调之以救本，则火各归经，依然清凉切不可过投寒剂，以伤脾胃耳。夫君火者心火也，可以水灭，可以直折；相火者龙雷之火也，不可以水灭直折，从其性而降伏之。且如天阴雨，龙雷之火愈盛，惟太阳一照，而火潜藏，此阴虚之火，由肾中之阳不足，则寒从中生，而火无源可归，所以浮散于外。此非参　桂附之温热，则无以引火归源，而外假热之证生矣。至于肾中之阴不足，则水亏火焰，又当滋水以制阳光，宜用甘凉，不宜温热。第温热之效速，只须二、三服，便可奏功；而甘凉之力缓，非多服不能见效。但服甘凉者，必须甘温之药，每日中时间服以救脾胃，庶无遗害。
　　
　　此论已详失血门，所当参阅。
　　
　　凡五脏之火，肺热则鼻干，甚则鼻涕出。肝热则目眵浓。心热则言笑多。脾热则善饥善渴。肾热则小水热痈。此类宜从清解。
　　
　　凡火证必察虚实。其人元气本虚，或便秘善饥，神清声朗，而脉犹有力，此虚中有实，可随证清解，此易治也。若内外俱热而反见溏泄，或食少声微，诸虚皆见，而反不利温补者，此其胃气已败，生意已穷，非吉兆也。
　　
　　黄芩清热汤
　　
　　（新）　治一切烦热，口疮咽痛，衄血吐血，脉洪数者。
　　
　　黄芩（二钱）　白芍（钱半）　栀子　生地　麦冬（各一钱）　甘草（八分）　泽泻　木通（各七分）
　　
　　薄荷（五分）
　　
　　温服。如胃热，加生石膏三钱。如热盛，加黄连钱半。如大便燥结，加酒炒大黄一二钱。
　　
　　凉膈散
　　
　　治三焦六经诸火，胀满结秘，脉洪数滑实者。
　　
　　大黄　朴硝（或不用）　甘草（各一钱）　连翘（钱半）　栀子　黄芩（各八分）　薄荷（五分）
　　
　　淡竹叶（七片）
　　
　　服时加蜜一匙。
　　
　　升阳散火汤
　　
　　治寒邪郁遏阳气，以致肌表惧热，此火郁发之也。
　　
　　升麻　葛根　羌活　独活　白芍（各八分）　防风（五分）　柴胡（八分）　生甘草（五分）
　　
　　炙甘草（六分）
　　
　　有人参更效。生姜四分，煎服。
　　
　　逍遥散
　　
　　治郁火胁痛、身热、骨蒸、口渴、便涩。
　　
　　柴胡（酒炒，八分）　当归（钱半）　白芍（酒炒，一钱）　白朮　茯苓（各一钱三分）　甘草（六分）
　　
　　薄荷叶（三分）
　　
　　煨姜六分煎服。如火盛，加丹皮、栀子。
　　
　　左归饮
　　
　　此壮水以济火也。治阴衰阳胜，身热烦渴，脉虚气弱。
　　
　　熟地（三、五钱）　山药（二钱）　枸杞（钱半）　甘草（炙，一钱）　茯苓（一钱）　枣皮（钱半）
　　
　　食远服。如肺热而烦，加麦冬钱半。心热而躁，加元参一钱。脾热易饥者，加白芍钱半。肾热骨蒸者，加地骨皮二钱。血热妄动者，加生地二、三钱。阴虚不宁者，加女贞子二钱。上实下虚者，加牛膝钱半。血虚而燥者，加当归二钱，改用六味地黄丸亦可。
　　
　　右归饮
　　
　　此益火以救阳也。治内真寒而外假热，右尺脉虚。
　　
　　熟地（五、七钱）　山药（炒，二钱）　枣皮（一钱）　枸杞（二钱）　甘草（炙，一钱）
　　
　　杜仲（二钱）　肉桂（一、二钱）　附子（一、二钱）
　　
　　食远服。如外热既甚，多见口疮舌裂，烦渴喜冷等证，用此汤冷服。如阴盛格阳，加泽泻钱半。如昏厥短气，加白朮二、三钱，有人参更妙。如火衰不能生土，呕吐吞酸，加炮干姜二、三钱。如泄泻腹痛，加肉豆蔻钱半。如小腹痛，加吴茱萸五、七分。如血少血滞，腰膝软痛，加当归二钱，改用八味地黄汤亦妙。服后热退，而虚寒悉见，乃进温补，无不愈者。上有湿火未言，当于湿证门取方用之。
　　
　　备录泻火诸药，以便酌用，然亦不过言其药之性耳，人当变而通之可也。
　　○黄连、栀子，泻心肝大肠之火。
　　○山栀仁，降火从小便出。
　　○石膏，泻肠胃实火。
　　○黄芩，泻脾肺大肠之火。
　　○黄柏，泻肝肾诸经之火。
　　○知母，清肺胃肝肾之火。
　　○地骨皮，退阴中之火，善除骨蒸夜热。
　　○生地、麦冬，清肝肺凉血中之火。
　　○天冬，泻肺与大肠之火。
　　○桑白皮、川贝母，解上焦肺胃之火。
　　○柴胡、干葛，解肝脾诸经之郁火。
　　○龙胆草，泻肝肾膀胱之火。
　　○槐花，清肝肾大肠之火。
　　○白芍、石斛，清脾胃之火。
　　○滑石，泻小肠膀胱之火。
　　○天花粉，清痰止渴，解上焦之火。
　　○连翘，泻诸经之浮火。
　　○元参，清上焦及无根浮游之火。
　　○山豆根，解咽喉之火。
　　○胆星，开心脾胃脘之痰火。
　　○青黛、芦荟、胡黄连，泻五脏之疳热郁火。
　　○苦参，泻疳蚀之火。
　　○木通，泻小肠之火。
　　○泽泻、车前子，退窿闭之火。
　　○人中白，清肝脾肾之阴火。
　　○童便，降阴中血分之浮火。
　　○大黄、朴硝，泻诸经实火。
　　○人参、黄　、白朮、甘草，除气虚气脱，阳分散失之火。
　　○熟地、当归、枸杞、枣皮，滋心肾不交，阴分无根之火。
　　○附子、干姜、肉桂，救元阳失位，阴盛格阳之火。
　　○青蒿，清血虚发热之火。
　　卷十三　杂证
　　五十、论疝
　　（腹病曰疝，丸病曰　。有寒、气、湿、热、虚、冷。男子为奔豚，女人曰育腹，小儿有本肾。）
　　
　　经以任脉为病，男子内结七疝，女子带下瘕聚，（经脉起于中极之下，以上毛际，循腹里，上关元，总诸阴之会。瘕者，即方书所云状如黄水者是也。）总言病之原也。所云冲、狐、　、厥、瘕　、　癃，分言疝之状也。丹溪以为疝症皆始于湿热。
　　
　　盖五脏各有所伤，则皆生火，火郁之久，湿气便盛，浊液凝聚，并入血脉，流于厥阴，肝性急连，为寒所束，宜其痛甚。是疝为筋病，皆挟肝邪。若言止在肝经，不与《内经》合也。治此者，当分寒、热、虚、实。若如张子和一概用下，则误矣。察其形气病气，若果有热症热脉，显然外见者，治以寒凉则可。如无可据，而但云疝由湿热，则不可。至于湿则肿坠，虚者亦肿坠。在血分者不移，在气分者多动。是故诸寒收引，则血注而归肝，下注于左丸。诸气愤郁，则湿聚而归肺，下注于右丸。且睪丸所络之地，非尽由厥阴，而太阴、阳明之筋，亦入络也。故患左丸者，痛多肿少；患右丸者，痛少肿多。但治初受之邪，必当以温经散寒，行气除湿为主，切不可早用寒凉，致留邪气，以遗其害。及其久也，则有始终为寒者，有因寒郁而为热者，有元阳受伤而虚陷日甚者，当用调补之剂，因病制方，不得泥执。
　　
　　一、治疝必先治气，故病名亦曰疝气，非无谓也。盖有寒气、热气、湿气、逆气。气在阳分，则为气中之气；气在阴分，则为血中之气。凡气实者破之，气虚者补之。故治疝者，必于诸证之中，俱当用气药。
　　
　　脉候
　　弦急搏皆疝。（诊在何部，自知其脏。）尺部滑，为寒疝。（滑脉寸上见为大热，阳与阳并也。两尺见滑者，丙丁不胜壬癸，从寒水之化也。）脾脉大而虚，木旺克土，厥逆上升。寸口脉沉而弱，疝气少腹痛。疝属肝病，脉必弦急。（肝脉弦急。常也。）牢急者生，（疝系阴寒，牢主里寒，常也。）弱急者死。
　　
　　五积散
　　
　　治疝气初起，或愈后复发，必有外因，痛不可忍，最效。
　　
　　当归　苍朮　陈皮　茯苓（各一钱）　浓朴（姜炒，八分）　干姜（炒，五分）　白芍（八分）
　　
　　麻黄（冬天去节，六分；夏天留节，四分）　枳壳（八分）　半夏（一钱）　桔梗（八分）　甘草（炙，六分）
　　
　　肉桂（六分）　川芎（七分）　加：吴茱萸（汤泡，焙干，七分）　小茴（盐炒，七分）　生姜（六分）
　　
　　葱白（五寸）
　　
　　同煎，热服。
　　
　　治平汤
　　
　　（新）　治一切疝气痛，上冲心，小便赤，寒热虚实俱效。
　　
　　当归（一钱三分）　白芍（一钱）　茯苓（一钱）　泽泻（七分）　猪苓（八分）　山栀（七分）
　　
　　木香（五分）　苍朮（一钱）　川楝子（一钱）
　　
　　小茴（六分）　橘核（七分，炒研）　肉桂（八分）　陈皮（七分）　荔枝核（一钱三分，烧焦，研）
　　
　　水煎服。寒甚，加吴茱萸五分。胁痛，加柴胡七分。
　　
　　暖肝煎
　　
　　治肝肾阴寒，小腹疼痛，疝气等证。
　　
　　当归（三钱）　枸杞（三钱）　茯苓（三钱）　小茴（钱半）　肉桂（一、二钱）　乌药（二钱）
　　
　　杏仁（一钱）
　　
　　姜引。如寒甚，加吴茱萸；不应，加附子。
　　
　　疝方分类
　　治冲疝气上冲心，二便不通，小腹与阴相引痛甚，此肝邪上厥也。
　　
　　木香散
　　
　　木香　陈皮　良姜（炒）　干姜（炒。各六分）　诃子　枳实（各钱半）　草豆蔻（一钱）
　　
　　黑牵牛（六分半）　川芎（一钱）
　　
　　水煎服。
　　
　　治狐疝卧则入腹，立则出腹，与狐相似。
　　
　　蜘蛛散
　　
　　蜘蛛（十四枚。勿用五色者、身有毛刺者，薄小者，须用屋西南有网，身小尻大，腹内有苍黄脓者佳。去头，微炒研）　肉桂（五分）
　　
　　上为末，每服一钱，此仲景方也。
　　
　　治　疝阴囊肿大不一，痛不可忍。
　　
　　荔枝散
　　
　　荔枝核（十四枚，烧存性，用新者）　大茴（炒）　沉香　木香　青盐　食盐（各七分）
　　
　　川楝肉　小茴香（炒，各二钱）
　　
　　为末，酒调三钱服。
　　
　　治木肾不痛。
　　
　　南星　半夏　黄柏　苍朮　枳实　白芷　神曲　滑石　吴茱萸　昆布　山楂等分为末，酒糊丸，盐汤下。外用马鞭草捣涂，效。
　　
　　治厥疝脾受肝邪，厥逆，心痛吐食。
　　
　　当归四逆汤
　　
　　当归尾（一钱四分）　附子（制）　肉桂　小茴（炒。各六分）　柴胡（七分）　白芍（八分）
　　
　　元胡（六分）　川楝子（一钱）　茯苓（一钱二分）　泽泻（六分）
　　
　　水煎服。
　　
　　治瘕疝脾经湿热，传于肾阴，肿痛，或挺纵不收，或渍脓血，白自流出。
　　
　　乌头汤
　　
　　治内热，外为寒束。
　　
　　川乌头（炮）　栀子仁（炒。各三钱）
　　
　　煎服。
　　
　　治　疝　阳明经病，小腹旁壮如黄瓜，血渍脬囊，结成痈肿，肿少血多。用：桃仁　元胡　甘草　茯苓　白朮　枳壳　山楂　橘核　荔枝核等分，水煎服。
　　
　　治　癃疝内有脓血，小便不通。
　　
　　加味通心散
　　
　　瞿麦穗　木通（去皮）　栀子仁　黄芩　连翘　甘草　枳壳　川楝子（去核）　归尾桃仁（去皮尖，炒）　山楂上等分为末，灯心、车前子煎汤，调服三钱。或用五苓散加桃仁、山楂亦妙。
　　
　　木香楝子散
　　
　　治疝气久不愈者，服此神效。
　　
　　石菖蒲（一两，炒）　青木香（一两，炒）　荜　（五钱）　荔枝核（二十枚，捶碎，炒）
　　
　　川楝子（二十枚。巴豆二十枚同炒黄赤色，去巴豆不用）
　　
　　共研末，水调服。
　　
　　龙胆泻肝汤
　　
　　治肾本不虚，而肝经湿热，火旺筋缩，茎中或痛或痒，或挺纵不收，白物如精，随溺而下者，此筋疝也。
　　
　　龙胆草（酒炒）　天冬　麦冬　甘草　黄连（炒）　山栀　知母（各一钱）　黄芩（一钱二分）
　　
　　柴胡（钱半）　五味（三分）
　　
　　水煎服。
　　
　　神应散
　　
　　治寒疝诸疝，心腹大痛，散气开郁。
　　
　　元胡　胡椒　小茴（等分）
　　
　　为末，每服二钱，酒调下。
　　
　　守效丸
　　
　　治久坠而不痛者，是即　疝之类，单宜治湿理气。
　　
　　苍朮　南星　白芷　川芎　山楂　半夏　枳壳（或改橘核）
　　
　　等分为末，姜汁糊丸，盐汤下。有寒，加吴茱萸。有热，加山栀子。又或加青皮、荔枝核。此方治　疝之妙药。
　　
　　桃仁膏
　　
　　治小腹硬而有形，大便秘结而黑，小水利，是血疝也。
　　
　　桃仁（去皮尖，炒）　大茴（炒）
　　
　　等分为末，每用二钱，葱白二寸，煨熟，蘸药细嚼，空心酒下。不应，用四物东加桃仁、红花、朴硝、大黄、甘草。
　　
　　凡少年暴病，或为邪热所闭，或肿痛之极者，是邪盛势急，非行气利水之剂不可，故下之之法，亦不可废。
　　
　　导水丸
　　
　　大黄　黄芩（各一两）　滑石　黑丑（头末。各二两）　甘遂（五钱）
　　
　　共为末，水丸桐子大，每服七、八十丸，水下。
　　
　　禹功散
　　
　　泻水之剂。
　　
　　黑丑（头末，二两）　茴香（炒，五钱）
　　
　　或加木香三钱，为末，以生姜汤调一、二钱，临卧服。
　　
　　凡治疝，当用五苓散，加茴香、金铃子、橘核、槟榔、木通多效。
　　
　　凡治阴囊溃烂，睪丸脱露，名为脱囊。用真紫苏茎叶为细末，干敷。如未破，用香油调涂，将青荷叶包上。内服芩、连、甘草、木通、当归之类，多得保全，患者勿虑。
　　
　　备采古来治疝至简至稳神方于后，以便取用。
　　
　　卒得疝气，小腹及阴中切痛，汗出欲死者，沙参研末，酒服三钱。
　　○阴疝肿坠：木别子仁醋磨，调芙蓉叶末敷之。
　　○疝气偏肿：甘遂、茴香等分为末，酒服二钱。
　　○疝气：荔枝核二十四枚，陈皮五钱，硫黄（烧溶入水出毒）三钱，为末，盐水调面为丸，绿豆大，空心酒服九丸，日三服。
　　○偏坠掣痛，脐下撮痛：吴茱萸一斤，酒、醋、开水、童便各浸四两，一夜焙干；泽泻二两，为末，酒丸，盐汤下。
　　○狐疝：地肤子五钱，白朮二钱半，桂心五分，为末，酒服三钱，忌葱。
　　○疝气偏坠：大茴小茴（俱炒）各一两为末，用猪尿胞一具（连尿）入药于内，扎定入罐内，以好酒煮烂，连胞捣为丸，白汤送下。
　　○小儿阴肿：木香五分，甘草、枳壳各一钱，煎服。
　　○一切冷气及小腹痛：艾叶、香附，醋煮丸。
　　○小肠疝气，茎缩囊肿：浮水石为末，每服二钱，用木通、赤茯苓、麦冬煎汤调下。
　　○疝气或连小腹痛极：荔枝核（炮微焦）一两，大茴香（炒）六钱，研末，酒调服。
　　
　　凡疝受病于肝，见证于肾，以厥阴肝脉络阴器也，多因寒湿所致，亦有挟虚者，当加参术于温散药中。
　　○又方：用橘核炒去皮，研末，酒调服五钱愈。
　　
　　五十一、论遗精
　　（有心虚、肾虚兼肝脾者，湿热，脱精。）
　　
　　遗精之病，虽多所因，而总由于心。心为君火，肾为相火，心有所动，肾必应之，则肾不能藏，精随以泄。初不为意，由是而再而三，随触而泄，斯时精竭阴虚，为劳为损，去死不远，可不畏哉！然亦有无梦而遗者，谓之滑精，心肾之伤居多，治宜固肾。梦而后遗者，谓之梦遗，相火之强为害，治宜清心。亦有值劳倦而遗者，此筋力不胜，肝脾之气弱也。有因用心思索过度而遗者，此中气不足，心脾之虚陷也。有因湿热蕴藏而遗者，此脾肾之火不清也。有无故滑而不禁者，此下元之虚，肺肾之不固也。有素禀不足而精易滑者，此先天无气之薄弱也。有久服寒凉，以致元阳失守而泄者，此药误之所致也。有壮年精满而溢者，此不足虑也。故治此之法，亦当兼求所因乃善。
　　
　　以下治无梦而遗者：
　　
　　固精丸
　　
　　治下元虚损，精滑将脱者。
　　
　　牡蛎（　，四两）　菟丝子（淘净酒蒸，六两）　韭子（炒，二两）　龙骨（　，四两）　北五味（微炒，二两）　白茯苓（四两）　桑螵蛸（酒炙，三两）　白石脂（　，四两）　山茱萸（四两）
　　
　　杜仲（盐炒，三两）
　　
　　上为细末，山药研糊为丸，空心盐汤下。
　　
　　直指固精丸
　　
　　治肾虚有火，精滑，心神不安。
　　
　　熟地（四两）　枣皮（三两）　黄柏（酒炒）　知母（酒炒。各八钱）　牡蛎（　）　龙骨（　）
　　
　　莲蕊　芡实（炒。各三两）　志肉（甘草水制，二两）　茯苓（三两）
　　
　　上研细末，山药四两，糊为丸，空心盐汤送下。
　　
　　士才倍苓散
　　
　　治肾虚不固者，服之神效。凡用秘涩药，能通而后能秘。此方茯苓倍于五倍，能泻能收，是以能尽其妙也。
　　
　　茯苓（四两）　五倍子（二两）
　　
　　山药糊为丸，空心开水送下。
　　
　　金锁丹
　　
　　此治嗜欲太过，精滑不固，涩以救脱之剂。
　　
　　莲蕊（六两）　芡实（炒，十两）　石莲子（四两，或二两）　金樱膏（二斤）
　　
　　上为末，以金樱膏和为丸，空心淡盐汤送下。人能久服，固精益寿。但平时服食，忌葵菜、车前子。
　　
　　以下治有梦而遗者：
　　
　　茯神汤
　　
　　此治欲火太炽，相火甚，而梦遗心悸。
　　
　　石菖蒲（炒，八分）　山药（一钱二分）　茯神（一钱五分）　远志（去心，八分）　枣仁（一钱）
　　
　　茯苓（一钱）　黄连（八分）　生地（一钱）　当归（一钱二分）　甘草（四分）
　　
　　莲子七粒，捶碎去心，水煎，食前服。
　　
　　柏子养心丸
　　
　　此治劳心有火，合眼梦遗。
　　
　　柏子仁（微炒，去油要尽）　茯神　枣仁　生地　当归（各二两）　五味　犀角　甘草（各五钱）
　　
　　上研末，炼蜜丸，如弹子大，辰砂二钱，细研水飞，金箔五十张为衣，午后卧时，含化咽汁一丸。心火一净，服前固精之方，或中时服清火之剂，夜间服固精之丸亦可。
　　
　　以下治各经兼病而致遗精者：
　　
　　经验猪肚丸
　　
　　此治肝肾多热，易于疏泄者。但先察其火之当清者，服上茯神汤，后服此方。
　　
　　白朮（面炒，五两）　苦参（白者，三两）　牡蛎（　研，四两）
　　
　　上为末，用雄猪肚一具，洗净，以瓷罐煮极烂，捣如泥，和药，加肚汁捣为丸，日进三服，米饮送下。久服，自觉身肥，而梦遗永止。
　　
　　九龙丸
　　
　　此治肾虚精滑，不热不凉，中和之方。凡病遗者宜服。
　　
　　金樱子（去外刺内子）　枸杞　枣皮（去核）　莲蕊　莲肉（去心）　当归（酒洗）　熟地　芡实（微炒）
　　
　　白伏苓（去皮。各四两）
　　
　　上为末，酒糊丸，空心盐汤送下。
　　
　　秘元汤
　　
　　此治思虑劳倦而遗者，培补心脾自愈。
　　
　　志肉（八分，炒）　山药（二钱，炒）　芡实（二钱，炒）　枣仁（炒捣碎，一钱半）　白朮（土炒）
　　
　　茯苓（各钱半）　甘草（炙，一钱）　五味子（十四粒，微炒捣）
　　
　　水煎，食远服。久遗无火，不痛而遗滑者，乃可服之。如尚有火觉热者，加苦参一二钱。如气大虚者，加黄　（蜜炙）一二三钱。即服归脾汤去木香亦妙。有脾虚下陷者，服补中益气东加山药、枣皮。
　　
　　有饮酒浓味，痰火湿热，扰动精腑而滑者，宜服苍朮、白朮、半夏、橘红、茯苓、甘草、升麻、柴胡，升清降浊，脾胃健运，遗滑自止。若有火者，加苦参。
　　
　　右归丸
　　
　　治先天不足，元阳不固，神疲精滑，当以补益命门元气为主。
　　
　　大怀地（酒蒸，八两）　山药（炒，四两）　枣皮（微炒，三两）　枸杞（微炒，四两）
　　
　　鹿角胶（蛤粉炒成珠，四两）　菟丝子（淘去泥沙，酒蒸，四两）　杜仲（姜炒，三两）　当归（三两，大便溏者勿用）　肉桂（二两，可渐加之）　制附子（自二两可渐加至四、五两）
　　
　　上以蜜丸，开水送下。如阳虚精流，加补骨脂（酒炒）三两，即八味地黄丸亦可酌用。
　　
　　一服寒凉等药，以致元阳虚而精滑者，亦服右归丸、八味丸可也。
　　
　　千金固肾丸
　　
　　此治凡有心肾不交，梦遗精滑者。
　　
　　熟地（八两）　枣皮（四两）　茯苓（三两）　志肉（二两）　龙骨（　，二两）　巴戟（三两，去心）
　　
　　苁蓉（三两，酒浸）　莲蕊（二两）　牡蛎（，三两）　胡桃（三两）　韭子（微炒，两半）　石连子（两半）　菟丝子（五两）　肉桂（二两）
　　
　　补骨脂（酒炒，三两）　杜仲（盐炒，三两）
　　
　　上为末，用山药（研末）六两，开水泡，糊为丸，空心服五六钱，加至七八钱，淡盐汤送下。此方不凉不热，平康之剂，服久而精固体健，无不妙也。
　　
　　辰砂妙香散
　　
　　治心气不足，小便后精出，或不小便而自出，或茎中出而痒痛，常如欲小便者。
　　
　　黄　（蜜炒）　山药（姜汁炒）　茯苓　茯神　志肉（甘草汤制。各一两）　甘草（炙）
　　
　　桔梗（各五钱）　木香（一钱）　麝香（二分）　朱砂（三钱，另研水飞）
　　
　　上为末，温酒调下，每服二钱。
　　
　　苏合香丸
　　
　　治梦与鬼交，脉息乍大乍小，乍有乍无，或绵绵不知度数，时常悲笑，其状不欲见人，乃其候也。
　　
　　白朮　青木香　犀角　香附（炒，去毛）　诃黎勒（煨，取皮）　檀香　荜拨（各一两）
　　
　　熏陆香（别研）　苏合香（各五钱）　沉香　丁香（各三钱）　麝香（一钱）　龙脑（一钱）
　　
　　朱砂（三钱，研，水飞）
　　
　　上为细末，用安息香二两，酒熬膏，并苏合香油加蜂蜜和为丸，水服二钱，治鬼魅相感，神效。又将此料作丸，弹子大，以绯绢包裹，当心佩之，一切邪神疫气不敢近。
　　
　　备采古来治遗精诸病至简至稳神方于后，以便取用。
　　
　　思虑伤心梦泄或自流者，菟丝子五两，茯苓四两，石莲子肉一两半，山药糊丸服。
　　○夜梦鬼交，重用巴戟，余用清心宁神之品。
　　○髓败精流，用补骨脂一两，青盐一钱，末服。
　　○肾伤精流，小便赤，大便燥，或自利，用胡桃四两，茯苓四两，附子两半，丸服。
　　○小便泄精，用龙骨、志肉等分丸服，或加韭子。
　　○脱精梦遗，鹿角磨水，酒引服。
　　○玉茎不痿，精流不已，时如针刺，名为强中，乃肾滞漏痰也，用韭子（炒）、补骨脂（盐炒）各一两研末，日三服，每服三钱，水煎。
　　○劳心泄精，龙骨、志肉等分为末，蜜丸，朱砂水飞为衣，莲子汤下。
　　○肾虚遗精自汗，梦与鬼交，用猪腰子一枚，切开去膜，入附子末一钱，湿纸包，煨熟，空心以酒食之，五服全愈。
　　○肾虚泄精，用熟地、牡蛎（　）等分为丸服。
　　○才睡即遗，韭子一合（炒），白龙骨一两（　）为末，每服二钱，酒调下。此能固真气，暖下元。
　　○遗精，用荷叶研末，酒服三钱，极验。
　　
　　五十二、论痿证
　　（有湿热，有虚证，有风寒外袭。）
　　
　　《内经》列五脏痿证，皆言为热，又独重肺与胃者，何也？以肺热叶焦，金燥水亏，肾绝化源，则精气不能流通而成痿矣。取阳明者，以谷入胃，能溉五脏，主润宗筋，束骨而利机关也。（宗筋，谓阴毛中横骨上下脐两傍之竖筋也，凡人身上下前后无处不达。）且四肢皆禀于胃，必因于脾，脾为太阴，其脉贯胃，若脾病，（经曰：「土太过，则敦阜。」
　　
　　敦者，浓也。阜者。高也。既浓又高，其病则泻，土平而愈。此膏粱之疾也。若脾虚则不化，经曰：「土不及则卑滥也。」其治宜以培本为主。）则不能为胃行其津液以达四肢，四肢不得禀水谷之气乃痿也。然吾观痿　之人，饮食日盛，形体日肥，何以不能运化精微，以强筋骨乎？此乃火邪伏于胃中，但能杀谷，而不能长养气血。经谓壮火食气，胃热消谷，善饥是也。治者，使阳明火邪毋使干于气血之中，则湿热清而筋骨自强，此经不言补而言取者，取去阳明之热邪耳。然细察经文，又曰：「悲哀太甚，则胞络绝，传为脉痿；思想无穷，所愿不得，发为筋痿；有渐于湿，以水为事，发为肉痿之类」，则又非尽为火证。故此，因生于火者有之，而败伤元气者亦有之。若概从火治，则恐真阳亏败，水衰土涸者，必不能堪。
　　
　　是当因脉因证，酌寒热之浅深，审虚实（虚者，元气虚也。实者，邪气实也。）之缓急，以施治疗，庶得治痿之法矣。凡痿证不一，有兼痰积者，有湿多热多者，有湿热相半者，有挟气者，临病制方，不拘古方可也。而东垣取黄柏为君，用黄　等补药以辅佐之，亦可触类而会其意矣。
　　
　　二妙散
　　
　　治湿热痿证，脉息洪滑，烦渴身热，当先去火。
　　
　　黄柏（炒，二钱）　苍朮（三钱）
　　
　　水煎，夜服。或加甘草、羌活各钱半，陈皮、白芍各一钱，威灵仙（酒炒）八分，服之亦佳。如气滞，加行气药。如血虚，加补血药。如痛甚者，加姜汁热服。
　　
　　加味四物汤
　　
　　治阴虚血热，诸痿软弱。
　　
　　当归（一钱。血虚有寒者宜多用，血虚有热者宜少用）　熟地（三钱）　麦冬　黄柏（炒）
　　
　　苍朮　白芍（各一钱）　川芎（七分）　五味子（九粒）　人参（随便）　黄连（各五分）　杜仲（八分）
　　
　　牛膝（一钱。足不软者不用）　知母（五分）
　　
　　空心服。若阴虚无湿，或多汗者，俱不宜用苍朮，盖痿证最忌散表，亦恐伤阴也。此证即知柏地黄汤可用，但当适病而止。
　　
　　鹿角胶丸
　　
　　治水亏于肾，血亏于肝，两足痿弱，不宜用凉药者。
　　
　　鹿角胶（一斤）　熟地（八两）　鹿角霜　当归（酒蒸。各四两）　人参（随便）　牛膝（酒蒸）
　　
　　菟丝子（淘净，酒蒸）　茯苓（各三两）　白朮　杜仲（盐炒。各二两）　虎胫骨（酥炙）
　　
　　龟版（酥炙，酒炙亦可。各一两）
　　
　　先将熟地、当归、牛膝捣成膏，后以酒二钟蒸化鹿角胶，加炼蜜为丸，每早用淡盐水下七、八十丸。
　　
　　金刚丸
　　
　　治肾损骨痿，宜此益精。
　　
　　荜　杜仲（姜汁炒。各八两）　肉苁蓉（拣顶大中红者，酒洗去甲）　菟丝子（淘净，酒蒸。
　　
　　各六两）
　　
　　用猪腰子二、三对，酒煮，与苁蓉先捣为膏，后入各药末，干则加炼蜜为丸，空心温酒送下。
　　
　　还少丹
　　
　　治脾肾不足而足痿者，及一切亏损体弱之证。
　　
　　熟地（八两）　山药　枣皮　杜仲（姜水炒）　枸杞（各四两）　淮牛膝（酒蒸，下部滑遗者不用）
　　
　　远志（去心，姜汁浸炒）　肉苁蓉（酒洗）　菟丝子（淘净，酒蒸焙）　巴戟肉（各三两）
　　
　　北五味　川续断　楮实子　舶茴香（各二两）
　　
　　炼蜜为丸，空心淡盐汤送下六、七钱。
　　
　　凡痿证与香港脚相类。香港脚外因风寒湿，正气与邪气相搏，故作肿痛，系邪实也。痿由五内不足所致，但不任用，亦无痛楚，此气血之虚也，宜十全大补汤。此外又有实而有积，六脉有力，饮食若常，此实热内蒸，心阳独亢，名为脉痿，宜承气汤下数十遍而愈。此不过百之一二耳，备载之以广见闻。
　　
　　备拣古来治痿至简至稳诸方于后，以便取用。
　　
　　黄柏、苍朮，治痿要药。
　　○肝肾虚弱而足无力，用六味地黄丸，不应，急用八味地黄丸，或加牛膝、杜仲、虎胫骨、龟版、黄柏更佳。
　　○气虚足痿，用四君加苍朮、黄柏、黄芩。
　　○血虚足痿，用四物加苍朮、黄柏，或下六味丸。
　　○湿痰足痿，用二陈加苍朮、白朮、黄芩、黄柏之类，入竹沥姜汁。
　　○经曰：「肺热叶焦，发为痿　。」阳明湿热，上蒸于肺，故焦，用苡仁多服乃愈。
　　
　　五十三、论诸虫
　　（附：小儿疳虫、诸疮。虫病有蛔虫、白蛲虫、尸虫、劳虫、瘕虫。）
　　
　　凡虫之为病，其类不一。而其为害，则为腹痛，作止往来无定，或不时呕虫，或呕青黄绿水，坐卧不安，或面色青白，而唇则红，但痛定则能食，便是虫也。而其所以生者，由湿热，由饮食停积，固有之矣。此必脏气之虚弱，不能随食随化，以致淹留而生，非独湿热已也。治之者，虽当去虫，而尤宜以温养脾胃为主，但使脏气阳强，非惟虫不能留，亦自不能生也，乃无后虞。
　　
　　凡下虫之法，按丹溪云：上旬虫头向上易治，若证急，又安能待乎！凡欲下者，先日勿食，次早五更，用香油煎肉嚼之，良久勿吞，虫闻肉香，头皆向上，乃以鸡蛋煎饼，和药嚼而食之，须臾，服葱肠或白水，少少以助药势下行，不一时，虫尽下。然后以白粥补之，随服补剂，调理脾胃，而病可愈。若虫下未尽者，再照前法治之。
　　
　　凡上唇有疮，曰惑，虫食其脏。下唇有疮，曰狐，虫食其肛。仲景曰：「狐惑之证，似伤寒，而非伤寒也。」后世何得以伤寒治乎！凡小儿虫积攻心，啼哭闷乱，恶心吐沫，状似痫病，但目不斜，腹有青筋耳，甚有蛔虫团聚，痛极而厥，多似慢惊，惟唇口独紫为异。
　　
　　凡虫有丸种：心虫曰蛔，又曰蛔，长一尺，生发最多，小儿多有之。肝虫曰肉虫，状如烂杏。肾虫曰蛲虫，至细微，如刀截丝缕。肺虫如蚕，居肺叶内，蚀肺系，令人声哑，故成劳瘵，杀人惟甚，药所不到，治之为难。脾虫曰寸白，子孙相接，长至数尺。胃虫状如虾蟆。
　　
　　有曰弱虫，又曰膈虫，状如瓜瓣。有曰赤虫，状如生肉。凡人偏嗜一物，必能生虫，即以所好之物，加入下虫杀虫药，如化虫散之类，无不应手取效。
　　
　　凡腹中痛，其脉当沉弦，若反洪大，必有虫积，盖热则生虫，故洪大也。
　　
　　凡小儿疳虫，名曰疳　，由食过伤而成，身热腹大，面黄、昏睡，鼻烂、齿龈生疮，或下黑血，皆虫候也。治宜去虫，后补气血。
　　
　　（治应声虫法，略）
　　
　　化虫丸
　　
　　治一切虫病，大者即下，小者即化，为治虫之总司也。
　　
　　鹤虱　胡粉（炒）　苦楝根皮（东引不出土者佳）　槟榔（各五钱）　芜荑　使君子肉（各二钱半）
　　
　　枯白矾（一钱）
　　
　　研末，或用肉汁调服，或水糊丸。上旬五更时，须照上下虫大法服之，即效。
　　
　　化虫散
　　
　　（新）　治大小蛔厥腹痛，多似慢惊，但唇口紫者是也。
　　
　　使君子（去壳，十个）　雷丸　鹤虱　甘草（炙）　大黄（体虚者不用）　花椒槟榔（各二钱）
　　
　　共研细末，人大二钱，人小一钱，用猪肉煮汤调，照上下虫大法服之。
　　
　　甘草泻心汤
　　
　　治虫证不食，面目乍赤乍白，此蚀上部曰惑者。
　　
　　半夏（三钱）　黄连（钱半）　干姜　黄芩　甘草（炙）　人参（随便）　大枣（五枚）
　　
　　水煎服，此仲景方也。不应，用化虫丸，照上下虫大法服之。蚀下部者曰狐，用苦参汤洗之，用雄黄烟熏之。
　　
　　妙应丸
　　
　　治诸虫巢穴坚固难下者，用此悉除。
　　
　　大黄　牵牛（头末）　槟榔（各一两）　雷丸（去壳）　锡灰（炒不见星）　鹤虱（各钱半）
　　
　　大戟（一钱）　使君子肉（煨，二钱）　茴香（八分）　贯众（二钱）　轻粉（三分）　苦楝根皮（五钱）
　　
　　上研细末，用皂角五皮煎膏为丸，强者五十丸，弱者减之，五更初，茶请下。少顷，再吃温茶助之，即效。
　　
　　温脏丸
　　
　　治诸虫积，用药下之，既下复生，由脏气虚寒，宜温补脾胃，以杜其源。此方攻补兼用。
　　
　　人参（随便）　白朮　当归（各四两。大便泄者不用）　白芍（酒炒）　使君子（煨取肉）
　　
　　茯苓　川椒（去合口者，炒出汗）　细榧肉　槟榔（各二两）　干姜（炮）　吴茱萸（汤泡一宿，炒。
　　
　　各一两）
　　
　　上为末，神曲糊为丸，白汤下七、八十丸。如脏寒，加附子一、二两。如脏热，加黄连一、二两。
　　
　　调补中州散
　　
　　（新）　治一切脾胃虚寒，饮食少思，腹胀倦怠，泄泻嗳气，及虫积下后，宜此调补。多服久服，功效最大。
　　
　　人参（无者，以时下生北条参二、三两代之）　腿白朮（制，三两）　茯苓（二两）　苡仁（炒）
　　
　　山药（炒）　白扁豆（炒）　芡实（炒。各二两半）　陈皮（八钱）　桔梗（一两）　元砂仁（去壳炒，七钱）
　　
　　干姜（炮，六钱）　甘草（炙，八钱）　神曲（炒，七钱）　白莲肉（炒，一两）　陈米（炒黄，少淬水再炒，两半）
　　
　　共研细末，开水调服五、六钱，大小悉宜。如犹有虫者，用川椒皮、苦楝根皮煎水调服，五更时再细嚼使君子肉四枚。如腹大而胀，是有积者，加谷虫七钱，共研末服。如口无味者，姜枣煎汤调服。如大便泄者，加肉豆蔻（面包煨）一两，同研末服。如胃寒气滞作痛者，用真藿香煎水调服。
　　○如归脾、四君、参苓白朮散之类，可拣而用之。
　　
　　备拣古来治诸虫病至简至稳神方于后，以便取用。
　　
　　下虫，用苦楝根皮、槟榔、鹤虱，煎服三、五次。
　　○蛔虫，用火煨使君子肉，五更食，以壳煎汤送下。
　　○寸白虫，用细榧子四十九枚，去壳，每月上旬，以砂糖水，砂锅煮熟，空心食七枚，七日服尽，虫化为水。并治三虫（长虫、赤虫、蛲虫也。）神效。
　　○寸白虫，用槟榔五钱，南木香二钱，研末，米汤调下。
　　○下诸虫，锡灰、芜荑、槟榔为末，用石榴根皮煎汤，五更送下三钱。
　　○治小儿虫痛，用皂矾细末六、七分，以酒调服。即苦楝根皮煎浓汤，服二、三次效。
　　○小儿蛔虫，用新锻石一撮下水，以上清水蒸鸡蛋，天晓食之。
　　○腹中虫病，用马齿苋，水煮一碗，加盐醋，空腹食之。
　　○腹有虫，用酢石榴东引根一握，洗锉浓煎，五更服尽，虫即下，断根。
　　
　　四味肥儿丸
　　
　　治小儿疮积，目翳、口疮、发热、落发、肚大、疮疥。
　　
　　芜荑（炒）　神曲（炒）　麦芽（炒）　黄连（各一两）
　　
　　猪胆汁为丸，黍米大，每服二、三十丸，木通煎汤送下。或者人小，不知服丸，化服。
　　
　　大芦荟丸
　　
　　治小儿肝脾疳积，发热体瘦，口渴，大便不调，或瘰　结核，耳疮目翳，牙腮蚀烂。
　　
　　胡黄连　黄连　芦荟　白芜荑（炒）　白雷丸（破开，赤者不用）　胆草　鹤虱（各一两）
　　
　　广木香（四钱）
　　
　　为末，蒸饼为丸，白汤下一钱。
　　
　　凡疳之为患，乃肝脾虚热，津液干涸之患。前方乃专于清热治疳之剂，若脾胃虚弱者，当佐以六君子汤，每日间服，调补脾胃，使邪气退，庶可收全功也。
　　
　　神授散
　　
　　治传尸劳瘵。此药早服则虫自除，不能为患。
　　
　　川椒（二升，拣去合口者，略炒出汗）
　　
　　为细末，米汤调服二钱。或以酒煮米粉糊为丸，每服三十丸，以渐增至五、六十丸，或用米酒送下。
　　
　　雄黄兑散
　　
　　治　虫内蚀，肛门生疮。
　　
　　雄黄　桃仁（去皮。各一钱）　青葙子　黄连　苦参（各二钱）
　　
　　为细末，绵裹如枣核大，纳肛内一宿，少留绵在外，以便取换。
　　
　　又方：用枣肉入水银，捣不见星，捻长二寸，绵裹纳大孔中一夜，次日虫出痒止。
　　
　　凡项同及身上生瘤，而痒不可忍者，内有虫，宜剖之，虫净而愈。
　　
　　凡阴中生虱，痒不可忍，肉内挑出，八足而匾，红白不一，以银杏擦之。或用银朱铺于浓纸上，转筒烧烟熏之，皆妙。上瘤病亦熏之。
　　○又方：以槟榔煎水洗之。
　　
　　凡古方杀虫，如雷丸、贯众、干漆、百部、锡灰、苦楝根皮、芜荑之类，皆所常用者也。有加附子、干姜者，壮正气也。加苦参、黄连者，虫得苦而伏也。加乌梅、诃子者，虫得酸而软也。加藜芦、瓜蒂者，以虫在胸膈，欲其吐出也。加芫花、黑丑者，欲其带虫泻下也。用雄黄、硫黄、花椒，治疮疥之虫也。用川槿皮、海桐皮，治风癣之虫也。用败鼓心、桃符板、故尸枕，驱劳瘵之虫也。备载之，俾人取用。
　　
　　凡服治虫药，总以每月初旬为妙，以虫头向上故也。此缓则待之；若急，用上下虫大法。
　　○湿热生虫，腹胀而痛，以石榴椿树东引根皮、槟榔各五钱空心服。腹或痛，虫自下。
　　○误食马蟥蜞，腹内生子为患，饮地浆下之。
　　
　　五十四、诸毒
　　（附：虫毒、中恶。）
　　
　　凡饮食诸毒，如《风俗通》曰：「禽兽自死者，俱有毒，不可食。」○鱼无腮者，及腮大者，俱有毒。
　　○鳖肚下有红纹者，有毒。蟹腹下有毛者，有毒。
　　○煮酒初出火者有毒，饮之则生痔溢血。
　　○夏月饮食，但过宿者，即有毒。
　　○夏月酒在铜锡器中过宿，即有毒。
　　○铜器盖热食，气上蒸成汗，滴下食中，即有毒。炊汤过宿，饮之有毒，盥洗生疥。
　　○桃杏仁有双者，毒能杀人。
　　○果未成核者，俱有毒，令人发疮疖。
　　○果熟落地者，虫缘，有毒。
　　○屋漏水有毒，食之有胀死者；用之洗手，生疥。
　　○泽中死水，有毒。
　　○温泉水不可食，以自硫黄中出，故温也。患疥者食之、浴之自愈，体虚者忌之。
　　
　　解饮食毒，惟真麻油最佳。中毒者，饮一、二杯，无不愈者。
　　
　　凡中饮食毒，觉烦热胀满者，用水煮苦参三两饮之，得吐即痊。
　　
　　中酒毒者，经日不醒，用黑豆煮浪汁服之，不过三盏全愈。
　　
　　中河豚鱼毒者，五倍子、白矾各三钱，为末，水调服之。
　　
　　中鳝鱼、龟、鳖、虾蟆及自死禽兽等毒者，用豆豉水煎，顿服，自解。
　　
　　中食牛马毒，甘草擂酒服，或只用甘草作汤代茶服。若口渴，饮茶及水者死。
　　
　　中诸菜毒，食后腹胀者是也，以醋解之。
　　
　　中巴豆毒，口渴下利不止，服冷水数口，或煮绿豆汁冶饮，自愈。
　　
　　中砒霜毒，烦躁腹痛，面青肢冷，食中得者易愈，酒醋服者难救。解法：以实地掘坑，清水灌注，搅成混水，饮之，谓之地浆，可解。又方：用生绿豆擂粉，入水取汁服之。
　　
　　中附子毒，头肿唇裂，血流疮疽，用绿豆、黑豆擂汁，或煎汤服。
　　
　　中斑蝥毒，以猪脂油和绿豆汁饮之。
　　
　　中雄黄毒，或用搽疮熏疮受毒者，以汉防己煎汤，内饮外洗。
　　
　　中服丹毒，服地浆水解之。
　　
　　中药箭毒，内饮粪清水，外涂患处。
　　
　　中漆毒，红斑烂疮，以蟹捣黄涂之，或用杉树煎水，或以　鸡水洗之。
　　
　　被虎伤毒，内饮麻油，外以葛根煎汤洗之，拭干，麻油涂之，再以青布作条，燃火熏之。
　　
　　口渴者，沙糖调水饮之。
　　
　　被蛇伤处，以绳扎缚两头，勿使毒瓦斯内攻，流布经络，急用热溺久洗伤处，拭干，随以大蒜切片，安患处，用艾于蒜上灸之，每三壮换蒜，至痛不可忍，去艾候凉，又灸，总以数十壮至百余壮为妙。少顷再烧，不必致肉烧伤起泡，即恶毒亦解。再以三七嚼烂罨之。内用雄黄、五灵脂（有溏心者真。）等分为末，每用二钱，酒调服。急则捣蒜汁服亦可。
　　
　　被风犬伤，急于无风处挤出伤口恶血。古有用人吮血者，恐人亦受其毒，不如挤者为稳。如或无血，则以针刺出血，用小便洗净，即如上被蛇伤者贴蒜艾灸治法，以多灸、久灸连日灸为妙。盖蒜疗疮毒，有回生之功。
　　
　　夫病在肠胃尚为难疗，况四肢受伤，经络远绝，药不易及者乎！故古有淋洗刺灸等法，正为通经逐邪设也。世有用斑蝥而解其毒者，是矣，但于一、二日间而即用者，恐毒未入腹，而人先受蝥毒，不如五、六日用者为佳，至二七、三七陆续用之则可。用斑蝥法列下：斑蝥二十一个，拣新而大者，去头足，用糯米一撮，下斑蝥七个，慢火炒，勿令焦，去蝥，又下七个，炒令米色黄，又去之，再下七个，炒米至赤烟为度，去蝥，将米研末，分三分，冷水入香油少许，空心调下一分，少顷又进，以二便利，下恶物为度。若腹痛急，以青靛调凉水解之，或以黄连、甘草煎汤待冷服之，或以凉水调益元散解之，甚妙。但终身忌食犬肉。夫斑蝥毒之尤者，虽曰以毒攻毒，不如用米以夺其气，尤宜预备解毒药料，况单服斑蝥者乎！○又方：用刺椿树根皮、杨梅子树根皮、半春子根皮等分研末，酒调服。将死者可救，仙方也。
　　
　　被蜈蚣伤，以盐擦咬处，盐汤洗患处。或用鸡公干开口含之。或用生半夏捣末，以醋和敷之。或取井底泥敷之。惟半夏方最妙。
　　
　　被蝎螫伤，用生半夏、白矾等分为末，醋和敷之。又方：用胆矾末擦之，立消。北方人家，宜备胆矾以防蝎，而蛇则怕雄黄也。
　　
　　被蜂螫伤，拔去针，用生菜叶擦之。或芥菜、萝卜菜叶，一切瓜藤叶俱妙。或以童便洗净，用香油擦之。或以雄黄末擦之。
　　
　　中蚯蚓毒，小儿则阴茎及囊俱肿，用鸭血涂之。或以鸭口含之。或以锻石泡热水洗之，久浸之。或以盐汤温洗之。
　　
　　被蜘蛛咬伤，腹大如孕，外以姜汁调胡粉敷之，内饮羊乳。
　　
　　论蛊毒
　　蛊之为毒，中土无之，世传广粤深山中人有之。欲害人者，置于饮食中，人中其毒，腹痛吐泻，所食之物，皆变为虫，侵食脏腑而死。死则毒瓦斯流注，复染他人，所谓蛊疰。
　　
　　蛊脉，紧数弦直。而吐甚者，脉洪大者生，微细者死。
　　
　　验蛊之法：唾津在净水中，沉则是，浮则非。
　　○又法：口含生豆，中蛊者，豆胀而皮脱。否则不胀不脱。
　　○凡中蛊者，嚼生黑豆不腥，噙白矾而味反甘者是也。
　　
　　治法：毒在上焦，胸膈胀痛，以胆矾末五分，热水调服，用指探喉，吐出自愈。毒在下焦，肚腹胀痛，以郁金末二钱，米汤调服，泻尽为妙。
　　○盘毒吐血，用小麦面一合，冷水调服，半日三服，下毒即瘥。
　　○自幼食猫肉者，则毒不能为害。
　　
　　备拣古来解诸恶毒至简至稳神方于后，以便取用。
　　
　　凡受毒者，用雄黄、青黛等分为末，新汲水调服。
　　○又方：拣净土掘坑，用清水倾入，搅起，澄清多饮。
　　○又方：黄连、甘草节，水煎冷服。
　　○又方：白扁豆生为末，水调服三钱。
　　○又方：用灶心土为末，凉水调服。
　　○中蛊毒，用明矾、芽茶等分为末，凉水调服三钱。
　　○又方：石榴皮煎服，当吐出活蛊而愈。
　　○又方：用青蓝汁频服。
　　○凡蛊毒及一切蛇虫恶兽所伤，重者毒瓦斯入腹，则眼黑口噤，手足强直，用明矾、甘草各一两为末，每用二钱，冷水调下，亦可敷患处。此方平易，不伤元气，大有神效，不可以易而忽之也。
　　
　　朱砂丸
　　
　　治一切中恶将死者。
　　
　　朱砂（细研）　附子（生，泡去皮脐）　雄黄（各二钱）　麝香（二厘）　巴豆（去油，四粒）
　　
　　为末，蜜丸，麻子大，每服三丸，米汤下。不利，加三丸，以利为度。
　　
　　外台走马汤
　　
　　治一时中恶，心腹胀痛，大便不通，及飞尸鬼击。
　　
　　巴豆（二枚）　杏仁（三枚）
　　
　　捣碎，热汤二合，捻取白汁，饮之自下。若下不止，饮冷水三口自止。
　　
　　五十五、论脚病
　　（有风湿、寒湿、湿热、暑热、阴阳。附：鹤膝、疮疽等症。）
　　
　　经曰：「诸湿肿满，皆属脾土。」又曰：「伤于湿者，下先受之。」以足居下，而多受湿，湿郁成热，湿热相搏，其痛作矣。凡肿者，名湿香港脚，筋脉弛长而软，或浮肿，或生　疮之类是也，治宜利湿疏风。如不肿者，名干香港脚，干即热也，筋脉蜷缩而痛，或左右枯细者是也，治宜润血清燥。然其证有从外感者，以阴寒水湿雨雾，或坐卧湿地，致令湿邪袭入足膝而为病也；有从内伤者，以肥甘酒醴过度，或多食奶酪，致令湿热壅注足胫而为患也。
　　
　　夫香港脚之说，古所无也，其肿痛麻顽，即经之所谓痹也；其纵缓不收，即经之所谓痿也；其甚而上冲，即经之所谓厥逆也。逮夫晋苏敬，始有是名，而后则又有类伤寒四证，而以香港脚居其一。不知香港脚本水湿下壅之病，而实非阳邪外感证也。如头痛、发热、口渴、便闭诸证之兼见者，则或有之，此时若舍湿邪而作伤寒治者，不惟不效，其遗患亦已甚矣。大抵此证有缓有急，缓者或二、三月而日甚，急者或一、二日而即起，治之若缓，气上冲心，亦能杀人。
　　
　　凡香港脚不专在一经，须寻经络之阴阳，再察脉息之虚实以为治也。如自汗走注者为风胜；无汗挛痛者为寒胜；肿满重著者为湿胜；（前痹证门，所当参阅。大抵俱宜用川牛膝为引。）
　　
　　烦渴燥热者为暑胜。若四气兼中者，但察其多者为胜，麻者为风，痛者为寒，肿者为湿。寒胜则皮肤中如有虫行之状，热胜则纵。其药如黄柏、苍朮，治湿热也。防己、独活，治腰至足湿热肿盛也。木瓜、取入肝，走筋也。赤苓、木通，利其湿也。桂附，散寒湿也。木香、槟榔、香附、乌药，宣气滞也。
　　
　　牛膝、杜仲、荜　、虎骨，壮筋骨也。合宜而用，皆可奏功。
　　
　　凡香港脚患处不一，或腿、或膝、或踝、或脚趾，或左、或右，用全张穿山甲铺于桌上，取后脚正在患处之甲，不拘多少，削去根上皮肉，以土拌炒成珠存性，数片为引。
　　
　　若脚指病，取脚爪为引，炒亦如之。凡治风寒暑湿，寒热之药，在人酌量，俱以此为引，一刻即效，此予心得之秘也。
　　
　　脉理
　　浮弦者风，濡弱者湿，洪数者热。迟者寒，微者虚，牢固者实。结则因气，散则因忧，紧则因怒，细则因悲。
　　
　　除湿汤
　　
　　治中湿、身重脚痛，不问久近，干湿并效。
　　
　　半夏　苍朮　浓朴　茯苓（各钱半）　陈皮（七分）　藿香　甘草（炙。各五分）
　　
　　姜七片，枣二枚，食远服。如小便短，大便泄，加泽泻、猪苓各一钱。取穿山甲于患处者，每用五、六片，土炒成珠，为引。
　　
　　鸡鸣散
　　
　　治寒湿流注，脚痛浮肿，男女皆可服，其效如神。
　　
　　槟榔（三枚）　橘红　木瓜（各五钱）　吴茱萸　苏叶（各一钱）　桔梗　生姜（各三钱）
　　
　　头煎二煎，两汁相和，次日五更时冷服。冬月略温亦可。至天明下黑粪水，即肾家所感寒湿之毒也。辰巳时，必痛住肿消，否则再服，但饮食宜迟。此药并无所忌。
　　
　　茱萸木瓜汤
　　
　　治寒邪入腹，喘急疼痛，或气上冲心，危急欲绝者。
　　
　　吴茱萸（一钱三分）　干木瓜（二钱半）　槟榔（五钱）
　　
　　姜引，温服。
　　
　　立效散
　　
　　治寒湿壅肿，脚腿冷痛，或气上攻心。此方消肿甚效。
　　
　　槟榔（三枚）　生姜（一两）　陈皮　吴茱萸　紫苏　木瓜（各五钱）
　　
　　温服。
　　
　　三妙散
　　
　　治腰膝湿痛仙方。
　　
　　苍朮（三钱）　黄柏（炒，钱八分）　川牛膝（二钱。拣用净膝者更妙）
　　
　　夜服。此方人人可服。若房屋阴湿，及走水受湿者，不时各服一、二剂，至老无腰膝湿痛之病，不可忽过。
　　
　　麻黄左金汤
　　
　　治风寒暑湿，四气流注足太阳经，腰足挛痹，关节重痛，寒热无汗。
　　
　　麻黄（去节）　干葛　苍朮　防己　防风　茯苓（各一钱二）　细辛（四分）　羌活（七分）
　　
　　甘草（八分）　桂心（不见火，研末，一钱，药调服）
　　
　　姜枣引。
　　
　　当归拈痛汤
　　
　　治湿热遍身疼痛，或肩背沉重，或肢节红肿等证。
　　
　　羌活　黄芩　甘草　茵陈（各钱半）　人参（随便）　苦参　干葛　苍朮　防风　归身　白朮知母　猪苓　泽泻（各一钱）　升麻（七分）
　　
　　空心服。
　　
　　槟榔汤
　　
　　治香港脚上冲，心腹喘急。此能疏壅散气。
　　
　　槟榔　香附　陈皮　苏叶　木瓜　五加皮　甘草（各一钱）
　　
　　生姜三片，温服。如脚痛甚者加木香。妇人加当归。室女加赤芍。中满不食加枳实。痰厥加半夏。大便不通加大黄。小便不利加木通。转筋者加吴茱萸。脚肿加腹皮。
　　
　　脚痛而热加地骨皮。
　　
　　除湿散风汤
　　
　　（新）　治冒风受湿，致为香港脚痿弱，筋骨疼痛。
　　
　　苍朮（二钱）　黄柏（炒，钱半）　川牛膝（二钱）　羌活　独活　防己　防风　甘草　木瓜陈皮（各一钱）
　　
　　取痛处之穿山甲，土炒成珠，五、六片为引。
　　
　　活络丹
　　
　　治中风手足疼痛，经络中有湿痰，非此药不能通达。
　　
　　草乌　川乌（各泡去皮脐）　胆星（各六钱）　地龙（去皮，焙干）　乳香（去油）　没药（各二钱二分）
　　
　　蜜丸弹子大，温酒磨化，服一、二丸。
　　
　　八味地黄丸
　　
　　治肾经虚寒，水上克火，香港脚入腹，切痛喘促，少缓则死，宜急改作汤药服之。
　　
　　熟地（一两）　山药　枣皮　茯苓（各三钱半）　丹皮　泽泻（各钱半）　肉桂（三钱）　附子（二三钱）
　　
　　空心服。如寒甚，倍附子，必须大剂。
　　
　　小续命汤
　　
　　治香港脚暴痛，脉大而缓。通治五风八痹、痿厥等证。
　　
　　麻黄（去节，八分）　人参（随便）　黄芩　白芍　甘草（炙）　川芎　防己　杏仁（去皮尖，炒）
　　
　　肉桂（各钱半）　防风（一钱）　附子（一钱三分）
　　
　　姜枣引。如精神恍惚，加茯神、远志。心烦多惊，加犀角。如骨节痛而热者，去附子，倍白芍。骨间冷痛，加桂枝。脚痛而冷，加生姜汁半杯，合服。燥闷，小便涩，去附子，加竹沥一合。脚弱加牛膝、石斛。身痛加秦艽。自汗，去麻黄、杏仁，加白朮。腰痛加杜仲。
　　
　　凡香港脚由寒湿外侵者，十居八九，古人多用热药。经曰：「湿淫于内，治以苦热。」用乌附、麻黄，行经络也；用干姜、肉桂，助阳气也。寒湿既除，病无不愈。然亦有阴阳之分。阴香港脚，胫处肿而不红；阳香港脚，肿而红者是也。
　　
　　凡膝肿痛不消，足胫枯细，名鹤膝风。脉多弦紧，乃足三阴经虚，寒湿为患。如环跳穴（在胯眼）及脚根切痛不已，外皮如故，脉沉数或滑者，防生附骨疽，以肾经阳气不足，阴血得以凝滞，寒化为热，所以为溃为脓。或坚硬如石，为石疽。或皮肉俱腐，为缓疽。昔人每用八味丸，以下部道远，非桂附不能下达，补虚散寒滞也。若误用攻毒清热之药，必成痼疾。
　　
　　备拣古来治脚诸病至简至稳神方于后，以便取用。
　　
　　凡治脚病药中，俱宜以穿山甲为引。如右膝病，取后右脚二节之甲，去净根之皮，土炒成珠，每服加四、五片，药性一时即到。脚踝病，取三节之甲。脚指病，取爪。左脚病，取左甲亦如之。若手病，取前脚患处之甲为引，以性能捷达病所也。
　　○香港脚冲心，昏闷垂绝，用杉木节四两，橘叶三两，大腹皮四个，水煎，加童便一杯合服。
　　○香港脚肿痛，用桃花阴干为末，温酒调服。
　　○寒湿香港脚，用牛皮胶一两，细切，面炒成珠，研末，每用一钱，酒调服。
　　○风湿香港脚，用苏子、高良姜、橘皮共研末，丸服。
　　○寒湿香港脚，用胡芦巴、故纸、木瓜等分为末，同蒸，蜜丸服。
　　○风湿香港脚冲心，不省人事，用槟榔研末，童便调服。
　　○凡风寒湿香港脚，如大腹皮、吴茱萸、乌药、防己、川牛膝、黄柏、五加皮、槟榔、苍朮之类，皆可拣用。
　　
　　以下治脚杂病：脚转筋，并一切筋病，用松节二两，乳香去油三钱，研末，每服二钱，木瓜煎汤调送。
　　○疮溃烂，以盐汤洗净，用左草鞋洗净烧为末，加轻粉五分敷之。
　　○又　疮方：用黄柏一两，轻粉三钱，猪胆汁调搽。
　　○脚指丫湿痒，用陀僧一两，铅粉一钱，熟石膏二钱，枯矾一钱，湿则擦之，干则用桐油调搽。
　　○脚上鸡眼、肉刺，用枯矾、黄丹、朴硝为末，桐油调搽，次日浴二、三次，自落。
　　○凡脚疽初时，用蒜捣烂摊患处，安艾灸之，痛甚则易。要灸数日，每日以五、七十壮为度，内服大防风汤。如体虚者，早用十全加附子二钱，午用防风汤间服勿缓。
　　
　　大防风汤
　　
　　治足三阴亏损，寒湿外邪，乘虚内侵，患鹤膝、附骨等证，不问已溃未溃，宜用此方。及治痢后脚疾，名曰痢后风。此药祛风顺气，活血壮筋骨，多服最效。
　　
　　人参（无者，或以淮药三、五钱炒黄代之，或以时下洋参、条参代之）　白朮　防风熟地　杜仲　黄　（各二钱）　羌活　川芎（各钱半）　肉桂　白芍（煨）　附子　牛膝（各一钱）
　　
　　甘草（炙，五分）
　　
　　姜引。或加当归。
　　
　　凡足伤寒湿，为香港脚。寒湿郁而为热，湿则肿，热则痛，以汉防己为主药。湿加苡仁，苍朮、木瓜、木通。热加黄芩、黄柏。风加羌活、荜　。痰加竹沥、南星。痛加香附、木香。
　　
　　活血加四物。大便秘加桃仁、红花。小便秘加牛膝、泽泻。痛连臂加桂枝、威灵仙。痛连胁加胆草。又有足跟痛者，属肾虚，不与香港脚同论。
　　
　　香港脚疼痛，用羊角一副，烧过为末，热酒调涂，以帛裹之，取汁，永不再发。
　　卷十四　妇科（上）
　　经脉门
　　一、月经
　　（妇人之证与男子无异，惟经、孕、胎、产、崩、淋、带、漏、乳、阴之不同耳。故别着方论，不得浑同。）
　　
　　经曰：「冲、任、督为奇经八脉之三者，亦一源而三岐也。冲脉自少腹夹脐两旁而上，诸脉朝会，为血之海。任脉当脐中而上，行于腹前，为阴脉之总任。督脉起自少腹，循背以行于后，为阳脉之都纲。」夫经本阴血，流行脏腑，归于冲脉，是冲脉为月经之本也。故经云：「太冲脉盛，则月事以时下。」然冲脉之所以盛者，又在胃经。经曰：「饮食入胃，游移精气，上输于脾，脾气散精，上归于肺，通调水道，下输膀胱，水精四部，五经并行。」是可知血气之盛衰，本于水谷之盛衰，而阳明胃经，又为冲脉之本也。故凡血病，当用甘温之药以助阳气而生阴血，勿用苦寒以伤胃气。并不使六淫七情，饮食起居，以亏损心脾，生化之源则得矣。
　　
　　经血者，阴也。女体属阴，其气应月，故三旬而一至，不失其常，自无病而有子。一有不调，或前或后，或枯或闭，或数或痛，或带或崩等证生焉。此际调治，（治法详后。）
　　
　　必求其源，庶为有益。
　　
　　妇人经血与乳，俱由脾胃所生。谷气入胃，其清纯津液之气归于心，入于脉，变赤而为血。血有余，则注于冲任，而为经水。经水者，阴水也。阴必从阳，故其色赤，禀火之用也。
　　
　　冲为血海，任主胞胎，阴阳合而成孕，则其血皆移荫于胎矣。既产，则胃中清纯津液之气归于肺，朝于脉，流入乳房，变白为乳，是禀肺经之色也。若无男哺，则阳明之窍不通，胃中津液仍归入脉，变赤而为月水矣。
　　
　　二、论经先期
　　先期而至者，多属血热有火，此固一说。然亦有血虚夹火而预动者，则所重在虚；有中气脱陷，及门户不固而妄行者，则所重在脾在肾。不得尽言为火，过用寒凉。当察脉之虚实，人之强弱，证之过与不及，则得矣。
　　
　　清热安荣汤
　　
　　（新）　治血热先期而行，因于火也。（脉、证俱实。）
　　
　　当归（七八分。血热者宜少用，为引）　川芎（八分）　麦冬（一钱二分）　赤芍（一钱二分）
　　
　　生地（二钱）　青蒿（八分）　丹皮（七分）　甘草（六分）
　　
　　地骨皮（一钱）
　　
　　水煎，热服。若三、四剂后不应，服黄连、黄柏、黄芩（俱炒）等分为末，蜜丸，名三补丸。适病而止，不得过服。若性躁多郁者，加香附（童便炒）一钱，陈皮（去白）八分。若血虚，加熟地五、七钱，丹参二钱。
　　
　　奇效四物汤
　　
　　治肝经虚热，血沸腾而先期至者。
　　
　　当归（一钱二分）　熟地（二钱）　白芍（钱半）　川芎（一钱）　阿胶（炒，一钱五分）　黄芩（一二钱）
　　
　　艾叶（八分）
　　
　　若血来而热，加生地、青蒿。
　　
　　知柏归地汤
　　
　　（新）　治曾误服辛热暖宫之药而血热者，其冲任有伏火也。
　　
　　当归　生地　黄柏（炒）　知母（酒浸）　木通（各一钱）　川芎（七分）　甘草（五分）
　　
　　赤芍（一钱二分）
　　
　　或兼服三补丸。此凉剂，不得过服，适病而止。（丸方在前。）人多有之，不可不知。
　　
　　六味地黄丸
　　
　　治血虚生热，以至经不及期而先行者。
　　
　　熟地（八两）　枣皮　山药（各四两）　茯苓　丹皮（各三两）　泽泻（二两）
　　
　　蜜为丸，空心白汤下。以滋水可兼补血，补血兼不得滋水也。
　　
　　平补心脾汤
　　
　　（新）　治心脾气虚，不能固摄经血以致先期者。
　　
　　当归（三、五钱，若血热者用钱半）　熟地（五、七钱）　白朮（二、三钱）　杜仲（盐炒，二钱）
　　
　　枸杞（二钱）　白芍（酒炒，二钱）　甘草（炙，一钱）　五味子（蜜炒，八分）　续断（酒浸，二、三钱）
　　
　　丹参（二钱）
　　
　　水煎服。
　　
　　凡脉证无火，而经先期者，乃心脾之不足也。此辈极多，若作火治，误矣！又有中气下陷而然者，宜四物合补中为妙。
　　
　　保阴煎
　　
　　治脉滑多热，经来先期，及一切阴虚内热、动血等证。
　　
　　生地　熟地（各二钱）　山药　续断　黄芩　黄柏（各一钱五分）　甘草（一钱）
　　
　　水煎服。血热甚者，加黄连。如血滞作痛，加当归。如气滞作痛，去熟地，加陈皮、香附之类。如少年血气盛者，去山药、熟地。
　　○要知此仅可以暂用，但不可以假火作真火，以虚火作实火也。
　　
　　所谓经先者，当以每月大概论。所谓血热者，当以通身脏象论。勿以素多不调，而偶见早期者为先。勿以脉证无火，而单以经早者为热。
　　
　　三、论经后期
　　凡血寒血虚者，俱后期。然血何以寒？非阴寒由外而入，生冷由内而伤，原由阳气不足，非春和之时，以致津液不能充盈，故不能如期而至也。彼血虚者，禀赋素弱，饮食减少，其脉必沉细弦涩，其形必恶寒喜暖，其血自沉黑涩少。此际宜温之养之，以培根本，而破血行血之药，毫不可用。
　　
　　理阴煎
　　
　　治真阴不足。由于阳虚，故经迟也。
　　
　　熟地（五、七钱，或一、二两）　当归（五、六钱）　甘草（炙、一、二钱）　干姜（炒黄，二、三钱）
　　
　　或加肉桂一、二钱。
　　
　　水煎，温服。如命门火衰，阴中无阳，内外寒证昭然，加附子一、二钱。
　　○大约寒则多滞，如姜、桂、吴茱萸、荜拨之类，可择加用，甚则加附子。
　　
　　十全大补汤
　　
　　治气血俱不足，脾胃虚寒，脉弱无神。
　　
　　人参　白朮　茯苓　甘草（炙）　当归　川芎　白芍（酒炒）　熟地　黄　（蜜炙）
　　
　　肉桂（或等分，或随证以为轻重）
　　
　　姜枣引。如火衰，加附子。如形瘦食少，属脾胃虚弱，用四君子东加陈皮、当归、川芎。如肥人痰滞，用六君子东加归、芎、香附，或用参苓白朮散加归、芎、石菖蒲为末，捣饭，以荷叶煎水，糊为丸，中时米饮下。
　　
　　四君子汤
　　
　　人参　白朮　茯苓　甘草
　　
　　六君子汤
　　
　　即四君子东加陈皮、半夏。
　　
　　加味参苓白朮散
　　
　　人参（随用）　白朮（二两）　茯苓（两半）　山药（一两五钱）　陈皮（一两）　莲肉（二两）
　　
　　当归（二两）　炙草（一两）　砂仁（八钱）　石菖蒲（五钱）　川芎（七钱）
　　
　　香附八物汤
　　
　　治性躁急怒，气逆血少而后期者。
　　
　　人参（或用山药四、五钱代之）　白朮（二钱）　茯苓（一钱五分）　香附（童便炒，一钱）
　　
　　当归（二钱，若血热者用一钱）　甘草（炙，一钱）　白芍（酒炒，一钱）　熟地（二、三钱）
　　
　　川芎（一钱）
　　
　　或加青皮五、六分，水煎服。
　　
　　温经汤
　　
　　治一切血寒后期者。
　　
　　当归（二、三钱）　川芎（一钱）　炮姜（五分）　白芍（酒炒，钱半）
　　
　　水煎服。
　　
　　凡阳气不足，血寒经迟者，色不鲜红，或沉黑，或涩少，其脉、其脏、其形必见虚弱无火之证，宜用温养血气之药。
　　
　　四、论经乱常
　　凡经行原有常期，一或前或后，悉从虚治。若妄用克削及寒凉等剂，再伤脾肾，以伐生气，则惟有日甚矣。
　　
　　加味四物汤
　　
　　（新）　治肝脾血虚，微滞微痛，一切经乱之证。
　　
　　当归（二钱）　白芍（酒炒，一钱三分）　川芎（一钱）　熟地（二、三钱）　陈皮（八分）
　　
　　香附（童便炒，七、八分）　丹参（二钱）　丹皮（八分）
　　
　　水煎服。如食少有痰，加白朮钱半，茯苓一钱。如血寒，加肉桂钱半。如血热，加生地、黄芩、青蒿之类。如肝不藏血，加阿胶珠钱半。即八珍汤、十全大补汤之类，皆可择用。
　　
　　秘元煎
　　
　　治脾土虚陷，不能统摄荣血，而为漏、为数等证。
　　
　　远志（八分）　山药（炒，二钱）　芡实（炒）　枣仁（炒。各二钱）　白朮（一钱五分）
　　
　　金樱子（去核，二钱）　茯苓（一钱五分）　炙甘草（一钱）
　　
　　人参（更妙）　五味子（十四粒）
　　
　　水煎服。如血热，加苦参。气虚，加黄　，或用四君子东加川芎，或用归脾汤亦可。
　　○若阴亏火盛，或夜热盗汗，烦渴咳痰等证，是即劳损之渐，宜速补肾水以济火。若徒知用四物以补血，亦属无益之后着也。
　　
　　道遥饮
　　
　　治所念不遂，沉思积郁，心脾气结，渐成枯闭者。
　　
　　当归（二钱）　白芍（一钱五分）　熟地（三、五钱）　枣仁（炒，钱半）　茯苓（钱半）　陈皮（八分）
　　
　　志肉（五七分）　甘草（炙，一钱）
　　
　　水煎服。
　　
　　补阴益肾汤
　　
　　（新）　治房劳伤肾，冲任不固，以致经乱者。
　　
　　熟地（三、五钱）　山药（二钱）　菟丝子（炒研，三钱）　枣皮（一钱五分）　五味子（十五粒）
　　
　　杜仲（盐炒，一钱五分）　金樱子（去核，二钱）　续断　当归（各二钱）　枸杞（钱半）
　　
　　水煎，温服。如血不时来，加百草霜、发灰调服。此方若作丸服，更妙。但须节欲，乃得全愈。
　　○经血无故不止，用莲蓬壳烧灰存性，为末，水调二钱服。
　　
　　五、论经期腹痛
　　经行腹痛，证有虚实。实者，有因寒滞、热滞，有因血滞、气滞。虚者，有因气虚，有因血虚。然实者，痛于未行之前，经通而痛自减。虚者，痛于既行之后，血去而痛益甚。大都可按者为虚，拒按者为实。或实中有虚，虚中有实，此非言所能悉，当于形气脉息，兼而辨之可也。
　　
　　调经饮
　　
　　治经血阻滞，气逆不调，多痛而实者。
　　
　　当归（三钱）　淮牛膝（二钱）　香附（酒炒，一钱）　元胡（炒，一钱）　山楂（钱半）
　　
　　茯苓（钱半）　陈皮（去白，一钱）
　　
　　水煎，加酒服。如伤生冷而寒滞者，加肉桂、吴茱萸之类。如兼胀闷者，加浓朴，或砂仁亦可。如气滞，加乌药。如痛在小腹者，加小茴。
　　
　　导滞汤
　　
　　（新）　治血因气滞而停，瘀积作痛，拒按属实者。
　　
　　香附（酒炒，二钱）　元胡（炒，钱五分）　归尾（二、三钱）　木香（四分）　泽泻（钱半）
　　
　　红花（炒黄，一钱）　淮牛膝（酒炒）　桃仁（去皮。各钱五分）　苏木（一、二钱）
　　
　　水煎，加酒服。如血通瘀下，停药，勿得过服。如火盛内热，血燥切痛者，加炒栀子二钱。如微热者，加白芍钱半。如瘀极而大便燥结者，加大黄二、三钱，不应，加芒硝、蓬术。如寒凝作痛，加肉桂一、二钱，或吴茱萸一钱。
　　○以上诸证，必实见其有滞无虚，方可用之；若或兼虚，勿行克伐，以伤脾肾。
　　
　　决津煎
　　
　　治虚弱经滞作痛。此用补为泻，若江河一决，积垢皆去之妙剂也。
　　
　　当归（三、五钱）　牛膝（二钱）　肉桂（二、三钱）　乌药（一钱）　泽泻（一钱五分）
　　
　　香附（一钱五分）
　　
　　水煎服。如血滞，加酒炒红花一钱。如小腹寒而痛极者，加吴茱萸。如大便涩结，加肉苁蓉、威参润之。
　　
　　大荣煎
　　
　　治痛在经后，多由血虚，宜察其寒热，以为佐使。
　　
　　当归（三、五钱）　熟地（三、五、七钱）　枸杞（二钱）　杜仲（二钱）　甘草（炙。钱半）
　　
　　牛膝　肉桂（各钱半）
　　
　　水煎，温服。如气滞，加香附。气虚，加白朮。如中气虚寒而呕恶者，加炒干姜。如寒滞在经，气血不能流通而痛，加附子。如兼带浊腹痛者，加骨脂。即四物、八珍加减，因人因证，善用之，自无不效。又须知有瘀积，用上决津煎间服，乃妙，不得泥于偏补一途也。
　　
　　六、论经水多少
　　经有定期，而其多少，亦素有定规。平日少而忽然多者，不问肥瘦，皆以热论。平日多而忽然少者，非病后体虚，即外因阻滞也。亦有痰碍经隧者，必其体肥，而脾土或者亏败，不能燥痰也。凡此之类，宜察形、气、脉息以调养之，庶多者不致沸腾，少者不致枯闭也。
　　
　　清热四物汤
　　
　　（新）　治经水忽然多者，定属血热。脉洪大而实，宜清热也。
　　
　　当归　生地　白芍（各钱半）　熟地（二钱）　黄芩　知母（各一钱）　川芎　黄柏（各七分）
　　
　　水煎，热服。不应，加黄连一钱，适病即止。
　　
　　补虚四物汤
　　
　　（新）　治瘦人经水渐少，属血虚也。脉弱无神，宜大补气血。
　　
　　当归（三、五钱）　川芎（八分）　熟地（五、七钱）　白芍（酒炒，一钱五分）　山药（二钱）
　　
　　枸杞（二、三钱）　黄　（蜜炒，二钱）　杜仲（盐炒，钱半）　肉桂（一钱）
　　
　　水煎，温服。或用十全大补汤、人参养荣汤，大宜多服，以体旺血足为期。
　　
　　芎归二陈汤
　　
　　治肥人经水少者，痰碍经隧也。（脉息迟滑。）
　　
　　当归　茯苓　半夏（各钱半）　陈皮　川芎　香附（童便炒。各一钱）　甘草（炙，八分）
　　
　　枳壳（一钱）　滑石（五分）
　　
　　姜引，煎服。
　　
　　七、论血色
　　凡血之色，浓而多者，血之盛也；淡而少者，血之衰也，此固易知者也。至于紫与黑，辨之不真，有如冰炭。紫而红者，或成片成条，是皆新血妄行，多由内热而然。若紫而黑者，或散或薄，或沉暗色败等象，多以真气内损，必属虚寒。由此而甚，或如屋漏水，或如腐败之宿血，是皆紫黑之变象也。此肝脾大损，阳气大陷之证。如理阴煎、理中汤、补中汤之类可用。若作热治，无不毙矣。凡肠　便血皆然，学人最不可忽。
　　
　　理阴煎
　　
　　（方载上经后期。）　治脾肾虚寒，血色紫黑，脉或大而无力，及大吐大下，或外假热等证。
　　
　　理中汤
　　
　　人参　白朮　干姜（炒）　甘草（炙）
　　
　　补中益气汤
　　
　　人参（随用）　黄　（蜜炒，二钱）　白朮　当归（各一钱五分）　陈皮　甘草（炙。各一钱）
　　
　　升麻（盐水炒，三分）　柴胡（酒炒，三分）
　　
　　姜枣引。
　　
　　香莲四物汤
　　
　　（新）　治血热色紫而浓，脉洪实者。
　　
　　香附（童便炒）　黄连　当归　川芎　白芍　生地　甘草　丹皮　赤芍（等分）
　　
　　水煎，热服。
　　
　　加味八珍汤
　　
　　治血虚色淡而少，脉微细者。
　　
　　人参（无者，用山药炒黄三钱代之）　白朮　茯苓　当归　熟地　黄　（蜜炙。各一钱五分）
　　
　　川芎（七分）　甘草（炙，八分）　白芍（酒炒）　肉桂（各一钱）
　　
　　姜枣引。须常服七味、八味地黄丸。
　　
　　八、论经不行
　　凡妇女经血不行，其证不一。有血枯者，其人脾胃伤损，饮食减少，无以生血，源竭而流绝也，法当补脾胃、养气血。气充血生，经自行矣。若妄用红花、桃仁通经毒药，岂知滞者可通，枯者亦可通乎？有气郁者，其人心思未遂，忧愁怨恨，以致气结而血滞，法当调气，则血自行。苟用补剂，则气益结，血益凝，致成　、瘕、胀满之疾，须宜知之。有躯肥脾亏，痰涎壅滞而经滞者，法当行气导痰，斯谓良工。有寒伤者，风、雨、霜、雪伤于外，饮食、生冷伤于内，致血不行。经曰：「血得热则行，得寒则凝。」医者不知外寒者散之，内寒者温之，反有谓室女血热，用青蒿之类凉之，卒不得而行矣。
　　
　　温胃散
　　
　　（新）　治脾胃虚寒，不爱饮食，纵食少许，亦不消化，且作胀满，以致不能生血而经闭者。凡男妇大小皆可服，能健脾也。
　　
　　白朮（一两五钱）　茯苓（一两二钱）　陈皮（四钱）　吴茱萸（开水泡一次，焙干，用五钱）
　　
　　砂仁（微炒，五钱）　扁豆（炒，一两）　粳米（五钱，微火炒黄，冷水淬，再炒）　草豆蔻仁（五钱，饭包煨）
　　
　　共研细末，荷叶煎水，每日中时调服二、三钱，即睡一刻。如肚硬有积，加谷虫三钱。
　　
　　如呕逆，加炒干姜四钱。如有宿食，加神曲（炒）四钱。
　　
　　加味参苓白朮散
　　
　　（方载上经后期。）　此平补脾胃。多服，以经行为度。或用十全大补汤，须兼服乌鸡丸。
　　
　　泽兰汤
　　
　　治经淡渐少，卒至不通，潮热身痛，其脉微数。此阴虚少水，不能制火，宜养血益阴，不得以毒药通之。
　　
　　泽兰叶（二钱）　当归（钱半）　白芍（酒炒，一钱）　甘草（炙，五分）
　　
　　水煎服。
　　
　　柏子仁丸
　　
　　柏子仁（炒，去油）　牛膝（酒炒）　卷柏（各一两）　泽兰叶　续断（各三两）　熟地（五两）
　　
　　先以熟地捣化，加药末，炼蜜为丸。
　　
　　乌鸡丸
　　
　　统治妇人脾胃虚弱，冲任伤损，气血不足，以致经候不调，少有子息，服之屡验。
　　
　　白毛乌骨雄鸡（鸡舌黑则骨黑）一只，要未镦者，以粳米喂养七日，勿余食虫蚁野物，吊死，去毛并杂细，以一斤为率。用：生地、熟地、天冬、麦冬各二两于鸡肚中，甜美米酒十碗，入砂锅煮烂，取出，去骨，炭火焙干。更以余酒淹尽，待焦枯，研罗为末。再加：社仲（盐水炒）二两，人参（少者，以山药或以时出条参二两代之）、肉苁蓉（酒炒）、补骨脂（炒）、炙甘草、小茴（炒）各一两，白朮、丹参、当归（去尾）、茯苓各三两，川芎八钱，砂仁（炒）一两，香附（酒浸三日，焙干）一两二钱，和鸡肉共研末，酒调面糊为丸。
　　
　　空心酒下七、八十丸，或米饮下。
　　
　　开郁二陈汤
　　
　　治心思不遂，气郁血滞而经不行。
　　
　　陈皮　茯苓　苍朮　川芎　香附（童便炒。各一钱）　半夏（一钱）　青皮　甘草　木香（各五分）
　　
　　姜引。如体浓脉实，服此不应，或服香附丸。
　　
　　四制香附丸
　　
　　治气结经闭，脉实体旺者可用。否则禁之，以性辛燥也。
　　
　　净香附片一斤，用酒、醋、童便、盐水各浸四两，三日后焙研，山药八两研末，开水泡糊为丸，白汤下。
　　
　　增减八物柴胡汤
　　
　　治经闭脉虚，骨蒸潮热者。
　　
　　人参　茯苓　白芍　麦冬（各一钱）　当归　生地（各一钱五分）　炙草　知母　柴胡（各六分）
　　
　　水煎服。有汗，加地骨皮钱半。无汗，加丹皮钱半，淡竹叶十五片。凡妇人血虚有热者，皆可服。如服此而热反甚者，加黑干姜一钱，神效。
　　
　　四物凉膈散
　　
　　治经闭脉实，发热咽燥者。
　　
　　归身　赤芍　川芎　生地　黄芩（酒炒）　黄连（酒炒）　桔梗　连翘　山栀（炒黑。各一钱）
　　
　　生草　薄荷叶（各五分）　淡竹叶（十片）
　　
　　凡血实形盛，脉有力者，皆可服之。但须适病而止，不可过服。
　　
　　尺脉滑，血气实，经脉不利。尺脉来而断续者，月水不利。寸关如故，尺脉绝而不至者，月水不利，当患小腹痛。肝脉沉，月水不利，主腰腹痛。
　　
　　经曰：「二阳之病发心脾，有不得隐曲，故女子不月，其传为风消，为息贲者，死不治。」二阳者，足阳明胃也。女子有不得隐曲之事，郁之于心，故心不能生血，血不能养脾，始焉胃有所受，脾不能运化，继则不能纳受，故胃病发于心脾也。由是水谷衰少，不能化精微之气，而血脉遂枯，月事不能时下矣。阳明主肌肉，血不足，则肌肉不荣，有不风热而消瘦乎！息贲者，风热传于肺，喘息而上贲也。此脾胃虚，而经脉不行也。有因劳心过度，心火上行，不得下通胞脉而不行者。有因中消胃热，善饥渐瘦，津液不上，血海枯竭而不来者。
　　
　　有因冷客胞门，血寒凝泣而不下者。有因躯肥，脂满痰多，占住血海地位，闭塞而不行者。
　　
　　有因或挟寒，或挟热，污血凝滞而不行者。有因食与湿痰填塞太阴，经闭作痛者。寒、热、虚、实之不同者，总不能遁乎脉之迟数，有力无力间也。经行腹痛，寒热交作，下如黑豆汁，两尺沉涩，余皆弦急，此由下焦寒热之邪，搏于冲任，痛极则热，热则流通，因寒湿生浊，故下如豆汁也。宜以辛散苦温之药治之。
　　
　　气行则血行，气止则血止。故治血病，以行气为先，如香附（此味亦须善用，以性燥也。）
　　
　　之类是也。热则流通，寒则凝结。故治血病，以热药为佐，如肉桂之类是也。至于病后产后，经血不行者，纯属气血两虚，惟宜补脾养血，元气充复，自然流通，此不治之治也。
　　
　　女子十四岁时，经已下矣。或四季一行，或一、二年一行，此为避年，因禀受衰弱耳。但宜顺气养血，切勿攻之。
　　
　　有年长未配之女，……孀居之妇，庵脘之尼，思结而不得伸，多有经闭之病，致成劳瘵。
　　
　　或用四制香附丸、参术大补丸，间服六味以枚水。滋水可兼补血，补血兼不得滋水。本末交治，庶几可瘳。此七情之变，轻者可治，重者恐难治也。且芎归辛窜，难到肾家，又须恃一点命门之火为之主宰，以阳和庶能生物也。
　　
　　备拣古来治无病而经阴者，多由气血之凝滞而然，亦有方法治之。
　　○用当归、没药（去油）、红花等分为末，酒调服。
　　○又方：用丝瓜焙研为末，酒调服。
　　○又方：用蚕砂（炒）煮酒，服一盏即通。
　　○又方：用茜草（亦名过山龙）一两，酒煎服之，一日即通。
　　
　　凡妇人经停二、三月不行者，或结胎，或经闭，不可孟浪。必用试法，方有的见。
　　
　　探胎饮
　　
　　用川芎不见火为末，空心，煎艾汤调下二、三钱。觉腹中动，则有胎也。脐下动者，乃血瘕也。不动者，血凝也，病也。
　　
　　九、论崩
　　经曰：「阴虚阳搏谓之崩。」以血虚则热迫而妄行，故令暴下而为崩。崩久血少遂成漏，不时而下，却无止期，属肾水枯也。治此者有三法：初止血，次清热，（须知止血兼之清热。）后补其虚。重在补气。补气乃能生血，庶能收效。所以古用独参汤补气，后用四君子汤收功。补土以保肺气，职是故耳。
　　
　　安荣汤
　　
　　（新）　治血有热，崩漏日久，六脉虚弱，体亏无神等证。
　　
　　当归（去尾，三五钱）　熟地（五、三钱）　丹参（二钱）　淮药（三钱）　白芍（酒炒，一钱五分）
　　
　　丹皮（一钱二分）　阿胶（蛤粉炒，二钱）　川续断（二钱）　甘草（炙，一钱）
　　
　　煎就，加发灰、百草霜、败棕灰、蒲黄炒黑，俱存性，等分，再研，用一钱调服。如实火盛，迫血妄行，口渴，舌黄，便燥，血热，六脉洪滑，加黄柏、黄芩、栀仁之类，或加生地、赤芍、青蒿各二、三钱；不应，加黄连。但要见真方用，恐实热者少；假热者多。
　　
　　若误用寒凉，必伤脾胃生气，自日殆矣。挽回莫及，可不慎哉！
　　
　　增捐四物汤
　　
　　治脾虚不能摄血，以致崩漏不止者。
　　
　　人参（少者，以山药炒黄四钱、六钱代之，或用时下生条参三、五钱）　当归（三钱）
　　
　　川芎（一钱）　白芍（炒，一钱五分）　干姜（炒，一钱）　甘草（炙，一钱）
　　
　　水煎服。加茜草三钱更妙。
　　
　　当归补血汤
　　
　　治凡血大吐大下等证，用此补气以生血。
　　
　　黄　（蜜炙，一两）　当归（去尾，三钱）
　　
　　水煎，温服。稍可以代独参汤。
　　
　　奇效四物汤
　　
　　治肝经虚热，崩血不止。
　　
　　熟地（五、七钱）　当归（去尾，三、五钱）　白芍（酒炒，二钱）　川芎（一钱）　阿胶（蛤粉炒，二钱）
　　
　　艾叶（炒，一钱二分）　黄芩（二、三钱，炒黑）
　　
　　水煎服。如血热，当归止用钱半。或加生地二钱，及上安荣汤四灰之引。
　　
　　备拣古来治血崩神方，以便取用。
　　
　　风热血崩，用荆芥穗炒微黑，为末，每服一、二钱，童便调服。
　　○又方：以陈槐花一两，百草霜五钱为末，每服二钱，烧红秤锤，淬酒调服。
　　○又方：败棕烧灰存性，为末，水调服。血热用童便。
　　○又方：条黄芩为末，酒调服三、四钱。或加干姜、白芷。
　　○又方：用黄芩、木耳为丸服，治热血。
　　○下虚血崩：白芷一两，海螵蛸二枚略烧，乱发　灰三钱，酒调二钱服。
　　○血崩赤带，用赤芍、香附等分为末，每服二钱，加盐少许，日三服，十日愈，名如神散。
　　○又方：香附炒黑，煎服。
　　○又方：用艾叶、干姜（炒黑）、阿胶等分煎服。
　　○又方：莲房、荆芥炒黑，研末服。
　　○又方：棉花子炒黑研末，酒调三钱服。又方：木贼五钱，水煎服。
　　
　　立斋曰：「前证治法，因脾胃亏损，不能摄血归源者，用六君子加芎、归、柴胡。若因肝经之火，血热下行，用四物加柴、栀、苓、朮。若肝经风热而血妄行，及怒动肝火者，用加味道遥散。（方见下。）若脾经郁结而血不归经，用归脾加柴、栀、丹皮。若悲伤胞络而血下崩，用四君子加柴、栀、升麻。」
　　
　　逍遥散
　　
　　当归（二钱）　甘草（一钱）　白芍　白朮　茯神（各一钱五分）　柴胡（酒炒，八分）
　　
　　姜引。加丹皮、栀子各七分。
　　
　　十、论崩血心痛
　　凡妇人大崩及生产后去血过多，心无所养，宜用甘温以补荣气，如十全大补汤之类。
　　
　　又有气滞血逆而痛者，宜行之散之。亦有阴血耗散而痛者，宜收敛之。须当凭气象脉息以治之。
　　
　　温补荣气汤
　　
　　（新）　治心脾血虚，脉息细数，体亏气弱，心痛潮热等证。
　　
　　当归（三五钱，若血虚有热者宜少用）　熟地（五七钱）　甘草（炙，钱五分）　白芍（酒炒，一钱五分）
　　
　　枸杞（二钱）　山药（二钱）　枣仁（炒，一钱）
　　
　　温服。如心虚有火不可按者，加丹皮钱半，或加生地一、二钱。如血寒凝滞，加肉桂钱半。如气胀而滞者，加陈皮、香附之类。如气虚而不能生血者，加蜜炒黄　钱半，或加人参更妙。如血散而不收敛者，加五味二、三分，或用十全大补汤亦妙。（方见上经后期。）
　　
　　有谓痛无补法，不知虚实也。
　　
　　失笑散
　　
　　治气滞血逆，心气刺痛，用此行之散之，非治血虚也。
　　
　　五灵脂（有溏心者真）　蒲黄（等分，俱炒）
　　
　　先用醋熬成膏，再入水煎，热服。或为末，用酒煎服。按此方用以止痛，蒲黄宜减半。若用以止血，则宜等分。蒲黄炒黑，或五灵脂减半亦可。
　　
　　十一、论漏
　　或崩久成漏者，或未崩而亦漏者，连年不休，此中气下陷，元气不固也，宜补卫气，兼固下元。若作血热妄行治，是大误也。
　　
　　加味补中益气汤
　　
　　（新）　治元气虚损，不时漏血，历年不止者。
　　
　　人参（淮山药炒黄三、五钱代之亦可）　黄　（蜜炒，二钱）　白朮　当归　熟地（各一钱五分）
　　
　　白芍（酒炒）　陈皮（各一钱）　甘草（炙，八分）　升麻（蜜炒）　柴胡（酒炒。各三分）
　　
　　姜枣引。中时夜间服，早服下丸：
　　
　　固下丸
　　
　　（新）　治血道虚滑，不时下漏，须兼服此丸。
　　
　　当归（二两）　鹿角霜（四两）　茯神　龙骨（　）　阿胶（蛤粉炒。各一两五钱）
　　
　　川芎（七钱）　杜仲（盐水炒，二两）　香附（醋炒八钱）　甘草（炙，一两）　补骨脂（盐水炒，六钱）
　　
　　共研末，山药五两研末，开水泡糊为丸。每早酒下七八钱。
　　
　　《脉诀》曰：「崩漏下血，脉迟小虚滑者生；疾急实大紧数者死；尺寸虚者漏血；脉浮者死，不治。」
　　
　　十二、论热入血室
　　凡妇人伤寒，或劳郁，或暴怒，适遇经行，以致邪热入于血室，或血不行，或血不止，令人昼则明净，夜则谵语狂妄者，何也？盖冲为血海，即是血室。血属阴，主夜，故昼则平安；暮入阴分，邪与血搏，挟阴气而如见鬼状，此为热入血室。治法亦惟和表邪兼清血室之热足矣。若误以为客邪入内，攻之，则伐及无辜，导邪入内矣。故经曰：「治之无犯胃气及上二焦，必自愈矣。」
　　
　　静镇汤
　　
　　（新）　治经行时，因冒风寒，以致热入血室而夜不宁者。
　　
　　白芍　黄芩　生地　陈皮　柴胡（各一钱）　甘草　防风　桂枝　紫苏（各八分）
　　
　　当归（钱半）
　　
　　热服三、四剂。如内热，加连翘。如口渴，加葛根。如热甚，加石膏、知母。如寒甚，加生姜。
　　
　　清化饮
　　
　　治或劳或怒，火由内生，夜躁多汗而无表证者。
　　
　　白芍　麦冬　石斛（各二钱）　丹皮　茯苓　黄芩　生地（各三钱）
　　
　　水煎，温服。如骨蒸，加地骨皮。如热甚而渴，加石膏。如下热尿赤，加木通、黄柏、栀子之属。
　　
　　补阴益气煎
　　
　　治病愈，而元气素弱，热不退、血不止者。
　　
　　人参（少者，或以黄　蜜炒三钱代之）　当归（二钱）　山药（二、三钱）　熟地（五、七钱）
　　
　　甘草（炙）　陈皮（各一钱）　升麻（四分。火浮于上者不用）
　　
　　柴胡（一钱五分。如无外邪者不用）
　　
　　生姜引。即用补中益气汤亦妙。如脾气素弱，宜归脾汤。如气血俱虚，宜十全大补汤。如血热多滞者，宜小柴胡东加丹皮、红花、当归。
　　
　　枣麦甘草汤
　　
　　治妇人脏燥，悲哭如祟。
　　
　　大枣（十二枚，去核）　小麦（炒，二合）　甘草（三钱）
　　
　　水煎，多服。此方最妙。
　　
　　十三、论赤带白带白浊白淫
　　四病不同，治亦有异。当分寒热，以脉息形气辨之，庶认证真而取效捷矣。赤带者属热，兼虚兼火治之，以妇人多忧思郁怒，肝火甚，而血不归经，所以病此。法宜补血凉血，以养肝舒肝也。白带者，出于胞宫，精之余也。多由脾肾虚寒而滑，亦以所思不遂，肝气郁，则木侮土而脾受伤，故湿土之气下陷，不能输为荣血，而下白滑之物，清冷稠黏。法当开提肝气，补助脾元。若有秽气者，须兼湿而有热治之。白浊者，随小便而出，混浊如泔，此胃中浊气渗于膀胱，水之浊也。法当补脾躁湿，加以升提为主。白淫者，在小便之后而来，亦不多，此男精不摄，滑而自出，不须治也。
　　
　　芩连四物汤
　　
　　治赤带，脉洪数而实者。
　　
　　当归　白芍　生地（各钱半）　川芎（八分）　黄芩（二钱）　黄连（一钱）　升麻（五七分）
　　
　　丹皮（钱半）
　　
　　水煎，加童便服。
　　
　　三补丸
　　
　　治赤带。服上方不应，服此以治血热之甚者。
　　
　　黄连　黄芩　黄柏（俱炒，等分）
　　
　　共为末，空心白汤下，适病即止。
　　
　　清白散
　　
　　治白带之兼有湿热多火者。
　　
　　当归　川芎　白芍　生地　黄柏（盐水炒）　樗根皮（各钱半）　干姜（炒黑）　甘草（各七分）
　　
　　生姜引。如肥白人，多湿痰，加白朮、半夏。如赤带，加酒炒黄芩、荆芥。如久下，加熟地、牡蛎。如气虚，加蜜炒黄　。如腰腿酸痛，加鹿角胶。如气下陷而多湿者，加升麻、柴胡、苍朮、白朮。
　　
　　樗皮丸
　　
　　治赤白带有湿热者。
　　
　　白芍（一两）　良姜（六钱）　黄柏（一两。二味烧灰存性）　樗根皮（二两五钱）
　　
　　共为末，粥糊丸，空心米饮下，
　　
　　加味六君子汤
　　
　　治白带属湿痰而兼虚者。
　　
　　人参（少者，以山药炒黄三钱代之）　白朮（二钱）　茯苓（一钱五分）　炙草　陈皮（各一钱）
　　
　　半夏（钱半）　苍朮（钱二分）　升麻（盐水炒）　柴胡（酒炒。各四、五分）
　　
　　姜引。兼服下方丸药：
　　
　　苍沙导痰丸
　　
　　治湿痰白带。
　　
　　苍朮（米泔浸，二两）　香附（童便炒，一两）　陈皮　茯苓（各两半）　枳壳　半夏　南星炙草（各一两）
　　
　　生姜自然汁糊为丸，淡姜汤下。
　　
　　加减十全大补汤
　　
　　治虚弱之人带久不止。
　　
　　人参（少者，以山药炒黄四钱代之）　白朮（二钱）　茯苓（一钱五分）　当归（一钱八分）
　　
　　炙草（一钱）　川芎（一钱）　白芍（酒炒，一钱二分）　陈皮（一钱）　半夏（一钱五分）　干姜（炒，八分）
　　
　　姜枣引。或服参苓白朮散，加砂仁、石菖蒲，（方见上经后期。）以补脾胃之虚，兼服补宫丸，以固下元之脱。
　　
　　补宫丸
　　
　　治虚弱者下元滑脱。
　　
　　鹿角霜　茯苓　白朮　白芷　山药　白芍（酒炒）　龙骨（　）　赤石脂　牡蛎（　，童便炒。
　　
　　各等分）　干姜（炒，减半）
　　
　　醋糊丸，米饮下。
　　
　　白芍药散
　　
　　治赤白带下腹痛，如神。
　　
　　白芍（炒，二两）　干姜（炒，五钱）
　　
　　共为细末，每服三钱，米汤调下。晚又进一服，十日见效。
　　
　　固阴煎
　　
　　治肝肾阴虚，滑泄、带浊、淋遗，及阴水因虚不固等证。
　　
　　人参（随宜）　熟地（三五钱）　山药（炒，二钱）　枣皮（一钱五分）　远志（七分）　炙草（钱半）
　　
　　五味（十四粒）　菟丝子（炒研，二三钱）
　　
　　温服。如滑遗甚者，加金樱子肉二、三钱，或醋炒文蛤一钱，或乌梅二个。如血热不固者，加续断二钱。如肝肾血虚不归经者，加当归二三钱。如气陷不固者，加炒升麻一钱。
　　
　　如心虚不眠或多汗者，加枣仁二钱炒研。
　　
　　白带神方：用青色无沙眼之牡蛎，火　红，冷定，又　七次，研细，用腐浆调下二钱，一、二服立愈。
　　○又方：用艾叶煮鸡子食。
　　○又方：沙参研末，酒调服。
　　○又方：白朮四两，补骨脂二两，共炒研末，入麦面（炒）一斤，空心，加白糖开水调服。
　　○赤白带下：石菖蒲、补骨脂（俱炒）等分研末，开水调服。
　　○白带，下部痛：苦楝（炒）、大茴香、当归等分，酒和丸，酒下。
　　○又方：锻石一两，白茯苓二两，为末，水丸，白水下三十丸，神效。
　　○虚寒白浊：鹿角霜（炒）为末，每服二钱，酒调下。
　　
　　十四、论五色带下
　　凡妇人此证，当壮脾胃升阳气为主，佐以各经见证之药。色青者属肝，用小柴胡加山栀；或湿热壅滞，小便赤涩，用龙胆泻肝汤。
　　○色赤者属心，用小柴胡加山栀、黄连、当归。思虑过伤，用妙香散等药。
　　○色白者属肺，补中益气东加山栀。
　　○色黄者属胆，用六君子加山栀、柴胡；不应，用归脾汤。
　　○色黑者属肾，用六味地黄丸。
　　○气血俱虚，八珍汤。阳气下陷，补中益气。若有湿痰，加半夏、苍朮、茯苓、黄柏。
　　○不可拘肥人多痰，瘦人多火，而以燥湿泻火之药轻治之也。
　　
　　小柴胡汤
　　
　　柴胡（一、二钱）　半夏（二钱）　黄芩（二钱）　人参（一钱）　甘草（七分）　生姜（一钱）　大枣（三枚）
　　
　　辰砂妙香散
　　
　　黄　（蜜炒）　山药（姜汁炒）　茯苓（各一两）　木香（二钱）　茯神　远志（各一两）
　　
　　人参　炙草　桔梗（各五钱）　砂仁（三钱，另研）
　　
　　共为末，每服二钱，酒调下，或用麦面汤下。
　　
　　龙胆泻肝汤
　　
　　胆草（酒炒，一钱）　柴胡　木通　当归（各钱五分）　山栀（一钱二分）　车前　泽泻　黄芩生地（各钱五分）　甘草（八分）
　　
　　补中益气汤
　　
　　（方见上第七内。）
　　
　　八珍汤
　　
　　人参　白朮　茯苓　当归　熟地（各钱五分）　川芎　白芍（酒炒）　甘草（炙。各一钱）
　　
　　十五、论瘕
　　者，成形而坚硬不移者也。因血动之时，或内伤生命，或外受风寒，或暴怒伤肝，气逆而血留；或忧思伤脾，气虚而血滞；或积劳积弱，气虚而不行；余血未净，则留滞而渐成。然血必由气，气行则血行，故治血病，则或攻或补，皆当以调气为先。盖养正则邪自除。若调养久而血足，再不消散，方可议下。但须除之以渐，不可峻攻，方无颠覆之患。瘕者，无形而可聚可散者也，气滞则聚，气行则散。治宜或调或补，当分虚实，详脉察证，庶无遗误。然又有痛与不痛之异：痛者联于血气，有所凝滞，气血行则愈，故痛者易治；不痛者不通气血，另结窠囊，药饵难及，故不痛者难治。总之，非在气分，则在血分，知斯二者，则「　瘕」二字已尽之矣。若《内经》止有积聚疝瘕之名，「　」字为后世增设。又有　癖痞块之属，亦不过以形见之处不同，故名亦因之而异耳。但血　、气瘕各有虚实，宜细辨之。
　　
　　诸经义另详积聚门，所当参阅。
　　
　　以下治血　：
　　
　　化瘀汤
　　
　　（新）　治血瘀成形，在脐腹之下，作痛喜按而虚者。
　　
　　当归（三、五钱）　熟地（二、三钱）　白芍（酒炒，二钱）　川芎（一钱）　肉桂（二钱）　桃仁（一钱，去皮）　红花（酒炒，八分）
　　
　　水煎，加酒服。如气滞，加香附、木香、砂仁、乌药之属，血化而痛自愈。或决津煎（方见上第五内）亦可，加漆滓（炒令烟尽）二钱，血化为水，神效。
　　
　　元胡索散
　　
　　治血积小腹疼痛，或因气逆，月经不行，肚腹作痛者。
　　
　　当归　赤芍　刘寄奴　没药　枳壳（麸炒）　元胡索（炒，各等分）
　　
　　共为末，酒调服。即失笑散亦可。（方见上第十内。）
　　
　　良方加味四物汤
　　
　　治血积坚硬而痛，或不痛者。
　　
　　当归　川芎　白芍　熟地　蓬术　三棱　干漆（炒，令烟尽）　肉桂（各钱半）
　　
　　水煎服。或加淮牛膝二钱，更效。
　　
　　良方桃仁承气汤
　　
　　治形气强壮而瘀血不行，或大便闭结，或腹胀痛甚，有非下不可者。
　　
　　然须详慎，非实证勿用。
　　
　　桃仁（去皮尖，五钱）　大黄（一两，炒或酒炒）　甘草（二钱）　肉桂（一钱）
　　
　　姜引。
　　
　　凡养正之法，宜诊脉察证，知何经之虚，专固根本。或虚中带滞者，可少加行气导滞之品可也。如再攻之，祸如反掌。
　　
　　逍遥饮
　　
　　治妇人思郁过度，致伤心脾，经脉不调，留成血积。
　　
　　当归（二、三钱）　白芍（一钱五分）　熟地（三、五钱）　枣仁（炒研，二钱）　茯神（一钱五分）
　　
　　远志（五分）　陈皮（八分）　甘草（炙，一钱）
　　
　　如经行而滞痛者，加酒炒香附钱半。如气虚者，加人参。其肝肾脾胃，有一经之虚寒者，有兼二经之虚寒者，宜因人调补，待元气足，自渐磨渐愈，乃为良策。
　　
　　以下治瘕证：（附：气痛在内。）
　　
　　瘕属气，流行无定，左右大小，忽聚忽散。或近胁肋，而如臂如指，则谓之　癖。或下脐腹，而为胀为急，则谓之疝瘕。《难经》曰：「病有积聚。积者，阴气也，阴沉而伏。聚者，阳气也，阳浮而动。」　由于积，积在阴分，而有渊薮，故攻之非易。瘕由于聚，聚在阳分，而犹乌合，故散之非难。若气因形滞者，去其积，则气亦顺。止在气分无形者，总不可下，即下亦不去，适足以败正气也，宜切识之。
　　
　　散气之法，止在行气。而行气之法，大有权宜。如气实则壅滞，宜破而行之。气闭则留蓄，宜利而行之。气热则干涸，宜凉而行之。气寒则凝结，宜温而行之。然病此者，必正气虚而后邪气得以乘之而不散。使果气强力健，则流行不息，又何瘕聚之有！故治此者，又宜知所以补也。但实者有据，显而易见：虚每似实，隐而难知，此际须当辨真。
　　
　　排壅汤
　　
　　（新）　治邪气壅滞，刺痛之甚者，此破以行之。
　　
　　乌药（二钱）　藿香　香附　枳壳　陈皮（去白，各一钱五分）　槟榔　木香（各七分）
　　
　　浓朴（一钱）
　　
　　热服。如气逆之甚者，加白芥子、沉香、青皮之类。如痛在小腹，加小茴。如兼疝者，加荔枝核（煨熟，捣碎）二、三钱。
　　
　　廓清饮
　　
　　治三焦气闭，胸膈胀痛，或肚腹单胀，小水不利等证，此利以行之。
　　
　　枳壳（二钱）　浓朴（钱半）　大腹皮（洗净，一二钱）　萝卜子（生捣，一钱）　茯苓（连皮，二三钱）
　　
　　泽泻（一、二钱）　陈皮（去白，一钱）　白芥子（五、七分，或多用）
　　
　　水煎，温服。如大便闭结，加生大黄三、四钱。如肝滞胁痛，加青皮。如气滞胀痛，加乌药、香附。
　　
　　清凉散
　　
　　（新）　治一切气逆暴痛，口渴便燥，喜凉恶热，不可按者，此凉以行之。
　　
　　黄芩　栀子　黄连　陈皮　牛膝　泽泻（各钱五分）
　　
　　温服。如口渴，加生石膏。如大便燥结，加生大黄三钱。如烦躁，加淡竹叶、麦冬。
　　
　　如热在肠胃不得下者，加芒硝以通之。
　　
　　以上诸方，惟气实瘕聚者可以暂用，若元气不足者总之。
　　
　　温中汤
　　
　　（新）　治气寒凝结，胀痛喜按，脉息弦紧者，此温以行之。
　　
　　陈皮　砂仁　藿香　草豆蔻（煨。各一钱）　香附　肉桂　干姜（各钱五分）
　　
　　水煎。如假热拒膈者，冰冷服。如小腹寒痛，加吴茱萸五、七分。如寒甚而栗者，加附子一、二钱。如呕逆者，加生姜、半夏，或理中东加附子亦妙。
　　
　　凡常人之于气滞者，惟知破之散之，而云补以行之，必不然也。经曰：「邪之所凑，其气必虚。」虚而不补，治与病违，而欲以药济人，盖亦罕矣。如心脾气虚不行，宜五味异功散。如脾胃气虚而滞，宜六君子汤、归脾汤。如脾胃虚寒而滞者，宜温胃饮、理中汤。如脾肾虚寒而气不行，胀满腹痛者，宜理阴煎。如元气下陷，滞而不升者，宜补中益气汤。如元气大虚，气化不行而痛者，宜十全大补汤。以上皆补以行气之法，亦不过为之筌蹄耳，而此中之用，惟在人之圆活耳。
　　
　　五味异功散
　　
　　人参　白朮　茯苓　甘草　陈皮
　　
　　六君子汤
　　
　　即前方加半夏。
　　
　　归脾汤
　　
　　人参（一钱）　蜜　白朮　当归（各一钱五分）　甘草（一钱）　枣仁（一钱）　远志（五、七分）
　　
　　茯神（一钱三分）　广木香（三分）　元肉（三枚）　白莲（五粒，去心微炒，研）
　　
　　温服。
　　
　　温胃饮
　　
　　人参　白朮（二、三钱）　扁豆（二钱）　陈皮（一钱）　甘草（炙，一钱）　干姜（炒焦，一、二钱）
　　
　　当归（二钱）
　　
　　如下寒带浊者，加补骨脂一钱。如气滞者，加藿香、丁香、木香、白豆蔻、砂仁、白芥子之类。如痰甚，加茯苓二、三钱。如脾胃虚极，大呕大吐者，加生姜或胡椒二分，徐徐服之。
　　
　　理中汤
　　
　　（方见上第七内。）
　　
　　补中益气汤
　　
　　（方见上第七内。）
　　
　　理阴煎
　　
　　（方见上第七内。）
　　
　　十全大补汤
　　
　　（方见上第二内。）
　　
　　《脉经》曰：妇人疝瘕积聚，脉弦急者生，虚弱者死。少阴脉浮而紧，紧则疝瘕，腹中痛，半产而堕伤。浮则亡血，恶寒绝产。尺脉涩而浮牢，为血实气虚，其发腹痛，逆气上行。
　　
　　此为胞中有恶血，久则结成血瘕也。（子和云：遗溺、阴痿、精滑、白淫，皆男子之疝也。
　　
　　若血涸月事不行，行后小腹有块，或时动移，前阴突出，后阴痔核，皆女子之疝也。但女子不谓之疝，而谓之瘕。）
　　
　　备拣古来治　瘕至简至稳神方于后，以便取用。
　　
　　胸胁刺痛，用五灵脂（有溏心者真）、元胡索、草蔻仁（饭包，加湿纸裹之煨）、没药（去油）各三钱，共研细末，酒调二钱服，立止。
　　○治诸逆气痛，用沉香、乌药、枳实、槟榔、木香共磨酒服。
　　○治一切冷气痛（喜热喜按者是），发即昏死，用莪朮一两（醋煮），广木香五钱（煨）为末，淡醋汤下一钱，此可断根。
　　○心气痛甚，用胡桃肉一个，大枣一枚（去核）夹桃内煨熟，以淡姜汤细嚼送下，永不再发。
　　○男女气痛，用威灵仙（能去心腹冷滞）、韭菜（或用根）、鸡子煮酒服。
　　○冷气胸痛，用艾捣汁服。又方：用附子煮汁，入沉香末服。又方：用火酒磨广木香服。 
　　
　　以下治血　：血　痛，用蒲黄五钱，五灵脂一两，俱炒，酒煎服。或为末，酒调服。
　　○治　瘕不散，三棱、白朮各二两，蓬朮、当归各五钱，木香、槟榔各三钱，共为末，每服三钱，沸汤调下。
　　○治血　，如干漆（研炒令烟尽）、牛膝、桃仁、红花（酒炒）、元胡、肉桂、当归尾、生蒲黄、三七之类，可以择用。　之坚者，如三棱、莪朮、枳实、槟榔、姜黄、刘寄奴之属，可以择用。
　　○如胃腕痛剧，诸药不效者，用牙皂烧存性，以烟将尽为度，研末，以烧酒调服钱许，即效。
　　
　　嗣育门
　　十六、子嗣
　　（以下七条俱求子良法。）
　　
　　天地之大德曰生。生育之气，流行遍满，何世之人亦有之嗣者？其所系非小，予切念之，故以心之所得，历试有验者，详细言之。愿少嗣者阅之，留神于中，自有螽斯之庆也。
　　
　　其一曰调经：凡妇人之无子者，由经之不调也。或先或后，或闭或枯，其病不一，详上月经条内。须按证用药，俾得应期而来，如期而止者，有子之道也。易曰：「坤道其顺乎！承天而生物。」承天而不能生物者，由地道之有偏颇也。能用人功，可以挽回造化，只在调经而已。
　　
　　其二曰蓄种：种之不蓄，而不得归罪于妇人之无子也。何以言之？肾中之阴虚，则精不足；肾中之阳虚，则阳易痿。几见谷内无米可以生苗，瓜子无壳可以发芽乎！而究之种之所以不蓄者，……动人情欲，……耗人真元，虽欲种之久蓄，其可得乎！嗣后少嗣者，当远房室以独眠，以待种之蓄而老也则得矣。若夫妇人之经脉既调，男子之真精亦足，而犹无子嗣者，何故？皆由于自误之也。《秦问》曰：「寡欲者多子」，此言有精义焉，宜体认之。
　　
　　盖人已经及时交合，犹叶上一滴露水，未曾融结，无何少顷摇之，连日又摇之，其有不堕落者几何矣。又譬之下种子于土，未曾生根，今日也挖，明日又挖，共有不掘出者，未之有也。
　　
　　耍知人之所以无子者，或在即日堕焉，或在半月一月之内堕焉。试观百物，一合之后，皆便成孕，而人多不知也，且不能也，其愚也实甚。是知人于一合之后，以待来月，经不行胎已结矣。由是之后，切勿纵欲，不惟胎固，而子亦强壮而无疾矣。万一经再行焉，则种已老，又可为下次之期望也。
　　
　　至于生男生女之辨，古人言之不一，有以精血先后为拘者，有以经尽几日为拘者，有以夜半前后交感为拘者，有以男女强弱为拘者，以予观之，俱非确论。只以交感之时，百脉齐到者分胜负耳。凡男之百脉齐到胜乎女，则成男，是干道得矣；女之百脉齐到胜乎男，则成女，是坤道得矣。所谓百脉齐到者，畅遂之极，初无一毫勉强者是也。彼夫邪淫苟合者，无心种子，偶意为之，易成胎孕，原以彼此快乐，而　之气浓密也。安居妙合者，专心种玉，而兢兢业业，每见无功，盖心耗神驰，而　之气反薄矣。此所谓天地之道，阴阳和而后万物育，夫妇之道，阴阳和而后男女生。「和」之一字，生生之精义也。欲得子者，须于上文四条体认，此外似无遗议。
　　
　　十七、论男女用药
　　天地收藏之后，至阳春靡不发育，此自然之理也。所以少年生子多虚弱者，欲甚而精薄也。老年生子多强壮者，欲少而精浓也。富贵亦有乏嗣者，以富多纵欲，贵每劳心，亦犹是也。然肾经虚耗，由心火妄动，而相火翕然从之，虚火上炎，阴虚内热，劳瘵丛集，燥热甚焉。而世之多欲而无子者，不知肾虚，只谓女之血冷，男之精寒，遂用一切燥热之药，岂知水亏不能制火，而真精益耗，嗣育之音杳然矣。是知欲种子者，……须清心收敛，复补真阴，则得矣。但肾中有阴阳，补得其宜，则有益无损。辨论治法，已详一卷培补条中，所当参阅。续补男女调补方药于后，以便择用。
　　
　　或问双胎者何也？《人镜经》曰：精气盛，则成二男。血气盛，则成二女。精血皆盛，则成一男一女。亦有三胎四胎，犹是而已。至于非男非女，乃精血混杂，得阳道阴道之亏，则成异类，非纯气也。
　　
　　凡肥盛妇人，禀受甚浓，不能成胎，谓之躯脂满溢，闭塞子宫。宜燥湿痰，如星、半、苍朮、台芎、香附、陈皮，或导痰汤之类。所忌者熟地，所爱者补脾，土旺可以克水也。若是瘦怯性急之人，经不调，不能成胎，谓之子宫干涩，无血不能摄精。宜凉血降火，如四物加黄芩；养阴补血，如六味地黄丸之类。凡人气血，各有虚实寒热之异，惟察脉可知。脉不宜太过而数，数则为热。不宜不及而迟，迟则为寒。不宜太有力而实，实者正气虚，而火邪乘之以实也，宜散郁以伐其邪。不宜太无力而虚，虚则气血虚，宜调补气血。务使夫妇之脉，和平有神，不妄用药，乃能生子。若微弱而涩，皆无子也。……以下治男人方：
　　
　　赞育丹
　　
　　治虚寒年迈，阳痿精衰，无子神方。
　　
　　熟地（八两）　白朮（六两。制法俱载本草）　当归　枸杞（各五两）　杜仲（酒炒）　仙茅（酒蒸一日）　巴戟肉（甘草汤炒）　枣皮　淫羊藿（羊脂拌炒）　肉苁蓉（酒洗。各四两）
　　
　　韭子（炒黄，三两）　蛇床子（微炒，二两）　肉桂　附子（或各二两，或各三两）
　　
　　上炼蜜丸。或加鹿茸更妙。
　　
　　还少丹无比山药丸
　　
　　（方俱载一卷培补门）　治脏气平和，而惟精血不足者。
　　
　　培补保元丸
　　
　　（方载二卷培补门）　治一切肾亏神倦，梦遗精衰等证。
　　
　　右归丸
　　
　　治右肾火亏，阳痿精冷，右尺脉虚者。
　　
　　熟地（八两）　山药（炒）　枸杞（微炒）　鹿角胶（蛤粉炒珠）　杜仲（姜汤炒。各四两）
　　
　　枣皮（微炒，三两）　当归（三两。大便溏勿用）　肉桂（二两，可渐加至四两）　附子（二两，可渐加至五六两）
　　
　　蜜丸，淡盐汤下百丸。如精滑便溏，加补骨脂酒炒三两。如飧泄肾泄，加北五味三两，肉豆蔻二两，面炒去油用。如腹冷痛，加吴茱萸二两，汤泡半日，炒用。如腰膝酸痛，加胡桃肉连皮四两。如阳痿，加巴戟肉四两，肉苁蓉酒洗三两，或加黄狗外肾一、二付，酒煮烂，捣入，更妙。
　　
　　左归丸
　　
　　治阳盛阴虚，精气不足，左尺脉迟弱者。
　　
　　熟地（八两）　山药　枸杞　枣皮　菟丝子（制）　鹿角胶（炒珠。各四两）　牛膝（酒蒸，三两。精滑者不用。）　龟胶（炒珠，三两。无火者不用）
　　
　　炼蜜为丸，淡盐汤下百丸。如真阴失守，虚火上炎者，宜用纯阴之品，本方去枸杞、鹿胶，加女贞子三两，麦冬三两。如火烁肺金，干枯多嗽者，加百合三两。如夜热骨蒸，加地骨皮三两。如小水不清，加茯苓三两。如腰膝酸痛，加杜仲（盐水炒）三两。如脏平无火，而肾气不充者，加补骨脂三两，胡桃肉四两，龟胶不用。
　　
　　阴阳兼培丸
　　
　　（新）　治先天不足，精亏阳痿，后天不足，食少体倦，一切不足之证。
　　
　　熟地（八两。制法载本草）　枣皮　淮药　茯苓（各四两）　鹿角胶（六两，蛤粉炒成珠，或酒蒸溶合，炼蜜为丸）　附子（三两。制法载本草）　杜仲（淡盐水炒，三两）　枸杞（四两，酒蒸）　淮牛膝（三两，酒蒸。下焦虚滑者不用）　北五味（两半，微炒）
　　
　　当归（三两，酒蒸）　白芍（二两，煨，酒炒）　菟丝子（淘净泥沙，酒蒸晒干，四两）
　　
　　或加肉桂三两。先将地黄、枣皮、枸杞、当归捣如膏，后入药末、鹿胶，量加炼蜜为丸，早用淡盐水送七、八钱。如阳痿，加补骨脂（盐炒）三两，巴戟三两，胡桃肉四两。
　　
　　以下治妇人方：
　　
　　毓麟珠
　　
　　治妇人气血俱虚，经脉不调，或断续带浊，或腹痛腰酸，或虚弱不孕。服一、二斤，即可受胎。凡种子诸方，无以如此。
　　
　　人参（无者，以山药四两炒黄代之）　白朮　茯苓　白芍（酒炒。各四两）　川芎　甘草（炙。各二两）
　　
　　当归（四两）　熟地（八两）　菟丝子（制，六两）　杜仲（酒炒）　鹿角霜（各四两）　川椒（二两）
　　
　　炼蜜为丸，淡盐汤遂下百丸。如经迟腹痛，加酒炒补骨脂、肉桂各二、三两，甚者，再加吴茱萸一两，汤泡一宿，炒用。如带多，加补骨脂二两，北五味一两，或加龙骨（　，研，醋炒）二、三两。如子宫寒甚，或泄或痛，加附子、炮干姜随宜。如气不顺，或胀或滞，加酒炒香附二两，或甚者，再加沉香一两。如血热经早者，加白薇、川续断、地骨皮各三两，或另以汤剂暂清其火，而后服此。如男子制服，宜加枸杞、胡桃肉、鹿角胶、枣皮、巴戟肉各三、四两。
　　
　　启宫丸
　　
　　治妇人肥盛，子宫脂满壅塞，不能胎孕，多湿痰也。
　　
　　陈皮（去白，二钱）　半夏（一两）　茯苓（八钱）　甘草（二钱）　川芎（七钱）　白朮（一两）
　　
　　香附（四钱）　神曲（五钱）
　　
　　粥丸，白汤送下。宜多制服。
　　
　　当归建中汤
　　
　　治妇人一切气血不足，羸瘦无孕。
　　
　　当归（四钱）　肉桂　甘草（炙。各二钱）　白芍（五钱，酒炒）
　　
　　姜枣引。
　　
　　调经种玉汤
　　
　　治妇人经行之日，服之成孕。
　　
　　当归身（四钱，酒洗）　川芎（二钱）　熟地（六钱）　白芍（酒炒，二钱）　茯苓（二钱）
　　
　　陈皮（钱半）　吴茱萸（炒，七分）　丹皮（钱半）　元胡（炒熟，一钱）　香附（酒炒，七分）
　　
　　姜引。称足分量，作四剂，空心服。经至之日服起，药尽经止，即当入房，必成孕矣。
　　
　　纵未成孕，经当对期，俟经来再服四剂，必孕无疑。
　　○若过期而经水色淡者，血虚有寒也，加肉桂、炮姜、熟艾各一钱。若先期而色紫者，血虚有热也，加条黄芩二钱，或如白薇二钱。此方稳洽，人人可服，最效。
　　
　　十八、论药各有所宜
　　凡种子之方，各有所宜。寒者宜温，热者宜凉，滑者宜涩，虚者宜补。不知因人而用，而但知传方，见一人偶中，而不论宜否，竞相制服，其遗害不小。至于香附，王好古曰，乃妇人之要药，多服亦能走气。而人不言走气，但治妇人，不论虚实，无不用之。不知香附气香、味辛、性燥，惟开郁散气，行血导滞，乃其所长，若气血虚者用之，大能泄气耗血。凡今妇人，十有九虚，用之不当，则胎元之气日耗，无望后嗣矣。
　　
　　十九、天时地利
　　（文略）
　　
　　二十、饮食
　　饮食各有所宜，似不必过为拘执，惟酒多者为不可。酒后入房，双斧以伐枯树，为性命忧矣。若欲种子者，虽调养有日，而一时酣醉，则精为酒乱，不惟不能成孕，纵或成孕，而他日痘疹惊风之祸，已胎于此。故与其多饮，不如少饮，更不如不饮。欲为子嗣计者，其毋以此为后着。
　　
　　备拣求子单方，可以取用。
　　
　　（文略）
　　
　　胎孕门
　　二十一、胎脉
　　妇人胎脉，阴搏阳别。少阴动甚，其胎已结。滑数不散，胎必三月，但数不散，五月可别。左数为男，右数为女。女胎如箕，男胎如釜。
　　
　　阴搏阳别，寸为阳，尺为阴。搏者，谓尺搏触而动，与寸阳之脉，迥然各别，此有子也。
　　
　　或两寸脉，独动而甚，胎必结矣。（此说为的。）动者往来流利，不与众脉同也。自一月以至四月，始分男女。左疾为男，右疾为女。左右俱疾，定生二子。男脉多沉实，中满之象，阳在内也。女脉多浮虚，中虚之象，阴在内也。男女孕于胞胎，女面肖母而怀，足膝抵腹，下大上小，故胎如箕。男面向母而怀，则背脊抵腹，其形正圆，故如釜也。且胎有男女，而成有迟数，男动在三月，阳性早也。女动在四月，阴性迟也。此皆正理，毫忽不爽。
　　
　　三月胎脉，滑疾不散。五月俱疾而不散，不甚滑耳。至六月以后，不甚疾连，及八、九、十月，血气流通，其脉平和，而如无妊，但两寸活动，稍不同耳。非医者深明脉理，病者直明其故，难以诊而知也。然亦有始终洪数不变者，其气血甚盛，不可以一例拘也。
　　
　　凡胎孕之脉数，劳损之脉亦数，大有相似。然损脉之数多兼弦涩，胎脉之数必兼和滑，为不同耳。
　　
　　经曰：「身有病而无邪脉者，妊也。身有病，经闭也。经闭之脉，尺中来而断绝。无邪脉者，尺中之脉和匀而无病，故为胎也。」《启蒙》曰「欲产之妇脉离经，离经之脉认分明。
　　
　　其来大小不调匀，（且复歇至。）或如雀啄屋漏应。腰疼腹痛眼生花，产在须臾却非病。」
　　
　　二十二、胎前调养免至堕胎
　　妇人受胎之后，最宜调饮食，淡滋味，避寒暑，则胎元完固，生子无疾。若喜啖酸辛煎炒、肥甘生冷之物，脾胃受伤，胎则易堕；寒热交杂，子亦多疾。……皆有明验，所宜禁者。
　　
　　不可忽也。
　　
　　古者妇人有孕，即居侧室，不与夫接。若不知禁忌，纵情恣欲，有触动胎气而堕者，有败精凝滞而碍产者，有生子多疾，痘疮稠密者，种种有害，所宜深戒。试观百物，有胎之后，并不交合，几有堕胎者，何人之不如物也！孕妇七情，宜知自慎。喜怒忧思悲恐惧，一有所过，母气必伤，子气应之。母伤，则胎易堕；子伤，则脏气不完，病斯多矣。盲聋喑哑之类，皆胎养之故也。明哲之妇，庶能慎焉。
　　
　　古有胎教，言动必端，心思必慎。凡淫声艳色，不留耳目；异端邪教，勿入庭室。并不使之好逸恶劳，贪眠养骄，庶得清纯中正，和平长浓之道，以养胎孕。血气流通，百脉畅适，以便产育，……临盆亦易，其有赖于胎教也大矣。
　　
　　凡妇人受种之后，不惟勿复交接，以扰子宫，而且勿劳苦，勿食冷，勿疾行，勿数浴，勿饮酒，勿令之怒，勿令之惊，勿登高临深，勿伸身举重。少有触犯，其胎必堕。
　　
　　二十三、女转男胎
　　（文略）
　　
　　二十四、论堕胎
　　妇人受胎，七日一变，今之堕胎者，多不知在一月之内。一月属肝，怒则多堕。喜洗下体，窍开亦堕。（此人不知，须宜留神。）一次既堕，肝脉受伤，下次亦堕。今之无子者，大半如是，非尽不受胎也。又有在三月、五月、七月堕胎者多，在二月、四月、六月者少。
　　
　　盖诸经养胎，脏阴而腑阳，三月属心，五月属脾，七月属肺，皆在五脏之阴，阴常易亏，故多堕耳。如在三月曾堕，后孕至期，必乘其所虚而亦堕，以心脉受伤故也。须预于二月调补心经，（方法载后。）五月、七月亦然，必多服健脾益气养荣之药。一有胎，日不可间，值前堕胎之月，更宜着神。凡上文所载一切损胎之事，毫不可犯，则胎元固，而麟趾呈祥矣。
　　
　　堕胎者，由气血不足以固胎元也。然不足之中，尚有性禀偏阴偏阳，或寒或热之异。如概谓黄芩、白朮为安胎之圣药，其贻害不小。惟凭脉调治，乃为当耳。如阴虚内热者，而用艾叶、白朮、砂仁温暖之剂，则阴道愈消，如草木之无雨露，自然枯萎也。如阳虚内寒者，而用黄芩、白芍、生地凉血之药，则脾胃虚寒，气血益弱，犹果品春夏易生，秋冬少结也。故辨症合宜，虽寒热俱可益人，经所谓应犯无法，似乎无犯也。
　　
　　平补固胎汤
　　
　　（新）　治种玉之后，即平补气血，以固胎元，免其下堕。
　　
　　淮山药（炒）　当归（去尾，酒洗）　杜仲（糯米泔炒）　白芍（酒炒。各二钱）
　　
　　白朮（钱半）　熟地（三钱）　益母子（一钱，炒）　甘草（炙，一钱）　川续断（节节断皮，黄皱如鸡脚，折之有烟尘者真。二钱）　升麻（盐水炒，三分）　黄　（蜜炒，钱半）
　　
　　枣三枚，白莲子（去心，微炒，捶碎）七粒引。如虚寒作呕逆者，加生姜一钱。如体虚兼热，口渴便燥等证，加黄芩一钱五分，或加生地二钱。如气逆多滞者，加去白陈皮八分。
　　
　　或加童便炒香附七分，即砂仁亦可。如有所触而动血者，加阿胶二钱。此方和平，有孕者宜常服。
　　
　　养血舒肝汤
　　
　　（新）　治受胎一月，系属肝经。前此或堕，后孕至期亦堕，宜于交合之后，即生血养肝。肝安，则木不侮土，脾亦安，而胎元之根本固矣。
　　
　　当归身（二、三钱）　熟地（三、五钱）　白芍（酒炒，钱半）　甘草（炙，一钱）　阿胶（蛤粉炒）
　　
　　白朮　杜仲（盐水炒。各钱半）　枸杞（二钱）　淮山药（炒，二钱）
　　
　　枣引。如怒后伤肝，气逆胁痛，加青皮六分，柴胡（酒炒）七分。
　　
　　加减归脾汤
　　
　　（新）　胎至三月，心经养之。前此或堕，心经受伤，后孕宜预于二月调补之。必须大剂，不宜间断，保过三月，可无虞矣。
　　
　　人参（或以山药炒黄四钱代之）　白朮（三钱）　黄　（蜜炒，二钱）　茯神（二钱）
　　
　　当归（二、三钱）　枣仁（炒研，钱半）　远志（三、五分）　甘草（炙，一钱）　陈皮（八分）
　　
　　杜仲（盐水炒，钱半）　川续断（酒浸一钱）　升麻（三分）
　　
　　莲肉七粒（去心），红枣三枚。如津液短少，咽干便燥，加熟地三钱。如腹冷便溏，不爱饮食，加干姜（炒黄）钱半，或加砂仁。
　　
　　加味四君子汤
　　
　　（新）胎至五月，脾经养之。前此或堕，脾经受伤，后孕宜预于四月调补之。必须大剂，不可间断，保过五月，则无虞矣。
　　
　　人参（随便）　白朮（二钱半）　茯苓（钱半）　甘草（炙，一钱）　山药（炒）　当归扁豆（炒。各二钱）　芡实（炒研末，三钱，调药服）
　　
　　姜枣引。或加杜仲、续断各钱半。或以此方加倍，研细末，加白糖，每日中夜用米饮调服三钱，即睡一刻，更妙。
　　
　　加味补中益气汤
　　
　　（新）胎至七月，肺经养之。前此或堕，肺经受伤，后孕宜预于六月调补之。必须大剂，不可间断，保过七月，则无虞矣。
　　
　　人参（随便）　黄　（蜜炒，二钱）　白朮　当归（各钱半）　炙草　陈皮（各八分）
　　
　　柴胡（酒炒）　升麻（蜜炒。各三分）　杜仲　续断　淮山药（炒。各钱半）　百合（二钱）
　　
　　五味子（十五粒）
　　
　　姜枣引。如肺虚有热，或口渴溺赤，或咳嗽喉燥，加麦冬一、二钱。如脾寒泄泻，加炮干姜一钱。如气滞而胀，加腹皮八分，或加枳壳七分。
　　
　　千金保孕丸
　　
　　治妊妇腰背痛，善于小产，服此可免堕胎。
　　
　　杜仲（八两，用糯米煎汤炒，去丝。姜水炒亦可）　川续断（黄皱如鸡脚，折之有烟尘者真。四两，酒洗）
　　
　　上为末，用山药十两研末，开水泡糊为丸，绿豆大，每服百余丸，空心米饮下。忌酒、醋、恼怒。此丸宜与上按月水药同服。或用红枣一斤，水浸蒸烂，取肉糊丸亦妙。
　　
　　泰山盘石散
　　
　　治妇人气血两虚，肝脾素弱，倦怠少食，屡有堕胎之患。此方平和，可以多服，保固无虞。
　　
　　人参（随便）　黄　（蜜炒）　当归　川续断（各钱半）　川芎　白芍（酒炒）　黄芩（细而实者佳）
　　
　　熟地（各一钱）　白朮（二三钱）　甘草（炙）　砂仁（各五分）　糯米（一撮）
　　
　　水煎服。但觉有孕，三日一服。如值曾经堕胎之月，预半月调治，一日一服，不得少间，若临期则不及也。如气血觉有热者，倍黄芩。如胃弱者，多用砂仁，少用黄芩更宜。切戒欲事及酒醋辛热之物，可保无堕。每日得与上千金保孕丸并进更妙。
　　
　　二十五、安胎
　　凡妊娠胎不安者，其证非一，治亦不同。但当随证随经，因其病而调治之，乃为至善。
　　
　　（治法详列于后。）若执古方，未必适合。
　　
　　温胃饮
　　
　　治胎气因寒而不安者。其证或吐酸呕恶，或下寒泄泻，脉见沉细，全无火证，皆属阳虚。温中而胎安矣。
　　
　　人参（随便）　白朮（二、三钱）　扁豆（二钱）　陈皮（八分）　干姜（炒，一、二钱）
　　
　　甘草（炙、一钱）　当归（一、二钱。滑泄者不用）
　　
　　温服。如气胀痛，加藿香、丁香、白蔻、砂仁、白芥子、木香之属。如脾虚呕吐，加胡椒二、三分，或用理阴煎，（方载上第三内。）温胃散（方载上第八内。）加减主之，亦妙。
　　
　　清热安胎汤
　　
　　（新）　治胎因热而不安者。其证或烦热、口渴、便燥，或漏血尿赤，或暴动上冲，或六脉滑数等证。
　　
　　当归（一钱）　白芍　生地（各二钱）　黄芩（钱半）　黄柏　续断　甘草（各一钱）
　　
　　水煎，热服。如小水赤涩，加炒栀子一钱。如气滞胀痛者，加陈皮、青皮、香附、木香之属。如血虚有热者，加熟地、山药。如热甚，加知母、青蒿之属。
　　
　　胎元饮
　　
　　治气血两虚而胎不安者。六脉微弱，神昏气倦，一切不足之证，当加减用之。
　　
　　或间日一服，或常服之。
　　
　　人参（随便）　当归　杜仲（姜炒）　白芍（酒炒）　白朮（各二钱）　熟地（二、三钱）
　　
　　甘草（炙，七分）
　　
　　食远服。如气分虚甚者，倍白朮，加黄　。但　朮气浮，能滞胃口，倘胸膈有饱闷不快者，须慎用之。如下元不固而兼遗浊者，加山药、补骨脂、五味之类。如虚而兼寒多呕者，加炮姜七八分。如虚而兼热者，加黄芩钱半，或加生地二钱，去杜仲。如阴虚小腹作痛，加枸杞二钱。如多怒气逆者，加去白陈皮、香附、柴胡，或加砂仁。如有所触而血动者，加川续断、阿胶珠各钱半。如呕吐不止，去熟地，加半夏（姜汁炒）钱半，生姜一钱。如十全大补汤、（方载上第三内。）八珍汤（四物合四君。）俱可择用。
　　
　　安胎和气饮
　　
　　治跌扑触动，胎气不安。
　　
　　归身　白芍　黄芩（各一钱）　白朮（钱半）　苏叶　炙草　砂仁（各五分）
　　
　　姜枣引。如动血者，加阿胶珠、川续断、艾叶；不应，用八珍汤送知母丸。其丸，用知母二两炒，研末，枣肉蒸烂糊丸。又方：用川芎末二钱，酒下二、三服。胎生即安，若胎死，立下。
　　○又方：竹茹五两，酒煎服。
　　
　　归地阿胶汤
　　
　　治入房触动，胎气不安者。
　　
　　归身　熟地　阿胶（蛤粉炒。各钱半）　炙草　砂仁（各七分）　竹茹（三钱）
　　
　　水煎。更宜切禁房事，不致再堕。
　　
　　加味四物汤
　　
　　治七情过伤，胎动不安者，以四物汤为主。
　　
　　当归　熟地（各二、三钱）　川芎（一钱）　白芍（钱半）
　　
　　如因怒伤肝者，加柴胡、黄芩、炙草各一钱。如因悲伤肺者，加阿胶、黄芩、苏叶各一钱，五味子十二粒，炙草五分。如因惊伤肾者，加川续断、黄柏（炒）、杜仲（炒）各一钱，五味子十五粒。如因思伤脾者，加白朮钱半，陈皮、香附各一钱，炙草五分。如因喜伤心者，加条芩、黄连、白朮、麦冬各一钱，炙草五分。
　　○又有安胎，用六味加杜仲、续断、五味、阿胶，安胎之圣药也。又方：用白朮、熟地各一两，水煎服。
　　
　　凡胎之不安而有堕者，大抵不外乎属虚、属火二者之间。能知清热养血，无不安矣。
　　
　　此外又有因母病动胎者，但疗母病，则胎自稳。有因触伤动胎，而病及母者，当知安胎，而母病亦愈。
　　
　　二十六、妊娠伤寒
　　凡妊娠伤寒，专以清热和胎为主，各随六经所见表里之证治之。务宜谨慎，不可与常病伤寒同治，以致损胎，遗害不小。
　　
　　凡得伤寒，勿拘日数，但见恶寒、发热、头痛，病在表也，宜用：
　　
　　紫苏和胎饮
　　
　　为主，后照各经之证，加味治之。
　　
　　紫苏　条芩　白朮（各钱半）　甘草（一钱）
　　
　　如恶寒，头痛，项强，腰脊痛，此病在足太阳膀胱经也。本方加羌活、　本、川芎、防风各一钱，连须葱三根，姜引，热服，得汗而解。
　　
　　如恶寒却不发热，只头痛，鼻干，或项强，此病在阳明胃经也。本方加葛根、白芷、防风各一钱，葱白三根，淡豆豉钱半，热服。
　　
　　如寒热往来，头眩，或呕，或心烦胁满，此病在足少阳胆经也。本方加柴胡、人参。
　　
　　呕，加半夏。胸胁满，加枳壳、桔梗各一钱。头眩，加川芎八分，姜枣引。
　　
　　如发热，恶寒，咳嗽甚者，此病在手太阴肺经也。本方加麻黄（去节）、杏仁（去皮）各一钱，葱白三根，姜引，以汗而解。
　　
　　如恶寒无热，腹中痛，吐泻不渴，手足厥冷者，此病在足太阴脾经也。本方加干姜（炒）钱半，白芍（酒炒）一钱，姜枣引，热服。
　　
　　如恶寒，倦卧，发热，手足冷者，此病在足少阴肾经也。本方加独活、熟地各钱半，北细辛八分，姜枣引。
　　
　　如恶寒，手足厥冷，唇口青，遍身头项痛，此病在足厥阴肝经也。本方加归身、吴茱萸（炒）、羌活各一钱，北细辛五、七分，连须葱白三根，姜引，热服。
　　
　　凡得伤寒，勿拘日数，但无恶寒，无头痛，只发热、口燥、咽干而渴者，此病入里，用：
　　
　　黄龙汤
　　
　　为主，各随所见之证加减用之。
　　
　　柴胡　人参　甘草　黄芩（各一钱）
　　
　　如发热口渴，小便不利者，此小肠膀胱病也。本方加白朮钱半，猪苓、赤苓、泽泻、木通各一钱。
　　
　　如发热大渴者，此胃与大肠病也。本方加知母、石膏各钱半，淡竹叶十五个，粳米一撮。
　　
　　如大热，大渴，烦躁，大便不通者，此病在胃也。本方去人参，加枳壳、大黄（煨）各钱半，姜引；若不应，加芒硝一、二钱，以利为度。
　　
　　如发热，口干而渴，心烦不得眠者，或干呕者，此病在胆也。本方加麦冬、花粉、山栀、枣仁各一钱，竹茹二钱。
　　
　　如发热而渴，腹痛自利者，此病在脾也。本方加白朮、白芍、阿胶（炒）、茯苓各钱半，姜枣引。
　　
　　如发热而渴，利下浓血，手足冷者，此病在肝也。本方加归身、白芍（酒炒）、白朮、茯苓各钱半，乌梅二个引。
　　
　　凡伤寒愈后，调理失宜，复发热者，此劳复也。用黄龙东加知母、麦冬各一钱，石膏二钱，淡竹叶十五个，粳米一撮。
　　
　　如饮食失节，复发热者，此食复也。用上紫苏和胎欲加枳实、陈皮、神曲各一钱。如有热证，加黄连（炒），姜枣引。
　　
　　和胎败毒散
　　
　　治天行时气，传染初起，服此解之，亦是妙方。
　　
　　人参　羌活　前胡　柴胡　白苓　甘草　川芎　枳壳　桔梗　黄芩　白朮　苏叶葛根　葱白（各一钱）
　　
　　姜引，热服，得汗而解。
　　
　　加味化斑汤
　　
　　治伤寒热不解，遍身发斑，赤如红锦者。
　　
　　人参　知母（一钱）　石膏（三钱）　甘草　黄芩　栀仁　生地（各钱半）　淡竹叶（七皮）
　　
　　豆豉（一合）
　　
　　水煎服。
　　
　　二十七、胎漏
　　胎漏者，谓既有孕，而复下血也。属气虚血虚，胞中有热，而下元不固也。法宜四君子以补其气，四物以补其血，黄芩、黄柏以清其热，胶、艾以止其血，杜仲、续断以补下元之虚，病自愈矣。
　　
　　安荣养胎汤
　　
　　（新）　治孕妇气血两虚，六脉微弱，不时下血者。
　　
　　人参（少者，以山药四钱炒黄代之）　白朮　归身　熟地　杜仲（姜炒）　阿胶（蛤粉炒。各钱半）
　　
　　艾叶（八分）　条芩（酒炒）　黄柏（炒）　白芍（各一钱）　炙草（七分）
　　
　　姜枣引。或加三七根二钱。如血热甚者，加生地、青蒿、丹皮之属。如骨蒸多汗者，加地骨皮钱半。如热甚而渴者，加石膏二、三钱。如五心热，加元参钱半。如下热便涩者，加栀子一钱。如脾虚不能统血，用加减归脾汤。（方见上堕胎。）如气虚不能摄血，用补中益气汤，（方见上血色。）加阿胶、艾叶、五味子。
　　
　　秘元煎
　　
　　治冲任气虚，不能约制，血滑易动而无火者。
　　
　　山药（炒）　芡实（炒）　枣仁（炒，捣碎。各二钱）　白朮　茯苓（各钱半）　远志（七分）
　　
　　炙草（一钱）　金樱子（去核，二三钱）
　　
　　如气虚，加黄　二钱，或加阿胶、艾叶。
　　
　　安胎散
　　
　　治妊娠偶然伤触下血，或腰痛难忍者。
　　
　　熟地　当归　白芍（炒）　黄　（蜜炒）　阿胶（炒。各钱半）　甘草（炙）　艾叶川芎　地榆（炒黑。各一钱）
　　
　　姜枣引。
　　
　　有一种妇人，受妊二、三个月，经脉如常，但较前略少，脉息滑数，并无病证，是血气旺，而荫胎有余，生子仍不弱，此不必治也。待三月后，经脉方止，至七、八个月而生子者，人但以血止为度，谓不足月，不知妊妇壮实，间有是耳。
　　
　　安胎圣方
　　
　　治气血不足，以致胎漏胎动，宜峻补之。
　　
　　人参　白朮（三钱）　杜仲（姜炒，二钱）　枸杞　茯苓　甘草（炙。各一钱）　山药（炒）
　　
　　归身　枣皮（各二钱）　熟地（三四钱）　麦冬（钱半）　五味（五分）
　　
　　又方：治胎漏如神，名止漏神丹。
　　
　　白朮（五钱）　熟地（一两）　三七根末（七钱）
　　
　　此方用三七根，乃止血神品，补而兼止，故奏效如响。又方：五倍子研末，酒服钱半，神效。
　　
　　二十八、妊妇中风
　　此证有三：或外中风邪，寒热身痛；或肌肉顽痹；或拘挛强直，口噤不语，六脉必浮大有力，皆由表虚，所以虚风得以袭之也。宜以安胎为本，少加搜风之味。又有血虚不能养肝，木动风摇，阴火上炎，鼓动其痰，或僵仆，或昏迷，或发搐，脉必浮滑而数。此由血虚生热，热生风，皆内起之风火。凉血养血，而风火自息也。仍以安胎为主，勿过用中风之药。又有左脉微数，右脉滑大，忽然晕倒，口噤莫言，状如中风，须臾复醒，醒而复发，此名子痫，乃气虚挟痰、挟火而然也。治宜补虚清热，以化痰为主。
　　
　　加味八珍汤
　　
　　治体虚冒风，寒热昏迷等证，六脉浮数。
　　
　　人参（少者，以山药四钱炒黄代之）　白朮　熟地　当归　秦艽（各二钱）
　　
　　茯苓　黄　（蜜炙。各钱半）　白芍（酒炒）　抚芎　甘草（炙）　羌活　防风　黄芩（各一钱）
　　
　　姜枣引，水煎速服，以平为度。
　　
　　养血祛风汤
　　
　　（新）　治血虚生热，热生风，以致拘挛、昏迷等证。
　　
　　当归　山药　生地　沙参　钩藤钩　麦冬（各二钱）　熟地（三五钱）　枸杞（钱半）
　　
　　元参　青蒿　阿胶（蛤粉炒。各一钱）
　　
　　水煎。加竹沥半杯，姜汁四五匙，合服。如痰盛，加胆星二钱，海石二钱，陈皮（去白）钱半。如火盛而痰不降，加童便。
　　
　　二十九、子痫
　　清神汤
　　
　　治孕妇忽然眩晕卒倒，状如中风。脉与证详上中风条。
　　
　　人参（随便）　白朮　茯苓　黄　（炙）　甘草（炙）　麦冬　归身（各二钱）
　　
　　姜枣引。如痰盛，加南星二钱。
　　
　　养血清热汤
　　
　　（新）　治风木为热，痰涎壅盛等证。
　　
　　当归（二钱）　川芎（一钱）　白芍（酒炒，钱半）　熟地（二、三钱）　陈皮（去白）　半夏（姜炒）
　　
　　茯苓（各钱半）　炙草（一钱）　黄芩（酒炒，钱半）
　　
　　加竹沥、姜汁。
　　
　　三十、子烦
　　孕妇烦闷不安者，多由阴血养胎，孤阳独旺，心肺虚热，是以撩乱不宁，或心惊胆怯，谓之子烦。人参麦冬散主之：人参　茯苓　生地　麦冬（各钱半）　黄芩（酒炒）　甘草（炙。各一钱）　竹茹（二钱）
　　
　　食前服。此外又有呕吐痰沫而烦者；又有血积停饮、寒热相搏而烦者；又有时当盛夏，君火乘肺，而烦躁胎动者。宜诊脉察证，不得一概视之。
　　○子烦，竹沥、茯苓服之即效。
　　
　　三十一、子悬
　　孕妇五六个月以后，胎气不和，上凑心腹，胀满疼痛，谓之子悬。此证挟气者居多，能疏气养血，而胎自降而安。然邪之所凑，其气必虚，当知补正，而邪自除。又有由腹内气寒，致令停饮，与气相争，故令腹胀，须以脉之迟数辨之。
　　
　　紫苏饮
　　
　　治胎气上胀，似子悬立而不安者。
　　
　　紫苏（钱半）　陈皮（去白）　大腹皮（洗净）　川芎　白芍（酒炒）　归身　人参（各一钱。
　　
　　少参者，或以山药炒黄四钱代之，或用时下条参、沙参四钱亦可。）
　　
　　炙草（五分）　姜（一钱）　葱白（七寸）
　　
　　水煎服。
　　
　　三十二、子肿
　　孕妇腹大，胸腹胀满，或手足头面浮肿，或小水不利，此由胸中蓄水，名曰胎水。一时发胀，顷刻难安。
　　
　　千金鲤鱼汤
　　
　　治胎中水胀如神，或胎死腹中皆效。
　　
　　当归　白芍　白朮（各钱半）　茯苓（二钱）　陈皮（去白，八分）
　　
　　用鲤煎一尾，不拘大小，去鳞脏，白水煮熟，去鱼，用汁煎药，加生姜五片，空心服。
　　
　　二、三服，水尽胀消，神效。若脾虚不运，佐以四君。
　　
　　三十三、子气
　　孕妇有六、七个月，两足肿大，行步艰难，或脚指间有黄水出，此名子气。与子肿在上半身者不同。轻者待子生后即消，不治亦可，重者须为调治。
　　
　　天仙藤散
　　
　　治孕妇下体肿胀，或足指间出水，似有水气。
　　
　　天仙藤（洗，略炒）　香附（炒）　陈皮　甘草　乌药（各二钱）
　　
　　加生姜、木瓜、苏叶各七分，日三服。若因脾胃虚弱，恶食便泄，宜兼六君子汤。如中气下陷，用补中加茯苓。
　　
　　茯苓汤
　　
　　白苓　白朮　乌药（各钱半）　香附　陈皮（各一钱）　炙草　苏叶（各五分）　木瓜（八分）
　　
　　姜引，空心服。
　　○如妊妇至八、九个月，胫腿俱肿，非水气比，（小便短，属蓄水；小便清长，不属水。）不可以水病治，宜用上方。凡有此者，必易产，因胞脏中水血多，不能燥胎故也。
　　
　　初妊即肿，是水多，儿未成，恐胎坏也。
　　
　　三十四、子满
　　孕妇至八、九个月，胎大满腹，坐卧不安，谓之子满。
　　
　　束胎饮
　　
　　白朮（二钱）　子黄芩　苏叶　枳壳　大腹皮（洗净，各一钱）　砂仁（和壳略炒研，五分）
　　
　　炙草（四分）
　　
　　姜引，空心服。要知此证系富贵之家奉养过浓，而胎大难产者，可早服十余剂。若体虚弱，及淡薄家，决不可用。
　　
　　三十五、子淋
　　孕妇小便少，点滴涩痛为子淋，膀胱、小肠虚热也。虚则不能化气，热则不能通利，由气血聚养胎元，不及敷荣渗道，遂膀胱郁热所致，宜滋肾以清热也。
　　
　　安荣散
　　
　　当归　白芍　人参　麦冬　石斛　通草（各一钱）　山栀（七分）
　　
　　空心服。此方内原有滑石，恐下坠，故更之。或改用木通、生地、条苓、甘草梢、麦冬、沙参、赤芍各钱半，淡竹叶十五皮，灯心四分，水煎服亦可。
　　
　　三十六、孕妇尿闭
　　（附：遗尿）
　　
　　古来谓此证为转胞，多用滑利药，鲜效。因思胞不自转，为胎堕所压，胎若举起，胞系自疏，水道自通矣。宜补中益气汤，服后探吐，以提其气，气通而小便自下矣。但贫家不能办参，即三、五、七分，不能有力。（探吐法，载小便闭门。）余有一法，试之即愈。有胎堕而小便闭者，此属急证，一刻难过，用板一块，将孕妇仰卧板上，头上用枕，于脚头渐渐贴高七、八寸不等，以胎系圆物，自必旋转而上，离开一、二寸，则膀胱不压，小便即通矣。用药者，恐不能如此之捷而妙。通后即当大补元气，恐胎又堕也。
　　
　　大补元气汤
　　
　　（新）　治胎下坠，宜急服多服，乃妙。
　　
　　黄　（酒多炒，一两）　人参（或以山药五、六钱炒黄代之。）　白朮（二钱）
　　
　　甘草（炙，一钱）　升麻（淡盐水炒，一钱二分）　杜仲（姜水炒，二钱）
　　
　　姜枣引。若气滞，加陈皮。或兼血虚者，加当归二钱，酒炒白芍钱半。
　　
　　凡妊妇遗尿不知，用白矾五钱，牡蛎（　）一两，共研末，酒调服二钱。
　　○又方：鸡毛烧灰，米酒服一匙。
　　○又方：桑螵蛸（蒸焙）二钱，益智仁五钱，共为末，米饮下。
　　○此证若脬中有热，用加味逍遥散。（方载上第九内。）若脾肺气虚，用补中益气汤（方载上第七内。）
　　
　　加益智仁。若肝肾阴虚，用六味地黄丸（方载上第二内，）加五味、牡蛎、益智仁。
　　
　　三十七、子鸣
　　九个月，十个月，胎气已定，子在腹中鸣者，……治法，或令母拜状一刻，或以豆撒地，令母逐一拾之，……则止矣。
　　
　　三十八、子喑
　　喑者，谓有言无声，非绝然之不语也。肾脉入肺，循喉咙，系舌本，而为声之所由出也。
　　
　　因胎气肥大，阻肾上行之经，故间有之。十月分娩后，而自能言也，不必加治，人亦勿虑。
　　
　　三十九、尿血
　　妊妇劳伤经络，热乘于血，血得热，则渗入脬，故尿时痛而下血。宜四物加山栀、发灰，或加阿胶、熟地、麦冬、五味之类。
　　
　　四十、妊妇恶阻
　　恶阻者，心有所恶而食呕阻也。其证：脉息平和，心闷头眩，恶食嗜酸。因气血积聚以养胎元，而五味不化，中气壅滞，秽腐之气上攻于胃，以致呕逆。法当散郁清热，不可过用辛药。若愈止愈吐，仲景法，停药月余自安，以为妊妇常病。
　　
　　加味茯苓半夏汤
　　
　　（新）　治妊妇恶阻。
　　
　　陈皮（去白，一钱）　半夏（二钱，姜炒，则不动胎，为健脾化痰主药）
　　
　　茯苓（三钱）　甘草（炙，一钱）　砂仁（炒研，八分）　白朮（钱半）
　　
　　姜枣引。或只用茯苓、半夏、白朮各二钱亦可。姜一钱，枣三枚。若瘦人兼热，加麦冬、竹茹。或脉滑数之甚，加黄芩。
　　
　　参橘饮
　　
　　治呕逆不能食者，六脉虚滑，须补气清热以保胎也。
　　
　　人参（一钱）　白朮（二钱）　炙草（一钱）　橘红　紫苏　麦冬　黄芩　竹茹　生姜（各一钱）
　　
　　广香（五分）　茯苓（钱半）
　　
　　枣引。或加半夏二钱（姜炒）。经云：「有故无殒」，又谓胎前须顺气者，是也。
　　
　　和中理脾汤
　　
　　（新）　治恶阻兼腰痛者，防胎下堕，宜以和中理脾为主，不可升举。盖呕逆气已上升，药再上升，则犯有升无降。上更实，而下更虚，益促其堕矣。
　　
　　当归　熟地（姜汁炒。各二钱）　白芍（酒炒，钱半）　川芎（一钱）　陈皮　甘草　黄芩（各一钱）
　　
　　半夏（姜炒，钱半）　白朮　杜仲（盐炒。各二钱）　茯苓（钱半）
　　
　　姜三分，枣三枚，水煎，空心服。
　　
　　四十一、妊娠腹痛
　　此病或素有冷疼，或新触风寒，邪正相击而并于气，气上则冲心，气下则攻腹。若脉证俱有寒邪，须照上伤寒治法，否则为胎痛或小腹重坠。洁古、丹溪，俱以血虚治之，用熟地六钱，当归一钱，水煎服。若不应，加参、朮、陈皮。或中气下坠作痛者，用补中益气汤。如偶有所伤，胎动切痛，喜热喜按者，用带壳砂仁，和皮炒淡黑色，为末，酒下二钱，不饮酒者，米汤下。腹中觉热，胎安痛止，极效。若小腹寒甚，如扇风之凉，加附子二、三钱，以温下焦。勿疑动胎，以有病当也。
　　
　　四十二、妊妇霍乱
　　此病因寒热之感，邪正交争，故心腹绞痛。如邪在上胃脘，则心痛而吐。邪在下胃脘，则当脐痛而利。若在中，则腹痛，而吐利俱致。吐多伤气，利多伤血，气血俱伤，子母不安，此危证也。
　　
　　加味紫苏和胎饮
　　
　　紫苏叶（红者真）　条芩　甘草（各一钱）　白朮（钱半）　陈皮　藿香（须梗连叶者真。各八分）
　　
　　砂仁（五分）
　　
　　热服。若痛而不吐不泄者，名干霍乱，杀人。须参阅霍乱门救法。（在十五卷。）
　　
　　四十三、妊妇泄泻
　　此证虽不无风寒暑湿之外感，饮食生命之内伤，然属于脾亏者，乃其本也。盖血统于脾，血拥胎元，则脾阴虚，而食不运化，故作泄也，总以补脾安胎为主。
　　
　　加味四君子汤
　　
　　人参（少者，用山药四钱炒黄代之）　白朮（二钱）　茯苓（钱半）　炙草（一钱）　白芍（一钱）
　　
　　如脉实而热者，必烦躁、舌黄，加黄芩一钱。如脉虚尿清，或腹痛喜按，谷食不甚化者，加干姜（炒）五七分，乌梅一个，或加肉豆蔻一钱。如小便短少，口渴，属湿热者，加荜四钱，广香（煨）三分。至于扁豆、藿香、诃子之类，俱可加用。
　　
　　四十四、妊妇痢疾
　　此证或伤生冷，或伤湿热，致令腹痛。伤血则赤，伤气则白，血气俱伤，则赤白相杂。
　　
　　至若胎坠而不能升举者，中气下陷，大用补中汤而自安，切勿用顺气行气之药以耗气也。
　　
　　况有似痢非痢者，由脾气虚不能渗湿，肾气虚不能闭藏，勿以有形之假滞而伤无形之元气，则得矣。
　　
　　归芍汤
　　
　　（新）　治妊妇腹痛下痢，里急后重，脉洪有力，证属热者。
　　
　　当归（二钱）　白芍（钱半）　黄芩　黄连　陈皮（各一钱）　广香（三分）
　　
　　如痛甚则下，加大黄钱半，空心服。
　　
　　黄连阿胶汤
　　
　　治妊妇久痢，以清热和胎为主。
　　
　　黄连（炒）　阿胶（炒）　白朮　茯苓（各一钱）　木香　干姜（炒。各五分）
　　
　　炙草（七分）　乌梅（二枚）
　　
　　姜枣引。如脉实有热者，减干姜，或加当归、白芍各钱半。
　　
　　单方
　　
　　治妊妇绞痛下痢，用鸡子一枚，乌鸡子更妙，开孔去白留黄，入黄丹一钱，纸封煨干为末，米汤下。……
　　
　　四十五、妊妇咳嗽
　　此证有因外冒风寒者，发热恶寒，鼻塞流涕，宜用发散。
　　
　　加减参苏饮
　　
　　人参　紫苏　陈皮　茯苓　甘草　枳壳　桔梗　前胡　黄芩（各一钱）　生姜（六分）
　　
　　薄荷叶（三分）
　　
　　水煎，热服，得微汗而解。
　　
　　人参阿胶散
　　
　　治久咳不已，谓之子咳。引动其气、恐防坠胎。
　　
　　人参　白朮　茯苓　炙草　苏叶　阿胶（蛤粉炒）　桔梗（各一钱）
　　
　　水煎服。
　　
　　百合散
　　
　　治妊妇咳嗽，心胸不利，烦满不食，胎动不安。
　　
　　百合　紫苑　麦冬　桔梗（各钱半）　桑白皮（一钱）　甘草（八分）　竹茹（一钱）
　　
　　水煎去滓，入蜜二匙，再煎一、二沸，食后温服。
　　
　　四十六、妊妇疟疾
　　此因气血虚损，风寒得以乘之。风为阳邪，化气而为热；寒为阴邪，化气而为寒；阴阳并挟，寒热互见。治宜轻解表邪，以大补气血为主。
　　
　　清理汤
　　
　　（新）　治疟疾寒热。
　　
　　柴胡（钱半）　桂枝　知母　黄芩　归身　甘草　白豆蔻肉（微炒，研。各一钱）
　　
　　白朮（二钱）　生姜（钱半）
　　
　　水煎，疟前二时服。若寒重，桂枝、生姜各加一钱。若热重，黄芩、知母各加一钱。头到轻煎，服后煎二到，加常山（酒重炒）钱半，草果仁（饭包煨，研）八分，乌梅二个，半水半酒重煎，疟前一时服。若早服，药性已过；若迟服，疟疾已发，俱不得效。此际须当酌量为妙，凡病疟者，于此留神。
　　
　　四十七、妊妇中暑
　　凡盛暑时，中其暑热之毒，六脉迟弱，发热自汗，口渴气短，精神昏愦，四肢倦怠，宜作虚治，勿用凉药。
　　
　　清暑安胎汤
　　
　　（新）
　　
　　人参　白朮（钱半）　炙草（一钱）　黄　（蜜炒，二钱）　当归　山药（炒。各钱半）
　　
　　麦冬（一钱）　五味子（十三粒）
　　
　　姜枣引。或用清暑益气汤亦妙。（方载暑证门。）
　　
　　四十八、妊妇腰痛
　　此证多属劳力所致。盖胞系于肾，伤则腰痛，或至小产，故宜以安胎为主，胎安而痛自愈，痛愈而胎能安。
　　
　　加减六味丸
　　
　　（新）　治肾虚腰痛，或入房不节，致伤胞系而痛者，必脉大而空，两尺更甚。
　　
　　熟地（三五钱）　山药（二钱）　茯苓（一钱）　枣皮（钱半）　杜仲（盐水炒，二钱）
　　
　　枸杞（二钱）　五味（三分）
　　
　　空心服。如脉缓，遇天阴而痛者，湿热也。腰重如带物而冷者，寒湿也。脉涩而日轻夜重者，气血凝滞也。脉浮者，风邪所乘也。脉实者，闪挫也。临月腰痛如脱者，将产也。详言所因，宜照脉照证治之。
　　
　　四十九、妊妇失血
　　血以壅养胎元，或七情六淫，一有所感，则气逆而火上乘，血随而溢也。然有虚实之分：实火当清热以养血；虚火当滋阴以补水，则血可安而胎可固。若泛用行血、消血之剂，祸不旋踵。
　　
　　清热养荣汤
　　
　　（新）　治血热妄行，或吐或衄或下，皆可频用急服。
　　
　　生地（二钱）　熟地（五钱）　白芍（酒炒，钱半）　麦冬　阿胶（蛤粉炒）　青蒿　当归（血虚有热者宜少用。各一钱）
　　
　　水煎。调发灰、棕灰、百草霜、蒲黄（炒黑）等分研匀，共二钱，或再加童便半杯更佳。
　　
　　归地滋阴汤
　　
　　（新）　血虚妄行，胎动不安，可以多服，以平为度。
　　
　　熟地（五、七钱）　当归（去尾，三、五钱）　白芍（酒炒，钱半）　蜜　（二、三钱）
　　
　　杜仲　白朮（各钱半）　山药（二钱）　枸杞　阿胶（炒。各一钱）
　　
　　煎就，照上方发灰等四味调服。
　　
　　五十、妊妇气喘
　　此证有外感风寒，而客邪胜者，宜发散自愈。若脾虚四肢无力，肾虚腰痛膝软，猝然气喘，此脾肺素亏，母虚子亦虚，肾气不归元，而上乘于肺也，宜以补肺为主。而一切辛辣破气者，决不可用。
　　
　　参苏饮
　　
　　治妊妇一切风寒外感，至稳神效。
　　
　　人参　苏叶　干葛　前胡　陈皮　枳壳　半夏（姜汁炒）　茯苓（各一钱）　桔梗甘草（各八分）　木香（五分）
　　
　　姜枣引，热服。
　　
　　补中汤
　　
　　治脾肺虚，而肾气不归元，以致气喘者。
　　
　　人参（少者，重用沙参四钱）　当归　蜜　白朮（各钱半）　炙草（八分）　陈皮（八分）
　　
　　五味（十五粒）
　　
　　姜枣引。如气滞作胀，加砂仁、香附之属，或沉香亦妙。
　　
　　五十一、妊妇悲伤
　　妊妇脏燥，无故悲伤，像如神鬼所凭，此属肺病。脏燥者，肺之脏燥也。胎前气血，壅养胎元，则津液不能充周，而肺为之燥，当补母，以脾为肺之母也。若作实证治，一刻危亡。
　　
　　枣麦甘草汤
　　
　　治脏燥悲泣。
　　
　　大枣（十枚）　小麦（一碗）　甘草（三钱）
　　
　　水煎，温服。或用八珍东加竹茹、麦冬、小麦，姜枣引，亦妙。前方，仲景用大枣、甘草以补脾；后方，立斋用八珍以补气血；加竹茹、麦冬以清热，更发前人之所未尽也。
　　
　　五十二、鬼胎
　　鬼属虚无，岂能袭人胞宫，而得成形者乎！此由本妇邪思蓄注，血随气结而不散；或冲任滞逆，脉道壅瘀而不行，是即血　气瘕之类耳，宜以　瘕之法治之。（详见本条）
　　
　　凡妇人经候不调，即为调补，必无是病。若其既病，亦宜以调补元气为主，而继以去积之药乃可也。……
　　
　　决津煎
　　
　　（方载经期腹痛）　此补中兼行，可泻假胎而不伤元气也。
　　
　　通瘀煎
　　
　　治血凝滞，致成胀满，欲去而不峻猛，可无虑也。
　　
　　归尾（三钱）　山楂　香附　红花（新者，炒黄。各钱半）　乌药（一、二钱）
　　
　　青皮　泽泻（各一钱）　木香（五分）
　　
　　酒引。如寒滞者，加肉桂。如火盛者，加炒栀子。微热者，加白芍。血滞者，加牛膝。血瘀滞者，加桃仁，或加苏木、元胡之类。如大便燥结者，加大黄，或加芒硝、蓬术亦可。
　　
　　夺命丹
　　
　　治血　既已调补，而欲直除其病者，用此立下。
　　
　　附子（炮，五钱）　干漆（碎之，炒令烟尽）　牡丹皮（各一两）
　　
　　共为细末，另用大黄末一两，以醋一碗熬成膏，和前药为丸，温酒吞五七丸。
　　
　　一方：治妇人血虚者，加当归一两。此方亦能下死胎胞衣。
　　
　　五十三、治邪祟法
　　除邪方
　　
　　治妇人……言笑畏人，心神昏迷，用雄黄研末二两，松脂四钱，溶化为丸，于火笼烧烟，令病者坐于上，去衣，以被蒙之，露头在外，不过三剂自断。仍以雄黄、防风、五味等分为末，或加人参更妙，每旦用井水调服。
　　
　　又方：用绳扎缚两手一把，以艾揉熟，于两大指甲与肉连处，在指甲内角上共烧，一炷至三五炷。……此名鬼俞穴，最灵最妙。
　　
　　又方：……用鹿角磨汁，酒调服……
　　卷十五　妇科（下）
　　胎产门
　　五十四、胎产神法
　　（文略）
　　
　　五十五、弄胎试胎
　　胎至八九个月间忽然胎动腹痛，三两日前，或痛或止，即胎水已下，而腰不甚痛，脉未离经，（离经之脉一呼一吸或五六至。）此非产也，名曰弄胎。或一月前，或半月前，忽然腹痛，如欲产而不产者，名曰试胎，亦非产也。但当宽心候时，不得误认。
　　
　　五十六、产听自然
　　生产本造化自然之理，原非难事，原非险事。试观草木鸟兽，初未有艰难者，何独至于人而异之！况人为万物之灵，其玲珑寻路而出，当必有十倍于百物者矣。然而世亦有生产而危者，其故何也？盖由自己致之，而稳婆亦不能无其责也。何以言之？如妇腹痛，儿方破胞而出，自无主见，而稳婆又催云：快着力，快逼气，则儿直下而逆生矣。儿方转身，又着力，又逼气，则儿横下而手出矣。儿之搏身未正，又着力，又逼气，则儿不偏左即偏右，抵住头而不得下矣。若听其自然，或迟至一日、二日，即三五日无妨。安心定气，要坐则坐，耍行则行，耍睡则睡，勉强忍痛，进其饮食，以保养精神为第一。莫听稳婆逼迫，莫听傍人言诸，或速或慢，自有时候。而自己亦要思生产人之常事，勿求速于离身，总不着力，不逼气，自无有逆生、横生之祸也。再看百物生产时，不知着力，不知逼气，便物物好，子母安，何反人之不如物乎！妇人或不能知，前辈一一讲明为妙。
　　
　　五十七、难产源流
　　（共九条。）
　　
　　凡将产，最戒曲身侧卧。腹痛时，宜强为站立。若稍缓，便散步行动，或凭几立，庶儿得以舒展寻路。倘曲腰则身难转，侧卧则门遮闭，再转再闭，则子必无力，自至难产。……当产时痛如未痛，行立坐卧，令人莫知，痛极转热，百节松活，一刻即产，胞衣随下，何尝有难产者乎！凡生产以气为主，以血为辅，气行则血行，气滞则血滞。富贵之家，惟恐劳动，怠惰自安，所以气滞而血亦滞，胎不转移，以致难产。即如贫家之人，勤动劳苦，生育甚易，非明征乎！凡产育之时，气以行之，血以濡之，然后子宫滑溜，犹之鱼必得水而后行也。胞浆未下，但只候时。若胞浆破后，一二时辰不生，必其胎元无力，或体素虚弱，或时当中年，或生育烦多，或遇病后气血不足。愈迟则浆必愈干，力必愈之。此际惟有大补气血，正是催生妙药，多多益善。更须以母鸡煮汤，加粳米作稀粥与食，不得多食肉食。由是气血充畅，精力健旺，不期下而自下矣。倘不知此，而妄用行气重坠之物，多致血亏气陷，反为大害。
　　
　　生产有迟缓而不下者，举家忧疑，……使产妇惊恐忧虑。盖惊则神散，忧则气结，产亦艰难。人当明其时候未至，惟宽心以候之，不必仓皇以自误也。
　　
　　古者妇人有孕，即居侧室，不共夫寝，以淫欲最所当忌。盖情欲一动，气血随耗，火扰于中，血气沸腾。三月前犯之，则胎动小产，三月后犯之，不惟胞衣浓而难破，而且子夭，而多痘毒疾厄。试观物类，一受胎后，牝牡绝不与交，所以胎产俱易，而人则不能禁绝，以致多有艰难之事。
　　
　　胎之肥瘦，气通于母，母之所嗜，即胎之所养也。如恣食浓味，不知节减，故致胎肥而难产。常见糟糠之妇，易产可知。冬月天冷，产妇经血，得冷则凝，致儿不能下，此害最深。
　　
　　务令下部衣裙宜浓，满房有火，令产妇向火，脐下腿膝间，暖则血行，儿易生也。
　　
　　盛夏天热，不可冲风取凉，以犯外邪。又不宜热甚，致令烦渴血最。房中宜洒凉水，产妇或可少与凉水，暂以解热，自必易产。
　　
　　临产时，凡丧服秽浊人，……莫令入房。惟老成解事，曾经生长者，一二人足矣。俗忌多一人入房，则多一时迟延。
　　
　　五十八、稳婆
　　凡产时之用稳婆，原欲扶持产妇，及儿产接生，原非可以催生者。而亦有无良之人，一进屋时，有多少科派。一近产妇，有多少做作。揉之夺之，使之努力。不知时候未至，用力罔然，且有逆生横产之祸。又有故为哼讶之声，或轻事重报，以显己能，以图酬谢。因致产妇惊疑，害尤非小。所以凡用稳婆，必先择老成忠浓者，预为嘱之。及至临盆，务令从容镇静，不得用法催逼。更有稳婆害人者，私以手指掐破水衣，极要关防。思欲急完此家，恐有他家邀者，极误大事。
　　
　　五十九、产候
　　夫肾系于腰，胞系于肾，所以产时必痛极连腰。产妇手中指本节跳动，眼中如火，谷道迸急，胞水或血俱下，脉见离经，或沉细而滑，此是当生时候。待儿头已至产门，的的确确，可以用力送出。否则惟有静待，即迟些亦不妨事。如数候未至，切不可性急乱事。
　　
　　六十、进饮食戒喧闹
　　凡将产时，须进饮食，戒喧闹。盖进饮食（宜母鸡汁煮粳米稀粥。）则气充胆壮，免至饥渴之力。或临产时，大慌小乱，闲杂人往来，交头接耳，言三语四，孕妇恐怖，以致难产。嗣后但令一二惯熟稳婆，嘱令在房扶持。平素所用催生术法，毫不可用。又要知不用他法，恐防丧心贻害，此事亦有，不可不知。
　　
　　备拣生产良方：
　　
　　佛手散
　　
　　（亦名芎归汤）治妊妇腹痛将生。或先期依方多服，自无产厄。
　　
　　川芎（二钱。大而里白，亦名真芎，此川产也。小者名抚芎、系江南产者，非是）
　　
　　当归（用身，五钱）
　　
　　水煎，频服。若难产，或三五日不下垂死者，加男女生发一握，烧灰存性，龟壳一个，酒炙黄，二味研末，前药煎就，下末三钱调服。
　　
　　达生散
　　
　　治妊娠临月，服十剂则易产。或稍加砂仁、枳壳。
　　
　　人参　白朮　当归（各钱半）　白芍（酒炒）　陈皮　紫苏　炙草（各一钱）　大腹皮（酒洗，晒干，钱半）
　　
　　水煎服。若无参，加蜜　一两。
　　
　　加减八珍汤
　　
　　治浆水来多，胎干不得下，肢体倦怠。
　　
　　人参　白朮（三钱）　茯苓（钱半）　炙草（一钱）　当归（三钱）　白芍（钱半，酒炒）
　　
　　熟地（三钱）　黄　（蜜炒，五七钱）　肉桂（一钱）　干姜（炒黄，八分）　牛膝（二钱）　红花（三分）
　　
　　益母草（一两）
　　
　　姜枣引。次煎浓葱汤，令稳婆洗产户，使气上下通肠。更用菜油、滑石、涂产户。
　　
　　大补荣卫汤
　　
　　治气血虚弱，或胞浆下而不生者，干枯所致。
　　
　　人参（随便）　黄　（蜜炒，三两）　当归（去尾，二两）　川芎（三四钱）　益母章（用赤花者，一两）
　　
　　浓煎汤，频频服之。如无参，加附子一钱，以助药力。
　　
　　滑胎煎
　　
　　治胎气临月，宜常服数剂，以便易生。
　　
　　当归（三、五钱）　川芎（七分）　杜仲（盐水炒，二钱）　熟地（三钱）　枳壳（七分）　山药（二钱）
　　
　　白朮　益母草（各钱半）
　　
　　或加连根葱白为引。
　　
　　脱花煎
　　
　　治临盆不下，或产难经日，服此催生最佳。
　　
　　当归（七钱）　肉桂（八分）　川芎　牛膝（各二钱）　车前子（钱半）
　　
　　热服。或加红花三分，或加滑石末二钱。
　　
　　催生保产万全汤
　　
　　以补气血为主，而佐以温中散瘀下降之品，则力能健运，此不催之催也。
　　
　　人参（随便）　当归身（去尾，三钱）　川芎（一钱）　桃仁（十三粒，不去皮）　干姜（炒焦，钱半）
　　
　　甘草（炙，六分）　牛膝梢（二钱）　红花（酒炒，三分）　肉桂（去皮，七分）
　　
　　枣引，水煎，温服。
　　
　　六十一、论生产凶证
　　（共七条。）
　　
　　妊妇生育，依前方论，自无凶险之证。间有气血不足，未曾调补于先，临事无主，或者错误在后。古圣垂法救人，须当明析胸中，乃能备用，而有济于人也。
　　
　　其证之凶，因坐草太早，或胞浆虽破，儿身未转，或转未正，被母努力一逼，以致足先来者，谓之逆产；手先来者，谓之横产；或漏其肩与耳与额者，谓之侧产；或被脐带缠绊，不得下者，谓之碍产。此外又有盘肠生，及死胎、停衣诸证。能一一救之，乃为胞与天下之仁者也。
　　
　　逆产者，儿方破胞而出，被母努力一逼，所以直下；或者气血不足，儿无力转身，亦或有之。此际儿直下，不少停留，宜稳婆实时抡出，以救其母。若脚出而不即下，宜令产母仰卧，定心定神，不可惊怖。却用惯熟稳婆，剪去手甲，以香油润手，将儿足轻轻送入，又再推上，儿必搏身。随服大补荣卫汤，身转头正，然后扶掖起身，用力一送，儿即生矣。母子俱全，此在稳婆之良。若粗蠢人，不可用也。古有以针刺足心，及盐涂之法，决不可用，儿痛上奔，母命难存。
　　
　　横产者，儿方搏身，被母努力一逼，所以横下而手出矣。宜令产母仰卧如前法，将儿手轻轻送入，又再推上，摸定儿肩，渐渐扶正，令头顺产门，随服大补荣卫汤，然后扶掖起身，用力一送，儿即生矣。忌用针刺，勿泥古法。
　　
　　侧产者，因儿未顺生路，被母努力一逼，所以儿头偏在一边，虽似露顶，实额角也。亦照前法，以手轻轻拨正，仍服前方，起身用力，儿即生矣。
　　
　　碍产者，儿身虽顺，门路虽正，但不能下，乃因儿转时脐带绊肩而然。令产母仰卧，以手轻推儿上，乃用中指按儿两肩，理顺脐带即生。
　　
　　盘肠产者，临产母肠先出，子产而肠未收，故曰盘肠产。盖由平日气虚不能敛束，血热易于流动，下元不固，关键不牢致于此。救治之法，于子下衣来之后，令产妇仰卧，稳婆先将子肠温水洗净，然后托起，轻轻送入，推而上之，却令产妇两足夹紧谷道，其肠自安者，上也。或用蓖麻子四十丸粒，去壳捣烂，敷在顶心，待肠收尽，而急去之者，次也。或用冷水和醋喷面，一喷一收，渐次取之，又其次也。嗣后宜于无孕时多服地黄丸，加五味子两半，肉桂二两，以固下元之关键。及有孕之时，宜服补气凉血之剂。于八月之时，再服八物汤加诃子、瞿麦、粟壳十余剂，庶可免有后患。如滑胎瘦胎之药，毫不可服。
　　
　　六十二、子死腹中
　　凡子死腹中者，或儿当生时被母护痛，两足不开，夹其头而死者；或扶掖之人，紧抱其腰，伤胎而死者；或因产难，胞浆已干，生路渐塞，子不得出，气闭而死者；或因生路不顺，若横侧等证，稳婆粗率，用手莽撞，反伤其子而死者。但察产妇，唇红舌黑，母活子死。腹中阴冷重坠，或秽气上冲，子死腹中的矣。急用加味五苓散、夺命丹，取去死胎，以保其母，随加调补，自愈。若舌青，而唇面俱青，则子母皆危之兆也。（下胎方载后。）
　　
　　六十三、胞衣不出
　　胞衣不出，或因产母力乏，气不能传送者；或因血少，干涩而难下者；有以恶露流入胞中，胀滞而不出者。此惟老成稳婆以手循脐带而上，摸觉胞衣，稳擒带下，甚不费力。若未下，可寻路上破草鞋一只，将脐带仔细系定，外加绳线再扎，务宜紧固，（又要知脐带脆而滑，须当斟酌。）然后断脐洗儿。若先断，倘带一缩入，其害不小。嘱令产妇，任其坐卧，胞衣自下。有过旬日而烂下者，屡试不误。若不断带，使子气贯入衣中，衣转浮胀难出。倘天寒之时，更不便于子也。（下衣方载后。）
　　
　　备拣能救生产凶证良方（附：下死胎、下胞衣方。）
　　
　　大补荣卫汤
　　
　　（方载上）　治逆产、横产等凶证。稳婆已经推儿向上而正，须补气血，产妇方能送下，子母两全。
　　
　　加味地黄丸
　　
　　治盘肠生后，无孕时，宜服此以固下元。
　　
　　地黄（八两，用砂仁四钱研末，用酒蒸晒九次，忌铁。）　山药　枣皮（酒蒸。各四两）
　　
　　茯苓（三两）　丹皮（两半）　泽泻（一两二钱，盐水浸晒。）　五味子（两半，微炒）　肉桂（二、三两）
　　
　　先将地黄、枣皮捣化，然后加药末，炼蜜为丸，每早用淡盐水送八钱。
　　
　　气血双补汤
　　
　　（新）　治盘肠生后，有孕时，宜服此以补气血。
　　
　　黄　（一、二两，蜜炒）　白朮（七钱）　当归（五钱）　白芍（醋炒，二钱）　五味（三分）
　　
　　杜仲（盐炒，二钱）　川续断（钱半）　升麻（蜜炒，四五分）
　　
　　如血分有热，加生地（酒浸）钱半，分量称足。须多服为妙。或加附子五分。
　　
　　加味八物汤
　　
　　治胎至八丸个月，服十余剂，免再有盘肠生者。
　　
　　人参（少者，以蜜炒黄　一两代之）　白朮　当归（各二钱）　茯苓　炙草　川芎（各一钱）
　　
　　熟地（三钱）　诃子（煨）　瞿麦（各钱半）　粟壳（八分）　白芍（酒炒，钱半）
　　
　　水煎，多服。
　　
　　加味五苓散
　　
　　治子死腹中，用此下之，并下胞衣。
　　
　　白朮　茯苓（各三钱）　泽泻　猪苓　肉桂（各二钱）
　　
　　半酒半水（水须顺流取之。）　煎就，加朴硝四钱再煎二三沸，热服。死胎立下，并下胞衣。
　　○或单用朴硝三钱研末，以热酒热童便调服，立下。
　　○又方：用蓖麻子四粒，巴豆一粒，麝一分研贴脐中并足心，死胎即下。……○又方：用斑蝥三枚，略烧研末，水服，立下。
　　○又方：用桂心二钱为末，童便酒调服，神效。若加麝三分，更快。
　　
　　夺命丹
　　
　　下死胎，并治胞衣、瘀血、胀满难下。此方有回生之功，用之必效。
　　
　　附子（炮，五钱）　干漆（研之，炒令烟尽）　丹皮（各一两）
　　
　　若下死胎，加当归一两。上为细末，用大黄末一两，以醋熬膏，和前药为丸，温酒下三四十丸。其丸勿令泄气。
　　
　　牛膝散
　　
　　治胞衣血胀不下，腹中痛，用此腐化而下，缓则不及。
　　
　　牛膝梢（三钱）　川芎　蒲黄　生地（各二钱）　当归　肉桂（各钱半）　朴硝（三、四钱）
　　
　　姜引。
　　
　　备拣古来治产难至简至稳神方，以便取用。
　　
　　产难，用鳖甲烧存性，研末，酒服三钱，立生。
　　○又方：于路上捡破草鞋一只，用前半节，洗净焙干，烧灰存性，酒服二钱，即产。……○又方：十二月兔脑髓去皮膜，研如泥，母香丁、明乳香各研末一钱，麝二分，共三味，以兔脑和为丸，作八粒，阴干，油纸密包，温汤下一丸，即产。……○又方，蝉脱烧灰存性，水服一钱，即下。
　　○又方：桃仁一个，劈开……吞之即生，奇方。……○又方：用乳香（拣通明者）五分为末，腰痛甚时，以新取顺流水（勿逆取。）煎一大盏化下，醋引。产妇两手各握石燕一枚，须臾遂生，神方。
　　○又方：用兔毫败笔头一枚，烧灰存性，生藕汁一盏调服，立产。
　　○又方：用兔毫败笔头三个，烧灰存性，金箔二十胀，以黄蜡和丸，酒服，第一方也。
　　○又方：用生附子为末，醋调涂右足心，即生。
　　○又方：用冬季兔头烧灰存性，葱白汤调下一钱，立生。
　　○又方：于欲产时，用黄蜀葵子三钱研末，酒调服，遂产。
　　○下死胎，用鸡子黄一枚，姜汁一合和服，立下。
　　
　　备拣古来下胞衣至简至稳神方于后，以便取用。
　　
　　本条上有加味五苓散、夺命丹二方，下衣最妙。又方：用报母桐树根皮，（其树三月发叶，叶上间有小泡，乡人采叶养猪。）取流水（水下流，依水顺取。）煎服。或将根皮破至二块、三块，衣亦照块而破下，大奇。
　　○又方：用旧扇烧灰，酒调下。
　　○又方：用产妇鞋底炙热，熨腹上下，即出。
　　○又方：用皂角刺烧为末，每用一钱，温酒调服，立下。
　　○又方：以本妇头发梢吞入喉中作呕，则衣自落，亦能下胎，甚效。
　　○衣不下，将来欲死，用吐狗一枚煮灌，即出。……○又方：以草纸绕烟熏鼻，即下。
　　○又方：饮热童便一碗，立下。
　　
　　六十四、论产门不开不闭子宫不收
　　产门不开，由交骨紧也。绿阴不足，则气不达，所以不开，产必艰难。宜加味佛手散，（方载上六○内）补而开之，大有奇效。加柞木枝五钱，妙。产门不闭，由气血大虚，不能收摄，用十全大补汤（方载上第三内。）加五味子一钱。或痛而觉热者，宜：
　　
　　加味逍遥散
　　
　　当归　白芍　白朮　茯神　甘草　柴胡（酒炒。各钱半）　加丹皮、栀子各七分。
　　
　　子宫不收而外坠者，乃元气之下陷也。宜补中益气汤（方载上第七内。）加醋炒白芍，敛而举之，外以黄　煎汤熏洗。
　　○又方：用荆芥、藿香、臭椿根皮煎汤熏洗，神效。
　　○治产后子肠不收，用枳壳、诃子、五倍子、白矾煎汤熏洗；若不收，灸头顶中为百会穴数壮。
　　○又方：用蓖麻子仁十四粒，研烂，涂顶心，入即洗去。
　　
　　硫黄汤
　　
　　治产门不敛，阴户挺出。
　　
　　硫黄（三钱）　菟丝子　吴茱萸（各二钱）　蛇床子（钱半）
　　
　　煎汤频洗，外用硫黄、乌贼骨、五味子等分研末，掺患处，日三易。
　　
　　又方：用锻石炒红，淬水熏洗。
　　
　　产后门
　　六十五、产后脉论
　　寸口脉，洪疾不调者死，沉微附骨不绝者生。胎前脉当洪数，产后脉当细小。胎前之病，其脉贵实，产后之病，其脉贵虚。
　　
　　产后气血两虚，脉宜缓滑。缓则不因气夺而急促，滑则不因血去而枯涩。最忌实大弦牢。实为邪实，大为邪进，弦为阴敛，宣布不能，牢为坚着，近乎无胃，皆非吉兆。
　　
　　六十六、论产后调治
　　丹溪云：「产后当大补气血。即有杂证，以末治之。一切病，属气血虚。」盖以产后气血俱去，诚多虚证。然有虚者，有不虚者，有虚中夹实者，但当随人随证辨其虚实，不得执其偏见，概行大补以贻害也。
　　
　　补虚生荣汤
　　
　　（新）　治产后气血两虚，无神无力，不时昏迷等证。
　　
　　黄　（蜜炒，三五钱）　当归（去尾，二三钱）　白朮（二钱）　茯苓（一钱）　熟地（三钱）
　　
　　益母草（二钱）　甘草（炙，二钱）　干姜（炒黑透心，三五分）　白芍（煨，酒炒，钱半）
　　
　　荆芥穗（炒黑，七分）
　　
　　水煎，少加酒、童便和服。若不得力，黄　可加至两余，再加附子七八分，以助药力。
　　
　　如有血气痛，名儿枕血，加山楂二钱，一剂愈，即去之，余药不可增入。可服数剂，气血易于复元，日后自体旺而百病消除矣。人能有力加参，更妙。
　　
　　生化汤
　　
　　善化恶血，骤生新血，为产后稳协最效之方。
　　
　　当归（五钱）　川芎（钱半）　甘草（炙，五分）　干姜（炒黑，三五分）　桃仁（十粒，去尖皮）
　　
　　熟地（二钱）
　　
　　枣引，温服。如胞衣不下，加益母草研末调服三四钱。如血晕，加荆芥穗五六分。
　　
　　如产后气脱无神，加人参一二钱，黄　蜜炒一两，或加附子七八分。如阳虚厥逆，加附子、肉桂各一二钱。如脉虚烦渴，加麦冬钱半，五味三分。如气壅有痰，加陈皮、竹沥。如血燥便结，加生威参二两，苁蓉五钱。如汗多不眠，加茯神、枣仁、黄　。上体多汗，加麻黄根二钱，下体多汗，加汉防己钱半。或口噤中风，反张螈　者，加荆芥、防风各四五分。如恶露未尽，腹内有块胀痛，加山楂二钱。如伤寒湿，加苍朮、白朮。如下血不止，或色黑，或如水，此气血大虚之候，不可用寒凉。其脉浮脱者，可加附子及诸阳分之药，否则无救矣。
　　
　　六十七、论治产后仍宜因证
　　凡产妇用药，宜因时制宜。如有表邪，则当清之；有火邪，则当请之；内有停滞，则消导之。且人有强弱，脉有虚实，病有真假，治有逆从，固不可以同日语也。观《六元正纪大论》曰：「妇人重身毒之何如？曰：有故无殒，亦无殒也。」但除邪之中，仍以辅正为主，则正气旺而邪气易逐，邪气除而正气亦易复也。
　　
　　六十八、产后当知
　　凡产毕，饮热童便一盏。迟二时，用酒半杯，合童便半杯服。约一日服三次。产后不得便卧，宜背后高安衣被，伴以仰坐，不宜侧坐。宜竖膝，不宜伸足。浓铺　褥，遮围孔隙，免致贼风。烧红砖石，沃之以醋，使鼻常闻醋气，自无血晕。勿勤梳头洗足。三日内不可食盐，盐止血，恐无乳汁。三日后，可食新　肉汤、羊肉汤，入盐少许。夏天、忌贪凉用扇，及食生冷。切不可当风坐卧。产妇血裙，不可日晒。儿湿衣，不可夜露。古以一月为小满，两月为大满，此两月内，勿暴怒，少劳苦，禁淫欲，终身无病，而且多子。
　　
　　六十九、产后忌药
　　产后当服补药，但须加一二暖血行瘀之味，盖血行其气乃复，特不可行之过峻耳。凡产后危证，莫如三冲三急：三冲者，败血冲肺、冲心、冲胃也；三急者，呕吐、泄泻、多汗也。
　　
　　其用药则有三禁：禁佛手散，以川芎辛散，能发汗走泄也；禁四物汤，以生地寒冷，能作泻而凝血也，白芍酸寒，伐生气也；（酒炒后，宜用以敛阴。）禁小柴胡汤，以黄芩性寒，能阻恶露也。更有三禁：不可汗，不可下，不可利小便。并勿犯胃，及上下焦。虽有杂证，于补气血药中带以治之。
　　
　　七十、产后血晕
　　产后气血俱去，忽而眼黑头眩，神昏无知，此际轻轻扶坐，宜用有嘴壶入醋一杯，烧红瓦石，入于壶内，将壶嘴向产妇鼻下熏之，即醒。然后用大补气血之药，如补虚生荣汤，（方在上六六内。）或用十全大补汤。（方在上第三内。）此证多由气血亏损而然，然血逆上冲者亦间有之。其证必胸腹胀痛，形气脉气俱属有余。用：
　　
　　失笑散
　　
　　治产后败血攻心，晕迷不省，腹胀刺痛，亦消瘀血下衣。
　　
　　五灵脂（有溏心者真）　蒲黄（等分。俱炒。）
　　
　　共为末，每服二三钱，用酒煎，热服。一方：用醋熬成膏，再入水煎服。按：此方用以止痛，蒲黄宜减半；用以止血，宜等分，蒲黄炒黑。又方：救血晕，或以漆器，或用干漆。
　　
　　烧烟熏之。人能于将生之前，用醋熏或漆熏，免有血晕之病。要晕醒，方可服药有益。古方每用童便治血晕，因败血则可，若元气欲绝，岂能挽回乎！有是证者，速用醋熏醒之后，宜大补气血，庶可无虞。
　　
　　回元汤
　　
　　（新）　治血晕醒后，可回元气。
　　
　　黄　（蜜炒，一两）　当归（二钱半）　益母草（三钱）　黑干姜（五七分）
　　
　　煎就，冲热童便服。即用补虚生荣汤亦可。（方在上六六内。）
　　
　　黑神散
　　
　　治血去少，恶露未尽，腹中有痛而昏眩者。
　　
　　黑豆（一合，炒）　熟地　当归（各二钱）　肉桂（去皮）　炙草　白芍（酒炒）
　　
　　蒲黄（各一钱）　干姜（炒，八分）
　　
　　水、酒各一盏，煎就，入童便一杯服。如瘀血作痛，加山楂二钱，即化而愈。
　　
　　七十一、恶露不绝
　　产后冲任损伤，气血虚惫，旧血未尽，新血不敛，相并而下，日久成劳，惟宜大补气血，不可轻用固涩之剂，使败血凝聚变为　瘕，反为后害。
　　
　　十全大补汤（方载上第三内）　治气血两虚，不能收摄，以致下血不止。如数服不应，恐下遗路滑，少加发灰、棕灰、荆芥灰、百草霜各等分再研。每用一二钱，调药服。（以上烧灰，俱要存性。）如阴虚内热，热搏血分，加生地、丹皮、青蒿之类。如小腹刺痛，加元胡、蒲黄（炒）、干姜（炒）各等分。如元气下陷，加升麻或用补中汤。如纵欲以伤冲任，血久不止，六味地黄东加阿胶、麦冬、五味子。
　　
　　止血单方：用蒲黄炒黑，水调服。
　　○肝经风热下流者，用防风为末，白汤调服一钱。
　　
　　七十二、产后头痛
　　气为阳，血为阴，平匀则无病。产后血去阴亏，阳气失守，头为诸阳之会，孤阳上凑，故为头痛。但补阴血，则阳气得从，而头痛自愈。或有身热恶寒之候，不可用羌独等药。此内起之邪，当滋阴以配阳，非外入之邪可表而散也。
　　
　　归地滋阴汤
　　
　　（新）　治阴虚阳燥，头痛不止。
　　
　　当归　熟地（各三五钱）　白芍（酒炒，钱半）　川芎（一钱）　干姜（炒透，六七分）
　　
　　甘草（炙，一钱）　荆芥穗（六分）
　　
　　水煎服。
　　
　　黑神散
　　
　　（方载上七○内）　治败血停留子宫厥阴之位，其脉上贯巅顶而痛者。
　　
　　七十三、产后腹痛
　　产妇气虚不能行血，故或闭而不来，或来而不尽，致令腹痛。乍作乍止，其痛如刺，手不可近，其血成块，时见而痛，时隐而止，此为儿枕痛，俗谓血气痛者是也。
　　
　　山楂益母草汤
　　
　　（新）　治儿枕血痛，即化而愈。
　　
　　山楂（二三钱）　益母草　当归（各二钱）　川芎　陈皮（去白。各一钱）　香附（酒炒，六分）
　　
　　干姜（炒黑，三分）
　　
　　煎就，加酒、童便各半杯，合服。
　　
　　补虚生荣汤
　　
　　（方在上六六内）　加山楂三钱治体虚年衰、产后儿枕血痛。
　　
　　当归建中汤
　　
　　治产后血虚，外受风冷之气，内伤寒冷之物，以致腹痛。得按略止，或热物熨之即止者是也。（败血腹痛与伤风伤食之痛，其辨在手不可近与按之即止。）
　　
　　归身（二钱）　白芍（酒炒）　肉桂（去皮）　甘草（各二钱）
　　
　　姜枣引。
　　
　　七十四、产后胁痛
　　此败血流入肝经，厥阴之脉，循行胁肋。然亦有虚实之分。如胁下胀痛，手不可按，是瘀血也，宜去瘀以平肝。
　　
　　芎归泻肝汤
　　
　　治肝经瘀血，胁肋胀痛。
　　
　　归尾　川芎　青皮　枳壳　香附（童便炒。各钱半）　红花　桃仁（各八分）
　　
　　水煎，入酒、童便各一钟服。适可即止。
　　
　　当归地黄汤
　　
　　治胁下痛，喜人按者。此去血太多，肝脏虚也。
　　
　　归身（二钱）　白芍（酒炒）　人参（各钱半）　熟地（二钱）　陈皮（去白）　甘草　肉桂（各一钱）
　　
　　姜枣引。或用四物加肉桂、柴胡（酒炒）各等分。此证若不用姜桂辛温，助脾肺以行药力，不惟无以施功，反助其胀矣。
　　
　　七十五、产后腰痛
　　女人之肾，胞脉所系，腰属于肾，产后下血过多，则胞脉虚必肾气虚，故令腰痛。
　　
　　补肾地黄汤
　　
　　治肾经虚损。其证腰重，隐隐而痛。
　　
　　熟地　当归　杜仲（青盐水炒，去丝。各二钱）　独活　桂心　续断（各一钱）
　　
　　姜枣引，空心服。
　　
　　加味复元通气散
　　
　　治败血流入肾经，带脉阻塞，其腰胀痛如刺，时作时止，手不可近。
　　
　　归身（二钱）　川芎　小茴（炒）　补骨脂（炒捶）　牛膝　桂心　丹皮（各一钱）
　　
　　木香（三分，磨水合服）
　　
　　更调乳香、没药（去油）各五分，为末服。
　　
　　七十六、产后身痛
　　产时骨节开胀，血脉流散，遇气衰弱者，则血多凝滞，骨节不利，筋脉不舒，故腰背不能转侧，手足不能屈伸而痛也。勿作风寒用汗之剂治之。
　　
　　趋痛散
　　
　　治气虚，以致败血凝滞经络，而遍身疼痛。
　　
　　当归　桂心　白朮　牛膝（酒炒）　黄　（蜜炙。各钱半）　独活　生姜（各一钱）
　　
　　炙草　薤白（各五分）
　　
　　水煎，热服。
　　
　　白茯苓散
　　
　　治产后虚损，四肢疼痛，寒热自汗，名曰褥劳。勿作伤寒，误投汗剂。
　　
　　茯苓　归身　黄　（蜜炙）　熟地（各二钱）　川芎　桂心　白芍（酒炒）　人参（各一钱）
　　
　　猪腰子一对，去脂膜，切片，煎汤一碗，去肾，加姜枣，同药煎服。或改用人参养荣汤（方在一卷内。）一加黑姜主之。
　　
　　七十七、产后气喘
　　产后气急喘促者，因荣血下多而竭，卫气无主，独聚肺中，故令喘也。此名孤阳绝阴，最为危证。若作痰火实证治之，即刻毙矣。盖人生于气，气壮则根本固，而藏源者敛纳于下，营运者强健于中，而何有喘胀之虞！
　　
　　人参生化汤
　　
　　治产后喘促，补气以生血也。
　　
　　人参（少者，以蜜炒黄　一二两略可代之）　当归（五钱）　川芎（钱半）　甘草（炙，八分）
　　
　　干姜（炒黑，五七分）　熟地（二三钱）
　　
　　枣引，温服。或加附子一钱，以助药力。外以鞋底炙热，于小腹上下熨之。若肺感风寒而喘者，用下除邪清肺汤。
　　
　　七十八、产后咳嗽
　　肺主气，气为卫。产后气虚，皮毛不充，腠理不密，风寒袭之，入于肺而为咳嗽。其证发热恶寒，鼻塞声重，或流清涕。
　　
　　除邪清肺汤
　　
　　（新）　治肺冒风寒，寒热咳嗽等证。
　　
　　当归（二钱）　白芍（酒炒，钱半）　前胡（钱半）　半夏　陈皮　杏仁　茯苓　甘草（各一钱）
　　
　　荆芥穗（八分）　麻黄（留节，四五分。有汗者不用，加桂枝八分。以内有归芍佐阴，不得疑为过表也）
　　
　　姜枣引，热服。
　　
　　二母汤
　　
　　治产后败血，流于肺经。其证胸膈胀满，不时咳嗽。
　　
　　知母　贝母　茯苓　桃仁　杏仁（各钱半）　沙参（二钱）
　　
　　水煎，食后温服。
　　
　　加味甘桔汤
　　
　　治久咳不止，涕唾稠黏，宜清肺宽中。
　　
　　桔梗　茯苓（各二钱）　甘草　款冬花　贝母　麦冬　枳壳（各一钱）　五味（三分）
　　
　　前胡（钱半）　淡竹叶（十五）
　　
　　水煎服。如产后吃盐太早太多而咳者，难治。宜知自禁。
　　
　　加味地黄丸
　　
　　治产后虚羸久咳。虽肺病，而实肾病也。子令母虚，宜滋肾以纳气，乃为司命上乘，而火不得上炎也。
　　
　　熟地（三五钱）　枣皮　淮山药（各二钱）　茯苓（钱半）　丹皮（二钱）　泽泻（八分）
　　
　　麦冬（钱半）　五味（三分）
　　
　　炼蜜为丸，早夜用淡盐水送八钱。
　　
　　补土保金汤
　　
　　（新）　治肺病而补脾者，以土旺生金，而肾水亦源远而流长也。早夜服上方丸药，中时宜服此方水药。
　　
　　人参（随便）　白朮　茯苓（各钱半）　炙草　麦冬　贝母　款冬花（各一钱）　山药（炒）
　　
　　扁豆（炒）　苡仁（炒。各二钱）
　　
　　姜枣引。
　　
　　七十九、产后心涌
　　心者血之主，产后血亏，心无以养，宜归脾汤主之。亦有其人宿寒内伏，复因产后虚寒，血凝不行，上冲心之络脉，故心痛也。脉必弦紧，须用热攻寒，然必佐以阴药，方能制其越也。若以为败血攻之，则虚极寒益甚，其误大矣。
　　
　　归脾汤
　　
　　治产后心血虚损，心无所主而觉痛也。
　　
　　人参　当归身（二钱）　黄　（蜜炒）　白朮　茯神（各钱半）　枣仁（炒研，一钱）　远志（六分）
　　
　　炙草（八分）　陈皮（七分）
　　
　　元肉、莲肉引。
　　
　　大岩蜜汤
　　
　　治产后因虚寒心痛。
　　
　　生地　归身（各钱半）　独活　吴茱萸（开水泡一次用）　白芍（酒炒）　干姜（炒）
　　
　　炙草　桂心　生甘草（各八分）　北细辛（三分）
　　
　　热服。
　　
　　凡产后寒气上攻则心痛，下攻则腹痛；兼血块者，宜服生化东加桂。（方在上六六内。）
　　
　　心痛，用郁金烧存性，为末，米醋调下，即苏。
　　
　　八十、产后发热
　　产后血虚，则阴虚生内热。其证心胸烦满，呼吸短气，头晕闷乱，日晡转甚，与大病后虚损相似，宜补阴以配阳也。
　　
　　滋阴补血汤
　　
　　（新）　治产后阴虚，阳无所依，浮散于外而为热也。
　　
　　当归（三五钱）　熟地（五七钱，或两余）　白芍（酒炒，二钱）　干姜（炒黑，一二钱）
　　
　　盖炮姜辛热而兼苦咸，能引血药入血分，有阳生阴长之道，本《内经》以热治热之旨也。如五心热，加元参一钱。如烦渴便燥，是内有虚热也，加麦冬、淡竹叶、生地之类。如肌肤发热，面目俱赤，此血脱发燥，宜用当归补血汤。若误作火证，投以凉剂，祸在反掌。
　　
　　当归补血汤
　　
　　治血脱发燥，有似乎狂也。
　　
　　蜜　（一两）　当归（三钱）
　　
　　水煎，温服。此补气以生血也，八珍、十全俱可择用。若热甚而脉微者，宜急加桂附，此火不归源，故假火外浮耳。
　　
　　八十一、产后发狂
　　产后发狂者，此阴血暴崩，肝虚火炎之极也，宜养心生血，则得矣。
　　
　　济火养心汤
　　
　　治阴虚火炎，似狂非狂，不得认为实证也。
　　
　　熟地（五七钱）　当归身（二三钱）　泽兰叶（四五钱）　怀牛膝（酒蒸）　茯神　枣仁（炒研。各钱三分）
　　
　　远志（七分）
　　
　　煎就，加童便一杯合服，或加柏子（去油）一钱。如因恶露未下，败血攻心，加苏木浓煎汁合服，或再加桃仁（去皮）、红花（酒炒）各五六分于此补剂内亦可。若因肾虚阴火上迫而为如狂者，宜八味地黄汤。要知产后大虚，而继诸病，则当以虚为本，而病为标也。如血虚内热，脉洪滑，舌黄便燥，少加清火之品，如生地、白芍、丹皮、麦冬、淡竹叶之类可也。
　　
　　芎归泻心汤
　　
　　治败血停积，上干于心，胸膈胀闷，烦燥昏乱，狂言妄语，如见鬼神。若视为邪祟，误矣！归尾　川芎　元胡　蒲黄　丹皮（各一钱）　桂心（七分）
　　
　　水煎，调五灵脂另研末一钱，食后服。
　　
　　八十二、产后呕逆
　　呕逆之证有二。因败血滞于胃者，则脉弦涩，不恶食，而呕多血腥者是也。
　　
　　消瘀清胃汤
　　
　　（新）　治瘀血犯胃，作呕逆者。
　　
　　陈皮（去白，钱半）　法半夏（二三钱）　茯苓（二钱）　炙草（一钱）　泽兰叶（二三钱）
　　
　　生姜（二钱）　荆芥（七分）
　　
　　水煎，热服。
　　
　　加味平胃散
　　
　　治饮食宿于胃者，则脉弦滑，而呕多食臭者是也。
　　
　　苍朮　浓朴（姜炒。各钱半）　陈皮　香附（醋炒。各一钱）　炙草（一钱）　生姜（钱半）
　　
　　神曲（炒，钱半）
　　
　　水煎，热服。
　　
　　加味六君子汤
　　
　　治产后伤食，呕吐腹胀，照后加入。
　　
　　人参　白朮　茯苓　半夏（各钱半）　炙草　陈皮　枳实（曲炒）　山楂（各一钱）　姜黄（六分）
　　
　　生姜（八分）
　　
　　食远服。或加神曲、麦芽（俱炒）各一钱。如胃寒者，加炮姜、煨木香。如木旺侮土者，加肉桂。如命门火衰，不能生土者，八味丸重用桂附。呕吐泄泻，手足冷，肚腹痛者，乃阳衰也，急用附子理中汤。
　　
　　八味地黄丸
　　
　　治命门火衰，不能生土，以致呕吐者。
　　
　　熟地（四钱）　山药　枣皮　茯苓（各二钱）　丹皮　泽泻（各一钱）　肉桂　附子（各二钱）
　　
　　附子理中汤
　　
　　治脾胃虚寒，呕吐泄泻，厥逆腹痛等证。
　　
　　人参　白朮（二三钱）　干姜（炒一二钱）　炙草（钱半）　附子（二三钱）
　　
　　水煎服。
　　
　　八十三、产后寒热往来
　　产后半月内外寒热往来，其证有二。一由于败血留滞，必小腹刺痛，而荣卫不通。滞于荣，则血凝而寒；滞于卫，则气郁而热。荣卫俱滞，寒热交作，宜以去滞为主。
　　
　　卷荷散
　　
　　治败血为病，小腹刺痛，寒热往来。
　　
　　初出卷荷（焙）　红花　归尾　蒲黄　丹皮　生地（各一钱）　生姜（七分）　童便（一碗）
　　
　　水煎，热服。即服黑神散亦妙。（方在上七○内。）
　　
　　一由于阴阳不和，产后气血亏损，阴阳俱虚。阴虚则阳胜而热，阳虚则阴胜而寒。阴阳俱虚，则乍寒乍热，宜以补虚为主。
　　
　　增损八物汤
　　
　　治阴阳两虚，寒热往来。
　　
　　归身（二钱）　白芍（酒炒，钱半）　川芎　干姜（炒黑。各一钱）　人参（或以山药炒黄三钱、或以时下条参三钱代之）　炙草（七分）　生姜（五分）　红枣（二枚）
　　
　　水煎服。如寒多者，加肉桂一钱。热多者，加柴胡（酒炒）八分，干姜减半。烦渴者，加知母、麦冬各一钱。食少者，加陈皮、白朮各一钱。虚倦甚者，加黄　（蜜炒）一钱。
　　
　　乍寒乍热，似疟而实非疟也。似疟者，寒不战栗，热不躁烈，发作无时，或日晡更甚，亦不甚苦，此正气虚，而无邪气也；真疟者，寒则汤火不能御，热则冰水不能解，发作有时，烦苦困顿，此正气虚而邪气相搏也。
　　
　　八十四、产后疟疾
　　产后气血两虚，荣卫不固，脾胃未复，或外感风寒，内伤饮食，皆能成疟，只以补虚扶正为主。正气胜，则邪气自退。不可用截药，重虚正气，为害甚大。
　　
　　辅正除邪汤
　　
　　（新）　治产后疟疾。
　　
　　北柴胡　陈皮　半夏　茯苓　甘草（各钱半）　川芎（八分）　归身（二钱）　干姜（炒）
　　
　　肉桂　黄芩（各一钱）　白豆蔻肉（一钱，微炒研）　生姜（一钱）
　　
　　头煎要轻，失三个时服，次煎加鳖甲（醋炎）二钱，先一个时服，则药性发，而疟适来，两相遇而即止矣。此治疟秘传，最效最捷。如寒多者，重加姜桂。如热多者，重加黄芩，并加知母。如久疟汗甚者，加蜜炒黄　一二钱。若一二剂不应者，加酒炒常山一钱。
　　
　　八十五、产后出汗
　　汗本血液，属阴。产后去血过多，阴亡阳亦随之而走，故曰亡阳。此危证也，宜急治之，以固元气。
　　
　　加味大补汤
　　
　　（新）　治产后荣血不足，卫气失守，不能敛皮毛，固腠理，汗易泄而出也。
　　
　　人参　黄　（蜜炒，三钱）　白朮（二钱）　当归（二钱）　附子（一钱）　防风（八分）
　　
　　麻黄根（蜜炒，钱半）　白芍（酒炒，一钱）
　　
　　以浮麦一合煎就，去麦，入药煎之，调牡蛎（　，研粉）三钱顿服。即改用十全大补汤亦妙。
　　
　　人参　白朮（二钱）　黄　（蜜炒，三钱）　熟地　当归（各二钱半）　茯苓　川芎　炙草白芍（酒炒，钱半）　肉桂（钱半）
　　
　　加防风一钱、五味三分，姜枣引。如不应，加附子一二钱。
　　
　　如汗不止，风邪乘之，忽然闷倒，口眼　斜，手足挛曲，此凶兆也，急用：桂枝　葛根　白芍（酒炒。各钱三分）　炙草（八分）　蜜　当归（各二钱）　熟附（一钱）
　　
　　斡开口灌之。
　　
　　八十六、产后中风
　　风证有二：有外中者，由产后正气暴虚，百节开张，调理失宜，风邪乘之，不省人事，口目蠕动，手足挛曲，此外中之风也。又有产后去血过多，内则不能养神，外则不能养筋，以致神昏气少，汗出肤冷，眩晕卒倒，手足螈　，此肝无血养，虚则生风，此风自内生者也。能分内外，庶治疗可以合宜。
　　
　　愈风汤
　　
　　治外中之风，以固表为主，而治风之药，亦略兼之。
　　
　　当归　黄　（蜜炒。各二钱）　白芍（酒炒，钱半）　川芎　肉桂　天麻　秦艽　防风（各一钱）
　　
　　羌活（七分）
　　
　　姜枣引，热服。
　　
　　加味当归建中汤
　　
　　治内生之风，肝虚掉眩，血海干也。
　　
　　当归（二钱）　蜜　（钱半）　桂枝　炙草　生姜（各钱半）　白芍（三钱）　胶饴（两半）
　　
　　人参姜枣引。即用十全大补东加附子亦妙。
　　
　　养肝活络汤
　　
　　（新）　治血虚不能养肝，以致木动风摇，角弓反张，神昏扑倒，即痉证也。
　　
　　当归（二钱）　白芍（酒炒）　肉桂（各一钱）　蜜　（钱半）　熟地（二三钱）　秦艽　防风木瓜　阿胶（炒。各一钱）　白朮（钱半）
　　
　　以此温养之。如不应，加附子、人参。如血虚有热者，加生地二钱，丹皮钱半。如风甚不退，四肢拘挛，加勾藤勾二钱。犹未应，乃药力未到，宜多用之。中风香迷，用荆芥穗为末，童便加酒调服二钱，神效。愈后，当服上方。
　　
　　交加散
　　
　　治产后不省人事，口吐痰涎，或螈　战振等证。
　　
　　当归　荆芥（各二钱）
　　
　　水煎，加酒少许灌服，神效。
　　
　　八十七、产后伤寒
　　产后气血俱虚，荣卫不固，起居失节，调养失宜，伤于风，则卫受之；伤于寒，则荣受之。总以补虚为主，随证加味治之。
　　
　　五物汤
　　
　　治产后外感主药。
　　
　　人参　当归身（二钱）　白芍（酒炒）　川芎　炙草（各一钱）　生姜（五分）　葱白（三根）
　　
　　水煎，热服。如有汗，为伤风，加防风、桂枝。如无汗，为伤寒，加麻黄、苏叶。头痛，加槁本、北细辛。身痛，加羌活、苍朮。但热而不寒，加柴胡、葛根。发热而渴，加知母、麦冬、淡竹叶。（无参，宜用补虚生荣汤，炒内有荆芥七分不必炒用。此方在六六内。）
　　
　　八十八、产后浮肿
　　产后败血，乘虚流入经络，留滞日久，腐化为水。若作水治，用渗利之剂，病虚而药又虚之，多致夭枉，宜使气血流行为妙。
　　
　　小调经散
　　
　　治产后遍身浮肿，血行而病自愈。
　　
　　归身　赤芍　丹皮　桂心　赤苓　炙草　陈皮（各一钱）　干姜（炒）　细辛（各五分）
　　
　　生姜引。
　　
　　加味五皮汤
　　
　　治产后外受风湿，遍身浮肿。
　　
　　桑白皮　陈皮　生姜皮　茯苓皮　大腹皮　汉防己　枳壳（炒）　猪苓　炙草（各钱半）
　　
　　生姜引。
　　
　　八十九、产后不语
　　心气通于舌，产后败血闭其心窍，神志不能明了，故多昏　，而舌强亦不能言也。舌乃心之苗，产后心血虚弱，不能上荣于舌，萎缩卷短，故语之不出，而含糊蹇涩也。
　　
　　七珍散
　　
　　治败血闭塞心窍，神昏舌强，不能言语。
　　
　　人参　菖蒲　生地　川芎（各一钱）　细辛（二分）　防风（五分）　辰砂（五分，另细研）
　　
　　煎就，调辰砂末服。
　　
　　加味参麦散
　　
　　治心血亏损，舌短难言。
　　
　　人参　麦冬　归身　生地　炙草　菖蒲（各一钱）　五味（十三粒）
　　
　　猪心一个，劈开，水二碗，煮至碗半，去心，入药，煎至一碗服。又治怔忡有效。
　　
　　九十、产后泄泻
　　产后脾胃虚怯，寒邪易侵。或内伤生冷，流入大肠，洞泻肠鸣，腹内胀痛，宜补脾暖胃为正治。若用利水取滞之药，误矣！
　　
　　暖胃调中散
　　
　　（新）　治产后脾胃虚寒，腹痛泄泻。
　　
　　白朮（二钱）　白芍（一钱）　干姜（炒）　甘草　肉蔻（面裹煨。各八分）　肉桂（一钱）
　　
　　共为末，枣汤调服。甚则加附子一钱。
　　
　　苓术健脾散
　　
　　（新）　治脾胃虚寒，一切泄泻。男妇大小皆治。
　　
　　白朮（两半）　茯苓　扁豆（炒）　苡仁（炒）　山药（炒。各一两）　白豆蔻（去壳炒研，五钱）
　　
　　肉豆蔻（煨）　炙草（各六钱）　陈皮（四钱）　神曲（炒，二钱）
　　
　　如腹痛喜热，加干姜（炒）五钱，或加附子六钱，共为末，姜枣汤调服二三钱。或加广木香（湿纸包煨）三钱，更效。或加米四钱，炒黄同研。小儿，少加白糖为引。
　　
　　神效参术散
　　
　　治产后泄泻，及痢疾日久，积秽已去，滑泄不止。
　　
　　人参　木香（煨。各一钱）　肉蔻（煨）　茯苓　扁豆（各二钱）　陈皮（三钱）　罂粟壳（去蒂，醋炒，四钱）
　　
　　共为末，每用钱七，米汤下，收涩如神。
　　
　　九十一、产后痢疾
　　痢属湿热。赤属热，白属湿。（有谓赤属热，白属寒者非也。）无湿不变热，无热不变痢。
　　
　　其证不一，有冒时气之湿热者；有伤饮食之湿热者，须以清利为主。而察证诊脉，变化用之，乃为上工。产后虽曰无实证，而亦有脉实体实者，宜以治病为急，而扶本之药，或兼用之，或后用之，不得偏执专于补也。而脉虚证实者，以固本为急，而治标之药，或重用之，或轻用之，不得偏执一味泻也。其中又有宿食者，有虚寒者，有肠滑者，有败血者，务宜详审施治，庶不误人。
　　
　　清热导滞汤
　　
　　（新）　治产后痢疾，里急后重，腹痛舌黄，脉滑实者。
　　
　　当归（二钱，下纯血而热者用一钱）　白芍（生用，钱半）　川芎　黄连　槟榔　陈皮（去白。各一钱）
　　
　　广香（三分，用煎）
　　
　　水煎，热服。不应，加大黄（酒炒）钱半。内有补药，放心用之，中病即止。愈后，用四君子东加陈皮和之。
　　
　　补中益匀汤下香莲丸
　　
　　治产后脉虚痢疾，里急后重，腹痛，或不痛，或日久神倦，及年衰体弱之人。
　　
　　人参（一钱，或以时下生条参三钱代之）　白朮（钱半）　黄　（蜜炒，二钱）　当归（钱半）
　　
　　陈皮　茯苓　炙草（各一钱）　升麻（盐水炒）　柴胡（酒炒。各三分）
　　
　　姜枣引。
　　
　　香莲丸
　　
　　治里急后重，以气滞而热伏也。
　　
　　黄连（一两，吴茱萸炮汤炒干）　广木香（五钱）
　　
　　共为末，蜜丸，或浆糊丸。用前药煎就，送丸三钱，日三服。
　　
　　消化汤
　　
　　（新）　治宿食痢疾，腹痛腹胀，恶闻食气，或食后更痛。
　　
　　白朮　藿香　浓朴（姜汁炒）　神曲（炒）　白芍　陈皮　砂仁（炒）　枳实（炒。各一钱）
　　
　　木香（三分）
　　
　　水煎，热服。予有化食方，在腹痛门，可参用。
　　
　　加味四君子汤
　　
　　治产后久痢，积垢去而不止，此脾虚肠滑也。
　　
　　人参（少者，或以山药三钱炒黄代之）　白朮（二钱）　茯苓（钱半）　炙草（一钱）
　　
　　白芍（钱半）　乌梅（二个）　罂粟壳（七分）
　　
　　水煎，温服。此方宜酌量，恐用之太早有害。
　　
　　化瘀方
　　
　　治产后恶露不下，以致败血渗入大肠而利鲜血者。腹中刺痛，但里不急，后不重者是也。
　　
　　枳壳（面炒，钱半）　荆芥穗（略炒，二钱半）
　　
　　水煎服，神效。
　　
　　九十二、产后大便闭涩
　　人身之中，大肠为传导之官，其能腐化糟粕者气也，滋润肠胃者血也。产后气虚而不运，故饮食壅滞而不行；血虚而不润，故肠胃干涩而不流，大便不通，乃虚而燥也。不可误用下剂，反虚其虚，其闭涩自必甚矣。
　　
　　润燥汤
　　
　　治产后血虚便燥，润以通之，非同强下也。
　　
　　人参（五分，少者以生威参一两代之）　甘草（五分）　归身梢　生地　枳壳（各一钱）
　　
　　火麻仁（去壳捶研，二钱）　桃仁（捣如泥，二钱）　槟榔（五分，磨汁）
　　
　　先将上六味煎就，后入桃泥槟榔汁调匀服。
　　
　　苏麻粥
　　
　　真苏子（一合）　火麻子（三合）
　　
　　共擂烂，以水一盏滤汁，又擂取汁，渣尽为度。用汁入米煮粥食之。老人尤宜，以虚闭也。或腹内急胀而不得下，用猪胆汁从谷道灌入，自润而下。若不胀，虽日久不妨，不必用也。
　　
　　产后不用大黄，然大便结秘不通，可用酒炒大黄，于补血药中润之。但利后当以　、朮、芎、归等大剂补之，防元气下脱也。
　　
　　九十三、产后小便不通或短少
　　膀胱州都之官，津液藏焉，气化则能出矣。产后气虚，不能运化，故小便不通，虽通而亦短少也。勿用渗利药，以益其虚也。又有恶露不来，闭塞水渎，小便不通，其证小腹胀痛，乍寒乍热，烦闷不安者是也。
　　
　　益卫运化汤
　　
　　（新）　治产后气虚，膀胱不能运化，小便闭塞。
　　
　　人参（少者，或用沙参）　蜜　（二钱）　桂心（七分）　麦冬　车前子（各一钱）
　　
　　小茴（盐炒，五分）　升麻（盐炒，四分）　茯苓（钱半）　怀牛膝（八分）
　　
　　水煎，顿服。
　　
　　此证最急。上药服后，用手指探喉取呕，譬之注水之器，上窍开，则下窍自通也。恐急时无药，用盐二三钱炒红至味苦，淬水一杯，味微咸，服之，亦用手指探喉取吐。有外治多方，详载八卷小便不通门，当参阅用之。内有一妙方，用葱数茎捣纳阴户中，外用皂角、葱头、王不留行各六七两，煎水一盆，令产妇坐浸其中，熏洗小腹，热气内达，便即通矣。
　　
　　加味五苓散
　　
　　治产妇败血闭塞水沟，小便不通。
　　
　　白朮　茯苓　猪苓　泽泻　肉桂（各一钱）　桃仁（钱半）　红花（酒炒，八分）
　　
　　水煎服。
　　
　　二仙丹
　　
　　治证同上。
　　
　　瞿麦（四钱）　蒲黄（二钱）
　　
　　水煎服。
　　
　　灸脐法
　　
　　凡产后不通，盖由平日内积冷气，遂致产时尿胞转动不顺。用盐填脐中，却以葱白剥去粗皮，二十根作一缚，切一指浓，安盐上，用大艾揉熟，炷满葱饼上，以火灸之，觉热气入腹内，实时便通，神验。积冷者用此，所谓气化则能出矣。
　　
　　九十四、产后淋证
　　产后血去阴虚，生内热证也。盖肾为至阴，主行水道，血亏阴损，水不足以配火，故内热，小便成淋而涩痛也。前言小便不通，属气虚不通；淋属内热涩痛，以此不同。
　　
　　加味导赤散
　　
　　治产后阴虚内热，小便涩痛，为淋证也。
　　
　　生地　赤芍　木通（去皮）　甘草梢　麦冬　黄柏（炒）　知母（盐水浸）　桂心（各一钱）
　　
　　灯心（三分）
　　
　　调益元散（滑石六钱，甘草一钱，共研细末，又名六一散。）二钱服。
　　
　　九十五、产后尿血
　　小腹痛者，乃败血渗入膀胱；小腹不痛，但尿时涩痛者，乃内热也。
　　
　　小蓟汤
　　
　　治上二证，无论痛与不痛，但尿血悉效。
　　
　　小蓟根　生地　赤芍　木通　蒲黄　甘草梢　淡竹叶（各一钱）　灯心（三分）　滑石（二钱）
　　
　　水煎服。小腹痛者属败血，加归尾二钱，红花一钱酒炒。如内热者，加黄芩、麦冬各一钱。
　　
　　单方
　　
　　治尿血，用发洗净，烧灰存性，米汤调服一钱。
　　○又方：用滑石、发灰共研末，生地加水捣汁调服。
　　
　　九十六、产后遗尿不禁兼损脬漏尿
　　产后有遗尿不自知者，有频来不能禁者，此气血俱虚，不能制也。宜阴阳两补，而且以肾为主。以肾开窍于二阴，命门火不足，则关键不紧，不得徒用闭涩之剂也。
　　
　　大补阴阳汤
　　
　　（新）　治产后气血两虚，遗尿莫禁。
　　
　　黄　（三钱，蜜炒）　白朮　益智仁　山药（炒。各钱半）　当归（去尾）　熟地　益母草（各二钱）
　　
　　牡蛎（　，研粉，三钱）　甘草（炙）　白芍（酒炒。各一钱）　干姜（炒，六分）
　　
　　姜枣引，速进二三剂。或加附子七分，以助药力。早服补先天药。
　　
　　补肾益键汤
　　
　　（新）　治肾中之阳不足，不能关键，以致小便失常。
　　
　　熟地（四钱）　山药　枣皮　益智仁　补骨脂（盐炒。各二钱）　杜仲（盐炒）　肉桂附子（制。各钱半）
　　
　　此早服，上方中时服，得每日同进为妙。或补中益气汤（方载第七内。）加益智仁，亦良。
　　
　　历验单方
　　
　　治产后小便不禁，用益智仁（微炒，研）二钱，水煎，加盐少许服。又方：白薇、白芍等分为末，温酒调下二钱。又方：用雄鸡　一具，并肠洗净，烧为末，温酒调服二钱。又方：用鸡尾毛烧灰存性，酒下一钱，七日三服。又方：真桑螵蛸（蒸焙）四钱，龙骨（　）、牡蛎（　）各六钱为末，水调三钱服。
　　
　　千金补脬饮
　　
　　治产时被粗率稳婆损伤尿脬，小便漏出，淋沥莫何。
　　
　　生黄绢（一尺，煎碎）　白牡丹根皮（肉白者是也）　白芨（各二钱）
　　
　　研末同煎，至绢烂如饧，连滓服之。服此不得见人作声，作声即无效。愈后服八珍汤，并参阅小便不禁门，（在八卷）可拣而用之。
　　
　　九十七、产后大便血
　　大便血者，其因不一，须分微甚源流治之，不可概视。有肠冒虚弱，六君加升麻、柴胡。
　　
　　若虚寒，加干姜、肉蔻。如元气下陷，用补中加茯苓、半夏。若大肠血热，四物加黄芩、槐花。若血虚，四物加升麻。若气血俱虚，用八珍加升麻、柴胡。若因膏粱积热，用加味清胃散。若怒动肝火，加味小柴胡汤或逍遥散。若郁结伤脾而不能统血，归脾汤。若脾气虚寒，加炮姜，或加附子。如病源已得，而或血滑下走，凡止血涩血之味亦须拣用，如发灰、棕灰、百草霜及蒲黄（炒黑）、莲蓬灰与艾叶、阿胶之类，可用之而无伤损，加入随证药中，自有其效。
　　
　　加味清胃散
　　
　　治因膏粱积热，大便下血。
　　
　　当归身（二钱）　生地　丹皮（各钱半）　黄连（八分）　升麻（四分）　石膏（三钱）
　　
　　水煎服。其余六君、四物等方，随在常用，不必复载。
　　
　　九十八、产后二便不通
　　产后血水俱下，津液燥竭，肠胃痞涩，热气内结，故令大小便不通也。治宜补血以润肠胃，补气以通膀胱，则得矣。若作实证下之、利之，则虚者益虚，不惟无益，而且有害。其法在先通小便，而大便可徐通焉。
　　
　　益卫运化汤
　　
　　（方载上九三内）　治小便闭塞，乃气虚不能运化膀胱故耳。须照上小便不通治法，或取呕、或熏洗、或灸脐，不可少缓。待小便一通，用润燥汤（方载上九二内。）
　　
　　以通大便，外用猪胆汁从谷道灌入之法，妙而捷也。悉详九二条内，宜照法治之。
　　
　　以下并治有方，可拣而用之。
　　
　　金钥匙散
　　
　　治产后二便不通、腹胀等证。用滑石、蒲黄等分为细末，酒调下二钱。
　　
　　又方：用陈皮、苏叶、枳壳、木通等分，水煎服。又方：木香二钱，枳壳、麻仁（炒）、大黄（酒煨）各一两，蜜丸，温水下三十丸。又方：治膀胱气滞血涩，一便闭塞：桃仁、葵子、滑石、槟榔等分为细末，每服二钱，葱白煎汤调下。又方：饮人乳、牛乳而通，仙方。
　　
　　九十九、产后崩血
　　产后冲任已伤，气血未复，或因劳役，或因惊恐，宜补心脾以统之。或因房劳，伤动胞脉；或食辛热，鼓动相火；或恶露未尽，固涩太速，以致停留。一旦复行，须要详审。崩非轻病，产后更为重也。
　　
　　补养心脾汤
　　
　　（新）　治产后崩血，属劳役惊恐，致伤心脾，而不能统血者。
　　
　　人参　黄　（蜜炒）　白朮　茯神　当归　枣仁（炒。各钱半）　柏子仁（去油，八分）
　　
　　白芍（酒炒）　阿胶（炒）　山药（炒）　炙草（各一钱）
　　
　　加发灰、棕灰、百草霜、蒲黄（炒黑）等分研匀，前药煎就，每调钱半服。
　　
　　四物汤
　　
　　治血虚暴崩，用为主治。后照其所因而加之。
　　
　　当归（三五钱，若血虚有热者，只用身钱半）　熟地（五七钱）　川芎　白芍（酒炒。各钱半）
　　
　　如因房劳者，加黄　（蜜炒）二钱，炙草、阿胶（炒）、艾叶各一钱。如因食辛热者，加白朮钱半，甘草、黄连各一钱。如因涩早者，加香附、桃仁各八分。煎就，仍加前发灰等四味为引。或俱加三七（研末）二钱调服。
　　
　　一○○、产后霍乱吐泻
　　脾胃者，气血之本也。产后血去气损，脾胃亦虚，风冷易乘，饮食易伤，少失调理，即为霍乱。但有阴阳之分，不可概视。
　　
　　加味理中汤
　　
　　治产后心腹绞痛，手足逆冷，吐泻并作，此霍乱之属阴者。
　　
　　人参　白朮　炙草　干姜（炒）　陈皮　藿香（梗圆、色白、气香者真）　浓朴（姜炒）
　　
　　生姜（各一钱）
　　
　　水煎，温服。如伤食者，加神曲、麦芽之类。如泻甚者，加肉豆蔻一钱，煨木香三分，或再加白扁豆二钱，荜　四钱。如中寒厥逆之甚者，加附子二、三钱，或再加吴茱萸（开水泡，焙干）八分。
　　
　　清和汤
　　
　　治湿热霍乱，或吐泻，或不吐泻，一切腹痛暴甚等证。
　　
　　陈皮　半夏　茯苓　甘草　苍朮　白芍　浓朴（姜炒）　黄柏（炒。各一钱）
　　
　　水煎，热服。或用温中散滞汤。（方载霍乱门。）内照证加入，详载本方，不得轻用生姜。若急救吐法单方，详载霍乱门，所当参阅。
　　
　　一○一、产后积聚瘕块
　　积者阴气也，五脏所生；聚者阳气也，六腑所成。阴性沉伏，故痛不离其部；阳性浮动，故痛无常处。瘕块者，谓浮假成形，无定处也。皆由气血虚弱，风冷所乘，搏于脏腑，与气血相结而成者也。又有产后恶露未尽，补涩太甚，不用活血去瘀之剂，以致败血停留，久而结聚成块，依附子宫，为害不小。
　　
　　益气养荣汤
　　
　　（新）　治产后气血虚弱，风冷所乘，搏于脏腑，积聚为患者也。
　　
　　人参　当归（四钱）　香附（醋炒，二钱）　干漆（捶碎，炒令烟尽，钱半）　干姜（炒）
　　
　　肉桂（各一钱）　陈皮（去白，七分）
　　
　　水煎服。如无参者，加黄　（蜜炒）三、五钱。如坚结不能化者，加三棱（醋炒）钱半，莪朮（火炮）钱半。或多服不应，须用丸药渐磨之法。
　　
　　丸药
　　
　　治积块坚结，渐磨自化。
　　
　　熟地　香附（醋炒）　归身（各二两）　枣皮　肉桂　川芎　三棱（煨，醋炒）　莪朮（醋炒）
　　
　　鳖甲（醋炙）　桃仁（去皮）　元胡　补骨脂（各一两）　五灵脂（两半）　广木香（六钱）
　　
　　丹皮（两半）
　　
　　共为末，蜜丸。用去白陈皮汤下五十丸。
　　
　　一○二、产后呃逆
　　经曰：「呃逆者，胃寒所生。」产后气血俱损，风冷乘虚而入，则气逆上冲。又有脾虚胃冷，因食热物相为冲击而然者。又有中气大虚，下焦阴火上冲而致者。宜因证诊脉以治之。若用降气之药则危矣。
　　
　　香柿理中汤
　　
　　治产后胃虚气寒，呃逆之声上冲。
　　
　　人参　白朮　炙草　干姜（炮）　陈皮（各一钱）　丁香（二分）　柿蒂（二钱）
　　
　　水煎，温服。如有热证热脉，去丁香，加竹茹二钱。如阴火上冲，加肉桂、附子各一钱，引火归源，不致游移上逆也。
　　
　　一○三、产后惊悸
　　产后脏虚，心气不足；阴虚，邪热乘心，以致惊不自安，悸动不定，目睛不转，而不能动。诊其脉，动而弱者惊悸也，惟宜养血，佐以安神。血生则神有所依也。
　　
　　养血安神汤
　　
　　（新）　治产后心血不足，以致神魂不安而惊悸也。
　　
　　当归身（二钱）　熟地（三五钱）　白芍（酒炒，钱半）　茯神　枣仁（炒）　生地　炙草（各一钱）
　　
　　远志（六分）　五味（三分）　干姜（炒黑，三四分）　柏子仁（微炒去油，七分）　白莲（五粒，去心，微炒，捶碎）
　　
　　水煎，温服。或用天王补心丹亦妙。（方载怔忡门。）
　　
　　一○四、产后口渴
　　胃者水谷之海，津液之府也。产后去血过多，津液内耗，胃气暴虚，顿生内热，故口燥咽干而渴也。治宜以滋阴清热为主。若作实看，误矣！
　　
　　人参麦冬汤
　　
　　治产后阴虚内热而口渴也。
　　
　　人参　麦冬　生地　花粉（各二钱）　炙草（一钱）
　　
　　先以淡竹叶十枚，粳米一合煎汤已就，去竹叶与米，入前药，加生姜八分，枣二枚煎服。或少人参，以威参五六钱代之。若大便溏泄者不用，以沙参代之。
　　
　　一○五、产后蓐劳
　　蓐，草荐也，谓产妇坐草艰难，以致过劳心力，故曰蓐劳。此即产后之劳瘵也。其证：或寒热如疟，或午后热，五心热，或自汗，喘促，饮食不甘，体瘦神昏，皆其候也。当以培补气血为主，若作标治，危亡立至。
　　
　　清热养血汤
　　
　　（新）　治产后血虚发热，午后更甚，羸瘦无神等症。
　　
　　当归（钱半）　熟地（三钱）　生地（二钱）　白芍（酒炒）　阿胶（炒）　青蒿　麦冬（各一钱）
　　
　　丹皮（钱半）
　　
　　水煎，温服。如五心热，加元参一钱。如咳嗽，加川贝母钱半，款冬花一钱。如吐血，加紫菀钱半，丝茅根捣汁半杯，童便半杯合服。如骨蒸，加地骨皮钱半。如热甚，加龟胶二三钱。或用六味地黄加麦冬、龟胶、阿胶各二两为丸服亦可。若作水药，决不可。（六味地黄方见第二。）
　　
　　猪腰汤
　　
　　治产后劳热、咳嗽、自汗、头痛、腹痛俱效。
　　
　　猪腰（一对）　当归　白芍（酒炒。各一两）
　　
　　以药煎就去滓，次将猪腰细切，同米一合，香鼓一钱，煮稀粥，加葱椒盐，空心，日服一次，神效。
　　
　　黄雌鸡汤
　　
　　治证同上。
　　
　　当归　白朮　熟地　黄　桂心（各五钱）　黄雌鸡（一只，去头足肠翅，细切）
　　
　　用水七碗煮至三碗，每用汁一碗，煎药四钱。日二服。
　　
　　羊肉汤
　　
　　治产后气血虚弱，及寒气入于子门，脐下胀痛，手不可犯，此寒证也。并治寒疝腹痛及胁痛里急者。
　　
　　精羯羊肉（一斤）　当归（三两）　生姜（四两）
　　
　　用水七升，入药煎至三升，去滓，入羊肉，加葱椒盐久煮。日三服。若寒甚者，加生姜。若痛多而呕者，加橘皮二两，白朮一两。如气虚者，加黄　三两。
　　
　　母鸡汤
　　
　　治产后褥劳，虚汗不止。
　　
　　人参（随便）　黄　（蜜炒）　白朮　白茯苓　麻黄根　牡蛎（　。各三钱）
　　
　　上用母鸡一只，去毛杂，水六碗同药煮至三碗，任意服之。
　　
　　十全大补汤
　　
　　（方载上第二内）　治产后气血俱虚，一切不足等证。
　　
　　补中益气汤
　　
　　（方载上第七内）　治产后虚弱，或兼外感发热者。
　　
　　理阴煎
　　
　　（方载上第三内）　治产后阳虚内寒，及外邪皆寒者。
　　
　　黄　四物汤
　　
　　治产后气血虚弱，为补养妙药。
　　
　　黄　（蜜炒，三钱）　当归（二钱）　熟地（三五钱）　川芎（钱半）
　　
　　水煎，温服。如气虚，加参、朮、茯苓、炙草。如发热，加炮干姜五分。如自汗，少用川芎，重加黄　。如口渴，加麦冬一钱，五味二分。腹痛，加白芍（酒炒）钱半。
　　
　　当归建中汤
　　
　　治产后虚劳腹痛、身痛、自汗、不思饮食等证。
　　
　　当归（二钱）　白芍（酒炒，钱半）　肉桂（一钱，研末调服）　黄　（蜜炒，钱半）
　　
　　姜枣引。水煎就，加饴糖一块再煎，温服。如呕，不加饴糖。如崩中衄血，加阿胶（炒）、生地各钱半。
　　
　　乳病门
　　一○六、乳少
　　妇人乳汁，乃冲任气血所化，故下则为经，上则为乳。（胃中津液之气入于肺，变赤为白，禀肺金之色也。）有乳迟乳少者，并有无乳者，由气血之不足也。外有肥胖妇人，痰气壅盛，乳滞不来者。虚者补之，如十全大补汤、（方载上第三内。）八珍汤（方载上十四内。）之类是也。滞者疏之，如栝蒌仁、天花粉、葵子、木通、漏芦、猪蹄汤之类是也。其有乳汁自出者，属胃气虚，宜补胃以敛之。若未产而乳自出，谓之乳泣，生子多不育。若产妇劳苦，乳汁涌下，此阳气虚而厥也，宜以补气为主，用补中益气汤（方载上第七内）加附子。
　　
　　猪蹄汤
　　
　　治气血不足，乳汁不下。
　　
　　用八珍汤料一服，加黄　、漏芦、陈皮、木通，先以猪蹄煮汁二碗，煎药服之，或加花粉。
　　
　　又方：用猪蹄一对，通草、川芎各一两，甘草一钱，穿山甲十四片（炒）同煎，加葱、姜、盐料，取汁饮之。夏月不可失盖。时用葱汤洗乳亦佳。
　　
　　乳少，用黄　一两，当归五钱，白芷四钱，以七孔猪蹄一对，煮汤去油，煎药服之，覆面睡，即效。若初生无乳，只用水与酒煎服。体壮者，加红花三分。
　　
　　涌泉散
　　
　　治乳将至，而未得通畅者。
　　
　　王不留行　穿山甲（炮）　瞿麦　麦冬　龙骨（各二钱）
　　
　　共为末，用猪蹄东加酒调服二钱。以木梳于乳上梳下。或用猪蹄煎服亦妙。
　　
　　一○七、乳病
　　乳病不一，有吹乳者，因儿饮乳，为口气所吹，致令乳汁不通而肿痛者。不急治之，多成乳痈。
　　
　　栝蒌散
　　
　　治吹乳肿痛。
　　
　　栝蒌仁　当归　甘草（各三钱）　乳香　没药（各一钱）
　　
　　以水与酒各半煎服。外以手揉之，更令儿吮之。
　　
　　有妒乳者，因无儿饮乳，或儿未能尽饮，余乳蓄结，作胀而痛，寒热交至等证，用麦芽二两炒熟，水煎服。
　　
　　又方：用陈皮一两，甘草一钱，水煎服。
　　○又方：用猪牙皂炒为末，酒服一钱。
　　○又方：用皂角（烧灰）、蛤粉各二钱，酒调一钱服之。
　　○一切乳病，用贝母为末，每服二钱，酒调下。
　　
　　有乳痈者，属胆胃二经热毒壅滞。初起肿痛，肉色　赤，寒热头痛，宜急散之，否则成脓而不易愈矣。
　　
　　人参败毒散
　　
　　治乳痈初起，发热恶寒，用此散之。
　　
　　人参　茯苓　枳壳　甘草　川芎　羌活　独活　前胡　柴胡　桔梗姜引。或用栝蒌散，（方在本条。）或加味逍遥散。（方在上第九内。）
　　
　　有乳岩者，属肝脾二脏，郁怒后气血亏损，初起小核，结于乳内，肉色如常，或三年五年发作，其人内热，肢体倦瘦，月经不调。用加味遗遥散、（方在上第九内。）栝蒌散，（方在本条。）
　　
　　多自消散。若积久渐大，　岩色赤，内溃深洞为难疗。但用归脾汤等补药，多服可愈。若误用攻伐，危殆迫矣。
　　○是病初起，用青皮、甘草为末，以白汤或少加姜汁调服，以消为度。
　　
　　外治仙方：于初起时，急用葱白寸许，生半夏一枚捣为丸，以绵裹之。患左塞右鼻，患右塞左鼻，每日更换，日久可消。
　　○乳头生疮，汁出切痛，用鹿角三分，甘草一分为末，和以鸡子黄，于铜器中温热敷之。日再易即愈。
　　○乳悬奇证：产后瘀血上攻，忽两乳伸长如肠，痛不可忍，用当归、川芎各一斤，浓煎汤，不时温服，以瘥为度。或再二斤三斤可也。
　　
　　大凡乳证，因恚怒者，宜疏肝清热。　痛寒热，宜发表散邪。　肿痛甚，宜清肝消毒，并隔蒜艾灸。不作脓，或膜不溃，补气血为主。不收敛，或脓稀，补脾胃为主。脓出反痛，或发寒热，补气血为主。或晡热内热，补血为主。饮食少思，或作呕吐，补胃为主。饮食不化，或作泄泻，补脾为主。有孕妇患此，名曰内吹，所致之因则一，惟用药不可犯其胎耳。
　　
　　备拣古来治乳病至简至稳神方于后，以便取用。
　　
　　吹乳肿痛：栝蒌一个，乳香二钱，酒煎服；外用南星为末，温水调敷。
　　○乳痈；贝母二钱研末，酒调服，令儿吮之。
　　○又方：脂麻炒研，灯盏油脚调敷。
　　○又方：　叶烧灰，酒服二钱。
　　○又方：用葱汁、酒引顿服。
　　
　　以下五方，治乳汁不通：用贝母、知母、壮蛎粉等分研末，猪蹄汤调服二钱。
　　○又方：姜蚕为末，酒调服二钱。少顷，以脂麻煎茶一盏投之，并梳头数十遍。
　　○又方：用老丝瓜连子烧灰存性，研末，酒说服二钱，被覆取汗。
　　○又方：用穿山甲炒研末，酒服。
　　○又方：用牛鼻作羹食之。
　　○无子饮乳作胀，内服麦芽汤。（方在上。）外用……布勒乳一夜。
　　○乳头绽裂，用白茄子烧灰敷之。
　　○一切乳病，用真广陈皮去白，面炒为末，每用二钱，少加麝，酒调服，初终皆效。
　　○凡吹乳、乳痈，用连根葱捣饼贴患处，以瓦器盛热水，熨葱上，汗出即愈。
　　
　　前阴门
　　一○八、阴挺
　　妇人阴中挺出，或数寸，或如菌如芝之类，此有因郁热者，有因气陷者，当凭脉之虚实而治之。
　　
　　龙胆泻肝汤
　　
　　（方载上十四内）　治湿郁而热，以致下坠者。或用加味逍遥散。
　　
　　固阴煎
　　
　　治阴虚滑脱，以致下坠者，补肝肾以升提之。
　　
　　人参（随便）　熟地（三五钱）　山药（炒）　枣皮（钱半）　远志（炒七分）　炙草（一钱）
　　
　　五味（十四粒）　菟丝子（炒，三钱，磨末）
　　
　　水煎，空心服。如虚坠而不应者，加金樱子肉二钱，炒升麻一钱。
　　
　　水杨汤
　　
　　治阴中生物，或痒或痛，甚而牵引腰腹痛者。
　　
　　金毛狗脊　五倍子　枯矾　鱼腥草　水杨根　黄连（各一两）
　　
　　共研末，分四剂煎汤熏洗，内服治挺诸药。
　　
　　一○九、阴肿
　　妇人阴肿，大都即阴挺之类。然挺者多虚，肿者多热。
　　
　　加味道遥散
　　
　　（方载上第九内）　治肝肾虚热而肿者。
　　
　　补中益气汤
　　
　　（方载上第七内）　治气虚陷而肿者。或加赤芍、生地各二钱。
　　
　　一方：用枳壳半斤，研末，炒热，以帛裹熨之；又用乘热裹少许纳阴中，冷即易之，三次愈。
　　○又方：用小麦、朴硝、五倍子、白矾、葱白煎汤浸洗。
　　○又方：用甘菊苗叶捣烂，以百沸汤淋汁熏洗。
　　○又方：牛膝煮酒服，外用蛇床子煎水熏洗；炒盐，帛裹熨之。
　　○产后肿痛，桃仁略烧，捣烂敷之。然亦不必治肿，但调气血而肿自退。
　　
　　一一○、阴疮
　　此证多由湿热下注，或七情郁火，或中淫药热毒。其病或生虫湿痒，或内溃肿痛，或体倦发热，或饮食不甘，或小腹痞胀。凡治此之法，以燥湿、清热、解毒为主。
　　
　　芍药蒺藜煎
　　
　　治湿热阴疮，及遍身疮疹，红肿热毒，或内溃烂者，无不神效。
　　
　　肌草　栀子　黄芩　木通　泽泻（各钱半）　白芍　生地（各二钱）　白蒺藜（连刺捶碎，五钱，甚者一两）
　　
　　水煎服。如火不甚者，去胆草、栀子，加当归、茯苓、苡仁之属。如湿毒之甚者，加土茯苓五钱，或一二两。或用四物东加栀子、丹皮、胆草、荆芥。或用加味逍遥散亦可。
　　
　　蛇蜕散
　　
　　治妇人阴疮。先用荆芥、蛇床子煎汤熏洗，挹干敷药。
　　
　　蛇蜕（烧存性，一条）　枯矾　黄丹　扁蓄　本（各二钱）　硫黄　荆芥穗　蛇床子（各一钱三分）
　　
　　共为细末，香油调搽，湿则干掺。
　　
　　又方：海螵蛸、人中白（　）等分，研末掺之。干则以麻油调敷，或以蜜水调敷。若痛甚者，加冰片少许。若脓水甚者，加陀僧等分，或　制炉甘石更佳。
　　
　　一一一、阴痒
　　阴痒由湿热生虫，微则痒，甚则痛，或为脓水淋沥，名之曰　。
　　
　　龙胆泻肝汤
　　
　　（方载上十四内）治肝经湿热，以致阴痒。及加味逍遥散亦效。（方载上第九内。）
　　
　　外用杏仁（用红灰煨）、大枫子肉各二钱捣化，少加麻油数滴，纳入阴中，二三次即愈，仙方也。若甚而有虫，用猪肝、鸡肝，以麻油煎熟，纳阴中，引净其虫，乃愈。
　　
　　阴痒突出，用臭椿树皮、荆芥穗、藿香等分煎水熏洗，痒止而突入。
　　
　　治疳虫下触：鹤虱煎汤熏洗，随用水银、蒲黄、研匀纳入。
　　
　　又方：用桃叶捣纳阴中，日易三次。
　　
　　又方：用蛇床子一两、白矾五钱，煎汤洗。
　　
　　又方：用花椒、吴茱萸、蛇床子各一两，藜芦五钱，陈茶一撮，炒盐一两煎汤，乘热熏洗，三次愈。
　　
　　阴触，用海螵蛸研末敷之。
　　
　　又方：用荆芥、皂角、墙头上腐草煎汤洗；内用各肝煎熟纳入。
　　
　　一一二、阴冷
　　阴冷，有真寒证，阳虚畏寒，小便清长者是也。有假寒证，小便黄涩，大便燥结，口舌干苦者是也。真寒者宜补其阳，如理阴煎。（方载上第三内。）或用：
　　
　　十补丸
　　
　　治肾脏虚冶，及足寒耳聋，膝软腰痛等证。
　　
　　附子（制）　五味（微炒。各二两）　山药　枣皮　桂心　鹿茸（各两半）　丹皮　茯苓（各七钱）
　　
　　泽泻（六钱）
　　
　　蜜丸，盐汤下。
　　
　　假寒者宜清火，宜龙胆泻肝汤（方载上十四内。）及加味逍遥散。（方载上第九内。）
　　
　　均治假热阴冷。
　　
　　大营煎
　　
　　治肝肾虚寒阴冷，及妇人经迟血少，腰膝筋骨疼痛。
　　
　　当归（二三钱）　熟地（五七钱）　枸杞（二钱）　炙甘草　杜仲（盐炒）　牛膝（酒蒸。各钱半）
　　
　　肉桂（一二钱）
　　
　　寒甚者，加附子二三钱，水煎服。假热拒格者，冰冷服。外治如吴茱萸、川椒，或丁香、蛇床子之类，皆可炒热，绵裹塞之。
　　
　　一一三、阴吹
　　阴中有气，从内吹出，乃胃气下泄也，用猪膏煎乱发至化服之，病从小便出。药若难服，用开水参清可也。
　　
　　一一四、下胎断产
　　下胎断产，本非仁者之事，然有妇人临产艰危者，或病甚不胜产育者，或有欲自下而庶可以得生者，则下胎断产之法，有不得已亦不可废者也。古有用水银、斑蟊之属，母亦伤矣，决不可依。
　　
　　下胎方：
　　
　　桂心散
　　
　　治妊娠因病，胎不能安者，可下之。
　　
　　桂心　栝蒌　牛膝　瞿麦（各钱半）　当归（三钱）
　　
　　水煎服。
　　
　　扶羸短剧方
　　
　　治虚弱人欲下胎，宜用此。
　　
　　人参　甘草　川芎　肉桂　干姜　桃仁　黄芩　蟹爪（各一钱二分）
　　
　　水煎服。未动再服。
　　
　　下胎单方
　　
　　桂心二钱，麝香三分，共为末，酒调下，死胎亦下。
　　
　　又方：麦芽四两擂碎，水四碗，煮二碗，服之立下，神效。
　　
　　又方：用牛膝一两，酒煎服，即下。
　　
　　又方：用牛膝五六根，安麝香二三分于中，纳阴户一夜，自下。
　　
　　又方：用蓖麻仁二个，巴豆一个，麝香一分，研贴脐中并足心，生胎、死胎俱下。
　　
　　又方：用茶汤入沙糖二钱，露一宿服，胎至三月亦下。
　　
　　断产方：
　　
　　四物汤
　　
　　一大剂，加芸台子一撮（即油菜子）或加红花四五分，水煎，经后服，则不受胎。
　　
　　又方：蚕蜕纸约一二尺，烧灰存性，为末，空心酒调服，终身不受胎。
　　
　　又方：白面曲五两，酒煮，滤去滓，分作三服：经至日晚、五更及天明各吃一服，可终身无孕矣、又方：于脐下二寸三分阴动脉处，灸三壮清油灯火，可以断产。……。
　　卷十六　本草（上）
　　凡列
　　一、古今本草不一，多者太繁，少者太简，求其药性与病情指示适中，而令阅者朗然无疑，未之有也。即如痰症，有燥痰、湿痰之异，而诸书第以除痰概之；热症，有内伤外感之殊，而诸书第以退热括之，此皆病证相反，未可混施。举此二端，其余可以类推。纵其中间有论及，而亦未必在在明析也。且有一味药，言能治二三十种病者，虽古人著书，以是药有一毫之长，不忍遗漏，而岂无轻重之用？亦不明其何以能治某病之理，使用者无所适从，不惟无益，而且有害。余于是道，阅历已五十余年矣，合览群书，稍有所得，详明是药所以能治某病，以味之或酸或辛，气之或升或降，性之或补或泻之类，各言其由，庶令人明其主治之理，取用之宜，使用者无误，而病者易痊，亦卫生之一助云耳。
　　
　　一、古人着本草，原以济人为心，如参、　、归、朮之类，即治世之贤臣，用以辅理元气者也；如麻、桂、硝，黄之类，即乱世之良将，用以剿除蔻贼者也。至于有之不以为益，用之反以为害者，如天灵盖、紫河车，……；如水蛭、矾石，用之不得其法，反致遗害于无穷也；如蛤蚧、腽肭脐，性之不正，适以引人损精耗神者也。如此类者，难以尽举。余着是集，或删之而不录，或录之而辨其不必用，亦以应用药物，和平而神良者不少，何必舍其万全，而用此伤心害身之物邪！后之人，倘谓古人已用之于前，今人何妨用之于后，又岂知因病用药，固有不能如古人之神圣者哉！一、医之为道，因病立方，固贵精明，而用药亦须详审，如地道不真，市肆多伪，收取非时，储存过久，头尾误用，制治无法，不能随手奏效，或归咎于药之无功，譬之兵不精练，思以蔼蔻克敌，适以覆众舆尸也。治疗之家，可不留心欤！一、凡药制造，贵在适中。不及，则我之所欲不遂；太过，则彼之气味反失。酒制，上升，去寒性。姜制，发散，除寒滞。入盐，走肾脏，仍仗软坚。用醋，注肝经，且资收敛。童便制，除劣性，降下。米泔制，去燥性，和中。乳制，润枯生血。蜜制，甘缓益元。陈壁土炒，借土气以补中州。麦麸皮炒，抑酷性，免伤上膈。乌豆甘草汤渍，解毒，致令中和。羊酥猪脂涂炙，渗骨容易脆断。（黄连、香附，制法不一，各注本草。）去穰者免胀，去心者除烦。制治各有所宜，不可不如其法也。
　　
　　一、每味药，先辨其气味形色，次于有毒者标之，后着所入经络，乃为发明其功用，而以主治之症具列于后，其所以主治之理，字笺句释，明体辨用，俾阅者朗然。
　　
　　一、药品产于异域遐僻者，必详其地道形色；如习见习知之药，则不加详注。
　　
　　一、生药先增分量，候制造成，而后秤用之，恐生多而熟少也。若君臣轻重不合，未必有效。
　　
　　一、药有五味，并各有所用也。酸属木，入肝，用之能涩、能收。苦属火，入心，用之能泻、能燥、能坚。甘属土，入脾，用之能补、能和、能缓。辛属金，入肺，用之能散、能润、能横行。咸属水，入肾，用之能下、能　坚。淡者，能利窍、能渗泄。又有药之头入头，于入身，枝入肢，皮行皮，亦须知之，以便取用。
　　
　　草部
　　一、人参
　　（味甘温微苦，入脾肺二经。茯苓为使，畏五灵其色黄，大而润者，佳。）　大补虚劳气弱。止自汗、（阳虚。）喘咳，（属肺虚者可用。）泻火，退热。（虚劳者，内虚寒而外假热，合黄　、甘草之甘温而退大热，故亦谓之泻。）健脾保肺，添精神，除烦渴，（泻火，故除烦；生津，故止渴。）定眩运，（元气足也。）通血脉，（气行则血行。）破积，消痰、（以气旺也。）疟痢、滑泻、（初痢宜下，久痢宜补，治疟亦然。）血脱、（凡大吐大衄，须重补气而血自止，气旺则能生血也。）胀满、（正气不足。）
　　
　　中暑、中风、痘疮下陷。（皆元气虚也。）按人参补气性阳，若真阴亏竭，邪火炽于表里，内外枯燥，以及肺脉洪实，血热妄行，痧疹初发，而斑点未形，伤寒始作而邪热方盛，不得误
　　
　　二、黄
　　（味甘微温，入脾肺二经，茯苓为使，恶龟甲、皂荚，反防风，须知黄防风，其功益大，蜜炙用。）补元阳，实腠理，治劳伤，（以阳气虚也。）长肌肉。（气生血，故肉长。）无汗能发，（表虚邪闭，生用发汗。）自汗能止。（补气固表。）排脓内托，（脓成，则毒化。）气虚痘陷，（宜黄　、人参、甘草、糯米。）止血崩血淋，（气固而血自止。）除泻痢带浊，（气升而陷自除。）解渴，（泻阴火也。）定喘。（补气虚也。）按性味俱浮，彼气滞中满，表邪未散，怒气伤肝者，俱禁用。
　　
　　三、当归
　　（味甘辛，微温，入心肝脾三经。畏生姜、菖蒲、海藻。酒洗用。）头止血，身养血，尾去血，全用活血。能引诸血各归其经，血滞能通，血枯能润，血乱能抚，去瘀生新。（其气辛温，能行气分，使气调而血和也。）治虚劳、寒热、头痛、腰痛。（血不足也。）舒筋活瘫，（血足养肝。）润肠（性滑。）止痢，（活血。）心腹诸痛，（散寒和血。）风痉无汗，（辛散风，温和血，产后痉者，以血脱无以养筋也。）排脓止痛。（血和则痛止。）凡妇人崩漏调经，胎前产后，俱宜用之，诚血中之圣药也。按当归辛温，血虚有寒者，宜多用，血虚有热者，宜少用。凡阴虚火动，大便不固者，忌之。入吐血、衄血剂中，须用醋炒，
　　
　　四、甘草
　　（味甘气平，入脾经。白朮为使，反甘遂、海藻、大戟、芫花，恶远志，忌猪肉，犯者阳痿。生用凉，炙用温。）补脾胃，泻心火，（火急甚者，以此缓之。）
　　
　　益三焦，散表寒，解诸毒，（解毒药须冷冻饮料，热则不效。）和百药，（姜附加之，恐其僭上；硝黄加之，恐其大下。）止泻痢，（补土。）生肌止痛，（土主肌肉，甘能缓痛。）除咳嗽、咽痛、肺痿。（益阴退热。）梢，止茎中作痛。节，消肿毒诸疮。助参　，补气虚；助熟地，疗阴亏。随气药补气，随血药补血，无往不利，故称国老。须宜重用，而今人只用二三分，何也?但其性和缓，若病势急，欲见速效，可不必用。按甘草味甘，凡中满者，呕逆者，俱忌
　　
　　五、白朮
　　（味甘苦温，入脾胃二经。糯米泔浸一日，饭上蒸熟，切片土炒，蜜水拌匀，防其燥也；荷叶包蒸，借其阳也。）补脾，（甘也。）燥湿，（苦也。）和中。（温也。）消痰水、肿胀、黄胆、湿痹、泄泻。（土能胜湿。）进饮食，（脾健。）祛劳倦，（脾主四肢，虚则倦怠。）已呕吐，（暖胃。）止汗，（湿从汗出，湿去汗止，且性涩也。）安胎，（胎气系于脾，脾健则蒂固不脱，且能化湿热也。）消痞。（脾运则积化。）按白朮燥湿，脾虚而寒湿者可用，湿而兼热者勿用。古方君枳实以消痞，佐黄芩以安胎。枳实破气，黄芩寒胃，亦宜辨其可否，不得概用。至于痈疽得之，必多生脓。奔豚遇之，恐反增气。其阴虚燥渴，便闭气滞，肝肾有动气者，俱当禁用。
　　
　　六、苍朮
　　（味苦辛温，入脾胃二经，畏恶同白朮。生茅山，坚白有朱砂点者良。糯米泔浸，同芝麻炒，以制其燥。）燥湿消痰，（苦也。）发汗解郁，（辛也。）调胃进食。
　　
　　止呕吐、泻痢，（湿去，则脾健。）除水肿，（土能胜湿。）散风寒湿痹，为治痿要药。（合黄柏、川牛膝逐下焦湿热痿　。）辟一切山岚瘴疫、邪恶鬼气。（得天地之正气也。）按苍朮燥烈，凡阴虚燥热，大便闭结，表疏自汗者，俱忌用。
　　
　　七、丹参
　　（味甘性涩，微热，心脾肝肾四经血分之药。畏咸水，反藜芦，醋。）　养阴活血，去瘀生新。（瘀去则新生。）安生胎，（养血。）下死胎。（去瘀。）血崩赤带可止，经脉不匀能调。治冷热虚劳、骨节疼痛、手足不随。（皆血不足。）化　瘕，（　者有块可征，瘕者聚散无常，皆血病也。）除烦躁。（血虚发热，甚则烦躁，妇人产后更多。）
　　
　　古云丹参一味当四物，又云丹参养神定志，通利血脉，实有神验，为女科之要药也。但能补血，又长于行血，妊娠无故勿服。
　　
　　八、沙参
　　（味甘苦，性微寒，入肺经。恶防己，反藜芦。）补肺气，清肺热，凉肝养血，兼益脾肾，（脾为肺母，肾为肺子。）久嗽肺痿。（金被火克。）散皮肤风热瘙痒、头面肿痛，止惊除烦。（清肺热也。）按沙参虽能补五脏之阴，然气轻力薄，不堪重任，非人参比也。若脏腑无实热，及寒客肺中作嗽者，勿服。
　　
　　九、元参
　　（味苦甘微咸，气寒，入肾经，尤走肺脏。恶黄　、干姜、大枣、山茱萸，反藜芦，忌铜。蒸过晒干，黑润者佳。）苦能清火，甘能滋阴，咸能补肾。益精明目，退骨蒸，除痰嗽，（壮水之效。）清手心足心之热，（此属无根浮游之火，惟元参清除甚捷。）解烦渴，利咽喉肿痛，治阳毒发斑，（皆肺受火伤，补水可以制之。）化瘰　，（寒散火，咸软坚。）妇人产后余疾。（亦属阴虚。）按性寒滑，脾虚呕逆泄泻者禁之。
　　
　　十、苦参
　　（味苦性寒，入肾经。元参为使，恶贝母、菟丝、漏芦，反藜芦。泔浸蒸过晒干用。）除热，（寒也。）燥湿，（苦也。）生津止渴，安五脏。（湿热去则血气和平，津液生而五脏安。）治温病、血痢、肠风、溺赤、（皆凉血之效。）黄胆，明目止泪，杀虫，解疮毒。（湿热之愆。）按苦参大苦大寒，损胃寒精，非大热者，勿用。
　　
　　十一、川芎
　　（味辛微甘，气温，入肝经。白芷为使，畏黄连、硝石、滑石，恶黄、山茱萸，反藜芦。蜀产为川芎，里白者胜；秦产为西芎；江南产小者，名抚芎。）其性善，为血中气药。润肝燥，补肝虚。（肝以泻为补，所谓辛以散之，辛以润之。）治风湿头痛、血虚头痛，破瘀蓄，通血脉，祛胁痛，调经候，（因辛散也。）目泪多涕，（肝热。）理崩带眩运，（以气升也）。疗痈疽疮疡，（痈生六腑，疽生五脏，皆阴阳相滞而成，芎、归能和血行气而通阴阳。）抚芎止利开郁，亦上升辛散之功也。按川芎补不足而散有余，以辛多而甘少也，若单服久服，令人走散真气，能致暴亡。至于阴虚火炎，及三阳火壅于上而头痛者，得升反甚。若不明升降，而但知川芎治头痛，谬亦甚矣!
　　
　　十二、白芍药
　　（味苦甘酸，微寒，入脾、肝、肺三经。恶石斛、芒硝，畏鳖甲、小蓟，反藜芦。生用寒，煨熟酒炒，以制寒性。治血脱者，醋炒。）泻肝火，（味酸敛肝。
　　
　　肝以敛为泻，以散为补。）安脾肺，固腠理，止虚汗。（木得敛而不克土，则脾安；土旺能生金，则肺安。肺主皮毛，肺安则腠理固，而汗自止。）治热泻、痈肿目疼、胁痛鼻衄，除烦安胎、血虚发热，（性沉阴，能入血分，补虚凉血。）除痢疾后重，（属胃中湿热，若冷痢忌用。）止血虚腹痛，（能治血虚，又能行气安脾。）消中满喘咳，（肺安。）凡一切肝血不足之证。按白芍仍补药之稍寒者，古人戒产后勿用，似乎太执。若产后血虚而热，阴气散失者，赤芍　尤泻肝火，治肠风、疮疖、目赤，通经破血。（能散泻也。）产后忌之。
　　
　　十三、生地黄
　　（味甘苦大寒，入心、肝、脾、肾四经。恶贝母，忌铜铁、葱、蒜、萝卜、诸血。）滋阴退阳，凉血生血。治血虚发热，（阴虚生热，滋阴退火。）通二便，（泻大肠小肠火。）平诸血逆、吐衄崩中、伤寒阳狂、痘证大热，（热甚者，用生地捣汁服。）去烦躁骨蒸、劳伤咳嗽，妇人血热经枯，三消热渴。（凉血之功。）按性寒凉，或酒浸一夜用。
　　
　　若胃虚食少，脾虚泄泻者，禁用。
　　
　　十四、熟地黄
　　（性味畏忌同生地黄。熟则甘温。怀庆所产大本支，其色黄而不黑，中系菊花心，外有小直纹而无横痕。每两用缩砂仁（炒研）四分，同好米酒拌匀，入砂锅内，盖好莫出气，蒸半日，却不用煮，取出晒干，如前加酒，蒸晒九次为度，令中心透熟纯黑乃佳。）滋肾水，填骨髓，益真阴，利血脉，为补血补精之仙品。治阴虚发热，头疼口干，舌焦喉燥，咳痰气喘，劳伤风痹。或虚火炎于上焦而吐衄，肾水泛于皮肤而浮肿；或阳浮烦躁，阴脱仆地。入散剂能发汗，以汗化于血，无阴则汗无以作也。入温剂能回阳，以阳生于下，无阴则阳无以生也。经曰：精化为气。得非阴生于阳乎?至于聪耳明目，胎前产后，深赖焉。（补血。）黑发乌髭，所必需也。（补髓）。按性微滞，若痰多气郁，胸膈窒凝，当斟
　　
　　十五、五味子
　　（皮甘肉酸，核中苦辛，有咸味，故名五味。苁蓉为使，恶葳蕤。嗽药中生用，补药微妙，或蜜浸蒸用，俱宜捶碎。辽东肥润色红者佳。）收肺气，生肾水，（肺以酸收，金旺则水生。）涩精，收汗，固肠，（酸也。肺与大肠相表里，肺敛则肠固。）除热，（水足。）解渴，（肺敛生津。）益气，（肺主气，敛故能益。）收瞳子散大，（收耗散之气，故能明目。）虚劳咳嗽，（肺气咳嗽宜人参、五味。）补元阳，助命门，（温辛。）壮筋骨。（肾足。）按五味子性主收敛，若感寒初嗽，肝旺吞酸，肺脉滑实者，禁之。
　　
　　十六、天门冬
　　（味甘苦大寒，入肺肾二经。地黄、贝母为使，忌鲤鱼。取明肥大者，去心皮，酒蒸用。）清金滋水，（肺为肾母，热退则水生。）治肺肾虚热，定喘止嗽，解渴消痰，退骨蒸劳热、吐血衄血、（以其甘寒养阴，清金降火。）肺痈肺痿，（痈为邪实，咳吐脓血，治宜泻火解毒。痿为正虚，咳嗽短气，治宜养血保肺。）疗热淋热结、（苦寒）
　　
　　。骨痿。（苦能坚肾，寒去肾家湿热。）按天门冬性寒而滑，脾寒泄泻恶食者，忌用。
　　
　　十七、麦门冬
　　（味甘微甘微寒，入心肺二经。地黄、车前为使，恶款冬，畏苦参、青葙、木耳。入补药，去心，酒蒸或拌米炒。）清心火，退肺热，止渴除烦。（火降则津生。）治血虚客热、干咳吐衄，（燥金清也。）消浮肿，（肺清则水下行，故肿消。）疗痿蹶、（肺热叶焦。）肺痈肺痿，（功同天冬。）生脉，（脉绝垂死，同人参、五味用。）明目，经枯乳闭。（益水清火。）按麦门冬与天门冬功用相似，寒性稍减，若脾虚泄泻恶食者，仍宜忌之
　　
　　十八、款冬花
　　（味甘性温，入肺经。杏仁为使，恶元参，畏辛夷、麻黄、黄、甘草、黄芩、贝母。须知得贝母反良。蜜水炒。）止咳嗽，疗肺痈痿，解唾血，（清肺。
　　
　　）消痰、除烦，（泻热。）治咳逆、上气、喘、渴，（肺虚夹火。）为治嗽要药。寒热虚实，皆可施用。（能使肺邪从肾顺流而出也。）十一、二月开花未大舒者良。生河北关中，世多以枇
　　
　　十九、远志
　　（味苦辛温，入心肾二经。畏珍珠、藜芦，杀附子毒。冷甘草水浸透，去心，焙干用。）功补心肾。治惊悸健忘，（心血足也。）强志益智，聪耳明目，（肾精足也。）止梦泄，健筋骨，（肾足之效。）疗痈毒。（苦泄辛散。）按远志味辛，宜少用为佐，若火实上焦者避之。
　　
　　二十、羌活
　　（味辛苦，性温气雄，上升而散，入小肠膀胱肝肾四经）辛温能散，气雄善走。治风寒湿邪、头痛项强、遍身百节骨疼、刚痉柔痉、眼目赤肿、邪闭憎寒，壮热无汗。小无不入，大无不出，为拨乱反正之主药，且奏效甚捷。（以辛温而气雄也。）按羌活性猛，轻重量用，若血虚体弱，表松自汗者，忌之。
　　
　　二十一、独活
　　（味苦气香，性微凉，入肾与膀胱二经。川产润而香者良）　有风不动，无风反摇。善行滞气，专得风湿、拘挛湿痹、通身湿痒肿毒、（风胜湿也。）本经头痛、（同细辛用。）奔豚、疝瘕。（肾积曰奔豚，风寒湿客于肾家所致。疝瘕亦然。）按独活可理伏风，羌活可理游风，皆主风疾。若因血虚头痛，及遍身肢节痛，不可误服。
　　
　　二十二、防风
　　（味苦辛，气温，入肺小肠膀胱三经。畏萆　，恶干姜、芫花。色白而润者良。）　治风邪头痛项强、周身尽痛。又能随诸经之药而至各经。（得葱白能行周身。）行脾胃，（凡补脾胃非此引用不能行。）疗风眼，止冷泪，除湿疮，为去风胜湿之要药。（凡风药皆能胜湿。）同黄　、白朮又能实表，止自汗。按防风泻肺，（能散上焦元气。）若病不因风湿而肺气虚者禁用。
　　
　　二十三、细辛
　　（味大辛，气温，入心小肠二经。恶黄　、山茱萸，畏滑石，反藜芦。产华阴者真。）　辛散诸风，治百节拘挛疼痛。祛阴分寒邪、（性温能发少阴之汗。）少阴头痛、（独活为使。）口疮、喉痹、（少阴火也，以辛散浮热。）口臭、牙虫，（煎水含漱。）
　　
　　通鼻、开关，（为末吹之。）除头面游风、风眼目泪。（风也。）按细辛燥烈，不可过用，过一钱，闷绝而死。（死亦无伤可验。）
　　
　　二十四、白芷
　　（味辛气温，入肺胃大肠三经。当归为使，恶旋覆花。）辛散风，温除湿，芳香通窍发表，逐阳明经风寒邪热。止头痛、头风、目痛、齿痛、眉棱骨痛，（阳明之脉营于头面。）除皮肤斑疹燥痒、鼻渊、大肠风闭、肠风尿血，（皆肺经风热，味辛，故入肺。）疮科止痛排脓、（疮溃宜少用。）女人赤白带漏。（炒黑用。）按白芷辛散，血热有虚火者禁之。
　　
　　二十五、麻黄
　　（味苦辛温，入心肺膀胱大肠四经。浓朴为使，恶辛夷、石苇。
　　
　　去根节大表，留节微表。水煮去沫。）体轻扬，味辛温。生麻黄之地，冬不积雪。善达肌表，走经络，（体轻。）除风邪，（寒属寒。）祛寒毒。（辛温。）治表实无汗、（脉浮紧者正用。）
　　
　　憎寒壮热、头痛身疼，（太阳病。）通九窍，开毛孔，（散肺邪。）咳嗽、（风寒入肺。）痰哮、气喘。（哮喘、宜泻肺气，服麻黄不出汗。）即寒邪深入少阴、厥阴筋骨之间，亦能同肉桂以遂之。且兼气药以助力，可得卫中之汗；兼血药以助液，可得荣中之汗；兼温药以助阳，可遂阴凝之寒毒；兼寒药以助阴，可解炎热之疫邪。能善佐使，无往不利，寒伤实家第一要药也。（既受寒邪，四季皆可用，不得疑夏不用。）按麻黄走表，虽可汗之证，不宜多服。若不当汗而汗，与可汗而过汗，或血溢，或亡阴，为害不小，可不慎哉!
　　
　　二十六、麻黄根
　　（味甘平微涩，蜜炒。）止一切汗证，皆可加用。盖其性能行周身肌表，引诸药至卫分，而固腠理也。
　　
　　二十七、葛根
　　（味甘寒，入脾胃二经。生葛汁大寒，解温病大热，吐衄诸血。）
　　
　　轻扬升发。退热止渴，（凡热而兼渴者，此为最良，以能升胃气入肺而生津耳。）开腠发汗，（麻黄太阳经药，兼入肺经，肺主皮毛；葛根阳明经药，兼入脾经，脾主肌肉，二药皆发散寒邪，而所入不同。）阳明头痛。（阳明头痛，脉浮缓而洪长，可用葛根为君；若太阳初病头痛而即用之，反引邪入阳明也。）止肠风血痢，（清胃热。）发痘疹，（凡痘疹已见红点，勿再服升葛，恐表虚反增斑烂。）散郁火，（火郁则发之义。）解酒毒，（葛花更良。）为治脾胃虚泄之圣药。（清气在下，故泄，葛根能升阳明清气。）按葛根性凉，胃寒者禁用。
　　
　　二十八、升麻
　　（味微苦气浮，入脾胃肺与大肠四经。忌火，蜜炒。）善散阳明风寒、肌表邪热。（同葱白，散阳明风邪；同葛根，发阳明之汗。）能引甘温之药，上行补气而实表。（同参　用。）治阳明头痛、齿疼、喉痹、（同石膏用。）下痢后重、大小便闭。（滞于中必上行，而后下降。）凡久泄、脱肛、梦遗、崩中、带下、痈疽、痘疹、阳虚下陷之类，用佐补剂，皆所宜也。按升麻性阳气升，凡诸火上炎，吐衄咳嗽，阴虚气逆者，并不可
　　
　　二十九、柴胡
　　（味苦微辛微寒，入肝胆三焦心包四经。前胡、半夏为使，恶皂荚，反藜芦。生用走表，酒炒能佐补剂。）能引肝经清气上升。治伤寒病传肝经、寒热往来、（若病犹在太阳，即用柴胡则引贼入门；如病已入阴经，复服柴胡，是重虚其表。）胸痞胁痛、（属肝木有余。宜小柴胡东加川芎、青皮、白芍。）口苦耳聋、（肝胆之邪。）呕吐心烦、（邪在半表半里。）诸疟寒热、（邪伏半表半里，适在少阳所主之界。）头眩目赤。（肝胆之火。）按柴胡味薄气升，善泄善散，凡阴虚劳热，及初感风寒，皆禁用。
　　
　　外有银州生者，根长尺余，色微白而软，另是一种，可佐补药。能退劳热疳热。北产者如前胡而软，可用。南产者强硬，不可用。
　　
　　三十、前胡
　　（味苦辛微甘，气寒，入肺脾胃大肠四经。半夏为使，恶皂荚，畏藜芦，皮白肉黑，味甘气香者食。忌火。）性阴而降气，气降则火降，而肝胆风热之痰自消。（气有余便是火，火则生痰。）解肺经风寒，（辛也。）理胸腹痞满，（甘也。）泄肺经之热，（苦也。）散太阳之邪，（寒也。）除哮喘、咳嗽、（肺邪。）呕逆，安胎，霍乱，（安脾。）
　　
　　疗风热头痛、小儿疳热。按前胡治火热风痰，凡阴虚火动，及不因外感而有痰者禁之。
　　
　　三十一、紫苏
　　（味苦气温，入肺经。宜橘皮，忌鲤鱼。色紫气香者良。）味辛气分，色紫入血分。祛风去寒，解肌发汗，（辛也。）开胃益脾，下食消胀。（气香而温。）梗能顺气安胎，子能消痰定喘。（紫苏同陈皮、砂仁，行气安胎；同藿香、乌药，温中止痛；同香附、麻黄，发汗解肌；同川芎、当归，和血散血；同桔梗、枳壳，利膈宽肠；同莱卜子、杏仁，消痰定喘；同木瓜、浓朴，散湿解暑，治霍乱香港脚。）按气虚表虚者忌用叶，肠滑气弱者忌用子，多服泻人元气，慎之!
　　
　　三十二、桔梗
　　（味苦辛微凉，入肺经，兼入心胃二经。畏白芨、胆草。）开提气血，表散寒邪，能退肺热，清利头目。（引药上行。）治痰壅、喘促、鼻塞、（肺气滞也。）
　　
　　喉痹、咽痛、（心火。）口疮、齿痛、（胃火。）肺痈、干咳、（肺火。）胸痛、（火郁上焦。）下痢、腹痛、肠鸣、腹满，（肺火郁于大肠。）排脓行血，（气畅。）下气消痰。（肺气清，浊气自下行耳。）按桔梗为舟楫之剂，引诸药上于至高之分以成功，若攻补下焦药中，不可入也
　　
　　三十三、大黄
　　（味苦大寒，入脾胃大肠肝四经。黄芩为使，无所畏忌。欲速下者生用，汤泡即服；欲缓效者，与药同煎。）其性专入血分，走而不守，能除肠胃燥结、宿食、瘀血。治伤寒温疫大热、阳狂、发黄、谵语、（大肠有燥粪，故谵语，下之则止。）下痢赤白、里急后重、　瘕、（血积。）积聚，（或痰食瘀血不等。）消痈肿，化痞满，通二便。损伤积血，及一切实热伏火，无不荡净。（峻下之功。）佐甘草、桔梗，其行则缓；助芒硝、浓朴，其下更速。上焦实病，酒炒、酒煨；若腹内热积便燥，酒润，九蒸九晒，丸服，最效而不伤胃。按大黄苦寒，病在气分，胃虚血虚，六脉不实者禁用。
　　
　　三十四、黄芩
　　（味苦性寒，入肺大肠二经。山茱萸、龙骨为使，畏丹皮。中虚者名枯芩，泻肺火；内实者名条芩，泻大肠火。欲上行，用酒炒；欲泻肝胆火，用猪胆汁炒。
　　
　　）苦入心，寒胜热。枯者清中上二焦之火，消痰、（痰因火动，当先降火。）止嗽、定喘，（肺火。）退寒热往来，（邪在肝经。）除头痛、（属风热湿热。）喉腥、（五臭，肺为腥。）目赤、咽肿、肺痈、斑疹、疮疡。（退肺火。）实者解下焦之热，除　痢、（便血曰　痢，热者可用。）五淋涩痛、（热蓄膀胱。）大肠闭结、（肺与大肠热。）便血漏血。（下焦热，炒黑用。）
　　
　　胎因火盛不安，酌佐砂仁、白朮。腹因火郁为痛，可加黄连、浓朴。按性苦寒，胃虚滑泄。
　　
　　虚胎不安者，均忌之。
　　
　　三十五、黄连
　　（味大苦，性大寒，入心经。龙骨、连翘为使，恶元参、菊花，畏款冬、牛膝，忌猪肉。解巴豆、附子毒。出宣州者粗肥，出四川者瘦小。状类鹰爪连珠者良。治心火生用，虚火醋炒，肝胆火猪胆汁炒，上焦火酒炒，中焦火姜汁炒，下焦火盐水，或童便炒，食积火黄土炒。治湿热在气分，吴茱萸汤炒，在血分，干漆水炒。）泻心火，凉血热，（凡治血，防风为上部之使，黄芩为中部之使，地榆为下部之使。）除痞满，（同枳实用。）治痢疾、（热郁可用，若本无火邪，而寒湿伤脾者忌用。）热泻、（土炒。）惊痫，（镇肝。）消心瘀。（去心窍恶血。）呕吐、（姜汁炒。）烦渴、（同花粉用，单服治消渴。）火郁腹痛、（同吴茱萸用。）心痛伏梁、（心积。）目痛，安蛔，（虫得苦而伏。）止盗汗，（凉心。）退疳热、（同猪肝蒸为丸。）吞酸，（名醋心，同吴茱萸用。）疗恶疮痈肿、（诸疮痛痒皆属心火。）吐衄痔漏。（凉血解毒。）按黄连苦寒，虚寒为病者忌之。
　　
　　三十六、胡黄连
　　（味苦性寒，畏恶同黄连，功用略似黄连，但此入肝、胆二经。折之尘出如烟者真。）治虚家骨蒸、五心燥热、三消五痔、女人胎热、小儿疳热惊痫，明目疗痢。按胡黄连虽退虚热，必佐补药可用，否则虽见上证，不可施用。
　　
　　三十七、龙胆草
　　（味苦涩大寒，入肝、胆二经，恶地黄。酒浸炒。）禀纯阴之气，能涤肝胆实热，兼入膀胱肾经，除下焦湿热。退骨蒸，（肾主骨。）治惊痫，（肝经风热。）
　　
　　去目赤，（泻肝胆火，可佐柴胡；但目疾初起，宜发散，忌用寒凉。）杀肠内诸虫，（苦也。）
　　
　　除小儿疳热、（凉也。）咽痛、痈肿，一切肝肾有余之火。按胆草性寒，非气壮实热者禁用。
　　
　　三十八、香附
　　（味苦辛微甘，入肺肝二经。生用走表，酒炒行经络，童便炒入血分，补虚，且能下行，盐水炒入血分，润燥，醋炒消积聚，姜汁炒化痰饮。）能行诸经气分。
　　
　　开郁，（同川芎、苍朮。）解表，（同紫苏、葱白。）散滞，（同木香。）理气，（同檀香。）清热，（同栀子、黄连）消胀，（同浓朴、半夏。）消积。（同三棱、莪朮。）治血气，暖子宫，（同艾叶。）止诸气痛，（气行。）散痈疽，（一味末服。）止失血，（炒黑用。）调月经。（气顺则血调。）按香附辛燥，惟气实血足者宜之，若泥于女科仙药之一语而概用之，误矣!
　　
　　三十九、砂仁
　　（味辛性温，入肺、脾、胃、大小肠、肾六经。炒用。）开脾胃，（芳香而性温。）润肾燥，（辛也。若肾虚，气不归元，宜用此向导。）和中气。（辛温。）
　　
　　治腹痛、噎膈、呕吐、霍乱，祛痰，逐冷，消食，消胀，（悉属胃寒。）赤白泻痢，（湿热滞于大肠，砂仁亦能入之。）安胎，止痛，（因其气滞，气顺则胎安，气行则痛止，但须连壳炒研。不可过用，多服耗气，必致难产。）散咽喉口齿浮热，醒酒，凡一切虚寒凝结气滞之证所必须也。按砂仁性燥，若肺热咳嗽，气虚肿满，火热腹痛，血热胎动，皆所禁用。
　　
　　四十、附子
　　（辛甘有毒，畏人参、黄　、甘草、绿豆。制法：刮净黑皮及肚脐，切作四片，童便浸三日，洗净，米泔浸二日，俱每日更换，后用甘草煎汁待冷，浸一日，滤干铺于碗内，蒸熟，不得过熟，薄咀片，微火焙干，忌日晒。若中寒阴甚，宜湿纸包煨，开拆即用。）气味大热纯阳，其性走而不守，通行诸经。能助补气补血药，一时成功；引发散药，以逐在表之风寒；（同干姜、桂枝用。）温暖药，以祛在里之寒湿。（同白朮、干姜用。）治伤寒传变三阴，及阴证似阳。（此论已详伤寒阴证门。）凡中寒、中风、气厥、痰厥、（虚寒厥逆。）咳逆。（风寒。）呕哕。（胃寒。）噎膈、（胃冷。）脾泄、（命火不足。）冷痢、霍乱转筋、（寒客中焦为霍乱，寒客下焦肝肾为转筋。若霍乱属热者忌用。）拘挛、　瘕、积，暖腰膝，坚筋骨，一切沉寒冷痼之病，无论在表在里，但脉细无神者，所宜急用。按附子退阴益阳，祛寒湿之要药也。若误用于阴虚内热，及妇人有孕者，（下胎甚速。）祸不旋踵。
　　
　　乌头　即附子之母也，性轻疏，温脾以去风。寒证用附子，风证用乌头，均补下焦，治天雄　细而长也，治主寒湿冷痹，历节拘挛，开关利窍，辛热善窜，与乌头同功。
　　
　　乌附尖　以浆水磨服，大吐风痰，治癫痫有效。
　　
　　侧子　旁生而不圆者，治手足风湿诸痹，善于发散。
　　
　　四十一、半夏
　　（味辛温有毒，入心脾胃三经。水浸七日，逐日换水，沥去涎，切片，姜汁拌。得姜而功愈彰。反乌头。）其质润滑，（大便燥者宜用。）其性燥湿。（痰涎不生。）和胃，健脾，（去湿。）止呕。（脾健。）治咳逆、（除痰。）头眩，（痰升则眩。）发表开郁，（味辛。）痰厥、头痛、眉棱骨痛、（风热与痰。）痰疟不眠、（胃不和也。半夏能和胃气，咽痛喉痹、（辛以散之。）反胃吐食，（痰膈。）散痞除瘿，（多属痰者。）老人虚秘，（滑润。）
　　
　　按半夏主治，多宜脾湿之证，俗以为燥，不知湿去则土燥，痰涎不生，非其性燥也。若血家、渴家、汗家及阴虚咳痰、孕妇，悉忌之。（若孕妇胃不和，呕吐不止者，
　　
　　四十二、南星
　　（味苦辛温，有毒，入肝、脾、肺三经。冬月研末，入牛胆中，悬风处数次，佳。）平肝疗风，（木动风摇。）身强口噤、麻痹、惊痫、头眩，（皆风痰也。）破坚消痈，利膈散血，（辛散。）小儿急惊。（须用胆制。）按南星专主风痰，半夏专主湿痰，其用不同。若阴虚燥痰及孕妇，皆忌之。（制用白矾汤，或入皂角汁，浸三日，每日换水
　　
　　四十三、贝母
　　（味辛苦微寒，入心肺二经。去心，糯米拌炒。）
　　
　　泻心火，（苦也。）散肺郁。（辛也。）治虚劳痰咳、（心火降则肺宁。）肺痿、肺痈、吐血、咯血、喉痹、消渴、（皆君相之火。）瘿瘤、乳闭、产难、乳痈，（散结除热。）敷恶疮，（人面疮……治之即愈，）敛疮口。（火降邪散。）按贝母润，治肺经燥痰；半夏燥，治脾经湿痰，误用有害。若胃寒脾虚，恶心泄泻，及肾虚水泛为痰者，均忌之。大粒者名土贝母，其解毒化痰、散郁除热之功居多。小者名川贝母，而润肺化痰之力则优耳。二者俱反乌头。
　　
　　四十四、天麻
　　（味辛，入肝经。酒浸，煨熟，焙干用。但性缓力轻，用须加倍。）入肝经气分。治眩运、头旋、麻痹、语塞、小儿惊痫，（诸风掉眩皆属于肝，用此和肝，诸疾自瘳。）利腰膝，强筋骨。（此皆属肝，宜此补之。）按天麻是治风神药，但能燥血，须兼养血药用之。
　　
　　四十五、香薷
　　（味辛气温，入肺、胃二经。）治夏热乘凉饮冷，阳气为阴寒所遏，以致头痛发热，烦躁口渴，吐泻霍乱，（六脉浮紧，用此以发越阳气，如冬月之用麻黄也。若中热者忌之。详暑证门。）皆治之。清小便，（治暑者，必利湿。）消湿肿，（小便清则肿消。）治口臭。（煎汤含漱。）按香薷乃夏热受寒解表之剂。若劳役受热，大渴大寒，而元气伤者，宜用清暑益气汤之类，误用香薷，是重虚其表，而济之热，其危也必矣。（味辛温
　　
　　四十六、荆芥
　　（味辛苦而温，入肝经气分，兼入血分。）发汗散风。逐瘀血，破结气，（辛也。）清头目，利咽喉，解肌清热，（性浮味苦。）助脾消食。（气香而温，故入脾经。）治产后中风、强直昏迷，（研末酒服。）并吐血、衄血、肠风、崩中、血痢，（用穗炒黑。
　　
　　）散瘰　、疮肿、（破结清热。）痘后痈肿余热，疗痘痒湿痹。（辛散而苦。）为疮病、风病、血病圣药。但风在皮里膜外者宜之，非若防风之入人骨肉也。
　　
　　四十七、本
　　（味辛气雄而温，入足太阳经。）治本经头痛连脑者，（宜本、防风，酒炒升麻。）脊强而厥，（属太阳经督脉。）妇人阴肿作痛，（皆太阳经阴寒。）
　　
　　胃经风湿泄泻，（辛温能除风湿。）解酒　粉刺。（和白芷作面脂。）按　本气雄味辛，若内热头痛，及春夏温暑之病，不宜进也。
　　
　　四十八、怀牛膝
　　（味苦酸平，入肾、肝二经。酒蒸用能补，生用散血。）强筋骨，利腰膝，解拘挛，（肝为血海而主筋，肾主骨，肝肾得补，诸疾咸安。）理下焦骨痛足痿、（血行痛止。）阴痿、（筋衰。）失溺。（肾虚。）生用破　结，（血行则结散。）治淋痛尿血、（化膀胱蓄热。）经闭难产，（下行之效，误用坠胎。）出竹木刺，（捣烂敷之，纵口合自出。）
　　
　　疗喉痹齿痛。（引火下行。）同麝捣纳阴中，下胎甚速。按牛膝性下行，上焦药中勿入。且性滑，若梦遗失精，气虚下陷血崩，因而腿膝肿痛者禁用。
　　
　　川牛膝　去脚膝风湿，非补剂可用。
　　
　　四十九、车前子
　　（味甘寒，入肝小肠二经。酒拌蒸，曝用。）利小便，除淋沥涩，（渗膀胱湿热也。）散目赤障翳，（能除肝热。）止暑湿泄痢。（湿去泻止。）强阴益精，有子，明目。（肾有二窍，车前子能利膀胱湿热之水窍，而不入命门真阳之精窍，精足则目明。）
　　
　　人久服补肾固精药，服此交合即有子。但性滑下行，（误用下胎。）若阳气下陷，肾气虚脱者勿用。根叶甘寒，凉血除热，治血衄、尿血、热痢、下血，通淋。（捣汁饮之，
　　
　　五十、泽泻
　　（味甘咸，入肾、膀胱二经。利水宜生用。入滋阴药，盐水炒用。建产者佳。）去肾经伏火，泻膀胱湿热。止消渴、（渴因小水短黄，湿热去则清长而渴止。）泻痢、肿胀、尿血、淋痛，（湿热之害。）行痰饮，除呕吐，（湿也。）收阴汗。（肾湿。）
　　
　　按泽泻性降善泻，多服昏目。（泻肾。）若肾虚精滑，目不明及无湿者禁用。至于地黄丸中用之，以泻肾中湿热，则补药得力，庶无偏胜之害，但分量宜轻，不得如古方之用二、三两也
　　
　　五十一、木通
　　（味辛甘而淡，入心包、心肺、大小肠、膀胱五经。怀产者佳，体轻而松，两头皆通。）降心火，清肺热，（肺金为水源，火降肺清，则津液化而水道通矣。）通大小肠。（凡利小便者必燥大便，本通能导诸湿热从小便出，故兼通大便。）治胸中烦热大渴、（中焦火。）淋沥不通、（下焦火也，心与小肠相表里，心移热于小肠，并膀胱湿热则淋秘。）口燥舌干、（舌为心苗。）喉痹咽痛、（上焦火。）遍身拘痛，（身热足冷，伏热伤血，血属心，木通以通心窍，则经络流行。）除水肿、（利小便。）耳聋、（肾火泻则窍通。）失音，（清金。）催生、行经、下乳。（下行之效。）若君火为邪，宜用木通；相火为邪，宜用泽泻，利水虽同，用各有别。按木通性寒通利，凡精滑气虚，内无湿热，汗多者及妊娠均忌。
　　
　　五十二、石菖蒲
　　（味苦辛气温，入心脾二经。石上生，一寸九节者佳。米泔浸，饭上蒸用，或炒用。忌铁。）芳香利窍，辛温达脾，可聪耳明目，开心长智。治风寒湿痹，止小便、（温也。）咳逆、上气，（辛也。）开胃宽中，疗噤口毒痢，（同参苓白朮散研末，米饮下，胸次一开，自然思食，然后治痢。）避邪逐鬼，（端午挂门，叶似剑，根芳香。）疗恶疮，散痈肿，（宜捣汁多服。）开耳聋，（作末炒热，绢包塞耳。）发声音，（通窍。）去头风，止小便，（辛也。）安胎，并止产后下血。按菖蒲香燥，阴血不足者忌之。
　　
　　五十三、山药
　　（又名薯蓣，味甘微咸，性涩，入肺、肾、脾三经。生用滋阴，炒黄补脾。）治诸虚百损，五劳七伤。清虚热，（补阴。）固肠胃，（味甘。）止泻痢、遗精、（性涩。）带浊。（同骨脂用。）补中益气，（色白入肺。）补肾健骨。（味咸入肾，同菟丝用。）
　　
　　按山药和平，无往不宜，但性缓，非多用无益，且难图近功，忌与面同食。
　　
　　五十四、延胡索
　　（味辛气温，入肺、脾、肝、心包四经。酒炒行血，醋炒止血，生用破血，炒用调血。欲上行酒炒，下行盐水炒。）能行气中血滞，血中气滞。调月水，气血凝滞而痛。（气血不和，因不以时至。）治产后血逆上冲，（用酒煮或用酒磨。）通经疗疝，化癖舒筋、心腹小腹诸痛，除折伤积血。（皆活血化气之效。）按延胡索走而不守，惟有瘀滞者宜之，若血亏气虚，妊妇者，均忌之。
　　
　　五十五、白豆蔻
　　（味辛气温，入脾，肺二经。去衣微炒。）行三焦，暖脾胃，（辛温。）利肺气，除呕逆。治翻胃、宿食，膨胀、噎膈，（胃寒气滞。）祛疟疾，（脾虚生痰。）去白睛翳膜，（白睛属肺，能散肺滞。）解酒毒，胃口冷痛。（除寒燥湿。）按白豆蔻辛温，火升作呕、因热腹痛、肺火痰嗽者忌之。
　　
　　五十六、草豆蔻
　　（味辛性温，入肺、脾、胃三经。闽产者是，容如砂仁，辛香气和。或饭包煨，或面拌炒熟，研碎用。）破滞气，除寒气，止心腹冷痛。（温也。）治胀满、吐酸，积聚、噎膈，霍乱、泻痢。（辛热香散。）按草豆蔻虽能暖胃健脾，但性辛燥，不得过服。若阴虚而血不足者禁之。（杀鱼肉毒、嗽除口臭。）
　　
　　五十七、草果
　　（味辛气猛，入胃经。饭包煨熟用。）　辛烈气雄。治瘟疫初起，（瘟疫，毒在膜原，宜治以达原饮，同槟榔、浓朴用，可除伏邪盘踞。）祛岭南瘴气，截疟消痰。（佐常山能截疟，或与知母同用。草果治太阴之寒，知母治阳明之热，取其一阴一阳。）
　　
　　按草果辛烈，若疟疾者，气不实，邪不盛，须当酌用。
　　
　　五十八、肉豆蔻
　　（味辛性温，入胃、大肠二经。面包煨，透去油。忌铁。）　理脾暖胃，（辛温气香。）下气调中，（脾得补而善运，气自下也，非若陈皮、香附之泄耳。）逐冷祛痰。治大肠虚冷滑泄，（性温而涩，初泄者忌用。）开胃、进食，除霍乱腹胀，（挟痰挟食者并宜之。）消食，解酒。并治小儿吐逆、乳食不下，（胃寒。）行滞止痛。（气香而辛。
　　
　　）按肉蔻性温而涩，若湿热积滞，火热暴注泄泻者禁用。
　　
　　五十九、补骨脂
　　（辛苦大温，入心包、命门二经。酒蒸，或盐水炒用。忌芸苔、羊血，恶甘草。）　固下元，暖水藏。治下焦无火、肾冷精流、五更肾泄，（脾虚发泄，补相火即所以补脾。）缩小便，疗遗尿、阴冷囊湿，（皆属命门火衰。）除腰膝冷痛，（肾足。）
　　
　　纳气定喘，（以其性降。）妇人血脱气陷。（亦犹男子之肾冷精流。）按补骨脂能补相火以通君火，脾土自旺。但性燥，凡血虚有热，非其所宜，妊妇禁用。
　　
　　六十、益智仁
　　（味辛性温，入心、脾、肾三经。去壳，盐水炒，研碎用。）
　　
　　主君相二火，如三焦、命门阳气衰弱者皆宜。温中进食，（土中益火。）摄涎唾。治泄泻、呕吐、腹痛，（属胃冷者宜之。）缩小便，止遗精崩带，（温肾之功。）开郁散结。（辛也。）按益智仁，其性行多补少，须兼补剂用之，若独用，则散气。
　　
　　六十一、使君子
　　（味甘性温，入脾、胃二经。忌热茶，犯之作泄。）健脾胃，（甘温。）治疳积，（脾胃虚弱，以致乳停食滞而然。）杀蛔虫。（每月初一至初五，虫头向上，空心生食、或煨食数枚，虫皆死而下。余日不效。）按使君子性滑，多食伤脾。出闽蜀，内仁新鲜者良，久而油黑者不效。若无虫积者，不必服。
　　
　　六十二、刺蒺藜
　　（味苦微辛微温，入肺、脾、肾三经。酒炒，去刺。）治虚劳腰痛，遗尿泄精。（苦温补肾之功。）泻肺气而散肝风，除目赤翳膜，（肝以散为补，凡补肝药皆能明目。）疗白癜瘙痒，破　结积聚，（辛以散之。）疗肺痈、乳岩、湿疮。（能消风解毒。
　　
　　）妊妇忌用。
　　
　　六十三、沙苑蒺藜
　　绿色似肾，强阴益精，止遗沥、尿血，缩小便。（补肾。）但兴阳涩精，宜酌用之，不得自误。（市多伪者。状似肾子，咬之作生豆气者真。）
　　
　　六十四、肉苁蓉
　　（味甘酸微咸，性温，入肾经血分。重斤许而鲜红者良。酒浸一宿，刷去浮甲，劈破，除内筋膜，酒蒸半日用。忌铁。）大补命门，能益水中之火，（甘温。）
　　
　　润五脏，益精髓。治男子绝阳不兴、遗沥泄精、女人绝阴不产、血崩带下，（补阴助阳。）理劳伤，暖腰膝，坚筋骨，广子嗣，（补肾之效。）除茎中涩痛、大便干燥。（性滑。）按苁蓉温而不热，补而不燥，故有苁蓉之名。但性滑，若泄泻及阳易举而精不固者忌之。
　　
　　六十五、锁阳
　　（味甘咸，性温，入肾经。）补阴益精，润燥、（滑肠。）养筋、壮骨。（补肾。）治痿弱不举。按锁阳与苁蓉相仿，功用禁忌亦同。
　　
　　六十六、巴戟天
　　（味甘微温，入肾经，兼入心经。酒浸去心，微炒用。）强阴精。禁梦遗、精滑、虚损劳伤。健筋壮骨。阴痿腰疼，及夜梦鬼交，小腹阴中，相引疼痛。
　　
　　（补肾之功。）养心神，安五脏。（精血足也。）若相火炽者勿用。
　　
　　六十七、胡芦巴
　　（味苦性热，入肾、膀胱二经。出岭南，是番地莱菔子。酒浸或蒸或炒用。）苦温纯阳，入右肾命门。治肾经虚冷，（同附子、硫黄用。）疗膀胱疝气。（同大茴、巴戟、川楝、吴茱萸用。寒湿成疝，肝疾也，元脏暖，则筋自和而疝愈。此肝肾同治，乙癸同源之理也。）按胡芦巴性阳，若相火炽而阴血亏者禁之。
　　
　　六十八、菟丝子
　　（味甘辛微温，入脾、肾、肝三经气分。淘净泥砂，拣去杂子，酒蒸晒干，磨末即用，勿使出气。若用古法制饼，则失性无功矣。）温而不燥，不助相火，诚补肾中精髓之圣药也。治精冷淋沥、（暖臂。）腰痛膝疼，坚齿明目，强阴茎，止梦遗（肾足之效。）健筋骨，续绝伤，（能补肝肾。）益气力，肥肌肤，（补脾。）疗口苦燥热。（脾虚肾燥，而生内热，菟丝益阴清热。）按菟丝性温，强阳不痿者忌之。
　　
　　六十九、覆盆子
　　（味甘酸气温，入肝肾二经，去蒂酒蒸。）起阳固精，补肾伤，缩小便，（益肾而助封藏。）明目，舒筋，（补肝。）女人多孕。（温补肝肾。）按覆盆子强肾而不燥，固精而不涩，金玉之品也。若小便不利者禁之。
　　
　　七十、蛇床子
　　（味辛苦而温，入脾肾二经。微炒去毒，以生地黄汁拌蒸半日，晒干用。）去脾经之湿，补肾经之虚，益阳滋阴。治阳痿阴汗，缩小便，广子嗣，健腰膝，（温补肾脏。）利关节，除顽痹，（辛能散风祛寒。）止带浊，（补脾燥湿。）疗男子阴囊湿痒、女人阴痛阴痒、（湿生虫，同矾煎汤洗。）子藏虚寒、产门不闭。（炒热熨之。）妇人无娠，最宜久服。凡湿癣疥癞，（杀虫止痒。）大风身痒，作汤熏洗。按蛇床子温燥，肾家有火忌用
　　
　　七十一、仙茅
　　（味辛气温，入肾经。有毒，用糯米泔浸二日，去赤汁，则毒去矣。忌铁器，禁牛乳、牛肉。）助命门相火，填骨髓，强筋骨，暖腰膝。（温肾之功。）治心腹寒痛，开胃口，消宿食，（益火生土。）耳目聪明，心神强记。（肾足，上交于心。）按仙茅补火，男子精寒，妇人子宫虚冷不孕，最宜多服。若阴虚火盛者忌用。（加于各补药中，为丸
　　
　　七十二、知母
　　（味苦性寒，入肺、肾二经气分，黄柏入二经血分，二者相须而行。上行酒浸，下行盐水浸。忌铁。）上清肺火，下润肾燥。消痰，（火降则痰消。）定咳，（清肺火。）止渴，（兼清胃火。）退有汗之骨蒸。（泻肾火。）治伤寒烦热、久疟、下痢，安胎，（清热之用。）利二便，消水肿。（小便利则肿消。）按知母寒滑，用以泻肾家有余之火则可；如丹溪用以补阴，则大伤胃气，发泄不食而死。故阴虚火炎者，切不可用。
　　
　　七十三、紫菀
　　（味苦辛温，入肺经血分。款冬花为使。洗净，蜜水蒸，焙用。白者名女菀，入肺经气分。）辛温润肺，苦温下气，补虚调中，消痰止渴。治痰喘上气、咳吐脓血，（辛温入肺。）能开喉痹、（辛也。）小儿惊痫。（虚热。）按紫菀其性辛温，惟肺实气滞、郁火刑金而致咳唾脓血者，乃可用之。若劳伤肺肾，水亏金燥，而咳喘失血，则非所
　　
　　七十四、葳蕤
　　（一名玉竹。味甘平，入肺、脾、肝、肾四经。）滋益阴精，增长阳气，不寒不燥，和平之品也。可止嗽痰，（润肺。）能去湿热。（补脾。）治　伤泪出，（养肝。）除腰痛茎寒、（益肾。）大便干燥。日用二两煎服。（性润。）按萎蕤阴阳并资，未有专功，性缓力薄，难图急效。倘证属迫促，虽用斤许，不及参、　数分。若大便溏者，更为忌之。或生用，或蜜水拌蒸，随宜。
　　
　　七十五、广木香
　　（味辛气温，形如枯骨者佳。入肺、脾、肝三经。行积化滞，宜另磨冲服；若借以调气，宜和剂同煎。煨熟止泄。）辛温，入三焦气分，能升降诸气，泄肺气，（辛以泄上焦肺气之滞痛。）和脾气，（香以运中焦脾气之滞疼。）疏肝气。（通以疏下焦肝气之郁结。）治一切心腹胸胁气逆诸痛，疗热痢、（同芩连用。）后重、（属大肠气滞，同槟榔。）癃闭，（属膀胱气不化，同小茴、五苓之类。）止吐泻霍乱，（和胃。）除胀痛呃逆、（散寒。）　积恶逆，（顺气。）调经安胎，（气逆则不安。）宽中消食。（健脾。）按木香香燥而偏于阳，肺虚有热，血枯而燥者，慎勿犯之。
　　
　　七十六、藿香
　　（味辛微温，入脾、肺二经。枝叶同用，以叶多伪也。）禀清和芳香之气，为脾肺快气要药。温中开胃，止呕进食。（胃弱、胃热而呕者，大非所宜。）治霍乱吐泻、心腹绞痛、（冷也。）肺虚有寒、上焦壅滞。（右寸脉紧，用以运脾肺之气。）健脾胃，（同乌药用。）除口臭。（同四君用。）若阴虚火旺而呕逆者禁用。
　　
　　七十七、大茴香
　　（味辛微苦性温，入心、肾及胃、小肠膀胱五经。出宁夏，舶来，形八瓣。炒黄，得酒良，得盐则入肾。）暖丹田，补命门。治小肠冷气疝痛、阴肿腰痛，（性温宜肾，暖命门也。）调中止痛，平霍乱吐逆，（辛香入胃。）并理干湿香港脚。按大茴辛温，若阳旺及得热则吐者均戒。
　　
　　小茴香　如粟米而扁者，功用与大茴略同，亦治疝痛。凡化膀胱之气，而使小便通畅，为更优耳。
　　
　　七十八、黄精
　　（味甘平，入脾经。九蒸九晒。）补脾益气。（味甘。）除风湿，下三虫，（土旺之用。）安五脏，润心肺，填精髓，耐寒暑。（得土之冲气，味甘气平，久服方效。）按黄精和缓之品，值急迫之顷，而欲恃为补益，不能也。
　　
　　七十九、蒲黄
　　（味甘微寒，入心包、肝二经。）为厥阴血分凉血、活血之药。生用性滑，行瘀血，通经脉，祛腹痛，（同五灵脂治血气痛。）疗扑打，（去瘀生新。）
　　
　　治舌肿。（用蒲黄少加干姜末，频掺即消。舌为心苗，心包相火，乃共臣使，得干姜，是阴阳相济也。）炒黑性涩，止吐血、衄血、崩血、肠风、胎漏、一切血热妄行。然外因从标之血，可建奇功，若内伤不足之吐衄，不能收效也。
　　
　　八十、何首乌
　　（味苦甘涩微温，入肝、肾二经。茯苓为使，忌猪血、元鳞鱼、萝卜、葱、蒜、铁器。选大者赤白二种，合用泔浸，竹刀刮皮切片，用黑豆煎汁，拌湿，九蒸九晒。）填补真阴，增长阳气，强筋骨，（温补肝也。）广嗣续，（苦坚肾、涩敛精也。）
　　
　　疗风淫，（甘益血，血足则风散。）并治虚劳崩带、疮痔痈肿、胎前产后等证。（由温涩收敛之功，则真元复而邪自散也。）止疟疾，（益阴补肝，疟疾要药。）乌髭发。（精血足也。）
　　
　　按何首乌性效稍缓，必久服之，乃知为滋生益寿之食品也。
　　
　　八十一、牡丹皮
　　（味苦微辛，心经正药，兼入肝、肾阴分。白者补，赤者利。生用泻实热，胃虚者，宜酒浸炒。）泻血中伏火，（即相火也，人知用黄柏，不知丹皮之功更胜。）和血凉血而生血，（血热则枯，凉则生。）去瘀生新。（瘀不去，则新不生。）治一切血热、吐衄妄行、（血属阴，本静，因相火逼而动之。）中风、虚劳、烦热、（血虚则热。）惊痫、螈　，（筋脉伸缩抽掣为螈　；手足乱动，口眼　斜，卒然眩仆为痫病，皆阴虚血热，风火相搏，痰随火涌也。）下胞胎，退无汗之骨蒸。（与地骨皮退有汗之骨蒸不同。）若经行过期而不净者勿服。
　　
　　八十二、艾叶
　　（味苦气辛微温，入肺、脾、肝、肾四经。苦酒、香附为使。陈久者良。）生用微温，熟用（掌中揉如绵者谓熟艾。）微热。其性纯阳，能通十二经脉。善理女人气血寒滞，温中开郁，调月经，暖子宫，使孕早结，（辛温之用。）安胎止漏。（胎动、腰痛下血，四物东加阿胶、艾叶。）治崩带，（要药。）疗腹痛、冷痢、霍乱、转筋，（皆理气血，逐寒湿之功。）杀蛔，治癣，（醋煎搽。）下部　疮（苦温燥湿。）及一切冷气为患。或捣汁。或煎汤，或揉熟灸火，（用灸艾火，痛则易之，勿至伤皮起泡，总以多灸数十壮，连日灸为妙。）能透诸经而治诸毒百病。或炒热敷熨，可通经络。脐腹冷痛，寒湿香港脚，以熟艾装袋、装袜温之，甚效。若血热生燥者忌之。（妇人欲为丸散，去筋醋煮，捣饼焙干，入茯苓数片再研为末，易细。）
　　
　　八十三、红花
　　（味甘微苦微辛，入心、肝二经血分。）润燥行血（酒炒行血。）之要药也。少用可活血，同当归则生血。多用能破血，佐肉桂则散瘀。（瘀行则血活，紫黑血吐尽为好，吐未尽，加桃仁、红花以行之。大抵鲜血宜止，瘀血宜行。）下死胎，疗产后血晕，（止用三、四分。）达痘疮及血热难出。治经闭，（行血。）消肿痛。（凡血热血瘀则作肿作痛。）按红花性多行血，若过用，能使血行不止而毙。
　　
　　八十四、菊花
　　（味甘微辛，入肺、肾二经。去蒂用。）备受四气，（冬苗，春叶，夏蕊，秋花。）饱经霜露，能益金水二脏。（肺肾。）金以平木，（肝也。）水以制火（心也。）木平则风息，火降则热除，故能养目收泪，去翳膜，（与枸杞蜜丸服，永无目病。）治头风、头痛、眩晕。（风热。性轻故能上巅。）疔毒危急者，以叶捣烂，入酒绞汁服之，其滓敷于毒上，神效。多收花作枕，除头风，保目。黄者入阴分，白者入阳分，紫者入血分。可药
　　
　　八十五、萆
　　（味甘苦，性平淡，须重用乃效，入脾、肝二经。）祛风去湿。（湿入脾虚，主肉；风属肝虚，主筋。）治筋骨挛痛、腰膝冷疼。（此风寒湿痹也，惟此治之。）既可去膀胱宿水，又能止痢止泻。（膀胱有出水之路，无入水之路，由红丝引入，因湿热秘塞，水不从小便出，而从大便出，所以泄痢。予每用萆　四、五钱于和脾利水药内，一刻立愈。）疗小便频数，茎中切痛。（此与淋证小便涩而痛者不同，有治法载于淋癃门。）按萆　利湿，如阴虚火炽，及无湿而肾虚腰膝痛者勿用。（有黄白二种，白而虚软者佳。）
　　
　　八十六、土茯苓
　　（一名仙遗粮。味甘淡，性平和，入脾、肝二经。）厘清去浊，（淡能渗也。）扶脾健胃。（甘能补也。）治周身寒湿诸痹，利关节，强筋骨，（去风湿之功。）
　　
　　分水道，止泄泻，疗疮肿，（湿郁为热，荣卫不和，则生疮肿，此能去湿。）尤解杨梅恶毒。
　　
　　（土茯苓一两，同苡仁、银花、防风、木通、木瓜、白鲜皮各五分，皂角子四分。气虚加参，血虚加当归，多服久服，纵先用过轻粉劫剂而齿烂，毒伏经络而拘挛，罔不全愈。）按土茯苓主治与萆　同，服此者忌茶及酒、牛、羊、鸡、鹅等物。（亦有黄白二种，白者良，可煮食，亦可生啖。）
　　
　　八十七、旱莲草
　　（俗名墨斗菜。味甘咸而平，入肾、肝二经。汁出即黑，纯阴之品。）性凉。滋阴（以汁黑也。）止血，（凉也。）乌须发，坚牙齿。（汁黑补肾。）但阴寒坏胃。（宜姜汁、椒红同用，否则必腹痛作泻。）
　　
　　八十八、秦艽
　　（味辛苦微温，入肝、胃二经。酒浸用。）苦能泄，辛能散，微温能通利。祛风去湿，养血舒筋。治周身挛急、骨节疼痛。（风也。）黄胆、便涩、肠风下血、（湿热也。）骨蒸劳热，（养血。）止牙痛。（齿下龈属阳明、大肠，能入胃清热。）按下部虚寒，及小便不禁，大便溏泄者忌用。
　　
　　八十九、青蒿
　　（味苦微寒，入肝、胆、肾、三焦四经。童便浸一夜，曝干用。）禀天地少阳之气以生，（二月生苗。）故入少阳（胆肝）血分；除阴分伏热，故治骨蒸劳热、（童便浸叶，捣汁熬膏更良。）蓐劳（产后劳。）虚热，（芬香入脾，凉血而不伤胃。）杀鬼疰传尸。（伏内庚日采蒿悬门庭，可避邪鬼。冬至元旦各服二钱良。）按青蒿苦寒，善治血虚发热，若寒而泄泻者，仍当避之。
　　
　　九十、金银花
　　（味苦平入脾经。）甘寒清热解毒。（清热即是解毒。）治痈疽肿痛杨梅，一切风湿诸毒、（花叶同功，花香尤佳。治恶毒初起，用花五两，甘草一两，煎就，再入酒略煎，日二剂，服至大小肠通利，则药力到矣。）瘰　、（用一两许时常煎服。）
　　
　　痢，（清热之用。）疗毒安后发渴，（同黄　六一汤服。）补虚。（味甘能补。）疽未成，能拔毒而散；已成，能托毒而穿。或捣汁和酒顿饮，或研烂和酒浓敷。生藤力更大。一名忍冬花，
　　
　　九十一、石斛
　　（味甘平，入胃、肾二经。酒浸蒸用。）退火养阴，除脾胃之热，（颇有苦味。）除烦止渴，清胃。理脚膝痹弱，（补肾。）安神定惊，（肾足，上交于心。）长止泄。（入胃利湿。）按石斛如金钗，股短而中实，生石上味甘者良。但体瘦味淡，煎难见功，熬膏乃效。若长虚味苦，名木斛，误用损人。
　　
　　九十二、薏苡仁
　　（味甘微寒，入脾、肺二经。生用走肺门、足门；炒用入脾门、虚门。性缓，宜重用。）甘能补脾，淡能渗湿。治水肿泻痢、（补脾渗湿。）肺痿、肺痈、咳吐脓血，（土益则金生，性凉则热清，一切肺病，以猪肺蘸苡仁末多服，自愈。）除香港脚疝气，利小便，疗热淋，（性降而去湿。）祛风热痿弱拘挛。（扶土所以抑木。筋寒则急，热则弛，湿则纵。苡仁去湿要药，因寒因热者，皆宜用。）按大便燥结，因寒转筋及妊娠均忌
　　
　　九十三、百合
　　（味甘微寒，入心、肺二经。）润肺宁心。治虚劳久嗽，（劳嗽肺必虚，百合之甘敛，胜于五味之酸收。）定惊悸，（心宁。）止涕泪，（涕为肺热，泪为肝热。
　　
　　）疗肺痿，（清热保肺。）利二便，（微寒解热。）除百合病。（行住不宁，如有神灵，谓百合病，仲景以百合汤治之，亦清心安神之效也。）按百合气平功缓，难图速效，若中寒者勿用。
　　
　　九十四、天花粉
　　（味酸甘，微苦寒，入心、脾二经。）酸能生津，苦能降火，润肺滑痰。治膈上热痰、时疾热狂，（性苦寒。）止消渴、疸黄、口燥，（胃经实热。）疗肿毒、乳痛，排脓生肉。（苦能退热。）按天花粉气味清寒，可以治渴，但宜于有余之阳证；若汗下后亡阳作渴，阴虚火动，津液不升作渴，病证在表作渴，及脾胃虚寒泄泻者，并宜深戒。
　　
　　九十五、栝蒌仁
　　（味甘性寒，入肺经。微炒，去油用。）性降而润，能清上焦实火。治痰嗽，（肺受火逼，失下降之令，故生痰作嗽。）生津止渴，开郁通乳，疗结胸胸痹，（仲景小陷胸汤用之。又云：少阳症口渴者，小柴胡汤。以此易半夏。）通大便（润下。）
　　
　　小便。（焙研吐及中气虚寒泄泻者勿用。
　　
　　九十六、续断
　　（味苦辛，微温而涩。用川产节节断皮、黄皱如鸡脚、折之有烟尘者真。入肝、肾、脾三经。酒浸用。）滋阴益气，养肝（辛温。）补肾，（苦温。）兼入脾经。养血活血，补劳伤，（甘也。）理筋骨折伤，（以功命名。）消痈痔肿毒，（味苦。）止上下一切血溢，缩小便、肠风血痢、遗精带浊、胎漏，（味涩。）暖子宫。（性温。）女科外科要药。补而不滞，行而不泻，佐之以甘草、地黄之类，其效尤捷。
　　
　　九十七、蓄
　　（味苦性凉，入膀胱经。）　杀蛔虫，利小便，治癃淋，理虫蚀下部。（皆去湿热之功。）按　蓄直遂，不能益人，不宜恒用。
　　
　　九十八、灯芯
　　（味甘淡，性寒，入心、小肠二经。）　其质轻通，清肺热降火，（心能入心。）利小便，使心经蕴热从小便而出，（心与小肠相表里，心火清则肺清，小肠亦清。）为上焦伏热，治五淋之圣药。消湿肿，（利水。）除喉痹，（烧灯草灰吹之。）止小儿夜啼，（灯芯烧灰涂乳头，令咀之。）疗金疮，（烧灰敷之，血止肌生。）除消渴，（败席煮服，更胜。）治下疳疮。（亦用烧灰，加轻粉、麝香为末掺之良。）若虚脱证，小便不禁者忌
　　
　　九十九、白鲜皮
　　（味苦寒，性燥，入脾、胃、小肠、膀胱四经。）解热（苦寒）。除湿。（利小水也。）治诸黄，（热黄、酒黄、急黄、谷黄皆属湿热。）疗筋挛死肌，（受地湿气之害。）善理一切疮疡、眉发忽落、女人阴中肿痛、（湿热乘虚客肾与膀胱所致。）小儿风热惊痫、时行大热、饮水狂燥。（苦寒之效。）按下部虚寒者，虽有湿证，勿用。
　　
　　一○○、益母草
　　（味辛甘，微寒微温，入心包、肝二经。）补而能行，辛而能润，总调胎产诸病。去死胎，安生胎，（活血行血。）治血风、血运、血淋、胎漏、崩中带下，（白带属气虚，用补中益气而兼补脾燥湿；赤带属血虚，用滋阴养血而兼调气。）调经，（瘀血去则经调。）化乳痈，（散瘀解毒。）退浮肿，下水气，通二便。（取其滑利。）按性辛散，惟血热、血滞及胎产艰涩者当用。若气血素虚，寒而下陷者不宜，不得谓妇人所必用也。
　　
　　瞳子散大者，亦忌服。子名茺蔚，主治略同，但子味甘稍温，故能凉血补血，（根茎花叶专于行，子则行中有补。）令人有子，（有补阴之功。）明目。（血滞病目者宜之。）忌铁。微炒
　　
　　一○一、薄荷
　　（味辛，微苦微凉，入肺经。）辛能散，凉能清，消散风热。
　　
　　治伤寒头痛寒热、（升浮能发汗解表。）舌苔语涩，（含漱或和蜜擦之。）疗头风、脑痛、中风失音、皮肤瘾疹、咽喉、眼目、口齿诸病，（辛能通窍，凉能散风清热。）除胀满、霍乱、宿食，（辛香开气。）疗血痢、（血痢属凝滞，辛能散，凉能清。）小儿风涎惊痫。（凡治惊药，宜用薄荷汤调。）按薄荷辛香伐气，虚弱者勿服。
　　
　　一○二、郁金
　　（味辛苦性寒，入心、肺、肝、胃四经。）纯阴之品，凉心热，散肝逆，解肺金之郁，（故名。）善降逆气，破血中之滞，治吐血衄血、（血上行，皆属火炎，此能降气，气降即火降，而性又入血，故能导血归经。）产后败血攻心、癫狂迷心、痘毒入心，（郁金一两，甘草二钱，煮干，焙研末，入冰片四分，每用一钱，加猪血七滴，新汲水调下，治斑痘始有白泡，忽搐入腹，紫黑无脓。）下蛊毒，（同升麻用，不吐则下。）疗妇人经血逆行。（用郁金末加韭汁、姜汁、童便，其血自下。痰中带血者，加竹沥。）如阴虚火亢吐血，非气逆者勿用。
　　
　　一○三、姜黄
　　（味苦辛温，入肝、脾二经。）色黄入脾，兼入肝经，破血下气。治心腹气结。气胀、冷气、食积、疼痛，（辛温下气。）疗　瘕、血块，通月经，及扑损瘀血，散肿消痈。（皆破血之用。）别有一种片姜黄，止臂痛有效。若血虚腹痛臂痛，而非瘀血凝滞者，忌用。
　　
　　一○四、三棱
　　（味苦辛甘，入肝、脾二经血分。醋炒用。）苦能泻，辛能散，能行血中之气。治一切有形之血积，（如　瘕之类。）善破气滞，（从气药则破气。）消宿食胀满、肿痛，（辛能散。）通乳堕胎。按三棱泻真气，东垣五积诸方，皆有人参赞助，如专用克削，脾胃愈虚，不能营运，积安得去乎!
　　
　　一○五、莪朮
　　（味苦辛气温，火炮入气分，醋炒入血分。肝经血分药。）
　　
　　善破气中之血，（能通肝经聚血。）消瘀血，通月经，疗扑伤滞血作痛、妇人　瘕、男子　避，（小腹积也。）治气滞膨胀、气肿水肿。（香烈行气，同三棱用，治积聚诸气。）但其性刚气烈，非有坚顽之积不宜用，兼以参术，乃得无损，亦须适可而止。
　　
　　一○六、白茅根
　　（味甘寒，入心、肺、脾、胃四经。）除内热，（甘寒。）性入血分，下达州都，引热下行。治吐、衄诸血、（心肝火旺，逼血上行则吐血；肺火盛则衄血。茅根甘和血，寒凉血，故效。）扑损瘀血、（捣汁服，亦治鼻衄。）血闭寒热、（血瘀则闭，闭则自作寒热。）淋沥、崩中、（血热则妄行。）伤寒呃逆，解喘急、（肺热。）烦渴、（胃热水肿，（清火行水。）疗疽毒疖毒。用根捣敷，或酒煮服，俱效。按茅有数种，白者为胜，春生芽，布地如针，溃痈。（酒煮服，一针即溃一孔，大奇。）按血有因于虚者，非所宜也。
　　
　　一○七、白前
　　（味甘辛，微温，入肺经。甘草汤泡去须，焙用。形似白薇，特脆而易折，不若白薇之软而难折也。）甘能缓，辛能散，温能下气。治气逆咳嗽，不能睡卧，（气壅膈也。）疗喘呼欲绝、（气冲喉也。）喉中作水鸡声。（气塞咽嗌。）总之，能清肺家湿痰停饮、体肿胀满，大有神功。按白前无补益，肺实邪壅者宜之，否则忌用。
　　
　　一○八、白薇
　　（味咸百寒，入胃经冲任之药。）利阴气，下水气。治中风身热昏迷、（阴虚火旺，则内热生风，故身热；痰随火涌，故昏迷。）血厥、（汗多后，少阳旺，气塞不行而厥，妇人尤多此症。）温疟、寒热酸痛、（寒热作荣亏，故一身酸痛。）
　　
　　妇人淋露、胎前产后遗尿不知，（白薇、白芍等分为末，酒调服。）调经多子。（妇人不孕，因血虚而热，阴不足而阳胜也，白薇益阴清热，而有子矣。须佐以归、地、白芍、杜仲、苁蓉等药。）按性寒，脾虚作泻者忌用。似牛膝，短小而柔软，去须，酒洗用。恶大黄、山茱
　　
　　一○九、白芨
　　（味苦辛平，微寒，入肺经。反乌头。）辛为金味，收为金气得秋金之令。治肺损吐血、肺痈肺痿，（白芨末，米汤调服。）疗恶疮败烂、鼻衄火伤，去腐生新，排脓止痛，（俱可为末敷之。）跌打骨折。（酒调末服二钱。）按白芨性寒，痈疽溃后，不宜用苦寒药服。
　　
　　一一○、连翘
　　（味苦辛性寒，入心、肺、胃、胆、大肠五经。去心与间。）泻心经客热，除脾胃湿热，为治十二经疮毒圣药。（血凝气滞，兼有心火，乃生疮毒，连俱能治之。凡肿而痛者为实邪，肿而不痛者为虚邪，肿而赤者为热结，肿而不赤者为留气停痰。）并能利水（苦也。）通经。（辛也。）按连翘苦寒，多饵坏胃减食，慎之!疮溃后及虚热者忌投。
　　
　　一一一、夏枯草
　　（味苦辛，性微寒，入肝经。）禀纯阳之气，（冬至，夏至枯。）补肝血，缓肝火。治瘰　、瘿瘤、鼠　，（辛散结也。）疗目珠夜痛如神，（目白珠属阳，故昼痛，点凉药则效；黑珠属阴，点凉药则剧，用夏枯草纯阳之品而胜浊阴，且散厥阴郁火，同香附各二两，甘草四钱为末，茶调服，下咽即愈。）及郁怒所成乳岩乳痈，一切肿痛俱效。（解内热，散结气。）按夏枯草辛寒，久用亦损胃家。
　　
　　一一二、大蓟、小蓟
　　（味甘温，入心、肝二经。）凉血、行血、补血。治吐血、衄血、唾咯诸血、沃漏崩中，安胎，（凉血之效。）及妇人痘疹、经血妄行。但小蓟力微，能破瘀生新，退热补虚，不能及大蓟之消痈肿也。按二蓟理血之外无他长，不能益人。（大蓟茎高叶皱，小蓟茎低叶不皱，皆用根。）
　　
　　一一三、旋覆花
　　（一名金沸草，味咸甘，微温，入肺、大肠二经。）咸能润下软坚，辛温能通行破结，化痰结坚痞、能饮、（辛温。）噫气，（俗作嗳。胸中气不畅，故嗳以通之，属不足；亦有挟痰挟火者，属有余，须凭脉证辨之。）利湿痹，润大肠，消水肿。（辛能下气行水。）然走散之药，冷利大肠，虚寒人禁之。
　　
　　一一四、三七
　　（味甘气温微苦，入胃、肝二经血分。）散血定痛。治刀伤、箭伤、（军中宝之。）跌扑杖疮。（杖时先服二钱，则血不冲心。）凡一切血出不止，嚼烂涂之，或为末掺之。亦治吐血、衄血、血痢、崩漏、经水不止、产后恶血不下，俱宜自嚼，或为末，米汤调下。疗痈肿痛。（醋磨涂之即散，已破者为末掺之。）按三七近时始出，有似竹节者，有似人参者，俱可用，但以末掺猪血中，血化为水者真。
　　
　　一一五、地榆
　　（味苦寒，入肝经。）味苦浓，性沉降。治下焦血证，兼去湿热，止吐衄崩中，（血虚忌用。）除肠风、（详载便血。）血痢，（血热。）敛盗汗，（性涩。）止赤肿疮毒疼痛。（苦寒。）按地榆寒而下行，凡虚寒下血，及崩带者，并宜禁之。似柳根，取上截炒黑用。梢反行血。
　　
　　一一六、瞿麦
　　（味苦寒，性滑利，入膀胱经。）降心火，利小肠。（心与小肠相表里，故心火从小肠下。）除五淋，（淋多属湿热，利水故湿除。）消目肿痛，（同凉药用。）通经破血，下胎。（性滑。）心下焦湿热疼痛者皆可用之。疗产后淋。（同蒲黄用。）按瞿麦虽遂膀胱邪热，但小肠虚者忌服。
　　
　　一一七、茵陈
　　（味苦性寒，入膀胱经。）燥湿，（苦也。）除热，（寒也。）泻脾胃湿热。佐五苓，为治疸黄之主药。（黄者脾之色，由湿热而成，须分阴阳。阳黄多热，佐以栀子、大黄，阴黄多寒，佐以附子，干姜。）疗天行时疾热狂，（苦寒之功。）利水，散结，化痰。（燥湿。）若过用，损伤元气。
　　
　　一一八、海金沙
　　（味甘寒，入小肠、膀胱二经。）入二经血分。治小便癃闭、热淋、膏浊血淋、石淋、茎中痛，疗肿满，（淡渗。）解去湿热及伤寒热狂。（同栀子、牙硝用，利小便则热自去。）或丸或散用。
　　
　　一一九、木贼草
　　（味苦微苦微温，入肝、胆二经。）中空而轻，去节能发汗，有升散之力。治目疾，退翳障，（翳属肝邪郁遏，木贼能平肝。）止肠风下血、赤痢、崩带、脱肛、风湿疝痛。（俱属肝经病。）但多服损肝，不宜久用。
　　
　　一二○、谷精草
　　（味辛微温，入肝、胃二经。）治目翳膜星障、隐涩多泪、雀盲至晚不见、诸疳伤眼、痘后星障，（补益肝气。）疗风火齿痛喉痹。（辛能散也。小儿雀盲者，羯羊肝一具，不洗竹刀割开，入谷精煮熟食之，或作丸，茶下。）按谷精去星障，木贼去翳障，兼补肝肾药，乃效，其功在菊药之上。星即目中之白点也。
　　
　　一二一、决明子
　　（味苦咸平，入肝经。）治一切目疾。凡风热眼赤多泪，及肝虚有火昏暗，可为佐使，惟多服乃效。作枕善治头风。此马蹄决明，另有草决明、石决明，与之同功，而各为一种。
　　
　　一二二、青葙子
　　（一名草决明，野鸡冠子也。味苦寒，入肝经。）治目青盲障翳、赤肿昏花，（去肝风热。）去风热，镇肝明目。但瞳子散大者，忌服。（能助阳火。）
　　
　　一二三、牛蒡子
　　（味辛苦，入肺、胃二经。酒炒研。）辛能散结，苦能泄热，润肺金而退风热。解咽痛疮肿，治斑疹、诸　，（风热）。疔痘红紫、热盛便结。（若出不快而泄泻者，痈疽已溃者均忌用。）按牛蒡子性寒而滑，虚寒者勿服。
　　
　　一二四、葶苈子
　　（味辛苦，大寒，入肺经。酒炒。）善逐水气，不减大黄。大黄能泄血闭，葶苈能泄气闭。治肺气喘急难卧，（同大枣用，补土所以制水。）除痰嗽肿胀，（水湿泛溢之害。）通经利水。（性能下行。）凡气虚者不可轻用。第此有甜苦二种，甜者性稍
　　
　　一二五、射干
　　（味苦性寒，有毒，入肺经。泔浸，煮干用。）散血消肿，解痰结。治喉痹咽痛，（皆泻实火之功。）消瘀血，除疟母。（散结泄热之效。）但有泻无补，不可久服。
　　
　　一二六、山豆根
　　（味苦寒，入心、肺二经。）解毒清热。治咽喉肿痛，消疮疽，化痘毒，（凡毒必热，得凉即化。）退内热喘满、（研末服。）龈肿齿痛，（含之咽汁。）疗人马急黄（血热极所致。）及诸虫热毒所伤。若虚火上炎，食少泄泻，而咽喉肿痛者忌服。
　　
　　一二七、冬葵子
　　（味甘寒，入膀胱经。）气味俱淡薄。利水、通淋、催生、胎，下乳汁，润大肠，（寒润滑利之功。）消水肿。（利水之效、同榆皮等分煎服。）蜀葵花，赤者治赤带赤痢，亦治血燥；白者治白带白痢，亦治气燥；黄者并治恶疮、脓水水瘥。为末敷之。为疮家要药。浸油，可涂汤火疮。按性寒野，无故服之，必有损真之害。
　　
　　一二八、贯众
　　（又名管仲。味苦寒，有小毒，入肝、肾二经。去毛焙。）寒泄热，苦杀虫。治邪热腹痛、（寒也。）湿热所生诸毒、（以毒攻毒。）诸虫，（苦也。）解时行疫气，（以此置水缸中，令人饮之，则不传染。）破　化硬，（能软坚。）产后血气胀痛。（去痰根似狗脊而大者。
　　
　　一二九、狗脊
　　（味苦甘，性温，入肝、肾二经。去毛酒蒸。）苦坚骨，甘益，（能补肝。）温养气。强筋壮骨。治腰脚软痛、失溺不节，（肾虚。）强机关，利俯仰，（滋肾益肝。）疗寒湿周痹，（经曰：内不在脏腑，而外未发于皮，独居分肉之间，真气不能周，命曰周痹。）是补而能走之药也。若肾有虚热，小便不利、口苦舌干者，忌之。
　　
　　一三○、荜茇
　　（味辛性烈，入脾、肺二经。去挺，酒浸一宿，焙，刮净皮。）温中下气。除呕逆、吐酸，消宿食，祛冷痰。治水泻气痢、（用牛乳煎服。）虚寒肠鸣霍乱。（皆脾胃寒冷之害。）又散阳明之浮热，（辛也。）疗头痛齿痛。（方载头齿门。）按荜茇辛，须同参、朮、归、地诸甘温补药用之，大效。多用能动脾肺之火，损目，宜加酌量。
　　
　　一三一、良姜
　　（味辛性温，入脾、胃、肝三经。土炒。）暖胃散寒。治心脾疼痛，（寒者用至二钱，热者亦用四、五分于清火剂中，取其从治，清火止痛，最神。）治冷逆翻胃、阴寒霍乱、呕吐宿食、胃脘冷痛，疗噎膈、瘴疟。（皆胃寒病。）虚者宜于参术同用，庶不犯冲和之气。子名红豆蔻，醒脾消食，散寒燥湿，又解酒毒，余治同前。然动火伤目，
　　
　　一三二、紫草
　　（味苦咸，气寒，入心、胞络、肝三经。去根取茸。血热生用，脾虚酒焙。）性寒而利。能凉血、活血、滑血，通二便，（咸寒能滑。）托痘疹，（凡痘疹血热毒盛，或黑或紫，大便燥结者用之；否则忌用，恐脾气虚者，反能作泄。同黏米用，能制寒性。）并解黄胆，消肿疗胀，一切恶疮。（取其利水去湿凉血而然也。）泻者忌之。
　　
　　一三三、防己
　　（味苦辛，性寒，入膀胱经。有木、汉二种，木者有黑点，色黄而腥，专治风；汉者通心有花纹，根大而虚，专治水。酒洗焙用。）能行诸经。通腠理，利九窍，泻下焦血分湿热实证之圣药。治香港脚肿痛，（湿热。）利大小便，退膀胱、肝、肾湿热；（汉防己之功。）疗肺气喘嗽、中风挛急、膈间支满、风寒湿疟、（木防己之效。）及热毒诸疮虫蛆等证。（皆湿热之病。）按防己苦寒，若虚证及热在上焦气分，胎前产后，俱忌用。
　　
　　一三四、骨碎补
　　（味苦温，入肾、肝二经。铜刀刮去毛，蜜拌蒸晒用。）此物好生阴处，入肾而主骨。（折伤，粥和敷之。）治骨中毒瓦斯、风热疼痛，五劳六极、手足不收、上热下冷，或痢后下虚，或远行，或房劳，或外感风湿，以致两足痿弱，俱宜补阴之药佐之成功。并治肾虚耳鸣久泻、（肾主二阴而司禁固，久泄，乃属肾虚，用此为末，入猪肾中煨熟，空心食之。二证俱宜。）牙痛。（炒黑为末，擦牙咽下为良。）又能活血止血。（去瘀生新。）按《经疏》云：勿与风燥药同用。
　　
　　一三五、钩藤
　　（味苦微寒，入心、肝二经。）心主火，肝主风，风火相搏，则为烦热螈　。（音炽纵。筋急而缩为螈，筋缓而弛为　，伸缩不已为螈　，俗谓之搐搦是也。）此药甘寒，直走二经，所以能治大小头旋目眩、惊痫夜啼、口眼抽掣、胎风客忤。（以风静火息而诸症自平。）因性微寒，小儿科珍之。大人无热者，不宜多服。按此药久煎无力，俟别药煎好后，投入沸一、二即止，自有功也。去梗纯用钩，其功十倍。
　　
　　一三六、淫羊藿
　　（味辛温，入肾、心包、肝三经。每一斤，以羊脂四两同炒，油净为度。或单用浸酒，或佐丸散俱可。）辛香甘温，大补命门。主阳虚阳痿，益精气，坚筋骨，暖下部，补腰膝。凡男子阳衰，女子阴亏，难于嗣者，皆宜服之。（水火同补。）但虚，久服，相火易动，耗散阴精，反致无子，又宜深知。
　　
　　一三七、大戟
　　（味苦辛大寒，有毒，入脾经。惟采正根，水煮软，去骨，用傍根发泻。反甘草。）苦能下走，辛能横行。能泻脏腑水湿，控痰涎，（痰之本水也，湿也得气与火，则结而为痰。）消肿胀、腹痛、积聚、　瘕、颈腋痈肿，通二便，下恶血，通经堕胎。然大能泻肺，损真气，非体之坚实者勿用。若中其毒，惟菖蒲可以解之。（杭产紫者为上，北产白者伤人。浆水煮去心，得大枣则不损脾。）
　　
　　一三八、甘遂
　　（味苦气寒，有毒。皮赤肉白，作连珠实重者良。反甘草。
　　
　　面包煨熟用。）苦善泄，寒胜热。水属阴，故从其类，直达水气所结之处，以攻决为用，为下水之圣药。（仲景大陷胸汤用之，治水结胸也。）治湿热积饮、水肿水蛊、（腹肿。）疝瘕，消阴囊肿胀，去面目浮肿。（主去十二种水从谷道而出。）按甘遂攻逐极效，损真元亦速，非
　　
　　一三九、商陆
　　（味辛性平，有大毒，入脾经。铜刀刮去皮，水浸一夜，黑豆拌蒸。）入脾行水，有排山倒岳之势。治水肿胀满，泻湿热蛊毒，敷恶疮，堕胎孕，利小便，破癖。（白根可用，赤者杀人。白专利水，赤惟贴肿，并臻奇功。）虚弱者禁用。
　　
　　一四○、芫花
　　（味苦温，有毒，入肺、脾、肾三经：反甘草，陈久者良，好醋煮过，晒干，则毒减。）散皮肤水肿，（同大戟、甘遂能直达水饮窠囊隐僻之处。）消胸膈痰沫，驱疝瘕痈疽，除鬼疟蛊毒。按毒性至紧，取效极捷，虚人误用，多致伤折。
　　
　　一四一、青黛
　　（味咸寒，入肝经。）色青入肝，性寒散热。治时疫头痛，疗伤寒赤斑，除小儿一切疳病、惊痫、烦热、消瘦、鼻赤、唇焦、口舌生疮等证。（皆属肝经郁火。）并治诸热疮毒。（同马齿苋捣敷。）虽凉而不伤脾，若中寒泄泻者勿用。
　　
　　一四二、王不留行
　　（味苦辛甘平，气温，入大肠经。水浸焙。）王不能留，喻其走而不守也。通血脉，疗产难，下乳汁，（同穿山甲用。）利小便，行经滞，（行血之力。）消乳痈、外肿，（辛散。）治金疮、鼻衄。（又能止血。）但失血崩漏，孕妇忌之。
　　
　　一四三、蕤草
　　（味苦寒，入肝、肾二经。）能宣能补，善理风湿。治肢节不利、肌体麻痹、口眼歪斜、腰脚痿痛，并散恶毒疮肿。（悉除风湿之功。）生者酒煎，疗破伤风如神。（生寒、熟温。以五月五日、六月六日采者尤佳，去粗茎，留枝叶花实，酒拌，蒸晒九次，蜜丸。）若痹痛属肾虚血亏。不由风湿者忌服。
　　
　　一四四、苍耳子
　　（味甘苦，性温，入肝、肾二经。去刺，酒拌蒸。）苦以燥湿，甘以和血，温以通行，为驱风除湿之圣药。治头痛、（风寒。）周痹，（湿也。）明目，（养血。）瘰　、疮疥、遍血瘙痒。（风湿。）亦治鼻渊，（炒熟为末，白汤服二钱，久之乃效。忌猪肉。）暖腰膝，疗诸痔。（煎汤熏洗。）按苍耳性轻，善发汗，表虚者勿用。
　　
　　一四五、马兜铃
　　（味苦性寒，入肺经。）体性轻扬，其形类肺，能清肺热。治痰嗽喘促，（清热降气。）疗痔　肿痛。（肺与太阳相表里，肺移热于大肠，故肠风痔　，清脏热则腑热亦清矣。即烧烟熏之亦妙。）或蛊毒蛇毒，于饮食中得之，咽不下吐不出者，以一两煎服，则吐。（多用于汤剂，则吐。）按嗽痰属寒者勿用。
　　
　　一四六、青木香
　　（即马兜铃之根也。味苦性寒微辛，有毒。）能吐能利，不可多服。煮汁服，可吐蛊毒鬼疰。捣末水调，涂疔肿、热毒、蛇毒，日三次，立瘥。亦可敷瘙痒秃疮。又能散气，故疝家必需。
　　
　　一四七、白蔹
　　（味苦辛甘，性寒。形如卵而长。反乌头。一种赤者性同。）苦能泄，辛能散，甘能缓，寒能除热。敷一切痈疽恶毒，及面上疮泡、刀箭伤，（凡金伤入肉者，同丹皮或半夏为末，酒服。）杀火毒，搽冻耳，（同黄柏末油调。）生肌止痛。敛疮方多用之。（每与白芨相须。）亦治妇人阴肿，系外科要药。若痈疽已溃，不宜服，以其性寒也。
　　
　　一四八、白头翁
　　（味苦辛寒，入胃，与大肠血分。）能外治温疟、寒热、瘰诸疮，内治热毒、血痢、牙疼、鼻衄、诸血。（皆辛散除热之功也。）并疗阳狂、　瘕、积聚、腹痛、阴疝、偏肿、百节骨痛。（寒凉血，苦坚肾而然。）有风反静，无风则摇，近根
　　
　　一四九、常山
　　（味辛苦大寒，有毒，入肝、脾二经。多酒炒透，用一、二钱亦不吐。）其性暴悍，能逐老痰积饮，善散山岚瘴疠之气，所以疗痰饮有灵，截疟疾必效。（疟成于痰。）其苗茎叶，名蜀漆，功用略同。（古方有蜀漆散，取其苗性轻扬发散上焦邪结。
　　
　　）同甘草水拌蒸。按二物能损真气，弱者慎用。
　　
　　一五○、牵牛子
　　（又名黑丑。味辛有毒，入肺、大、小肠三经。酒蒸研细。）属火善走，入肺经，泻气分之湿热。（肺主气。火能平金而泄肺。）治水气在肺、喘满肿胀，及大肠风秘气秘。利大小便，杀虫，（有毒。）堕胎。（辛热。）若湿热在血分，胃弱气虚者禁用。诸证应用药物，和平而神良者不少，何必用此毒物哉!东垣戒人勿用。（宜信。）有黑白二种，黑者力速，取子舂去皮用。（得木香、干姜良。）
　　
　　一五一、威灵仙
　　（味苦辛咸，气温，入膀胱经。忌茶茗面。）辛泄气，咸泄水，此风药之善走者也，能宣五脏，通行经络。治痛风顽痹、（一味可治。）中风、头风，（辛能散邪。）去腹内冷滞、心膈痰水、一切黄胆浮肿湿证，（咸能泄水。）化　瘕积聚。（咸能软坚。）凡病风湿痰饮，（采得根，阴干捣末，空腹酒调服二钱，可加至六钱，微利两行，则病除停药。）其性峻利，气壮者服之，有捷效。久服损真气，虚弱者宜以调补药兼之，否则
　　
　　一五二、百部
　　（味苦微温。取肥实者，竹刀劈去心皮，酒浸焙用。）润肺散热，清痰下气，诚久嗽寒嗽之要药。（天冬治肺热嗽，此性温，治肺寒嗽，为不同也。）治传尸骨蒸、疳积、疥癣、（皆有虫，味苦能杀。）发虱。（同秦艽为末，烧烟熏之。）脾胃虚者须
　　
　　一五三、茜草
　　（亦名过山龙。味苦酸，微寒，入心包、肝二经。忌铁。）色赤入荣，血中要药。其性凉，故止动血。治劳伤吐衄时来，虚热崩漏不止。其味苦，故行滞血，疗乳痈、跌扑血凝，消瘀通经。（酒煎一两，通经甚效。）若气虚脾寒及血少者，勿用，（气虚不能摄血，脾虚不能统血。）以苦寒伤胃也。
　　
　　一五四、海藻
　　（味苦咸寒，入肾经。反甘草。）咸润下而软坚，寒行水以泄热。消瘰　、瘿瘤、阴　、结核、（腹病曰疝，凡病曰　。音颓。）一切坚聚，（咸以软坚。）通癃闭，除水肿。（行十二经之湿邪。）略洗咸水用。（其用在咸，不得过洗。）
　　
　　一五五、海带
　　下水消瘿，功同海藻，而多用可以催生。
　　
　　一五六、昆布
　　破顽痰、结气，消水肿、瘰　、阴　、噎膈。（含之咽汁。）按昆布之性雄于海藻，若多服，令人瘦削。
　　
　　一五七、蓖麻子
　　（味甘辛，性热，有毒。）其力长于收吸，故拔病气出外，追脓取毒，能出有形之滞物。涂口眼歪斜，（牵正即去，久则反损。）下胞孕胞衣。（捣涂足主下，速洗去，不尔，则子肠出，即以此膏涂头顶。）只可捣膏外贴，决不可服食。（用此奏效者甚多。方载本门单方。）
　　
　　一五八、凤仙花
　　（俗名指甲花。其色不一，有小毒，味微苦，性微温，有毒。）子名急性子。治产难，下胞胎，开噎膈，化骨硬。（俱研末，水调服。）
　　
　　一五九、白附子
　　（味辛温，有毒，入胃经。皱纹有节，长寸许，炮去皮尖用。）性热纯阳，能引药上行，去头面游风，（阳明之脉萦于面。）消面斑疵。（作面脂用。）
　　
　　治中风失音、风痹痰厥，去湿逐寒，小儿急惊之要药也。但性温燥，凡阴虚似中风证，小儿脾虚慢惊，并宜切忌。
　　
　　一六○、天名精
　　（味甘辛寒，入肺经。根名杜牛膝，同功。）辛能破血，寒能止血。治吐衄、痰热、乳蛾、喉痹、小儿牙紧、急慢惊风。（痰热血热之患。）解毒杀虫，砂淋血淋，（方载本门。）下瘀血血　。（破血。）而血亏体弱者忌用。
　　
　　一六一、鹤风
　　（味苦辛，有小毒。）大能杀五脏虫，凡蛔、蛲虫啮腹痛。（面白唇红，时发时止为虫痛，肥肉汁调末服。）是天名精子，炒熟则香，研末，任合丸散用。
　　
　　一六二、藜芦
　　（味苦微寒，入脾、胃二经。反细辛、芍药诸参、诸酒，若同酒即杀人。畏葱白。）有宣壅导滞之力，邪气热痰，闭塞膈上，昏迷不省，用此以吐之，（苦为涌剂，入口即吐，吐不止者，服葱汤即止。）即一时获效。疗蛊毒喉痹。（亦须用吐。）按藜芦有毒善吐，凡上焦有老痰，或中蛊毒，止可借其宣吐，不然，切勿沾口，以致大损津液也。
　　
　　一六三、续随子
　　（一名千金子，味辛温，有毒，入肾经。研细，纸包捶出油。）性主攻击，刻不容缓。能行水破血，消积聚胀满，利二便，通经滞，（辛温之用。）治蛊毒鬼疰、疥癣恶疮。（以毒攻毒。）以上诸证，各有成病之由，当求其本，不可概施。按脾虚便滑者，服之必死。（此大戟、甘遂之属，长于利水，用之得法，乃为要药。）
　　
　　一六四、泽兰
　　（味苦甘辛，入肝、脾二经。）苦泄热，甘和血，辛散郁，能入血分，行而带补，为妇科要药。治胎前产后诸血不调，破瘀血，理月经，化　瘕，除腹痛，及产后血沥腰痛，（去瘀生新之效。）散水肿，（防己为使。）疗扑损、头风目痛，（血虚有热。）追痈肿疮脓，长肉生肌。（行血和血。）气味和平，诸病悉效，服之无偏胜之患。
　　
　　一六五、蒲公英
　　（一名黄花地丁。味甘平，入脾、胃二经。）化热毒，解食毒，散滞气，消肿核。专治乳痈。（乳头属厥阴，乳房属阳明。同忍冬煎，少入酒服，外用捣敷。）亦为通淋妙品。
　　
　　一六六、萱草
　　（花叶气味甘而凉，入心经。）《诗》作谖草。树此玩此者，可解忧思，孕妇佩其花，可以生男。能利水快膈，除烦渴酒疸，根治沙淋带浊，（捣汁服。）
　　
　　疗吹乳乳痈肿痛。（擂酒服，以渣封之。）
　　
　　一六七、山茨菇
　　（味甘辛寒，有小毒，入胃经。）散热解毒。治痈疽、疔疮、瘰、结核，（醋磨频涂，内用酒煎服。）解诸毒、蛇虫狂犬伤。（用酒调服。）根与茨菇、小蒜相类，去壳用。（出处州遂昌县洪山，无毛，有毛者伪也。）
　　
　　一六八、漏芦
　　（味咸苦，性寒，入肺、胃、大肠、小肠四经。）咸软坚，苦下泄，寒胜热。治一切风热恶疮、痈疽、痔　等毒，排脓生肌，（苦寒。）通经、下乳，疗折伤，续筋骨，止遗溺、泄精，及预解时行痘疹毒。（以寒胜热，又能入阳明也。）若孕妇与阴证疮疡平塌下陷者，禁用。（出闽中，茎如油麻、枯黑如漆者真。）
　　
　　一六九、刘寄奴草
　　（味苦辛温，入血分。）苦能降，辛温能行。主破血下胀，通经除　。治产后余血、小便血淋、损伤瘀血。（行瘀迅速，用为散，或茶或酒调服。）捣敷金疮出血不止，疗汤火伤。（凡汤火伤，先以盐末浓铺，则护肉不坏，次以糯米浆调寄奴末，鸡翎扫上，不痛且无痕，大效。）按气血两虚，脾胃虚泄者勿服。
　　
　　一七○、马勃
　　（味辛，气平。）体性轻虚，清肺解热。（东垣普济消毒饮用之。）治喉痹久嗽。（肺热。）外用敷一切毒疮。（生湿地朽木上，状如肺肝，紫色虚软，弹之粉出，取粉用。）
　　
　　一七一、蕺
　　（俗名鱼腥草。味辛气温，入肺经。）生下湿之地，得阴中之阳。治痰热壅肺，发为肺痈，吐脓吐血之要药。（清肺。）疗大肠湿热盛则为痔疮。（用此煎汤熏洗，滓敷患处，以肺与大肠相表里也。）但辛温散气，多服令人气喘。
　　
　　一七二、孩儿茶
　　（味苦涩，气寒，无毒。）清膈上烦热，化痰生津。
　　
　　（味苦。）治金疮流血，及一切诸疮，生肌、定痛。（茶苦本凉，又得土中之阴气，能凉血清热。）又主渗湿收敛。（苦能燥，涩能敛。用细茶末入竹筒中，埋乌泥沟中，日久取出，捣汁熬成，润者良。云南暮云阳造之。）
　　
　　一七三、败草
　　（墙上朝东，或茅屋上陈草，久受寒暑雨露、日月精华之气，解毒渗湿，最效。）善解痘毒，或痘烂，脓水不干，痒痛不止。（用草，或晒或焙，研细敷疮；或衬席间睡于上，毒解而疮即愈。）
　　
　　一七四、蚤休
　　（味苦寒，有毒，入肝经。）其根似肥姜。治惊痫摇头弄舌，一切湿热疮毒。（或磨酒饮，或磨醋服。）歌云：七叶一枝花，深山是我家。痈疽如遇此，一似手拈拿。观此，善治痈疽之功见矣。
　　
　　一七五、卫矛
　　（一名鬼箭羽，乃天麻之苗。）遗邪祟，隔瘟疫，（故名思箭。）通月经，破　结，下胎妊，消风肿，去白虫。但无补益，不可多服。
　　
　　一七六、马鞭草
　　（味苦寒，无毒，入肝、肾经。）　破血通经，消胀化　。治一切杨梅痈疽恶毒，杀诸虫，除阴肿。（煎汤熏洗，捣敷患处。）按此草以驱逐为长，疮证久溃而虚，及脾胃弱者，斟酌用之。（苗叶似菊，穗抽似鞭，花紫。）
　　
　　一七七、水萍
　　（味辛无毒，入肺经。）轻浮入肺，能发扬邪汗。（发汗甚于麻黄。）治一切风湿瘫痪，（浮萍一味，蜜丸酒服。）利小便，消水肿，（气化及于州都。）止肤痒疮癞。（煎汁浴。背面俱青而小者名藻，面青背紫者名萍。入药用萍，七月半采，晒干研末用。）体虚者禁用。
　　
　　一七八、茵芋
　　（味辛苦微温，有小毒。）治风湿拘挛痹痛。（辛散风，苦燥湿。
　　
　　古方治风痫风痹，多用之。茎赤，叶如石榴短浓，茎叶炙用。）按血虚似中风者，宜与温补
　　
　　一七九、大青
　　（味苦咸大寒，入心、胃二经。）治天行时疾、热狂阳毒发斑，（热甚伤血，里实表虚则发斑，同犀角用。）疗黄胆、热痢、痈肿、丹毒、喉痹、烦渴。（寒胜热也。）脾胃虚弱泄泻者勿用。（处处有之，高二、三尺，茎圆叶长，叶对节生，八月开小花成簇，实大如椒，色赤，用茎叶。）
　　
　　一八○、黄药根
　　（色黄味苦，无毒，入肺、肝二经。）外科多用治咽喉痹塞，（经曰：一阴一阳结为喉痹。一阴者少阴君火也，一阳者少阳相火也，解君火则相火自不妄动而愈。）疗诸恶疮疽、蛇犬咬伤。（生捣取汁，可含可涂。）子肉味酸，消瘿甚捷，（浸酒饮。）见效即止，否则项缩。
　　
　　一八一、荠
　　（味甘性寒，入肺、胃二经。）和中止嗽，（寒利肺。）解百药毒。（甘也。）治消渴强中、（温症下消，茎长兴盛，不交精出，名强中。消渴之后，发为痈疽。）痈肿疔毒。
　　
　　一八二、山柰
　　（味辛气温，入胃经。）　温中辟恶。治心腹冷痛、寒湿霍乱、风虫牙痛。生广中，根叶皆如生姜，入合诸香。
　　
　　一八三、紫花地丁
　　（味辛苦而寒。）治痈疽、发背、疔肿、瘰　、无名肿毒。
　　
　　一八四、甘松香
　　（味甘气温，入脾经。）芳香理气，能开脾郁。治腹满痛、齿、脚膝气肿。（煎汤淋洗。）但芳香散气，多用晕人。
　　
　　一八五、地肤子
　　（味苦寒，无毒，入脾经。）益精强阴。入膀胱，除虚热，利小便，疗淋疝，散恶疮，去皮肤风热，（煎汤洗。苦燥湿，寒胜热。）治目雀盲涩痛。（频频煎洗，滋阴之效。）叶如蒿，茎赤，子类蚕砂。
　　
　　一八六、石韦
　　（味苦甘微寒，入肺经。）清肺金以滋化源，故通膀胱而利水道。治五劳、（清热。）崩淋、发背。（炒末、冷酒调服。）生石阴。（柔韧如皮，背有黄毛，去
　　
　　一八七、天仙藤
　　（味苦气温，青木香藤也。）　疏气活血，治妊娠水肿。（天仙藤散，治妊娠子肿。）　叶似葛而小，有白毛，根有须，四时小凋。
　　
　　一八八、烟草
　　（味辛气温，有小毒。）治风寒湿痹，行滞气停痰，辟山岚瘴雾。其气入口，即周一身，令人通体俱快，似乎通气血而畅荣卫者矣。人以代茶代酒，终身不厌，厌则病来，嗜则病去。然火气熏灼，阴亏者，更损神耗血，人身不觉耳。
　　
　　一八九、苎麻根
　　（味甘气寒而无毒。）补阴解热，破瘀凉血。治时疫热渴狂叫、胎动下血、诸淋血淋、（寒能胜热，凉血之功。）赤游丹毒、痈疽发背、金疮折伤。（内煎服，外捣贴。）汁能化血为水。皮与产妇作枕，止血晕；安腹上，止血气痛。（散瘀之功。）
　　
　　服金石药燥热，饮下立除。
　　
　　一九○、凌霄花
　　（味酸气寒，入心包肝经。一名紫葳。）入厥阴血分，能去血中伏火。治崩带　瘕、产后余疾、血闭、血淋、风痒。（破血去瘀，凉血、活血之功。）女科多用，孕妇忌之。（藤生花，开五瓣，黄赤有点，不可近鼻，闻能伤脑。）
　　
　　一九一、景天
　　（一名慎火草。味苦酸，无毒，入心经。）大寒纯阴之品，入离宫而清热毒。疗火疮，治游风、（煎汤浴。）金疮蛇伤俱效，热邪蛊毒并除。按中寒者服之大害，惟外涂不妨耳。
　　
　　一九二、芦荟
　　（味苦寒，无毒，入心、肝、脾三经。）禀阴寒之气，能除一切邪热。明目，除惊，（泻火）。疗五疳，杀三虫。（湿热所致，寒除热，苦燥湿。）按性寒，脾
　　
　　一九三、芦茅根
　　（味甘寒，无毒，入脾经。）甘益胃，寒除火。治噎膈、反胃、消渴、呕逆、（皆胃热之患。）伤寒内热，止小便频数。（亦有属热者。）按性寒，以上诸证属寒者，切勿误用。（根取土之中者，若露出水面者损人，笋性更佳。花白，名蓬茸，主霍乱危急，煮汁吞饮即安。）
　　
　　一九四、卷柏
　　（俗名万年松。味辛甘温平，微寒。）通经脉。治　瘕淋结，（宜生用以破血。）疗脱肛肠风及一切血热妄行。（宜炙用以止血。）生石上拳挛如鸡足。
　　
　　一九五、兰叶
　　（味辛平，无毒，入肺经。）开胃清肺，散瘀消痰，（肺气结，辛平散之；胃痰癖，芳香除之。）利水止渴，（肺气清也。）生津润肤。（火不克金之效。）按兰清芳，能清辛金，建产为上，江浙次之，但今不恒用耳。
　　
　　一九六、王瓜
　　（即土瓜根。味苦寒，无毒，入心肺膀胱三经。）泻热，除毒，燥湿。治天行热疾发狂、遗尿黄胆，（捣汁饮。）化血结坚　，瘀血月闭，（破血。）去湿脾，散痈疽、下痢赤白杂来，（湿热。）利二便，（利水。）下乳汁，（单服。以上俱宜根煎服。）疗伤寒发斑。（调伏龙肝末服。）根似栝蒌，味如山药，根子通用，惟少为奇，多则吐下
　　卷十七　本草（中）
　　竹木部
　　一九七、淡竹叶
　　（味甘淡，微寒，无毒，入心、脾二经。）气味轻清。除上焦烦热，（叶生竹上，故治上焦。）疗咳逆喘促，消痰止渴，（凉心经，清肺胃。）解热狂喉痹、虚烦不眠，止吐血，利小水，（寒凉之效。心热退，故小水亦清。）中风失音，小儿惊痫。
　　
　　（痰热。）竹能损人，中病即止，多服坏胃。
　　
　　一九八、竹茹
　　（味甘微寒，入胃经。）虽与竹叶同本，然得土气居多。治噎膈呕逆、胎前恶阻，（因胃热者宜用。）疗吐衄崩中、（血热。）肺痿唾脓、小儿癫痫、（清火。）
　　
　　胎动不安。（凉胎气。）按皮入肺，主治上焦。（刮去青皮，用第二层。）
　　
　　一九九、竹沥
　　（味甘，性寒而滑。）养血补阴，消风降火。（竹之有沥，犹人之有血也，故补阴清火。）治中风口噤、小儿惊痫、（由阴虚火旺，煎熬津液成痰，壅塞气道经络，以致拘挛。仗此流利清凉，则热痰去，而诸证自痊。为中风要药。）胸中烦闷口渴、孕妇不安。（妊娠苦烦名子烦，服竹沥或加茯苓。）若胃虚肠滑、寒痰、湿痰，不可用；即用，加姜汁佐之。
　　
　　二○○、天竹黄
　　（味甘微寒，入心肝经。）凉心经，去风热。治中风不语、客忤惊痫，（化风痰热痰。）养心明目。（寒除虚火。）功与用竹沥相仿，但性稍缓，无寒滑之患。出海南，大竹之津气结成。（即竹内黄粉，片片如竹节者真。
　　
　　二○一、雷丸
　　（味苦寒，有小毒，入胃大肠经。）惟治男子，不治女人。消积杀虫，（小儿宿食生虫，作膏与食。）并疗胃中实热、痰火癫狂、百邪恶气。（禀竹之余气，得霹雳而成，故名雷丸。）择肉之白者可用，赤者杀人。甘草水浸一夜，去皮，酒拌蒸。
　　
　　二○二、荆苈
　　（味甘平，入胃经。）除风热，化实痰，（虚痰用竹沥。）开经络，行气血。治中风失音、痰迷（寒痰。）惊痫、眩运烦闷，为去风化痰妙药。（热多用竹沥，寒多用荆沥，并宜姜汁助送，则不凝滞。牡荆俗名黄荆，截取一尺，用火炙，取汁用。
　　
　　二○三、肉桂
　　（味辛甘，性大热，有小毒，入肝、肾、命门三经。）益阳消阴，补相火。（两肾中间乃真火也，人有此火，则糟粕化而脾肾旺矣。）治沉寒痼冷、脐腹腰足冷痛，通血脉，导百药，（辛能散，热能行。）抑肝扶脾，（木盛克土，辛散肝风，甘益脾土。）脾虚恶食，（命火不足，不能生土。）湿盛泄泻。（土为木克，不能防水。）降虚火，补下焦元阳，（同参附、地黄用。）化产后瘀血腹痛，及痘疹虚寒不起。（同当归、川芎用。）
　　
　　利关节，托痈疽，（能引血成脓。）截疟疾，（将发时用钱余噙口中。）通经堕胎。（辛热能动血也。）出交趾者为上，次出岭南桂州。以肉浓气香、色紫、甘多辛少者佳。去粗皮用。（其毒在皮。）忌生葱。临用方锉，见火无功。
　　
　　二○四、桂心
　　（入心、脾二经，用桂重去外皮，取肉用。）苦入心，辛走血。
　　
　　治腹内冷痛、（辛热。）九种心疼。（邪正相激，故令心疼。）托痈疽痘疮，（灰塌凶证同丁香用。）补旁伤，健腰膝，（胃肝两足。）疗风痹，（养肝。）化噎膈。（补火。）功用与桂相同，惟入心脾为多。
　　
　　二○五、桂枝
　　（味辛甘，气温，入膀胱、肺二经。）味薄体轻，升浮树巅，故上行头目，横行手臂。治伤寒寒热无汗、（调和荣卫，邪无所容，遂自汗而解，亦惟有汗者宜之。若无汗，当以发汗为主。故曰，无汗不得服桂枝，有汗不得服麻黄也。）中风自汗。（此属阳虚，用之为君，佐以白芍甘草，加姜枣为桂枝汤，能和荣实表，非桂枝能闭汗孔也。
　　
　　）疗手足痛风、（痛风有风痰、风湿、湿痰、湿热、瘀血、气虚、血虚之异，随证立方，加桂枝作引经。）胸胁疼痛。（胁属肝，桂能平肝。）按桂性偏阳，不可误投。如阴虚及一切血证无表寒者，均当忌之。
　　
　　二○六、茯苓
　　（味甘淡平，无毒，入心、肾、脾、胃、小肠五经。）假松脂之余气，得坤浓之精英，为脾家要药。益脾（甘温。）除湿，（淡渗。）入肺泻热，（气白入肺。）
　　
　　而下通膀胱以利水。（上行入肺，以清化源，而后下降利水，使热从小便出也。）调荣（血）理卫（气）定魄（清肺以藏魄。）安魂。（养肝以藏魂。）除咳嗽、（保肺。）惊悸、（心肝不足。）心下结痛、膈中痰水、（脾虚。）呕吐（胃经湿热。）口燥。（胃火。）疗水肿、淋沥、泄泻、（渗湿。）遗精。（益心肾之功、若肾水亏寒者，又所忌用。）小便结者能通，多者能止。（湿除自止。）生津止渴，（湿热去则津生。）补阳安胎。（胎系于脾，脾健则胎安。）按茯苓补少利多，多服损目。阴虚者，久弱者，不宜服。若多用人乳拌晒，以减痰渗之势，亦能补阴茯苓皮　功专行水。治腰以下水肿肤胀。（五皮散用之。）
　　
　　赤茯苓　专利湿热，全无补益。痘疮灌浆时，赤白二种俱忌服。
　　
　　二○七、茯神
　　主治略同茯苓，惟入心之用多。开心益智，安魂养神。治心虚惊悸、怔忡健忘。即茯苓抱根生者，（以其抱心，故能补心。）去木用。茯神心木，名黄松节，疗偏风　斜、诸筋挛缩。（心木一两、乳香二钱，石器炒研，每服二钱，木瓜汤下，治一切筋挛疼痛。乳香伸筋，木瓜舒筋也。）
　　
　　二○八、琥珀
　　（味甘平，入心、肺、脾、小肠四经。）松脂入土，千年而成，宝也。宁心定魄，（成于坤象。）消瘀血，破　瘕，（色赤入血，同辛温药用。）生肌肉，（敛涩。）利小水，（味淡清肺。）治五淋，（淡渗也。）燥脾土，（甘能补土。）明目磨翳。以摩热拾芥者真。（市人以青鱼枕伪之，亦能拾芥，宜辨。）用柏子仁末入瓦锅同煮，捣末用。
　　
　　二○九、松节
　　（味苦，性温。）主治骨节间风湿作痛。（以节入节。）浸酒更良。松脂苦甘性燥，祛风去湿，生肌止痛，熬膏多用之。塞牙孔杀虫。
　　
　　松毛　煮汁酿酒，亦治风痹脚痛，能生毛发。悬挂辟瘟疫气。
　　
　　子　味甘气温，性和无毒。补少气虚弱，兼驱风痹，补精（味甘。）补形。（气温。）久服轻身延年，惟此足以当之。
　　
　　二一○、柏子仁
　　（味甘性平无毒，入心、肝、肾三经。畏菊花，炒去油。）芬芳则脾胃所喜，润泽则肝肾俱宜。养心、滋肾、助脾、舒肝。（香能舒脾，又入肝经气分。）
　　
　　益智宁神，平惊辟邪，（养心。）聪耳明目，（肾足。）益血止汗，（养心生血，汗为心液。）悦颜色，泽皮肤，（心肾交灌。）润大肠，利虚秘。（润滑。）按柏子仁虽能滋阴养血，若欲培补根本，乃非所长。若痰多与泻者勿服。
　　
　　二一一、侧柏叶
　　（味苦性寒，入肝经血分。）滋阴凉血。凡血热妄行、吐衄崩淋，服之立止。（柏属金，可以制木。须炒黑用，可以止红。）疗历节疼痛。（日轻夜重名白虎历节风，亦风寒湿所致。）取侧者，宜酒。（木皆向阳，柏向西，坚劲不凋，多寿之木，故元旦饮椒柏酒以增寿辟邪。）
　　
　　二一二、枸杞子
　　（味甘微温，入肝、肾二经。）味重而纯，故能补阴；阴中有阳，故能补气。添精髓，（补之以味。）强筋骨，（肝主筋，肾主骨。）补劳伤，（同地黄用。）
　　
　　去风（养肝。）明目，（目为肝窍，瞳人属肾。）利大小肠，（阴润。）治嗌干消渴。（滋肾水足。）但性滑润，脾弱泄泻者，必以苓术相佐。以甘州所产红润少核者良，酒浸捣用。叶名天精草，苦甘而凉，清上焦心肺客热，代茶止消渴。
　　
　　二一三、地骨皮
　　（味甘寒，入肝、肾三焦、胆四经。）补正气，凉血及骨，使精气充足，而邪火自退。（与芩、连、知柏苦寒伤胃者不同。）治五内邪热、有汗骨蒸，（丹皮退无汗骨蒸。）除在表风邪、（肝热生风，非外感之风也。）头风（热退风息，肝肾同治。）
　　
　　胁痛，（清肝。）疗咳嗽，（清肺。）退肌热，（凡风寒散而未尽，作潮往来，非柴葛能治，用地骨皮走表，又走里，而浮游之邪自散。）一切血虚劳热。（佐以青蒿。）甘草水浸用。中寒
　　
　　二一四、山栀子
　　（味苦寒，入心、肺、胃、三焦四经。）轻飘象肺，圆赤似心，泻心肺之邪热，使之屈曲下行，从小便出。（非利小便也，乃肺清而气化行矣。）治实热，同三黄之类；（暂宜生用。）肺热鼻衄，同生地、丹皮之类。（宜炒黑用。）劫心胃火痛、（宜姜汁拌炒用。）胸中郁热、懊　不眠、（去皮用。）肌表邪热。（留皮用。）疗吐血、血淋、血痢，（凡血证不可单用寒凉。治实火之血，能顺气则血自归经；治虚火之血，能养正则气自摄血。）解消渴、（热郁。）风热目疾、（肺热。）热厥、（厥有寒热二证。）黄胆、（加茵陈，去湿热。）呕哕、（属胃热者姜汁炒。）瘀血腹痛。（同元胡索用。）亦外治面赤、汤火疮疡肿痛。（皮腠属肺。）按苦寒损胃，无火邪者勿用。
　　
　　二一五、黄柏
　　（味苦大寒，入肾经。）沉阴下降，泻膀胱有余之相火。（尺脉洪大有力，可炒黑暂用。）除湿清热，治诸痿瘫痪、遍体疼痛、（合苍朮，名二妙散，为治痿妙药。若病在腰膝以下，加川牛膝，名三妙散。）水肿、黄胆、（湿热。）便闭，（用利水药不效者，所谓无阴则阳无以化也。东垣制滋肾丸，黄柏、知母各一两，酒洗焙研，加肉桂一钱二分为丸，妙方。）疗热痢、痔血、肠风、（皆属湿热，宜炒黑用。）诸疮痛痒、头疮、（研末敷之。）口疮，（蜜炒研含，不效，宜用反治之法，参、朮、甘草加干姜，甚者加附子或噙桂、附，引火归元。）杀虫安蛔。（苦也。）按黄柏苦寒，昔人称其补阴者，以热去则阴不受伤耳。乃不问火之虚实，见龙雷之相火一发，以知柏为滋阴，而不知天阴则雷火愈发，得太阳一照，火皆潜藏，当从其性而伏之，正所谓甘温能除大热也。或上焦有热证以拒之，宜用桂附冷服，下咽之后，热性发，可引火以自归也。若元阳既虚，而又用此苦寒，则脾胃坏，饮食减，泄泻作，生机遏绝，可悲也乎!
　　
　　二一六、山茱萸
　　（即枣皮。味酸微温，入肝、肾二经。酒润，微火焙研。）味浓固精，味酸滋肝，性温而润，故于水木多功。强阴助阳，（肝肾足也。）定五脏，通九窍，（精气足则九窍通利。）暖腰膝，缩小便，（肝肾足也。）止遗泄，（味酸涩。）聪耳（耳通肾。）明目，（瞳人属肾，精气充满。）涩带浊，调经收血。（酸以敛之。）惟便涩阳旺者忌
　　
　　二一七、杜仲
　　（味辛甘，入肝、肾二经。恶元参。制法详下。）甘温能补，微辛能润，色紫入肝经气分，润肝燥，补肝虚。子能令母实，故兼补肾健筋（肝充。）壮骨。（胃足。）治腰膝酸痛，（腰者肾之府，膝者筋之府，二者软痛属肾虚。每日用杜仲一两，半酒半水煎服，待痊方止，永不复发。）暖子宫，止梦遗，疗小便余沥、胎漏、胎堕，（方载保胎门。）皆气温性固之效。（欲补肾，盐水炒。欲补筋骨，酒炒。欲祛湿痹，姜汁炒。按杜仲性温而不助火，可以久服。功专补肾肿，直走二经气分，牛膝直走二经血分，熟地补二经精髓之内，续断补二经曲节之间，故数味相须，为筋、骨、气、血佐使以成功也。若肾经火炽者勿用。）
　　
　　二一八、女贞实
　　（味苦性平，入胃、肾二经。）禀天地至阴之气，凌冬不凋。
　　
　　益肝肾，（能养阴气。）解烦热、骨蒸、虚汗、消渴，（能平阴火。）安五脏，强腰膝，乌髭发，明耳目。（肾足之效。）冬至采，酒蒸用。按脾胃虚寒，久服作泄。
　　
　　二一九、桑白皮
　　（味甘微辛，气寒，入肺经。蜜炙用。）泻肺经有余之火邪。（火去则肺安，故云益气。）止咳嗽、喘满、唾血、热渴，（皆肺火也。）利二便，（肺与大肠相表里，又系水之高源，肺清则二经自安。）宽肿胀，（水利。）行水清痰。（肺中有水，则生痰而作嗽，除水气正所以泻其子也。）但气虚及风寒作嗽者慎用。分之为线，可缝
　　
　　二二○、酸枣仁
　　（味酸平，入肝、胆，兼入心、脾四经。）甘酸而润。（凡仁皆润。）补肝胆而醒脾土。（炒熟酸温，香则醒脾。）治胆虚不眠、心虚自汗，（肝虚则胆亦虚，肝不藏魂故不寐。汗为心液，心虚则惊悸而易汗。）解渴除烦，（敛阴生津。）安神养血，（补心。）补脾嗜食，（补心火，生脾土。）并疗多眠。（多眠，胆实有热，宜生研末调服。不眠，胆虚有寒，宜炒用。）按肝胆二经，实而有热勿用，以其能收敛也。（炒研用，若经日久
　　
　　二二一、猪苓
　　（味甘淡平，入肾、膀胱二经。去皮用。）甘助阳，淡利窍。通淋，消水肿，除湿，理香港脚，解伤寒湿热、胎肿子淋。（皆利湿之功。）然耗津液，多服昏目。
　　
　　二二二、浓朴
　　（味辛苦，气大温，入脾、胃二经。姜汁炒。）辛散结，苦泻热，温散寒。泻实满，（同积实、大黄用，消痰下气，苦以降也。）散湿满，（同苍朮、橘红用，平湿土之太过，辛而温也。）治反胃、呕逆、泻痢、冷痛霍乱，（俱胃经寒湿之患。）温胃暖脾，化宿食，去结水，破瘀血。（辛温散滞之功。）然但可施于元气未虚、邪气方炽之时，若虚人、孕妇，并所忌耳。
　　
　　二二三、槟榔
　　（味苦辛气温，入胃、大肠二经。忌见火。）辛破滞，苦伏虫，温散邪，坠气至于极下。攻坚，去胀，消食，杀虫，下水，截疟。治痰癖、　结、瘴疠、痢疾、水肿、大小便气秘、里急后重。（悉辛温之功。）形如鸡心，破之作锦纹者良。（岭南多瘴气，以槟榔代茶可解。若地无瘴气及气虚下陷者，所当避之。）
　　
　　二二四、川椒
　　（味辛性热，有毒，入肺、脾、胃三经。闭口者杀人。）禀纯阳之气，下达命门，益下而不冲上。盖导火归元，温脾暖胃。治三焦沉寒冷痼，消食除胀。疗心腹冷痛、泄泻、呕吐、水肿、痰饮。暖腰膝，缩小便、（皆补火之效。）阴汗、泄精，（下焦虚寒。）坚齿，明目，（能去翳膜。）通血，安蛔，肾气上逆，（性能下行。）温补下焦，（每日吞二十粒，最妙。）最杀传尸劳虫。（研为末，每日米饮下三钱，服至斤许虫自吐出。）去目微炒用。若阴虚火旺，肺胃热者忌服。
　　
　　二二五、椒目
　　（即川椒子。味苦辛。）专行水道，不行谷道。治水蛊，除胀，定喘，（行水。）敛汗。可塞耳疗聋。
　　
　　二二六、胡椒
　　（味辛大热，有毒，入胃、大肠二经。）辛热纯阳，暖胃快膈，善走气分，温中下气。治寒痰、食积、肠滑冷痢、阴毒腹痛、吐酸水、呕逆、胀满。（胃寒之患。）杀一切鱼肉毒。食料宜之。多食动火，发痔疮脏毒，齿痛目昏。
　　
　　毕澄茄一类二种，主治略同。
　　
　　又一种花椒，肉薄色黑，专于杀虫。治干疥虫癣。外科用之，不作汤服。
　　
　　二二七、吴茱萸
　　（味辛苦，大热，有小毒，入脾、胃、肝三经。盐汤泡数次用。）辛散燥热，润肝暖脾。治肠胃久泻、心腹寒痛、及小腹阴毒切痛、厥阴头痛、呕逆吞酸。（亦有宜降火清痰，俱用此作向导。以上诸症，悉属寒。）疗痞满、食积噎膈、（胃冷。）
　　
　　香港脚水肿、（苦澡湿。）口舌生疮。（为末，醋调贴足心，引热下行。）陈者良。止呕，（黄连水炒。）治疝，（盐水炒。）治血。（醋炒。）
　　
　　二二八、皂角
　　（味辛咸温，有小毒，入肺、肝、胃三经。去粗皮及弦与子，酥炙用。）辛温能散，咸能软坚，通上下关窍。（用末吹鼻。）搜风，（金胜木，燥胜风。）善吐风痰，（皂角末五钱，白矾二钱半，每用一钱，温水调灌，即昏迷者吐痰而醒。）可下结粪。（以末入蜂蜜炼紧，捏成导箭，插入谷道，即下。）治咽喉痹塞，（为末吹之。）辟邪逐疫，（合苍朮焚之。）散肿消毒，（涂之敷之。）杀虫下胎，疗脱肛肿痛。（烧烟熏之。）可入丸散，不入汤药。若似中风，由于阴虚者禁之。
　　
　　皂角刺　治溃疡。能引诸药直达疮处成功。其性钝利，为痈疽、妒乳、疔肿未溃之神药。凡疮已溃，及孕妇俱忌之。嫩刺，米醋熬，涂癣有效。
　　
　　皂角子　功用与皂角同，通大便燥结。　，存性用。（取辛以润之之义。）
　　
　　又有一种皂，小如猪牙者，功用与大皂角同，但逊猛烈耳。治齿，取积。作散熬膏。可疗肿痛。
　　
　　皂角树　性能消铁，不可烧爨。若不结皂角者，凿孔，入铁封之；结而不落者，以草绳
　　
　　二二九、肥皂
　　（味辛气温。）除风湿，去垢腻。（澡身妙。）疗一切无名肿毒，有奇功。（凡肿毒用生肥皂，去子弦，捣烂，以酽醋和敷，不愈再敷，奇验。若仓卒无药者，
　　
　　二三○、棕榈
　　（即棕也。味苦性涩。）苦能泻热，涩可收脱。烧黑，（存性。）善止血。（凡红，见一切黑者即止。）治吐衄下血、（同侧柏、卷柏烧黑，或饭丸，或煎服，能止远年下血。）血痢崩带。一切失血久而多者，初起未可遽用。（年久败棕尤良。宜与发灰同用。）棕子九月采，阴干入剂，其功用与棕同。亦宜炒黑用。
　　
　　二三一、枳实
　　（味苦酸，微寒，入肝、脾二经。麸炒。）性实暴猛，功能破气。除心腹痞满、停痰，消宿食坚积，逐瘀血，祛滞气，解伤寒结胸，去胃中湿热。（悉气行之效。）佐白朮，治虚胀；助大黄，下实邪。但损真元，无宿滞而气虚者勿用。
　　
　　二三二、枳壳
　　（气味功用，与枳实同，但性稍缓耳。）枳实性重，多主下行破坚；枳壳气轻，多主上行破气。利关节，止呕逆、痰结、咳嗽，开胸胁胀痛、水肿、湿泻、痢疾后重，疗肠风食积。（气行俱痊。）但苦泄辛散，惟利肺气之有余，宽大肠之壅滞而已。若虚怯者，最忌之。
　　
　　二三三、槐角
　　（味苦酸寒，入肝、大肠二经。微炒用。）苦寒纯阴，兼清心、肺、脾、肝、大肠之火。治心腹热痛、目赤热泪，（清肺止泪。）止吐衄、（舌出血，为舌衄，炒研掺之。）肠风、崩漏、痔疮下血、赤痢。（凉血之效。）疗疳虫、阴疮、湿痒一切杨梅痈疽恶毒。（血热生风之患。）堕胎而善催生。（酒吞七粒。）
　　
　　花　味更苦，功用与槐角同，而清热尤效。
　　
　　枝　主洗疮。
　　
　　皮　主浴烂疮。
　　
　　根　主噙喉痹。
　　
　　叶　煎汤，治小儿惊痫、壮热、疥癣、疔肿。
　　
　　按槐性阴寒，脾胃虚寒作泻、阴虚内热者忌服。
　　
　　二三四、苦楝子
　　（味苦寒，有毒，入脾、肺二经。）性苦寒，能入肝舒筋，引心包相火，从小肠而下，为疝气要药。（去湿热也。）杀三虫疥癞，亦治瘟疫犯躁。（苦寒。）脾胃虚寒者大忌。
　　
　　根　味更苦，杀诸虫，尤善逐蛔。若酒和涂疥癣甚良。川产者良，酒蒸。（寒因热用。）
　　
　　二三五、蔓荆子
　　（味苦辛，入肝、膀胱二经。）气清体轻，所主者在风木之藏。治头痛、脑鸣、（太阳脉络于脑。）目赤、（肝热。）齿痛、（上下龈，属阳明。风热故痛。）筋络拘挛。（筋属肝，能去寒热湿痹。）按上诸证，因于血虚有火者，宜慎用之。
　　
　　二三六、五加皮
　　（味辛苦温，入肾、肝二经。）除风湿，（温也。）壮筋骨，（苦也。）顺气化痰。（辛也。）治四肢拘挛、两脚痹痛、（养肝。）阴痿囊湿、小便遗沥、女人阴痒，（湿生虫。）明目（肾足。）疗疝。（温去湿。）酿酒良。久服可以长生。
　　
　　按下部无风寒湿，及肝肾虚而有火者，皆忌之。
　　
　　二三七、干漆
　　（味辛温，有毒，入肝经。炒至烟尽为度。）功专行血杀虫，削结积滞，（化肠胃一切有形之物，辛温散结。）破凝结瘀血，（味兼咸，可入血分，瘀血化为水。）杀传尸劳虫，（毒以攻毒。）续筋骨绝伤。（损伤必有瘀血停滞。）外中其毒而生漆疮者，惟杉木汤、紫苏汤、蟹汤浴之可解。或用香油调铁锈涂之。
　　
　　二三八、蜜蒙花
　　（味甘平，微寒，入肝经。）甘能补血，寒能除热，专入肝经，养荣和血。治一切目病，凡青盲、赤肿、赤脉、多泪、肤翳、畏日、小儿痘疳、风热、糜烂、云翳遮精等证，俱疗。（此为肝家正药，肝开窍于目，目得血而能视，故诸证皆愈。）产蜀中，叶冬不凋。楝花，酒浸候干，蜜拌蒸三次，日干用。
　　
　　二三九、丁香
　　（味辛温，入肺、胃、肾三经。）温中快气，辟恶除邪。治胃冷壅胀、呃逆、霍乱、呕吐、泄泻、心腹冷痛、腰膝寒疼，（诸证皆属阴寒。）疗齿疳　，痘疮灰白。按丁香暖胃，辛热而燥，非虚寒者勿用。有二种，小者力小，大者知母丁香，力最大也。
　　
　　二四○、诃子
　　（味苦酸温，入肺、大肠二经。酒蒸去核焙用。）泄气消痰，（肺气上逆，苦以泄之。）敛肺降火。（酸以敛之。）治冷气腹胀、（同陈皮、砂仁用。）虚寒滑泄、（佐白朮、莲子用。因湿热者忌之。）肠风、脱肛、崩带，（同乌梅、倍子用，皆取其酸涩。）开音（肺敛。）止渴，（火降。）除痰嗽喘急、（肺挟痰水或被火伤宜用苦酸。）肠　（痢也。）便血。（同樗皮用。）然苦多酸少，虽涩肠，而泄气。若气虚及嗽痢初起，喘因火冲者皆忌。从番舶来，番名诃黎勒，岭南亦有。六棱、黑色肉浓者良。生用，清金行气；煨熟，
　　
　　二四一、乌药
　　（味辛温，入胃、膀胱二经。）辛温香窜，善行诸气。能疏胸腹邪逆胀痛、喘急、霍乱、反胃宿食。（气逆之患。）治中风、中气、（气顺则风散。）膀胱冷气攻冲、女人血气凝结。（辛温。）凡七情郁结，气不流畅悉效。亦止小便频数，（能温膀胱。）并疗猫犬百病。（磨汗灌之。）按气血虚而内热者勿用。
　　
　　二四二、乳香
　　（味辛温，入心经。箬上烘油用。）去恶气，调气血，辛温通十二经络。能去风舒筋，（筋不伸者，敷药加用。）解诸疮之毒，活血调气，托里护心，（香彻疮孔，能使毒瓦斯外出，不致内攻。）恶痢腹痛。（活血。）亦治癫狂。（方载本门。）诸疮痛痒皆属心火，乳香生血主心，托毒外宣，大有奇功。但辛香走窜气血，疮已溃者勿服，脓血多者勿敷。出诸番，明亮者良。（市人多以枫香伪之。）性黏难研，用钵坐热水中研之，或用灯
　　
　　二四三、没药
　　（味辛苦微寒，入肝经。制法同乳香。）苦能泄，辛能散，寒除热。散血平肝。破结气，通滞血，消肿解毒，定痛生肌。治一切恶疮、金伤跌折、（血滞则气壅，发为肿痛，金跌亦有瘀血，没药能行血，则气畅而痛自止。）目赤晕翳，（肝经血热。
　　
　　）破　堕胎。按乳香活血，没药散血，故二者相需为用。凡身痛不由血瘀而因血虚，产后恶露去多，腹内虚痛，疮毒已溃，皆禁用之。（出南番，色赤类琥珀者良。治同乳香。）
　　
　　二四四、枫脂香
　　（即白胶香。味辛苦，入肝经。）活血解毒，外科敷贴要药。
　　
　　治一切痈疽恶疮、瘾疹风瘙，齿痛、金疮。（或煎洗，或末掺，俱效。）色白微黄，能乱乳香
　　
　　二四五、大枫子
　　（味辛苦，性热，有毒。）辛能散风，苦能燥湿杀虫，热能通行经络。世人用以治大风、厉疾及疥癣、癞毒诸疮，悉此意耳。但不宜多服常饵。（性热而燥，伤血损阴。）用之外治，其解毒杀虫之功最验。出南番，子中仁白色，久则油黄无用。（或入丸药，压去油用。）
　　
　　二四六、没石子
　　（味苦温，入肺、肾二经。）禀春生之气，兼秋收之性，生精安神。治梦遗精滑、阳虚之嗣、腹冷虚痢。擦牙固齿，（补肾固气。）外收阴汗，可染髭须。（合他药用。）出诸番，颗小纹细者佳，炒研用，虫食者去之。忌铜铁。
　　
　　二四七、芜荑
　　（味辛苦温，入肺胃经。）辛散满，苦杀虫，温燥湿化食。（虫因湿而生，食因寒而滞。）治心腹冷积、　痛、鳖瘕。（嗜酒人，血入酒为酒鳖；多气人，血入气为气鳖；虚劳人，败血杂痰为血鳖。如虫之行，或上侵人咽，下蚀人肛，或隐胁背胸腹，惟用芜荑炒，兼暖胃理气益血之药乃可杀之。）杀三虫，去寸白，除疳积，幼科取为要药，寒痢收为上品。（同诃子、肉蔻用。）疗胃有虫、食即作痛。（和面炒黄为末，米饮下。）然多服损胃。陈久气膻者良，经火　过用。
　　
　　二四八、木鳖子
　　（味苦甘大寒，有大毒。）散血热，除疮毒。治痈疽、乳肿、痔漏、一切无名肿痛，（用醋磨频敷。）及喉痹毒肿。（磨醋噙漱，引痰吐出，不可咽下。）
　　
　　但宜外用，不可内服。试看毒狗者，能使毙于顷刻，人之肠胃，安能受此毒乎!番木鳖　大寒大毒，功用与木鳖同。形较小，而毒性更甚。
　　
　　二四九、巴豆
　　（味辛热，有大毒，入肺、脾、胃、大小肠五经。畏大黄、黄连、冷水。去心膜，火焙研细，去油用。）性刚气烈，无处不到，能攻脏腑一切沉寒有形积聚。（与大黄同为攻下，但大黄性寒，走血分，腑病多热者宜之；巴豆性热，走气分，脏病多寒者宜之。）破痰癖、血　，通秘结，消宿食，下活胎，烂死胎，诚有荡涤殆尽之能。然滞塞虽开，真阴随损。以少许着肌肤，须臾起泡，况肠胃柔薄之质，能不溃烂乎!万不得已，亦须炒熟，或醋煮，或烧用，研去油，（名巴豆霜。）入少许，不得多用。（有二种，紧小者为雌，有三棱及两头尖者又名刚子，为雄，性更峻耳。用之得宜，皆有功力。）若中毒而泻不已者，服凉水即止。
　　
　　二五○、五倍子
　　（味酸涩，微寒，入肺、胃二经。）酸能敛肺，寒能降火，止上下之血，收阴阳之汗。疗肺虚久嗽、肠滑久泻，（酸涩。）生津化痰，（火降。）痔漏脱肛、脓水湿疮、子肠坠下、眼目赤肿。（俱煎水洗。）治齿宣疳　、面鼻疳疮，（苦以杀虫。）敛疮口，解消渴。（寒以散热。）按性主收敛，嗽由外感、泻非虚脱者禁用。
　　
　　二五一、百药煎
　　（即五倍子酿造者。味酸涩，微甘。）其功与五倍子同，但经酿造而成，其味稍纯。能清痰解渴止嗽。凡耗散诸病，俱能收敛。作丸噙化尤佳。及治下焦滑泄，亦更优也。
　　
　　二五二、沉香
　　（味辛温，入脾、胃、肝、肾四经。）诸木皆浮，而沉香独沉，故能下气，（亦能上升。）而诸气悉调。（辛也。）抑阴助阳，补益相火。（温火。）治转筋霍乱、喘急胀满、气淋　癖。（调气之力。）疗呕逆、翻胃、噤口泻痢、冷痰寒涎。（芳香气温，能补脾胃，诸症自痊。）消水肿，除麻痹，（脾旺燥湿。）驱恶气，（香以隔之，则脾胃安。）
　　
　　平怒气。（怒则气上，辛温下降。）按沉香行气而不伤气，温中而不助火，但非命门火衰，不宜多用，气虚下陷者，一概禁止。（色黑沉水者佳，香甜者性纯，辛辣者性热。入汤剂磨汁用，入丸散咀片，纸包置怀中，待燥，碾之，忌火。鹧舌斑者名黄沉，牛角黑者名角沉，咀之软、削之卷者名黄蜡沉，难得。浮者名FS　香，半沉者名煎香，鸡骨香虽沉，心空，俱不堪
　　
　　二五三、檀香
　　（味辛温，入肺、胃二经。）调上焦滞气在胸膈咽嗌之间，大有奇功。引胃气上升，进饮食，止腹痛，疗噎膈，除毒肿，（醋磨汁涂。以上皆辛温之效。）辟秽气，逐鬼魅。（诸香多助淫火，檀香不然，故释氏焚之。）又治面生黑子，每晚以热水洗拭，磨汁涂之甚良。但香能调气，亦能散气，若气虚及阴虚火盛者，疮毒溃后脓多者，俱忌之。
　　
　　二五四、降真香
　　（味辛温，入血分。色红者良。）和荣气，辟一切恶气不祥，焚之辟天行时气、宅舍怪异，小儿佩之，可避诸邪。疗肝伤吐血折伤金疮，止血定痛，生肌灭瘢。（凡血出不止，为末掩之，即愈。）自番舶来者色红，甜而不辣为良，若色深紫者不佳。（沉香色黑，故走北方而理肾；檀香色黄，故走中央而理脾；降真香色红，故走南方而理血，用宜分别，妄用无益，且有害也。）
　　
　　二五五、冰片
　　（又名龙脑香。味辛苦，微温，先入肺，传于心、脾二经。）气雄力锐，善走能散，通诸窍，散郁火。治风在骨髓、（若风在血脉肌肉，妄用之，反引入骨，不得出也。）肢节疼痛、惊痫痰迷，（消风化湿。）驱逐鬼邪，（芳香。）目赤肤翳、（乳调频点，取其拔出火邪，火郁发之，从治法也。世人不知大辛、大热，误以为凉，而常用之，遂致积热害目，故云眼不点不瞎者此也。）喉痹舌出、（为末治之，善于散火。）小儿风热急惊、痘疮黑陷，（用一二厘，以猪心血或猪尾血作引，紫草汤调服。）化鼻　，（点之。）除恶疮、下疳、痔漏疼痛、（末药中用之。）妇人气逆产难。（研末，新汲水调服，立下。）至于脾虚慢惊、肝肾两虚之目疾，俱属忌用。（出南番，云是老杉脂，白而作梅花片者良。以杉木炭收之，则不耗。今人以樟脑升打乱之。）
　　
　　二五六、樟脑
　　（味辛微苦。）善通关窍，破滞气，（性热。）除湿，辟中恶邪气。（芳香。）治疥癣，杀虫除蠹，（书虫。）烧烟熏衣筐、席簟，断蛀虫、蚤虱，疗腋臭。
　　
　　（同枯矾研匀擦之妙。）以樟木切片，浸水煎成，升打得法，可乱冰片。
　　
　　二五七、苏合香油
　　（味甘，性温。）捷于走窜，通窍、开郁，辟一切邪恶不正之气。杀鬼魅，亦通神明，可除梦魔。出天竺国，合众香之汁煎成，以箸挑丝不断者真。
　　
　　二五八、大腹皮
　　（即茯毛。味苦微温，入脾、胃二经。）开心腹气胀，逐皮肤水肿，通大小便，理香港脚胎气。（气虚者忌用，佐调补药用之，亦可成功。）子似槟榔，腹大形扁，故与槟榔同功，但破气之力为少缓耳。鸠鸟多集树上，恐遗涎有毒，宜以大豆汁多洗，火焙用，去外黑皮及内粗硬者为妙。
　　
　　二五九、楮实
　　（味甘寒，入脾经。）主治水肿。（土旺克水。）益气力，充肌肤，（土坚之验。）强阴痿，助腰膝，（脾实则能生精，而灌注于肾之功也。）补虚劳，明眼目，悦颜色。（脾健则五脏皆实也。）久服轻身延年，平补之品也。脾胃虚寒泄泻者勿用。（李时珍曰：《别录》《大明》皆云补益，而《修真秘书》又云久服令人骨痿，《济生秘览》治骨硬用之煎汤，岂非软骨之征乎!大约同补药用或者有功。）取子，浸去浮者，酒蒸用。皮善行
　　
　　二六○、茶茗
　　（细者名茶，粗者曰茗。味甘苦微寒，入心、脾、肺、胃四经。）禀天地清肃之气，除垢，涤秽，降热，消食。去痰止渴，清利头目，（热下降则上自清。
　　
　　）醒昏睡，（精神。）解烧炙热毒，（苦寒。）利大小便，（火下。）止赤白痢，（同姜连煎。）敷汤火伤，（香油调末。）消脂瘠体。（最能去油坏胃减食。）虽能释滞消壅，却损多益少，若空心多饮，直伐肾经，且败脾胃，虚寒者慎之。
　　
　　二六一、血竭
　　（一名麒麟竭。味甘咸平，有小毒，入心、肝二经血分。）甘主，咸主消，去瘀生新，为和血之妙品。治内伤血积、跌扑金伤，（皆有瘀血。）止痛生肌，善结疮口。妇人血气凝滞作痛。（俱可为末酒服。）然性急，能引脓，不可多用。凡血病无瘀积者不必用。（血竭单入血分，乳香、没药兼入气分，皆木脂也。）出南番，磨之透指甲，烧灰不变色者佳，用之须另研，若同他药研，化为飞尘。
　　
　　二六二、金樱子
　　（味酸涩，入脾、肾二经。）固精秘气，善于收敛。治梦泄、遗精，（涩可治脱。和芡实为丸。）及崩淋带浊、小水不禁。（涩肾。）生津液，益骨髓，筋骨壮，魂魄安。（固肾之效。）止泄泻、滑痢、吐血、衄血，（涩脾。）补五脏，养血气，（脾肾两足。）平咳嗽，定喘急。（土旺保金。）此固阴养阴之佳品，（脾肾皆属阴。）而人宜珍之也。（取半生者，有酸涩之性，若熟则纯甘。去刺核与内毛用。熬膏全失涩味。）
　　
　　二六三、郁李仁
　　（味酸平，入脾、大肠二经。汤浸去皮研。）入脾经气分，性降，下气行水，破血润燥。治水肿癃急、大肠气滞不通。凡有燥结属实热者可用。然下后恐津液亏损，燥结愈坚，故为治标救急之药。若津液不足，而大便燥结者，慎勿轻用。
　　
　　二六四、苏木
　　（味甘辛咸，微温，入心、肝脾三经。忌铁。）三阴血分药也。少用则和血清血。多用则行血破血。（性同红花。）治妇人月经不调，将行而止，或腹胀而痛，产后瘀血胀闷势危者。（宜多用，煮汁服之，或加乳香末，酒引。）疗痈肿、血瘕、扑伤，排脓止痛。（活血之功。）若治破伤风，宜为末酒服，立效。散表里风邪，（同防风用，血足风自灭也。）解口噤风迷。（同乳香用。）按此去瘀生新之药，若无瘀血及血虚体弱者，勿
　　
　　二六五、辛夷
　　（味辛温，入肺、胃二经。去外皮毛，微炒用。）肺窍在鼻，胃脉环鼻上行，凡中气不足，清阳不升，则头痛鼻塞，九窍不利，辛夷能助胃中清气，上达高巅，故诸证悉愈。除头风、脑痛、眩冒、面肿、鼻塞、鼻渊、目昏、齿痛。（皆风热之患。）疗鼻疮，及痘后鼻烂。（为末，加麝少许，以葱白蘸药频点良。）按辛香走窜，体虚者、鼻塞属外感者、头痛属血虚火炽者悉忌之。
　　
　　二六六、蕤仁
　　（味甘温，微寒，入肝经。汤浸去皮尖，水煮过，研膏。）治目疾有专功。消风散热，益水生光。凡目赤肿痛，　烂泪出，化　肉，退翳膜，俱效。（肝为风木之脏，开窍于目。风热乘肝，则血虚而目病。此药温能散风，寒能除热，甘能补血，肝气和则目疾瘳矣。）并破心下结痰、腹中痞气。（痰痞皆属热邪，可以并治。）按目不因风热而因于虚者勿用。（丛生有刺，实如五味，圆扁有纹、紫赤可食。）
　　
　　二六七、桑寄生
　　（味苦甘，入肝经。忌火。）苦坚肾，助筋骨，固齿，长发；（齿者骨之余，发者血之余。）甘益血，主崩漏，下乳，安胎。（三者皆由血虚。）利关节，疗痹痛，（苦以燥湿。）及产后血热诸疾。他树寄生不堪用，惟桑上者良。
　　
　　桑椹　入肾补水，益血除热。晒干蜜丸，安魂镇神，聪耳明目。取熟者绞汁熬膏，入蜜炼稠，点汤和酒并妙。入烧酒，经年愈佳。
　　
　　桑叶　采经霜者，煎汤洗目，去风泪；（每年九月二十三日洗之，到老目明如幼。）洗手足，去风痹；为末服，止盗汗。
　　
　　二六八、杉木
　　（味辛，气温。）去恶气，散风毒。治香港脚肿满、心腹胀痛。洗漆
　　
　　二六九、芙蓉花
　　（味辛平，入肺、肝二经。）性滑涎黏，清肺凉血，散热止痛，消肿排脓，治一切痈疽肿毒有功。（用花或叶或或根，生捣敷，或干研末，蜜调涂四围，中间留头，干则频换。凡毒初起即消，成者即脓出，溃者即易敛。或加赤小豆末，或苍耳烧存性为末，加入尤妙。）
　　
　　二七○、海桐皮
　　（味苦平，入脾、胃二经。）祛风去湿，能行经络。治风蹶顽痹、腰膝疼痛、（风湿者可用。）疥癣牙虫。（苦虽杀虫，须与他药同用。）亦治目赤。（煎洗。）
　　
　　出广南，皮白坚韧，作索不烂者真。按上诸证，不由风湿者不用。
　　
　　二七一、樗根白皮
　　（即臭椿树根皮。去粗皮。味苦涩微寒，入血分。）治湿热为病、久痢、（滞气未尽者，勿得固涩。）带漏崩中、肠风精滑、便数虚泄，有断下之功。
　　
　　椿白皮　（即香椿树根皮。去粗，取白者为佳。）治疳止血，与樗皮功同。只堪丸散，不入汤煎。但泄泻由脾虚、崩带由阴亏、及滞下积气未尽者，两种皆不可用。
　　
　　二七二、榆白皮
　　（味甘气平，入大小肠、膀胱三经。）性滑而下降，行经脉，利诸窍。
　　
　　除五淋，通二便，滑胎产，（或胎死腹中，服汁能下。）下有形留滞之物。敷赤肿，疗不眠。有赤白二种，去粗皮，取白用。
　　
　　二七三、秦皮
　　（味苦，入肝、胆、肾三经。）色青性涩，补肝脏而益肾。治目赤肿翳膜，煎汁频洗。（平肝除热。）疗崩带下痢，（性寒而涩，痢初起者忌用。）能益精有子。（涩而补肾，若只知治目，几失其良也。）出西土，皮有白点渍水碧色者真。
　　
　　二七四、阿魏
　　（味辛温，入脾、胃二经。）　杀诸虫，除邪气，（臭味殊常。）
　　
　　破积，化蛊毒。（辛则能散，温则能行。）按人之血气闻香则顺，臭则逆。人有痞积，不可用。当养胃气，胃气强，则积自消矣。（阿魏之真，以臭能止臭，置于铜器，其铜白如银。）
　　
　　二七五、山茶花
　　（味甘辛，微寒。）色赤入血。治吐衄、肠风，并以为末，入童便
　　
　　二七六、木槿
　　（味苦气寒，入心、肺、脾、胃四经。）活血润燥，清热滑利之品。
　　
　　治肠风泻血、（湿热。）痢后作渴、（余热在经，津液不足。）夜卧少睡。（心经虚热。）用根皮，炒焦。川产者治癣妙。（浸汁磨雄黄涂。）即今之栽作篱者。
　　
　　二七七、水杨柳
　　（味苦平。）生于涯　之旁，得水土之气。治痘疮顶陷。（因气凝、血滞，或风寒外束。）用叶或用枝，煎汤多浴。虚者只洗头面手足，浴时忌风，内服助气血之药。此方有燮理之妙，不得忽过。
　　
　　二七八、柞木枝
　　（味苦平。）能催生，（善开交骨。）治黄胆。（苦以除湿。）其木直，一叶一刺者是。
　　
　　二七九、石南叶
　　（又名石南藤。味苦辛，入肝、肾二经。）辛散风，苦坚肾补内伤阴衰，利筋骨，泽皮毛，健脚软，（补肾之功。）治风淫湿痹。（辛苦。）按石南补阴祛风，不助相火，男妇可服。出关中者佳，炙用。
　　
　　二八○、紫荆木皮
　　（味苦气寒，入肝经血分。）寒胜热，苦泄结，紫入荣。能活血破血，消肿毒，（用为末，酒调箍住，自然撮小而散。）并五淋。皆当服之。
　　
　　谷部
　　二八一、粳米
　　（粳，硬也。味甘凉，入胃经。）得天地中和之气，和胃补脾。
　　
　　除烦清热，（仲景白虎等汤用之，以清热而补不足。）滋五脏，生气血。外而肌肉，内而精髓，无不赖是充足者也。经曰：「安谷则昌，绝谷则亡」，职是之谓欤?陈年米　味更冲淡，尤易消化，善调脾胃，止泻痢烦渴，健脾进食，更除胃热。
　　
　　谷芽　化食，与麦芽同，而温中更良。
　　
　　二八二、糯米
　　（糯者，懦也。味甘气温，入脾、肝二经。）禀土中之阳气，补脾肺之虚寒。坚大便，缩小便，（脾肺足也。）发痘疮。（解毒化脓，或便泄五六日不起发灌浆，用以煮粥最宜。）但性黏滞，病患及小儿忌之。（糯米熬饧即饴糖，润肺和脾，化痰止嗽。仲景建中汤用之，取其补脾缓中。）多食糯米，昏五脏，令人贪睡。
　　
　　二八三、麦芽
　　（味甘咸温，入胃经。炒黄用。）善于化食，除胀，散结，消痰，破　，（咸能软坚。）补脾宽肠，和中行气，通乳下胎。（同蜜服，下胎神验。妇人丧子胀，用二两炒服之即消，其破气散血如此。虚人慎用。）按人若无积，即消肾气，不得单用
　　
　　二八四、神曲
　　（味甘辛温，入胃经。研细炒黄。陈者良。）健脾暖胃，消宿食痛，逐痰积，破　瘕，（性专消导。）除霍乱（调中。）泻痢，（性涩。）化小儿腹坚因积、妇人产后欲回乳者。（炒研，酒服二钱，日二次即止。制神曲法：五月五日或六月六日，用白面百斤，以象百虎；苍耳汁三斤，以象勾陈；野蓼汁四斤，以象膝蛇；青蒿汁三斤，以象青龙；杏仁去皮尖，捣烂四斤及北方河水，以象元武；赤小豆煮烂三斤，以象朱雀。六味合匀，再加蕤　汁尤妙，作饼，如造酱法，待生黄衣，晒干收之。古用酒曲如此更加消痰利水、暖胃下气之药，得效较神。）按脾阴虚、胃火盛者勿用。能坠胎孕。
　　
　　二八五、红曲
　　（味甘气温，入肝脾、胃三经。）性温色赤，入荣而化血。燥胃消食，活血和伤。治赤白下痢、跌打损伤、产后恶露作痛。（以赤色治血，同气相求。）消食健脾与神曲同功，而活血治痢，有独长也。
　　
　　二八六、酒
　　（味苦甘辛热，有毒，入肺、胃二经）。酒者水谷之精，其性烈，其气悍，无所不至，畅和诸经，善助药力。（以之制药，取其行捷。病在四肢筋骨，使能横行。）少饮，和血益气，壮神御寒，辟邪逐秽，遣兴消愁。过饮则伤神耗血，损胃烁金，发怒纵欲，生湿热痰嗽，且成痰膈，助火乱兴，诸病萌焉。（脾因火而困倦，胃因火而呕吐，心因火而昏狂，肝因火而善怒，胆因火而忘惧，肾因火而精枯，以致吐血、消渴、劳伤、痈疽、失明，甚则减寿夭丧，为乱无穷，可不戒哉!）醇而陈者良。畏葛花、赤豆花、绿豆粉、咸卤。（得咸则解，水制火也。）烧酒虽能燥湿散寒，而耗精燥血，损人尤甚。
　　
　　二八七、醋
　　（一名苦酒。味酸，入肝经。）酸能敛，又能散。下气消食。
　　
　　治产后血晕、（以火粹醋，使多闻其气。）肠滑、泻痢，散坚积痈肿、（外科敷药多用之，取其敛壅热，散瘀解毒。）胃脘血气作痛、（磨木香服。）口舌生疮，（含漱。）伤损积血，（和面涂能散瘀。）开胃气，（令人嗜食。）杀鱼肉菜蕈诸虫毒。多食伤筋、（收缩太过。）软齿。
　　
　　（齿属肾，酸属肝，木气强，水气弱故也。）按醋酸敛多散少，助肝贼脾。倘风寒外感及脾病者，俱忌之。米造陈久者良。
　　
　　二八八、小麦
　　（味甘，微寒，入心经。）养心除烦，止唾血，利小便。
　　
　　面　（甘温。）助五脏，浓肠胃。然性热动风。
　　
　　浮小麦（即水淘浮起者，味咸气凉。）止虚汗、盗汗、劳热骨蒸。（汗为心液，麦为心谷，麦之凉在皮，故面去皮即热；浮麦无肉，故能凉心。麦麸同功。）
　　
　　麦麸　功凉。外治能散血止痛，凡折伤湿痹香港脚，（醋拌蒸熨之。）疗疮疡痘疮溃烂。（用麸装褥，卧之性凉而软。诚妙法也。）
　　
　　二八九、荞麦
　　（味甘寒，入胃经。）补精力，实肠胃。治腹内历久沉积。不宜
　　
　　二九○、粟
　　（味甘咸微寒，入肾经。）养肾益气。治胃热消渴、反胃吐食。（用粟米粉，水丸梧子大，煮七枚纳醋中，细吞之。）
　　
　　（涩肠敛肺固肾）
　　
　　二九一、罂粟壳
　　（味酸涩，入肺、肾、大肠三经。水洗去蒂，醋炒性涩，敛肺固肠。治虚嗽久泻、遗精脱肛、筋骨诸痛。（涩精固气，能入肾，故治骨病尤宜。）按风寒作嗽、泻痢初起者勿用。
　　
　　二九二、黑豆
　　（味甘平，入肾经。）色黑属水，肾之谷也，补肾以镇心。活血，（炒熟酒淋服，下产后余血。）散风，（沃豆酒亦治产后中风危笃。）明目，散热，（肾水足而目明火退。）解毒，（捣涂。）消肿，（古治水肿每单用，或加他药。）可稀痘疮。（煮食。）
　　
　　紧小者良。（每晨用盐水吞或盐水煮食，补肾。）凡小儿未满十岁者，炒豆与猪肉同食，壅气致死，十有八、九。忌浓朴。（犯之动气。）
　　
　　白豆　补脏暖胃，益气和中。磨作豆腐，和脾胃，去胃火，清热散血。但性寒，脾胃虚者忌食。若痘疮不起，用此，极攻脓解毒。如无药者，煮食极妙。
　　
　　黄豆壳，烧为末，善掺豆烂。
　　
　　二九三、赤小豆
　　（味甘酸平，入心、小肠二经。）色赤属火，心之药也。其性下行，入阴分，通小肠。治有形之病，消瘕散肿。凡一切痈疽疮疡，虽溃烂几绝，为末敷之立效。（性极黏，入苎根末则易揭。）治泻痢、香港脚，（用袋盛，朝夕踏之。）行水消肿，（同鲤鱼煮汁服。）通乳下胎，（性下降。）止渴清热。（小便清也。）按渗津液，久服令人枯瘦，以其行降太过也。
　　
　　二九四、绿豆
　　（味甘寒，入肝、胃二经。）通行十二经，性属水，通肝经为重，而解毒之功过于赤豆。（一切草木金石牛马砒霜毒皆治之。）清火、清痰、烦热、消渴、吐逆、（属胃火者。）上下血热妄行、湿热泄痢、肿胀、利水。（其凉在皮，宜连皮用。以上皆甘寒清热之功。）疗痈肿痘烂、（用粉扑之。）汤火伤、扑跌伤。（绿豆粉炒紫色，井水调，浓敷纸贴，杉木扎定，其效如神。）用囊作枕，明耳目，治头痛头风。按胃寒者不宜食。
　　
　　二九五、白扁豆
　　（味甘气温，入脾、胃二经。生用清暑养胃，炒用健脾止泻。）通利三焦，升清除浊。专治中宫之病，调胃暖脾，消暑除湿。（土强湿去，正气自旺。）治霍乱、吐泻、痢疾、（湿热。）带下、（脾湿。）血崩。（脾不统血，同紫花焙干为末，米饮调服三钱，其血顿止。）子圆白者入药，去皮用，多食壅气。
　　
　　二九六、淡豆豉
　　（味甘苦寒，入肺、脾二经。）苦泻肺，寒胜热。豆性平，既经蒸，（音庵，入声。）故能升能散。治伤寒寒热头痛，发汗解肌，（葱引。）呕逆、烦闷，（宜煎服。）去瘴气，安胎孕。但伤寒直中三阴，与传于阴经者勿用。热结胸烦闷，宜下不宜者忌之。造法：于六月间，用黑豆，水浸一宿，蒸熟，摊匀，蒿覆，候上黄衣，取晒，水拌干湿得中，安瓮中，筑紧，桑叶浓盖，泥固七日，取晒，又水拌入翁，如此者七次，再蒸晒
　　
　　二九七、刀豆
　　（味甘，气平。）温中止呃，（　存性服。）胜于柿蒂。
　　
　　二九八、芝麻
　　（一名巨胜子。味甘气平，入肝、脾、肾三经。）不寒不热，益脾胃，补肝、肾之佳品也。润五脏，益气力，填骨髓，坚筋骨，明耳目，（肝肾足也。）利二便，（性润。）
　　
　　逐风湿，（入肝益血，血活风散。）泽肌肤，（血足。）治头疮。（小儿头疮，生嚼敷之。）久服轻身延年，但令人肠滑，须以白朮佐之。
　　
　　麻油　滑胎。（血枯难下者，用麻油五钱，蜂蜜一两，煎数十沸服之。）磨疮肿，生秃发，熬膏用之。（凉血解毒。）皮肉俱黑者良，栗色者（名鳖虱胡麻。）更佳。九蒸九晒用。
　　
　　二九九、火麻仁
　　（味甘平，入脾、胃二经。）益血补阴，补脾润燥。治大肠风热、结涩便难。催生，（逆横易顺。）下乳，利水，破积血，（皆性滑下行之效。）并疗汗多便燥。（汗多则津枯。）多食损血、滑精、痿阳，妇人发带疾，以其走而不守也。即作布之麻之子也，极难去壳，帛包置沸汤内，待冷，悬井中一夜，晒干，新瓦上挪去壳，捣用。畏茯苓
　　
　　果部
　　三○○、陈皮
　　（味苦辛温，入肺、脾二经。）辛散苦泄，温能通行。统治百部，由于理气燥湿之功。（气顺湿除，百病不生。）调中快膈，导滞消痰，（同枳壳用，利其气而痰自下。）利水破　，（气行。）止嗽（利肺。）除呕，霍乱泄泻。（脾湿气逆。）凡补泻升降等药，俱能佐助成功。多服损元气。留白补中，去白消痰。（白反生痰。）
　　
　　核　治疝气。（酒调末五钱服。）
　　
　　叶　散乳痈。（二者皆行肝气，消肿散毒，腰背冷痛，橘核炒，酒服良。）
　　
　　广产陈久者良。去白，名橘红，除寒发表。（皮能及皮。）治痰咳，童便浸炒；治痰积，姜汁炒；治下焦，盐水炒。核炒，去皮用。
　　
　　三○一、青皮
　　（味苦辛微酸，入肝、胆二经。）苦泄辛散，性复克削，破坚癖结积。治左胁肝经积气胀痛，（柴胡疏上焦肝气，青皮平下焦肝气。同枳壳、肉桂、川芎用。）泻肺（泻肺即泻气。）破滞，除痰消痞，（辛散。）下饮食，截疟疾。（入肝散邪，入脾除痰，疟家必用。）然性峻削，大损元气，即肝为东方生气，岂可轻伐，用者慎之!
　　
　　三○二、桃仁
　　（味苦微甘，入心包、肝二经。）血者阴也，周流一身，一有凝滞，为病不少。桃仁苦以去滞，甘以生新，治诸经之瘀血、经闭、血膈、血　，热入血室（冲脉。）而谵语，血燥大肠而闭结，及蓄血发热如狂、血痞血痢，（味苦能散。）疗扑伤，（有瘀血。）杀鬼，（苦辛。）血热肤痒，（润也。）辟邪杀鬼。（桃为五木之精。）若血不足，及经枯血闭者，禁用。行血连皮尖生用，润燥去皮尖炒用。双仁有毒。勿用。
　　
　　桃花　带露采取阴干，杀鬼疰，疗风狂，下大肠粪干胀痛。用桃花湿者一两，和面二两，作饼蒸熟，空心食之，自腹鸣而下恶物也。
　　
　　叶　能发汗。　（凡伤寒风痹，发汗不出，以火　地，用水洒之，铺桃叶三寸浓，席卧温覆，自大汗出而瘥。）
　　
　　枝　煎汤浴，不染时疫……
　　
　　三○三、杏仁
　　（味苦甘温，入肺、大肠二经。）性润利而下行，味苦温而散滞。温能解肌，苦能泄热，除风散寒，（同麻黄用。）发表解邪。治头痛咳嗽、上气喘急、温病香港脚，（味辛入肺。）疗胸腹气满胀痛，消痰下气，除惊痫烦热、大肠气秘干结。（味苦性降。）去皮尖，消痰润肺；连皮尖，发散表邪。元气虚陷者勿用，恐沉降太泄。
　　
　　三○四、木瓜
　　（味酸温，入脾、胃、肝三经。忌铁，去穰。）禀东方之酸，故多入肝治筋。筋急能舒，（温能通行。）筋缓能利。（酸能收敛，并行而不悖也。）理霍乱、（暑湿伤脾，阳不升，阴不降，则挥霍撩乱，上吐下泻，甚则肝木乘脾而筋为之转也。……）
　　
　　暑泄、（去湿和胃。）　消渴、（酸能生津。）香港脚湿痹。（故曰理筋骨之湿者莫如木瓜；合筋骨之离者莫如杜仲。）按木瓜气脱能固，气滞能和，平胃滋脾，益肺去湿有功之品。
　　
　　但多食损齿伤骨，病癃闭。（酸收太甚，世用治水肿腹胀，误矣!）
　　
　　三○五、山楂
　　（味酸平，入脾、胃二经。）健脾行气，消肉积聚。（与神曲消谷食者不同。凡煮老鸡硬肉，投数枚则易烂，其化肉积可知。）治儿枕作痛，（产后恶露未净，留腹作痛名儿枕痛。煎就，少加砂糖服，效。）行结气，散宿血，（以酸入肝，去其肝脏之血滞也。）理痘疹，（毒由血热气滞，借酸味入肝，熔化其血毒为脓水也。）治疝（佐茴香。）化痰。（补脾。）核可催生，汁洗漆疮。按胃中无积及脾虚恶食者，忌服。（去核用肉。
　　
　　三○六、乌梅
　　（味酸涩，气温平，入肺、脾二经。）　脾肺血分之果也。治肺虚久嗽，（初嗽忌用。）生津止渴，（酸也。）止泻痢、（初起勿塞。）便血、崩淋、遗精、梦泄，（酸涩。）截疟，（方载疟门。）安蛔厥，（蛔畏酸。）蚀恶肉。（疽愈后，有肉突起，乌梅烧敷二日愈，神方也。）
　　
　　白梅　功用略同乌梅，治痰厥牙紧，（取肉擦牙，龈即开。）捣敷乳痈。
　　
　　青梅　熏为乌梅，盐渍为白梅。经云：「筋病无多食酸」，及病当发散者，咸忌之。
　　
　　三○七、芡实
　　（味甘平，入脾、肾二经。）性涩气温。（菱花背日而寒，芡花向日而暖。）补肾固精，健脾去湿。治梦遗精滑、（同金樱膏为丸，名水陆二仙丹。）带浊便数、腰膝酸痛。令耳目聪明，强志益神，（肾足之验。）祛泄泻，嗜饮食。（湿去脾健。）多服耐老。或丸散，或煮食，入煎剂无力，但性缓，难收捷效。
　　
　　三○八、大枣
　　（味甘温，入脾、胃二经。）甘能补中，温能益气。后天生气，借此充溢，久服可轻身也。调荣卫，（气血。）生津液，止泻泄，（补脾和胃。）助血脉，安神志，（润养心脾。）和百药，（甘也。）悦颜色。（脾经血足。）同生姜发脾胃升腾之气。（伤寒表药，凡补阳分药俱用之。）
　　
　　经曰：「脾病宜食」，又曰：「脾病无多食」，毋乃相反邪?不知宜食者，以脾虚泄泻而言也；毋多食者，以脾实中满肿胀之类也。凡用药者，当因其虚实而变通之，乃获神功。按枣虽补脾，然味过甘，中满者、小儿疳病者、痰热者、齿痛者，（齿肾余，土克水也。）俱忌之。北产肥润者良，红枣差，不及耳。
　　
　　三○九、莲子
　　（味甘平，入心、脾、肾三经。泡去皮心，炒研用。）禀清芳之气，冲和之味，补中养神，益气血，滋五脏，果中之仙品也。交水火而媾心肾，君相之火自靖。治心虚梦遗、白浊、崩带，（涩精气。）止泄泻久痢。（浓肠胃。）多服轻身延年。但大便
　　
　　三一○、石莲子
　　九月经霜后，坚黑如石，坠水入泥多年者佳。清心虚邪热遗于小肠，致病梦泄，（心与小肠相表里也。）除烦，开胃，治噤口痢、淋浊诸证。（今市中石莲子，味大苦，产广中树上，不宜入药。）
　　
　　三一一、莲花须
　　（味甘涩温，入心、肾二经。）清心益肾。治吐衄诸血，（精心火。）止梦泄遗精，（固涩。）黑须发，（肾足。）除泻痢。（性涩。）与莲子同功，而涩精独
　　
　　三一二、藕
　　（味甘寒，入血分。）凉血散瘀。治一切血热、九窍妄行，（血淋痛胀，用藕汁同发灰服二钱。）止渴除烦，下产后血积。（产后忌生冷，惟藕不忌，为能去瘀也。）煮熟益胃补心，（多孔象心。）止泻。（能实大肠。）久食令人心快而不怒。（益心之效。）生藕汁和蜜服，肥腹脏，不生诸虫。澄粉更佳，安神益胃。
　　
　　藕节　治吐衄诸血。（同地黄捣汁，入酒、童便，效更速。）
　　
　　莲房　即莲蓬。烧灰，止血甚捷。生用煎酒，催生下衣。
　　
　　荷鼻　即蒂。安胎甚良。逐瘀血，留好血，并治血瘀。
　　
　　三一三、荷叶
　　（味苦平，入肝、胆二经。）色青形仰。助脾胃而升发阳气，能散瘀血，留好血。治吐衄崩淋损伤、产瘀一切血症。固精安胎，止泻止渴，发痘疮倒　，（姜蚕等分为末，胡荽汤下，胜于人牙、龙脑。）雷头毒风。（方载头病，有清震汤。）凡补脾药，或煎汤，或烧饭为丸。
　　
　　三一四、龙眼
　　（味甘温平，入心、脾二经。）养心葆血。（甘能益血，君主强矣。）治怔忡健忘，安神长智，且甘能补脾，治思虑劳伤心脾，（脾得补则中气足而化源裕，五脏悉安矣。）并疗肠风下血。（血不归脾。）按龙眼不寒不热，养肌肉，美容颜，久服轻身不老。人能用肉细嚼，待满口津生，和津　咽下，此即服龙泉法也。劳症者于五更时、辰巳时、未甲时、临卧时，每日四次，每次用九枚作九口服，服时则气和心静，且漱津纳咽，是取坎制离之法。勤行一月，无有不愈，可胜服药千千矣。勿轻视之!
　　
　　三一五、荔枝
　　（味甘酸气温，入肝、肾二经。）益血助荣。（甘温。）止烦渴，（酸生津液。）长智慧，美容颜。（血足。）过食，助火生热。（生于南方，熟于夏月。）
　　
　　核　甘涩而温。长治　疝卵肿、（　研酒服，或加茴香、青皮、各炒为末。）妇人血气痛。（　研、醋汤下，或加香附末，或盐汤、米汤下。）
　　
　　壳　发痘疮。
　　
　　三一六、胡桃
　　（味甘平，入肺、肾二经。）性润而热。上利三焦之气，下补命门之火。（命门者，三焦之本源也。在两肾中间，脊骨第七节中一点小心，下通两肾，上通心肺，为生命之源，相火之主。）治虚寒喘嗽、（温肺化痰。）腰脚虚痛、（补肾。）心腹诸痛、诸疮肿毒。（调中和荣。）服之令人肥健，（过食脱眉，热极则生风也。）润肌肤，乌须发，固精气。（强阴起阳。）佐补骨脂，大补下焦而广嗣育。（胡桃属木，骨脂属火，有木火相生之妙。加以杜仲蜜丸，名青蛾丸，大补肾虚无嗣。）去皮，养血润燥；连皮，敛肺涩精。（男女交媾，皆禀此命火而结，火衰者，精滑易泄，所以不结。夜间，用酒连皮细嚼三枚，能补阳固肾。）按肺家有痰、相火易炽者勿服。
　　
　　三一七、榧子
　　（味苦平寒，入肺、胃二经。）苦寒能泻湿热，为肺家之果。除五痔去根，杀诸虫化水，（悉肺脏腑湿热之病。）亦壮筋骨，除咳嗽。（泻肺热。）榧子反绿豆，能杀人。炒食甘美，但经火则热，多食引火入肺，大肠受损。
　　
　　三一八、石榴皮
　　（味酸涩温，入肝、脾、肾三经。）性酸而涩，有断下之功。
　　
　　止泻痢、下血、（　末服。）崩带、脱肛、漏精。（虚滑可用，若兼他证，及服之太早，反有害也。）洗眼止泪，煎服下蛔。
　　
　　子　味甘酸，生津止渴，过食伤肺损齿。
　　
　　三一九、柿
　　（味甘寒，入肺、脾二经。）甘能益血，寒能除热，虽种类不一，总之能清上焦火邪，兼有益脾之功。止渴疗嗽，（润肺。）消痰开胃。（有人三世死于反胃，后得一方，用柿饼同干饭食之，不用水而愈。）治肠风、痔漏。（肺清则大肠亦清。）
　　
　　霜乃其精液，生津化痰，善清上焦心肺之热，故治劳嗽甚效。并解咽喉口舌疮痛。忌蟹同食柿蒂　止呃逆。（或单用，或加丁香、生姜，亦从治之法。）但中寒者禁之。
　　
　　三二○、枇杷叶
　　（味苦平，入肺、胃二经。去毛宜净。治胃病，姜汁涂炙；治肺病，蜜水涂炙。）性凉而善下气，气下则火降痰消。（气有余便是火，火则生痰。）治热嗽、呕逆、口渴。（火降痰顺，则咳呕、渴皆痊矣。）按性降火，则肺清胃和而诸症自愈。
　　
　　若胃寒呕逆，及风寒咳嗽者，忌之。
　　
　　三二一、橄榄
　　（味酸涩甘，入胃经。）味先酸而后甘，肺胃之果也。清咽喉，止消渴，浓肠胃，除泄泻，（清肺补脾。）消酒伤，解　鲐毒。（即河豚鱼也。人误食肝与子，必迷闷，惟橄榄煮汁服，或用核研末，急流水调服，能解。凡鱼骨鲠喉，亦如此治。盖其木作楫，拨着其鱼，鱼皆浮出，物之相畏如此。）
　　
　　三二二、梨
　　（味甘酸寒，入心、肝、脾三经。）润肺消痰，降火除热，外可散风，（人知清热，不知散风之妙。）内可涤烦。生用，清六腑之热；熟食，滋五脏之阴。解渴止嗽，润咽喉干燥，却心肺烦热，利二便，疗痰喘、中风失音。（捣汁频服。以上皆客热之患。）切片，贴汤火伤。但产妇及脾虚泄泻者禁之，以其过于冷利也。（与莱菔收藏相间则不烂，或削梨蒂插莱菔上。）捣汁熬膏亦良。（加姜汁、蜂蜜佳，清痰止嗽。）
　　
　　三二三、甘蔗
　　（味甘平，入肺、胃二经。）甘寒泻火。捣汁入药，能和中助脾，止渴消痰，除心胸烦热、大便燥结、呕哕反胃、（蔗汁、姜汁和服。）天行时热。（皆除热生津润燥之功。）按胃寒中满者勿用。忌用酒食。
　　
　　三二四、白砂糖
　　（一名石蜜。煎甘蔗汁为之，味甘气寒，入脾经。）补脾和中，消痰治嗽，缓肝润肺。多食损齿生虫。
　　
　　黑砂糖　（乃蘸汁之清者，炼至紫黑色。）功与白砂糖同，而润燥和血、消瘀化滞之功过之。（产妇用此冲汤，和酒服之，取其消瘀也。）多食损齿消肌。
　　
　　三二五、白果
　　（味甘苦，入肺经。）熟食温肺益气，（色白属金。）定痰哮，敛喘嗽，缩小便，止带浊。生食，降痰，解酒，消毒，杀虫。（花夜开，人不得见，阴毒之果，食千枚者死。）用者勿得过多，小儿更忌，发惊动疳。
　　
　　三二六、荸荠
　　（一名乌芋。味甘微寒，入肝、胃二经。）益气安中，开胃消食，（补脾肺。）除热生津，止消渴。治黄胆，（脾湿。）疗下血，（甘以益气。）解噎膈，能毁铜。（或单食，或同胡桃食，使铜即化，可见为消坚之物，故能开噎膈，消宿食也。）然寒凉克
　　
　　三二七、海松子
　　（味甘气温，入肺、胃二经。）温能助阳而通经，甘能补血而润燥。治骨节中风、因风头眩、（血足风灭。）肺燥咳嗽、（松子一两，胡桃二两，炼蜜丸服，或研膏，食后沸汤点服。）大便虚秘。（同柏子、麻子仁等分，溶白蜡和丸，黄　汤下。）
　　
　　散水气，润五脏，养肺温胃，乌须黑发。仙方饵食，以能轻身而延年也。
　　
　　菜部
　　三二八、生姜
　　（味辛热，入肺、胃二经。要热去皮，要冷留皮。）辛温，行阳分而祛寒。治伤寒头痛身疼、畏寒无汗、（生能发表。）伤风鼻塞、咳嗽。（辛散肺邪。）开胃下食，祛痰止呕，腹胀疟症悉除。（热可温中。）疗痢疾，（热痢留皮，冷痢去皮，以茶等分煎服。）救暴卒，（凡中风、中暑、中气、中恶、中毒等症，用姜汁和童便服，以姜汗开痰，童便降火也。）辟雾露山岚瘴气。（早行含之。）按阴虚火盛、汗症、血症、心气耗散、火热腹痛，并切忌之。
　　
　　姜皮　辛凉，和脾行水，治浮肿胀满。（以皮行皮，五皮散用之。）
　　
　　三二九、干姜
　　（味辛热，入脾、胃二经。）生用辛温，逐寒邪而发表；炮则辛苦大热，（干姜水浸，炙焦黄色。）除胃冷而守中。（辛则散，炮之稍苦，故止而不移，非若附子走而不守。）去脏腑沉寒痼冷，逐风湿冷痹、阴寒诸毒，使阳生阴长。若阴盛隔阳，火不归元，及阳虚不能摄血，而为大吐、大衄、下血，宜炒黄留性用之，最为止血之要药。引以熟附，（甚者宜生用。）入肾而祛寒湿，能回脉绝无阳。（仲景四逆、白通姜附汤皆用之。）疗寒嗽、（同五味。）寒痞、反胃、滑痢。多用损阴，孕妇忌之。（辛热动血。服干姜必僭上，用大枣辅之，甘草缓之。）
　　
　　三三○、黑干姜
　　（干姜切片，炒红，以器闷息为炭，辛辣变为苦咸，专入血分。）辛热之性虽无，辛凉之性尚在，凡血虚发热，产后大热者宜之。（此非有余之热，乃阴虚生内热也，忌用表药凉药。黑姜引血药补血，去恶生新，有阳生阴长之意。且黑为水色，血不妄行，凡吐血痢血悉治之。血寒者可多用，血热者不过三四分为向导而已。）
　　
　　煨姜　（生姜去皮，湿纸包煨。）治胃寒泄泻吞酸。
　　
　　三三一、葱
　　（味辛平，入肺、胃二经，忌刺、蜜、犬鸡肉。）辛能发散，出汗解肌，疏通骨节，以通上下阳气。（用白不用青，白冷而青热。）治伤寒头痛身疼、时疾狂热、鼻塞声重。（散肺寒邪。）除阴毒腹痛，（阴症厥逆，用葱白安脐上熨之。）通大小便，疗下血、下痢、（葱煮粥食，以气通则血活。）折伤出血、（火煨研封，止痛无瘢。）乳痈、风痹、通乳、安胎、（孕妇伤寒，葱白一物，发汗而安胎，加生姜亦佳。合豆豉、阿胶，治胎动。）霍乱转筋、奔豚、香港脚。捣罨伤寒结胸，专攻喉痹，亦解诸毒。按葱味辛，肺之药也，故解散之用居多。但多食神昏发落，虚气上冲，散走利之故欤?
　　
　　三三二、大蒜
　　（味辛温有毒，入脾、肾二经。忌蜜。）开胃健脾，消谷化食。
　　
　　辟瘟疫，消痈肿，（捣烂，麻油调敷。）化肉食。（用蒜醋则不闷。）治中暑不醒、（捣和地浆温服。）鼻衄不止、（捣贴足心，引热下行。）关格不通。（捣纳肛中，能通幽门。）捣贴脐，能达下焦，消水肿，利二便。切片烁艾，解一切痈疽恶疮肿核。（凡痈疽大毒，觅独头蒜切片贴毒上，以陈艾揉软，安蒜上炙之。痛则易之，不须烧至泡起伤肉，三壮易蒜，以百壮为率。来日又如是炙之。初炙坏肉不痛，到好肉方痛，则毒外出。初起即散，已成者易愈，否则内逼五脏而危矣。）驱寒气寒痰，疗肠风、（同黄连丸。）噎气，（同平胃散。）除蛊毒，敷蛇虫沙虱溪毒甚良。按性热气臭，凡虚热之人勿用，即宜用者亦勿过用。若久食，动火伤肺，损目耗血，谨之!
　　
　　三三三、韭菜
　　（味辛气温，微酸，入肝经。）辛能散结，温能通行，兼有微酸，故入肝而主血，凡血之凝滞者，皆能行之，是血中行气药也。固精气，暖腰膝，止遗浊，除泻痢，进饮食，（皆温中兼补之力也。）散一切瘀血，治吐衄血病、（捣汁童便和服。）噎膈反胃，（凡瘀血停痰在胃脘，致反胃刺痛，宜韭汁桔梗入药，开提气血。有肾气上攻致心痛者，宜韭汁和五苓散为丸，茴香汤下。）和脏腑，除胃热，助肾补阳。但多食昏神昏目，慎之!
　　
　　三三四、韭子
　　（味辛甘而温，入肝、肾、命门三经。）补精血，助相火，（暖腰膝。）治筋痿、遗尿、泄精、溺血、白带、白淫。（经曰：足厥阴病则遗尿；思想无穷，入房太甚，发为筋痿及为白淫。韭子同龙骨、桑螵蛸能治诸病，以其入厥阴补肝肾命门。命门者，藏精之府也。）蒸、暴、炒、研用。
　　
　　三三五、薤
　　（味辛气温，入肺、大肠二经。）调中助阳，散血生肌。泄大肠气滞，治泄痢后重、（此气滞气，四逆散加薤以泄之。但后重亦有气虚、血虚、火热、风燥之不同。）肺气喘急，安胎利产。叶似韭而中空，根如蒜，取白用。忌牛肉。（其叶光滑，露亦
　　
　　三三六、莱菔
　　（即萝卜。味辛甘，入脾、肺经。）辛甘属土。生者升气，止消渴，制面毒，化豆腐积，治肺热咳嗽、下痢，止偏头风痛。（捣莱菔汁，仰卧注鼻。冬月以菜叶摊屋瓦上，任霜雪打压，春收煎汤，治痢最效。）熟者降气，宽中化痰，散瘀消食，利大小便，肥健人温中补不足。但性下气耗血，多食则须发早白。（服地黄、何首乌者忌之，生姜能制是其毒。）
　　
　　三三七、莱菔子
　　（味辛甘，入肺、脾二经。）辛入肺，甘走脾，长于利气。生能升，研末调服，善吐风痰，散风寒，宽胸膈。炒熟能降，定痰喘、咳嗽，调下痢、后重，止内痛，（皆利气之功。）消宿食，解肿毒。（研醋调服。）其性辛甚，治痰猛烈，虚弱人
　　
　　三三八、白芥子
　　（味辛温，入肺经。）温中开胃，利气疏痰。（痰在胁下及皮里膜外者，非此不能行。）治胸胁冷滞胀痛、喘急、咳嗽、（肺病。）反胃，（酒调服。）发汗解肌，（辛温利肺。）治痈肿痛。（痰行则肿消，气行则痛止。醋调末，散痈肿。）按久嗽肺虚，阴虚火亢者禁用。煎汤不可过熟，熟则力减。茎叶动风，有疮疡便血者忌用。
　　
　　芥菜子　豁痰利气，主治略同，而功不及耳。
　　
　　三三九、甜瓜蒂
　　（味苦寒，有小毒，入胃经。）阳明经药。能吐上焦实邪，如膈上之风热痰涎、宿食停饮、头目眩晕、湿气水肿、头痛、懊　、癫痫、喉痹、黄胆、痞硬、胀满。（以上诸症，如系湿热实邪，一吐自愈。）按瓜蒂苦寒，损胃伤血，上部无实邪
　　
　　三四○、芸苔
　　（即油菜，味辛温。）散血消肿，捣敷乳痈丹毒。（其效如神。）
　　
　　多食发疮。子与叶同功，治产难。
　　
　　三四一、马齿苋
　　（味酸寒。）散血解毒，疮科尤善。拔疔，治痢、（捣汁合鸡，子白服。）丹毒、恶疮，（多年恶毒频敷即瘥。）利肠，滑胎。忌与鳖同食。
　　
　　三四二、冬瓜
　　（味甘寒，入脾经。）寒泻热，甘益脾。利二便，消水肿，（任吃最效。）散热毒痈肿。（切片敷之。）子补肝明目。
　　
　　三四三、西瓜
　　（味甘性寒，入脾、胃经。）熟者性温，（瓜性寒，曝之更寒；油热，煎之则冷，物性之异也。）解夏中暑热毒，（号天生白虎汤。）疗喉痹，利水，除烦，醋酒。但多食伤脾助湿，秋成疟痢。（桃亦如是。）
　　
　　三四四、丝瓜
　　（味甘冷，入诸经。）凉血解毒，除风化痰。治肠风、崩漏、（凉血。）诸疮、脑漏，（用近根藤三尺，焙开，酒调服妙。）
　　
　　解痘毒，（出不快者，烧存性，少入朱砂，蜜水调服。）滑肠，下乳。但胃寒者不相宜。
　　
　　三四五、茄根
　　散血消肿。治冻疮，（煮汁渍之。）取牙齿。（以马尿浸三日，晒炒，为末，点之即落。）茄子甘寒，散血宽肠。多食动风、发病。
　　
　　三四六、胡荽
　　（味辛气温，入肺、胃二经。）内通心脾，外行腠理，一切不正之气。（芳香。）散风寒发热头痛，消谷食停滞，（辛走表，温行脾。）顺二便，去目翳，（用以塞鼻。）善发痘疹。（凡痘疹出之不快，用胡荽一二两，切碎酒煎，除头面从项以下，遍身喷之，立出，却当避风。又可喷衣服床帐，悬挂房中，辟邪去秽。）但辛香发散，多食损神，发痼疾，气虚人忌之。反白朮、丹皮。子亦同功。
　　
　　三四七、苦菜
　　（味苦气寒，入心、脾、肾三经。）苦寒，能退诸热，则阴自生，故肠　热渴、恶疮、五脏邪热悉痊。久服安心益气，轻身不老。
　　卷十八　本草（下）
　　金石水土部
　　三四八、金箔
　　（味辛平，入心经。）能制木平肝，镇心辟邪。治癫狂惊悸，安魂魄，定风痫，（风属肝而畏金，与心为子母，故病同源一治。）坠痰涎，降邪火。凡邪盛于上，宜清宜降者，皆所当用。若阳虚气陷，滑泄清寒者，俱当避之。生金有毒，磨屑服二三钱，即毙。即箔亦不可多服。畏锡、水银，遇铅则碎。银箔功用略同。
　　
　　三四九、铜绿
　　（味辛酸，入肝、胆二经。）色青入肝，专主东方之病。治风眼烂眩、疳疮、金伤。吐风痰，理血气，（妇人心痛。）止血，杀虫，（皆肝胆之病、亦金胜木之义。）去肤赤　肉、喉痹口疮、走马牙疳。（方在牙门。）脚指缝中，流水痒痛，敷之即愈
　　
　　三五○、自然铜
　　（味辛平。）辛能散瘀滞之血，破积聚之气。治跌打折伤，接骨续筋，称为神药。（同当归、没药酒调服。）宜细研水飞用，或以酒磨服。然性燥烈，火　醋淬七次，或用甘草水研。不可多用专任。
　　
　　三五一、铅
　　（味甘寒，入肾经。）体重性阴，为金丹之母。（丹灶家必用。）坠痰解毒，镇心安神，杀虫明目。若脾胃虚寒、阳火不足者忌之。
　　
　　三五二、黄丹
　　（以黑铅加硝黄、盐、矾炼成。味咸寒。）镇心安神，坠痰降火。内用治惊痫癫狂，消积杀虫，止痢除疟。外用解热拔毒，去瘀长肉。熬膏必用之药。收
　　
　　三五三、铅粉
　　（一名官粉。黑铅　炼，变为白者也。味辛，气寒。）性善杀虫，故去伏尸三虫、鳖瘕、疥癣、诸虫，疗恶疮、毒螫，更治小儿久痢成疳。（如鸡子白服，以粪黑为度。皆寒胜热之功也。）
　　
　　三五四、雄黄
　　（味苦辛温，有毒，入肝经。）禀纯阳之气，能杀鬼邪，而除湿热之毒。（阳明虚，则邪易侵。）治恶疮、疽痔、疥虫诸症、（湿热生虫。此药燥湿杀虫，疮家要药。）惊痫、暑伤、疟痢、（雄黄为末，蒸饼为丸，甘草汤下七丸，日三服。）鼻中　肉。（吹末。）……化瘀血，辟蛇伤，散百节大风。然石药与气血无情，凡荣卫亏损而成疳劳者勿服。赤似鸡冠，明彻不臭，重三两者良。
　　
　　生山阴者名雌黄，功用不及。
　　
　　劣者名熏黄，烧之则臭，只可熏疮疥、杀虫虱。
　　
　　三五五、朱砂
　　（味甘寒，入心经。生者无毒，火　者有大毒杀人。畏咸水，忌一切血。水飞用。）色赤应离，为心经主药。治癫狂，（既补心血，又泻心经邪热。）镇心（治怔忡。）定惊，（心血足。）辟邪明目，（点眼药用之。）解毒（痘毒、胎毒。）安胎。（解热。）独用多用，令人呆闷。辰产、明如箭镞者良。
　　
　　三五六、水银
　　（辛寒有大毒。）阴毒之性专杀诸虫。治疥癣癞疮，（同大枫子用。头疮不用，恐入经络。）除虱堕胎，（死胎可下。）永绝胎孕。（佐黄芩丸服。）止可外用，不可内服。枣肉、人唾、麻油同研则碎。
　　
　　三五七、轻粉
　　（辛燥，有毒。）惟入外科。去风杀虫，追毒生肌。敷疳痹瘰，治疮癣疥癞，又消涎积、鼓胀、梅疮。直达病所，可以劫毒。然邪郁暂解，但恐毒瓦斯透于筋骨，迨后毒发关窍，重者丧生，轻者废败，可不慎诸!（轻粉乃水银加盐矾升炼而成，其性燥烈，勿轻用。）
　　
　　三五八、银朱
　　（辛温有毒。）能疗疮癣恶毒，杀诸虫蚤虱。惟烧烟熏之，或以枣肉拌烟擦之，其效尤捷。（用银朱铺于草纸上，转筒燃之，上以湿碗覆之，空二分，烟垂于碗，可扫而收之。）
　　
　　三五九、铁
　　（味辛平，入心、肝二经。）镇心平肝，定惊疗狂，诸药多忌之。
　　
　　（补肾药尤忌之。）治打伤血凝骨节，（酒煎服。）开耳聋。（外塞瓷石，内以酒煎服。）
　　
　　时砧上打落者，名铁落，（治癫。）疗胸膈以及皮肤湿热诸疮为患。
　　
　　器物生衣者，名铁锈，散疔疮神效，（疔由肝经风热，此能平肝。）疥癣能痊。（油调涂针砂　散瘿瘤，（醋调敷。）乌须发。畏瓷石、皂荚。（皂荚木作薪，则釜易裂。）其能治诸症，大抵借金气以平肝，坠下解毒而已。
　　
　　三六○、古钱
　　（味辛气凉。）金毒火毒悉去。辛凉能散风热，走下焦阴分，破凝滞之气血，开壅塞之道路。治目赤翳障、（盐水浸用。）妇人横生逆产、（道路不开，火醋淬。）月经不来、（胞脉闭也。）五淋作痛、（冲任热壅。）跌扑损伤、（气血凝滞。）心腹滞痛。（气血结聚。）最古者良，多用则效。
　　
　　三六一、生赤铜
　　（味苦平，微毒。）平肝散风。治贼风反折，（用赤铜五斤烧红，淬酒数十遍服之。）善接折骨。（凡六畜损骨，细研末，酒调灌，直入损处。六畜死后，取骨视之，犹有铜痕。昔崔务坠马折足，以铜末和酒服之，遂瘥。及亡后十年，改葬，视其胫骨折处，犹有铜束也。但打熟铜不堪用。）
　　
　　三六二、蜜陀僧
　　（味咸辛，气平，有小毒。）以辛散咸软之性，为去湿热积滞。镇惊消痰，治痢疗痔，除汗瘢，（同硫黄、水粉、花椒、海螵蛸共研末，用生姜蘸擦，先以连翘四钱煎酒服，断根。）愈肿毒，杀诸虫，鼻　面　，收阴汗，神治多骨疮疽。（此疽时出细骨，桐油调涂即愈。）出银坑中，真者难得。今用者乃倾银炉底，多有硝铜之气，能烂诸物，不可服饵，只可外敷。
　　
　　三六三、硫黄
　　（味酸大热，有毒，入心、肾二经。）纯阳之精，大补命门真火，能救阳气暴绝，阴毒惟甚。久患寒泻，脾胃虚冷，命欲垂尽者用之，可以起死回生。治寒痹冷癖、小儿慢惊，暖精壮阳，杀虫疗疮，脚膝冷疼，鬼魅作祟，老人虚秘，妇人阴蚀。伤厥逆烦躁、腹痛脉伏者，（阴证似阳。）以硫黄为末，艾汤调服二三钱，即可得睡，汗出愈。按硫黄性虽热，而疏利大肠，与燥涩者不同。（热药多秘，惟硫黄暖而能通；寒药多泻惟黄连肥肠而止泻。）番舶者良。（难得。）取色黄而坚者，以莱菔剜空，入硫合定，糠火煨熟，去其臭气，以紫背浮萍同煮，皂荚汤淘净用。又法：烧溶入冷水内，如是者三次。又法：入猪大肠，煮三时用。畏细辛、朴硝、血与铁与醋。适病而止，不可过服。
　　
　　三六四、白矾
　　（味酸涩，性寒，入肺、脾二经。）酸能收，寒胜热。善用，有大功效于人。其用有四：能吐风热痰涎，治癫痫、（痰迷心窍。）黄胆；（其味酸苦，可以通泄。）疗崩带、脱肛、肠风、阴挺、（阴肉挺出，肝经之火。）牙缝出血，止狐腋臭气、脚汗、阴汗；（四者烧枯用。其性收涩、可固滑脱。）除泻痢，敛浮肿、烂弦风眼。（其性燥，可治湿邪。）散痈疽疔肿、鼻　喉痹、瘰　恶疮疥癣及蛇虫蛊毒。（其性能解毒、定痛。）或丸或散，或生或枯，皆效。多服损心伤骨。甘草为使。恶牡蛎、麻黄。生用解毒，　用生肌。
　　
　　三六五、朴硝
　　（味辛咸酸寒，有毒，入胃、大肠二经。）辛能润燥，咸能软坚，苦能下泄，大寒能除热。荡涤三焦肠胃积聚，却天行瘟疫热痢、伤寒阳狂，下燥粪、留血停痰，消疮肿宿食。（悉实热之药，推陈致新，能除邪以复正也。）善能下胎，孕妇忌之。（然妊娠伤寒，有当下者，兼用大黄而母子相安，经曰：有故无殒，自无殒也。药自病当，又何患焉!）朴硝即皮硝生于卤地，刮取煎炼，攻逐最烈，若无实热者勿服。
　　
　　芒硝　因再煎炼，倾于盆内，在上结芒，其质稍轻。功用与朴硝同，但稍轻耳。能消五八石，何虑积热诸坚，不为推荡消散也!化痰癖，通月经，下死胎，洗赤目，涤肠胃，止疼。若虚寒者误服，伤生如反掌。
　　
　　三六六、元明粉
　　（味辛微甘，性冷，入胃经。）降心火，祛胃热。平伤寒实邪狂燥，去胸膈脏腑宿滞。通大便秘结，消痈肿，去目障，止泻痢。（血热去则肿消而目明。泻痢用大黄元明粉，盖宿垢不净，疾终不除，经所谓通因通用是也。）老弱人用之，以代芒硝，诚微驱虚热之妙剂也。朴硝煎化，同莱菔煮，再以甘草煎后入罐火　，以去其咸寒之性。阴中有阳，性稍和缓，可去热而不伤胃。若胃虚而无实热者禁用。俱忌苦参。芒硝之有牙者，为马牙硝。置风日中，消尽水气，轻白如粉，为风化硝。（大黄为使。）
　　
　　三六七、石膏
　　（味辛甘寒，入肺、胃二经，兼入三焦。）辛能发汗，甘能缓脾益气，寒能清热，为去胃经实热之主药。治伤寒寒热无汗、头痛牙疼、大渴舌焦、便赤、日晡潮热、肌肉壮热、（阳明主肌肉。）目痛、（脉交额中。）鼻干、（脉起于鼻。）不得卧。（胃不和也，病传胃，宜用白虎汤。）疗发斑、（色赤如锦。）发疹，（隐见红点。）皆胃热也。逐温暑热证、痰喘（太阴火盛。）阳狂、（结热。）大呕吐血、（胃火。）大便秘结、（肺胃热燥。）不思食、（邪火。）多食。（胃火。二者皆治。）然能寒胃，若胃弱血虚，及病邪未入阳明者禁用。（热重生用，热轻　用。）味淡难出，若入煎剂，分量宜重。生煎数十沸，鸡子为使，忌巴
　　
　　三六八、滑石
　　（味甘淡，气寒，入肺、胃、大肠、膀胱四经。）利六腑之积滞，宣九窍之秘结，为荡热除湿之要剂。上开腠理而发表，（肺主皮毛，能除上中湿热。）下走膀胱而利水。（能除中下湿热，热去则三焦宁而表里和，湿去则小肠之下口名阑门者，自清浊分而流通矣。）治烦渴、（渗去湿热，则脾胃和而津液生。）中暑、呕吐、泄泻、水肿、黄胆、香港脚、（皆湿热也。）淋闭、（普通石淋。）热痢，（六一散，加红曲，治赤痢；加干姜治白痢。）通乳、坠胎，（性滑。）一切湿烂疮痛。无故多服，滑精败脾，戒之!
　　
　　三六九、赤石脂
　　（味酸辛甘温，入心、肾、大肠三经。　，醋淬。）味涩能去脱，色赤能入血，甘温能补中。治崩漏、脱肛、泄痢、遗精，收疮长肉，（无故虚脱者可服。）收湿，（收小儿脐中汁出赤肿。）止血，（吐衄者血不归经。）固下，（凡下后虚脱，赤石脂体重，直入下焦阴分，故为泄痢虚滑要药。）催生下胞。（取体质之重，兼辛温而使恶血化也，下胎衣而不伤母。）石脂固涩，初痢者忌用。（白入气分，畏大黄。）
　　
　　三七○、紫石英
　　（味辛甘温，入心、肝二经。畏扁豆、附子，恶黄连。火、醋淬、水飞用。）重以去怯，湿以润枯，补心以定惊悸，达下以安魂魄。女子血海虚寒不者宜之。（冲为血海，任主胞胎。虚则风寒乘之，故不孕。紫石英辛温走二经，散风寒，镇下焦，为暖子宫要药。）色淡紫，莹彻五棱者真。但系石类，只可暂用。
　　
　　白石英　入肺与大肠气分。治咳逆上气、大肠泄泻、肺痈肺痿、吐脓吐血。制法同紫石
　　
　　三七一、炉甘石
　　（味甘辛温，入胃经。）辛温能散风热。消肿，止血，生肌，除目翳翳障、赤肿烂弦，一切目疾要药。产金银坑中，金银之苗也，轻松者良。（能点赤铜为黄，今之黄铜皆是。）　红，童便淬七次用。
　　
　　三七二、浮石
　　（一名海石。味咸气寒，入肺经。）咸润下，寒降火。色白体轻入肺，清水之上源。（肺金生水。）止渴，止嗽，通淋，（肺火清也。）化积块老痰，消瘿瘤结核。（咸能软坚。）水沫日久结成，海中者味咸，更良。
　　
　　三七三、硼砂
　　（味甘微咸微辛，入肺经。）色白入肺。除上焦热痰，治喉痹口齿诸病，（切觉喉中肿痛，含化咽津，则不成痹。）退目翳　肉，（研末加片点之，）疗噎膈、结核、骨硬。（皆辛散咸软之效。）出西番，色白似矾。（此味甘，矾味酸。）性能柔五金，则削克可知。虽生津止嗽，虚劳证勿用。
　　
　　三七四、砂
　　（音铙。味咸苦辛热，有大毒。）化坚性烈，消金石，腐肠胃。
　　
　　（本草称其能化心为血，亦甚言不可多服耳。凡煮硬肉，投少许，即易烂。）用之适宜，可消宿冷　瘕，逐顽痰，烂死胎，去腐肉，生新肌，散目翳　肉，除痣　疣赘，故外科用为要药毒可破口去血，溃痈可排脓收功。但宜外治，不宜服食。若中毒，多饮生绿豆汁二升可解。
　　
　　（出西戎，乃卤液结成。状如盐块，置冷湿处即化，白净者良。水飞过，醋煮，畏酸，忌羊
　　
　　三七五、瓷石
　　（味辛咸，入肾经。柴胡为使，恶丹皮，畏石脂。火　、醋淬，水飞。）性禀中和，（诸石药皆有毒。）无猛悍之气。补肾益精，（色黑味咸。）镇心，除惊痫，（重镇怯。）明耳目，（耳为肾窍，肾足则瞳人不散大。）骨节劲，腰膝健。（俱主肾。）误吞铁物。（服末。）生于有铁之处，得金水之气，色黑能吸铁者真。其体重。若渍酒，优于丸散。
　　
　　三七六、青礞石
　　（味辛咸，入肝经。火　细研。）色青入肝，体重降下，为平肝镇惊、消散热痰之神药。治食　腹痛、痰壅喘急。（痰见礞石即化为水。然实痰坚积，用礞石滚痰丸，乃其所宜，若久病痰多，必因脾虚，而亦服此，百无一生矣!坚黑中有白星点，用硝石与礞石等分打碎拌匀，入砂锅，　至硝尽、石色如金为度。如无金星者，不入药。研
　　
　　三七七、花蕊石
　　（味酸涩，气平，入肝经。）其功专于止血，化血为水。（酸以收之。）治金伤出血，刮末敷之立止。疗妇人恶血、血晕，下死胎，落胞衣。（恶血去，胞胎自落。）并疗五内崩损，喷血出升斗者。（男以童便加酒，女以童便加醋，调末三五钱服。）体坚色黄，中有淡白点。（外敷生用，内服　研。）
　　
　　三七八、代赭石
　　（味苦甘气寒，入肝、心包二经。）下气降火，专治二经血分之病，疗吐衄崩带、肠风痔漏、（悉血有邪热。）月经不止、胎动产难、（凉血活血。）小儿慢惊。（用末五分，东冬仁汤调服。）　红醋淬，水飞用。干姜为使，恶雄附。以上诸症，俱可为散。（或水、或酒、或童便酌量调服。）
　　
　　三七九、阳起石
　　（味咸气温，入右肾命门。）以咸温之性，补相火而壮元阳。治阴痿精乏、子宫虚冷、腰膝无力、血积　瘕、崩中漏下。（多属火亏。出齐州阳起山，冬不积雪，其气之温暖可知。以云头雨脚、鹭　毛、色白滋润者良，真者难得。火　、醋淬七次，研末、水飞用。桑螵蛸为使，恶泽泻、桂、雷丸，畏菟丝子，忌羊血。命火旺者忌用。）
　　
　　三八○、禹余粮
　　（甘味平性涩，入胃、在肠二经。）二经血分重剂。治血闭　瘕、崩中带漏，（涩能固下。）又能催生。石中黄粉，生于池泽无砂者良。
　　
　　三八一、皂矾
　　（一名青矾。味酸性涩。）酸涌涩收，燥湿化痰。解毒、收涎、杀虫之功，亦与白矾相似，而力差缓。散喉痹，（醋调咽汁，酸涌化痰。）治疮癣、（燥湿解毒。）肠风，（湿热既散后宜收涩。）消肿胀、（方载肿门。）食积。（同健脾消食药为丸。）
　　
　　赤用。（名绛矾，入血分。伐肝、燥湿、消肿胀，须醋淬。）胃弱者不宜多用。忌荞麦。
　　
　　三八二、胆矾
　　（味酸涩辛寒，入胆经。）性敛上行，涌吐风热痰涎，发散风木相火。治喉痹、（醋调、噙咽吐痰立效。）牙虫、疮毒、阴蚀。（虫生风湿。）产铜坑中，乃铜之精液。磨铁作铜色者真。（人以醋揉青矾伪之。）
　　
　　三八三、砒霜
　　（系砒黄所炼而成者，大毒杀人，能毒鼠犬。）止可外用。蚀败肉、枯痔、杀虫，切毋内服。出信州，故名信石，锡之苗也。（故锡器亦有毒。）生者名砒黄，（醋磨涂一切肿毒。）炼者名砒霜。（炼时，所近草木皆死。）中毒者服绿豆汁、冷水或者可
　　
　　三八四、锻石
　　（味辛气温，有毒。）性能坚物，（干掺。）又能软物。（同水用。）散血，止血，（腊月纳黄牛胆中，阴干用。）止泻痢、（虚滑。）白带、白淫，（锻石二两、茯苓四两为丸。）收阴挺、（阴肉挺出或产后玉门不闭，熬黄，水泡温洗。）脱肛。治恶疮癞疮、死肌。杀痔虫，去　肉，消结核、瘿瘤，（或为末掺，或醋调敷。）解酒酸，（投少许。）堕胎孕，落眉毛，点疣痣黑子。（同糯米煮透，挑破点之。）风化者良。古墓中石灰名地龙骨，得土气既深，解诸毒更捷。治顽疮脓水淋漓，疮口易敛。　船油灰名水龙骨，得油性之润，复得水气之阴，治金疮跌伤及诸疮　。（血风　疮。）
　　
　　三八五、食盐
　　（味咸性寒，入肾经及脾肺诸经。）通大小便，（咸润下。）除目赤，（茶调洗凉血。）治心腹卒痛，（炒熟熨之。）吐上焦痰饮，开小便秘塞，（二症用盐三钱，炒红，水淬服则呕，童便淬服则上呕下泄，自痰饮吐而小便通。法详小便秘门。）疗多笑，（经曰：神有余则笑不休。神，心火也，用盐　红，煎服自瘳，水制火也。）坚筋骨，（骨消筋缓，皆因湿热，盐渗湿除热。）除齿痛，（清火固齿。）解霍乱。（亦用吐法，方载本门。）少用，引药入肾；过多，黑肤多渴。（渗胃中津液也。）水肿、咳嗽最忌。西北人不耐咸，少病多寿；东南人嗜咸，少寿多病。修养家故少用耳。
　　
　　三八六、青盐
　　（味咸微甘寒，入肾经。）甘咸而寒。助水脏，平血热，消痰降火。除目痛、吐血、尿血、齿血、舌血，（咸寒。）坚骨固齿，（补肾。固齿方在齿门。）明目乌须。（肾足。）此盐出于西羌涯　之阴，不假煎炼而成，功用略同食盐，而滋益胜之。方
　　
　　三八七、石蟹
　　点目中生翳肿痛，天行热疾，解一切金石药毒，散痈肿。（醋石燕　水煮汁服之，治淋有功。妇人产难，两手各握一枚，立验。
　　
　　石蚕　破石淋血结，主金疮生肌。
　　
　　三八八、矾石
　　（味辛性温，有大毒，不炼服，杀人。）性辛热，善治积冷痼疾、寒湿风痹。有苍白数种，火　但解散，而质仍坚，基性与砒石相近，不必内服。此石生于山，无雪，今置水而不冻者真。
　　
　　三八九、诸水
　　长流水　（取来远流长之意。）手足之疾，非此莫攻。
　　
　　顺流水　（取性速趋下之意。）通二便，催生产，下胞衣。（但要顺取。）
　　
　　逆流水　（即回澜倒流也。）堪吐上焦痰饮。（但要逆取。）
　　
　　井华水　（将旦时汲）　补阴虚，且清头目。盖缘天一真气浮结水面也。
　　
　　新汲水　（系新汲，未经缸瓮者。）养心神，解热闷、烦渴，（热病用浸青布，互熨胸口。心闷汗出，用之和蜜饮，妙。）
　　
　　甘澜水　（用流水，以瓢扬万遍。亦曰劳水。）水性咸，而重劳之，则甘而轻。用之煎药，治霍乱、伤寒、劳伤，及中州之病。能益脾胃，且不直下。
　　
　　春雨水　立春雨水日，或下雨，以器空中迎接。年壮未嗣入，夫妻煎服，入房主孕。
　　
　　腊雪水　（瓮贮埋地。）性寒。治时行热疫。
　　
　　冰　大寒。伤寒阳毒，热甚昏迷者，置膻中（两乳中间。）良。解烧酒毒。（盛夏饮冰，爽快，但与气候相反，冷热相激，却致诸疾。饮凉水、食西瓜者亦如之。宋徽宗食冰致病，用冰煎大理中丸服之，果愈，是治受病之源也。凡病因某物而致者，仍取原物为引。）
　　
　　阴阳水　（沸汤、井水等分合服，取阴阳相合，无有偏胜。）治干霍乱，不吐不泄。此际脉证难审，难于用药，（有用姜立毙者。）惟服阴阳水一二杯，自吐自泄而愈，最为稳协。
　　
　　地浆水　（掘出老土，以水沃之，搅令浊，澄清服之。以诸毒遇土则化也。）治中暑卒死（有法载暑病门。）泄痢、冷热赤白、腹内热毒绞痛、或不呕不泄。解一切鱼肉菜果药物诸菌毒，（菌音郡，生朽木湿地上，亦名蕈，）及虫蜞入腹。（如误食马蟥蜞，入腹生子为患，地梅雨水　（四月雨。）洗癣疥，灭瘢痕。沾衣易腐，浣垢易洁。
　　
　　洗碗水　治恶疮久不瘥者，煎沸，以盐投中，洗之立效。
　　
　　露水　宜煎润肺药。治劳虫、传尸，止消渴，截疟。（疟必由暑，故治疟药露一宿服。）
　　
　　花上露　令人好颜色。
　　
　　三九○、诸土
　　（凡用，去上恶物，取下老土。）
　　
　　黄土　入药取其助脾胃也。其功用与上地浆同。
　　
　　东壁陈土　年久者得太阳真火之气，生土更有力。治虚寒滑泻、中暑霍乱，敛下部湿疮鞋底土……鼠壤土　治中风筋骨挛疼，日曝干，研服。
　　
　　燕窝土　味甘寒，降火解毒。治一切痛痒疮疡。（水调湿敷。）朝北燕窝土（名回燕膏。）
　　
　　井底泥　至阴大寒，解汤火伤。治孕妇热病，取敷心下肚脐丹田二三次，可护胎无失。
　　
　　蚯蚓土　味甘气寒。治赤白久热下痢。（用一升，炒烟至尽，沃水半升，滤净，饮之即愈。）外涂小儿阴囊肿痛，及敷热毒疮肿、蛇犬咬伤。（土能化毒。）韭地上者更佳。
　　
　　粪坑底泥　纯阴大寒。治发背诸恶疮。为末，水调敷。若疔肿，加蝉蜕、全蝎，捣末，麻油调敷四围。
　　
　　烟胶　（即熏　牛皮灶上黑土。）治头疮、白秃、疥癣、烂疮流水。取为末，加轻粉少许，麻油调涂，即瘥。
　　
　　三九一、伏龙肝
　　（味甘辛兼咸，气温。）调中止血，去湿消肿。治咳逆（辛以散肺。）反胃，（甘以补土。）止吐衄崩带、遗精肠风。（以亏损既多，中气必虚，甘能补中，温能和气血也。）散痈肿毒瓦斯、（辛散咸软。醋调或捣蒜和涂。）脐疮、（研敷。）丹毒，（鸡子白调。）催生下胎，（子死腹中，水调三钱服之。……）辟邪时疫，……止儿夜啼。（能镇重也。）系灶中对釜底心之土，取年久褐色者良，研细，水飞用。
　　
　　三九二、百草霜
　　（味辛气温。）能治一切血病：吐血、衄血、血晕、血痢、便血、崩漏、金伤出血。（以黑胜红，水克火也。细研内服，或药调、童便调。）面疮勿掺，入肉如印。（凡皮破出血者、掺之即止。）系铛底黑垢，刀削下，细研用，烧杂草者更良。
　　
　　三九三、墨
　　（味辛气温。）止一切血热妄行、鼻衄、（和茶服。）产后血晕、崩中暴来。淡醋磨服，或加韭汁。飞丝入目，浓磨点之，少顷丝黑成团，以灯芯取出。下死胎，逐胞衣，（酒磨多服。）散痈肿，（醋磨或猪胆汁磨，浓涂之。）天行热毒吐血。（韭汁磨吞。）不
　　
　　禽兽部
　　三九四、鸡
　　（味咸平，入肺、肾二经。）补阳起阴，兼有风火之义。（属巽木，木动风。）其肉甘温，补虚温中，固胎利产。（妊妇用牡鸡汤汁，煮米粥常食，胎前能固，鸡血　疗痿痹、中恶腹痛，解毒、下乳，小儿惊风、便结。（皆宜热服。）
　　
　　鸡冠血　治白瘢风、中恶客忤，及风中血脉、口角　斜、（涂颊即止。）缢死欲绝。（鸡及冠血，热灌即活。）和酒服，发痘最佳。（老雄鸡冠血。）涂蜈蚣、蜘蛛、马咬等毒、百虫入耳、（热血滴之。）对口毒疮。（冠血频涂，取毒以攻毒也。）
　　
　　雄鸡头　大能发痘，或头面陷伏，食之最妙。当灌浆时，不拘鸡头，即鸡肉亦佳。
　　
　　鸡肫皮　（一名鸡内金。）消宿食，化积聚，止便数遗溺。
　　
　　鸡子　正心止惊，益气补血，清咽开音。止久嗽滑痢，（醋煮。）安胎，利产，（衣不下，吞黄二三枚，解发刺喉，令吐即下。）
　　
　　疗火疮，（卵黄和发煎出油，涂之。）免痘疹。（用新鸡卵，童便浸透，每日煮食一枚，有验。）多食令人滞闷。
　　
　　哺雏蛋壳　细研，麻油调，搽痘毒神效。磨障翳，（或点或同药煎服。）敷下疳。（用末卵中白皮　入肺，破结气，治久咳立止。（同紫菀、麻黄和服。）
　　
　　鸡窝草　（文略）
　　
　　鸡性热，凡初病者忌之。惟乌骨鸡别是一种，（鸡属木，黑属水，得水木之精气。）主阴发热、蓐劳崩中，凡肝肾不足之病俱能补益。惟舌黑者骨肉俱黑。（男用雌，女用雄，更妙
　　
　　三九五、鸭
　　（味甘咸冷，入肺、肾二经。）滋阴除蒸。止嗽化痰，消水肿，（利水。）治热痢。（虚而热者可用。）
　　
　　鸭血　善解诸毒。（凡中金银、丹石、砒霜、野葛毒者，热饮。）溺水死者灌之即卵　甘咸，能滋阴，盐藏者亦能滞膈。食多软脚，小儿尤忌。
　　
　　野鸭　补虚益力。退水肿，去虚热，消食积，疗疮疖。忌与胡桃、豆豉、木耳同食。
　　
　　三九六、雁肪
　　小曰雁，大曰鸿。补虚劳，逐风挛。多服长须发，久食壮筋骨
　　
　　三九七、鸽
　　（味咸气平，入肾、肺二经。）调精益气。治白癜疮疥，解诸般药毒。其卵能预解痘毒，从二便而出。其尿名左盘龙，醋调，敷白秃效。
　　
　　三九八、燕尿
　　治久疟最灵，临发日搅酒熏鼻即止。窠作汤浴小儿，逐惊痫，除疮
　　
　　三九九、雀卵
　　（吐酸气温，入肾、命门二经。）温主通行，性善走下。补阳滋阴，主广嗣续。（同天雄、菟丝子为丸，空心酒下五丸，治男子阴痿，妇人带下，温补命门之功肉　大温热。益气补阳，暖腰膝，而功用不及于卵。孕妇忌食。
　　
　　雄雀屎　（一头尖者是雄，两头团者是雌。）名白丁香。能破软疖，（以雄雀屎涂顶。）去弩肉。（以妇人首生男子之乳，研雀屎成泥，点目中弩肉、赤脉贯瞳子者，立消。）
　　
　　四○○、苍鹅
　　肉有毒。因多食虫，发诸疮疥。
　　
　　白鹅　不食虫，性寒，解五脏热，止消渴。
　　
　　其卵性同，但多食发痼疾。
　　
　　四○一、雉
　　益少损多。九十两月宜食，补五脏，止消渴，治气逆喘息、小便频数，并肠胃气虚、下痢口噤。余月食之，发疮毒。
　　
　　四○二、猪
　　（味甘咸寒）水畜。其肉气味最佳，能引人多食饭食，长气力，倍精神。（前人多言损人，可不必信。）
　　
　　心血　作补心丸散向导。养心安神，镇惊悸，禁邪梦。（猪杀时，惊气入心，绝气归肝，皆不可多食。）
　　
　　血　能败血损阳。多食寒胃发泄。
　　
　　尾血少加冰片，治痘疮倒　。（取其活动能发。亦有用心血者。）
　　
　　肝　入肝，明目。（将胆汁渍肝，湿纸包煨熟食，最清目热，同夜明砂作丸，治夜不能肺　补肺。治肺虚咳嗽。（肺痈、吐脓血，蘸苡仁末食。）
　　
　　肚　入胃，健脾。（脾胃旺，则精血生而虚劳自愈，此乃猪身中有益无害之物也。）
　　
　　肾　入肾。治腰痛耳聋。（猪肾一对，酒一分，童便二分，瓦罐煮熟，五更食之，劳病一月愈。古今补腰肾药多用之，而方书谓人久食肾虚无子，不可信也。）
　　
　　肠　入大肠。治肠风血痢。（同黄连丸服。）
　　
　　肝汁　苦寒。泻肝胆之火，明目杀疳，能通大便。（阳明症，内无热者，便虽秘勿攻，用胆汁和醋，少加猪牙皂末，灌谷道，为不伤胃。）浴初生小儿，永无疮疥。
　　
　　尿胞　治遗溺疝气，用作引经。
　　
　　猪脂　甘寒。凉血，润燥，杀虫，（疮药用之。）利肠，（能通大便。）滑产，治疮。（用猪蹄　煮汤，通乳汁，（加通草佳。）洗败疮。（凉血止痛。）
　　
　　悬蹄甲　治痘疮入目、（煎水频洗。）五痔、肠痈。（左甲后甲不拘。）
　　
　　（俗名胰子。）治肺痿咳嗽、气胀喘急。润五脏，（和枣肉浸酒服，主　癖瘦羸。多食损阳。）去垢腻。（能浣垢衣。）
　　
　　脑髓　治脑鸣、头眩。（多食滑精。）
　　
　　乳　使人润泽。治天吊猪痫、脐风撮口。
　　
　　脊骨髓　入补阴丸中，助真阴，退骨蒸，除脊痛。
　　
　　猪窝草　（文略）
　　
　　猪卵　（即劫出双睪丸。）治小儿惊悸癫痫、大人鬼疰蛊毒、五癃挛缩、寒热　。
　　
　　头肉　鼻唇　多食动风。
　　
　　舌　多食损心。（凡病初起，忌之者，以其补肌固表，难于发散也。又按猪肉生痰，惟风痰、湿痰、寒痰忌之；如老人燥痰干咳，更须肥浓以润之，不可执泥生痰之说也。）
　　
　　四○三、犬肉
　　（味咸，入脾、肾二经。反商陆，畏杏仁，恶蒜。）酸而咸，温暖脾胃，而腰肾亦受其荫矣。补虚寒，长阳气。（内外两肾尤胜。）阳旺者勿食。妊妇食之，令子无声。热病后食之，杀人。道家以为地厌，不食。
　　
　　狗宝　（结成胸腹中者。）专治翻胃，善理疔疽。噎由痰及虚寒者相宜，若血枯胃弱者切
　　
　　四○四、羊肉
　　（味甘性温，入脾、肾二经。反半夏、菖蒲，忌蒜。）补中益气，安心止惊。（十剂曰补可去弱，人参羊肉之属是也。人参补气，羊肉补形。）
　　
　　肝　补肝而清目。
　　
　　胆汁　点目去赤肿翳障。（目者肝之外侯，胆之精华也，胆汁减，则目暗，故诸胆皆治目病。方载眼目门。）
　　
　　肺　补肺虚咳嗽、小便频数。
　　
　　肚　健脾，敛虚汗。
　　
　　须　烧灰，麻油调，敷小儿疳疮、羊须疮。
　　
　　骨髓　煮酒，滋阴虚，利血脉。
　　
　　肾　补肾。精枯阳败者，同入乳粉五钱，空心食之，极效。
　　
　　心　补心。治忧恚气痛。（有孔者勿食。）
　　
　　血　主女人血虚中风、产后血晕闷绝者，生饮一升即活。并解丹石药毒如神。
　　
　　胫骨　入肾而补骨。烧灰擦牙良。（胫骨灰一两、升麻、黄连各三钱，青盐八分，和匀。）误吞铜铁者。（用羊胫骨灰三钱，米汤下，次早从大便出。盖羊胫骨灰可以磨镜，羊头骨灰可以消铁。）
　　
　　乳　甘温，润胃脘大肠之燥。治噎塞、蜘蛛咬伤。（浑身生丝者是，饮之即瘥。）发痘疮必用之。羊食毒草，凡疮家及痼疾者忌之。
　　
　　反半夏、菖蒲，忌铜器。（牡羊曰　、曰羝，去肾曰羯，子曰羔，羔五月曰　。）纯黑者
　　
　　四○五、羊角
　　（味甘咸，性寒。）苦寒，能去诸热。治目清盲，（肝热。）平惊，（心热。）杀疥虫，（湿热。）除头风，（火热上升。）疗百节中结气、妇人产后余痛。（血热气壅。）取之时勿中湿，湿即有毒。
　　
　　四○六、牛肉
　　（味甘气温，入脾经。）安中补脾，养胃益气。
　　
　　角尖　治一切血瘀、血崩、带漏。
　　
　　乳　养血润燥。治反胃噎膈。（日饮牛乳，加姜汁。详载本门。）
　　
　　酥酪　醍醐　皆牛羊乳所作。滋润滑泽，宜于血热枯燥之人。
　　
　　但病死者、独肝者、黑身白头者勿食。中其毒者，用甘草或绿豆汤代茶服，若口渴，饮
　　
　　四○七、黄明胶
　　（即牛皮胶。味甘平，入肝经血分。）治吐血、下血、血淋、妊妇胎动下血、（血虚有热，此能凉血生血。）风湿走注疼痛、跌扑伤、汤火疮、痈疽肿痛。（活血。）其功用与阿胶略同。但非阿井水及骡皮同造，故不能疏利下行耳。一名水胶，为外科活血止痛要药。明亮、六月不软、无牛皮气者良。（蛤粉炒成珠，或酒蒸化用。）
　　
　　四○八、牛黄
　　（味苦甘平，入心、肝二经。人参为使，恶龙骨、胆草、地黄、常山，畏牛膝、干膝。）牛食百草，其精华凝结而成。清心，退热，化痰，平惊，（急惊当用。）通窍，辟邪，治中风入脏、口噤癫痫。（心热则火生焰，肝热则木生风，风火相搏，胶痰上壅，遂致中风不语。中脏者多滞九窍，宜用；中脏者多着四肢，中经络者外无六经形症，内无便溺阻膈，若误用之，反引风入骨，不能出也。初宜顺气开痰，继宜养血活血，不宜专用风药以燥其血也。治详中风门。）疗小儿百病，如急惊热痰壅塞、麻疹余毒、丹毒、牙疳、喉肿一切实症垂危者，可使之夺命。平痘疮，（火盛色紫，发狂发斑。）堕胎孕。
　　
　　（妊妇勿用。）牛有黄，夜视其身有光，毛润，发红而泽，欲吐时，必多吼唤，以盆水承之，如鸡子黄大，名生黄，难得。杀死，有得于角者、心者、肝胆上者，成块成粒，总不及生黄。黄透甲者真。（骆驼黄易得，人以此伪之。）
　　
　　四○九、阿胶
　　（味甘辛平，微温，入肺、肝、肾三经。蛤粉炒成珠，或酒蒸化用。山药为使、恶大黄。）养肝补肾，清肺益气。（肺主气，肾纳气。）治吐衄崩带、血淋、血痔、肠风尿血、经脉不调、血枯血燥、伤暑热痢。（和血补血。）疗虚劳、肺痿，止嗽，定喘，（润燥化痰。）胎前产后，（养血。）及除一切风病。（血足养肝，则木平风息。）久服轻身益气，温和之品也。（阿井乃济水之眼，《内经》以济水为天地之肝，骡皮又合北方水色，气味俱阴，功力自大，故入血，治血症及风证如神。取其益阴滋水、补血清热之功也。光明微绿，体坚而脆，折之易断，夏天不软者真。） 
　　
　　四一○、虎胫骨
　　（味辛性热，酥炙研末。）虎者西方之兽，本金气而能制木，故啸则风生。搜风健骨，定痛辟邪，治脚膝软弱酸痛，（用前胫骨。虎虽死而不仆，其气力皆在前足。）疗历节拘挛风痹，（头风用头骨，足风用胫骨，腰脊风用脊骨，各从其类也。）除鬼祟恶梦、伤寒瘟疟。（用头骨，或佩或作枕，或置户下。）
　　
　　虎肚　治反胃。（取生者，存滓秽勿洗，新瓦固　存性，入平胃散一两，每服三钱，效。但宜于食膈，若气膈、血膈、痰膈恐难见功。）
　　
　　虎睛　为散，竹沥下，治小儿惊痫夜啼。
　　
　　虎爪　……中药箭死者，必有微黑色，毒能损人，不可不辨。
　　
　　四一一、犀角
　　（味苦酸咸，入心、肝、胃三经。升麻为便，忌盐。）凉心泻肝，善清胃中大热。治瘟疫狂妄、发黄、（湿热郁也。）发斑，（伤寒下早，热乘虚入胃则发斑；下迟，热留胃中亦发斑。）疗伤寒热毒闭表、烦热昏闷，而汗不得出者，磨尖入药，汗如附应。（仲景云：如无犀角，以升麻代之，则知升麻之升散，亦能如犀角之升散阳明也。）吐血、衄血、下血、及蓄血发狂、（磨汁服。）痘疮稠密、内热黑陷，（凉血解毒。痘症初起，原借热以升发，若大寒，则伏而不出矣。不得早服。）消痈化脓，定惊止悸。（去心烦热。）犀角能凉血清热，散邪解毒，但非大热，不敢轻服。妊妇忌之。（犀，神兽也，故角之精者通天，夜视有光，能开水辟邪，禽兽见之皆辟易。乌而光润者胜，角尖更胜。入汤剂，磨汁用；入丸散，锉细，纸包纳怀中，待热捣之，立碎，以阴寒之质，得阳和而冰解也。）
　　
　　四一二、羚羊角
　　（味咸寒，入心、肝、肺三经。）羊属火，而羚羊属木，直入肝经，凡肝经之病，皆能治之。明目去障，（目为肝窍。）祛风舒筋，散惊痫拘挛，（肝木生风。）疗狂越邪梦，（肝藏魂，能泻心肝邪热。）化瘀滞恶血、血痢、肿毒。（肝主血，此能散血。）羚之性灵，而精在角，故又辟邪而解诸毒。痘症血热干燥能清，较之犀角凉血镇心者，更无冰伏之患，故功力尤稳耳。（出西地，似羊而大，角有节，最坚劲，能碎金石，夜宿防患，以角挂树而栖角有挂纹者真。一边有节而疏，乃山驴、山羊，非羚也。锉研，或磨用
　　
　　四一三、熊胆
　　（味苦性寒，入心、肝二经。）凉心平肝，明目去障。（肝平。）治惊痫，（心凉。）杀虫，（味苦。）疗痔　疳积，止痢，去疸，（苦泻湿热。）及小儿热痰惊痫、烦热螈　等实症。（以竹沥化两豆粒许，服之甚良。）亦治鼻疮、热疮、肿痛。（以水化加冰片涂之效。）胆不附于肝，春在头，夏在腹，秋在左足，冬在右足，依时搜取，悬风处阴干。
　　
　　恶地黄、防己。（欲辨其真，取灰尘先封水面，将胆投尘上，尘即两开，再以墨磨碗中，胆入墨中，墨即飞碗边者真。）
　　
　　四一四、望月砂
　　（即兔屎也，入肝经。）明目，去痘后翳障。（兔得太阴之精，望月而生，复食明目之谷精草，故功能明目。砂糖汤调服。）
　　
　　兔血　兔血丸稀痘疮。（腊月八日取兔血，和荞麦面，少加丹砂、雄黄各五分，候干，丸绿豆大，小儿以乳汁化服二三丸，遍血发出红点，是其验也，最效。）
　　
　　兔脑髓　性温而滑润，催生利胎之圣药也。（有方在生产门。）
　　
　　兔肝　泻肝热，能明目。（肝开窍于目，兔目不瞬，以肝气之有余，补人肝气之不足。）
　　
　　兔头骨　治头眩痛。（兔属金，而头骨在上，尤得金气之全，故能平木邪，疗头风并癫兔肉　补中益气。　（性寒损阳，八月至十月可食，余月不宜食。）……皮毛　烧灰，细研，酒服，理产后胞衣不下、血晕将危，饮下即安。
　　
　　四一五、鹿茸
　　（味咸性温，入肝、肾、命门三经。酒炙用。）禀纯阳之质，含生发之气，填精血，补真阳。治虚劳，健腰膝，（肾水可以制火，腰膝，肾之府。）四肢酸痛、头眩眼黑、崩带精泄。（皆肝肾不足。）坚齿牙，治耳聋。（肾足。）又有糜耳，皆能补肾。
　　
　　（鹿，阳兽，喜居山，故鹿角夏至解，阴生阳退之象，补右肾阳气不足；麋，阴兽，喜泽居，故麋角冬至解，阳生阴退之象，补左肾血液不足，物异而性亦殊也。）
　　
　　鹿角　咸温。生用则散热行血，消肿解毒，（醋磨涂肿毒，为末酒服，治折伤。）辟邪，治梦与鬼交。（酒服二钱，……能逐阴中邪气恶血。）
　　
　　鹿肉　甘温。通血脉，补中气，益脾胃，强五脏。服之有益无损。
　　
　　四一六、鹿角胶
　　（味甘咸，入肺、肝、肾三经。）善助阴中之阳，为补阴要药。
　　
　　益气血，填精髓，壮筋骨，延年寿。疗吐血、下血、尿精、尿血、妇人崩淋、赤白带浊、血虚无子。（皆肝肾不足之病，此能养肝补肾，诸症自痊。）更能安胎、敛汗，治折伤，舒气喘。凡劳伤羸瘦之人，最宜久服多服。用蛤粉炒成珠、（即研末，入药末拌匀，否则潮润成胶。）或酒蒸用。造胶法，取新角寸截，水浸七日，洗净，焙燥，酒淬七次，捣碎，桑火煮三日，候滓浮起，滤干，为霜，入丸以为佐使，其汁入醋少许，再加酒熬成膏，或合酒服，或配药，俱妙。畏大黄。
　　
　　四一七、麝香
　　（味辛温，忌大蒜。）其香芬烈，为通关利窍之上品。辟恶气精鬼、蛊毒瘟疟、中恶心腹暴痛、惊痫。一切膏药掺药用之，皆取其开经络、透肌骨之功用。疗鼻塞耳聋、积聚　瘕、眼目翳障。（皆气滞病，香能散之。）然以走窜为功，消阴耗阳，坏果败酒。劳怯人及孕妇切忌佩带。（下胎。）用当门子良。（欲辨真假，置些须于火炭上，有油滚出而成焦烬炭者真，若火燃而化白灰者假，市人或搀荔枝核伪之。）
　　
　　四一八、獭肝
　　（味甘辛，有毒，入肝、肾二经。）益阴补虚，治传尸劳虫，有圣神之功。（尸疰、鬼疰在身，沉沉默默，积月累年，　至死，死时复传亲人，乃至门，惟用獭肝阴干为末，每日三服，水下二钱，以瘥为度。诸肝皆有叶数，惟獭肝一月一叶，须于獭身取下为真，此为难办。另有方在诸虫门。）
　　
　　四一九、象皮
　　（味咸温。）　善合金疮，立长肌肉。（凡疮无毒而不敛口者可用，熬膏为散俱效。）
　　
　　四二○、白马溺
　　（味辛气寒。）杀虫，化症积鳖瘕，（腹痛属鳖病，饮马溺，化为水。）落齿。（马溺浸茄树根三日，炒为末、点之即落。）
　　
　　四二一、驴溺
　　（味辛气寒。）治反胃，（热饮二三次便愈。）杀诸虫。
　　
　　四二二、鼠矢
　　（味甘微寒。）治伤寒劳复发热、男子阴易腹痛。（妇人伤寒初愈，即与交合，毒中男子名阴易；若女人与伤寒男子交者名阳易。《活人》有鼠矢汤。）两鼠胆汁　滴耳中，治三十年老聋。（鼠胆随死随消，不易得也。）
　　
　　鼠肉　治儿疳疮　。（鼠性善穿，而治疮　，因其性也。）
　　
　　四二三、夜明砂
　　（一名天鼠矢。味辛寒，入肝经。）肝经血分药，活血消积。
　　
　　专治目盲障翳。（虽有他用，明目之外，余皆可略。按此即蝙蝠矢也，食蚊，砂皆蚊眼，故治目疾。淘净焙用。恶白薇、白蔹。）
　　
　　鳞介鱼虫部
　　四二四、龙骨
　　（味甘涩微寒，入心、肝、肾，大肠四经。忌鱼与铁，畏石膏。火炼、水飞、酒煮。）性主收敛，凡滑脱之病，俱为可治，如吐衄崩带、遗精脱肛、大小肠利、虚汗气喘、（气不归元则喘。）溃疮滑痢。（惟久病虚脱，无夹杂者可用。）白地锦纹，舐之黏舌者真。（人或以古圹灰伪之。）
　　
　　四二五、龙齿
　　（味涩，性凉。）镇心安魂。（龙属木，主肝，肝藏魂；虎属金，主肺，肺藏魄。）治大人痉癫狂热、小儿一切惊痫。其余敛涩固脱与龙骨同。
　　
　　四二六、龟版
　　（味咸寒，入肝经。恶矾，酒浸炙黄。）性至阴。治血虚劳伤骨蒸、腰背酸痛，破　瘕，（咸软坚。）止崩漏、（咸润下。）久咳、（虚火。）痰疟。（老疟也，中有痞块，名疟母。）至阴能除虚热，无虑阴火之亢烈也。熬膏用大者洗净捶碎，水浸三日，以桑柴火熬膏。性味浓浓，尤属纯阴，能退孤阳。凡阴虚劳热，阴火上炎，为吐血衄血、肺热咳喘、消渴烦扰、蒸汗狂妄之要药。（滋阴以除邪火。）然性寒，善消阳气，若阳虚假热，及脾胃命门虚寒者忌之。
　　
　　四二七、鳖甲
　　（味咸平，入肝经。）色绿属阴。治劳瘦骨蒸、往来寒热、瘟疟母。（元气虚，邪陷中焦，则结为疟母。鳖甲能益阴除热而散结，故为治疟要药。）凡　痔、经阻产难、厥阴血分之病皆治。（鳖色青应木，故走肝益肾而除热；龟色黑应水，故通心入肾以滋阴。阴性虽同，所用略别。）色青而绿，九肋者良。醋炙。若治劳，童便炙。亦鳖肉　凉血补阴，亦治疟痢。恶矾石，忌苋菜、鸡子。
　　
　　鳖胆　味辣，可代椒解腥。……
　　
　　四二八、穿山甲
　　（又名鲮鲤甲，味咸平，微寒，入肝、肾二经。土炒，或人乳炒。）性善窜，（喜穿山。）可走周身，通经络，顷刻直达病所。（某处病的取某处之甲为引，最效。）行经滞，下乳汁，（用甲，炮研末，酒服，外以热梳疏乳，或同王不留行煎服。）消痈肿，（未成即消，已成即溃，溃后少用。）治痛痹，（在上则升，在下则降。）截疟，（能破暑气所结。）发痘，（陷伏者可佐补药以起发之。）并疗蚁蝼。（饭食中误食蚁中毒，或块破则出水，用甲炒研敷之。）但性猛烈，不可过用，虚弱者更当审慎。
　　
　　四二九、牡蛎
　　（辛咸寒，性涩，入肾经。贝母为使，恶麻黄、辛夷、吴茱萸。火　，童便淬，研粉用。）专入肾经，亦随药以走诸经。化老痰、结血、瘰　、（有方在瘰门。）结核，（颈核用茶调服，上焦瘿瘤同天花粉茶叶用。凡属结积，同贝母用。）去胁下积块，（同柴胡用。）消痈肿，（同大黄用。）皆咸能软坚也。治遗精、崩带，（性涩。）止，（肺虚可用。）敛汗，（用麻黄根、黄　等分末服，止虚汗。）禁遗尿，（同熟地用。）皆涩以收脱也。疗虚劳烦热，利湿，（同白朮用。水病囊肿，牡蛎粉二两，干姜（炮）五钱，为末，水调，或葱汁白面调敷，干则频上，囊大热，小便消即愈。）截疟，（化疟痞。）止渴，皆微寒清热以补水也。按虚而热者宜用，有寒者忌之。（海气化成，纯雄无雌。）
　　
　　四三○、石决明
　　（味咸平，入肝、肾二经。盐水煮，细研。）咸寒入血，除肝经风热。内服治目青盲内障；细研水飞点目，消外障、（目者肝之窍，肝火清则目病悉平。）痘后目翳。（同谷精草等分研细，猪肝蘸食即退。）亦疗劳热，并泄精，（同龙骨服。）解酒酸。（为末投热酒中即解。）得水中之阴气以生，如蚌而扁，惟一片无对，七孔、九孔者佳
　　
　　四三一、蛤粉
　　（蛤蜊壳　为灰，味咸冷。）止咳嗽。（凡咳者诸药不效，用蛤粉少加青黛，麻油数滴，水调服。若劳咳，未必大效。）
　　
　　肉　止渴，解酒。　（牡蛎、蛤蜊、海蛤、文蛤并出海中，功用略同。出江湖者，但能清热利湿，无咸水浸渍，不能软坚。）凡一切炒阿胶、鹿胶等俱用之。
　　
　　四三二、田螺
　　（味甘，大寒。）清热利湿止渴。利二便，（前后不通，腹胀如鼓，以盐和壳捣碎，帛系脐下即通，引热下行，凡一切邪热俱可外用。）治香港脚，（捣数螺系两股，自冷气趋下而安。）疗噤口毒痢、（用螺加麝少许，捣饼烘热贴脐下，自热下思食。）目热赤肿，（入盐花，取汁点之。）解黄胆，搽痔疮。（湿热为病。）
　　
　　四三三、真珠
　　（味咸寒，入肝经。乳浸三日，或用绢包入豆腐中，煮用。）感月而胎，（若中秋无月，则蚌无胎。）水精所孕。安魂定悸，（宝物多能镇心，如琥珀、金银之类。）堕痰镇惊，止渴除蒸，拔毒生肌，（咸寒之效。）点目退翳。按珠体最坚，研如飞面方用，否则伤人。病不由热者忌之。
　　
　　四三四、海螵蛸
　　（味咸温，入肝、肾二经。恶白芨、白蔹、附子。炙黄用。）
　　
　　咸走血。善治妇人经枯血闭，并吐衄崩淋。（能生血和血。）补肾固精，令人有子。小儿下痢脓血，（性涩能收。）去目翳。（和蜜点之。）疗下疳痘疮、臭烂脓湿、汤火诸疮、（为末敷之。）小儿重舌鹅口、（同鸡了黄调涂。）舌肿出血、（同蒲黄末敷。）停耳、（同麝吹之。）男子茎中肿痛、妇人阴痛。（烧灰存性酒服。一名乌贼骨，一名墨鱼。腹中有墨，书字，逾年乃灭，防奸人作弊。常吐黑水，自罩其身。）
　　
　　四三五、蜂蜜
　　（味甘平，入脾经。忌生葱、　。蜜一斤入水四两，瓷器中炼，滴水不散用。）采百花之精英，朝夕嘘以阳气，酿成华液，气清味甘，凡寒热虚实之证，无不相宜。调荣卫，（甘缓和中。）解诸毒，（甘为土化，毒遇土则解。）安五脏，和百药。（甘温而补。）止咳，（润肺。）止痢，（姜汁和服。）通大便秘，（炼熟纳谷道中。）除汤火伤，（同薤白捣涂。）止心腹肌肉疮疡诸痛。（甘缓可以去急。）调脾胃，（甘能补中。）润肠燥。（柔滑。）然能滑肠，泄泻者、中满者、（甜能满中。）忌用。性重下坠，（入水下沉。）欲上升药黄蜡　（味淡。无味者谓之嚼蜡。）止泻痢，（性涩。）续绝伤，生肌定痛及金疮也。（甘能调血，温能行络。）凡荡涤下焦之药，以此裹之，免伤上部。
　　
　　四三六、露蜂房
　　（味苦咸辛，有毒。恶干姜、丹参、黄芩、芍药、牡蛎。炙用。）苦泄热，辛散结，咸软坚。得火气之甚，有毒而能攻毒。拔疔疮附骨疽之根、毒在脏腑。（骨疽，附骨成脓，痛处发热而无汁，四体乍寒乍热，大便秘，小便赤。泻热发散，治之早则消。用蜂房、蛇蜕、乱发烧灰，酒调服，妙。）涂瘰　成漏，（炙研，猪脂调服。）止风虫牙痛，（煎水含漱。）起阴痿，（煎水洗。）解乳痈。（用末，醋调服。）取悬于树受风露者
　　
　　四三七、蝉蜕
　　（味咸寒，入肺、肝、脾三经。洗净，去足翅，晒干用。）此物吸风饮露，气极清虚，故能疗风热之证。治小儿惊痫夜啼、（用三个，去前半截不用，留后，研细末，敷乳头上，令儿咀之，是夜不哭。）目昏翳障、疔肿疮毒、皮肤风疹痒痛，（水煎服，以咸寒可祛风热。）善发痘疹，（其体轻而善脱，凡痘不起，在头用头，在身用身，在足用，黑陷者，酒洗研末，汤调服，兼参　则虚痒自愈。但多服恐泄元气，致表虚也。）催生下胞，（取蜕脱也。）发声音，治喑哑。（因鸣清响。）按虚寒证禁服。
　　
　　四三八、僵蚕
　　（味辛咸微温，入肺、肝、胃三经。）僵而不腐，得清化之气，故能治风化痰，散结行经。（蚕病风则僵，故因以治风，能散相火逆结之痰。）治中风失音、头风、喉痹、（炒为末，姜汤调下一钱，当吐出顽痰。）崩中带下、（风热乘肝。）丹毒瘙痒（风热。）风痰结滞、惊痫夜啼。（肝虚。）疗疔毒瘰　，灭瘢痕。除阴痒，（风湿之病。）及小儿惊疳、肤如鳞甲。（由气血不足。亦名胎垢，煎汤浴之。）若诸症由于血虚，而无风寒客邪者勿服。以头蚕色白条直者良。糯米泔浸一日，焙干，去嘴甲，捣用。亦可解毒，发痘贯浆定痒极效。恶茯苓、桔梗、萆　。
　　
　　蚕茧　使痈疽透孔。（烧灰，酒调服，一茧一孔，功同茅针。）
　　
　　缲丝汤　瓮埋土中。解消渴，引清气上升，使相火下降。
　　
　　蚕蜕纸　烧灰，水调服，甚益妇人。止带漏崩中、肠风吐衄诸血症。治走马牙疳。（用灰，加麝与白矾，擦龈上。）邪祟癫狂。（酒调灰下，立愈。）
　　
　　雄蚕蛾　补肾益精，每于生息。（用二蚕未交之雄者，微火炒黄，任合丸散，阴痿者服
　　
　　四三九、晚蚕砂
　　（味辛甘，气温。）蚕食而不饮，属火性燥，燥则去风胜湿。
　　
　　治支节不随、皮肤顽痹、腰脚冷痛、冷血瘀血、（炒黄浸酒，史国公用之。）手足筋骨患处。
　　
　　（炒热铺席上，以患处就卧，浓覆取汗，忌风。）疗肠鸣，（水火相激也，甘以和之。）止消渴，（中气燥热也，辛以润之。）除烂弦风眼，（目上下胞属脾。脾有湿，则虫生，麻油调敷。）
　　
　　解食蛇肉毒。（中毒者身黑生鳞，日服蚕砂五钱，尽一二斗愈。）
　　
　　四四○、玳瑁
　　得水中至阴之气，性寒，解一切热毒。治心风惊痫，利大小肠。又解痘毒，神效。凡遇时行痘症，用生玳瑁、生犀角各磨浓汁一合，和匀，服半合，日三服。未发内消，已发稀少。若痘黑陷者，乃心热血凝也，照此，加入猪心血少许，紫草汁五匙，温服，可以起死回生。
　　
　　四四一、斑蝥
　　（味辛寒有毒，入肺、脾二经。畏巴豆、丹参、甘草、豆花。惟黄连、黑豆、葱、茶能解其毒。）辛寒。能走散下泄，以毒攻毒，势不少停。善用之有再造之功。外用之，蚀死肌，敷恶疮。内用之，破口淋，拔瘰　、疔肿，堕胎元，下　犬（癫犬）毒。（有方在诸毒门。）豆叶上虫，黄黑斑文，去翅足，同糯米炒用；亦有用米取气不取质者；或以醋煮用，皆可。（斑蝥，豆叶上虫；　责，食芫花者，青绿色，尤毒；亭长，春生，食葛花者，黑身赤头；地胆，秋生，冬入地，黑头赤尾，四虫不同，功略相近。）
　　
　　皆有极毒，须当慎用。按斑蝥内服下败物，痛甚，以木通导之。
　　
　　四四二、蝎
　　（味辛甘有毒，入肝经。全用者去足，焙或用尾，尾力尤紧。形紧小者良。）色青属木。以辛温走散之性，故专入肝。祛筋骨风邪、（诸风掉眩皆属肝木。）大人真中风、小儿急惊风、身体搐掣、口眼　斜。（白附、僵蚕、全蝎等分为末，酒服二钱，甚效。）疗带下疝痛、（二症属风，俱宜加用。）破伤风、（宜以防风、全蝎为末，酒下。）小儿风。（初生断脐后伤风，肚青、口摄、吐白沫，此时垂危，用蝎可救。方在小儿门。）按似中风、小儿慢脾惊风属虚者忌用。
　　
　　四四三、蜈蚣
　　（味辛温，有毒，入肝经。）辛散结，温能行。治小儿惊痫风搐、脐风瘰　、便毒痔漏等症。（以毒攻毒。）疗诸蛇虫鱼恶毒，（见蛇，便缘上啖其脑。）杀鬼物蛊疰邪精，去瘀血，堕胎元。取赤足黑头者，火炙或酒炙，或荷叶包煨用，去头足尾甲。畏蜘、蜒蚰、（不敢过所行之路。）鸡屎、桑皮、盐。（中其毒者用桑汁、盐、蒜涂之；被咬者，以蜘蛛置咬处吸之。）
　　
　　四四四、白颈蚯蚓
　　（老者颈白，味咸，性寒。）得土中阴水之气。治伤寒狂热、（同荆芥穗捣汁饮之，得臭汗而解，寒能清热也。）小水不通、腹肿黄胆。（咸主下走。）救跌打损伤垂危者，（用酒煎服，真神方也。）疗痘疮紫黑、（捣汁服。）耳卒聋秘。（蚯蚓安葱管内，入盐化水，点之立效。）捣汁，井水调下入药，或晒干为末，或盐化为水，或炙或烧灰，各随所宜。（中其毒者，似游遍身，盐水频浴解之。）
　　
　　粪　名六一泥。可涂汤火疮、　腮热毒，止消渴，解瘟疫烦热狂躁，利小水，通淋闭疼痛，敷小儿阴囊热肿。
　　
　　四四五、五谷虫
　　（味寒。）善化积聚。（小儿食积，肚硬胀痛。）漂净，晒干为末
　　
　　四四六、白蜡
　　（味甘寒，入肝经。）属金。生肌止血，（血凉则止，故入油为烛。）定痛补虚，续筋接骨，为外科要药。
　　
　　四四七、五灵脂
　　（味甘气温，入肝经。）血中之气药也，大能行血行气，逐瘀止痛。凡男女血中气逆如肠风血痢、（行肠胃瘀滞。）心腹胁肋冷气、恶气诸痛悉治；（行血气。）妇人经闭不通，经行滞痛不利，及产后心腹小腹血气刺痛，（同蒲黄等分研末，以酒调末，熬成膏，入水再煎，并服其滓，或加童便。）卒暴心痛。（五灵脂炒钱半，干姜炒三分为末，热酒调服，立愈。）疗血溃怪病。（或眼中白珠浑黑，毛发坚直如铁，能饮食而不语，名曰血溃，以五灵脂为末，汤服二钱，即愈。）五灵脂乃北方寒号禽之粪黑色气臊，有糖心者真。酒飞去砂石用。生用行血，炒熟和血，炒黑止血。恶人参。（此即曷旦鸟，夏月毛采五色，鸣曰：凤凰不如我。冬月毛落，忍寒而号：得过且过。）
　　
　　四四八、白花蛇
　　（味甘咸，性温，有毒。）透骨搜风，内达脏腑，外逐皮肤，无处不到。能引祛风之药至于病所。治手足瘫痪、肢节软疼、口眼歪斜、筋脉挛急、厉风疥癞、急惊慢惊，（诸症皆属于风，必须佐以补血养肝之药为主。）及白癜风、鹤膝风、髭眉脱落、鼻柱塌坏，凡诸药力莫及，但服蛇药酒，切忌见风。（宜于密室静坐。）凡似中风、虚弱人禁用。出蕲州。（龙头虎口，胁有二十四方胜纹，腹有念珠斑，口有四长牙，尾有爪甲，其长二三分肠如连珠，眼光如生，他产则否。头尾有毒，各去三寸，亦有单用头尾者。春秋酒浸三夜，夏一宿，冬五，火炙，去尽皮骨，取肉焙干，久藏不坏，宜煮酒服。）
　　
　　乌梢蛇　色黑，尾细有剑脊者是。功用略同，炮制不异。但性善无毒，（头尾有毒。）而
　　
　　四四九、蚺蛇胆
　　（味苦带甘，入肝、脾二经。）禀己土之气，胆属甲乙风木，气寒有小毒。疗疳杀虫，（湿热生虫，苦寒能燥湿杀虫，故内外用之皆效。）除目肿痛，护心止痛。（苦能清热。人若受杖，用此噙化，可得不死。）取胆粟许置水上，旋行极速者真。（胆上旬近头，中旬近心，下旬近尾，按时取之。）
　　
　　四五○、蛇蜕
　　（味甘咸有毒。）治惊痫、风疟、重舌、（烧末敷。）喉风。（性窜能去风。）疗疥癣、恶疮、疔肿、痔漏。（性毒能杀虫。）除目翳、产难、皮肤疮疡。（皮性善脱。）用雪白者。（皂荚水洗净，或酒或醋或蜜浸，炙黄，或烧灰，在人裁妥。）
　　
　　四五一、螃蟹
　　（味咸气寒，入胃、肝二经。）胸中热结疼痛，（性寒。）散血通经，（咸走肾。）善续筋骨，（筋绝者，取黄捣烂，微炒，纳伤中，筋即连也；骨断者，生捣热酒调服，渣敷外用，扎好，半日，骨内谷谷有声，即好。）涂漆疮，（漆得蟹化为水。）
　　
　　下死胎，（多用蟹爪，甘草煎就，入阿胶服。）合小儿之囟，（用壳，白芨末捣涂。）去面肿，（胃热。）正　僻。（肝经风热。）……风疾人食，其病复发。蟹性冷，若血因寒凝、胃寒滑泻而能，忌食。（蟹有独螯、独目、六足、四足、腹下有毛、腹中有骨、头背有星点、足斑目赤者，有毒勿食。中毒者，冬瓜、紫苏可解。）
　　
　　四五二、虾
　　（味甘温。）托痘疮，下乳汁。多食发疮动气。小儿勿食。
　　
　　四五三、蜗牛
　　（味咸，性寒，有小毒。）清火解热。治脱肛、（大肠热也，用蜗牛烧灰，猪脂和敷，立缩。）痔疮肿痛、（用蜗牛入麝香，化为水涂之，或浸油涂之，或烧灰敷之。）疔肿发背。（火毒结热也，用蜗牛捣，加片敷之。）解蜈蚣毒。（不敢过蜗牛所过之路，触其身即死。）负壳而行者名蜗牛，无壳者名蜒蚰又名蛞蝓。古分为二，而其气味主疗无异，今并为一。
　　
　　四五四、水蛭
　　（俗名马蟥。味咸苦平有毒，入肝经。畏锻石，盐炒枯用。）咸走血，苦胜血，为攻血要药。去积瘀坚　、（治妇人因血　经闭而无子者。）血蓄膀胱、发狂躁暴。（蓄血症，小便必利。仲景有抵当汤。）用须细切，炒枯黄为末，不然，入腹则活，生人。若受其害者，以黄泥水饮数碗自下。然破血之药甚多，何必用此凶险之物也!
　　
　　四五五、虻虫
　　（味苦寒有毒，入肝经。去足翅。恶麻黄。）色青入肝。专啖牛马之血。仲景用以逐血，因性而取用也。破血积　瘕，遍行经络，疗虚劳羸瘦、内有死血干结。
　　
　　（以肌肤甲错，两目黯黑也。虻虫　虫，皆入于补血活血药中，散宿血结积，大有神效。）但堕胎甚速。收取阴干，炒用。非气壮之人，实有蓄血者，水蛭虻虫，不敢轻投。
　　
　　四五六、蟾蜍
　　（俗名癞虾蟆。味辛温有毒，入胃经。酒浸一宿，去皮肠炙用。）属土之精，上应月魄。治疮疽发背、（势重者，剖蟾蜍合疮上，不久必臭，如此二三易，其毒自解。）小儿劳瘦疳虫，（杀虫。）疗破伤风、（同花椒、酒煮服，即愈。）瘟疫发斑危剧者、（烧灰存性，酒送。）一切有虫诸恶顽疮。（油调灰敷。）
　　
　　蟾酥　（即蟾蜍眉间白汗。）辛温有大毒，助阳解毒。治疔肿恶毒，（合他药服一二厘，如神。）疗阴蚀、厉风、　犬恶伤。（外用无虑，不得内服。）外科有夺命之功。然轻用烂人肌肉。（若疮已溃，当生肌长肉之际用之，作痛异常，不可不知。）
　　
　　一种虾蟆，腹大身小，举动极急，吞接百虫，剖贴痈肿热结。
　　
　　蝌蚪子　系虾蟆子，合桑椹染须，永不皓白。捣烂为火疮敷药，绝无瘢痕。
　　
　　蟾蜍肪（即脂。）涂玉，刻之如蜡。
　　
　　四五七、蜣螂
　　（一名推车客。味咸气寒，有毒，入肺、肝、脾、胃四经。）以咸寒坚润下之性，治小儿惊痫、大人癫狂、（内服非虚人所宜，外用易臻厥功。）肠漏出水，（加冰片少许，为末，纳入孔内，即愈。）拔疔毒，（用蜣螂心，在腹下度取之，其肉稍白是也贴半日再易，立痊。）凡铁入骨，（同巴豆微炒，捣涂，极痒时拔之。）除痔虫。（捣为丸，纳之，虫尽出。）炙黄用。畏羊肉。
　　
　　四五八、桑螵蛸
　　（味咸平，入肾经。畏旋覆花。蒸透再焙。）人以肾为本，味咸能补，故能起阴痿，止梦遗，益精填髓。治腰痛崩漏，（肝肾不足。）通五淋，缩小便。（肾与膀胱相表里，肾足则气化，故能通；肾气既固，则水道安常，故又能止。）即螳螂卵也，桑树生者良。（如他树生者，以桑皮佐之，桑皮行水能达肾经。一月二月采，蒸熟炙用，否
　　
　　四五九、蜘蛛
　　（有毒。）治狐疝偏痛、睪丸或上或下。（炙黄为末，同茴香丸服。）蛇虺咬，捣汁涂；蜈蚣咬，用活吸。取身圆无花者用。
　　
　　四六○、虫
　　（味咸寒，有毒，畏皂荚、菖蒲。）肝经药也。血为真阴凝滞，则经络不通，诸病生焉。治瘀血停留、经闭　瘕，令妇人生子，（病由血枯而无瘀者不宜。）
　　
　　疗跌扑伤损如神。（方载跌伤。）即土鳖虫也。（生于下湿之地，以刀断之，中有白汁，接之即活，故续筋接骨有奇效。阴干或焙干，研末，酒调服。）
　　
　　四六一、蝼蛄
　　（一名土狗。味咸无毒。去翅足，炒。）通二便，消水肿，（自腰以前消上肿，自腰以后消下肿，左右亦如之，全用消通身肿。）贴瘰　，化骨硬。但性急
　　
　　四六二、瓦楞子
　　（即蚶子。味甘咸气温，无毒。）消血块，散痰癖。（咸能软坚，故消血积；温能补中，故散痰积。用壳，　红醋淬三次，为末，醋膏糊丸。治一切气血　瘕。肉益中气，健脾胃有益无损。）
　　
　　四六三、鲤鱼
　　（味甘平。）禀阴极之气，故鳞三十有六，然阴极阳生，能利小便。
　　
　　治香港脚黄胆水肿，（同赤小豆煮服，当下利而瘥。）疗妊娠内外水胀水肿如神，（有千金鲤鱼汤，载妇科胎前门。）除咳逆上气，止消渴。（甘可以缓。）鳞烧灰，治产后血迷、血晕、败血不止、淋沥崩中。（能入血散滞，或调酒、或调童便、或调药服。）凡风热病，下痢有宿者，俱忌食忌犬肉、葵菜同食。炙鲤鱼，烟入目，损失目光。
　　
　　四六四、鲫鱼
　　（味甘性温。）诸鱼属火，鲫鱼属土，土能制水。治膈气吐食，（用鲫鱼去肠留鳞，以大蒜填满腹，纸包煨熟取肉，合平胃散末为丸，米汤下二十丸。）疗肠风下血，（用五倍子末，填满鱼腹，　存性，为末，酒服一钱。）实肠（补脾。）利水。（土能去湿。）忌芥菜、猪肝、砂糖同食。
　　
　　四六五、鳗鲡
　　（甘平微寒。）去风杀虫。治骨蒸劳瘵、湿痹风瘙，阴户蚀痒。
　　
　　（皆有虫也。其骨烧烟，蚊化为水，置衣箱，辟诸蠹。）脾胃虚寒者、有孕者勿食。
　　
　　四六六、鳝鱼
　　（味甘温。）补中益气，除风湿。尾血疗口眼　歪，（和麝，左涂右，右　涂左，正即洗去。）治耳聋、（滴耳。）痘后目翳。（点目。鳝善穿穴，故能走经络、诸窍之病。风中血脉，用血主之，从其类也。但性热，凡病虚热，及病后勿食。若过食
　　
　　四六七、蠡鱼
　　（又名七星鱼。味甘寒，入脾、肾二经。）色黑象水，吐甘属，为益脾除水之妙品。治水肿神效。（有二方载肿胀门。）解喉痹，（用胆汁点之。）稀痘疮。
　　
　　（有法在痘疹门。）此鱼首有七星，夜朝北斗，食之无损。
　　
　　四六八、青鱼胆
　　（味苦寒，入肝经。）色青入肝，肝窍通于目。治目赤肿障翳，（点之。若系实热，加黄连熬膏，冰片少许。）疗乳蛾喉痹，（用胆矾入青鱼胆，冬月阴干研末，吹喉吐痰而愈。）涂汤火疮，化鱼骨硬。腊月收以备用。
　　
　　四六九、石首鱼
　　（味甘气平，入胃经。）开胃增食。治暴痢腹胀。（宽中消食，且无油腻。）干则为鲞。其性疏利，能理肠胃。首中有石，可治石淋。（磨服或烧为末。）
　　
　　得海中水土之气，故甘能补胃，而五脏皆得所养，则中气自益矣。
　　
　　人部
　　四七○、发灰
　　（名血余。味微苦微寒，入肝、肾二经。）补阴和血，（自阴而生，自下而长，得阴阳之生气。凡补药中，自人参、熟地而外，当以此为亚。）壮肾（色黑。）
　　
　　补肺。（气雄。）治吐衄、崩漏、舌血、（茅根汤调服。）血晕、血痢、血淋、肠风、转胞不通。利二便，去瘀长肉。（以上诸症，属血寒者酒调服，属血热者童便调服。）在阴，可以培形体，壮筋骨，托痈疽。在阳，可以益神志，辟寒邪，温气海。（以阴中有阳，静中有动也。）
　　
　　合药熬膏，能治溃疮。（凉血。）皂荚水洗净，入罐固　，存性用。
　　
　　胎发　老景得之，大补衰涸。
　　
　　头垢　（名百齿霜，即篦发之垢腻。）为丸服，治淋闭不通、伤寒劳复，出竹木刺入肉。
　　
　　乱发灰　制同前，血症亦用。若误吞发烧喉，入腹成　，取自己发烧灰，水调下。（人发灰亦可用。）治破伤风入脑，加何首乌末酒调灌苏。疗火灼肿毒，（同鸡子黄熬油涂之。
　　
　　）止金疮血、（以灰敷之。）鼻衄，（以灰吹之。）解小儿惊痫。（同鸡子黄煎服。鸡子能去风痰，发灰能去心窍之血。）
　　
　　四七一、人牙
　　（味咸温，有毒，火　研，调酒服。）齿牙，肾之标，骨之余也。治劳（肾亏。）除疟，托痘疮倒　。（欲其入肾攻毒，盖劫剂也。若气虚色白，毒伏在心，痒塌无脓，及紫泡热痱之症，只宜补虚解毒，不得误用。）凡痘疮黑陷，切牙，止用一二厘，（或少加麝。）盖性烈，恐发表太过，不得已而投之可也。
　　
　　人津沫　精气所化。于五更时涂肿即消。拭目去障。咽于丹田，制火固精，轻身延年。
　　
　　（仙家以千口水成活字，诚不死之方。）
　　
　　四七二、人乳
　　（味甘气平，入心、肾、脾、肺四经。）乃气血之液也，大补荣卫，培益元阳。安神魂，润肠胃，退虚热，滋干膈、一切亏损劳症。此以人补人，却病延年之圣药也。但功专补阴，若阳虚胃寒作泻者禁之。取年少无病患之乳晒干，用茯苓粉收，或用锡瓢盛乳，浮滚水上一刻，再浮冷水上，立干，刮取粉用尤良。
　　
　　四七三、紫河车
　　（即人胞衣也，味咸性温，入肝、肾二经。）本人之气血所生，补一切虚损劳伤。凡骨蒸盗汗、腰痛膝软、体瘦精枯，俱能补益。又益妇人，俾育胎孕。
　　
　　长流水洗净，酒蒸焙干，（以银器插入焙煮，器不黑则无胎毒，庶可用。）或煮烂捣化入药。
　　
　　四七四、脐带
　　小儿脱下脐带，为真气聚会之物，烧灰存性，与小儿服，可解胎毒，稀痘疮，培元气，免惊风。（返本还元之义也。）
　　
　　四七五、童便
　　（味咸寒，入肺、胃、膀胱三经。）降火滋阴，善清一切血热妄行。（咸走血分。）治吐衄损伤，（凡跌打损伤，血闷欲死者，以热童便灌之。）疗热狂烦躁、肺痿失音。退阴火，定喘促，（引肺火下行从膀胱出。）利大小便，（肺与大肠相表里，又系水之高源，肺清，故二便自利。）除劳瘵骨蒸，（火不上炎。）疗难产，下胞衣，（散瘀之功。）及产后败血攻心。（凡产后用童便合酒服，最妙。）法当乘热饮之，热则真气尚存，降火甚速，降血甚神。（取八九岁之便，去头尾，用中间一节，须清彻者为妙。）入姜汁、（行痰。）韭汁。（散瘀。冬月用汤温之。）
　　
　　轮回酒（自己之溺。）治火上炎、阴热劳嗽，（晋氏云，饮溲溺百无一死，服。）疗目赤肿痛。（用己尿乘热抹洗，大退邪热。）按小便性寒，若阳虚无火、食不消、肠不
　　
　　四七六、秋石
　　（味咸气温。）滋肾水，润三焦，退骨蒸，（水足。）软坚块。（味咸。）治虚劳咳嗽、白浊遗精。（补肾之功。）若煎炼失道，多服反生燥渴之患，（咸能走血，且经　炼，中寓暖气，使虚阳妄作，真水愈亏。）不如童便，未失真元之气矣。
　　
　　四七七、人中白
　　（即溺器中之白垢，入肝、肾、三焦、膀胱四经。）味咸性凉，能泻四经有余之火。内服可除骨蒸劳热、肺痿吐血。外治汤火灼疮、口舌疳烂、（除热降火之功。）痘疮倒陷。　研，为散为丸用。
　　
　　四七八、人中黄
　　（味甘性寒，入胃经。）解五脏实热，治天行瘟疫热狂如神，痘疮血热，黑陷不起。用竹去青皮，通空一头，入甘草末，将竹一头实者，立冬插厕，立春取来，置于有风无日处，阴干半月，取甘草用。
　　
　　人粪　（极苦大寒。）　解诸毒，治疔肿。（用新粪敷一日，根烂。）
　　
　　干粪　（烧烟尽，研细服。）　治痘疮黑陷，并时行大热狂走。
　　
　　粪蛆　捞起漂净，治小儿疳胀神方。
　　
　　粪清　（一名黄龙汤，一名金汁。）截竹去青，入粪坑中，积年得汁，甚黑而苦，埋地年深法：取汁，用棕上加棉纸，再铺黄土，淋粪滤汁，入瓮以碗覆之，埋土中一年用。）按伤寒非阳明实热、痘疮非紫黑干枯者均禁。
　　
　　四七九、裤裆灰
　　治阴阳易。（人于时病后，交合阴阳，便即相着，甚于本病。其候，小赤涩、寒热头痛、耳鸣眼花。女患阳易，须男子裤，若男患阴易，须妇人裤。
　　
　　取对阴处，烧末服之，以阴阳既易之病，即以阴阳之物治之。）
　　
　　月经布　解极毒之药箭。（味咸为水化，毒得水则解。）治安劳复病，（热病后交合，其症以除热也。）疗男子阴疮。（因不忌月事，用月布烧存性，麻油调敷。）
　　
　　红铅　（童女首行经血，用法得之，即楞严经所载精仙是也。）回垂绝之阳，有夺命之权。（服之而热极者惟童便可解。）
　　卷十九　儿科、疮科
　　儿科
　　小儿生下不啼，或因产难，或因冒寒，急以绵絮裹抱怀中，频以热水浸胞衣，要用油纸作条点燃，于脐带往来燎之，热气由脐入腹便啼，然后洗浴，方可断带。
　　
　　小儿生下，先断脐，后洗浴，湿从济入，或变济风，且多死不治。即啼者，亦宜洗后断脐。留四五寸，于济带近肚处，紧紧扎住，勿引风进肚为妙。断后，用艾叶揉软如棉，绸包护脐，永不肚痛。
　　
　　小儿生下，以益母草煎汤洗之，一世无疮疥。
　　○又方：用桃、李、梅叶煎汤浴之，亦妙。无叶时用根。浴讫，以轻粉少许摩身，不畏风，又解诸毒。
　　
　　小儿洗三周，用猪胆汁三个，入水七八碗，煎至五六碗，待水温和，勿下生水，洗之时，切莫湿脐，恐湿邪入肚，变生济风。不如洗九周，待济带落，洗之更稳。
　　
　　小儿脐湿，用发灰、绵灰、毡帽灰，皆可敷之。但防外风袭入，不可久露。
　　
　　小儿夜啼，有向光而止者，有起坐而止者，可知抱儿者，平常宜背光。或初啼，勿轻起坐，否则惯而难止。治法不一，录之以备取用。
　　
　　黑牵牛末一钱，水调敷脐上。
　　○五倍子末二钱，津（涎也。）调敷脐上。
　　○又……○又、蝉蜕用后半截三个研末，敷乳上令吮之。或用钩藤汤调服，或用薄荷汤调服。
　　○又……○又……○又、灯花三四颗，涂乳头上，令儿吮之。即灯草烧灰，加辰砂少许，亦妙。
　　○又……○又、木香磨水，调乳香、浚药末少许，煎数沸服。
　　○又……凡初生小儿，不乳而哭，速看儿口中上　牙藏等处，必有白泡或黄泡，俗名姜牙，急用银挖耳刮破之，随用絮抹干，勿使咽之，一刻即愈。或于刮破处以好墨涂之，或以桑树白汁涂之更妙。
　　
　　凡小儿脐风，可以预免，于断脐时，勿使入风入水，详上断脐法内。至于有病，撮口不乳，治法不一，录之以便取用：白姜蚕二枚炒研，蜜调服。
　　○又、钩藤钩、甘草煎服。
　　○又、将死危症，捣蒜安脐，以熟艾灸蒜上，要至口中有蒜气方止。仍以蒜汁滴鼻中。
　　○又、用全蝎，酒炙为末，少加麝，以金银煎水，调半字服之。
　　○又、艾烧灰，浓敷脐上，以绸绢裹之。
　　○又、附子、肉桂等分为末，以生姜自然汁调作饼，二分浓，安脐上，纸盖之，用熨斗以微火久熨。母服五苓散，加当归、吴茱萸、木香、乳香、没药、钩藤各一钱。或儿同服更妙。
　　○若脐旁青肿，手拳口噤，啼不吮乳者凶。或用全蝎一二枚，酒灸为末，加麝少详，以金银煎汤调服之。
　　
　　小儿脐带，或有所犯而落，故根未敛，溃肿而成疮者，宜白龙骨、黄柏、枯矾为末敷之。
　　○又、虾蟆烧末敷之。
　　○脐肿，荆芥煎汤洗后，煨葱贴之。但须常看抱裙，勿有尿湿也。
　　○脐突，其状如吹起者，以脐下为气海，儿多哭，则气动于中，自脐突于外。须设法使之不哭，方可养也。方用赤小豆、淡豆豉、天南星、白蔹各一钱为末，捣芭蕉自然汁调敷脐四傍，小便下即愈。
　　
　　凡口噤不开，用天南星为末，加冰片少许，以姜汁和之，擦开龈，立开。
　　○又、猪乳汁与儿吞之，善开口噤。
　　○又、不乳，或喉中有痰如豆，葛藤烧灰和乳汁服。
　　○不乳属脐风者，必唇青口撮。若无此症，或不乳，或吐乳，有属胎寒腹痛者，用木香、木瓜、乳香、没药各少详为细末，以当归、苏叶煎汤调喂。如无上症，必母之乳汁多而伤也，宜少节之，自愈。
　　
　　急惊者，阳症也。盖小儿之真阴未足，故肝邪易动。木生火，火生风，风热相合，则血虚而筋急，而为眩掉反胀。由是木邪侮土则脾病，而为痰壅吐泻，木盛金衰则肺病，而为喘促短气；木火上炎则心病，而为烦热惊叫；木火伤阴则肾病，而为血燥干渴、汗闭、搐等症。此非外来之风可以散也，惟以清热豁痰为急，但当分微甚而治之。
　　
　　清热平肝汤
　　
　　（新）　治急惊一切实症。
　　
　　龙胆草　胆南垦（用牛胆套九次者佳）　海石　法半夏　钩藤钩（拣尽钩用。此味后入，过煎无力。各一钱）
　　
　　白芥子（炒研）　淮木通（各八分）
　　
　　水煎就，用僵蚕五分，全蝎（去足微炒）五枚，片、麝各二厘，共研末，调药服。如火之甚者，加黄连、黄柏、大黄之属。如火之微者，加元参、知母、黄芩、栀子之属。痰之甚者，倍胆南星，加天竺黄、牛黄之属。痰之微者，加前胡、陈皮（去白）、贝母、花粉之属。此外加朱砂能入心镇惊，雄黄能破结开滞，琥珀、青黛亦清利之佐助，冰片、麝香乃开窍之要药。至于僵蚕，佐痰药善能开痰，去肝脾之邪，则肝平而风自息也。全蝎色青入肝，善走厥阴，味咸降痰，故能治风。较之僵蚕，此其次矣。蝉脱，不过取其轻脱之义，不足恃也。凡惊风之实邪，以痰火为重，而风则次之，不得徒用剪风之药也。
　　○或惊风有兼外感者，必脉息浮紧、寒热头痛、无汗等症。如防风、羌活、荆芥、干葛、紫苏、独活、细辛之类，可以暂用。无外邪者，皆所切忌。又不可过用片麝，恐阳亏阴盛，而成慢惊。彼防风辛热、误用杀人，更宜慎用。
　　○如月内惊风，用丹砂末涂五心，以色赤人心，安神除热也。若客忤卒死，用蜜调服。如惊忤无声，血入心窍，猪心血调服。如发搐之甚，同南星、全蝎调服。
　　
　　备拣古来治急惊诸方，以便取用。
　　
　　导赤散
　　
　　治心火上炎，舌黄尿赤，口渴身热，急惊实症。
　　
　　生地　木通　甘草　麦冬（各二钱）　淡竹叶（十皮）
　　
　　水煎，热服。
　　
　　泻青丸
　　
　　治小儿肝胆火，急惊发搐，眼赤上视等症。
　　
　　羌活　防风　当归　川芎　山栀仁　胆草　大黄（酒浸，纸包煨透。等分）
　　
　　共研细末，蜜丸。每用竹叶煎汤，少加沙糖化下。
　　○急惊风者，肝风甚，而心火从之，为实邪也。实则泻之，宜用泻青丸以泻肝之风，导赤散以泻心之火。如大便秘，用蜜导法：蜂蜜三两，入铁器内，以火熬干，捻成挺子，寸半长，从谷道插入。若用下药，恐脾胃受伤。
　　
　　吐痰方
　　
　　治儿壮实，痰在喉间壅塞、药食不得入者，则宜吐。
　　
　　僵蚕　牙皂（炙焦，等分。）
　　
　　研末，以土牛膝根少加水捣汁，调少许灌之，即吐。吐后服下痰药。
　　
　　辰砂膏
　　
　　治小儿痰壅气滞，服之痰自化下。
　　
　　辰砂（飞过，三钱）　硼砂　马牙硝（各钱半）　元明粉（二钱）　全蝎（去毒）　珍珠（各一钱）
　　
　　麝（一分）
　　
　　共研末，每用一二分。治诸惊，薄荷汤下。治胎惊，乳汁合枣汤下。或用礞石滚痰丸亦妙。
　　
　　至圣保命丹
　　
　　治一切小儿急惊、胎惊，势迫时用之。风平，须照证调治。此应忙之劫方也，不得过服。
　　
　　胆星（牛胆九套者佳）　僵蚕（糯米泔浸，焙干，去嘴甲）　白附子（各一钱）　全蝎（去足焙，十四枚）　天麻　防风（各一钱）　辰砂（水飞，钱半）　珍珠（五分，另细研）　麝（一分）
　　
　　琥珀（三分）　金箔（二十片）
　　
　　共研末，粟米煮糊为丸，分为二十五粒，金箔为衣，每一粒用薄荷煎汤磨服。或只用白附子、姜蚕、全蝎等分为末，酒调一钱服，甚效。
　　○又方：白牵牛半生半炒，黑牵牛半生半炒，大黄（煨熟）、槟榔各一钱共研末，用五分，蜜汤调下。痰甚，加轻粉一分，得微利一二次，痰热自退，不必过下。痰热退则惊风自除。切不可用辛燥驱风等药，反动心火而为害也。当其搐搦大作时，但可扶持，不可把捉。恐风痰流入经络，或至手足拘挛也。又不可辄用艾火灯火，此阳证不宜火攻。又不可峻用攻击，如巴豆之类，以取速效。只服清凉之剂，自可平安。谚云：「急惊风，慢慢治。」此迩言之切当者也。
　　
　　慢惊者，虚症也。有因吐泻后脾胃虚弱而致者；有因急惊过服寒凉，及伤寒过下而致者；有因脾胃素弱，或受风寒而致者。其症：昏睡露睛，痰鸣气促，惊跳搐搦，或乍发乍静，或身热身冷，或肢厥、唇青、面白、口鼻气冷、昏迷不食、自汗泄泻、其脉迟缓细数等症，为脾虚生风，无阳症也。此际宜速培元气，大补脾土。即有风痰之类，皆非实邪，不得妄用剪风化痰之药再为消散，以伤阳气，乃为善治。
　　
　　六君子汤
　　
　　治脾胃虚寒，以致痰凝气滞、自汗泄泻、慢惊等症。
　　
　　人参（少者，以山药四钱炒黄代之）　白朮（三钱）　茯苓（钱半）　炙草（一钱）　陈皮（去白，一钱）　半夏（钱半）
　　
　　姜枣水煎，频服。如中寒泄泻，身冷痰滞，加附子二钱。（附子温中回阳，为慢惊之圣药也，如元气将脱，急炮用之。）若肝邪旺，侮脾土者，加肉桂一二钱，平肝以息风也。泻甚者，加肉豆蔻一二钱，面包煨，去油用。或补骨脂亦可。滑脱不禁者，加乌梅二个，或北五味子二十粒。如气虚下陷，昏倦无神，加黄　蜜炙三钱，即身热亦服，所谓甘温能退大热也。若膈热拒之，冰冷与服。或血虚不能养肝，加当归、白芍，以血足风自灭也。
　　
　　理阴煎
　　
　　治脾肾阴阳俱虚、慢脾等症。
　　
　　熟地（五七钱）　当归（二三钱）　干姜（炒，二钱）　甘草（炙，钱半）
　　
　　水煎服。如肾亏水泛为痰，或呕或胀者，加茯苓钱半，或加白芥子五分。如阴寒厥逆，加附子二钱。或泄泻不止，去当归，加山药、扁豆、补骨脂、肉豆蔻、附子之属。如腹胀滞疼痛，加木香、陈皮、砂仁之属。或肝邪旺，木动风摇，加肉桂二钱。如兼外感，头痛寒热咳嗽，脉浮紧者，加麻黄五七分。
　　
　　加味异功散
　　
　　治脾胃虚弱，肝木所胜，外虚热而内真寒，慢惊风证。
　　
　　人参　白朮（二钱）　茯苓（钱半）　甘草（炙，一钱）　当归（二钱）　陈皮（去白，一钱）
　　
　　钩藤钩（钱半，此味后入，过煎无力）
　　
　　如不应，加半夏钱半，炮姜一钱，白蔻八分，木香四分，或再加附子钱半。要知木虚则搐而无力，火虚则身寒口中气冶，土虚则吐泻，睡而露睛。此际宜补脾胃为急。
　　
　　秘旨安神丸
　　
　　治小儿乍受惊吓，神气失散，以致溃乱不堪，睡中惊悸，宜以收复神气为主，若作惊风治，误矣！人参　枣仁　茯神　半夏（各一钱）　当归　白芍（酒炒）　橘红（各七分）　五味子（五粒）
　　
　　甘草（炙，三分）
　　
　　共研末，姜汁糊丸。每用生姜汤磨服二丸。如朱砂、琥珀之类，不过取其镇重之意，惟此方乃为救本之法。此证必惊哭多泪，忽啼忽止者是也。若啼叫无泪，声长不扬者，是腹痛，当细辨之。
　　
　　搐，抽搐也，是即惊风之属。但暴而甚者，谓之惊风；微而缓者，谓之发搐。发搐不治，则渐成惊矣。宜察形证之寒热、脏腑之虚实治之。其治法详具急惊、慢惊二证，可参阅用之。
　　
　　有所谓慢脾风者，即慢惊失治而甚者耳。其实难大分别，亦不必别立治法。急惊属实热，宜用清凉；慢惊属虚寒，宜用温补。二病不同，治法亦异。而诸书多用一药以治二病，何其谬也！钱氏戒之，而诸家著书立方，又明犯之，其被夭枉者多矣！小儿之虚症，观外可知。如心虚则惊惕不安。若啼声不出者，心绝也。肺虚，则气促多汗。若喘满痰响者，肺绝也。脾虚，则吐泻不食，痞满倦卧，牙紧流涎，手足牵动。若昏迷不乳者，脾绝也。肝虚，则筋急斜视，抽搐劲强。若目不开者，肝绝也。肾虚，为肢厥津枯，火不归元。若二便不禁者，肾绝也。凡言实者，乃邪气之实，非元气之实也，治者亦不可伤元气。若病久已虚，尤当专顾脾肾，则根本固而无虞矣。
　　
　　小儿热证不一，有表里虚实之异。而人动谓小儿纯阳，概用寒凉，其说亦误。盖男子二八、女子二七而天癸至。天癸者，阴气也。阴气未至，故曰纯阳，原非谓阳气之有余也，牡稚阳耳。稚阳之阳，其阳几何？阳本非实，而误用寒凉，则阴既不足，又伐其阳，多致阴阳两败，脾肾俱伤，又将何所倚赖而望其生长耶！故贵审禀赋阴阳偏盛，及外感风寒，内伤饮食等症，因人调治，斯无弊矣。
　　
　　败毒散
　　
　　治四时感冒风寒，身热无汗，喜人怀抱，口不渴便自调者，此热在表也。
　　
　　人参　茯苓　枳壳　甘草　川芎　羌活　独活　前胡　柴胡　桔梗　生姜（各五分）
　　
　　水煎，热服。温取微汗，而热自退。
　　
　　黄芩汤
　　
　　治脏腑积热，喜露头面，揭去衣被，口热舌黄，小便赤，大便秘，日晡更热，此里热也。
　　
　　黄芩　栀仁　麦冬　生地　泽泻　木通　甘草（等分）
　　
　　或加黄连，入生姜三分，水煎，温服。
　　
　　竹叶汤
　　
　　治病后温热，或兼潮热，或渴不多饮，大小便如常，此虚热也。
　　
　　竹叶（十皮）　石膏（烧研，二钱）　半夏　人参　麦冬　炙草（各一钱）　粳米（即硬米也，下一撮）
　　
　　先煎药，后入米，再煎服。或体弱泄泻，不食昏倦，其热不止，须用下方甘温，以补脾胃而热自除。寒凉药最为忌用。
　　
　　加味四君子汤
　　
　　人参　白朮（二钱）　茯苓（钱半）　炙草（一钱）　干姜（炮）　白芍（酒炒。各钱半）
　　
　　当归（二钱，泄者不用）
　　
　　姜枣水煎。如气倦，加蜜　钱半。如气胀，加木香三分。如中寒腹痛滑泻，加吴茱萸、肉豆蔻、白豆蔻、补骨脂之属。如胃寒呕逆，加半夏、生姜，或加附子。如虚热甚生风者，加肉桂、钩藤钩。（拣尽钩钱半，宜后入，过煎无力。）或少人参，用山药四钱炒黄代之。
　　
　　清凉汤
　　
　　治小儿面赤舌燥，鼻干饮冷，大小便秘，一切热症。
　　
　　黄芩（二钱）　黄连（一钱）　滑石（二钱）　薄荷叶（八分）　大黄（酒浸，煨熟，钱半）
　　
　　姜引，热服。如口渴，加花粉、干葛。如大便秘结，用猪胆汁，少加皂角末，从谷道灌入，不得用芒硝、枳实以伤脾胃也。
　　
　　小儿疳病，因病后脾胃亏损，或用药过伤，不能传化乳食，内亡津液，虚火妄动；或乳母六淫七情，饮食起居失宜，致儿为患。其证目肿腹胀，泻痢清白，肢体瘦弱，鼻烂身疮，虚热往来。又有走马疳者，牙齿蚀烂，口臭齿黑，甚则龈败牙宣。前人治法，多用清凉，不知此症，真热者固多，而元气既败，假热者尤多也。当阴虚脾亏之际，非温补不可，宜临证酌宜，仍以虚损治劳之法参用，庶得尽善。
　　
　　芦荟丸
　　
　　治小儿肝脾疳积，发热口渴体瘦，大便不调，或瘰　、耳疮、腮烂、目翳等症。
　　
　　胡黄连　黄连　芦荟　白芜荑　白雷丸（破开，赤者不用）　木香　胆草　鹤虱草（微炒。各一两）
　　
　　上为末，蒸饼糊丸。每白汤下一钱。或腹胀，加枳实、青皮、山楂肉、麦芽。如有虫，加使君子肉。如血虚，加当归。如脾亏有痰，加茯苓。此方再加干虾蟆一二只（酒浸一宿，去肠炙用）
　　
　　更效。服此丸者，但须间服异功散，以扶脾胃为妙。
　　○如有虫，用黄连一两、猪肚三两，蒸熟捣为丸服。
　　○食土，用黄连、猪肚煮汁，拌土晒干，食之。如骨蒸泻痢，用胡黄连。潮热，同柴胡煎服。肚胀，同五灵脂丸服。壮热，同黄连、朱砂（细研水飞。）以猪胆汁拌湿蒸热，入芦荟、麝香丸服。如吃泥肚大，沙糖、轻粉丸服。
　　○凡肚大有积，将成疳者，用参苓白朮散一料，加谷虫五钱为末，米汤调服即愈，最稳最效。
　　
　　兰香散
　　
　　治小儿鼻疳赤烂。
　　
　　兰香叶（烧灰，一钱）　铜青　轻粉（各三分）
　　
　　上为末，干掺。
　　
　　白粉散
　　
　　治小儿诸般疳疮。
　　
　　海螵蛸（三分）　白芨　轻粉（各一分）
　　
　　上为末，先用温水洗拭，干敷。
　　
　　雄黄散
　　
　　治牙龈生疳蚀烂。
　　
　　雄黄（一钱）　铜绿（二钱）
　　
　　研末，干掺之。
　　
　　蟾蜍丸
　　
　　治牙龈生疳臭烂，并治小儿颈项结核，面色痿黄，饮食不甘，腹大发热，名曰无辜疳症。一服虚热退，二服烦渴止，三服泻痢愈，真妙方也。
　　
　　用蟾蜍一二个，夏月沟渠中取腹大不跳不鸣者是。身多儡者佳。跌死，投于桶中，浸之以尿，下粪蛆二杓食之，二昼夜，用布袋盛蛆，置流水中一宿，取出，瓦上焙于为末，入麝香二厘，米饭捣糊为丸，麻子大。每服二三十丸，米汤下，其效如神。
　　
　　马鸣散
　　
　　治走马疳牙床溃烂，甚而齿脱凶症。
　　
　　人中白（即尿缸底白垢也。以物刮取，新瓦盛之，火　如白盐，乃佳。五钱）
　　
　　五倍子（生者一钱，另用一钱同白矾　之）　马鸣退（即蚕蜕纸也。火烧过，二钱半）
　　
　　枯白矾（二钱即用五倍子同　者在内）
　　
　　上为极细末，先以浓米泔浸洗，后以此敷之，真良方也。其吐泻、腹痛、咳嗽等症，大小可以同治。参阅本门用之，不必复赘。
　　
　　备采古来治小儿杂症简易单方于后，以便取用。
　　
　　小儿口疮，细辛研末，醋调敷脐上。
　　○初生时，以甘草煎汁滴口中，日后无毒，且稀麻痘。
　　○发黄，用花粉捣汁，蜜引，温服。
　　○骨蒸减食，因睡湿床伤也，用秦艽、甘草（炙）
　　
　　等分煎服。
　　○蛔多腹痛：使君子肉为末，每月初旬五更时米汤调服一钱。
　　○丹瘤：木鳖子仁研末，醋调敷之。
　　○遗尿：补骨脂（盐炒）研末，每夜开水调服四分。
　　○狂燥、身热、昏迷：栀仁、豆豉各四钱煎服，或吐或下，立效。
　　○行迟：五加皮五钱，川牛膝、木瓜各二钱五分为末，每服五分，酒引。
　　○头面痒疮，常流血水：蛇床子一钱，轻粉三分，为末，麻油调搽。
　　○寸白虫：雷丸（肉白者可）水浸去皮，每月初旬五更时食炙肉少许，以稀粥调服一钱。
　　○疳积腹大黄瘦，用立秋后大虾蟆，（若身有儡，腹大不跳不鸣者佳。）去首足肠肚，以麻油涂之，阴阳瓦焙熟食之，虫积自下。连服五六枚，一月全愈。
　　○初生数日，大小便血，乃心肺胎热，不可服凉药，只用生地加水，捣汁五六匙，加酒蜜各一匙服之，自愈。
　　○不下尿，不吃乳：大葱白切碎，以乳半盏，蒸片时服。
　　○……○痫症，用鸡子黄和乳汁服三枚，愈。
　　
　　癫痫：芦荟煎服。风痫善惊，用天麻煎服，或用青黛水调服。
　　○胃寒吐乳：白豆蔻仁、砂仁、甘草煎服。
　　○月内目不开，或肿涩，或出血，名慢肝风，用甘草（猪胆汁炙）研末，水调服。
　　○阴缩：吴茱萸、大蒜、硫黄捣涂腹，仍用蛇床子烧烟熏之。
　　○病后天柱骨倒：蓖麻子、木鳖子仁捣贴足心。
　　○口疮：陀僧研末，醋调涂足心，疮愈即去之。
　　○疳泻：赤石脂末，米汤调服五钱，立瘥。
　　○睡中自汗：故蒲扇烧灰为末，酒下二钱。
　　○诸风口噤不语：南星（略炮）五分，紫苏、生姜引，煎就，入雄猪胆汁少许服。
　　○撮口：甘草水煎服，令出痰涎，以猪乳滴入口中，自瘥。
　　
　　凡儿生初睡时，最难安置。欲安枕上，枕高不便，安于枕下，恐寒时被浓掩伤。（世亦有掩死者。）只得安于手肘上。不知鼻风多射儿头，异日或有头风脑痛之患，亦有枕偏儿颈者。况母手常在被外，多受风寒，日后多有手臂痛者。其法：将母平日之枕一概不用，母用衣服制一枕，约四五寸长，周遭以线扎之，恰便母睡。其儿，用绿豆一二碗，略捣碎，装入布袋内，睡时仰松打平，止要寸详高，儿吃乳后，推于豆枕上，与母一样齐睡。母子俱安，岂不妙哉。（绿豆能明目、去风、稀痘，并解一切疮疖。）
　　
　　凡浴时，探水冷热得所，庶无水惊。冬久浴则伤风，夏久浴则伤热。其浴时，当护儿背，以风寒自此而入，易成病患。且忌数数洗浴。
　　
　　凡小儿平常无病，忌服药饵，否则遇病无效。
　　
　　凡抱持，忌生客，恐客忤发热等症。忌入庙，恐心惊怖起风。
　　
　　凡浣衣，不可露于星月之下，易惹邪祟。即至十岁亦忌。
　　
　　凡在春天，勿护顶裹足，使阳气舒长。即稍长，下体勿令过暖。得寒凉，则阴易长；过温暖，则阴暗消。下体主阴，以童子阴常不足也。
　　
　　凡初生十日内，宜煎淡豆豉汁喂之，下胎毒，助脾气，化乳食。以猪乳哺儿，解痘毒，除惊痫，且无撮口济风之患。
　　
　　凡养儿要出见风日，耍着地气。若常怀抱，则筋骨缓弱，数岁难行。
　　
　　凡儿勿摸刀剑，勿见猿猴，勿令久坐，勿令久行，勿过饮食，勿衣重裘，勿哺美味肉食、酸冷姜蒜，夜莫停灯，日莫说鬼，睡莫当风，坐莫近水近火，勿使过笑，勿使过哭，笑哭之后，莫即与乳，乳后勿即与食，食后勿即与乳，食乳交进，便成积聚。雷鸣击鼓，不必掩耳。乳儿不得过饱，饱则溢，溢则导虚胃气。凡宿乳须令捏去，当沃壁上，勿令虫蚁食之。乳儿之时，先以手指按任，勿使乳来太急，急则难咽，噎成哮病。儿肚宜暖，以熟艾铺一抱肚，冷天围之，热天用夹布围之，日夜勿解，以寒脾胃。以上护法，须当留神。
　　
　　凡儿剃头，宜避风处。……凡小儿诸病，肝脾二经居多。肝只有余，有余者，病气也，似重而易治。脾只不足，不足者，元气也，似轻而难治。故薛氏以补脾立论，诚格言也。
　　
　　凡小儿虚、实、寒、热，似乎难辨，观外症可知：如足胫冷，腹虚胀，粪色青，吐乳食，眼珠青，面青白，脉沉微者，此内必虚寒，忌投凉药。若足胫热，两腮红，大便闭，小便赤，舌粗黄，眼珠赤，渴不止，上气急，脉洪滑者，此内必实热，忌投热药。
　　
　　疮科
　　疮疡一症，有出于腑而为痈，此为阳症，属内病之稍次者，治之犹易；有出于脏而为疽，此为阴症，属内病之最重者，治之为难。外有在皮肤者，有在筋骨者，其深浇有辨，盖寒滞之毒，其来徐，其入深，多犯在筋骨之间；风热之毒，其来暴，其入浇，多犯在皮肉之间。能知阴阳浅深，则治疗不瘥。然其最重者，以元气为主。元气强，则正胜邪，自易发而易收。
　　
　　若元气弱，则邪胜正，必难发而难收。又有元气本亏，而邪盛不能容补者，此为败症。其有邪盛而脉症俱实者，但当直攻其毒，则不得误补助邪，所宜详辨也。凡脉浮数而反恶寒者，疮疽之症也。
　　
　　如肿起坚硬，脓稠痛甚，二便秘赤，腹胀胸痞，口苦咽干，烦躁身热，目赤脉洪，心神慌惚者，实也。此其毒在脏腑，非用硝黄峻猛之剂荡而逐之，则毒不解，故不得不下。然非有真实者，不可轻用下也。
　　○如肿下软慢，脓稀身冶，泻利呕吐，食少自汗，肢肿音嘶，或肿而不溃，或溃而不敛，脉微昏沉者，虚也。此宜全用温补，固无疑也。然不独此也，即凡脉无洪数，又无烦热壅滞，而毒有可虑者，此虽非大虚之症，然察其但无实邪，便当托里养荣，预顾元气。何也？盖恐困久膜溃，不待损而自虚矣。及其危败临期，即多方挽回，安有益哉！故丹溪云：痈疽因积毒在脏腑，宜先助胃壮气，以固其本。夫然，则易于成功，而平复不难矣。若独攻其疮，则脾胃一虚，七恶蜂起，安有能生者乎！○齐氏曰：「邪气胜则实，真气夺则虚」；又曰：「诸痛为实，诸痒为虚」；又曰：「诊其脉，洪大而数者实也，细微而软者虚也。虚者补之，和其气以托里也。实则泻之，疏利而导其滞也。」
　　
　　凡疮疡，有毒之甚者，如背疽、脑疽、脱疽、疔疮、天蛇头、（在手指尖。）
　　
　　地蛇头、（在脚指尖。）一切无名肿毒，或肿处无头（用湿红贴于患处，但一点先干处乃是疮头），或周遭高而中一点青黑而陷者，或数肿处不知痛痒，或发如粟米之类，此皆大毒。非药所能有功，惟用大颗独蒜切片三分浓，贴疮顶，以艾于手掌中久揉，自软如绵，以豆大一壮，安于蒜片灸之，每三壮易蒜。万一灸得痛不可忍，将蒜略揭起，易艾再灸。或数十壮，或来日又灸，总以多灸为妙。约一二百壮，则毒自散。未成者即消，已溃者即效，诚治痈疽恶毒之仙方也。盖用大蒜，取其辛而能散；用艾灸，取其火力能透深远，所以胜于药力百倍者矣。若略灸几壮而即止，反为有伤。经曰：「陷者灸之，灸而不痛，痛而后止其灸。灸而不痛者，先及其溃，所以不痛，而后及良肉，所以痛也。灸而痛，不痛而后止其灸。灸而痛者，先及其未溃，所以痛，而次及将溃，所以不痛也。」人之头为诸阳所聚，艾壮宜小而少。
　　
　　又有用附子炮去皮脐，研末，以唾津和为饼，安疮口上，将艾壮于饼上灸之。每日灸十壮，但令热，勿令过痛，治溃疡气血俱虚，或风寒袭之，不能收敛，用之神效。
　　
　　景岳曰：「凡痈疽阴盛阳衰，体弱脉虚，苦寒之剂非惟溃后不可用，即肿疡亦不可用也。若阴邪凝结之毒，非用温热，何以营运？」陈氏谓：肿疡不可用热药，恐不可以概言也。
　　
　　又曰：「疮肿之属外邪者，惟时毒、丹毒、斑疹及头面颈项上焦之症多有之。察其果有外邪，而脉见紧数，症有寒热者，方宜表散。然散之之法，又必辨其阴阳盛衰，故或宜温散、凉散、平散、兼补散，解毒而散，此中自有权宜也。」○又如里症用下之法，毒盛势剧者，大下之；滞毒稍轻者，微下之；荣虚便结，而毒不解者，养血滋阴而下之；中气不足，而便结壅滞者，润导而出之。凡此皆通下之法，但宜酌缓急轻重而用之。若不得法，后来将有难结之患，不但目前之害已也。是以表症不真者不可汗，汗之则亡阳；里症不实者不可下，下之则亡阴。亡阴亦死，亡阳亦死。医固可孟浪乎！凡肿软而不痛者，血瘤也。肿而渐长，不大热而时时牵痛者，气瘤也。微肿不消，后亦成脓，此是寒热所为也。留积日久，寒化为热，以此溃者，必成漏也。
　　○凡察痈疽，以手掩其上，大热而软者，脓成也，宜急针破之。若皮薄者，脓浇也。不甚热者，脓未成也。
　　○结核不消，寒热发渴，面色黄者，已成脓也。
　　○至于脏腑内疽，深藏不见，惟诊脉可知。胃脉，人迎也；沉数，热聚胃口，胃脘痈也。若洪数者，脓已成也。脉沉紧，虽脓未就，已有瘀血也。宜急治之，不尔，则邪内攻而危矣。
　　
　　疮毒已结者，宜补气血，使脓速成。脓成当验其生熟，针而去之。不可用内消之法，以寒凉而成坏症。
　　○小按便痛者，脓浇也。大按方痛者，脓深也。按之不易起者，脓未成也。
　　
　　按之而即起者，脓已成也。脓生而用针，气血既泄，脓反不成。脓热而不针，则腐溃益深，疮口难敛。若疮深而针浅，内脓不出，外血反泄。若疮浅而针深，内脓虽出，良肉受伤。若元气虚弱，必先补而后针。若脓出而反痛，或烦躁呕逆，由胃气亏损也，宜急补之。
　　
　　仙方活命饮
　　
　　治疮肿色赤，壮热　痛，此阳毒也。服此，未成脓者即消，已成脓者即溃，此止痛消毒之圣药也。
　　
　　穿山甲（蛤粉炒黄）　白芷　防风　花粉　赤芍　归尾　乳香　没药　贝母　皂刺甘草（各钱半）　金银花（三钱）　陈皮（二钱）
　　
　　酒煎服。服数剂，未成者自消。若已成而脓溃者，必体虚，难得收效，当速服下方：
　　
　　托里消毒散
　　
　　治疮溃体弱，易于收敛，此标本同治也。
　　
　　人参（随症增减）　黄　（盐水炒）　当归　川芎　白芍（炒）　白朮　茯苓（各一钱）
　　
　　金银花　白芷　甘草　连翘（各六分）
　　
　　水煎服。若溃后而新肉不生，属气虚者，四君子汤为主。属血虚者，四物汤为主。
　　
　　气血俱虚者，十全大补汤为主。并忌寒凉消毒之剂。
　　
　　益气养荣汤
　　
　　治气血亏损，身发肿毒，不论软硬赤白，或不时发热，或溃而不敛。内服数剂，外用隔蒜艾灸二三十壮。溃者贴神异膏。
　　
　　人参　黄　（盐水炒）　当归　川芎　熟地　白芍（炒）　贝母　香附　茯苓　陈皮（各一钱）　白朮（二钱）　柴胡（六分）　甘草　桔梗（各五分）
　　
　　姜水煎服。如口干，加五味子、麦冬。往来寒热，柴胡用一钱，加地骨皮。脓清，倍用人参、黄　。脓多不止，倍用黄　、当归。肌肉迟生，加白蔹、肉桂。
　　
　　秘方托里散
　　
　　治一切疮毒。始终常服，不致内陷。
　　
　　栝蒌（大者一个，捣）　当归　黄　白芍　甘草（各两半）　熟地　花粉金银花　皂刺（炒。各一两）
　　
　　上每味用一半，以酒五茶盅入瓷器内，以纸密封，置锅内久煮，取出待冷，陆续温服。
　　○立斋曰：此方药品平易，消毒之功甚大，且不动脏腑，不伤血气，不问阴阳肿溃，屡用屡效，真仙方也。凡有肿毒，先用隔蒜艾灸。若脉沉实，大小便秘者，失用疏通，而后用此，其功甚捷。若大毒已退，不作脓，或不溃者，更宜此方托里。溃而不敛，及脓清者，方用峻补。
　　
　　托里养荣汤
　　
　　治瘰　流注及一切痈疽不足之症，不作脓，或不溃，或溃后发热，或口渴，或恶寒，饥瘦盗汗，倦卧，不思饮食等症。
　　
　　人参　黄　（蜜炙）　当归　白芍（酒炒）　川芎（各一钱）　白朮（钱半）　熟地（二钱）
　　
　　五味（炒研）　麦冬　甘草（各五分）
　　
　　姜五分，枣二枚，水煎服。
　　
　　参　托里散
　　
　　治疮毒平塌，色暗神倦，其痛不甚，或不知痛痒，此阴毒也。能急补托，可免其毒内攻而危。或腐溃不能收敛，恶寒发热，一切不足之症。
　　
　　人参　黄　（蜜炒）　白朮　当归　熟地　白芍（酒炒）　茯苓　陈皮（各钱半）
　　
　　金银花（三钱）
　　
　　水煎多服。如不效，加干姜（炒）一钱，肉桂钱半。
　　○若脓出而反痛者，气血虚也，八珍汤。如不作脓，不腐溃者，阳气虚也，四君加归　、肉桂。如不生肌，不收敛，脾气虚也，四君加地黄、木香。如恶寒憎寒，阳气虚也，十全大补加姜附。如晡热内热，阴血虚也，四物加参术。如欲呕作呕，胃气虚也，六君加炮姜。如自汗盗汗，五脏虚也，六味丸料加五味子。如食少体倦，脾气虚也，补中益气加茯苓、半夏。如喘促咳嗽，脾肺虚也，前东加麦冬、五味。如欲呕少食，脾胃虚也，人参理中汤。如腹痛泄泻，脾胃虚寒也，附子理中汤。
　　
　　如小腹痞，足膝冷，脾肾虚也，十全大补东加枣皮、山药、肉桂。如泄泻足冷，脾肾虚寒也，前药加桂附。如热渴淋秘，肾虚阴火也，加减八味丸。（即六味丸加肉桂、五味。）观此，即知百病用药之法。
　　
　　济阴汤
　　
　　治疮毒初起，肿毒热渴，脉滑数有力，症属纯阳者。
　　
　　连翘（二钱）　山栀（炒）　黄芩（炒）　黄连（炒）　甘草（各一钱）　白芍（钱半）
　　
　　丹皮（二钱）　金银花（三钱）
　　
　　水煎服。如大便秘，加大黄。
　　
　　抑阳散
　　
　　外治前症属纯阳者。
　　
　　花粉（三两）　姜黄　白芷　赤芍（各一两）
　　
　　共为末，茶调，浓敷患处。内外调治，则热毒自解，瘀滞自散。
　　
　　冲和汤
　　
　　治疮毒似肿非肿，似痛非痛，似溃非溃，脉洪数而无力，属半阴阳者。此因元气虚弱，失于补托所致。
　　
　　人参（少者，用蜜炙黄　三钱代之）　陈皮　生黄　白朮　当归　白芷（各钱半）
　　
　　茯苓　川芎　皂角刺　乳香　没药　金银花　甘草节（各一钱）
　　
　　半水半酒煎服。
　　
　　阴阳散
　　
　　外治前症属半阴半阳者。
　　
　　紫荆皮（炒，五两）　独活（炒，一两）　赤芍（炒）　白芷　石菖蒲（各二两）
　　
　　共为末，葱汁好酒调敷。内外夹治，则气血自和，瘀滞自消。
　　
　　回阳汤
　　
　　治疮毒微肿微痛，或色暗不痛，或坚硬不溃，脉虽洪大，按之微细软弱，属纯阴者。此属脾肾虚寒，或因药亏损元气所致。
　　
　　人参　白朮　黄　（各三钱）　干姜（炮）　附子（制）　甘草（炙）　陈皮　当归（各二钱）
　　
　　柴胡　升麻（各五分）
　　
　　半酒半水煎服。如不应，倍加姜附。
　　
　　抑阴散
　　
　　外治前症属纯阴者。
　　
　　草乌（二两）　南星（煨）　赤芍（炒）　白芷（各一两）　肉桂（五钱）
　　
　　共为末，葱汤调敷，热酒亦可。内外共扶，则脾胃自健，阳气自回也。
　　
　　丹溪曰：敷贴之剂，应酬轻小热症耳。若不辨其阴症、阳症而妄敷寒凉之药，则迷塞腠理，凝滞气血，毒反内攻，而肉反死矣。况元气得寒则不健，瘀血得寒则不散，败肉得寒则不溃，新肉得寒则不生，治者审焉。
　　
　　凡疮疽之痛不一，止之亦异。有因热邪痛者，以凉药止之；有因寒邪痛者，以热剂止之。
　　
　　因风者除其风，因湿者导其湿。燥者润之，塞者通之，虚者补之，实者泻之之类，临机应变，方为上医。有谓乳没可以止痛，究何益哉！
　　
　　降痈散
　　
　　治阳毒痈疽，　肿切痛之甚者。煎剂功缓，用此外敷，散毒止痛立效。
　　
　　薄荷叶　野菊花（连根叶，各一握）　土贝母（半之）　茅根（一握）
　　
　　干者为末，鲜者同贝母捣烂，外将茅根煎浓汤，乘热调敷患处，仍留前汤顿热，不时润于药上，但不用冷，约半日即换之。
　　
　　又方：治疽毒坚顽深固，及结核痰滞等症。
　　
　　脑荷（倍用）　生南星　土贝母　朴硝（等分）　锻石（风化者，倍用）
　　
　　共为末，用盐水调敷患处。脓成留头，经宿干即易之，或炒热摊绢上，隔绢贴之。或用麻油调，或用茅根汤调亦可。若欲止痛速效，加麝香，或冰片少许更妙。
　　
　　槐花酒
　　
　　治肿毒属湿热者，退之神速。惟胃寒之人不可过用。
　　
　　槐花四五两，炒微黄，乘热入酒二三盅，煎十余滚，去渣热服。未成者二三服，已成者一二服，即消。大抵肿毒，先用蒜灸，次服槐花酒以去其毒，胜于托里诸药多多矣。
　　
　　忍冬酒
　　
　　治一切痈疽、肿毒、发背、疔疮、喉痹等症。
　　
　　忍冬藤（一名金银藤，鲜者四五两，干者止用二两，捣碎）　甘草节（一两）
　　
　　水煎就，入酒一盅，再煎数沸，每日二服。外用藤捣烂，入酒少许，敷患处。或用花、用叶，生者捣汁半盅，和热酒半盅温服，更佳。甚者三五服即愈。
　　
　　凡痈疽之毒有浅深，故敛之有迟速，不可早用龙骨、血竭收口之药、恐毒瓦斯未尽，后必复发，为患非轻。若久不合口，其肉白而脓少者，此气血俱虚，不能潮运，而疮口冷涩也。每日用艾叶煎汤，避风热洗，及烧松香烟熏之，或用猪蹄汤洗之，更以神异膏贴之。必须守禁忌，服补药乃愈。
　　
　　神异膏
　　
　　治一切痛疽疮毒，及收口甚效。此疮疡中第一方也。
　　
　　麻油（一斤）　黄丹（三两）　黄　杏仁　元参（各五钱）　蛇脱（三钱）　男发（用半鸡子大一团）
　　
　　蜂房（子多者佳，五钱）
　　
　　先以黄　、杏仁、元参入油煎至将黑，乃入蛇脱、蜂房、乱发煎至焦黑，去渣，徐下黄丹，慢火再煎，滴水成珠为度。
　　
　　凡气血闻香则行，闻臭则逆。况疮本腥臭，又闻臭触则愈甚，宜间用香散之药为妙。
　　
　　万金散
　　
　　治疮疽已溃未溃者，有消毒破瘀之功。
　　
　　栝蒌（一个，打碎）　甘草节（二钱）　没药（一钱，另研）
　　
　　用酒煎前二味，后入没药服。
　　
　　丹溪曰：肿疡内外皆壅，宜以托里表散为主。如欲用大黄，宁无孟浪之非！溃疡内外皆虚，宜以补接为主。如欲用香散，未免虚虚之失。
　　
　　凡痈疽脓溃之后，脉微涩迟缓者，邪气去，而真气将复也，为易愈。若沉细而直者，里虚而欲变症也。若脓血既去，则当脉静身凉，肿消痛息，如伤寒表症之得汗也。若反发热作渴，脉洪数者，此真气虚，而邪气实也，死无疑矣。
　　
　　立斋曰：「疮疡食肉，乃自弃也。疮疡之毒，发于荣气，今反助之，与自弃何异。虽用药施治，亦不能愈。」景岳曰：「惟热症及疔毒阳痈则不可犯。至若荣卫大虚，而毒不能化，肉不能长，凡宜滋、宜补等症，可少食之。若牛肉、鸡、鹅、醇酒，及伤脾助湿等物，所宜忌也。」
　　
　　太乙膏
　　
　　一切疮疡并宜贴之。先用隔蒜艾灸，更服活命饮，（方载前。）以收全功。
　　
　　当归　生地　白芍　元参　大黄（各二两）　甘草（四两）
　　
　　用麻油二斤入砂锅煎药至枯黑，去渣，加黄丹三两再煎，至滴水成珠为度。忌铁。
　　
　　神效当归膏
　　
　　治一切疮疡溃烂，及汤火疼痛等症。
　　
　　当归　生地（各二两）　白蜡（一两）　麻油（六两）
　　
　　先将当归、地黄各一两入油煎黑去渣，又将二味入油煎黑去渣，乃入蜡溶化，候冷搅匀，即成膏矣。用涂患处，以纸盖之。如有死肉，须用利刀修去，去腐生新，其效如神。凡洗拭换膏，须预备即贴之，以新肉畏风故也。此药生肌止痛，补血续筋，故与新肉相宜。
　　○煎膏忌铁，宜用砂锅之类。
　　
　　乌金膏
　　
　　治一切痈疽溃烂。中央肉死，涂之即腐。未死，涂之即生。若初起肿痛，用点数处，则解毒肿消。若瘀肉腐黑，涂之即溃。若毒瓦斯散漫，中黯外赤，不腐不溃，内服大补之剂，中涂三四寸详，至五六日间，中央渐溃、渐脱，内用纯阳之药以接元气，自能收敛。若涂凉药，则毒瓦斯不解，无益而有害也。
　　
　　巴豆不拘多少，去壳，炒黑，研为膏，点肿处或涂瘀肉上，则自消化。或加乳香少许更妙。恶疮顽疮，中有毒根，久不收敛，以少许　其内，即化而愈。或加香油少许，调稀可用。此方简而效，为功不小。
　　
　　加味羌活汤
　　
　　治疮疡肿痛，寒热头痛，身痛脊强，脉浮紧者。初宜疏通表散。
　　
　　羌活　防风　苍朮（各一钱）　白芷　川芎　生地　黄芩　甘草（各钱半）　北细辛（三分）
　　
　　连翘（钱二）　金银花（二钱）
　　
　　姜枣引，热服取汗。如有汗，去苍朮，加白朮。渴者，加葛根、石膏。
　　
　　栝蒌托里散
　　
　　治疮疡毒盛者。未成者消，已成者溃，即溃者敛。
　　
　　栝蒌（一个，杵碎）　忍冬藤　乳香（各一两）　苏木（五钱）　没药（三钱）　甘草（二钱）
　　
　　酒煎，日三服。
　　
　　蜡矾丸
　　
　　治一切痈疽，托里止痛。护脏腑，勿使毒瓦斯内攻。老少皆宜。
　　
　　黄蜡一两，溶开，离火，入生白矾末一两为丸。用熟水日进三服，各四五十丸，至三四两之上，其效自见。或止用白矾末为丸，以葱汤送三钱。三五服后，再服仙方活命饮二剂，诸恶毒自愈。若服金石毒药发疽者，尤效。
　　
　　夺命丹
　　
　　治疔疮发背等大毒，或麻木昏愦，或呕吐、寒热等症。服此者，不起者起，不痛者痛；痛者止，昏者苏；未成者消，已成者溃。乃恶症中之至宝也。
　　
　　蟾酥（酒化）　轻粉　麝香（各五分）　枯矾　寒水石　铜绿　乳香　没药（各一钱）
　　
　　朱砂（三钱）　蜗牛（无亦可）
　　
　　上为细末，酒糊丸，绿豆大。每服二三丸，温酒葱汤下。或用葱白三四寸，病者自嚼烂，吐于手心，包药在内，热酒送下。如人行五里，汗出为效。重者，再服一二丸。或外用一丸入疮孔内，以膏药贴之。
　　
　　宣毒散
　　
　　治痈毒在脏，脉实便秘。若脉虚便调者，不可用。
　　
　　大黄（煨）　白芷（各五钱）
　　
　　水煎服。此乃宣通攻毒之剂，其功最大。
　　
　　雄黄解毒汤
　　
　　治一切疮毒溃烂。先用此洗三次，以后用猪蹄汤。
　　
　　雄黄（一两）　白矾（三两）　寒水石（　，两半）
　　
　　共为末，用滚水二碗乘热入药末一两，洗患处，冷则温热再洗，以神异膏贴之。洗时避风。
　　
　　猪蹄汤
　　
　　亦治前症。
　　
　　白芷　白矾　当归　赤芍　独活　甘草　露蜂房（连子者佳。各五钱）
　　
　　用猪蹄一只，水四碗煮之，去油渣，取清汤，入前药一分，作四分分开，煎十数沸，去渣温洗。恶肉随洗而下，即用前膏贴之。
　　
　　集香散
　　
　　亦治前症。
　　
　　白芷　藿香　茅香　香附　防风　甘草（各三钱）　木香（一钱）
　　
　　用水三碗，煎就去渣，洗患处。
　　○凡血气闻香则行，闻臭则逆。彼疮将尽未尽宜用之。洗后速用膏药贴之，直至收敛为度。忌用生肌之药。
　　
　　乳香定痛散
　　
　　治疮疡溃烂切痛，诸药不效者。
　　
　　乳香　没药（各二钱）　寒水石（　）　滑石（各四钱）　冰片（一分）
　　
　　为细末，敷患处，痛即止。此方乳没性温，佐以寒剂制之，故寒热之痛皆宜。
　　
　　替针丸
　　
　　治脓成不溃者。
　　
　　白丁香（即麻雀屎）　砂　没药　乳香（各一钱）
　　
　　糯米四十粒，先以矿灰拳大一块置碗内，量入水，热气出，以米排入灰中，良久，候米如水晶状，取出用之。如未就，再用灰制。各研末，后和匀收贮。用时，以饭丸麦粒大，用一粒，水湿安疮头上，其脓自出。若附骨疽及紧耍之地，当时针砭，出之为善。（下有单方。）
　　
　　生肌散
　　
　　治疮口不合。
　　
　　木香　轻粉（各二钱）　黄丹（四钱）　枯矾（三钱）
　　
　　共为细末，用猪胆汁拌匀，晒干，再研细，掺患处。
　　○立斋曰：「此方乃解毒去腐搜脓之剂，非竟是生肌药也。盖毒尽则肉自生。尝见患者，每用龙骨、血竭之类以求生肌，殊不知余毒未尽，反生腐烂耳。若此方诚有见也。」
　　
　　又方：治脓止。若生肌时，用鲫鱼去肠，实以羯羊粪，烘焙为末掺之，疮口自敛。
　　
　　桔梗杏仁煎
　　
　　治肺痈，吐脓腥臭，或痰中带血，或胸膈隐痛等证。
　　
　　桔梗　杏仁　甘草（各一钱）　阿胶　金银花　麦冬　百合　夏枯草　连翘（各二钱）
　　
　　贝母（三钱）　枳壳（钱半）　红藤（三钱）
　　
　　水煎服。如火盛兼渴者，加花粉二钱。此症因汗后伤风入于肺，变成疮疽，其脉右寸数而虚者，肺痿也；数而实者，肺痈也；微紧而数者，未有脓也；紧甚而数者，已有脓也。脉短而涩者易治；浮洪而大者难治，面色当白而反赤者，火克金，皆不可治。
　　
　　小青龙汤
　　
　　治肺轻受寒，咳嗽喘急，将成肺痈。先服二剂。
　　
　　麻黄（去节，五分）　桂枝　白芍　甘草（各八分）　干姜（炮，五分）
　　
　　半夏（一钱）　五味（十一粒）
　　
　　水煎，热服。
　　
　　葶苈大枣泻肺汤
　　
　　治咳嗽胸胀，气喘面浮，已成肺痈，继用此方。
　　
　　甜葶苈（炒研，三钱）　大枣（十枚，去核）
　　
　　水煎，先入大枣煎就，去枣，后入葶苈，煎十余沸，食后服。
　　
　　八味排脓汤
　　
　　治肠痈，小腹胀痛，时下脓血，脉滑而数，身肤甲错等证。
　　
　　黄　（炒）　当归（酒拌）　金银花　穿山甲（蛤粉炒）　白芷　防风　连翘　栝蒌（各二钱）
　　
　　水煎服。或为末，每服三钱，蜜汤调下。如脓将尽，去穿山甲、连翘，倍当归，加川芎。
　　
　　神效栝蒌散
　　
　　治乳痈及一切大毒。初起肿痛即消，脓成即溃，脓出即愈。治痈之方甚多，独此方神效。治瘰　尤效。凡属痈毒，皆宜用之。
　　
　　栝蒌（一个，烂研）　当归（酒洗）　甘草（各五钱）　乳香　没药（各一钱）
　　
　　酒煎服。如不能饮酒，加水煎。数剂后，宜服补气血之药。
　　
　　槐花散
　　
　　治肠风脏毒下血。
　　
　　槐花（炒）　熟地　青皮　白朮　荆芥穗　当归身　升麻（各一钱）　川芎（四分）
　　
　　水煎服。或为末，每用三钱，米汤调下。
　　○又方：棕同柏叶烧灰存性，捣饭糊为丸服。
　　
　　痔漏肠红方
　　
　　其效无比。
　　
　　黄连（一两，酒浸阴干）　百草霜（一两，用茅柴烧者佳）　乌梅肉（一两，酒蒸）
　　
　　共捣为丸。如干，加前浸连之酒，每以酒下四五十丸。三日见效，十日全愈。
　　
　　隔纸膏
　　
　　治　疮神效。
　　
　　黄　（研末，五钱）　轻粉　乳香　没药　银朱（各一钱）　血竭（五分）　铜绿（二分）
　　
　　共为细末，真麻油调成膏，摊油纸上，再用油纸一层以针密刺孔，掩膏药上贴之，一日一易其膏。
　　
　　猪脏丸
　　
　　治大便痔漏下血。
　　
　　猪大脏（一条，洗净）　槐花（炒，为末，二两。或用黄连二两为末）　入脏内，两头扎定，瓦器内米醋煮烂，共捣，加糕糊为丸。每服五十丸，米饮下，或当归酒下。
　　
　　（治法详本门）
　　
　　又方：用鲫鱼去肠，以五倍子末填满，　，研末，酒服一钱。
　　
　　用牡蛎粉，茶调服。或用贝母为末服。
　　
　　备拣古来治诸疮毒至简至稳神方于后，以便取用。
　　
　　雄黄（钱半）　杏仁（三十粒，去皮）　轻粉（一钱）　冰片（少许）　共为末，以雄猪胆汁调涂，仙方也。
　　○又方：凡大毒，十日内宜服护心散，使毒瓦斯出外。若内攻，则呕逆不食而危矣。真绿豆粉（二两）　乳香（一两）　灯心末（三钱。先浆之，焙干研末后，以水洗去浆，布滤用）
　　
　　以甘草煎浓汁调一钱服。至一两，则香彻疮口而愈。
　　○又方：毒初起及收敛时，用远志肉，米泔浸，为末，酒调三钱服，以滓敷患处。
　　○又、时行斑疮，一身忽如火伤，决之复起，此恶毒也。以多蜜炒升麻，水煎多服，并以升麻煎水洗之。
　　○疮肿　热大痛：大黄末，醋调敷之。
　　
　　燥即易，数次即退。
　　○痈肿无头：蚕茧烧灰，酒服一枚，即出一头而自破。
　　○大毒湿疮，痛而不痒，黏不得衣被，以菖蒲研末一斗，布席上卧之，覆以被，三五日自愈。
　　○恶疮初起，捣蒜加麻油浓敷，干即易之，救人危急。
　　○诸疮久不瘥者，用鲫鱼烧研，和酱汁涂之。
　　○痈疽不起发，头陷黑黯，不热不痛，服补药不效，用人牙（　）、穿山甲（炙）各二钱为末，以当归、麻黄煎酒，作二次调服，外以姜汁调面敷之。
　　○大毒，用雄鸡冠血涂之。
　　
　　疗肿垂死，菊花一握捣汁，入口即活。冬月采根用，其效如神。
　　○又方：以艾烧灰淋汁，加锻石少许为糊，先将针挑破，至血出，乃点药三遍，其根自拔。
　　○又方：蜜与葱捣烂，先刺破疮头，涂之，一时毒出，以热醋洗之。
　　○又方：刺破疮上，以人粪热封之，干即易，一日除根。
　　○又方：内服十全大补汤，加生黄　五钱，外用蒜切片安疮上，以熟艾灸之，三壮易蒜。或毒重肉木，灸至肉痛方住。少顷再灸，明日又灸，总以数十壮、几百壮为妙。若头上生毒，艾壮宜小。此法最效，百不误一。凡一切恶毒，具宜用此法，即疮溃时亦当用。（此条已详前灸法门。）
　　
　　用初生丝茅针酒煮服之，一针一孔，大奇。
　　○又方：白鸡翅下两边第一毛烧灰酒服，即破。
　　○又方：以麻雀屎，拣两头尖者是雄屎，加芝麻数粒捣敷，即穿。
　　
　　陀僧为末，桐油调贴即愈。
　　
　　贝母、南星等分研末，生姜擦之。
　　○又方：以生姜擦动，醋磨贝母搽涂之。
　　○若白癜风，用白蒺藜六两研为末，每汤水调服二钱。半月白处变红，一月断根神效。
　　○又方：用附子、硫黄为末，姜汁调匀，茄蒂擦之。
　　○又方：水银、轻粉用姜汁擦之。
　　
　　用土茯苓一两，苡仁、银花、防风、木瓜、木通、白鲜皮各二钱，皂荚子四分，一日二服，忌茶、牛、羊一切发物。即前误服劫药，变成痼疾，多服自愈。气虚加沙参、淮药。血虚加当归。有热加芩连。此外不得再加。此方最稳而效，或止用土茯苓四两，皂荚子七个，水煎代茶饮。
　　○外用轻粉、大枫子肉等分为末涂之。
　　○又方：用轻粉一钱，雄黄、朱砂各二钱半，槐花（炒）、龟板（炙）各一两为末，糊丸，每服一钱，日二服，冷茶下，七日愈。
　　○又方：用轻粉、胡桃肉、槐花（炒）红枣肉各二钱，捣为丸，分作三服。一日鸡汤下，二日酒下，三日茶下。五日疮干，七日落痂。
　　○又方：大枫子（烧）和麻油、轻粉研涂，以枫子壳煎汤洗之，效。
　　
　　用醋或猪胆汁磨墨浓涂之。
　　○又方：用灶心土捣蒜和敷之。
　　○又方：鹿角醋磨涂之。
　　○又方：捣大蒜加麻油，浓敷之，干则频易，神效。
　　○又方：用芥菜子、柏叶捣敷。
　　○又方：用木鳖子醋磨涂之。
　　○又方：大黄为末，醋调涂之，干即易。
　　○又方：五倍子醋煮敷之。
　　○又方：马齿苋捣敷。
　　○又方：葛藤烧灰，水调涂之。
　　○又方：芙蓉花或叶或皮捣敷。
　　○又方：肥皂捣烂，加醋敷之。
　　○又方：用藤黄，醋磨频涂。
　　
　　但毒人，用当小心。
　　○又方：用水调牡蛎粉敷之，拔毒而消。
　　
　　用　羊角烧存性，研末，以鸡子清调涂之。
　　
　　用松香末一两，白矾三钱为末，麻油调搽。（有治法详本门。）
　　
　　用母猪粪，黄泥包，　存性，为末。先以米泔洗净，搽之立效。
　　
　　炉甘石（　，醋淬七次）五钱，儿茶钱半研末，麻油调敷。
　　○又方：轻粉掺之，即痂落而愈。
　　○阴头生疮，以蜜煎甘草涂之。
　　○又方：五倍子、花椒皮（炒）各一钱，细辛三分为末，先以葱汤洗净，掺之。（下疳亦用。）○内服槐花蕊一、二升，毒从小便出。（愈时身发红斑一二日无害，永不再发。）
　　
　　未成膜，五倍子（炒）、百草霜等分，共为末，以醋调涂之，立消。
　　
　　用艾灸七、八壮，灸时一痛甚，即易之再灸。
　　○又方：于瘤赘未甚大时，取蜘蛛丝拈成粗线，缠扎其根，数日其丝渐紧，（诸丝日松，蛛丝日紧。）瘤根渐细，屡易之自落，诚奇法也。
　　
　　用炉甘石三钱研细末，以麻油半杯炼熟下之，再炼，将黄色，再下黄丹（研细末）二钱再炼，滴水成珠便止，倾于碗内收贮。用时，以油单纸摊铁器上，下以火烧热，挑膏药于纸上，乘热易开，贴患处。先须以盐茶洗净，中安灯心一根，引脓水下流，然后以膏药贴之。
　　
　　年久顽疮立愈。予用悉效。
　　
　　用大黄、一两（煨），皂角刺一两共为末，酒下，即下毒物如鱼脑。再服再下，如乱发之虫。后服雄黄花蛇丸，名通天再造散。
　　
　　用松脂，少入轻粉细研，先以麻油涂之，次掺药，一日即愈。
　　
　　五倍末，醋调涂之。
　　○又方：用丝瓜藤、根煎水涂之。
　　○又方：用鲫鱼烧灰，和酱涂之。
　　○：又方：用石膏（烧研）二两，黄丹五钱掺之，生肉而愈。
　　
　　此疮生面上耳边，浸淫流水，用　羊须、荆芥、枣肉各二钱烧灰，入轻粉四分再研，麻油调涂，二三衣愈。口吻疮同治。
　　○又方：用鳖甲烧灰掺之，妙。
　　
　　用螃蟹捣烂涂之。
　　○又方：用杉木煎汤洗之，俱效。
　　
　　用穿山甲（五钱）　猪苓（二钱）　并以醋炒，研末，酒服二钱，愈。
　　
　　用硫黄（三钱）　花椒（钱半）　水粉　大枫子肉　木鳖子肉（各钱二分）　共研末，新猪脂捣擦三四次痊。
　　
　　内服下消风汤二剂。
　　
　　消风汤
　　
　　用治干疥极痒，及一切疮肿热疖。
　　
　　赤芍（钱半）　生地（二钱）　荆芥　白芷　银花　羌活　独活　连翘　甘草　防风（各一钱）
　　
　　水煎服。如热燥，加黄柏、苦参。如面上头疮，加川芎、白附各一钱，北细辛三分。
　　
　　立效汤
　　
　　（新）凡遍身疮痛，悉浓汁盈满，服之即脓干，立效。
　　
　　生黄　（三钱）　白朮（钱半）　当归身（二钱）　小川芎（五分）　白芷　苍朮（各钱二分）
　　
　　净银花（钱半）　茯苓　甘草（各一钱）　车前子（去壳，八分）
　　
　　痛甚，加生地二钱。称足分量，水煎服。大疮悉愈。或小者复出，多服断根。
　　
　　凡小儿至热天，遍身砂核，痒燥不安，甚则三粒五粒，变成热疖。用赤芍大黄黄柏苦参（各二钱）　连翘　荆芥　银花　甘草（各一钱）　苍朮（钱半）　羌活　独活　黄芩（各钱二分）
　　
　　共研末，每用二钱，蒸浓水半杯，乘热遍涂三、四次即愈。甚则加黄连钱半更效。此予屡试之方也，用之最妙，亦慈幼之一端也。
　　
　　用青矾为末掺之，即化为水。
　　
　　用酸石榴皮蘸明矾末擦之。若用醋，虫即沉下。
　　
　　凡痈疽大毒，速用真绿豆粉（一两）　乳香（五钱）　灯心（用浆焙干，研末，水法去浆。二钱）
　　
　　以生甘草煎浓汁，调一钱服，至一两，香彻疮口而愈。否则毒内攻，或不食而呕，则危矣。
　　
　　用陈锻石研末搽之，即愈。
　　
　　用蚕豆壳烧灰，水调涂之。
　　
　　用硼砂、炉甘石、银殊、白蜡各四分为末，忌铁。以麻油半小杯入药熬化，待冷涂之，即愈。然后于囊下逢中，烧桐油灯火，一路三壮，断根。
　　○又方：用柴胡、当归、车前子、木通、胆草、黄芩、甘草、泽泻、栀仁各钱半，水煎服。后以本滓加黄连、黄柏各一钱，牡蛎粉二钱，煎水洗，随用凤凰壳（即抱鸡出雏蛋壳。）一钱，冰片一分，大古勇、青黛各二分，轻粉八厘共研末，擦三次立愈。屡试屡验。
　　○又方：蛇床子五钱，生白矾三钱，煎水洗后，用黄丹、枯矾、生牡蛎共为末擦之。
　　○又方：胡椒煎汤洗之。
　　○阴湿诸疮，用蛇床子二两，朴硝一两煎水洗。
　　
　　陀僧（三钱）　水粉　花椒（各钱半）　海螵蛸（一钱）　硫黄（三钱）　共为末，以生姜蘸药擦患处，三次愈。但先用连翘去间四钱，酒煎服，断根。
　　
　　栀子仁研末，蜜调涂之。
　　○又方：大黄研末，蜜调涂之。
　　○又方：杉树皮烧灰，鸡子白调涂之。
　　○又方：丝瓜叶捣敷。无生叶，用干叶研末，蜜调涂之。
　　○又方：绿豆擂浓浆涂之。
　　○又方：井底泥敷之。
　　○又方：石膏末敷之。
　　○又方：生桐油调人中白敷之。
　　
　　用刘寄奴草捣敷，止血立愈。
　　○又方：不拘柴烧枯炭，研末，乘热深擦之，血止不痛。忌水浸洗。但面上勿用，恐有黑印。
　　○又方：嚼三七敷之。再嚼一钱，米汤下，有瘀血即化。
　　○跌打瘀血积痛，大黄（一两，酒蒸）　杏仁（七粒去皮）　鸡鸣时服之，血下即痊。外红紫肿痛，大黄末，姜汁调涂妙。
　　○打扑瘀痕，水调半夏末敷之。
　　○跌闪出骨，蚕砂（四两）　绿豆粉（四两，俱炒）　枯矾（二钱）　为末，醋调敷之，包定，日换一次。
　　
　　忌孕妇见之，三次愈。
　　○又方：骨碎、生蟹捣，冲酒服。外以滓敷之，扎定，少倾细听，骨接有声，神妙。
　　○……○止血合口，用五月五日取金樱子、桑叶、苎叶捣饼阴干，用时研末敷之。名军中一捻箭。
　　○凡跌打痛肿，用葱和蜜捣敷，立效。（饮童便妙。）○跌打损伤垂危者，用蚯蚓煎酒服，神效。
　　
　　遍身瘙痒，或生瘾疹，此血热，或血虚以生风也。用上消风汤，或加黄连。如老人妇人，加当归、白芍。如身热，加青蒿。
　　○又方：用苦参为末，皂荚煎浓汁，丸服。
　　○又方：以锻石醋和涂之，随手即消。
　　
　　人乳、桐油等分，和匀，以鹅翎扫涂，神效。
　　
　　用生姜、陈酒糟各一斤同捣烂，罨伤处。
　　
　　小儿头面患疮，脓汁作痒，痂浓不落。用松香、枯矾、官粉、黄丹等分为末，麻油调敷。
　　
　　若作痒出水，水到即溃者，用绿豆、松香为末，麻油调敷。
　　○又方：以益元散加枯矾少半，以庇油调敷大妙。内服荆黄败毒散二服。
　　
　　用铜绿末敷。
　　○又方：用枯矾、黄丹掺之。
　　
　　人有久苦床箦者，身上骨高处，或磨去皮，或磨去肉，实在有不安于睡者，只得浓铺絮褥，亦觉无益。余有一法，床上之草要四、五寸浓，将于睡患之处排开二寸阔，上面仍旧安席安褥，将患处恰安空阔席草坑上，自觉相宜。即无病瘦人，有骨高处，亦如此睡法最妙。
　　卷二十　痘科
　　痘科
　　夫痘疮者，天疮也。其胎毒内藏，一因时气触动其毒，传染相似，故谓之天疮。调治得法，百无一失矣。此证关系甚重，不可不明晰也。古来治法，有各执一见，不如因人之虚实，随症施治为妙。
　　
　　经曰：「疮疡属心火」，宜以寒凉治也。若痘疮则不然。毒伏五脏，全赖气血送毒外出。
　　
　　气血足，运化而成脓，收结而成痂，始终无虞。若气血不足，当随时调补，不得少疏少缓，若稍失治，则不及矣。
　　
　　古用犀角地黄汤，泻心火以解毒。不知痘疮正借火以运用阴血而成功耳。若无火，则血凝滞不行，何以成脓而结痴乎？倘血气与毒瓦斯俱盛者，脉必洪数，痘初出，即带紫黑，或既出，而稠密红紫。内症则烦闷燥渴，小便赤，大便秘，此属实热，宜用清凉以解毒，量入酒炒大黄微利之可也。若毒瓦斯盛而血气衰者，于解毒药中加归、　、参术，以活血养气，乃为顾本良工。
　　
　　痘疹发热，大抵初时与伤寒相似，然伤寒之邪，由表而入，治宜发散；痘疹之毒，由果而出，治宜宣托。疑似之间，观心窝有红色，耳后有红筋，目中含泪，或身热，乎指皆热，惟中指独冷，男左女右，知是痘也。
　　
　　凡初看痘，以油纸拈照其颗粒，次以手摸其面颊，如红色随手转白，随白轻红；更看耳后筋红，而无紫色者，谓之血活，其痘必顺。复察脉息，握小儿之手，而单以拇指诊之，发热之脉必滑数，但微见滑数有神，而不失和缓之气者，其痘必轻而少。若滑数加倍，而不弦不燥者，其痘必多而重，尚亦无害。若滑数之甚，又兼弦燥无神，而全无和缓之气者，其痘必甚而危。此可以预知吉凶之真谛也。再看形色，其证更明。形属气之充，色属血之华，故形贵尖圆起发。若痘皮浓硬而平塌者，凶；色贵光明润泽，根窠红活，而惨黯昏黑者，凶。
　　
　　然形有起发，而或致变者，由血不红活故耳。然血以红活为贵，而犹有圈红、　红、铺红之别。圈红者，一线淡红，紧附于根下，而无散漫之势，吉之兆也。　红者，血虽以附，而色不聚，险之兆也。铺红者，痘色与肉不分界限，平铺散漫，凶之兆也。盖根窠者血之基，脓者血之成，故六日以前，专看根窠，若无极窠，必不成脓。六日以后，专看脓色，若脓少色枯，必不结痂，其变幻有不可测者矣。医者宜详察之，庶无遗患。
　　
　　以后治痘初热数日内方论：
　　
　　加味升葛汤
　　
　　治小儿体热壮旺者，用此升发，即外感亦效。
　　
　　干葛（一钱）　升麻（八分）　赤芍（六分）　甘草　桔梗　防风（各四分）　苏叶　小川芎（各五分）
　　
　　山楂肉（八分）　牛蒡子（炒研，四分）　生姜（五分）
　　
　　水煎，热服，覆取微汗，汗后切忌风寒、盐，荤。
　　
　　加味参苏饮
　　
　　治小儿体热怯弱者，用此升托，即外感无妨。
　　
　　人参（三分，少者或以山药三钱炒黄代之）　川芎　桔梗　前胡　陈皮　甘草茯苓（各五分）　干葛（八分）　半夏（四分）　牛蒡子（炒研，四分）　山楂肉（六分）　生姜（五分）
　　
　　水煎，热服，覆取微汗，汗后切忌风寒、盐、荤。如汗后热不退，姑少待之，切不可用黄芩、柴胡等清解之剂。此时若误用一服，解虚其表，后即补助，浆亦不行，凶患莫测。若既见红点，再用升葛，则痘必枯焦而痒塌矣。盖痘疮以里为根，以表为基，根基稳固，庶中后无虞。
　　
　　败毒和中散
　　
　　治小儿痘疮，服前方微汗后，热甚烦躁、口渴、妄语等症。
　　
　　连翘　牛蒡子　黄连（酒炒。各七分）　枳壳（八分）　防风　前胡　木通（各五分）
　　
　　荆芥　紫草茸（酒浸）　蝉蜕（去头足）　升麻　小川芎　甘草（各四分）　麦冬（八分）
　　
　　水煎服。人大加倍。如大便秘涩者，加大黄（酒炒）一钱微利之。不秘者勿用。如腹痛腰痛者，此毒瓦斯诚重。痘毒出外，其痛自止，切不可用纯凉，以阻遏其毒出之势，而使之内攻也。亦用此汤治之自愈。
　　
　　腹痛
　　
　　升消平胃散
　　
　　治痘发热之时，有偶感风寒，饮食停滞，以致腹痛吐泻。
　　
　　川芎　香附（炒）　苍朮　紫苏　浓朴（姜炒。各七分）　藿香（梗连叶而香者真，研）
　　
　　砂仁　白芷　陈皮（去白。各五分）　麦芽（六分）　山楂（八分）　甘草（三分）
　　
　　水煎，热服。
　　
　　要知停食腹痛与毒瓦斯腹痛不同。停食痛者多急，疾在脐上，面白唇淡，手足冷；毒瓦斯痛者，稍延缓，有作有止，在脐下，或连腰痛，面红唇紫，手足不冷。须辨明，方可用药。
　　
　　吐泻
　　
　　参砂和胃散
　　
　　治胃虚寒不食，或食即吐，面白唇淡，精神倦怠等症。
　　
　　人参　砂仁　半夏（各六分）　白朮　茯苓（各一钱）　藿香　陈皮　甘草（炙。各五分）
　　
　　煨姜去皮一钱同煎。
　　
　　术苓调脾散
　　
　　治脾气虚弱，饮食不化而泄泻者。
　　
　　白朮　茯苓（各一钱三分）　白扁豆（姜汁浸，去皮炒，八分）　白芍（酒炒，八分）
　　
　　甘草（炙）　神曲（炒。各五分）　砂仁　香附　浓朴（姜炒。各四分）
　　
　　煨姜、红枣引。
　　
　　有毒瓦斯从吐泻而发泄者，吐则有声，泄则色黄甚臭，胸腹不痛，神气不倦，或四五次即止者，此为顺候，不必治。若虚寒者则异是。
　　
　　惊搐
　　
　　清解散
　　
　　治痘发热二三日，毒瓦斯壅盛于内，不得骤发于外，面赤唇紫，口气粗，手足热，脉浮数，而惊搐狂躁者。
　　
　　防风　荆芥　蝉蜕　桔梗　小川芎（各六分）　前胡　干葛　升麻（各七分）　黄芩黄连（俱酒炒。各八分）　紫草　牛蒡子　木通（各六分）　连翘　山楂肉（各八分）　甘草（四分）
　　
　　生姜五分同煎，温服。
　　
　　苏解散
　　
　　治痘毒本盛，外为风寒所束，鼻塞声重，脉浮数而惊搐狂躁者。
　　
　　即前方去芩连，加紫苏、白芷、羌活各五分。
　　
　　生姜六分引。然此症多在寒冷之月，或不谨避风寒者然后有之。
　　
　　温中益气汤
　　
　　治痘前虚弱，三四日内送毒瓦斯不出，惊搐狂躁，或痘影淡白者，用此托之。
　　
　　人参　白朮（各五分）　生黄　（一钱）　当归身　茯苓（各八分）　甘草（炙）　川芎白芷　防风（各五分）　南木香　肉桂（各三分）　山楂肉（七分）
　　
　　生姜五分，大枣二枚（去核）同煎。一服中病即止。
　　
　　凡痘发热二三日内，全无痘影，而发惊搐。此毒盛未曾宣发所致，勿作惊治。若用寒凉，阻遏毒瓦斯不得外出，逼之内攻，须臾告变。宜用前照证宣发，痘出而惊自止矣。
　　
　　凡发热三四日和缓，神爽食常，出痘必少。若已见痘，尖圆红活，渐渐长大，此为毒轻，痘少无疑矣。若热轻而嗜卧，不思饮食；或痘影淡白，点粒不明，勿谓痘轻，亦是血气虚弱，送毒不出也，急用温中益气汤托之。甚者速服二三剂，痘始出齐而自多。若因安静而不急托，延至五六日，毒瓦斯内攻而不可救矣。（温中益气汤方在上。）
　　
　　凡治痘于五六日之内，急于逐毒，不可解毒。实热者，宣发其毒以出外。虚寒者，补助气血，以逐毒出外。
　　
　　调元化毒汤
　　
　　治痘出稠密，或干枯而紫黑者，或成片而不分颗粒者，属气血凝滞。急宜活血养气，以送毒出外也。
　　
　　生黄　（八分）　人参　白芍（酒炒）　紫草茸　当归（各六分）　牛蒡子　连翘（各七分）
　　
　　黄芩　黄连（酒炒。各八分）　防风　桔梗　荆芥　前胡　木通（各五分）　红花（酒炒，三分）
　　
　　生地（酒浸）　甘草（各四分）　蝉蜕（四分）　山楂肉（八分）
　　
　　生姜三分，水煎，温服。如腹痛，去参　，加枳壳（炒）八分。如大便久秘，加大黄一钱五分（酒炒）微利之，去参　。如血气与毒瓦斯俱旺，而脉洪数者，归芍减一分，去参　。如身热，大便燥，而出不快者，去参　，加小川芎一钱。
　　
　　平和汤
　　
　　治邪秽所触，伏陷而出不快者，其痘必痒。
　　
　　人参　当归　桔梗　白芍　紫苏　黄　（各六分）　防风　白芷　甘草（各五分）
　　
　　肉桂　沉香　檀香　乳香　藿香（各三分）
　　
　　生姜一片，水煎服。外以苍朮、红枣、沉檀等烧烟以辟其秽。
　　
　　姜附汤
　　
　　治痘正出时，为风邪所袭，忽然传风，眼目直视，牙关紧者，勿用驱风峻药。
　　
　　白附子　老生姜（捣碎。各二钱）
　　
　　浓煎汤，灌下一二酒杯，出微汗即愈。
　　
　　凡脚心有痘，则知出齐。若稀少者，不必拘此，以身不热为出齐。
　　
　　凡痘出齐，而身不热，方可食猪肉。若热未退，而食肉以助邪火，必成大患。怯弱者，当起胀时，可食鸡，以助行浆。壮旺者忌之。至于诸鱼、牛、羊，痘家最忌。
　　
　　以后治痘成脓数日内方论：凡痘见三日后，身和神爽，颗粒圆润，根脚红活，胸背稀疏，饮食如常，二便不涩，此顺候也。不必服药，但节饮食，避风寒，防秽气而已。
　　
　　凡痘出齐后，总要脓浆满顶，方保无虞。盖痘之生死，判于脓之有无。有脓则毒从外散而生，无脓则毒留内攻而死，此际稍忽，后不及矣。
　　
　　凡人之气血流畅，则毒化为脓。脓之不成，其病有二：毒瓦斯炽盛，则血燥而凝，故不能运化而成脓：元气虚弱，则血寒而缩，亦不能运化而成脓。二者当分别治之，毫不可混。
　　
　　清毒活血汤
　　
　　治毒盛血燥，不能成脓，及数日不大便，或紫黑焦枯而顶陷等证。
　　
　　紫草茸　当归　前胡　牛蒡子　木通（各六分）　黄芩（酒炒）　生地　白芍　连翘　桔梗　黄连（酒炒。各七分）　甘草　人参（各四分）　山楂肉　生　（各八分）
　　
　　生姜三分引。如烦躁者，去参　，加麦冬、花粉（酒炒）各八分。如稠密红紫，而顶陷者，服之立起。若甚而黑陷，受毒最深，虽用之无益。
　　
　　参归鹿茸汤
　　
　　治气血两虚，脓不充满，白陷、灰陷等证。
　　
　　鹿茸（酒涂炙，三钱）　蜜　（钱半）　当归　人参（各一钱三分）　炙草（六分）
　　
　　生姜（五分）　龙眼肉（三枚）
　　
　　煎浓，入好酒合服。如手足冷，加木香三分，丁香、肉桂各五分。如寒战切牙者，肉桂加倍，附子八分。如泄泻者，加白朮、白芍（酒炒）各一钱，木香（煨）、丁香各三分。
　　
　　参归补益汤
　　
　　（新）　治症同上。
　　
　　人参（无者，或以山药三钱炒黄代之）　蜜　（二三钱）　当归身（二钱）　白芍（酒炒，钱半）
　　
　　大川芎（八分）　肉桂（七分）　山楂肉（六分）　熟地（二三钱）
　　
　　或加糯米、人乳（泄者不用。）好酒合服。如气虚痒塌不起，如穿山甲土炒六分，或加白芷。如血热红紫不起，加紫草钱半。如胃气虚寒多呕者，加干姜炒用一钱，或加丁香四分。
　　
　　如元气大虚，寒战切牙，去白芍，加附子钱半，干姜炒用一钱。如泄泻，加白朮钱半，肉豆蔻一钱。
　　○但凡浆不足不脓者，宜如此补之。若不补足，后难收结。黄　宜生用，不必加减。
　　
　　有痘密色白，根无红晕，而顶陷者，名白陷。甚则转而为灰陷。此气血虚寒，亦宜用此二汤。
　　
　　参　汤
　　
　　治痘气虚不能统血，故血泛溢而上　气位，变成血　，而不成脓。若失治，则气愈虚，而为血陷，皆宜用此。
　　
　　人参　蜜　（钱半）　炙草　肉桂（各八分）　生姜（五分）
　　
　　温服。
　　○血陷与紫陷相类，但血陷虽红而不紫。紫陷属热，气粗身热，宜作实治；血陷属虚，气少身凉，宜用温补。
　　
　　参麦清补汤
　　
　　治痘密毒重；又气血虚弱，津液枯竭，不能制火，以致烦渴、咽痛、鼻血、难用大补者。
　　
　　人参　麦冬（酒炒，一钱二分）　花粉（酒蒸）　生　（各一钱）　前胡　牛蒡子（炒。各五分）
　　
　　生甘草　炙甘草　红花（酒洗）　桔梗（各三分）　白芍（酒炒）　白芍（生用）　生地（各四分）
　　
　　当归（一钱）　大川芎　山楂肉（各五分）　生姜（一片）　龙眼肉（三枚）
　　
　　温服。遇此症，此药频服。
　　
　　此症原因气血不能胜毒瓦斯而然。若见其多热之候，率用犀角地黄汤之类凉血清火，愈损气血，决无生理。
　　
　　吐泻（各有二端）　兼大便秘塞、身凉出汗
　　
　　栀莲二陈汤
　　
　　治吐酸苦而有声，吐后反快者，此毒火上腾也。
　　
　　黄连（姜汁炒）　栀子（姜汁炮。各五分）　茯苓　半夏（姜水炒。各五分）
　　
　　陈皮　甘草（炙。各三分）　生姜（四分）
　　
　　同煎，缓服。吐止即勿服。
　　
　　参砂和胃散（方见上）　治吐有物无声，不酸不苦，吐讫困倦，不思饮食，此胃气虚也。宜用温补，以痘色淡白而不红者。
　　
　　加味四苓散
　　
　　治痘色红紫，大便热泄而燥黄，小便赤涩，此毒瓦斯奔越也。
　　
　　猪苓　木通（各八分）　泽泻　赤苓（各七分）　黄连　黄芩（炒）　车前子（去壳略炒）
　　
　　牛蒡子（各五分）　灯心（八分）
　　
　　同煎，食前服。
　　
　　参术散
　　
　　治痘色淡白，脾胃虚寒，大便泄，而青白滑利不止者。
　　
　　白朮（一两）　人参（少者，用山药炒黄五钱代之）　茯苓　砂仁（炒）　甘草（去炙）
　　
　　薏苡仁（炒）　白莲子（去心炒）　神曲（炒）　山楂肉（各五钱）　肉豆蔻（面包煨，捶去油）
　　
　　诃子（煨，取肉）　广陈皮（各四钱）　南木香（三钱）
　　
　　共研末，每用二钱，米汤调服。儿有不肯服者，入稀粥内和服亦可。
　　
　　七味豆蔻丸
　　
　　治痘虚泄不止，服参术散，并兼服此丸为妙。
　　
　　白豆蔻（去壳，微炒）　诃子（煨。取肉）　砂仁　南木香　白龙骨（　。各五钱）
　　
　　赤石脂（　，七钱）　枯白矾（四钱）
　　
　　共研细末，面糊为丸，绿豆大，每用米汤下三十丸。儿有不肯服者，将丸研碎，入粥内服之亦可。
　　
　　加减清毒活血汤
　　
　　治痘起胀灌脓时，或六七日不大便而塞闷作乱者，此毒盛而秘也。
　　
　　紫草　当归（各二钱）　前胡　牛蒡子（各六分）　生地　白芍　连翘　桔梗（各五分）
　　
　　黄芩　黄连（各酒炒，七分）　甘草（四分）　山楂肉（八分）　怀牛膝（二钱）
　　
　　煎就，入生蜜半酒杯服之。如不通，加酒炒大黄三钱微利之。如仍不通，用猪胆汁灌入谷道中，即通。终不可用芒硝、生大黄大下之，恐下后生变也。
　　
　　归　汤
　　
　　治身凉自汗，属气虚也。
　　
　　当归身（五钱）　黄　（蜜炒，三钱）　枣仁（炒研，二钱）
　　
　　水煎服。
　　
　　甘桔化毒汤
　　
　　治痘灌脓之时，喉肿生疮。
　　
　　甘草　桔梗　射干　黄连（酒炒）　牛蒡子（炒。各钱半）
　　
　　水煎，入竹沥服。
　　
　　益元散
　　
　　治痘溃烂。
　　
　　滑石（二两）　甘草（五钱）
　　
　　共为末，蜜水调敷。
　　
　　四圣化毒汤
　　
　　治痘脓成而忽然痒者，此热则生风，其人必气血俱实。
　　
　　木通　归尾　赤芍　防风（各二钱）　肉桂（五分）
　　
　　水煎服。
　　
　　参　实表汤
　　
　　治元气素弱而痘痒者，此危症也，宜补剂加去风药。
　　
　　黄　（蜜炒，一钱五分）　人参　甘草　肉桂　防风　白芷（各八分）　当归（一二钱）
　　
　　川芎　桔梗　浓朴（各六分）　南木香（三分）
　　
　　或加荆芥、姜蚕各五分，生姜四分，同煎服。如有触犯秽气而痒者，悉用红枣，或苍朮，或茶叶，烧烟熏之。外用绢袋裹小儿之手，免至搔破。或先有破者，若复脓成结痂，可保无虞。
　　○外以荆芥扎一大指大，点燃，于痒处点之。患者自以为妙。
　　
　　宁神汤
　　
　　（新）　治痘成浆之时，气血外出，自心舍空虚，神无所依，或昏睡不醒，口中喃喃，狂言如祟等证。此亦常病，勿作慢惊施治。
　　
　　人参　当归　熟地（各二钱）　茯神　石菖蒲（各一钱）　枣仁（炒研，八分）　远志（六分）
　　
　　炙草（五分）
　　
　　共为末，猪心血和为丸，辰砂水飞为衣，灯心汤下。
　　
　　以后治痘收靥数日内方论：凡痘出八九日，脓浆充满，颜色苍蜡者，上也。若无他症，不必服药。
　　
　　养胃开痰汤
　　
　　治痘脓少，至收结时，或身倦食少，痰液壅塞等证。
　　
　　人参（或以山药炒黄三钱代之）　白朮（钱半）　甘草（炙，一钱）　茯苓　半夏（各钱三分）
　　
　　白莲肉（去心炒）　山楂肉（各八分）　陈皮（去白）　桔梗（各五分）　生姜（七分）
　　
　　同煎，温服。如口渴，去半夏，加麦冬八分，北五味（研）九粒。吐逆者，加藿香、砂仁各四分。
　　
　　灌脓时，忌用朮、苓、半夏，恐其燥也。至此际可用。
　　
　　建中汤
　　
　　治痘收时，寒战切牙者，此真气外发而内虚寒也。
　　
　　人参　黄　（蜜炙，三钱）　白朮（钱半）　当归身（八钱）　大川芎（八分）　附子　干姜（炒微黑）
　　
　　肉桂　炙草（各一钱）　丁香（五分）　生姜（七分）
　　
　　温服。有谓此证属热者，必有实证实脉，方可用凉。此不轻见，不得误用。
　　
　　温表调中汤
　　
　　治痘当收结时，身凉肢冷，不能蒸热回浆，当靥不靥，此虚寒也，宜补气血，而助之收结。
　　
　　即前方加茯苓一钱，白芷、防风各八分。
　　
　　清表解毒汤
　　
　　治痘发热熏蒸，而当靥不靥者，毒未解也。
　　
　　地骨皮　麦冬　花粉（酒炒。各八分）　牛蒡子　连翘　当归（各六分）　猪苓　泽泻黄芩（酒炒）　木通　甘草（各五分）
　　
　　水煎，温服。有用砂糖半酒杯，开水调服，能令热退痘收，亦好。但毒盛者不效。
　　
　　消毒散血汤
　　
　　治靥时腹痛，着在中脘，此热毒凝滞瘀血作痛也。
　　
　　牛蒡　白芍（生用）　桃仁（炒，去尖，研烂）　大黄（酒炒。各一钱）　红花（三分，酒洗）
　　
　　乳香　没药（研末。各五分）
　　
　　药煎就，将此二味投入，温服。若宿食腹痛，须用消导。
　　
　　大连翘饮
　　
　　治痘结痂后，遍身大热，二便秘赤，余毒盛也。或身上有一处更热甚者，即发痈也。速服多服，待热退身凉方为内消。
　　
　　连翘　牛蒡子　柴胡　当归　赤芍　防风（各八分）　木通　车前子　荆芥　黄芩　山栀（俱酒炒）　滑石　甘草　蝉蜕（各六分）
　　
　　生姜五分引。如大便秘者，加大黄（酒炒）钱半。如此时忽头项痛者，是余毒上攻也，必注于目。亦用前方，去木通、车前、滑石，加升麻、桔梗、川芎、薄荷各五分。服数剂以解上攻之毒，庶免目患。
　　
　　补中益气汤
　　
　　治痘后头热，五心热，精神困倦，不思饮食，瘢白便利，津液少而烦渴等证。皆属亏虚，不可稍用一毫寒凉。
　　
　　人参　黄　（蜜炒）　白朮　当归（各一钱）　升麻（盐水炒）　柴胡（酒炒。各三分）
　　
　　川芎　陈皮　甘草（各四分）
　　
　　姜枣引。如渴者，加麦冬一钱，北五味九粒。
　　
　　以后统治痘症方论：凡痘疮有重出者，于原无痘处复出一层，如初出之状，亦渐起发灌脓，此余毒未尽。赖里气充实，毒不得入，故犹出于表，得其人能食，而大便坚，亦不足虑。如虚弱者，宜用十全大补汤之类温补之，不得再解毒也。
　　○十全大补汤即四君、四物加蜜　、肉桂。
　　
　　凡痘颗粒不明，彼此相串，皮肿肉浮，或于本痘四旁旋出小痘，攒聚长大，渐成一块，此候最险。宜用快斑汤合六味消毒饮以解其毒。
　　
　　快斑汤
　　
　　治痘起发迟缓。
　　
　　人参（五分）　当归　防风　木通（各一钱）　甘草（三分）　木香　紫草　蝉蜕（各二分）
　　
　　六味消毒饮
　　
　　解痘毒。
　　
　　牛蒡子　连翘　甘草　升麻　紫草　山豆根（各一钱）
　　
　　凡贼痘于齐出之后，其中有独红、独大，摸之皮软而不碍手者，此贼痘也。过三日之外，必变水泡。或甚而变紫黑泡，危症也。急用六气煎，加紫草、红花、蝉蜕解之。或用灯草、木通煎汤，调益元散，利去心经之热，而红自退。
　　○如已成水泡，用保元汤，倍加四苓散利之，此秘法也。不然，则通身擦破，臭烂而死。
　　
　　六气煎
　　
　　治痘疮气虚，倒陷痒塌，合下方治贼痘。
　　
　　黄　（蜜炙）　肉桂　人参　白朮　当归　炙草（各钱半）　加紫草、红花、蝉蜕。
　　
　　益元散
　　
　　利小水。
　　
　　滑石（六两）　甘草（一两）
　　
　　共研细末，上药调服三钱。
　　
　　保元汤
　　
　　治痘前后一切虚症。
　　
　　人参　黄　（蜜炙，一二三钱）　炙草（一钱。）
　　
　　四苓散
　　
　　治一切湿症，从小便出。
　　
　　猪苓　茯苓　泽泻　木通
　　
　　元参升麻汤
　　
　　治痘疮游火变斑疹红点而无头粒者，或变红赤成片，如云头突起而为丹者。
　　
　　元参　升麻（各二钱）　甘草（八分）　防风　荆芥　牛蒡子（各六分）
　　
　　水煎服。
　　
　　凡痘有夹麻疹而出者，用前方加桔梗、黄芩（酒炒）各六分，令麻疹先退，而痘自起发。
　　
　　复元大补汤
　　
　　治痘疮二三日细小，四五日渐大，六七日脚阔顶陷，色白如豆壳者，名曰倒陷。此气血大虚，而浆不行也。
　　
　　人参　黄　（蜜炙，钱半）　当归（一钱三分）　炙草（八分）　肉桂　白朮　川芎（各八分）
　　
　　南木香（四分）
　　
　　大便溏泄者，兼用参术散（方见前。）频服可疗。
　　
　　凡痘有痛者，其症属实，此为吉兆。用生白芍为细末，酒调下一钱五分，立止。甚者，不过二服。
　　
　　参归大补汤
　　
　　治痘出齐后，头面肿胀，而痘不胀者。此气血虚弱，不能收摄毒瓦斯以成脓，故其毒散漫，妄行肉分也。
　　
　　人参　当归　黄　（蜜炙。各一钱二分）　川芎　桔梗　山楂肉　炙草（各八分）　防风白芷　浓朴（姜炒）　紫草茸（各六分）　南木香（三分）
　　
　　姜引。
　　
　　四圣膏
　　
　　治痘出齐后，其间有紫黑胀硬，独大而无根晕者，痘疔也。
　　
　　珍珠　碗豆　乱发（三者各烧灰存性。等分）　冰片（少许）
　　
　　用油胭脂调成膏，先将银簪拨开疔口，将药填于疮内，即转红活。或用雄黄研细末，以胭脂浓浸水，调点疔上，亦化而为痘。
　　
　　败毒生肌散
　　
　　治痘收结后，仍作热，臭烂出脓水者。
　　
　　地骨皮　黄连（炒）　黄柏（炒）　五倍子　生甘草等分为末，干掺之。其不愈者，因毒未净，仍服大连翘饮（方见上。）解之。或有毒水流处而随烂者，用出蚕蛾绵茧，以生明矾末填在内，烧令汁尽，为末掺之。
　　
　　清肺汤
　　
　　治鼻出血，乃毒瓦斯上冲于肺以外泄也，清之自止。
　　
　　花粉（酒炒）　麦冬　天冬（俱酒炒）　甘草　桔梗　当归（各八分）　白芍（浸炒）
　　
　　又生白芍（酒浸）　丹皮（酒浸）
　　
　　知母（蜜炒。各六分）　生姜（一片）
　　
　　煎就，调发灰一钱服。或用发灰二钱，童便七分，酒三分，调服立止。轻者，只用发灰吹鼻亦止。
　　○此证及咽喉口舌等病，切不可峻用寒凉，如犀角、生地、生三黄之类，冰伏其血，为害不小。
　　
　　凡痘有水泡无脓者，此属气血两虚，宜用十全大补汤或用参归补益汤。（方俱见上。）
　　
　　如脓泡与水泡相半者，即十分中有三分脓泡者，犹有生意。若遍身水泡，全无脓浆，则危矣。
　　
　　倘胃气好，饮食如常，亦可望生。但恐毒瓦斯未散，须防发痈。
　　
　　凡痘有失音者，或痘稠密，气喉有痘，碍道而音哑也。外痘靥，内痘亦收，自声亮而不必治也。若痘色虚陷，灰白而音哑者，乃气血不足，送毒不出，毒留于肺，肺气受伤，以致失音。宜参麦清补汤，（方见上。）兼服下方，方可救全。
　　
　　千金内托散
　　
　　治一切气血不足，以致毒留于中，变证不一。
　　
　　人参　归身　黄　（蜜炙。各钱半）　白芍（酒炒）　大川芎（各六分）　肉桂　炙草　山楂肉（各五分）　南木香　防风　白芷　浓朴（姜炒。各三分）
　　
　　生姜引，龙眼肉三个同煎，入好酒和服。
　　
　　清毒拨翳汤
　　
　　治痘后目赤肿痛不能开者，或翳膜遮蔽不能视者，此宜从容调治，不可用寒凉以伤元气也。
　　
　　当归　花粉（酒蒸）　牛蒡子　草决明　桔梗　甘草　刺蒺藜（各五分）　菊花　密蒙花　谷精草川木贼　干葛　川芎　羌活　柴胡　防风　薄荷　生地　山栀（酒炒。各三分）
　　
　　生姜一片引。如目赤甚者，加黄连（酒炒）四分。如大便秘燥，加大黄（酒炒）钱半。
　　
　　得大便通，仍去之。此治毒轻者，不得十剂而愈；毒重者，必须多剂，乃获全效。若峻攻其里而疏利其下，势求连效，自必丧明。并忌凉药点洗。
　　
　　十神解毒汤
　　
　　治痘二三日间，已出未出，烦躁不安，口渴尿赤等证。
　　
　　归尾　生地　红花（俱酒浸）　丹皮　桔梗　赤芍　伏毛（洗净，姜汁拌晒）　木通连翘（去心）　小川芎（各七分）
　　
　　水煎服。此方以凉血、行血为主，初服稳协。
　　
　　荆防解毒汤
　　
　　治痘夹斑、夹麻、夹丹者，俱可通用。
　　
　　防风　荆芥穗　升麻（各四分）　黄芩（酒炒）　黄柏（酒炒）　元参　牛蒡子（炒研。各六分）
　　
　　水煎服。
　　
　　牛蒡子汤
　　
　　治痘密身热，连日不退。
　　
　　牛蒡子（炒研）　归身　炙草　柴胡　连翘　黄芩（酒炒）　黄　（生用）　地骨皮（各八分）
　　
　　水煎服。
　　
　　凡孕妇出痘，总以安胎为主。其初发热，则用参苏饮以发之。痘既出后，则多服安胎之药，详载妇科胎孕门，可以参阅。泄者，用黄芩汤合四君子汤，内加诃子。血虚者，用四物东加托药。色灰白而起发迟者，用十全大补汤去肉桂。凡条芩、白朮、艾叶、砂仁之类，与候相宜者，采而用之，切不可用丁桂燥热之品。更有出痘时而正产者，势必气血两虚，亦以十全大补汤为主。虚寒者，少加附子。若寒战切牙，腹胀不渴，而身热足冷者，此乃脾胃内虚，外作假热也，宜参　、归、附、木香之类，禁用寒凉。亦有口渴饮水，大便燥，小便赤而短，脉息洪滑者，此内热也，宜用五苓散加黄芩、白芍之类。至于崩漏、血气痛、血晕等证，俱载妇科生产门，可以参用，不必复赘。
　　
　　凡痘以观形察色为主。然不诊脉，何以决脏腑虚实寒热之真情，而治疗之无误也？盖以左手脉之大小，以分血之盛衰；右手脉之大小，以分气之盛衰。七岁以上，五至为平；七岁以下，六至为平。过则为数，邪气实也；不及为迟，正气虚也。人迎紧，外感也；气口数，内伤也。浮而数，表热也；浮而迟，阳气衰也。沉而紧，里热也；沉而细，元气脱也。
　　
　　然痘疹为阳病，故脉浮沉俱宜略带洪实。若弱而无力，则为阳病而见阴脉，必凶之兆。至于浮而无根，细而欲散，迟而欲绝，沉而时一至者，皆死脉也。夫痘疮自发热以至起胀，毒从内出，阳之候也，其脉尤宜浮大而数，不宜沉细而迟。既靥之后，毒从外解，阴之候也，脉宜和缓，不宜洪数。但要和平有神，切忌虚大无力。六日以前宜动，六日以后宜静也。脉静身凉而神宁者生，脉燥身热而心烦者死，所必然也。然六部之外，又有冲阳脉者，胃脉也。（脉在足大指、次指之间，陷上三寸，动脉者是也。）太溪脉者，肾脉也。（脉在足内踝下，动脉者是也。）胃为主，肾为根，此二脉关系最重。倘至六部无脉，生死难辨，宜于此诊之。若悠悠条理，不断不急，元气尚在，犹有生意，可救而活也。若此二脉先绝，纵六脉犹存，亦为凶候。复以二脉较之，则太溪尤重于冲阳耳。其中脉理，所当熟晰。
　　
　　备拣古来治痘杂症至简至稳单方于后，以便取用。
　　
　　朱砂（一钱，研细）　真麝香（五厘）　蓖麻子（三十六粒，去壳，纸裹压去油）
　　
　　共研成糊，于端午日午时，涂儿顶囟、前后心、手足心、两手弯、两腿弯如钱大，任其月落，不可洗去。（此方涂一年者，止出二分。涂二年者，止出一分。涂三年者，不复出矣。传方之家，已十六世不出痘矣。）○又方：用梅花蕊（七朵研）　朱砂（细研，水飞，一钱）
　　
　　于除夕砂糖调服，出痘必稀。再用一服者，痘可不出。
　　○又方：用蚯蚓一条，（细小白颈者佳）
　　
　　乌鸡卵一个，于卵开一小孔，入蚯蚓在内，纸封其孔，饭上蒸熟。每岁立春日或春分日与儿食一枚，永不出痘。凡值痘证时行，即食二三枚亦妙。
　　○又方：用蝉蜕、凤凰壳、（即抱出鸡子壳）神仙脱（即父母爪甲。）等分研末，于除夕用蜜汤调服一钱，三年后永不出痘。
　　○又方：用七星乌鱼（头上有七星，夜朝北斗。）
　　
　　大者一尾，小者不拘，（此鱼用水可以久蓄。）于除夕煮汤，将儿遍洗。耳鼻等处，俱要水到。若天寒，于火边涂之，不可因鱼腥而用清水洗去。不信，或留一手一足不洗，日后出痘，此处独多。
　　○又方：用本儿脱下脐带烧灰存性为末，敷于乳头，令儿吮之。稀麻痘，并解疮毒。
　　○又方：于痘未见点时，用丝瓜近蒂三寸，连皮子烧灰存性为末，沙糖水调下，或用灯心汤调服，多老少，少者无。
　　○又方：用鸡卵七个，以童便次第浸七日，每日换童便，先浸者先取，水煮，令儿食一个，痘出最稀，亦有不出者。
　　
　　防痘入目，于发热时，常以胭脂浸水点之，或以白芥子研末，水调敷足心，热归下，可免。
　　○咽喉痘疮，用牛蒡子二钱，桔梗一钱，甘草节七分，煎服。外以屋上老瓦细研末吹之。
　　○痘出不快，热甚便秘，用牛蒡子（炒）一钱二分，荆芥穗二分，甘草四分，煎服。即已出者亦可服。大便利者忌用。
　　○痘疮烦渴，甘草（炙）花粉等分煎服。
　　○痘毒入心，始有白泡，忽搐入腹，紫黑无脓，用大郁金一枚，甘草二钱半，水一碗，煮干，去甘草，焙研为末，入冰片一分，每用一钱，以生猪血五七滴，开水调下，不过二服。甚者，毒瓦斯从手足心出如痈状，乃瘥。
　　○痘疹失表发热时腹痛，此毒瓦斯相搏，欲出不得出也，用商陆根和葱白捣敷脐上，痘出无患。
　　○痘已出，外受风寒，窍闭血凝，痘不长，或变黑色，用霜后贴水紫背荷叶（炙）、姜蚕（炒）等分为末，酒调五分服，奇效。
　　○痘疮口禁，用吴茱萸二粒，细嚼咽之，即开。取辛以散之也。
　　○痘疮变黑，用穿山甲（蛤粉炒）为末，加麝少许，温酒调服五分，即红活，如神。
　　○痘疮黑陷，用猪心血，即尾血亦可，加冰片少许研匀，酒调服，一刻红活。
　　○痘甚，血热变紫赤而二便闭者，用紫草、红花、蝉蜕等分煎服，即解。
　　○痘不起发，用雄鸡冠血和酒服。
　　○痘初发托之，用穿山甲（取头上及前足者，土拌炒黄）
　　
　　一两，红曲一钱（略焙）共研末，以雄鸡冠血和酒调服，大人一钱，小儿六七分，较前方更佳。
　　○痘疮黑陷欲死者，用小儿粪将砂罐贮之，盐泥固封，火　通红，取出为末，蜜水调服一钱。
　　○痘收时，有咳逆者，取真黄土研细，将童便调软，贴鼻下两边，闻气立止。
　　○痘浆满时，或感寒，一时变黑紫色，用好肉桂煎服，立见如前。
　　○痘烂不干，用多年屋上茅焙研，掺之。或用末铺床上，加一层布于上，睡之即愈。
　　○痘痒及痂不落，以蜜时刷之，痂易落，且无瘢痕。
　　○痘烂，用枇杷叶煎汤洗之。次用海螵蛸末或绿豆末敷之。
　　○又方：用干黄牛粪烧过，取中间白者研末敷之。
　　○痘疮瘢痕，用陀僧末，人乳调涂，夜上旦洗。
　　○痘痈，用黑大豆、赤小豆、绿豆研末，醋调涂之，立消。
　　○痘灰白，吐泻肢冷，用丁香九粒，干姜（炒）一钱，水煎，热服。
　　○痘焦狂妄，用滑石、朱砂（水飞）各一钱，冰片三厘共研末，冷水调服一二分，得睡自安，神方也。
　　
　　凡出痘疹时，有当避者，有当禁者。谨之，则重可变轻，不谨，则轻必变重。避：腋下狐臭气，行远劳汗气，沟粪浊恶气，妇人经候气，房中淫液气，诸疮腥臭气，砒硫蚊烟气，误烧头发气，吹灭灯烛气，柴烟牛羊气，葱蒜韭薤气，煎炒油烟气，醉酒荤腥气，麝香燥烈气。
　　
　　禁：生人往来，詈骂呼怒，对梳头，对瘙痒，勿扫地，勿对谎言，勿使僧道孝服人入房，勿对饮食歌乐。
　　
　　麻者即疹也，与痘不同。痘属少阳，三焦火也。阳道常饶，故大而肿。麻属少阴，心火也。阴道常乏，故小而密。痘毒出于脏，脏属阴，阴主血，故痘有形而有汁。麻毒出于腑，腑属阳，阳主气，故麻有形而无浆。痘有寒有热，麻则有热而无寒。痘宜充实，可用补剂；麻忌内实，只宜解散。虽皆胎毒，而发既殊，治亦不同。其初出之际，痘防表虚，不可过表；麻贵尽出，过表无妨。既出之后，麻宜补阴以制阳，痘则补气以生血。盖麻热甚，则阴分煎熬，自阴虚火动，故宜滋阴清火，最忌酸敛温补燥悍之品。初发热时，如桂枝、羌活、苍朮、丁香、肉桂、砂仁之类，其性辛热，能使毒壅蔽而不得出。又忌骤用寒凉，使毒冰伏而不得宣，俱致内攻之患。治宜升麻葛根汤。虽寒勿用桂枝，虽虚勿用参术，虽呕而有痰，勿用半夏、南星。并忌误作伤寒，而用汗下之法，乃为稳协。
　　
　　麻出六腑，其毒浅而易散。然其热毒，上蒸于肺，故肺家见证独多，咳嗽、流涕、眼肿含泪、面肿腮赤者是也。然有轻重之分：如身体微汗，上下潮润，神清食常，不燥不迷，一日现几陈爪数鲜红者，轻也。不必服药，但禁风寒荤腥而已。若气喘鼻干，惊狂作呕，热甚昏迷者，重也。或初见如芥而色红，倏而变紫色者险。变黑色者逆。此际不可用药失序，不可过为攻表以伤胃气，反令停毒攻肺。务宜辨寒热虚实而治之。其法惟宣其毒以尽出之于外，虽红肿殊甚，亦不足虑。以其既发于外，可免内攻，不若痘家之必顾其收靥也。
　　
　　夫痘属阴，故头面先见而稀少者为佳；麻属阳，故头面宜多见成粒而色红者为吉。痘疮贵三四次陆续出者为妙；麻疹贵一齐涌出而便解者为上。凡以火照之，遍身如涂朱者，将出之兆也。痘色最厌繁红，麻色偏喜通红。盖麻发于心，红者火之正色也。若色淡白者，是心血不足也，宜养血托毒汤主之。如色太红焰，或微紫者，是血热也，宜大青汤主之。
　　
　　（方见下。）若色黑者，是血热而枯，乃凶兆也。善于凉血生血，或者可救。
　　
　　昔人谓天气暄热，宜用辛凉发之，如黄连解毒汤之类。又谓天气严寒，宜用辛热发之，如桂枝汤之类。不知天时炎热，岂寒凉之药所能解！今骤用寒凉，恐不能以解外热，而适足以阻内热，使不得出而内攻也。天气大寒，只宜置之燠室，谨避风寒可也。且天气虽寒，而人身之热毒未必减也。若再辛热以助毒，其变幻有不可测者矣。至于麻疹初起，有四肢逆冷者，乃火极似水之故，不可妄投热药，待麻现，自然平和也。若在大病后、吐泻后、体亏而适出麻，有是证者，须当别论。又有麻发而自利者，其毒亦因利而散，此殊无妨。忌用参术诃蔻补涩之药，以图速止，致生喘满胀滞等证，不可推测。或大泄不止，以及粪黄而色红者，须当调治，不可忽也。
　　
　　升麻葛根汤
　　
　　治阳明火毒，表实邪盛。用此解散，麻疹易现。
　　
　　升麻　葛根　甘草（各一钱）　白芍（酒浸，钱半）
　　
　　水煎，热服。
　　
　　柴归饮
　　
　　治麻疹无实邪者。用此托之散之，不助邪不损气，易于出现。
　　
　　当归（二钱）　白芍（钱半）　柴胡（一钱）　干葛（钱二）　甘草（八分）
　　
　　荆防败毒散
　　
　　治麻疹发热二一三日间发散通用。
　　
　　柴胡　荆芥穗　防风　羌活　独活　前胡　川芎　枳壳　人参　甘草　桔梗　茯苓（等分）　薄荷叶（减半）
　　
　　水煎服。或加牛蒡子、连翘以解毒，淡竹叶以清热，更妙。如天气大热，加黄芩（炒）
　　
　　八分。大寒，加麻黄（蜜炒）八分，水煎，热服。
　　
　　解毒快斑汤
　　
　　治麻已现形，一二日之间解毒通用。
　　
　　连翘　牛蒡子（研）　荆芥　防风（各七分）　蝉蜕（五个）　山楂肉　生地（各钱半）
　　
　　归尾　桔梗　黄芩（各八分）　川芎（五分）　干葛　紫草水煎服。
　　
　　化毒清表汤
　　
　　治麻疹已出，而红肿壮热，大便秘，小便赤，舌黄气粗等证。
　　
　　牛蒡子　连翘　花粉　地骨皮　山栀（炒）　黄连　黄芩　干葛　元参（各八分）
　　
　　桔梗　前胡　木通　甘草　薄荷　防风（各五分）
　　
　　如口渴，加花粉一钱，石膏（　研）三钱。大便涩，加大黄（酒炒）钱半。
　　
　　养血托毒汤
　　
　　治麻现色白，心血不足，体虚神倦者。
　　
　　当归（二钱）　白芍（酒炒，钱半）　熟地（二钱）　茯神（一钱）　淮山药（炒，钱半）　沙参（一钱二分）　甘草　生地（酒浸）　丹参（各一钱）　柏子仁（炒去油，八分）　牛蒡子（炒研，六分）
　　
　　白莲肉（去心，炒研，一钱）
　　
　　水煎，频服，以转红为吉。
　　
　　大青汤
　　
　　治麻色红而紫，属血热大毒，用此解之。
　　
　　生地（二钱）　石膏（生研，三钱）　元参　地骨皮　知母（各钱半）　木通　甘草　青黛荆芥穗（各一钱）
　　
　　淡竹叶十二片，水煎服。若紫色退，止服，恐寒凉伤胃也。
　　
　　麦门冬汤
　　
　　治表邪内热咳嗽甚者。
　　
　　麦门冬　葛根（各钱半）　升麻（六分）　赤芍（酒炒）　茯苓（八分）　甘草（炙，六分）
　　
　　石膏（　研，二钱）
　　
　　水煎服。如肺火甚，加贝母、知母各七分。
　　
　　门冬清肺汤
　　
　　治麻后咳嗽不上。
　　
　　天门冬（去心）　麦冬（去心）　款冬花　知母　贝母　桔梗　牛蒡子　地骨皮杏仁（去皮尖。各钱半）　马兜铃　甘草（各七分）
　　
　　水煎，温服。
　　
　　清肺饮
　　
　　治麻症五六日之间尚有余毒留于肺胃，咳嗽气粗，身热不退。
　　
　　石膏（三钱）　生地　麦冬　元参（各一钱）　桔梗　黄芩　归尾（各八分）　姜蚕（五条）
　　
　　甘草　陈皮（各六分）　知母（七分）　柴胡（六分）　竹叶（四片）
　　
　　水煎，热服。
　　
　　清热活血汤
　　
　　治麻色焦黑凶症。多服速服。黑色退，乃吉。
　　
　　生地　丹皮（各二钱）　黄柏　黄连　黄芩（各酒炒钱半）　侧柏叶　赤芍　牛蒡子（炒研。各一钱）
　　
　　连翘（去心）　甘草（各一钱二分）　薄荷叶（八分）
　　
　　水煎，热服。如口渴，加花粉一钱，生石膏二钱，淡竹叶十片，童便半杯。如大便秘燥，加大黄酒炒三钱。如小便赤短，加滑石末二钱，药调服，中病即止。
　　
　　加味四苓散
　　
　　治麻泄利过甚，粪色黄，或红而臭，属实症大毒。
　　
　　猪苓　木通　泽泻　赤茯苓（各一钱）　车前子（去壳，略炒）　黄连　黄芩　牛蒡子（各七分）
　　
　　灯心五分，水煎，热服。凡参、朮、可、蔻止泄之品，切忌勿加。若只泄而无实热等证，减黄连、黄芩，加白扁豆三钱，萆　四钱，煨木香二分，白朮钱半。
　　
　　和中汤
　　
　　治麻疹大吐大泄而后现者，宜和中安胃为主。
　　
　　白朮（一钱）　白芍（酒炒）　茯苓　干葛　当归身（土炒。各八分）　甘草（炙）　防风丹皮　桔梗（各六分）　柴胡（五分）　半夏（七分）
　　
　　生姜六分，红枣二枚引。
　　
　　柴胡四物汤
　　
　　治麻后余热，宜补血凉血以退之。
　　
　　柴胡（五分）　当归身　大生地（各二钱）　川芎（七分）　白芍（酒炒，钱半）　麦冬地骨皮　黄芩（各一钱）　知母（酒浸）　人参（或以山药三钱代之）　淡竹叶（八片）
　　
　　水煎服。如不嗜饮食，去知母，加白朮钱半。中病即止。
　　
　　羚羊角散
　　
　　治麻疹后余毒不解，上攻眼目，羞明云翳，眵泪俱多，红赤肿闭。
　　
　　羚羊角（镑）　黄　黄芩　草决明　升麻　车前子　防风　大黄（等分）
　　
　　水煎，热服。如大便燥秘，加芒硝二钱下之。
　　
　　全真一气汤
　　
　　治麻疹头面不起，壮热不食，喘促昏沉，上热下寒之候。由久热以伤阴也，勿作实热施治。
　　
　　熟地（三五钱）　白朮（二钱）　麦冬（钱半）　淮牛膝（一钱）　北五味（十五粒）　附子（五七分）
　　
　　水煎，凉服。
　　
　　昔人谓，疹要清凉痘耍温，执为定论。寒凉并进，以致阳虚不能升发，头面不起；阴虚不能退阳，所以余热日盛。阴气未全之弱质，何堪久热之伤阴！故昏沉不食，喘促烦躁，中气日虚。如以疏表透托风药，则愈耗其阴；如以清肺解毒凉药，则徒伤其胃。泄泻一来，上热下寒，喘促益甚。复谓疹毒归肺，肆进苦寒，危亡立至。殊不知气血不和，偏阴偏阳之谓毒，能使气血和，阴阳平，而毒化矣。今此方滋阴降火，一气相生，于气血两虚之辈，有起死回生之功，人勿谓其峻猛而致疑也。
　　
　　加味地黄汤
　　
　　治热盛阴亏，麻疹隐伏，其脉寸强尺弱，不宜表者。
　　
　　熟地（三五钱）　枣皮　山药（各钱半）　茯苓　丹皮（各一钱）　泽泻（七分）　肉桂（钱半）
　　
　　北五味（三分）
　　
　　水煎，温服。
　　
　　凡麻疹须按脉用药，总以救阴救阳为主。此为法外之治，故不必以疹多实热为定论，而因时因人以权衡也。
　　
　　清热导滞汤
　　
　　治毒热留伏成痢。
　　
　　黄连　黄芩　白芍　枳壳（炒）　山楂肉（各一钱）　浓朴（姜炒）　青皮　槟榔　当归甘草　牛蒡子　连翘（各六分）
　　
　　如红多者，加红花三分，地榆五分。滞涩者，加酒炒大黄一钱二分。
　　
　　香连丸
　　
　　治里急后重。
　　
　　黄连（一两）　广香（三钱）
　　
　　共研末，蜜丸，开水下三钱。如病久体虚者，用补中益气汤送丸三五钱。
　　
　　清胃败毒汤
　　
　　治麻后余毒，口疮牙疳等证。
　　
　　姜蚕　丹皮　甘草　连翘心　生地　桑根皮　沙参　茯苓　金银花　黄柏（蜜水炒。各等分）
　　
　　如体虚，加白朮，水煎服。
　　
　　救苦散
　　
　　麻后口疮牙疳搽药。
　　
　　人中白（火　，五分）　青黛（水飞，五分）　冰片（一分）　姜蚕（钱半）　寒水石（水飞，三钱）
　　
　　共为细末，先以浓茶漱净，随搽患处。如加牛黄二分更效。
　　
　　加味甘桔汤
　　
　　治麻后余毒喉病。
　　
　　连翘　甘草　桔梗　射干　牛蒡子　黄连（酒炒）　黄芩（酒炒。各一钱）
　　
　　水煎服。
　　○外用苦参三钱、姜蚕二钱为末吹之。
　　
　　健脾丸
　　
　　治麻后失调，体瘦气虚，或成疳疾，或生泄泻等证。
　　
　　人参（少者，以山药二两炒黄代之）　黄　（蜜炒）　白朮　当归　茯苓（各一两）
　　
　　神曲（炒）　山楂肉　白芍（酒炒）　地骨皮（各五钱）　白扁豆（炒去皮，一两）　橘红陈皮（各五钱）　川黄连（炒，四钱）　百合（八钱）
　　
　　如肚硬有积，加谷虫三钱，共为细末，每用二钱，少加白糖，开水调服。
　　
　　犀角解毒化痰汤
　　
　　治麻证咳嗽气喘，唇红便燥，内热烦渴，或口鼻出血，不拘前后皆可服。
　　
　　生犀角（一两）　归尾（八钱）　连翘心　丹皮　紫草　甘草梢　川贝母　花粉　薄荷（各一两）
　　
　　赤芍（六钱）　牛蒡子　黄连（各三钱）　生地（二两）
　　
　　共为细末，炼蜜为丸，如弹子大，每服一丸，淡竹叶汤下。或十分用一，煎服亦可。
　　
　　但犀角须磨汁合服。
　　
　　凡孕妇出麻，古人徒知清热以安胎，不思麻未见，而止以清热为事，则麻因冰伏难出，而内热愈甚，是欲保胎，反足以伤胎也。宜用轻扬之剂，照前法表托，则麻出而热自清，继以滋阴清解，则于麻于胎，两得无碍，不安胎而胎自安。又有用艾叶、砂仁燥热之药以安胎者，而不知适足以损胎也。
　　
　　托毒清热安胎汤
　　
　　治孕妇麻痘初热，表托安胎。
　　
　　当归　川芎　白芍　桔梗　甘草　柴胡　前胡　防风　荆芥　白芷　干葛　紫草　白朮条黄芩（各一钱）
　　
　　水煎服。
　　
　　麻疹禁忌，与痘证同，详载痘科后条，参阅谨用。
　　
　　治麻疹杂症单方：麻后嗽甚，用贝母、（去心，童便浸）知母各一两，老生姜一钱，共研末，每用五七分，开水调服。
　　○麻毒口疮：黄连一两，干姜（炒黑）三钱为末掺之。
　　○又方：用黄柏、（蜜炒）青黛等分为末，频掺口疮，咽津妙。
　　○麻疹黑紫将死，用小儿大粪用，（方见痘杂症内。）可以通用。
　　○麻痘解秽，用茵陈研末，取枣肉捣为丸，焙干，常常烧烟熏房、熏被、熏衣，即凶者可转为吉。
　　
　　凡古来治麻痘药书至多，但觉有泛处，令初学人不便取用。惟明聂久可所著方论，简而确，不误后人。今多采用。内有缺者补之，偏者正之，集为全书，于二科不无小补云。
　　
　　
　　
