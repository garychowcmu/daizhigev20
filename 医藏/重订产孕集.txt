<重订产孕集>

　　清 张曜孙着

　　卷上

　　第一章，辨孕第一

　　二气相感，合而生神，两精相搏，聚而成形，阳奇而施，阴偶而承，阳施而静，阴承而动，静则阳凝，动则阴摄，动静互根，形神文倚，而孕以成，易曰：天地蕴，万物化生，男女构精，万物化醇，故乾坤消息而变万类，日月运行而生寒暑，鸟兽草木昆虫鳞介之属，奠不附阴化阳，因气成质，其生虽不同，而所以生者一也，人为万物之灵，得天地之正，具五德之全，经纬蕃变，与上下叁，男禀阳得乾道，女禀阴得坤道，乾主动而生静，坤主静而生动，乾动则阳施，坤静则阴承，阳生静则气化而神生。阴生动则精融而形成，神裕其始，而形要其终，故孕者始于神而终于形，生于阳而成千阴也，凡物生易而成难，未孕之先，脸两气相感，如磁引，如芥黏珀，适然而合，其动以天，非阴阳离决，气惫精涸者，鲜不凝合，自然生化，绝无人功，既孕之後，积气成形，分别百体，营建藏府，条理络脉，灌改筋骨，阅三百馀日，乃成为人，日滋月遂，尽取给于母气，苟失其道，或生而不育，形体不具，气血薄弱，寿命夭折，譬之果实之属，风雪侵之，非立见萎落，即不适于口，故未孕之先，无俟人力，既孕之後，半由人功，摄养以安之，药物以助之，调其阴阳以煦之，绝其贼害以固面之，其疾痛以卫之，皆人力之所为也，古者妇人别立治法，以有月事产孕之异，而产孕尤重，盖产孕者生人之始，而保护又产孕之始也，愚者不察，或误孕为疾，而肆其攻击，或误疾为孕，而养虎贻患，小则伤体，大则伤生，深可悯焉，辨孕之法，素问曰：阴搏阳别，谓之有子，又曰：足少阴脉动甚者，妊子也，脉经曰：脉滑疾而重，按之散者，胎己三月，脉重按之不散，但疾不滑者，五月也，又曰：三部浮沉正等，按之无绝者，妊也，千金方论曰：脉平而虚者，乳子法也，手少阴脉动甚者，妊子也，尺中之脉，按之不绝者，法妊娠也，诸家论脉，其说不一，要不外滑利和平，不偏不弊，所谓身有病而病脉，身无病而有病脉，为简而易明经闭吐逆，体怠恶食，而脉反平和，是有病而无病脉也，外无吐逆诸病，体旺如昔，而脉反滑利动疾，是无病而有病脉也，脉象微妙，骤不易知，差之亳厘，谬以千里善诊者，心领神会，毋事固执，斯为善懈，不欲执作，喜敢酸咸果实，多卧少起，气逆呕吐，由经血既闭，水渍於藏，藏气不喧，血脉不行，故有此候，察其候合其脉，孕之是非，无所遁矣，若兼有表诸疾，脉不可辨，则别有验之之法，以雀脑芎一两、当归七钱为未，分二服，煮艾汤，或醇酒下之，二三时间，觉复中脐闲微动，即为有孕，或以醋艾汤畅半盏服之，有孕必大痛，无孕则否，妊娠四月，男女可分，脉法，左疾为男，右疾为女，左右俱疾，为产二子，左手沈实为男，右手浮大为女，左右俱沉实生二男，左右俱浮大生二女，左尺偏大为男，右尺偏大为女，左右尺俱大为产二子，又法，左尺中浮大者男，右尺中沈细者女，若脉不可知，则有辨法，令人按其腹，加覆杯者，男也，如肘项叁差起者，女也，左乳房有核者男也，右乳房有核者女也，孕妇行坐，自後急呼之，左回首者男，右回首者女，盖左右者，阴阳之道路也，阳肠亲其左，阴亲其右，自然投托，各就其所，气血因之，故脉象应之，盛於左则左疾而大，盛於右则右疾而大，其有异孕。无所归属，则两者皆见，尺中者胜肾部也，肾主胞门，孕之所在，阳具於左，故浮大，阴具於右，故沈细也，男形常伏，女形常仰，故揣腹可知，乳为阴府，下通胞门，阴盛则结，各就其位，气血偏盛，则身有偏重，视其回首可知者，必慎护其重也，千金方又言男子左乳房结核者生男，右乳房结核者生女，妇有孕而验其夫，原其所始，理亦可通，而所以结核之故，终不可解矣。

　　第二章，养孕第一

　　妊娠一月，名始胚，足厥阴脉养之，其经内属於肝，肝主筋及血，是时血行否涩，毋为力事，必令安静，嗜酸咸，食宜麦，毋食腥辛，若曾孕一月而堕者，宜预服补胎汤以养之。

　　补胎汤。

　　乾地黄一两、白术一两、生姜一两、防风六钱、大麦二合、乌梅三合、细辛三钱、吴茱萸一合，八味以水三升，煮一升，分三服，热而渴者，去吴茱萸细辛，加括蒌根三钱，见手金方。

　　二月，名始膏，足少阳脉养之，其经内属於胆，主精，是时精成於胞，若曾孕二月而堕者，宜预服黄连汤以养之。

　　黄连汤，黄连三钱、人叁三钱、吴菜萸一合五勺、生姜一两、生地黄一两六钱、共五味，以水三升煮一升，分四服，日一，若觉不安，加乌梅三合，见千金方。

　　三月，名始胞未，有定仪，见物而化，手心主脉养之，其经内属於心，当静谧以定心气，食谷宜稻，羹宜鱼，若曾孕三月而堕者，宜顶服茯神汤以养之茯神汤，茯神丹叁龙骨各三钱、阿胶当归甘草人叁各一两、大枣二十一枚、赤小豆二十一枚、九味，本三升，煮一升，分四服，七日後，更作腰痛者，加桑寄生六钱，见千金方。

　　四月，始受水精以成血脉，手少肠脉养之，其经内轮於三焦，是时形体已具，当盛其血气，以通耳目而行经络，若曾孕四月而堕者，宜预服菊花汤以养之。

　　菊花汤，菊花如鸡子大一把、麦门冬三合、大枣十二枚、人叁五钱、当归、甘草各六钱、阿胶一两、生姜一两六钱，八味，以水三升，煮半内清酒一升，并胶，煎取一升，分二服，若受寒者，加麻黄，见千金方。

　　五月，始受火精，以成其气，足大阴脉养之，其经内属於脾，是时四肢皆成，宜适饥饱，其食宜甘，羹宜牛羊，和以茱萸，养气以定五藏，若曾孕五月而堕者，宜预服安中汤以养之。

　　安中汤，黄芩三钱、当归芎乾地黄人叁各六钱、甘草芍药各一两、生姜二两、麦门冬三合、五味子一合五芍、大枣三十五枚、十二味，以水二升三合，清酒一升五合，煮取一升，分四服，日三夜一，七日後，更作。

　　见千金方。

　　六月，始受金精，以成其筋，足阳明脉养之，其经内属於胃，主口目，是时口目皆成，身欲微劳，以变腠理，筋以养其力，以坚背膂，若曾孕六月而堕者，宜预服麦门冬汤以养之。

　　麦门冬汤，麦门冬三合、人叁甘草黄芩各六钱、乾地黄一两、阿胶一两三钱、生姜二两、大枣十五枚、八味，以水二升三合，煮减半内清酒六合，并胶，煎一升，分三服，中间进糜粥，见千金方。

　　七月，始受木精，以成其骨，手太阴脉养之，其经内属於肺，主皮毛，是时皮毛已成，宜劳身动作，以运血气，食谷宜粳稻，避寒就燥，以密腠理，以养骨而坚齿，若曾孕七月而堕者，宜预服葱白汤以养之。

　　葱白汤，葱白长二寸者十四茎、麦冬三合、旋覆花六勺、黄芩三钱、人叁五钱、甘草当归黄者各一两、阿胶一两三钱、生姜二两六钱、十味，水二升六合，煮减半，内清酒一升，及胶，煎一升馀，分四服，日一服，温进。

　　见千金方。

　　八月，始受土精，以成肤革，手阳明脉养之，其经内属于大肠，主九窍，是时九窍皆成，无使气极，以密腠理而泽颜色，若曾孕八月而堕者，宜预服芍叶汤以养之。

　　芍药汤，芍药一两三钱、生姜一两三钱、厚朴六钱、甘草当归白术人叁各一两、薤白三合、八味，以水一升六合，酒一升，煮一升，分三服，日一。

　　见千金方。

　　九月，始受石精，六府百节，莫不毕具，足少阴脉养之，其经内属於肾、主续缕，是时经脉续缕皆成，谷气人胃，母犯冷湿，饮宜醋食宜黍，缓带自持，以养毛发，致才力，若曾孕九月而堕者，宜顶服猪肾汤以养之。

　　猪肾汤，猪肾一具、茯苓桑寄生乾姜乾地黄芎各一两、白术一两三钱、附子三钱、大豆一合、麦门冬三合，十味，以水三升，煮肾令熟，去肾，纳诸药，煎取一升，分三服，日一，见千金方。

　　十月，足太阳脉养之，其经内属於膀胱，五藏完备，六腑齐通，纳天地气於丹田，使关节人神皆备，待时而出，宜服滑药以速其生。以上本徐之才说，若曾孕十月而不产者，宜预服八物汤。

　　八物汤，人叁三钱、白术三钱、茯苓三钱、甘草一钱、陈皮二钱、芎一钱五分、当归三钱、熟地黄三钱、白芍一钱五分，共作一服，以水一升，煮四合，日一服。见万病回春。

　　凡孕十月，三阴三阳，各养三十日，内输五精，外受五气，惟手少阴太阳不养，心为君主，统摄百脉，下主月水，上为乳汁，手太阳合之，故不专养，天气盛於东南，地气盛於西北，故万竹之生，始於东南，而成於西北，奏孕之脉，始於足厥阴，东方木生气之原也，继之以手心主，南方火长气育之也，继之以足大阴阳明，中央土，化气宣之也，继之以手太阴阳明，百方金，收气坚之也，继之以足少阴太阳，北方水，藏气成之也，天一生水，故始受水精，土载万物，故终受土精，气以顺养，精以逆受，相生无不及，相克无太过，犹之四时递嬗，自春而夏，而长夏，而秋，而来而一岁成，五气互生，自木而火而土而金而水，而一人成，其理一也，孕之生也，阴阳相合，气含阴阳，则有清浊，清者浮升而善动，浊者沈浊而善静，动静相交，阳中之阴，沈而下降，阴中之阳，浮而上升，阳之升也，自东而南，阴之降也，自西而北，阳升於东，则魂具而化神，阴降於西，则魄藏而凝精，神化则气生，精凝则质结，故孕一月如露珠，太极也，阴阳之未判者也，二月如花蕊，太极生两仪也，阳升阴降，阴阳之己分者也，三月至五月，形体具而四肢成，阳自东而南，阴自西而北，五神既宅，四维乃张两仪生四象也，六月以後，筋骨皮毛九窍百节，无不毕具，阴阳交育，精气旋生，四象生八卦也，八卦上而天道备，十月尽而人道，具所调万物一太极，一物一太极也，知孕之所以生，则知所以养之之道矣，凡孕三月，体虚者宜常服滋生汤，滋生汤，熟地黄三钱、白芍甘草芎当归阿胶各一钱、黄芩六分、砂仁一钱、糯米百粒，或叁术养胎饮。

　　叁术养胎饮，人叁一钱、白术三钱、茯苓二钱、甘草八分炙、归身白芍各一钱五分、阿胶二钱、陈皮八分，体过实者，宜金匮当归散。

　　金匮当归散，当归川芎黄芩白术白芍各一两，治为末，每服一钱，百沸汤调下。

　　见丹溪心法。

　　挟寒者，宜加味保胎丸。

　　减味保胎丸，白术熟地阿胶各二两、当归杜仲各一两五钱、川断川芎各一两、艾五钱，八味，捣末杵枣为丸，每服五十丸。

　　挟热者，宜黄芩散。

　　黄芩散，黄芩一钱，捣末，浓煎白术汤调下，日一，见丹溪心法。

　　或芩术汤。

　　芩术汤，黄芩三钱、白术一钱五分，二味作一服，见丹溪心法。

　　或白术丸。

　　即前方十倍为丸，如桐子大日三十丸，见丹溪心法。

　　将产体实而旺者，宜达生散以连之。

　　达生散，大腹皮二钱、甘草一钱五分、当归白术白芍各一钱、人叁陈皮紫苏枳壳砂仁各五分、青葱五寸，十一味，作一剂，孕九月後服之，日一服体旺者，至产而止，见丹溪心法。

　　凡孕，无论虚实，皆宜服便产方，三四月後，三十日服一剂，八九月，二十口服一剂将产之月，日一服之，是方制合精良，怒可增减俗傅谓宫中十二味，系明嘉靖间太医所作，如法服之，绝无难产之患，真良方也。

　　便产方，当归一钱五分、芎一钱三分、厚朴七分姜汁炒、枳壳六分炒、兔丝子二钱酒炒、艾叶羌活各五分、贝母一钱、荆芥八分、黄七分蜜炙、白芍一钱二分炒、甘草五分，水煎随宜服之。

　　见保产辑要。

　　第三章，孕宜第三

　　人有清浊厚薄之异，智愚善恶之殊，揆其所始，皆由气，祖气者先天之气也，气清则善，气浊则恶，清则圣哲，浊则昏愚，然而凶顽之质，亦生圣人贤哲之嗣，或多昏昧，何也是岂祖气之有所变易乎，盖生成有消息之理，长养寓补救之方也，凡物阳生而阴成，生人之切，禀气於父母，两气既合胚胎以凝，自此以往，日滋月遂，至於成人，皆由母气蕴为五神，发为五气，育为五精，结为五藏，开为五官，气以煦之，血以濡之，得其道则气厚而神清，失其道则气触而神昏，清则可以反浊，浊则可以害清，自然之理也，譬之稼穑，良莠不同，由於种之美恶，热使土瘠气薄，雨不时，灌溉失度，则虽美种，不如荑稗，土沃气厚，燥湿均平，种虽不良，亦必大熟故租气者，稼穑之种也，母气者土气也，气煦血濡者，雨也，摄养之道灌溉之力也。稼穑不能专恃天时，因有灌溉之法，生人不能专恃父气，必有补救之方，调之使均，摄之使平，反昧为哲，易浊为清，精微之道也，子居毋腹，以母气为气，以母血为血，母呼亦呼，母吸亦吸，善小生则气血清和而子性醇，恶心生则气血浑浊而子性劣，而母气之清浊善恶，又随时而迁，触物而变，非有一成不易之常，气主於心，心之神，主内而应外，外有所接，则神动而气随之，所接善则阳气动而为清，所接恶，则阴气动而为浊故妊子，之时必慎所感，人生而肖万物者，皆母之感而肖化也，古者妇人妊子，寝不侧，坐不边立不跸，不食邪味，割不正不食，席不正不坐，目不视邪色，耳不听淫声，则生子端正，才德过人，昔太任有身，能以胎教，乃生文王之圣，君子美之，以上本列女传，故旧说谓受孕三月，逐物变化，使妊母常观犀象珠玉宝玩之物，礼乐钟磬俎豆之事，诵诗书箴诫，琴瑟咏歌，欲得贤人长者，论述古今思孝之事，盛德大业之人，则生子多男，气正而质纯，贤良而寿考，亦不过欲和其心志，绝其嗜欲，使心静於内，虑谧於中，清气充满，浊气自消，即胎教之道也，夫草木之生，其形色臭味，皆秉天理自然之化，而何以迁地则形色皆殊，而技者又有栽种灌溉之法，可以转白为赤，易苦为甘，草木尚然，况人之至灵者乎，至男女之分，定於祖气，未人力所能转移，旧有转女为男之法，如系弓弩弦千金方取弓孥弦臂或系腰下百一枚绛囊盛带左日後仍去之〔佩雄黄千金方雄黄一两绛囊盛带之，置斧勫險千金方以斧一柄置妊母床下刃向上勿令人知，或验或否，会其适然，然亦可以邪辟恶，以卫阳气，无损於事，若欲服药物以改之，无是理也，妊母常食松子，令子坚实，常食砂仁，可今速产，达生编云，常以麻子油和腐皮食，可令滑胎，又云，始觉有妊，以布一幅横束之，上紧下宽，至临产始去，可今易生，盖使腹中窄，胎不上长，乍去则骤宽，产时便刹故也，大凡摄养之道，在善调其心气，此非医者所能为，夫生子不善，人之所恶，人之不善，虽由习欲，实本性生，孔子曰：惟上知与下愚不移，推原其故，皆由未生以前理徽而显，事小而大，在智者心知其意，而变通之，教於已生之後，莫若教於未生之时，以可为者实之人，以不可为者听之天，是亦为人父母者，所当究也。

　　第四章，孕忌第四

　　生人诞育，天理自然，阴阳滋化，本无灾害，而每有孕而不固，固而不育，育而辄夭者，岂生化之理，有所异哉摄养有乖，逆其叙生之道也，古者妇人有孕，即退居别室，谨持胎教，故弭月而生，无灾无害，今人不然，或有孕而不知，不事养护，其知者，又不知所忌，不慎起居，劳役失宜，举止违理，欲其无患，不亦难乎，夫人有富贵食贱之异，而诞育则皆同，而产孕之变，多起於富贵之家，人与禽兽，各禀气血以生，而禽兽之生，初无堕落难产之患，岂非嗜欲有多寡之异，生理有顺逆之分乎，怀孕之後，首忌交合，盖阴气动而外泄，则分其养孕之力，而扰其固孕之权，且火动於内，营血不安，神魂不密，形体劳乏筋脉震惊，动而漏下，半产难产，生子多疾而夭，淫浊而钝，甚至孕犹未固，辄动而堕之，一再堕後，胞室寒滑随孕随堕，终身无子而不自知，亦可慨矣，居处动作，最易损伤，起於细微，人所不觉，体候虚羸者，尤宜慎之，毋登高，毋作力，毋疾行，毋侧坐，毋曲腰，毋跛倚，毋高处取物，毋向非常处大小便，毋久立，毋久坐，毋久卧，毋犯寒热，毋冒霜雪露雾，暴雨酷日，烈风疾雷，毋视日月薄蚀，虹霓星变，毋观土木工作，及怪兽异鸟奇诡之物，毋入神庙寺院。睹狰狞险恶之状，一举一动必谨饬之，五志之发，鲜能和平，而产孕最宜调摄，孕藉母气以生，呼吸相通，喜怒相应，一有偏倚，即至子疾，宜和其心志，毋暴喜，毋过思，毋怒，毋恐，毋悲，毋忧虑，毋郁结，颜无忤色，口无恶声，心无杂念使血气和平，德性凝定，不特孕安且生子英贤，无疾而寿矣立饮食，则以冲和澹泊为正，节厚味禁腥浊，毋饮醇酒，毋食异味，千金方云，食山羊令子多疾，食兔令子缺唇，食犬肉令子无声，食桑椹鸭卵令子侧出心寒，食雀令子性淫，食令子项短，食姜芽令子多指，鸡合糯米食，令子生寸白虫，鸡及乾鲤鱼食，令子生疮，食鲜菌今子惊风，食水浆令胎绝，食骡马驴肉无鳞鱼螃蟹，皆令难产，食薏苡苋蒜葱麦芽，皆令堕胎，其药味则宜和乎调摄，毋犯金石，毋近毒药，大热大燥，大攻大表，大寒大凉，走窜迅疾泄利之品，咸宜禁止，即需施用宜详酌而慎处之，凡妊娠起居饮食，惟以和平为上，不可太逸逸则气滞，不可太劳，劳则气衰，五月以前宜逸，五月以後宜劳，冬毋太温，夏毋太凉，食毋过饱，饮毋过多，养孕之经，不可灸刺，无故不宜服药，调之摄之，务使无偏，则得之矣。

　　第五章，孕疾第五

　　妊娠诸疾，与常人殊故治法亦异，子居母腹，藉母气固之，母气不顺子不得安，必有落之患，子气既损，母气亦伤，治之者，或仅护胎孕，不敢攻疾，或亟於治疾，不顾子气，致子毋交损，大小殒亡，惨烈之祸，於此为甚，素问曰：妇人重身，毒之何如，曰：有故无殒，亦无殒也，大积大聚，可犯之也，衰其大半而止，夫大积大聚，病之重者，苟不亟治，立见危迫，故必毒之，使邪去而孕安，然恐药势太过，正气易伤，故衰其大半，即止不治，古人立法，动出万全，不可不究也。

　　怀妊之後，必患恶阻，恶阻者，谓恶心阻其饮食也，由於经脉既闭，藏气不宣，津液停淤，水湿为患，故其候四肢沈重，恶食呕吐偏嗜一物，头痛眩晕多卧少起，若面色如故，脉象和平此不须医，但调其饮食，适其寒温，缓缓可愈，其甚者大呕吐血，食饮不下，寒热往来，心中愦闷恶闻食臭，肢节疼痛，疲怠自汗，色萎肢瘦，势若危殆，或施治不善，逆其胎气，致暴作吐下困顿欲绝，则宜服橘皮茯苓汤。

　　橘皮茯苓汤，橘皮一钱、茯苓二钱、苏梗八分、归身一钱五分、白芍一钱五分炒、砂仁五分、生姜捣去汁三钱、青竹茹八分、炙甘草五分，作一服。

　　三四服不愈，宜半夏茯苓汤，三五服必愈。

　　半夏茯苓汤，半夏茯苓各三钱、乾地黄生姜各二钱五分、橘皮旋覆花细辛人叁甘药芎桔梗甘草各一钱七分，十二味，以水三升，煮取一升，分三服，若客热烦渴，去细辛，加前胡知母各一钱七分，若冷痢者，去乾地黄加桂心一钱七分、熬服後，忌生冷醋滑油腻等物，见千金方。

　　妊娠伤寒，以安胎为主，无犯胃气，不可妄汗吐下，泄利小便，其候轻者，头痛烦热，宜芎苏饮。

　　芎苏饮，芎穷紫苏叶白芍药白术麦门冬陈皮乾葛各一钱、甘草五分、生姜三片、葱白三茎，十味，作一服，见东医宝鉴，甚者，壮热不解，欲汗之，宜葱白汤。

　　葱白汤，慈白十茎、生姜六钱，二味、以水一升，煮五合，作二服。

　　见千金方。不解，宜拭身法。

　　拭身法，麻黄二两六钱、竹叶三合、石膏一升为末，三味，以水二升六合，煮取一升去滓，冷拭身体，以故布掩头额心胸，燥则易之，见千金方，热病者，宜豆豉汤。

　　豆豉汤，豆豉三合、葱白一两六钱，二味，以水二升，煮一升分三服，取汗，见千金方。

　　大烦热，宜葛根汁饮解之。

　　葛根汁饮，葛根汁六合，分三服，间四刻许，进一服，见千金方。

　　皆须用固孕法，以安其孕。

　　固孕法，取中黄土，水和涂脐，乾复涂之，见千金方。

　　又方，萍朴硝大黄蛤粉蓝根等分贴脐上，见得效方。

　　妊娠烦懑闷瞀，谓之子烦此由痰湿堙郁，热气薰蒸，上焦之气，不得流畅，热郁过甚，则胎动漏下，宜竹沥汤。

　　竹沥汤，竹沥三合、麦门冬防风黄芩茯苓各一两，五味，以水一升，煮六合，分三服，日一，见千金方。

　　中风口噤，项背强直，筋脉拘挛发搐不止，痰盛昏迷或时作时止，名曰子俌，宜四物汤，量加驱风逐饮之药，甚则宜羚羊角汤。

　　羚羊角汤，羚羊角镑、枣仁独活五加皮各一钱二分、防风薏苡仁当归芎茯神杏仁各七分、甘草木香各五分、生姜三片，作一服。

　　见医学正传。

　　若因冬月，外感风寒，壅於肺络，内风煽炽，故痰气升逆，昏迷不醒，手足筋脉拘挛，右手脉闭，左手脉数而涩，妊娠已七八月之间，症属子俌先用开肺气清肝风之品以救之，宜钩生地竹沥饮。

　　钩生地竹沥饮，钩三钱後入、大生地三钱酒炙、炒当归三钱、炒白芍二钱、明天麻一钱煨、川芎一钱五分、川贝母一钱去心、制半夏一钱五分、苏梗一钱、陈皮八分、川朴七分姜汁炒、桔梗二钱、竹沥三茶匙冲服，一剂不效，再服一剂。

　　若服前方，拘挛发搐减轻，痰去人稍明白者，用滋木清热以息风，宜竹茹阿胶汤。

　　竹茹阿胶汤，青竹茹姜汁浸二钱、阿胶蛤粉炒二钱、炒当归三钱、黑山栀八分、大生地四钱、生白芍二钱、川芎一钱、明天麻一钱煨、石决明三钱煅、陈皮八分、焦术二钱，右十一味，为一剂。

　　水肿胀满，谓之子肿，其候或遍身浮壮，或手足挛肿，或肚腹壅大，高过心胸，气逆喘急，甚则损胎，此因水气过甚，正气不化，溢於皮肉，轻者产後即愈，不必施治，甚者宜鲤鱼汤。

　　鲤鱼汤，鲤鱼一头重十两、白术生姜各一两六钱、芍药当归各一两、茯苓一两三钱，六味，以水四升，煮鱼熟澄清，取二升六合内药，煎取一升，分三服，见千金方。

　　或苓术汤。

　　苓术汤，茯苓白术各一两三钱、黄芩杏仁各一两、旋覆花三钱，五味，以水二升，煮八合，分三服，见千金方。

　　小水淋痛，谓之子淋，此由下焦气化壅闭不行，故水道不刹，郁而为痛，宜葵子散解之。

　　葵子散，冬葵子赤茯苓各等分为末，每服二钱，米饮调下，见金匮要略。

　　若使闭不通者，谓之转胞，乃胎气陷下，壅遏过甚气道梗阻，故水不得通，虚人多有之宜叁术饮。

　　叁术饮，人叁白术半夏陈皮芎当归芍葵药地黄各一钱。

　　甘草五分、生姜三片，作一剂，服後探吐之。见丹溪心法，甚者宜肾气丸。

　　肾气丸，熟地八两、山茱萸四两、山药四两、丹皮三两、茯苓三两、泽泻三两、附子一两制、肉桂一两，丸如桐子大每服十王九米饮下，见金匮要略。

　　若遗溺者，白薇散主之。

　　白薇散，白薇芍药各等分为末，酒服一钱，见千金方。

　　久嗽不止，谓之子嗽，此外感风寒也，甚则动胎，宜百合汤。

　　百合汤，百合三钱、紫苑一钱、贝母一钱、白芍一钱五分、当归一钱五分、前胡五分、茯苓二钱、桔梗一钱五分、苏叶五分，九味，作一服。

　　下痢赤白，谓之子痢，其候腹中疼痛，急後重，不得以寻常治法施之，宜薤白饮。

　　薤白饮，薤白三合、石榴皮黄连各六钱、阿胶一两、地榆一两炙，以水二升，煮六合分三服，见千金方。

　　若注下不止，宜胶艾汤。

　　胶艾汤，阿胶艾叶石榴皮各六钱五分，以水二升，煮六合分三服见千金方。

　　若下脓血，宜白术汤。

　　白术汤，白术当归黄芩各三钱，作一服，见医学正传。

　　寒热往来，一日一作，或间日一作，若有定期，谓之子疟，发当夏秋，宜香薷保安汤。

　　香薷保安汤，香薷八分、柴胡羌活各五分、陈皮六分、白术二钱、黄芩一钱、炙甘草四分、当归一钱五分、生姜一片、枣二枚，作一服。

　　在冬春，宜驱邪汤。

　　驱邪汤，白术藿香砂仁茯苓各一钱、橘红草果各八分、甘草五分、姜三片，作一服，见丹溪心法。胸满腹胀，气逆上千，谓之子悬，此由中焦气结之故，多得之愤郁惊惶，宜紫苏饮。

　　紫苏饮，紫苏叶一钱五分、人叁大腹皮芎陈皮白芍当归各一钱、甘草五分、姜三片、葱三茎，作一服。

　　或葱白汤。

　　葱白汤，葱白二十茎，以水一升五合，于银石器内，煮取半升，顿服，并食葱，见妇人良方。

　　若心痛者，宜竹皮汤。

　　竹皮汤，青竹皮三合，以酒六合，煮三两沸，顿服，见千金方。

　　腹痛者，宜芩术汤。

　　芩术汤，黄芩一两、芍药一两三钱、白术六两，以水二升，煮取一升，分三服，见千金方。

　　腰痛者，大豆酒主之。

　　大豆酒，大豆三合，以酒三升，煮取六合，顿服，见千金方。

　　妊娠下血，谓之漏胞，甚则崩决不止，阴气不固，热动於内，伤其脉络，故营血内溢，血尽则死，宜地黄饮。

　　地黄饮，生地黄二两六钱，清酒一升，煮三沸，去滓，频频服之或入鸡血少许，见千金方。

　　或地黄散。

　　地黄散，乾地黄捣末，酒服三指撮许，三服搓，见千金方。

　　若胎动不安，腹痛绕脐，腰背皆痛，卒有所下或叫号口噤，四肢厥冷者，宜艾叶汤。

　　艾叶汤，艾叶阿胶芎当归各一两、甘草六钱，以水二升六合，煮一升，分三服，见千金方。

　　若因交合而动胎者，宜八物胶艾汤。

　　八物胶艾汤，人叁白术茯苓各二钱、芎一钱五分、当归一钱五分、白芍二钱、乾地黄三钱、阿胶二钱、艾叶八分，见医学入门。

　　因饮酒而伤者，宜黄芩汤。

　　黄芩汤，黄芩白术当归砂仁各一钱，作一服，日二，见得效方，因喜怒而伤者，宜佛手散。

　　佛手散，当归五钱、川芎三钱，作一服，丹溪心法，因郁闷而伤者，宜葱白汤，见前子悬下。

　　因劳役而伤者，宜安脉汤。

　　安脉汤，人叁白术各二钱、当归一钱五分、阿胶三钱、炙甘草陈皮各五分、芎一钱、兔丝子黄各一钱五分、杜仲二钱，因跌堕而伤者，宜续杜丸。

　　续杜丸，续断杜仲各二两，枣肉捣为丸，如梧桐子大，每服五十丸，米饮下，见医学入门。

　　若腰痛损伤，下血不止，宜马通汤。

　　马通汤，马通汁三合、乾地黄阿胶各一两三钱、当归文叶各一两，以水一升六合，煮取八合，内马通汁，及胶合烊，分三服，见千金方。

　　若胎奔上抢心危急之候，宜艾叶地黄汤。

　　艾叶地黄汤，艾叶一两、阿胶芎芍药甘草当归各六钱、乾地黄一两叁钱，以水一升六合，煮取一升，内好酒一升，内胶令消，分三服，见千金方。

　　甚者，血从口出，逆不得息，宜蟹爪汤。

　　蟹爪汤，蟹爪三合、甘草桂心各三钱、阿胶六钱，以东流水三升，煮一升，内胶分二服，口噤不能服者，格口灌之，药下便活也，生胎即安，死胎即下，见千金方。

　　若因毒药攻胎，胎动欲堕，血逆冲心，闷乱喘促，大汗不止者，宜白扁豆散，以解其毒。

　　白扁豆散，白扁豆为末，新汲水调下二三钱，口噤者斡开灌之，见得效方若因高取物，胞系有伤儿啼腹中，则令妊母曲身，向地拾物，须臾即止。

　　若腹中作钟鸣声者，取鼠穴中土噙之。

　　八九月不能言者，不须治之产後即愈。

　　凡胎动，无故而动，及体素羸弱者，乃冲任脉虚不得固摄，当大补之腹痛者，宜行其气，损伤者，宜行其血，馀各因共所由治之。

　　未及期而产，谓之半产即堕胎也，损气耗血，甚於正产，二三月犹轻，六七月为长重，譬之果未熟而强摘之，其根蒂必伤也故凡半产，当与正产同其调养，而尤加意焉，宜因其所伤而补益之，以善其後，前列诸法，皆可叁用，若轻易视之，则一次半产，後遂习以为常，不得谓非失治之过也，半产後，治疾之法，与正产稍异，盖正产恶露多，半产恶露少也，若有肢痛等疾，宜温补之逐瘀破血之药，用宜审察，若数日後大热而渴，面红眼赤，欲饮凉水，昼夜不息，此大虚也，寒凉下咽，即死不治，宜当归补血汤。

　　当归补血汤，黄一两、当归二钱，水煎作一服，见内外伤辨，若血崩不止者，宜摄阴汤。

　　摄阴汤，黄五钱、阿胶三钱、归身二钱、白术二钱、甘草二分炙、稷榈皮一钱炙、乌贼骨一钱五分炙、荆芥一钱炒，其他诸症，并详正产，相时度势，消急用之，未可拘泥为也。

　　卷下

　　第六章，辨产第六

　　孕满十月，待时而生自然之道，无所勉强，而世俗不察，或未产而强速之，致有横逆之变，推其故，由於未明其理，不辨其候而然，故初觉腹痛，遂谓欲生，稍事迟延，遂谓难产，方药以攻之，非法以扰之，使气卒神乱，子母俱死，富室巨家，其弊尤多，本安也而自危之，本生也而自杀之，可悯也已，辨产之法，脉经曰：娠妇月满，则脉离经，离经者，难经所调一呼三至，曰离经，一呼一至，亦曰离经也，又曰尺脉转急如切摆转珠者，欲产也千金方论曰：将产者离经，离经者其脉浮，朱彦修曰：离经六至，沉细而滑，按切绳转珠，动疾之象，即一呼三至之义，一呼三至一吸三至，呼吸定息，脉七至，闰以太息，脉八至，疾之甚也，朱说与千金方不同，当以难经脉经为正要之胎动欲产，无论浮沈迟速，皆有动象，无动象者，非正产也。正产腹痛，必连腰及脐，或牵引脊背，胎气陷下，或目中生火，毂道挺迸，浆血下後，腹痛愈紧，乃为欲生，若渐痛渐缓，或乍紧乍慢，即浆血交下，皆非正生，达生编言试痛正产之辨，误以试痛为正产之害，推勘极精，多可采者，达生编云，初觉腹痛，第一以忍痛为主，无论为正产，为试痛，痛久自生，更宜养神惜力、以安睡为妙不可轻易临盆，盖子居母腹，端坐不动，至生时转身向下，妊母安卧，腹中不至窄，易於转身，若未及转身，遂使坐草，则婴儿难於转运，复用力以注之，则足先出而成逆产，转身未定，用力逼之，则手先出而为横生，或首骨偏碍而为偏产，种种弊端，皆基於欲速之故，故临盆以缓为正，即使过迟，亦无妨碍也，又曰：孕至八九月，或妊母有火，起居不时，令孕不安因而作痛，所谓试痛也，但须照常眠食，甚则服安胎药一二剂即止，若误作欲产，遽令坐草，即使勉强能生，母气必损，子亦多夭犹之剖卵出雏，裂茧取蛹，安望生耶，又曰：腹痛有感寒伤食之候，亦宜辨别，伤食者，当脐而痛，手按转加，或脐旁如有起者，不连腰及脊，寒痛多在脐下，绵绵延延，无所增减得缓少安也，凡此皆极言欲连之害，而归於辨产未明，盖妊母多畏难产而欲速产者，在主者察脉晰理，明辨而调摄之，事常而易变，苟不慎察，戕害生命，亦非俯育之道，慎毋谓闱房琐屑之事，非丈夫所宜知，而忽略视之也。

　　第七章，产戒第七

　　产育顺事，而俗人多扰乱之，致反顺为逆，此虽习俗使然，亦不知之过也辑产时，所当戒者着於篇，使览者凛焉。

　　妊母将产，率多疑惧，腹痛紧急，气血下注，神不能安，易於惊惶，初次产育，尤为易扰，而不知者稍有不顺，辄恐惧无主，大事张皇，致妊母心乱神散，气惫而逆，气逆则血涌，气惫则力衰，婴儿之生，虽自能转动，亦藉母气助之，气逆力衰，何以能下惟宜温慰妊母，使勿惊疑，即有不顺，勿使知觉，俾心定气凝，神安力旺，无论本属顺生，即遇恶候，亦可反逆为顺也。

　　千金方论云，产事虽系秽恶，然不得令死丧活秽之人视之，犯者多致难产，又忌多人瞻视，惟得一二人在室，产後乃可告人，亦以人弃则易於惊扰，致妊母心神不定故也。

　　室中宜适温凉，夏暑过甚，勿掩门户，以器贮新波水石许，置室中，以辟热气，免致昏晕，天寒宜置火暖之，母得大炽，令火气灼，室中人毋大声毋多语毋差咨太息，毋许骇，毋叱吒，毋祈神问卜，宜安静如常。

　　妊母宜惜力，宜安卧，卧宜正不可左右，毋摩腹，毋按腰，毋妄动，毋轻坐草，初产及天寒尤，忌美其饮食，频频与之，若虚羸者，不能多食，以糜粥杂人叁末饮之，毋乱服方药，毋轻试异术，必辨明正产，胞水已下，交骨不开，或支骨已开，而子久不下，择平和之药，稍稍助之，要之产前调摄既善，亦无须此。

　　接儿老妪，俗谓稳婆，宜预择委善者用之，盖隐曲之事，非此辈不能为，而愚蠢奸狡之辈，或妄为动作，故事恐吓，戕人性命，以炫己之术，不可不慎，大率以年老为佳，盖年老则历事多而性稍醇也。

　　产後勿问男女，须收拾既定，然後告人，世有急於求嗣者，堕地得男，而产母暴喜，遂致昏晕，得女则产母不悦，家人又从旁懊恼之，致有郁厥血逆之患，宜豫防也。

　　大凡产厄，误於张皇者半，误於怠悠者亦半，产育固生人常事，热苟主者不察，而漫然听之，则产母无主而惊疑，为害亦大，往见拘迂者，矫张皇之弊，谓婴儿可以自由，众藉乎人因闭门安卧，勿令人知，而产母体素羸弱，气血虚少又性衣矫怯，不能忍痛曲腰护之，偏倚妨之，转辗欹仄，致婴儿不得转动，交骨不得开张，气血下注，久无泄路，势必逆而上行，一日之间，而子母俱死，如此者，何啻无故而自杀之哉，此皆不明其理，不究其道，愚而自用，残贼人伦，夫产孕者，生生之本，天理之原，似续攸关，断宜详慎也。

　　第八章，用药第八

　　产时用药，有二弊焉，方伎之士，多取速效，肆用峻利之药，以炫己之术，其效者，药甫入口，而难产即下，众人骇服，推为神奇，而不知一时便利，子母大伤，至产後发疾，遂至不起，婴儿或坠地不举，或举而辄夭，而又委之天命，归咎後医，日杀生命而人莫之知，深可痛惜，古方如兔脑鼠肾蛇蜕回生诸药，只堪备至急之用，安可妄试，尤有甚者，挟不经之术，无稽之方转韩传布，谬为仙授，乘人之急，以胁人之利，功则归己，过则归人，世俗愦愦，多为所愚，不可譬晓，此一弊也，而矫其弊者，遂谓产孕本无须用药，常变顺逆，悉静而听之於天，斯言诚善热，必自怀妊至临孕，摄养无乖，然後可也，苟或不善，即可反顺为逆，而仍执勿药之说以自愚，是何异未能辟谷，而谓人可勿食耶，此二弊也，且天下亦或有生而难产者，或未孕之先，即有宿疾，或气血羸弱，骨格繁密脉络坚致，皆令难产，亦藉临时药力以扶助之，但宜斟酌尽善，择平和之命，醇正之法，相不得不用之时，而後用之如加味芎归汤，佛手散，味和而力厚，气平而效速，斯为善也。

　　加味芎归汤，当归一两、川芎七钱、龟板手大一片醋炙研、妇人发如鸡卵大一枚瓦上熔存性，水一升，煎四合服之见医学入门。

　　佛手散，当归五钱、川芎三钱，作一服，见丹溪心法。

　　富贵之家，产後必服人叁，而致死者多，矫其弊者，并倡产後无补益之说，而致死者亦多，盖不明其理，左右皆误夫产後诸疾，多出於虚，人叁非不可用，而用之亦自有法，得其法，益身而却疾，不得其法，致疾而促生，不可不辨，服叁之法，在子方坠地，叁已入口，一刻之间，过此一刻，便不可服，盖产时气血下注，上中二焦，尽属虚寒，产後气复上行，下焦恶血填凑，血道梗塞，气道亦滞，骤加补中之药，血道未开，气道益阻，遂有恶露不行，瘀血上逆之患，若当儿甫坠地，一刻之间，气血犹未上行，藏府空虚，脉络困乏，人叁入腹，甘温之性，宅中土而运脾精，辅正气而逐恶血，洒播精微，灌溉经脉，气强则行速，脉润则道通，恶露顺下，乳汁通流焉有他患且新产之後，百脉皆动而下行，自下而上，淤浊者去，精华者留，有更薪之象，妇人宿疾，多在血内，平时所不能除者，此时可以除之，却病益身，非妄说也。

　　凡欲服叁者，将产时即宜制就，汁宜浓厚，可以一饮而尽，或以人叁一二钱研为末另以钱煮汁调服〔令一人司之，俟儿首既出，即与服之，叁尽而儿适堕地，乃为合法，苟失其法，为害非小，而复归咎於叁之不可用，岂不谬哉。产时应变，皆仓卒之际，所有药物，亦宜豫筹，有备无患，不可渴而掘井，倆而铸兵也。

　　第九章，应变第九

　　产育本顺事，不幸而至於逆，变起仓卒，安危系於片时，亦人生至急之事，极难之治也，应变之术，宜切究焉，凡产之变有五，曰横产，曰逆产，曰偏产，曰碍产，曰盘肠产。横产者，儿横腹中，手臂先出，治法令产母仰卧，嘱收生妪，徐徐推儿下身，令宜上以手中指，摩其肩，推上而正之，又以手摩其耳，令头正自生，或以小刺儿手，入一半分，徐徐送入，不入以盐涂之。

　　逆产者，儿未转身两足先出，以盐涂儿足心，刺如上去，或以爪搔之，并以盐摩母腹，儿得痛，惊缩而转，自当回顺。

　　偏产者，产时儿首偏柱一傍，虽近产门只露额角，终不得下，治法，令收生妪，以手徐徐正其头，若因脑骨偏柱谷道，当以绵衣炙火令热，裹手於谷道外，徐徐推之，俟正，然後坐草，若产时儿不向产门，宜趋谷道者，宜热盐令热，以绸裹於谷道外熨之。

　　碍产者，儿首正抵产门，久而不下，此必转身时，脐带攀挂儿项，或肩，当急令安卧，令收生妪，推儿近上，徐徐通手，以中指按儿两肩，理脱之，然後坐草，盖此候最为险恶，慎毋轻易用力，若缠绕於项，复用力以注之，则其缠愈紧，致子死腹，中不可不慎，凡横逆诸产，加法拯救，皆宜内服加味芎归汤，佛手散加味芎归汤见用药篇佛手散见孕疾篇〔以助之，若不能用法，但令静心安卧，服前药一二剂，亦效。盘肠产，子肠先出，儿即随下，或肠随儿下，此由下焦素虚，不得收摄气血下注，无以固之，或用力太过，一次如此，凡产皆然，宜以温汤润之，温谕产毋勿令惊慌，以好醋半盏，新汲水如醋十之七，调和，骤产母面，或背，三则收或以磨刀水微润肠，煎磁石汤一盏饮之，或以麻子捣敷产母顶心，视收入，速洗去，迟则为害，内宜服补益升提之药，慎其肠勿令见风，若遭风侵，多有不能收入者，产时交骨不开，最为恶候，此由阴气大虚，血液衰少，宜加味芎归汤，甚者加肉桂少许。

　　子死腹中，其候心腹胀闷，重坠异常，产母面赤舌青，指甲皆青，或口出恶臭者是也，若面舌唇口俱青，口沫出者，子母俱死，面青舌赤者，母死子生宜佛手散，或乎胃散。

　　平胃散，苍术厚朴姜汁炒、陈皮各三钱、甘草一钱二分，水煎加朴硝二钱〔化服，其效颇速。

　　或蟹爪汤。

　　蟹爪汤，蟹爪一升、甘草一尺、阿胶一两，以东流，水三升煮蟹爪甘草，得一升，去滓内胶令烊，分二服，见千金方。

　　若双胎一死一生者，服之能令生者安而死者出，若乾燥着脊不能下者，宜葵子汤，脂蜜酒，以滑之。

　　葵子汤，葵子三合、阿胶一两六钱，以水一升六合，煮六合顿服，未效，再作一服，见千金方。

　　脂蜜酒，猪脂白蜜各三合、醇酒六合，合煎取六合，分二服，见妇人良方，按无猪脂以麻子油易之，亦可。

　　又治双胎一死一生者，先生一胎，腹中尚有一胎不下，或手先出，将手推入，或足又出，推之不入，生至三日，儿足不动，知胎死，三日中服催生方，葵子汤，加味芎归汤，皆不效，产妇腹不痛，不起阵，房内夏宜凉，冬宜暖，室中一二人宜寂静切不可惊慌，不要亲戚来看来问，以安产妇之心，若旁人惊慌，言语张皇，产妇闻之心慌则生恐惧，必至误事，凡危急之际，更宜安静用药，非土牛膝葵子汤，不能下也土牛膝冬葵子汤，土牛膝五钱、冬葵子一两，二味，宜买三服，用灌三个盛药煎好，一刻时候，连服三剂，死胎即下，何以要用三剂，一刻时候连服者，若服一剂，产妇腹痛一阵，即止，死胎送不下来，连服三剂，腹痛紧而血来猛，产门即开，将死胎送下，胞衣随胎而出矣，因经验用药如此，故注明以救危急之症也。

　　产时用力太过，水衣早破，浆水尽下，产户乾涩，或坐草日久，为风所久，因而肿胀，多致难产，或产时子忽不动，是妊母力乏之故，勿误为死，肆用攻逐，皆宜加味芎归汤见前方。

　　产时，妊母忽猝然气痿晕绝，目翻口噤面忽唇青，口沫流出，子母俱殒若，若两颧微见红色，子死母生，此至危之候，宜霹雳丹救之。

　　霹雳丹，蛇蜕一条蚕退纸并烧存性各用两钱，男子头发烧灰，路旁左足草鞋烧存性各用一分、乳香五分、黑铅二钱五分、水银七分五厘，以铅和水银，入锅中火上熔化，结如砂子研治为末，和诸药，以傾猪心血和丸，如梧桐子大，金箔为衣，每用三丸，流水下，或煎化灌之，见医学入门。

　　婴儿既生，胞衣不下，亦多危险，达生编云，用力太早，交骨强开，儿甫出而骨即随闭，以致不下，急宜断脐带，以麻线将脐带系紧，又双折之，再系一道，勿令风入，以轻物坠之，但令产母安心定气，稍迟当痿而下，慎勿令收生妪，妄用手取，致损及脏腑，因成恶疾，若血流入衣中，为血所胀，致不得下，腹中胀满上冲心胸，疼痛筋急者，宜佛手散方见前。

　　若以手按之，痛猾缓者，此气虚也，宜益母汤。

　　益母汤，益母草一两，酒煎，加童便一杯服之，见达生编。

　　若危者，宜牛膝汤。

　　牛膝汤，滑石二钱研末、木通当归牛膝瞿麦各一钱五分、冬葵子二钱，共作一服，见局方。

　　若急上抢心者，或死胎上抢心者，宜用熨法。

　　熨法，取蚁垤土一升，熬热，囊盛熨心下，令不得上，见千金方。

　　若轻者，以草纸烧烟，产母之鼻，令纳气即下，或以发入口作呕，亦佳千金方，载产时穰法，虽未明其理，而颇有效验，并附着以备用，凡欲产宜脱寻常所着衣，笼宵头及窟口，令至密，即易生，若逆生者，以手中指取釜底墨实儿足下，作X形，即顺生，或书父名於足心，或以车辖脂如上法书画，若胞衣不下，取夫内衣盖井上，即出，本草载临产取赤马皮铺身下，又以海马石燕两手持之，皆今速产云。

　　凡应变皆以凝神息虑为主，毋得张皇以扰产母，心欲细而定智欲敏而速，法欲简而捷药欲峻而安，毋取劫功毋贻後患，凡遇危急，无不皆然，不特产孕之一端也。

　　第十章，调摄第十

　　产後调摄，最宜详慎，盖产後气血虚少，络脉空乏，肢节懈怠，腠理开张，皮毛不实，营卫不固，血道易塞，气道易滞，故致疾之易，而去疾之难，莫甚於此，产後致疾皆起於纤细易忽之间，其源甚微，其发至巨，闱房琐屑之事，主者所不及检，医书所不能详，不识避忌，不知防范，或致疾而终身不愈，或疾作而危在片时，往见一妇，产时至速，不及告人，遂产於地，产後人知，始扶卧於榻三日後，大热不止，医以为血淤也，而以桃仁承气投之，数日而死，一时不谨，为害如此，况其大焉者乎，故善调摄者，不使致疾，并可去宿患之疾，不可不知也。

　　凡产後，产母勿令安卧，宜以高枕倚之，膝宜竖起，勿得伸直，须闭口静神，勿令熟睡，历十二时，乃可安卧，少须八九时，若倦怠者，宜频频呼之，常今欲醒，亦毋高声急语致使惊恐，盖产後气血上行，若遽令安睡，则气逆而血壅，多致昏晕，必豫防之，膝宜竖者，膝伸则筋骨内掩，恐碍恶露也。

　　婴儿坠地，即取铁秤锤或石子入火烧红，以醋向产母之，使气入鼻，不特可以辟秽，且能收敛神气，散解恶血，以杜血晕，或日一二次，三日後止，更佳室中宜避风，丝毫罅隙，必掩塞之，宜适温凉毋犯寒暑，将寒即衣，骤暖毋易，夏虽大暑，勿得解衣，毋浴毋以扇招风，宁失过暖，毋失过寒。

　　产後宜益甘草煮汁，和童便服之，或和清酒日三五服，三日而止，自产之次日始日服生化汤一剂。

　　生化汤，川芎一钱、当归五钱炙、甘草五分炙、乾姜五分、桃仁十粒去皮尖，以水二盏，煎一盏，入清酒一合，温服。

　　五日而止，淤未尽者，七日止，大虚者，可加人叁少许服之，二三日後，或寒热交作此骨合也，虚人多有之，但诊无他患，如法服生化汤，勿妄用他药。

　　十二日後，恶露将尽，气血更新，体虚者，宜服补虚汤。

　　补虚汤，人叁白术冬三钱、当归川芎黄各二钱、炙甘草陈皮各八分、乾姜五分炒、八味，作一剂日一服，见医学入门。

　　十数服，有宿疾者，宜服永安汤。

　　永安汤，人叁一钱、熟地三钱、当归三钱、芎二钱、阿胶一钱五分、白术二钱、续断一钱五分、桃仁乌贼骨各一钱、吴茱萸四分，十味，作一服，食前温进日一。

　　或泽兰汤。

　　泽兰汤，泽兰二钱、香附二钱、当归芎各一钱五分、芍药乌药各一钱、人叁一钱、阿胶黄白术各三钱、红花五分、生姜二钱，作一服，食前温进。

　　羊肉汤。

　　羊肉汤，羊肉十两、黄一两、大枣三十枚、茯苓甘草当归麦冬地黄芍药各六钱、肉桂心三钱，以水六升，煮羊肉，取三升，内药煎取一升，分三服温进，见千金方。

　　相疾之轻重，体之偏寒偏热而用之，或十馀服成数十服，可使宿疾尽去，体弱反强。

　　饮食宜澹泊，母食盐，犯之令无乳，毋食生冷坚硬一切异物，毋食炙婢煎炒，毋过於肥腻，皆令致疾十日内，毋食猪肉，一月内，毋食猪脂，犯之令经络壅塞，凡食肥甘之物，皆宜去油脂，以清淡为上，清本乎阳，可以益神而育精，浊本乎阴，足以致滞而成积，而酸咸之味，凝血阻脉，尤为切忌也。

　　产後一月，俗调之满月，二月调之大满，月此二月内，不宜力役动作，不宜交合，心志宜和，思虑宜绝，悲忍忧郁，大喜大怒，皆不可犯，七精伤人，甚於六气，世有产後羸瘠，谓之蓐劳，多至不治，皆不知调摄之故也。

　　第十一章，怀婴第十一

　　年金方论曰：婴儿初生，当即举之举之，稍晚，则令中寒，先浴之，然後断脐，断脐不得以刃，令人隔衣咬断之，以暖气呵之，然後缠结，所留脐带，须令至小儿足趺，短则儿腹中不调，常下痢，若先断脐，然後浴者，则脐中水，令常腹痛，其脐断讫，连脐带中多有虫，宜急拨法之，不尔，则入儿腹成疾，裹儿脐法，椎治白练，令柔软，方四寸，新绵厚半寸，与帛等合之，调其缓急，急则令儿吐，若十许日，儿怒啼，似衣中有刺者，此或脐燥，还刺其腹，当解之，易衣更裹，裹时，闭户下帷燃火今温暖，仍以阻粉粉之，若脐不愈，烧绛帛末粉之，若脐中水，当炙粉絮以熨之，不时治护。浴儿法，汤须调冷热，冷热失宜，令儿惊，凡儿冬不可久浴，久则伤寒，夏不可久浴，久则伤热，浴儿者以猪胆汁一枚，取汁投汤中以浴之，终身不患疮疥，儿生三日，宜用桃根汤浴之良。

　　桃根汤，桃梅李根各三两，以水三升，煮二十沸，去滓无根、枝亦可。

　　生男，宜用父故衣裹之，生女，宜用母故衣裹之，皆勿用新帛衣，不可过厚，令伤儿皮肤，害血脉，婴儿始生，宜时见风日，凡天气和暖，无风，宜令乳母将儿於日中嬉戏，则血凝气刚，肌肉牢密，堪耐风寒，不致有疾病。

　　达生编云，儿生三日，浴之，俗谓之洗三，如冬寒，切不可洗，然千金方谓小儿不浴令毛落，则不浴亦非良法，宜如上法蔽风燃火，下帷而浴之，又云断脐必以艾蘸油为燃，燎断之，令暖气入腹，常视之，勿令湿，较千金法为佳，南中收生妪断脐，多於连胞衣处断之，并留胞衣少许，先系紧，然後断之，虽脐带稍长，易於妨碍，热可免入风泄气之患，亦可用也。

　　婴儿甫生，气欲绝，不能啼，以暖水灌之，不啼，以绵絮包裹之，勿断脐，以纸拈蘸油，燃火於脐带下薰之，令暖气入腹，更以热醋汤荡洗脐带，令气回啼哭加常，方可断脐。若面青身冷口噤者，乃胎寒也，宜僵蚕散急救之。

　　僵蚕散，白僵蚕木香肉桂陈皮炙甘草槟榔各五分，水煎取汁，以帛蘸入儿口中，见医学入门。

　　若因脐缠喉管碍产者，急去其所缠之脐，轻按其背俞及胸口，徐摩其喉管，即气复而啼。

　　初生有即死者，急看儿口中悬雍，前胯上有泡，如石榴子，以指摘破出血，以帛拭去，以发灰糁之，若令恶血入口中即死，初生撮口不饮乳，名曰马牙，不治则死、马牙之候，儿齿龈有小泡，如粟米状，急以钹挑出血，用墨磨薄荷汁，断毋发裹手指，蘸擦口中令遍，勿饮乳，一时许即瘥。

　　初生谷道无孔，不得大便，急用金玉簪，揣其是孔处刺通之，以苏合香少许，作小铤，纳孔中，或以油纸之，勿令复合。

　　若非无孔，而大小便不通者，气胀欲绝，令妇人以温汤漱口，吸咂前後心，并脐下，手足心，共七处，每砸三五攻，漱口更咂，取红色为度，须臾自通，不尔则死，或以葱汁乳汁各半调匀，抹儿口中与乳吮下，亦通。

　　若小便不通不欲饮乳者以葱白一寸四破之，以乳汁入银石器内煎灌之，若生鹅曰疮者，其候口内白屑遍生，舌上鼻上皆有之，不能吮乳，急以乱发缠指，蘸薄荷汁或井华水拭之，三日当脱，若不脱，可煮木汁，令浓以帛缠饬头拭之，无木，栗木亦可，或以白杨枝烧沥涂之。

　　初生遍体无皮者，以白早米粉扑之，候生皮乃止，若如鱼泡如水晶，碎则水流者，以蜜陀僧为末糁之。

　　初生患连舌，以爪摘断之，微有血出，无害若血出不止，以发灰傅之，连舌者，舌下有膜，如榴子中隔，连接舌下，令儿言语不转也。

　　上六七日後，气血收敛成肉，别口舌喉颊清净，若喉裹舌上有物，如芦管中盛水状者，或如胀起者，可以绵缠长，留刃如粟米大，刺决之，令气泄去青黄汁，日一刺之，不过三刺即愈，着舌下者名曰重舌，着上?A名恶曰重?A治如前法。初生感风，鼻塞不通者取皂角草乌等分为末，姜汁调敷俿门，或以姜汁调天南星末敷之，又方，用生姜二片，葱二根，捣烂烘热贴颇门。

　　外肾缩入，不得出者，以硫黄茱萸各五钱，为末，以蒜汁调涂脐腹，仍以蛇床子烧烟之。

　　初生遍体发丹毒，赤肿游走若入腹即死，名曰赤游，乃胎热也，宜以细错，随赤晕周匝，刺出恶血，仍以芭蕉汁或蛴螬汁涂之，或以赤小豆末，和鸡卵白涂之亦良，初互二三日，面目绕菲左右皆黄，闭目撮口而啼，口中乾燥，四肢不得伸缩者，乃血脉不敛也，血气沮败，不成肌肉，故有此候，宜龙胆汤。

　　龙胆汤，龙胆草钩藤皮柴胡黄芩桔梗芍药茯苓甘草各八分，以水二合，煮二合，儿生一日至七日，以三勺分三服，八日至十五日，以四勺分三服十六日至二十日，以六勺分三服，二十日至三十日，以一合分三服，三十日以外以二合分三服，凡寒热、惊掣、变蒸、不解、客忤、惊俌食积，皆可服之见千金方。

　　凡婴儿甫出，先以绵裹指拭口中，及舌上恶血，若啼声发，便入腹中以成百病，断脐後，宜与甘草汤。

　　甘草汤，以甘草如手中指一节，打碎，以水六勺，煮取三勺，见千金方。

　　以绵裹活取与儿吮之，计得一蚬壳许人腹止，儿胸中有恶物者，当快吐之，若不吐，须臾更与，尽之，若不吐，是无恶物，勿更与也。

　　凡甘乳儿，不欲太饱，饱则呕吐，如太饱则以空乳乳之，自消，夏不去热乳，令儿呕冬不去寒乳，令儿咳且痢，甫交合即乳，令儿嬴瘠交胫不能行，将乳，当先去宿乳，又用力极之，勿令乳急出，令儿噎，若急出，以指按夹之，噎则夺之，令得息，然後乳之，儿若卧乳，母当以臂枕之，令乳与儿平，令儿不噎，欲寐则其乳，恐填塞口鼻，且或致过饱，母卧，毋以口鼻向儿，恐气吹其巅顶，母有热勿乳，犯之今儿变黄母怒勿乳，犯之令生惊，发疝，上气巅狂，母醉勿乳，犯之，令身热腹痛毋新吐下勿乳，犯之，令儿虚嬴，皆所当慎。

　　富贵家，多置乳妇，而愚蠢之辈，不知慎护，不识避忌，寒燠失候，饥饱违理，因而致疾者最多，故善怀婴者，当自乳为善，必欲且乳妇，宜择气血清和，肥白壮盛之妇毋犯胡臭、瘿、疥、痴癃、白秃、痿疡、耳聋、鼻、癫俌之疾，夫乳者，血气之所为也，儿之性情未定，藉血气以涵养之，苟饮以恶浊之乳，则气血日昏，性情日劣，变情明而为愚蠢，为患实深，又不特致疾之一端也。

　　大凡婴儿气血薄弱，施治难於常人，小有不慎，即生重疾，愚医不察，拘执谬说，肆用毒药，往往而殇，夫疾作而治之於後，曷若未疾而慎之於先，未生则调之於母，既生则适其饥饱，量其寒温，疾从何生，而烦广设谬方，遍倡邪说耶，集怀婴一篇，有心保赤者，所当览也。

　　第十二章，拯危第十二

　　产後诸疾，危迫者多，顷刻生变，有延医治药所不及者，孙子所谓发於秋亳，广於嵩岱也，而世俗治此，恒味其道，稍有不顺，辄谓不治，治之不善，，又不啻下石而杀之，盖能起死而定乱者鲜矣，着拯危一篇，以政惑焉，产後血晕，最为危急，其候儿甫堕地，母即昏绝，不省人事，急令妇女，以膝裹绵软旧衣，曲抵产户，勿令气泄，一人以一手挽头发，一手掩口鼻，俟稍转动，乃可用药，若不醒，以韭菜一把，细切瓶盛之，灌以热醋，以瓶口向产母鼻管之，仍以铁石器，火烧醋，令室中常得醋气，或以醋其面，或以漆器烧之，用药宜辨虚实，虚者，其候昏闷烦乱，卒然晕倒，口张手撒，遗尿鼾声，四支厥冷，寸口脉微细散乱，或伏匿不至，此正气大虚，微阳欲脱，阴离阳决，危在俄顷，救之稍迟，则气不复返，宜情魂散。

　　清魂散，人叁泽兰各一钱二分、炙甘草一钱、当归芎各二钱、荆芥穗一钱，作一服，水煎，加清酒引，见妇人良方。

　　定气饮。

　　定气饮，人叁白术阿胶各三钱、炮姜熟附子各一钱、大枣五枚、炒粳米一撮，浓煎，分二服，温进。

　　独叁汤。

　　独叁汤，人叁四五钱，长流水浓煎厚汁灌之，见医说，或加炒米一撮、炮姜一钱〔尤妙。

　　六味回阳饮。

　　六味回阳饮，熟地黄五钱、当归三钱、炮姜二钱、熟附子二钱、肉桂二钱、人叁三钱，见幼幼集成，相度用之，实者心下满急，神昏口噤，腹胀气粗，两手拳握，脉无虚象，乃下血过少，痣露上逆，当破其恶血，宜黑神散。

　　黑神散，肉桂当归白芍炮姜各二钱、乾地黄炒黑大豆各五钱，见幼幼集成。

　　夺命散救之。

　　夺命散，没药血竭各等分，治为末，每用三钱〔童便清酒各半，煎数沸服，神效见丹溪心法。

　　若舌强不语者，败血壅其脉络也，宜四味散。

　　四味散，当归延胡索血竭没药各一钱〔每用二钱童便或清酒调下，或并煎作汤亦可，见丹溪心法。

　　若见鬼谵妄，言语颠倒，眼见黑花者，宜辨虚实，误者即死，体素虚弱，下血过多，昏迷不省，瞑目无所知，甚则寻衣摸空，错语失神者，虚也，又谓之郁冒，暴亡其血，阳神无所依附，宜安神饮治之。

　　安神饮，人叁柏子仁去油各三钱、黄阿胶当归茯神各二钱、肉桂炙甘草各一钱，共作一服。

　　体素状实，下血未多，发狂见鬼，面青口噤，角弓反张者，实也，败血干心，乱其神明，宜苏合香丸一钱，童便调服，或夺命散、四味散皆宜方俱见上。

　　血崩不止，是谓重伤，其候血暴如注，急若山崩，故名曰崩唇清肉，冷汗出目暝，此由阳气大虚，不得收摄，故直下无制，溃决而不可止，宜朝宗汤。

　　朝宗汤，归身一两、芎乾地黄各五钱、芍药三钱、人叁黄肉桂炙甘草各二钱，分二服。

　　补气养血汤。

　　补气养血汤，人叁黄当归白术芍药阿胶芎各二钱〔艾弃青皮香附甘草各五分、熟附子一钱、缩砂仁一钱，共作一服，见万病回春。

　　或摄阴汤治之，若少腹满痛，肝藏已坏不可治矣。

　　摄阴汤，热地黄五钱、人叁三钱、黄二钱、当归一钱五分、荆芥穗炙、棕榈皮炙、甘草炙各一钱、熟附子一钱五分，作一服。

　　衄血者，口鼻血出不止，口鼻起黑色如烟煤，是胃绝也，气血散乱，多不可治，急心排线一条，并产母顶心矣二茎，合系产母手中指节，令极紧，仍用荆芥散治之，荆芥散，荆芥穗为末，每服二钱童便调下，口噤开灌之，见妇人良方。

　　产後大喘，乃死候也，此由阳气素衰，所下过多，血竭於下，气留於上无所依附，独聚肺中，孤阳绝阴，命在呼吸，宜独叁汤方见上，定气饮方见上炮姜宜易乾姜、六味回阳饮方见上〔轻者，小叁苏饮。

　　小叁苏饮，浓煎苏木汁，调人叁末二钱或三钱作一服，见东医宝鉴。

　　若血下少而作喘者，其喘不甚，由於瘀止入肺，窒碍气道，宜桃仁汤治之。

　　桃仁汤，桃仁二钱炒、杏仁二钱炒、当归贝母各一钱，茯苓三钱、乾姜人叁各五分。

　　若咳逆不止欲死者，以肉桂五钱姜汁三合同熬，稍服半合许，以手摩肺俞令热，以馀汁涂之，时摩时涂，汁尽即愈，见妇人良方。

　　阴脱者，子宫脱出，或脱出如脱肛者，盖产时努力所致，宜当归黄饮，当归黄饮、黄三钱酒炒、人叁当归各二钱、升麻五分、甘草八分，右作一服水煎，日二，见丹溪心法。

　　若脱出如线，长三四尺，手触之则痛甚者，宜慎护之，不可令断，断则死，以姜三斤，连皮捣之，清油二斤和炒，以油乾为度，以熟绢五尺许，叠数层，承其线，屈曲作圆形纳户口，以绢袋盛姜温熨之，冷即易一日夜，当入其半，二日当愈，仍内服失笑散助之。

　　失笑散，五灵脂蒲黄等分为末，每服二钱，童便或酒调下，见局方。

　　凡产後危症皆属虚寒恶血为患，仅十之三四，而味者多以去瘀破血该之，肆用攻伐，复杂寒凉，邪说盛行，古法晦昧，失血已亡而复破之，阳已衰而复泄之，危如转烛，正救犹恐不及，而尚妄谬为之耶，有识者尚其慎之，毋为邪说所惑也。

　　第十三章，去疾第十三

　　产後治疾，当以温补为主，去瘀次之，千金方论曰：妇人产讫，五藏虚羸，惟得将补，不可转泻，若其有病，不须药，若行药，转更增虚，就中更虚，向生路远，朱彦修曰：胎前毋滞，产後毋虚，亮哉斯言，不易之法也，而方今医者，用法多殊，阳虚发热，妄用放降，气游作喘，谓之痰火，岂未见千金诸说耶，朱氏为滋阴降火之祖，而於产後大热亦用乾姜，虽说理未明，而用法则合，而宗其说者，并此而背之，可异也已。

　　脉经曰：产後之脉，洪实不调者死，沉微附骨者生，又曰：沈小者生，实大坚强急者死，盖产後当虚，沈小而微，虚寒之象也，当虚反实，则阴阳相并，气血瞀乱，素问所调气并则无血，故脉象反盛，犹之其藏之脉，多属坚强，绝无生意者也，知脉理则知治法，知治法则知病情矣。

　　大凡产後诸疾，虚寒者十之六七，瘀滞半之，内伤外感又半之，而总不外温补二法，常有之候，曰恶露不行，曰发热，曰尿血，曰无乳汁，曰头脑心腹腰筋痛，曰呕逆曰淋沥，曰遗溺，曰泄痢，曰便秘，曰阴肿痛痒，曰交骨不合、其甚者曰伤寒，曰中风，曰浮肿，曰虚劳，凡此数者，世俗犯之有终身不愈者，至中风虚劳，多归不治，由古法久废，下士多愚，非必死之症也。

　　恶露之後，产後下血过少，腹满而胀，痛引少腹，牵掣腰背，宜加味生化汤。

　　生化汤，加泽兰二钱、延胡一钱五分、益母草三钱，甚者逆抢心胸，手足厥冷，唇乾腹大，短气促喘宜甘草汤。

　　甘草汤，甘草芍药桂心阿胶各一两、大黄一两三钱，以东流水三升，煮一升内胶，令烊，分三服，见千金方。

　　若败血不下，成块作痛，俗谓之儿枕痛，乃血瘕也，宜失笑散，立效散。

　　立效散，五灵脂为末，每服二钱温盾调下，见局方。

　　古铁酒。

　　古铁酒，古铁五钱，火烧令赤，以酒三合，入之温服，见千金方。

　　乌贼骨汤冶之。

　　鸟贼骨汤，鸟贼骨三钱、桃仁二钱、当归芎芍药阿胶各一钱五分、肉桂五分、五灵脂一钱，作一服。

　　产後发热，其候大热烦躁，昼轻夜重，或谵语神昏，脉虚大者虚也，宜当归补血汤，腹内痛，有块者瘀也，宜生化汤方见调摄篇〔感冒者，宜补虚加乾姜汤。

　　补虚汤，加乾姜一钱，作一服，见丹溪心法。

　　四物炮姜汤。

　　四物炮姜汤，芎一钱五分、芍药二钱、乾地黄三钱、炮姜二钱、当归三钱。

　　若因蒸乳而热者，乳必胀痛，去乳汁即愈，若往来寒热者，宜柴胡汤主之。

　　柴胡汤，柴胡八钱、黄芩人叁甘草各一两、生姜六钱、大枣十二枚、半夏三合，以水三升，煮一升五合，分三服见千金方。

　　新产无乳，其故有二，阳虚阴盛，无以化之，营血不得温升，故不能生乳，体素羸弱者，多有之，旧说所调血虚无乳者，即此候也，宜益阳以化阴，温经以通络，宣营汤主之。

　　宣营汤，当归黄阿胶各三钱、人叁五钱、芎芍药各二钱、川贝母一钱、炮姜一钱、红花甘草各五分，十味作一服。

　　气滞血阻，脉络不通，乳道壅闭，亦无乳，宜猪蹄汤。

　　猪蹄汤，猪蹄二枚、通草二两，只清酒三升，浸之加水一升，煮一升饮之，见千金方，达生编无通草，加生黄一两、当归五钱、白芷五钱〔名通脉汤。

　　或贝母汤主之。

　　贝母汤，贝母一钱五分、连翘二钱、当归川芎各二钱、桔梗白芷各一钱、赤芍、川续断各一钱、红花五分，头痛者，血虚也，其候痛连巅顶，掣引脑顶，紧急欲死，厥阴少阳阳明之脉，会於巅，络於额，贯於脑，骤亡其血，脉络不安，故震动而痛，宜小补血汤。

　　小补血汤，川芎三钱、党叁一两、阿胶五钱、生姜二钱，即少挟风邪，不可发散，宜一奇散主之。

　　一奇散，川芎当归各二钱、荆芥穗一钱，作一服，见东医宝鉴。

　　心腹疼痛，多由血瘀气结，挟寒而起，宜芎归理中汤。

　　芎归理中汤，芎一钱五分、当归党叁白术各三钱、炮姜枳实各一钱、桃仁一钱五分。

　　若虚羸而腹痛，少气不得息，少腹拘急，牵引腰背，不能饮食者，宜内补当归建中汤。

　　内补当归建中汤，当归一两三钱、芍药一两六钱、甘草三钱、生姜二两、桂心六钱、大枣十八枚，以水三升，煮一升，分三服，见千金方。

　　腰痛者，下焦虚寒，血滞不行，也宜续断饮。

　　续断饮，续断三钱、当归阿胶各二钱、杜仲三钱、桃仁延胡各一钱五分、肉桂五分。

　　胁痛者，肝虚也，宜四物乾姜汤。

　　四物乾姜汤，当归乾地黄芍药各三钱，川芎乾姜各一钱五分、枣五枚。

　　冬月产後脐下痛者，宜羊肉汤。

　　羊肉汤，羊肉四两、当归陈皮各二两、生姜一两，水一升，酒五合，煮八合，分三服，见医学正传。

　　呕逆之候，腹胀满闷，食入即吐，此败血瘀阻，胃气不降也，宜抵胜汤。

　　抵胜汤，赤芍药半夏泽兰人叁陈皮各一钱五分、甘草五分、姜七片，作一服，见医学正传。

　　淋沥遗溺，由於下焦虚寒，或产理不顺，妄用胶法，损伤府络，宜桑螵散。

　　桑螵散，桑螵十五枚、鹿茸黄各一两五钱、牡蛎人叁赤石脂厚朴各一两，治为末，每服一钱，米饮调下，见东医宝鉴。

　　鹿角霜饮。

　　鹿角霜饮，鹿角霜五钱、熟地黄八钱、党叁黄各三钱、韭子一钱、肉桂一钱、兔丝子二钱，损者，宜叁术膏。

　　叁术膏，人叁白术黄各二斤、熬膏每服二钱，米饮下，见丹溪心法。

　　或叁术饮，然宜速治，缓则无及矣。

　　叁术饮，人叁二钱五分、白术二钱、黄一钱五分、陈皮桃仁茯苓各一钱、甘草五分，以猪羊脬一个，煮汤入药再煎，去滓，作一服，见丹溪心法。

　　尿血者，血随溺下，渗沥不已，甚则溺孔作痛，宜竹茹汤。

　　竹茹汤，竹茹六合、人叁芍药桔梗芎当归甘草桂心各三钱、乾地黄一两三钱，以水三升，煮取一升，分三服，见千金方。

　　若渴，或淋而渴者，宜竹叶汤。

　　竹叶汤，竹叶一升、生姜半夏各一两、大枣十四枚、小麦二合、甘草茯苓人叁各三两、麦门冬一两六钱，以水三升，煮竹叶小麦，取二升，内药，直煮取九合，分三服，见千金方。

　　产堆泄痢，多因脾虚感寒，其候杂下五色，或赤白脓血，日十数行，腹痛困顿，宜芍药汤。

　　芍药汤，芍药乾地黄各一两六钱、甘草阿胶艾叶当归各六钱，以水二升，煮八合，内胶，分三服，见千金方。

　　甚者，桂蜜汤。

　　桂蜜汤，桂心甘草各六钱、乾姜六钱、附子三钱、蜜三合、当归一两、赤石脂三两，以水六升，煮一升，内蜜，煮数沸，分三服，日一，见千金方。

　　禹馀粮汤。

　　禹馀粮汤，禹馀粮五钱、白术乾姜各二钱、党叁一两、茯苓三钱、陈皮川芎各一钱、炙甘草木香各一钱，分二服，久不已者，宜豆麦饮。

　　豆麦饮，大豆微熬，小麦蒲黄各三合、吴茱萸一合，以水三升，煮一升。

　　分三服，见千金方。

　　泄泻者，宜安中汤。

　　安中汤，白术二钱、当归党叁各二钱、炙甘草陈皮砂仁麦芽各一钱、生姜七片、大枣五枚。

　　或补中益气汤。

　　补中益气汤，黄一钱、人叁白术当归各五分、甘草三分、陈皮升麻各四分、柴胡五分、姜三片、枣三枚，作一服，见脾胃论。

　　便秘不通，多由津亏之故，或误发其汗，阳泄於外，胃气不降，宜泽府汤。

　　泽府汤，阿胶当归各三钱、桃仁麻仁各二钱、党叁三钱、红花五分。

　　降胃汤

　　降胃汤，人叁陈皮各一钱，作一服。

　　阴肿痛，木郁下陷也，宜温肝汤。

　　温肝汤，柴胡白芍川芎各一钱、当归首乌白术苡仁各三钱、葱白七枚，外以蛇床子煮汤洗之。

　　交骨不合，阳气大虚也，宜十全大补汤。

　　十全大补汤，人叁茯苓白术各二钱、乾地黄黄当归各三钱、白芍川芎各一钱五分、肉桂一钱、甘草五分〔或加味芎归汤方见前。

　　产後伤寒，治法与产前同，产前宜安，胎产後宜补血，小柴胡汤主之。

　　小柴胡汤，柴胡三钱、黄芩一钱、人叁半夏各一钱、甘草五分、姜三片、枣二枚，作一服，见医学入门。

　　若因伤寒时疾，热入血室者，宜小柴胡加桃仁五灵脂汤，小柴胡汤，加桃仁五灵脂各一钱。或柴胡地黄汤。

　　柴胡地黄汤，柴胡地黄丸各三钱、人叁半夏黄芩各二钱、甘草五分、姜三片、枣二枚，作一服，，见得效方。

　　热渴者，熟地黄汤。

　　熟地黄汤，栝蒌根三钱、人叁麦门冬各一钱五分、熟地黄一钱、甘草五分、糯米百粒、姜三片，见得效方。

　　人叁当归饮治之。

　　人叁当归饮，人叁热地黄当归白芍药麦门冬各一钱、桂皮五分、青竹叶十片、粳米一合、姜三片、枣二枚，见医学入门。

　　中风之候，舌寒唇急，手指振动，甚则牙关紧急，手足，背项强亘一身皆重，或痛或痒，呕逆直视，角弓反张，名曰蓐风，此因虚气冷湿，及劳伤所为，千金方论曰：凡产後诸风，不得用毒药，不得发汗特忌吐利，犯之必死，盖阳虚阴惫之候，中气未定，乙木不得温升，郁而生风，播煽藏府，外则风冷袭之，束其皮腠表气壅遏，激烈愈增，内外交煽，津液消亡，筋脉挛缩，故手足，牙关紧急，项背强直，角弓反张，诸症作焉，较之寻常中风之候，其甚十倍，治亦如之，非可忽略为也，千金大豆紫汤。

　　大豆紫汤，大豆二升、清酒三升，以铁铛猛火炒豆焦，令烟出，以酒沃之，去豆服三合一日尽之，见千金方。

　　独活汤，独活五两三钱、大豆二升、旧酒三升，以渍独活再宿，若急用，微火养今减一升，另炒大豆焦，以此沃之，去豆，分五服，日三夜二，见千金方。

　　华陀愈风散

　　华陀愈风散，荆芥炒为末每服三钱、豆淋酒调下，见得效方按豆淋酒，即上大豆紫汤，每服一合。

　　海藏防风当归散

　　防风当归散，防风当归芎熟地黄各二钱五分、作一服，见东医宝鉴。

　　皆精当可用，若中柔风者，举体疼痛，自汗出，宜独活当归汤。

　　独活当归汤，独活二两六钱、当归一两三钱，以二升六合，煮取一升三合，分四服，见千金方。

　　若夏秋，宜用浴法。

　　浴法，盐一升六合、鸡毛一把烧作灰，以水三斗三升，矣盐作汤，内鸡毛奴浴之，见千金方。

　　产後浮肿，乃大虚也，脾恃中气以运阴阳，中气者阳气也，产後亡血，阳气大虚，脾无所恃，失转运之正，水气停蓄，津液阻梗，木郁於左，无升达之力金游於右，无下行之路，气位壮上水，位於下，肺不降则水上逆，肝不升则气下陷，上逆则肿头目，下陷则肿肚腹，四肢者，诸阳之本，脾之所属也，血亡阳散，失所依附，渔於四末，而水湿随之，怒所泄越，故壅阻而为肿，前人论此，谓恶血流入四肢，夫恶血淤滞，能为痿痹，而不为浮肿，浅小之见，无足深辨，前人诸方，精者绝少，宜驭中汤。驭中汤，黄人叁白术各五钱、茯苓当归各三钱、炙甘草一钱、陈皮一钱、苡仁一两、肉桂一钱、生姜三钱、大枣十二枚，作一服。

　　小肾气汤

　　小肾气汤，熟地黄当归人叁各三钱、泽泻一钱五分、白术五钱、热附子二钱、肉桂一钱、茯苓三钱，作一服。

　　若因中风而肿者，宜大豆酒治之。

　　大豆酒，大豆一升，以水八升，煮取一升半，去豆，更煎减半升，内白术二两六钱〔附子一两制〔独活一两〔生姜二两六钱〔添水三升，煮二升，内好酒一升六合〔再煎，取一升五合，分五服，见千金方。

　　产後虚劳，名曰蓐劳，其候乍起乍卧，饮食不化，时作咳嗽，目昏头痛，口渴盗汗，寒热往来，喘乏自汗，少气惊悸，此古摄养不善，内伤七情，阳陷阴逆，升降倒置，藏府交病，表裹均亏，误用寒凉，即死不治宜羊肉汤。

　　羊肉汤，羊肉一斤去脂、当归桂心甘草各六钱、芎一两、芍药生姜各一两三钱、乾地黄一两六钱，以水五升，先煮羊肉取二升三合，内药，煮取一升，分三服，见千金方。

　　猪肾汤

　　猪肾汤，猪肾一具去脂四破之、香豉用绵裹、白粳米、葱白各三钱，以水一斗，煮取二升，任意服之，见千金方，或加当归人叁各六钱，见广济方。

　　羊肉黄汤、羊肉黄汤，羊肉十两、黄一两、大枣三十枚、茯苓甘草、当归桂心麦门冬乾地黄芍药各六钱，以水六升，煮羊肉，取三升，内诸药，共煮六合，分三服，一日尽，见千金方。

　　鹿肉汤

　　鹿肉汤，鹿肉一斤武两、乾地黄甘草芎黄芍药麦门冬茯苓各六钱、人叁当归生姜各三钱、半夏三合、大枣二十枚，以水八升，煮肉取四升，内药，取一升六合，分四服，见千金方。

　　当归芍药汤，消息治之。

　　当归芍药汤，当归一两二钱、芍药人叁桂心生姜乾地黄甘草各三钱、大枣二十枚，以水二升，煮取一升，分三服，见千金方。

　　若流汗不止者，宜鲤鱼汤。

　　鲤鱼汤，鲤鱼十两、豉葱各三合、乾姜桂心各六钱，以水三升煮鱼，取二升内药，煎六合去滓分二服，见千金方。

　　虚烦者，人叁汤。

　　人叁汤，人叁当归麦冬乾地黄桂心各三钱、大枣二十枚、粳米三合、芍药一两三钱、淡竹叶一升，以水四升，先煎竹叶及米，取二升六合，内药，煮一升，分三服，见千金方。

　　甘竹茹汤

　　甘竹茹汤，甘竹茹三合、人叁三钱、茯苓甘草各六钱、黄芩一两，水二升，煮六合，分三服，见千金方。

　　兼见大热者，宜知母汤。

　　知母汤，知母一两、芍药黄芩各六钱、桂心甘草各三钱，水二升，煮八合，分三服，见千金方。

　　胸中并气者，宜薤白汤主之。

　　薤白汤，薤白半夏甘草人叁知母各六钱、石膏一两六钱、栝蒌根一两、麦门冬一合五芍，以水四升，煮取一升三合，分五服，见千金方。

　　若因交合过早，劳损下血者，宜熟地黄汤。

　　熟地黄汤，熟地黄一钱五分、当归蟹爪鹿角胶男子裆烧存性各一钱、伏龙肝七分、白茯苓芍药各五分、桂心甘草各二分五厘，作一服，见医学正传。

　　凡此诸侯，皆常见之疾，达其理，通其法，无有不廖，外此则有趺仆损伤，一切非常异候，皆不具着，明其大旨，推广而贯通之，亦可无所窒滞矣。

　　第十四章，产孕集补遗

　　养孕篇

　　凡孕三四月，体气索虚者，宜服保孕丸、固胎散以养之。

　　千金保孕丸，杜仲八两糯米煎汤拌匀炒断丝、川续断三两，二味为细末，以淮山药五两，煮烂作糊为丸，米饮下忌酒醋。

　　丹溪固胎散，熟地五钱、归身一钱、人叁一钱、炒白芍一钱、白术一钱五分土炒、川芎五分、陈皮一钱、条芩五分、甘草二分、川连少许、黄柏少许、桑寄生二钱酒炒、糯米七十粒，水二盏，作一剂，下血加阿胶三钱〔胎气痛，加砂仁八分，孕疾篇若患恶阻，大呕吐血，食饮不下，寒热往来，肢节疼痛，疲倦自汗恶闻食臭，势甚危殆，服橘皮茯苓汤、半夏茯苓汤，不效或兼外感咳嗽而呛吐血者，宜前苏半夏柏叶饮，止呛止血，服二三剂，自能饮食矣。

　　前苏半夏柏叶饮，前胡八分、苏叶一钱五分、制半夏一钱五分、侧柏叶一钱五分、阿胶二钱蒲黄炒、川贝母一钱五分、桔梗一钱五分、当归一钱五分炒，茯苓三钱、紫苑一钱、甘草五分、陈皮一钱，生姜捣去汁，用渣一钱，淡竹叶十片，水二盏煎服。

　　治妊娠伤寒，头痛壮热，肢节烦疼，石膏大青汤。

　　石膏大青汤，石膏二钱、大青二钱、黄芩一钱、葱白四茎、前胡一钱、知母一钱炒、栀子仁一钱，七味，水煎，去滓温服，此方既可散邪，又能安胎，见医通。

　　若体虚者，妊娠心烦，热掺不解，闷瞀气结，口破舌乾，起卧不安，宜加味竹叶汤。

　　加味竹叶汤，白茯苓二钱、麦冬三钱去心、黄芩一钱、人叁一钱、粳米一撮、竹叶二十片，水煎空腹热服，肥人加半夏一钱制、生姜二片，见医通。

　　孕妇有水从阴户出不止者，用千金鲤鱼汤，加肉桂人叁。

　　千金鲤鱼汤，加肉桂五分、人叁一钱，鲤鱼汤，见孕疾篇。

　　治妊娠腹痛，不能行动者，通气散。

　　通气散，破故纸不拘多少，瓦上焙令香，右为末，嚼胡桃肉半个，空心，黄酒服二钱。

　　治气血两虚下血不止，胎动欲下，宜万密斋胶艾汤、桑寄生汤、河间二黄散、丹溪条芩汤皆可选用。

　　胶艾汤，阿胶三钱蒲黄炒、艾二钱、川芎一钱、甘草八分、当归一钱五分炒、白芍二钱炒、熟地二钱，水酒各一盏，煎服。

　　桑寄生汤，桑寄生三钱酒炒、艾一钱、川芎一钱、当归三钱，作一服。

　　河间二黄散，生地黄黄芩等分，煎服。

　　丹溪条芩汤，条芩三钱、白术一两、砂仁阿胶各三钱，右为末，每服三钱，艾汤下，治血热漏下。

　　治妞娠忽下黄汁如膏，或加豆汁，胎动腹痛，用黄一两、川芎一钱、糯米一合，煎服，见医通。

　　妊娠跌仆，凝血作痛，欲服活血药则恐伤胎，不服药则伤不去治，之当辨胎之死生，如无别症，只用黑糖熬枯，入红酒童便调服，细嚼连皮胡桃肉过口，死胎当下，生胎能全，其痛即止，若伤去而胎气未安，宜柴苏饮加砂仁童便，若跌仆伤疼痛，红肿不能行动者，宜七星散外敷之。

　　紫苏饮，紫苏当归白芍炒、川芎各一钱、人叁一钱、陈皮八分、甘草五分、大腹皮一钱、生姜二片、葱白四茎，加砂仁八分研，童便和服。

　　七星散，川乌三钱、草乌三钱、桂枝当归甘松紫荆皮各五钱、细辛二钱，右七味研细末，加飞面一两五钱，用高粱烧酒调和，隔水炖热，敷伤处，轻者一次即愈，重者两次，痛止肿消。

　　若因劳碌胎动血崩者，宜生熟地汤。

　　生熟地汤，生地酒炒、大熟地各三钱、人叁当归白芍各二钱炒、阿胶蒲黄炒、枣仁各三钱炒、艾八分、川断一钱五分、桑寄生五钱酒炒、傻榈皮一钱炙、杜仲三钱姜汁炒断丝、黄酒一杯和服。

　　辨产篇

　　凡胎未足十月，忽热腹痛或作或止，或痛不甚者，名曰弄胎，或腹虽痛甚而腰不甚痛者，或胎高未陷者，或毂道未挺迸者，或水浆末破者，或浆水虽出而腹不痛者，皆属气虚，并非正产之候，惟宜独叁汤助之，慎勿妄投药饵，致产毋惊恐而妄，乱用力，直待子逼产门，腰重极痛，眼中如火、，谷道挺迸时，方可用力，兼服催生药，如千金方用阿胶三两、车前一两、滑石一两，为末，饮方寸七，不下，少顷再服，此药临服之，不可先服。

　　产戒篇

　　临蓐饮食宜调，不可不食受饥，使母无力，尤不可过食太饱，使儿气不能运，多采子母受伤，因而产後发热泄泻，中结痛，皆缘饮食所伤，即汤水亦宜少用，往往有膀胱破损，良由引饮过多，尿脬胀满所致，种种危候，尤忌饮酒，每致血逆上奔，急与热童便压之，热多有不救者。

　　应变篇

　　产妇或不顺理，以致胎地不下，即用?十四粒，朱砂雄黄各五分，蛇蜕一尺烧灰，麝香一字为末，将水和作一丸，先用川椒汤洗脐中，且药於内再用纸数重覆盖，以帛系之，胎下，下即去药切勿迟缓，见医通。

　　若冬月胎死坚硬，腹中觉冷，用香桂散，加乌头，及黑神散、琥珀黑龙，丹皆可应用，香桂散，肉桂三钱、麝香三分、生川乌三钱，酒煎和滓服。

　　黑神散，见前拯危篇。

　　琥珀黑龙丹，五灵脂酒浸澄去砂、当归川芎地黄良姜各三两、五味入阳城罐内，盐泥封固，炭火锻通红，衣火候冷研细，入下项药。

　　琥珀百草霜硫黄花蕊石煅乳香各三钱、五味斫红同前药和匀，米醋和丸，如弹子大，临服将丸以炭火锻红，投入生姜汁内，浸碎研化，以无灰酒入麝香少许，不时频服一口，加童便尤宜。

　　胞衣不下，古法用蛇蜕一条，香油灯上烧研，入麝香为末，童便调服，成加斩艾阿胶苏木各一钱，麦芽末打糊为丸，名乌金丸童便服之，兼治难产死胎不出，单方用麻子肉，研涂产母右脚心，胞衣下，急洗去，缓则肠亦出矣。

　　调摄篇

　　产後九禁，一禁卧，二禁酒，三禁浴，四禁寒，五禁汗，六禁下，七禁刹小便，八禁寒凉，九禁起动作劳。

　　拯危篇

　　产後血晕，最为危急，无暇延医即问收生婆产妇下血多少，如下血太多，阳脱阴离，危在顷刻，药煎不及，用人叁三五钱，口嚼喂之，随即用清魂散，六味回阳饮以救之，迟则不及矣，曾见一妇人头生，素常娇养，体弱不能忍痛，腹稍痛，张皇坐草而痛不连腰，以为正产，至四五日而胎不下，祈神服药至六日胎下，产妇上床而卧，卒然晕倒，四肢厥冷而气绝矣。

　　败血上冲有三，或歌或舞，怒骂谈笑，口咬拳打，病如颠者，此败血冲心，多死不治，医通用花蕊石散最捷，琥珀黑龙丹亦效，症属极危，非用峻厉之药，不能起死回生，切勿因系石品弃之。花蕊石散，花蕊石五两、硫磺二两、二味研末，入阳城罐内，盐泥封固，?@伏时，研如面，每用二钱，童便调服。见医通。

　　琥珀黑龙丹，见前。若冲胃者，用平胃散加姜桂，若冲肺者，面赤呕逆欲死，用叁苏饮，甚者加芒硝荡涤之。

　　平胃散，苍术四两米泔浸再用麻油拌炒黄、厚朴三两去皮姜汁炒、陈皮三两炮去浮白、甘草三两炙，四味为散，每服四五钱，加肉桂五分去皮〔炮姜五分〔水煎温服。叁苏钦，人叁五钱、苏木五钱，加芒硝三钱〔水煎，入童便热服，大便溏泄者禁用，见医通。

　　去疾篇

　　或因小儿鼻孔吹乳，名曰乳吹，致乳肿胀而痛，用锡茶壶一把，去盖，将乳塞在茶壶内，叫人吸茶壶嘴，用力吹吸久，其乳汁吸出，即肿消不痛矣。

　　治乳吹结核肿痛，轻者用生鹿角尖酒磨二钱，煎服即消，重者肿硬，恐成乳痈，用蚤休三钱，大贝母三钱，研末，黄糖拌药末，黄酒调下三钱，盖被取汗可消，外用油梳烘热熨乳亦可消。

　　产後呃千者，胃寒所生，因受风冷搏气逆上，乃胃气虚寒之极，宜理中汤加丁香末，应者急投叁附，迟则不救。

　　理中汤，人叁三钱、白术三钱土炒、乾姜三钱、甘草三钱，加丁香八分〔分三服。

　　产妇尿胞损破致病淋沥者，法当峻补，用天然黄丝二两，白芨三钱人叁三钱，水煎，至丝烂如服勿作声，作声则泄气无效，名补胞饮，又方，用叁术草四味熬膏，猪羊胞煎汤，饥时调服，月馀胞长淋止。

　　金匮云少阴脉滑而数者，阴中生疮，阴中蚀疮烂者，狼牙汤洗之，狼牙草市中少有之物，非狼毒也。

　　又方，治阴痒痛甚者，苦叁蛇床子各一两，煎汤洗之，颇效，能去湿热也，外用柳花散搽患处。

　　柳花散，黄蘖末五钱、青黛八分、肉桂五分去皮、冰片一分，共研细末搽患处。

　　产後麻木者，症因去血过多，气无所附，是以遍身手足俱麻，木枯风动贼伤脾土是以少腹大痛，头晕欲死，此非恶露凝滞，乃中虚气血亏损之故宜六君子汤，加归肉桂再服十全大补汤，加阿胶鹿角胶，其病则安。六君子汤，人叁白术土炒、茯苓各二钱、甘草炙、半夏制、陈皮各一钱、生姜三片、大枣三枚，加当归三钱、黄二钱炙、肉桂一钱去皮。十全大补汤，见前去疾篇加阿胶三钱、鹿角胶三钱蒲黄炒。

　　
