

　　十二经补泻温凉引经药歌

　　心经

　　问君何药补心经，远志山药共麦冬，枣仁当归天竺黄，六味何来大有功。玄参苦，黄连凉，木香贝母泻心强；凉心竹叶犀牛角，朱砂连翘并牛黄。温心藿香石菖蒲；引用细辛独活汤。

　　肝经

　　滋补肝经枣仁巧，薏苡木瓜与贡胶；泻肝柴胡并白芍，青皮青黛不可少；胡黄连，龙胆草，车前甘菊凉肝表；温肝木香吴萸桂；引用青皮川芎好。

　　脾经

　　补脾人参绵黄耆，扁豆白朮共陈皮，莲子山药白茯苓，芡实苍朮甘草宜。泻脾药，用枳实，石膏大黄青皮奇。温脾官桂丁藿香，附子良姜胡椒粒。滑石玄明凉脾药；白芍升麻引入脾。

　　肺经

　　补肺山药共麦冬，紫菀乌梅与参苓，阿胶百部五味子，棉州黄耆更凑灵。紫苏子，与防风，泽泻葶苈泻肺经，更有枳壳桑白皮，六味泻肺一般同。温肺木香冬花寻，生姜干姜白蔻仁；凉肺黄芩与贝母，人溺山栀沙玄参。马兜铃，瓜蒌仁，桔梗天冬必去心；引用白芷与升麻，连须葱白用几根。

　　肾经

　　补肾山药甘枸杞，螵蛸龟板与牡蛎，杜仲锁阳巨胜子，山萸苁蓉共巴戟，龙虎骨，怀牛膝，五味菟丝与芡实，再加一味怀熟地，共补肾经十八味。泻肾不必多求方，知母泽泻两相当。温肾肉桂并附子，鹿茸故纸海沈香，亦温肾，腽肭脐；凉肾知柏地骨皮，再加一味粉丹皮；引用独活肉桂奇。

　　胃经

　　补胃需用苍白朮，半夏扁豆绵黄耆，芡实莲肉共百合，山药还加广陈皮。泻胃火，亦如脾，再加一味南枳实，更添芒硝与大黄，多加石膏谢更急。温胃木丁与藿香，益智吴萸与良姜，香附白肉草豆蔻，厚朴胡椒生干姜。凉胃葛根条黄芩，滑石黄连玄花粉，知母连翘石膏斛，栀子升麻竹茹寻，十三味药凉胃火；白芷升麻引胃药。

　　胆经

　　补胆龙胆与木通；柴胡青皮泻胆经。温用陈皮制半夏，更加生姜与川芎。凉用竹茹与黄连；引用尽皆同肝经。

　　大肠经

　　问君大肠何药补？左旋牡蛎白龙骨，桔梗米壳诃子皮，山药肉蔻并莲肉。川大黄，南槟榔，枳壳石斛泻大肠，再加芒硝桃麻仁，葱白三寸泻更强。干姜肉桂吴茱萸，三者同时能温肠，引药尽皆同胃经；槐花条芩凉大肠。

　　小肠经

　　小肠石斛牡蛎补；泻用木通共紫苏，连须葱白荔枝核，同为泻剂君知否。小肠要求温，大小茴香乌药根；凉用黄芩天花粉；引用羌活与高本。

　　膀胱经

　　橘核菖蒲补膀胱，益智续断龙骨良；泻用芒硝车前子，泽泻滑石石苇帮。温用乌药并茴香；凉用黄柏生地黄，甘草梢，亦属凉；引用尽皆同小肠。

　　三焦经

　　滋补三焦用益智，更加甘草与黄耆；泻用栀子并泽泻；温用姜附颇有益。原石膏，地骨皮，清凉三焦功效急。引入三焦不用别，药与肝胆无差异。

　　心包经

　　地黄一味补包络；泻用乌药并枳壳；温肉桂；凉栀子；柴芎青皮是引药。

　　
