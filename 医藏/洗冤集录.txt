

　　洗冤集录 宋 宋慈

　　原序

　　狱事莫重于大辟，大辟莫重于初情，初情莫重于检验。盖死生出入之权舆，幽枉屈伸之机括，于是乎决。法中所以通着今佐理据者，谨之至也。年来州县，悉以委之初官，付之右选，更历未深，骤然尝试，重以仵作之欺伪，吏胥之奸巧，虚幻变化，茫不可诘。纵有敏者，一心两目亦无所用其智，而况遥望而弗亲，掩鼻而不屑者哉。慈四叨臬寄，他无寸长，独于狱案，审之又审，不敢萌一毫慢易心；若灼然知其为欺，则亟与驳下，或疑信未决，必反下覆深思，惟恐率然而行，死者虚被涝漉。每念狱情之失，多起于发端之着；定验之误，皆原于历试之涉。遂博采近世所传诸书，自《内恕录》以下凡数家，会而粹之，厘而正之，增以己见，总为一编，名曰《洗冤集录》，刊于湖南宪治；示我同寅，使得参验互考。如医师讨论古法，脉络表里先已洞澈，一旦按此以施针砭，发无不中，则其洗冤泽物，当与起死回生同一功用矣。

　　淳 丁未嘉平节前十日，朝散大夫，新除直秘阁、湖南提刑充大使行府参议官宋慈

　　贤士大夫或有得于见闻及亲所历涉出于此集之外者，切望片纸录赐，以广未备。慈拜禀

　　卷之一

　　一·条令

　　诸尸应验而不验；(初覆同)或受差过两时不发；(遇夜不计，下条准此)或不亲临视；或不定要害致死之因；或定而不当，(谓以非理死为病死，因头伤为胁伤之类)各以违制论。即凭验状致罪已出入者，不在自首觉举之例。其事状难明，定而失当者，杖一百。吏人、行人一等科罪。

　　诸被差验覆，非系经隔日久，而辄称尸坏不验者，坐以应验不验之罪。(淳 详定)诸验尸，报到过两时不请官者；请官违法，或受请违法而不言；或牒至应受而不受；或初覆检官吏、行人相见及漏露所验事状者，各杖一百。(若验讫，不当日内申所属者，准此)诸县，承他处官司请官验尸，有官可那而称阙，若阙官而不具事因申牒，或探伺牒至而托故在假避免者，各以违制论。

　　诸行人因验尸受财，根据公人法。

　　诸检覆之类应差官者，差无亲嫌干碍之人。

　　诸命官所任处有任满赏者，不得差出，应副检验尸者听差。

　　诸验尸，州差司理参军，(本院囚别差官，或止有司理一院，准此)县差尉。县尉阙，即以次差簿、丞。(县丞不得出本县界)监当官皆阙者，县令前去。若过十里，或验本县囚，牒最近县。其郭下县皆申州。应覆验者，并于差初验（官）日先次申牒差官，应牒最近县，而百里内无县者，听就近牒巡检或都巡检。(内覆检应止牒本县官，而独员者准此，[并]谓非见出巡捕者。)诸监当官出城验尸者，县差手力五人当直。

　　诸死人未死前，无缌麻以上亲在死所，(若禁囚责出十日内及部送者同)并差官验尸。(人力、女使经取口词者，差公人)囚及非理致死者，仍覆验，验覆讫，即为收瘗。(仍差人监视，亲戚收瘗者付之)若知有亲戚在他所者，仍报知。

　　诸尸应覆验者，在州申州；在县，于受牒时，牒尸所最近县。(状牒内各不得具致死之因)相去百里以上而远于本县者，止牒本县官。(独员即牒他县)诸请官验尸者，不得越黄河江湖，(江河谓无桥梁，湖谓水涨不可渡者)及牒独员县。(郭下县听牒，牒至即申州，差官前去)诸验尸，应牒近县，而牒远县者，牒至亦受，验毕，申所属。

　　诸尸应牒邻近县验覆，而合请官在别县，若百里外，或在病假，(不妨本职非)无官可那者，受牒县当日具事因，(在假者，具日时)保明申本州及提点刑狱司，并报元牒官司，仍牒以次县。

　　诸初、覆检尸格目，提点刑狱司根据式印造。每副初、覆各三纸，以千字文为号，凿定给下州县。遇检验，即以三纸先从州县填讫，付被差官。候检验讫，从实填写，一申州县，一付被害之家，(无即缴回本司)一具日时字号入急递，径申本司点检。(遇有第三次[以]后检验准此)诸因病死(谓非在囚禁及部送者)应验尸，而同居缌麻以上亲，或异居大功以上亲至死所，而愿免者，听。若僧道有法眷，童行有本师，未死前在死所，而寺观主首保明各无他故者，亦免。其僧道虽无法眷，但有主首或徒众保明者，准此。

　　诸命官因病亡，(谓非在禁及部送者)若经责口词；或因卒病，而所居处有寺观主首，或店户及邻居，并地分合干人保明无他故者，官司审察，听免检验。

　　诸县令、丞、簿虽应差出，须当留一员在县。(非时俱阙，州郡差官权)诸称违制论者，不以失论。(《刑统·制》曰：谓奉制有所施行而违者，徒二年。若非故违而失错旨意者杖一百)。

　　诸监临主司受财枉法二十匹，无禄者二十五匹，绞。若罪至流，及不枉法，赃五十匹，配本城。

　　诸以毒物自服，或与人服，而诬告人，罪不至死者，配千里。若服毒人已死，而知情诬告人者，并许人捕捉，赏钱五十贯。

　　诸缌麻以上亲因病死，辄以他故诬人者，根据诬告法，(谓言殴死之类，致官司信凭以经检验者)不以 论，仍不在引虚减等之例。即缌麻以上亲自相诬告，及人力、女使病死，其亲辄以他故诬告主家者，准此。(尊长诬告卑幼， 赎减等，自根据本法)诸（有）诈病及死、伤，受使检验不实者，各根据所欺减一等。若实病死及伤不以实验者，以故入人罪论。(《刑统·议》曰：上条诈疾病者，杖一百。检验不实同诈妄，减一等，杖九十)诸尸虽经验，而系妄指他尸告论，致官司信凭推鞠，根据诬告法。即亲属至死所妄认者，杖八十。被诬人在禁致死者，加三等。若官司妄勘者，根据入人罪法。

　　《刑统·疏》：以他物殴人者，杖六十。(见血为伤，非手足者，其余皆为他物，即兵不用刃亦是)《申明刑统》：以靴鞋踢人伤，从官司验定：坚硬，即从他物；若不坚硬，即难作他物例。

　　诸保辜者，手足（殴伤人）限十日，[以]他物殴伤人者二十日，以刃及汤火[伤人者]三十日。（折目）折跌肢体及破骨者（三）[五]十日。限内死者，各根据杀人论。诸啮人者，各根据他物法。辜内堕胎者，堕后别保三十日，仍通本殴伤限，不得过五十日。其在限外，及虽在限内以他故死者，各根据本殴伤法。(他故谓别增余患而死。假殴人头伤风从头疮而入，因风致死之类，仍根据杀人论。若不因头疮得风而死，是为他故，各根据本殴伤法)干道六年，[八月十六日]尚书省（此[批]状州县检验之官，并差文官，如有阙官去处，覆检官方差右选。

　　本所看详：检验之官自合根据法差文臣。如边远小县，委的阙文臣处，覆检官权差识字武臣。

　　今声说照用。

　　嘉定十六年二月十八日臣僚奏：检验不定要害致命之因，法至严矣。而检覆失实，则为觉举，遂以苟免。欲睿旨下刑部看详，颁示遵用。刑寺长贰详议：检验不当，觉举自有见行条法；今检验不实，则乃为觉举，遂以苟免。今看详命官检验不实或失当，不许用觉举原免。余并依旧法施行。奉圣旨根据。

　　卷之一

　　二·检覆总说上

　　凡验官多是差厅子、虞候，或以亲随作公人、家人各目前去，追集邻人、保伍，呼为先牌，打路排保，打草踏路，先驰看尸之类，皆是搔扰乡众，此害最深，切须戒忌。

　　凡检验承牒之后，不可接见在近官员、秀才、术人、僧道，以防奸欺及招词诉。仍未得凿定日时，于牒。前到地头，约度程限，方可书凿，庶免稽迟。仍约束行吏等人，不得少离官员，恐有乞觅。遇夜行吏须要勒令供状，方可止宿。

　　凡承牒检验，须要行凶人随行，差土着有家累、田产、无过犯节级、教头、部押公人看管。如到地头，勒令行凶人当面，对尸仔细检喝；勒行人、公吏对众邻保当面供状，不可下司，恐有过度走弄之弊。如未获行凶人，以邻保为众证。所有尸帐，初、覆官不可漏露。仍须是躬亲诣尸首地头，监行人检喝，免致出脱重伤处。

　　凡检官遇夜宿处，须问其家是与不是凶身血属亲戚，方可安歇，以别嫌疑。

　　凡血属入状乞免检，多是暗受凶身买和，套合公吏入状。检官切不可信凭，便与备申，或与缴回格目。虽得州县判下，明有公文照应，犹须审处。恐异时亲属争钱不平，必致生词，或致发觉，自亦例被，污秽难明。

　　凡行凶器杖，索之少缓，则奸囚之家藏匿移易，妆成疑狱，可以免死，干系甚重。初受差委，先当急急收索；若早出，官又可参照痕伤大小、阔狭，定验无差。

　　凡到检所，未要自向前，且于上风处坐定。略唤死人骨属，或地主，(湖南有地主他处无)竞主，审问事因了，点数干系人及邻保，应是合于检状着字人齐足。先令札下硬四至，始同人吏向前看验。若是自缢，切要看吊处及项上痕；更看系处尘土，曾与不曾移动?及系吊处高下，原踏甚处?是甚物上得去系处?更看垂下长短，项下绳带大小，对痕宽狭；细看是活套头、死套头?有单挂十字系，有缠绕系，各要看详。若是临高扑死，要看失脚处土痕踪迹高下。若是落水淹死，亦要看失脚处土痕高下，及量水浅深。

　　其余杀伤、病患、诸般非理死人，札四至了，但令扛HT 明净处，且未用汤水酒醋，先干检一遍。仔细看脑后、顶心、头发内，恐有火烧钉子钉入骨内。(其血不出，亦不见痕损)更切点检眼睛、口、齿、舌、鼻、大小便二处，防有他物。然后用温水洗了，先使酒醋蘸纸，搭头面上、胸胁、两乳、脐腹、两肋间，更用衣服盖罨了，浇上酒醋，用荐席罨一时久，方检。不得信令行人只将酒醋泼过，痕损不出也。

　　卷之一

　　三·检覆总说下

　　凡检验，不可信凭行人，须令将酒醋洗净，仔细查看。如烧死，口内有灰。溺死，腹胀，内有水。以衣物或湿纸搭口鼻上死，即腹干胀。若被人勒死，项下绳索交过，手指甲或抓损。若自缢，即脑后分八字，索子不交。绳在喉下，舌出；喉上，舌不出，切在详细。自余伤损致命，即无可疑。如有疑虑，即且捉贼。捉贼不获，犹是公过。若被人打杀，却作病死，后如获贼，不免深谴。

　　凡检验文本，不得作“皮破血出”。大凡皮破即血出，当云“皮微损有血出”。

　　凡定致命痕，虽小，当微广其分寸。定致命痕内骨折，即声说骨不折，不须言骨不折却重害也。(或行凶器杖未到，不可分毫增减，恐他日索到异同)凡伤处多，只指定一痕系要害致命。

　　凡聚众打人，最难定致命痕。如死人身上有两痕皆可致命，此两痕若是一人下手，则无害；若是两人，则一人偿命，一人不偿命。须是两痕内斟酌得最重者为致命。

　　凡官守，戒访外事。惟检验一事，若有大段疑难，须更广布耳目以合之，庶几无误。如斗殴限内身死，痕损不明；若有病色，曾使医人、师巫救治之类，即多因病患死。若不访问，则不知也。虽广布耳目，不可任一人，仍在善使之；不然，适足自误。

　　凡行凶人不得受他通吐，一例收人解送。待他到县通吐后，却勾追。恐手脚下人妄生事搔扰也。

　　凡初、覆检讫，血属、耆正副、邻人并责状看守尸首，切不可混同解官，徒使被扰。但解凶身、干证。若狱司要人，自会追呼。

　　凡检覆后，体访得行凶事因，不可见之公文者，面白长官，使知曲折，庶易勘鞠。

　　近年诸路宪司行下，每于初、覆检官内，就差一员兼体究。凡体究者，必须先唤集邻保，反复审问。如归一，则合款供；或见闻参差，则令各供一款。或并责行凶人供吐大略，一并缴申本县及宪司。县狱凭此审勘，宪司凭此详覆。或小有差互，皆受重责。簿、尉既无刑禁，邻里多已惊奔。若凭吏卒开口，即是私意。须是多方体访，务令参会归一。切不可凭一二人口说，便以为信，及备三两纸供状，谓可塞责。况其中不识字者，多出吏人代书；其邻证内或又与凶身是亲故，及暗受买嘱符合者，不可不察。

　　随行人吏及合干人，多卖弄四邻，先期纵其走避，只捉远邻或老人、妇人及未成丁人塞责。(或不得已而用之，只可参互审问，终难凭以为实，全在斟酌)又有行凶人，恐要切干证人（真）〔直〕供，有所妨碍，故令藏匿；自以亲密人或地客、佃客出官，合套诬证，不可不知。

　　顽囚多不伏于格目内凶身下填写姓名、押字，公吏有所取受，反教令别撰名色，写作被诬或干连之类，欲乘此走弄出入。近江西宋提刑重定格目，申之朝省，添入被执人一项。若虚实未定者，不得已与之就下书填。其确然是实者，须勒令佥押于正行凶字下。不可姑息诡随，全在检验官自立定见。

　　卷之一

　　四·疑难杂说上

　　凡验尸，不过刀刃杀伤与他物斗打、拳手殴击，或自缢、或勒杀、或投水、或被人溺杀、或病患数者致命而已。然有勒杀类乎自缢；溺死类乎投水；斗殴有在限内致命，而实因病患身死；人力、女使因被捶挞，在主家自害自缢之类。理有万端，并为疑难，临时审察，切勿轻易，差之毫厘，失之千里。

　　凡检验疑难尸首，如刃物所伤通过者，须看内外疮口：大处为行刃处，小处为通过处。

　　如尸首烂，须看其原衣服，比伤着去处。

　　尸或覆卧，其右手有短刃物及竹头之类，自喉至脐下者，恐是酒醉撺倒，自压自伤。

　　如近有登高处或泥，须看身上有无财物、有无损动处，恐因取物失脚自伤之类。

　　检妇人，无伤损处，须看阴门，恐有自此入刀于腹内。离皮浅，则脐上下微有血沁，深则无。多是单独人、求食妇人。

　　如男子，须看顶心，恐有平头钉；粪门，恐有硬物自此入。多是同行人，因丈夫年老、妇人年少之类也。

　　凡尸在身无痕损，唯面色有青黯，或一边似肿，多是被人以物搭口鼻及罨捂杀。或者用手巾、布袋之类绞杀，不见痕，更看(顶)，〔项〕上肉硬即是。切要(者)，〔看〕手足有无击缚痕，舌上恐有嚼破痕，大小便二处恐有踏肿痕。若无此类，方看口内有无涎唾?喉间肿与不肿?如有涎及肿，恐患缠喉风死，宜详。

　　若多有人相斗殴了，各自分散。散后，或有去近江河、池塘边，洗头面上血、或取水吃，却为方相打了，尚困乏；或因醉相打后头旋，落水淹死。落水时尚活，其尸腹肚膨胀，十指甲内有沙泥，两手向前，验得只是落水淹死分明。其尸上有殴击痕损，更不可定作致命去处，但一一札上验状，只定作落水致命，最捷。缘打伤虽在要害处，尚有辜限，在法虽在辜限内及限外以他故死者，各根据本殴伤法。(注他故谓别增余患而死者)今既是落水身死，则虽有痕伤，其实是以他故致死分明。曾有验官，为见头上伤损，却定作因打伤迷闷不觉，倒在水内；却将打伤处作致命，致招罪人翻异不绝。

　　更有相打散，乘高扑下卓死，亦然。但验失脚处高下，扑损痕瘢致命要害处，仍须根究曾见相打分散证佐人。

　　凡验因争斗致死，虽二主分明，而尸上并无痕损，何以定要害致命处?此必是被伤人旧有宿患、气疾，或者未争斗以前，先曾饮酒至醉，至争斗时有所触犯，致气绝而死也。如此者，多是肾子或一个或两个缩上不见，须用温醋汤蘸衣服或绵絮之类，罨一饭久，令仵作行人以手按小腹下，其肾子自下，即其验也。然后仔细看要害致命处。

　　昔有甲乙同行，乙有随身衣物，而甲欲谋取之。甲呼乙行，路至溪河，欲渡。中流，甲执乙就水而死，是无痕也。何以验之?先验其尸瘦劣、大小，十指甲各黑黯色，指甲及鼻孔内各有沙泥，胸前赤色，口唇青斑，腹肚胀。此乃乙劣而为甲之所执于水而致死也。当究甲之原情，须有赃证，以观此验，万无失一。

　　又有年老人，以手捂之，而气亦绝，是无痕而死也。

　　有一乡民，令外甥并邻人子，将锄头同开山种粟。经再宿不归，及往观焉，乃二人俱死在山。遂闻官。随身衣服并在，牒官验尸。验官到地头，见一尸在小茅舍外，后项骨断，头面各有刃伤痕；一尸在茅舍内，左项下、右脑后各有刃伤痕。在外者，众曰：先被伤而死。

　　在内者，众曰：后自刃而死。官司但以各有伤，别无财物，定两相并杀。一验官独曰：“不然，若以情度情，作两相并杀而死，可矣；其舍内者，右脑后刃痕可疑，岂有自用刃于脑后者?手不便也。”不数日间，乃缉得一人，挟仇并杀两人。县案明，遂闻州，正极典。不然，二冤永无归矣。大凡相并杀，余痕无疑即可为检验。贵在精专，不可失误。

　　卷之二

　　五·疑难杂说下

　　有检验被杀尸在路旁，始疑盗者杀之，及点检沿身衣物俱在，遍身镰刀砍伤十余处。检官曰：盗只欲人死取财，今物在伤多，非冤雠而何?遂屏左右，呼其妻问曰：“汝夫自来与甚人有冤雠最深?”应曰：“夫自来与人无冤雠，只近日有某甲来做债，不得，曾有克期之言，然非冤雠深者。”检官默识其居。遂多差人，分头告示侧近居民：“各家所有镰刀尽底将来，只今呈验；如有隐藏，必是杀人贼，当行根勘。”俄而，居民 到镰刀七八十张，令布列地上。时方盛暑，内镰刀一张，蝇子飞集。检官指此镰刀问为谁者，忽有一人承当，乃是做债克期之人，就擒。讯问犹不伏，检官指刀令自看：“众人镰刀无蝇子，今汝杀人，血腥气犹在，蝇子集聚，岂可隐耶？”左右环视者，失声叹服；而杀人者，叩首服罪。

　　昔有深池中溺死人，经久，事属大家因仇事发。体究官见皮肉尽无，惟髑髅、骸骨尚在，累委官不肯验。上司督责至数人，独一官员承当。即行就地检骨，先点检见得其他并无痕迹。乃取髑髅净洗，将净（热）汤瓶细细斟汤，灌从脑门穴入，看有无细泥沙屑自鼻窍中出，以此定是与不是生前溺水身死。盖生前落水，则因鼻息取气，吸入沙土，死后则无。

　　广右有凶徒，谋死小童行，而夺其所 。发觉距行凶日已远，囚已招伏：“打夺就推入水中。”尉司打捞，已得尸于下流，肉已溃尽，仅留骸骨，不可辨验，终未免疑其假合，未敢处断。后因阅案卷，见初检体究官缴到血属所供，称其弟原是龟胸而矮小。遂差官覆验，其胸果然，方敢定刑。

　　南方之民，每有小小争竞，便自尽其命，而谋赖人者多矣。先以榉树皮罨成痕损，死后如他物所伤。何以验之?但看其痕里面须深墨色，四边青赤，散成一痕，而无虚肿者，即是生前以榉树皮罨成也。盖人生即血脉流行，与榉相扶而成痕；(若以手按着，痕损处虚肿，即非榉皮所罨也)若死后以榉皮罨者，即苦无散远青赤色，只微有黑色，而按之不紧硬者，其痕为死后罨之也。盖人死后血脉不行，致榉不能施其效。更在审详原情，尸首痕损那边长短，能合他物大小，临时裁之，必无疏误。

　　凡有死尸肥壮，无痕损，不黄瘦，不得作病患死。又有尸首无痕损，只是黄瘦，亦不得据所见只作病患死检了。切须仔细验定因何致死，唯此等检验最误人也。

　　凡疑难检验，及两争之家稍有势力，须选惯熟仵作人、有行止畏谨守分贴司，并随马行，饮食水火，令人监之，少休以待其来。不如是，则私请行矣。假使验得甚实，吏或受赂，其事亦变。官吏获罪犹庶几，变动事情，枉致人命，事实重焉。

　　应检验死人，诸处伤损并无，不是病状，难为定验者，先须勒下骨肉次第等人状讫，然后剃除死人发髻，恐生前被人将刃物钉入囟门或脑中，杀害性命。

　　被残害死者，须检齿、舌、耳、鼻内，或手足、指甲中，有签刺算害之类。

　　凡检验尸首，指定作被打后服毒身死，及被打后自缢身死、被打后投水身死之类，最须见得亲切，方可如此申上。世间多有打死人后，以药灌入口中，诬以自服毒（药）〔者〕；亦有死后用绳吊起，假作生前自缢者；亦有死后推入水中，假作自投水者。一有差互，利害不小。今须仔细点检死人在身伤痕，如果不是要害致命去处，其自缢、投水及自服毒皆有可凭实迹，方可保明。

　　卷之二

　　六·初检

　　告状切不可信，须是详细检验，务要从实。

　　有可任公吏使之察访，或有非理等说，且听来报，自更裁度。

　　戒左右人，不得卤莽。

　　初检，不得称尸首坏烂不任检验，并须指定要害致死之因。

　　凡初检时，如体问得是争斗分明，虽经多日，亦不得定作无凭检验，招上司问难。须仔细定当痕损致命去处。若委是经日久变动，方称尸首不任摆拨。

　　初检尸有无伤损讫，就验处，衬簟尸首在物上，复以物盖。候毕，周遭用灰印，记有若干枚，交与守尸弓手、耆正副、邻人看守，责状附案，交与覆检，免至被人残害伤损尸首也。若是疑难检验，仍不得远去，防覆检异同。

　　卷之二

　　七·覆检

　　与前检无异，方可保明具申。万一致命处不明，痕损不同，如以药死作病死之类，不可概举。前检受弊，覆检者乌可不究心察之，恐有连累矣。

　　检得与前验些小不同，迁就改正；果有大段违戾，不可根据随。更再三审问干系等人，如众称可变，方据检得异同事理，供申；不可据己见便变易。

　　覆检，如尸经多日，头面 胀，皮发脱落，唇口翻张，两眼迭出，蛆虫咂食，委实坏烂不通措手。若系刃伤、他物、拳手、足踢痕虚处，方可作无凭覆检状申。如是他物及刃伤骨损，宜冲洗仔细验之，即须于状内声说致命，岂可作无凭检验申上。

　　覆检官验讫，如无争论，方可给尸与亲属。无亲属者，责付本都埋瘗；勒令看守，不得火化及散落。如有争论，未可给尸；且掘一坑，就所簟物，HT 尸安顿坑内，上以门扇盖，用土罨瘗作堆，周遭用灰印印记，防备后来官司再检覆。仍责看守状附案。

　　卷之二

　　八·验尸

　　身上件数。正头面：(有无髻子)发长、(若干)顶心、囟门、发际、额、两眉、两眼、(或开或闭，如闭，擘开验眼睛全与不全)鼻、(两鼻孔)口、(或开或闭)齿、舌、(如自缢，舌有无抵齿)颏、喉、胸、两乳、(妇人两奶膀)心腹、脐、小肚、玉茎、阴囊、(次后捻两肾子全与不全，妇人言产门，女子言阴门)两脚大腿、膝、两脚 韧、两脚腕、两脚面、十指爪。

　　翻身：脑后、乘枕、项、两胛、背、腰、两臀瓣、(有无杖痕)谷道、后腿、两曲、两腿肚、两脚跟、两脚板。

　　左侧：左顶下、脑角、太阳穴、耳、面脸、颈、肩膊、肘、腕、臂、手、五指爪、(全与不全，或拳或不拳)曲腋、胁肋、胯外、膝外、 HT 、脚踝。

　　右侧亦如之。

　　四缝尸首须躬亲看验。顶心、囟门、两额角、两太阳、喉下、胸前、两乳、两胁肋、心、腹、脑后、乘枕、阴囊、谷道，并系要害致命之处。(妇人看阴门、两奶膀)于内若一处有痕损在要害或非致命，即令仵作指定喝起。

　　众约死人年几岁，临时须仔细看颜貌供写，或问血属尤真。

　　凡检尸，先令多烧苍术、皂角，方诣尸前。检毕，约三五步，令人将醋泼炭火上，行从上过，其秽气自然去矣。

　　多备葱、椒、盐、白梅，防其痕损不见处，借以拥罨。仍带一砂盆并捶，研上件物。

　　凡检覆，须在专一，不可避臭恶。切不可令仵作行人遮闭玉茎、产门之类，大有所误。仍仔细验头发内、谷道、产门内，虑有铁钉或他物在内。

　　检出致命要害处，方可押两争及知见亲属令见。切不可容令近前，恐损害尸体。

　　被伤处须仔细量长阔、深浅、小大，定致死之由。

　　仵作、行人受嘱，多以芮(一作茜)草投醋内，涂伤损处，痕皆不见。以甘草汁解之，则见。

　　人身本赤黑色，死后变动作青HT 色，其痕未见。有可疑处，先将水洒湿，后将葱白拍碎令开，涂痕处，以醋蘸纸盖上，候一时久，除去，以水洗，其痕即见。

　　若尸上有数处青黑，将水滴放青黑处，是痕则硬，水住不流；不是痕处软，滴水便流去。

　　验尸并骨伤损处，痕迹未见，用糟醋泼罨尸首；于露天，以新油绢或明油雨伞覆欲见处，迎日隔伞看，痕即见。若阴雨，以热炭隔照，此良法也。或更隐而难见，以白梅捣烂，摊在欲见处，再拥罨看。犹未全见，再以白梅取肉，加葱、椒、盐、糟一处研，拍作饼子，火上煨，令极热，烙损处，下先用纸衬之，即见其损。

　　昔有二人斗殴，俄顷，一人仆地气绝，见证分明。及验出尸乃无痕损，检官甚挠。时方寒，忽思得计。遂令掘一坑，深二尺余，根据尸长短，以柴烧热得所，置尸坑内，以衣物覆之。良久，觉尸温，出尸。以酒醋泼纸贴，则致命痕伤遂出。

　　拥罨检讫。仵作、行人喝四缝尸首，谓：尸仰卧。自头喝：顶心、囟门全，额全，两额角全，两太阳全，两眼、两眉、两耳、两腮、两肩并全，胸、心、脐、腹全，阴肾全，(妇人云产门全，女人云阴门全)两髀、腰、膝、两 HT 、两脚面、十指爪并全。

　　左手臂、肘、腕并指甲全，左肋并胁全，左腰胯及左腿脚并全。

　　右亦如之。

　　翻转尸：脑后、乘枕全，两耳后、发际连项全，两背胛连脊全，两腰眼、两臀并谷道全，两腿，两后 、两腿肚、两脚跟、两脚心并全。

　　卷之二

　　九·妇人

　　凡验妇人，不可羞避。

　　若是处女，札四至讫，HT 出光明平稳处。先令坐婆剪去中指甲，用绵札。先勒死人母亲及血属并邻妇二三人同看，验是与不是处女。令坐婆以所剪甲指头入阴门内，有黯血出是，无即非。

　　若妇人有胎孕不明致死者，勒坐婆验腹内委实有无胎孕。如有孕，心下至肚脐以手拍之，坚如铁石，无即软。

　　若无身孕，又无痕损，勒坐婆定验产门内，恐有他物。

　　有孕妇人被杀，或因产子不下体死，尸经埋地窖，至检时，却有死孩儿。推详其故，盖尸埋顿地窖，因地水火风吹死人，尸首胀满，骨节缝开，故逐出腹内胎孕。孩子亦有脐带之类，皆在尸脚下。产门有血水、恶物流出。

　　若富人家女使，先量死处四至了，便扛出大路上，检验有无痕损，令众人见，以避嫌

　　卷之二　九·妇人

　　附·小儿尸并胞胎

　　有因争斗因而杀子谋人者，将子手足捉定，用脚跟于喉下踏死。只令仵作、行人以手按其喉，必塌，可验真伪。

　　凡定当小儿骸骨，即云：十二、三岁小儿。若驳问：如何不定是男是女?即解云：某当初只指定十二、三岁小儿，即不曾说是男是女，盖律称儿，不定作儿是男女也。

　　堕胎者，准律：未成形像，杖一百；堕胎者，徒三年。律云：堕，谓打而落。谓胎子落者，按《五藏神论》：怀胎一月如白露，二月如桃花；三月男女分；四月形像具；五月筋骨十月满足。

　　若验得未成形像，只验所堕胎作血肉一片或一块。若经日坏烂，多化为水。若所堕胎已成形像者，谓头脑、口、眼、耳、鼻、手、脚、指甲等全者，亦有脐带之类。令收生婆定验月数，定成人形或未成形，责状在案。

　　堕胎儿在母腹内被惊后死，胎下者，衣胞紫黑色，血荫软弱；生下腹外死者，其尸淡红赤，无紫黑色及胞衣白。

　　卷之二

　　十·四时变动

　　春三月：尸经两三日，口、鼻、肚皮、两胁、胸前肉色微青；经十日，则鼻、耳内有恶汁流出， (匹缝切，胀臭也)胀；肥人如此，久患瘦劣人，半月后方有此证。

　　夏三月：尸经一两日，先从面上、肚皮、两胁、胸前肉色变动；经三日，口鼻内汁流、蛆出，遍身 胀，口唇翻，皮肤脱烂， 胗起；经四、五日，发落。

　　暑月罨尸，损处浮皮多白，不损处却青黑，不见的实痕。设若避臭秽，据见在检过，往往误事。稍或疑处，浮皮须令剥去，如有伤损，底下血 分明。

　　更有暑月九窍内未有蛆虫，却于太阳穴、发际内、两胁、腹内先有蛆出，必此处有损。

　　秋三月：尸经二、三日，亦先从面上、肚皮、两胁、胸前肉色变动；经四、五日，口鼻内汁流、蛆出，遍身 胀，口唇翻， 胗起；经六、七日，发落。

　　冬三月：尸经四、五日，身体肉色黄紧，微变；经半月以后，先从面上、口、鼻、两胁、胸前变动。

　　或按在湿地，用荐席裹（角埋瘗）〔着〕，其尸卒难变动。更详月头、月尾，按春秋节气定之。

　　盛热：尸首经一日，即皮肉变动，作青黯色，有气息；经三、四日，皮肉渐坏、尸胀、蛆出、口鼻汁流、头发渐落。

　　盛寒五日，如盛热一日时；半月，如盛热三、四日时。

　　春秋气候平和，两、三日可比夏一日；八、九日可比夏三、四日。

　　然人有肥瘦、老少。肥少者易坏，瘦老者难坏。

　　又南北气候不同，山内寒暄不常，更在临时通变审察。

　　卷之二

　　十一·洗罨

　　宜多备糟醋。衬尸纸惟有藤连纸、白抄纸可用；若竹纸，见盐、醋多烂，恐侵损尸体HT 尸于平稳、光明地上，先检验一遍，用水冲洗。次 皂角洗涤尸垢腻，又以水冲荡洁净。(洗时下用门扇、簟席衬，不惹尘土)洗了，如法用糟醋拥罨尸首，仍以死人衣物尽盖，用煮醋淋，又以荐席罨一时久。候尸体透软，即去盖物，以水冲去糟醋，方验。不得信行人说，只将酒醋泼过，痕损不出。

　　初春与冬月，宜热煮醋及炒糟令热。仲春与残秋宜微热。夏秋之内，糟醋微热，以天气炎热，恐伤皮肉。秋将深，则用热，尸左右手、肋相去三、四尺，加火 ，以气候差凉。冬雪寒凛，尸首僵冻，糟醋虽极热，被衣重叠，拥罨亦不得尸体透软。当掘坑，长阔于尸，深三尺，取炭及木柴遍铺坑内，以火烧令通红。多以醋沃之，气勃勃然，方连拥罨法物衬簟，HT 尸置于坑内。仍用衣被覆盖，再用热醋淋遍。坑两边相去二、三尺，复以火烘。

　　约透，去火，移尸出验。冬残春初，不必掘坑，只用火烘两边，看节候详度。

　　湖南风俗，检死人皆于尸傍开一深坑，用火烧红，去火，入尸在坑内。泼上糟醋，又四面用火逼良久，扛出尸。或行凶人争痕损，或死人骨属相争不肯认，至于有三四次扛入火坑重检者。人尸至三四次经火，肉色皆焦赤，痕损愈不分明，行吏因此为奸。未至一两月间，肉皆溃烂。及其家有论诉，差到聚检官时已是数月，止有骨殖，肉上痕损并不得而知。火坑法独湖南如此，守官者宜知之。

　　卷之二

　　十二·验未埋瘗尸首

　　未埋尸首，或在屋内地上，或床上，或屋前后露天地上，或在山岭、溪涧、草木上，并先打量顿尸所在，四至高低，所离某处若干?在溪涧之内，上去山脚或岸几许?系何人地上?地名甚处?若屋内，系在何处?及上下有无物色盖簟?讫，方可HT 尸出验。

　　先剥脱在身衣服或妇人首饰，自头上至鞋袜逐一抄札，或者随身行李，亦命名件。

　　讫，且以温水洗尸一遍（了），〔乃〕验。未要便用酒醋。

　　剥烂衣服洗了，先看其尸有无军号?或额角、面脸上所刺大小字体，计几行或几字?是何军人?若系配隶人，所配隶何州?军字亦须计行数。如经刺环，或方或圆?或在手背、项上?亦计几个。内是刺字或环子?曾艾灸或用药取?痕迹黯滥，及成疤瘢，可取竹削一篦子，于灸处挞之，可见。

　　辨验色目人讫，即看死人身上甚处有雕青、有灸瘢；系新旧疮疤?有无脓血?计共几个?及新旧官杖疮疤，或背或臀；并新旧荆杖子痕，或腿或脚底；甚处有旧疮疖瘢?甚处是见患?须量见分寸；及何处有黯记之类，尽行声说。如无，亦开写。

　　打量尸首身长若干?发长若干?年颜若干?

　　卷之二

　　十三·验坟内及屋下攒殡尸

　　先验坟系何人地上?地名甚处?土堆一个，量高及长阔，并各计若干尺寸，及尸现攒殡在何人屋下?亦如前量之。

　　次看尸头脚所向，谓如头东脚西之类；头离某处若干，脚离某处若干。左右亦如之。对众爬开浮土，或取去攒砖，看其尸用何物盛簟，谓：棺木有无漆饰?席有无沿〔 〕及 簟之类。舁出开拆，取尸于光明处地上验之。

　　卷之二

　　十四·验坏烂尸

　　若避臭秽，不亲临，往往误事。

　　尸首变动，臭不可近，当烧苍术、皂角辟之；用麻油涂鼻，或作纸摅子 油，塞两鼻孔；仍以生姜小块置口内。遇检，切用猛闭口。恐秽气冲入。

　　量札四至讫，用水冲去蛆虫、秽污，皮肉干净方可验。未须用糟醋，频令新汲水，浇尸首四面。

　　尸首坏烂，被打或刃伤处痕损，皮肉作赤色，深重作青黑色，贴骨不坏，虫不能食。

　　卷之二

　　十五·无凭检验

　　凡检验无凭之尸，宜说：头发褪落，曲鬓、头面、遍身皮肉并皆一概青黑，HT 皮、坏烂，及被蛆虫咂破，骨殖显露去处。

　　如皮肉消化，宜说：骸骨显露，上下皮肉并皆一概消化；只有些小消化不及筋肉与骨殖相连。今来，委是无凭检覆本人生前沿身上下有无伤损它故，及定夺年颜、形状、致死因根据不得。兼用手揣捏得沿身上下，并无骨损去处。

　　卷之二

　　十六·白僵死瘁死

　　先铺炭火约与死人长阔，上铺薄布，可与炭等，以水喷微湿，卧尸于上。仍以布覆盖头面、肢体讫，再用炭火铺拥，令遍。再以布覆之，复用水遍洒。一时久，其尸皮肉必软起。

　　乃揭所铺布与炭看，若皮肉软起，方可以热醋洗之，于验损处，以葱、椒、盐同白梅和糟研烂，拍作饼子，火内煨令热，先于尸上用纸搭了，次以糟饼罨之，其痕损必见。

　　卷之三

　　十七·验骨

　　人有三百六十五节，按一年三百六十五日。

　　男子骨白，妇人骨黑。(妇人生骨出血如河水，故骨黑。如服毒药骨黑，须仔细详定)髑髅骨：男子自顶及耳并脑后共八片，(蔡州人有九片)脑后横一缝，当正直下至发际别有一直缝。妇人只六片，脑后横一缝，当正直下无缝。

　　牙有二十四，或二十八，或三十二，或三十六。

　　胸前骨三条。

　　心骨一片，嫩，如钱大。

　　项与脊骨各十二节。

　　自项至腰共二十四椎骨，上有一大椎骨。

　　肩井及左右饭匙骨各一片。

　　左右肋骨：男子各十二条，八条长、四条短。妇人各十四条。

　　男女腰间各有一骨，大如手掌，有八孔，作四行，样HT 。

　　手、脚骨各二段。男子左、右手腕及左、右 HT 骨边皆有捭骨。(妇人无)两脚膝头各有HT 骨，隐在其间，如大指大。手掌、脚板各五缝。手、脚大拇指并脚第五指各二节，余十四指并三节。

　　尾蛆骨，若猪腰子，仰在骨节下。

　　男子者，其缀脊处凹，两边皆有尖瓣，如（棱）〔萎〕角，周布九窍。

　　妇人者，其缀脊处平直，周布六窍。

　　大、小便处各一窍。

　　骸骨各用麻草小索，或细篾串讫，各以纸签标号某骨，检验时不至差误。

　　卷之三

　　十八·论沿身骨脉及要害去处

　　夫人两手指甲相连者小节，小节之后中节，中节之后者本节。本节之后肢骨之前生掌骨，掌骨上生掌肉，掌肉后可屈曲者腕。腕左起高骨者手外踝，右起高骨者右手踝，二踝相连生者臂骨，辅臂骨者髀骨，三骨相继者肘骨，前可屈曲者曲肘。曲肘上生者骨， 骨上生者肩 ，肩 之前者横 骨，横 骨之前者髀骨，髀骨之中陷者缺盆，缺盆之上者颈。颈之前者颡喉，颡喉之上者结喉，结喉之上者颏，颏两傍者曲颔，曲颔两傍者颐，颐两旁者颊车，颊车上者耳，耳上者曲鬓，曲鬓上行者顶。顶前者囟门，囟门之下者发际，发际正下者额，额下者眉，眉际之末者太阳穴。太阳穴前者目，目两旁者两小，两小 上者上（脸）〔睑〕，下者下（脸）〔睑〕，正位能瞻视者目瞳子，瞳子近鼻者两大 。近两大者鼻山根，鼻山根上印堂，印堂上者脑角，脑角下者承枕骨。脊骨下横生者髋骨，髋骨两傍者钗骨，钗骨下中者腰门骨。钗骨上连生者腿骨，腿骨下可屈曲者曲 ，曲上生者膝盖骨。膝盖骨下生者胫骨，胫骨旁生者 骨。 骨下左起高硕者两足外踝，右起高硕者两足右踝。胫骨前垂者两足 骨， 骨前者足本节，本节前者小节，小节相连者足指甲，指甲后生者足前跗，跗后凹陷者足心，下生者足掌骨，掌骨后生者踵肉，踵肉后者脚跟也。

　　检滴骨亲法，谓如：某甲是父或母，有骸骨在，某乙来认亲生男或女何以验之?试令某乙就身刺一两点血，滴骸骨上，是的亲生，则血沁入骨内，否则不入。俗云“滴骨亲”，盖谓此也。

　　检骨须是晴明。先以水净洗骨，用麻穿定形骸次第，以簟子盛定。却锄开地窖一穴，长五尺、阔三尺、深二尺。多以柴炭烧 ，以地红为度。除去火，却以好酒二升，酸醋五升泼地窖内。乘热气扛骨入穴内，以 荐遮定，蒸骨一两时。候地冷，取去荐，扛出骨殖。向平明处，将红油伞遮尸骨验。

　　若骨上有被打处，即有红色路，微 ；骨断处，其接续两头各有血晕色；再以有痕骨照日看，红活，乃是生前被打分明。

　　骨上若无血 ，踪有损折，乃死后痕。切不可以酒醋煮骨，恐有不便处。此项须是晴明方可，阴雨则难见也。

　　如阴雨不得已，则用煮法。以瓮一口，如锅煮物，以炭火煮醋，多入盐、白梅，同骨煎。须着亲临监视。候千百滚，取出，水洗，向日照，其痕即见。血皆浸骨损处，赤色、青黑色，仍仔细验有无破裂。

　　煮骨不得见锡，用则骨多黯。

　　若有人作弊，将药物置锅内，其骨有伤处反白不见。(解法见验尸门)若骨或经三两次洗罨，其色白与无损同，何以辨之?当将合验损处骨以油灌之。其骨大者有缝，小者有窍，候油溢出，则揩令干。向明照损处，油到即停住不行，明亮处则无损。

　　一法，浓磨好墨涂骨上，候干，即洗去墨。若有损处，则墨必浸入；不损，则墨不浸。

　　又法，用新绵于骨上拂拭，遇损处，必牵惹绵丝起。折者，其色在骨断处两头。又看折处，其骨芒刺向里或外。殴打折者，芒刺在里，在外者非。

　　髑髅骨有他故处，骨青；骨折处带瘀血。

　　仔细看骨上有青晕或紫黑晕：长是他物，圆是拳，大是头撞，小是脚尖。

　　四缝骸骨内一处有损折，系致命所在或非要害，即令仵作行人指定喝起。

　　拥罨检讫，仵作、行人喝四缝骸骨，谓：尸仰卧，自髑髅喝：顶心至囟门骨、鼻梁骨、颏颔骨并口骨并全；两眼眶、两额角、两太阳、两耳、两腮颊骨并全；两肩井、两臆骨全；胸前龟子骨、心坎骨全。

　　左臂、腕、手及髀骨全；左肋骨全；左胯、左腿、左 HT 并髀骨及左脚踝骨、脚掌骨并全。

　　右亦如之。

　　翻转喝：脑后、乘枕骨、脊下至尾蛆骨并全。

　　凡验原被伤杀死人，经日，尸首坏，蛆虫咂食，只存骸骨者，原被伤痕血粘骨上，有干黑血为证。若无伤骨损，其骨上有破损，如头发露痕，又如瓦器龟裂沉淹损路为验。

　　殴死者，受伤处不至骨损，则肉紧贴在骨上，用水冲激亦不去；指甲蹙之方脱，肉贴处其痕损即可见。

　　验骨讫。自髑髅、肩井臆骨，并臂、腕、手骨，及胯骨、腰腿骨、 HT 、膝盖并髀骨，并标号左右。其肋骨共二十四茎，左右各十二茎。分左右：系左第一、左第二，右第一、右第二之类，茎茎根据资次题讫。内脊骨二十四节，亦自上题：一、二、三、四，连尾蛆骨处，号之；并胸前龟子骨、心坎骨亦号之，庶易于检凑。两肩、两胯、两腕皆有盖骨，寻常不系在骨之数，经打伤损，方入众骨系数，不若拘收在数为良也。先用纸数重包定，次用油单纸三、四重裹了，用索子交眼扎系作三、四处。封头，印押讫。用桶一只盛之，上以板盖，掘坑埋瘗，作堆标记，仍用灰印。

　　行在有一种毒草，名曰贱草。煎作膏子售人，若以染骨，其色必变黑黯，粗可乱真。然被打若在生前，打处自有晕痕；如无晕，而骨不损，即不可指以为痕。切须仔细辨别真伪。

　　卷之三

　　十九·自缢

　　自缢身死者，两眼合、唇口黑、皮开露齿。若勒喉上，即口闭、牙关紧、舌抵齿不出。

　　(又云齿微咬舌)若勒喉下，则口开，舌尖出齿门二分至三分。面带紫赤色，口吻、两角及胸前有吐涎沫，两手须握大拇指，两脚尖直垂下。腿上有血 ，如火灸斑痕，及肚下至小腹并坠下青黑色。大小便自出，大肠头或有一两点血。喉下痕紫赤色或黑淤色，直至左、右耳后发际，横长九寸以上至一尺以来。(一云丈夫合一尺一寸妇人合一尺)脚虚则喉下勒深，实则浅。人肥则勒深，瘦则浅；用细紧麻绳、草索，在高处自缢悬头顿身致死，则痕迹深；若用全幅勒帛及白练项帕等物，又在低处，则痕迹浅。低处自缢，身多卧于下，或侧或覆。侧卧，其痕斜起，横喉下；覆卧，其痕正起，在喉下，起于耳边，多不至脑后发际下。

　　自缢处须高八尺以上，两脚悬虚，所踏物须倍高，如悬虚处。或在床、椅、火炉、船仓内，但高二、三尺以来，亦可自缢而死。

　　若经泥雨，须看死人赤脚或着鞋，其踏上处有无印下脚迹。

　　自缢有活套头、死套头、单系十字、缠绕系。须看死人踏甚物入头在绳套内，须垂得绳套宽入头方是。活套头、脚到地，并膝跪地，亦可死；死套头、脚到地，并膝跪地，亦可死。

　　单系十字，悬空方可死，脚尖稍到地亦不死。

　　单系十字，是死人先自用绳带自系项上后，自以手系高处。须是先看上头系处尘土，及死人踏甚处物，自以手攀系得上向绳头着，方是。上面系绳头处，或高、或大，手不能攀，及不能上，则是别人吊起。更看所系处物伸缩，须是头坠下去上头系处一尺以上，方是。若是头紧抵上头，定是别人吊起。

　　缠绕系，是死人先将绳带缠绕项上两遭，自踏高系在上面，垂身致死。或者先系绳带在梁栋，或树枝上，双被HT 垂下，踏高入头在HT 内，更缠过一两遭。其痕成两路：上一路，缠过耳后，斜入发际；下一路，平绕项行。吏畏避驳杂，必告检官，乞只申一痕，切不可信。若除了上一痕，不成自缢；若除下一痕，正是致命要害去处。或覆检官不肯相同书填格目，血属有词，再差官覆检出，为之奈何?须是据实，不可只作一条痕检。其相叠与分开处，作两截量尽取头了，〔画取样子〕更重将所系处绳带缠过，比并阔狭并同，任从覆检，可无后患。

　　凡因患在床，仰卧将绳带等物自缢者，则其尸两眼合、两唇皮开，露齿咬舌，出一分至二分。肉色黄，形体瘦，两手拳握，臀后有粪出。左右手内多是把自缢物色至系紧，死后只在手内。须量两手拳相去几寸以来。喉下痕迹紫赤，周遭长一尺余，结缔在喉下，前面分数较深。曾被解救，则其尸肚胀，多口不咬舌，臀后无粪。

　　若真自缢，开掘所缢脚下穴三尺以来，究得火炭，方是。

　　或在屋下自缢，先看所缢处楣梁、枋桁之类尘土衮乱至多，方是。如只有一路无尘，不是自缢。

　　先以杖子于所系绳索上轻轻敲，如紧直，乃是；或宽慢，即是移尸。大凡移尸别处吊挂，旧痕挪动，便有两痕。

　　凡验自缢之尸，先要见得在甚地分?甚街巷，甚人家?何人见?本人自用甚物?于甚处搭过?或作十字死HT 系定，或于项下作活HT 套。却验所着衣新旧。打量身四至：东西南北至甚物?面觑甚处?背向甚处?其死人用甚物踏上?上量头悬去所吊处，相去若干尺寸?下量脚下至地，相去若干尺寸?或所缢处虽低，亦看头上悬挂索处，下至所离处，并量相去若干尺寸?对众解下，扛尸于露明处，方解脱自缢套绳，通量长若干尺寸?量围喉下套头绳，围长若干?项下交围，量到耳后发际起处，阔狭、横斜、长短，然后根据法检验。

　　凡验自缢人，先问原申人，其身死人是何色目人?见时早晚?曾与不曾解下救应?申官时早晚?如有人识认，即问：自缢人年若干?作何经纪?家内有甚人?却因何在此间自缢?若是奴仆，先问雇主讨契书辨验，仍看契书上有无亲戚，年多少?更看原吊挂踪迹去处。如曾解下救应，即问解下时有气脉无气脉?解下约多少时死?切须仔细。

　　大凡检验，未可便作自缢致命，未辨仔细。凡有此，只可作其人生前用绳索系咽喉下或上，要害致命身死，以防死人别有枉横。且如有人睡着，被人将索勒死吊起所在，其检官如何见得是自缢致死?宜仔细也。

　　多有人家女使、人力或外人，于家中自缢；其人不晓法，避见臭秽及避检验，遂移尸出外吊挂。旧痕移动，致有两痕：旧痕紫赤，有血 ；移动痕只白色无血 。

　　移尸事理甚分明，要公行根究，开坐生前与死后痕。盖移尸不过杖罪，若漏落不具，覆检官不相照应，申作两痕，官司必反见疑，益重干连人之祸。

　　尸首日久坏烂，头吊在上，尸侧在地，肉溃见骨。但验所吊头，其绳若入槽(谓两耳连颔下深向骨本者)及验两手腕骨、头脑骨皆赤色者是。(一云齿赤色，及十指尖骨赤色者是)

　　卷之三

　　二十·被打勒死假作自缢

　　自缢、被人勒杀或算杀假作自缢，甚易辨。真自缢者，用绳索、帛之类系缚处，交至左右耳后，深紫色。眼合、唇开、手握、齿露。缢在喉上，则舌抵齿；喉下，则舌多出。胸前有涎滴沫，臀后有粪出。若被人打勒杀，假作自缢，则口眼开、手散、发慢。喉下血脉不行，痕迹浅淡。舌不出，亦不抵齿。项上肉有指爪痕，身上别有致命伤损去处。

　　惟有生勒未死间，实时吊起，诈作自缢，此稍难辨。如迹状可疑，莫若检作勒杀，立限捉贼也。

　　凡被人隔物，或窗棂或林木之类勒死，伪作自缢，则绳不交。喉下痕多平过，却极深，黑黯色，亦不起于耳后发际。

　　绞勒喉下死者，结缔在死人项后。两手不垂下，纵垂下亦不直。项后结交，却有背倚柱等处，或把衫襟KT 着，即喉下有衣衫领黑迹，是要害处气闷身死。

　　凡检被勒身死人，将项下勒绳索，或者诸般带系，临时仔细声说，缠绕过遭数。多是于项后当正，或偏左、右系定，须有系不尽垂头处。其尸合面地卧，为被勒时争命，须是揉扑得头发或角子散慢，或沿身上有 擦着痕。

　　凡被勒身死人，须看觑尸身四畔，有扎磨踪迹去处。

　　又有死后被人用绳索系扎手脚及项下等处，其人已死，气血不行，虽被系缚，其痕不紫赤，有白痕可验。死后系缚者，无血 ，系缚痕虽深入皮，即无青紫赤色，但只是白痕。

　　有用火篦烙成痕，但红色或焦赤带湿不干。

　　卷之三

　　二十一·溺死

　　若生前溺水尸首，男仆卧，女仰卧。头面仰，两手、两脚俱向前。口合、眼开闭不定，两手拳握。腹肚胀，拍着响。(落水则手开，眼微开，肚皮微胀。投水则手握，眼合，腹内急胀)两脚底皱白，不胀。头髻紧。头与发际、手脚爪缝或脚着鞋则鞋内各有沙泥。口鼻内有水沫，及有些小淡色血污，或有 擦损处，此是生前溺水之验也。(盖其人未死必须争命，气脉往来，搐水入肠，故两手自然拳曲，脚罅缝各有沙泥，口鼻有水沫流出，腹内有水胀也)若检覆迟，即尸首经风日吹晒，遍身上皮起，或生白 。

　　若身上无痕，面色赤，此是被人倒提水 死。

　　若尸面色微赤，口鼻内有泥水沫，肚内有水，腹肚微胀，真是淹水身死。

　　若因病患溺死，则不计水之深浅可以致死，身上别无它故。

　　若疾病身死，被人抛掉在水内，即口鼻无水沫，肚内无水，不胀，面色微黄，肌肉微瘦若因患倒落泥渠内身死者，其尸口眼开，两手微握，身上衣裳并口、鼻、耳、发际并有青泥污者，须脱下衣裳，用水淋洗，酒喷其尸；被泥水淹浸处即肉色微白，肚皮微胀，指甲有泥。

　　若被人殴打杀死，推在水内，入深则胀，浅则不甚胀。其尸肉色带黄不白，口眼开、两手散，头发宽慢。肚皮不胀，口、眼、耳、鼻无水沥流出，指爪罅缝并无沙泥，两手不拳缩，两脚底不皱白却虚胀。身上有要害致命伤损处，其痕黑色，尸有微瘦。临时看验，若检得身上有损伤处，录其痕迹，虽是投水，亦合押合干人赴官司推究。

　　诸自投井、被人推入井、自失脚落井，尸首大同小异。皆头目有被砖石磕擦痕，指甲、毛发有沙泥，腹胀，侧覆卧之则口内水出，别无他故，只作落井身死，即投井、推入在其间矣。所谓落井，小异者：推入与自落井则手开、眼微开，腰身间或有钱物之类；自投井则眼合、手握，身间无物。

　　大凡有故入井，须脚直下；若头在下，恐被人赶逼，或它人推送入井。若是失脚，须看失脚处土痕。

　　自投河、被人推入河，若水稍深阔，则无磕擦沙泥等事；若水浅狭，亦与投井、落井无异。大抵水深三、四尺，皆能淹杀人；验之果无它故，只作落水身死。则自投、推入在其间矣。若身有绳索及微有痕损可疑，则宜检作被人谋害置水身死。不过立限捉贼，切勿恤一捕限，而贻罔测之忧。

　　诸溺河池，(行运者谓之河，不行运者谓之池)检验之时，先问原申人：早晚见尸在水内?见时便只在今处?或自漂流而来?若是漂流而来，即问是东西南北?又如何流到此便住?如何申官?如称见其人落水，即问：当时曾与不曾救应?若曾救应，其人未出水时已死，或救应上岸才死?或即申官，或经几时申官?若在江河、陂潭、池塘间，难以打量四至，只看尸所浮在何处。如未浮，打捞方出，声说在何处打捞见尸。池塘或坎阱有水处可以致命者，须量见浅深丈尺，坎阱则量四至。江河、陂潭尸起浮或见处地岸，并池塘、坎阱系何人所管?地名何处?诸溺井之人，检验之时，亦先问原申人：如何知得井内有人?初见有人时，其人死未；既知未死?因何不与救应?其尸未浮，如何知得井内有人?若是屋下之井，即问身死人自从早晚不见?却如何知在井内?凡井内有人，其井内自然先有水沫，以此为验。

　　量井之四至，系何人地上?其地名甚处?若溺尸在底，则不必量，但约深若干丈尺，方尸出。

　　尸在井内满胀，则浮出尺余，水浅则不出。若出，看头或脚在上、在下，先量尺寸；不出，亦以丈竿量到尸近边尺寸，亦看头或脚在上、在下。

　　检溺死之尸，水浸多日，尸首 胀，难以显见致死之因，宜申说：头发脱落、头目 胀、唇口番张，头面连遍身上下皮血并皆一概青黑、褪皮。验是本人在井或河内，死后水浸，经隔日数，致有此。今来无凭检验本人沿身有无伤损它故，又定夺年颜、形状不得。只检得本人口鼻内有沫，腹胀。验得前件尸首委是某处水溺身死，其水浸更多日，无凭检验，即不用申说致命因根据。

　　初春雪寒，经数日方浮，与春、夏、秋、末不侔。

　　凡溺死之人，若是人家奴婢或妻女，未落水先已曾被打，在身有伤；今次又的然见得是自落水，或投井身死，于格目内亦须分明具出伤痕，定作被打复溺水身死。

　　投井死人如不曾与人交争，验尸时面目头额，有利刃痕，又依旧带血似生前痕，此须看井内有破瓷器之属，以致伤着。人初入井时，气尚未绝，其痕依旧带血，若验作生前刃伤，岂不利害。

　　卷之四

　　二十二·验他物及手足伤死

　　律云：见血为伤。非手足者其余皆为他物，即兵不用刃亦是。

　　伤损条限：手足十日，他物二十日。

　　斗讼 ：诸啮人者，根据他物法。

　　元符敕申明《刑统》：以靴鞋踢人伤，从官司验定：坚硬，即从他物；若不坚硬，即难作他物例。

　　或额、肘、膝拶，头撞致死，并作他物伤痕。

　　诸他物是：铁鞭、尺、斧头、刀背、木杆、棒、马鞭、木柴、砖、石、瓦、粗布鞋、衲底鞋、皮鞋、草鞋之类。

　　若被打死者，其尸口眼开，发髻乱，衣服不齐整，两手不拳，或有溺污内衣。

　　若在辜限外死，须验伤处是与不是在头，及因破伤风灌注致命身死。

　　应验他物及手足殴伤痕损，须在头面上、胸前、两乳、胁肋傍、脐腹间、大小便二处，方可作要害致命去处。手足折损亦可死，其痕周匝有血 ，方是生前打损。

　　诸用他物及头额、拳手、脚足、坚硬之物撞打痕损颜色，其至重者紫黯微肿，次重者紫赤微肿，又其次紫赤色，又其次青色。其出限外痕损者，其色微青。

　　凡他物打着，其痕即斜长或横长；如拳手打着，即方圆；如脚足踢，比如拳手（寸）〔手〕分寸较大。（凡伤痕大小定作（掌）〔拳〕足他物，当以上件物比定，方可言分寸)凡打着两日身死，分寸稍大，毒瓦斯蓄积向里，可约得一两日后身死；若是打着当下体死，则分寸深重，毒瓦斯紫黑，实时向里，可以当下体死。

　　诸以身去就物谓之磕。虽着，无破处，其痕方圆；虽破，亦不至深。其被他物及手足伤，皮虽伤而血不出者，其伤痕处有紫赤晕。

　　凡行凶人若用棒杖等行打，则多先在实处。其被伤人或经一、两时辰，或一、两日，或三、五日，以至七、八日，十余日身死。又有用坚硬他物行打，便致身死者，更看痕迹轻重。若是先驱 被伤人头髻，然后散拳踢打，则多在虚怯要害处，或一拳一脚便致命。若因脚踢着要害处致命，切要仔细验认行凶人脚上有无鞋履，防日后问难。

　　凡他物伤，若在头脑者，其皮不破，即须骨肉损也。若在其他虚处，即临时看验。若是尸首左边损，即是凶身行右物致打顺故也；若是右边损，即损处在近后，若在右前，即非也；若在后，即又虑凶身自后行他物致打。贵在审之无失。

　　看其痕大小，量见分寸。又看几处皆可致命，只指一重害处，定作虚怯要害致命身死。

　　打伤处皮膜相离，以手按之即响，以热醋罨（罨）〔之〕则有痕。

　　凡被打伤杀死人，须定最是要害处致命身死。若打折脚手，限内或限外死时，要详打伤分寸阔狭，后定是将养不较致命身死。面颜岁数，临时声说。

　　凡验他物及拳、踢痕，细认斜长、方圆，皮有微损。未洗尸前，用水洒湿，先将葱白捣烂涂，后以醋糟，候一时，除，以水洗，痕即出。

　　若将榉木皮罨成痕，假作他物痕，其痕内烂损黑色，四围青色，聚成一片而无虚肿，捺不坚硬。

　　又有假作打死，将青竹篦火烧烙之，却只有焦黑痕，又浅而光平。更不坚硬

　　卷之四

　　二十三·自刑

　　凡自割喉下死者，其尸口眼合，两手拳握，臂曲而缩，(死人用手把定刃物，似作力势，其手自然拳握)肉色黄，头髻紧。

　　若用小刀子自割，只可长一寸五分至二寸；用食刀，即长三寸至四寸以来；若用瓷器，分数不大。逐件器刃自割，并下刃一头尖小，但伤着气喉即死。

　　若将刃物自斡着喉下、心前、腹上、两胁肋、太阳、顶门要害处，但伤着膜，分数虽小即便死；如割斡不深，及不系要害，虽三两处，未得致死。

　　若用左手，刃必起自右耳后，过喉一、二寸；用右手，必起自左耳后。伤在喉骨上难死，盖喉骨坚也；在喉骨下易死，盖喉骨下虚而易断也。其痕起手重，收手轻。(假如用左手把刃而伤，则喉右边下手处深，左边收刃处浅，其中间不如右边。盖下刃太重，渐渐负痛缩手，因而轻浅，及左手须似握物是也。右手亦然)凡自割喉下，只是一出刀痕。若当下体死时，痕深一寸七分，食系、气系并断；如伤一日以下体死，深一寸五分，食系断，气系微破；如伤三、五日以后死者，深一寸三分，食系断。须头髻角子散慢。

　　更看其人面愁而眉皱，即是自割之状。(此亦难必)若自用刀剁下手并指节者，其皮头皆齐，必用药物封扎。虽是刃物自伤，必不能当下体死，必是将养不较致死。其痕肉皮头卷向里，如死后伤者，即皮不卷向里，以此为验。

　　又有人因自用口齿咬下手指者，齿内有风着于痕口，多致身死，少有生者。其咬破处疮口一道，周迥骨折必有脓水淹浸，皮肉损烂，因此将养不较，致命身死。其痕有口齿迹，及有皮血不齐去处。

　　验自刑人，即先问原申人：其身死人是何色目人?自刑时或早或晚?用何刃物?若有人来认识，即问：身死人年若干?在生之日使左手、使右手?如是奴婢，即先讨契书看，更问：有无亲戚?及已死人使左手、使右手?并须仔细看验痕迹去处。

　　更须看验，在生前刃伤即有血行，死后即无血行。

　　卷之四

　　二十四·杀伤

　　凡被人杀伤死者，其尸口眼开，头髻宽或乱，两手微握，所被伤处要害分数较大，皮肉多卷凸。若透膜，肠脏必出。

　　其被伤人，见行凶人用刃物来伤之时，必须争竞，用手来遮截，手上必有伤损。或有来护者，亦必背上有伤着处。若行凶人于虚怯要害处一刃直致命者，死人手上无伤，其疮必重。若行凶人用刃物斫着脑上、顶门、脑角、后发际，必须斫断头发，如用刀剪者。若头顶骨折，即是尖物刺着，须用手捏着其骨损与不损。

　　若尖刃斧痕，上阔长，内必狭。大刀痕，浅必狭，深必阔。刀伤处，其痕两头尖小，无起手、收手轻重。枪刺痕，浅则狭，深必透竿，其痕带圆。或只用竹枪、尖竹担斡着要害处，疮口多不齐整，其痕方圆不等。

　　凡验被快利物伤死者，须看原着衣衫有无破伤处，隐对痕，血点可验。又如刀剔伤，肠肚出者，其被伤处，须有刀刃撩划三两痕。且一刀所伤，如何却有三两痕?盖凡人肠脏盘在左右胁下，是以撩划着三两痕。

　　凡检刀枪刃斫剔，须开说：尸在甚处?向当着甚衣服?上有无血迹?伤处长、阔、深分寸，透肉不透肉?或肠肚出， 膜出，作致命处。仍检刃伤衣服穿孔。如被竹枪、尖物剔伤致命，便说：尖硬物剔伤致死。

　　凡验杀伤，先看是与不是刀刃等物，及生前死后痕伤。如生前被刃伤，其痕肉阔，花文交出；若肉痕齐截，只是死后假作刃伤痕。

　　如生前刃伤，即有血汁，及所伤痕疮口皮肉血多花鲜色，所损透膜即死。若死后用刀刃割伤处，肉色即干白，更无血花也。(盖人死后血脉不行，是以肉色白也)此条仍责取行人定验，是与不是生前、死后伤痕。

　　活人被刃杀伤死者，其被刃处皮肉紧缩，有血 四畔。若被支解者，筋骨皮，肉稠粘，受刃处皮肉[紧缩]骨露。

　　死人被割截，尸首皮肉如旧，血不灌 ，被割处皮不紧缩刃尽处无血流，其色白。

　　踪痕下有血，洗检挤捺，肉内无清血出，即非生前被刃。

　　更有截下头者，活时斩下，筋缩入；死后截下，项长，并不伸缩。

　　凡检验被杀身死尸首，如是尖刃物，方说被刺要害；若是齐头刃物，即不说刺字。如被伤着肚上、两肋下、或脐下，说长阔分寸后，便说斜深透内，脂膜、肚肠出，有血污，验是要害被伤割处致命身死。若是伤着心前、肋上，只说斜深透内，有血污，验是要害致命身死。如伤着喉下，说深至项，锁骨损，兼周迥所割得有方圆不齐去处，食系、气系并断，有血污，致命身死可说要害处。如伤着头面上或太阳穴、脑角、后发际内，如行凶人刃物大，方说骨损；若脑浆出时有血污，亦定作要害处致命身死。如斫或刺着沿身不拘那里，若经隔数日后身死，便说将养不较致命身死。

　　凡验被杀伤人，未到验所，先问原申人：曾与不曾收捉得行凶人?是何色目人?使是何刃物?曾与不曾收得刃物?如收得，取索看大小，着纸画样；如不曾收得，则问刃物在甚处?亦令原申人画刃物样。画讫，令原申人于样下书押字。更问原申人：其行凶人与被伤人是与不是亲戚?有无冤雠?

　　卷之四

　　二十五·尸首异处

　　凡验尸首异处，勒家属先辨认尸首。务要仔细打量尸首顿处四至。讫，次量首级离尸远近，或左、或右，或去肩脚若干尺寸。支解手臂、脚腿，各量别计，仍各写相去尸远近。却随其所解肢体与尸相凑，提捧首与项相凑。围量分寸一般，系刃物斫落。若项下皮肉卷凸，两肩井耸皮HT ，系生前斫落；皮肉不卷凸，两肩井不耸HT ，系死后斫落。

　　卷之四

　　二十六·火死

　　凡生前被火烧死者，其尸口鼻内有烟灰，两手脚皆拳缩。(缘其人未死前被火逼奔挣，口开气脉往来，故呼吸烟灰入口鼻内)若死后烧者，其人虽手足拳缩，口内即无烟灰。若不烧着两肘骨及膝骨，手脚亦不拳缩。

　　若因老病失火烧死，其尸肉色焦黑或卷，两手拳曲，臂曲在胸前，两膝亦曲。口眼开，或咬齿及唇，或有脂膏黄色突出皮肉。

　　若被人勒死抛掉在火内，头发焦黄，头面、浑身烧得焦黑，皮肉搐皱，并无 浆HT皮去处，项下有被勒着处痕迹。

　　又若被刀杀死，却作火烧死者，勒仵作拾起白骨，扇去地下灰尘，于尸首下净地上，用酽米醋酒泼，若是杀死，即有血入地，鲜红色。须先问尸首生前宿卧所在，却恐杀死后移尸往他处，即难验尸下血色。

　　大凡人屋，或瓦或茅盖，若被火烧，其死尸在茅瓦之下。或因与人有仇，乘势推入烧死者，其死尸则在茅瓦之上。兼验头足，亦有向至。

　　如尸被火化尽，只是灰，无条段骨殖者，勒行人、邻证供状：缘上件尸首或失火烧毁，或被人烧毁，即无骸骨存在，委是无凭检验。方与备申。

　　凡验被火烧死人，先问原申人：火从何处起?火起时其人在甚处?因甚在彼?被火烧时曾与不曾救应?仍根究曾与不曾与人作闹?见得端的，方可检验。

　　或检得头发焦拳，头面连身一概焦黑。宜申说：今来无凭检验本人沿身上下有无伤损他故，及定夺年颜形状不得。只检得本人口鼻内有无灰烬，委是火烧身死。如火烧深重，实无可

　　卷之四

　　二十七·汤泼死

　　凡被热汤泼伤者，其尸皮肉皆拆，皮脱，白色。着肉者，亦白，肉多烂赤。

　　如在汤火内，多是倒卧，伤在手足、头面、胸前。如因斗打，或头撞、脚踏、手推在汤火内，多是两后与臀腿上或有打损处，其 不甚起，与其他所烫不同。

　　卷之四

　　二十八·服毒

　　凡服毒死者，尸口眼多开，面紫黯或青色，唇紫黑，手、足指甲俱青黯，口、眼、耳、鼻间有血出。

　　甲尖黑，喉腹胀作黑色生 ，身或青斑，眼突，口、鼻、眼内出紫黑血，须发浮不堪洗，未死前须吐出恶物或泻下黑血，谷道肿突，或大肠穿出。

　　有空腹服毒，惟腹肚青胀，而唇、指甲不青者；亦有食饱后服毒，惟唇、指甲青而腹肚不青者；又有腹脏虚弱老病之人，略服毒而便死，腹肚、口唇、指甲并不青者，却须参以他证。

　　生前中毒而遍身作青黑，多日，皮肉尚有，亦作黑色。若经久，皮肉腐烂见骨，其骨黪黑色。

　　死后将毒药在口内假作中毒，皮肉与骨只作黄白色。

　　凡服毒死或时即发作，或当日早晚；若其药慢，即有一日或二日发。或有翻吐或吐不绝。仍须于衣服上寻余药，及死尸坐处寻药物器皿之类。

　　中虫毒，遍身上下、头面、胸心并深青黑色，肚胀或口内吐血，或粪门内泻血。

　　鼠莽草毒，(江南有之)亦类中虫，加之唇裂，齿龈青黑色，此毒经一宿一日，方见九窍有血出。

　　食果实、金石药毒者，其尸上下或有一二处赤肿，有类拳手伤痕，或成大片青黑色，爪甲黑，身体肉缝微有血，或腹胀，或泻血。

　　酒毒，腹胀或吐、泻血。

　　砒霜、野葛毒，得一伏时，遍身发小 ，作青黑色，眼睛耸出，舌上生小刺、 绽出，口唇破裂，两耳胀大，腹肚膨胀，粪门胀绽，十指甲青黑。

　　金蚕蛊毒，死尸瘦劣，遍身黄白色，眼睛塌，口齿露出，上下唇缩，腹肚塌。将银钗验作黄浪色，用皂角水洗不去。

　　一云如是，只身体胀，皮肉似汤火 起，渐次为脓，舌头、唇、鼻皆破裂，乃是中金蚕蛊毒之状。

　　手脚指甲及身上青黑色，口鼻内多出血，皮肉多裂，舌与粪门皆露出，乃是中药毒、菌蕈毒之状。

　　如因吐泻瘦弱，皮肤微黑不破裂，口内无血与粪门不出，乃是饮酒相反之状。

　　若验服毒，用银钗皂角水揩洗过，探入死人喉内，以纸密封，良久取出，作青黑色。

　　再用皂角水揩洗，其色不去；如无，其色鲜白。

　　如服毒中毒死人，生前吃物压下入肠脏内，试验无证，即自谷道内试，其色即见。

　　凡检验毒死尸，间有服毒已久，蕴积在内，试验不出者，须先以银或铜钗探入死人喉，讫，却用热糟醋自下罨洗，渐渐向上，须令气透，其毒瓦斯熏蒸，黑色始现。如便将热糟醋自上而下，则其毒瓦斯逼热气向下，不复可见。或就粪门上试探，则用糟醋当反是。

　　又一法，用大米或占(粘)米三升炊饭，用净糯米一升淘 洗了，用布袱 盛，就所炊 饭上炊。取鸡子一个(鸭子亦可)打破，取白拌糯米饭，令匀。根据前袱起，着在前大米、占(粘)米饭上。以手三指紧握糯米饭如鸭子大，毋令冷，急开尸口，齿外放着。及用小纸三、五张，搭遮尸口、耳、鼻、臀、阴门之处。仍用新绵絮三、五条，酽醋三、五升，用猛火煎数沸，将绵絮放醋锅内煮半时，取出。仍用糟盘罨尸，却将绵絮盖覆。若是死人生前被毒，其尸即肿胀，口内黑臭，恶汁喷来绵絮上，不可近。后除去绵絮，糯米饭被臭恶之汁，亦黑色而臭，此是受毒药之状；如无，则非也。试验糯米饭封起，申官府之时，分明开说。此检验诀，曾经大理寺看定。

　　广南人小有争怒，赖人，自服胡蔓草，一名断肠草，形如阿魏，叶长尖，条蔓生，服三叶以上即死。干者，或收藏经久，作末食亦死。如方食未久，将大粪汁灌之，可解。其草近人则叶动，将嫩叶心浸水，涓滴入口即百窍溃血。其法：急取抱卵不生鸡儿，细研和麻油，开口灌之，乃尽吐出恶物而苏，如少迟无可救者。

　　卷之四

　　二十九·病死

　　凡因病死者，形体羸瘦，肉色痿黄，口眼多合，腹肚多陷，两眼通黄，两拳微握，发髻解脱，身上或有新旧针灸瘢痕，余无他故，即是因病死。

　　凡病患求乞在路死者，形体瘦劣，肉色痿黄，口眼合，两手微握，口齿焦黄，唇不着齿。

　　邪魔中风卒死，尸多肥，肉色微黄，口眼合，头髻紧，口内有涎沫，遍身无他故。

　　卒死，肌肉不陷，口鼻内有涎沫，面色紫赤。盖其人未死时，涎壅于上，气不宣通，故面色及口鼻如此。

　　卒中死，眼开睛白，口齿开，牙关紧，间有口眼 斜，并口两角、鼻内涎沫流出，手脚拳曲。

　　中暗风，尸必肥，肉多 白色，口眼皆闭，涎唾流溢。卒死于邪祟，其尸不在于肥瘦，两手皆握，手足爪甲多青。或暗风如发惊搐死者，口眼多 斜，手足必拳缩，臂腿手足细小，涎沫亦流。(以上三项大略相似，更须检时仔细分别)伤寒死，遍身紫赤色，口眼开有紫汗流，唇亦微绽，手不握拳。

　　时气死者，眼开口开，遍身黄色，量有薄皮起，手足俱伸。

　　中暑死，多在五、六、七月，眼合，舌与粪门俱不出，面黄白色。

　　冻死者，面色痿黄，口内有涎沫，牙齿硬，身直，两手紧抱胸前，兼衣服单薄。检时，用酒醋洗，得少热气，则两腮红，面如芙蓉色。口有涎沫出，其涎不粘，此则冻死证。

　　饥饿死者，浑身黑瘦，硬直、眼闭、口开，牙关紧禁，手脚俱伸。

　　或疾病死，值春、夏、秋初，申得迟，经隔两三日，肚上、脐下、两胁肋骨缝，有微青色；此是病患死后，经日变动，腹内秽污发作，攻注皮肤，致有此色。不是生前有他故，切宜仔细。

　　凡验病死之人，才至检所，先问原申人：其身死人来自何处?几时到来?几时得病?曾与不曾申官取责口词?有无人识认?如收得口词，即须问：原患是何疾病?年多少?病得几日方申官取问口词?既得口词之后几日身死?如无口词，则问：如何取口词不得?若是奴婢，则须先讨契书看，问：有无亲戚?患是何病?曾请是何医人?吃甚药?曾与不曾申官取口词?如无，则问不责口词因根据；然后，对众证定。如别无它故，只取众定验状，称说：遍身黄色，骨瘦，委是生前因患是何疾致死。仍取医人定验疾色状一纸。如委的众证因病身死分明，原初虽不曾取责口词，但不是非理致死，不须牒请覆验。

　　卷之四

　　三十·针灸死

　　须勾医人验针灸处，是与不是穴道；虽无意致杀，亦须说显是针灸杀，亦可科医不应为罪。

　　卷之四

　　三十一·札口词

　　凡抄札口词，恐非正身，或以它人伪作病状，代其饰说，一时不可辨认，合于所判状内云：日后或死亡，申官从条检验。庶使豪强之家预知所警。

　　卷之五

　　三十二·验罪囚死

　　凡验诸处狱内非理致死囚人，须当径申提刑司，实时入发KT 铺。

　　卷之五

　　三十三·受杖死

　　定所受杖处疮痕阔狭，看阴囊及妇人阴门并两胁肋、腰、小腹等处有无血 痕。小杖痕，左边横长三寸，阔二寸五分；右边横长三寸五分，阔三寸。各深三分。

　　大杖痕，左、右各方圆三寸至三寸五分，各深三分。各有脓水，兼疮周回亦有脓水淹浸、皮肉溃烂去处。

　　背上杖疮，横长五寸，阔三寸，深五分。如日浅时，宜说：兼疮周回有毒瓦斯攻注青赤、HT皮、紧硬去处。如日数多时，宜说：兼疮周回亦有脓水淹浸、皮肉溃烂去处，将养不较致命身死。

　　又有讯腿杖，而荆杖侵及外肾而死者，尤须细验。

　　卷之五

　　三十四·跌死

　　凡从树及屋临高跌死者，看枝柯挂HT 所在，并屋高低，失脚处踪迹，或土痕高下，及要害处须有抵隐或物擦磕痕瘢。若内损致命痕者，口、眼、耳、鼻内定有血出；若伤重分明，更当仔细验之。仍量扑落处高低丈尺。

　　卷之五

　　三十五·塌压死

　　凡被塌压死者，两眼HT 出，舌亦出，两手微握，遍身死血淤紫黯色，或鼻有血或清水出。伤处有血 赤肿，皮破处四畔赤肿，或骨并筋皮断折。须压着要害，致命；如不压着要害，不致死。死后压即无此状。

　　凡检舍屋及墙倒石头脱落压着身死人，其尸沿身虚怯要害去处若有痕损，须说长阔分寸，作坚硬物压痕，仍看骨损与不损。若树木压死，要见得所倒树木斜伤着痕损分寸。

　　卷之五

　　三十六·外物压塞口鼻死

　　凡被人以衣服或湿纸搭口鼻死，则腹干胀。

　　若被人以外物压塞口鼻，出气不得后命绝死者，眼开，睛突，口鼻内流出清血水，满面血赤黑色，粪门突出，及便溺污坏衣服。

　　卷之五

　　三十七·硬物瘾（）〔HT〕死

　　凡被外物瘾（ ）[HT ]死者，肋后有瘾（ ）[HT ]着紫赤肿，方圆三寸、四寸以来，皮不破，用手揣捏得（筋）[肋]骨伤损，此最为虚怯要害致命去处。

　　卷之五

　　三十八·牛马踏死

　　凡被马踏死者，尸色微黄，两手散，头发不慢，口鼻中多有血出，痕黑色。被踏要害处便死，骨折，肠脏出。若只筑倒或踏不着要害处，即有皮破、瘾赤黑痕，不致死。驴足痕小牛角触着，若皮不破，伤亦赤肿。触着处，多在心头、胸前，或在小腹、胁肋，亦不可拘。

　　卷之五

　　三十九·车轮拶死

　　凡被车轮拶死者，其肉色微黄，口眼开，两手微握，头髻紧。

　　凡车轮头拶着处，多在心头、胸前并两胁肋。要害处便死，不是要害不致死。

　　卷之五

　　四十·雷震死

　　凡被雷震死者，其尸肉色焦黄，浑身软黑，两手拳散，口开眼HT ，耳后发际焦黄，头髻披散，烧着处皮肉紧硬而挛缩。身上衣服被天火烧烂。(或不火烧)伤损痕迹多在脑上及脑后。脑缝多开，鬓发如焰火烧着。从上至下，时有手掌大片浮皮，紫赤，肉不损。胸、项、背、膊上或有似篆文痕。

　　卷之五

　　四十一·虎咬死

　　凡被虎咬死者，尸肉色黄，口眼多开，两手拳握，发髻散乱，粪出，伤处多不齐整，有舌舐齿咬痕迹。

　　虎咬人，多咬头项上，身上有爪痕HT 损痕，伤处成窟，或见骨，心头、胸前、臂腿上有伤处，地上有虎迹。勒画匠画出虎迹，并勒村甲及伤人处邻人供责为证。(一云虎咬人，月初咬头项，月中咬腹背，月尽咬两脚，猫儿咬鼠亦然)

　　卷之五

　　四十二·蛇虫伤死

　　凡被蛇虫伤致死者，其被伤处微有啮损黑痕，四畔青肿，有青黄水流，毒瓦斯灌注，四肢身体光肿，面黑。如检此状，即须定作毒瓦斯灌着甚处致死。

　　卷之五

　　四十三·酒食醉饱死

　　凡验酒食醉饱致死者，先集会首等，对众勒仵作行人用醋汤洗检。在身如无痕损，以手拍死人肚皮膨胀而响者，如此即是因酒食醉饱、过度（腹）胀[满]心肺致死。仍取本家亲的骨肉供状，述死人生前常吃酒多少致醉；及取会首等状：今来吃酒多少数目，以验致死因根据。

　　卷之五

　　四十四·醉饱后筑踏内损死

　　凡人吃酒食至饱，被筑踏内损，亦可致死。其状甚难明。其尸外别无他故，唯口、鼻、粪门有饮食并粪带血流出。遇此形状，须仔细体究，曾与人交争，因而筑踏。见人照证分明，方可定死状。

　　卷之五

　　四十五·男子作过死

　　凡男子作过太多，精气耗尽，脱死于妇人身上者，真伪不可不察。真则阳不衰，伪者则

　　卷之五

　　四十六·遗路死

　　或者被打死者扛在路旁，耆正只申官作遗路死尸，须是仔细。如有痕迹，合申官多方体

　　卷之五

　　四十七·死后仰卧停泊有微赤色

　　凡死人项后、背上、两肋、后腰、腿内、两臂上、两腿后、两曲 、两脚肚子上下有微赤色。

　　验是本人身死后一向仰卧停泊，血脉坠下，致有此微赤色，即不是别致他故身死

　　卷之五

　　四十八·死后虫鼠犬伤

　　凡人死后被虫鼠伤，即皮破无血，破处周回有虫鼠啮痕踪迹，有皮肉不齐去处，若狗咬则痕迹粗大。

　　卷之五

　　四十九·发冢

　　验是甚向，坟围长阔多少。被贼人开锄，坟土野狼藉，锹锄开深尺寸见板，或开棺见尸。

　　勒所报人具出：死人原装着衣服物色，有甚不见被贼人偷去。

　　卷之五

　　五十·验邻县尸

　　凡邻县有尸在山林荒僻处，经久损坏，无皮肉，本县已作病死检了，却牒邻县覆。盖为他前检不明，于心未安，相攀覆检。有如此类，莫若据直申：其尸见有白骨一副，手、足、头全，并无皮肉、肠胃，验是尸经多日，即不见得因何致死。所有尸骨未敢给付埋殡，申所属施行。不可被公人 作无凭检验。

　　凡被牒往他县覆检者，先具承牒时辰，起离前去事状，申所属官司，值夜止宿。及到地头，次第取责干连人罪状，致死今经几日，方行检验。如经停日久，委的皮肉坏烂不任看验者，即具仵作、行人等众状，称：尸首头、项、口、眼、耳、鼻、咽喉上下至心胸、肚脐、小腹、手脚等，并遍身上下尸胀臭烂，蛆虫往来咂食，不任检验。如稍可验，即先用水洗去浮蛆虫，仔细根据理检验。

　　卷之五

　　五十一·辟秽方

　　〔三神汤〕 能辟死气。

　　苍术（二两。米泔浸两宿，焙干) 白术（半两） 甘草（半两，炙)上为细末。每服二钱，入盐少许，点服。

　　〔辟秽丹〕 能辟秽气。

　　麝香（少许） 细辛（半两） 甘松（一两） 川芎（二两上为细末，蜜丸如弹子大，久窨为妙。每用一丸烧之。

　　〔苏合香丸〕 每一丸含化，尤能辟恶。

　　卷之五

　　五十二·救死方

　　若缢，从早至夜，虽冷亦可救；从夜至早，稍难。若心下温，一日以上犹可救。不得截绳，但款款抱解放卧，令一人踏其两肩，以手拔其发，常令紧。一人微微捻整喉咙，根据先以手擦胸上，散动之。一人磨搦臂足屈伸之，若已僵，但渐渐强屈之。又按其腹。如此一饭久，即气从口出，复呼吸，眼开，勿苦劳动。又以少官桂汤及粥饮与之，令润咽喉。更令二人以笔管吹其耳内，若根据此救，无不活者。又法：紧用手罨其口，勿令通气，两时许，气急即活。

　　又用皂角、细辛等分为末，如大豆许，吹两鼻孔。

　　水溺一宿者尚可救，捣皂角以绵裹，纳下部内，须臾，出水即活。

　　又屈死人两足，着人肩上，以死人背贴生人背，担走，吐出水即活。

　　又先打壁泥一堵，置地上，却以死者仰卧其上，更以壁土覆之，止露口眼，自然水气翕入泥间，其人遂苏。洪丞相在鄱阳，有溺水者身僵气绝，用此法救即苏。

　　又炒热沙覆死人面，上下着沙，只留退场门、耳、鼻，沙冷湿又换，数易即苏。

　　又醋半盏，灌鼻中。又绵裹锻石纳下部中，水出即活。

　　又倒悬，以好酒灌鼻中及下部。又倒悬解去衣，去脐中垢，令两人以笔管吹其耳。又急解死人衣服，于脐上灸百壮。

　　死于行路上，旋以刀器掘开一穴，入水捣之，却取烂浆以灌死者，即活。中不省人事者，与冷水吃即死。但且急取灶间微热灰壅之，复以稍热汤蘸手巾，熨腹胁间，良久苏醒。不宜便与冷物吃。

　　冻死，四肢直，口噤。有微气者，用大锅炒灰令暖，袋盛，熨心上，冷即换之。候目开，以温酒及清粥稍稍与之。若不先温其心，便以火炙，则冷气与火争必死。又用毡或 荐卷之，以索系，令二人相对踏，令衮转往来，如 (古旱切，摩展衣也)毡法，候四肢温即魇死，不得用灯火照，不得近前，急唤多杀人。但痛咬其足跟及足拇指畔，及唾其面，必活。

　　魇不省者，移动些小卧处，徐徐唤之即省。夜间魇者，原有灯即存，原无灯切不可用灯照。又用笔管吹两耳，及取病患头发二七茎，捻作绳，刺入鼻中。又盐汤灌之。又研韭汁半盏灌鼻中，冬用根亦得。又灸两足大拇指聚毛中三七壮。(聚毛乃脚指向上生毛处)又皂角末如大豆许，吹两鼻内，得嚏则气通，三四日者尚可救。

　　中恶客忤卒死，凡卒死或先病及睡卧间忽然而绝，皆是中恶也。用韭黄心于男左女右鼻内，刺入六七寸，令目间血出即活。视上唇内沿，有如粟米粒，以针挑破。又用皂角或生半夏末如大豆许，吹入两鼻。又用羊屎烧烟熏鼻中。又绵浸好酒半盏，手按令汁入鼻中，及提其两手，勿令惊，须臾即活。又灸脐中百壮，鼻中吹皂角末，或研韭汁灌耳中。又用生菖蒲，研取汁一盏，灌之。

　　杀伤，凡杀伤不透膜者，乳香、没药各一皂角子大，研烂，以小便半盏、好酒半盏同煎，通（口）[温]服。然后用花蕊石散或乌贼鱼骨或龙骨为末，敷疮口上立止。

　　推官宋 定验两处杀伤，气偶未绝，亟令保甲，各取葱白热锅炒熟，遍敷伤处。继而呻吟，再易葱，而伤者无痛矣。曾以语乐平知县鲍 。及再会，鲍曰：葱白甚妙，乐平人好斗，多伤。每有杀伤公事，未暇诘问，先将葱白敷伤损处，活人甚多，大辟为之减少。出张声道经验方。

　　胎动不安。凡妇人因争斗胎不安，腹内气刺痛、胀、上喘者：川芎（一两半） 当归（半两上为细末。每服二钱，酒一大盏，煎六分。炒生姜少许在内，尤佳。

　　又：用苎麻根一大把，净洗，入生姜三五片，水一大盏，煎至八分，调粥饭与服。

　　惊怖死者，以温酒一两杯灌之，即活。

　　五绝及堕打卒死等，但须心头温暖，虽经日亦可救。先将死人盘屈在地上，如僧打坐状，令一人将死人头发控放低，用生半夏末以竹筒或纸筒、笔管吹在鼻内，如活，却以生姜自然汁灌之，可解半夏毒。(五绝者：产、魅、缢、压、溺。治法：单方半夏一味)卒暴、堕 筑倒及鬼魇死，若肉未冷，急以酒调苏合香丸灌入口，若下喉去，可活

　　卷之五

　　五十三·验状说

　　凡验状，须开具：死人尸首原在甚处?如何顿放?彼处四至?有何衣服在彼?逐一各检札名件。其尸首有无雕青、灸瘢?旧有何缺折肢体?及伛偻、拳跛、秃头、青紫黑色红痣、肉瘤、蹄踵诸般疾状，皆要一一于验状声载，以备证验诈伪，根寻本原推勘；及有不得姓名人尸首，后有骨肉陈理者，便要验状证辨观之。今之验状，若是简略，具述不全，致妨久远照用。况验尸首，本缘非理、狱囚、军人、无主死人，则委官定验，兼官司信凭检验状推勘，何可疏略?又况验尸失当，致罪非轻。当是任者，切宜究之。

　　
