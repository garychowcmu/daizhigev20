《医家秘奥》 脉法

卷上

　　（一）凡脉左手血中之气，右手气中之血。

　　人之左手三脉寸关尺，以胞络、胆、膀眺、小肠为府；心、肝、肾为藏。心主血，肝藏血，肾为精血之原，是三部皆属血矣。殊不知血无气则不流，故心为君火，神明之官，火即气也。《内经》 云：“少火生气。”肝胆之位，相火寄焉；且木逢阴即不生，必得阳春之气始生，至夏方盛，是肝必藉阳气而生矣。肾为藏精之所，其中有真气存焉；若无此气则为寒精死水，焉能生育哉。故知血部之脉必得气而后调也。至于右手三脉寸关尺，以胸中、胃、大肠、三焦为府；以肺、脾、命门为藏（或云两尺俱属肾，命门在两肾中央，此说亦通。而懊斋先生俱以命门配右尺。余尝以左尺作水，右尺作火，屡试屡合．固知慎斋之学有本也）。肺主气，脾为生气之原，命门与丹田合为气海，是三部皆属气矣。殊不知金能生水，水即血也，金被火克，火克则肺金燥，而不能生血矣。脾胃腐熟水谷而亦生血，又脾能摄血。命门虽属火，然无血以养之，此火必腾焰播燎而无制矣。此火上升，则为痰为热，为喘为咳，为面红耳赤等症。故虚损、劳察等症，皆由肾经水少致命门火焰上升。故知气部之脉，必得血而后成也。然更有说焉，人身血气原自周流，本无界限，若据左主血、右主气之说而言．岂血皆聚于左而不及于右，气皆聚于右而不及于左哉，此不通之论也。故慎斋先生首发明此条，见部位虽呆列，而气血则未尝不相通。左脉虽属血分．而气实统之，故左脉为血中之气。右脉虽为气分，而血实生之，故右脉为气中之血。此论实发前人所未发也。医书云：“左属血，右属气。”又云：“左主外，右主内。”心窃疑之。以为既属血则当主内，何以反主外？既属气则当主外，何以反主内？今读此论而知，左藏血而气实煦之，故可主外；右藏气，血从之而生，故可主内也。《 内经》 云：“营气出于中焦，卫气出于下焦。’”中焦脾胃之脉升于肺而生血，故右有血；下焦肾脉气行布于心肝，故左有气。此一条独提出诸脉之大纲，后七十余条皆有此条之意在内。

　　江重庆曰：予友何陋斋出其脉法一编示予日，此吾细绎慎斋先生之旨而发明其微蕴者也。予阅其书，诵其言，皆从肺府中来。而千移万转，妙义无穷，且上宗圣经，次微贤论，以生平学力有得于心者笔之于书．皆前人未发之秘，足以针贬愚俗，羽翼经文。慎斋为轩岐之功臣，而陈子注解此书，又为慎斋之功臣矣。鹤道人日：余见左归饮、右归饮及左归丸、右归丸，皆以左尺属水，右尺属火立方。可知左水右火不待言矣。《 经》 云：“尺里以侯腹。”则大肠、小肠、三焦、膀耽、命门俱当侯于尺部。但分小肠、膀眺于左与肾合看；分大肠、命门于右与命门合看，不但为一定之理，亦且屡试屡验。其寸口左手心与擅中，擅中即包络也。其寸口右手候肺与胸中，胸中即宗气也。遵（内经》 配定部位确有考微。近世有心、小肠合于左寸，肺与大肠合右寸看脉者，乃大谬也。

　　（二）左手寸心脉旺，右手尺命门脉亦旺，是心君不主令，而命门相火代之矣，宜六味地黄丸主之。如单左寸旺，为肝盛生心火，生脉散加筷神、远志、酸枣仁。相火上人心部宜壮水制火。心火旺，清而敛之；心火盛，敛而下之；相火盛，养而平之。左手寸脉正属心经。（内经》 云：“心脉浮大而散。”浮大自是君火阳位之体，而散字乃舒缓之义，此为平脉。若旺则是浮大有力，火过盛矣。君火无为，端拱深居无外用之理，是必有相火助其邪焉。及稽右尺为相火所居之地，今右尺旺，则是相火代君行令无疑。二火合行，非细故也，治法只宜抑相火而君火自安。欲抑相火，必须滋肾水而邪火方不焰。相火在肾中方为真火，出外行事则为邪火。故宜六味地黄丸滋肾而相火自敛，相火敛，君火不治而自定矣。如单左寸旺，为相火未动而君火独盛，此为心肾不交，亦系水衰之故，宜麦冬、人参、五味子保金而生水之上源，加获神、远志、枣仁入心而敛之使下也。观此一条治法，君相两旺者，但滋肾以降火；君火独旺者，用敛火之法，从上而归之下，微有不同耳。故下自注云：“相火上人心部宜壮水制火。”又云：“相火盛，养而平之。”即六味地黄丸法也。言外有不宜用苦寒降火之意。至心火独盛而旺者，唯有清之、敛之使下耳。后一段即前一段之注脚。观后十二条云：“两寸洪而有力宜降火”，固知此之左寸旺，乃肝木过盛生心火，故只用甘寒敛火之法。若两寸俱旺，则心火已延及于肺，肺金不胜受其制矣，故竟用凉隔散等法，降灭为急。彼此参看，细心体认。

　　（三）右手寸肺脉旺，左手尺肾脉亦旺，清肺为主，生脉散加当归。如单左尺旺，六味地黄丸。如单右寸旺，当清肺，以金被火克不能生水，水涸火起。右寸正属肺部。《 内经》 云：“肺脉浮涩而短。”曰涩曰短，则无旺之体矣。而今旺者，是金被火克也。火克不得不求救于子水。肾属水，为肺之子，若肾气充足，火必不放咨至此。因稽之左尺，而左尺亦旺焉，是知肾水原微，火乘水位，自顾不暇，焉能救母哉。故急以清肺为主，生脉散保肺，加当归滋肾，是其治也。如只左尺旺，是肾中之火自发，水虚无疑，六味地黄丸以救肾水也。设单右寸旺，则肺家纯是火聚，当急清其肺，迟则肺液必涸，涸则不能生水，肾家亦枯，将成一无水之象，干搞立至矣。故一清肺而自能生水，子母俱无殃焉。

　　（四）两尺脉肾与命门俱旺，生脉散加当归，滋木以及水也，兼六味以养之。两尺脉左右尺也。《 内经》 云：“肾脉沉濡而滑。”唯沉濡之中而兼滑，则为水足之象。今两尺俱旺，则必兼浮大而硬矣，是为水室空虚而有火也。水者，天一所生，人生根本，命门真火系焉。此水一虚，火必无制，而火外出，虚劳百病从此而生，故必用生脉散以补肾之母，用人参为阳生阴长之义，又加当归以滋木。相火寄于肝木，肾水既动，相火必俞然从之，故用当归人肝以养木，使相火息．当归润剂，亦能益血，是则肺气自足，肝木亦平；又必以六味地黄养足肾水方无他虑，不然肾水一空，相火既动，纵使肺金生水，而火动必先克肺，而水终不得生矣。玩此一条，肾脉旺反用补肾之药，其理微妙。稍知脉者，诊得肾脉旺，便为肾经已无恙矣。盖一脉有一脉之象，肾脉沉滑者为无恙。若旺，则指下必浮、必坚急而无和缓之气，是中空无水，火将外出之势；故必先滋肺，又养肝，又滋肾，必使脉复沉滑原位，方为肾水充足。

　　（五）左尺旺，六昧地黄汤。左右尺俱旺，亦六味地黄汤。

　　六）右尺微细，八味地黄丸。左右尺皆微细，亦八味地黄丸。

　　旺脉为外有余，其实中藏不足．故左尺旺，六味地黄汤之宜用，不必言矣。即右尺旺，亦宜六味地黄以滋水也。右尺为命门真火之地，若无水以养之，如灯中无油，则火焰之光必散，必待油满，而灯之光焰自小，此自然之理，故尺旺舍此无他法也。若尺脉微细，则水火两虚，根本动摇。水源既涸，则火必上升而为戴阳诸症。此时徒补水，而真火不归，犹为无益也；必补水之中兼桂、附以引火归源，方能奠厥枚居，本根复固，八味丸是也。故一遇微细之脉，既非寻常药饵可愈，而尺脉微细，尤为人身之紧要。凡遇此症，补水无济，必以八味补火。故右尺微细宜八味丸，即左尺微细亦宜八味丸。否则徒为寒水，而无阳以煦之，焉能生人生物乎。此二条，一旺、一微细，两两相照。见旺虽无水，真火尚未离其位，止作焰火之象― 中空无水，故焰火浮旺，此时只补水以敛火，即盏中添油之义也。若微细，则旺脉已无，阳气脱出，遂上升而为龙雷之火，任意烧来，此火非可水灭湿折，故必用桂、附于养血药中，多方引下。桂、附与太阳同体，正如太阳一照，而雷火自熄矣。汤丸稍有分别，汤者急敛其火也；丸者缓而图之，令其迟化，不使热药伤胃也。

　　（七）寸脉旺，两尺微细，六味地黄丸。阴水不升，阳火不降。

　　人身唯水火二者不可偏废，又使两得其平，方为无患。设寸脉旺，寸虽属阳，体固宜旺，又必有尺之沉滑以配之，方为坎离相交。设尺脉微细，则是无水以济火。况此旺中必带坚劲不柔之象，是君相二火交动矣。火能消烁一切，何况人身之血肉哉。急养水以制之，六味丸是也。故日阴水不升则阳火不降，水升火降，人身坎离交矣。此症八味丸亦可酌用。

　　（八）两寸脉浮而无力，宜补上焦，用补中益气。上焦元气足，其火下降。

　　不特此也，即旺字亦须看得玲珑透体。如同一浮也，要在有力无力中分，有力为旺为火，无力则为寒为虚。此之两寸浮而无力，则知上焦阳气原虚，阴火得以直干其位。欲使阴火下降，又非滋肾一法可愈矣，必补还上焦元气，而邪火自不能干，补中益气汤是也。岂特不能千，心血足自能下交于肾，为水火既济；肺气足自能纳气于肾，而母隐子胎。故不求其降而自降矣，此又一法也。总之，补阳补阴，医家两大法门，都要在脉上讨分晓，而以活法行之也。前条有尺微细字，微细即为虚，故不顾其旺处，虚者复，而旺者自平。此条无尺脉虚，但觉两寸无力，已知虚在阳分，而阳又为人身第一紧要，故补其阳而虚火自降。两条治法俱是先虑其虚，前不得不如此，后不得不如彼，虽云活法，实一定不移之理也。

　　（九）两尺浮而无力，宜补下焦，用六昧地黄丸。下焦元气足，其气上升。

　　两寸浮而无力，阳虚之症。亦有两尺浮而无力，阴虚之症。然此尺脉浮而无力，又非旺者可比，以水减而火离；更非微细可比，以水火俱脱，扰在将离未脱之际，直为肾经虚脉。凡尺脉浮即是虚脉，故宜直补下焦，以六味丸补足下焦，四藏皆受其荫。真火自能生土，土自能生金；真水自能生木，木自能生君火也。故下焦元气足，而气自能上升耳。

　　（十）寸属上焦，无力属虚；浮者气虚，不能降下也。

　　（十一）尺候下焦，无力阴虚；浮者阴虚，不能上升也。

　　前两条之言阴虚阳虚而用补中、六味者，正为浮而无力四字上着眼耳。如寸属上焦心胞络脉也，然一浮大，一浮涩，此中自有胃气，无力则虚矣。虚则心神肺魄不能自主，势必邪火千之，或为头眩，或为喘嗽，岂非气虚不能下降乎？斯则用补中益气汤，而阳虚自复也。尺候下焦肾与命门脉也。肾脉沉滑，沉者水性，滑者水中伏火之象，未尝浮也。肾脉浮，虚不待言，况又兼无力．其为阴虚无疑。阴既虚，则梢志不能收摄，势必滑而下泄，或为失血，或为遗精，岂非阴虚不能上升乎？斯则用六味地黄丸，而阴精自足矣。

　　（十二）两寸洪而有力，为火在上焦，宜降火，凉腼散、黄岑芍药汤、导赤散。

　　虚而宜补，前论已详。既有虚而宜补之脉，必有实而宜泻之脉。设两寸脉洪而有力，洪者如波涛汹涌之象，与浮脉按之即无不同，更日有力则洪而兼实矣。心肺阳位，实火居之，是为两阳合明．与虚火不同也。实则泻之，凉隔散之寒可以直清其部，而导火从大肠出；黄芥芍药汤之清而带敛，兼可和阴；导赤散之驱火从小便出，皆可消息用之也。《经》 云：“降多亡阴。”医者但闻其说，未得其解。夫实火在上焦，而以凉药降之，其火即随药下行矣。设肝肾原虚之人，火至其地，势必燥干精血。况寒药性沉，火复上炎，屡降不已，必至阴精立亡也。故凡用降火之药者，必审其人精血不枯，方可酌用。今人每喜用降火凉剂，不论其人之肾实与虚，一概施治，坐令真精枯稿，变生诸症，谁之过哉？此条之用药降火，无尺部虚之说，必精血尚充故也。

　　（十三）两尺洪而有力，火在下焦，宜滋阴，黄柏知母之类。

　　前条用降火药者，以实火在上焦也，然岂无实火在下焦者乎？心肺之分，实火居之，降之易也。若肾经真水之地，而实火乘其位，以致尺脉洪而有力，真阴必将烁尽，较之上焦火更急矣。故以急救真阴为治，而用黄柏、知母，所以坚肾水而熄其火，故曰“宜滋阴”。盖邪在肾，若用他凉药，火未去而阴已伤，势必难复。唯知、柏苦寒，直趋肾位救水，水生则火自熄。类者仿其意而用之，即六昧地黄汤亦有可用，但恐迁缓，或六味加知、柏亦可。古人用药必详审周到，有如此处之用知、柏，全在洪而有力四字着眼。若浮而无力则为虚，知、柏即不可用，用之必伤胃而成泄泻也。故第九条之’‘浮而无力，则用地黄丸”，十五条之“豁大无力，用升阳散火汤”。与此前后两两照看，方得古人立言之旨。

　　（十四）两寸豁大无力，宜大补。

　　前之浮而无力为虚矣。然浮脉轻按犹能满指，是犹未甚虚也。若浮而豁大，则指下似有似无，殆成微散之状，遇此等脉，岌岌乎元阳欲去矣。此时阳气外脱，未免有发热烦躁诸症见焉，然总之属虚也，急宜大剂参蔑以补之，元阳反正，热自能除。若不能细审其故，但见脉浮便作外感有余，而用发散等药，斯立见危殆矣。

　　（十五）两尺豁大无力，宜升阳散火汤。

　　若两尺而见豁大之脉，其为肾虚水少，固不必言；而命门之火，已脱根向外，更防阴虚阳陷，益增其火。乘此豁大无力之肘，急用升阳散火，使上焦阳气各安其位，庶无消烁真阴之病也。若阳气已陷，即变而为火，此时急救真明恐犹不及，尚敢升阳为哉？故前数条，尺旺用六味汤乃正治之法。此条另出一冶法，以广学人手眼，在人用之得当而已。

　　按：命门火脱出向外，虽不升散，其火亦欲上行，升阳散火汤未敢用也。惟上焦元阳下陷者，方可用升举之剂。此等处辨之最难，不可造次为也。惟尺脉豁大，上部脉反沉，则为阴阳倒置，故可用升。若寸脉原浮，是阳脉朱尝陷，升药不可用也。又按：升阳散火汤，本之东垣，即补中等汤，俱用升、柴，其理甚妙。人身上半属阳；主春夏生发之令；下半属阴，主秋冬肃杀之令。人生不可无一日无生发．故东垣诸方每用升、柴，使人人身中各行春夏之令也。除水虚火炎者不可用，其余脾胃闭塞、上焦空虚者，俱得此诀消息治之。清阳既升，浊阴下降矣。

　　（十六）寸脉微细者，宜补。

　　（十七）尺脉微细者，宜暖。

　　可见人之脉一虚，无论浮微沉细，或微细兼见，虽外显有余之见症，竟当略而不论，一意用补矣。盖微为亡阳或见于尺，皆同一治也。其间虽有发热诸症不可误用寒凉；惟宜温暖三焦，使阳气安堵，细为亡阴，或见于寸，皆虚火为之，假热症也，方为无患。不然者，一克伐，而阴阳尽脱，虚症蜂起，虽有良医，亦未如之何矣。

　　（十八）尺脉浮沉俱有力，宜下；无力则为虚，宜补。

　　因更举一有余之症以辨之。浮沉有力则为实脉，非微细也。而见于尺部，则实在下焦，或实火伏于肾中，或燥粪结于大肠。此而不去其实，则亦将耗真阴，故必用承气等法下之。邪既去而阴不伤，去邪即所以固本也。若无力，则无邪可驱，承气等法一无所用，直宜补下焦而已。

　　（十九）寸脉浮沉俱有力，宜汗；无力贬为虚，宜升。

　　实在下焦，固可断其火与燥粪；若实在上焦，上焦从阳，必为风邪之类矣。如寸脉浮沉有力，知其内藏不虚，必用汗法以散之，则邪去而正不伤。若无力之脉而误用汗散，是谓益虚其表，阳气安在哉？故必用升阳之剂以安之。按：此二条，有力无力，皆在一人脉上见。如先见有力之脉，是邪气盛则实也，如法用汗下之剂。病既退，脉见无力，是邪已去而遂虚，又必于或补或升之间，消息以治，使阴阳和平方为全愈。

　　（二十）寸脉细橄，阳不足，阴往乘之，补中益气汤加羌活防风。

　　若邪退之后，不图善后之法，而逮然释手，其在寸之无力者，必转而为细微。何也？以汗之后阳气遂泄，则元阳不足，而阴必乘之，故脉见此象耳，急升其阳可也。补中益气汤，以参、蔑、陈、术、当归人肺和阴；而以升力方足。有参、蔑护表、柴升其清气；更助之以羌活、防风，不忧其发散也。草安阳；而升阳之

　　（二一）两尺洪大，阴不足，阳往乘之，补中益气汤加黄柏。

　　若下之邪退之后，而不议补法，则无力之脉必变为洪大矣。何者？以下之后阳气已陷，阴气必伤，阴虚而阳乘之，必变为火。以既伤之阴，焉能受其消烁乎。故仍用补中益气汤升举其阳，而以黄柏急救其阴耳。此二条更足上条之意。阳不足，则用补中益气汤是矣，扶阳即所以抑阴也。若阴不足，亦用补中益气汤者，盖其眼目全在阳往乘之四字上，其人寸脉必不浮也。若阳未尝伤阴，又当用救肾之药矣。

　　（二二）左脉弦滑有力，热不退，四物汤加黄柏、知母、柴胡之类。

　　凡或虚或实之症，从补从泻，或先泻后补，后补犹为易辨。设有一症，界在虚实疑似之间，补泻难以措手，又焉可以不细审哉。如左脉弦滑有力，左主外，弦为风，滑为痰饮，是风与痰饮之症已显于外，而又有热不退一专症以验之，何往而非有余之见症乎？虽然，更宜细心参求焉。盖左手有力，右手未尝有力也。右主内，焉知不内虚而反外呈有余乎？其弦滑者，恐阴虚挟火，上乘阳位；热不退者，恐阴虚则阳独，故外发热，有余之中不足存焉；且右手气中之血，不可不急顾也。洽法用四物加知、柏以养阴，则血分足而火能归宅，弦滑反为软弱，热反能退；其中恐夹外邪，唯用此柴胡一味以解之。此症虚实两停，补虚之中略用解散，此一法也。

　　（二三）右脉弦数无力，补中益气汤。或补脾阴不足，四君子加山药以主之。左病右取，右病左取，上病下求，下病上求。若有实中夹虚之症．而妄用克削，或态行表散，必致伤及于内。而右手之脉，弦数无力之象见焉，则当补中益气，调护中气为主。或补脾阴使脾土自能消谷，运化精微，则精血渐生而可复。盖恐弦脉克脾，而数脉见于右，则为脾阴不足也。以前条之弦滑有力误作有余，而未尝审其不足，遂至伤及中州。由此观之，则左当取右，外虽可解散，必当顾其中也；右病当左取，内虽可消导，不当虚其表也。何也？以左右两脉不等也。若尺寸之脉不等，则又有上病下求，下病上求之理。上病太过者，恐虚阳上泛，则当补阴水而引火下行；下部太过者，恐阴虚阳陷，又当补上焦而升阳气。盖人身藏府不齐，徒泻其实，遂致虚者益虚，但补其虚，可使实者不实。此虚实互呈之脉，而一意于虚处着力方无后患，又一法也。

　　（二四）左尺浮紧有力，伤寒宜解表，汗出即愈；但有力不紧，清心莲子饮或五等散以利之；无力则为虚，六味地黄丸；沉实为寒，宜温；沉迟为虚，宜补，故纸、肉从蓉、锁阳、大茵之类，当消息用之；沉弱微则为虚，不宜直补，所谓补肾不若补脾，正与此同，或十全大补汤佐以补肾之味；沉数阴中无阳，八味地黄丸。夫浮紧为伤寒，人咸知之。然仲景云：“尺虚不可发汗，以荣血少故也。”可见浮紧之脉，全以尺部为主。今左尺既浮紧有力，虽不言及寸口，而寸口皆同可知，故可作伤寒治，解表发汗自愈也。若但有力不紧，其无寒可知，有力为风火交煽，若将延及心部者，是热已彻上彻下，故用清心莲子饮补中而兼清之；或以五芬散，因其在下顺势以行之，导火从小肠出，皆治法也。以上皆浮而有力之脉，紧则发散，不紧则清火，两分其洽矣。若浮而无力之脉见于尺部，尺不宣浮，浮则为阴虚无疑，既无发散之理，亦无泻火之法，惟宜益其肝肾之阴，洽宜六味地黄丸而已。同一浮脉，有力从泻，无力从补，又可知也。若沉脉似与肾经为合，而沉中又有辨。沉而实为寒．与浮紧不同．浮紧为外感，沉实为内寒；沉而迟为虚而且寒，虚宜补，寒宜温，故纸、从蓉、锁阳、大茵之类皆温而兼补也。寒多虚少温七补三，寒少虚多温三补七。同一寒脉，而浮者则宜发散，沉者则宜温补，两两相照，治法大不同也。然此之沉、实、迟，俱为有力之脉，而尚在温补之例；设或沉而微弱，其为虚，又当补，不必言矣。然补法之中又有微妙焉。阴虚之人每多泄泻，谓其肾气不闭藏也，若专补肾，则肾家之药多滞．势必坏脾，脾伤则不能运行，泄泻愈不可止矣。故善用补者必先补脾，脾阴足则精微运化，而泄泻自止矣，此东垣所谓隔二之治。且脾能生肺，肺又生肾，循环而生，子母相顾，此古圣贤补肾不若补脾之妙，正与此同耳。或欲脾肾兼补，则十全大补汤，以四君、黄茂补阳，四物、肉桂补阴，更佐以补肾之味，则脾肾两得其所矣。此时之脉尚未变数，犹可缓图。设沉候而数，则水中真火动摇，不久上升，为阴中无阳之症，虚莫虚干此，急莫急于此矣。故不暇他求，直以救水中之火为治，八味丸以引火归原而已。此条层层剥人，同一浮而有力之脉，紧为伤寒，不紧为火，发散与清火不同治也。次以有力无力辨，有力为实宜清，无力为虚宜补。次以浮沉辨，浮在表犹可作实治，沉在里竟断为虚寒。更以实迟弱微为辨，实迟易补，弱微难补，必于子母生克处，深求之。末更举浮数一条，以见诸虚之脉，莫虚于此。又恐人以脉数不敢用桂、附，故断之曰阴中无阳，俱是教人细心体贴处。

　　（二五）右尺浮而有力，系邪脉，后必喘促泄泻而亡。浮而虚，补中益气汤；沉而迟弱无力．命门无火，宜大补阳气；数为虚损，难治之症。人身根本在于两尺，滑。”为水中伏火之象，真水真火系焉。故《 经》 云：是为平脉。故尺脉宜沉不宜浮也。肾脉沉濡而右尺属火，更不宜浮。若右尺脉浮而有力，则为阴虚阳脱之象。盖真阳之火，如灯中之焰，油愈多而焰愈小；又如炉中之炭，灰愈厚而火愈藏。灰也、油也，乃人身之真阴也，故必真阴充足，而后此火不炽。若以房欲竭其真精，如油千灰少，此火遂呈露于外，而尺脉必浮，更兼有力，则元阳亦从而下陷，两阳相合则为邪火。《 经》 曰：“壮火食气。”其真阴不久消烁尽矣。后必喘促者，肾水既枯，火游行于肺也；泄泻者，肾失闭藏之职，真气从下脱也。根水既伤，不亡何待。故前条用八味丸之时，尚在沉中见数，虽难犹为可救。此之浮而有力，必兼数象在内，故直断后必亡也。真火之不可妄动如此。

　　若浮而虚，虽为阴虚阳凑，尚可用补中之法，提住上焦元气。至真火，则不可旺．亦不可无。设命门无火之人，脉必沉迟弱而无力，此症全体皆阴，犹之冷灶无烟，中焦水谷何以腐熟？上焦阳气何以发生？故宜大补阳气以救之也。设沉弱之中，不迟而数，则真精既尽，邪火内蟠，已烁及骨髓矣。虚损实由于此，治之将安治乎？益见人身根本在于命门，平日当宝惜精元，弗致病势已成，而徒乞灵于草木也。吕祖云：“真精送与粉骼镂，却向人间买秋石。”读之可为惕然。

　　（二六）右尺洪而有力，六味地黄丸；无力十全大补汤；沉细八味地黄汤。

　　然虚损之症虽云难洽，若能救之于早，或病者知所畏忌，十犹可全其四五也。试言之，右尺洪而有力，洪浮之甚者，已知其将来必变喘促泄泻之症矣。然当未变喘泻之时，或用六味救其真阴，水足则火自敛，肾关自闭也。盖获荃、山药实脾，能使火不炎上，而泽泻自能分清水道，必能防其后患矣。其浮而无力之脉，即浮而兼虚之意，前之用补中益气汤．乃安上焦元阳之法，恐有不可升提者，则十全大补汤，阴阳两停之治，未尝不可酌用也。日沉细，即迟弱之别名，命门无火之症，是为重阴，大补阳气唯六味加桂、附，水火兼济而已。三症俱将成虚损之脉，若急从此施治，所谓见之于早，犹有挽回之机，否则或以清凉降火，或以分利亡阴，或用破气损阳，病者又不知禁忌，则气血日削变而成虚损之症，难治必矣。

　　（二七）左尺沉细数，亦用六味地黄丸。两尺浮大，肺气先绝，金不生水，故尺浮大。

　　（二八）左尺微细不起，右尺带数，或浮大，病名虚损，调理二三年方愈。

　　右尺沉数，固为虚损难治之症，即左尺沉细数，亦未尝不为虚损也。左尺为天一水位，其性沉，其象滑，一变细数，则真水全枯。火从空发，焦筋烁骨，靡不由之。欲救此水，六味之外无他法矣。若究尺脉所以浮大之故，总由人不爱其生，或房欲以竭其精，或怒动肝火，或劳役以伤脾土，或忧虑以伤心神，以致土不生金，木无所畏，火反克金，肺家成一枯燥之藏，自顾不暇，焉能生水哉。是肾水之上源已绝，更加五志之火蟠灼，水必立涸，脉遂浮大；欲其不成虚损，不可得也。故或微细，或浮大，或带数，皆谓虚损。若医家善于调治，病者善于调养，必待二三年方愈。盖一年之间，五藏各有得令之时，如春木旺，夏火旺，长夏土旺，秋金旺，冬水旺，能于此处着意，则五藏遂有相生之益。调二三载，而五藏始坚牢无患。若欲责效于一时，或行某令而不知自和，某藏贼邪必乘虚而入，反有栽贼之害，焉能相益哉，欲病之全廖难矣。

　　（二九）凡浮大之脉，见于右尺者，俱是假火，按内伤施治。

　　所以尺脉不宜浮大。而分左右者，左属水位，浮为水虚，火尚未动，又有外感之症，左尺亦浮，从外施治可也。若右尺亦浮大，则命门之相火亦离其位，不久上升，故识者知其为假火。龙雷之火为假火，非凡水所可灭，宜按内伤施治，急用八味敛其阴阳，犹为可救。设作外感，有余症治，或用寒凉降火之法，其火乘发散之药，直升巅顶，遂至面红耳赤，烦躁不已，大汗如油，脱阳而死。盖凉寒降火，唯实火见之则灭，肾中之火得寒凉而愈炽矣。故浮大之脉，一见于右尺，即当作内伤施治，此为秘法。

　　（三十）凡虚损病病俱见于右尺，伤风外感俱见于左尺。左尺不见太阳，内伤劳役无疑。

　　大凡右尺之脉宜沉软而滑，水中伏火方为正脉。或浮，或细数，或有力、无力，皆病脉也。故命门不伤必不成劳，劳若已成，当子右尺脉参详之，以定真确。盖右尺与左尺不同，左部只算得表，故伤风外感之证只于左尺。见浮洪、浮紧，即两尺俱兼见浮者，若有外感伤风之证在，亦算不得虚劳。至左尺无邪，而又不见太阳头痛、发热、恶寒等症，独右尺见浮虚、细数之脉，则为劳役内伤无疑。此时犹不急作内伤治疗，误认发热、恶寒、口渴为有余，而用清火发散等剂，命将安保哉？此三条独提出右尺言，以示人认病之法，最为神秘，学者当默识而深思也。

　　（三一）脉沉而有力，大便秘者，用承气汤；沉而无力，大便秘者芍归积壳汤。

　　此概举三部而言。盖大便秘一症，有虚有实，最宜从脉生参看。如三部沉而不浮，且有力，脉实矣；而大便又秘，必有燥粪实火停滞三焦，所谓痞实坚满具备，即当用承气汤下之，行去宿物，使火不闭结，津液得以保全。如伤寒有跌阳负少阴之症，跌阳胃土，少阴肾水，土太实则肾水受克，立致枯搞，故用大承气汤急下泻胃，以救肾家津液，此条即其法也。若脉虽沉而按之无力，是内无有形之物停滞，而亦大便秘者，即知其血燥津千，不能滋润大肠，故呈此虚象耳。若用此承气汤，则关防一撤之后，必将洞泄不止，元气立倾。故只用芍、归以润燥益血，而以枳壳调气，使气血流通，不治便而便自通。病有虚实，必当于脉中分晓也。

　　（三二）凡脉，沉而带数，阴中伏火也，宜泻阴中伏火，六味地黄丸之类；豁大无力，阴气犹未绝也；俄豁大有力，三月后必亡不治；泄泻见此脉者，亦不治。

　　前辨有力为实，无力为虚，言之详矣。然有力中又分吉凶，须详求证状而合之，不可据作实治也。即以前之沉脉论之，凡三部脉，沉即为病在阴分，沉中带数，即为阴中伏火。此火非真火，乃耗阴之火也，若不泻之，必燥阴血而枯津液，故用六味养阴之药以泻之，使阴血足而火自退。此泻法，较前承气之泻大不相同。承气汤以泻为泻，脉有力故也。此以补为泻，阴中有火，脉沉无力故也。但多一数象，故不可作实火治。设遇豁大无力之脉，豁大浮也，浮脉满指，豁大不能满指，假有余之脉也；无力者．火犹未动，阴血虽少，尚未绝也，已属难治。若豁大变为有力，则阴气绝矣。阴气已绝．元阳无附，不久外散，故知三月后必亡也。三月者约略之辞，言见此脉，在世不久。若见烦躁、喘促、发热、头汗等症，亡在数日。可见阴为阳之根蒂，阳宜调护，阴亦不可不设法调理。故更举泄泻一症以例之。泄泻，原肾虚不能闭藏之症，久而不已最能损阴，阴去则阳必外出，故脉见豁大有力也。前二十五条云：“右尺浮而有力系邪脉，后必泄泻、喘促而亡。”正与此条互相发明。前条独见右尺，已知阴亏阳脱，此条兼见三部，其凶犹甚。可见同一有力之脉，在内者犹云可泻，在外者已属无根，可漫从实治乎？又伤寒脉，亦浮紧有力，然紧中原有沉意，又必候尺脉不虚，方可表散。此之豁大，重按全空，即非伤寒发散脉也。此等脉甚多，泻之不可，散之不能，补阴无及，辞以不治，不旬日而段，有必然者。

　　（三三）凡杂病伤寒老人，见歇止脉者，俱将愈之兆。惟吐而见歇止脉者死。

　　又有一种歇止之脉，人皆断为凶者，不知反为吉兆也。盖歇止有结、促两种，结者，迟而止也，病后阴血方生，阳气尚未充足，不能协济其阴，故有迟滞之象，缓行略止，侯阳气一充，全体皆春矣。促者，数而止也，以阳气犹旺，阴分少亏，不能调燮其阳，故有奔迫之势，急行一止，侯阴血渐生，则五藏自然畅遂矣。此皆将愈未愈之时，故见此疲困之象，待愈后即无是脉矣。故杂病、伤寒，庸医误治，或损其阳，或亏其阴，往往轻病变重；然而未至过伤，久之，元气藉谷气以生，辄见此等之脉，乃阴阳渐长之机，非气血全亏之候也。至老人年力渐衰，或病后见歇止之脉，不过阴阳两亏，非凶脉也。可见诸症俱不妨于歇止也，唯呕吐一症不然。吐者胃气逆而上行，将胃中有形之物尽情吐出，此时元气已泄尽无余，脉若平和犹可保元降气，倘一见歇止，是肾气己绝于下，不能上供医乏。凡益阴、降气、扶阳等法俱无所用，虽用胃必不纳，仍复吐出，是生气已绝于内矣，故日必死。

　　（三四）胃脉见豁大，保元汤加麦冬、五味子。见于脾脉，保元汤加干姜、白术。见于大肠脉，八珍汤加黄柏、知母。见于肺脉，八味地黄丸。见于小肠，六一散或车前子、木通等药。见于心脉，大补阴丸。见于肝部，四物汤加柏母。见子胆部，黄连泻心汤。

　　豁大有力既断为凶，则前所云：“豁大无力者，以其阴气犹未绝也。”此阴气未绝，即有下条沉缓字在内，故分经用药，冀图一获。既未尽凶，则不可不细商治法矣，请于各部详论之。胃者，五藏六府之大源，此而一虚，则仓康之防必弛，而失其受纳之职，故右关必豁大无力，唯保元汤，参、术、陈、草以大补其中气，而加麦冬、五味以收其胃阳。脾者，运化五谷，升清降浊，皆其职也，此而豁大，脾虚无疑，治法亦同，用保元汤安中土，而易干姜、白术暖其脾阴也。至于大肠脉亦于尺脉诊之，此而豁大，虽云大肠失传送之职，又恐命门之火因而脱出，故急用四君、四物以两补阴阳，加人黄柏、知母以坚水而泻火也。若见于肺部，恐火乘金衰，不能生水，失其治节之令，故用八味地黄丸，养阴而兼引火下行。见于小肠，小肠为火府，主变化糟粕，分别清浊之处，故必用滑石、车前、木通利水之剂，清火而人自安。至若心君无为之藏，亦见豁大之脉，必系相火上干，故以大补阴丸，知、柏、地黄、龟板，味厚质重者敛而降之。若肝者，藏血之海，此而豁大，血不足也，相火寄于肝位，火跃跃欲起，急以四物养肝，知柏坚肾，血足而火不起矣。胆为肝府，胆虚则相火亦起，势必延及心君，故用黄连泻心汤，凉其肝胆，且泻其子，方为无恙。以上六条，各分治法，不必拘执，各有其妙，于此而变通之能事毕矣。

　　（三五）凡豁大之脉，须沉缓可治，沉则胃不绝，缓则脾不绝；愉非沉缓，药必不效。以上之用诸药分治者，非谓豁大无力之脉必无害也，又必于中侯得沉缓之象方为可治，何也？六脉皆以胃气为本，四时亦然。今中候正胃之所在，脉于中候见缓大而敦，是为脾胃之气不绝。《 经》 日：“有胃气则生，无胃气则死。”故断其可治也。虽然豁大之脉，外侯尚不满指，更兼无力，则奄奄一息，已在虚虚之列，何能沉侯见缓脉哉。倘非沉缓．虽多方按部位用药，亦必不效。可见阳必以阴为根，五藏又以胃为本。胃者中也，阴者内也，中内不伤，阳气必不外散而成豁大也。诊家当三复斯言。

　　（三六）凡脉豁大，外有火；沉细，里有火。六脉俱有火者，宜八珍汤和之。

　　其用药不效何也？脉见豁大，阳已脱空向外，为无根之火，则为壮火。《 经》 日：“壮火食气。”非惟不能固护元阳，而元阳反为所蚀，不久变为有力之脉，虽欲敛阴，阴以无根，不效一也。若内见沉细之脉，细与缓不同，缓为荣血有余，细则阴精枯竭，亦能生火内烁真阴，不久变为细数，即成虚损，无药可治，不效二也。以上或在外豁大，或在内沉细，俱为难治。唯六脉俱有火者，所谓豁大而沉缓，此则阳虽外向，阴尚充足，当以八珍汤和其内外，使阴阳得补，气血自安，然后求其孰有孰无，以为善后之计耳。《 经》 日：“有者求之，无者求之。”豁大之脉，前后再三调停，斟酌如此。人可不于未病之先，思宝其气血，岂可于既病之后，而妄施汗下，以两损其阴阳，致内外既伤，病邻虚损，不可救矣。

　　（三七）凡诸脉，不大不小，不长不短，无数短、紧细、豁大，易治。

　　夫人病脉不病，虽困无害，脉病人不病，名曰行尸。可见凡人皆以脉为主。故有或大或小者，大为有余，小为不足也；或长或短者，长则气治，短则气病也；或数或紧细者，数为有热，紧为有寒，细为内不足也；而豁大之脉，则外假有余，而中藏不足，凡此诸象，皆为病脉。又或有病之人，脉中无大、小、长、短、数、紧、细、豁诸象，是虽一时有诸病苦，而胃中天真之气无伤，焉能为害哉，易治必矣。夫脉者血气之先，虽五藏各具一象．然总不离乎胃气者近是。（素问》 云：“四时皆以胃气为本。”胃气云何？不疾不徐、不大不小、不浮不沉、悠悠扬扬，如春风杨柳之状是也。即有病之人，而见大、小、滑、数等脉，然细细寻求，此中必带缓象，方为有胃气，凶者犹可返而为吉。若但见刚牢坚劲，或如蛛丝羹肥（羹肥二字出仲景脉书，阳虚之极也），是绝无胃气矣，焉望其能生哉。故《 经》日：“有胃气则生，无胃气则死。”旨哉斯言。

　　（三八）浮沉迟数弦紧洪，有力为实无力虚；狂言乱语沉细死，无言无语缓莫疑。

　　又有同一脉象，而分虚实者，其要诀只在有力、无力上辨也。如浮、沉、迟、数、弦、紧、洪七脉，乃常见于指下者，皆可断为实脉也，非比细、短、微、虚、散、涩诸脉，而知其不足也。然不知从有力无力上分虚实，其误人不浅矣。请详言之。浮为在表，有力为风，无力则为血虚（仲景云：浮大为血虚。他书俱作气虚，非也）。沉为在里，有力为积，无力则为气虚（此沉而无力，古人亦作血虚，虽似近理，然沉在里，里扰有存，浮候全无，气将安在？且浮无力作血虚断矣，则沉无力自当作气虚断为妥。然又必与症合看，方为不谬。神而明之，存乎其人耳）。迟为寒，有力为寒实，无力则为阳虚。数为热，有力为实热，无力则为阴虚。弦而有力则为风痰疟疾，无力则为中气虚寒。紧脉有力、无力与弦脉同断。洪而有力为实火，无力则为虚阳上泛。即此七脉之中，其虚实径庭如此，于此一差，生杀反掌，可不明辨而致慎驮。然此犹有症可合也。如脉实症，实则从有余；脉假实而症虚，则从不足。胸中了了，指下详明．犹可不致债事。设病与脉不合，又将何以措手？故指出一狂言乱语症以例其余。狂言乱语，实症也，《 经》 曰：“重阳则狂。”脉必洪大坚实方为合法；设或得沉细之脉，是阳病见阴脉者，死矣。盖内里真阴耗尽，神明无主，仅存一线之阳在于上焦，故作此躁扰不宁之象，不久此阳亦去，不死奚侯哉。此症救阴救阳，两无所施，故知为必死症也。若无言无语之症，此为虚寒无疑，而脉又缓而不躁，则为脉与症合，一用扶阳之药立可回春，又何疑哉。故先辨其孰为虚，孰为实，又必脉与症合，而用药始无差误也。浮大，有云气虚者，有云血虚者；沉细，有云血虚者，又有云气虚者，使后人何从着手耶？予为解之云：浮大有力为血虚，无力为气虚；沉细有力为气虚，无力为血虚。于此中细细参悟，其理与症合。后凡言阴虚阳虚，错综不等者，皆于此中合看，弗谓其自相矛盾致生抵悟也。

　　（三九）凡病前宜表里和解及归脾，再调气血痰。任意治之，不外参等芍归，再加术草芍地，应陈皮倚着八珍用。夫人百病之生，有在表者，有在里者；见表治表，见里治里，犹易也；惟表里夹杂之症，最难详悉。故表有余而夹内虚，则解表之中必先固里，恐中气不足，汗泄遂脱。又有内虚症，纯是不足急当用补者，而其中带一二分表症，倘不于补药内略兼散邪，则邪气得补而遂锢，乘虚内攻，耗血生痰无所不至，病遂久而不能愈矣。故于洽病之初．必审其里虚、里实。实者无论矣，倘里虚当补之症，其间夹杂一二分外邪，必于补药中加一二味和解之药，使外邪尽去，然后专一调理，其内方为无患。故东垣补中益气汤，用六味补元健脾之药，而加升麻、柴胡，以祛其未尽之邪，正是此意。东垣自注云：“有虚人不任解散者，可用此方。”此即表里和解及归脾汤之义也。然后再审其孰有孰无而治之，谓气虚则补气，血虚则养血，有痰则消痰是也。至调和气血之法，不外参等芍归，参以补元，菩以利水，芍、归以活血。若欲调里，益脾无过术、草；滋阴无过芍、地而已，合之则为八珍汤也。而虚人往往有痰，故八珍大补之中，略加以陈皮利气，斯为善治耳。按芍、归、芍、地乃血分药也，而芍、归味辛善行上部，故慎斋采之以补气；参、芬、术、草乃气分药也，而术、草善补脾阴，故慎斋采之同芍、地以补阴。从前未经道破，得慎斋错综变化，更觉其中理趣之妙。

　　（四十）凡脉浮大数，或两手浮大数；或轻按浮，重按虚小；或肾脉重按无力不清，皆中气不足。微紧、微弦、微数，皆系脾胃不足。前条里症夹表邪，故略用和解之后，即专意治里矣。然有纯是表脉．而与表绝不相干者，又不可不知也。表脉无过浮大数，或一手浮大数，尚属可疑，若两手俱然，鲜有不作外感有余治者。然有辨焉，浮大有力为外感，浮大无力则为内伤。故仲景日：“平人脉大为劳。”又日：“浮大为血虚。”以营血空虚，内无所守，故阳气外散而发热，上攻而头痛也，况又有“尺虚不可发汗”之戒。此而重按无力不清，非中气不足及血衰之故软？若误用发散之药，而其汗不出，则发热头痛更甚，以血少不能酿汗也；设大汗出，则阳气又随之而去矣。毫厘之差，千里之谬也。更有紧、弦、数三脉，人阁不日紧为寒，弦为风，数为热，不知有微脉兼之，则均为脾胃不足也。紧为胃寒，弦为木克土，数为胃津枯，此等症急以补中气，养营血，理脾胃为治，则邪火退去，精血日渐以生．久之自痊，医者可不知之？

　　（四一）凡脉沉迟冷汗出，险；沉细冷汗出，死；洪大冷汗出，立死。前条因血虚而阳无所附，故显一假有余之象。然又有阴盛阳虚之候，不可专意于内，而竟遗其外也。即以沉迟之脉论之．沉为阴，迟为寒，固知阴寒在内矣。夫在外之阳气不衰，则在内之阴寒必不甚。此而冷汗出，是阳分衰微之极，不能固护膝理，阴邪直凌心君，以至犯上无等，诚险症也。此时若一意救阳，尚有寒谷回春之机，症虽犯手，犹为可救。倘不以救阳为急务，则脉必渐转而为沉细，非阴寒反退，直从皮毛泄尽无余，此时虽欲回阳难矣。设再变为洪大，则真阳尽出，内已离根，汗出而冷，则命根与此汗同行矣，故云立死。盖阳以阴为根，阴以阳为卫，救阴救阳，贵任匪小。医者不能认病真切，或救之不力，必致危险，无所措手，可不细辨其阴阳而慎之于始乎？

　　（四二）如脾脉顿数，肾脉重按无力不清，外无表症，宜补中益气。尺脉大于寸脉，阴盛阳虚，宜汗。寸脉大于尺脉，阳盛阴虚，宜下。尺脉浮而有力宜表，无力补中；沉而有力滋阴降火，无力地黄丸之类。脾脉顿数，向不数而忽然数也，系劳碌大过之脉。《 经》 曰：有所劳倦，形气衰少，谷气不盛，上下不通。胃中热为中虚，肾脉重按无力不清为血虚，皆不足之症。而浮数则似乎外感，有重按字，故知脉浮却未有表症见于外，必用补中益气，以补中焦。脾胃充足，得以上升为元气，下降为阴血，不特中气足，而肾气亦平。设尺部有力，反大于寸脉，尺为阴，是为阴盛阳虚，可断为外感之症，‘宜汗之。《 经》 有“尺虚不可发汗”之戒，可见外感证虽具，必尺脉实而后可汗也。设寸部有力，反大于尺部，寸为阳，是为阳盛阴虚，阳旺则为火燥，烁胃中津液，大便必致坚硬，故宜下之，一下而热化津生，自不致伤阴矣。以上两条俱有余症，全在大字上看，以大必有力也；且阴阳不和，上下不能齐等，故只从实处治之，使阴阳和平而自愈。然云汗者，必有外感之证与脉合；下者，必有不更衣之症与脉合，方可放胆为之也。又医家往住以寸大为外感而汗，尺大为内实而下，以为阳邪在阳，阴邪在阴，亦似有理。然但语其常，未通其变，得慎斋错综变化之论，学者更增许多学识矣。故曰“尺脉浮而有力宜表”，此为妙法；设无力则宜补中，无疑矣。假使不浮而沉，直须丢去表病，一意于内商之；若沉而有力，则为实火在内，阴尚未亏，可用滋阴降火寒药，火去而阴自宁；若沉而无力，则阴血以虚，直以六味地黄之类．生阴血，补肾水而已。此条纬，足上文数条之意。故外感、内伤，虚实互呈，见病之变化不测如此，医者当用活法求之，不可胶于一定，而不知变通也。

　　（四三）凡脉洪滑系阳脉，无痰则为富者脉，洪大、浮大俱为病脉。沉细系阻脉，沉迟寒，沉数热，悄沉实、细、数，俱为病脉。洪为阳，滑为阳中之阴，脉得洪滑，阳气有余，而阴分亦无亏也。然滑脉必有痰饮居于其部。倘滑而无痰，则气血流通，富厚有余，无病之脉也。此又发前人所未发。惟洪大而无滑象，则阳过盛而阴分有亏，即为病脉矣。浮大亦然，但浮为风，洪为火，略有分别耳。至沉细，则为阴脉，阳分有亏也。沉而带迟，则营中寒；沉而带数，则营中热；沉而实，则阴分过盛，势必侵阳；沉而细，则营血大虚，阴阳两亏。以上四条又为阴阳之病脉矣。医者于此，或泻或补，或温或凉，可不从心变化，消息治之乎？

　　（四四）左脉微弱，右脉豁大有力，方用六昧地黄丸加五味子、干姜、益智。

　　（四五）右尺大，君不主令，相火代之，邪火不杀谷，宜沮火以生土，六味地黄丸加五味子、干姜、益智。脉亦有两手不等者，如此条之左微弱而右豁大是也。盖左三部皆属血，微弱为血虚，虚则生火；右脉主气，气有余便是火，以左之微故成右之大也。心不主令者，心君无为而治，未尝妄动也。即有余而动，亦是胞络之火，此为凡火。惟外感阳邪，即发可以水折之。今非外感症，而右尺大，即是相火代君行令。此火非水可灭，但伏于肾中，则为釜底之火，而能腐熟水谷，若一离肾位，则为邪火，如冷灶无烟。故上虽见热症，而腹中之饮食难消，所谓邪火不杀谷也。治此症者，忌用一切降凡火之法，而用寒凉消导。反致脾胃受伤，愈不纳不消矣。唯六味养其真阴，阴足而火自敛，更加五味以助其敛，更以干姜、益智之辛热者引之归原，所谓同类相求也。火既安位，即能生土，而饮食自消。如是则阴阳两得其平，水不虚，火不炎矣，是为治阴虚火动之圣法，与后人滥用知柏滋阴者不同也。温火以生土，即此条之病机，然亦未尝不可概论也。盖世之论火生土者，原非君火之谓，乃命门之火也。君火只能焦土，不能生土。惟此真火在下，方能使胃气蒸腾，消磨五谷，润泽肌肤也。试观老人之火渐衰，而食即减少，运化渐迟；婴儿元阳充足，食物易消易饥，岂非真火盛衰之验哉。

　　（四六）血证，脉见豁大无力可延；短数、细数、紧数、豁大有力不祥。

　　人身之血，象水属阴，色赤似阳，阴中之阳也。其原出于中焦，蒸腾于肺，下降而化为血，流行四肢百骸之间，经络无处不到，无一息之停，以奉生身。如何而有失血之证哉？必其恼怒伤肝，饮食伤脾，色欲伤肾所致耳。然血症有上下之分。肠风尿血下行也，呕血吐血上行也。凡见血症，即是内伤中虚，虽挟火而来，其不足之症自在，故脉必以豁大无力者为吉。豁大者，如乳脉中空之类，血虽脱去，以后不相继而至；无力，虚火已熄，俱为佳兆，急以健脾养血为主治，未尝不可延生。如见短数者，短为气血不相续，不堪再吐；细数者，细为血分已衰，衰则骤难生长；紧数者，紧为血寒而凝，淤血稽留，更加之以数，火方炽不能逮止，三脉俱非吉兆也。设豁大中空之脉而有力，血虽不相继而至，然阳气已无所附，必至气短喘促而死。此四脉者皆不祥之脉，吉凶于此可判矣。以人身之阴阳，不可一刻相离，而邪火不可妄动耳。

　　（四七）凡身热有汗，俱属血分虚。若脉浮大无力，作阴虚治之必不效。

　　（四八）唯脉浮大有力者，六味地黄丸加人参二或作汤服。

　　《 经》 日：“阳盛生外热。”以阳独盛于外，而阴虚于内。故身热者，知其血分必虚也。然阳主闭固揍理，必无汗出，此而身热有汗，则阳欲外亡，况有浮大无力之脉以证之。此等证巫宜先补其阳，阳旺则阴自生，热反退，未闻阴旺能生阳也。世人每见身热者，不问有汗无汗，亦不审其脉之有力无力，能用滋阴之剂，即为明理之医，不知阳已外脱，不能内而和阴，虽用芬、连、知、柏，阴未必生，徒增其寒，外必反热，汗必反出矣。故不明补阳之理，作阴虚治之必不效也。唯身热无汗，更得浮而有力之脉，斯则阳虽独旺，尤未至于外泄，方可作阴虚治，用补阴之法耳。然补阴之药，又非世所用四物、知、柏之类，须用六味丸之英、地补阴，菩、药健脾，丹、泽引火人内，更用人参之大力者，随补阴之药，引阳气人里，而与阴和，斯外热退，而阴中有阳矣。此条即滋阴之妙诀。倘单用六味而无人参，虽于脾气无碍，阴血或可渐生，而在外之阳已无所附，不能逮入而与阴和，其热症何时而已哉。故一经指出，而始知慎斋用参之妙也。汤力更速于丸，故作汤亦可。

　　（四九）下部见数，不得用干姜，宜附子升起；上部见数，宜用干姜，以其沮中达下也。夫阳之为物，如天之有日，要使其与阴相和，而不相亢，亢则为火，反能耗阴矣。如下部脉数者，言下部则上部不数可知，是为阴虚而阳陷。治法于养阴药中，加附子以升阳。附子之性走而不守，其气纯阳，故能藉同物之物，以归于上焦。又有上部脉数者，言上部则下部不数可知，是谓阴虚而阳脱。洽法亦于养阴药中，加干姜以驱火下行。干姜味辛，能温中而达下，亦藉之以安其火。两药各有所宜，不可误用也。设当用附子而误用干姜，徒增上焦之热，下火反炽，益耗其阴。当用千姜而误用附子，则上焦之火不能达下，反游行于三焦，而增烦躁矣。此法人所不能知，亦不善用也。何也？医者诊得数脉，便谓热极，唯知用凉药以清解，焉知有元阳下陷上脱之理乎？又焉知以热药退数脉之理乎？按慎斋三书有云：凡外热者，皆是内不与阴和，用干姜回脾之阳，而使外交于胃；用吴英回肝之阳，而使外交于胆；用肉桂回肾之阳，而使外交于膀耽，阴阳和而热自退矣。此诚干秋只眼，非他人能道只字者也。

　　（五十）心脉洪大，命门脉不起，是为心之正脉，主富；匀净，主贵；沉小，亦是正脉；豁大，心包络少血，宜归脾汤之类。脉见短涩，俱是心包络不足。人身以心为主，其藏神，其主血，为君火，为阳中之正阳。其脉虽云洪大而散，必兼洪、大、实、长四字，其体方全。至命门脉，诊在右尺，虽亦属火，然以肾水养之于内，故宜藏不宣露，宜静不宜动；动则为相火，耗血损神，生痰动气，皆此火之为祟也。故诊得心脉洪大，而命门脉不起者，是为心家之正脉，无病之脉也。岂特无病而已，其人必富。若举按匀净，无迟、数、虚、短等象，又主贵。可见一脉如意，即关一生受用。又见耗其心血者，多阳气难全，平时当宝惜之也。若沉小，似与心脉相左，何以亦为正脉？盖此沉中必兼实意，小中必不带微，是为心君安宁，火不妄动，而心血自足也。着此一语，恐人误认其无浮洪之象，而反助其火，则火过旺，必反伤金，是无病反增其病矣。况前之浮、洪、实、大，并无数象，纯是一团胃气。故云：“无病而富贵。”若稍兼数，即为心脉妄动，阳太过矣，焉能为无病之脉乎？故沉小亦是正脉一语，正与前洪大对看。

　　又上句属浮，下句属沉，浮沉两可，方是正体。若只是豁大，不见浮洪，是浮候已不能有如《 经）之诊，况豁大重按全无，其所主之血何在耶？故断其为心包络少血也。云包络不言心者，心主端拱深居，不易受邪，包络包裹于外，’为心之外廓，属手厥阴，与三焦合为府藏，故言心包络即是言心也，《 经》云：”食气人胃，浊气归心，淫精于脉，脉气留经”云云。用归脾汤者，正欲壮其脾胃，使饮食之气归心，淫精于脉耳。设只见短涩，不见沉小，是沉候又不能有如《 经》 之诊。短为气衰，涩为血少，绝无乾阳之体，非心包络不足而何？以上豁大即与洪大对看，短涩即与沉小对看．从两路挽出心脉正体来。此条独提心脉者，见心为一身之主，统正阳之令，此脉一衰，则全体之阴邪窃发，必至犯上亡阳不已，而生命斯姐。故特提出言之，以为通篇断病宝阳之纲领也。

　　（五一）肝脉弦长脾脉缓，不唯无病，且富且贵。

　　肝木主春生之令，其脉弦长以和。此虽不言其和，然无迟数、劲软等象，则和字之意已包含在内，是为肝经之正脉也。然肝每欲克脾，故右关脉必具缓大而敦之体，方为脾家正脉。两无胜负，脾家日渐消磨水谷以生精血，肝家常行春生之令以奉生身，何病之有哉。不唯无病而已，肝脾得如是脉，还主其人富贵。富贵之说出《 太素脉》 ，能决人之穷通寿夭。兹恐沦人星相之流，故不多赘。

　　（五二）肝脉弦长脾脉短，是为脾阴不足，宜山药、莲子、五味子之类；带数，中气不足，宜补中益气汤。

　　设或脾脉不能缓大而敦，见出短象，虽非木来克土，而脾家自有不足之意。盖脾为阴中之至阴，脾阴不足急宜补之。或不谙短脉之形，而误认为滑，作痰饮、食积论，而妄用消导以克伐，则脾阴愈虚，而木必乘虚来克，诸症蜂起矣。故必用山药、莲子等味以补全其脾阴，用五味子者，保金所以制木，预防其来克也。设短中带数，则脾阴益虚，不能敷布其气，故气促而急，中焦之不足甚矣。急宜补中益气以补其虚。总不可用克伐之剂也。

　　（五三）脾脉缓，但肝脉或弦，或紧，或弦紧洪数，俱从肝治之。

　　前条脾胃既虚，木虽未克，宜急补之，以免其克。此条脾胃本足，但肝木过盛，即当泄其有余，仍不外护脾之道也。如弦为肝之本脉，弦而软、弦而劲即为肝病矣。紧为收敛不舒之义，肝部见此，则不能有发生之功。或弦紧兼见，是谓肝家无胃气。或洪数兼见，是谓风火有余邪。如此数者，肝先病矣，病则必来克脾，缓脉亦不可专恃也。故急从肝经用药，当补当泻．或温或凉之间，务使复其弦长而和之体，则无克制相乘之弊，所谓不唯无病，且富且贵矣。

　　（五四）肺脉短涩，心脉浮洪，宜利小便。肺脉浮大，或豁大，或微细，虽心脉不平，亦当从肺治之。

　　又以肝脾相克之理而推之，心肺两经或泻或补，与前二条本无二致也。如心火能克肺金，若肺经无病，即当专治心火。《经》 云：“肺脉浮涩而短。”今短涩，正合肺之本脉。心见浮洪，虽亦似心之正脉，然无长大之象，则外火略有余，便当防其克肺矣，故用利小便之药，引火从小肠泄去。此法不用苦寒折火，而用利小便法最为巧妙。火去而金自安，与前条肝病从肝洽之法同也。设肺脉不短涩而浮大，是火势已乘金位矣；或豁大是肺已受伤，将成外泄矣；或微细是肺已被伤，窿而不振矣。此时一以救肺气为主，补还元气．解散火邪，虽心脉不平，利小便之法无暇用也。此与前条脾见短脉而用山药、莲子补脾之意同。由是推之，补泻任我施为，虚实只凭指下，一以贯之之意可见矣。

　　（五五）浮而有力，表实当汗；无力，阳虚当温。沉而有力，积滞燥粪，当下；无力，阴亏当补。所云“补泻任我施为，虚实只凭指下”者，何也？凡浮、沉、迟、数、有力、无力为脉之大纲。汗、下、温、清、补、泻亦治病之大纲。故且不必问其病名何症，但于指下诊得浮脉，便知其病在表，一意于表求之，然后再辨其有力无力。如有力为表实，必表中风寒症也，因而汗之；无力为表虚，必阳气不能固腆理也，因而温之。或指下诊得沉脉，便知其病在里，一意于里求之。如沉而有力则内实，积滞燥粪症也，因而下之；沉而无力则内虚，阴亏症也．因而补之。不言迟、数者，二脉亦有虚、实之分，总在浮、沉内辨之也。不言寒、泻者，二字即包在汗下二字内。互文以见大意也。有此经权把握，则随证用药．焉有不得心应手者乎。

　　（五六）凡豁大之脉，俱是阳虚。

　　此条为“无力当温”四字下一注脚。浮而无力即为豁大之脉．才按即空，不能满指也。气虚难于周流，充灌不能温分肉而充肌肤，阳虚之甚也。用药即宜补阳，参、菩、蔑、术之类，使阳气温和，则易于生长。虽不敢用大热，然决不用苦寒，反泻阳而助阴，以栽生发之气也。着此一注者，恐豁大之脉必兼肤热，虑人以发热目为阳盛，而反泻之，为害非浅，故特揭出以示戒。

　　（五七）沉而紧数属热，脾阴不足也，四物汤加知柏之类。沉而短数、细数俱从内治之。又有一种沉紧之脉，紧为寒，紧而带数，则寒已变热。其所以变热者，皆因脾阴不足。脾不运．水谷不行，故紧；阴不足，则久郁而变热，故数，是不必独见右关，即可断为脾阴不足矣。前言脾阴不足，专指右关短脉言，此贝J 概举六部言。专指右关短脉，故用山药、莲肉独补脾阴。概举六部，故暂用四物、知、柏以滋阴清火，倘火清热退，仍当用山药、莲肉之类，以独补脾阴也。此前后互文，皆隐而不发之妙旨。故下文见短数、细数两脉，盖用知、柏后，紧脉已去，见出短细。短为气病，细为血衰，数为虚火。若已用过寒凉药而脉仍数，非虚而何？此时犹不知从内治，而用山药、莲子以补脾阴，何以任司命之责耶？

　　（五八）脉见于右手不平者，莫作外感有余治；脉见于左手不平者莫作内伤不足治。外感、内伤固属两病，然症状相似人所难晓。如外感头痛、发热，内伤亦有头痛、发热者是也，此类不可枚举。认病一差，生死安危反掌间耳。然则莫若凭之以脉，以证可假，而脉难假也。然脉法多端，智者犹不易晓，况未必胸中尽了了乎？则莫若以左手主外，右手主内之法以别之，法简而能包括众有也。故右手见不平之脉，无论浮、沉、迟、数，已知其病属内伤矣，一意从内治之，不作外感有余症治也。左手见不平之脉，亦无论浮、沉、迟、数，已知其病属外感矣，一意从外治之，莫作内伤不足治也。或两手俱不平者，是外感而兼内伤，发表之中即顾中气，补虚之外兼以祛邪。是以左右分内外，胸中已有把握矣，岂头痛、发热诸症之能摇惑我哉。

　　（五九）左日有余，右日不足。

　　所以将左右分内外者，以左属心肝二藏，心为君火，肝为风木，伤风动火等症归之，故主外而尝有余。右属脾肺二藏，肺属金而娇，脾属土而柔，伤食咳嗽等症归之，故主内而尝不足。《 难经》 日：“东方实，西方虚，泻南方，补北方。”又日：“肝有泻而无补，肾有补而无泻。”至于北方肾水，在左者属膀眯府，外感之证必先传太阳，膀耽经亦可主外；在右者曰命门，三焦为府，定当主内，而不可削伐。如此分部，则有余、不足之理自明，补泻自得其宜矣。据《 难经》 论，东西南北，以左寸为南方，则北方自当居右尺；以右寸为西方，则左尺亦可作东隅；两关止作中央土位。创语似属不经，然程郊倩亦曾道过，当侯明者参之。又血属有形，左不平，有形之血病也，故可作有余治。气属无形，右不平，无形之气病也，故当作不足治。言外又见贵阳贱阴意。

　　（六十）若脉浮大数，宜于气分中佐以血药；若沉细之脉，宜于血分中兼用气药。

　　此条又承前“豁大之脉俱是阳虚”而言，教人从有余处防不足也。如脉见浮大数，似乎外感有余矣。设无外感之症，见则如之何？不知浮大与豁大相去不远，若作有余治之，元阳一泄，顷刻变成豁大矣。此时方议阳虚补阳，所失不既多乎？故诊得浮大数之脉，即知其气本虚，与阴不相依附，故脱空出外数者，壮火自食其气，急用补气之药十之七，佐以补血之药十之三，以调和其阴阳，则浮大数之脉，反能内行而得沉缓。斯为善治，且不伤其气也。若诊得沉细之脉，固可作不足治，然细为血虚，必用血分药十之七，而兼气分药十之三，斯得阳生阴长之道，而沉细亦可渐充为沉缓矣。此但补其不足，而有余者自平也。按：浮大数，有时作外感治，有时作阳虚治，又有时作阴虚治，未可持”一，必须脉与症合，方为万全。

　　（六一）人之为病，虽日虚、实、寒、热四者，而多兼见焉。

　　医者稍能识病，不过日虚补、实泻、寒温、热凉而已，然用之多不效，其故何居？以其未明兼见之理耳。故有虚中夹实之症，即有实处藏虚之症；有外寒内热之症，即有外热内寒之症。又有上虚下实、上实下虚、上寒下热、上热下寒者。又有虚寒偏生、壮火实热反觉寒生。错综变化，虚实互呈，不易晓也。倘非具玲珑之心、活拨之眼．焉能如燃犀之照，使病无遁情哉。试观古圣立方，有人参与大黄同用者，有黄连、附子同用者，有发散药内用人参者，是皆寒热补泻互相效力者也。故病有万变，即当以万变之药应之。若补则专补，泻则专泻，所谓病热未除，中寒复起，寒症未去，热势已形；或补虚而忘祛邪，虚未回而邪已锢；或去实而失固本，实未去而本先倾，若此者，俱不知病之标本相兼者也。更有学用家传，物而不化，喜泻者不顾其人之强弱．举手便用硝、黄；喜补者毋论其邪之有无，动辄晚（音每，请托意）夫等、术，自己僻病尚不能医，焉望其有活人之功耶。

　　（六二）热则流通，凡浮、大、数者皆热也。

　　（六三）寒则坚凝

　　（六四）实贝形刚

　　（六五）虚则形柔

　　凡沉、小、迟、短皆寒也。滑、弦、紧皆实也。涩、濡、缓皆虚也。

　　此数条又从正脉立论，以结从前之无数变态也。向来脉书止有正论，而未言其变态，以致学者胸中凝滞不化，病情到手，止知守经，未能通变。此书据脉论症，千奇百怪，横见侧出，可谓详矣，而正论反未之及。故于此补之，使学者知有正脉，然后再及于变脉也，即《 内经》 “必知平脉，方知病脉”之意而推广之耳。如热则流通，病属阳脉，亦自当属阳正脉也，如浮、如大、如数、如长之脉。非阳症、阳脉乎？寒则坚凝，病属阴脉，亦自当属阴正脉也，如沉、如小、如迟、如短，非阴症、阴脉乎？又或病之实者，如积聚、症痕、痰饮之类．内有是物，则脉必有是形，故或滑、或弦、或紧，而手下必坚刚传指。或病之虚者，如亡血、少气、泄泻之类，内既空虚，脉形亦必细弱，故或濡、或涩、或缓，而手下必柔软如棉。以上四者，病既详明，脉无变态，则不妨各据症以求治矣。后二条论虚实，在刚柔二字上作眼目。若不辨其刚柔，则弦脉亦有虚者，缓脉亦有实者。何所见弦必实，而缓必虚乎？

　　（六六）浮为在表，沉为在里，大数为热，小迟为寒，长为热流通短为寒凝结，实为邪气实，虚为正气虚，弦紧为肩，短坚为积聚濡缓为湿，缓大为湿热，滑为血实、为痰，．涩为血虚有郁。寒、热、虚、实既明，更以浮、沉、表、里之法合之，正脉之论，无余蕴矣。如浮属阳，表也，则浮缓为风，浮紧为寒，浮洪为实，浮散为虚等，皆可于表辨之也。沉为阴，里也，则沉实为实，沉滑为痰，沉迟为寒，沉数为热等，皆可于里辨之也。大数为热，阳也，则表热、里热又可从浮沉处辨之矣。小迟为寒，阴也，则虚寒、实寒又可从刚柔处辨之矣。浮、沉、迟、数之互为详察，其纲领如此。即此而推，凡其脉之似是者，各命以名，如长则过于本位之脉，与浮大相似，知其阳气之流通也。短则不及本位，与沉小相似，知其阴寒之凝结也。实则浮中沉三部俱有力，人之元气何能有此深厚，故曰邪气实也。虚则举按寻三部俱空微，吾身元气当在何处，故日正气虚也。弦紧者，弦如弓弦，按之不移，紧如切绳，按之绞转，有血气凝泣之状，故为痛。坚者按之传指，如实脉而浮候全无，如滑脉而中不流利，为积聚无疑。濡在浮候，按之如棉，缓在中候，凝滞不进，湿之象也。缓而大，则湿久而生热，湿渐甚矣。滑脉流利如珠，血实之象，故肾脉滑则精血自足，又为痰饮，在肾部则为血，实在寸关则作痰饮也。涩脉沾滞不利，故为血虚，郁则气不流通，故又云有郁也。以上诸脉，其中皆具至理，据以断病自然无差。然此皆系正脉，学者先精于此而变通之，则经权毕备矣。

　　（六七）凡右关缓而有力者，胃弧脾弱，白术一钱，白豆落仁三分甘草五分，陈皮五分，共为末，肉汤调服。

　　上文叙正脉已竟，兹复补叙脉之变者数条，亦补遗之意也。如右关得缓，是为脾胃无病，若缓而有力，人莫不以湿热治之，不知湿热之病必不能食。此乃胃强脾弱，能食而不能运化．以胃中有邪火，故能食，而不能杀谷也。夫治湿热之法，或开鬼门，汗之以祛其湿；或洁净府，下之以去其热；又或利其小便，使湿从小便去。然施之于胃强脾弱之症，必致胃未必不强，而脾愈弱，中气反大虚矣。故用白术、藕仁、甘草、陈皮以理脾，使能运化消磨，而中焦之邪火自退；用肉汤调服者，前药虽为醒脾而设，恐胃得之而愈强，故以肉汤之肥腻者滞其胃；使胃不过强，则脾方成健运之功。此从未经人道之妙法也。可见同一缓而有力之脉，而湿热与脾弱相去天渊。设但知守经而未能达变．遇此等症，虚从实治，岂不一误再误乎。

　　六人）凡细脉宜沉细而起

　　是为阳虚之渐。转沉而数，痨瘵不治之症，脉在中，不死。

　　又以细脉论之。细为血少，人皆知之，然亦有变动之理。夫细主内，固宜沉也，设沉而不沉，渐作浮起之状，是内病而渐侵乎外，阴弱又成阳虚，将成一营卫两空之症矣。然而反相宜者，以脉虽虚，胃气未绝，且病势既外出从阳，急以大剂峻补犹易为也。设不浮起，而反转沉，是病又渐向内矣，更加之以数，则阴火大动，内伤五藏，烁及骨髓，非痨瘵而何？不久骨枯精搞而死，不治之症也。即以中风论，有中经中络、中府中藏之不同。中经络者，在外而可治；中府藏者，入里而难治。可见由内渐向外者为宜，由外渐深人者为忌也。而其间又有两停之法，或在外，渐至中而止，不深人，或在内，渐至中而止，不外出。此皆胃气有权，力能抗拒，症虽未解，犹带中和之气，有不死之机焉。欲斡旋此症者，务使病气外行，不令深人，养阴扶阳，相机而动，把握在心，变化在手，安得令其焦筋烁骨乎。

　　东垣五脉

　　（六九）弦脉，甘酸之剂皆可用，黄茂建中汤之类，甘草芍药汤。

　　此复引东垣五脉之象．以别五藏之各得其一体也。如弦者，东方木也，为肝木之体，其脉见于左关。今但见弦脉，必是六部俱弦，木过盛矣。但五行各有相生相克之理。木之所克者土也，人得此脉，则当急以保脾胃为主。故用甘酸之剂，甘者保脾，酸者敛木，使木气归一，不令太过焉。故黄茂建中汤甘剂也，甘草芍药汤甘酸合用也。

　　（七十）洪脉，甘寒之剂皆可用，热邪所伤，三黄丸、调胃承气汤可也。

　　洪者，南方火也，为君火之体，其脉见于左寸。设六脉皆洪，则火过盛矣。火盛必能克金，故用甘寒之剂所以抑火而保金。甘寒者，一以泻其虚火，一以扶其脾土，以土能生金也。此治虚火之法，脉虽洪必无力。设遇热邪所伤之症，脉必洪而有力。斯时用甘寒清火之法，缓而不切，故用三黄丸、调胃承气汤之苦寒下降者，从内夺去其邪火，火去则阴不伤，泻阳即所以救阴也。此君火虚实两治之法，岂可倒行而逆施乎。

　　（七一）脾胃缓脉，如得本经太过，湿邪所伤，除湿淡渗之荆皆可用，平胃加白术、获等，五等散。缓者，中央土也，为脾胃之本体，其脉见于右关。今六部皆缓，是得脾胃之正脉，无病之脉也。设若缓而太过，或有力，或阔大，是为湿邪所伤，土过盛矣。上盛必克水，故有血化为水之症，浮肿、泄泻皆是也。治法须去本经之过盛，除湿淡渗之剂皆可用，平胃散加白术、获芬所以除湿，五芬所以渗水，湿邪去而土自安，肾不受制矣。

　　（七二）涩脉，澡热所伤，甘沮甘润之荆皆可用，异功散加当归，四君子加熟地。

　　涩者，西方金也，为肺金之体，其脉见于右寸。六脉皆涩，虽得肺之正脉，然未免枯涩而无润泽之象。且肺属燥金，则为燥热所伤矣；肺既受伤，焉能生水哉？故以甘温、甘润之剂主之。温者温其土，即所以生金。润者养其水，以补肺之子也。异功散、四君子皆甘温之药，脾肺二藏均补。当归、熟地养血之物，兼以润燥滋肾，故皆可用。

　　（七三）沉细脉，寒邪所伤，甘热之剂皆可用，理中汤、四逆汤。寒甚者，理中加附子、益黄散、养胃丸。沉细者，北方水也，为肾水之体，其脉见于两尺。若六脉俱沉细，则为寒邪所伤矣。寒气童甚必能灭火，故用甘热之剂以胜之，理中、四逆是也，以寒气之辙上辙下，必先暖其中焦，然后更及于肾。肾虽水藏，得火则为温泉，而有生木之功。如寒气甚，理中之中必加附子，以暖其水藏。若寒未甚者，但温其胃，使中气有权，下焦寒气自不致上凌阳分也。故但用益黄散、养胃丸平和甘温之药，自然镇伏其阴寒矣。

　　按：弦、洪、缓、涩、细五藏之脉，唯弦、洪、缓三脉有泻法

　　涩、细二脉无泻法，即（难经》 “东方实，西方虚，泻南方，补北方”之义。然肝实泻肝即当补脾，心实泻心即当补肺，二者恐乘所不胜也。肺虚补肺即兼补土，肾虚滋肾更宜保金，二者兼顾其母也。唯脾介于虚实补泻之间，果有湿热即宜泻，中气虚弱即宜补。此补泻之大略如此。盖五藏各有互相生克，彼此损益之义焉。然犹未尽厥旨也，故东、南方实矣，岂无肝、心之虚，而当补之症乎？安可胶于一定，而致实实虚虚之祸耶。总之实者邪气实也．虚者正气虚也，能于泻邪处顾其正气之虚，补正处虑有助邪之实，则活法在人，变化从心，信手拈来，头头是道，斯为天下至医矣。

　　（七四）六脉俱弦，指下又虚，脾胃虚弱之症。

　　即以当泻之脉而当补者论之。如弦者，东方实也，六脉俱弦，谁不知当泻者。玩此二条，皆用六脉字，则知上五藏之脉，皆指六部言，不然独某部见某脉即为正脉，何用张皇而必用补泻哉。设指下空虚无力，是非肝实之故，而为脾胃虚弱之症矣。盖以肝原未尝实，因脾虚而所胜乘之，故令脉弦也。此症不知补脾而反泻肝．则肝又虚，而脾仍弱，犯虚虚之戒矣。谁谓东方实，而可态意泻之乎？

　　（七五）六脉沉紧，按之不鼓，膀肤胜小肠也，此火投于水，大寒之症，宜温之。

　　更有似乎可泻之脉，而断断不可泻者。如六脉沉紧，紧与细不同，细为虚寒，紧又似乎寒实。疑可泻者，不知按之不鼓，是阴寒纯在藏中，且六脉皆然，心肺之阳何在？非虚寒而何？然人或亦知为寒症，而不知为膀眺胜小肠之症也。以膀眺之壬水，克小肠之丙火，阳火尽绝。如以些须之火，投人大水之中，焉有不灭者乎。急宜温之，以留此元阳之一线，犹可冀其生。若误以紧脉，而反泻之，轻者变重，重者必死矣。

　　（七六）脉沉厥，紧而涩，按之空虚。若洪大而涩，按之无力，扰为虚寒之症，况沉紧按之空虚者乎，是阴寒在内，中下焦虚寒之极。若前脉沉紧之中带有涩意，又现厥症，按之又空虚，固知其为虚寒矣。涩者，迟滞不前之意，与滑涩之涩略有不同。《内经》 云：“寒则血脉凝泣。”此涩字即凝泣之意。即有洪大之脉，亦带涩意，而按之空虚，亦为虚寒之症也。恐人于洪大上狐疑，不知洪大者，阳气在外，中焦已寒，与前心经正脉之洪不同，辨处全在涩上及按之无力上，非波涛汹涌之谓也。能知此洪大而涩为虚寒，则沉紧空虚之为虚寒不待言矣。沉为里，紧为寒，无力为虚，是阴寒在内，中、下焦俱虚寒之极矣，不温更何待乎？此二条独详言寒症，以示人扶阳之要也。盖寒症假热者多，不具明眼，鲜不为病所惑。以热症易识，人或不误认为寒。寒症难知，人鲜不误认为热者。更指出洪大二字，以见误人之处在此。虑周千变，可谓明且切矣。以上为一结。．

　　（七七）脉来缓而弦急，按之指下洪大，皆中之下得之，脾土受邪。脾胃为一身之主宰，四藏皆真气焉，故治百病俱不可忘脾胃也。如病得缓脉，最为吉兆，以胃气尚强耳。若缓中见弦急，则木乘土位矣；按之洪大，木势正盛；脉又不浮，而在于中之下，中下正脾土之部。合而观之，知为脾土受邪矣。脾受邪即当补脾。设误认其缓与洪大，为湿热之有余，而用除湿淡渗之剂以泻脾，则脾愈虚，而弦急愈甚矣。夫百病皆关脾胃，即诸有余之症，自当汗吐下者，必欲留此胃中津液，以为固本拒邪之用，况胃气原虚，而可态用泻法乎？此条独提出脾胃言，见病机之最急者，莫切于此。脾胃有权则能及凶为吉，不足则能变福成灾。此道也者，医家不可须臾离也。以上为二结。

　　（七八）脉大则无火，脉细则无水。

　　人之有生，不过气血两端。气血者，吾身之水火也，皆中焦谷食所化，自无偏胜之虞，特以百病来侵，汗下过甚，遂未免有偏胜之害矣。有汗多亡阳者，有下多亡阴者，有汗下而亡其阴阳者，于何验之？于脉验之而已。故得大脉者，浮而大也，即知其伤气，为无火之象。盖大脉尽浮于外，似乎有余，而内中空虚，其实不足，三焦命门之火已欲去矣，纵有身热烦躁等症，总是内寒外热，假热症也，此之谓亡阳。设得细脉者，沉而细也，即知其伤血，为无水之象。盖血足，脉中必见沉滑不散，今细脉虽于沉见，其实似有若无，非阴分大虚乎？阴虚则阳无依而外散矣，此之谓亡阴。总因医者不顾人之胃气，任意汗下以致如此，直至气血两伤，然后再议补救，晚矣。夫细脉人亦知其无水，大脉人多不知其为无火，慎斋指出言之，使人兢兢致慎，不可误认为有余，而再加汗散也。此条又提出水火气血言，以二者人之命根，有之则生，无之则死，不可不宝惜于平日，尤不可误泄于一旦也。以上为三结。

　　历观诸脉，纷纭错杂，汗下攻补，寒热兼施，备极变化之妙。医家倘能循其准绳规矩，亦可升堂而人室矣。然予细揣语意．大抵从补处为多，以人身体十有九虚也。故古脉经中所指，如洪、大、实、长、紧、动诸脉，只言有余，未尝言其不足。慎斋则从有余处，委曲寻出不足来，非好事也，以人身之精神有限，而病邪之窃取无穷，倘不于虚处留神，待元气消亡之后安所措手乎？故脉实症虚之说，处处皆具至理，不可不细心体会也。更于后结处，指出虚寒一条，以教人宝其阳气，再指出脾胃气血，以为人身生命故关。谆谆告诫读者，幸毋辜负慎斋先生一片婆心也。

　　
