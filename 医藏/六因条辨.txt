

　　六因条辨 清 陆子贤

　　六因条辨卷上

　　崇明陆延珍子贤氏着绍兴表诗新昀初重校春温辩论尝按，《内经》冬伤于寒，春必病温。又云，冬不藏精，春必病温。语虽二致，理实一贯，所重在藏精而已矣。盖冬主藏，肾亦主藏，人能体冬之藏阳而藏精，则人不自伤于寨，寒岂遽伤乎人哉。故四气调神篇曰：逆冬气者，肾病，奉生者少；逆春气者，肝病，奉长者少，逆夏气者，心病，奉收者少；逆秋气者，肺病，奉藏者少。彼以春起论，而归本奉藏，可知奉时之藏以藏经，则四时生长收藏，于五脏各司一气，交相递运，无偏无胜，而顺一岁之气候也。若烦劳多欲之人，阳气疏泄，阴水先亏，时令之邪，易于凑袭，历谓至虚之处，便是容()邪之处也。况春为岁首，冬为岁末，春之发生，赖冬之封藏。观夫诸阳在()容，原作"客"，形近而误·参卷中伏暑辩论条改上，一阳在下，其时天气严寨，而井水反温。及诸阳在上，一阴在下，其时天气炎热，而井水反凉。是阴阳消长，天地阖辟之机也。人生()一小天地，茍能顺天时而固密，则肾气内充，命门三焦之阳气，足以固腠理而护皮毛，虽当春令升泄之时，而我身之真气，内外弥论，不随升令之泄而告匮，纵有寒邪，安能内侵。晋，王叔和云()：包 寒毒藏于肌肤，至春而变为温，至夏而变为热。以致后人翻驳。何不云，肾精不藏之人，至春易病温，至夏易病热，便能深入理谭矣。即《内经》冬伤于寒，春必病温之句，注家咸谓冬令闭藏，寒毒伏于肾中，病不即发，至春阳气大泄，内伏之寒邪，·随升令而外达，，后贤钱天来，已大非其说矣。谓，冬伤于寒者，乃冬伤寒水之脏，即冬不藏精之互词，何得以寒邪误解耶！夫寒为杀厉之气，中人即病，非比暑湿之邪，能伏处身中，况肾为生命之本，所关最大，安有寒邪内入，相安无事，直待春时始发之理。由此推之；显系温之为病，由肾精之不藏矣。盖肾既失藏，坎水先亏，少阳之少火，悉化为壮火，与春时之温气，互相交炽。然亦必因外感微寒，而能引动，故初起亦似伤寒之头痛身疼 发热恶寒，()生：疑为"身"字之误·()王叔和云，此下引王语·出伤寒论.伤寒例语意较诸伤寒，则传变尤速，而于幼稚者为甚。以体属纯阳，阳与阳合，其感尤易，甚而化斑化痘，为惊为厥者也。然此温字，又与瘟疫不同，瘟疫乃不正之戾气，四时皆有，而此温乃独发于春，故名春温。至于治法，总宜辛凉清解，预顾阴液，大忌辛温升散，鼓动风阳。茍能临症制宜，对症发药，庶不愧为司命矣。故不揣谫陋，列为条辨，同道君子，之我罪我，其在斯乎!

　　春温条辨三十条

　　春温条辨第一

　　春温初起，头痛身疼，无汗恶寒，发热目赤，口渴舌白，脉浮数，此温邪袭卫。宜用薄荷、大力、黄芩、杏仁、甘草、桑叶、连翘、革根等味，凉辛解表也。

　　温邪初起，无异伤寒，仲景谓：口渴则为温症，不渴则为伤寒，是千古只眼也。盖伤寒必先太阳，而后阳明、少阳。

　　以太阳经脉最长 由睛明穴，上额交巅络脑循项，挟脊抵腰入困，行身之背，至足眼而终。故见证必恶寒发热，头痛项强·腰痛足酸，而阳明则在大阳之次，其经起于面，挟鼻上额循目眶，行身之前，至足内踝而终。故见证必目痛鼻干，不得卧。而少阳则又在阳明之次 其经起于目锐眦.上头角，络耳中，循胸肋，行身之侧，至足外跟而终。故见症必胸协痛而耳聋，寒热，呕而口苦。至传入三阴，始太阴，则口燥咽干，腹满便泻，以其经脉循腹绕嗌入口故也。继少阴，则咽痛舌干，身热下利，以其经脉入腹循喉咙·挟舌本故也。终厥阴，则舌卷囊缩，四肢逆冷，以其经脉循少腹，绕阴器。《伤寒例》中论之最详。若春温则木火炙乎中，微寒袭乎外，病起之时，憎寒壮热，虽与三阳伤寒相类，而口干舌燥则异。良由先感温邪，后再感寒，被引而发·故初起必头痛身疼，恶寒发热，与太阳伤寒似乎相同。虽宜表散；而目赤口渴，热自内蒸，必兼清凉。故用薄荷、大力、桑叶、葛根解表，黄芩、甘草、杏仁、连翘清里。无汗，加葱白、淡豉以助之；咳嗽，加枇杷叶以泄之。惟羌活为太阳表药，葛根为阳明表药，柴胡为少阳表药。今头痛身疼，不用羌活，而用葛根者，以阳明为大阳之次，邪既在表，先用葛根、薄荷、大力、桑叶协力透表，以断太阳入阳明之路也。

　　不然，传入阳明，则或气或血，为疹为斑，变幻恐无已时焉。

　　春温条辨三十条

　　春温条辨第二

　　春温汗出，微恶寒，头额痛，发热口渴，脉弦长，此温邪在气。宜用杏仁、薄荷、连翘、葛根、大力、菱皮，黑栀、桑叶、批杷叶等味，轻苦微辛，以清气分也。

　　凡温症，犹伤寒初起，亦先伤阳经，而后传变，然伤寒以六经见症为主，迨传变，而后更分营卫气血。温热则以营卫气血为主，势已成，而后殊兼分六经见证。何也？伤寒先太阳，次阳明、少阳，以次相传而后入阴。温热则太阳之后，便传变无穷，若不先将营卫气血分晰辨明，如茫无畔岸，何可背手。故种福堂（温热论）云：热邪上受，首先犯肺，逆传心胞。又云：卫之后方言气，营之后方言血·聆此以权衡营卫气血，最为切要。乃既汗后，微恶寒，发热额痛，口渴脉长，此邪在阳明之表，卫外之邪既散，气分之热未清，欲传之象已着。故用葛根、薄荷、桑叶、大力、枇杷叶开泄透表，连翘、黑栀、萎皮、杏仁宜清肺气，使卫分气分之邪两解，不致传入阳明之腑，而为斑黄狂妄也已。

　　春温条辨三十条

　　春温条辨第三

　　春温汗后，头不痛，身热不恶寨，舌渐黄，咳嗽协痛，脉弦数，此温邪犯肺。宜用杏仁、象贝、沙参、桑叶、薄荷、萎皮、连翘、兜铃、枇杷叶等味，轻扬宜肺也。

　　肺位最高，其象空虚，外彻卫表，内司气化。温邪初起，首先犯肺，肺主气，其合皮毛。皮毛者，即卫表也。故温邪之始，赤有头不痛，而仅见凛凛恶寒者。今汗后头不痛，不恶寨，是皮毛表邪已透已泄，而惟身热舌黄，脉弦或数，是内热未清，兼咳协痛，邪尚在肺，若不宜泄，必致传陷·故用沙参，桑叶、杏仁、象贝、薄荷、连翘、兜铃、枇杷叶，取气轻质薄之品，恰到肺位为度，非敢过清过表，而反致缠绵焉。

　　春温条辨三十条

　　春温条辨第四

　　春温汗多，头仍痛；而烦热口渴，舌黄脉洪，此邪在阳明气分。宜用白虎汤加葛根；连翅、元参、杏仁等味，清气化热也。

　　前条汗后，头额痛，发热，脉弦长，乃阳明经病 自宜透表，今汗多，则表邪己解，反烦热口渴，舌黄脉洪，则邪不在经，而传及气分，非表散历能退。故用白虎汤之石膏、知母、连翘、元参清肺胃，杏仁、葛根透经邪，甘草、粳米养胃津。特葛根为阳明经病主药，石膏为阳明气熟主药，犀角为阳明血热主药，邪既在气；仍兼经药者，以冀由气转经，由经达表，仍从汗泄耳。

　　春温条辨三十条

　　春温条辨第五

　　春温烦热口渴，舌黄尖绛，昏谵脉洪，此阳明气血燔蒸。宜用玉女煎加连翘、元参、鲜百斛、鲜菖蒲、青竹叶等味，两清气血也。

　　上条烦热口渴，舌黄脉洪，乃阳明气热，例宜清气。此乃舌黄尖绛，神昏谵语，血分已热，心营被灼，非两清之，病必不解。故用玉女煎之石膏，知母以清气，生地、元参以凉血，连翘、菖莆、竹叶以清心营，甘草、粳米、石斛以养胃阴，庶不热灼津伤，而成全痉厥为要。

　　春温条辨三十条

　　春温条辨第六

　　春温热不解，舌赤尖绛，神昏谵妄，口渴脉数，斑疹隐隐，此热传心营。宜用鲜生地，鲜石斛，鲜玉竹、元参心、连翘心，鲜菖蒲、竹叶、牛黄丸等味，清营透邪也。

　　上条舌黄尖绛，谵语脉洪，乃气热传营。此条舌赤尖绛；"神昏脉数，热已入营，将延血分。故以生地、元参凉血，连翘、玉竹清热，菖蒲，竹叶清营，牛黄丸宧窍，不致入血成痉·便是回生之兆。

　　春温条辨三十条

　　春温条辩第七

　　春温舌绛或黑，谵妄烦躁，神昏脉促，斑疹紫黑，此热入血分。宜用犀角地黄汤加元参心、连翘心、鲜石斜、鲜菖蒲、紫草、至宝丹等昧，凉血清热也。

　　上条神昏舌绛，斑疹脉数，热在心营。此条舌绛焦黑，昏谵妄笑，脉促斑紫，热传血分。古称斑色紫为胃热，黑则胃烂。邪在心胞则妄笑。心主血，心热则血热，血热则斑黑。舌为心苗，心热则舌焦。斯非大剂凉血破瘀，则斑疹难化。须藉犀角、生地，赤芍、丹皮凉血，元参、连翘、菖蒲、至宝清心，徜得斑红神爽，庶可望治。然亦九死一生之候，若见症如前，而或便闭腹硬，舌黑焦黄，可与凉膈散丁之，俾大便一通，邪热顿祛，则病势霍然矣。

　　春温条辨三十条

　　春温条辨第八

　　春温烦热消渴，神迷如寐，舌卷囊缩，肢逆昏厥，此热陷厥阴，真阴欲凅。宜用犀角、羚角、生地、元参、连翘，天冬、麦冬、牡蛎、阿胶、钩藤，鲜菖蒲等味，清络熄风也。

　　按仲景《伤寒》厥阴条云，烦熟消渴，气上撞心，饥不欲食，今兼神昏舌卷，津液消耗。且厥阴为至阴之脏，有入无出，仲景所谓热深厥亦深，热微厥亦微，厥少热多，是为病解，厥多热少，病渐入深，其肢冷昏厥，势所必至。况厥阴肝脉上循咽舌，下绕阴器，故为病必舌卷囊缩。斯时邪深正竭，勉用犀角、羚角、生地、元参以清营络，天冬，麦冬以壮水，阿胶、牡蛎以潜阳，钩藤、菖蒲以熄风，俾阴充阳潜，热退神清，始有生机，然亦百中图一而己。

　　春温条辨三十条

　　春温条辨第九

　　春温舌黑神昏，烦躁咬牙，手足振颤，时或抽搐，此热极风生，已成痉厥。宜用东洋参、鲜生地、元参心、连翘心、鲜石斛、羚角、钩藤、石决明、白芍、鲜菖浦等味，扶正熄风也。

　　神昏舌黑，烦躁不安，阳津阴液俱耗。阴亏则阳乏交恋，少阳木火变为状火，化出内风，肆横旋扰，内逼神明，外窜经脉，故手足振动。然此亦有虚实之分。其虚者，阴伤风动，热走胃络，固宜清之朴之。其实者，热结在腑，肠胃拥塞，便闭口噤，又宜功之疏之。其间虚实，大相迳庭，若勿辨明，贻害无穷。兹云手足振颤，咬牙切齿，一似啮物；兼之神昏舌黑，虚象昭然。雇用生地，元参，连翘，石斛，白芍以养阴清热，羚角，石决明，钩藤，菖蒲以清络熄风，东洋参以扶补正气，庶机可保万一焉。

　　春温条辨三十条

　　春温条辨第十

　　春温热渴不己，舌光色绎，心悸神迷，此热伤胃阴。宜用复脉汤去姜桂，加地骨皮、鲜石斜、牡蛎、白芍等味，甘凉养阴也。

　　舌绎而光，是无苔也，烦热消渴，胃宵津凅也。更兼心悸神迷，营液亦耗。若不养阴，必致痉厥。非借复脉之生地，鲜斛()，麦冬，甘草以养胃阴，阿胶、牡蛎、白芍以滋肝阴，则恐阳动风生，难免昏痉之变。

　　春温条辨三十条

　　春温条辨第十一

　　春温经旬不解，舌干紫晦，烦热消渴，神迷脉数，此肝肾阴伤。宜用人参固本汤加阿胶、牡蛎，鲜()鲜斛：复脉汤原方无此药。

　　石斛、鲜菖蒲、广郁金等味，凉肝滋肾也。

　　上条舌绎神迷·热渴不已，胃津营液俱耗，宜用甘寒。

　　此条舌干紫晦，神迷脉数，是肝肾阴伤，宜与咸寒。故用二冬、二地以状水，牡蛎以柔肝，甘草、石斛以养胃，菖蒲、郁金以宣窍，毋使阳升风动，而变痉厥焉。

　　春温条辨三十条

　　春温条辨第十二

　　春温面晦肢冷，心腹热甚，舌卷囊缩，神迷如寐，默不思饮，此邪伏跃厥阴。宜用误吴又可三甲散加柴胡梢、僵蚕、川芎、桃仁·丹皮、郁金、鲜菖蒲等味，升泄阴邪也。

　　邪伏厥阴，漫无泄越，气血沉混，阳反如阴·所以面反青晦；肢反逆冷，心腹反热，舌卷缩。此邪深入络，清浊混淆，以致清阳蒙蔽，如醉如痴，机窍不灵，·默默如寐，与饮则饮，不与亦不思，一如脱症也。斯时权衡，既非清凉可解，又非温燥所宜·惟仿吴氏三甲散法，用醋炒鳖甲、土炒山甲、酒浸地鳖虫以搜剔厥阴伏之邪，更兼柴胡、川芎、僵蚕以升发少阳清阳之气，桃仁、丹皮以破血，郁金·菖蒲以清心。服后茍得肢温面赤，语出思食，反觉烦扰欠安，则邪得升泄之意，而病有转化之机矣。

　　春温条辨三十条

　　春温条辨第十三

　　春温头痛，发热恶寒，烦躁神昏，舌白尖赤，此邪着表里。宜用杏仁、薄荷·蒌皮、连翘、橘红，羚角、淡豉、桑叶、郁金、菖蒲等味，表里两解也。

　　凡头痛发热，无汗恶寒，乃温邪初袭肺卫之间。而兼烦躁神昏，舌白尖赤，则有已犯心营之界矣。若仅与开泄，则表邪虽解，而营热难清。故用杏仁、薄荷，桑叶，淡豉以疏卫，连翘、羚角、蒌皮、郁金、菖蒲以清营。此为泄卫透营之法，表俾里之邪有两解而无传陷也。

　　春温条辨三十条

　　春温条辩第十四

　　春温恶寒发热，头痛身疼，而忽大汗不止，或吐或泻，肢冷脉微，神昏烦躁，此阳症变阴。宜用十四味大建中汤，阴阳两顾也。

　　头期身疼，发热恶寒，本系表症。因服升散太过，或被覆强逼，而忽大汗不止，或大吐大泻，遂致肢冷脉微，神昏烦躁，乃表邪尽泄，阳气随脱，反为阴症。非用十四味大建中汤之阴阳并补，则危在顷刻矣，是非温症正病，乃因病致变之险候也。

　　春温条辨三十条

　　春温条辨第十五

　　春温头痛发热，心烦多呕，咳逆胸闷，将发痧疹。宜用薄荷、大力，杏仁、连翘、淡豉、黑栀、枳壳、枯梗、生姜、竹茹等味，清泄肺胃也。

　　头痛发热，邪初在表，心烦咳呕，胸闷不舒，则涉及肺胃矣。夫肺热则化疹，胃热则化斑，若不开泄，势必入营。

　　故用薄荷、大力、淡豉、杏仁疏泄表邪，连翘，黑栀清泄内热，枳壳、枯梗开提胸膈，生姜、竹茹和胃理痰。使膈上之痰俱得宜化，则肺胃之气热自清，而邪无留停之患，若此用法，庶无偏弊焉。

　　春温条辨三十条

　　春温条辨第十六

　　春温头痛身热，恶寒无汗，胸闷泄泻，此表邪传里。宜用黄芩汤加葛根、薄荷、杏仁，厚朴，赤芩，泽泻等味，通泄三焦也。

　　头痛身热，无汗恶寒，邪尚在表，理宜汗解。或加胸闷泄泻，是邪不外泻，反从内走·若不分清才恐成痞结。故仿仲景三阳合病，协热下利之例，用黄芩汤者，借黄芩之苦寒清热，白芍、甘草之甘酸化阴，加葛根、薄荷以透表，杏仁，厚朴以疏脾，赤芩、泽泻以分利，俾表里三焦之邪，一齐分解，得一击百中之义焉。

　　春温条辨三十条

　　春温条辨第十七

　　春温发热恶寒，腕痛拒按，舌黄便闭，呕恶脉滑，此温邪挟积。宜用保和丸加藿香、薄荷、淡鼓、黑栀等味，消食透邪也。

　　东垣云：腕痛舌黄便闭，右关脉滑，痛而拒按 此为食积。若兼恶寒发热，且欲呕恶，是挟温邪，宜与两解。故用保和丸以消导，加藿香、薄荷、淡豉、黑栀，以疏泄也。

　　春温条辨三十条

　　春温条辨第十八

　　春温恶寒发热，头痛无汗，颈颔核肿，牙关不宣，此温邪时毒。主以荆防败毒散，再按经加减，以疏风热可也。

　　凡时毒初起，亦必发热头痛，恶寒无汗，与温邪仿佛。

　　但颈间核肿，名为时毒，须要辨明结在何经，而施主治。凡肿在颔下者，属阳明，以升麻、葛根为主，在耳下者，厉少阳，以柴胡、黄芩为主，在颈项者，属太阳，以羌活、独活为主。此系风热上壅，蕴结而成。故用荆、防、薄荷以疏风热，积壳、桔梗以开上焦，羌、独、升、葛，柴、芩为三阳经消风化邪之主药。临症时，再能按经加减，则症无不痊矣。

　　春温条辨三十条

　　春温条辨第十九

　　春温头痛，恶寒发热，面赤目红，咳逆嚏涕，咽痛口渴，此麻疹也。宜用薄荷、大力、荆芥、杏仁、蝉衣、桔梗、甘草、连翘、马勃、射干等味，疏风透疹也。

　　风温犯肺，热壅上焦，故初起面目俱赤，咳涕咽疼，皆手太阴见症。今头痛恶寨，发热无汗，是邪踞卫分，腠理不开，郁化斑疹，苦不疏散，恐其内陷。故用薄荷、荆芥、蝉衣、大力以祛风，连翘、桔梗、马勃、射干以清热，使斑疹透露，不致传入心营，而变神昏之险。

　　春温条辨三十条

　　春温条辨第二十

　　春温汗多，不恶寒反恶热，口渴烦闷，舌黄脉洪，此邪传阳明气分。宜用大剂白虎汤，直清阳明也。

　　发热而微兼恶寒，目痛额疼，不得卧，此属阳明经病，宜用葛根汤辛凉解肌。若不恶寒而反恶热，口渴，舌黄，脉洪大，此属阳明气热，宜用大剂白虎汤辛寒清胃。如无汗而舌淡黄者，不可用也。若舌黑尖绎，神昏谵语，烦热脉数，此属阳明血热，又宜犀角地黄汤凉血透邪也。若舌虽焦黑，而苔见老黄，此属阳明腑热。以凉膈散下之。总之，此皆阳明症，而有经病腑病血病气病之殊，俱当按症施治，不得丝毫混淆，而天人性命，可不慎欤!

　　春温条辨三十条

　　春温条辨第二十一

　　春温不恶寒反恶热，烦躁神昏，斑黄谵妄，舌黄焦黑。扬手掷足，逾垣上屋，此阳明腑热。宜用大剂白虎汤加犀角、连翘、元参、人中黄、竹叶；若大便闭结，频转矢气者，更加大黄、元明粉，缓攻清热也。

　　上条阳明气熟，只宜白虎汤以清气分。此条昏谵便闭，舌色焦黄，斑黄狂乱，乃热结胃腑，非清凉可解。故用大剂白虎合犀角、人中黄、元参、连翘以两清气血，兼大黄、元明粉以缓逐其瘀，俾大腑一通，则邪热顿解，而狂妄皆平焉。仲景云：大便闭而转矢气者，有燥矢也，其腹必硬痛，若腹虽硬痛，而下利稀水者，此热结旁流，仍宜攻之。勿以大便既泄，而徘徊莫进，医者详之。

　　春温条辨三十条

　　春温条辨第二十二

　　春温经旬不解，神昏狂妄，舌绎焦黑，紫斑或黑，烦躁难禁，此热陷血瘀。宜用犀角地黄汤加紫草，元参、连翘、广郁金、鲜菖蒲、紫雪丹等味，凉血化斑也。

　　热传阳明不解，必致入血，热与血瘀，非清凉可退。必藉犀角，生地、元参、连翘之凉血，又佐赤芍，丹皮、桃仁、紫草之破血，郁金、菖蒲之宣窍，紫雪、竹叶之清心，务得神滑舌润，斑转红活，方有生机。然斑色紫黑，胃热已极，若见烦躁，则内闭外脱之势已成，其危可立而待也，虽欲逆挽天机，恐亦聊尽人工而已。

　　春温条辨三十条

　　春温条辨第二十三

　　春温热不解，少腹硬痛，小便自利，大便黑色，昏谵狂妄，此蓄血也。宜用犀角、生地、桃仁、丹皮、赤芍、归尾，灵脂、柴胡、黄芩等昧，甚者加大黄、鳖虫，破瘀逐邪也。

　　上条热陷血瘀，此条热与血结。仲景云：小便自利，大便黑色，昼则明了，夜则谵语，此蓄血症也。热既入血，非破不解。故仿犀角地黄汤加归尾、桃仁、灵脂、鳖虫、大黄破血逐邪，俾瘀血破而邪热透，则狂妄之形字息也。按仲景论蓄血，有太阳不解，而由腑及血，用桃仁承气汤； 有阳明不解，而由气及血，用犀角地黄汤()；甚者俱用抵当汤逐之。今温邪蓄血，必从阳明入血者居多，故用犀角地黄汤清之。陶氏用小柴胡汤加归尾、出楂、桃仁、丹皮，以有寒热往来涉及少阳者，且热既入血，非升泄不能解也。

　　春温条辨三十条

　　春温条辨第二十四

　　春温妇女往来寒热，经水适来，病发适断，昼明夜昏，此热入血室。宜用小柴胡汤去半夏，加归尾、桃仁·山楂、丹皮、赤芍、广郁金、鲜菖蒲等味，破瘀透邪也。

　　仲景云：妇女伤寒，经水适来，热则适断，寒热往来，昼则明了，夜则谵语，此热入血室，当刺期门穴。此穴在胁下，肝之络也。血室者，血海也。考<内经>，冲脉为血海。又心主血，脾统血，肝藏血。凡妇女经水贮于冲脉，必由肝牌心三脏之续扰而能蓄泄有常。今热由少阳传入血海，则瘀滞不行。血厉阴，夜亦属阴。凡人卫气，昼则行阳，夜()犀角地黄汤：《伤寒论》无此方·乃后世注家之意则行阴，故入血之邪，至夜则剧。陶氏仿小柴胡汤升泄少阳，加归尾，桃仁、赤芍、丹皮、山楂凉血祛瘀，兼郁金、菖蒲宣窍透邪，甚者加大黄、鳖虫逐之。总之，临症之识，不外气血营卫，阴阳表里，用药之要，得中寒热温凉汗吐下和而已也。

　　春温条辨三十条

　　春温条辨第二十五

　　春温表证未解，大便忽泻，胸腕痞满，按之不痛，舌黄脉滑，此邪陷成痞。宜用泻心汤，苦降辛通也。

　　仲景论痞，都因误下邪陷而成。今表症未解，而忽加泄泻，与误下之意相同。以致表邪乘虚陷入，势欲下泄。奈其人胃气尚强，与热相抗，而邪难直泄。因而阻遏心下，蕴结不散，遂致有形，按之不痛。斯时表之则邪难外越，攻之则邪不下走。故仲景用泻心汤，得芩、连之苦寒泄热，半夏之辛温通阳，积实()之苦燥破结，虚者合人参之甘温扶正，名为泻心，非泻心也，乃泻心下之痞满耳。

　　春温条辨三十条

　　春温条辨第二十六

　　春温吐泻已多，舌光干赤，呃逆不食，脉软神疲，此胃阴大伤。宜用橘皮竹茹汤()， 和胃养津，呃不()机实，张仲景诸泻心汤原方均无此药。

　　()橘皮竹茹汤：下文注解所列诸药，系本方之加藏，非（金柜要略）橘皮竹茹汤原方。

　　止，用代赭旋覆花汤()，通胃镇逆也。

　　吐泻既多，胃气大伤，所谓大吐伤阳，大泻伤阴也。若舌既干红而无苔腻，镜面之象已成，胃津消耗已竭矣。加之呃逆不食，胃失冲和，肝邪横逆，侮其所胜，故用橘皮、半夏、党参、甘草和胃气通阳明，麦冬、竹茹、梗米、白芍养胃阴制厥阴；若呃再不止，更加代赭石、旋复花以镇其逆；倘胃津消乏，舌不生苔，加乌梅、木爪、蔗汁、芦根汁，姜汁，俾胃中之阴阳两协其和，则呃无不止也。此皆所论热劫胃阴之症。更有舌淡无热，肢冷脉软，乃胃中阳虚，阴浊上泛，后天坤阳大败，古称土败则其声哕。哕即呃也。胃阳既困，气失宣化，若非辛通，阳何由复。即以代赭旋复花汤加淡附、吴萸、姜汁，少入川连二三分，俾苦寒之味，引阳入阴，不致为阴所拒；而辛热药性得以斩关直入，犹仲景白通汤中，加入尿、猪胆汁之意也。然呃逆之症，阳虚者多，治呃之法，用凉者少。更有肝火上冲，胃气失降，而致呃逆者，其气必从少腹上冲咽喉，而轧轧连声，势甚雄壮，脉弦目赤，消渴易饥，又宜当归龙荟丸，大苦大寒之直泄厥阴也。

　　春温条辨三十条

　　春温条辨第二十七

　　春温诸恙悉平，不饥不食，舌干无苔，此胃阴大伤用《金柜》麦门冬汤加乌梅、木瓜、谷芽、金()代赭旋复花汤：《伤寒论·辨太阳病脉证并治下》原作"旋复代赭汤"。

　　柑皮等味，甘酸化阴也。

　　病后不饥不食，舌干无苔，乃热伤胃，胃气不复也。

　　然胃为阳土，非柔莫济。故用党参、麦冬、甘草、茯神()之甘以养胃，乌梅、木爪之酸以制肝，且得甘酸化阴，甲已化土之义，更兼半夏、谷芽辛温通阳，使胃可醒而食可进也。

　　春温条辨三十条

　　春温条辨第二十八

　　春温病退，舌淡脉微，不饥不食，泛泛欲呕，此胃阳大伤。宜用六君子汤加白蔻、吴萸、姜汁等味，温补胃阳也。

　　上条舌赤无苔，不饥不食，伤及胃阴，宜用甘酸柔润，以济其阴。此条舌淡脉微，不饥不色，伤及胃阳，宜用甘温刚燥，以扶其阳。此胃中之阴阳偏损，不可不辨，医者慎之。

　　春温条辨三十条

　　春温条辨第二十九

　　春温发热恶寒，喘逆胁痛，此邪滞肺络。宜用《金柜》旋复花汤加苏子、开肺、杏仁、郁金，川贝、积壳、桔梗等味，开肺和络也。

　　发热恶寒者，表邪未散，喘逆胁痛者，肺气壅遏；若不宣通，恐延痿廱缠绵。故用旋复，新绎、橘络以通络气，苏子、杏仁、川贝以降肺气，枳壳、桔梗、枇杷叶以开上焦之()茯神：《金柜要略》麦门冬汤原方无此药。

　　气，使邪从上散，不致传变为妙。

　　春温条辨三十条

　　春温条辨第三十

　　春温热不解，咳逆胁痛，痰中带血，此肺络内伤。宜用《金柜》旋复花汤加归须、柏仁、降香、苏子、沙参、甜杏、川贝、枇杷叶等味，清肺通络也。

　　上条发热恶寒胁痛，乃邪在表而阻及肺气；此条烦热胁痛痰血，为邪在里而伤及肺络，必得气血两通，庶可病解。

　　故宜旋复、新绎、归须、柏仁以和血络，苏子，降香以通气滞，沙参、杏仁、川贝、枇杷叶以清肺热，方为妥帖。

　　论伤暑中暑中热辨误

　　尝考仲景《金柜》，有中喝而无中暑，后贤诸书有中暑而无中喝。或以中暑即伤暑；或以中喝即中热，或以伤暑即伤寒；议论纷纷，终无实指。赖张洁古出而云：静而得之谓伤暑，动而得之谓中暑。此二语颇为中窍。但于动静之间，虽如指掌，而中、伤之义，尚末缕析，犹恐难启后蒙。盖冬令风寒，原有中、伤之异，而夏间暑热，岂无伤，中之分?夫寒有伤寒、中寒之路，大凡伤于阳经在表，则为伤寒；中于阴经在里，则为中寒。冬令如斯，夏间果无待言矣。凡人于盛暑之时·纳凉广厦，避暑深阴，阳为阴遏，腠理闭塞，俄而无汗，头痛身疼 恶寒发热，胸闷呕恶，此即静而得之为伤暑也。更有暑热相逼，好食生冷，不禁房欲，遂致肾阳内歉，腠理不密，寒凉暑湿，乘虚直入，顷刻胸腹闷痛，肢逆汗冷，吐泻交作，此无论动静，而即为中暑也。若此则冬有伤寒，即夏有伤暑；冬有中寒，即夏有中暑也明矣。至于夏暑炎蒸，赤日傍午，或躬视荒野，或力竭常涂，元气既虚，曝烈复逼，登时昏倒，人事不知，此即动而得之为中热也明矣。盖暑症之来路有三，而治暑之例法非一。若由此而扩充之，庶读书乏间津之叹，而临症无歧路之迷。予所以不揣谫陋，将伤暑、中暑、中热列为条辨，以便逐一参考。至于错综融会，运用之妙，存乎其人也。

　　伤暑条辨二十六条

　　伤暑条辨第一

　　伤暑初起，无汗恶寒，头痛身热，渴不引饮，舌白呕恶，此邪初袭卫。宜用香蕾饮()加杏仁、薄荷、通草、豆卷，连翘、大力、丝瓜叶等味，汗解可也。

　　()香蕾饮：本条所指香蕾饮，乃宗其方义，故下文注解中，只取君药香蕾一味，余皆舍而不用，下"伏暑条辨第一"同。

　　暑必挟湿，先伤气分。凡人静坐纳凉，暑风乘袭，肌表因之，阳被阴遏，腠理闭郁，发为头痛身热，恶寒无汗等症。鈏湿蕴化热，势渐燎原，胃液不升则口渴，湿邪内蕴则不引饮，肺气失宣则烦而欲呕。兼之舌白苔腻，脉形缓大，无非挟湿而然。洽用香薷者，体轻浮而性温泄，乃夏令之麻黄，善于走表，加杏仁宜肺，薄荷，大力祛风，连翘，豆卷、通草泄湿清热，是邪在卫分，宜先汗解，杜其传里之患矣。

　　伤暑条辨二十六条

　　伤暑条辨第二

　　伤暑既汗，头痛虽减，热仍不解，舌白渐黄，脉洪口渴，此邪不汗解，热延气分。宜用白虎汤·加杏仁、通草、连翘、淡竹叶、枇杷叶；若头痛未止，再加葛根、薄荷，清凉解散也。

　　承上条，既发汗而热不解，则卫外之邪渐传气分。故头痛减，而舌转黄，至脉洪口渴，则气热盛也，用白虎汤直清阳明气分。如头额仍痛 外邪未尽，必加葛根、薄荷走表祛风，以头为清阳，非风药不能到也。

　　伤暑条辨二十六条

　　伤暑条辨第三

　　伤暑不恶寒而发热，身痛呕吐，溺赤便泻，此邪布三焦，上下交征。宜用六一散合黄芩汤加杏仁、厚朴、赤芩、豆卷，粉葛根、连翘等味，清泄三焦也。

　　此与前条同是上焦之病，而溺赤便泻，则已传布三焦，又与（仿寒论）中三阳合病下利之义同。盖既汗不解，清气分亦不解，则邪无出路，必致下传面为泻也。故仿六一散合黄芩汤加杏仁，葛根、厚朴、连翘、赤芩、豆卷，俾三焦表里之邪一齐尽解，庶为周至尔。

　　伤暑条辨二十六条

　　伤暑条辨第四

　　伤暑汗出，身不大热，而舌黄腻，烦闷欲呕，此邪踞肺胃，留恋不解。宜用黄连温胆汤，苦降辛通，为流动之品，仍冀汗解也。

　　此条汗出而不大热，是卫分之邪既解，但舌黄欲呕，又为邪阻肺胃，气分未清。用温胆汤辛以通阳，加黄连苦以降逆。不用甘酸腻浊，恐留连不楚耳。

　　伤暑条辨二十六条

　　伤暑条辨第五

　　伤暑六七日脉洪而数，口渴，舌干苔红()，此热劫胃津，气血燔蒸。宜用玉女煎加鲜石斛、花粉、麦冬、梨汁、蔗浆等味，两清气血也。

　　上条表邪解，而余邪逗留。此条表邪传里，由气及血，亢阳偏燎，消烁津液。所以口渴舌干，色红少苔，湿尽化热，兼之脉洪数，而烦渴喜饮，其亢热不独在气，而兼在血矣。故用玉女煎两清气血，加花粉、石斛、麦冬、梨汁、蔗()舌干苔红，似作"舌红苔干"义较妥。

　　浆，甘寒生津，不致舌黑神昏为要。

　　伤暑条辨二十六条

　　伤暑条辨第六

　　伤暑热甚，口渴，舌黄尖绎，斑疹隐隐，神昏谵语，此气分不解，而热渐入营。宜用沙参、连翘、元参、桑叶、甜杏仁、花粉、鲜生地、羚羊角、鲜斛斛、鲜菖蒲、广郁金、牛黄丸，芳香宣窍，为心营肺卫两清之也。

　　此条气分不解，渐入营分者。以肺主气，心主血，故口渴舌黄为气热，尖绎昏谵斑现，为营分受灼，若不两清，病必不解。故用沙参 连翘，元参，花粉、石斛清气热，鲜生地，羚角、菖蒲、郁金，牛黄丸以透营邪也。

　　伤暑条辨二十六条

　　伤暑条辨第七

　　伤暑舌黄渐黑，尖绎底赤，神昏烦躁，斑疹透露，目赤齿枯，此邪既入营，气分犹炽。宜用犀角地黄汤加元参、人中黄、鲜菖蒲、鲜石斛、青竹叶、牛黄丸等味，清营透邪也。

　　上条气热传营，此条营既受邪气犹未清。故舌黑尖绎底赤，仍带黄苔，薄而干裂，甚至昏谵斑现，目赤齿枯，营分之热已极。非藉犀角地黄汤凉血，合元参、中黄化斑，菖蒲、竹叶清心，牛黄丸芳香入络，能清营熟，而兼透邪。若舌黑尖绎，黄苔厚燥，此为有地之黑，乃热结胃腑，又宜凉膈散下之。

　　伤暑条辨二十六条

　　伤暑条辨第八

　　伤暑旬余，热仍不解，舌绎焦黑，斑色或紫或黑，神昏妄笑，此热炽血分，津枯邪滞。宜用犀角地黄汤加羚羊角、元参心、连翘心、鲜石斛、人中黄、鲜菖蒲、紫草、红花、至宝丹等味，凉血透斑也。

　　此言营热不解，而延入血分。故舌绎焦黑，血既被蒸，失于荣灌，则斑色或紫或黑，且心主血，心热则血热，血热则昏谵妄笑。故用犀角地黄汤合紫草、红花行血清热，兼至宝丹芳香入络，以透内邪。若再不解，病必危矣。此舌黑而解绎者宜之，为无地之黑也。

　　伤暑条辨二十六条

　　伤暑条辨第九

　　伤暑热甚，舌焦神昏，谵语妄笑，寻衣摸床，撮空理线，此邪盛正虚。宜用人参固本汤加牡蛎、白芍、元参、鲜石斛、鲜菖蒲、羚角、钩藤等味，扶正透邪也。

　　此言营血热炽，故舌黑昏谵，热极伤阴，真元失守，故寻衣摸床，撮空理线，乃将危之兆。近世以寻衣摸床，撮空理线，为心胞热极，不知此乃肾阳大伤，水不济火，阳化内风，旋扰不息，有水火未济之象。宜用人参，二地、二冬、甘草、牡蛎 白芍填阴济阳、羚角、钩藤清络熄风，庶几可保万一焉。

　　伤暑条辨二十六条

　　伤暑条辨第十

　　伤暑日多，舌黄焦黑，大便闭结，少腹硬痛，转矢气者，此有燥矢也。宜用小承气汤加元明粉、鲜石斛、元参心、鲜菖蒲、生首乌等昧，化内结而保胃津也。

　　舌赤苔黄，而兼焦黑，一如沉香色者，斯为有地之黑。

　　热烁既多，津枯邪滞，既难汗解，又难凉泄，且便闭腹硬，时转矢气，此仲景所云：转矢气者有燥粪也。急以小承气合元明粉，生首乌，仿仲景急下存津，既不伤胃，又能化结，诚为至当。

　　伤暑条辨二十六条

　　伤暑条辨第十一

　　伤暑曾经吐泻，舌黄而腻，胸膈不爽，此阳邪内陷，将成痞结。宜用半夏泻心汤，苦降辛通，毌使成结也。

　　按仲景《伤寒例》云()：痞气每因表邪未尽，遽行攻下，以致阳邪乘虚内陷，结于胸下，既不能下泄，又不能上散；上下久通，阴阳互结，心下有形，按之不痛，名曰痞气。今暑湿之邪，初起虽与伤寒不同，然其吐泻邪陷而成痞则一也。故用芩、连苦寒降热，姜、夏辛温通阳，俾热泄阳()仲景《伤寒例》云：按今本《伤寒论，伤寒例》无此语。

　　通，使痞不攻自散矣。

　　伤暑条辨二十六条

　　伤暑条辨第十二

　　伤暑胸间痹痛，气逆如阻，此结胸也。宜用小陷胸汤，加枳壳、桔梗、甘遂、郁金等味，涤痰开结也。

　　凡结胸之症，必因其人中气素虚，浊痰复盛，又感暑浊，交相互结，胸间因而作痛。宜用甘遂，半夏，瓜蒌以涤浊痰，佐入黄连，枳，桔，泄热开胸。

　　伤暑条辨二十六条

　　伤暑条辨第十三

　　伤暑瘀热不解、胸肋板痛，此血结胸也。宜用桂枝、红花、瓜蒌，郁金、桃仁、赤芍、海蛤等味，消而且散。若少腹硬痛，小便自利，大便黑色，此蓄血也。宜用桃仁承气汤祛瘀逐邪也。

　　前二条痞与结胸，皆言热结在气。此条结胸与蓄血，皆言热结在血。其结在胸者，仿海藏桂枝红花汤加瓜蒌，桃仁、海蛤，为表里并消，若结在少腹者，用桃仁承气汤，为上下分消。仲景谓蓄血者，必小便自利，大便黑色：若小便不利者，乃热结膀胱，非血结也。以此辨诸，最为明验，学者详之。

　　伤暑条辨二十六条

　　伤暑条辨第十四

　　伤暑热久不解，神迷如寐，舌红少津，饥不欲食，脉数无神，此热伤胃阴，津不肯复。宜用复脉汤去姜桂，加地骨皮、鲜石斛、鲜谷芽等味，养胃和阴，以待一阴来复也。

　　此言热久伤阴，胃津大损，故舌于干红，而神疲多寐。余热消烁则易饥，胃阴被伤则不饮食。用复脉汤养阴，石斛、谷芽养胃，俾热去津还，而胃纳自旺也。

　　伤暑条辨二十六条

　　伤暑条辨第十五

　　伤暑热久，杳不知饥，舌干或赤或黑，而无苔腻，此镜面舌也。以热劫胃津，气不化液。宜用西洋参、麦冬、霍山斛、知母、白芍、木爪、建莲肉、鲜谷芽、甘草等味，甘酸化阴也。

　　凡热病之后，舌干赤而光洁无苔者，此名镱面舌，无论病祥如何，总宜滋阴为主。若黑而干赤无苔，此为无地之黑，乃阴伤液涸，急宜甘凉补阴。故用洋参、甘草、麦冬、谷芽，合白芍、木爪甘酸化阴，即甲己化土之义也；若见焦黑，热势尤甚，宜加生地、知母柔阴和阳。法虽如斯，而神机变化，则存乎其人焉。

　　伤暑条辨二十六条

　　伤暑条辨第十六

　　伤暑日多，身无大热，脉软神疲，默默如寐，唤之略应，并不烦躁，此邪正混淆，湿浊蒙蔽，清补两难。惟用鲜藿香叶、鲜稻叶、鲜荷叶，鲜佩兰叶，鲜菖蒲，白蔻仁、益元散等味，辛凉清解，以化余邪也。

　　身不大热，脉软神疲，乃病退之象。但默默欲寐，唤亦不苏，与饮则饮，不与不索，此余邪蒙绕三焦，清阳不得舒转。清之则损其阳，补之则助其湿，最为两难。惟宜藿香叶、稻叶、枫兰叶、荷叶、菖蒲，俱用鲜者，取其质轻气薄，芳香驱浊，更加白寇仁、益元散，通阳宜气，俾正不伤而湿可祛也。

　　伤暑条辨二十六条

　　伤暑条辨第十七

　　伤暑汗多身热，经旬不解，胸腹发出白瘖，状如水晶粒，此湿邪化热，气液外泄。急宜洋参、连翘、甜杏、花粉，骨皮、银花、麦冬、绿豆壳、鲜荷叶等味，清养气液也。

　　身热汗多，而病不肯解，正气已虚，又见白瘖，是气液外泄，不可再用疏散，以伤其气。惟宜洋参、麦冬、银花、绿豆壳，清养气液而又兼化邪也。若舌红少津，而食不甘味，即以复脉汤去姜桂，养阴益气。更有舌淡少苔，而胃不加纳，当以六君子汤加牡蛎、白芍扶胃敛阴，勿因见瘖而踌躇莫进。近时医辈，都以治痧之法治瘖。不知痧为太阴风热，斑为阳明火毒，其初见隐隐，固宜清之透之，若已见点粒，即宜解之化之，尚不敢恣意透泄，以虚其内，而恐邪陷莫救也。至白瘖乃气液外泄之候，若既现而再行疏泄透汗，其不致气悦而毙者几希矣。予见知医之辈，不惟青年浅见者蹈此流弊，即皓首老成者，尚难观觑破此关，故并及之，以质诸高明，为是否耶?

　　伤暑条辨二十六条

　　伤暑条辨第十八

　　伤暑解后，胸腕不爽，舌淡不渴，脉缓不饥，此湿去阳伤。宜甩六君子去术，加蔻壳、擅香、梗米、姜渣、益智、麦芽等味，扶胃运阳也。

　　此热势虽解，而阳己受伤，故胸腕不爽，舌淡不渴也。

　　盖脉已和缓，则无热可知，而犹不饥不食，乃胃阳被伤，失运行之机，故用六君子合蔻壳、姜渣、檀香斡旋坤饵，去白术者，恐致壅滞耳。

　　伤暑条辨二十六条

　　伤暑条辨第十九

　　伤暑初起，恶寒发热，咳逆气喘，此素有痰饮，复挟暑秽。宜用温胆汤合苏予降气汤，清暑化痰也。

　　凡有痰饮，阳气必虚，加以暑秽乘袭，则痰动气升，肺失清降，故喘咳并作。用温胆汤以逐饮，苏子以降气，俾痰开气顺，则暑邪不攻自走矣。

　　伤暑条辨二十六条

　　伤暑条辨第二十

　　伤暑发热咳喘，胸肋刺痛，痰中带血，此暑热壅滞，激伤肺络。宜用苇茎汤加沙参、川贝、新绎，旋复花、杏仁等味，清肺和络也。

　　前条暑热动饮，此条暑热动血，故胸肋刺痛，咳痰带血。用苇茎汤加旋复、新绎、沙参、杏仁、川贝，两清手大阳气血也。

　　伤暑条辨二十六条

　　伤暑条辨第二十一

　　伤暑发热头痛，泄泻不止，此饰邪下迫。宜用黄芩汤加葛根、豆卷、二芩、泽泻等味，清肺利湿也。

　　发热头痛，邪尚在表，而泄泻频频者，乃肺邪不解，下传大肠。因肺与大肠相为表里，原是一脏一腑也。盖邪既不能外解，势必直趋大肠，而为泻利，即仲景（伤寒例）中，三阳合病()协热下利之义。故用黄芩之苦寒清肺，甘、芍之甘苦敛脾，其头痛者，加葛根以解表邪，合二芩、豆卷、泽泻分利膀胱也。

　　()《伤寒例》中，三阳合病：按今本《伤寒论·伤寒例》中，无三阳合病之属性。 "

　　伤暑条辨二十六条

　　伤暑条辨第二十二

　　伤暑热不解，先泻后痢者，此腑邪传脏，热积气滞。宜用治洁古芍药汤，加杏仁、厚朴，山楂等味；若转红者，为病进，更加当归、桃仁、地榆，清气和血也。

　　此言表邪已解，而泻渐转痢，是邪既入内，而腑邪传脏，最为凶兆。故用洁古芍药汤，借芩、连之苦寒以清湿热，槟、木之辛温以通气滞，合归、芍和血，楂、朴破积；若转红痢，乃气已转血，更加桃仁、地榆和营止血，所谓和其血而痢自止，调其气而后重除焉。

　　伤暑条辨二十六条

　　伤暑条辨第二十三

　　伤暑热不解，腕闷呕恶便泻，舌白罩灰，此胃阳不足，湿浊阻遏。宜用生姜、半夏、厚朴、通草、六一散通阳泄浊；热甚者，加黄芩、黄连，苦寒清热也。

　　此言中阳不振，暑秽内结，上呕下泻，胸腕痞闷，例宜生姜、半夏、厚朴辛温通阳，通草、六一淡渗泄浊，但舌白罩灰，发热烦躁，又为热邪内伏，加芩、连苦寒泄热，俾邪热解而胃阳复，则湿浊自祛也。

　　伤暑条辨二十六条

　　伤暑条辨第二十四

　　伤暑身有大热，而汗多口渴，舌黄神疲气喘，脉大而虚，此气虚挟暑。宜用清暑益气汤加熟石膏、鲜荷叶，扶正却邪也。

　　暑必伤气，故汗多，热则伤津，故口渴。证类白虎，而舌不甚赤，苔带微黄，脉似洪而虚软无力，乃虚中挟暑。非若热传阳明之汗多口渴，舌赤苔黄，脉洪有力者可比。兼之神疲肢倦，气逆烦躁，正《内经》所谓：脉虚身热，得之伤暑是也。用东垣清暑益气汤者，借参、氏、术、甘朴中洲，麦冬、五味生津液，合升、葛升阳，芩、泽泄湿，神曲、膏皮斑脾气，石膏、黄柏清内热，此为升降疏补，表里上下，一齐分消之意。勿以药味之多而妄为增减，用其得宜，效如桴鼓也。

　　伤暑条辨二十六条

　　伤暑条辨第二十五

　　伤暑身无大热，汗多神疲，嗜卧不食，舌黄溺赤，此暑湿伤阳。宜用清暑益气汤，益气利湿也。

　　上条虚中挟暑，身热汗多，故升降疏补之中，少染苦寒，以清内热。此条暑湿伤阳，无热汗多，故不加清凉之味，再损中阳也。

　　伤暑条辨二十六条

　　伤暑条辨第二十六

　　伤暑日多，病仍不解，朝凉暮热，舌黄尖赤，口渴汗多，夜或昏谵，此热伤阴分，邪逗营中。宜用玉女煎加人参、元参、骨皮、柴胡、荷叶、青蒿、鲜菖蒲等味，育阴清营也。

　　暑热不解，而致朝凉暮热，此名潮热，状虽如疟，却无寒战，如潮之不愆其期，故名。甚至舌尖赤，而夜则昏谵，乃热伤阴液，邪逗营中，午后则卫气行阴，阴邪用事，所伏余热，乘时而动。故用玉女煎之石膏、知母清气分，生地、元参滋血分，青蒿、荷叶、柴胡透里邪也。

　　中暑条辨十一条

　　中暑条辨第一

　　中暑头胀，恶寒身热，胸腹满闷，欲吐不吐，欲泻不泻，烦闷难安，此暑浊中胃。宜用食盐一撮，童便调服，用指探吐，以宣上焦也。

　　凡中暑秽，必先入胃，胃气阻遏，升降失宜，致不得吐泻，而烦闷不安，此厉闭症，非吐不解。故用食盐一撮，放锅刀上烧红，冲入童便一杯调服，以指探吐，盖吐中即有发散之意也。况食盐，童便，性皆威寒下降，才下咽而随即探吐，使邪仍从上散。吐后稍平，即以栀豉汤加杏仁、厚朴，扁豆和之，若吐泻不止者，即用藿香正气散祛秽化邪也。

　　中暑条辨十一条

　　中暑条辨第二

　　中暑发热，心下似烦，漾漾欲呕，此暑侵上焦，肺胃不和。宜用苏叶、藿香叶、白寇壳、人中白等味，宜通肺气也。

　　古称有声无物谓之呕，有物无声谓之吐。然呕则在脾，吐则在胃。更有轧轧连声似噫气而短促者，谓哕，病亦在胃，即呃逆是也，乃胃败之象，《内经》所谓土败则其声哕也。又轧轧连声似呃逆而缓长者则谓噫，病在肝，即噫气是也。今邪犯上焦，未尽传胃，而漾漾欲呕，乃肺气不和。故用苏叶、藿香叶、白芷、蔻壳辛香轻薄，恰到肺位，兼用人中白者，因暑本浊邪，以浊攻浊也。

　　中暑条辨十一条

　　中暑条辨第三

　　中暑吐泻并作，吐既止而泻不止者，宜胃芩汤泄之；若泻止而吐不止者，宜黄连温胆汤和之。

　　既吐且泻，邪已分布，今吐止而泻不止，为上焦既清，而邪趋于下，用五芩以分泄，合平胃以驱湿；若泻止而吐犹未止，乃邪在中焦，用黄连温胆汤，苦降辛通，勿使邪结中焦，而成痞胀为要。

　　中暑条辨十一条

　　中暑条辨第四

　　中暑吐泻不止，渐致肢厥汗冷，甚而转筋麻木，初起宜六和汤，甚则四逆汤加吴萸、木瓜，姜汁炒川连等味，温胃制肝也。

　　凡暑中在脾，秋发则为疟痢，骤发则为霍乱。今吐泻不止，而致四肢厥逆，汗冷气衰，阳津阴液俱凅，气血营卫皆伤，霎时形肉取瘪，转筋麻痹，皆气血不能运达四末，急宜大剂竣补中阳，仍兼和荣益气 以冀吐泻止而肢温汗敛，即是回阳之兆，若再疏泄，则投石下井矣。至于呕吐频频，药难下咽，阴盛于内，阳药拒格，故用四逆汤，加吴萸，木瓜平肝敛液，更用姜汁炒川连三四分，另煎取汁一杯，滴入药内饮之，俾以类相招，不致呕出，此即仲景白通汤中，加入尿、猪胆汁之意也。再按转筋霍乱，年来屡见，甚至如疫一般，同时并染，虽系人间病象，究亦天时所侵。盖大江以南，地卑气湿，其沿江濒海，雾露潮湿，甚于别处，故湿邪为患，四时多有，山岚瘴气，夏秋益倍。茍其人正气素虚，暑秽湿浊乘虚犯之，必由口鼻直趋中道，忽然胸腹闷痛，烦乱不安，且不得吐泻，此属闭症，宜与探吐。更有胸腹沟闷，实时吐泻，甚至频频，而肢冷汗多，形肉顿瘪，且转筋麻木，此属脱症，宜用温补，盖既吐且泻，水谷倾囊，冷汗不止，气液外泄，致身中阳津阴液俱凅，气血营卫皆损，无以荣养筋脉，自然肢节拘攀，麻痹不仁并至矣。此时急宜大补，以附子理中汤温理中阳，合吴萸、木爪舒筋泄肝；或以乌梅安胃丸去黄柏，倍用参、附，亦对症之良方。余遇是症，每用此汤，屡获奇效，较之四逆、理中汤更为合宜。

　　中暑条辨十一条

　　中暑条辨第五

　　中暑吐泻，四肢逆冷，吐蛔者，用乌梅安胃丸，肝胃两和也。

　　按仲景谓蛔厥无阳症()。又厥阴篇云：气上撞心，饥不欲食，食则吐蛔者，亦由中阳大损，厥浊上泛而然。故蛔乃平人皆有，惟胃气调和，不得上涌，且邪不犯厥阴，亦不上出。玆因吐泻已多，四肢厥冷，中焦阳气大伤，厥浊乘虚上泛，故蛔自吐出。凡厥阴为病，必错染不一，用药亦难纯粹，故用栋、连之苦寒降其逆，梅、芍之酸寒至其肝，又合椒、姜之辛辣驱其阴浊，参、归，桂、附之甘温温补真阳也。

　　中暑条辨十一条

　　中暑条辨第六

　　中暑吐泻后，汗多肢冷，舌润而黑，并不渴饮，此水极如火。宜用回阳救急汤，驱阴复阳也。

　　此条全以辨舌为要，不可以舌黑而遽为热极。盖凡黑而焦者，果火极如水。今吐泻之后，汗多肢冷，阴症昭然。况虽黑而润，并不渴饮，的是水极如火，系阴盛既剧，一线之阳，杳杳欲脱，非借六君子汤补中州，兼姜、附、归、桂，助阳驱阴，其不致危殆者几希矣。

　　中暑条辨十一条

　　中暑条辨第七

　　中暑吐泻后，身反热，舌焦赤无苔，口渴不欲食，此邪去阴伤。宜用（金柜）麦门冬汤加白芍，乌()蛔厥无阳症：今本仲景（伤寒论）中无此语。唯《辨太阳病脉症并治下》有"脏结无阳症；一语。当系作者记误。

　　梅、谷芽、荷夜等味，两济其阴也。

　　吐泻伤阴，故身反热，舌干赤无苔，口渴不欲食，皆胃津大伤，不得化液上升。且胃为阳土，非柔莫济，"故用（金柜）麦门冬汤，合乌梅、白芍之酸，谷、米之甘，化阴和阳也。

　　中暑条辨十一条

　　中暑条辨第八

　　中暑之后，舌淡不渴，身痛，脉软，不食，此邪去阳伤。宜用黄只五物汤()加麦芽、谷芽，木瓜，藿香等味，甘温扶阳也。

　　上条邪去阴伤，治以甘酸。此条邪去阳伤，主以甘温。

　　况身痛脉软，表阳亦伤，故用黄祗五物合藿香，益智，麦芽、谷芽甘温之味固表扶阳，庶为合例。

　　中暑条辨十一条

　　中暑条辨第九

　　中暑恶寒发热，肢节酸疼，头痛颈强，此暑风袭表，防发痉。宜用桂枝、杏仁、黄祗、防风、蒺藜、钩藤、海风藤、桑叶、防己、地龙等味，袪风宣络也。

　　夏间暑炎，汗多气泄，风邪易袭，以致头痛项强，恶寨发热，骨节不和，乃虚中挟风。故宜桂枝、黄祗固表，防、杏、二藤、地龙、桑叶祛风，俾表和风熄，则不致延为痉厥之患。夫痉者，仲景原有刚痉、柔痉之异，犹恐后人虚实难()黄祗五物汤，（金柜血痹虚劳病脉证并治）原方作"黄祗桂枝五物汤"。

　　故，故以有汗，无汗为辨。然愚意言之，无汗恶寒 发热，头项强痛，手足抽搞，角弓反张，此风自外来，即无汗为刚痉也。更有吐泻之后，或产后血虚，或热极伤津，汗多液亏，而身热口噤，头摇直视，抽搐反张，斯风自内作，即有汗为柔痉也。是则风有内外，病有虚实。外来者，宜散宜清，内作者，宜柔宜补。宜清宜散者，用小续命汤加减；宜柔宜补者，用复脉汤加堿。此为治痉之权衡，明理者裁之。

　　中暑条辨十一条

　　中暑条辨第十

　　中暑过汗，肢冷脉微，息淹神疲，状如欲脱，小便黄赤，此湿留气脱。宜用归祗建中汤，加赤芩、车前、滑石、萆薢等味，护阳利湿也。

　　汗多肢冷，脉微神倦，气脱之象已着，但小便黄赤，则湿热内蕴之形昭然。故用归祗建中护阳气，合车前，赤芩、滑石、萆薢清湿热，庶得邪正两清之妙，若一路扶补，则湿热愈盛，镇之可也。

　　中暑条辨十一条

　　中暑条辨第十一

　　中暑汗之清之，旬外不解，渐致神迷，默默不知饮食，面反淡，肢反冷，脉微如丝，身僵如死，此邪入厥阳，与血沉混。宜用吴又可三甲散加柴胡、僵蚕、广郁金、鲜菖蒲、连翘心、元参心、紫雪丹等味，从血透表也。

　　此邪热入络，与血混淆，非清凉攻泻可解。故宜土炒山甲、醋炒鳖甲，酒浸地鳖虫，俾潜窜入络，以攻隐伏之邪合柴胡、僵蚕、紫雪丹，疏透宣宜泄，由内达表。用得其宜可救万一，否则几无法矣。

　　中热条辨八条

　　中热条辨第一

　　中热卒然昏倒，人事不知，口角流涎，目闭手撤，此热冒心神，阴不上承。宜用大蒜数枚，打烂取汁，和醋灌之，并移置凉处，即苏。宜用洋参、麦冬、莲子、竹叶、鲜菖蒲、远志、黄连、益元散等味，清心安神也。

　　凡夏暑炎蒸，经营担荷，仆仆长途，赤日傍午，曝烈莆酷遏，卒然昏倒，不知人事，目闭手撒者，此不可即以凉水灌之，恐致热气攻心而死。宜用大蒜数枚，打烂取汁，和醋灌下，再移置凉处，以手掬道上热土，围于脐之四旁，令人溺尿于脐中即苏。苏后宜清心安神，将洋参，麦、连、菖、远、黄连、竹叶、益元散，服之神清即愈。

　　中热条辨八条

　　中热条辨第二

　　中热卒倒，语言不清，心神恍惚，此（内经）所谓煎厥。宜用天王补心丹加龙齿、牡蛎，镇神撮阴也。

　　凡暑热之际，忽然昏倒，语言不清，心神恍惚，状如中风，正《内经》烦劳则张，精绝辟积于夏，令人煎厥之谓。

　　宜用补心丹清心，合龙齿、牡蛎镇神，不致内闭外脱，庶几可望有成。

　　中热条辨八条

　　中热条辨第三

　　中热脉大身热，口渴汗多，此热伤元气。宜用人参白虎汤 ()，甘寒养正也。

　　凡身虽大熟，而不恶熟 口渴汗多，脉形洪大，此东垣所谓脉虚身热为伤暑也。用白虎汤之石膏 知母清胃热，参、甘、梗米养胃津，则不致燔灼伤阴矣。

　　中热条辨八条

　　中热条辨第四

　　中热后，神虽清，而懒言倦卧，朝凉暮热，夜则谵语，此热留胆中，营热被灼。宜用清骨散加鲜菖蒲、广郁金、益元散等味，清营却热也。

　　中热之后，倦卧懒言，乃病退之象；但朝凉暮热，夜则谵妄，是余热逗留，营络被灼。故用清骨散，清营却热，兼菖蒲，郁金，益元散，宜窍除邪，庶为合法。

　　()人参白虎汤：（伤寒论·辨太阳病脉证并治上）原作，白虎加人参汤

　　中热条辨八条

　　中热条辨第五

　　中热后，舌绎芒刺，腐点如疳，寝则谵语，醒则神清，此热毒蕴结，营络末清。宜用导赤散加犀角、绿豆壳、人中白、鲜菖蒲、辰砂、灯草等味，清营解毒也。

　　此条与前条相似，惟兼舌绎腐疳芒刺，乃余热化毒，蕴结心炮。故用导赤散加犀角，灯草，绿豆壳、人中白，菖蒲，辰砂清心解毒，勿致热毒蔓延，变生腐蚀之累为妙。

　　中热条辨八条

　　中热条辨第六

　　中热神清，能食便闭，目瞑不寐，而多惊惕，此热留胆络，营卫失度。，宜用秫米半夏汤加羚角、丹皮、姜汁炒枣仁、酒浸郁李仁、猪胆皮、龙齿、蒺藜等味，清胆热而下肝系也。

　　能食神清，病退之象。溺赤便闭，目惧惊惕，乃热延胆络，肝系横急。《灵枢》所谓：卫气行阳二十五度，行阴赤二十五度，一日一夜周于一身。又云：卫气行阳则寤，行阴则寝。乃但行于阳，则阳添盛，而不得入于阴，则阴气衰，故寤而不寐，目瞑惊惕不宁；因胆热肝横，胃失冲和，营卫失度，仿（内经）秫米半夏和胃气之升降，枣仁、郁李、龙齿，下肝系以镇惊，羚角、猪胆、丹皮，清胆热而泄火风为妙。

　　中热条辨八条

　　中热条辨第七

　　中热汗大泄，口大渴，身大热，气喘神倦，脉虚且大，并不鼓指，此热伤气分，阳不恋阳。宜用人参、黄祗、白术、麦冬、五味、地骨皮、甘草、生地、牡蛎，白芍等蛛，甘温除热也。

　　汗多口渴，身热气喘，神倦脉大，既非外感之形，又无内伤之象，显系热伤气分，阴乏恋交，阳遂上冒。仿东垣甘温能除大热，故用人参、黄祗、白术、甘草甘温益气，生地、牡蛎、五味，白芍咸寒固阴，俾阴阳交固，而大命回于顷刻焉。

　　中热条辨八条

　　中热条辨第八

　　中热汗大出，口大渴，心中恶热，肢冷脉微，神疲倦卧，时或烦躁，此因热伤阳，阴失交恋，气脱之候将至。宜用十四味大建中汤，护阳摄阴也。

　　， 上条脱证未现，此条脱形既着，做肢冷脉微，若更烦躁，是立危矣。故用十全大补加附子、麦冬、苁蓉；阴阳并补，庶几抠纽复续，而转危为安也。

　　六因条辨卷中

　　崇明陆廷珍子贤氏着绍兴裘诗新韵初重校

　　伏暑辨论

　　尝观医书林立，并无伏暑之名。惟（己任编）有秋时晚发，以感证之法治之一语，因着伏暑之称。盖人于盛暑之际，汗泄气疏，百节弛涨，设或有隙，邪乘虚入，《内经》所谓至虚之处，便是容邪之处也()。又云：春伤于风，夏必餐()泄，夏伤于暑，秋必发疟；秋伤于燥()，冬生咳嗽；冬伤于寒，春必病温。

　　可知四时伏气，皆能为病。即伏寒、伏风、伏燥，皆可与伏暑立名主病。故春温为冬令之伏寒，肠风为春令之伏风，疟痢为夏间之伏暑，咳嗽为秋天之伏燥，以类而推。古人治病立法，良有以也，藉后人语焉不察，漫不关心耳。予苦心斯道，廿载虚名，何敢妄为()至虚之处，便是容邪之处也：按《内经》有此文·但无此语。

　　()餐：此处音、义俱同，飧，下问。

　　()燥：（内经）中俱作"湿"。

　　议论。特前贤既启其端，后人末穷其旨，聊为引伸，以备葑菲之遗，庶可测伏暑之有由名。且不但可测伏暑之有由名，更可测伏暑之有由病，而有由治焉矣。

　　伏暑条辨二十八条

　　伏暑条辨第一

　　伏暑秋发，头痛无汗，恶寒发热，身痛，胸腹满闷，或吐或泻，此新感外邪，引动伏暑。宜用香莆饮合正气散，表里两和也。

　　此伏暑之提纲。凡夏间伏暑，因遇秋令凄惀之寒，袭于腠理，致内邪亦为引动·故无汗头痛身疼，发热恶寒，系新感之见证，病尚在表。胸腹满闷，吐泻交作，系伏暑之发动，病涉在里。大凡看法，须辨明新感与伏邪，何有何无，孰轻孰重。故用香薷饮合正气散者。藉香薷、藿香，苏叶、芷、桔之苦辛走表而散新邪，夏、朴、陈皮、大腹、神曲之辛温理中而疏伏邪，则内外办通彻，邪自疏泄矣。

　　伏暑条辨二十八条

　　伏暑条辨第二

　　伏暑微恶寒发热，呕恶泄泻，腕闷舌白，此伏邪内动。宜用藿香正气散，疏滞利湿也。

　　此发明伏邪之异于新邪。既无头痛身疼，则表邪甚微；而恶寒发热，腕闷吐泻，为伏邪发动，并无新邪勾引也明矣。

　　非藉藿、朴、苏叶、白芷、陈、腹、夏、曲以祛秽疏泄，则恐邪无泄越，蔓延传变焉。

　　伏暑条辨二十八条

　　伏暑条辨第三

　　伏暑热不解，咳逆欲呕，烦闷泄泻，此伏邪弥漫三焦。宜用苏子降气汤合六一散，加通草，赤芩等味，通泄三焦也。

　　此言热不解，而伏邪传变，逗留肺胃，则咳而欲呕，盘踞中焦。则腕闷不舒，奔迫下趋，则泄泻无度。是邪既弥漫三焦，上下交争，故用苏子降气宣肺胃，六一、通、芩分水道，则上下三焦，得一齐通泄，不致留邪变患为妙。

　　伏暑条辨二十八条

　　伏暑条辨第四

　　伏暑热渐甚，咳逆不眠，胸胁刺痛，痰多舌白，此痰滞肺络，肺气失降。宜用旋复花、新绎、积壳、桔梗、桑皮、薏仁、苏子、降香、枇杷叶、芦根、滑石等味，降气通络也。

　　上条热不解，而传布三焦；此条热不解，而邪与痰冱，阻滞肺络。若不通调，恐致痿痛缠绵。故用（金柜）旋复花汤，借新绎、青葱，一通气分，二通血络，再兼枳、桔，桑皮、苏子、降香开肺降气，苡仁、枇杷叶、芦根、滑石甘淡之味，清热泄湿也。

　　伏暑条辨二十八条

　　伏暑条辨第五

　　伏暑发热，喘不得卧，痰嘶胸板，此暑滞肺络。

　　宜用葶苈大枣汤合六一散、枇杷叶等味，彻清肺饮也。

　　上条胁痛痰多而咳，此条胸板痰嘶而喘，病甚深于咳矣。虽喘有虚实之分，治有肺肾之异。今由伏暑内发，身热胸板痰嘶，其候舌必黄腻，脉必滑数，溺必黄赤，体必丰盛，斯为肺实，故宜葶苈苦寒以泻肺热。然古人犹恐损胃，合大枣之甘以缓之，得渐驯以除上焦之软。凡用葶苈而不用大枣者，末识仲景之心法也。再兼六一、枇杷叶，清气利湿也。

　　伏暑条辨二十八条

　　伏暑条辨第六

　　伏暑恶寒发热，乍有乍无，或轻或重，如疟非疟，舌白脉大，此暑必挟湿，薰蒸粘腻之邪，伏于肺胃。宜用温胆汤加杏仁、通草、青蒿、黄芩等味，通胃泄邪也。

　　凡伏暑湿，亦有轻重之分。其重者 势难延缓，乘时窃发；其轻者，直至露冷气肃，金飙飒爽，阳气渐收，腠理渐闭，所伏之邪，遂无隙可容，然后发出。其见症，如疟非疟，或有微寒，或单发热，但无六经之可辨，无表里之可分。其舌白，其脉大者，正虚湿盛也明矣。若不从中驱泄，必致变成疟患。故用温胆汤通胃腑，加杏仁，通草清肋泄湿，黄芩、青蒿清气泄肝，则邪可尽解也。

　　伏暑条辨二十八条

　　伏暑条辨第七

　　伏暑热甚，烦躁昏谵，至夜更甚，舌燥脉数，此邪传入里。宜用沙参、甜杏仁、花粉、川贝、桑叶、细生地、鲜菖蒲、连翘、益元散等味，两清营卫也。

　　此言伏邪不解，渐化为热也。烦躁昏谵，夜则尤甚，乃由卫入营，从阳转阴。故舌必渐燥，脉必渐数。邪既入里，徙清表分，无益于事，惟用沙参、杏仁、川贝、花粉、生地、桑叶、连翘，菖蒲、益元散，清气凉血，不致传陷入血，可免昏痉之变。

　　伏暑条辨二十八条

　　伏暑条辨第八

　　伏暑烦热，舌赤神昏谵妄，此邪巳入营。宜用玉女煎加羚角、元参、沙参、鲜石斜、鲜菖蒲、牛黄丸等味，清营透邪也。

　　上条将欲传营，此条已传营分。故热而烦乱，舌赤昏谵，非用玉女煎之生地、石膏、知母，麦冬、沙参，元参。菖蒲、郁金、牛黄丸清营透邪，必致热陷入血，而成痉厥之险焉。 ，

　　伏暑条辨二十八条

　　伏暑条辨第九

　　伏暑舌焦尖绛，昏谵妄笑，脉促，斑紫，肢体振颤，此邪已入血，热动风生。宜用犀角地黄汤加元参心、连翘心、鲜石斛、鲜菖蒲，紫草、竹叶，至宝丹等味，凉血化邪也。

　　凡营熟不解，必致入血。舌黑尖绎，斑紫昏谵，血热己极，热极则阴损阳亢，风由振动，故肢体颤摇，将欲便痉。

　　必用犀角、生地、丹皮，赤芍、紫草凉血清热，合连翘、元参、菖莆，石斛化斑养津，兼竹叶，至宝清心镇神，不致痉厥，便为佳兆。

　　伏暑条辨二十八条

　　伏暑条辨第十

　　伏暑妇女，舌绎□渴，脉数而涩，经水适来适断，寒热如疟，昼则明了，夜则谵语，此热入血室。

　　宜用小柴胡汤加山楂、归尾、赤芍，桃仁、丹皮等味，破血透邪也。

　　几热入血室，（金柜）论之最详。血室者，即血海也。

　　本厉冲脉，隶于阳明。（内经）所谓冲为血海，任主胞胎。

　　又谓冲脉起于中极底，循少腹，上至胸中而散。任脉亦起于中极底，循毛际，绕阴器，入少旗，上环口唇，荣于髭须。

　　故妇女无须者，以任脉之血下泄，不能上荣于口唇也。督脉亦由中极挟腰循脊，上至巅顶。此冲、督、任三脉，皆会于下极，而分行于背腹。故督脉行于身之背，任脉行于身之腹，冲脉行于背腹之中。其天癸盈余，诸路之血，皆伫于血海。而能蓄泄有常者，以任脉为之担任，督脉为之总督，带脉为之收束。更有阳维、阴维，维持阴阳于身之前。阳跷，阴跷，跷健机关于身之左右。故能蓄则有度，泄则有期，与月盈亏，循序流行，不失其常，谓之为经。若血海无权，任督失司，则或崩漏无休，或蓄结不行。至于血之蓄泄，或寒或热，皆能为患。故伤寒蓄血，六经皆有，不独膀胱与胸腹间也。盖凡风寒暑湿之来，必先阳经，而后他传。阳经者，在表、在卫、在气，渐传于血。故妇女之病，有值经水适来，病发适断者，因热与血冱，反不得行也。如太阳初起之头痛发热，恶寒无汗，便奇鼻衄、肌衄，此太阳经之邪干血分也。宜以开泄透汗，不可因见血而遽用寒凉，反成血结胸等症。若少腹硬痛，小便自利，大便黑色，身热烦躁，谵语如狂，此太阳腑病，而蓄血膀胱也。仲景先师，恐后人误认热结膀胱，故以小便不利者为热结，小便自利者为蓄血。例用桃仁承气汤，一解太阳；一破瘀血。又阳明初起之目痛。

　　鼻干、不得卧，而致鼻衄吐血，此阳明经之邪干血分也，宜以两清气血，不可因汗少而更大发之。如少腹硬痛，小便自利，上为结胸，或吐血，下为腹痛，或便血，身热狂妄，状如神附，此阳明腑病，而蓄血冲脉也。宜用犀角地黄汤，一清阳明，一祛瘀血。又少阳之额痛胁疼，寒热耳聋，呕苦，而致鼻衄咳血，此少阳经之邪干血分也。宜以小柴胡汤清泄胆络，不可因见血而妄投滋腻。如有少腹痛，小便自利，大便黑色，昼则明了，夜则谵语，寒热如疟，此少阳腑病，而蓄血肝络也。宜用陶氏小柴胡汤加生地，归尾、桃仁、山楂、丹皮，一清少阳，一破瘀血。以上皆论三阳经之经病腑病蓄血见症也。至热邪传入三阴，则少阴心主血，太阴脾统血，厥阴肝藏血。邪既入血，则热与血凝，势难清化，必致舌绎神昏，昼明夜剧，状如邪祟，宜用犀角地黄汤加郁金、菖蒲。甚则腹痛便黑，仲景用抵当汤，以攻热破瘀，庶几可以两解矣。然此症不特妇女，即男子亦有诸。至于治法，大约相等。以蓄血一症，概用小柴胡加破血之品，如或不应，视为无法，竟置束手，医者咎焉、愿有鉴于是者。予于道光十九年春，有舵工张姓者，自三月间温病愈后，饮食如常，惟腰间作痛，始疑病后肾虚，投以补肾，其痛益甚，转邀外科，认为肾俞发，而投阳和汤数剂，病仍不减，且无肿形。

　　其痛每甚于午后，剧于戌亥，呼号不绝，直至天明，其痛若失。一月以来，无所不至，而痛仍不减。此时阅喻氏（医门法律），至（寓意草）中，有病腰痛，将成偻废一案。嘉言谓热邪逗留太阳经脉，与血凝滞，结于腰间，即用桃仁承气数服而安。读之恍然大悟，如法投治，果获痛愈。此太阳经血结之一症也。后有外甥范姓者，湿温病后，亦腰痛异常，曾服补肾不应。予却用安桂、桃仁、山甲、归须、旋复、新绎等味，二剂顿愈。此可见为医者，必旁搜博采，以广见闻，则勿贻管窥之消矣。

　　伏暑条辨二十八条

　　伏暑条辨第十一

　　伏暑但热无寒，一日一发，口干舌赤，汗多脉数，此名瘴瘅疟。宜用玉女煎加沙参、竹叶等味，甘凉养阴也。

　　此（内经）所谓阴气先伤，阳气独发，但热无寒，是名瘅疟。喻嘉言主以甘凉养阴一法，深造仲景之堂矣。

　　伏暑条辨二十八条

　　伏暑条辨第十二

　　伏暑微寒多热，头痛身疼，烦冤欲呕，此名温疟。宜用桂枝白虎汤()加杏仁、厚朴等味，清肺透邪也。

　　此（内经）所谓寒少热多，烦冤欲呕，骨节疼痛，是名温疟。宜用石膏、知母清肺胃，甘草、粳米养胃津，加桂枝引肺邪以达皮毛。其本方下自注云：一剂知，二剂已。由此推之，仲景原有白虎加桂枝以止温疟。至景岳加葛根则名葛根白虎，加柴胡则名柴胡白虎，以清阳明、少阳二经之疟，亦深得仲景心法也。

　　伏暑条辨二十八条

　　伏暑条辨第十三

　　伏暑但寒无热，一日一发，汗冷舌白，脉虚溺赤，此名牝疟。宜用桂枝汤合柴胡汤，扶阳止疟也。

　　凡疟来但寒无热，汗冷舌白，阳虚之象昭然，故名牝疟。

　　牝者阴之谓也。其用桂枝汤以护阳，柴胡汤以止疟，亦得仲景之妙义焉。

　　()桂枝白虎汤，（金柜·虐病脉证并治）原作"白虎加桂枝汤'。

　　伏暑条辨二十八条

　　伏暑条辨第十四

　　伏暑先寒后热，汗出则解，超时再寒，舌白脉弦，此名阴疟。宜用小柴胡汤加草果、知母、乌梅、杏仁、蜀漆等味，两清太阴、少阳也。

　　凡疟来先寒战而后发热者，因阴与阳争，阴胜则寒，阳与阴争，阳胜则热，今超时而再寒者，其阴邪未泄，阳气未和，且舌白脉弦，乃阴盛之状，亦名阴疟。宜用柴胡、黄芩泄少阳，合半夏、甘草、草果、乌梅、知母、蜀漆温太阴，俾少阳、太阴之邪两清，则疟自止矣。

　　伏暑条辨二十八条

　　伏暑条辨第十五

　　伏暑成疟，每日一发，过一日，则迟一时，十二经络循环无休，此名鬼疟。宜用桂枝汤合柴胡汤，加龙骨、牡蛎扶正却邪也。

　　此言疟发，过一日则迟一时，转辗循环，无有休息。斯邪不在脏腑，而在经络，故其发必由营卫循行，周流不息。

　　而名鬼疟者，以日迟一时，刻无参差，如有神附故也，宜用桂枝汤合柴胡汤，护阳泄邪，仍兼龙骨、牡蛎镇神却邪 毌使邪盛正虚，而迁延岁月也。

　　伏暑条辨二十八条

　　伏暑条辨第十六

　　伏暑疟发间日，或早或晚，腕胀脉弦，舌淡便溏，此太阴疟也。宜用清脾饮加鳖甲、青蒿、神曲等味。温脾理邪也。

　　凡疟邪之来，必由四末以抗扰中宫，发虽间日，腕长脉弦，舌淡便溏，是脾阳大伤，木乘所胜，将延肿满。故用白术、厚朴、半夏，茯芩、陈皮，神曲、草果温太阴，兼柴胡、青皮、鳖甲清厥阴也。

　　伏暑条辨二十八条

　　伏暑条辩第十七

　　伏暑三日一疟，或临夜分，面黄食减，腹膨便溏，脉弦，此厥阴疟也。宜用吴又可三甲散合清脾饮，理脾疏肝也。

　　疟己成三，更值暮夜，是邪伏三阴，最为深邃，虽厉肝邪，久必伤脾，若见面黄食减，腹胀便溏，乃脾受其所不胜，而正气伤也。若不扶脾，必滋胀满。故用清脾饮理脾疏肝，合吴氏三甲散，以搜隐伏之邪，则脾元渐复，肝邪渐泄，疟不攻自止矣。

　　伏暑条辨二十八条

　　伏暑条辨第十八

　　伏暑疟久缠绵，邪无出路，肋下结瘕，此名疟母。宜用鳖甲饮子、鳖甲煎丸，消痞治疟也。

　　此言疟邪深伏厥阴，结瘕肋下，是为疟母。以肋乃少阳胆经所历之处，疟邪初犯，必由少阳渐传厥阴，久必入络，遂与痰气交凝，凝聚成形。非用鳖甲、地鳖虫、僵蚕、山甲之飞升走降，贯窜经，则恐不能搜剔幽隐，升泄潜踞。又兼柴胡、川芎、归须、射干、桃仁，为升降疏泄，四法具备，则邪无可容，势必越出耳。以上诸条，都因伏暑而成，故兼收之。学者当更以疟症门，兼参之可也。

　　伏暑条辨二十八条

　　伏暑条辨第十九

　　伏暑痢积，色白腹痛，里急后重，舌白呕恶，此邪伏脾胃。宜用藿香正气散加山楂、木香、槟榔、车前等味，理脾逐湿也。

　　凡暑伏募原，外感客邪而发者，名为疟症；内伤生冷而成者，名为痢疾。先贤所谓暑邪在脾，不疟则痢，不痢则疟。今痢下白积，而兼腹痛，舌白呕恶，乃冷湿伤脾，虽有里急后重，先宜理气分消。故用正气散加山楂、木香、槟榔、车前，温脾理湿，分利膀胱，使不酿延血分，而转成赤痢焉。

　　伏暑条辨二十八条

　　伏暑条辨第二十

　　伏暑痢积，色赤腹痛，里急后重，此由气伤血。

　　宜用洁古芍药汤，调气和血也。

　　上条痢下白积，专伤气分，只宜理气；此条痢已转赤，伤及血分，非但理气可效。故用洁古芍药汤，藉芩、连苦寒清旦热，槟、木辛温通气滞，归、芍、桃仁和营止血，大黄、肉桂沮温通积滞，所谓和其血而痢自止，调其气而后重除焉。再按痢者，古称滞下，又名肠澼。都由夏秋之间，暑湿伤脾，阻遏气机，蒸逼蕴酿，而致气不宣化，邪无出路，奔迫大腑，而粘结滞下也。故初起便兼肠脂浊垢交结而下，不拘赤白，总有里急后重腹痛下垂之患。然腹痛之中，务要辨明虚实。其痛随便减者为实，宜通之；如痛不随便减者为虚，宜补之。里急之状，亦有虚实。以欲痢之时，腹先如垂，故名里急。其急随痢减者为实，宜疏通为主；如急不随痢减者为虚，宜固补为先。后重之状，亦有虚实。以痢后不爽，肛门如坠，故名后重。其实者，因邪火窘迫，宜苦寒以清之；如在者，以液枯气陷，宜甘温以补之。学者当于气血虚实之间，谛审其的。温清补泻之法，用得其宜，灵机活泼，在乎其人耳。

　　伏暑条辨二十八条

　　伏暑条辨第二十一

　　伏暑痢兼赤白，腹痛窘迫，闻谷欲呕，此名噤口。宜用生姜泻心汤加石莲肉、乌梅、白芍等味，苦辛泄降也。

　　凡痢称噤口，最为险候，俗言吃勿死的泻痢，信然也。

　　然亦有虚实之分。如痢色清淡，口不甚渴，舌白脉软，身无大热，而食入呕恶，此属虚寒。宜用泻心汤之姜、连苦辛通降，参、草甘温养胃，加梅、芍酸收制肝，石莲苦寒坚阴，且得苦辛甘酸之味，而无拒格之患。若痢色浓秽，舌黄口渴，脉滑或数，发热痛甚，而闻谷欲呕，此属实热。宜用芩、连苦寒以降其逆，白芍，秦皮以和其肝，山楂，厚朴以疏其滞，大黄、芒硝以攻其积，车前，赤芩以分水道，则积滞祛而邪火退，其痢自止。

　　伏暑条辨二十八条

　　伏暑条辨第二十二

　　伏暑痢兼五色，腹痛里急，不食，神疲脉弦，此名五色痢。宜用东垣补中益气汤，加禹粮石，白芍、茯苓，泽泻等味，升清泄浊也。

　　凡痢兼五色，病涉五脏矣。而食减脉弦，胃虚之象益着。故用补中益气汤以升清阳，加茯苓、泽泻以降湿浊，禹粮石以止泻痢，使阳升阴降 而痢可止焉。

　　伏暑条辨二十八条

　　伏暑条辨第二十三

　　伏暑痢赤转白，渐变为泻，此脏邪转腑。宜用真人养脏汤，温涩止痢也。

　　痢赤转白，又变为泻，此由脏转腑，从重转轻，将愈之兆，并无积滞。故用真人养脏汤，涩肠止泄，斯为的当。

　　伏暑条辨二十八条

　　伏暑条辨第二十四

　　伏暑痢久不止，肛脱腹垂，腰酸足萎，食入作胀，此脾肾两伤，气虚下陷。宜用景岳补阴益气煎()，()补阴益气煎：注解中所列诸药。系该方之加减原方中无祗、术。尚有陈皮。

　　加杜仲、菟丝等味，升阳摄阴也。

　　痢虽脾病，久必伤肾。今肛垂腰酸足萎，食入作胀，系肾虚不撮，脾亏不运，若不两顾，病难问愈。故用景岳补阴益气煎之参、祗、术、甘以健脾，熟地，山药、归身、杜仲以补肾，兼升麻、柴胡以升清阳之气，俾阳升阴摄，而痢自止矣。

　　伏暑条辨二十八条

　　伏暑条辨第二十五

　　伏暑痢久，或止或作，色染不一，面黄腹胀，此名休息痢。宜用缪仲脾肾双补丸，兼补二天也。

　　痢久面黄腹胀，已见脾虚之象，若仍或作或止，不特脾虚气陷，肾脏亦少摄纳之权，非用仲淳之脾肾双补丸，兼补先后二天，则脾肾亏，痢无已时也。

　　伏暑条辨二十八条

　　伏暑条辨第二十六

　　伏暑痢赤，身热口渴，腹痛窘迫，肛门如火，脉数弦滑，此湿火奔迫。宜用白头翁汤，苦味坚阴也。

　　此条热迫下注，邪火消烁，故腹痛下坠，窘迫无度，常如里急之状。且肛门如烙，而身热口渴，脉得滑数，若非白头翁汤之苦以坚阴，寒以清热，则痢必不止。如热甚者，再加大黄以涤之；若热不甚，而脉虚数，舌干少津，咽燥口干，乃阴虚火炽，宜用黄连阿胶汤养阴清热为要。

　　伏暑条辨二十八条

　　伏暑条辨第二十七

　　伏暑痢色如冻，染以水谷，肛垂里急，随食随痢，完谷不化，此直肠痢也。宜用赤石脂，禹粮石，炮姜、粳米，共研粉调服，兼补中益气汤，堵截阳明也。

　　凡痢初起，必先伤脾，而后及肾，故古人治痢，虽先辨明暑湿之在气在血，而后施治，必以脾肾两脏为主。今痢色如冻，而染有水谷，虚寒之状已着。更兼肛垂里急，完谷不化，此脾肾失固，关闸已撤，的是直肠之险。（内经）云：肾者胃之关也，开窍于二阴。肾真失固，则胃关不守，致食入于胃，不及腐化而仍完谷。若非砥柱中流，截堵网关，则痢何以休。仿仲景少阴下痢之桃化汤，合禹粮石涩肠堵胃，勿使直下，庶得运化如常，而出纳有度，再兼补中益气以扶土升阳，得清气上升，庶善会(内经)浊气在上，则生膜胀，清气在下，则生餐泄之旨矣。再按仲景论泻痢，有寒而下利清谷者，因釜中无火，不能熟腐五谷，固厉虚寒。又有热甚而亦完谷不化者，虽云邪热不杀谷，据愚意言之，究系胃关失守，摄纳无权。予所阅是症，必系身热口干，舌赤少津，脉数无力，虚热者居多。大抵阴亏阳动，化生内风，纵横扰乱，清浊混淆，总属虚象，并非邪热。故每用胃关煎加赤石、禹粮以固涩之，往往收功。更有肢冷脉虚，面惨舌淡，此属虚寒，用桃化汤加人参、附子以温补之，亦可奏效。要之完谷直肠之病，虽有阴阳寒热之分，然寒固属虚，热亦不外乎虚也。若云邪热不杀谷，数廿年阅历以来，未可准信，故辨及之，以俟明眼定裁。

　　伏暑条辨二十八条

　　伏暑条辨第二十八

　　伏暑痢下赤白，奔迫无度，痛随痢减，舌黄脉紧，此寒凝气滞。宜用当归、白芍、黄连、木香、山楂、厚朴、大黄、附子等味，温通理气也。

　　上条言热，此条言寒，且痛随痢减，奔迫后重，日夜无度，脉紧舌黄，乃寒湿粘滞，蕴蒸阻遏，而致肠胃失宣也。

　　考《内经》五脏者，主藏而不泄，六腑者，主通而不滞。此大肠与胃，皆手足阳明之腑，又为水谷之海，主传导化物者也。盖因寒湿蕴酿，气道阻遏，致腹痛里急，数团不爽，例宜宣通疏化，使气机运则湿浊走，而病可霍然矣。再按古人谓暴崩暴痢，宜温宜补；久崩久痢，宜清宜通。要非暴崩暴痢，总宜温补；久崩久痢，总宜清通。究在临症时，细心谛审，随症用药，不可执一。即下痢一证，固宜疏通，然有寒通温通之异。如脉症属热属实，原宜()苦寒通利。若脉症属寒属虚，又宜甘温固补。倘寒中挟实，仿附子大黄汤()，温而且通。若热而兼虚，仿黄连阿胶汤，清而且补。如虚中挟积，仿人参芍药汤，通而且补。若虚中挟滞，仿景岳通解()宜：原作"以"。据下句文义改。

　　()附子大黄汤：(金柜、腹沟寒疝宿食病脉证并治）原作："大黄附子汤"。

　　散，清疏带补。以上诸条，茍能参互考订，潜心玩味，庶无胶柱鼓瑟，涉海问津之患矣。近世以积滞二字，为痢症之通称。予意积者属实，由无形而酿为有形；滞者属虚，本运气而凝为滞气。要不可以积滞二字，混称为实。故并及之，以质诸高明，为是为否，当有能辨之者。

　　秋燥辨论

　　尝观《内经》、《金柜》及后贤诸书，所论六淫之病，因于四时。故冬有伤寒，春有温症，夏有暑湿。惟秋令燥气，则并未论及。迨喻嘉言先生，着有秋燥一症，诚为另开手眼。然仲景先师，非无卓识而遗漏也，其散见诸条之内者，如《金柜》但热无寒之瘅疟；寒少热多之温疟。及（内经）分脾瘅消渴而为风发，伤寒烧针发狂而为风温，皆用甘凉满润，清肃肺胃等法，非燥火而何。予三十余年阅历以来，留心斯症，都因秋令太温，雨泽愆期，风阳化燥，鼓荡寰宇，以致消烁之势，乘虚袭肺。肺失清肃，则洒 洒恶寒，翕翕发热，鼻鸣干燥，咳逆衄血，舌赤齿枯，诸症丛生。盖犯是症者，必由禀赋阴亏，亢阳偏盛，或形瘦身长，或色苍少泽，禀乎木火之质者，比比皆然。是则水流湿、火就燥，以类相招，其感甚易。况阳有余便是火，火必从燥，先伤肺金，故每现之症，多是肺热为幻()。喻嘉言所着清燥汤，但取甘寒养阴、辛凉清肺，真对症之良方，济世之慈航焉。

　　秋燥条辨十一条

　　秋燥条辨第一

　　秋燥初起，头胀无汗，洒洒恶寒，翕翕发热，鼻呜干燥，舌白少津，此燥热伤气，邪尚在表。宜用蒌皮、沙参、甜杏、桔梗、桑叶、连翅、郁金，薄荷、鲜荷叶、枇杷叶、西瓜翠衣等味，辛凉透解也。

　　此条乃燥症之提纲。凡秋燥之来，必由秋阳太暴，致阳气化风，风又化燥，燥必化火，先伤肺金。茍其人真阴不足，木火偏燃，不觉类从就燥。其初起也，先袭皮毛，后乃入肺，故必洒洒恶寒，翕翕发热，鼻干息鸣，所见无非燥热之状。然此症不与伤寒同例，亦与温熟迥异。切不可辛温升阳，而助其燥气，又不可过于寒凉，而遏其肺气。故宜沙参、甜杏、连翘、桔梗清肺热，合郁金、薄荷，荷叶、枇杷叶疏腠理。俾肺得清肃，而燥化自清，不致蔓延为幻。

　　()幻：或为"患"宇误，又，"幻"。有变化之义，亦通，下同。

　　秋燥条辨十一条

　　秋燥条辨第二

　　秋燥汗出，不恶寒，而但发热，咳痰不爽，鼻衄口干，舌白转黄，此邪热伤肺。宜用沙参，花粉、地骨皮、知母、甜杏、玉竹、元参，甘草，连翘、枇杷叶、西爪翠衣等味，清肺泄热也。

　　上条无汗恶寒，例宜透解。此条汗出不恶寒，而但发热，乃邪不肯解，而渐传乎肺，故咳痰、舌黄、鼻衄，已现热逼肺营之状。必用沙参、花粉、骨皮、杏仁、知母、玉竹、元参、连翘，清肺金而解热邪也。

　　秋燥条辨十一条

　　秋燥条辨第三

　　秋燥热不解，舌赤黄燥，呛咳胸痛，朝凉暮热，此肺热传营。宜用沙参、麦冬、鲜石斛、鲜生地、桑叶、甜杏、川贝、花粉、连翘等味，清营却热也。

　　此言热不解，而舌赤心黄少津，是邪渐入营，肺犹未清。故呛咳胸痛，朝凉暮热，入络之形已着，不得不借沙参，麦冬、斛、地、杏、贝，花粉、连翘，两清气血也。

　　秋燥条辨十一条

　　秋燥条辨第四

　　秋燥烦热口渴，舌赤无苔，夜则热甚，咳唾痰血，此热伤肺络。宜用喻氏清燥汤，育阴清热也。

　　此条热既入络，伤及气血。故烦热夜甚，口渴舌赤，咳痰带血。若非喻氏清燥汤中之沙参、麦冬、甜杏、川贝、桑叶、石膏清气分，兼生地，阿胶滋血液，则恐邪难泄越，而滋蔓难图焉。

　　秋燥条辨十一条

　　秋燥条辨第五

　　秋燥经旬不解，舌绎焦黑，神昏谵妄，斑疹累累，此热入血分。宜用犀角地黄汤加鲜石斛、元参心、连翘心、鲜菖蒲、青竹叶、牛黄丸等昧，清络宜窍也。

　　此条营热不谆，必致入血。舌绎焦黑、昏谵烦乱，斑疹俱现，此血热甚也。故用犀角、生地、丹皮，赤芍、元参、连翘，皆凉血清热之品，又兼菖蒲、竹叶，牛黄丸，芳香宣窍逐秽也。

　　秋燥条辨十一条

　　秋燥条辨第六

　　秋燥舌黑，昏谵妄笑，斑色紫黑，便闭腹胀，频转矢气，此热结在腑。宜用生首乌，鲜生地，鲜石斛、大黄、元明粉、甘草等味，逐邪养正也。

　　上条热入血分，而用凉血清热；此条血热不解，瘀结在腑，其舌黑、昏谵虽同，但少腹胀而便闭，转矢气者，断非清凉可解。故用首乌，生地，石斛、甘草保养真阴，兼大黄、元明粉攻涤热邪，既不伤正，又能逐邪，庶为两全。

　　秋燥条辨十一条

　　秋燥条辨第七

　　秋燥犯肺，其人素有咳血，更加身热头汗，舌赤脉数，呛咳益剧，此热逼动血。宜用苇茎汤加西瓜翠衣，杏仁、川贝、鲜荷叶、沙参，地骨皮等味，两清太阴气血也。

　　素有咳血，肺气已伤，加以臭热头汗，舌赤脉数，呛咳，是外来之燥火，消烁肺金而致动血。故用苇茎、桃仁、东瓜仁，薏仁、杏仁、川贝、沙参、西瓜翠衣，地骨皮，清肺通络。如再不止，以清燥汤育阴清金，方为妥贴。

　　秋燥条辨十一条

　　秋燥条辨第八

　　秋燥犯肺，其人阴分素亏，加以身热汗多气喘，脉洪无力，此燥火刑金。宜用玉女煎加地骨皮、百合、麦冬、五味、西洋参等味，清金滋水也。

　　此言素禀阴亏，木火易炎，更加身热汗多气喘，脉洪，燥热之状甚炽。故用玉女煎，滋养肾阴，又清肺热，俾肺得清肃而能生水，水得滋养，而能制火焉。

　　秋燥条辨十一条

　　秋燥条辨第九

　　秋燥汗出不解，口大渴，日晡发热，清晨则凉，状虽如疟，而无寒战，此瘅疟也。宜用西参、生地、麦冬，百膏、知母、花粉、青蒿、甘草、粳米等味，甘寒养阴也。

　　按（金柜）云，阴气先伤，阳气独发，但热无寒，是名瘅疟。主以饮食消息之，而并未注方。至喻嘉言，悟出甘凉濡润，以养胃阴之义，与饮食消息之意恰合，故用人参白虎汤，甘寒养正，又佐花粉、清蒿，清金泄木，为法中之法焉。

　　秋燥条辨十一条

　　秋燥条辨第十

　　秋燥汗多不解，每临午后，寒微热甚，烦闷欲呕，舌赤脉洪，此温疟也。宜用桂枝白虎汤加杏仁、厚朴，呕则加半夏、茯苓等味，两清表里也。

　　按（金柜）云：微寒多热，烦闷欲呕，骨节疼痛，是名温疟，用桂枝白虎汤()。其方下自注云：一剂知，二剂巳()。

　　盖言汗多则表邪既微，故寒少；烦呕，则内燥已甚，故热多。是病在肺之表里，用白虎以清内热，合桂枝引邪出表，加杏、朴疏通内滞，半夏变和阴阳。所谓一剂知，则已知其确中病情；二剂已，则病必霍然矣。

　　秋燥条辨十一条

　　秋燥条辨第十一

　　秋燥日久不解，误补邪留，消烁肺金，咳痰浓()桂枝白虎汤，(金柜·疟病脉证并治第四）原方名，'白虎加桂枝汤'。

　　()其方下自注云：一剂知、二剂巳，今本《金柜·虐病脉证并治第四）白虎加桂枝汤下无此注。

　　浊，甚唾脓血，胸间版痛，此肺萎也。宜用苇茎汤加瓜蒌、杏仁、桑皮、桔梗、百合、川贝等味，清肺祛浊也。

　　凡炽燥热之症，重则果易辨明，轻则淹淹发热，喉燥咳逆。若误认阴虚而投滋补，则邪无出路，逗留肺内，炎炎熏灼，肺阴日损，以致咳唾浊痰，继出脓血，与肺痛似是而非，故《金柜》称为肺萎。盖廱则属实，萎则属虚，故用苇茎汤合瓜蒌、杏、贝，桑、桔、百合，宣通肺气，以化其瘀腐败浊。俾肺热得清，呼吸无阻，而病可渐瘳也。

　　冬温温毒条论

　　尝考轩岐《灵》、《素》，及仲景《伤寒》杂病，《金柜玉函》诸书，有伤寒而无冬温。迨南医辈出，始着其名。其症之由，皆因冬令温燠，阳失潜藏，甚至冰霜不见，桃李舒葩，而乾坤之气，遂有辟而无阖矣。人生()一小天地，天地既有辟而无阖，则人身之气化亦有泄而无藏矣。是故冬应寒而反温者，即为恒燠之咎征。人或正气有亏，则邪尤易感。以致头痛无汗，发热恶寒，与伤寒仿佛，但口渴脉数，鼻干气燥，则与伤寒有异。甚则为痧、为斑、为痘，()生：疑为"身"字之误。

　　皆此类也，更有阴亏阳亢之体，阴气暴绝，阳邪独发，初起便目赤齿枯，舌绛口渴，斑如锦纹，神昏咽痛，脉弦数促，此名温毒，即《伤寒例》中阳毒症也。较诸冬温更上一层，为感症中之最险者，故名为毒。而惟幼稚为甚者，盖以体属纯阳，阳与阳合，以类相招，其感尤速。凡遇此症，即宜辛凉清解，甘寒养阴，佐以解毒，可免万一。若再温表，犹抱薪救火，定遭热毙。故大江以南，地卑气湿，潮湿雾露，皆能致病。况冬失其令，尚易感温，其真伤寒者，廿无一二。间有证类太阳，而头痛身疼，发热恶寒，只须辛凉清解，得汗即愈。究因地暖气疏，易感易散，非若北方地寒气刚，可概以真伤寒法治之也。

　　冬温条辨十条

　　冬温条辨第一

　　冬温初起，头痛无汗，恶寒发热，口渴鼻干脉数，此温邪在表。宜用薄荷、大力、荆芥，连翘桑叶、淡豉、蒌皮、杏仁、葛根、枇杷叶等味，辛凉汗解也。

　　无汗头痛，恶寒发热，原与伤寒无异。但口渴鼻干，脉数气燥，则有不同。盖伤寒邪在于表，理宜温散；东温邪伏于内，理宜清泄。非用薄荷、荆芥、桑叶，淡豉，葛根苦辛泄表，连翘，蒌皮、杏仁、枇杷叶辛凉清内。则不能表里两清，必致传变无穷矣。

　　冬温条辨十条

　　冬温条辨第二

　　冬温汗出，头虽不痛，热仍未解，而咳嗽口渴舌燥，此邪不汗解，渐传气分。宜用桑叶、沙参、甜杏、象贝、连翘、桔梗、蒌皮、甘草、大力、枇杷叶等味，清气透邪也。

　　上条无汗头痛，邪尚在表，理宜开泄，此条汗出热不解，是表邪以散，而犹口渴舌燥咳嗽，乃邪不汗解，渐传气分，故用桑叶、沙参、杏仁、象贝、连翘、蒌皮、桔梗，轻苦微辛，但清气分，仍从表解也。

　　冬温条辨十条

　　冬温条辨第三

　　冬温汗后，不恶寒反恶热，烦闷口渴，舌赤苔黄，呛咳胁痛，此邪传在肺。宜用沙参，甜杏，花粉、连翘、桑皮、黑栀、郁金、枇杷叶等味，清肺化邪也。

　　汗后不恶寒，是表邪已解矣。而反恶热，烦闷口渴，舌赤苔黄 乃里热已甚。尚见呛咳，邪犹在肺。故用沙参、杏仁，连翘、花粉，黑栀、桑皮、枇杷叶，一派清凉之味，以 清肺气也。

　　冬温条辨十条

　　冬温条辨第四

　　冬温烦热不解，口渴，舌黄尖赤，脉洪或数，此邪传阳明气分。宜用白虎汤加杏仁、沙参，桑叶，连翘等味，清胃透邪也。

　　肺邪不解，而致口渴，舌黄尖赤，脉洪或数，此邪已到阳明气分。夫阳明者胃也，凡肺邪不解，必传于胃，然阳明亦得气血之分。今口渴脉洪，舌苔带黄，是为气热，故用石膏、知母，合沙参、连翘，直清阳明；甘草、粳米、甜杏、桑叶，甘凉养津。若见舌绎或黑，烦热口渴，神昏妄笑，是为血分。宜用犀角地黄汤凉之。当与仲景《伤寒例》中阳明经病腑病、气分血分，逐一辨明，方可下手，否则如涉海问津矣。

　　冬温条辨十条

　　冬温条辨第五

　　冬温烦热神昏，舌赤苔黄，口渴咳嗽，斑疹脉数，此邪在肺胃。宜用沙参、连翘、元参、石膏、甜杏、川贝，桑叶、大力、人中黄，牛黄丸等味，清气透斑也。

　　热渐传营，神昏口渴，咳嗽斑疹，是邪在肺胃之间，非从气分清解，则斑疹难透。夫斑为阳明热毒，疹为太阴风热，斑疹俱见，二经受病。故用沙参、连翘、元参、石膏、甜杏、川贝、大力、中黄清气热，兼牛黄丸芳香宜窍也。

　　冬温条辨十条

　　冬温条辨第六

　　冬温热甚，烦躁口渴，舌绎苔黄，神昏谵语，斑疹隐约，此邪热传营。宜用羚羊角、连翘、元参、沙参、鲜生地、鲜石斛、鲜菖蒲、广郁金、石膏、牛黄丸、青竹叶等味，清营转气也。

　　热不解而烦躁口渴，舌绛苔黄，里热已甚；更兼神昏谵妄，斑疹隐约，乃邪已入营，若再不解，必延入血。故用羚羊角、连翘、元参、沙参、鲜生地、石斛、鲜菖蒲两清气血，佐以牛黄丸芳香宣窍，使其从营转气，由气达表，尚可一汗而解。凡舌苔黄白，间杂浮腻，尖虽鲜绎，神虽昏谵，总为气热未清，不可专凉血分，恐致气分之邪无由出路，徒增险态，设不得已，惟宜两清之可也。

　　冬温条辨十条

　　冬温条辨第七

　　冬温烦热，舌绛，神昏谵妄，斑紫或黑，脉数或促，此邪入血分。宜用犀角地黄汤加鲜石斛、元参心、连翘心、人中黄、广郁金、鲜菖蒲、至宝丹、青竹叶等味，凉血透邪也。

　　上条舌绛苔黄，斑疹隐约 虽已神昏，邪尚在营，此条舌绛而焦，班紫而黑，神昏谵妄，是邪已入血，非凉血清热则万无生理。故用犀角、生地、丹皮、赤芍，合元参，连翘、中黄、石斛，菖蒲凉血破瘀，兼至宝丹芳香逐邪。若再不解，则邪无泄越，症必危矣。

　　冬温条辨十条

　　冬温条辨第八

　　冬温烦热，舌绎而干，斑疹湿透，神迷妄笑，寻衣摸床，手足振颤，此阴伤风动。宜用炙甘草汤去姜桂，加牡蛎、鲜石斛、鲜菖蒲等味，养阴却热也。

　　热不解而舌干色绛，斑已透而神迷妄笑，乃热极阴伤，阳动化风。故寻衣摸床，手足摇动。若非毓阴和阳，恐难挽回造化。必藉参，甘、胶、地、麦冬、牡蛎、菖蒲、石斛扶正养阴，则液返津回，肝阴内复，而风阳自熄焉。

　　冬温条辨十条

　　冬温条辨第九

　　冬温初起，舌遽干，神便昏，烦热脉数，或吐或泄，此邪盛正虚。宜用《金柜》麦门冬汤加桑叶，地骨皮、鲜石斛、鲜菖蒲、鲜稻根等味，甘凉养胃。

　　偿吐泻伤阳，无热，神迷多寐，脉软不食，宜用人参温胆汤，甘温和胃也。

　　凡病初起，便见舌干神昏，乃正需邪盛，不克支持，最为险候。若烦热舌干，胃阴更损，故甩麦冬、法夏，西参、甘草、粳米，桑叶，骨皮，石斛，甘凉濡润，以醒胃气。偿吐泻伤阳，而神迷如寐，脉软无热，乃伤及胃阳，宜用温胆和胃，人参养正为妙。

　　冬温条辨十条

　　冬温条辨第十

　　冬温舌黄干燥，烦躁昏谵，脉弦或伏，便闭腹硬，转矢气者，此热结在腑。宜用鲜生地，生首乌，鲜石斛、大黄、元明粉等味，微下存阴也。

　　冬温按法调治，而病不肯解，舌赤苔黄带焦，或如沉香色，此应下之候。更兼腹硬，频转矢气，即仲景所谓转矢气者，有燥粪也。仿调胃承气，合生地、石斛、首乌，既能祛结，又能养阴也。

　　温毒条辨四条

　　温毒条辨第一

　　温毒初起，烦热恶寒，口渴舌赤，鼻干气燥，咽痛脉数，此邪袭气分。宜用薄荷、连翘、羚角、桑叶、大力、鲜石斛、沙参、杏仁、桔梗、甘草等味，辛凉透泄也。

　　温毒之起，盖因先伏温邪，后再感温，两温相灼，即无风寒感召，而其病亦能作也。然温上加温，病中添病，其热尤炽，较之冬温更紧一层。故一起便发烦躁，微兼恶寒。夫表里俱热，则口渴舌赤；热邪上壅，则咽痛鼻干。斯邪在气分，宜用薄荷，大力祛风；沙参，桑叶清热；连翘，羚角化热毒，甘草、桔梗利咽喉。慎勿辛温助热，激伤津液，反滋传变也。

　　温毒条辨四条

　　温毒条辨第二

　　温毒汗出热甚，面红唇燥齿枯，舌赤口渴，脉数神昏，此邪留营分。宜用鲜生地，羚角，鲜石斛、元参、银花、桑叶、石膏、鲜菖蒲、青竹叶等味，两清营卫也。

　　汗出热甚，面红齿枯，舌赤脉数，神志渐昏，乃邪欲入营，故仿玉女煎法，两清心营肺卫，佐以解毒为要。

　　温毒条辨四条

　　温毒条辨第三

　　温毒神昏舌绎，丹疹如锦，烦躁咽痛，鼻媒齿枯，脉数而促，此邪郁内外。宜用犀角地黄汤加元参、连翘、人中黄、蝉衣、青竹叶、薄荷、牛黄丸等味，凉血清热也。

　　丹疹咽痛，邪尚在肺：神昏舌绎，邪又犯营。若不清营透邪，病何由解?况鼻煤脉促，阴液大伤，血分被灼，痉厥之变近在目前。故用犀角、生地、丹皮、赤芍凉血，元参、连翘、人中黄透斑，薄荷、蝉衣透表，牛黄、竹青清心，俾营热转气，以达肌表，则斑可化矣。

　　温毒条辨四条

　　温毒条辨第四

　　温毒烦躁，神昏舌赤，斑疹紫黑，脉促模糊，便闭或泻稀水，此邪瘀血分，漫无泄越。宜用犀角大黄汤加元参心、连翘心、紫草、赤芍，鲜菖蒲，紫雪丹等味，凉血祛瘀也。

　　前条气血兼病，此条热与血瘀，非徒凉血清热可解。若勿用犀角、生地凉血，大黄逐涤，黄连清心，升麻透斑，元参、连翘化斑，紫草、赤芍行血，紫雪丹清心化毒，俾气血上下一齐分清，否则邪无出路，而势必危矣。再按便闭腹硬，原宜攻下，然亦有下利稀水，而臭秽异常，少腹仍兼硬痛，此仲景所谓协热下利，又谓热结旁流。盖因燥矢坚凝，秽水旁流，水虽下而结矢未下，仍宜调胃承气汤攻之。偿得结矢一下，旁流自也，毌谓大便既泄，而禁甩攻法，学者详之。

　　六因条辨卷下

　　崇明陆廷珍子贤氏着绍兴裘诗新韵初重校

　　伤温辨论

　　夫湿乃重浊之邪，其伤人也最广。考《难经》、《金柜》有伤湿、中湿、风湿、湿温之名。殆伤则伤其表，表者，乃阳明之表，肌内也，四肢也；中则中其内，内者，乃太阴之内，脾阴也，湿土也。故伤表则肢节必痛，中里则腕腹必闷。及湿与风搏，而周身痛楚，湿与热合，而烦闷热蒸，都甚于夏秋。

　　盖江南地卑气湿，沿江濒海，雾露风潮，较别处尤甚，且易感染。故医者，亦不务伤寒，专事湿温。

　　然比之伤寒，尤为琐屑，更难调治。所谓能医大江南之病者，思过半矣。矧其症，不独夏秋，四时兼有。其湿之盛者，犹有微热恶寒，身痛、舌白、胸痞、溺赤等症可凭，若湿之微者，依然外无痛楚，内不烦扰，但觉倦怠嗜卧，脉证缓弱，一如虚损。

　　斯候也，误补之则湿遽化热而病反增剧，误消之则湿留正损而更觉难堪。又要分别阳湿阴湿，阳湿者，胃热恒多，即为湿热，阴湿者，脾阳必衰，即为湿寒。更审其伤内伤外，伤内者，脾土必虚，《内经》所谓卑隘之土，易于聚湿，胸腹必满，气机必滞；伤外者，阳气必亏，河间所谓表虚之体，易于着湿，肢体必重，关节必痛，伤内者，理脾为主；伤外者，宜气为先。阳湿者，主以苦辛；阴湿者，主以苦温。俱当以淡渗佐之。茍能明其阴阳，分其内外，临机应变，神而明之，庶不愧为医中之司命焉。

　　伤湿条辨十四条

　　伤湿条辨第一

　　伤湿初起，无汗恶寒，发热头痛，身重肢节痛楚，舌白脉缓，此阳湿伤表。宜用羌活、防风、薄荷、大力、杏仁、厚朴、豆卷、通草，赤苓、薏仁等味，祛风利湿也此言阳湿伤表。阳湿者，即湿温也。凡人坐卧湿地，披着汗衣，皆能为息。盖其重浊薰之气，阻遏卫阳，则恶寒而无汗；闭塞腠理，则发热而身重。且阳明者，胃也，中州之土也。其主肌肉，又主四肢，湿邪袭之，则经气不宜，关节久利，而致头痛身疼，斯时之脉缓而且大，皆为湿热熏蒸而然。须知湿为土余，非风不胜，故用羌活，防风，薄荷、大力扶风走表，杏仁、厚朴苦温理脾，豆卷，薏仁，赤苓，通草淡渗利湿，正合（内经）湿淫于内，治以苦温，佐以淡渗之旨也。

　　伤湿条辨十四条

　　伤湿条辨第二

　　伤湿汗多，头额不痛，而肢节欠利，渴不引饮，身热脉大，此湿渐化热。宜用杏仁、厚朴、连翘、黄芩、豆卷、滑石、通草、芦根、鲜荷叶、枇杷叶等味，利湿清热也。

　　上条无汗头痛 湿袭卫阳之表，仲景云：湿家忌汗，汗之则变痉者，为伤阴也。所以垂训后人，不可过于升散，以伤阴液为戒。此条既汗而头不痛，是表邪已泄，而湿犹未化，所以肢节仍痛，湿从热化，则液不升而口渴，热被湿蕴，则气不清不喜引饮；脉渐大者，燎原之势渐炽也，须用杏仁、厚朴苦温理脾，连翘、黄芩苦寒清热，仍兼豆卷、滑石、通草、芦根甘渗湿，荷叶、枇杷叶辛凉清气，俾湿化热清，阴液不伤，庶无热陷昏谵之险耳。

　　伤湿条辨十四条

　　伤湿条辨第三

　　伤湿肢节不和，舌苔渐黄，口渴喜饮，溺赤烦冤，此湿遏热蒸。宜用葛根，花粉、黄芩、木通、杏仁、厚朴、滑石、豆卷、芦根、淡竹叶等味，清肺理湿也。

　　上条湿热参半，故宜苦辛凉解。此条热甚于湿，渐灼肺津，势等燎原，所以肢节欠利，口渴舌黄，烦热溺赤，身中阴液皆被消烁，岂可再杂温燥，以伤气液。只宜葛根、花粉清上焦，黄芩、木通宣经隧，杏仁、厚朴运脾气，滑石，芦根，豆卷、竹叶甘凉淡渗以清气分，庶不致阴伤风动也。

　　伤湿条辨十四条

　　伤湿条辨第四

　　伤湿烦蒸身痛，舌黄尖绎，脉大而洪，此阳明气热。宜用苍术白虎汤()加连翘、元参、杏仁、通草、芦根、滑石等味，清气化热也。

　　上条热甚于湿，湿尚留连，故清凉淡渗之中，少杂苦温以运脾阳。此条湿渐化热，热甚于湿，传入阳明，则蒸热烦躁，逼犯心营，则舌尖渐绎，脉渐洪大，此邪在阳明，将欲入营。故用白虎汤加元参、连翘以清气热，合滑石、芦根，通草甘凉淡渗，以驱湿热，仍用苍术者 以身尚疼痛，余师未尽耳。

　　伤湿条辨十四条

　　伤湿条辨第五

　　伤湿热不解，舌黄鲜绛，神昏谵语，脉大而数，()苍术白虎汤：《类证活人书》卷十八原作"白虎加苍木汤"此气血燔蒸，热陷心营。宜用玉女煎加连翘心、元参心、鲜石斛、鲜菖蒲、青竹叶、牛黄丸等味，两清气血也。

　　此条湿尽化热，气血俱病也。热在气分，则舌黄，既灼血分，则鲜绎，及燎于心营，则神昏谵妄。故用玉女煎之生地凉血，石膏清气，知母、石斛养胃阴，连翘、元参清内热，菖蒲，竹叶清心，牛黄丸宣窍，务得气爽神清，不使热烁津耗，而成痉厥为要。

　　伤湿条辨十四条

　　伤湿条辨第六

　　伤湿身热，烦躁，舌绎而黑，神昏谵妄，斑疹隐隐，脉数而促，此热陷入血。宜用犀角地黄汤加元参心、连翘心、鲜石斛、鲜菖蒲、人中黄、青竹叶、至宝丹等味，凉血化斑也。

　　上条气血两燔，此条热陷入血，致舌绎而黑。心主血，心热则谵妄，血热则斑现，热极则脉促。凡脉见数促，其热已极。《脉经》谓渐退则生，渐进则死。非藉犀角地黄汤凉血，合连翘、元参清热，石斛、人中黄化斑，菖蒲、竹叶渍清心，兼至宝丹芳香逐秽，恐难速效，然亦已险焉。

　　伤湿条辨十四条

　　伤湿条辨第七

　　伤湿恶寒发热，肢体重痛，胸膈满闷，或呕或泻，脉浮而缓，此湿伤表里。宜用杏仁、厚朴、橘红、香薷、薄荷、藿香、豆卷、泽泻、通草等味，两清表里也。

　　凡湿伤于表，则恶寒发热，身重而痛，伤于内，则呕恶泄泻，腕满而闷，脉见浮缓者，表里俱病也。故宜香薷，薄荷透表，橘红、厚朴温中，杏仁、藿香宜上焦，豆卷，泽泻泄下焦，使三焦表里之邪，一齐分清，则湿邪不攻自走矣。

　　伤湿条辨十四条

　　伤湿条辨第八

　　伤湿恶寒微热，舌白不渴，肢()节酸楚，胸腕满闷，脉缓而小，此阴湿伤内。宜用藿香正气散加豆卷、通草等味，温脾利湿也。

　　此条阴湿伤阳，必由烦冗过度，气弱阳衰，时令之湿，得以乘之。初起虽恶寒而不甚发热，舌白不渴。湿壅中焦，则弥漫上下，所以胸腕不舒，肢节酸楚并见矣。故用正气散中之藿、朴、陈、苓温脾阳，术、曲、苏、夏宣脾气，加豆卷、通草理湿气，俾脾阳得运，三焦宜畅，则重浊之邪，由此俱化矣。

　　伤湿条辨十四条

　　伤湿条辨第九

　　伤湿舌白肢冷，腕痛欲呕，脉弦而小，此冷湿伤脾。宜用理中汤去术，加半夏、益智、吴萸、附子等味，扶阳泄湿也。

　　()肢：原作"腕"，又不妥，据注义改。

　　上条脾阳内虚，湿自外侵；此条脾阳不足，湿自内壅。

　　故并无寒热身疼，但见腕痛肢冷，舌白脉缓。若非辛温健脾，湿何由解，故用理中汤以运中阳，去术恐其壅滞，加半夏、益智则通阳，吴萸则泄浊，寒甚者再加附子温之。

　　伤湿条辨十四条

　　伤湿条辨第十

　　伤湿发热微寒，舌黄溺赤，口渴不食，身倦脉大，汗多气泛，此阳湿伤胃。宜用鲜佩兰、鲜藿香、鲜石斛、鲜荷叶、六一散、芦根、淡竹叶等味，理湿清热也。

　　前条阴湿伤脾，例宜温散。此条阳湿伤胃，必由多食煎炙，恣情酒色，致阴虚胃热，值暑湿之令，内外燔蒸。故外无头痛身疼，内无呕恶胸闷，但见发热，而略似恶寒。直至舌黄溺赤，口渴不食，势已燎原，兼之身倦脉大，汗多气泛，皆阴虚阳亢之候。故用佩兰、荷叶、藿香、石斛，俱取鲜者，得气轻力薄以却热邪，犹恐拘留不解，再兼六一，芦根、竹叶清之利之。此法既不伤正，又能祛邪，舍此而技滋腻，恐反增剧矣。

　　伤湿条辨十四条

　　伤湿条辨第十一

　　伤湿肢体倦怠，嗜卧不食，舌腻便溏，脉虚无力，此气虚挟湿。宜用东垣清暑益气汤，升清降浊凡人中气素馁，湿邪易蕴，至夏则大气开泄，不克支持，忽而肢体倦怠，嗜卧不食。经云：伤于湿，则身重不举。又云，脾病则脸()涩、嗜卧。且舌腻便溏，脉虚无力，皆脾衰湿盛之症。故用参、祗，术、甘补中州，葛根，升麻升清阳，茯苓、泽泻降浊阴，神曲、麦芽疏脾气，兼之麦冬清心，五味敛肺，合升降疏补俱备，而并力补土，又能清热敛液者也。此东垣先师化裁制方之妙，岂流俗所能测哉。

　　伤湿条辨十四条

　　伤湿条辨第十二

　　伤湿头重，倦卧懒言，烦热汗多，口渴溺赤，脉洪，此湿热伤气。宜用清暑益气汤加熟石膏、知母、鲜荷叶等味，益气清热也。

　　《内经》云，伤于湿则头似蒙，首如裹。又云：言迟则气虚。今头重懒言，更兼烦热汗多，气虚之象昭然矣。况液不升则口渴，湿内蕴则溺赤。故用清暑益气汤大补中州，加熟石膏、知母，鲜荷叶大清气热，然须细察精详，慎勿轻忽以误入也可。

　　伤湿条辨十四条

　　伤湿条辨第十三

　　伤湿身倦嗜卧，目黄溲黄，此脾虚湿蕴，将成谷疸。宜用茵陈、茅术、厚朴、薏仁、赤苓、车前、神曲、谷芽等味，运脾理湿也。

　　()脸：疑为"脉"字之误。

　　脾气内虚，则身倦嗜卧；湿蕴中焦，则目溲俱黄。斯湿热与谷气熏蒸蕴酿，必成黄疸。故用茅术、厚朴、赤苓、薏仁健脾，神曲、谷芽疏脾，车前、茵陈分利膀胱，俾脾气健运，则湿热自化也。

　　伤湿条辨十四条

　　伤湿条辨第十四

　　伤湿目黄，身倦便溏，溺赤，腹膨跗肿，此脾虚湿泛，将成肿满。宜用小温中丸加茵陈、车前子等味，补土逐湿也。

　　上条目黄溲黄，湿蕴热蒸，必成黄疸。此条目黄便溏，腹膨跗肿 湿盛化水，渍于肌内，必成浮肿。用小温中丸苦温理脾，加车前、茵陈分利膀胱，犹开支河以通水道之理也。

　　暴感风寒论

　　尝考《内经九宫八风》等论，风有八方，位分八卦。故冬至后，风从干方来者为旺风，主长养万物。从别方来者，谓之偏风，逆面来者，谓之贼风，主伤害万物。是则立冬后风从北，立春后风从东，立夏后风从南，立秋后风从西，皆为正风。若不从其位，而反逆面来者，谓之贼风，不惟伤物，且易侵人。倘正气有亏，风必乘虚而袭。忽而头捕恶寒，鼻寒声重，咳逆痰多，但始终在肺，异于伤寒之壮热传变耳。盖寒必伤于冬，暑必伤于夏，虐痢见于秋，温热见于春，此四时之气，各随其令而见之。惟暴感风寒，虽盛暑炎蒸，长幼同居，久病卧床者，俱能染诸，故古人称为寒疫也。良以风必兼寒，先伤乎肺，肺气闭塞，则鼻息不利，声不显扬，但留连在肺，熏蒸熔炼，直至痰浓涕厚，鼻通气宣，庶得渐解。故治法只宜苦辛温解，以宣肺气，不可过于寒凉，而致壅遏上焦，邪留肺底，变成损法，医者慎之。

　　伤风条辨七条

　　伤风条辨第一

　　伤风头痛恶寒，鼻塞声重，嚏涕无汗，此暴感寒疫。宜用苏叶、白芷、前胡、桑皮、桔梗、薄荷、橘红、枳壳等味，苦辛温解也。

　　风必兼寒，先伤乎肺，肺脏空虚，形如愚盘，风寒蚀之，则清肃不行，而气不宣化，故鼻塞声重。其头痛恶寒无汗者，以太阴为肺之外卫。暴感之状，虽与伤寒相同，但始终在肺，并无传变为异。故《内经》所谓，中于项，则下太阳，中于面，则下阳明；中于颊，则下少阳也。初起宜苏叶、白芷、薄荷、前胡辛以泄其卫，桑皮、橘红、积壳、桔梗苦以降其逆。正（内经）所谓：肺苦气上逆，即食苦以泄之也。

　　伤风条辨七条

　　伤风条辨第二

　　伤风汗出，头痛已减，犹然鼻塞声重，咳嗽多痰，此寒邪袭肺。宜用苏梗、前胡、杏仁、象贝、桑皮、地骨皮、橘皮、枇杷叶等味，宣肺透邪也。

　　此风邪已散，寒气犹留，若非疏散，恐生他患。故以苏梗，前胡、杏仁降气，桑皮、地骨泄肺，橘皮、象贝消痰，枇杷叶清气，是邪在上焦，药用轻浮，恰到肺位也宜矣。

　　伤风条辨七条

　　伤风条辨第三

　　伤风鼻气重浊，喘逆痰嘶，胸肋板痛，此寒与饮结，内阻肺络。宜用苏子、前胡、桑皮、杏仁、橘红、半夏、茯苓、旋复花、枇杷叶等味，降气撤饮也。

　　鼻塞重浊，肺失清肃，喘咳胸板，宿饮内结。夫饮为阴邪，因寒则动，内阻肺络，外袭皮毛，茍非内撤饮邪，外疏风寒，则何可两解！故宜苏子、前胡、桑皮、杏仁开肺降逆，法半夏、茯苓、旋复花、橘红涤饮和胃，俾肺气开而寒饮化，则病渐解也。

　　伤风条辨七条

　　伤风条辨第四

　　伤风鼻塞声重，头痛目疼，鼻流秽水，此风邪入脑。宜用辛夷散加杏仁、桑皮、苦丁茶等味，清肺泄热也。

　　肺悬上焦，气禀清肃，为五脏之长，相傅之官，治节出焉。风为阳邪，性亦轻虚，专伤上焦。（内经）所谓清邪中上也。盖邪既中上，必先入肺，肺被邪侵，则熏蒸化火，上乘入脑，消烁脑脂，从鼻而下，化为秽涕，非徒清肺等药可解者也。须藉辛夷、篙本、白芷、防风、升麻者，以轻浮上升，而能搜剔风热也。更佐杏仁、桑皮以泻肺热，木通、苦丁茶以利胃湿，则声可清而脑可撤也。

　　伤风条辨七条

　　伤风条辨第五

　　伤风咳不止；肋痛痰血，鼻息欠利，此热逼动络。宜用苇茎汤合旋复花汤加苏子、地骨皮、枇杷叶等味，降气和络也。

　　风寒入肺，久必化热!肺气不清，则鼻息欠利；热逼肺络，则咳痰带血。此时不可以见血而遽头滋补，误延损祛之途。最宜苇茎，地骨以清热，薏仁、蒌皮以润肺，苏子、旋复花以降气，新绛，桃仁以和血，俾气血两清，而无过偏之

　　伤风条辨七条

　　伤风条辨第六

　　伤风咳剧欲呕，鼻不闻臭，此肺邪传胃。宜用泻白散合小半夏汤加陈皮、茯苓、粳米等味，清肺和胃也。

　　伤风虽解，遗邪未尽，必传于胃，故咳而欲呕，（内经）所谓胃咳也。且鼻不闻臭，肺犹未清。故用桑皮、地骨、杏仁清肺，半夏、茯苓、橘皮、生姜通胃，甘草、粳米两和肺胃之阴也。

　　伤风条辨七条

　　伤风条辨第七

　　伤风头痛，发热恶寒，咳痰带血，而忽加喘促汗淋，脉虚如数者，其人肾阴素亏，而正不胜邪也。宜用熟地、茯神、麦冬、桑叶、杏仁、川贝、地骨皮、鲜玉竹、牛膝、车前、枇杷叶、清铅等味，镇逆化邪也。

　　凡情欲不节，则肾水先亏，操劳过度，则阳气疏泄。若再感风，则正不胜邪。故初起虽有头痛发热恶寒之表症，忽而大汗淋漓，遂致阳随汗泄，肾真亦越，呼吸气促，将脱之兆以着。斯时纵有微邪，难与疏散。急宜熟地、茯神填下焦，麦冬、玉竹清虚热，杏仁、川贝肃肺气，车前、牛膝驱下焦之浊饮，桑叶、地骨泄上焦之余邪，再审其邪已尽泄，则用黄祗、五味敛之，气逆不返，更加青铅镇之。至汗多气喘，脉软肢冷，表证既无，乃气脱之候。即于前药中去桑叶、枇杷叶，加五味、黄祗、淡附、牡蛎，大剂频迸，或可挽回也。喻嘉言（寓意草）中，伤风亦有载阳之症，则先得我心之同然也。

　　风温辩论

　　夫风者天之阳气，温者天之热气，若非其时而见之，即为戾气，人或染之，即为病气。都由冬春久暖，雨泽愆期，风阳化燥，鼓荡寰宇，而人于气交之中，素禀阴亏者，最易凑袭。故风温一症，良由先伏温邪，后再感风，风与温合，是为风温。然温则应火，风则应木，二气相煽，化为壮火，动辄伤肺。故其见症，必面赤舌干，身热神迷，鼻鼾多寐，默默不语，不思饮食，却与中风相似。过一二日后，神志反清，语言反出，似乎欲解，但口渴喜饮，舌干烦热，较甚者何也?以风由外解，而热自内蒸也。故初起即宜外疏风邪，内清温热，须步步照顾阴液，勿泛泛治风而已。倘治失其宜，传变最速，较诸温热则尤险也。

　　风温条辨五条

　　风温条辨第一

　　风温初起，面赤口燥，身热神迷，鼻轩多寐，不语不食，此风热上蒙。宜用葳蕤、知母、麦冬、桑叶、薄荷、沙参、杏仁、鲜菖蒲、广郁金、青竹叶等咪，疏风清热也。

　　风与温合，化为壮火，壮火食气，必伤肺金。故初起面赤拂郁，鼻息如鼾，热犯少阴，则神迷多寐，犹仲景所谓少阴症但欲寐之意相仿佛也。至默默不语，不思饮食，皆系风热混扰，清阳蒙蔽。在幼稚为甚者，以体属纯阳，易于引风。故用桑叶、薄荷疏风邪，杏仁、玉竹、沙参，麦冬，知母清温热，毌使传变为要。

　　风温条辨五条

　　风温条辨第二

　　风温咽痛，神昏烦躁，目赤舌绛，丹疹，脉促模糊，此风热内闭。宜用犀角地黄汤加羚羊角，鲜石斛、元参心、连翘心、鲜菖蒲；银花、金汁、薄荷、蝉衣，牛黄丸等味，表里两清也。

　　神迷舌绛，脉促模糊，乃热邪内逼，虚灵蒙蔽。更兼咽痛丹疹，烦躁不安，则内闭之险已极，倘痉厥一至，事难为矣。故用犀角、羚角清营络，生地、丹皮滋血热，连翘、元参，麦冬、石斛养胃津，银花、金汁解毒，薄荷、蝉衣袪风，更兼菖蒲，牛黄丸芳香宣窍，俾表里气血得以双清双解，而转危为安也。

　　风温条辨五条

　　风温条辨第三

　　风温一二日后，神反清，语反出，舌黄口渴，烦热脉洪，此温邪内蒸。宜用白虎汤加沙参、麦冬、杏仁、鲜玉竹、鲜石斛、连翘等味，清气透邪也。

　　初起神迷语骞，状如中风。过一二日后，反觉神清语出，是风邪外泄，并非中厥。若仍口渴舌黄，燔热脉洪，乃温热内燔，邪尚在气。宜用白虎汤合杏仁、玉竹、石斛、连翘、沙参、麦冬，一派甘寒之味，以清阳明气热为妙。

　　风温条辨五条

　　风温条辨第四

　　风温舌黄尖绎，神昏烦躁，目赤齿枯，此气血燔蒸。宜用玉女煎加元参、连翘、人中黄、牛黄丸等味，两清气血也。

　　目赤齿枯，神昏烦躁，邪已入血。故舌尖色绎，但苔仍带黄，气热未尽。未可专凉血分，恐滋腻难清。务得玉女煎合连翘、元参两清气血，人中黄、牛黄丸清营透邪，庶无遗漏之弊。

　　风温条辨五条

　　风温条辨第五

　　风温舌绛干焦，神清脉数，而热不肯解，此热劫胃阴。宜用复脉汤去姜桂，加鲜斛、白芍、地骨皮、梨汁、蔗浆等味，甘凉养阴也。

　　神清脉数，病退之象。然热不解，而舌绛焦黑，并无苔腻，是为无地之黑，乃热灼伤阴，胃津消烁，非甘凉濡润，充养胃阴，则热何以清。故用复脉汤去姜、桂者，恐增热耳，加蔗、梨者，助甘寒焉。若舌苔黄而焦黑，或老黄如沈香色者，此为有地之黑，因热瘀在腑，宿垢未清，大便闭结，昏宜下之。即用大黄、元明粉，生首乌，鲜生地，鲜石斛、鲜稻根等味，养阴攻热，不必过虑。近时医辈，一见攻下，不问应否，众口交咻，咸为诧异，此不过沽名盗利，以图虚声。殊不知仲景先师，汗，吐、下、和、温、清、补，泻，皆有一定之理。又有急下、微下，先攻、后攻之戒。故命后人云：有是症，投是药，方为良医。若恐招是惹非，有是症而不敢投是药，以致因循贻误，坐失机宜，岂得谓之良哉。

　　斑痧疹瘪辨论丹瘴附

　　夫痧即是疹，疹即是痧，本属一类，因各处称名不同耳。如吴地称为痧子，浙人称为瘜子，川陕称为疹子，山东称为麻子是也。古人论斑为阳明热毒，点大而色鲜。疹为太阴风热，点细而色红。瘰为脾肺湿热，连片而红肿。更有丹者，心肺火毒，遍体红晕而兼斑疹也。瘖者，肺胃湿热，粒如水晶，不甚稠密也。然考诸方书，斑也、疹也、丹也、瘰也，不外心脾肺胃之热毒。或斑中兼疹，疹中兼丹，丹中兼瘰，总无一种独发之理。然疹与瘰发，则搔痒无度，每兼腹痛。惟瘜系肺胃湿热，只在气分，蒸逼随汗外泄而成，本属气虚，理宜清气，近时医辈，竟以治痧之法治瘖，谬之甚焉。殊不知斑、痧、疹、瘰，皆由风热湿火蕴郁而成，非发不愈，故用疏透。至瘖则湿从热化，气随汗泄，故宜清气。若见瘖而更以疏泄透汗，则气液外泄，热势反增。曾见汗泄一次，瘖发一身，医为未尽，再汗再瘖。一汗一瘖，蔓延无已，竟有不死不体之弊。吁!医说有理，病听欣然，一旦气脱，亦不过付之数与命，谁言医之咎耶?总之，斑宜清化，勿宜提透，痧宜透泄，勿宜温散；瘖宜清气，勿宜壅遏，丹宜化毒，勿宜温散，瘖宜清气，勿宜疏散，斯为治法之大要。至于经常权变，神而明之，存乎其神焉。

　　斑疹条辨丹瘖附计十七条

　　斑疹条辨第一

　　斑疹初起，恶寒发热，头痛口渴，咳嗽嚏涕，目赤脉数，此麻疹也。宜用薄荷、大力、荆芥、连翘、杏仁、前胡、枇杷叶、赤柽柳等味，辛凉疏透也。

　　斑为阳明热毒，疹为太阴风热，总属温热所化，发泄于外。其初起也，腠理不宜则恶寒；阳邪在表则头痛，热自内蒸则口渴，邪干肺位则咳涕。当其未见点时，先宜疏透。故用薄荷、荆芥、大力疏风泄汗，连翘、杏仁、前胡清宜气分，枇杷叶、赤柽柳轻扬达表，冀其汗泄腠开，斑疹速透，毌使传变为要。

　　斑疹条辨丹瘖附计十七条

　　斑疹条辨第二

　　斑疹汗泄，头不痛不恶寒，身热口渴，咽痛目赤，斑疹隐隐，宜用薄荷、牛蒡、连翘，黑栀，杏仁、射干、马勃、桔梗、甘草、元参等味，苦辛清解也。

　　上条斑疹未见，而发热恶寒；此条斑疹既见，汗泄而头不痛不恶寒，是腠理已开，外邪己泄。但口渴咽痛目赤，乃里邪未解，热仍郁蒸，不可过散，宜以清解，故用薄荷、桔梗、杏仁、牛蒡透泄，连翘、元参、黑栀清火，马勃、射干、甘草宜上焦也。

　　斑疹条辨丹瘖附计十七条

　　斑疹条辨第三

　　斑疹烦热口渴，咽痛齿枯，舌黄尖绛，斑疹透露。宜用白虎汤加连翘、元参、杏仁、射干，大青等味，清气化斑也。

　　前条斑疹隐隐，尚宜疏泄，此条斑疹透露，而烦热口渴，舌黄尖赤，乃邪渐传里，热不肯解，谅非疏泄透表所能臻效。故宜白虎汤直清阳明气分，合连翘、元参化斑，杏仁、射乾清上，大青解毒，庶免邪陷入营，神昏痉厥之虑也。

　　斑疹条辨丹瘖附计十七条

　　班疹条辨第四

　　斑疹烦热神昏，舌黄尖绎，夜则谵妄，斑疹并透，此热渐入营。宜用玉女煎加元参、连翘、人中黄、鲜石斛、鲜菖蒲、青竹叶等味。清营转气也。

　　上条在气，此条入营，盖斑疹已透，而热犹未清，更兼神昏夜谵，舌黄尖绛，入营之状昭然。故宜玉女煎两清气血，合连翘、元参化斑，石斛养胃，人中黄解毒，菖蒲、竹叶清营，使其从营转气，由气达表，不致入血为妙。

　　斑疹条辨丹瘖附计十七条

　　斑疹条辨第五

　　斑疹舌绎而黑，神昏谵语，烦燥妄笑，此热入心包。宜用玉女煎加犀角、元参心、连翘心，鲜菖蒲、牛黄丸等味，清营透斑也。

　　上条热入营络，此条热入心胞，渐延血分。夫营与心胞，似为一症，实则营浅心深，却有层次之分。《温热论》所谓卫之后方言气，营之后方言血。此为的辨。故心主血，心热则血热，血热则神昏妄笑，舌绛而焦。非藉白虎清气，生地凉血，犀角、元参、连翘化斑，菖蒲清窍，则热何由解，斑何由化耶!

　　斑疹条辨丹瘖附计十七条

　　斑疹条辨第六

　　斑疹舌黑尖绎，神昏妄笑，扬手掷足，寻衣摸床，此热入血分。宜用犀角地黄汤加元参，连翘、鲜石斛、鲜菖蒲、青竹叶、牛黄丸、人中黄，人参等味，凉血化斑也。

　　斑疹既透，烦热更甚，至舌黑尖绛，神昏妄笑，乃热已入血，阴伤风动；扬手掷足，寻衣摸床，正虚不能胜邪，将厥之兆也。急宜犀角地黄汤凉血，元参、连翘、石斛清热，人参扶正，菖蒲、竹叶清心，人中黄化斑解毒，牛黄丸宜窍逐秽，庶济危险于万一耳。

　　斑疹条辨丹瘖附计十七条

　　班疹条辨第七

　　斑疹舌黑昏谵，斑紫或黑，手足振颤，此血热已极，内闭外脱。宜用固本汤加犀角、元参、紫草、人中黄、至宝丹等味，养阴化斑也。

　　舌黑昏谵，斑色紫黑，是血络热甚，津枯液凅矣。更兼手足振摇，内风旋动，乃正不胜邪，神不自持，若非养阴扶正，凉血化斑，则危在顷刻。然舌黑须要分别有地无地。若黑而兼黄，底赤尖绛，斯属有地之黑，为津枯邪滞，若脉症尚强，法宜攻下，如黑而光赤，并无黄底，此为无地之黑，乃热灼津枯，若然脉症属虚，法宜滋阴。至斑色紫黑，亦要分别虚实。若黑而边红鲜润，跟脚不散，乃邪火抑郁，宜透宜攻；如黑而边散，枯晦不显，乃津液凅竭，元气已败，万无生理，必欲用药，宜滋宜补。务在临症时，细心体认，对症处方，庶不愧为司命矣。

　　斑疹条辨丹瘖附计十七条

　　斑疹条辨第八

　　斑疹紫黑，神昏烦躁，舌黑短缩，便闭脉促，此血热瘀滞。宜用犀角地黄汤加紫草、山甲、人中黄、元明粉、大黄等味，逐瘀化斑也。

　　斑色紫黑，光润不散，固系邪火郁伏，更加神昏烦躁，舌黑短缩，便闭脉促，此血热瘀滞，邪无泄越，必从内化，犹可挽回。故宜犀角地黄汤加山甲，紫草凉血破瘀，兼人中黄、元明粉·大黄攻热逐邪。若得斑色转红，舌黑顿化，便是回天之兆。如黑而枯晦，根点不敛，此天真几尽，谅难力挽，无已，勉用犀角地黄汤加人参、附子大剂服之，以聊尽人工而已。

　　斑疹条辨丹瘖附计十七条

　　斑疹条辨第九

　　斑疹既退，咳嗽声低，热炽舌赤少苔，此痧热逗留，肺胃阴伤。宜用沙参、花粉、甜杏、地骨皮、川贝、生甘草、桑白皮、绿豆壳、枇杷叶等味，清肺养胃也。

　　肺胃为斑疹往来之路，兹病退热炽，咳声不扬，舌赤少苔，是余热逗留，消烁肺胃。故用沙参，杏仁、川贝、桑皮、地骨皮、枇杷叶，一派清肺润津，合绿豆壳，生甘草，粳米养胃解毒，毌使热留肺底，酿成痨痑，最宜慎之。

　　斑疹条辨丹瘖附计十七条

　　班疹条辨第十

　　斑疹之后，颈颔核肿，牙关不宣，寒热脉数，此痧毒壅结。宜用蓝根、马勃、元参，连翘，银花、桔梗、僵蚕、土贝母、甘草、夏枯草等味，软坚化毒也。

　　斑疹虽退，热结上焦，其肿核在颔下者属阳明，在耳下者属少阳，在颈项者属太阳，总由三阳热壅，风毒上攻，以致牙关不宣，而成时毒。故用苦辛泄降清解上焦，又须按经施治，以图速解，则不致延成渍破之累矣。

　　斑疹条辨丹瘖附计十七条

　　斑疹条辨第十一

　　斑疹未现，颈颔热肿，延及头面，皮肿色赤，此大头温也。宜用东垣普济消毒饮，苦辛化解也。

　　凡大头温初发，必先恶寒，烦热头痛，口渴，颈面赤肿，延及满头。然须分经辨症。其肿在耳下及面颊者属少阳，肿在面膛及鼻额者属阳明，肿在头顶及颈项者属太阳，亦有满头俱肿者为三阳合病，古称大头温，亲戚不相访问，恐其传染。东垣制普济消毒饮，最为的当，其用芩、连苦寒降火，升、柴辛凉升阳，犹恐芩、连之苦寒直入肠胃，俱用酒炒，借以上行，且合升降之机，而成不易之法；更兼薄荷、大力祛风，连翘，元参清热，蓝根、马勃解毒，桔梗、甘草载之上行，僵蚕引之入络。观此方大有巧手，非深于仲经之心法者，不能臻此妙圯。

　　斑疹条辨丹瘖附计十七条

　　疹瘰条辨第十二

　　疹瘰发热恶寒，胸闷腹痛，烦热欲呕，此邪郁肺胃。宜用杏仁，桔梗、枳壳、郁金，淡豆豉，黑山栀，薄荷，大力、苍耳、连翘等味，轻扬宣肺也。

　　疹为肺经风热，瘰为胃中湿热。故疹粒细而如蚊迹，现于皮面，粒大而如钱样，附于肌肉。以肺主皮毛，胃主肌肉也。期必先胸膈满闷，腹中绞痛，此由风热壅遏，气机不宜，甚面呕吐不休。然疹瘰而得吐泻，正郁遏之邪得以疏泄，不必止之。故用杏仁、郁金、积壳、桔梗开上焦，山栀、淡豉祛郁积，薄荷、大力祛风，连翘、苍耳化热，则邪透瘰自解焉。

　　斑疹条辨丹瘖附计十七条

　　疹瘰条辨第十三

　　疹瘰或隐或现，搔痒无度，此风热内蒸。宜用薄荷、大力、黄连、黄芩，荆芥、防风、蝉衣、丹皮、连翘、黑山栀、杏仁、地肤子等味，清热祛风也。

　　疹瘰既现，时或隐伏，遍身搔痒，良由风热蕴结，气血不清，故用酒炒芩、连，合连翘、黑栀清火，薄荷、大力、防风、荆芥祛风，蝉衣、丹皮，杏仁，地肤两清气血，则热清而疹自化焉。

　　白瘖条辨计四条

　　白瘖条辨第一

　　白瘖末见，发热身痛，面色晦滞，舌苔粘腻，胸腕不爽，呕恶便溏，脉大而缓，此热蕴蒸。宜用黄连温胆汤加杏仁、蒌皮、通草、豆卷等昧，通泄三焦也。

　　瘖之初发，必由湿热化蒸，气分不清。盖湿必阻气，热亦伤气。湿既化热，熏蒸肺胃，其邪自胃达肺，由肺出表，从汗而泄，则粒似细栗，色似水晶，故东南湿热之地，最多白瘖，西北风燥之区，每盛斑疹。考古医书，只有斑疹，而无白瘖，惟近世南医辈出，始得论及，然亦略而不备，殊不知大江以南，地卑气湿，每至夏秋暑秽熏蒸之际，但觉身热不已，面色晦滞，舌色腻浊，此即湿热之状，有诸内则形诸外也，且湿乃重浊之邪，热为熏蒸之气，先伤气分，最易化热，故胸腹必闷，脉大必缓，矧呕恶便溏，皆邪布三焦，气化失清之症。故用半夏、茯苓流通中腕，加杏仁、蒌皮宜豁土焦，通草、豆卷渗利下焦，合黄连、积实泄满，竹茹、陈皮理气，俾三焦气机得宜，则湿热之邪，借以分消也。

　　白瘖条辨计四条

　　白瘖条辨第二

　　白瘖既见，随汗出没，舌赤少苔，脉数，不饥不食，轻旬不退，此胃虚邪恋。宜用佩兰叶、谷芽、杏仁，霍山斛、麦冬，川贝、豆卷，通草，枇杷叶，藿香叶等味，轻清宣气。

　　上条白瘖未见，理宜疏泄，此条白瘖既见，随汗出没，舌赤少苔，胃津消无正气已虚矣，且不饥不食，胃气未和至经旬而热不解，阴液亦枯矣。斯时补之则邪愈逗留，疏之则正气消耗。为宜杏仁、川贝、枇杷叶清肺气，麦冬、霍斛、谷芽养胃气，佩兰、藿香化浊气，豆卷、通草泄湿气，合轻清之品，以宣余邪，不可偏偏补，反致病去元伤也。

　　白瘖条辨计四条

　　白瘖条辨第三

　　日瘖已多，大热不退，口渴不食，时作郑声，脉大无力，此气虚液耗。宜用黄祗、党参、甘草、麦冬，白芍、细生地、川石斛、地骨皮、佩兰叶、左牡蛎、鲜荷叶等味，益气养阴也。

　　瘖已见多，热犹不退，口渴不食，乃阳津阴液俱伤，更兼语声如重，脉大无力，此元神大伤，不克自持。故用参、祗、甘草益气液，牡蛎、地、芍固营液，麦冬、石斛祛虚热，佩兰，荷叶化余邪，务得阴阳并固，不致延为虚脱，勿谓瘖犹未尽，禁用固补，而投疏泄，致误人性命也。

　　白瘖条辨计四条

　　白瘖条辨第四

　　白瘖汗多，瘖密，脉虚肢冷，神情恍惚，此气液外脱。宜用黄祗、白术、附子、当归、白芍、甘草、麦冬，五味、龙骨、牡蛎、远志、酸枣仁等味，甘温敛撮也。 "瘖出已多，汗亦不少，脉虚无神，四肢逆冷，乃阳气外脱之象。兼之神情恍惚，梦寐惊惕，心肺失交，神难守舍，此内外将脱，阴阳并越。（内经）所谓阴阳偏则病，离则死也。斯死生交关之候，急宜祗、术、甘、附子气，当归、白芍养血，麦冬、五味敛液，龙骨、牡蛎、远志、酸枣镇神，使精气神不致越脱，即挽回造化之机也。

　　痧胀拟似变

　　夫我崇俗，所谓麻痧者，是果有诸。盖东南方卑气湿，或岭南气暖，沿江濒海，雾露飓潮，较别处尤甚，每交夏令，天之暑热一动，地之湿浊自腾，故山岚海瘴阴霾晦蔽之邪，乘时窃发，人在此蒸淫热逼之中，正气有亏，则邪浊()自口鼻直据膜原。夫膜原者胃络也。前吴又可制达原饮一方，即此意也。盖邪既内伏。乘时发动，先觉胸腹胀闷，懊侬似痛，欲吐不吐，欲泻不泻，此暑湿秽浊阻遏中腕，致阳明气机壅塞，脉络俱闭，四肢麻木，甚至筋挛拘急，此属痧胀，实系闭症，即方书所谓绞肠痧，干霍乱是也。此与吐泻后，转筋麻木，冷汗阳脱之症，相去径庭，用药()浊：原作乍"触"，据文光书局本改。

　　亦有霄壤之殊，夫脱症宜温宜补，闭症宜疏宜通，而其仓促危险，大约相等。若痧胀不得吐泻，而懊侬闷乱异常，以致脉伏肢冷，甚则麻木拘攀，此阳症似阴，闭症似脱，例宜宣通。但以栀豉汤服下，以指探吐，俾气机得宣，邪能泄越，即可向愈。考方书有烧红食盐，童便调服，得吐而愈者，试之极验。或用白矾含化，觉味甜如冷糖者，痧胀无疑，即任意咽下涩口得吐亦愈。若已经吐泻者，气已宣通，不可再用，徒伤胃气，如或胃中仍有不和，腹中烦满，恶逆不食，犹恐余邪未尽，更以藿香正气散和之，亦可全愈。故近俗所谓麻痧者，即此是也。若云冷麻痧者，殊属可笑，并有莽卤之医，竟不顾名思义，妄认为痧，而以疏泄解表之药，施于阳气欲脱之候，定()不为投井下石乎！草菅人命，莫此为甚，谨之戒之。

　　阴症辨论

　　夫冷麻痧之名，我崇俗流传已久。予自道光十八年始出临症，虽有其名，却未见其症 当时难以稽考。迨二十六年秋间，此症大行，但见一派阴寒，并()定：据文义疑为"岂"字之误·无纤毫痧秽其初病也，必先腕腹胀痛，继而吐泻大作，频频不已，遂致形肉顿瘪，目陷肢厥，烦躁不安，甚至手足拘攀，转筋麻木，六脉俱决，魄汗淋漓，间有面目俱赤，大渴引饮，而手足必冷，外似阳症，实属阴盛，从此细阅病状，兼考方书，自（灵）

　　（素）以下，古圣先贤 并未有冷麻痧之名目。而今之遇是症者，竟以痧为治，方中大加发表透泄等味。

　　请以病名思之，既称冷麻，又谓之痧，世间岂有不发热之痧乎?此三字名义，殊属矛盾，若再依样葫芦，妄投药石，不察之甚也。其在俗口流传之讹，固无足怪，而医者亦以讹传讹，不识此病为何病 将何所措手，而起死回生耶！因其四肢麻冷，而谓之冷麻痧；因其筋挛肢强，而谓之吊脚痧。俗口纷传，全无实指。爰稽仲景（伤寒例）谓之直中阴经，（金柜）卒病篇()谓之阴症，方书所请转筋霍乱是也。夫霍乱者，挥霍变乱，偶起一时，若吐泻不已，而危变丛生，顿成莫救，其病必起于劳碌伤阳，色欲不节之人。夫劳碌者，脾阳必伤；色欲者，命阳必败。天时阴寒湿晦之邪，自易乘隙侵入也。至于用药大略，远寒用热，驱阴复阳，庶可扶危扶颠，考仲景《伤寒》()（金柜·卒病篇)：今本（金柜）无（卒病篇）疑有误，下同《金柜》卒病虽有精义，而鲜推阐，惟喻昌先师独造仲景之堂，而窥其美富，阐发阴症，尤擅其长，惜后人习焉不察耳，窥见近时此症不少，每有旦发夕死，夕发旦死，用药或误，何谓医以济世耶！然有见其面赤目赤，而误以为阳症；大渴引饮，而误以为阳症，小便涩少，而误以为阳症，六脉俱绝，而误以为阳症；脉伏阴躁·扰乱不宁，而误以为阳热烦躁。斯时遂以辛热药味，不能奏功，而妄投寒凉，岂知投以寒凉，有必死无救者也。予是以不揣谫陋，弄斧班门，谨将喻氏阴症八难略加诠注。明知良工苦心，畴者谅之。然巨眼慧心，明察有真。互相发明，俾卒病之旨。人人共晓，不致贻误于将来，讵非生民之厚幸也夫！

　　阴症八难

　　夫寒中少阴，行其严令，埋没微阳，肌肤冻裂，无汗而丧神守。惫用附子，干姜，加葱白以散寒，加猪胆汁引入阴分。然恐药力不胜。慰葱灼艾，内外协攻，乃足以破其坚凝，少缓须臾，必无及矣。此一难也，少阴者，肾脏也，凡寒中少阴，必肾真大虚，阳无捍卫，犹城郭不坚，守护无备，贼必乘虚而入。故天地之阴霾晦塞，非离报当空，何能扫清氛雾，人或中之，先犯太阴，继及少阴，又侵厥阴。遂致吐泻肢冷，目陷直视，烦躁脉绝，肌内顿瘪，手足麻木，筋急拘挛，甚而舌卷囊缩，三阴经之绝症并现。于此用药，最宜分别，非借附子、干姜之辛雄性烈；何以驱逐阴气，而挽复阳光。（内经）所谓益火之源，以消阴翳()也。再加葱白以通阳散寒，加猪胆汁引入阴分，恐热性下咽，阴寒拒格，难以直入，或仍吐出也。若无胆汁，即以川连代之。则辛热药性，得以入阴回阳，如欲呕吐，更用生姜汁、蚬壳许()谓入药内服之，最为捷妙。倘少腹凝痛，亦是厥阴气滞，外用葱褽艾灸等法，立可见效。

　　若其人真阳素扰，腠理素疏，阴盛于内，逼其阳亡于外，魄汗淋漓，脊项强硬，此孤阳欲脱()。用附子、干姜、猪胆汁，即不可加葱及藯灼，恐过于疏散()，气随汗脱，而阳无由内返矣。宜扑止其汗()更加固护腠理。不尔，恐其阳复越。此二难也。

　　房欲不节者，真阳必扰；劳碌过度者，腠理必疏。阴寒一盛于内，逼其真阳越脱于外，以致大汗淋漓，喘逆烦躁，太阳之经气，少阴之脏气，皆欲愚绝，故脊项强硬，目窜直视。此时宜用附子、干姜、猪胆汁入阴回阳。而汗多阳越，()益火之源，以消阴蟒：此乃（素问至真要大论）王冰注语，非（内经）本文()许，此上疑脱"少"宇·()此孤阳欲脱（医门法律·阴病论）无此五字，()恐过于疏散，《医门法律、阴病论》作'恐助其散'()汗，此后（医门法律·阴病论）有"徒进前药"，四字。

　　即不可加葱藯、艾灼等法。夫葱性主散，至恐气随汗脱，所存一线微阴，无由内返。急宜扑止其汗，用牡蛎，五培，麻黄根碾细扑之。更加固护腠理，如黄祗、桂枝、五味，甘草等味，大封大固，使真阳不致外脱，犹回骑返帜，得安军垒也。

　　前用附子，干姜，以胜阴复阳者，犹取飞骑突入重围，举旗树帜，使既散之阳，望帜争趋，顷之复合耳。不知此义者，重增药味，和合成汤，反牵制其雄烈()之势，而致()迂缓无功。此三难也。

　　其次前药中，即须加当归、肉桂兼理其营，以寒邪中入，必先伤营血故也。不尔，药偏于卫，勿及于营，与病却不相当。邪不尽服，必非胜算。此四难也。

　　其次前药中，即须加人参、甘草，调元转询，收功懤幄。不尔，附、姜之猛，直将犯上无算矣。此五难也。

　　用前药二三剂后，觉()运动颇轻，神情颇悦，真阳来复之状，始得显著()。更加黄祗、白术、五味、白芍，大队阴阳平补，不可歇手。盖重阴见觬，浪子()烈：（医门法律·阴病论）作"入"。

　　()而致：《医门法律·阴病论》作"必至"·()觉，此后《医门法律·阴病论）有"其阳明在躬"五字，()真阳来复之状，始得显著：《医门法律·阴病论》无此十字。

　　初归，斯时摇摇靡定，不()为善后。必堕前功。此六难也。

　　用郡队之药，以培阴护阳，其人即素有热痰，已()从阴邪而变寒，至此无形之阴寒虽散，而有形之寒痰阻塞窍隧者。无由据转为热。盖千姜、附子固可勿施，牛黄、竹沥()断不可用。若因其素有热痰，而妄投寒剂。则阴复用事，阳即躁扰，必堕前功。此七难也。

　　此言阴阳平补之后，阳虽回复，而阴已受伤。其人即素有热痰，得阴寒之病，而已化为寒，其寒虽去，而痰仍在。

　　即有咳逆烦渴，舌赤喜饮，慎勿据投寒凉，亦勿再服姜、附。宜用《金柜》麦门冬汤加乌梅、白芍，合甘酸化阴，和胃生津，协合阴阳之法。

　　前用平补后，已示销兵牧()马，偃武崇文之意，玆后纵有顽痰留积经络，但宜甘寒助气开导，不宜辛辣，助热壅塞。盖辛热在始，先不得已而用其毒()何喜功生事，徒令病去药存，转生他患，漫无宁宇。此八难也。

　　以上八则，喻昌先师所论阴症病形，并用药次序，皆并()不：此前（医门法律阴病论）有"怠缓"二字。

　　()巳：此前（医门法律·阴病论）有"阳出早"三字。

　　()沥：此后（医门法律·阴病论）有"一切纵凉"四字。

　　()牧：文光书局本、（医门法律，阴病论）均作"放"。

　　()毒：此居（医门法律，阴病论）有"阳既安堵，即宣休养其阴"十字井有条，头头是道，非深得仲经心法之妙，乌能话至理哉！予按阴症，六脉已绝，本为必死之候。若服四逆回阳等药，而病机渐转，脉断转续，斯为阴邪渐退，阳气渐复，病虽未全，已成有望。若其脉忽见洪大，沈后无神，此名暴出，最属不宜。更兼胸腹不爽，气逆不平，或泄泻未止，是乃必死之候。如欲用药，勉以大剂参、附，或景岳附子理阴煎加茯苓、五味，俾命门所存一线之阳，不致奔越，服后倘得脉静气平，腹宽嗜寝，便有生机，否则虽有神丹，莫可挽回。然此不惟阴症如是，即一切杂症，但见脉绝肢冷之后，而脉忽然暴出者，切宜细审，勿以脉既续，而视为无事，医者详之，又有伤寒初起，亦脉先伏而后湿出者，其形反要洪大浮滑，方为合例，若细小短涩者，均非所宜也。何则?伏而后湿，与绝而后暴出者不同，盖凡伏脉，必尺泽中实而有肉，以手按之，推筋者骨而乃得见，此因邪气郁遏，脉络失宜，而致内伏。若是绝脉，必尺泽中空而无肉，轻手按之，即着筋骨，全无内气，此因气脱血遏，脉不通流，而致断绝。故辨脉之伏与绝，总以尺泽中有肉无肉分之，最为的当，亦勿错误。

　　凡人房欲之后，少腹作痛，俗谓之风，其实即阴症也。盖男女交媾，恣情纵欲，此正精气大泄，元海顿空，急宜屏息敛气，把守关元，则龙窟虽空，相火尚强，寒犹可御。若仍心旌摇漾，情帜迷煽，不克自禁，致令身中阳气百节弛张，则寒邪乘隙而入也。凡寒自下而受者，先犯厥阴，继及少阴，又侵太阴，自上而受者，先犯太阴，继而少阴，又侵厥阴。夫厥阴者肝也，其经循毛际，绕阴器，入少腹，布胁贯膈，循喉结舌，故寒邪入之，肝络遂滞，气结不行，以致少腹病痛，痛引阴中，攻及胸腕，口吐涎沫，四肢逆冷，指甲青晦，身如被杖，甚至舌出数寸而死。死后肢体皆青，不识者竟以风名之。风本东方甲乙木，其色青，因之以讹传讹，都谓之风，实系寒中厥阴为病也。盖厥阴为三阴之里，五脏中至深至极之处，每有旦发夕死，夕发旦死者。至于用药大略，原有姜，附之辛热，大剂服下，可以袪寒复阳，然邪深入厥阴，又非一味辛热所能霍然者也。务在苦以泄浊，辛以通阳，庶可骤效。予遇是症，每用当归四逆汤，复入川拣、小茴，薤白，两头尖，一服即愈。俟痛止，再宜姜，附，苓，甘，少佐苦辛调理而安。如少腹痛甚，恐药力不胜，外以葱慰艾炙，顷刻见效。若治非其法，迁延时日，误人性命，故不巨哉。

　　附方二划人参固本汤：人参，天冬，麦冬，生地，熟地人参芍药汤：未详人参温胆汤：半夏，陈皮，茯苓，甘草，竹茹，枳实大枣，人参十四味大建中汤：炙黄祗，人参，炒白术，茯苓，炙甘草，制半夏，当归，白芍，熟地，川穹，麦冬，肉苁蓉 附子，肉桂，生姜，大枣三划三甲散：炙鳖甲，炒山甲，蝉蜕，僵蚕，锻牡蛎，瘤虫，当归，白芍，甘草小柴胡汤：柴胡，黄芩，半夏，人参，甘草，生姜，大枣小承气汤：大黄，枳实，厚朴小陷胸汤：半夏，黄连，瓜蒌小续命汤：防风，桂枝，麻黄，杏仁，川芎，白芍，人参，炙甘草，黄芩，防己，附子小温中丸：白术，茯苓，陈皮，制半夏，甘草，炒神曲生香附，炒苦参，妙黄连，醋妙针砂小半夏汤：半夏 生姜大黄附子汤：大黄 附子 细辛四划牛黄丸：牛黄，郁金，犀角，黄连，朱砂，山栀，雄黄黄芩，珍珠，冰片，麝香（牛黄丸有多方，此寻安宫牛黄丸)六君子汤：人参，白术，茯苓，炙甘草，半夏，陈皮生姜，大枣六一散：滑石，甘草六和汤：藿香，杏仁，姜半夏，木瓜，白术，白扁豆厚朴，砂仁，人参，炙甘草，生姜，大枣天王补心丹：人参，元参，丹参，茯苓，桔梗，远志五味子，当归，天冬，麦冬，柏子仁，炒酸枣仁，生地五划玉女煎：生石膏，熟地，麦冬，知母，牛膝半夏泻心汤：半夏，黄连，黄芩，干姜，人参，炙甘草大枣白虎汤：生石膏，知母，甘草，粳米白虎加人参汤：生石膏，知母，甘草，粳米，人参白虎加桂枝汤：生石膏，知母，甘草，粳米，桂枝白虎加苍术汤：生石膏，知母，甘草，粳米，苍术白通汤：葱白，干姜，附子白头翁汤：白头翁，黄连，黄柏，秦皮四逆汤：甘草，干姜，附子归祗建中汤：当归，炙黄祗，桂枝，芍药，炙甘草，生姜，大枣生姜泻心汤：生姜，半夏，黄连，黄芩，干姜，人参炙甘草，大枣六 划至宝丹：犀角，玳瑁，琥珀，朱砂，雄黄，冰片，麝香牛黄，安息香，金箔，银箔芍药汤：芍药，黄芩，当归，槟榔，黄连，大黄，木香肉桂，甘草安胃丸：乌梅，川椒，附子，桂技，干姜，黄柏，黄连川栋子，陈皮，青皮，白芍，人参（据中国医学大辞典，乌梅安胃丸即仲景乌梅丸。后世另有安胃丸，似与本书方义相符，即此处所录之方，供参考)回阳教急汤：附子，干姜，肉桂，人参，炒白术，茯苓姜半夏，陈皮，炙甘草，五味子，生姜，麝香导赤散：生地，木通，竹叶，甘草梢 (一方不用甘草用黄芩，一方多灯心)当归四逆汤：当归，芍药，桂枝，细辛，炙甘草，通草大枣七划麦门冬汤：麦门冬，半夏，人参，甘草，大枣，粳米苇茎汤：苇茎，冬瓜仁，薏苡仁，桃仁附子理中汤：人参，白术，干姜，炙甘草，附子苏子降气汤：苏子，前胡，半夏，陈皮，当归，肉桂厚朴，炙甘草补中益气汤：黄祗，人参，白术，当归，陈皮，炙甘草柴胡，升麻补阴益气煎：人参，当归，山药，熟地，陈皮，炙甘草升麻，柴胡，生姜辛夷散：辛夷，川芎，木通，细辛，防风，羌活，蒿本升麻，白芷，炙甘草，仓耳子八划抵当汤：水蛭，虻虫，桃仁，大黄炙甘草汤（又名复脉汤）：炙甘草，人参，生地，麦冬阿胶，麻仁，桂枝，生姜，大枣泻白散：桑白皮，地骨皮，甘草，粳米九划保和丸：炒山楂，半夏，茯苓，陈皮，菜腹子，连翘神曲荆防败毒散：荆介，防风，茯苓，前胡，桔梗，姜活独活，柴胡，川芎，枳壳，甘草，薄荷，生姜香膏饮：香薷，白扁豆，厚朴胃苓汤：仓术，白术，茯苓，猪苓，厚朴，陈皮，泽泻桂枝，甘草，生姜，大枣胃关煎：熟地，炒山药，白扁豆，炙甘草，干姜，吴茱萸，炒白术。

　　养脏汤：炙罂粟壳，煨河子，肉豆寇，人参，炒白术炒白芍，当归，木香，肉桂，炙甘草十 划冻厉散：大黄，芒硝，甘草，栀子，黄芩，薄荷，连翘竹叶，生蜂蜜桃仁承气汤：桃仁，大黄，桂枝，芒硝，炙甘草桂枝红花汤：桂枝，芍药，炙甘草，丹皮，红花（或加海蛤，桃仁）

　　益元散：滑石，甘草，朱砂秫米半夏汤：秫米，制半夏桂枝汤：桂枝，芍药，炙甘草，生姜，大枣桃花汤：赤石脂，干姜，粳米通解汤：未详调胃承气汤：大黄，芒硝，炙甘草十 一 划黄芩汤：黄芩，芍药，炙甘草，大枣黄连汤胆汤：半夏，陈皮，竹茹，枳实，茯苓，炙甘草，大枣，黄连黄祗桂枝五物汤：黄祗，桂枝，芍药，生姜，大枣黄连阿胶汤：黄连，黄芩，芍药，生姜，鸥子黄清燥救肺汤：生石膏，人参，桑叶，麦冬，胡麻人，杏仁，炙杷叶，阿胶，甘草清骨散：银柴胡，鳖甲，地骨皮，知母，秦艽，清蒿胡黄连，炙甘草清脾饮：柴胡，黄芩，青皮，厚朴，半夏，草果，白术茯苓，甘草，生姜清暑益气汤：黄祗，人参，苍术，麦冬，葛根，神曲泽泻，炒白术，黄柏，青皮，当归，陈皮，五味子，升麻甘草，生姜，大枣旋复花汤：旋复花，葱，新绛旋复代赭汤：旋复花，代赭石，半夏，人参，炙甘草生姜，大枣十二划葛根汤：葛根，麻黄，桂枝，芍药，炙甘草，生姜，大枣紫雪丹：生石膏，寒水石，滑石，磁石，青木香，沈香元参，升麻，甘草，丁香，芒硝，硝石，羚羊角，犀角麝香，朱砂温胆汤：半夏，陈皮，竹茹，枳实，茯苓，炙甘草大枣葶苈大枣泻肺汤：葶苈子，大枣脾肾双补丸：人参，莲肉，山茱萸，炒山药，五味子菟丝子，橘红，砂仁，车前子，巴戬肉 (甘草汁煮)，内豆蔻，补骨脂犀角地黄汤：犀角，生地，芍药，丹皮犀角大黄汤：未详普济消毒饮：黄芩，元参，牛蒡子，连翘，板蓝根，黄连，桔梗，柴胡，甘草，陈皮，马勃，僵蚕，薄荷，升麻十 六 划橘皮竹茹汤：橘皮，竹茹，人参，炙甘草，生姜，大枣(此为《金柜》方。另有《济生》方，即本方加半夏、茯苓，杷叶，麦冬)十 九 划藿香正气汤：藿香，茯苓，紫苏，大腹皮，炒白术，半夏曲，白芷，陈皮，厚朴，桔梗，炙甘草鳖甲饮子：炙鳖甲，白术，黄祗，川芎，白芍，槟榔煨草果，厚朴，陈皮，甘草，生姜，大枣，乌梅鳖甲煎丸：炙鳖甲，射干，黄芩，鼠妇，干姜，大黄桂枝，百苇，厚朴，阿胶，紫葳，柴胡，炒蜣螂，芍药，丹皮，妙痨虫，瞿麦，桃仁，炒葶苈子，半夏人参，火硝炒蜂房
