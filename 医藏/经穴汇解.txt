

　　经穴汇解

　　叙

　　余重表弟山崎子政（善）世以针科仕。

　　朝尤妙手爪之运见为侍医。兼医学教谕。尝语余曰。灵素之外。明堂尚矣。甲乙收而传焉。继之有徐叔向秦承祖甄权等书。俱系于亡佚。是可惜也。宋仁宗仿贞观故事命翰林医官王唯一撰定铜人针灸图经。于是三阴三阳合任督而为十四孔穴。三百六十五其义始备矣。元滑寿着发挥一根据忽公泰金兰循经云。

　　忽氏之书此间无传。然考其文。正与铜人同。则循经全采之于铜人而滑氏不及。寓目于铜人也。自此而降。各家撰述颇多。得失互存后学不能无迷。今本之于灵素甲乙。参之于铜人图经。而上自千金外台。下至明清诸书。搜罗众说。会粹精要。正之以经脉。流注量之以尺度分寸。揣之以定 骨间动脉宛宛中。则莫有孔穴乖错之弊。明堂之能事毕矣。若夫方圆迎随之。微吹云见苍之妙。则在于得之心手。岂可言传水藩侍医原子子柔撰经穴汇解八卷纂二十有余家之说。考证辨订。定为一家之学。以嘉惠后学。殆与子政之言符。盖其用心也。勤矣书已上梓以问序于余。余非颛门。故昧乎经俞之义焉。得折辞然子柔在数百里之外。恳请不已。回缀所闻于子政。揭于卷端。以念读斯书者云。

　　文化四年岁在丁卯仲春上 东都医官督医学丹波元简撰水户藩 扈从士员立原任书

　　自序

　　舅氏淡园 翁作经穴汇解上下二卷。以其季子失明。从事于针刺。故有此着也。余幼时。在武城侍膝下是。想往时汇解之事。乞之翁再阅。则所引仅仅三五家而已。未足以取征于斯焉。余乃以家藏书修补之。增为八卷。顷得堀立考。遂输通攻诸说。颇具余业。已脱稿。故不取其说。安井元越俞穴折衷全抄通攻采择之不精憾多遗漏。余固浅见寡闻。引证疏脱。岂啻遂输通攻而已哉。希后之览者正之。

　　享和癸亥仲春之日南阳原昌克撰

　　凡例

　　一孔穴注解。以甲乙经。为古。千金方。外台秘要。次之。至后世。随意增减。诸说纷纭。使人茫然。故此编务。辨诸家之谬。令学人知所适从。

　　一今世言经穴者。率皆奉滑氏。十四经发挥穴歌。以为金科玉条。乃就各经。揣摩以认俞穴。或自手而到于头。或自足而到于头。唯其流注是视。不更审各体全穴。故至数穴相接之处。动致混错。如下廉。丰隆。耳门。听宫。听会。重取一穴。而莫之能省。盖发挥穴注。虽据资生经为文。然其部分穴名。不主各体。而主各经。盖仿外台秘要。更于手足十二经之外。加奇经任督二脉。创设十四经之目。因配以诸穴。学人由是而学焉。所以失也。今取俞穴。先就头面腹背项颈各部。悉详其处所。然后推求络经上下前后。犹指掌。故此据甲乙。千金。以分诸部为图。若其流注。则具之于后。

　　一经络流注交会。及穴歌。尽具十四经发挥。其与经脉篇有异同。则冈本为竹。着脏腑详解悉之。奇经八脉。亦同。今诸经俞穴。有异同者。外台秘要。移肺经中府云门入脾经之类。必记之备参考。灸壮刺分。则诸书异同稍少。而至攻病。则有不可守者。故不载穴下。

　　举具于续编主治部中。如禁刺灸穴。亦不可不知焉。载在各穴下。

　　一此编。一主甲乙经。故系诸本注。但内经文。可征者。先记而后及甲乙。使学人知古书可目者。又从其古者。

　　一千金方曰。吴蜀多行灸法。有阿是之法。阿是。天应穴。取病患称快者。自是陷中而经脉所历也。故奏验。不鲜。乃古所谓痛所为 之义也。然徒执阿是。而谓经穴之似迂者。去大道。而从快捷方式也。疗其病不知其所以愈也。所谓阿是而无名称者。皆载之续编主治部中。

　　一凡奇穴。别分部。其阿是穴而无名目者。不收录。

　　本邦之灸法。传异域者。载在圣济总录。神应经等。又如九曜点之类。乃今不录。详诸一同身寸者不必用。只急卒之际。或用之。而其法不一。诸说载在开卷第一者。所以先一孔穴注解。资生经等。引他书者。就其所引之书校之。若不见其文者。直书资生经。

　　一阅书之际。遇其异名。则不易知。乃细书异称于目录穴名下便其搜索。

　　一引书目录。只载其孔穴下。所引据者。于考案条中。所证订。如素难诸注。诸史注疏。总不注于穴下者。皆不列目录而夸博洽。且偶有目录外书而注穴下者。则正录题名。若癸辛杂识。幼幼新书五云抄等。是也。引书省题名。例细书目录下。

　　一家藏圣济总录。誊写本也。其分寸字画。不能无疑。故多不取征于此。吴文炳。针灸大成。无注于穴下者。杨继洲。针灸大成。往往载其说于穴下。单记大成者杨氏之大成也。

　　氏。针灸大成。只记吴文炳。不言大成。以别之。

　　一流注编中。穴下所细注一载甲乙经文。故不记甲乙经。若有引他书者。则必记其所引书名。又不曰。某经之所发某经之所溜。单记所发所溜者。省本经之字也。但肺经一条。悉加太阴经之字。以示之。其经络别走某经之类。亦省本经字。

　　一奇穴部。所载穴名。注文不同而其穴相同者。不敢改论焉。以其不拘经络流注也。

　　一凡奇穴同名异穴者。于各条。不下注说。但如与 穴同名者。必注曰。与某部某穴。

　　同名异穴。教读者不误。

　　卷之一

　　折量分寸法

　　凡取 穴折量分寸之法。说者不一。以其专主同身寸而不据。灵枢骨度篇。故多为参差。夫 穴所在。即肌肉之分理。节解骨缝陷罅处也。故曰动脉应手。或曰宛宛中。或曰陷者中。

　　则索宛陷摸动脉以得 穴。不必用分寸者。可知矣。古人虽或言分寸。亦大概言之。不必拘拘也。且夫同身寸者。古书所无也。又名同指寸始见孙真人之说。以本人手指度本人之身体。故曰同也。非布医师之手指于病者而度之之谓也。王太仆注素问。每穴曰同身寸之几寸。后人遂废骨度篇。而用同身寸。明堂灸经。引扁鹊载同身寸。医书动假扁鹊而为根蒂。未详其由来。按寸字起于寸口。从HT 。从一本取布指。诊脉之象。是人身专以寸口为一寸。又家语云。

　　布指知寸。公羊传云。肤寸而合。注曰。侧手为肤。皆言布指为寸。非度手指两纹中间。而为寸之谓也。试度两乳间为九寸半。以指布之。一指当一寸。则布指之义。不为强定 穴之际。

　　至其无骨节缝会可以凭认者则据骨度分寸。折量之。而后肥瘦长短。各得其所。及病急卒。

　　以己手布病者身体。肥瘦长短。以意将息。譬鸠尾至脐中布指容八指则一指当一寸。四指为中脘三指为上脘。容七指则一指弱为一寸。庶乎其不差。其他同身寸。未必用焉。顷三人相会。一人长五尺六寸。以曲尺度同身寸。得七分半。一人长五尺三寸而得八分。一人长五尺。

　　而得七分半。且目口取一寸。或以两乳八寸之法。取脊胁类。皆无稽之甚。不可从焉。

　　崔知悌曰。凡孔穴尺寸。皆随人形大小。须男左女右量手中指一节两纹中心。为一寸。

　　曰凡孔穴皆逐人形大小。取手中指第一节。为一寸（千金翼无一字）一云。三寸者尽一中指也此二说同义。徐凤曰。大指与中指。相屈如环。取中指中节横纹。上下相去长短。为一寸。

　　谓之同身寸法。杨继洲曰。手中指第二节内廷横纹头。相去为一寸。取稻秆心量。或用薄篾量。皆易折而不伸缩为准。用绳则伸缩不便。故不准。后人多从此说。

　　孙真人曰。凡孔穴在身。皆是脏腑荣卫。血脉流通。表里往来。各有所主。临时救难。

　　审详。人有老少。体有长短。肤有肥瘦皆须精思商量。准而折之。无得一概致有差失。其尺寸之法。根据古者八寸为尺。仍病者男左女右。手中指上第一节为一寸。亦有长短不定者。即取手大拇指第一节。横度为一寸。以意消息。巧拙在人。又曰。以肌肉纹理。节解缝会。宛陷之中。及以手按之。病者快然如此仔细安详。用心者。乃能得之耳。此说为得。吾门以此说为法。世人偶误读横度大拇指第一节纹。度大拇指上下两横纹间。为一寸者。非孙氏之意也。凡言横者。以人身直立言焉。手指亦同太渊大陵曲泽等条下。皆有横纹语。可见也。千金方。又曰。以古尺比今尺得八分。

　　本邦曲尺与唐尺同。则八分今曲尺八分也。试宛转随指。横度横纹。得曲尺一寸。横度第一节。则得八分。此言指广即布指之义也。且千金不言横纹。乃横度第一节耳。

　　肘后方曰以病患手横掩下并四指。名曰一夫。夫。家语作扶。公羊作肤。盖以音同千金方曰凡量一夫法。覆手并舒四指。对度四指上中节。横过为一夫。夫。有两种。有三指为一夫者。

　　此脚弱灸。以四指为一夫也。亦根据支法存。旧法。外台秘要方曰。谨按明堂制。当以立为正取有长短。取穴必不着。又按秦承祖华陀等取穴。并云三指四指为准。取三里穴四指。指阔六分。四六二十四只阔二寸四分。取穴如何。得着黄帝为本。诸说并不可信。今按灸香港脚八种法之类三里上下廉。从肘后方。以下诸书多有一夫法。处穴致参差。故不取一夫之法也。只记诸说备考案。

　　图　孙思邈取手大拇指第一节横度为一寸图　量手中指而为一寸

　　卷之一

　　头面部第一

　　灵枢骨度篇曰。人长。七尺五寸。○头之大骨围。二尺六寸。○发所覆者。颅至项。尺二寸。○发以下至颐。长一尺○角（额角）以下。至柱骨。（天柱骨）长一尺。○两颧之间。相去七寸。○耳前当耳门者广一尺三寸。○耳后当完骨者。广九寸。○项发以下。至背骨。（背。甲乙作脊）长二（二甲乙作三）寸半。○结喉。以下至缺盆中。长四寸。（缺盆中。天突也）

　　按类经曰。如发际不明。则取眉心。直上后。至大杼骨。折一尺八寸。此说拘拘。有头颅大而项缩者有项长颅小者。或有眉上颜额广者。此类不少。故就各部骨度置穴。盖发际不明。则使病者上视颜额。皱纹不生处。是发际。如后发际。以哑门定之。如以理说之。则其失天壤可不慎乎。

　　头面总图　前发际旁行凡七穴前发际旁行图　神庭（甲乙）一名发际。（本事）发际直鼻（甲乙）禁刺（甲乙）

　　按外台秘要方。本事方。资生经。圣济总录。并作入发际五分。诸书从之。千金翼方。

　　说曰。入发际一分。东医宝鉴曰。额前。皆拘矣。类经有发高者发际是穴。发低者。加二三分之说。凡发际高低以意将息而得穴。亦无用之辨也。今从古说。

　　曲差（甲乙）一名鼻冲。（甲乙）挟神庭两旁。各一寸五分。在发际。正头取之。（甲乙）

　　按。差。徐氏针灸大全。作 。误。十四经发挥。类经。针灸聚英。吴文炳针灸大成。

　　洲针灸大成。作入发际。医宗金鉴。作发际间。非也。东医宝鉴。作入前后际误也。此穴去神庭一寸半。则难折量。今以直睛明上。为曲差。直瞳子 上为本神。其间以直目瞳子上。

　　入发际五分。为临泣。不然先定额角。自神庭至额角为四寸五分。分置四穴。大原先安。医门摘要曰。神庭直鼻上。入发际五分。则曲差亦入发际五分。无稽之说。不可从。

　　本神（甲乙）曲差两旁各一寸五分。在发际。（甲乙）

　　按此穴。直丝竹空上发际。故甲乙经。属发际旁行部。千金方。属面部第四行。至丝竹瞳子 可见。甲乙。千金。载一说曰。直耳上。入发际四分。千金翼。作二分。诸书皆有此说。不取。外台。作上目直耳上入发际四分东洋先生曰。盖上目是一曰之误。又医学入门。

　　作临泣外。一寸半。而临泣。直瞳子。处曲差。本神中间。

　　头维（甲乙）额角发际。挟本神两旁各一寸五分（甲乙）禁灸。（甲乙）

　　按。气府论云。足阳明脉气所发者。额颅发际旁。各三。王冰次注曰。谓悬颅阳白头维。左右共六穴也。资生。神应经。类经。聚英。吴文炳。金鉴。作入发际。非矣。营沼长之。针灸则曰。入发际一寸五分。妄矣。千金曰。灸头两角。两角当回毛两边起骨。是也。盖指此穴。神应经曰。取曲鬓一寸。非也。

　　头中行。直鼻中。入发际一寸。却行至风府。凡八穴。

　　头中行二行三行之图　上星（甲乙）一名鬼堂。（千金）一名明堂。（资生）一名神堂。（类经）囟上直鼻中央。入发按。入门。大全。作神庭上五分。非矣。先以旋毛与耳上。定百会。至神庭为五寸。一寸上星。一寸囟会。囟会。百会中间。置前顶。从百会至脑户。四寸五分。水热穴论曰。头上五行。行五。王冰注曰。头上五行者。当中行谓上星。囟会。前顶。百会。后顶。次两旁谓五处。承光。通天。络却。玉枕。又次。两旁谓临泣。目窗。正营。承灵。脑空也。按。中行。凡七穴。行五则余强间脑户二穴。未闻古人论及之者。暂俟知者。千金作神庭上二寸。资生经载。明堂经。所谓明堂。即此穴。今移入一名。千金翼针灸篇曰。卒癫灸督脉三十壮。

　　在直鼻人中上入发际。三报之。未知何处。

　　囟会（甲乙）一名囟上。一名鬼门。（千金）一名囟门（李时珍奇经八脉考）一名顶门。（大成）上星后一寸。骨间。陷者中。（甲乙）禁刺（入门宝鉴）

　　按入门。后作上。医门摘要。作一寸五分。非矣。千金翼曰。邪病鬼癫。囟上主之。一名鬼门千金注曰。囟会。一名鬼门。字书云。囟古作囟。又诸风篇曰神庭上二寸。隔上星。说分寸。故不取。千金翼作一寸误。

　　前顶（甲乙）囟会后一寸五分。骨间。陷者中。（甲乙）

　　按。明堂作百会前一寸。类经亦载此说。非矣。入门后作上。

　　百会（甲乙）一名三阳五会。（甲乙）一名鬼门。一名泥丸宫。（本事）一名巅上。一名天满。（类经）一名三阳。一名五会。（大成）巅上（素问）前顶后一寸五分。顶中央旋毛中。陷可容指（甲乙）头顶凹中。（肘后）直两耳尖。（发挥）

　　按顶中央之顶。外台作项字误。资生。神应。发挥。类经。聚英。古今医统。容指作容无异义。甲乙。旋毛中。三字。以大概而言之。肘后方。作直鼻中入发际五寸。神应经作去前发际五寸。后发际。七寸。是以骨度折量也。然脑户在枕骨上。妄用折量多差谬。三阳五会。史记扁鹊传正义曰。三阳太阳。少阳。阳明。五会百会。胸会。听会。气会。 会也。

　　或以此说注之。难经曰。八会者。何也。然。府会。太仓。脏会季胁。筋会阳陵泉。髓会绝骨。血会膈俞。骨会大杼。脉会太渊。气会三焦外一筋。直两乳内也。热病在内者。取其会之气穴也。滕万卿注之曰。按内经。载热病五十九刺法。各处热邪随分取之。由是立八会法以适简约。盖此八会。十三穴。诸热在内者。各随其部分而治之。虢太子。尸厥。取外三阳五会者。岂止百会一穴。疑兼取此会之五处者。可知矣。然三阳五会之名。出甲乙经又肘后方。治尸厥方。针百会。针入三分。补之外台方。治尸厥。针百会。通鉴。唐高宗。苦头重不能视。召侍医秦鸣鹤。诊之。刺百会脑户二穴。胡三省曰。针灸经。百会。一名三阳五会。脑户一名合颅。是为百会一名者。尚矣。孙真人曰。香港脚旧法。多灸百会。风府。五脏六腑俞募。顷来。灸者。悉觉引气向上。慎不得灸。以上大忌之。

　　后顶（甲乙）一名交冲。（甲乙）百会后一寸五分。枕骨上（甲乙）陷者中。（明堂）

　　按入门。百会后之后作下。明堂。枕上有玉字。非。

　　强间（甲乙）一名大羽。（甲乙）后顶后。一寸五分。（甲乙）脑户前。一寸半。（千翼）一曰禁灸（类经）

　　按。先取枕骨上定脑户。脑户。百会间。置后顶强间。千金翼曰。大门。脑后尖骨上一寸。似指强间。羽门。字画相近。详于奇穴部。

　　脑户（素问）一名匝风（作各切）一名会额（甲乙）一名合颅（外台）跳骨上。强间后一寸五分。（甲乙）不可灸。令人喑。（甲乙）刺头中脑户。入脑立死。（素问）灸五壮。（次注）

　　按跳。骨空论曰。脊骨上空。在风府上。王冰曰。上谓脑户穴。跳。当作枕。诸书作枕。枕骨围头大骨也。仰卧当枕者。骨空论云。头横骨为枕。是也。自后顶至此广三寸。凡言枕骨。脑户。盖在枕骨之锐者上。又云。颅际锐骨。盖指之也。甲乙曰跳骨。盖以锐骨为跳骨。跳字。似有其意也。通鉴。秦鸣鹤。刺高宗。胡三省曰。针令人哑。旧传。鸣鹤。针微出血。头疼立止。盖此穴以禁针。微出血也。

　　风府（素问）一名舌木。（甲乙）一名鬼枕。一名鬼穴。（千金）一名曹溪。（本事）髓空在五分。颅际锐骨之下。（素问）七次脉。颈中央之脉督脉也。名曰风府。（灵枢）顶上入发际一寸。大筋内。宛宛中。疾言其肉立起。言休其肉立下。（甲乙）禁灸（甲乙）

　　按。骨空论云。风府在上椎。上椎者。盖天柱骨之第一节。伏而不见者也。宛宛。旧作穴今订之。此穴直高骨下。不拘折量。故甲乙经。不言脑户下一寸。古说可见也。千金作顶后入发际一寸去上骨一寸。千金翼。作哑门上一寸。入门。大全。作脑户下一寸半。不取。

　　头第二行直眉头。挟中行各一寸半。却行至玉枕。凡十穴。

　　五处（甲乙）督脉旁。去上星。一寸五分。（甲乙）曲差后一寸（增注）禁灸（甲乙）灸三壮（按入门。五作巨字误。类经。金鉴。作曲差后五分。非也。第二行。前从眉头睛明。后至天柱。系一线定之。曲差至玉枕为六寸半。布置诸穴。

　　承光（甲乙）五处后二寸。（甲乙。外台。）五处后一寸（千金。千翼。次注。）五处后寸半。（资生。圣济。）禁灸（甲乙）

　　按三说。不知孰是。姑从甲乙经入门。作巨处后。字误。

　　通天（甲乙）一名天臼。（甲乙）承光后一寸五分（甲乙）

　　按。臼。外台。作白。宝鉴。作伯。类经。一说直百会旁一寸五分。是以承光。为五处后一寸五分。故有此解。

　　络却（甲乙）一名强阳。一名脑盖。（甲乙）通天后一寸三分。（甲乙）禁刺（入门）

　　按脑。医统。作胸。字误。外台。作反行在通天后。反行。无谓。神应经云。脑后发际上。两旁起肉上。各一寸三分。脑后枕骨。挟脑户。自发际上四寸半。然玉枕挟脑户。盖此说非也。诸书作通天后一寸五分。说见下。

　　玉枕（甲乙）络却后七分。（甲乙次注）七分半。（千金。千翼。外台。）挟脑户旁。一寸三分。起肉枕骨。入发际三寸（甲乙）一云禁刺。（类经）

　　按资生经曰。铜人云。玉枕。在络却后一寸半。明堂上下经。皆云七分半。若以铜人为误。

　　则足太阳穴亦同。若以明堂为误。不应上下经。皆误也。予按素问注云玉枕在络却后七分。

　　则与明堂之七分半。相去不远矣。固当从素问为准。然而玉枕二穴。既挟脑户矣。不应止七分。则至于脑盖也。铜人一寸半。盖有说焉。识者当有以辨之注曰。今以诸经校勘。在络却后寸半者是。张介宾曰。甲乙经之数。与督脉之数。不相合。盖骨度篇。载中行分寸。未言侧行。意侧行长不及中行。乃可知也。颅顶圆形不同故分寸。不可定也。络却曰一寸三分。玉枕曰七分。资生。圣济。作络却后一寸五分。发挥。类经。聚英。入门。医统。吴文炳。金鉴大成从之。非是以上诸穴挟中行。一寸五分。至此曰一寸三分。是侧行。稍狭二分。犹腹部狭于胸博也。古来之说。不可不知也。侧行之穴。难折量。故不取入发际三寸五字。根据枕骨上起肉。村上亲方骨度正误。承灵。脑空。去督脉各二寸一分。风池去督脉各二寸。络却。

　　玉枕。去督脉各一寸五分。天柱去督脉一寸三分。未详其所据。盖臆说。

　　头第三行直瞳子上。入发际五分。却行至脑空。凡十穴。

　　临泣（甲乙）当目上 直入发际五分。陷者中。（甲乙）正睛取之。（类经）一云禁灸（类经）

　　按。气府论云。直目上发际内。各五。次注云。谓临泣目窗。正营。承灵。脑空也。上。千金。千金翼。外台。同。次注。资生。圣济。以下无 字。是也。第三行。前自直瞳子。后至风池。引一线定第三行自前发际至脑空。折量为五寸五分。入发际五分。取临泣。次第处置。脑空挟玉枕。其穴易得也。

　　目窗（甲乙）一名至荣。（甲乙）临泣后一寸。（甲乙）

　　按荣。外台。作营。一寸。大成。作寸半。非也。

　　正营（甲乙）目窗后一寸（甲乙）

　　承灵（甲乙）正营后一寸五分（甲乙）一云禁刺（类经）

　　按千金翼。作一寸。非也。

　　脑空（甲乙）一名颞 （甲乙）承灵后一寸五分。挟玉枕骨下。陷者中。（甲乙）

　　按颞。大全。作颈。误。玉枕者。穴名。骨者。枕骨。挟玉枕旁有骨。其下。故言骨下千金。

　　不取。与奇穴颞 同名异穴。圣济曰。魏公。苦患头风发即心闷乱目眩。华陀当针而立愈。

　　后发际旁行凡五穴喑门（素问）一名舌横。一名舌厌。（甲乙）一名哑门（千翼）一名舌肿。（宝鉴）项后中。复骨下。（素问）后发际宛宛中。入系舌本。仰头取之。（甲乙）不可灸。灸之。令人喑。（甲乙）禁深刺舌。舌厌。医统。作厌舌。 。入门。作哑。千金翼曰。一云。脑户下三寸。次注曰。去风府一寸。吴文炳。从之。圣济。神应。发挥。吴文炳。皆曰入发际五分。宝鉴曰。风府后五分。

　　说已见。此穴不须折量。古书不言分寸者。可见。张介宾曰。大椎上。骨节空也。复当作伏。盖项骨三节。不甚显。故云伏骨下也。

　　天柱（素问）项中。大筋两旁。（素问）挟项后发际。大筋外廉。陷者中。（甲乙）

　　按口问篇曰。天柱经。挟颈。挟颈者。头中分也。经者。盖所谓流注也。

　　风池（素问）风府两旁。（素问）颞 后。发际陷者中。（甲乙）按之引于耳中。（次注）

　　按入门曰。耳后一寸半拘矣。颞 脑空一名。是与颔厌等注颞 。不同。资生。既作脑空是也。类经曰。大筋外廉。非矣。聚英。医统。大成。作颞 后。脑空下。误也。

　　耳上凡八穴耳上之图　天冲（甲乙）耳上如前三分（甲乙）

　　按千金。冲作衢。误。千金。千金翼。外台。资生。作三寸。误。发挥。类经。聚英。

　　大成。作耳后发际。二寸。然千金。侧人明堂图中。天冲。在悬颅。悬厘后。耳上穴明矣。别有伏人耳后六穴。此穴不与焉。素问云。两角上各二。注曰。谓天冲。曲鬓。甲乙。有头缘耳上却行至完骨部。自天冲始。故今以此穴取耳上二寸如前三分。入门。作承灵后一寸半。是脑空穴也。医统。作耳后发际二寸。如前三寸。金鉴。作从率谷后行耳后三分许。入发际二寸。并非也。诸书言耳后者。盖耳上误。特圣济与甲乙同。

　　率谷（甲乙）耳上入发际一寸五分。嚼而取之。（甲乙）陷者。宛宛中。（明堂）

　　按外台。明堂。作蟀谷。大全。或作率骨。发挥。有如前三分字。不知何据。

　　角孙（甲乙）耳廓上。中间。开口有孔。（甲乙）发际下。（次注）禁刺（入门）

　　按千金。千金翼。外台。资生。圣济。神应。作耳廓中间上。次注。作耳上郭表之中间上。发际之下。入门。吴文炳。作耳廓上中间。发际下。得之。气府论云。耳廓上各一。次注曰。谓角孙。甲乙。廓字下。盖脱上字。今补之。

　　曲鬓（甲乙）耳上入发际曲隅。陷者中。鼓颔有空。（甲乙）

　　按。明堂。大全。作曲发。王执中曰。曲发疑发。（发当作鬓）又字误也。聚英。作曲。千金。千金翼。无入字。是宜削之。世人。以耳前曲周下。小曲发际。为曲鬓。甲乙。属耳上部。千金。千金翼。共不属耳前。入门曰以耳掩前。尖处是穴。恐有耳之大小。然稍为胜前耳后凡十二穴耳后之图　颅息（甲乙）一名颅囟。（大全）耳后间青络脉（甲乙）青脉中。（圣济）

　　刺入一分。出血多则杀人。（甲乙）禁刺（资生。圣济。入门）

　　按入门。聚英。息作囟。大全。宝鉴。为一名。间字盖传写误。在青字上。千金。千金翼。

　　骨。陷中。此说近是。逼耳而取穴也。 脉。翳风。皆同。

　　脉。（甲乙）一名资脉。（甲乙）耳本后。鸡足。青络脉。刺出血如豆汁。（甲乙）青脉中。（圣济）禁灸。（千金）禁刺。（入门）

　　按千金。千金翼。无后络二字。外台。无脉字。冈本曰耳后正中。起骨。如鸡拳。足者。陷中。是亦一说。圣济。曰。不宜出血多。即出血如豆汁之意。

　　翳风（甲乙）耳后陷中。（素问）按之引耳中。（甲乙）先以铜钱二十文。令患人咬之。寻取穴中。（聚英。引针经。）

　　按明堂云。耳后尖角。是与 脉混。医统。吴文炳。大成。从之。入门。作耳珠后。并浮白（素问）耳后入发际一寸。（甲乙）

　　按千金翼注曰。翳风前。窍阴后。外台曰。下曲颊后。并非。据完骨外。上定浮白。下定完骨。中间取窍阴。

　　窍阴（甲乙）一名枕骨。（类经）完骨上。枕骨下。摇动应手。（甲乙）

　　按资生。圣济等。作摇动有空。无应手之文。似不可解入门。医统。作摇耳有空。甲乙。摇动言动脉。故曰。应手。金鉴。作耳后高上。枕骨下。非也。与足部窍阴。同名异穴。圣济作首窍阴。

　　完骨（素问）耳后入发际四分。（甲乙）旁。完骨。（增注）

　　面中行直神庭下行凡五穴面总图　素 （甲乙）一名面王。（甲乙）鼻柱上端。（甲乙）陷中。（入门）准头。（类经）禁灸（甲乙）

　　按 。诸书或作 。外台。作 。 以音通用。 又同。无异义。下仿此。王。外台。作玉。资生。作上。聚英。医统。吴文炳。大成。作正。大全。作土。盖写误。

　　水沟（甲乙）一名鼻人中。（肘后）一名鬼宫。一名鬼客厅。（千金）一名鬼市。一名人中。

　　（千翼）鼻柱下。人中。直唇取之。（甲乙）陷中。（类经）鼻柱下。沟中央。（神应）

　　按聚英。医统。大成。作近鼻孔非是。医学纲目曰。口含水突处。七种类稿曰。人居天地之中。天气通于鼻地气通于口。天食人以五气鼻受之。地食人以五味口受之。此穴居中。故云若。曰人有九窍。自人中而上皆双。自人中。而下皆单。故云此则可名为窍中。又老子释略曰。鼻为天门。口为地户天地间人中是也。

　　兑端（千金）唇上端。（甲乙）上唇中央。尖尖上。（入门）

　　按甲乙兑端。作壮骨。字误。目录。又作兑骨。明堂。作颐前下唇之下。开口取之。是承浆穴不可从。大全曰。唇珠上。珠字无谓。此强作歌括之弊也。

　　龈交（素问）唇内齿上。龈缝中。（甲乙）龈缝筋中。（资生）

　　按齿上。类经。作上齿。千金。外台无中字。金鉴。大成。 作龈。义同。内经集注曰。龈交穴。一在唇内齿下龈缝中。盖上古以龈交有二。督脉之龈交入上齿。任脉之龈交入下齿也。以上下之龈齿相交。故名龈交。未知据何书。不可从。卢复医种子曰。蜀僧慧融。入淅。

　　游会稽。针佝偻人。使之卧。取龈交穴骨节渐伸。寻愈。此穴乃督之井也。脊中骨节。属督脉所辖。气机一透。骨自然伸。似玄门转河车法。能开关交会。可至长生。况一伸骨节乎。

　　斯法书不从载。慧融。静中悟出。

　　承浆（甲乙）一名天池（甲乙）一名鬼市。（千金）一名悬浆。（资生）一名垂浆。（圣济）颐前唇之下。开口取之（甲乙）唇下宛宛中。（肘后）下唇之下。（千金）下唇棱下。（明堂）陷中。（发挥）

　　面第二行。直曲差下行。凡八穴。

　　攒竹（甲乙）一名员在。一名始光。一名夜光。一名明光。（甲乙）一名元柱。（医统）眉头又云。眉本。（素问）陷者中。（甲乙）禁刺灸。（入门）

　　按员在。资生。作员柱。宝鉴大成作圆柱。在疑写误。明光。资生。大成。作光明。始光。聚英。医统。吴文炳。作始元。

　　睛明（甲乙）一名泪孔（甲乙○外台作泪孔。泪 同字）一名泪空（聚英）目内 （素问）内外（甲乙）禁灸（资生）禁刺（入门）

　　按千金。作精明。精睛音通。类经曰。内 外。一分宛宛中。入门曰。红肉陷中。并非也。

　　甲乙。次注。皆曰。灸三壮。医统曰。或问。睛明。迎香。承泣。丝竹空。皆禁灸何也。曰。四穴。近目。目畏火。故禁灸也。以是推之。则知睛明可灸。王注误矣。而医统穴下。注灸三壮。可谓矛盾。

　　迎香（甲乙）一名冲阳。（甲乙）鼻空外廉（素问）禾 上。鼻下。孔旁。（甲乙）不宜灸。（外台）

　　按孔。外台。作乳字误。千金。作和 上一寸鼻孔旁。误。入门。吴文炳。并大成。作禾上一寸。神应经。作鼻孔旁五分。皆非说见下。

　　禾 （甲乙）一名 。（外台）一名长频。（资生）直鼻孔下。侠溪水沟。旁五分。（甲乙）

　　禁灸。（入门）

　　按 。明堂。作聊。盖音相通 。大成。作 。长频。大全。作长 。聚英。作长颊。

　　又大全曰。禾 。一名禾 。 同字。故不取。侠字下溪字。衍。千金等无之。是也。宜削之。禾 。在水沟旁五分。迎香。又在禾 上鼻下孔旁。则迎香。逼鼻孔。取之。气府论云。

　　鼻孔外廉。此之谓也。千金曰。迎香。在禾 （禾原作和字讹）上一寸。是入鼻孔。神应。资生。发挥等迎香注曰鼻孔旁五分者误矣。经络流注。右左行。左右行。则历水沟。过鼻孔外廉。而上。可以证也。资生曰。铜人经。禾 二穴。在鼻孔下挟水沟旁五分。明堂下经。作禾。 即 也。上经。乃作和 。皆云在鼻孔下挟水沟旁五分。则是一穴也。而铜人。手少阳穴。复有和 二穴。在耳前兑发陷中。其穴相去远矣。恐明堂上经。误写禾字。作和字也。

　　面第三行直目上临泣下行凡十二穴。

　　阳白（甲乙）眉上一寸直瞳子。（甲乙）

　　按入门。阳作杨字误。资生。圣济作直目瞳子。

　　承泣（甲乙）一名鼷穴。一名面 。（甲乙）目下七分。直目瞳子。（甲乙）陷中。（资生）正视。取之。（金鉴）禁灸（甲乙）灸三壮。（资生）禁刺。（资生）

　　按鼷。外台。作溪。千金翼曰。目下七分匡骨下。外台甄权曰。眼下八分。共非是。金鉴曰。目下胞。

　　四白（甲乙）目下一寸。面 骨。颧空。（甲乙）直瞳子。（发挥）正视取之。（类经）禁灸。

　　（类经入门）

　　按 。颧。 。 。义未详。 音逵。玉篇。面颧也。广韵。颊间之骨。集韵。与 同。HT音逵。集韵面 也说文权也。集韵。颊骨。一曰浓也。或作 音拙面秀骨。博雅。颧。

　　也。俱混为同义。然一骨数字。可疑。因考 。是颊间骨之总名。余字是 骨中之名。

　　何则 者。汉高祖。隆 龙颜史记作隆准。准音拙。集韵。面颧也。庄子颡 然。注。高露发美之貌。尔雅。博而 。注中央广。两头锐乃 骨秀锐高露者也。高祖 骨鼻旁高秀连颊骨。故曰龙颜。从出。高出也。由是观之目下宛宛际。才容。一指乃一寸也。其间七分。而取承泣。其余三分。到 骨秀高处。是颧也。颧 下注。己曰兑骨。可以见也。面旧作向。气府论云。面鼽骨空。各一。王冰曰。谓四白穴也。又下文颧 注有面 骨字。内经。本不分部。故曰面。甲乙经。据内经。遂用面字。传写误。作向。故今改之。千金外台等。无面以下五字。鼽。字书不载。盖 古字。经脉篇云。目黄口干鼽衄。又云。泪出鼽衄。从九者音裘说文病寒鼻窒也鼽。鼽。易混。故记。

　　巨 （甲乙）挟鼻孔旁八分。直瞳子。（甲乙）

　　按巨。千金翼。资生。作臣字误聚英。吴文炳。医统。大成。共曰平水沟。非也。大成。引聚英曰。巨 一名巨 。今本不见。大全。亦为一名 义同。今不取。

　　地仓（甲乙）一名会维。（甲乙）挟口旁四分如近下。（甲乙）有脉微微动。若久患风。其脉亦有不动者。（本事）

　　按会。外台。宝鉴。作胃。千金翼。一说曰。口角一韭叶近下动脉。资生。本事。口下有吻字。分下有外字。发挥。无如近下三字。

　　大迎（素问）一名髓孔（甲乙）在口下当两肩。（素问）曲颔前一寸三分。骨陷者中。动脉（甲乙）

　　地仓下斜向后颔骨上。（增注）按三分。千金。千金翼。外台。资生。圣济。大成。作二分。

　　次注以下诸书。皆同甲乙。

　　面第四行。直本神下行。凡六穴。

　　丝竹空（甲乙）一名巨 。（甲乙）一名目 。（外台）眉后（素问）陷者中。（甲乙）眉尾骨后（入门）动脉。（增注）禁灸。（甲乙）

　　按目 。大全。作月 。巨 。恐字误。入门。脱空字。

　　瞳子 （甲乙）一名太阳。一名前关。（千金注）一名后曲。（外台）目外去 五分。（甲乙）

　　动脉（增注）禁针灸。（入门）

　　按资生曰。前关目后半寸。亦名太阳穴。又曰。铜人有上关。下关。各二穴。素问亦同。明堂上下经。有上关而无下关。惟上经。有前关穴。又不与下关穴同。在上关之下。恐别。自是前关穴。一名太阳穴。理风赤眼头痛目眩涩等疾。所不可废。故附入于下关之后。乃今据千金方。前关。太阳。即瞳子 一名也。资生。为别穴者误。

　　颧 （甲乙）一名兑骨。（甲乙）鼽骨下（素问）面 骨下廉陷者中。（甲乙）兑骨端。（外台）

　　禁针灸。（入门）

　　面第五行。直头维下行。凡十二穴。

　　颔厌（甲乙）耳前角上。（素问）曲周颞 上廉。（甲乙）头维直下发际。（增注）禁深刺。（次注）

　　按医学纲目曰。周。当作角。非。曲周者。自额角下耳前发际。其形曲周者。颞 上廉。资生。大全。并言脑空上廉非也。颞 。注家。多误为脑空。盖脑空一名颞 。遂以相混耳。

　　既有上廉等之语。非穴名者。可见也。即俗所谓米嚼也。自发中出颜面者。颞 上廉颔厌也。中央悬颅也。下廉悬厘也。皆取之发际。故谓曲周。千金伤寒篇曰。颞 穴在眉眼尾。中间上下有来去络脉。是其非脑空者。可见。外台。作曲角。次注。医统。作曲角下。资生。圣济。发挥。聚英。吴文炳。宝鉴。作曲周下。类经。作耳前曲角。入门。作对耳额角外。金鉴。作两太阳曲角上廉。大成。作曲周上。愈精愈疑。称角者。有二额发际作角者一。耳前发际。作角者一。故内经。头维曰额角。又颔厌悬厘曰耳前角。又言曲周者。额角下。发际曲周者是也。言耳前角者。发际曲周而更出又作角者是也故内经。有角上角下语。脑空穴。在脑骨之空处。故曰脑空。一名颞 。不与此颞 同。故读古文者。不可不知也。诸家不知角义及脑空义。妄意改易。可不慎哉。诸书谓曲周下者。即就眉上发际而言下。悬颅悬厘。谓曲周上者。就耳前发际斜向目外 者。而言上。上下字不易解。世人多疑之。故一从甲乙经。

　　千金同。曲角曲周者。所谓小额也。

　　悬颅（甲乙）一名髓空。（素问直解）耳前角下（素问）曲周颞 中（甲乙）

　　按。骨空论云髓空名髓。作曲角上。资生。圣济。发挥。宝鉴。作曲周上。聚英。作颞 中廉。入门。作斜上额角中。两太阳之中。大成。作曲周下。以上诸说要皆是大同小异。而与颔厌混。

　　悬厘（甲乙）曲周颞 下廉。（甲乙）

　　按千金翼。厘。作 字误。外台。周作角。次注。医统。吴文炳。作曲角上。两太阳下廉。资生圣济。发挥。聚英宝鉴。大成作曲周上。金鉴。作耳前曲角上。入门。作从额斜上头角上关（素问）一名客主人。（素问）一名客主。一名容主。（大全）一名太阳。（医垒元戎）耳前上甲乙）

　　按千金。千金翼。外台次注。无端字。发挥。类经。聚英。入门。医统。吴文炳。作起骨上枢云。刺上关者。 不能欠。 张口也。欠张口。而复合也。是开口取穴也。即甲乙所谓开口有孔之义也。圣济曰。若刺深令人欠而不得□ 。是费解。

　　下关（素问）客主人下。耳前。HT 脉。下空下廉。合口有孔。张口即闭。（甲乙）耳中有干HT 抵不可灸。（甲乙○注曰HT 抵。一作适之。不可灸。一作针久留针。）

　　按灵枢云。刺下关者。欠不能 。是合口有孔也。资生。类经。聚英。入门。医统。宝鉴。无下空二字。HT 。古文动字。千金翼曰。耳门下一寸。宛宛中。动脉际。侧卧开口取之非。

　　颊车（甲乙）一名机关。一名鬼床。（千金）一名曲牙。（类经）耳下曲颊端。陷者中。开口有孔。（甲乙）

　　按气府论云。耳下牙车之后。各一。次注曰。谓颊车二穴也。类经。吴文炳。宝鉴。大成。作曲颊端近前。聚英。颊。作颔。金鉴作近前八分。入门。作耳下八分。据千金及翼方。卒中风口噤不开。灸机关二穴。穴在耳下八分小近前之说。并似拘矣。资生。引千金曰。一名机门。门是关字之误。又千金翼曰。耳下二韭叶。宛宛中。侧卧张口取之。不可从也。又千金。十三鬼穴。耳前发际。宛宛中。耳垂下五分。名鬼床。是指颊车。千金翼。无耳前发际。

　　宛宛中之七字。今移入一名。

　　耳前凡八穴耳前之图　耳门（甲乙）在耳前起肉当耳缺者。（甲乙）陷中（资生）耳中有脓及底耳。 耳。皆不灸。

　　（外台）禁灸。有病不过三壮。（甲乙）

　　按。厥病篇云。耳鸣。取耳前动脉。马莳曰。即耳门也。外台。作耳中缺者。宝鉴。从之。医统。作当耳缺者缺中。并非。

　　和 （千金）锐发下。（素问）耳前横动脉。（甲乙）耳门前。（入门）一云禁灸。（类经）

　　按甲乙。和作禾。入门同千金。千金翼。外台。以下诸书。作和。今从之。三书。并无资生曰。和 二穴。在耳前锐发陷中明堂上经。亦有和 二穴。 即 也。在鼻孔下挟水沟旁五分。即铜人之禾 。明堂下经之禾 也。或者。明堂上经。误写禾字。作和字尔。恐人以和 和 为一穴。故备论之。按一疑二之误。锐发者所谓波以左贺利。

　　听会（甲乙）一名听呵。（资生）一名后关。一名听呵。（大全）耳前陷者中。张口得之。动脉应手。（甲乙）耳微前。（明堂）耳珠前。（入门）

　　按类经。呵作河。资生。神应。发挥。类经。聚英。医统。宝鉴。大成。作上关下一寸。非矣。类经。金鉴。作去耳珠下。亦非。本事方曰。侧卧张口取之。吴文炳。曰。一名多所闻。耳中珠子。如赤小豆。是听宫之注。聚英。医统。亦同。盖误听宫作听会也。千金翼舌病篇曰。听会。在上关下一寸动脉宛宛中。一名耳门。亦误。

　　听宫（甲乙）一名多所闻。（素问）一名窗笼。（灵枢）在耳中珠子。大明如赤小豆。（甲乙）

　　按气血论。耳中。多所闻。二穴。根结篇。少阳根于窍阴。结窗笼。窗笼者耳中也。甲乙。明字衍。诸书皆无之。是也。入门。作耳前珠子旁。是耳门穴也。今据内经。甲乙经。当在

　　卷之一

　　项颈部第二

　　(凡十九穴)骨度篇曰。结喉以下。至缺盆长四寸。

　　项颈之图　廉泉（灵枢）一名本池。（甲乙）一名舌本。（资生）颔下结喉上。舌本下。（甲乙）当颐直下骨后。陷者中。（千金诸风篇）结喉上中央。（类经）

　　按舌本。大成。作舌水。大全。作吉本。气府论曰。喉中央。二。次注曰。谓廉泉天突二穴也。刺疟篇曰。舌下两脉廉泉也。是谓两脉中央也。千金。并翼方。圣济。发挥。无舌本下之下字。入门。宝鉴。下作间。聚英。医统作颔下结喉上四寸。此穴。何须折量。类经曰。

　　仰而取之。说见下。

　　人迎（素问）一名天五会。（甲乙）挟喉之动脉也。又颈侧。在婴筋之前。（灵枢）颈大脉。

　　动应手。挟结喉。以候五脏气。（甲乙）不灸。禁深刺。（甲乙）

　　按资生。圣济。聚英。医统。大全。吴文炳。宝鉴。大成。无天字。千金翼。作大筋脉。次注。发挥。类经。聚英。入门。医统。大成。金鉴。作结喉侧。一寸五分。此根据甲乙。扶突注。然颈侧诸穴。不须分寸。但取筋之前后。此古法也。此穴挟结喉。圣济曰。仰而取之。不取水突（甲乙）一名水门。（甲乙）颈大筋前。直人迎下。气舍上。（甲乙）人迎下。气舍上。二穴之中。（入门）

　　按突。甲乙作天。字误类经曰。挟气舍上。内贴气喉。千金注曰。曲颊下一寸。近后。并非。

　　气舍（甲乙）颈。直人迎下。挟天突。陷者中。（甲乙）贴骨尖上有缺。（类经）

　　按类经。作挟天突边。入门。宝鉴作挟旁。拘矣。金鉴。作结喉下一寸。非。

　　扶突（素问）一名水穴。（外台）婴筋之后。（灵枢）人迎后一寸五分。（甲乙）

　　按一寸五分。说见前。与人迎。隔一大筋。是穴也。千金。作气舍后一寸半。发挥。吴文炳。宝鉴。聚英。从之。大成。作气舍上。并非。千金翼。外台。次注。作曲颊下一寸人迎后。拘矣。次注曰。仰而取之。非是。凡颈侧诸穴。仰则筋脉难摸索。故正面而取之。

　　天鼎（甲乙）一名天顶。（大全）缺盆上。直扶突。气舍后一寸五分。（甲乙）侧颊。（入门）

　　按天突侧皆言缺盆。取其形状。故灵枢指天突言缺盆之中者。可见焉。直扶突绝句。言此穴在扶突直下当气舍后也。扶突与人迎隔筋。其直下就气舍后取之。次注。作半寸。盖寸半之误。资生。圣济以下诸书。作扶突后一寸。拘矣。千金。作颈缺盆。直扶突。曲颊下一寸。人迎后。与扶突注。混。不可从。明堂。作天顶。盖音通。人以为一名。暂从之。

　　天窗（素问）一名窗笼。（甲乙）挟扶突。（素问）曲颊下。扶突后。动脉应手。陷者中。（甲乙）颈大筋前。（资生）

　　按窗。资生。作 。笼。外台作聋。聚英。大全。作龙。灵枢云。窗笼者。耳中也。

　　张介宾曰。即听宫。与此不同。入门曰。完骨下发际上。颈上大筋处。误也。前大成。作间。又奇穴部有天窗。与之不同。

　　天容（灵枢）耳下曲颊之后。（灵枢）颊车后陷中。（入门）

　　按甲乙。无下字。千金。外台等。皆作耳下。千金翼。无曲字。

　　天牖（素问）颈筋间。缺盆上。天容后。天柱前。完骨后。发际上（甲乙）禁灸（资生○医统曰诸书作完骨下。不是。气府论云。下完骨后。各一。次注曰。天牖二穴可以见也。灵枢。任脉侧。七次动脉。一次人迎。足阳明也。二次扶突。手阳明也。三次天窗。手太阳也。四次天容。足少阳也。五次天牖。手少阳也。六次天柱。足太阳也。七次风府。督脉也。发挥。作天窗后。窗。容字相似故误耳。千金。作发际上一寸。入门。从之。就发际上。求之于婴筋颈筋间。乃上两筋合。下发际也。故不须折量分寸。其言一寸者。误。入门。作耳下大筋外。

　　类经云上挟耳后一寸。亦误矣。明堂云。貌骨穴下发际。宛宛中。貌骨穴。未详。恐完骨之误。

　　缺盆（素问）一名天盖。（甲乙）肩上横骨。陷者中。（甲乙）禁深刺。（甲乙）

　　按天。聚英。吴文炳。作尺。骨空论云。失枕在肩上横骨间。次注曰。谓缺盆穴也。资生。发挥。聚英医统吴文炳。并作下。非是。入门。宝鉴。作前。马莳。注证发微。作去中行寸半非

　　卷之二

　　肩部第三

　　(凡二十六穴)肩之图　凡取肩部诸穴。为三次。取肩 。肩 。肩贞。是一次也。上肩端。取巨骨。秉风逾骨取天肩贞。肩部诸穴难分。故今定此法。

　　肩井（甲乙）一名膊井（资生）肩上陷者中。缺盆上。大骨前。（甲乙）大骨前一寸半。以三指按取之当中指下。陷者是。（圣济）前直乳中。（增注）禁深刺（圣济）孕妇禁刺。（类经）

　　按膊。圣济。作 陷者。千金。千金翼。次注。圣济。类经。作陷解。宝鉴。作陷罅。

　　大骨。肩上大骨也。非胸前大骨。一寸半。资生类经。聚英。入门。皆同。不可。必拘也。肘后方曰。两肩。小近头凹处。指捏之安令正。得中穴耳。千金曰。卵偏大。 病。灸肩井。在肩解臂接处。龚廷贤万病回春曰。拿棍一条。伸手主棍在地。与肩一般高。肩上有窝。名肩井穴。

　　肩中俞（甲乙）肩胛内廉去脊二寸。陷者中。（甲乙）

　　按胛。旧作甲。千金翼。外台。明堂。同。古字通用。今据千金订之。从易读。下皆效此。入矣。就胛内廉而取之。

　　肩外俞（甲乙）肩胛上廉去脊三寸。陷者中。（甲乙）

　　按类经云。与大杼平。似拘。入门。作去大杼旁三寸宝鉴从之。并误。但可就胛上廉而取之。

　　大 （甲乙）肩缺盆中。毖骨之间陷者中。（甲乙）一曰直肩井后一寸。（类经）须缺盆陷处上有空。起肉上（聚英）误针陷处令人卒死。（聚英。所引铜人。今本无所见。）

　　按资生。作天上 毖骨。千金。入门。吴文炳。大成。作上毖骨。千金翼。外台。圣济。类经。作上毖骨。次注。作上伏骨。张介宾曰。毖音秘。肩 向肩井缺盆中。两叉骨之际。内间有秘伏之小骨。此毖骨也。作毖误。

　　秉风（甲乙）挟天 外。肩上。小 骨后。举臂有空。举臂取之。（甲乙）

　　按天。旧作人。刊误。今订之。在字衍。外台。在挟字上。是也。千金。并翼方。作肩上后。外台。圣济。发挥。作小 后。资生 作 字误。吴文炳作天 肩上小 后。不可读。盖错置。入门曰。天宗前。疑 误。

　　曲垣（甲乙）肩中央。曲胛陷者中。按之动脉应手（甲乙）

　　按动脉应手。千金。以下诸书。作应手痛。外台作按之痛应手央。作尖字误。

　　天宗（甲乙）肩解下三寸（素问）秉风后。大骨下。陷者中。（甲乙）

　　肩贞（素问）肩曲胛下。两骨解间。肩 后。陷者中（甲乙）禁灸（入门）

　　按解。入门。作罅。通评虚实论云。刺大骨之会各三。次注曰。大骨之会肩也。谓肩贞穴。在肩 后。骨解间。

　　巨骨（素问）肩端上行两叉骨间。陷者中。（甲乙）一曰禁刺。（类经）

　　按明堂。作肩端上两行骨。两行二字。倒置。

　　俞（甲乙）肩 后。大骨下。胛上廉。陷者中。举臂取之（甲乙）

　　按气府论云。曲掖上。

　　骨空书。作肩 。非矣。金鉴云。从肩贞。上行肩端。 上。肩骨下。

　　肩 （灵枢）一名扁骨（明堂）一名中肩井。一名扁肩。（类经）一名肩尖。（外科枢要）举臂肩上陷者。（素问）肩端两骨间。（甲乙）肩外头。近后以手按之有解。宛宛中。（千金）肩头正中（同上） 骨头。（资生）

　　按素问。 骨之会。各一。次注曰肩 穴也。又曰。云门 骨次注曰。今中诰孔穴图经。无骨穴。有肩 。刺热论新校正曰。验今明堂中诰图经。不载 骨穴。寻其穴。以泻四肢之热。恐是肩 穴。医门摘要曰。上有巨骨。后有秉风。不可混。无用之辨哉千金注曰。外台。名扁骨。

　　肩 （甲乙）肩端 上。斜举臂取之。（甲乙）肩端外陷。（入门）肩 后外廉（冈本）

　　按外台。 上之下。有陷中。二字。斜。作针误。入门曰。 会上。非。 。发挥。作误。

　　会（甲乙）一名 。（甲乙）一名 交。（聚英）臂前廉。去肩头。三寸。（甲乙）宛宛中（资生）

　　按肩头。次注。作肩端。外台。臂。作肩。

　　卷之二

　　背腰部第四

　　气府论曰。大椎以下至尻尾。及旁十五穴。至胝下。凡二十一节。脊椎法也。

　　骨度篇曰。膂骨。以下至尾 二十一节。长三尺。上节长一寸四分。分之一奇分在下。

　　故上七节。至于膂骨九寸八分。分之七。凡取背部诸穴除脊骨者。诸说纷纷。按背俞篇曰胸（头注曰。一本作背。）中大俞。在杼骨端。肺俞在三焦之间心俞在五焦之间。膈俞在七焦之间。肝俞在九焦之间。脾俞在十一焦之间肾俞在十四焦之间。皆挟脊相去三寸所。则欲得而验之。按其处应在中。而痛解。乃其俞也。灸之则可。刺之则不可。气盛则泻之。虚则补之以火。补者毋吹其火。须自灭也。以火泻者。疾吹其火。传（甲乙。作拊）其艾。须其火灭也。

　　甲乙经曰。两旁挟脊各一寸五分。按。量两乳间。去其半。四寸有奇。除两旁各一寸五分。余分一寸半有奇。是脊骨之分也。又素问云。 在背下挟脊旁三寸所。厌之令病者呼 。

　　应手。挟字。旁字。除骨而言也。所者许也。古人不必拘分寸。以大概示之。故云。按之应在中而痛解或云。 应手也。神应经曰。如背俞。前贤书中皆云挟脊各寸半。是共折三寸分两旁取之。殊不知言挟脊。其挟字。是除骨而言。若带脊骨当以两旁各二寸共折四寸分两旁。此说虽得折为四寸者不是。后世又用两乳八寸之说度背腰。故云去脊中二寸。或一寸五分。共不可从也张介宾遂验鱼骨。就突处而定穴。盖原王叔权。里医之说。妄矣。凡节字取义于竹节。故有骨节关节。手指本节等语。脊骨突处谓之节。经曰。节下间。则突处下间是穴也。且张氏取经文之节下间之语。而作异说。何矛盾之甚邪。凡人之项骨有三。名曰柱骨。又曰天柱骨即头茎也。连脊共二十四节。今人误以项骨高者。为大椎。其弊根据肘后方。灸大椎在项上大节高起者。外台。类经。针灸大全等。以平肩者。为大椎香川太冲曰凡大椎以椎大为名。若其骨不大何得谓大椎乎。故称一椎为极当。今定以与肩齐为一椎。虽椎小亦可也。

　　大小固非所拘。设令一椎之上。或一椎之下。有椎特大者。则虽在何处亦可称大椎。如是或有二十二椎。或有二十椎。而不应二十一椎之数矣。唯是一椎。而后次第等下。而以平肩者。为大椎者。此胶柱之说也。为费解。香月牛庵卷怀食镜曰。先师玄益。曰。凡定大椎法。令患人端坐正面动首颈。则项骨共动。取其不动为大椎甚易知。故据此说使人头俯。项骨高起。

　　仰则不见。是项骨第三节也。其下乃大椎也。下第七节八节之间第十四节十五节之间。是俯仰屈折之处也。从其处。上行数之定大椎。此亦一法也。

　　马莳曰大椎乃督脉经穴。至腰俞。共二十一椎。其曰二十四椎者以项骨三椎不等也。至尾穴。亦不等。今人灸大椎者。但是项骨高起者。见其骨高而大。误以为大椎。而取之。愚今除项骨三节则大椎。又数为第一椎。此说得之。按脊椎二十一节。古来通说亦无异论。盖是皮上隔肌肉摸索而命之也。非剐剥视之数之而言之者。陈明善洗冤录曰。项与脊骨。各十二节。注曰。自项至腰。共二十四椎。骨上有一大椎骨。人身项骨五节。背骨十九节。合之得二十有四。是项之大椎即在二十四骨之内此说与今之所见不符。东洋先生脏志曰。脊骨背面有鳍如鱼。其节十有七。上细下巨如筝之状。此言一出而天下大疑之。今验之脊骨实十七节也隔皮肤而数之为二十一节者。并腰髁骨也。其骨比脊骨巨大内拘而为臀尻。其穷处即所谓尾骨者是也。其骨背有椎节形凡四。于皮肉上摸之则与脊骨齐。乃与十七节连数为二十一椎。其椎节形旁。宛陷处有孔。通内面。左右各四即八 也。古书曰。第一空。第二空者。不诬。洗冤录曰。男女腰间。各有一骨。大如掌。有八孔作四行样者。是也。此骨。男则圆女则平者。

　　所以护子宫受胎之地也。今取 穴则连数之。为二十一椎。处置诸穴。而不为误。发挥注曰。按腰髁即腰监骨。人脊椎骨。有二十一节。自十六椎节而下。为腰监骨。挟脊附着之处。其十七至二十。凡四椎为腰监骨所 附而入 穴。则挟脊第一二空云云也。又按督脉当脊中起于长强在二十一椎下。等而上之。至第十六椎下。为阳关穴。其二十椎。至十七椎。皆无穴乃知为腰监骨所 明矣。此说误谬。不俟辨焉。

　　腰髁骨。又名腰监骨。又名腰尻骨。八 者。即其空。今以朽骨图之。

　　外面图　内 而为臀尻。其穷处即尾 骨金鉴曰。尾闾。一名 端。一名撅骨一名穷骨。在肛门后。其骨上端。俗名 骨。又名尾 。

　　侧面图　内面图　背腰总图一　背腰总图二　背中行自第一椎。下行至尾 骨。凡十四穴。

　　大椎（素问）一名百劳（类经）第一椎上。陷者中。（甲乙）宛宛中。（资生）

　　按甲乙经。脱上椎其误。椎骨又名杼骨。后人遂混称大椎。为大杼。大全等。大杼一名百劳。不可从焉。类经曰。一云平肩。说己见。伤寒论曰。大椎第一间盖指陶道。

　　陶道（甲乙）大椎节下间。俯而取之。（甲乙）陷者中。（明堂）

　　按千金。千金翼。作下节间。下皆同。聚英。医统。吴文炳等。无节字非。千金诸风篇身柱（甲乙）第三椎节下间。俯而取之（甲乙）宛宛中。（明堂）

　　按和名尘气。以治尘气。名之。 原性全 医抄曰。尘气发于肺脏。是也。村上良亢慈旨载其候有四。红知利气。知利知利气。波美知利气。黄知利气。医门摘要曰。和俗谓之尘气。预灸则不生诸病。病气积于此而伤其身。犹尘气积柱下。生湿气。而破家宅。故即名此穴谓之尘气。（释西悬所着方书训疟为知利气）

　　神道（甲乙）一名脏俞。（千金）第五椎节下间。俯而取之。（甲乙）禁刺（入门。类经一说按千金曰。治卒病恶风欲死。及肉痹不知人。灸第五椎。名曰脏俞。百五十壮。多至三百壮。便愈。翼方。肉痹下。有乳痈二字。

　　灵台（次注）第六椎节下间。俯而取之。（次注）禁刺。（入门）

　　按刺热篇云。六椎下间。主脾热。是谓灵台穴然其名。甲乙。千金。外台。并不载。资下。皆载之。程衍道外台注引圣济总录且云。后人论注所增穴也。按甲乙所载十一穴。素问云。督脉气所发者。二十八穴。项中央二。（次注曰。谓风府。哑门。二穴）发际后中八。（次注曰。谓神庭上星。囟会。前顶。百会。后顶。强间。脑户。八穴。）面中三。（次注曰。

　　谓素 。水沟。龈交。三穴）大椎以下至尻尾及旁十五穴。次注以会阳而解及旁二字。然会阳。是双穴也。加之为十六穴。其数不合经文。盖亡一穴也否则督脉气所发者。二十八穴者。二十九穴之误。而十五穴。则十六穴之误欤。

　　至阳（甲乙）第七椎节下间。俯而取之（甲乙）宛宛中（明堂）

　　按刺热篇云。七椎下间。主肾热。明堂。作微俯而取之。

　　筋缩（甲乙）第九椎节下间。俯而取之。（甲乙）

　　按入门。作筋束。字误。

　　中枢（次注）第十椎节下间。俯而取之。（次注）

　　按类经曰。此穴诸书皆失之惟气府论。督脉下。王氏注中。有此穴。及考之气穴论。曰背与心相控而痛。所治天突。与十椎者。其穴即此。按气穴论曰。天突与十椎及上纪。次注曰。按甲乙经。经脉流注孔穴图经。当脊十椎下。并无穴目。恐是七椎。又注气府论曰。中枢在第十椎节下间。何其说矛盾乎。与彼背俞注同。王冰疏卤。不足深责也。马莳曰。十椎下无穴。当是大椎。亦遗有中枢。金鉴。载此穴。

　　脊中（甲乙）一名神宗。（资生）一名脊俞。（资生。引明堂。）第十一椎节下间。俯而取之。（甲乙）禁灸。（甲乙）禁刺（入门）

　　按骨空论曰。灸脊中说见阳关大全。中作柱。

　　悬枢（甲乙）第十三椎节下间伏而取之。（甲乙）

　　按资生曰。铜人云。悬枢。在十三椎节下间。明堂上经作十二椎节间。下经作十一椎下中穴。既在十一椎下。不应。悬枢又在十一椎下。固知其误矣。考之素问。亦与铜人同。当以铜人为正。明堂上经亦误三字作二字也要之接脊穴。在十二椎节下尔。接脊穴。载奇穴部。

　　命门（甲乙）一名属累（甲乙）一名竹杖（俗名）第十四椎节下间。伏而取之。（甲乙）

　　按千金曰。胞落 。灸背脊当脐。不称穴名。类经曰。平脐用线牵而取之。恐有差。故。又曰。千金云。腰痛不得动者。令病（千金。作患）人正立。以竹杖（千金。无杖字。）拄地度至脐。（千金。有断竹二字。）乃取杖（取杖千金。作以度。）度背脊。灸杖（杖千金作竹上二字）头尽（千金无尽字）处。此法。旧出于肘后方。而文有异同。今阅千金方。无竹杖字。

　　类经。所引证者。千金翼之文。而肾俞之说也。详于肾俞条。俗呼为竹杖穴者。盖同于类经。洗冤录曰。凡命门骨。最属虚怯。以手击之即可立毙。因命门骨。左右两穴有红筋。若细。通于两内肾。拍断即死。外无痕迹。若有称拍着命门处身死。只检验命门骨。紫赤者是也。

　　命门骨。自尾蛆骨。倒数上。第七椎两旁。各有一小穴者是。

　　阳关（次注）第十六椎节下间。坐而取之。（次注）

　　按甲乙。千金。外台不载。资生。作伏而取之。素问曰。失枕在肩上横骨间。折使榆臂正灸脊中。次注曰。榆。读为摇。摇谓摇动也。然失枕非独取肩上横骨间。乃当正形灸脊中也。欲而验之。则使摇动其臂。屈折其肘。自项之下。横齐肘端当其中间。则其处也。是曰阳关。在第十六椎节下间。督脉气所发。按榆是揄误。

　　腰俞（甲乙）一名背解。一名髓空。一名腰户。（甲乙）一名髓孔。一名腰柱。（外台）一俞。（大全）一名髓府。（大成）第二十一椎。节下间。（甲乙）宛宛中。以腹挺地。舒身。两手相重支额。纵四体。后乃取其穴。（资生）

　　按神应经。作自大椎至此折三尺。舒身以腹挺地。聚英。作挺身伏地舒身。素问直解。

　　髓空。为肩井者。误。俞。扁鹊传。作输。无异义。

　　长强（灵枢）一名穷骨。一名 上。一名骨 。（灵枢）一名气之阴 。（甲乙）一名龟尾。

　　（肘后）一名尾翠骨。（千翼）一名龙虎穴。一名曹溪路。一名三分闾。一名河车路。一名朝天巅。一名上天梯。（卫生宝鉴）一名撅骨。（类经）一名尾闾。（医统）一名气 。（大成）尻骨下空。（素问）脊 端。（甲乙）趺地取之。（资生） 骨端许三分。（聚英）陷者中。（明堂）

　　按癫狂篇云。灸穷骨二十壮。穷骨 骨也。马莳曰。长强也。又云。灸骨 二十壮。又刺上。张注曰。长强也。今移入一名。骨空论云。脊骨下空。在尻骨下空。次注曰。不应主疗经阙其名。新校正云。按长强在脊 端。正在尻骨下。王氏得非误乎。又曰。灸撅骨。次注曰。尾穷谓之撅。撅当作HT 。字典曰。HT 本作HT 。音厥。说文曰。臀骨也明堂。脊 作脊骸。

　　误。尾翠骨上三寸。骨陷间。不合诸说。聚英。大成。趺作伏。是也。

　　背第二行自第一椎两旁挟脊各一寸半。下行至 骨下。及八 。凡四十四穴。

　　按内经曰。大椎上。两旁各一。凡二穴。王冰曰。未详何俞。新校正曰。按。大椎上旁无穴。张介宾曰。今于大椎上旁按之甚 。当有穴。意者。甲乙经等。犹有未尽。吴昆曰。当是天柱二穴。在挟项后发际大筋外廉陷中者。马莳曰。大椎乃督脉经穴。至腰俞。共二十一椎。其曰二十四椎者。以项骨三椎不算也。至尾 穴。亦不算。今人灸大椎者。俱是项骨高起者。见其骨高而大。误以为大椎。而取之。愚今除项骨三节则大椎。又数为第一椎。其两旁。即大杼穴。乃足太阳膀胱经穴名也。新校正。以为大椎旁无穴。意者亦若今人以项之高骨为大椎耳。此说不是。以王张为稳当。千金曰。治百种风。灸脑后大椎平处两厢。量二寸三分。须取病患指寸量两厢。各灸百壮。得瘥。是不说穴名。盖大椎上两旁也。分寸稍异。

　　大杼（素问）项第一椎下两旁。各一寸五分。陷者中。（甲乙）正坐而取之。（类经）禁灸（资生）

　　按类经。金鉴。每穴作去脊中二寸。说既见。千金。类经。作项后。入门。作第一节外。

　　下诸穴皆作几节外。王冰注气府论。刺疟篇。以背俞为大杼穴。又注水热穴论。为风门热府。又注刺热论为未详。又注举痛论为心俞。令读者范然刺热论新校正曰。王注水热穴论。以风门热府为背俞。又注气穴论。以大杼。为背俞。此注云。未详。盖疑之。素问直解曰。背俞指肺俞。非也。骨空论曰。视背俞陷者灸之是似泛指背部俞穴与形志篇曰欲知背俞云云同。水热穴论曰。大杼。膺俞。缺盆。背俞。此八。者。以泻胸中之热也。由是观之为大杼者。盖非也。

　　背俞必有所指。举痛论曰。寒气客于背俞之脉。则血脉泣。脉泣则血虚。血虚则痛。其俞注于心。其为心俞者。为有所据。千金翼曰。第一椎名大杼。无所不主。挟左右一寸半。或二寸二分。盖斯文错置。大全曰。大杼一名百劳。说见大椎下。难经云。骨会大杼。似指大椎。

　　风门热府。（甲乙）第二椎下两旁。各一寸五分。（甲乙）陷者中。（明堂）正坐取之。（大成）

　　按千金。外台。以下诸书。皆分热府。以为一名。只千金翼。同甲乙。今从古说。

　　肺俞（素问）三焦之间。（素问）第三椎下两旁各一寸五分。（甲乙）

　　按气穴论云。中□ 两旁各五。凡十穴。次注曰。谓五脏之背俞也。千金曰。对乳引绳度之。此捷法也。资生曰。

　　甄权针肾俞。共作二寸。说己见。

　　HT 俞（千金）一名厥阴俞。（千金）第四椎下两旁。各一寸五分。（千金）正坐取之。（类经）

　　按此穴。千金肺脏篇。引扁鹊。

　　心俞（素问）一名背俞。（次注）五焦之间。（素问）第五椎下两旁。各一寸五分（甲乙）陷者中。（明堂）正坐取之。（类经）禁灸（甲乙）禁刺。（入门）

　　按千金诸风篇。一云。第七节。对心横三间寸。非也。又治不能食。胸中满。膈上逆气。闷热灸心俞。二七壮。小儿减之。千金翼曰。心烦短气灸心俞百壮。针入三分。

　　膈俞（素问）七焦之间。（素问）第七椎下两旁。各一寸五分。（甲乙）陷者中。（明堂）正坐取之。（类经）

　　按难经曰。血会膈俞。

　　肝俞（素问）九焦之间。（素问）第九椎下两旁。各一寸五分。（甲乙）陷者中。（明堂）正坐取之。（类经）

　　按千金一云。九椎节脊中。非矣。形志篇云。欲知背俞。先度其两乳间。中折之。更以他草度去半已。即以两隅相拄也。乃举以度其背令其一隅居上齐脊大椎两隅。在下当其下隅者肺之俞也。复下一度。左角肝之俞也。右角脾之俞也。复下一度肾之俞也。是谓五脏之俞。灸刺之度也肝脾二俞。果是异说。可见素问者。各家之说而不出一人之手也。

　　胆俞（脉经）第十椎下两旁。各一寸五分。正坐取之（甲乙）陷者中。（明堂）

　　按气府论云。六腑之俞各六。痹论云。六腑亦各有俞。金鉴。作第九椎下。而无肝俞。

　　盖脱简。

　　脾俞（素问）十一焦之间。（素问）第十一椎下两旁各一寸五分。（甲乙）陷者中。（明堂）

　　按。千金贼风篇曰。凡人脾俞无定所。随四季月应病。即灸脏俞。是脾穴。当时盖有此说。而行殆堕穿凿。

　　胃俞（脉经）第十二椎下两旁。各一寸五分。（甲乙）宛宛中。（明堂）正坐取之。（类经）

　　三焦俞（甲乙）第十三椎下两旁。各一寸五分（甲乙）正坐取之。陷者中。（明堂）

　　肾俞（素问）一名高盖。（大成）第十四椎下两旁。各一寸五分。（甲乙）陷者中。（明堂）正坐取之。（类经）

　　按通评虚实论云。少阴俞去脊椎三寸旁。次注曰。谓足少阴肾俞也。千金翼曰。对脐当脊两边。相去一寸五分。名肾俞。本事方曰。与脐平。此捷法也。千金翼又曰。肾俞主五脏虚劳少腹弦急胀热灸五十壮老小损之。若虚冷可至百壮。横三间寸。灸之。腰痛不得动者。令病人正立。以竹杖拄地度至脐取杖。度背脊灸杖头随年壮良。灸讫藏竹杖勿令人得之。丈夫痔下血。脱肛。不食。长泄痢。妇人崩中去血。带下淋露。去赤白杂汁。皆灸之。此挟两旁各一寸横三间寸灸之。又诸书载。杖子至脐中截断。却回杖于背上当脊骨中杖尽处。即是十四椎命门穴也。用稗心取同身寸。三寸。折作一寸五分。两头是肾 穴也。皆不取。

　　大肠俞（脉经）第十六椎下两旁。各一寸五分。（甲乙）伏而取之（类经）

　　按脉经曰。在第十六椎HT 其详。

　　小肠俞（脉经）第十八椎下两旁。各一寸五分。（甲乙）伏而取之。（类经）

　　按难经本义云。谢氏曰。在十六椎下两旁。各一寸五分。非也。

　　膀胱俞（脉经）第十九椎下两旁各一寸五分。（甲乙）陷者中。（明堂）伏而取之。（类经）

　　中膂俞（甲乙）一名脊内俞（资生）第二十椎下两旁。各一寸五分。挟脊胛而起。（甲乙）伏而取之。（类经）

　　按膂。次注。作□ 。外台。以下诸书。皆作中膂内俞。或以为一名。甲乙。千金。千金翼。

　　并无内字。入门。金鉴。从之。此编凡征古典。故不补内字。脊胛而起。外台。作脊起肉。

　　次注。作脊□ 胂起肉。胛当作胂。胛是肩甲也。不与此穴关涉。盖传写之误。膂音吕与□ 通。膂谓脊侧肉也胂 也。胂谓之HT HT 背侧之肉也。起者。言背侧肉逼臀肉复起者也。人或疑起下脱肉字不审。古义也。聚英。作脊伸。字误。

　　白环俞（甲乙）第二十一椎下两旁。各一寸五分。伏而取之。（甲乙）腹挺地。端身。两手相重支额纵息。令皮肤俱缓乃取其穴。（资生）禁灸（甲乙○类经。医统。灸三壮）禁针灸。（入门）

　　上 （甲乙）第一空腰髁下一寸。挟脊陷者中。（甲乙）

　　按类经曰腰髁骨。即十六椎下腰脊两旁。起骨之挟脊者。次注曰。余三 。少斜下。按之陷中是也。入门曰上阔下狭。类经曰。十六椎者不是当十七椎。

　　次 （甲乙）第二空挟脊陷者中。（甲乙）

　　中 （甲乙）一名中空。（大成）第三空。挟脊陷者中。（甲乙）

　　下 （甲乙）第四空。挟脊陷者中。（甲乙）

　　按以上四穴。谓之八 。素问曰。八 在腰尻分间是也。又曰尻骨空。在髀骨之后相去四寸。次注曰是谓八 穴也今按髀当作髁千金曰大小便不利。灸八 穴。在腰目下三寸挟脊相去四寸。两边各四穴计八穴。故名八 。甲乙。以八 非脊中属二行。又言挟脊而自明不系二行者。盖便览者。此穴验枯骨则其空自明。

　　会阳（甲乙）一名利机（甲乙）阴尾骨两旁。（甲乙）骨外。各开一寸半（入门）

　　按阳。入门。作阴。误也。机外台作机。阴尾旧作阴毛。传写之误。据千金外台而订之。发挥作尾 骨。 是 之误。金鉴。作阴尾尻骨两旁五分许。

　　背第三行自第二椎两旁。挟脊各三寸至二十一椎下凡二十八穴。

　　附分（甲乙）第二椎下附项内廉两旁各三寸（甲乙）陷中。（入门）正坐取之（类经）

　　按气府论云挟脊以下。至尻尾。二十一节。十五间各一。次注曰。今中诰孔穴图经。所存者。十三穴。左右共二十六。谓附分。魄户。神堂。 。膈关魂门。阳纲。意舍。胃仓。肓门。志室。胞肓。秩边。十三也。类经金鉴作三寸半下皆同。

　　魄户（甲乙）一名魂户。（宝鉴）第三椎下两旁。各三寸。（甲乙）正坐取之上直附分。（次注）宛宛中。（明堂）

　　按水热穴论云五脏俞旁五此十者。以泻五脏之热也。次注曰。俞旁五者。谓魄户神堂。

　　魂门。意舍。志室五穴。

　　膏肓俞（千金）第四椎下两旁各三寸。（资生）令人正坐曲脊伸两手。以臂着膝前。令正直。手大指与膝头齐以物支肘勿令臂得动摇。从胛骨上角。摸索至胛骨下头。其间当有四肋三间。灸中间。根据胛骨之里肋间空。去胛骨容侧指许。摩□ 肉之表肋间空处。按之自觉牵引胸户中。

　　（外台。作于肩中）灸两胛中。各一处。若病患已困不能正坐。当令侧卧挽上臂令前。求取穴灸之也。求穴大较以右手从右（千翼。作左肩）肩上拄。指头表所不及者是也左手亦然。乃以前法。灸之。若不能久正坐。当伸两臂者。亦可伏衣袱上伸两臂。令人挽两胛骨。使相离。不尔胛骨覆穴不可得也。其穴近第五椎相准望取之（千金）

　　按千金翼外台胛作甲。古字通用。神应经。作第五椎下两旁。各三寸半。大全。作四柱下三分。并非大成曰。人年二旬后。方可灸此二穴。又按此穴。古书不载。千金始有此名。盖原左传医缓之语。杜预曰。心上膈下。不可属肩背也。腹中论曰。肓之原出于脐下。九针十二原篇曰。膏之原出于鸠尾肓之原出于悖 。膏肓之字。既见于此。而悖 者气海也。谢士泰删繁方。说其病形全根据左传。而为说者也。以非经穴之事。故不录于此。千金及翼方。系奇穴。不属太阳经。今时人间习熟。以肺俞呼狭肓。呼膏肓为广肓。故今举于此云。

　　神堂（甲乙）第五椎下两旁。各三寸陷者中。（甲乙）正坐取之。（明堂）

　　按次注曰。上直魄户。甲乙无膏肓穴。素问曰。挟脊以下至尻尾二十一节十五间各一。

　　次注曰。今中诰孔穴图经。所存者。十三穴。王亦不记膏肓。故不言上直膏肓。而言直魄户。张介宾。以大杼。列于此行曰。近世有膏肓一穴。亦合十五穴。然此穴自晋以前所未言。而原数则左右共二十八穴也非矣。今加膏肓为十四穴。不可考者一穴也（素问）背下挟脊旁三寸所。厌之。令病者呼 。 应手。（素问）肩 内廉挟第六椎下两旁。各三寸。（甲乙）上直神堂。（次注）陷者中。（明堂）正坐取之（资生）

　　按刺疟篇曰五 俞各一适肥瘦出其血也。王冰曰。五 俞。谓 。吴昆以为魄户。神堂。 膈关魂门之五穴。张介宾曰。 胁也。一曰旁开也。水热穴论云。五脏俞旁各五。以泻五脏之热。即此谓也。盖此五者乃五脏俞旁之穴以其旁开近。胁故曰。旁五 俞即魄户神堂魂门。意舍。志室也。应手。入门。作指下动。原骨空论注也。

　　膈关（甲乙）第七椎下两旁各三寸。陷者中正坐开肩取之。（甲乙）上直 。（次注）

　　按膈。次注。聚英。医统。作鬲。外台。发挥。开作阔。

　　魂门（甲乙）第九椎下两旁。各三寸。陷者中。正坐取之。（甲乙）上直鬲关。（次注）

　　按千金注。及聚英。吴文炳。大成。引外台云。作魂门十椎下。阳纲十一椎下。意舍九椎下。今本与甲乙同。大全作膈关七柱八魂门。非也。

　　阳纲（甲乙）第十椎下两旁。各三寸。陷者中正坐取之（甲乙）上直魂门（次注）

　　按纲。明堂。作HT 。入门。作刚。正字通HT 刚字之讹。资生聚英医统曰。阔肩取之。明堂曰。微俯而取之。似无谓。

　　意舍（甲乙）第十一椎下两旁。各三寸陷者中（甲乙）正坐取之。上直阳纲。（次注）

　　按明堂。作第九椎下。阔肩取之。非矣。

　　胃仓（甲乙）第十二椎下两旁。各三寸。陷者中。（甲乙）上直意舍。（次注）正坐取之。（类经）

　　按金鉴。作十椎脱二之字。

　　肓门（甲乙）第十三椎下两旁各三寸。入肋间。（甲乙）上直胃仓。（次注）陷中（类经）

　　按肓金鉴作育。误。入门。载痞根穴盖指此穴。详于奇穴部。资生曰经云与鸠尾相直。

　　未详为何经。千金。并翼方次注。无入肋字。外台以下诸书。作叉肋甲乙。本作入肘。肓门。不可入肘。又无叉肋甲乙肘字肋之误诸书叉字入之误故改作入肋。

　　志室（甲乙）一名精宫。（大成）第十四椎下两旁。各三寸。陷者中。正坐取之。（甲乙）上直肓门。（次注）

　　按室。入门。作堂。误。明堂作三寸半。微俯而取之。非。

　　胞肓（甲乙）第十九椎下两旁。各三寸。陷者中。伏而取之（甲乙）上直志室。（次注）

　　秩边（甲乙）第二十一椎下两旁。各三寸。陷者中。伏而取之（甲乙）上直胞肓。（次注）

　　按资生发挥。入门。聚英。大全医统。吴文炳。宝鉴。外台。程敬通注一说。大成并作

　　卷之三

　　胸博第五

　　骨度篇曰。胸围四尺五寸。腰围四尺二寸。结喉。以下。至缺盆中。长四寸。缺盆以下。至枢以下。至横骨长六寸半。过则回肠广大。不满则狭短。横骨长六寸半○两乳之间。广九寸半按 HT 胸前岐骨际也。缺盆中。天突也。天枢谓脐心。脐心不易见。故以旁穴而言。

　　胸腹总图一　胸腹总图二　按两乳间九寸半。甲乙经。亦同。今试折量。两乳间为九寸半。则一寸当一指。比之胸围四体分寸。一从骨度篇。至两乳间。特不用何居。此不知胸博除任脉之失也。胸博任脉广一寸半。而其旁各四寸直两乳。学人思诸。两乳间横折八寸之法。未知出。干何人神应经曰。横寸为定法。千载无见者。悲哉。洗冤录曰。左右肋骨。男子各十二条。八条长。四条短。妇人各十胸中行自天突下行至中庭凡七穴。

　　天突（素问）一名玉户（甲乙）一名天瞿（千金）缺盆之中（灵枢）颈结喉下二寸。中央。宛宛中。低头取之。（甲乙）

　　按玉。宝鉴作五误。素问云。任脉气所发者。喉中央二。次注曰。谓廉泉天突二穴。千金。千金翼。外台。作五寸。甲乙注。引气府论注曰。五寸。今本作四寸。聚英。医统。宝鉴。吴文炳。同。明堂。作五分。发挥。入门。大成。作一寸。类经作三寸。共不是。次注。入门。

　　作低针取之。字误。骨度篇曰自结喉至天突四寸。是主骨度而言之。正面正身取之。甲乙经。以为结喉下。至天突二寸。是主取穴刺针而言之。故曰。低头取之也。取此穴者。低头取之。故资生经曰。其下针直横下。不得低手。何则低手伤咽喉此解低头取之义也。低头则咽喉沉而针刺无害。不可不知也。今人不知低头则二寸。正面则四寸之义。谩作二说。非也。近世多自天突。至岐骨际。折作八寸四分。如然则中庭当岐骨际。不可从也。按骨度篇。自天突至岐骨际九寸。又云。膺中骨间。各一。今用九寸。即八寸四分。为中庭穴。其下至岐骨际六分。是古法也。

　　璇玑（甲乙）天突下一寸。中央。陷者中仰头取之。（甲乙）

　　按玑。千金。作机。恐误。气府论云。膺中骨陷中。各一。次注曰。谓璇玑。华盖紫宫膻中。中庭。六穴也。胸博。载分寸。举其大概也。故曰陷者中。只取骨间。下同。大成。作华盖（甲乙）璇玑下一寸陷者中。仰头取之。（甲乙）

　　按发挥。作二寸。入门。宝鉴。大成。金鉴。作一寸六分。共非矣。又不合骨度之数。一二肋骨。密而不疏。作一寸者。取之骨间之义也。

　　紫宫（甲乙）华盖下。一寸六分。陷者中。仰头取之。（甲乙）

　　玉堂（难经）一名玉英（甲乙）紫宫下。一寸六分陷者中。仰头取之。（甲乙）

　　膻中（难经）一名元儿。（甲乙）一名上气海（类经）一名元见（大全）玉堂下一寸六分。陷者中。仰而取之（甲乙）横直两乳间。（千金）禁刺（千翼）

　　按膻。千金。千金翼。外台。作HT 。古通用。大全曰。一名HT 中不取。资生。类经。而作卧金心脏篇曰。胸痹心痛灸HT 中百壮。穴在鸠尾上一寸。忌针非也。

　　中庭（甲乙）膻中下。一寸六分。陷者中。仰而取之。（甲乙）

　　按明堂。作膻中下一寸。入门。金鉴。作鸠尾上一寸。此自天突至岐骨际。作八寸四分之胸第二行。自俞府。挟璇玑两旁各二寸。下行至步廊。凡十二穴。

　　俞府（素问）一名输府（大全宝鉴）巨骨下。去璇玑旁。各二寸。陷者中。仰而取之。（甲乙）

　　按甲乙。外台。明堂。俞作输。下皆同。资生。圣济。大全。宝鉴。作 。千金千金翼。

　　发挥聚英作俞是也。俞府出内经。俞。输。 。以音通用。大全。宝鉴以为一名。今暂从之。千金翼。而作卧。外台作仰卧。而巨骨胸前巨骨也。非穴名。璇玑。次注。作任脉非也。大全曰。璇玑之旁三寸所。不是。医门摘要曰。胸博间一肋取穴。不可泥。一寸六分。可谓能知取穴之法也。

　　中（甲乙）俞府下一寸六分。陷者中仰而取之。（甲乙）

　　按而。千金。并翼方作卧。外台。作仰卧而骨间。各取一穴。同上。明堂云。一寸。非矣。

　　下诸书。每穴有去中行二寸之解。不是。说见下。

　　神藏（甲乙） 中下。一寸六分。陷者中仰而取之。（甲乙）

　　按而。千金翼作卧。

　　灵墟（甲乙）神藏下。一寸六分陷者中。仰而取之。（甲乙）

　　按千金曰。墟。或作墙。入门。作虚。聚英。医统。作去中行各开一寸。字误。

　　神封（甲乙）灵墟下。一寸六分。陷者中。仰而取之。（甲乙）

　　步廊（甲乙）神封下一寸六分。陷者中。仰而取之。（甲乙）

　　按廊。千金。外台。圣济资生。作郎。类经曰。挟中庭。入门曰。去中庭外。非也。横对中庭。稍下六分许。

　　胸第三行自气户挟俞府。两旁各二寸。下行至乳根。凡十二穴。

　　气户（甲乙）巨骨下。俞府两旁。各二寸。陷者中。仰而取之。（甲乙）

　　按气府论云。膺中骨间。各一。类经。聚英。医统。吴文炳。金鉴。大成。每穴有去中行。

　　四寸之解。说见下。次注曰。去膺窗上。四寸八分。聚英。医统。吴文炳。无上字。金鉴曰。巨骨下。一寸。并拘。宝鉴曰。资生云。自气户。至乳根六穴。去膺中行。各四寸。相去各一寸六分。今本不载。

　　库房（甲乙）气户下。一寸六分。陷者中。仰而取之。（甲乙）

　　按冈本。作一寸。非也。取诸骨间。不必拘。说既见。

　　屋翳（甲乙）库房下。一寸六分（甲乙）陷者中。仰而取之（千金）

　　按次注曰。气户下。三寸二分。聚英曰。巨骨下四寸八分隔穴而说分寸者。不能无误。

　　膺窗（甲乙）屋翳下。一寸六分。（甲乙）陷中。（圣济）

　　按资生。窗作 。同字。次注。作胸两旁。挟中行。各相去四寸。巨骨下四寸八分。误。

　　乳中（甲乙）当乳（资生）即乳头上。（入门）禁刺灸（甲乙）微刺。（资生又宝鉴。引入门曰。针宜浅。刺二分。今本不见。）

　　按甲乙。千金。千金翼。外台。无注。古书之所妙。次注曰。膺窗之下。即乳中也。资生注云。亦相去寸六分非是相去二字。不成义。类经曰。一传胎衣不下。以乳头向下尽处。俱灸之即下。

　　乳根（甲乙）一名薛息（千金）乳下一寸六分。陷者中。仰而取之（甲乙）乳下。第一肋间宛宛中（千金）

　　按千金方曰。薛息。在乳下第一肋间宛宛中是也。今移入一名。宝鉴。作一寸四分。非矣。医学正传曰妇人在乳房下起肉处陷中。只陷中二字。可取。

　　胸第四行自云门挟气户。两旁各二寸。下行至食窦。凡十二穴。

　　云门（素问）巨骨下。气户两旁各二寸。陷者中。动脉应手。举臂取之。（甲乙）刺太深令人逆息。（甲乙）禁针（入门）

　　按气穴论云。膺俞十二穴。次注曰。谓云门中府。周荣。胸乡。天溪。食窦。左右则十二穴也。资生。 作云。通用。次注有每穴横去任脉六寸之解。类经。聚英。从之。说见下。

　　中府（脉经）一名膺中俞。（甲乙）一名肺募。（千金）一名府中俞。（大全）云门下。一寸。

　　乳上三肋间。陷者中。动脉应手。仰而取之。（甲乙）禁灸（入门）

　　按凡胸博诸穴。各在骨间。不待折量。而言分寸者。言大概也。千金。外台。一云。一寸六分。明堂。大成。冈本。从之非也。胸骨状如偃月。故第二行折量稍长第三行与中行平。学者察诸。膺中俞。聚英。医统。作膺俞。素问曰。膺俞。次注曰。中府穴。

　　周荣（甲乙）中府下。一寸六分。陷者中。仰而取之。（甲乙）禁灸（入门宝鉴）

　　按荣。甲乙作营误。今订之。

　　胸乡（甲乙）周荣下。一寸六分。陷者中。仰而取之。（甲乙）

　　天溪（甲乙）胸乡下。一寸六分。陷者中。仰而取之。（甲乙）

　　食窦（甲乙）天溪下。一寸六分。陷者中。仰而取之（甲乙）举臂取之。（千金）

　　按金鉴作腹哀上行三寸。或从乳上。三肋间。动脉应手处。往下六寸四分。迂甚矣。次注曰。云门。食窦。举臂取之。余并仰取之。

　　卷之三

　　腹部第六

　　腹部折量。诸说众多。不知所适从。按除中行法。内经云。冲脉气所发者。二十二穴挟鸠尾外各半寸。至脐寸一。挟脐下旁各五分。至横骨寸一。腹脉法也。甲乙经云。自幽门。挟巨阙两旁。各半寸。循冲脉下行至横骨。又至肓俞云。直脐旁五分。甲乙铜人等皆云冲脉足少阴之会。盖以骨空论为主也。独难经云。并足阳明之经挟脐上行。恐非也。鸠尾。内经所称。

　　指蔽骨。不可以为穴名也。其名本以蔽骨状似鸠尾。古书。指蔽骨者十之八九。不可不知也。鸠尾外无穴。而言挟鸠尾外。即除蔽骨。而取之也。又至脐言挟脐则除脐可见也。鸠尾与脐上下相照。其中间明于言外。是古文辞法也。又内经云足阳明脉气所发者膺中骨间各一。挟鸠尾之外。当乳下三寸。挟胃脘。各五。挟脐广三寸。各三。下脐二寸。挟之各三。甲乙经云。自不容挟幽门。两旁各一寸五分。至气冲。又自期门。上直两乳。挟不容两旁各一寸五分。下行至冲门因此考之。脐旁五分。足少阴经也。其旁一寸五分足阳明经也。其旁一寸五分。上直两乳。

　　足太阴经也。共计三寸五分。取一绳自脐旁。横量至直乳下。断去之。又去二分半。折为三寸五分。以定三经。此不问除任脉几寸。始得其法矣。去二分半。说见下。

　　世人皆云。胸博每行至腹内屈五分。两乳间八寸。腹脾经。相去七寸。不知何据。骨度篇曰。胸围四尺五寸。腰围四尺二寸。腰减于胸三寸。虽今人皆然。两乳相去九寸半。是古法也。胸部。各相去凡三寸半。而为七寸。合任脉之分一寸半。凡八寸半。胸去中行。四寸七分强至乳中。腹去中行四寸二分强至直乳中。此腰减于胸三寸。则腹居于其中可知减于胸。自脐至横骨六寸半。又横骨长六寸半。腹部四行。共不出其两端。然则自胸至腹渐渐狭。而腹至横骨更狭故二行三行。四行根据分量目巧取之。何有内屈之理。诸书一据两乳八寸说。故如其所载去中行几寸去任脉几寸。皆无稽之言。故不取也。而今不言任脉广几寸者。无明文也。甲乙经。不容注曰。

　　去曰。去任脉二寸。所余五分。两旁合。为一寸。不知孰是。故今以脐与鸠尾。定除任脉之分量。不言几寸者。内经之意也。世人以两乳八寸之度。除任脉果如何耶。其说至中府云门去乳中二寸。而穷矣。故其言曰。以同身寸奚一胸之际。而乳间用长尺。乳后用短尺。岂有此理乎。极知两乳间八寸。无稽之言也。

　　腹中行自鸠尾。下行至会阴。凡十五穴。

　　鸠尾（素问）一名尾翳（灵枢）一名 HT 。（甲乙）一名神府（千金）一名HT 。（聚英大成）臆前。

　　蔽骨下五分。（甲乙）其骨垂下如鸠尾形。故以为名。人无蔽骨者。从岐骨下行一寸。（圣济）禁刺灸（甲乙）宜针（外台。引甄权）此穴大难针。大好手。方可针。（资生）

　　按古书中。称 者。有三义。或岐骨。或蔽骨。或谓穴名又称鸠尾者。亦同。后人不之知也。素问曰。鸠尾下三寸。胃脘。胃脘上脘也。又足阳明脉气所发之章云。挟鸠尾之外。当乳下三寸。挟胃脘。言阳明经。至直乳挟蔽骨下行。岐骨下三寸。至上脘旁。复下行也。又云。 至脐八寸太仓居其中。太仓中脘也。言自岐骨际。至脐八寸。中脘。在其中央也。此指岐骨际。挟鸠尾之外。之鸠尾指蔽骨。何则蔽骨有长短。故皆据岐骨为度。蔽骨长为五分。乃称鸠尾穴者。皆在岐骨下一寸。千金伤寒篇曰。灸心下三处。第一处。去心下一寸名巨阙。第二处。去心下二寸。名上脘。第三处。去心下三寸。名胃脘。各灸五十壮。然人形。大小不同恐寸数有异。可绳度随其长短寸数。最佳。取绳。从心头骨。名鸠尾头。度取脐孔中屈绳取半。当绳头名胃脘。又中屈半绳更分为二分。从胃脘向上。度一分即是上脘。又上度取一分。即是巨阙。此说不是。俗多以从鸠尾穴至脐为八寸。或自蔽骨为八寸而以腹部脐上七寸五分折量。诸穴置其间。故不合。遂以中脘为鸠尾下三寸。或三寸半。妄说也。又按甲乙经曰。

　　上脘在巨阙下。一寸五分。去蔽骨三寸。中脘在上脘下一寸。居心蔽骨与脐之中。此皇甫氏之误也。滑寿。遂以 鸠尾共做蔽骨而看。故曰。上脘去蔽骨三寸。注上脘曰。巨阙下一寸当一寸五分。强合内经鸠尾下三寸文。盖鸠尾穴。在蔽骨下五分。古来相传之说也。滑寿曰。无蔽骨者从岐骨际。下行一寸是也。然不辨蔽骨长短。故后人论说。棼然。今按岐骨至脐为八寸。

　　岐骨下行一寸为鸠尾穴。此蔽骨长五分。为常人之度。其下五分为鸠尾穴。是大概而言之。由此观之。假令蔽骨长一寸。亦以为五分。自蔽骨端至脐中。折为七寸五分。以定其穴。其旁准拟而取之也。若蔽骨短不见者。以岐骨下一寸取鸠尾。恐无害。学人察诸村上亲方。骨度正误曰。

　　HT 者。蔽心骨而从岐骨之间。垂下如指之大骨也。附胸骨之部分也。是胸腹之界限也。不察于此。而以岐骨为限。以分骨度。岂合经旨乎。舍蔽骨而取岐骨岂合骨度乎。其弊由不知HT 有三义。肘后曰心厌者指鸠尾。或言心厌尖。心厌之说。多参差盖不知有三义也。厌与蔽同护于心脏之意也。广雅曰。 缺盆 也。玉篇曰肩骨。不是。

　　巨阙（脉经）一名心募。（大成）鸠尾下一寸。（甲乙）

　　按肘后方曰。正心厌尖头下一寸。不是。又曰。心厌尖尖四下一寸以赤度之。此文不解。

　　恐有脱误。资生曰。鸠尾拒者。少令强一寸。中人有鸠尾拒之。亦不可解。千金。外台。巨阙注散见各篇者。差谬多。不与明堂篇所记同。以其文繁。故不录于此。金鉴曰。两岐骨下二寸。

　　大成。亦作鸠尾两岐骨下一寸。两字。不可解。骨度正误曰巨阙一穴。今人多言脐上六寸。

　　非也。是亦自张氏始。是由岐骨蔽骨之差也。当作六寸五分矣。此说亦误。

　　上脘（脉经）一名胃脘。一名上纪。（素问）一名胃管。（乡药集成）一名上管。（宝鉴）巨阙下一寸。（千金）脐上五寸。（类经）鸠尾下二寸。（增注）孕妇禁灸。（类经）不针。（乡药集成）

　　按甲乙经。作巨阙下一寸五分。去蔽骨三寸也。非矣。说既见。为一寸五分。腹部旁穴。皆不合内经每寸一穴意。上脘。中脘。下脘。外台。皆作管。

　　中脘（甲乙）一名太仓。（素问）一名胃募。（千金） 至脐八寸。太仓。居其中。为脐上四寸。（素问）上脘下一寸。（甲乙）鸠尾下三寸。（千金）孕妇禁灸。（类经）

　　按至脐。脐上。皆自脐中度之。经云。上纪者。胃脘也。次注曰。谓中脘。资生。类经。以胃脘上纪为中脘一名。而经曰。鸠尾下三寸。胃脘五寸。胃脘。脘管也。上脘。中脘。皆胃脘也。然则上纪者。盖上脘一名。资生类经。共承王冰之误。千金翼。胃病篇曰。心下二寸。名胃管。又曰。胃管。在心鸠尾下三寸。是上脘。中脘。共称胃管。又针灸中篇。作心下四寸。甲乙作在心蔽骨与脐之中。非也。说既见。肘后方。曰。在心厌下四寸。千金霍乱篇曰。在心厌下四寸脐上一夫。巨阙注。言心厌尖者指蔽骨。此言心厌者。似指岐骨然易混。

　　故不取。

　　建里（甲乙）中脘下一寸。（甲乙）脐上三寸。（类经）鸠尾下四寸。（入门）孕妇禁灸（类经）

　　禁灸（入门）

　　下脘（脉经）一名幽门。（圣济）建里下一寸。（甲乙）脐上二寸。（类经）鸠尾下五寸。（入门）孕妇禁灸。（外台。引甄权）

　　按难经曰。太仓下口为幽门。滑寿曰。在脐上二寸下脘之分。以幽门不为穴名。今从圣济总录。气府论曰。鸠尾下三寸。胃脘。五寸胃脘。

　　水分（甲乙）一名中守（千金）一名分水。（明堂）下脘下一寸。脐上一寸。（甲乙）鸠尾下六寸。

　　（入门）孕妇禁灸。（外台。引甄权）禁刺。（资生注曰。明去水气。惟得针水沟针余穴水尽即死。何于此却云可针今校勘不针为是。）

　　按明堂。医学纲目。作分水。今为一名。难经云。大肠小肠之会为阑门。滑寿曰。在脐上一寸。水分穴。诸家以阑门不为水分一名。暂记之以俟知者又奇穴有水分。

　　神阙（外台）古名。脐中。（甲乙）一名气舍。（外台）禁刺（甲乙）

　　按古书无注。气穴论曰。脐一穴。甲乙。千金。并翼方。次注皆曰脐中。而无神阙之名。此名见于外台。资生。大全。宝鉴。舍作合。恐字误。

　　阴交（甲乙）一名少关。一名横户。（甲乙）一名丹田。（神相全编）脐下一寸。（甲乙）自脐中心。度之。（增注）孕妇禁灸。（外台。引甄权）

　　按外台。甄权云。穴在阴茎下。附底宛宛中。程敬通曰。似属会阴。非阴交也。类经。

　　聚英。医统。吴文炳。并曰。三焦募。神相全编曰。丹田。脐下一寸是也。

　　气海（脉经）一名脖 。一名下肓（甲乙）一名丹田（本事）脐下一寸五分。（甲乙）宛宛中（明堂）忌不可针（千金）孕妇禁灸。（外台引甄权）

　　按脖。吴文炳。作HT 。大成。作HT 。肓作音。吴文炳。作一寸非。本事方曰。气海一穴道家名曰丹田。

　　石门（甲乙）一名利机。一名精露。一名丹田。一名命门。（甲乙）一名三焦募（大成。引聚英今本不见。）脐下二寸。（甲乙）女子禁刺灸中央。不幸使人绝子。（甲乙）

　　按甲乙曰。三焦募。孙真人曰。至如石门。关元二穴。在带脉下。相去一寸之间。针关元主妇人无子。针石门。则终身绝嗣。神庭一穴。在于额上。刺之主发狂灸之则愈癫疾。其道幽隐岂可轻侮之哉。

　　关元（素问）一名下纪。（素问）一名次门。（甲乙）一名丹田。（资生）一名大中极。（大全）

　　一名小肠募（大成。引聚英今本不见。）齐下关元三寸。（素问）

　　按周密癸辛杂志曰。张安道养生诀云。丹田。在脐下三寸。是也。资生经曰。脐下二寸。

　　名石门。明堂载甲乙经云。一名丹田。千金。素问注。亦谓丹田在脐下二寸。世医因是遂以石门为丹田误矣。丹田乃在脐下三寸。难经疏论之详。而有据。宝鉴曰。关元。一名丹田。

　　按阴交。气海石门关元。皆名丹田。恐有误。类经曰。此穴。当人身上下四旁之中。故又名大中极。疑是中极之解误写于此也。暂存之。脉经。甲乙。并曰。小肠募。

　　中极（脉经）一名气原。一名玉泉。（甲乙）一名膀胱募（千翼）脐下四寸。（甲乙）关元下一寸。（千金）孕妇禁灸。（外台）针即有子。又云。灸不及针。（资生）

　　按脉经。甲乙。并曰。膀胱募。

　　曲骨（甲乙）一名尿胞。一名屈骨。一名屈骨端。（千金）横骨上。中极下一寸。毛际。陷者中。动脉应手。（甲乙）

　　按脐中以下。至横骨。长六寸半。是古法也。今人脐心下。至横骨。折作五寸。此误读张介宾说。遂至此。张氏至曲骨。折作五寸。谓毛际曲骨穴。非谓横骨也。甲乙经。中极下一寸。

　　为曲骨。当横骨上一寸半毛际。从俗说则此穴。当阴毛中横骨。故知其非是千金曰。小便数起。灸玉泉下一寸。名尿胞一名屈骨端。又赤白沃阴中干痛恶。合阴阳。小腹 坚。小便闭。刺屈骨。入寸半。灸三壮。在中极下一寸。即曲骨也。今移为一名。

　　会阴（甲乙）一名屏翳（甲乙）一名金门（千金）一名平医（大全）一名下极。（金鉴）大便前。

　　小便后。两阴之间（甲乙）

　　按千金云。金门。在谷道前。囊之后。当中央是也。从阴囊下。度至大孔前。中分之。

　　今移为别名。

　　腹第二行自幽门挟巨阙两旁各半寸。下行至横骨。凡二十二穴。

　　幽门（甲乙）一名上门。（甲乙）巨阙两旁各五分。陷者中（甲乙）

　　按明堂。入门。大全。作一寸半。千金心脏篇。作一寸。金鉴从之。以上诸书似有所见。

　　然不合经文。今定不容穴。内又一寸五分。取此穴。

　　通谷（甲乙）幽门下一寸。陷者中。（甲乙）挟上脘。（类经）

　　按聚英。引素问注曰。自肓俞。至幽门去中行。各一寸。误也。今阅。次注曰。挟巨阙两旁。相去各半寸。下五穴各相去一寸。是谓幽门以下五穴。上下之间。各一寸。非去中行之谓。不然不合内经。挟鸠尾外各半寸。至脐寸。一之文。而相去二字。惑诸人。

　　阴都（甲乙）一名食宫。（甲乙）一名通关（医纲）通谷下一寸（甲乙）挟胃管（千金）

　　按医学纲目。引摘英曰。通关。在中脘旁。各五分。针入八分。左捻能进饮食。右捻能和脾胃。许氏曰。此穴。一针四效。凡下针后良久觉脾磨食觉针动。为一效。次针破病根。腹中作声。为二效。次觉流入膀胱。为三效。又次觉气流行腰后骨空间。为四效。主治五噎。吞酸多睡。呕吐。不止。是为阴都穴。明矣。乃今移入一名。

　　石关（甲乙）一名石阙。（千金）阴都下。一寸。（甲乙）并建里。（医门摘要）

　　商曲（甲乙）一名高曲。（千金）石关下一寸（甲乙）并下脘（医门摘要）

　　按商曲。宝鉴作商谷。

　　肓俞（甲乙）商曲下一寸直脐旁五分。（甲乙）

　　按肓千金外台金鉴。作盲。资生作育。类经曰。商曲下一寸。当作二寸。内经云。挟鸠尾外。各半寸。至脐寸一。盖古必自幽门。至肓俞。有七穴。甲乙经以来。已缺之。甲乙。商曲下一寸。以直脐旁之字。见之。后人误以二作一也。距古之远。无所可考。今姑不取商曲下一寸五字。唯定此穴于脐旁五分。从张氏说。

　　中注（甲乙）肓俞下一寸。（资生）

　　按甲乙。千金。外台。次注。作肓俞下五分。发挥。类经。聚英。入门。医统宝鉴。共从资生。据内经。挟脐下旁各五分至横骨。寸一之义。则资生为得。

　　四满（甲乙）一名髓府。（甲乙）中注下一寸。（甲乙）挟丹田。（千金）

　　按髓。外台作随。聚英。吴文炳。大成。府作中。千金曰。丹田两边。相去各一寸半。

　　（千金翼。无半字。盖是脱字也。）丹田在脐下二寸是也。此说可从。又曰。挟丹田两旁。相去三寸。即心下八寸脐下横纹是也。不可从丹田是石门也。发挥。作气海旁一寸。非也。

　　气穴（甲乙）一名胞门。一名子户。（甲乙）四满下一寸。（甲乙）

　　按脉经曰。胞门。在太仓左右三寸。太仓中脘别名也。千金妇人篇曰。胞门。关元左边二寸是。右二寸名子户。此二说。不与本穴相关涉。又冠中字详于奇穴部。又妇人良方。胎动不安论曰。服药致补暖。而反使胞门子户为药所燥搏。自注曰。巢氏病源。并产宝。并谓之胞门子户。张仲景谓之血室。

　　大赫（甲乙）一名阴维。一名阴关。（甲乙）气穴下一寸。（甲乙）

　　按千金肾脏篇曰。屈骨端三寸。不合诸书。且千金屈骨端。为曲骨横骨之别名。益不可解此也。千金言屈骨者。不一。说见下。

　　横骨（素问）一名下极。（甲乙）一名屈骨。（千金）大赫下一寸（甲乙）肓俞下五寸。（发挥）

　　陷中。（入门）禁刺。（入门）

　　按大全。周身经穴赋。作横谷。又曰。一名屈骨端。千金曰。屈骨端阴上横骨中央。宛曲如却月中央。是也。此名横骨千金翼同。千金霍乱篇。灸慈宫。注曰横骨在脐下横门骨。是。

　　盖横门骨。言横骨也。又阴 篇曰。灸玉泉穴。在屈骨下阴。又三焦篇曰。水道穴。在挟屈骨相去五寸。千金翼曰。屈骨在脐下五寸。屈骨端。水道两旁。各二寸半。又淋闭篇曰。玉泉下一寸。名尿胞。一名屈骨端。曲骨穴下。宜合考。凡言屈骨者。不一恐有差。却月。入门。作如仰月陷中。曲骨外一寸半。吴文炳。作仰月中央。去腹中行各一寸半。李时珍。作偃月。医统。作卧月。洗冤录曰。妇人隐处。其骨为羞秘骨。不可捡验。盖横骨也。

　　腹第三行。自不容。挟幽门两旁各一寸半。下行至气冲及急脉凡二十六穴。

　　不容（甲乙）幽门旁。一寸五分。去任脉三寸两肋端。相去四寸（甲乙）对巨阙。（类经）

　　按两字。诸书作四。此穴对巨阙。巨阙旁二寸。直贴肋端四肋之数不合。且以肋数言之。必有第字。至此。特不冠第字。只千金。作直四肋端。次注冠第字。而期门。言第二肋。期门在不容旁。而二四易位。故人多疑之。今考之不容。直贴左右两肋端。此肋为岐。左右分垂。

　　如一肋而相分。故因其形状言两也。甲乙曰。去任脉三寸。按幽门。挟巨阙两旁五分。不容幽门旁一寸五分。凡二寸也。参当作二。去任脉旁二寸。取此穴。类经。引此文作二寸。千金。千金翼。

　　外台。作去任脉二寸是也。甲乙经曰。相去四寸。谓相去。兼任脉而量之也。次注。作挟腹中行两旁相去各四寸。误读甲乙文增各字则相去字不成语。今删去任脉三寸。并相去四寸之数言。

　　入门作平巨阙三寸。医统。聚英。作去中行任脉各三寸。共受甲乙写误。而不深考也。明堂。作在上管两旁。各一寸。非矣。

　　承满（甲乙）不容下一寸。（甲乙）对上脘。（类经）

　　按千金及翼方。大肠篇曰。挟巨阙相去五寸。巨阙在心下一寸。灸之者挟巨阙两边。各二寸半。非。说既见。

　　梁门（甲乙）承满下一寸。（甲乙）对中脘（类经）孕妇禁灸（类经）

　　关门（甲乙）梁门下。太乙上。（甲乙）梁门下一寸。（千金）对建里。（类经）

　　按千金翼门作太乙（甲乙）关门下一寸。（甲乙）对下脘（类经）

　　按千金。并翼方。外台次注。资生。圣济。宝鉴。作太一。无异义。千金翼门作明。

　　滑肉门（甲乙）太乙下一寸。（甲乙）天枢上一寸。对水分。（类经）

　　按聚英。医统。作下挟脐下一寸至天枢。去中行三寸下挟之下字。吴文炳。作一。

　　天枢（脉经）一名长溪。一名谷门（甲乙）一名大肠募（肘后）一名循际。一名长谷。（千金）

　　去肓俞一寸五分。挟脐两旁各二寸。陷者中。（甲乙）滑肉门下一寸（次注）魂魄之舍。不可针（千金）孕妇禁灸。（同上）

　　按谷门。千金。千金翼。外台。资生。圣济。类经。发挥。聚英。大全。医统。作谷门。音通。

　　资生。溪作鸡。肓作育。千金脾脏篇曰。长谷挟脐相去五寸。一名循际。又曰挟脐相去三寸。魂魄之舍。不可针。大法在脐旁一寸。合脐相去可三寸也。千金翼作挟脐相去各二寸。聚英。

　　吴文炳。作去肓俞半寸。盖寸半之误。大成。作一寸。脱字。奇穴部。魂舍。可合考。

　　外陵（甲乙）天枢下大巨上。（甲乙）天枢下一寸。（次注）对阴交。（类经）

　　按千金作天枢从千金之说也。景岳全书曰。在脐左右各开一寸半灸疝立效永不再发。屡用。屡验。脐者阴交之误。

　　大巨（甲乙）一名腋门。（甲乙）长溪下二寸。（甲乙）外陵下一寸。（次经）对石门。（类经）

　　按腋。外台。作掖。千金。作脐下一寸。两旁各二寸。非也。长溪天枢也。

　　水道（甲乙）大巨下一寸。（增注）

　　按甲乙千金千金翼。次注。外台。共作大巨下三寸。以下诸书从之。聚英。吴文炳。作二寸。

　　千金。千金翼曰。挟屈骨。相去五寸。此水道盖奇穴。详奇穴部。宝鉴。作天枢下五寸。非是。说见下。

　　归来（甲乙）一名溪穴。（甲乙）水道下一寸（增注）

　　按甲乙。千金。千金翼。气府论注。圣济。作二寸。水热穴论注新校正。作三寸。外台。作五寸。千金注资生。引外台。作三寸。说见下。千金妇人篇。作挟玉泉五寸。不是。

　　气冲（素问）一名气街。（素问）归来下。鼠鼷上。一寸动脉应手（甲乙）宛宛中。（资生）灸之不幸使人不得息（甲乙）禁刺。（资生）

　　按大全曰。一名气冲。 冲。古通用。非一名。不取。骨空论曰。毛际动脉。归来下。动脉是也。千金。外台作归来下一寸。鼠鼷。素问曰。刺气街。

　　中脉血不出。为肿鼠仆注曰。气街。在腹下挟脐两旁相去四寸。鼠仆上一寸。动脉应手。新校正云。别本。仆作鼷。张介宾曰。仆当作鼷。千金翼。作鼠 。医门摘要曰。鼠鼷羊矢同。

　　非矣。羊矢骨与是不同。按王冰言挟脐两旁相去四寸者误。又水热穴论注曰。脐下横骨两端。鼠鼷上一寸。本草别录。马刀条曰。除肌中鼠鼷。外台。箕门注曰鼠鼷痛。小便难。金鉴曰。腿班中有肉核。名曰鼠鼷。溪鼷音通说文曰。小鼠也。即春秋言鼷鼠食郊牛角者。陈藏器曰鼷鼠极细卒不可见。尹文子曰郑人。谓玉未琢者。为璞。周人谓鼠未腊者为璞。周人遇郑贾人曰欲买璞。乎郑贾曰。欲之。出璞视之。鼠也。因谢不取。战国策同。盖仆鼷者璞之转讹也。

　　按毛际腿中肉核。动应手俗所谓横根所是也。千金外台并作归来下一寸。入门作天枢下八寸。夫脐下至横骨六寸半。骨度为然。何得八寸。素问曰。挟鸠尾之外当乳下三寸挟胃脘各五。

　　次注曰。谓不容。承满。梁门。关门。太乙五穴也。又曰。挟脐广三寸。各三。注曰。谓滑肉门。天枢。外陵也。又曰下脐二寸。挟之各三。注曰谓大巨。水道。归来也。马莳曰。鸠尾下三寸。胃脘五寸言鸠尾下一寸曰巨阙。又下一寸半曰上脘。今曰三寸者。正以鸠尾上之蔽骨。

　　数起也。鸠尾下三寸半。为胃之中脘。今五寸者。字之误也。以下至横骨。言自中脘以下。有建里。下脘。水分。神阙。阴交。气海。石门。关元。中极。曲骨等穴共计一十三寸。今曰。六寸半。一者。疑当为二。六寸半者二。则为十三寸也。是腹部中行之脉法也。此注牵强附会。可笑也。巨阙下一寸半。取上脘穴。强合经文。此承皇甫氏之谬也。不知脐下至横骨六寸半。

　　为一十三寸说。以一为二。故误如此解书何难之有。如其无征何。学人察诸。折衷曰天枢。

　　与任脉神阙。相对。气冲。与任脉曲骨相对而自曲骨。至神阙。相去五寸也。如斯从天枢至气冲。亦当相去五寸。然甲乙说天枢气冲之间相去分寸。甚有余。而难。合于曲骨神阙。相去之寸。恐非也。经曰下脐二寸。各三。二寸中有三穴也。不可解。凡脐下四寸。而别取此气冲穴于毛际。与经文合。从甲乙。千金等。大巨。水道归来相去为二寸。则至归来六寸。归来下半寸间取此穴。而不合。经文毛际语窃疑素问上文言挟脐三寸。各三。至此乃言下脐二寸各三。二字三误。不然则各字不稳。且大巨水道归来。各每寸一穴则与外陵并度之。得脐下四寸乃归来下一寸。为气冲穴正与横骨二穴相对。又挟鸠尾之外。当乳下三寸之三。亦五之误然则挟鸠尾之旁。当乳下行五寸。每寸一穴。各字义亦稳矣。仍记数言。以待来哲。因次注。

　　挟中行。二寸语。以此穴为横骨两端不觉冲门同处。甲乙。千金以气冲属腹部三行。以冲门属四行。腹部四行。自两乳。下行至横骨端。因知自胸至小腹渐狭也。而其书挟任脉几寸使人知在某行中也。甲乙。千金。以部分列。故言自某穴。挟某穴几寸。至某穴。言起自某穴旁下行至某穴也。外台。始以穴系经而以任脉属肾经。督脉属膀胱经。及滑寿。十二经合任督二脉为十四经。尔后说经穴者。一据十四经至一行中别布置三四所。乃每穴。不能言挟某几寸。后人不知此义也。故以腹部四行置横骨六寸半中。准拟分量。目巧度之。骨度正误曰。

　　自天枢至横骨六寸半盖肾经与任脉。不为脐下五寸也。脾胃之两经。可取于六寸半矣是亦臆说古书。言横骨有二义。以横骨为穴名。故有此误。

　　急脉（素问）厥阴毛中。（素问）阴髦中。阴上两旁。相去二寸半。

　　按之隐指坚然。甚按则也。其左者。中寒则引少腹下引阴丸善为痛。为少腹急中寒。此两脉皆厥阴之大络通行其中故曰厥阴急脉。即睾之系也。可灸而不可刺也。（次注）

　　按类经曰。此穴自甲乙经以下。诸书。皆无。是遗误也。金鉴。坚然。作而坚。

　　腹第四行。自期门上。直两乳。挟不容两旁。各一寸半。下行至冲门。凡十四穴。

　　期门（伤寒论）一名肝募（大成）第二肋端。不容旁。各二寸五分上直两乳举臂取之。（甲乙）承满旁。（增注）

　　按第二肋。及两肋说详。于不容下。本文不容字。写误。当作承满。其旁。各一寸五分。上直两乳。第二肋端。是期门也。第二肋。千金曰。奔 。灸期门百壮。穴直两乳下。第二肋端旁。肋。旧作胁误。（针灸篇。妇人病中作肋）第二肋。言乳下第二肋也。端。本事方。作间非矣。不容。当两肋端。其旁。一寸五分。则在膺骨间。而甲乙千金。共属腹部。可疑之一也。不容在肋端。其旁一寸五分。又谓肋端可疑之二也在膺骨间。而谓肋端。可疑之三也。

　　自大横倒量上行至不容。不合骨度之数者。一寸。可疑之四也。故谓传写之误也。今试自直脐大横穴量之。大横上三寸。腹哀。腹哀上一寸五分。日月日月上。五分。横平当通谷也。

　　通谷旁一寸五分。承满也。承满旁一寸五分。直两乳下行当肋端。于是。不容误谬。可始解矣。近世。唯取不容二字。不取肋端直两乳五字何也。聚英。作乳直下一寸半。大成。作乳旁一寸半。直下又一寸半。不是。宝鉴曰。令人仰卧从脐心正中。向上五寸。以墨点定。从墨点两边。横量各二寸半。此乃正穴。大约直两乳。为的此说为是而言二寸半者。不可从。

　　日月（甲乙）一名胆募一名神光（千金）期门下五分。（千金）

　　按千金。外台。资生。圣济。作期门下五分。是也。次注。作第三肋端。横直心蔽骨旁各二寸五分。上直两乳。无稽之言也。何则日月在期门下五分。期门乳下肋端是也。假使期门在不容旁蔽骨下一寸五分旁。此不容也。其下五分。无横直心蔽骨之理。资生经。有陷中字。此以期门取不容旁之误也。以为期门。在不容旁一寸五分。则此穴亦在胸中骨间故谓陷中。杜撰也。甲乙经。作期门下一寸五分。盖据期门在不容旁之文。后人谩补入一寸字也。故今从千金等。聚英。日月无。说见辄筋。

　　腹哀（甲乙）日月下一寸五分。（甲乙）禁针灸。（入门）

　　按入门。作日月下一寸。非也。说见期门。

　　大横（甲乙）一名肾气。（医纲）腹哀下三寸。直脐旁。（甲乙）

　　按千金。作二寸。资生。圣济。发挥。类经。聚英。医统。吴文炳。作三寸五分。宝鉴。

　　作一寸六分。共非也。说见上。肾气穴。医学纲目。引扁鹊曰脐旁相去各四寸。主治香港脚盖此穴也。乃今移入一名。千金膀胱篇曰。挟脐两边。各二寸五分。非也。

　　腹屈（甲乙）一名腹结。（甲乙）一名肠结。（千翼）一名肠窟。（外台）一名阳窟。（聚英。

　　吴文炳。）大横下一寸三分。（甲乙）

　　按资生作三分。盖脱一寸字也。

　　府舍（甲乙）腹结下三寸。（甲乙）

　　按千金。针灸篇妇人病。作去大横五寸。聚英。吴文炳。作腹哀下三寸。入门。宝鉴。

　　作大横下三寸。大成作腹结下二寸。宝鉴同之。共非也。医门摘要曰。冲门上七分。是也。

　　冲门（甲乙）一名慈宫（甲乙）一名上慈宫。（聚英）上去大横五寸在府舍下横骨两端。约纹中动脉。（甲乙）

　　按千金曰。泄利所伤。烦欲死者。灸慈宫。二七壮。在横骨两边。各二寸半。不是。

　　卷之三

　　侧胁部第七

　　（凡二十穴）

　　骨度篇曰。角以下。至柱骨。长一尺。行腋中不见者。长四寸。腋以下。至季胁。长一尺二寸。季胁以下。至髀枢长六寸。

　　按角。额角也。柱骨。天柱骨也。共见面部。

　　侧胁图一　侧胁图二　渊腋（灵枢）一名腋门。（千金注）腋下三寸。（素问）宛宛中。举臂取之（甲乙）禁灸。（甲乙）禁刺。（入门）

　　按千金等。作泉腋。唐祖讳渊。故避之。太渊。亦作太泉。类经。聚英。以下诸书。终以为一名。不是。千金注引中风篇曰。腋门在腋下攒毛中。一名泉腋。即渊腋是也。今本无此文。诸风篇。有腋门穴。与此文相似。详于奇穴部。

　　辄筋（甲乙）腋下三寸。复前行一寸。着胁。（甲乙）渊腋前一寸。（入门）

　　按着。次注。作搓。复。发挥。作腹。聚英曰。一名神光一名胆募。期门下五分。陷中。第三肋端。横直蔽骨旁。二寸五分。上直两乳。侧卧屈上足取之是。次注。日月之注文。而神光。胆募日月之别名也。聚英。辄筋下。缺日月穴。盖脱简。吴文炳。医统。大成。受其误也。金鉴。亦不知其误。而作从渊腋下行复前一寸。三肋端。横直蔽骨旁。七寸五分半。直两乳。谬妄不可读。

　　大包（灵枢）脾之大络。名曰大包。出渊腋下三寸。布胸胁。（灵枢）出九肋间。及季胁端。（甲乙）侧胁。（入门）腋下六寸。（大全）胁下。至季肋一尺二寸。此穴居其中（增注）

　　按聚英。吴文炳。作 肋间。 疑九误。

　　天池（灵枢）一名天会。（甲乙）乳后一寸。腋下三寸。着胁直掖撅肋间。（甲乙）侧胁陷中。（入门）

　　按胁。千金。作肋。而无三寸字。撅。千金翼。作掘。本输篇曰。腋下三寸。手心主也。

　　名曰云。撅骨。王冰曰。尾穷谓之撅骨。撅。HT 。通用。说文曰。撅臀骨也。HT 。本作HT 。非此义。医门摘要曰。按礼内则云。不涉不撅矣。撅字。言肋骨形如撅字汇云。撅揭衣也。肋骨皆如撅。何特此穴曰撅肋。或曰。撅与掘通。又转与崛通。崛起貌。金鉴。作撅起肋骨。按直腋下。乳后有肋骨。稍高硕崛起者是也。余尝刳剥刑尸观肋骨。枚枚无所异。不见崛起者。

　　按字书曰。撅投也。盖此穴逼骨而取之也。腋下三寸。前行一寸。乃辄筋。当肋后其肋前。

　　是天池也。大包言侧胁。天池言着胁。则以仅着胁部也。胁或作肋。着肋亦通。乳中。天溪二穴相并然在膺骨陷中。则天溪微高天池在乳后一寸。逼肋骨。胸乡。天溪。食窦。诸穴。

　　胸博四行。虽在侧胁属胸博实是着胁处。则以乳后一寸取此穴。逼骨欲投肋下之处也。

　　章门（脉经）一名长平。一名胁 。（甲乙）一名脾募。（千金）一名肋 。（大全）大横外。

　　直脐季胁端。侧卧屈上足伸下足举臂取之。（甲乙）

　　按千金。明堂。作大横文外。文。盖之误。千金肺脏篇及千金翼。无文本。季胁者。渊腋直下。肋骨到此。其末不似偃月。其骨头向前。其尖曰端胁与腹部之交。就胁之所尽曰季胁。

　　而金。千金翼。外台。次注以下诸书。皆作季肋。不辨其义也。神应。类经。大成。作脐上二寸。两旁各六寸。入门。作横取六寸。资生注。所引难疏及聚英。作两旁九寸。皆拘矣。

　　类经又曰。脐上一寸八分。两旁各八寸半。是带脉之注。不可从。肘后曰。小肋屈头也。大全。一名季肋。是京门也。故不取。类经曰。肘尖尽处是穴。此捷法也。假令用此法。必取季胁端可也。凡用捷法者。说既见。医门摘要曰。类经云。脾募也。按在腹曰募。在背曰俞。

　　募者。募结之义。而经脉结聚于此。俞者输也。脉气转输于此也。千金翼曰。多汗。四肢不举。少力。灸长平。五十壮。在挟脐相去五寸。不针。而言不针者。可疑。千金曰泄痢。不嗜食。虽食不消。灸长谷。五十壮。三报。穴在挟脐相去五寸。一名循际。是天枢异名。而穴注。与章门同。大全曰。飞虎。即童门也。童。章。字相似。恐是章门误。又支沟。一名。又奇穴有飞虎。

　　京门（甲乙）一名气府。一名气俞。（甲乙）一名肾募。（大成）监骨腰中。季肋本。挟脊。

　　（千金）屈上足。伸下足。举臂取之。（类经）

　　按俞。外台。作输。季肋。资生。类经。作季胁。盖据素问两季胁之间。灸之文也。然言两季胁之间。未辨何穴也。或误读章门下注言季胁也。季胁。季肋。说既见。监骨。次注。作骼骨。又居 下注云。监骨。次注作骼骨。骼与髂通。监有摄守义。左传。君行则有守。守曰监。监骨。摄持腰股之骨也。髂。玉篇。腰骨也。曰。监骨。曰腰髋骨。曰腰髁骨。由此观之。监。髋。髁。共髂之转音同义。古书。皆言监骨。盖古言也。而此穴如与腰骨。不相与。

　　而章门。当季胁。渊腋直下则在向后季肋之本。肋末连接腰骨。略属腰部。故曰。监骨腰中。

　　王太仆。监骨下。加与字。益通。就胁腹之交。取章门。故曰季胁。向后更有小肋。其本是京门也。即曰季肋。是也。章门曰端。京门曰本。可以见也。千金翼。外台。与千金同。甲乙。作监骨下腰中。挟脊季肋下一寸八分。是以带脉注文。混入于此。传写之误。故从千金。

　　折衷曰。以带脉之法。恐非也。法。疑注误。可谓能解书也。类经。作脐上五分旁。九寸半。拘矣。

　　带脉（甲乙）季胁下一寸八分。（甲乙）陷者。宛宛中。（明堂）

　　按千金。千金翼。外台。作季肋。后人不辨章门季胁之义。妄改作肋也。果其说之是乎。带脉。当微如后而下也。不得取于季胁章门下。神应经曰。季肋下。一寸八分脐上二分旁七寸半。类经。作脐旁八寸半。肥人九寸。瘦人八寸拍。何则肥瘦人人殊。如腹便便者。岂得用折五枢（甲乙）带脉下三寸。一曰。水道旁。一寸五分。（甲乙）陷中（资生）

　　按旁。千金。千金翼。外台作下。入门。作外。自章门至居 。凡八寸三分。骨度。季胁至五枢水道旁。一寸五分一说今量之自季胁章门穴。至五枢。四寸八分。章门直脐旁也。水道脐下四寸也。骨度篇。季胁下。至髀枢。六寸。以脐下至横骨六寸半之寸。当之。略相同。

　　然水道。间府舍说分寸者不稳。但取之带脉下三寸。可也。明堂。作带脉下二寸。大成。作水道旁五寸五分。非也。

　　维道（甲乙）一名外枢。（甲乙）章门下五寸三分。（甲乙）

　　按类经。作中极旁。八寸五分。不可从。

　　居 （甲乙）章门下八寸三分监骨上。陷者中。（甲乙）

　　按监骨。次注。作骼骨。盖内经云。两骼 者是也。髀枢与少腹交腰之处。崛起骨。谓之髂骨。说已见。骨度篇曰。季胁以下。至髀枢长六寸。据此则八寸三分。当作六寸三分。胁侧六寸之际。何容八寸三分。髂骨上三分许。陷者是也。谓章门下。则维道微前行。居 。亦旁骨斜下。何则带脉。五枢。谓季胁下。带脉下者。可见。凡谓 者。取骨罅巨 。颧 。肩 。八类。可征也。或取之环跳下股骨头。而合八寸三分之法。然其上有环跳而属足部。居 。

　　在其下。属季胁之中。谬误较然。次注。作章门下四寸三分。四恐字误。金鉴。从维道。下行三寸。非也。

　　卷之四

　　手部第八

　　夫欲取手足经穴。先以指按井穴经渠。缓缓从指所之。而上则筋肉自分。到肘中大筋尺泽之处乃为流注之溪谷。内经。所谓。分肉之间。溪谷之会。以荣卫舍大气者。是也。如络穴别走他经者。则须据其经考之。

　　骨度篇曰。肩至肘。长一尺七寸。肘至腕长一尺二寸半。腕至中指本节。长四寸。本节按正误曰。自大椎下脊中。至肘尖。为一尺七寸妄。

　　手部总图一　手部总图二　手太阴肺及臂。凡十八穴。

　　少商（灵枢）一名鬼信。（千金）手大指内侧。去端如韭叶。（素问）为井。（灵枢）爪甲上与肉交者。（同上）禁灸（圣济 资生）

　　按凡去爪甲如韭叶者。去其爪甲所与肉交形似韭叶者也。故古典。言爪甲上与肉交者。

　　不悟。以为去爪甲容韭叶许。误矣。何则甲后容韭叶。则过第一节也。妄哉。折衷云。甲乙少泽穴下曰。在手小指端。去爪甲。一分。据之则韭叶之分寸。当为一分。凡爪甲上。谓甲后。手之上下。指尖头为下。前后指尖头。为前手指之内外。以伏掌言之。外台甄权曰。大拇指甲。外畔当角。是以反掌言之。与古说不合。外。恐写讹。圣济曰。唐刺史成君绰。忽颔肿大如升。喉中闭塞。水粒不下三日。甄权以三棱针。刺之。微出血立愈。

　　鱼际（素问）手鱼也。为荥。（灵枢）手大指本节后。内侧。散脉中（甲乙）禁灸。（入门）

　　按鱼者。谓手鱼腹也。此穴。世人多取掌后横纹内侧。误矣。灵枢曰。鱼际者。手鱼也曰。曰鱼曰鱼际云者。谓掌骨之前。大指本节之后。其肥肉隆起处。统谓之鱼。鱼际则其间之穴名也。又孙真人脉论曰。从肘腕中横纹至掌鱼际后纹。却而十分之。所谓鱼际。指鱼腹白肉际也。凡鱼腹四边。皆可谓鱼际也。脉论所说者。非穴名也。折衷曰。凡手足拇指之节数。原与诸指不同。故于诸指也。第三节为本节也。于拇指也。第二节为本节也。即入门。

　　所谓鱼际。在大指二节后。内侧散脉中。是也。独张氏以为本穴在寸口之前。鱼之后。以侧腕高骨。强为本节。非也。十四经钞曰。经曰。入寸口上鱼循鱼际。出大指之端。是可见经脉流行之次序然滑氏取穴于鱼腹下腕骨上。故于本文上鱼下。为句。学人其再详之。

　　太渊（素问）一名鬼心。（千金）鱼后一寸。陷者中也。为 （灵枢）掌后。（甲乙）横纹头。

　　（明堂）

　　按鱼后鱼腹后也。鱼际后。有腕骨。阻腕骨。是即一寸弱。故此穴取腕后也。聚英曰。

　　太泉。非是。说见渊液。大成。作掌后内侧。横纹头。非也。十二原篇云。阳中之少阴。肺也。其原出于太渊不与本输篇合。

　　经渠（灵枢）寸口中也。动而不居。为经。（灵枢）陷者中。（甲乙）脉中。（圣济）禁灸。（甲乙）

　　按动而不居。谓动脉也。入门云。寸口下。近关上脉中。非矣。

　　列缺（灵枢）一名童玄。（折衷引医统今本不见）腕上分间。去腕寸半。别走阳明也。（灵枢）骨罅宛宛中。（外台引甄权）旁关骨上侧。（增注）为原。（千金）

　　按分间。谓分肉间也。寸半。旧作半寸。字倒错也。据甲乙订之。外台甄权曰。腕后臂。交叉头。两筋骨罅。宛宛中。三寸二字。误也。资生。作以手交叉头指末。神应经。作手侧腕上寸半。以手交。中指头末。两筋两骨罅中。发挥。从之。而中指作头指。注曰。当食指。折衷曰。第二指为头指。即食指也。又谓之盐指。发挥注曰。头指。当作食指非也。

　　类经。引滑氏。作食指末。聚英。医统。吴文炳。共引滑氏。作头食指末。大成。作食指尽处。入门。作盐指。宝鉴。引资生作中指。今试之。不当寸半处。不可从也。此穴当阳明经之分。甲乙曰。太阴之络。是脱别走阳明之四字也。外台注曰谨按铜人针经。甲乙经。九墟经无五脏所过为原穴。惟千金方。外台秘要方。有之。盖是林亿之注也。乃今原穴。皆记各穴下。又抄十二原篇征古时有原穴。原穴见太渊下。与千金不同。

　　孔最（甲乙）太阴之 。去腕七寸。（甲乙）陷者宛宛中。（明堂）

　　按去腕。千金。千金翼。外台。明堂等。作腕上。入门。宝鉴作腕侧上。金鉴云。上骨间。未知所指。不可从甲乙。有专金二七水之父母八字。千金外台。共不载。是五行家之文。非皇甫氏之文。注语误入本文。注云。此处缺文。非也。

　　尺泽（素问）一名鬼受。（千金）一名鬼堂。（千翼）肘中之动脉也。为合。（灵枢）肘中约上。（甲乙）臂屈横纹中。两筋骨罅陷者。宛宛中（外台引甄权）大筋外。（入门）禁灸。（甄权）

　　按尺。甲乙作天。刊误。明堂。作释。臂屈下。有伸字。聚英作屈肘。吴文炳。肘中作肘后。约上谓横纹约上也。

　　侠白（甲乙）天府下。去肘五寸。动脉中。手太阴之别。（甲乙）尺泽。上五寸。（冈本）

　　按侠。吴文炳。作夹。寿世保元曰。先于两乳头上。涂墨合两手直伸夹之。染墨处。即是穴也。恐有差。不可从。

　　天府（素问）腋内动脉（灵枢）腋下三寸。臂 内廉。动脉中。（甲乙）举臂取之。（圣济）禁灸（甲乙）

　　按资生。类经曰。以鼻取之。入门。作举手以鼻取之。吴文炳。金鉴。作以鼻尖点墨法也。欲据此法须急举手。缓则当侠白。故不取捷法。吴文炳。并大成。作肘腕上五寸。非手厥阴心主及臂。凡十六穴。

　　中冲（灵枢）中指爪甲上。与肉交者。（素问）为井。（灵枢）去爪甲如韭叶陷者中。（甲乙）

　　爪甲角。（次注）内端。（大全）

　　按内经。甲乙。诸书。无内外侧字。次注。聚英。言爪甲角。亦无内外文。大全。言内。原于邪客篇。稻垣道恒筋骨铜人图曰。手厥阴中冲穴。古来不辨中指之内外。灵枢二篇曰。劳宫。掌中中指本节之内间也。劳宫在内间。则中冲。亦当在中指内侧也。七十一篇曰。

　　心主之脉。出于中指之端。内屈。循中指内廉。以上留于掌中。既曰端内。曰内廉明是中指内侧。爪甲角。按本 篇曰。心出于中冲。手少阴也是厥阴而言少阴。张介宾曰。以心与心胞本同一脏。其气相通。皆心所主。又引邪客篇曰。手少阴之脉。独无 。然而此篇既论井荥经合。则不当为无 之解也。金匮真言论曰。南风生于夏。病在心。俞在胸胁。又论俞者。

　　可见也。只与邪客篇。异例也。本 一篇。不及手厥阴。乃知脱少阴一条。传写误以厥阴作少阴。邪客篇。明言心主之脉出于中指端。内屈循中指内廉以上。厥阴起中指者。可知也。

　　又经筋篇曰。手心主之筋起于中指。手少阴之筋。起于小指之内侧。此篇不曰脉。而曰筋。

　　其所通亦不同。张曰经脉营行表里。经筋出入脏腑。然而终篇不论此事。盖臆说。古人皆言内经。不出于一时一人之手。若灵枢无异论。然间亦有可疑者焉。至心与心主之两脉。多不吻合。盖以不出一口之论也。

　　劳宫（灵枢）一名五里。（甲乙）一名鬼路。（千金）一名掌中。（类经）掌中。中指本节之内间也。为荥。（灵枢）掌中央。动脉中。（甲乙）横纹。（资生）

　　按掌中。手掌中央也。明堂经。作手心中。以无名指屈指头着处是也。发挥曰。资生经指。以今观之莫若屈中指无名指两者之间取之为允。今按资生经曰。屈无名指着处是。与滑氏所引不同。入门曰。屈中指取之。皆捷法也。予试之。间有不合者。不可用也。屈指使掌凹。直中指内间。横纹中。陷者。此穴也。捷法不可悉废。亦不可深泥也。十三鬼穴。鬼路。即劳宫也。详于间使。

　　大陵（灵枢）一名心主。（脉经）一名鬼心。（大全）掌后两骨之间。方下者也。为 。（灵枢）手腕第一约理中。当中指。（肘后）

　　按千金注。以鬼心为太渊。大全。为大陵。折衷。引千金亦为大陵。盖以千金。掌后横鬼心。有两说。未知孰是。姑存二说。方下谓陷中也。脉经曰。心主在掌后横理中。肘后曰。心主云云。其纹以肘后为详。故系之本注。又以心主为一名。千金曰。吐血。呕逆灸手心主五十壮千金翼云大陵是也。甲乙千金翼。外台。资生。发挥。作两筋间。陷者中。千金。作两骨间。次注。作掌后骨两筋间。类经。聚英。医统。金鉴作掌后骨下横纹中。义同十二原篇曰。阳中之太阳心也。其原出于大陵。是心包经。而为心之原者。说已见。

　　内关（灵枢）去腕二寸。出于两筋之间。（灵枢）络别走少阳。（甲乙）与外关相对。（类经）

　　大陵后二寸。（入门）为源（千金）

　　按灵枢曰。刺两关者。伸不能屈。两关者。内关外关也。谓伸肘而取之也。千金注曰。

　　外台。作五寸。今本作二寸。

　　间使（灵枢）一名鬼路（千翼）两筋之间三寸之中也为经（灵枢）掌后三寸。陷者中。（甲乙）

　　大陵后三寸。（入门）

　　按三寸之中言掌后三寸。两筋之中间也。肘后作两腕后。两字衍。鬼路。千金翼云。从纹上三寸。两筋间。针度之。名鬼路。此名间使。大全。歌括。类经并为一名。千金。十三鬼穴。为劳宫者。恐非也。千金风癫篇。作腕后五寸臂上两骨间。千金翼。诸风篇作二寸误。

　　门（甲乙）手心主之 。去腕五寸。（甲乙）掌后。（千金）大陵后五寸。（入门）

　　按千金注曰。外台云。去内关五寸今本无此语。

　　曲泽（灵枢）肘内廉下。陷者之中也。屈而得之。为合。（灵枢）大筋内侧。横纹中。动脉。

　　（神应）

　　按屈者。屈肘也。甲乙。作屈肘。入门。作肘腕内横纹中央。非也。

　　天泉（甲乙）一名天温。（甲乙）曲腋下。去臂二寸。举臂取之。（甲乙）

　　按温。外台。资生臂寸。自曲泽随分肉。而上。则至腋下退二寸。此穴也。千金。并翼方。外台。作举腋取之。无手少阴心及臂。凡十八穴。

　　少冲（甲乙）一名经始。（甲乙）手小指内廉之端。去爪甲如韭叶。手少阴脉之所出也。为井（甲乙）爪甲角。（资生）

　　按凡手指言内外者。以伏掌而取之。故此穴取小指爪甲角对无名指处。直少府后也。灵枢。缺少阴一条。本输篇曰。心出于中冲。手少阴也。说既见。

　　少府（甲乙）小指本节后。陷者中。直劳宫。为荥。（甲乙）掌内。（大全）

　　按本。千金。作粗。金鉴曰。小指本节末。外侧。非也。

　　神门（甲乙）一名兑冲。一名中都。（甲乙）一名锐中。（聚英）掌后锐骨之端（灵枢）陷者中。为俞。（甲乙）当小指。（次注）动应于手（同上）

　　按甲乙经。作兑骨千金。外台等同。兑锐。通凡骨。为腕下踝骨。后世诸。

　　曰。起骨下。阳谷。注曰。锐骨下。养老注曰。踝骨上。岂一踝骨而有法。定之先取掌后横纹后一寸。当小指间则神门自在掌后误矣。缪刺篇云。少阴锐骨之端。次注曰。谓神门穴也。今取心经于掌内侧小指无侧腕为小肠经。说见于后。俗医之取此四穴。唯布四指以少阴 （甲乙）掌后脉中。去腕五分。（甲乙）当小指。无名指间（增注）

　　按甲乙。少阴上。有手字。外台。次注。作少阴 。千金并翼方。资生。圣济无少字。

　　通里（灵枢）掌后一寸。别走太阳。（灵枢）陷者中。（明堂）直阴 后。（增注）

　　按里。千金。千金翼。作理。掌。甲乙。作腕。经脉篇云。去腕一寸半。马莳曰。半字衍。观下掌后一寸可见。是也。诸书共无半字。类经。作腕侧。非也。说见下。

　　灵道（甲乙）掌后一寸五分。为经。（甲乙）

　　按甲乙或曰。一寸诸书皆载之。掌后一寸。此通里也。千金不载或曰一说是也。

　　少海（甲乙）一名曲节（甲乙）肘内廉。节后。陷者中动脉应手为合。（甲乙）与小肠经小海挟肘内大骨相对。（增注）

　　禁灸。（甄权）

　　按小海。少海。二穴唯隔一骨内外耳。故诸医聚讼纷纷。小海注曰。挟肘内大骨外廉。

　　曰。挟肘内大骨内侧。其义较然着明。故增注曰。与小肠经小海。挟肘内大骨相对。小肠经支正。既取外廉。则小海。又在大骨外可知也。故甲乙。少海注云。肘内廉。节后。可见已。外台。所引甄权曰。穴在臂侧曲肘内。横纹头。屈手向头而取。是少海穴。欲取此经。仰微屈腕又微屈肘。内向。自掌后神门穴就分肉缓缓到肘内。过大骨。又内侧数寸。留腋下中央。聚毛里是极泉也。取小肠经。亦屈腕屈肘若前法自后溪缓缓随外侧。到肘内。挟大骨出外廉是小海穴也。俱以分肉探之奚疑。故取小海。唯过肘内大骨。取陷者中。则不拘甄氏所谓横纹头。自得之也。千金翼。铜人。资生。入门。类经。聚英。医统共从甄氏说。如次注。明堂。

　　资生。发挥。吴文炳。聚英。医统并云肘内大骨外。去肘端五分。冈本氏以为小肠经小海穴注混于此。是也。

　　青灵（明堂）肘上三寸。伸肘举臂取之。（明堂）禁刺。（入门）

　　按甲乙。千金。外台。不载此穴近时针灸书皆有。入门作青灵泉。发挥。无伸肘字。吴文炳。作伸臂举臂。折衷曰。小海后三寸。

　　极泉（甲乙）腋下筋间动脉。入胸中。（甲乙）臂内。（圣济）

　　按千金。胸作骨。字误。千金翼。外台。吴文炳。无中字。入门。医统。宝鉴。中作处。

　　折衷曰。腋下中央。聚毛里是穴。得之。

　　手阳明大肠及臂。凡二十八穴。

　　商阳（灵枢）一名绝阳（甲乙）手大指次指爪甲上。去端如韭叶（素问）为井。（灵枢）内侧（甲乙）爪甲角（千金）禁灸（入门）

　　按大指次指。类经。金鉴。作食指。入门。大全。作盐指。无异义。下同。

　　二间（灵枢）一名间谷。（甲乙）本节之前二间为荥。（灵枢）内侧陷者中。（甲乙）

　　按本节之前。谓大指次指本节之前。受上文故略之也三间亦同。聚英。吴文炳作食指。说三间（灵枢）一名少谷。（甲乙）本节之后。三间为 。（灵枢）内侧陷者中（甲乙）

　　按圣济。作内廉侧。千金翼。疟病篇曰虎口第二指节下一寸。

　　合谷（灵枢）一名虎口（甲乙）大指岐骨之间。为原（灵枢）大指次指间（甲乙）大指虎口两骨间。陷者中。（千金）妊娠不可刺（圣济）

　　按大指与次指。岐骨也。明堂。作两骨罅间。宛宛中。无异义。千金翼曰。虎口后。纵。立指取之。宛宛中纵纹头。不及岐骨。故不取此穴孕妇禁刺盖徐文伯故事。说见于三阴交阳溪（灵枢）一名中魁（甲乙）两筋间陷者中也。为经。（灵枢）腕中上侧。（甲乙）张大指次按筋。甲乙。作旁非也。腕中。腕骨之中也。十四经钞。作关骨下非也。资生曰。辛师伤寒。方愈。食青梅。既而牙疼甚。有道人为之灸。屈手大指本节后陷中。灸三壮。初灸觉病痒。再灸觉牙有声。三壮疼止。今二十年矣。恐阳溪也。今按治龋齿痛者。合谷有奇验。其偏历（灵枢）去腕三寸。别入太阴（灵枢）陷者中。（明堂）上侧（增注）

　　按去腕。甲乙以下诸书。作腕后。义同。别入。甲乙。作别走。圣济。聚英。发挥。宝温溜（甲乙）一名逆注。一名蛇头。（甲乙）腕后六寸（甲乙）动脉中。（明堂）从偏历穴。上按溜。千金。千金翼。明堂。宝鉴作留。古通用。入门。作流。资生。吴文炳。医统。

　　蛇作池。大全。作地。聚英。作沱字误。甲乙载少士五寸。大士六寸。千金。外台。以下诸书从之。凡分寸据其人折量。岂独此穴以大士少士别之耶。故不取。明堂。作五寸六寸间。亦不取。徐氏歌作腕后五寸非。铜人并大原先安医门摘要。作小士六寸。大士五寸。错置。

　　下廉（甲乙）辅骨下。去上廉一寸。与辅齐。兑肉。其分外邪（甲乙）曲池下四寸。（类经）

　　按入门。大全。作曲池前五寸。并非也。辅骨下。辅骨之前也。与。旧作恐。盖字误。

　　作与。千金。无与辅以下九字。邪。斜也。其分。分肉也。外台。资生。圣济。以下诸书。并无与齐二字。邪。外台。类经。入门。作斜。资生。作针。聚英。吴文炳。大成。引铜人。作斜针。

　　上廉（甲乙）三里下一寸。其分抵阳明之会。外斜（甲乙）曲池下三寸（类经）

　　按阳明之会。旧作阳之会。外台等有明字。今补之。资生。作其分独抵阳明之会。外斜圣济。医纲。无针字。医统。无斜针二字。千金。无其分以下八字。入门。大全。作曲池手三里（甲乙）曲池下二寸。按之肉起。兑肉之端（甲乙）

　　按明堂。聚英。作三里。一名手三里。大成。吴文炳。从之非是。资生。神应。入门。大全曲池下三寸是上廉穴。不可从也。今从甲乙取之锐肉端。可也。折衷曰一名鬼邪。非鬼邪是足三里。

　　曲池（灵枢）一名鬼臣（千金）一名阳泽。（千翼）肘外辅骨陷者中。屈臂而得之。为合。（灵枢）肘骨中。以手按胸取之（甲乙）屈肘两骨之中（次注）臂相连处。（本事）

　　按千金翼。小肠篇曰。阳泽。一名鬼臣。今移入一名。按胸。次注。资生。以下诸书作拱金曰。肘后转屈肋曲骨之中。转。辅之误。肋。肘之误。资生作屈肘。曲中。盖脱字。两骨。外台。圣济。明堂。发挥作曲骨。此穴应屈肘迫其两骨屈曲间取之。千金诸风篇作两肘外头。世人多据明堂。本事方。入门等。取横纹头者误也。（本事方曰。臂相连处。以手拱胸肘 （甲乙）一名肘尖。（外科枢要）肘大骨外廉。陷者中（甲乙）与天井相并。相去一寸四分。（类经）近大筋。（入门）曲池外旁。微后隔骨陷中（增注）

　　五里（灵枢）一名尺之五里（灵枢）天府下五寸。（素问）肘上三寸。行向里大脉中央。（甲按向。千金并翼方作马误。脉。入门。作筋。

　　臂 （甲乙）一名头冲。（千金）一名颈冲（千翼）肘上七寸。 肉端（甲乙）肩 下一夫。两筋两骨罅陷。宛中平手取之不得拿手。令急其穴即闭。（资生）禁刺。（资生）

　　按七寸旧作七分。 旧作 。皆传写之误今据千金。外台等。订之。一夫。铜人图。作三是也。然不可辄改。千金曰。头冲在伸两手直向前令臂着头对鼻所注处。灸之各随年壮。千金翼云一名臂 。又按千金翼。伸两。作两伸。注作立。外台。作住。此法恐致差谬。故不取手少阳三焦及臂。凡二十四穴。

　　关冲（灵枢）手小指次指之端也。为井。（灵枢）爪甲上。去端如韭叶。（素问）与肉交者。

　　（灵枢）爪甲角。（甲乙）无名指甲后。（千翼）

　　禁灸。（甄权）

　　按入门。小指次指作四指。资生一云。握拳取之。缪刺论云手中指次指爪甲上。去端如韭叶。王冰曰。谓关冲穴。新校正曰按甲乙经。关冲穴出手小指次指之端今言中指者误也。

　　液门（灵枢）小指次指之间也。为荥。（灵枢）陷者中（甲乙）本节前陷（入门）

　　按液。甲乙。千金翼。外台。作腋。千金作掖。今从灵枢资生一云握拳取之。

　　中渚（灵枢）本节之后陷者中也。为 。（灵枢）握掌取之（入门）

　　按本节之后谓小指次指间。本节之后也。受上文故不重言。千金。外台。作本节后间。

　　之。千金翼。作小指次指后本节后间。盖上后字衍。聚英。宝鉴。吴文炳。医统。大成作液门下一寸拘矣。

　　阳池（灵枢）一名别阳（甲乙）腕上。陷者之中也。为原。（灵枢）手表上。（甲乙）自本节后骨。直对腕中。（类经）斜近外踝处。（增注）禁灸。（资生圣济）

　　按腕上。腕骨之上也。手表上。千金。外台。无上字。入门作手掌背横纹陷中。同义。聚吴文炳。大成。作从本节直摸下至腕中心。非也。素问云。掌束骨下。灸之。王冰曰。阳池穴也。吴昆曰。阴 穴也。医学纲目曰。未详当否。

　　外关（灵枢）去腕二寸。（灵枢）陷者中。别走心主。（甲乙）两筋间。（类经）与内关相对。

　　按心主。旧作心。今据诸书补之。两筋。大成。金鉴。作两骨。聚英。吴文炳。作阳池上一寸。大全。作腕后一寸。并非也。

　　支沟（灵枢）一名飞虎。（类经）上腕三寸。两骨之间。陷者中也。为经。（灵枢）臂外。（千金）外关上。（增注）

　　按大全曰。飞虎穴。即童门穴也。又云。是支沟穴。以手于虎口一飞中指书处。是穴也。童是章。书是尽之误。而章门。未闻名飞虎。恐有误脱。入门曰。阳池后三寸。无异义。

　　会宗（甲乙）腕后三寸。空中。（甲乙）支沟外旁一寸。（入门）支沟。会宗。止隔一条筋。

　　支沟上侧。会宗外侧。（冈本）一云。禁刺（类经）

　　按空中。言骨上空。资生。圣济。发挥。吴文炳。大成。作空中一寸。误矣。程敬通曰沟。在腕后三寸。两骨陷中。会宗。亦在腕后三寸空中。腕后空。唯两骨陷中耳。别无有空也。一云。在腕后三寸。空中一寸。而三阳络。又在支沟上一寸。会宗。故未易取也。俟高明者。订之。金鉴曰。以支沟。会宗二穴。相并平直空中。相离一寸也。拘矣。

　　三阳络（甲乙）一名通间。（次注）臂骨空在臂阳。去踝四寸两骨空之间（素问）臂上大交脉。支沟上一寸。（甲乙）阳池后四寸。（入门）禁刺。（甲乙）

　　按络。千金作胳。误。明堂。作肘前五寸。是四渎穴也。通间。聚英。医统。吴文炳。大成四渎（甲乙）肘前五寸。外廉。陷者中。（甲乙）三阳络上。三寸半。（增注）

　　按宝鉴。作六寸。非也。

　　天井（灵枢）肘外大骨之上。陷者中也。为合。屈肘乃得之（灵枢）大骨之后两筋间（甲乙）

　　曲肘后一寸。叉手按膝头取之。两筋骨罅。（资生。所引甄权）

　　按千金。作肘后外大骨。类经。作大骨尖后。聚英。作辅骨上。两筋。叉骨罅中。屈肘拱胸取之。

　　清冷渊（甲乙）肘上二寸。伸肘。举臂取之。（外台资生。）肘上三寸。（千金。千翼。）天井上行一寸。（金鉴）

　　按甲乙。作肘上一寸。是天井穴也。一。恐字误。故不取。千金。千金翼。入门。大全三寸。外台。资生。发挥。圣济。类经。聚英。宝鉴。医统。吴文炳。大成。作二寸。不知孰是。

　　姑从王氏。渊。千金。作泉。说既见。

　　消泺（甲乙）肩下臂外开腋斜。肘分下行。（甲乙）在分肉如蛇头者。（冈本）

　　按泺。大全。作沥。注证发微。作铄。医学纲目。作烁。分谓分肉也。下行。旧作下 。字之误。注曰。一本无 字。聚英。医统。吴文炳。大成。无行字。此穴在开腋。斜则肘分肉下行者。故今据千金。外台。次注。订之。开。发挥。类经。聚英。宝鉴。作间误。

　　手太阳小肠及臂。凡十六穴。

　　少泽（灵枢）一名小吉（甲乙）小指之端也。为井。（灵枢）去爪甲一分陷者中。（甲乙）外侧。（千金）去爪甲角如韭叶。（入门）

　　前谷（灵枢）一名手太阳（千金）手外廉。本节前。陷者中也。为荥。（灵枢）小指外侧。（按本节。谓手小指本节。承上文也。下同。千金曰。若心下急热痹。小肠内热小便赤黄。

　　刺手太阳治阳。手太阳。在手小指外侧。本节陷中。今为一名。又见奇穴部。

　　后溪（灵枢）手外侧。本节之后也。为 。（灵枢）陷者中。（甲乙）腕前起骨下。（明堂）横纹尖上（大全）仰手握拳取之。（类经）

　　按溪。明堂。作溪。握掌外侧。腕前本节之后横纹尖。是也。

　　腕骨（灵枢）手外侧。腕骨之前。为原。（灵枢）起骨下陷者中。（甲乙）按腕骨者。掌臂相处。又单称腕。又称腕中腕上者。皆同义。此穴在腕前。而名腕骨者以近腕也。犹鸠尾下五名鸠尾横骨上寸余名横骨也。世人多取诸踝骨前。误也。欲取此穴。则先握掌向内以手小指外侧。本节后。横纹头。尽处。取后溪随骨而上行腕前有小起骨。其前是腕骨穴也。凡言上下者。向肩为上。向指头为下。故内经。去腕作上腕。又上廉穴。近肘。下廉穴。近腕。是上下之辨也。凡言前后者。向指头为前。向肩为后故谓掌后腕后也。又前谷。在本节前。后溪。在本节后是前后之义也。俗医。解起骨为踝骨。而不考上下前后字。只就踝骨前。上侧。

　　取此穴所以误也。灵枢。有外侧字。岂欺我哉。入门作掌后外侧。高骨下。不知而臆断。可笑也。起骨。圣济。作锐骨。

　　阳谷（灵枢）锐骨之下。陷者中也。为经。（灵枢）手外侧。腕中（甲乙）

　　按锐骨。说已见。握可见上侧乎。大全。作手外侧骨踝下。骨踝。盖错置。而以锐骨为踝骨。不可从。

　　养老（甲乙）手太阳 。在手踝骨上一空。腕后一寸。陷者中。（甲乙）

　　按空。谓骨上之孔。故内经。有骨空论。其他如大迎。骨空。面 空。或四 第一空第二空。可以见也。千金。并翼方。外台。作踝骨一空。在后一寸。在。盖腕字之误。发挥。类经。以下诸书。与甲乙同。资生。作踝骨上空寸。盖脱字也。明堂。空作穴。无害。吴文炳。医统聚英。大成作云。字误。世人取此穴于踝上一寸。不知千金。外台。有误字也。一穴失其所。三穴不得真故历摸后溪。腕骨。阳谷。直随外侧上行。腕后一寸。正当踝骨外侧。自有一空。此养老然后甲乙腕后一寸。踝骨上一空九字可读也。聚英。作踝骨前上。杜撰甚矣。内经。曰。手太阳经。出踝中。亦可征焉。后读冈本氏所着。尽与予说同。

　　支正（灵枢）上腕五寸。内注少阴。（灵枢）去养老穴四寸。陷者中。（明堂）外廉。（类经）

　　按甲乙。上腕作肘后诸书从之。资生。少阴作少阳。误。

　　小海（灵枢）肘内大骨之外去端半寸。陷者中也。伸臂而得之。为合（灵枢）禁灸（甄权）

　　按经筋篇云。手太阳筋起小指之上。结于腕上循臂内。结于肘内锐骨之后。弹之应小指张介宾曰。结于肘下锐骨之后。小海之次。但于肘尖下两骨罅中。以指捺其筋。则酸麻。应于小指之上。是其验也。伸。甲乙。作屈。去端。作肘端。外台。引甄权之说。作屈手向头而取之。类经。吴文炳。大成。从之。明堂。聚英。医统。作少海。误。

　　卷之五

　　足部第九并图

　　骨度篇曰横骨上廉。以下。至内辅之上廉。长一尺八寸。内辅之上廉以下。至下廉。长三寸半。内辅下廉以下。至内踝。长一尺三寸。内踝以下。至地。长三寸。膝 以下。至跗属长一尺六寸。跗属以下。至地长三寸。○髀枢以下。至膝中。长一尺九寸。膝以下。至外踝。长一尺六寸。外踝以下。至京骨。长三寸。京骨。以下。至地长一寸。○足长一尺二寸。广四寸半。

　　足部总图一　足部总图二　足太阴脾及股凡二十二穴隐白（素问）一名鬼垒（千金）一名鬼眼（医灯续焰）足大指端。内侧也。为井。（灵枢）爪甲上。去端如韭叶。（素问）爪甲角（外台）禁灸（入门）

　　按明堂。载华佗穴。盖隐白也。详于奇穴部。千金。指作趾。下诸穴皆同。

　　太都（灵枢）本节之前下。陷者之中也。为荥。（灵枢）大指本节内侧。赤白肉际。（肘后）

　　按本节。谓大指本节。承上文也。前。旧作后。甲乙。千金。千金翼。外台。次注。资生。

　　以下诸书。从之。医学纲目。独作本节之前是也。不然则太白。不应容核骨下。故今订之。

　　金鉴。作次节末。骨缝。非也肘后。侧下赤字。误作寸。今改订之。

　　太白（灵枢）核骨之下也。为 。（灵枢）内侧。陷者中。（甲乙）赤白肉际（类经）

　　按核。旧误作腕。经脉篇云。脾。足太阴之脉。起于大指之端。循指内侧白肉际。过核骨后甲乙。千金。千金翼。外台。次注。皆作核。故知腕字传写之误。今订之。核。梅核桃核之核。

　　大指本节后。骨之如梅核者。是也。甲乙等。谓内踝前大骨。即然骨也。次注。解腕字。以为内踝前者。不知其误也。发挥。流注条。作覆骨。注之曰。一作核骨。俗云。孤枵骨是也。孤枵骨踝骨别名。非核骨也。类经云。即大指本节后。内侧圆骨也。得之。甲乙。内侧下。

　　有核骨字。省之。

　　公孙（灵枢）去本节之后一寸。别走阳明。（灵枢）为原。（千金）

　　按本节之后一寸。近上侧逼骨。本节者。大指之本节也。入门。金鉴。作太白后一寸。

　　不是。

　　类经曰。内踝前陷中。正坐合足掌相对取之。千金。说源经者。不与本输篇同。未知其据。

　　暂记俟后日。

　　商丘（灵枢）内踝之下。陷者之中也。为经。（灵枢）内踝下微前（甲乙）前有中封。后有照海。此穴居中。（神应）内踝下。有横纹如偃口形。（类经）三穴隔小筋。（增注）

　　按丘。入门。作 。金鉴。作邱。口。恐刀字。

　　三阴交（甲乙）一名承命。一名太阴。（千金）内踝上三寸。骨下陷者中。（甲乙）骨后筋前。（入门）孕妇禁刺（类经）

　　按千金及千金翼。灸 卵法。作八寸误。千金曰。狂邪惊痫。灸承命穴。在内踝后。上行三寸动脉上。又曰。女人漏下。灸太阴名三阴交。千金翼云。太阴内踝上一名三阴交。又云针足太阴穴。在内踝上一夫。一名三阴交。今并移入于别名。骨下谓 骨后也。肘后曰。踝尖上三寸。金鉴。从之非也。凡踝上踝下之属。皆除骨言之。资生曰。昔宋太子善医术。出苑逢一妊妇。太子诊曰。女。令徐文伯诊曰。一男一女针之。泻三阴交补合谷应针而落。果如文伯言。外台引集验方曰。内踝上大脉。并四指是也。捷法之说。既见上。

　　漏谷（甲乙）一名太阴络。（资生）内踝上六寸。骨下。陷者中。（甲乙）禁灸（入门）

　　按谷。大全。作裕。络。千金。作胳。聚英。作经误。聚英。吴文炳。并大成。骨下作骨下。金鉴。作夹骨。

　　地机（甲乙）一名脾舍。（甲乙）膝下五寸。（甲乙）膝内侧。辅骨下。陷中。伸足取之。（明堂）

　　按甲乙曰。太阴 。别走上一寸。空在膝下五寸。刺腰篇曰。刺散脉。在膝前骨。肉分间。络外廉束脉。王冰注之曰。是地机。机。入门。作箕。盖以音通。辅。旧作转。资生同。传写之误。内辅骨至踝骨。一尺三寸。先取其中为六寸半。少下为漏谷。其下取中乃三阴交也。其六寸五分中。除一寸半取地机。共着 骨。金鉴。作从漏谷上行五寸。在膝下五寸。内侧夹骨陷中。非矣。从漏谷。上行则五寸半。

　　阴陵泉（灵枢）辅骨之下。陷者之中也。伸而得之为合。（灵枢）膝下内侧。（甲乙）与阳陵泉内外相对。一曰。稍高一寸许（类经）禁灸（入门）

　　按灵枢曰。阴之陵泉。或无之字。阳陵泉亦同。伸而得之。言伸足而得之也。以指按辅骨后。旁骨而上则至辅骨下指自止者。此穴也。资生。作当曲膝取之。金鉴。作曲膝横纹头。

　　非也。

　　类经。聚英。作或曲膝。取之。废古书。一何至于此。冈本。以此穴为曲泉上。是曲膝之失也。

　　血海（甲乙）一名百虫窠。（大全）膝膑上内廉。白肉际二寸半。（甲乙）骨后筋前（入门）陷中（类经）

　　按外台。资生。发挥。半。作中。误。千金翼。圣济。作二寸。千金注。入门。大成。

　　作三寸。金鉴。作一寸。并非也。类经。作膝内辅上横入五分。拘矣。

　　箕门（甲乙）鱼腹上。越两筋间。动脉应手。太阴内市。（甲乙）阴股内。（资生）血海上六寸。（入门）禁刺。（入门类经一说）

　　按越两筋。千金。无越两二字。千金翼。外台。无两字。又按外台。一作股上起筋间。

　　类经。聚英。医统。从之。资生。发挥。大全。宝鉴。医统。吴文炳。亦作越筋间。越。起字之讹。字画相近而误宝鉴引灵枢曰。股上起筋间。是外台一说之祖。然今本无此语。甲乙曰太阴内市千金。千金翼。外台。并作阴市内。盖字之讹。太阴内市。疑是入阴股内。暂记俟来哲。

　　今以资生系本注。

　　足厥阴肝及股凡二十二穴大敦（灵枢）一名水泉（千金）一名大顺（医学正传）足大指之端。及三毛之中也。为井（灵枢）爪甲上。与肉交者。（素问）去爪甲如韭叶。（甲乙）

　　按次注曰。爪甲角。非也。此穴取爪甲上。近三毛之中处是古来之说也。类经。载一说曰。

　　内侧为隐白。外侧为大敦。聚英。医统。从之。非也。凡井穴。灵枢。有言内外侧又有不言之。似不可混焉。甲乙。有灵枢所不言而言之者。乃古传不可废。唯此穴曰及三毛之中。又缪刺篇云。三毛上。何取外侧。千金曰。足大指聚毛中。是也。又云。石淋。灸水泉。三十壮。

　　大敦是也。今为一名。又云。衄时痒痒。便灸足节理三毛中。十壮。剧者百壮。衄不止灸之。并治阴卵肿盖指大敦。聚英。医统。作大指缝间。非也。

　　行间（灵枢）足大指间也。为荥（灵枢）动脉陷者中。（甲乙）大指次指。岐骨间。上下有筋。前后有小骨尖。其穴正居陷中。（类经）

　　按大全。作大指外间。千金。外台。脉下有应手二字。

　　太冲（灵枢）行间上二寸。陷者之中也。为 。（灵枢）足大指本节后二寸。或曰。一寸五分（甲乙）动脉应手。（次注）

　　按甲乙。载二说。诸书从之。考之其云自行间二寸。则带本节而言。云自本节后二寸。

　　则除本节也。然则一寸五分之说。近是。今据灵枢。取行间穴上二寸。是矣。外台。作二寸半。

　　类经曰在足大指本节后。行间上二寸内间。有络亘连至地五会二寸。骨罅间。动脉应手陷中。资生曰。诊太冲脉可决男子病死生。聚英。作诊病患太冲脉有无可以决死生。又注太溪曰。

　　男子妇人病。有此脉则生。无则死。张介宾。注冲阳曰。仲景所谓趺阳也。按仲景趺阳者。

　　非穴名。指趺上动脉。太冲。冲阳。太溪。共所谓趺阳也。

　　中封（灵枢）一名悬泉（千金）内踝之前。一寸半。陷者之中。摇足而得之。为经。（灵枢）

　　斜行小脉上。（千金）贴足腕上大筋陷中。（类经）为原。（千金）

　　按一寸半。甲乙。千金。并翼方。外台。以下诸书。作一寸。与商丘混。今从古说。千金杂病论。次注。作一寸半。是也。摇足。甲乙以下。皆作仰足取之。陷者中。伸足乃得之。千金筋极篇。作内踝前。筋里。宛宛中。瘿瘤篇。作两足趺上曲尺宛宛中。千金曰。为原说既见。

　　蠡沟（灵枢）一名交仪（资生）去内踝五寸。别走少阳。（灵枢）陷者中。（明堂）

　　按诸书。作内踝上。仪。大全。作仪。千金曰。交仪。在内踝上五寸。不言蠡沟一名。

　　故从资生。

　　中都（甲乙）一名中 。（千金）一名太阴。（外台）厥阴 。内踝上七寸。 中。与少阴相直。（甲乙）胫骨中。（外台）为经。（千金）

　　按与少阴相直。五字未详。少。恐太之误。以上二穴。取 骨中。外台。一作阴陵泉。

　　三阴交中间。

　　膝关（甲乙）犊鼻下二寸。陷者中。（甲乙）

　　按千金。千金翼。作三寸。非。类经。聚英。宝鉴。大成。吴文炳。作犊鼻下二寸旁。

　　千金曰。厥阴 。盖误。

　　曲泉（灵枢）辅骨之下。大筋之上也。屈膝而得之。为合。（灵枢）大筋上。小筋下。陷者中。（甲乙）膝内屈纹头。（千金）

　　按辅骨。内辅骨也。

　　阴包（甲乙）一名阴胞（大全）膝上四寸。股内廉。两筋间。足厥阴别走。（甲乙）陷者中。

　　（明堂） 足取之。看膝内侧。必有槽者中。（类经）

　　按包。资生曰。明堂。作胞。今从徐凤为一名。别走。甲乙注曰。此处有缺。外台。类经。同。

　　五里（甲乙）阴廉下。去气冲三寸。阴股中。动脉（甲乙）

　　按千金。千金翼。作阴廉下二寸。外台。作阴廉下二寸。去气冲三寸。未知孰是。阴廉去气冲二寸。则此穴在阴廉下一寸。恐字误。冈本。以为阴股横纹中亦可疑。刺禁论曰。刺阴股下三寸。张注曰。五里穴也。

　　阴廉（甲乙）羊矢下。去气冲二寸。动脉中。（甲乙）阴股横纹中。（冈本）

　　按类经。金鉴。作羊矢下。斜里三分。直上。未详。类经。曰。羊矢在阴旁股内。约纹缝中皮肉间。有核如羊矢。入门。载羊矢穴。详于奇穴部。

　　足少阴肾及股。凡二十穴涌泉（灵枢）一名地冲（甲乙）足心也。为井（灵枢）足下中央之脉。（素问）取足心者。使之跪。（素问）陷者中。屈足卷指。宛宛中。（甲乙）

　　按冲。聚英。作衢。足心脚掌中心也。肘后曰。灸蹶心。当拇指大聚筋上。六七壮。名涌泉。此说恐有讹。千金。作脚心大趾下大筋。又作足心下。当拇指大筋上。外台。所引甄权。

　　明堂。并作白肉际非。

　　然谷（灵枢）一名龙渊。（甲乙）一名然骨。（类经）然骨之下者也。为荥（灵枢）足内踝前。

　　起大骨下。陷者中。（甲乙）内踝前。直下二寸。（千金）

　　按渊。千金。作泉。说已见。素问曰。伤少阴之络。刺足内踝之下。然骨之前。又曰。

　　无积者。刺然骨之前。次注曰。然谷穴也。千金翼。聚英。作一寸。

　　太溪（灵枢）一名吕细。（类经）内踝之后。跟骨之上。陷者中也。为 。（灵枢）动脉。（甲乙）内踝后五分。（类经）即原也。（类经）

　　按聚英曰。男子妇人病。有此脉则生。无则死。说已见。类经曰。原者。未知何据。

　　大钟（灵枢）当踝后。绕跟别走太阳。（灵枢）动脉。（次注）大骨上。两筋间。（聚英）

　　按甲乙。千金。外台。资生等。作足跟后冲中。次注。作内踝后街中。又作足跟后。聚英。吴文炳。大成。作踵中。按冲。街踵皆传写之误。当作陷。入门。作太溪下五分。拘矣。

　　照海（甲乙）一名阴跷。（大全）足内踝下一寸。（甲乙）容爪甲。（千金）前后有筋。上有踝骨。下有软骨。其穴居中。（神应）

　　按神应经曰。内踝下四分。类经一云。内踝下四分。微前高骨陷中。非也。千金。千金翼。外台。无一寸二字。素问云。阴阳跷四穴。王冰注之。以为阴跷照海。阳跷申脉。

　　水泉（甲乙）少阴 。太溪下一寸。在足内踝下。（甲乙）微后。（增注）为原。（千金）

　　按下。疑后误。然千金。千金翼。外台。从之。以下诸书皆同。故不谩改之。太溪在踝后则其下一寸。当内踝后。故以增注。示其意已。千金。水泉。一名大敦。说见太敦。

　　复留（灵枢）一名伏白。一名昌阳。（甲乙）一名外命。（外台）上内踝二寸。动而不休。为经。（灵枢）陷者中。（甲乙）前旁骨。是交信后旁筋。是复留。二穴只隔一筋。（类经）

　　按留。甲乙。作溜。古字通用。千金。作伏留。无异义。动而不休。言动脉也。类经作前旁骨。金鉴。筋。作骨。神应经。作踝后五分。与太溪相直。且有除踝语。然踝上。皆除踝而言骨度分寸。固然。

　　交信（甲乙）足内踝上二寸。少阴前。太阴后。筋骨间。阴跷之 。（甲乙）复溜前。（入门）三阴交后。下一寸。（增注）

　　按入门。作三阴交后。非也。此穴。在后下一寸也。少阴前。言本经复溜穴。太阴后。

　　言三阴交也。千金。千金翼。外台。聚英。医统。共作太阴后廉。资生曰。太阴后廉前。筋骨间。金鉴。作从复溜斜外上行复溜穴之后。二寸许后旁筋。非也。又资生曰。按素问。气府论。阴跷穴注云谓交信也。在内踝上二寸。少阴前太阴后。筋骨间。阴跷之 窃意阴跷即交信也。至气穴论。阴阳跷穴注。乃云阴跷穴。在内踝下。足谓照海。阴跷所生。则是阴跷乃照海。非交信。云云。王冰。注素问。此类极多。学人。须知之。

　　筑宾（甲乙）阴维之 。在足内踝上 分中。（甲乙）

　　按宾。入门。作滨。 分中 腹分肉之中也。金鉴曰。俗名腿肚。聚英。医统。作内踝上五寸。入门曰。骨后大筋上。小筋下。屈膝取之。是阴谷之注误。不可从。

　　阴谷（灵枢）辅骨之后。大筋之下。小筋之上也。按之应手屈膝而得之为合。（灵枢）与曲泉。并向 处。（增注）

　　按此穴。在曲泉后。大筋小筋之间也。按之应手。谓动脉也。甲乙。作膝下内辅骨后。

　　次注。类经。聚英。医统。金鉴。从之。千金。千金翼。外台。资生。入门。发挥。宝鉴。无下字。

　　是也。辅骨。吴文炳。作侧骨。

　　足阳明胃及股。凡三十穴厉兑（灵枢）足大指内次指之端也。为井。（灵枢）爪甲上。与肉交者。（素问）去爪甲角。

　　如韭叶。（甲乙）外侧。（卫生宝鉴）

　　按缪刺篇曰。足中指次指爪甲上。王太仆。既辨之。大指下。内字。衍宜削。

　　内庭（灵枢）次指外间也。（灵枢）陷者中。（甲乙）

　　按次指。大指次指也。入门。作次指三指岐骨陷中。金鉴。作次指本节前。岐骨外间。非也。

　　陷谷（灵枢）中指内间。上行二寸。陷者中也。为 。（灵枢）足大指次指外间。本节后。

　　陷者中。去内庭二寸。（甲乙）

　　按明堂。谷作骨。甲乙。旧作大指次指间。外台从之。共间上。脱外字。今据千金。千金翼。资生。补之。入门。作骨陷中。

　　冲阳（灵枢）一名会原。（甲乙）一名会涌。（圣济）足跗上五寸。陷者中也。为原。摇足得之。（灵枢）骨间动脉上。去陷谷三寸。（甲乙）内庭上五寸。（入门）

　　按跗。甲乙。作趺同。三寸。千金方一说。神应。类经。作二寸。金鉴。陷谷条。作从冲阳下行二寸。共非也。素问云。刺跗上中大脉。血出不止死。张介宾曰。即仲景所谓跗阳。说已见。千金翼。脱肛篇曰。冲阳穴。恐有误谬。载于奇穴部。

　　解溪（灵枢）上冲阳一寸半。陷者中也。为经。（灵枢）腕上（甲乙）系鞋处。（明堂）足大指次指间。直上跗上。宛宛中。（类经）去内庭上六寸半。（入门）

　　按溪。明堂。作溪。甲乙注。并类经曰。气穴论注。作二寸半。今本作一寸半。刺疟论注。作三寸半。误。

　　丰隆（灵枢）去踝八寸。别走太阴。（灵枢）外踝上八寸。下廉 外廉。陷者中。（甲乙）

　　按发挥。无下廉之廉字。聚英。踝。作跗。非矣。

　　巨虚下廉（素问）一名下廉。（灵枢）一名下巨虚（千金）下上廉三寸。（灵枢）条口下一寸。

　　（外台）三里下六寸。（入门）举足取穴。（资生）按三寸。外台。作二寸。非。资生。引明堂曰。

　　两筋两骨罅陷。宛宛中。蹲地坐取之。是误引上廉注也。肘后曰。上廉下一夫。不取。素问曰。巨虚者跷足 独陷者。下廉者。陷下者也。

　　条口（甲乙）下廉上一寸。（甲乙）上廉下二寸。（外台）举足取之。（资生）三里下五寸（类经）

　　按肘后曰。上廉下一夫。资生。作廉上。一寸。廉字上脱下字。又引明堂。作上廉下。

　　上下字画易误。盖传写之误。

　　巨虚上廉（素问）一名上廉。（灵枢）一名上巨虚。（千金）下三里三寸。（灵枢）跷足 独陷者。

　　（素问）犊鼻下。 外廉六寸。（次注） 骨外。大筋内。骨之间。（明堂）两筋两骨罅陷宛宛中。蹲坐取。（神应）

　　按肘后曰。三里下一夫。不取。

　　三里（素问）一名下陵。（灵枢）一名鬼邪。（千金）膝下三寸分间。（素问）下陵膝下三寸。

　　骨外。三里也。为合。（灵枢）低跗取之。（同上） 外廉。（甲乙）附胫骨外边。捻之凹凹然也。（肘后）两筋肉分间。（次注）大筋内筋骨之间。陷者宛宛中。（明堂）重按之则足跗上动脉止矣。（次注）小儿禁灸（类经一说）

　　按气府论曰。三里。以下。至足中指。各八俞。分之。所在穴空。次注曰。谓三里。上廉。

　　下廉。解溪。冲阳。陷谷。内庭。厉兑。八穴也。针解篇曰。所谓三里者。下膝三寸也。所谓跗之者。举膝分易见也。新校正曰。按全元起本。跗之。作低 。太素作付之。按骨空论。跗之。疑跗上。刺腰痛论曰。刺阳明于 前。次注曰。正三里穴也。按取此穴。上逼骨。

　　下傍筋。不附骨。则无验。捷法甚多。不可从。肘后曰。以病患手。横掩下。并四指。名曰一夫。指至膝头骨下。指中节是其穴。不取。一夫说既见。只以附胫骨以下。系本注。聚英一说。入门。作犊鼻下三寸。非也。凡言膝上膝下。皆除膝膑骨而言之。资生。本事方。作举足取之。发挥。聚英。医统。从之。盖原针解篇。类经。作竖膝低跗取之。原邪气脏腑病形篇。

　　犊鼻（素问）膝下 上。膝解。大筋中。（甲乙）膝头眼外侧。（入门）形如牛鼻。故名。（类经）刺犊鼻者。屈不能伸。（灵枢）禁灸。（入门）刺膝膑出液为跛。（素问）

　　按膝下。千金。并翼方。次注。外台作膝膑下。 上言 骨上。骨空论云。 骨空。

　　在辅骨之上端。次注曰。谓犊鼻也。膝解。旧作侠解。千金次注。外台。资生。聚英。吴文炳。同。

　　传写之误也。圣济。明堂。发挥类经。作骨解。 。千金。资生。作 （ 脚胫也）外台。脚气篇。作膝盖上外角。宛宛中。不是。金鉴。作膝盖骨下。 骨上。陷中。俗名膝眼。此处陷中两旁有空。膝眼非指穴名。然易混。屈不能伸。言取此穴屈足而取之。

　　梁丘（甲乙）一名跨骨。（大成）阳明 。膝上二寸（甲乙）两筋间。（千金）按丘。金鉴。作邱。千金一说。作三寸。大成作膝膑上一寸。非。

　　阴市（甲乙）一名阴鼎。（甲乙）膝上三寸。伏兔下。若拜。而取之。（甲乙）陷者中。（次注）膝内辅骨后。大筋下。小筋上（类经）禁灸。（甲乙）虽云禁灸。家传亦灸七壮。（大成○次注曰。灸三壮。）

　　按千金。消渴篇。作当伏兔上行三寸。临膝取之。入门。作伏兔陷中。又按素问云。股骨上空。在股阳出上膝四寸。次注曰在阴市上。伏兔穴下在承捷也。按今此处无穴名。盖阴市穴也。未详。梁丘。直膝头上。斜从分肉。到横骨旁横纹。止髀关。此其流注之溪谷。可考矣。

　　伏兔（素问）一名外勾。（大全）一名外丘。（宝鉴）膝上六寸。起肉间。（甲乙）正跪坐取之。

　　（资生）膝盖上七寸。（资生一说）左右各三指。按捺上有肉起。如兔状。因以此名。（类经）

　　膝髀罅上。六寸。向里。（入门）禁灸（甲乙○千金狂邪鬼语。灸百壮。）

　　按兔。素问。作菟。千金翼。聚英。吴文炳。同。兔菟通。吴昆作兔。外台。起肉。作起内。写误。盖言七寸者自膝盖上。度之。

　　髀关（甲乙）膝上伏兔后。交分中。（甲乙）跨骨。横纹中。（入门）禁灸（类经一说）

　　按分。发挥。类经。作文。又通类经。作膝上一尺二寸。拘矣。髀。大全。作脾。又作。误。

　　足少阳胆及股。凡二十八穴窍阴（灵枢）足小指次指之端也。为井。（灵枢）爪甲上。与肉交者。（素问）去爪甲如韭叶。（甲乙）第四指外侧（入门）

　　按千金翼。作去爪甲角如韭叶。

　　侠溪（灵枢）足小指次指之间也。为荥。（灵枢）二岐骨间。本节前。陷者中。（甲乙）

　　按侠。聚英。吴文炳。作夹。千金。无二字。金鉴。作地五会。下行一寸。拘矣。

　　地五会（甲乙）足小指次指本节后间。陷者中。（甲乙）灸之令人瘦。不出三年死。（甲乙）

　　禁刺（入门）

　　按资生。类经。聚英。入门。医统。吴文炳。大全。大成。作去侠溪一寸拘矣。凡取之骨节陷罅。不用折量。所以古书不言分寸也。入门。脱会字。

　　临泣（灵枢）上行一寸半。陷者中也。为 。（灵枢）小指次指本节后间。陷者中去侠溪一寸五分。（甲乙）

　　按灵枢曰。临泣上行。言临泣者。自侠溪上行。千金。千金翼。外台。作去侠溪一寸半。是也。临泣下。当脱侠溪二字。此穴取岐骨际者。非也。岐骨间而不逼骨。故灵枢云。一寸半。

　　陷者中。大全一说。去侠溪七分半。非。

　　丘墟（灵枢）外踝之前下。陷者中也。为原。（灵枢）外廉。踝下。如前。（甲乙）骨纵中。

　　（聚英）伸脚取之。（千翼一说）

　　按入门。丘。作 。金鉴。作邱。如。大全。入门。作微。宝鉴。同。甲乙曰。去临泣一寸。千金。千金翼。外台。次注。明堂。资生。以下。诸书。作三寸。此穴不可用分寸。故不取。

　　悬钟（甲乙）一名绝骨。（千金）足外踝上三寸。动者脉中。足三阳络。按之阳明脉绝。乃取之。（甲乙）骨绝头。陷中。（外台）当骨尖前。（类经）

　　按者字。衍。千金。并翼方。外台。无脉字。外台。络上有大字。阳明。跗上脉也。踝上就骨而上。三寸许。则有绝陇处。其骨锋尖者。俗呼杨枝骨也。其前是悬钟也。千金咳嗽篇。

　　作内踝上。字误也。又千金曰。脚外踝上一夫。又云。四寸。本事方资生一说。作四寸。四寸则与阳辅穴。相并。不可从。外台。灸香港脚。篇云一尺。肘后。作外踝上三寸余。指端取踝骨上际。屈指头四寸。便是与下廉。颇相对。分间二穴也。千金翼云。外踝上。三指。当骨上。取法。以草从手指中纹。横三指。令至两畔齐。将度外踝。从下骨头。与度齐向上。当骨点之。并非是。神应经。云。虽曰外踝上除踝三寸。必以绝陇处为穴。此说为得。

　　阳辅（灵枢）一名绝骨（素问）一名分肉。（类经）外踝之上。辅骨之前。及绝骨之端也。为经。（灵枢）外踝上四寸。辅骨前绝端。如前三分。去丘墟七寸。（甲乙）

　　按气穴论云。分肉二穴。次注曰外踝上。绝骨之端。三分。筋肉分间。阳维。脉气所发。新校正曰甲乙经。无分肉穴。疑是阳辅。素问直解曰。脐上三寸。水分穴也。恐非。又骨空论云。外踝上绝骨之端。灸之。次注曰。阳辅穴也。刺疟云。针绝骨。王曰。阳辅穴也。难经云。髓会绝骨。滑寿曰。绝骨。一名阳辅。按与悬钟同一名。恐有差谬。去丘墟七寸。则以踝骨为三寸。外台。作膝盖下外侧。三寸旁。廉骨当小指两筋间。非也。类经。引次注曰。

　　作如后二分。今本与甲乙同。医门摘要曰。辅骨当作 骨。非也。千金翼诸风篇曰。外踝上三寸。一云。四寸。又云。一夫。

　　光明（灵枢）去踝五寸。别走厥阴。（灵枢）外踝上。（甲乙）陷者中。（明堂）

　　外丘（甲乙）足少阳 。少阳所生在外踝上七寸。（甲乙）骨陷中。（入门）阳交后。（增注）

　　按丘。金鉴。作邱。甲乙。旧作内踝。写误。阳交。已作外踝。千金。外台。以下诸书。

　　作外踝。故今订之。

　　阳交（甲乙）一名别阳。一名足 。（甲乙）阳维之 。在外踝七寸。斜属三阳分肉间。

　　（甲乙）与外丘并。（入门）下廉后。外丘前。（增注）

　　按阳明经下廉。本经外丘。太阳经飞扬。共踝上七寸。是三阳之分肉也。

　　阳陵泉（灵枢）膝外陷者中也。为合。伸而得之。（灵枢）膝下一寸。 外廉（甲乙）膝下外尖骨前。（千金）陷中。（千翼）侧骨下。宛宛中。（外台）

　　按灵枢曰。阳之陵泉。说已见。神应经。无泉字。盖脱字也。脏腑病形篇曰。其寒热者。取阳陵泉。刺腰痛篇云。刺少阳成骨之端出血。成骨。在膝外廉之骨独起者。娄善全曰。按此谓阳陵泉。吴昆曰阳关穴也。张注曰。此乃 骨之上端。所以成立其身。故曰成骨。甲乙。

　　成。作盛。气穴论曰。寒热俞。在两骸厌中。二穴。次注曰。骸厌谓脚外挟膝之骨厌中。王水舍两字为骸厌。两字不可除集注曰。膝解为骸两骸厌中二穴。谓少阳之阳陵泉也。入门。

　　作膝品骨下一寸。外廉两骨陷中。类经。作尖骨前筋骨间。亦通。神应经作膝下外骨前六分。拘矣。类经。入门。聚英。医统。吴文炳。金鉴。大成。作蹲坐取。是。原于脏腑病形篇阳陵泉者。正竖膝予之齐取之说也。

　　阳关（甲乙）一名关陵。（千金注）一名阳陵。（聚英）一名关阳。（宝鉴）阳陵泉上三寸。犊鼻外。陷者中。（甲乙）外辅骨上。膝盖旁筋骨间。（冈本）禁灸（甲乙）禁针（入门）

　　按千金。作关阳。盖错置。后人遂以为一名欤。资生。入门。作二寸。金鉴。作膝上二寸。

　　非也。素问云。寒府在附膝外解营。类经曰。谓在膝下外辅骨解间也。凡寒气自下而上者。必聚于膝。是以膝膑尤寒。故名寒府。营。屈也。当足少阳经之阳关。

　　中犊（甲乙）髀骨外。膝上五寸。分肉间陷者中。（甲乙）禁刺灸（入门）

　　按犊。千金。外台。以下诸书作渎。 滓遥 庾庸窍隆Ｍ 鹬小＃ㄉ裼Γ 献愫嵛仆贰９窍隆Ｈ 赶 小＃ㄔ鲎按千金。作 铫。千金翼。作环铫。髀厌犹两骸厌中轴。髀枢谓髀上廉。就小腹动摇处。

　　其下直下行当膝头者也。气府论。有髀枢中旁。各一之。纹。恐阴股横纹将尽之中。碾子骨下旁。是穴也。屈上足按之则自有陷。可容指。伸则筋骨张起。其陷。即无焉。砚子骨。入门。作碾子骨。千金翼一说。无子字。大全。作砚子骰。与股通。分中是分肉之分。中即缪刺论。所谓刺枢中。厥病篇。所谓侧而取之。在枢合中之中。言髀枢中。吴昆曰。分中穴名。即环跳也。以其当身之半。故曰分中果是异说。暂系之一名。以示学人。外台曰。环跳风市。疑其别名。非。医门摘要曰。按此穴。肩上前后左右之中央。自两乳引绳。而取之。妄诞。

　　足太阳膀胱及股。凡三十六穴至阴（灵枢）足小指之端也。为井。（灵枢）爪甲上。与肉交者。（素问）小指外侧。去爪甲如韭叶。（甲乙）爪甲角。（千金）宛宛中。（明堂）

　　通谷（灵枢）本节之前。外侧也。为荥。（灵枢）陷者中。（甲乙）

　　按本节小指之本节也。承上文。

　　束骨（灵枢）本节之后。陷者中也。为 。（灵枢）足小指外侧。（甲乙）赤白肉际。（次注）

　　京骨（灵枢）足外侧。大骨之下为原。（灵枢）赤白肉际。陷者中。按而得之。（甲乙）

　　按聚英曰。小指本节后大骨名京骨。其穴在骨下。而赤白肉。作赤白骨。字之误。

　　金门（甲乙）一名关梁（甲乙）足太阳 一空。在足外踝下间陷中。（千金）外踝下一寸。（类经）阳维所别属。（甲乙）

　　按聚英。作梁关。医统。吴文炳。大成同。一空。骨空也。聚英。作申脉下一寸。即外踝下。一寸五分。近白肉处。何有骨空。又神应经。作外踝下少后。丘墟后。申脉前。可谓欠其详。外踝下。可容爪甲。而定申脉。当其下。摸索骨空而得之。

　　申脉（甲乙）一名鬼路。（千金）一名阳跷。（大全）外踝之下半寸所。（素问）阳跷所生足外踝下。陷者中。容爪甲许。（甲乙）禁灸（入门）

　　按资生。发挥。入门。吴文炳。大成。作白肉际。恐非。此穴。外踝下五分所。容爪甲许则不至白肉际。故不取。千金曰。劳冷气逆腰 冷痹。屈伸难。灸阳跷。一百壮。在外踝下。容爪指此穴。大全。为一名。据此。

　　仆参（甲乙）一名安邪。（甲乙）跟骨下。陷者中。拱足得之足太阳脉之所行也为经（甲乙）

　　白肉际。（明堂）

　　按下。医统。作上。误。为经。本输篇。及本书。以昆仑为经穴。疑误。故今削之。

　　昆仑（灵枢）外踝之后。跟骨之上。为经。（灵枢）陷中。细脉动应手。（甲乙）外踝。从地。直上三寸。两筋骨中。（千金）妊妇刺之落胎。（聚英）

　　按入门。作昆仑误。大全曰。一名下昆仑。资生曰。明堂。有上昆仑。又有下昆仑。铜人。

　　只云昆仑。而不载下昆仑。按千金翼。明堂。有内昆仑。然则下昆仑非一名。自是异穴也。

　　三昆仑。详于奇穴部。盖其中一昆仑。即此穴。素问云。外踝后。灸之。次注曰昆仑穴也。

　　跗阳（甲乙）一名附阳（大全。大成。）阳跷之 。足外踝上。三寸。太阳前。少阳后。筋骨间。（甲乙）陷者中。（明堂）宛宛中。（资生）飞扬下。（入门）

　　按跗。千金。千金翼。次注。外台。圣济。资生。大全。宝鉴。作付。明堂。类经。聚英。

　　入门。金鉴。医统。作附。吴文炳。阳。作扬。少阳胆经也。太阳本经也。诸书。皆无异论。然太阳。恐少阴之误也。大成。引聚英。作一名付阳。大全。亦同。附。付。跗。相通。非一名。暂记而不削。

　　飞扬（灵枢）一名厥阳。（甲乙）去踝七寸。别走少阴。（灵枢）足外踝上。（甲乙）陷者中。

　　（明堂）骨后。（入门）

　　按灵枢。扬。作阳。圣济。发挥。类经。金鉴。同。资生。大全。作九寸。非。刺腰痛篇曰。

　　刺飞扬之脉。在内踝上五寸。少阴之前。与阴经之会。似指此穴。灵枢。甲乙。并云。飞扬。足太阳之络。别走少阴。然内踝上五寸。则蠡沟穴也。按内。当作外。五。当作七。暂记俟智者。刺腰痛篇。新校正。有五寸作二寸为复溜穴之说。其文繁。故不记于此。

　　承山（灵枢）一名鱼腹。一名肉柱。（甲乙）一名伤山。（千金） 下去。地一尺所。（素问）

　　兑肠下。分肉间。陷者中。（甲乙）

　　按伤山。宝鉴。大成。作肠山。果是也。 。外台。作 。非也。资生。聚英。一云腿肚下。类经。作腿肚下尖。入门。作拱足去地一尺取之。

　　承筋（甲乙）一名 肠一名直肠（甲乙） 下陷脉。（素问） 肠中央。陷者中。（甲乙）禁刺（甲乙）

　　按 。外台。作 。非。千金曰。胫后。从脚跟上七寸。类经。聚英。入门。大全。金鉴。从之。七寸二字。误。次注作 中央如外。如外二字。亦误。外台。引救急方云。以绳从脚心下。度至脚踵便截断度。则回此度从脚跟纵量向上。尽度头当 下际。宛宛中。是穴。千金霍乱篇注。又有取绳度之之法。恐致差谬。并不取。

　　合阳（甲乙）膝约纹中央下二寸。（甲乙）

　　按千金。发挥。聚英。大成。金鉴。作三寸。入门。大全。宝鉴。一说。作一寸。并非也。

　　委中（素问）一名 中。（素问）委中央。（灵枢）一名血 。（类经）一名腿凹（金鉴） 中央。为合。委而取之（灵枢）约纹中。动脉。（甲乙）曲脚之中。背面取之。又云。膝后屈处。（次注）

　　两筋间（神应）陷中（类经）令人面挺腹地而取之。（资生）一云。禁灸。（发挥）

　　按委屈也。缓缓屈膝而取之病形篇曰。屈而取之。即是也。素问曰。刺解脉。在 中。

　　结络如黍米。刺之血射以黑。见赤血而已。次注曰。 中则委中穴。灵枢曰。膀胱合入于委中央。

　　又曰。若脉陷。取委中央。并入一名。资生。引甄权曰。曲 内。

　　委阳（素问）三焦下输。在足于太阳之前。少阳之后。出于 中外廉。名曰委阳。是太阳络也。

　　手少阳经也。三焦者。足少阳太阴之所将太阳之别也。上踝五寸。别入贯 肠。出于委阳。

　　并太阳之正。入络膀胱。约下焦。（灵枢）屈伸而索之。（同上）膝腕横纹尖。（入门）

　　按四时气篇云。邪在三焦约。取之太阳大络。甲乙。索。作取。足太阳之阳。旧作指。

　　今据甲乙及诸书订之。前。千金翼。资生。作后。而无少阳之后四字。盖脱文也。甲乙。外廉下有两筋间。扶承下六寸。此足太阳之别络也。屈身而取之之文扶承是承扶之穴。千金。资生。

　　圣济等。并作扶承。详于承扶下。扶承下六寸。千金。外台。资生。圣济等皆从之。然承扶下六寸者。殷门穴也。殷门注曰。肉 下六寸肉 。承扶一名也。因知承扶下六寸五字。殷门之注。误写于兹也。否则扶承二字。殷门之讹。故不取也。屈身是屈伸之讹。外台。入门。

　　同。

　　资生。类经。吴文炳。宝鉴。医统。金鉴。既作屈伸是也。委阳。实在委中之外。两筋间。

　　不问分寸自明。委。屈也。委阳名义。固然故扶承下六寸五字。为衍文次注曰。去臀下横纹六寸。亦承甲乙谬。医学纲目曰。详铜人云。委阳。在承扶下六寸。以今经文考之。当一尺六寸。盖铜人说。始于甲乙。甲乙之说。乃脱简而脱去一尺二字也。今按其取穴是。虽然甲乙等。必取近穴以注释。故言 外廉。岂历殷门。浮 而取诸承扶乎。未见经注用尺余。聚英。

　　六寸。作二寸六分。医统。吴文炳。作一寸六分。不可解矣。入门。作委中外二寸。凿矣。诸家于经注。读承扶下六寸字。而不读 中外廉字。此何心哉。注证发微。削 中外廉字。其疏谬最甚。次注。谓浮 穴上侧也者。亦误矣。

　　浮 （甲乙）委阳上一寸。屈膝得之（甲乙） 外廉横纹上。一寸。（增注）

　　按后人不知甲乙委阳注有衍文。于承扶下五寸。取此穴者。妄也。甲乙。为屈膝得之。

　　可以证也。千金。千金翼。作展足。外台。资生。发挥。聚英。宝鉴。作展膝。非。

　　殷门（甲乙）肉 下六寸（甲乙）膝后 上。两筋之间。去臀下横纹六寸。（次注）禁灸（入门）

　　按肉 者。承扶一名。大成。作浮 下三寸。非也。

　　承扶（甲乙）一名肉 。一名阴关。一名皮部。（甲乙）尻臀下。股阴肿上约纹中。（甲乙）

　　禁灸（入门）

　　按千金。千金翼。明堂。资生。大全。入门。作扶承。承扶。扶承。混称通用。千金。

　　千金翼。作股阴下纹中。注曰。一云。尻臀下陷纹中。外台。作股阴上冲纹中。一云。股阴下冲纹中。明堂。作尻臀下衡纹中。聚英。作股阴上衡纹中。入门。作横纹中。资生。肿。作冲。

　　按肿。恐衍。衡。集韵。与横通。冲。说文通道也。其义似通。然未见指约纹而为冲纹者。

　　冲。疑衡误。

　　卷之六

　　经脉流注第十

　　素问云。夫人之常数。太阳常多血少气。少阳常少血多气。阳明常多气少血。少阴常少血多气。厥阴常多血少气。太阴常多气少血。此天之（天恐人字）常数。（新校正云。甲乙经。

　　十二经水篇。血气多少与素问不同太阳多血多气。太阴多血少气）足太阳与少阴为表里。少阳与厥阴为表里。阳明与太阴为表里。是为足阴阳也。手太阳与少阴为表里。少阳与心主为表里。

　　阳明与太阴为表里。是为手之阴阳也。

　　难经云。经脉者。行血气。通阴阳。以荣于身者也。其始从中焦注手太阴阳明。阳明注足阳明太阴。太阴注手少阴太阳。太阳注足太阳少阴。少阴注手心主少阳。少阳注足少阳厥阴。

　　厥阴复还注手太阴。

　　医种子曰。足三阴经。胸腹无脉。铜人图。强为阴经者。非也。然人手之阴经。自腋而出。

　　足之阴经。自髀而入。入者。入于腹内。故能属脏络府。上膈挟咽。连舌入脑。非在皮肤肌肉之外者也。注图者。惑于甲乙。强膺俞胸俞冲脉之穴。以为属足三阴经。脉气所发。十四经发挥。尤为谬甚。真千古之长夜矣。遍考阴阳离合。气府。气穴。经脉。经别等篇。深知所列之穴。的非阴经。故表而出之。

　　卷之六　经脉流注第十

　　手太阴肺经

　　（左右凡二十二穴）

　　经脉篇云。肺。手太阴之脉。起于中焦。下络大肠。还循胃口。上膈属肺。从肺系横出腋下。（云门中府）下循HT 内。（天府侠白）行少阴心主之前。下肘中。（尺泽）循臂内上骨下廉。（孔最）入寸口。（经渠太渊）上鱼循鱼际（即鱼际）出大指之端。（少商）其支者从腕后（列缺）直出次指内廉出其端。

　　又云。手太阴之别名曰列缺。起于腕上分间。并太阴之经直入掌中。散入于鱼际。○取之去腕半寸。（马莳曰半寸。当作寸半。）别走阳明。

　　经别篇云。手太阴之正。别入渊腋少阴之前。入走肺散之大肠。上出缺盆。循喉咙复合阳明。

　　缪刺论云。邪客于手足少阴太阴。足阳明之络此五络。皆会于耳中。上络左角。

　　邪客篇云。手太阴之脉。出于大指之端。内屈循白肉际。至本节之后太渊。留以澹。外屈上于本节之下内屈与阴诸络会于鱼际。数脉并注。其气滑利伏行壅骨之下。外屈出于寸口而行。上至于肘内廉。入于大筋之下。内屈上行 阴。入腋下。内屈走肺。此顺行逆数之屈折也。

　　经筋篇云。手太阴之筋。起于大指之上。循指上行。结于鱼后。行寸口外侧。上循臂。

　　结肘中。上 内廉。入腋下。出缺盆。结肩前 。上结缺盆。下结胸里。散贯贲合贲。下抵季胁。

　　中府（手太阴之会。○气穴论。新校正曰。手足太阴之会。类经同。）云门（手太阴肺气所发。）天府（同上）侠白（手太阴之别。）尺泽（手太阴之所入也。）孔最（手太阴之 。）列缺（别走阳明。）经渠（手太阴之所行）太渊（手太阴脉之所注。）鱼际（手太阴脉之所溜○圣济曰。所流。）少商（手太阴脉之所出。）

　　按千金。有 会。（大肠经）注曰。铜人经。属三焦。外台。无中府云门二穴。（入脾经。）程衍道曰。论行不论经也。 穴折衷曰。诸家皆以为本经之穴。始于中府。标幽赋。蠡海集。

　　锦囊秘录。并曰。本经之穴始于云门。今考其经行之势。则以云门为始者是也。

　　图　

　　卷之六　经脉流注第十

　　手阳明大肠经

　　（左右凡四十二穴）

　　经脉篇云。大肠手阳明之脉起于大指次指之端。（商阳）循指上廉。（二间三间）出合谷两骨之间。（合谷）上入两骨之中（阳溪）循臂上廉。（偏历温溜下廉上廉三里）入肘外廉。（曲池）上外前廉（肘 五里臂 会）上肩出 骨之前廉。（肩 ）上出于柱骨之会上。（巨骨秉风）下入缺盆（天鼎）络肺。下膈属大肠。其支者。从缺盆上颈。（扶突）贯颊入下齿中。还出挟口（地仓）交人中。左之右。右之左。（禾 ）上挟鼻孔（迎香）

　　又云。手阳明之别。名曰偏历。去腕三寸。别入太阴。其别者。上循臂乘肩 。上曲颊偏齿。其别者。入耳合于宗脉。

　　气府论云手阳明脉气所发者二十二穴鼻空外廉项上各二（次注谓迎香扶突二穴也）大迎骨空各一。（大迎穴名也。）柱骨之会各一（谓天鼎二穴也） 骨之会各一。（谓肩 二穴也）肘以下至手大指次指各六俞。（谓三里阳溪合谷三间二间商阳六穴也。）

　　经别篇云。手阳明之正。从手循膺乳别于肩 。入柱骨。下走大肠属于肺。上循喉咙出缺盆合于阳明也。经筋篇云。手阳明之筋。起于大指次指之端结于腕上循臂上。结于肘外上 结于。其支者。绕肩胛挟脊直者。从肩 上颈。其支者上颊结于 。直者。上出手太阳之前上左角。络头下右颔。

　　商阳（手阳明脉之所出）二间（所溜○宝鉴作所流非）三间（所注）合谷（所过）阳溪（所行）偏历（别走太阴）温溜（ ）下廉 上廉（抵阳之会○外台作阳明之会）三里 曲池（所入）肘 五里臂 （阳明络之会○聚英作手足太阳阳维之会。） 会（络○气府论云。手少阳之会。次注曰手阳明少阳二络气之会。聚英曰。阳维会。）肩 （跷脉之会○聚英曰。足少阳阳跷之会。

　　）巨骨（同上）天鼎（所发）扶突（同上）禾 （同上）迎香（手足阳明之会○气府论曰。手阳明脉气所发。次注曰。谓迎香扶突。）

　　按千金。无 会（入肺经）发挥同。（入三焦经）外台曰。两旁四十二穴并下三单穴共四十五穴。无迎香。（入胃经）有肩 。（三焦）兑端。龈交。水沟（共督脉）甲乙经曰。兑端手阳明脉气之所发。

　　图　

　　卷之六　经脉流注第十

　　足阳明胃经

　　（左右凡九十二穴）

　　经脉篇云。胃足阳明之脉。起于鼻之交 中。旁（迎香）纳太阳之脉。（睛明）下循鼻外。

　　（承泣。四白。巨 。）入上齿中。还出挟口。（地仓）环唇下交承浆却循颐后下廉出大迎循颊车上耳前。（下关）过客主人循发际。（悬厘。悬颅。颔厌。头维。）至额颅。（神庭）其支者。从大迎前下人迎循喉咙（水突气舍）入缺盆下膈属胃。（上中脘）络脾。其直者从缺盆。下乳内廉。

　　（气户。库房。屋翳膺窗。乳中。乳根）下。（不容。承满。梁门。关门。太乙。滑肉门）挟脐（天枢外陵。大巨。水道。归来）入气街中。（气冲）其支者起于胃口下循腹里下至气街中而合。

　　以下髀关。抵伏兔。下膝膑中。（阴市。梁丘。犊鼻。）下循胫外廉。（三里。上巨虚。条口。下巨虚）下足跗。（解溪。冲阳）入中指内间。（陷谷内庭厉兑）其支者下廉三寸而别。（丰隆）下入中指外间其支者别跗上入大指间。出其端。

　　又云足阳明之别名曰丰隆。去踝八寸。别走太阴其别者循胫骨外廉。上络头项合诸经之气。

　　下络喉咙。气府论云足阳明脉气所发者六十八穴。额颅。发际旁各三。（次注谓悬颅。阳白。头维左右共六穴也）面鼽骨空各一。（谓四白穴也。）大迎骨空。各一。（大迎穴名也。）人迎各一。（人迎穴名也。）缺盆外骨空各一（谓天 二穴也。）膺中骨间各一（谓膺窗等六穴也。气户库房。屋翳。乳中乳根）挟鸠尾之外。当乳下三寸。挟胃脘各五（谓不容承满。梁门关门太一五穴也）挟脐广三寸。各三。（谓滑肉门天枢外陵也）下脐二寸挟之各三。（谓大巨。水道归来也）气街动脉各一（气街穴名也。）伏兔上各一。（谓髀关二穴也）三里以下。至足中指。

　　各八俞。分之所在穴空。（谓三里。上廉。下廉。解溪。冲阳。陷谷。内庭。厉兑。八穴也。）

　　经别篇云。足阳明之正。上至髀入于腹里。属胃散之脾。上通于心。上循咽出于口。上额。还系目系。合于阳明。

　　经筋篇云。足阳明之筋。起于中三指。结于跗上。斜外上加于辅骨。上结于膝外廉。直上结于髀枢。上循胁属脊。其直者。上循 结于尻。其支者。结于外辅骨。合少阳其直者。上循伏兔。上结于髀。聚于阴器。上腹而布。至缺盆而结。上颈上挟口。合于 。下结于鼻上合于太阳。太阳为目上纲。阳明为目下纲。其支者从颊结于耳前。

　　动输篇云。足之阳明。何因而动。岐伯曰。胃气上注于肺。其悍气上冲头者。循咽上走空窍。循眼系入络脑。出 下客主人。循牙车。合阳明。并下人迎。此胃气别走于阳明者也。

　　平人气象论云。胃之大络名曰虚里。贯膈络肺出左乳下。其动应衣脉宗气也。

　　承泣（阳跷。任脉。足阳明之会。）四白（所发）巨 （跷脉之会）地仓（跷脉。手足阳明之会。○明之会○次注曰。手足少阳。足阳明。三脉之会。）下关（足阳明。少阳之会。○气府论云。

　　足少阳。脉气所发。）头维（足少阳。阳维之会○聚英阳维。作阳明）人迎（所发○聚英曰。足少阳之会。）水突（所发）气舍（同上）缺盆（气府论云。足少阳脉气所发。○次注曰。足阳明脉气所发。○新校正曰。骨空注。作手阳明。）气户（所发。○以下直行。）库房（同上）屋翳（外台曰。足阳明脉气所发。）膺窗（次注曰。足阳明脉气所发。）乳中（同上）乳根 不容 承满梁门 关门 太乙 滑肉门 天枢 外陵 大巨 水道 归来 气冲（乳根以下十三穴。

　　足阳明脉气所发。归来一穴。甲乙无说。次注曰。足阳明脉气所发。）髀关（气府论云足阳明脉气所发。伏兔上各一。次注曰。髀关二穴也。○以下支。）伏兔（所发）阴市（同上）梁丘（）犊鼻（所发）三里（所入○气府论云。足阳明脉气所发。）上廉（与大肠合。）条口（所发）下廉（与小肠合。）丰隆（别走太阴）解溪（所行）冲阳（所过）陷谷（所注）内庭（所溜○宝鉴曰。所流。

　　）厉兑（所出）

　　按中指外间。冈本曰。足中指者。大指之次指。不与手中指同焉。按手足五指。以在其中。曰中指。足而以大指次指为中指者可疑。入中指外间之中指盖误字。何则本输篇云。厉兑者。足大指次指之端也。内庭次指外间也。以次指言之。未尝言之中指。至陷谷乃曰。中指内间。

　　上行二寸。夫陷谷在第三指内间。若此中指为大指次指则与厥阴经行间。同处也。凡曰中指者。手足共以第三指。为中指也。又类经曰。大指次指。谓大指之次指。即食指也。足亦同。

　　古人不必以大指次指为中指。中指。当作次指。

　　按颊车。大迎。缺盆。气冲四穴。经脉篇。胆经条。明说足少阳之会焉。甲乙等。不记者。遗脱也。外台曰两旁九十三穴。去下承浆一单穴。共九十二穴无头维（入胆经）缺盆。（入三焦经。）有迎香（大肠）耳门（三焦）承浆。（任脉）大全。有膝眼四穴。（载奇穴部）发挥。以下诸书。无上关。（入胆经）

　　图　

　　卷之六　经脉流注第十

　　足太阴脾经

　　（左右凡四十二穴）

　　经脉篇云。脾。足太阴之脉。起于大指之端。（隐白）循指内侧白肉际。（大都）过核骨后。（太白公孙）上内踝前廉。（商丘）上 内。（三阴交）循胫骨后。（漏谷）交出厥阴之前。（地机。

　　阴陵泉。）上膝股内前廉。（血海。箕门。）入腹（冲门。府舍。腹结。大横。）属脾络胃上膈（腹哀。日月。期门。大包。食窦。天溪。胸乡。周荣。中府。）挟咽。连舌本。散舌下。其支者。复从胃别上膈。注心中。

　　又云。足太阴之别名曰公孙。去本节之后一寸。别走阳明。其支者。入络肠胃。

　　经别篇云。足太阴之正。上至髀。合于阳明。与别俱行。上结于咽。贯舌中。此为三合也。

　　经筋篇云。足太阴之筋。起于大指之端内侧。上结于内踝。其直者。络于膝内辅骨。上循阴股。结于髀。聚于阴器。上腹结于脐。循腹里。结于肋。散于胸中。其内者。着于脊。

　　隐白（足太阴脉之所发。）大都（所溜○宝鉴作流）太白（所注）公孙（别走阳明。）商丘（所行）三阴交（足太阴。厥阴。少阴之会。）漏谷（络）地机（ ）阴陵泉（所入）血海（所发）箕门（太阴内市。太阴脉气所发。）冲门（足太阴厥阴之会○外台。厥阴。作阴维。）府舍（足太阴。阴维。厥阴之会。此脉上下入腹。络胸结心肺。从胸上至肩。比太阴 。三阴阳明支别。○外台。无厥阴二字。此脉以下二十六字。○资生。作此三脉上下三入腹。又比。作此。○聚英。作入腹络肝肺。结心肺。）腹结 大横（太阴。阴维之会）腹哀（同上）食窦（所发○次注曰。手太阴脉气所发。）天溪（所发）胸乡（同上）周荣（同上）大包（脾之大络。布胸胁中。出九肋间。及季胁端。别络诸阴者。○外台。无别络诸阴者五字。○聚英。作总统阴阳诸络。由脾灌溉五脏）

　　按外台。无大包。（入胆经。）

　　图　图　中府 期门 日月（本经之会） 下脘 关元 中极（本经之会）

　　卷之六　经脉流注第十

　　手少阴心经

　　（左右凡十八穴）

　　经脉篇云。心。手少阴之脉。起于心中。出属心系。下膈络小肠。其支者。从心系上挟咽。

　　系目系。其直者。复从心系。却上肺。下出腋下。（极泉）下循 内后廉。（青灵）行太阴心主之后下肘内。（少海）循臂内后廉抵掌后锐骨之端。（灵道。通里。阴 。神门。）入掌内后廉（少府）循小指之内出其端。（少冲）

　　又云。手少阴之别名曰通里。去腕一寸半。别而上行。循经入于心中。系舌本。属目系。其实则支膈。虚则不能言。取之掌后一寸。别走太阳也。

　　经别篇云。手少阴之正。别入渊腋两筋之间。属于心。上走喉咙。出于面。合目内 。

　　此为四合也。

　　经筋篇云。手少阴之筋。起于小指之内侧。结于锐骨。上结肘内廉。上入腋。交太阴。

　　挟乳里。结于胸中。循臂下系于脐。

　　气府论云。手少阴各一。（次注。谓手少阴 穴也。）阴阳跷各一。（阴跷一谓交信穴也。阳跷一谓趺阳穴也。）

　　邪客篇云。黄帝曰。少阴独无 者。不病乎。岐伯曰。其外经病而脏不病。故独取其经于掌后锐骨之端。其余脉出入屈折。其行之徐疾。皆如手少阴心主之脉行也。（少阴。铜人作厥阴。）

　　极泉（手少阴。脉气所发○以下直者）青灵 少海（所入）灵道（甲乙或云。手少阴脉之所行也为经。）通里（少阴经。别走太阳。）少阴 神门（所注）少府（所溜）少冲（所出）

　　按古书无青灵穴。左右一十六穴也。本输篇曰。心出于中冲。手少阴也。是手厥阴而言少阴。说见于第四卷中。

　　图　图　

　　卷之六　经脉流注第十

　　手太阳小肠经

　　（左右凡三十六穴）

　　经脉篇云。小肠。手太阳之脉。起于小指之端。（少泽）循手外侧。（前谷后溪）上腕。（腕骨阳谷）出踝中。（养老）直上循臂骨下廉。（支正）出肘内侧两筋之间。（小海）上循 外后廉。

　　出肩解。（肩贞）绕肩胛（ 俞。天宗。秉风。曲垣。肩外。肩中。大椎。大杼。）交肩上。入缺盆。络心循咽下膈。抵胃属小肠。其支者。从缺盆循颈。（天窗）上颊。（颧 ）至目锐 （瞳子）却（和 ）入耳中。（听宫）其支者。别颊上 抵鼻。至目内 。（睛明）斜络于颧。

　　又云。手之太阳之别。名曰支正。上腕五寸。内注少阴。其别者。上走肘络肩 。

　　气府论云。手太阳脉气所发者。三十六穴。目内 各一。（次注谓睛明二穴也。）目外各一。

　　（谓瞳子 二穴也。）鼽骨下各一。（谓颧 二穴也）耳廓上各一。（谓角孙二穴也。）耳中各一。（谓听宫二穴也。）巨骨穴各一。（巨骨。穴名也。）曲掖上骨空各一。（谓 俞二穴也。）柱骨上陷者各一。（谓肩井二穴也。）天窗上四寸各一。（谓天窗。窍阴。四穴也。）肩解各一。

　　（谓秉风二穴也。）肩解下三寸各一。（谓天宗二穴也。）肘以下。至手小指本。各六俞。（谓小海。阳谷。腕骨。后溪。前谷。少泽。六穴也。）

　　经别篇云。手太阳之正。指地别于肩解。入腋走心系小肠也。

　　经筋篇云。手太阳之筋。起于小指之上。结于腕。上循臂内廉。结于肘内锐骨之后。弹之应小指之上。入结于腋下。其支者。后走腋后廉。上绕肩胛。循颈出走太阳之前。结于耳后完骨。其支者。入耳中。直者。出耳上下结于颔上属目外 。

　　少泽（手太阳脉之所出。）前谷（所溜）后溪（所注）腕骨（所过）阳谷（所行）养老（ ）支正（络。

　　别走少阴）小海（所入）肩贞（气府论云。手少阳脉气所发。甲乙次注作手太阳） 俞（太阳阳维。跷脉之会。○外台。作手足太阳。聚英。作阳跷。）天宗（所发）秉风（手阳明太阳。手足少阳之会。）曲垣 肩外俞 肩中俞 天窗（所发）颧 （手少阳太阳之会）听宫（手足少阳。手太阳之会。）

　　按外台。二十六穴。无肩贞。曲垣。肩外。肩中。颧 。听宫六穴。（共入三焦经。）而有睛明。（膀胱）发挥。有天容。（胆经）诸书从之。非也。铜人图曰。天容。十四经。为手太阳经。

　　甲乙经言。手少阳脉气所发。灵枢二篇。二条。俱为足少阳。五篇曰。足少阳根于窍阴。入于图　大椎 大杼（本经之会） 上脘（本经之会） 下脘（本经所生）

　　卷之六　经脉流注第十

　　足太阳膀胱经

　　（左右凡百二十六穴）

　　经脉篇云。膀胱。足太阳之脉。起于目内 。（睛明）上额（攒竹。神庭。曲差。五处。承光。

　　通天。）交巅。（百会）其支者从巅至耳上角（天冲。率谷。曲鬓。浮白。窍阴。完骨。）其直者。从巅入络脑。还出。（络却玉枕）别下项。（天柱大椎陶道）循肩膊内挟脊。（大杼。风门。

　　肺俞。厥阴俞。心俞。膈俞。肝俞。胆俞。脾俞。胃俞。三焦俞。肾俞。大肠俞。小肠俞。

　　膀胱俞。中膂俞。白环。）抵腰中。入循膂络肾。属膀胱。其支者。从腰中下挟脊贯臀。（上。次 。中 。下 。会阳。承扶。殷门。）入 中。（委中）其支者。从膊内左右别下贯胛挟脊内（附分。魄户。膏肓。神道。 。膈关。魂门。阳纲。意舍。胃仓。肓门。志室。

　　胞肓。秩边。）过髀枢。（环跳）循髀外从后廉。（浮 委阳）下合 中。以下（合阳承筋）贯 内。（承山。飞阳。跗阳。）出外踝之后。（昆仑。仆参。申脉。金门。）循京骨。（京骨束骨）至小指外侧。（通谷至阴）

　　又云。足太阳之别名曰飞阳。去踝七寸。别走少阴。

　　经别篇云。足太阳之正。别入于 中。其一道下尻五寸别入于肛。属于膀胱。散之肾循膂当心入散。直者。从膂上出于项。复属于太阳。此为一经也。

　　气府论云足太阳脉气所发者。七十八穴。两眉头各一。（次注谓攒竹穴也。）入发至项三寸半旁五。相去三寸。（谓大杼风门。各二穴也。○新校正。后人误认将顶为项。）其浮气在皮中者。凡五行。行五。五五二十五。（中行则囟会。前项。百会。后项。强间五。督脉气也。

　　次挟旁两行则五处承光。通天。络却。玉枕。各五。本经气也。又次旁两行。则临泣。目窗。正营。承灵。脑空。各五。足少阳气也）项中大筋两旁各一（谓天柱二穴也。）风府两旁。

　　各一。（谓风池二穴也）挟背以下。至尻尾二十一节。十五间。各一。（今中诰孔穴图所存者。十二穴。左右共二十六。谓附分。魄户。神堂。 。膈关。魂门。阳纲。意舍。胃仓。

　　肓门。志室。胞肓。秩边。十三穴也。）五脏之俞各五。六腑之俞各六。（肺俞。心俞。肝俞。脾俞。肾俞。胆俞。大肠俞。胃俞。三焦俞。小肠俞。膀胱俞。）委中以下。至足小指。

　　旁各六俞。（谓委中。昆仑。京骨。束骨。通谷。至阴。六穴也。）

　　经筋篇云。足太阳之筋。起于足小指。上结于踝。邪上结于膝。其下循足外踝结于踵。

　　上循跟结于 。其别者。结于 外。上 中内廉。与 中拜。上结于臀。上挟脊。上项。其支者。别入结于舌本。其直者。结于枕骨。上头。下颜。结于鼻。其支者。为目上纲。下结于。

　　其支者。从腋后外廉。结于肩 。其支者。入腋下。上出缺盆。上结于完骨。其支者出缺盆。邪上出于 。

　　睛明（手足太阳足阳明之会○外台作手足太阳阳明。次注。加阴跷。阳跷。五脉之会）攒竹（足太阳脉气所发。）曲差 五处 承光 通天 络却 玉枕 天柱（以上七穴。与攒竹同。）大杼（手足太阳之会○次注曰。督脉别络。手足太阳三脉之会。外台。作足太阳手少阳之会。

　　聚英。作手足太阳少阳之会。）风门（督脉。足太阳之会）肺俞（五脏之俞。○次注曰。并足太阳脉之会。）厥阴俞 心俞 膈俞 肝俞 胆俞（所发）脾俞 胃俞 三焦俞（所发）肾俞 大肠俞 小肠俞 膀胱俞 中膂俞 白环俞（所发）上 （足太阳少阳之络。）次 中 （次注曰。足厥阴。支别者与太阴少阳结于腰踝下。挟脊第三第四骨空中。其穴即中 。下 。○发挥曰。足少阴少阳。聚结之会也。聚英。少阴作厥阴。）下 （次注曰。足太阴之络。从前合阳明上贯尻骨中。与厥阴少阳。结于下 。新校正曰。详王注曰。足太阴之络。按甲乙经。乃太阴之正。非络也。王氏谓之络者。未详其旨。）会阳（督脉气所发。）承扶 殷门 浮委阳（太阳之别络）委中（所入）附分（太阳之会○外台。作手足太阳之会。）魄户（以下除膏肓之外。十三穴。皆太阳脉气之所发。）膏肓 神堂 膈关 魂门 阳纲 意舍胃仓 肓门 志室 胞肓 秩边 合阳 承筋（所发）承山 飞扬（别走少阴。）跗阳（阳跷之）昆仑（所行）仆参（同上○聚英曰。阳跷之本。）申脉（阳跷所生○聚英曰。阳跷所出。）金门（太阳 。阳维所别属也。）京骨（所过）束骨（所注）通谷（所溜○聚英所流。）至阴（所出）

　　按气府论曰。手太阳脉气所发者。三十六穴。目内 各一。次注曰。谓睛明二穴也。千金。

　　无跗阳（入胆）外台曰。两旁一百二十（恐脱二字）穴。注曰。并二十二单穴及膏肓附穴。共一百四十四穴。程衍道曰按本经原六十三穴。此少二穴睛明入小肠。厥阴俞缺。只六十一穴。

　　左右共一百二十二穴。又加督脉二十二穴。共一百四十四穴。督脉本二十七穴。今少五穴。龈交。

　　兑端。水沟。三穴。入大肠。灵台。入□□。阳关入胆经。故只二十二穴也。今按：外台。

　　不载灵台穴。程注。为入□□者。缺订也。入门。有眉冲。气海俞。关元俞。今入奇穴部。

　　图　大椎 陶道（本经之会）

　　环跳（次注曰手少阳足太阳之会）

　　天冲 曲鬃 窍阴 完骨（本经之会）

　　率谷 浮白 脑户（本经之会）

　　风府（聚英曰足太阳督脉阳维之会）

　　图　

　　卷之六　经脉流注第十

　　足少阴肾经

　　（左右凡五十四穴）

　　经脉篇云。肾。足少阴之脉。起于小指之下。斜走足心。（涌泉）出于然谷之下。（然谷）

　　循内踝之后。（照海水泉）别入跟中。（太溪太钟）以上 内。（复溜。交信。三阴交。筑宾。）出内廉。（阴谷）上股内后廉。贯脊。（长强）属肾络膀胱。（横骨。大赫。气穴。四满。中注。

　　肓俞。关元。中极。）其直者。从肾上贯肝膈。（商曲。石关。阴都。通谷。幽门。）入肺中。（步廊。神封。灵墟。神藏。 中。俞府。）循喉咙挟舌本。其支者。从肺出络心注胸中。

　　又云。足少阴之别。名曰大钟。当踝后绕跟别走太阳。其别者。并经上走于心包。下外贯腰脊。

　　气府论云。足少阴舌下。厥阴毛中急脉。各一。（次注。足少阴舌下二穴。在人迎前陷中。动脉前是曰舌本。左右二也。急脉在阴髦中阴上两旁。）

　　经别篇云。足少阴之正。至 中。别走太阳而合。上至肾。当十四椎。出属带脉。直者。系舌本。复出于项。合于太阳。

　　经筋篇云。足少阴之筋。起于小指之下。并足太阴之筋。邪走内踝之下。结于踵。与太阳之筋合而上结于内辅之下。并太阴之筋而上循阴股。结于阴器。循脊内。挟膂上至项。结于枕骨。与足太阳之筋合。

　　涌泉（足少阴脉之所出。）然谷（所溜○外台作留。○聚英曰别于太阴。跷脉之 。足少阴脉气所流。）太溪（所注）大钟（别走太阳。足少阴络。）照海（阴跷脉所生。）水泉（ ）复溜（所行）交信（阴跷之 ）筑宾（阴维之 ）阴谷（所入）横骨 大赫 气穴 四满 中注 肓俞 商曲石关 阴都 通谷 幽门（自横骨以下。至此十一穴。冲脉。足少阴之会。）步廊 神封 灵墟神藏 中 俞府（自步廊以下。六穴。共足少阴脉气所发。）

　　按骨空论云。冲脉者。起于气街。并少阴之经。挟脐上行至胸中而散。甲乙经。自横骨至幽门十一穴。皆云冲脉之会者。原于此。俞穴折衷。有廉泉。

　　图　三阴交（足太阴厥阴心阴之会）

　　图　长强（本经所结） 关元 中极 天池（本经之会）

　　卷之六　经脉流注第十

　　手厥阴心包经

　　（左右凡十八穴）

　　经脉篇云。心主。手厥阴心包络之脉。起于胸中。出属心包络。下膈历络三焦。其支者。循胸出胁。下腋三寸。（天池）上抵腋下。循 内。（天泉）行太阴少阴之间。入肘中。（曲泽）下臂行两筋之间。（ 门。间使。内关。大陵。）入掌中。（劳宫）循中指出其端。（中冲）其支者。别掌中。循小指次指出其端。

　　又云。手心主之别名曰内关。去腕二寸。出于两筋之间。循经以上系于心包。络心系。

　　经别篇云。手心主之正。别下渊腋三寸。入胸中。别属三焦。出循喉咙出耳后。合少阳完骨之下。

　　经筋篇云。手心主之筋。起于中指。与太阴之筋并行。结于肘内廉。上臂阴。结腋下下散前后。挟胁。其支者入腋。散胸中结于臂。

　　邪客篇云。心主之脉。出于中指之端。内屈循中指内廉。以上留于掌中。伏行两骨之间。外屈出两筋之间骨肉之际。其气滑利。上二寸外屈出行两筋之间。上至肘内廉。入于小筋之下。留两骨之会。上入于胸中。内络于心脉。

　　天池（手厥阴。足少阴之会。○聚英曰。手足厥阴。少阴之会。）天泉 曲泽（心主脉之所入）门（ ）间使（所行）内关（络。别走少阳。○千金。作太阳。）大陵（所注）劳宫（所溜）中冲（所出）

　　按外台。两旁一十六穴。无天池。（入胆）

　　图　

　　卷之六　经脉流注第十

　　手少阳三焦经

　　（左右凡四十四穴）

　　经脉篇云。三焦。手少阳之脉。起于小指次指之端。（关冲）上出两指之间。（腋门。中渚。）

　　循手表腕。（阳池）出臂外两骨之间。（外关。支沟。会宗。三阳络。四渎。）上贯肘。（天井）

　　循外。（清冷渊。消泺。 会。）上肩（肩 。肩贞。秉风。）而交出足少阳之后。（天 ）入缺盆。布膻中。散络心包。下膈。循属三焦。其支者。从膻中上出缺盆。上项（肩井）系耳后。

　　（天牖。翳风。 脉。颅息。）直上出耳上角。（角孙。悬厘。颔厌。）以屈下颊。至 。（颧 ）

　　其支者。从耳后入耳中。（听宫）出走耳前。（听会。耳门。和 。）过客主人前。交颊。至目锐。（瞳子 ）

　　又云。手少阳之别。名曰外关。去腕二寸。外绕臂注胸中。合心主。

　　气府论云。手少阳脉气所发者。三十二穴。鼽骨下。各一。（次注。谓颧 二穴也。）眉后各一。（谓丝竹空二穴也）角上各一。（谓悬厘二穴也。）下完骨后各一。（谓天牖二穴也。）项中足太阳之前各一。（谓风池二穴也。）挟扶突各一。（谓天窗二穴也。）肩贞各一。（肩贞穴名也。）肩贞下三寸分间各一。（谓肩 。 会。消泺。各二穴也。）肘以下。至手小指次指。

　　本。各六俞（谓天井。支沟。阳池。中渚。液门。关冲。六穴也。）

　　经别篇云。手少阳之正。指天。别于巅入缺盆下走三焦。散于胸中也。

　　经筋篇云。手少阳之筋。起于小指次指之端。结于腕上。循臂结于肘。上绕 外廉上肩走颈。合手太阳。其支者当曲颊。入系舌本。其支者。上曲牙。循耳前属目外 。上乘颔结于角。

　　本输篇云。三焦下 。在于足大指（甲乙。作太阳）之前。少阳之后。出于 中外廉。名曰委阳。是太阳络也。手少阳经也。

　　又云。手少阳出耳后。上加完骨之上。

　　卫气篇云。手少阳之本。在小指次指之间上二寸。标在耳后上角下外 也。

　　关冲（手少阳脉之所出。）液门（所溜）中渚（所注）阳池（所过）外关（络别走心主）支沟（所行）会宗（ ）三阳络 四渎 天井（所入）清冷渊 消泺 肩 （所发）天 （手少阳。阳维之会○千金。手作足。次注。作手足少阳。阳维三脉之会。）天牖（所发）翳风（手足少阳之会） 脉颅息（足少阳。脉气所发○足当作手。）角孙（手足少阳手阳明之会○气府论云。手太阳脉气所发。

　　太恐少之误。次注。聚英。阳明作太阳。）耳门 听会（所发○次注曰。手阳明脉之分。）和（手足少阳。手太阳之会○次注。无手阳明三字。）

　　按外台曰。两旁五十六穴无肩 （入大肠）颅息（入胆）耳门（入胃）而有肩井（胆）听宫（小肠）天容（胆）颧 。肩贞。肩外俞。肩中俞。曲垣（共小肠）缺盆（胃）九穴。发挥有 会。（大肠）

　　图　肩井 秉风（本经之会） 肩贞（气府论云手少阳脉气之所发） 会（气府论云手少阳之会）

　　图　颔厌 悬颅 悬厘 听宫 上关 瞳子 颧 （本经之会）

　　卷之六　经脉流注第十

　　足少阳胆经

　　（左右凡八十六穴）

　　经脉篇云胆足少阳之脉。起于目锐 。（瞳子 ）上（丝竹空）抵头角。（头维。颔厌。悬颅。

　　悬厘。曲鬓。率谷。天冲。）下耳后。（浮白窍阴。完骨。角孙。本神。阳白。临泣。目窗。

　　正营。承灵。脑空。风池。）循颈行手少阳之前。至肩上。（肩井）却交出手少阳之后。入缺盆。（大椎。大杼。大 。秉风。缺盆。）其支者。从耳后。入耳中。出走耳前。至目锐 后。其支者别锐 。下大迎。（迎）合于手少阳。抵于 。下加颊车。（颊车）下颈（天容）合缺盆。以下胸中贯膈。（日月）络肝。属胆循胁里。（章门）出气街（气冲）绕毛际横入髀厌中。（环跳）其直者从缺盆下腋（渊腋辄筋）循胸过季胁。（京门。带脉。五枢。维道。居 。）下合髀厌中。以下循髀。阳。（中渎阳关）出膝外廉。（阳陵泉）下外辅骨之前。（阳交。外丘。光明。）直下抵绝骨之端（阳辅悬钟）下出外踝之前（丘墟）循足跗上（临泣。地五会。）入小指次指之间。（侠溪窍阴）其支者。别跗上。入大指之间。循大指岐骨内。出其端。还贯爪甲出三毛。

　　又云。足少阳之别名曰光明。去踝五寸。别走厥阴。下络足跗。

　　气府论云。足少阳脉气所发者。六十二穴。两角上各二。（次注。谓天冲左右各二穴也。）直目上发际内。各五。（谓临泣。目窗。正营。承灵。脑空。左右是也）耳前角上各一。（谓颔厌二穴也。）耳前角下各一。（谓悬厘二穴也。）锐发下各一。（谓和 二穴也。）客主人各一。（客主人穴名也。）耳后陷中各一。（谓翳风二穴也。）下关各一。（下关穴名也。）耳下牙车之后。各一。（谓颊车二穴也。）缺盆各一。（缺盆穴名也。）腋下三寸。胁下至 八间各一。

　　（腋下。谓渊腋。辄筋。天池。胁下至 则日月。章门。带脉。五枢维道。居 。九穴也。

　　左右共十八穴也。）髀枢中傍。各一。（谓环跳二穴也。）膝以下。至足小指次指。各六俞。（谓阳陵泉。阳辅。丘墟。临泣。侠溪。窍阴。六穴也。）

　　经别篇云。足少阳之正。绕髀入毛际。合于厥阴。别者入。季胁之间。循胸里属胆。散之上肝。贯心。以上挟咽出颐颔中。散于面。系目系。合少阳于外 也。

　　经筋篇云。足少阳之筋。起于小指次指。上结外踝。上循胫外廉。结于膝外廉。其支者。

　　别起外辅骨。上走髀。前者。结于伏兔之上。后者。结于尻。其直者上乘 季胁。上走腋前廉系于膺乳结于缺盆。直者。上出腋。贯缺盆。出太阳之前。循耳后上额角。交巅上。下走颔。

　　上结于 。支者。结于目 。为外维。

　　热论云。少阳主胆。其脉循胁。络于耳。又云。少阳病衰。耳聋微闻。

　　瞳子 （手太阳。手足少阳之会。）丝竹空（足少阳脉气所发。）颔厌（手少阳。足阳明之会○明之会。）曲鬓（足太阳。少阳之会。）率谷（同上）天容（手少阳脉气所发。手当作足。说见手太阳条下。）天冲（足太阳。少阳之会。）浮白（同上）窍阴（同上○外台曰。手足太阳。少阳之会。聚英。作足太阳。手足少阳。）完骨（同上）本神（足少阳。阳维之会。○聚英曰。阳维脉所止。）阳白（同上○次注曰。足阳明。阴维二脉之会。新校正曰。按甲乙经阳白。足少阳阳维之会。今王氏注云。足阳明阴维之会。详此在足阳明脉气所发中。则足阳明近是。然阳明经手足阳明少阳。阳维五脉之会。）临泣（足太阳。少阳阳维之会。○外台。无阳维。）目窗（足少阳。阳维之会。）正营（同上）承灵（同上）脑空（同上）风池（同上○气府论云。足少阳脉气之所发。）肩井（手少阳。阳维之会。○手。外台。作手足。）环跳（所发○次注曰。足少阳。太阳之会。）渊腋（次注曰。足少阳脉气之所发）辄筋（所发○聚英曰。足太阳。少阳之会。）日月（足太阴少阳之会。○类经曰。太阴少阳。阳维之会。）京门（肾募也。）带脉（次注曰足少阳带脉二经之会。）五枢（次注曰。足少阳带脉二经之会）维道（足少阳带脉之会。）居 （阳跷足少阳之会。）中犊（所发○聚英曰。络。别走厥阴。）阳关 阳陵泉（所入）阳交（阳维之隙）

　　外丘（隙。少阳所生。）光明（络别走厥阴。）阳辅（所行）悬钟（足三阳络○外台曰。大络。）丘墟（所过）临泣（所注）地五会 侠溪（所溜）窍阴（所出）

　　按外台曰。两傍一百四穴。无肩井（入三焦经）日月（入脾经）而有头维（胃经）颅息（三焦经）大包（脾经）天池（心包经）章门（肝经）后腋。转谷。饮隙。应突。胁堂。旁庭。始素。（此七穴今入奇穴部）千金。丘墟下。有跗阳。

　　（膀胱经）资生。神应。入门。大全。宝鉴。有风市。（今入奇穴部）聚英。阙日月。发挥。聚英。无丝竹空。（入三焦经）天容。（入小肠经）而有听会。（三焦经）宝鉴。有角孙。（重复也。）

　　按胆经流注。据经脉篇。则其经穴。有所不经沥者。冈本氏。实如所辨。但丝竹空。天容。二穴。（说见于小肠经。）甲乙云。足少阳脉气所发。外台。既属此经。听会一穴。甲乙云。手少阳脉气所发。外台。亦属之三焦经。不言其会。发挥。以曲差。睛明为会者。诸书所不说也。又颊车。大迎。气街。三穴。经脉篇。明言其会。甲乙。以下不记者盖。遗脱也。

　　图　头维 下关 听宫 和 角孙 翳风（本经之会） 缺盆（气府论云足少阳脉气所发）

　　图　图　图　

　　卷之六　经脉流注第十

　　足厥阴肝经

　　（左右凡二十八穴）

　　经脉篇云。肝。足厥阴之脉。起于大指丛毛之际。（大敦）上循足跗上廉（行间太冲）去内踝一寸（中封）上踝（三阴交。蠡沟。中都）八寸。交出太阴之后。上 内廉。（膝关。曲泉）循股阴。（阴包。五里。阴廉）入毛中。（急脉。冲门。府舍。）过阴器。抵小腹（曲骨。中极。关元）挟胃属肝络胆。上贯膈（章门。期门）布胁肋。循喉咙之后。上入顽颡连目系。上出额。与督脉会于巅。其支者。从目系下颊里环唇内。其支者。复从肝别贯膈上注肺。（会于巅下。甲乙经注。有一云其支者。从小腹结于腰髁挟脊下。第三第四骨孔中之文）

　　又云。足厥阴之别名曰蠡沟。去内踝五寸。别走少阳。其别者。循胫结于茎。

　　经别篇云。足厥阴之正。别跗上上至毛际。合于少阳。与别俱行。此为二合。

　　卫气篇云。足厥阴之本。在行间上五寸所。标在背 也。

　　经筋篇云。足厥阴之筋。起于大指之上。上结于内踝之前。上循胫。上结内辅之下。上循阴股。结于阴器络诸筋。

　　热论云。厥阴脉循阴器而络于肝。

　　大敦（足厥阴脉之所行。）行间（所溜）太冲（所注）中封（所注○聚英。作所行。）蠡沟（络别走少阳。）中都（ ）膝关（所发○千金曰。足厥阴 ）曲泉（所入）阴包（络。别走○注曰。此处有缺。）五里 阴廉 急脉（次注曰厥阴之大络）章门（足厥阴少阳之会。）期门（足太阴厥阴阴维之会。）

　　按类经曰。急脉自甲乙经以下诸书皆无。外台。二十二穴。无章门（入胆经）期门（入脾经）入门。大全。有羊矢详于奇穴部。

　　图　三阴交（本经之会）

　　图　府舍 冲门 曲骨 中极 关元（本经之会）

　　图　

　　卷之六　经脉流注第十

　　督脉

　　（凡二十八穴）

　　气府论云。督脉气所发者。二十八穴。（次注今少一穴。）项中央二（谓风府哑门也。）发际后中八。（谓神庭。上星。囟会。前顶。百会。后顶。强间。脑户。八穴也。）面中三。（谓素。

　　水沟。龈交。三穴也。）大椎以下。至尻尾及旁十五穴。（脊椎之间。有大椎。陶道。身柱。

　　神道。灵台。至阳。筋缩。中枢。脊中。悬枢。命门。阳关。腰俞。长强。会阳。十五俞也。）至胝下。凡二十一节。脊椎法也。

　　骨空论云。督脉者。起于小腹。以下骨中央。女子入系廷孔。其孔溺孔之端也。其络循阴器。合篡间。绕篡后。别绕臀。至少阴与巨阳中络者合。少阴上股内后廉。贯脊属肾。与太阳起于目内 。上额交巅上。入络脑。还出别下项。循肩 内。挟脊抵腰中。入循膂络肾其男子循茎下。至篡与女子等。其少腹直上者。贯脐中央。上贯心。入喉上颐环唇。上系两目之下中央营气篇云。上额。循巅。下项中。循脊入 。是督脉也。

　　经脉篇云。督脉之别。名曰长强。挟膂上项。散头上。下当肩胛左右。别走太阳。入贯难经曰。督脉者起于下极之俞。并于脊里。上至风府入属于脑。

　　长强（督脉别络。少阴所结○聚英曰。足少阴少阳结会。督脉别走任脉。）腰俞（所发）阳关（所发）至阳（同上）灵台（次注曰督脉气所发）神道（所发）身柱（同上）陶道（督脉。足太阳之会）

　　大椎（三阳督脉之会○聚英。有手足二字）哑门（督脉阳维之会）风府（同上○聚英曰足太阳督脉阳维之会。）脑户（督脉。足太阳之会。）强间（所发）后顶（同上）百会（督脉足太阳之会○聚英曰。手足三阳督脉之会。）前顶（所发）囟会（同上）上星（同上）神庭（督脉。足太阳阳明之会。）素 （所发）水沟（督脉手足阳明之会○外台。次注。无足字。）兑端（手阳明。脉气所发）

　　龈交（次注曰任督二经之会○聚英曰。任督足阳明之会。）

　　按甲乙。千金。外台。无阳关。中枢。灵台。外台。无兑端。（入大肠经。）折衷。有会阳。曰。气府。甲乙。本穴明系督脉。至铜人经。系之足太阳经。盖推其意。甲乙。千金无嫌他经之相混以本穴。列于足太阳第三行之末。故遂袭取之耳。今系之于督脉。以复其旧。比之他经之有络穴者发挥穴歌。作二十七穴。无会阳。滑寿曰。按内经。督脉所发者。二十八穴据法十椎下一穴。名中枢。阴尾骨两旁二穴。名长强。共有二十九穴。今多龈交一穴少中枢一穴。会阳二穴则系督脉别络。与少阳会。故止载二十七穴。此说谬误不可读也。又长强一穴。为两傍者。古所无也。不可从焉。

　　图　风门（本经之会） 会阳（督脉气所发）

　　图　

　　卷之六　经脉流注第十

　　任脉

　　（凡二十四穴）

　　气府论云。任脉之气所发者二十八穴。（次注。今少一穴）喉中央二（谓廉泉。天突。二穴也。）膺中骨陷中各一。（谓璇玑。华盖。紫宫。玉堂。膻中。中庭六穴也。）鸠尾下三寸胃脘五寸胃脘。以下至横骨六寸半一。（新校正云。详。一字疑误。）腹脉法也。（鸠尾。巨阙。

　　上脘。中脘。建里。下脘。水分。脐中。阴交。脖 。丹田。关元。中极。曲骨。十四俞也。

　　）下阴别一。（谓会阴一穴也。）目下各一。（谓承泣二穴也。）下唇一。（谓承浆穴也。）龈交一。（龈交穴名也。）

　　骨空论云。任脉者。起于中极之下。以上毛际。循腹里上关元至咽喉。上颐循面入目。

　　（按骨空论。督脉者。起少腹之条。有其少腹直上者。贯脐中央。贯心上颐环唇。上系两目之下中央之文。宜合考。）

　　营气篇云。络阴器。上过毛中入脐中。上循腹里入缺盆。下注肺中复出太阴。（马莳曰。此任脉也。）

　　五音五味篇云。冲脉。任脉。皆起于胞中。上循背里。为经络之海。其浮而外者。循腹右上行会于咽喉。别而络唇口。

　　经脉篇云。任脉之别名曰尾翳。下鸠尾散于腹。

　　难经曰。任脉者。起于中极之下。以上毛际。循腹里。上关元。至喉咽。

　　会阴（任脉别络。挟督脉波脉之会。）曲骨（任脉。足厥阴之会。）中极（足三阴任脉之会。）关元（同上）石门（所发）气海（同上）阴交（任脉气冲之会○外台曰。任脉波脉。少阴之会。次注作任脉。阴冲之会。铜人曰。任脉气所发。）神阙 水分（所发）下脘（足太阴任脉之会）建里中脘（手太阳少阳。足阳明所生。任脉之会○次注曰。手太阳少阳。足阳明三脉所生。任脉气所发也。）上脘（任脉。足阳明。手太阳之会。）巨阙（所发）鸠尾（任脉之别）中庭 膻中玉堂 紫宫 华盖 璇玑（中庭以下六穴。任脉气所发。）天突（阴维任脉之会。）廉泉（同上）

　　承浆（足阳明任脉之会。）

　　按气府论云。任脉之气所发者。二十八穴。王冰曰。今少一穴。乃今所载二十四穴也。

　　加承泣龈交二十七穴。外台。无承浆。（入胃经）折衷。无廉泉。（入肾经）据口齿类要。舌下廉泉此属肾经也。气府论云。足少阴舌下。厥阴毛中急脉。各一。王冰曰。足少阴舌下二穴。

　　在人迎前。陷中。动脉前。是曰舌本左右二也。又类经曰。按刺疟论所载曰。舌下两脉者廉泉也。气府论曰足少阴舌下。各一。卫气篇曰。足少阴之标在背 与舌下两脉。然则廉泉非一穴。当是舌根下之左右泉脉。而且为足少阴之会也。

　　图　承泣（本经之会） 交（次注曰任督二经之会）

　　卷之七

　　奇穴部第十一

　　奇穴者。乃所谓阿是天应是也。而无共名目者。及此土灸法。传汉地者。载在神应经。

　　圣济总录。总收诸主治部中。不录于此。以无其名目也。冈本氏阿是要穴曰。皇甫士安甲乙经。素问气府论。王注。及滑伯仁十四经发挥。所载俞穴。今所存。惟有三百五十六穴。此佗四花。

　　风市。腰眼。痞根。等诸穴。以为之奇俞亦皆阿是也。内经。无奇输。灵枢刺节直邪论有奇输二字而非云三百五十六穴之外。别有奇输也。又阿是名素灵所无。千金方。始见之。经筋篇云。以痛为输。马玄台。注证发微曰。俗曰天应穴者。是也夫输穴。本系经络者。而奇输阿是。岂有外经络之理乎。风市者。足少阳胆经之所注。腰眼者。足太阳膀胱经之所流。其佗可类推也。崔氏四花穴。四明高武考之为足太阳第二行膈俞胆俞四穴。凡奇俞。明所属之经络及本穴。而针灸之效始可照然也。乃今以阿是要穴。所载遗漏不为不少。更辑奇输名目。散在诸书者。以录之。又只浅见寡闻。何能尽于此乎。又以俟后进君子。而如马莳所谓其奇穴。必系经络者间有与诸书所载。不符者云。

　　卷之七　奇穴部第十一

　　头面第一

　　天聪 伤寒三四日以上。宜先灸胸上二十壮以绳度鼻正上。尽发际。中屈绳断去半。便从发际。入发中灸绳头。名曰天聪。（千金）

　　按千金翼。聪。作 。胸。作匈。

　　神聪四穴（资生） 前神聪后神聪（类经）百会四面。各相去一寸。（资生）去前顶五分。自神庭。至此穴。共四寸。后神聪去百会一寸（类经）神聪百会四花求。各取一寸。（大全）以百会穴为中四边各开二寸半。（银海精微）

　　按资生经曰。明堂。有此四穴。而铜人无之。其穴治头风目眩。狂乱风痫。亦所不可废者。

　　明堂 鼻直上入发际一寸。（资生）

　　按资生曰。按铜人明堂。及诸家针灸经。鼻直上入发际一寸。皆云上星穴。明堂经。于此复云明堂穴不知何所据。所谓疑以传疑也。大全曰。府下五分。（府下言风府）哑门中。门下五分发际终。更有明堂一穴差。

　　大门 猥退风。半身不随。灸大门。脑后尖骨上一寸。（千翼）

　　发际 两眼小 上发际（资生）平眉上三寸。（类经）

　　按资生曰。岐伯。灸头旋目眩。及偏头痛不可忍。牵眼 不远视。灸一壮立瘥。类经曰。主治头风眩晕疼痛延久不愈。灸三壮又曰治衄血。于项后发际。两筋间宛中穴。灸三壮。盖血自此入脑注鼻中。故灸立止。

　　寅门 从鼻头直入发际。度取通绳分为三断绳。取一分。入发际。当绳头。针。是穴。

　　治马黄疽等病。（千金）

　　按千金翼。针。作 。

　　阳维 耳风聋雷鸣。灸阳维。五十壮。在耳后引耳令前弦弦筋上是。（千翼）

　　囟中（千金）

　　额上（千金）

　　耳上（千金）若目反上视。眸子动。当灸囟中。取之法。横度口尽两吻际。又横度鼻下。

　　亦尽两边。折去鼻度半都合。口为度。从额上发际。上行度之。灸度头一处正在囟上未合骨中。

　　随手动者是。此最要处也。次灸当额上入发际二寸许。直望鼻为正。次灸其两边当目瞳子。

　　直上入发际二分许。次灸顶上回毛中。次灸客主人。穴在眉后际动脉是。次灸两耳门。当耳开口则骨解开动张陷是也。次灸两耳上。卷耳取之。当卷耳上头。是也。一法。大人当耳上。横三指。小儿各自取其指也。次灸两耳后完骨上青脉。亦可以针刺令血出。次灸玉枕。项后高骨是也。次灸两风池。在项后两辕动肋（肋恐当作脉）外发际陷中是也。次灸风府。当项中央发际。亦可与风池三处高下相等。次灸头两角。两角当回毛两边。起骨是也。（千金）

　　耳尖 按耳尖上。卷耳取尖上。（大成）

　　耳孔中 耳门孔上横梁是。针灸之。治马黄。黄疽。寒暑疫毒等病。又治卒中风口 不正。以苇筒长五寸以一头刺耳孔中。四畔以面密塞之。勿泄气。一头纳大豆一颗并艾烧令燃。灸七壮。即瘥。患右灸左患左灸右。千金不传。耳病亦可灸之。（千金）

　　郁中 耳前两边（云林神谷）

　　按云林神谷曰。灸哮吼神法。患者耳前两边名郁中。二穴寿世保元。耳前。作胸中。未知孰是。

　　颞 眉眼尾中间。上下有来去络脉。（千金）

　　按与脑空异。千金曰。针灸之。治四时寒暑所苦疽气温病等。

　　当阳 眼急痛。不可远视。灸当瞳子上入发际一寸。随年壮。（千金）去临泣五分。（类经）

　　按资生曰。铜人。无当阳穴。而明堂下经有之。亦不可废者。其穴与临泣相近。大全曰。当阳二穴当瞳人。

　　当容 肝劳邪气眼赤。灸当容。百壮两边各尔。穴在眼小 近后当耳前。三阳三阴之会处。以两手按之。有上下横脉。则是。与耳门相对。是也。（千金）

　　按千金翼。无小 近三字。外台。耳前下。有客主人三字。

　　眉冲 一名小竹。当两眉头。直上入发际。（资生） 禁灸。（入门）

　　按资生曰。明堂上经有眉冲穴。而铜人经。无之。又曰。其穴与曲差相近。入门曰。直眉头上。神庭。曲差之间。大全曰。眉冲二穴两眉头。直上入发际相求。针灸大成。作直眉头。

　　神庭。曲差之间。膀胱经攒竹后有此穴。

　　曲眉 两眉间。（千翼）

　　按面风游风云云。灸二百壮。

　　鱼腰 眉中间。（大成）

　　印堂 两眉中间（大全）陷中（大成）

　　按此穴曲眉鱼腰穴同处。盖异名也。针之治目疼灸之治急慢惊风。大全曰。两眉角痛不已。

　　太阳 眉后陷中。太阳紫脉上。（大成）

　　按丝竹空也。洗冤录曰眉际之末者。太阳穴。宜与瞳子 合考。奇效良方曰。太阳二穴。在眉后陷中。太阳紫脉上是穴。治眼红肿及头痛宜用三棱针出血。出血之法。用帛一条。紧缠其顶紫脉即见。刺见血立愈。

　　鱼尾 目 外头。（类经）

　　按银海精微曰小 横纹尽处。大全曰眉外头。小字是外之误。眉字是目之误。此穴似瞳子。疑是其穴。千金曰。眼戴精上插。灸目两 后。二十壮。盖指鱼尾。

　　睛中 眼黑珠正中。取穴之法。先用布搭目外以水淋一刻（吴文炳。作冷水）方将三棱针。于目外角离黑珠一分许。刺入半分之微。然后入金针。约数分深。旁入（吴文炳。无旁入二字。）

　　自上层转拨向瞳人轻轻而下。斜插定目角。即能见物。一饭顷。（吴文炳。作一法要。）出针轻扶偃卧仍用青布搭目外。再以冷水淋。三日夜止初针之时正坐盘膝。将筋一把两手握于胸前。宁心正视。其穴易得。治一切内障。年久不能视物顷刻光明。神秘穴也。（大成）

　　光明 对瞳人上。眉中。是光明穴。（银海精微）

　　内迎香 鼻孔中。治目热暴痛。用芦管子。搐出恶血。效。（大成）

　　鼻交 中 鼻孔 中一穴。针入六分。得气即泻。留三呼。泻五吸。不补。亦宜灸。然不如针。（千翼）

　　按经脉篇曰。足阳明之脉。起于鼻之交 中。是其名称所出。

　　鼻准 鼻柱尖上是穴。专治鼻上生酒酢风宜三棱针出血效。（大成）

　　鼻柱 治涕出不止。灸鼻两孔与柱齐七壮。（千金）

　　夹上星 治鼻中息肉。夹上星相去三寸。各百壮。（千金）

　　上龈里 正当人中及唇。针三 。治马黄黄疽等病。（千金）

　　按千金翼。作三分 。

　　上 入口里边在上缝赤白脉是。针三 。治马黄黄疽四时等病。（千金）

　　按千金翼。脉下有上字。

　　舌下 挟舌两边。针治黄胆等病。（千金）

　　按千金翼。灸黄法。作舌下挟舌两边针 。次注曰足少阴。舌下二穴。在人迎前是曰舌本。不与是同。口齿类要曰。舌下廉泉。此属肾经。说已见。

　　唇里 正当承浆里边。逼齿龈。针三 。治马黄黄疽寒暑温疫等病。（千金）

　　按内经集注曰。任脉之龈交。入下齿。详龈交下。

　　侠人中 火针。治马黄黄疽。疫。通身并黄。语音已不转者。（千金）

　　侠承浆 去承浆。两边各一寸。（千金）

　　燕口 狂风骂詈。挝斫人。名为热阳风。灸口两吻边。燕口处。赤白肉际。各一壮。（千金）

　　按千金。风喑狂邪。口眼相牵等往往灸之。宜据本类考之。千金曰狂走刺人。或欲自死骂詈不息称鬼神语。灸口吻头赤白际一壮。又小儿大小便不通灸口两吻各一壮。

　　颊里 从口吻边。入往对颊里。去口一寸。针主治马黄黄胆。寒暑温疫等。颊两边同法。（千金）

　　按千金翼。针作 。

　　聚泉 舌上。当舌中。吐出舌中直有缝。陷中是穴。治哮喘咳嗽。及久嗽不愈。若灸则不过七壮。灸法用生姜薄切一片。

　　搭于舌上穴中。然后灸之。如热嗽。用雄黄末少许。和于艾炷中。

　　然后灸之。如冷嗽用款冬花为末和艾炷中。灸之。灸毕以清茶连生姜细嚼咽下。又治舌苔。舌强亦可治。用小针出血。（大成）

　　左金津右玉液 舌下两旁紫脉上。（类经）卷舌取之。（大成）

　　按大全曰。金津一穴。在舌边。玉液一穴在舌下右边。医经国小曰。舌底紫脉。有二穴。左为金津。右为玉液。奇效良方曰。在舌下两脉。紫脉上是穴。卷舌取之。治重舌肿痛喉闭。用白汤煮三棱针出血。

　　海泉 舌下中央脉上。（类经）

　　按大全曰。在舌理中。奇效良方曰。在舌下中央脉上。是穴治消渴。用三棱针出血。疟论曰舌下两脉。廉泉也。海。疑是廉字之误。廉泉之说既见。

　　舌柱 舌下之筋如柱者（类经）

　　按终始篇曰。重舌刺舌柱。又按海泉。舌柱疑是同处。

　　悬命 一名鬼禄。鬼邪妄语。灸悬命十四壮。穴在口唇里中央。弦弦者。是也。又用刚刀决断弦弦者。乃佳。（千金）

　　按千金翼。刚。作钢。明堂。作上唇中央弦上。

　　头缝 额角发尖处。治头目昏沉太阳痛。（大全）

　　按是头维穴欤。

　　下颐 颐下骨陷中。（次注）

　　按骨空论云。髓空。在脑后五分。颅际锐骨之下。一在龈基下。次注曰。当颐下骨陷中。有穴。容豆。中诰图经。名下颐。

　　面八邪穴 外科全书云。面八邪。

　　一承光 两穴在发际。

　　二攒竹 两穴在眉心。

　　三禾 在口上唇人中兑端左右。

　　四人迎 在口下唇回发五处 以绳横度口。至两边。既得口度之寸数便以其绳一头。更度鼻。尽其两边两孔间得鼻度之寸数。中屈之。取半。合于口之全度。中屈之先觅头上回发。当回发。（千翼。有中字）灸之。以度度四边左右前后。当绳端而灸。前以面为正并根据年壮多少。一年凡三灸皆须疮瘥。

　　又灸壮数如前。若连灸。火气引上。其数处。回发者。则灸其近当鼻也。若回发近额者。亦宜灸。

　　若指面为瘢。则缺其面处。然病重者亦不得计此也。（千金）

　　按千金翼。连灸。作速灸。

　　督脉 卒癫。灸督脉三十壮。三报。穴在直鼻中上入发际。（千金）

　　左角结喉维角舌根按以上四穴。出千金翼方。杂法篇中。无穴注。

　　额顶按出大全鹤膝风条。无穴注。未知何处。

　　中矩 一名垂矩。在HT 下骨里曲骨中。此一穴。出□华佗传也。主中风舌强不能语。及舌干燥。（丹波康赖医心方）

　　按燥。一本作□ 。误也。

　　卷之七　奇穴部第十一

　　背腰部第二

　　肩头 灸癣法八月八日。日出时。令病患。正当东向户长跪。平举。两手持户两边。取肩头小垂际。骨解宛宛中。灸之两火俱下。各三壮。若七壮。十日愈。（千金）

　　按资生经。云。灸愈。灸毕顷大痛。良久乃定。永不发。予亲病齿痛。百方治不验。用此瘥。

　　肩柱骨 肩端起骨尖上。（大成）

　　按与肩头穴同处。

　　巨阙俞 第四椎。名巨阙俞主胸膈中气。灸随年壮。（千翼）第四椎名厥阴俞。主胸中膈气。积聚好吐随年壮灸之。（同上）

　　按与腹部巨阙同名异穴。千金曰。胸膈中气。灸阙 。注曰。扁鹊云。第四椎下。两旁各一寸半。名阙 。详于背部二行中。

　　臣觉 背上甲内侧。反手所不及者。骨芒穴上。捻之。痛者是也。（千金）骨芒穴上六分按千金注曰。臣觉亦作巨搅。千金翼云。狂走喜怒悲泣灸巨觉。而甲作侠。注曰。一云巨阙俞又杂法篇作巨览。注曰。一作觉。千金头注曰。骨芒疑膏肓之误。

　　胃脘下俞三穴 治消渴咽喉干灸胃脘下 三穴。灸百壮。穴在背第八椎下。横三间寸。

　　灸之。（千金）

　　背甲中间 狂走刺人。或欲自死骂詈不息。称鬼神语。灸背甲中间三壮。报灸之。仓公法。神效。（千金）

　　腰目 消渴小便数。灸腰目。在肾俞下三寸。亦挟脊骨。两旁。各一寸半。左右以指按取。（千金）以指按陷中。（千翼）

　　按千金曰。消渴小便数。灸当脊梁中央解间一处。与腰目上。两处。凡三处。

　　腰目 腰痛。灸腰目 。七壮。在尻上约左右是。（千金）

　　腰眼 一名鬼眼。（大成）一名癸亥。（阿是要穴）令病患平眠。以笔于两腰眼宛宛中。点二穴。各灸七壮。此穴诸书所无。而居家必用载之云。累试累验。（类经）

　　按腰目以下三穴。盖同穴也。针灸大成曰。鬼眼。专主痨虫。令病患举手向上略转后些。则腰上有两陷。居家必用云。治诸痨瘵。已深难治者。以癸亥日。二更尽入三更。令病患平眠。以筋于两腰眼。点两穴。各灸七壮。累试累验。类经曰。癸亥二更后将交夜半。乃六神皆聚之时。勿使人知。令病者解去下衣举手。向上。略转后些。则腰间两旁。自有微陷。可见。是名鬼眼穴。即俗人所谓腰眼也。正身直立用墨点记。然后上床合面而卧。用小艾炷。灸七壮。

　　或九壮。十一壮尤好。其虫必于吐泻中而出。烧毁远弃之可免传染。比四花等穴。尤易。且效。冈本。阿是要穴。一名癸亥。

　　顶椎（千金）

　　脊梁中央 消渴小便数。灸两手小指头。及足两小趾头。并灸顶椎佳。又灸当脊梁中央解间一处。与腰目上两处。凡三处。（千金）

　　按千金翼。灸黄法。脊中椎上。七壮。盖同处。

　　督俞 一名高盖（资生）在六椎下。两旁各半寸。通灸。（资生入门）正坐取之。（金鉴）禁针（资生）

　　按资生。背俞第二行。载此穴曰。铜人经。缺此穴。明堂经有之。今根据明堂入在此。恐铜人本不全也。类经。寸半作二寸。入门。灸三壮。主寒热心痛。腹痛。雷鸣。气逆。高盖。与肾俞同名。

　　气海俞 在十五椎下。两旁各寸半。通灸。（资生入门）正坐取之。（大成）

　　按类经。寸半。作二寸。入门。入足太阳经。主腰痛痔漏。资生曰。明堂。有气海俞。

　　而铜人无之。恐铜人本不全。

　　关元俞 在十质椎下。两旁各寸半。通灸。（资生入门）伏而取之。（大成金鉴）

　　按类经。寸半。作二寸。入门。入足太阳经。主风劳腰痛。泄痢虚胀。小便难。妇人瘕聚。诸疾。资生曰。明堂。有关元俞。而铜人无之。恐铜人本不全。

　　骨（次注新校正）见肩 下。

　　中枢（次注）

　　灵台（次注）

　　阳关（次注）

　　阙俞（千金） 一名厥阴俞（资生）

　　以上四穴。载背部中行部。

　　督脊 小儿惊痫。脊强反张。灸大椎。并灸诸脏 及督脊上当中从大椎至穷骨。中屈更从大椎度之。灸度下头。是督脊也。右背部十二处。十日儿可灸三壮一月以上可灸五壮。（千金）

　　五 俞（素问） 见 下。

　　精宫（入门） 见志室下。

　　痞根 专治痞块。十三椎下。各开三寸半多灸左边。如左右俱有左右俱灸。（入门）以指揣摸自有动处即点穴灸之。大约穴与脐平。（类经）

　　中空 从肾俞穴。量下三寸。各开三寸。是穴。此即膀胱经之中 也。（大成）

　　按不当中 。是注误。

　　下极俞 第十五椎。名下极俞。主腹中疾。腰痛膀胱寒 饮注下。随年壮灸之。（千翼）

　　按难经下极之 。滑寿曰。两阴之间。屏翳处也。不与此同。千金。无第十五椎及中字。

　　肩上 脾俞下四寸。挟脊梁。一寸半。二穴。（千翼）

　　脊背五穴（类经） 治大人癫。小儿惊痫法。灸背第二椎及下极骨两处。以绳度中折绳端一处。是脊骨上也。凡三处毕。复断此绳作三折令各等。而三合如 字。以一角。注中央。灸下二角。挟脊两边。便灸之。凡五处也。以丹注所灸。五处灸百壮。削竹为度。胜绳也。（侠脊 治霍乱转筋。令病患正合面卧伸两手着身。以绳横两肘尖头。根据绳下挟脊骨两旁。相去一寸半。灸一百无不瘥者。（千翼）

　　按注曰。肘后方云。此华佗法。

　　浊浴 挟胆 旁行相去五寸。（千金）

　　按千金曰。治胸中胆病。千金翼同。

　　下腰 八魁正中央。脊骨上。灸数多尤佳。三宗骨。是忌针。（千金）

　　按千金曰。泄痢久下。失气劳冷。灸下腰百壮。三报。千金翼。无央字。又按八魁三宗骨未详。东医宝鉴。魁作 。稍通。

　　荣卫四穴 大小便不利。欲作腹痛。灸荣卫四穴。百壮。穴在背脊四面各一寸。（千金。千翼）

　　按背脊四面。未知何处。恐脱语。医学纲目云。在背脊四面各一寸八分。腰眼下三寸。挟脊相去四寸。两边各四穴。灸十壮至百壮。

　　回气 五痔便血失屎。灸回气百壮。穴在脊穷骨上。（千金）赤白肉下。（类经）

　　按千金翼回作 。曰五痔便血失屎。灸回气百壮在脊穷骨上。赤白下。灸穷骨。惟多为佳。赤白下。盖言下秽物。类经。加肉字曰脊穷骨上赤白肉下。更按穷骨上。似无赤白肉。果夫。

　　张氏之是乎。

　　团冈 腹热闭。时大小便难。腰痛连胸。灸团冈。百壮。穴在小肠俞下二寸。横三。间寸。灸之。（千金）

　　按千金翼腹作腹中似中膂穴。医学纲目。东医宝鉴。作环冈。

　　后腋 治颈漏。背后两边。腋下后纹头。（类经。引千金。）腋后廉际两筋间。主腋外相引而痛。手臂拘挛急不得上头。（外台）

　　按类经。作后腋下穴。阿是要穴曰。颈漏今所谓气肿。一曰瘰 漏也。

　　接脊 小儿痢下赤白。秋末脱肛。每厕肚疼。不可忍者。灸十二椎下节间名接脊穴。灸一壮。如小麦大（明堂）

　　胛缝 背端骨下。直腋缝尖。及臂取二寸半。泻六吸。主治肩背痛连胛。（医纲）

　　按玉童赋曰。肩脊痛兮。五枢兼于背缝。宝鉴。无二寸半三字。

　　背篮 治疟如神。令病患跣足。于平正处。并脚立。用绳一条。自脚枝。周匝截断。却于顶前。般过背上两绳尽处。脊骨中。是穴。先点记。待将发。急以艾灸之三七壮。其寒热自止。此法曾遇至人传授。妙不可言。名曰背篮穴也。（寿世保元）

　　尾翠 骨上三寸骨陷间。（明堂）

　　按与长强同名。骨上。盖言穷骨上。

　　身八邪穴 外科全书云。身八邪。

　　一肩井 在两颈侧。

　　二风门 挟脊对第四节。

　　三肺俞 挟脊对第五节。

　　四曲泽 在两臂曲。

　　按四节五节。当作二节三节。

　　第二十二椎两傍 主腰背不便。筋挛痹缩。虚热闭塞。灸随年壮。两旁。各一寸五分。

　　（千翼）

　　按脊椎二十一节。古今通说。今言二十二椎者。连数项骨者欤。恐有误。

　　四花患门 一名六花（幼幼新书）

　　苏沈良方曰灸三十种骨蒸法。崔丞相。灸劳法。外台秘要。崔相家传方。及。王宝臣经验方。悉编载。然皆差误。昆陵郡。有石刻。最详。余取诸本。悉校成此一书。此古方。极为委曲。根据此治人。未尝不验。往往一灸而愈。予在宣城久病虚羸用此而愈。

　　唐中书侍郎崔知悌序曰。夫含灵受气禀之于五行（外台。作常同义）构生。申理降之以（万安方。作于。）六疾。岐黄广记蔚。（外台作抑）有旧经。攻灸兼行。显著斯术。骨蒸病者又名传尸。又谓 。又称伏连（万安方。作死败）又曰无辜。（万安方。无此四字。）大夫以癖气为根。妇人以血气为本。无问长（万安方作老。）少。多染此病。婴孺之流。传注更苦。其为状也发干而耸。（而耸。万安方作露耳。）或聚或分。或腹中有块。或脑后两边有结。多者乃至五六。或夜卧盗汗梦与鬼交。虽自（外台万安方。作目。）视分明。而四肢无力。或上气食少。

　　渐就沉羸。纵延日时。终于 尽。余昔忝洛（十药神书。作潞。）州司马。尝三十日。灸治（外台。万安。作活。）一十三人。前后瘥者数逾二百。至于狸骨獭肝。徙闻曩说。金牙铜鼻。

　　罕见其能未。若此方。扶危拯急。非止单攻骨蒸。又别疗气疗风。或瘴。或痨。或邪。或患状既广。

　　灸治（万安。作活。）不可具述。略陈梗概。又恐传授讹谬。以误将来。今故具（万安。作具故。）图形状。庶令览者易悉。使所有（外台。万安作在。）流布颐（外台。万安。作颅。）用家藏。未暇外请名医。旁求上药。还魂返魄。何难之有。遇斯疾。可不务乎。（陈仕贤济世良方曰。青囊经云。此四花穴法。医者图要精于点取。患者全在慎于保养。不然何能取效。男女五劳七伤。气虚血弱骨蒸盗汗。形容憔悴。咳嗽痰喘。五心烦热。诸虚体衰。腹中积聚久病痼疾。凡所有见。悉皆治之。）

　　取穴法先定（万安方。作两。）穴。令患人平立正。取一细绳蜡之勿令展缩。（以上六字。圣济总录。

　　万安。细注）顺脚底贴肉。坚蹈之。男左女右。（以上四字。圣济万安细注。）其绳前头与大拇指端齐。后头令当脚根（圣济万安。作跟）中心。向后引绳。循脚胫（万安。作肚。）贴肉直上至曲 （外台。作 ）中大横纹截断又令患人解发分（济世良方有开字。）两边。令（济世良方作要。）见头缝。自囟门。平分至脑后。乃平身正坐取。向所截绳一头令与鼻端齐。引绳向上。正循头缝。至脑后。贴肉垂下循脊骨。引绳向下。至绳尽处。当脊骨。以墨点记之（墨点不是灸处）又取一绳子。令患人合口。将绳子按于口上。两头至（圣济有两字）吻。却抱（圣济万安作钩。）起绳子中心至鼻柱根下。令如Λ。此便齐两吻。截断。将此绳展令直。于前来（医学正传。作量。）脊骨上墨点处。横量。取平。勿令高下绳子先中折当中。以墨记之。却展开绳子横量以绳子上墨点。正压脊骨上墨点为正。两头取平。勿令高下。于绳子两头以白圈记。白圈是灸穴也。（以上六字。万安。细注。）

　　以上是第一次点二穴。

　　按大全曰是灸穴。名曰患门二穴。患门名创于此。入门曰。如妇人足小难以准量。可取右手肩穴。贴肉。量至中指头齐。亦可不若只取膏肓灸之亦妙。次灸四花。无有不效。类经。又载此说曰。庶乎得宜。然不当患门。不可从。又曰。妇人以膏肓穴代之。亦可也。不当患门。不可从。十药神书曰。妇女缠脚者短小。非自然也。若以量脚绳子。加之首。必不及也。今移附于右肩 穴。点定。引绳向下。至中指尽处。截断以代量足之用。

　　次二穴。令其人平身正坐。稍缩臂膊取一（济世良方有蜡字。）绳。绕项向前。双垂。与鸠尾齐。鸠尾是心岐骨。人有无心岐骨者。至从胸前两岐骨下。量取一寸即鸠尾也。即是双截断。

　　却皆（圣济。作脊）翻绳头。向顶后。以绳子中停取心。正令当喉咙结骨上其绳两头。挟项双垂。循脊骨。以墨点记之。（墨点不是灸穴。）又取一绳子。令其人合口横量齐两吻。（济良方。有如一字样之四字）截断。还于脊骨上（万安。有以字。）墨点。（圣济。有处字。）横量始（圣济。作如上。）法。绳子两头。以白圈记之。白圈是灸穴处。（类经曰。是四花。左以上是第二次点穴。通前。共四穴。同时灸。日别灸七壮。至二七壮。累灸至一百壮。

　　或一百五十壮。为妙。候灸疮欲瘥。又根据后法。灸二穴。

　　又次二穴。以第二次量口吻绳子。于第二次双绳头尽处墨点上。当脊骨。直上下。竖点中。停（医学正传。令绳中停。作其绳子三字。）中心。在墨点上。于上下绳尽头。（正传。

　　作处）以白圈两穴。白圈是灸穴处。

　　以上是第三次。点两穴。谓之。四花。灸两穴。各百壮三次共六穴。各取离日。量度讫。唯须三月三日艾最佳。病瘥百日内。忌饮食房室。安心静处。将息。若一月（圣济。作百日）后。觉未瘥。复初穴上再灸。

　　按四花灸穴。诸书所载不一。苏沈良方。校成诸本。序文如所言。而鲁鱼居多。今以万校之。他书之文大不同。始取其句差异者注之。再阅颇觉其烦。仍悉削去之。只注一二字异而义易通者。崔氏序曰具图形状而其图不载。诸书亦无焉。今据万安方所图省其无用。而其文一从圣济万安二书。记图上入门曰。灸此六穴。亦要灸足三里。以泻火气为妙。是古书所不论图　图　图　以上第一次。点二穴。

　　图　图　图　以上是第二次点二穴图　以上是第三次点二穴。以上图状。

　　图　按资生曰。凡取四花穴。以稻秆心。量口缝如何阔。断其长多少。以如此长。裁纸四方中剪小孔。别用长稻秆。蹈脚下前取脚大指为止。后取脚曲 横纹中为止。断了却环在结喉。

　　下垂向背后看秆止处。即以前小孔纸。当中安分。为四花。盖灸纸四角也。今按此法世俗所谓略四花。针灸聚英曰。初疑四花穴。古人恐人不识点穴。故立此捷法。当必有合于五脏俞也。今根据此法点穴。果合太阳行背二行。膈俞胆俞四穴。难经曰。血会膈俞。 曰。血病治此。盖骨蒸劳热。血虚火旺。故取此补之。胆者肝之腑。藏血。故亦取是俞也。崔氏。止言四花。而不言膈俞胆俞四穴者。为粗工告也。今只根据揣摸。脊骨膈俞胆俞。为正。然人口有大小阔狭不同故四花亦不准。更按。高武说崔氏四花而不据其法。漫为膈胆二俞。学人思诸。又资生曰。一医传一法。先横量口吻。取长短。以所量草。就背上三椎骨下。直量至草尽处。两头用笔。点了。再量中指长短为准。却将量中指草。横直量两头。用笔圈四角。其圈者是穴。是又略法不可从。

　　经门四花 入门曰。即崔氏四花穴。不灸背上二穴。各开两旁。共成六穴上二穴共阔一寸。

　　下四花相等。俱吊线比之以离卦变作坤卦。降心火生脾土之意也。然此皆阳虚所宜。华佗云。风虚冷热惟有虚者。不宜灸。但方书又云。虚损痨瘵。只宜早灸膏肓四花。乃虚损未成之际。如瘦弱兼火。虽灸亦只宜灸内关三里。以散其痰火。早年欲作阴火。不宜灸论而未果。

　　骑竹马灸法 用薄篾。量患人手上尺泽穴横纹比起循肉至中指尖止截断。外用竹杠一条。以竹杠两头。置凳上。令患人去衣骑竹杠。以足微点地以先比篾安杠上。竖篾循背。直上篾尽处以墨点记。只是取中。非灸穴。更以薄篾量手中指节两横纹为一寸。将篾于所点墨上。两旁各量一寸是穴。各灸五壮或七壮。止不可多灸。此法灸之。无不愈者盖此二穴心脉所过。凡痈疽之疾。皆心气留滞。故生此毒。灸此则心脉流通。实时安愈。可以起死回生有非常效。（神应）

　　按类经曰。一本作各开二寸。聚英曰。根据法量穴在督脉脊中至阳。筋束二穴中。外太阳行背二行膈俞肝俞之内。非正当穴也。疑必后人传讹以三寸为二寸耳。岂有不得正穴。徒破好肉。

　　而能愈病哉。此不能疑也。阿是要穴曰。此穴出诸书未知其始。

　　卷之七　奇穴部第十一

　　胸腹部第三

　　气堂 失欠颊车蹉灸背第五椎。一日二七壮。满三日未瘥。灸气冲。二百壮。胸前甲骨中。是亦名气堂。（千金）

　　按气堂恐气冲之误。甲。千金翼。作寅。

　　通关 中脘旁。各五分。主五噫针入八分左捻能进饮食。右捻能和脾胃。此穴一针有四效。凡下针后。良久觉脾磨食。觉针动。为一效。次针破病根腹中作声。为二效。次觉流入膀胱。为三效。又次觉气流行腰后骨空间。为四效（医纲）

　　龙颔 心痛冷气上灸龙颔百壮。在鸠尾头上行一寸半。不可刺。（千金）

　　天瞿旁穴 瘿。灸天瞿三百壮。横三间寸灸之。（千金）

　　按天瞿即天突一名东洋先生曰。按瞿疑当作衢。千金明堂云。天衢在耳上如前三寸。此解不是。说见天冲。

　　胸堂 上气厥逆。灸胸堂百壮。穴在两乳间。（千金） 不刺。（千金）

　　按千金曰。吐血唾血。灸胸堂百壮。又出惊痫篇。千金翼。堂。作膛。并无穴注。此穴似指膻中。医学纲目以为膻中。然千金既言灸膻中次灸胸堂。则非膻中。

　　疰市 一切疰。无新久先仰卧。灸两乳边斜下三寸。第三肋间。随年壮。可至三百壮又治诸气神良。一名疰市（千金）

　　按疰。千金翼。作注。与旁廷同名。其处不远。

　　石关 在心下二寸。两旁各五寸。灸五十壮。主产后两胁痛。不可忍（卫生宝鉴）

　　按与腹部石关。同名异穴。

　　转谷 在旁二骨间。陷者中。主胸胁支满。不欲食。谷入谷不化。呕吐复出。举腋取之。

　　（外台）

　　按此穴。在后腋条后。在旁。盖指后腋欤。似有脱字。后腋见背部。外台。以后腋。饮。应突。胁堂。旁廷。始素。七穴。入足少阳经。今移入于奇穴。

　　饮 食门下一寸。骨间。陷者中。主腹满胪肿痛。引脐旁腹鸣濯濯。若中有水声。仰腹取之（外台）

　　按食门。未知何处。盖指转谷欤。

　　应突 饮 下一寸。主饮食不入。腹中满。大便不得节。腹鸣泄注。仰腹取之。（外台）

　　胁堂 腋阴下二骨。陷者中。主胸胁支满。胪胀贲 。噫哕喘逆。胆视目黄。举腋取之。

　　（外台） 忌针。（千翼）

　　按东洋先生曰。胆。疑当作瞻。千金翼曰。吐血唾血。灸胁堂百壮。资生曰。在腋下。

　　引明堂下经。居 下。载此穴。大全曰。居 合。取八寸三。胁堂二骨门腋下。

　　按门腋。盖指章门渊腋。而不的。是作歌括之弊也。

　　旁廷 一名注市。腋下四肋间。高下正与乳相当。乳后二寸陷中。俗名注市。举腋取之。刺入五分。灸五十壮。主卒中恶。飞尸。遁尸注。胸胁满。（千金）胁堂下二骨间。陷者中。

　　举腋取之。（外台）

　　按廷。外台。作庭。与前条疰市。同名。其处亦不远。

　　始素 腋胁下廉下二寸。骨陷者中。主胁下支满。腰痛引腹。筋挛阴气上缩。举臂取之（外台）

　　九曲中府 旁廷注市下三寸。（千金）刺入五分。灸三十壮。主恶风邪气。遁尸。内有瘀血。（千金）

　　帝门 脾胃之间。名曰帝门。在季肋下。前一寸半。（脉经）

　　按类经所载九门。无此穴。

　　腋门 一名大阳阴。一名腋间。腋下攒毛中一寸。灸五十壮。主风。（千金）

　　按手少阳液门。易混。又与大巨。同名异穴。千金。渊腋穴下。注。引中风篇曰。腋门在腋下攒毛中。一名泉液。即渊腋是也。今本无此文。

　　气门 妇人绝嗣。不生灸气门。穴在关元旁三寸。各百壮。（千金）

　　按类经。载九门曰。气门溲溺之门。居前阴中。由气化而出。故曰气门。不与此同。大抵与水道相似。

　　薜息（千金）见乳根下。

　　神府 心痛。暴绞急绝欲死。灸神府。百壮。在鸠尾正心。有忌。（千金）

　　按千金翼。作附鸠尾正当心。

　　肓募 结气囊里。针药所不及。灸肓募。随年壮。肓募二穴。从乳头。邪度至脐中。屈去半从乳下行度头。是穴。（千金）

　　按千金翼。邪。作斜。行下有尽字。肓。一本作胃。非也。

　　乳上 以绳横度口。以度从乳上行。灸度头。（千翼）

　　按千金。治卒癫。灸两乳头。三壮。又曰。小儿暴痫。灸两乳头。女儿灸乳下二分。又幼科准绳曰。小儿喘胀。俗谓马脾风。又谓之风喉者。以草茎。病儿手中指里。近掌纹至中指尖截断。如此二茎。自乳上微斜直立两茎。于稍尽头横一茎。两头尽头点穴。灸三壮。此法。

　　多曾见愈。

　　通谷 心痛恶气。上胁急痛。灸通谷。五十壮。在乳下二寸。（千金）

　　按与腹部二行。通谷。同名异穴。

　　魂舍 小肠泄痢脓血。灸魂舍。一百壮。小儿减之。穴在挟脐两边。相去各一寸。（千金）

　　按千金翼。无各字。天枢云魂魄之舍。不可下针。盖天枢之异名。分寸稍差。大抵似肓俞穴。暂俟再考。

　　肋头 第一屈肋头。近第二肋下。即是灸处。第二肋头。近第三肋下。向肉翅前。亦是灸处。（千翼）

　　肋罅 以绳量病患两乳间。中屈之。又从乳头。向外量。使当肋罅。于绳头灸。随年壮。（千翼）

　　长谷 一名循际。泄痢。不嗜食。虽食不消。灸长谷五十壮。三报。穴在挟脐相去五寸。（千金）

　　按千金。天枢注。以长谷为天枢一名。说已见。千金翼曰。多汗。四肢不举少力。灸长平五十壮在挟脐相去五寸。不针。按长平章门一名。而此穴似章门。说见章门。医学纲目。作循元。

　　腋下 噫哕。膈中气闭塞。灸腋下聚毛下。附肋宛宛中。五十壮。（千金）

　　按千金又云。一切瘰 。灸患人背两边腋下后纹上。随年壮。千金翼曰灸瘿法。垂两手。

　　两腋上纹头。各灸三百壮。针亦良。千金又曰。一切瘰 。灸两胯里。患 处。宛宛中。日一壮。七日。止。神验两胯。外台。作两腋。

　　直骨 灸远年咳嗽不愈者。将本人乳下大约。离一指头。看其低陷之处。与乳直对。不偏者此名为直骨穴。如妇人。即按其乳头直向下。看其乳头所到之处。即是直骨穴之地位。灸艾三炷。其艾只可如赤豆大。男灸左。女灸右。不可差错。其嗽即愈。如不愈。则其病再不可治矣。（寿世保元○绿竹堂简便方同。）

　　按乳根也。

　　乳下 小儿癣。灸两乳下一寸。各三壮。（千金）

　　按灸乳下者。多其穴处又小异。并录于此。千金曰。治反胃。灸两乳下各一寸。以瘥为度又灸干呕。三十壮。又灸五尸。随病左右。多其壮数。灸卒吐逆。七壮。又嗽。灸两乳下。黑白际。

　　各百壮。又转筋四厥。灸两乳根黑白际。各一壮。又曰。小儿温疟。灸两乳下一指。三壮。

　　又妇女人。月经不尝来。服黄芩牡丹汤。后灸乳下一寸黑圆际。各五十壮。千金翼曰。一切恶注。气急不得息。欲绝者。及积年不瘥者。男左手虎口纹。于左乳头。并四指。当小指节下间灸之。妇人以右手也。活人书间咳逆曰。若服药不瘥者。灸之必愈。其法妇人屈。乳头向下尽处骨间。灸三壮。丈夫及。乳小者。以一指为牵正。以男左女右。艾炷如小豆许。与乳相直间。陷中动脉处是。资生云灸咳逆法。乳下一指许。正与乳相直。骨间陷中。

　　中胞门 太仓左右三寸。（脉经）关元左边二寸是也。右二寸。名子户。（千金）

　　按脉经。胞。又作膀。

　　子户 关元穴旁右二寸。（金鉴）

　　按胞门子户者。气穴之别名。详于第三卷中。

　　子宫 中极两旁各开三寸。（大成）

　　按医经国小曰。治妇淋。关元两旁。各开三寸半。济世良方云。子宫虚冷。不能成孕。灸子宫三穴。各七壮。揣心坎中高骨以墨记之。用草心一条。从墨记至胸中。折断。揩作七分。以四分量脐上灸之。补血。三分。量脐中灸之。补气。仍以脐下三分折半。正子宫穴。灸之温暖精气受孕之所。有神效。

　　钱孔 度乳至脐中。屈肋头骨是。灸百壮。治黄疽。（千金）

　　脐四边穴 治小儿暴痫者。身躯正直。如死人。及腹中雷鸣。灸太仓及。脐中上下两旁。各一寸。凡六处。（千金）又治小儿卒腹皮青黑。灸脐上下左右。去脐半寸。并鸠尾骨下一寸。凡五处。各三壮。（同上）

　　脐上下 小儿囟陷。灸脐上下。各半寸（千金）又疗黄疽。当灸脐上下两边。各一寸半。一百壮。（外台。引崔氏。）

　　鸠尾骨穴 小儿囟陷。灸脐上下及。鸠尾骨端。各一壮。（千金）漏。灸鸠尾骨下。宛宛中。七十壮。（同上）又少年房多短气。灸鸠尾头。五十壮。（同上）

　　按医学纲目。引田氏云。胸下骨尖上。灸三壮。主小儿疳瘦。

　　身交 胞落颓。灸身交。五十壮。三报之。脐下横纹中。（千翼）

　　遗道 遗溺。灸遗道。挟玉泉五寸。（千金）

　　按千金翼。作遗尿针遗道。入二寸。补之。灸随年壮。

　　肠遗 挟玉泉。相去各二寸。（千金）

　　按宝鉴。作肠逵。千金翼作二寸半。类经从之。

　　玉泉 男阴卵大。 病。灸玉泉。百壮。报之。穴在屈骨下阴以其处卑。多不灸之。及泉阴穴。亦在其外。（千金）腰痛小便不利。苦胞转。灸玉泉。七壮。穴在关元下一寸。大人从心下。度取八寸。是玉泉穴。小儿斟酌以取之。（同上）

　　按玉泉。与中极。同名异穴。

　　泉门 妇人绝嗣不生。漏赤白。灸泉门十壮。三报。穴在横骨当阴上际。（千金）

　　按千金翼作漏下。

　　泉阴 阴卵偏大 病。灸泉阴百壮。三报。在横骨边（千金）

　　按边字上当有两字。千金翼。边下。有三寸二字。千金又曰。 病灸横骨两边。二七壮挟茎是。盖指此穴。类经。边。作旁。

　　尿胞 一名屈骨端。（千金）见曲骨下。

　　金门（千金） 见会阴下。

　　按与四肢部金门同名异穴。

　　羊矢 气冲外一寸。（入门）会阴旁三寸。股内横纹中。按皮肉间。有核如羊矢。（类经）

　　按入门。入足厥阴经。

　　兰门 曲泉两旁。各三寸。（大全）归来下。茎根毛内旁五寸。（国小）毛际玉茎旁开二寸。针入二寸半。主治水肾红肿。如升大不痛。（医纲）

　　按宝鉴曰。兰门。在玉茎旁二寸。治疝气冲心欲绝。

　　男阴缝 一名鬼藏。拔阴。反向上灸。治马黄黄疽等病。若女人。玉门（十三鬼穴。并千金翼。有头字。）是穴。男女针灸无在。（千金）

　　按千金风癫篇。灸阴囊缝。三十壮。令人立。以笔正注当下。已卧核卵上灸之勿令近前胎中所有。在后生者。于茎中肾囊前中间弦子上。灸七壮。立愈。此法相似在囊前缝上。

　　关门 玉茎旁二寸。针入二寸半。灸二七壮。主治疝气冲心欲死（医纲）

　　鬼门 牛钓。弄舌撮口。灸鬼门。穴在乳下一麦粒。七壮。（幼幼新书）

　　按与十三鬼穴鬼门。同名异穴。

　　气冲 一名气中。（医纲）气冲。在气海旁。各一寸半。针入二寸半。灸五十壮。主治腹痛肠鸣。又名气中主治妇人血溺气喘。（医纲）

　　按与胃经气冲。同名异穴。千金曰。失欠颊车蹉。灸背第五椎。一日二七壮。满三日不瘥。灸气冲。二百壮。胸前喉下。甲骨中是。亦名气堂。此气冲。亦是异穴。说既见。

　　水分 在水分旁各一寸半。针二寸半。灸五十壮。主治单蛊胀气喘。（医纲）

　　食仓 食关 治脾胃。在中脘旁寸半位。（国小）

　　血门 血门中脘旁三寸。（国小）

　　神庭 在龟尾。注曰一作鸠尾下五分。（脉经）

　　水道 三焦膀胱肾中热气。灸水道。随年壮。穴在挟屈骨相去五寸。（千金）屈骨在脐下五寸屈骨端。水道挟两旁。各二寸半。（千翼）

　　按屈骨横骨之一名。说既见。水道与腹部三行水道。同名异穴。宜合考。

　　囊底 一名海底（医纲）阴囊十字纹中。（大成）

　　按千金曰。若眼反口噤。腹中切痛。灸阴囊下第一横理。十四壮。灸卒死。亦良。盖此穴纲目奇效良方等。皆云。治阴中湿痒。外肾生疮。小肠疝气。小儿疝卵偏重。

　　龙门 妇人胞落颓。灸龙门。二十壮。三报。在玉泉下。女人入阴内外之际。此穴卑。

　　今废不针灸。（千金）阴中上外际。（千翼）

　　按玉泉。见上。非中极之一名。千金曰。妇人遗尿不知出时。灸横骨当阴门。七壮。

　　阴茎 卒癫。灸阴茎上。宛宛中。三壮。得小便通。即瘥。（千金）治卒 。牵阴头正上。灸茎头所极。又牵下向谷道。又灸所极。又牵向左右髀直行。灸茎所极。（同上）当尿孔上。

　　是穴。（千翼）又灸阴茎头。三壮。（千金）

　　按千金又曰。凡男 当骑碓轴。以茎伸置轴上。齐阴茎头前。灸轴木上随年壮。此他灸法多多不集录。

　　冲门 去大横五寸。在府舍下横骨端。约中动脉。（外科大成）

　　卷之八　奇穴部第十二

　　四肢第四

　　□ 石子头 还取病患手。自捉臂。从腕中大泽纹。向上一夫。接白肉际。灸七壮。治马黄黄疽等病。（千金）

　　按□ 。千金翼。作臂。泽。作渊。是也。

　　河口 腕后陷中动脉。（千金）

　　按千金翼。作手腕后。陷中动脉。此与阳明同。类经曰。按此当是手阳明阳溪之次。千金曰。心痛。灸臂腕横纹。三七壮。又曰。治疔疮。掌后横纹后。五指。男左女右。七壮。即瘥。

　　已用得效。疔肿灸法虽多。然此一法甚验。出意表也。此二处亦似河口。

　　地神 治自缢死。灸四肢大节陷。大指本纹。名曰地神。灸七壮。（千金）

　　虎口 心痛。灸两虎口。白肉际。七壮。（千金）

　　按千金翼。曰。治烦热头疼。刺虎口。

　　飞虎 即童门穴也。又云。是支沟穴。以手于虎口。一飞中指书处。是穴也。（大全）

　　按此穴。缺其详。详于支沟条。

　　大骨空 手大指第二节前。尖上。屈指当骨节中。灸二七壮。主治内障久痛。及吐泻。（类经）中节上。屈指当骨尖陷中。（大成） 禁针。（类经）

　　按医学纲目。灸九壮以口吹火灭。千金翼曰。脾风占候。言声不出。或手上下。灸手十指头小骨空 手小指二节尖上。（大全）

　　按玉龙赋曰。治眼烂。能止冷泪。医学纲目曰。灸七壮。亦吹火灭。千金翼曰。喉痹。

　　针两手小指爪纹中。出血三大豆许。即愈。左刺左右刺右。此处相近。

　　拳尖 中指本节前。骨尖上。握拳取之。（类经）

　　按千金曰。风翳。患右目。灸右手中指本节头骨上。五壮。如小麦大。左手亦如之。千金翼曰。牙疼。灸两手中指背。第一节前。有陷处。七壮。下火立愈。

　　中魁 手中指第二节前。骨尖上。屈指得之。又曰。在手腕中上侧。两筋间陷中。灸二七壮。盖此以阳溪言也。观者辨之。主治五膈。五噎。（类经）宛宛中。（金鉴）

　　按千金翼曰。牙齿疼。灸两手中指背。第一节。前有陷处。七壮。下火立愈。大成曰。

　　治五噎反胃吐食。可灸七壮。宜泻之。又阳溪二穴。亦名中魁。

　　中泉 手腕外间。阳池。阳溪。中间陷中。（类经）

　　五虎四穴 手食指。无名指背间。本节前。骨尖上。各一穴。握拳取之。（类经）

　　按奇效良方曰。手食指及无名指。第二节骨尖。握拳得之。治五指拘挛。可灸五壮。

　　二白四穴 掌后横纹上四寸。手厥阴脉两穴相并。一穴在两筋中。一穴在大筋外。针三分。

　　寸。一手有二穴。一穴在筋内两筋间。即间使后一寸。一穴在筋内。与筋内之穴相并。（大四关四穴 即两合谷。两太冲是也。（大成）

　　按关。吴文炳。作开。奇效良方。太冲。作行间。

　　龙玄 侧腕交叉脉。（神应）两手侧腕。叉紫脉上（大成）

　　按医学纲目。作在列缺上青脉中。灸之。主治下牙疳。

　　龙虎 侧腕紫脉中。（国小）

　　按医经国小曰。龙虎侧腕紫脉中。满口牙疼灸七壮。恐是龙玄。然不可改。暂记。

　　四缝四穴 手四指内。中节。是穴。用三棱针。出血治小儿猢狲劳等证。（大成）

　　神授 牙痈。灸神授二七壮。随人大指上。直去骨罅处。起用患人手一跨。（痈疽神秘手心 犬痫之为病。手足拳挛。灸两手心。一壮。（千金）灸黄。手心中七壮。（千翼）疗卒死。令人痛。爪其人人中。取醒。不起者。卷其手。灸下纹头。随年壮。（外台）

　　交脉 卒中风。灸手交脉。三壮。左灸右。右灸左。其炷如鼠屎形。横安之两头下火（千金）短气。不得语。灸小指第四指间。交脉上。七壮。（同上）齿疼。灸外踝上高骨前。交脉上。

　　七壮。（千翼）

　　高骨 掌后寸部前五分。针一寸。灸七壮。治手病。（大成）

　　金门 瘰 之发。于项后耳之间。累累如贯珠者。是也。法当灸金门二壮。掌后三寸半。是穴。（外科大成）

　　剑巨 马刀之发。在耳后。侵入发际。微肿坚硬如石。甚者。引顶痛也。当灸剑巨。二七壮。在掌后三寸。（外科大成）

　　肘尖 忤注。灸手肘尖。随年壮。（千翼）治瘰 。左患灸右。右患灸左。如初生时。男左女右。灸风池。（入门）肘骨尖上。屈肘得之。（大成）肘尖端处。（金鉴）

　　按千金肠痈篇曰。屈两肘正灸肘头锐骨。各百壮。下脓血即瘥。千金翼曰。灸手肘尖。

　　注曰。一作纹。外科大成曰。取穴。令患者端坐。叉手平胸。肘后突出。尖骨是。灼艾。人须立于患人后。因穴在后面内侧小尖骨尖。以指按之。患处酸麻者。是真穴。此乃大肘尖之旁。小肘尖。仰手与小指对直者。是也。按此骨尖。小指即麻为验。此穴与肩尖穴。多不取。不真。惟此取法最确。故重表而出之。宜珍之勿忽。今按恐是少海穴。

　　冲阳 肘外屈横纹外头。（千翼）

　　按千金翼注曰。是曲池穴。冲阳。在足趺上五寸。外台同。外科全书曰。足八邪。足左右五也。千金曰。狂走刺人。或欲自死。骂詈不息。称神鬼语。灸两肘内屈中。五壮。又治五尸。灸手肘纹。随年壮。千金翼曰。呀嗽。灸两屈肘里大横纹下头。随年壮。又疔肿。在左灸左臂曲肘纹前。取病患三指外。于臂上处中灸之。两筋间。从不痛至痛。肿在右从右。灸不过三四日瘥。此他散见诸篇。主治部中详之。

　　砚子骨 豌豆疮。灸两手腕砚子骨尖上。三壮。男左女右。（千金○头注曰。砚。明板。作 。砚子骨。未详何处。砚。千金翼。作研。无异义。）

　　天心 干八寸许。（秘旨）

　　按文不解。所图。在劳宫内旁。

　　横纹 掌尽处横纹。掐至中指尖。主吐。（秘旨）

　　按千金曰灸掌后横纹后五指。男左女右。七壮。即瘥。已用得效。疔肿。灸法虽多。然此一法甚验。出于意表也。

　　门 大指节下五分。治气促气攻。 门推向横纹。主吐横门。（门。疑是纹字。）推向门。主泻。（秘旨）

　　靠山 大指下。掌根尽处。婉中。能治疟疾痰壅。（秘旨）

　　按婉当作腕。千金翼曰。转筋。在两臂及胸中。灸手掌白肉际。七壮。

　　威灵 虎口下两旁。岐有圆骨处。遇卒死症。揉掐即醒。有声则生。无声则死。（秘旨）

　　一扇门 二扇门 中指两旁。挟界下半寸。是穴。治热不退。汗不来。掐此即汗如雨。不宜太多。（秘旨）

　　向导 四指五指。挟界下半寸。治痰壅气促气攻。（秘旨）

　　二人上马 小指下里侧。对兑边。是穴。治小便赤涩。清补肾水。（秘旨）

　　按千金曰。短气不得语。灸小指第四指间。交脉上。七壮。

　　外劳宫 指下。正对掌心。是穴。治粪白不变。五谷不消。肚腹泄泻。（秘旨）

　　一窝风 掌背根尽处。婉中。治肛痛。极效。急慢惊风。又一窝风。掐至中指尖。主泻按婉。当作腕。

　　鬼城（千金）一名十宣。（良方）邪病大唤。骂詈走。灸十指端。去爪一分。（千金）在手十指头上。去爪甲角。一分。每一指。各一穴。两手共十穴。故名十宣。治乳蛾用三棱针。出血则效按千金曰。治卒忤死。灸十指爪下。各三壮。盖同处。十宣。大成。良方等所说乃鬼城也。

　　十指头 短气不语。灸手十指头。合十壮。（千金）脾风占候。声不出。或上下手。当灸按合。外台。作各。是也。

　　手足阳明（千金）

　　手足十指头 手足阳明。谓人四指。凡小儿风病。太动手足。掣 者。尽灸手足十指端。又灸手大指节理 灸黄法。屈大指节理。各七壮。（千翼）

　　按外台。引肘后云卒心腹烦满。灸两手大拇指内边。爪后第一纹头。各一壮。又千金曰。脾三壮。左灸右。右灸左。资生曰。小儿雀目。夜不见物。灸手大指甲后一寸。内廉横纹头白肉际。各一壮。医学纲目引摘玄曰。喉痹颔肿如升。水粒不下。手大指背头节。三棱针刺之。出血。以上所说。大抵似同处。盖取奇穴者。无定论。临机应变。其巧拙各分。盖古人之治理。不必拘拘。

　　大拇指头 五尸。灸两手大拇指头。各七壮。（千金）

　　按千金又曰。水通身肿。灸两手大指缝头。七壮。

　　八邪八穴（大成）一名八关（医纲）在手五指岐骨间。左右各四穴。（大成）

　　大都二穴 在手大指次指。虎口赤肉际。握拳取之。（大成）

　　按良方曰。治头风牙疼。类经曰。治虚劳一法。取手掌中。大指根稍前肉鱼间。近内侧。大纹。半指许。外与手阳明合谷。相对处。按之。极酸者。是穴。此穴同长强。各灸七壮。甚妙。更按此穴与大指节理。宜合考。

　　上都二穴 在手食指中指。本节岐骨间。握拳取之。（大成）

　　中都二穴 一名液门在手中指无名指。本节岐骨间。（大成）

　　按少阳经液门。同名下都一名中渚。亦少阳经之穴名。

　　下都二穴 在手无名指。小指本节后。岐骨间。一名中渚也。中渚之穴。在液门下五分。两手八穴。故名八邪。（大成○良方曰。以上三穴。治手臂红肿。）

　　按医学纲目引洁古曰。眼痛睛欲出者。须八关。大刺十指出血。即十指缝。今移入八邪之一名。五云抄。又载八关。即八邪。刺疟篇云。诸疟而（千金。作血。）脉不见。刺十指间出（千翼作见。）血。血去必已。千金。引此文。且曰先视身之赤如小豆者。尽取之。八邪八关之名。古典不载。大成。所说主治。同良方。

　　三门 一名少骨。手次指本节后。内侧陷中。治蜂窝疽。（外科大成）

　　鬼眼四穴 手大拇指。去爪甲角。如韭叶。两指并起。用帛缚之。当两指岐缝中。是穴。又二穴。在足大趾取穴。亦如在手者。治五疳等症。当正发时。灸之。大效。（良方）

　　按医灯续焰曰。足大拇指。离爪甲。一韭叶许。名鬼眼穴。金鉴曰。鬼眼在足两大指内。去鬼哭 治鬼魅。狐惑恍惚。振禁。以患人两手大指。相并缚定。用艾炷于两甲角。及甲后肉四处。骑缝着火。灸之。则患者哀告我自去。为效。（入门）

　　按千金曰。治卒中邪魅恍惚。振禁。灸鼻下人中。及两手足大指爪后甲本。令艾丸半在爪上。急缚大指。灸合间。二七壮。当狐鸣而愈。外台。引备急方。曰。卒死而口噤不开者缚两手大拇指。灸两白肉中。二十壮。盖皆同处。资生。引秦承祖。而共无鬼哭之名。

　　手五册 手髓孔足五册 足髓孔灸手五册。次灸手髓孔。次灸手少阳。次灸足五册。次灸足髓孔。（千金偏风篇）灸猥退风。半身不随。法。先灸天窗云云。次手髓孔。腕后尖骨头。宛宛中。次手阳明大指奇后。次脚五册。屈两脚。膝腕纹。次脚髓孔。足外踝后一寸。（千翼）癫狂二三十年者灸天窗云云。次按五册髓孔。其法不详。未见他籍载之。

　　手太阳 手小指端。灸随年壮。治黄疽。（千金）苦心下急。热痹。小肠内热。小便赤黄。刺手太阳。治阳。在手第二指本节后一寸。动脉。（千翼）鼻中拥塞。针手太阳入三分。在小指外侧后一寸。白肉际。宛宛中。（同上）

　　按第二指者。食指也。凡手十指各有灸刺穴。拳尖。中魁。大小骨空。既举之。纲目曰。

　　主治困睡多。无名指第二节尖。灸一壮。屈指取之。千金曰。一切病食疰。灸手小指头。随年壮。男左女右。又曰。男 。灸手季指端。七壮。病在右可灸左。左者灸右之类不可枚举。凡无名称者。详载于主治部中。足趾亦同。但如大拇指头。十指头。虽非穴名。举其一二。使后学知每指有刺灸之穴而已。

　　夺命（聚英）一名惺惺。（入门）一名虾蟆。（医纲）手膊上侧筋骨陷中。（聚英）曲泽上一尺。（医纲） 禁灸（医纲）

　　按聚英引刘宗浓曰。晕。针夺命穴。救之。男左女右。取之不回。却再取右。女亦然。

　　此穴正在手膊上侧。筋骨陷中。虾蟆儿上。自肩至肘。正在当中。注曰。刘氏止言夺命穴。而不言何经何络。今按此穴分。是肺大肠脉分。而古亦无夺命穴。医学纲目曰。在曲泽上一尺。针入三分。主治气昏晕。东医宝鉴。作目昏晕。入门曰。针晕者。神气虚也。不可。起针。以针补之急用袖掩病患口鼻。回气内与热汤饮之。即苏。良久再针。甚者针手膊上侧筋骨陷中。即。灸之 络脉。俗呼为虾蟆穴也。主治紫白癜风。按夺命。惺惺。虾蟆。三名。共是同穴。今并名为一顷。或传小儿丹毒治法。其法以口吮 膊上。久而满口皆血。甚良。盖是夺命穴也。

　　顶 膝盖骨尖上。灸七壮。主治。两足瘫痪。两腿无力。（医纲）

　　脚后跟 白肉后际。针灸随便。治马黄。黄疽。寒。暑。诸毒等病。（千金）

　　按外台引救急方曰。霍乱转筋。灸足跟后黑白肉交际。当中央。千金曰。腰痛灸脚跟上横纹中。白肉际。十壮。良。

　　漏阴 女人。漏下赤白。四肢酸削。灸漏阴。三十壮。穴。在内踝下五分。微动脚脉上。（千金）

　　按千金翼。无脚字。

　　膝眼四穴（千金）一名膝目。（外台）一名鬼眼。（金鉴）膝头骨下。两旁陷者。宛宛中是。

　　（千金）膝盖下两边。（外台）膝前。（大全）禁灸。（资生）

　　按大全。作膝根误。金鉴曰。膝盖骨下。 骨上陷中。千金。八种灸法。有膝眼穴。曰香港脚初得脚弱。使速灸之。

　　关仪 女人阴中痛。引心下及小腹。咬痛。腹中五寒。灸关仪百壮。穴在膝外边上一寸。宛宛中。是（千金）

　　按五寒。恐有讹谬。盖五脏寒之言欤。

　　营池四穴 一名阴阳。女人。漏下赤白。灸营池四穴。三十壮。穴在内踝前后两边池中按千金翼。作池上脉。

　　阴阳 女人漏下赤白泄注。灸阴阳。随年壮。三报。穴在足拇趾下。屈里表头白肉际是。（千金）横纹两旁。乃阴阳二穴。就横纹上以两大指中分。望两旁。抹为分阴阳。治肚腹膨胀泄泻。二便不通脏腑虚。并治。（秘旨）

　　按千金翼。同。秘旨。不言足大指者。盖遗脱也。

　　环谷（灵枢）

　　按出于四时气篇。说见下。

　　风市 两髀外。可平倚垂手直掩髀上。当中指头。大筋上捻之。自觉好。（肘后）可令病人起正身平立。垂两臂。直下舒十指。掩着两髀。便点当手中央指头。髀大筋上。是。灸之百壮。多亦任人。轻者。不可减百壮。重者乃至一处五六百壮。勿令顿灸。三报之。（千金）平立垂手。当中指头。髀两筋间。是。（外台）膝上七寸。外侧两筋间。（类经）从环跳。下行膝上外廉。（金鉴）

　　按四时气篇曰。徒 。先取环谷下三寸。以铍针。针之。马莳曰按各经。无环谷穴。止足少处肉间陷中。并非。千金曰尿床。垂两手两髀上。尽指头上有陷处。灸七壮。是指风市。

　　膝下 妊娠三月灸膝下一寸。七壮。（千金）转筋。胫骨痛不可忍。灸膝下廉。横筋上。

　　按千金翼。作屈膝下廉。

　　膝外 灸 疡法。五月五日午时。灸膝外屈脚当纹头。随年壮。两处灸。一时下火。

　　女膝 一名丈母。一名女须。一名女 。（癸辛杂识）足跟后。（同上）

　　按周密癸辛杂识曰。刘汉卿即中。患牙槽风。久之颔穿。脓血淋漓。医皆不效。在维阳。

　　有丘经历。益都人。妙针法。与汉卿。针委中及。女膝穴。是夕脓血。即止。旬日后。用此法。

　　颔骨蜕去。别生新者。其后又张师道。亦患此证。复用此法针之而愈。殊不可晓。丘尝治消渴者。以酒酵作汤。饮之而愈。皆出于意料之外。委中穴在腿 中。女膝穴在足后跟。俗言丈母。腹痛。灸女 。脚后跟。乃舛而至。此亦女膝是也。然灸经。无此穴。又云女须穴。

　　巨阳 腰痛。灸足巨阳。七壮。巨阳。在外踝下。（千金）

　　足太阳 一名鬼路。胞衣不出。刺足太阳。入四分在外踝后一寸。宛宛中。（千金）身重肿。坐不欲起。风劳脚疼。灸尺太阳。五十壮。针入三分。补之。（千翼）

　　按巨阳。太阳。共是同义。然不可。合以为一。并存以备后考。千金曰。狂癫鬼语。灸足太阳。四十壮。千金翼曰。足太阳。名鬼路。千金。十三鬼穴。鬼路注曰。申脉。足太阳。盖申脉欤千金翼。尺字。恐足之误。

　　肾系 消渴小便数。阴市二处在膝上当伏兔。上行三寸。临膝取之。或三二列灸。相去一寸。名曰肾系者。注曰。黄帝经云。伏兔下二寸。（千金）

　　华佗 疗男子卒疝。阴卵偏大。取患人足大指。去爪甲。五分。内侧白肉际。（明堂）

　　按千金曰。痈肿。灸两足大拇指奇中。立瘥。又老人小儿。大便失禁。灸两脚大指。去甲一寸。三壮。又灸大指奇间。各三壮。程敬通曰。奇间。当是岐间。资生作岐是也。千金又曰。疮。灸足大指奇间。二七壮。又大人小儿。痈肿。灸两足大拇趾奇中。立瘥。仍随病左右。大抵似华佗穴。

　　足大指节横理（千金）

　　按详于大敦。

　　承命 狂邪惊痫病。灸承命。三十壮。（千金）

　　按穴注。详于三阴交。

　　少阳维 内踝后一寸。动筋中。是。（外台）

　　按筋。当作脉。

　　太阴跷 内踝下向。宛宛中。是。（外台）

　　太阴 内踝上一夫。（千金）

　　按此穴。治 疝名太阴者。一载中都。一载三阴交。又千金翼曰。妇人逆产。足出。针足太阴。入三分。足入乃出针。穴在内踝后。白肉际。陷骨宛宛中。又外台曰。太阴二穴。在内踝上八寸。骨下陷中。是指地机邪。宜与三阴交条。并考。外台又曰。黄帝三部针灸经。并铜人 穴经。并无少阴维。太阴。太阴跷。三穴名。

　　厥阴 治卒 。灸足厥阴。在左灸右。在右灸左。三壮。在足大趾本节间。（千金）

　　按是盖指大敦穴也。

　　八风八穴（大成）一名八邪。（外科全书）足五指岐骨间。两足共八穴。故名八风。

　　按灵枢曰。五指间。各一。凡八 。足亦如是。乃是手八邪。足八风之祖。外科全书曰。足八邪。足左右五指岐骨间。各有四穴。其冲阳穴。亦可刺。（在足背。对中指近曲处左右亦同。）尝考针经。在足。又名八风穴。冲阳穴。既见。宜合考。

　　气端（千金）

　　八冲 足十趾去指奇一分。两足。凡八穴。曹氏名曰八冲。极下气有效。其足十趾端名曰气端。日灸三壮。并大神。要其八冲。可日灸七壮。气下即止。（千金）

　　按外台。引苏恭曰。若脚十指。酸疼闷。渐入趺上者。宜灸指头正中甲肉际。三炷即愈。千金翼。作足十指奇端去奇一分。

　　八会 狂走易骂。灸八会。随年壮。穴在阳明下五分。（千金）

　　独阴（大成）一名独会。（国小）足三指下横纹。灸外肾肿平。（国小）足趾下横纹中。（类经）足第二指下（大成）

　　按大全曰。妇人产难。不能分娩。独阴。即至阴穴。类经曰。即至阴穴。当是足小指。

　　也未详阴穴。在足四指间。灸三壮。主治月经不调。又医经国小曰。独会。在足二指下横纹中间。

　　又治产难。独阴。独会。盖同穴也。

　　内踝尖 足内踝骨尖（大成）

　　按千金曰。若筋急。不能行者。内踝筋急。灸内踝上。四十壮。外踝筋急。灸外踝上。

　　三十壮。立愈。又曰。 瘕。灸内踝后宛宛中。又诸恶漏。中冷。息肉。灸足内踝上。

　　外踝尖 卒淋。灸外踝尖七壮。（千金）重舌。灸外踝上。三壮。（同上）外踝尖上三寸。

　　按内外踝上。针灸多效。千金。外台。所载。极多。详于主治部中。而有言白肉际。青脉上男内踝女外踝各三七壮。纲目引东阳曰。治久漏疮。足内踝上一寸。灸三壮。至六壮。

　　通理 足小指上二寸。主妇人崩中。及经血过多。针入二分。灸二七壮。（宝鉴）

　　大趾甲下 尸厥而死。脉动如故。刺大趾甲下内侧。去甲三分。（千金）

　　按千金又曰。扁鹊云。卒中恶风。心闷烦毒。欲死。急灸足大趾下横纹。随年壮。立愈。今按大趾甲下。十三鬼穴中。鬼垒也。指隐白。

　　髋骨 膝盖上。梁丘旁。外开一寸。（类经）委中上三寸。髀枢中。垂手取之。（大成）梁丘两旁。各开一寸五分。两足共四穴。（大成）

　　按三说不同。又国小有腕骨。

　　腕骨 腕骨四穴梁丘旁。各开寸半腿痛。（国小）

　　按与髋骨同处。髋腕。若有一误。

　　跨骨 即梁丘穴也。（大成）

　　维会 足外踝上三寸。此即玉泉穴也。（大成）

　　按杨继洲曰。此两解不可俱属经外奇穴并存。以俟知者。

　　前承山 小儿望后趺。将此穴。久掐久揉有效。（秘旨）

　　按无穴注。而所图。在 前对承山处。

　　鞋带穴 小儿望后仰。掐此。（秘旨）

　　按无穴注。而所图在跗上。外台引文仲曰。疗传尸。立脚于系鞋处横纹。以手四指。于纹上量胫骨。外逼胫当四指中节按之。有小穴。取一缕麻刮令薄。以此麻缓系上灸。令麻缕断。

　　鼠尾 瘰 穴法。用草一茎。男比左手。女比右手。中节横纹。攒量过四肢。纹尽处。

　　比交壮。年深多灸。又曰。二鼠尾。在手臂上大肉处。是穴。（疮疡经验全书。）

　　内昆仑 治脚转筋。针内昆仑。穴在内踝后陷中。入六分。气至泻之。（千翼）

　　按千金翼又曰。少腹坚大。如盘盂。胸腹中胀满。饮食不消。妇人 聚。瘦瘠。灸内踝后宛宛中。随年壮。

　　上昆仑（资生）

　　下昆仑 上昆仑。针五分。下昆仑。外踝下一寸。大筋下。（资生引明堂。）

　　按资生曰。明堂。有上昆仑。又有下昆仑。铜人只云昆仑。而不载下昆仑。岂铜人不全耶。抑名不同。未可知也。但上经云。内昆仑。在外踝下一寸。下经曰内昆仑。在内踝后五分。

　　未知其孰是。予谓既云内昆仑。则当在内踝后矣。下经之穴。为通上昆仑。在外踝故也。

　　伏鬼腓肠鹿溪按上三穴。千金。惊痫篇。足部十四处。灸穴下。载之。未详其处。

　　慈门（千金）

　　按千金曰。悲泣邪语。鬼忙歌哭。灸慈门。三十壮。千金翼曰。狂邪鬼语。灸慈门。

　　下满（千金筋极篇。千翼转筋条。）

　　大幽（千金风痫篇。千金翼同）

　　胡脉（千金翼杂疗篇。）

　　肋户 犬痫之为病。手足拳挛。灸两手心。一壮。灸足太阳。一壮。灸肋户。一壮。（千金）

　　食门 出外台。饮 注。

　　按以上六穴。无注解。未详其处。

　　曲尺 短剧方曰。在一脚趺上。胫之下。接腕曲屈处对大指岐。当踝前。两筋中央陷者中。是也。（医心方）

　　扁鹊十三鬼穴（鬼宫 鬼信 鬼垒 鬼心 鬼路 鬼枕 鬼床 鬼市 鬼路 鬼堂 鬼藏 鬼臣 鬼千金方曰。凡百邪之病源。起多涂。其有种种形相。示表癫邪之端。而见其病。或有默默而不声。或复多言而谩说。或歌。或哭。或吟。或笑。或眠坐沟渠。啖食粪秽。或裸形露体。

　　或昼夜游走。或嗔骂无度。或者蜚蛊向导。手乱目急。如斯种类。癫狂之人。今针灸与方药。

　　并主治之。凡占风之家。亦以风为鬼断。（千翼凡下无十字。）

　　扁鹊曰。百邪所病者。针有十三穴也。凡针之体。先从鬼宫起。次针鬼信。便至鬼垒。

　　又至鬼心。未必须并针止五六穴。即可知矣。若是邪蛊之精。便自言说论其由来。往验有实立得精灵。未必须尽其命。求去与之。男从左起针。女从右起针。若数处不言。便遍穴（千翼。作遍而无穴字。）针也。根据诀而行针灸等处。并备主之。（千翼。以下无五十字。）仍须根据掌诀捻目治之。万不失一。黄帝掌诀。别是术家秘要。缚鬼禁劫五岳四渎。山精鬼魅。并悉禁之。有目。在人两手中十指节间。第一。针人中。名鬼宫。从左边下针右边出。第二针手大指爪○即隐白。）入肉二分。第四针掌后横纹。名鬼心。入半寸。（注曰。即太渊穴也。千翼。寸作解）第五针外踝下白肉际。足太阳。名鬼路火针七 。 三下。（注曰。即申脉穴也。）第六针大椎上入发际一寸。名鬼枕（即风府）火针七 。 三下。第七针耳前发际。宛宛中。（千翼无上七字。）耳垂下五分。名鬼床。（即颊车）火针七 。 三下。第八针承浆。名鬼市。

　　从左出右。第九针手横纹上三寸。两筋间。名鬼路。（注曰。即劳宫穴也。千翼。有此名间使四字。）第十针直鼻上。入发际一寸。名鬼堂。火针七 。 三下。（注曰即上星穴也。）第十一针阴下缝。灸三壮。女人即玉门头。名鬼藏第十二针尺泽。横纹外头。（千翼。作横纹中。内外两纹头。）接白肉际。名鬼臣火针七 。 三下。（注曰。此即曲池穴也。）第十三针舌头一寸。当舌中下缝。刺贯出舌上。名鬼封。仍以一板横口吻安针头。令舌不得动。已前若是。手足皆相对。针两穴。若是孤穴。即单针之。按千金翼之文。大同小异。或语句上下而其意同者不注。

　　香港脚八处灸穴千金曰。凡香港脚初得脚弱。使速灸之。并服竹沥汤。灸讫。可服八风散无不瘥者。惟急速治之。若人但灸。而不能服散。服散而不灸。如此者。半瘥半死。虽得瘥者。或至一二年。复更发动。觉得。便根据此法速灸之。及服散者。治十十愈。此病轻者。登时虽不即恶。治之不当。根源不除。久久期于杀人。不可不精以为意。

　　初灸风市。 次灸伏兔。（千翼无灸字下同。） 次灸犊鼻。 次灸膝两眼（千翼作膝目。） 次灸三里。 次灸上廉。 次灸下廉。 次灸绝骨。

　　凡灸八处。第一风市穴。可令病患起正身平立。垂两臂。（千翼作手。）直下舒十指。掩着两髀。便点当（千翼无当字）手中央（千翼无央字）指头髀大筋上是。（千翼无是字）灸之百壮。多亦任人。（四字。千翼作逐轻重灸之）轻者不可减百壮。重者乃至一处五六百壮。勿令顿灸。

　　三报之。佳。第二（千翼无勿以下十字。）伏兔穴。令病患累夫端坐。以病患手夫掩横（千翼作横掩。）膝上夫下旁。与曲膝头齐。上旁。侧夫际。当中央。是灸百壮。亦可五十壮。第三犊鼻穴。在膝头盖骨上际。外骨边（骨边。千翼作角。）平处。以手按之得节解。则是。一（千翼有法字。）云。在膝头下近外。三骨箕踵中。动脚以手按之。得窟解是。灸之五十壮。可至百壮。第四膝眼（千翼作目。）穴。在膝头骨下两旁。陷者宛宛中。是。（千翼有灸百壮之三字）第五三里穴。在膝头骨节下一夫。附胫骨外。是。一（千翼有法字。）云。在膝头骨节下三寸。人长短大小。当以病患手夫度取。灸之。百壮。第六上廉穴。在三里下一夫。亦附胫骨外。是。灸之百壮。第七下廉穴。在上廉下一夫。一云。（二字。千翼作亦字。）

　　附胫骨外。是。灸之百壮。第八绝骨穴。在脚外踝上一夫。亦云。四寸。是。（千翼。有灸百壮之凡此诸穴（千翼无穴字）灸。不必一顿灸尽壮数。可日日报灸之。三日之中。灸令尽壮数。为佳方云。如觉脚恶。（千翼作异。下同。）便灸三里。及绝骨。各一处。两脚恶者。合四处。（千翼作穴。）灸之。多少随病轻重。大要虽轻。不可减百壮。不瘥。速以次灸之。多多益佳。

　　按八穴。皆冠第几之二字。为次。千金翼。无。诸穴既有本条。宜参考。

　　
