何氏虚劳心传 清 何炫
　　
　　虚劳总论 
　　虚劳脉法 
　　虚劳死候 
　　虚劳所宜及养生之法 
　　虚劳所忌饮食诸物 
　　
　　虚劳选方 
　　保阴煎 
　　六味地黄丸 
　　左归丸 
　　左归饮 
　　回生丸 
　　清金散 
　　加味清宁膏 
　　噙化丸 
　　天王补心丹 
　　归脾汤 
　　逍遥散 
　　仲淳验方 
　　乳金丹 
　　坤髓膏 
　　白凤膏（自制） 
　　四圣丸 
　　卫生膏 
　　资生丸 
　　大黄虫丸 
　　獭肝散 
　　长春广嗣丹     
　　
　　治验 
　　
　　虚劳总论 
　　虚劳之症，无外邪相干，皆由内伤脏腑所致。如酒伤肺，湿热熏蒸，则肺阴消烁；色伤肾，伐真阴；怒气伤肝，郁怒则肝火内炽而灼血，大怒则肝火上冲而吐血。此五者，皆能劳其精血。《道经》云：涕、唾、精、津、汗、血、液，七般灵物总属阴。阴虚则内热生而成虚劳之症。大约酒色成劳者多，然有童子亦患此者，则由于先天禀受之不足，而禀于母气者尤多。其师尼、寡妇、室女，思欲不遂，气血郁结，以致寒热如疟，朝凉暮热，饮食不思，经期不准，或闭绝不行，成此病者甚多，多由郁火所蒸而致。方书之言虚劳，皆言气虚、血虚、阳虚、阴虚，混同立治。是以学人，漫无指归。不知气虚者，面目无神，语言轻微，四肢无力，脉来微弱；阳虚者，体冷畏寒，手足逆冷，溺清溏泄，脉沉小迟，可投温补。故谓虚劳之，可服参、 受补者，为可治，气虚阳虚之症也；虚劳之不能服参 不受补者，为不可治，血虚、阴虚之症也。虽血脱有补气之法，此指卒暴失血，素非血虚之人。如新产症之类，皆非所论于血因火燥致虚之症。夫火之所以燥者，水虚无以制之也，故经曰：一水不能胜五火。五火者，五志之火也；一水者，肾中真阴之水，即精也。人生全盛之数，前后止二十余年耳！故丹溪引日月之盈亏，以为阳常有余，阴常不足。王节斋亦以为阴虚成病，十之八九，阳虚成病，百无一二。盖以节欲少，纵欲者多耳！夫人但知纵欲劳精，孰知阴精日损，饮食无味，转劳转虚，脉从内变，色不外华，其为病也。在肾则为腰脊腿胫酸软，或攸隐而痛，为骨蒸内热盗汗，或至夜发热，为遍身骨疼，或疼痛如折，为梦遗滑泄，为耳中鸣，足心热。在心则为惊悸怔忡，为掌中干热，为虚烦无寐，为魇梦不宁，为口苦舌干，为口舌糜烂。在肺则为咳嗽多痰，或干咳少痰，为胸满气逆，或喘或促，为两颧红若脂，为鼻中气如火，为咳血衄血，甚则吐白沫，一边不能睡，咽痛喉烂，声嘶音哑。在肝则为寒热如疟，为颈项瘰 ，为胁肋作胀作疼，为两目或涩或痛，为头晕眼花，为多怒，为吐血。在脾则为饮食少思，恶心呕吐，为胀满腹痛，食不消化，为肠鸣泄泻，肌肉消瘦。皆五脏虚劳之本症。经云：治病求其本。须审其因何致损？何脏受伤？如因于色者，则知其伤在肾，纵有他经现症，亦当以补肾为主，而兼治他经之症。其因于酒者，又当以清肺为先。标本既审，而病之传变，尤宜熟察。如肾传心，心传肺，五脏相传，必侮而乘之，谓之贼克，大凶之兆。
　　经云：诸病以次传者死。谓五脏克遍也。
　　《难经》云：七传者死。诸病始于肾，而脾又传肾，谓六经已尽，一脏不可再伤也。如肾病不传心而传肺，此间一脏，以子病及母也。如不传心肺而传肝，此间二脏，以母病及子也。如不传心肺肝而传脾，此间三脏而传于己之所不胜，所谓轻而侮之也。传乘不明，岂能治病！世医不知阴虚者，多将气血阴阳模糊调治，岂不误哉？试言之，其误有七：
　　一、引火归元之误。命门之龙火，谓之真阳。如果衰弱，肾中阴盛，龙火不能安其位，浮越于上，而为上焦假热，面赤、烦躁、口渴，甚则舌苔。但口虽渴而不欲饮水，苔虽有而舌必滑软，小便清长，足冷过膝，其右尺必沉小而迟，或浮大无根，此阴盛于下，逼阳于上之假症。如夏至一阴生，水底冷而天上热也。正宜八味之属，引之归元。如冬至一阳生，而地中水暖，龙归大海也。至若虚劳症，是因肾水真阴虚热，水不摄火，火因上炎，而致面赤唇红，口鼻出血，齿痛、齿浮、齿衄，种种上焦虚热之症，虽亦龙火上炎，与浮阳上泛不同，纵有下部恶寒足冷，此因虚火上升所致，非真阳衰而然，故小便必黄赤，脉必带数，有内热的症之可据。误用桂附引火归元之法，是抱薪救火，上焦愈热，而咳嗽燥渴，咽痛喉烂诸症至矣。
　　二、理中温补之误。如果虚寒腹痛绵绵，痛无增减，喜热手按，热饮食，虚寒泄泻，水谷不化，而澄澈清冷，必有虚寒之脉症可凭，然后用之有效。今人一见胀满腹痛，食不消化，肠鸣泄泻等症，便认为虚寒，而投以白术之香燥，又济以干姜之辛热。不知虚劳之症，患在伤阴，再补其阳，则阳益亢而阴益竭，是促之也。更有见其胀满泄泻，遂引经文。清气在下则生飧泄，浊气在上则生 胀。而用补中益气，以升清降浊。误施升柴，反促阴火上逆，以致咳嗽增，吐衄至，而危亡见矣。
　　三、参、 助火之误。夫肺脉按之虚而不数，肺中不热，参 可受，故有土旺生金，弗拘保肺之说。而今火已烁金而咳矣，火蒸津液而化为浓痰矣！君相亢甚，而血随上逆矣，犹引无阳则阴无以生，虚火可补参、 之属，富贵之家，大剂投之，因之阳火愈亢而金益伤矣。
　　四、苦寒泻火之误。实火为病，可以苦寒直折之，然须热去即止，不可过用。虚火阴亏，岂知、柏苦寒之剂所可清？非惟不能清火热，抑且有损真阴，徒败胃气，食少泄多，将何疗治？甚者见其大便燥结，则用硝、黄以通之，不知肾主二便，更主精液，肾之精液即竭，自然不能濡润。滋其阴，润其燥，而便自通。彼既虚之阴，岂能胜硝、黄之攻击乎？故士材之论，人徒从其温补，岂知其深戒苦寒之不可妄用也。
　　五、二陈消痰之误。脾痰为湿痰，滑而易出，或稀如饮水，湿者燥之，半夏为正治之药。若阴水不足，阴火上升，肺受火侮，不得清肃下行，由是津液凝浊，不生血而生痰，此当以润剂滋其阴，使上逆之火，得返其宅，而痰自清矣。二陈岂可轻用哉！
　　六、辛剂发散之误。
　　世之真阴虚而发热者，十之六七，亦与外感无异。火逆冲上，则头胀微痛；火升壅肺，则有鼻塞；阴虚阳陷入里，则洒淅恶寒；阴虚阳无所附，则浮越肌表发热。但其发时，必在午后，先洒淅恶寒，少顷发热，热至鸡鸣，寅卯时盗汗出而身凉，或不微寒，而但午后发热，必现前列肾虚诸症，或兼唇红颧赤，口渴烦躁，六脉弦数，或虚数无力，此宜大剂补阴，如保阴六味之属。若认为外感，而用风药以表散之，则魄汗淋漓，诸虚蜂起。或有失血之人，表之无汗，所谓夺血者，无汗也，若强发之，血必从口鼻中出，为下厥上竭之症，难治矣。今人一见发热，便用表散，更以为邪尚未清，禁其饮食，以致胃气馁败，至于不起，能不为之寒心哉！
　　七、治疗过时之误。上古治未病，如劳神者常养其心，劳倦者常补其脾，多怒者常滋其肝血，多饮者常清其肺热，好色者峻补其肾水，及病之方萌，即为补救。今人以内热之症而忽之，虚症渐见，犹不求治，自恃饮食如常，毫不加意，迨至病日深而后求治，亦已晚矣。盖治之甚难，有三大要焉：一曰补肾水。夫肾主水，受五脏六腑之精而藏之。故五液皆归于精，而五精皆统于肾。肾有精室，是即命门，精藏于此，气化于此。精即阴中之水也，气即阴中之水火也，故命门之水火，为十二脏之化源。然火不患其衰，水则患其少。王节斋云：少年肾水正旺，似不必补，然施泄太过，岂能充满？中年欲心虽减，然少年斫丧太多，岂能复实？及至老年，天真渐绝，只有孤阳。凡人自少至老，所生疾病，大半由于真阴不足。即童子禀赋弱者，幼即填补，亦有可复之天。所以补阴之药，人生一日不可缺，况虚劳之因入房太甚而得者乎！故保阴、六味、左归之属，皆甘寒滋水添精之品，补阴以配阳，正所谓壮水之主，以制阳光也。滋其阴则火自降，譬之残灯火焰，添油则焰光自小也。然须制大剂长久服之，盖益阴之药，必无旦夕之效，以阴无速补之法也。若因于酒者，清金润荣为主，而保阴之属，仍不可废。何则？好饮之人，仍有不患虚劳者，以肾水不虚也。虚则心寡于畏，而复灼久伤之，肺焉得不病？补北方所以泻南方也。因于思虑者，清心养血为主，而保阴之属，仍不可废，所谓水壮而火熄，弗急急于泻心是也。因于劳倦者，培补脾阴为主，而佐以保阴之剂。
　　经云：于肾也。若忿怒伤肝动血，保阴六味为正治之品，盖水旺则龙火不炎，而雷火亦不炎，乃肾肝同治之法也。二曰培脾土。脾胃为后天之本。经云：安谷则昌。盖饮食多，自能化精生血。虽有邪热，药得治之，久则火自降而阴自复。若脾胃一损，则血不生，而阴不足以配阳。故越人归重脾胃，而言一损损于肺，皮聚毛落；二损损于心，血脉不能荣养脏腑；三损损于脾，饮食不为肌肤；四损损于肝，筋缓不能自收持；五损损于肾，骨痿不能起于床。从上而下者，过于胃则不治，至骨痿不能起于床者死；从下而上者，过于脾则不治，至皮聚毛落者死。所以仲景治虚劳，惟用甘药创建中气，以生血化精，为复虚劳之良法。又精不足者，补之以味。味，旨味，非独药也，五谷之味，皆味也。补以味而节其劳，则渐有余矣。
　　经云：阴阳形气俱不足者，调以甘药。盖脾胃之强弱，动关五脏，况土强则金旺，金旺则水充。又男为主。三曰慎调摄。虚劳之因于酒色者固多，其因于忧思郁怒者亦不少。如僧尼寡妇，童男室女，及不得意之人，必须消遣情怀，善于自解，非全仗草木之力也。今人患此者，徒恃药力，不知屏欲，间者有知戒酒色而不知节劳逸，能节劳逸，而于七情多所难释。不知心有妄动，气随心散，气散不聚，精随气亡。故广成子曰：必静必清，毋劳尔形，无摇尔精，乃可长生。斯言可谓虚劳调摄之良法也。今观世人之患之者多，而保之者少，以病者治之不早，医者治之不善也。故特发明阴虚成病之因，次及方书之混列，更推其真阴易虚之故，以及标本传乘并治之误，而终之以治要。其指归如是，非敢矫当世之偏，实本诸先哲及先世之发明，余生平之经验合之，以为心传云尔！
　　
　　
　　
　　虚劳脉法
　　劳极诸虚，浮软微弱（虚症宜见虚脉为顺）。土败双弦，（两手俱弦，木克土败。若左手脉细若六至以上必死。）骨蒸发热，脉数为虚，（虚数二脉，是其本象。）热而涩小，必殒其躯，（发热脉静，不可救药。）气结或代，亦死何疑！失血诸症，脉必见芤，缓小可喜，（身凉脉静易治。）数大堪忧，（身热脉大者，为难治。）
　　
　　
　　虚劳死候
　　
　　虚劳不能服参、 ，不受补者死。劳嗽声哑者死。一边不能睡者死。（皆肺败之征。）久泻及、白涎、白液、涎沫虽白，实血所化。一谓白血浅红色，而似肉，似肺者。）劳嗽久而咽痛无声，此为下传上；不嗽不疼，久而溺浊脱精，此为上传下，皆死。吐血若咳逆上气，脉数有热，不得卧者死。
　　
　　
　　虚劳所宜及养生之法
　　白花百合汤、麦冬汤，取其清肺止嗽。真玉露霜，取其消痰解热，人乳为补阴神品。童便乃精泄泻最宜求。扁豆枣汤，专补脾胃。圆眼肉汤，兼养心脾。猪脊髓、鳇鱼胶，填精益髓。（同鸡鸭诸物中煮烂尤佳，燕窝亦好。）凤头白鸭乌骨白鸡，补阴除蒸。猪肺煎白芨末，保肺止血。丸如回生六味、左归、乳金、四圣、固本之属。膏如清金、清宁、白凤、坤髓、集灵、卫生、琼玉之属。或间用汤液以治之。如内热甚，或发寒热，则用保阴六味，妇女或间用逍遥散。咳甚用清金，或间用噙化。吐血用仲淳验方。心跳善惊，虚烦无寐，则用天王补心丹，或脾胃虚弱，兼用归脾。食少便泻，量用资生。果系干血劳症，审之的确，可用大黄虫之属。传尸劳，獭肝无疑也。
　　
　　虚劳所忌饮食诸物
　　烟为辛热之魁，酒为湿热之最。凡姜、椒、芥、蒜，及一切辛热之品，热能伤阴，断不可用：肾主闭藏，肝主疏泄。二脏皆有相火，而其系上属于心，故欲心一动，相火翕起，虽不交会，精已暗耗，况近色乎？又曰：怒则气逆，甚则呕血及飧泄。又曰：忧愁则气闭不行。又曰：思则气结。又曰：烦劳太过，则气张于外，精绝于内，阳扰阴亏之故也。切忌火灸。仲景曰：微数之脉，慎不可灸。火气虽微，内攻有力，焦骨伤筋，血难复也。
　　
　　虚劳选方
　　保阴煎
　　
　　治真阴虚，相火炽而发热，其热在午后子前。（属阴分，）或皮寒骨蒸。（骨髓空虚，火焰骨唇红颧赤，口苦舌干，（皆内热之征也。）耳鸣目眩，腰膝酸软，四肢无力，倦怠嗜卧，（皆精血虚损内伤之故。）大便燥结小便黄赤。（内热。）六脉弦数，或虚或无力。（皆虚损的症，不必吐血咳嗽也。故有吐血咳嗽症，而无上文之内热虚症，脉数仍非虚劳，不可不辨。）若病久饮食少思，大便溏泄，（脾胃伤之故也。）午后洒淅恶寒，少倾发热，或至鸡鸣，寅卯时分盗汗出而解，并以此方，或六味、左归加减治之。
　　熟地（三钱至一二两） 生地（二三四钱，二地补肾阴，培其根本） 麦冬（三四五钱，清肺降山药（蒸用，三四五钱，同茯苓以补脾） 玉竹（五六钱，治虚损寒热，一切不足，用代参、） 鳖甲（退劳热在骨及阴虚寒热往来之上品） 龟甲（补肾阴，退骨蒸。二甲酥炙，各三钱至一两），加桂圆肉（十枚至三十枚），入人乳牛乳（各一杯），骨蒸内热，有汗加骨皮（二钱），无汗加丹皮（一钱五分），腰痛加枸杞（三钱至八钱）、杜仲（二钱）、余用猪腰子（一枚）、猪脊髓（五钱至八钱），五味（一分至一钱），怔忡不寐，加枣仁倍桂圆肉。咳嗽加桑白皮（蜜炙，血加藕汁一杯，或童便一杯。食少加苡仁（炒，五钱至一两）。泄泻去生地天冬乳汁，加白芍（炒，三四钱）、大枣莲肉（二三十粒）、萸肉或用石斛煎汤煎药。肺经无热，肺脉按之无力者，量加人参。
　　古方有人参固本丸，人参（二两）、二地二冬（各四两）是也。固本丸、加牛膝枸杞七味均分，即集灵膏也。
　　此方君以甘寒滋阴添精之品，所谓损其肾者，益其精也。臣以二冬，保金而滋其生化之源，恐太沉阴濡润，而又佐以甘平补脾之剂，顾其中气，备加减之法，以善其用。
　　
　　
　　虚劳选方
　　六味地黄丸
　　
　　
　　治阴虚肾水不足，发热作渴。（阴虚则发热，津液少则作渴。）气壅痰嗽，（肾虚不能纳气归龙火炎，则雷火亦发。肝血虚而为眩为花，阴虚痰火上升，故耳聋。）咽燥舌痛，齿牙不固，（喉咙、舌本，皆肾脉之所过，肾主骨，齿乃骨之余，肾之标也。精髓枯而龈骨失润，则齿动摇，譬之几败木枯则榫宽，湿则紧。）腰脊腿胫酸疼。（腰为肾之府，肾脉循内踝上 内，至股内后廉贯脊精水竭，故酸软疼痛也。）齿衄便红吐血，（凡见血为热症，由君火相火亢甚，于是煎迫而越出于诸窍之中也。）盗汗失音，（寤属阳，寐属阴，阴虚则汗从寐中盗出，闭脏失职也。肾虚脉不上循喉咙挟舌本，故失音。）水泛为痰，（阴虚火动，则水沸泛上而为痰。）小便淋闭，（淋者，淋涩而痛；闭者，不通也。肾司开合，虚则失职。《金匮》云：热在下焦者，则尿血亦令淋闭。）梦遗精滑，（阴虚而君相妄动也。）足心干热，脚跟作痛，（肾脉走足心，入跟内故也。）经水不调，血枯闭绝。（冲任二脉损伤之故也。）
　　熟地（补髓填精，用八两） 萸肉（补肾气，固元精，四两） 山药（入手太阴能润皮肤，清虚降阳中之阳，三两） 泽泻（咸渗以降阴中之阴，三两） 加麦冬、（滋燥金而清水源，六两，）五味子（上能收耗散之肺气，下能滋不足之肾水也，三两，）名八仙长寿丸。再加人参，是合生脉也。炼蜜丸如梧桐子大，空心淡盐汤下四五钱，若煎服则制小其剂。发热作渴，加鳖甲、二冬、花粉。气壅加沉香、砂仁、麦冬。痰嗽加贝母、花粉、百合、麦冬。眩晕加甘菊、钩藤、枸杞。耳鸣耳聋，加磁石、羊肾、花粉。咽燥舌痛，加二冬、元参。齿牙不固，加麋茸，猪、牛脊髓，麦冬、五味。腰痛加枸杞、杜仲。麋角，汤内镑，酒焙亦可。龟甲，汤内炙用，丸中煎膏。腿胫酸疼亦如之，再加牛膝虎胫。齿缝牙龈出血，加麦冬、童便、骨碎补，麦冬煎汤频频漱之。便血，加麦冬、龟甲，五味、白芍，不止宜补胃气，更宜加人参。溺血若痛者为血淋，加牛膝。如阴茎时举，溺管胀痛者，再加黄柏知母，不痛者为尿血，加麦冬、白芍、牛膝、降香，入童便、藕汁、人参、茅根汁（各一杯）和服。盗汗加枣仁、五味、白芍、圆肉。失音加麦冬、生鸡子、人乳、竹沥、梨汁。水泛为痰，倍茯苓。小便淋闭，俱加二冬、牛膝（此味为君）、车前。茎中痛加甘草梢。梦遗精滑，加莲须、五味、龙齿、牡蛎、鳔胶。相火盛，阳易举者，加盐炒黄柏。足心干热，加二冬、牛膝、龟甲。足跟作痛，加牛膝、鹿角、龟甲、虎胫骨。经水不调，血枯闭绝，参后归脾汤加减法。以上加减诸法，保阴左归仿此，此纯阴重味润下之方也。纯阴，肾之气；重味，肾之质；润下，肾之性。宋钱仲阳用此方治小儿齿迟语迟，脚软行迟，囟门不合，阴虚发热诸症，以皆属肾虚，缘小儿稚阳纯气，故以仲景八味丸去桂附，而但补其真阴，随手辄效。明•薛立斋因之悟大方阴虚，用丹溪补阴法不效，以此代之立效。薛氏加减之法甚多，即如本方去泽泻加黄 ，以合养血之奇。盖为发热作渴，小便不调，理无再竭，故去泽泻。又入生脉散，以生金滋水，虚则补母之义，复合异功散以崇土生金，兼母之外家而补之，更其名曰人参补气汤。加减变合无穷，真如游龙戏海之妙，举一为例，学人当善悟其法，而以意通之，则不可胜用矣。赵养葵《医贯》一书，得力于《薛氏医案》，而益阐其义，触处旁通，外邪杂病，无不贯摄，而六味之用益广。试举其阴虚诸症所用，如云：世之真阴虚而发热者，十常六七，亦与外感无异，余于阴虚发热者，见其火热面赤，口渴烦躁，与大剂六味汤服之而愈。又云：阴虚火动，则水沸泛上为痰，其痰重浊白沫，与火衰水泛为痰，纯是清水者不同。动于肾者，犹龙火之出于海，龙兴而水附；动于肝者，犹雷火之发于地，雷出而雨随。用六味汤以滋阴降火，此不治痰之标，而治痰之本，既治其本，复宜补脾以制水，方为良法。又云：咳嗽必责之肺，以治之之法，不在于肺而在于脾，而又归六味汤主之。毋徒从事于肺，以肺司出气，为气之主，肾司纳气，为气之本。又肾为肺之子，虚则补其子也。大凡阴虚咳嗽，起于房劳，火上刑金，咳则肺金必伤。余先以六味之类壮其水，使水升而火降，然后以参 救被伤之肺，兼有虚则补母之义，一举两得之法也。若不先壮水以镇火，而遽投参 以补阳，反使阳火愈旺，而金益受伤，岂药之罪哉？此所谓不识先后着者也。如火不降，则参 始终难用，治阴虚之所以难也。又云：肾水虚则有火，有火则有痰，有痰则咳嗽，咳嗽甚则喘，宜六味丸加麦冬、五味、牛膝之属，大剂重饮。盖阴症发喘，去死不远，幸几希一线牵带，在命门之根，尚尔留连。善治者，惟以助元元，接直下镇坠之药，俾其返本归元，或可回生，然亦不可太峻也。又云：阴虚喉痛，属少阴之病。少阴之火，烈如奔马，逆冲而上，到咽喉紧要之所，紧锁气郁，结而不得舒，或痛或肿，其症必内热，口干面赤，痰涎涌上，其尺脉必数而无力，须六味加麦冬五味，大剂饮之。褚氏所谓上病疗下也。又云：阴虚失血一症，分言之，则有呕血吐血，或出于胃经，或出肝经；咯血，出于肾经，或出于心包；咳血，出于肝经；唾血，出于肾经，或出胃经；衄血，出于肺经，或出胃经；痰涎血者，出于脾经。合而言之，皆属于肾。盖肾中之真水干，则真火炎，血亦随火沸腾，故错经而妄行，越出诸窍。褚氏所谓服寒凉百不一生，饮溲溺百不一死。
　　愚谓六味汤独补肾水，性不寒凉，不损脾胃，久服则水升火降而愈，又须人参补脾补胃药以收功。盖初时忌用人参者，不欲其补助阳气也，及火既归原，人参又所不禁，然亦宜同滋阴药中用之则善。又云：阴虚小便不通，因汗多，五内枯燥，膀胱原无水积，强欲通之，如向乞人而求食，其可得乎？惟六味滋水，小水自来，切忌淡味渗泄之药。又云：阴虚之人，大便闭结者，是因肾之津液亏少，惟以六味加二冬人乳牛乳，滋阴润燥，而便自如常。又云：肾为阴主藏精，阴虚则精不藏；肝为阳主疏泄，阳强则火不秘。以不秘之火，加临不藏之精，故梦交即泄。惟用六味补水，总有相火，水能滋木，水升而木火自息。沈氏谓因君心一动，相火随之，则成梦境，而气摇精泄，治法总不越补肾水，敛元精，安心神为主。余因世人喜用六味之方，而未能尽明用方之旨，故详及之。
　　
　　
　　
　　 虚劳选方
　　左归丸
　　
　　
　　治症同。
　　熟地（八两） 萸肉（蒸，四两） 枸杞（三两） 菟丝子（酒煮，焙干，三两） 牛膝（酒蒸，三之。麋角补阴，左肾血液不足者宜之。节斋云：左尺常虚，右尺常旺。若左右兼补，依旧火胜于水，只补其左制其右，庶得水火相平。余治真阴不足之症，每以麋角代之，若平人调理用之，俱酒化）
　　上用胶丸如桐子大，空心服。煎膏服亦可。如真阴失守，虚火上炎者，宜用纯阴至静之剂骨蒸，加骨皮（三两）。小水不利，加白茯苓（三两）。大便燥涩，去菟丝子，加肉苁蓉（四两）。血虚有滞者，加当归（四两）。凡五液皆生于肾，故凡属阴分之药，亦无不走于肾。有谓必须引导者，皆所见之明耳。此方壮水之主，以培左肾之元阴。凡精气大损，年力俱衰，真阴内乏，不能滋溉营卫，渐至衰羸，即从纯补，犹嫌不足，若加苓、泽渗利，未免减去补力，奏功为难，故群队补阴药中，更加龟鹿二胶，取其为血气之属，补之效捷耳。景岳云：余及中年，方悟补阴之理，因推展其义。而制左归大饮，但用六味之意，而不用六味之方，活人应手之效，不能尽述。
　　
　　
　　虚劳选方
　　左归饮
　　
　　
　　治症同熟地（二三钱至一二两） 萸肉（一二钱，畏酸少用之） 枸杞（二钱，相火盛者，去之）山药 冬（二钱）。肺热多嗽，加百合（二钱）。血少者，加当归（二钱）。血滞而热者，加丹参（二钱）。阴虚不宁者，加女贞子（二钱）。血热妄动者，加生地（二钱）。脾热易饥及多汗伤阴者，加白芍（二钱）。心热多燥者，加元参（三钱）。肾热骨蒸者，加骨皮（二钱）。津枯热渴者，加花粉（二钱）。上实下虚者，加牛膝（二钱）。以导之。本方加人参、当归，即补元煎。
　　
　　
　　
　　虚劳选方
　　回生丸
　　
　　
　　（自制） 治虚劳等症。功在六味左归之上，不可忽者也。
　　熟地（八两） 萸肉（四两） 枸杞（四两） 菟丝子（四两） 牛膝（补肾，酒蒸，四两）山药（芡实（略炒，四两） 砂仁（略炒，四两） 麦冬（去心，八两） 枣仁（略炒，六两） 北五味（敛肺，蜜水拌蒸，焙干，四两） 圆眼肉（养心，炙干，六两，煎膏倍用） 莲须（涩精，固肠，四两） 麋角胶（补真阴，四两） 龟胶（八两） 龟甲胶（退骨蒸，四两，俱用地黄汁溶化，用甲酥炙，六两） 虎骨胶（壮筋骨，四两，煎浓，麦冬汤溶化亦可） 鳔胶（牡蛎粉炒，八两） 黄牛肉（补脾胃，去油膜，十斤，熬膏） 猪脊髓（填精髓，三十条，去筋膜，捣烂蜜熬） 紫河车膏（峻补气血，吴球制大造丸用此，以其有夺造化之权，极夸其功效也。八两，制法：泔水洗净，隔汤煮熟，捣烂，干药拌匀，晒干）
　　共二十四味，诸膏髓，丸如桐子大，空心圆眼汤下，或淡盐汤下，每服三四五钱。脾胃弱而亦可也。若兼咳嗽者，不时兼服噙化丸，或清宁膏。有血兼饮自便。（用麦冬、米仁煎汤，多饮小便自清白。）此方补肾理脾保肺，兼而有之，补肾用熟地、萸肉、枸杞、菟丝子、牛膝，有理肺药以佐之，则不嫌其滋润。理脾用山药、茯苓、白芍、莲肉、芡实、砂仁者，以其无香燥伤阴之患，兼能入肾经也。砂仁似燥，然辛能润肾，且肾虚不能纳气归原，非此向导不济，更得滋阴药以君之，用之无虞矣。麦冬清肺，五味敛肺，皆所以保肺也。保肺金正以生肾水，理脾土亦为生金以生水也。枣仁、圆肉养心，一恐水虚而火旺耗血，一恐心虚而下不交肾。莲须涩精固肠，糜角补真阴，龟鳖二甲退骨蒸，猪脊鳔胶填精髓，牛补脾胃，虎壮筋骨，河车峻补精血，是以血肉之物，补血肉之躯也，功效甚速也。嘉言云：虚劳之疾，百脉空虚，非粘腻之物，不能填实；精血枯涸，非滋阴之物，不能濡润。是以治虚劳，纵遇能消丸药之人，亦必兼膏服之，若脾弱者，尤为定法。内热甚重，加除蒸之品一二味，此方凡男妇阴虚欲成虚劳者，急宜服之。
　　
　　
　　虚劳选方
　　清金散
　　
　　
　　（自制） 治阴虚咳嗽，或多痰，或干咳，或痰血红，或纯血。
　　麦冬（三四钱） 天冬（润肺，二钱） 白花百合（保肺，一两，有血倍用） 桑皮（泻火，蜜炙）茯苓（补脾，二钱） 贝母（二钱，痰多痰红倍用） 枇杷叶（降火，蜜炙，三大片，咳甚加） 米仁（补肺热，燥脾湿，五钱，食少有血倍用）
　　入人乳、牛乳（各一杯妙），煎成，加炼蜜或饴糖数匙，薄荷、贝母研细亦和匀其内，频频此润燥清金降气消痰之剂。凡阴虚咳嗽，酒客病最宜服之。若热甚痰多，大便燥结者，加梨以人补人，其妙无加。
　　
　　
　　
　　 虚劳选方
　　加味清宁膏
　　
　　
　　治症同。
　　生地（补阴，四两，酒拌略蒸） 麦冬（四两） 白花百合（八两，晒干、四两） 桑白皮（蜜炙消痰，三两） 山药（蒸熟，六两，以上三味研细入膏） 桔梗（一两） 枇杷叶（蜜炙，八两）橘红（一两） 米仁（炒，八两，泄泻加四两） 茯苓（二两） 白芍（酒炒，三两） 炙甘草（一两） 圆眼肉（四两） 大枣（补脾，六两）
　　十六味煎成膏，加饴糖白蜜（各一斤），俱煎极熟收之，俟冷入薄荷、贝母、山药末拌匀，时回生之属。
　　此方补阴清肺，益脾降气，消痰之剂。士材云：虚劳之所难者。如脾喜温燥，清肺则碍脾；
　　少泄多，虽喘嗽不宁，但以补脾为要，清润之品，所宜斟酌。以脾有生肺之能，肺无扶脾之力，故制清宁膏一方而兼补脾阴之药。注云：润肺不碍脾，补脾不碍肺，以肺属金而法天，脾属土而法地。曰清宁者，脾肺兼理，取天清地宁之义也。愚以此方另添数味，投之辄效。用方者，弗以品多而去之可也。按经言肾病而谓诸阳气浮，无所根据从，故呕逆上气喘。盖阳根于阴，肾阴虚则阳无根据，而上升为呕嗳喘逆诸症。沈氏谓虚劳咳嗽，皆由阴虚阳盛，气为阳，气有余便是火。火性上炎，势必刑金。肝木挟心相二火上逆，反侮肺金，故咳嗽无度，至于黄昏肺气不能归纳肾间，夜咳愈甚，但肺为娇脏，咳伤肺膜，则痰中见血，火蒸精液，化为痰涎，痰火交结，咳逆无休，肺阴日衰，以致音哑声嘶，则不治矣。故初病之时，急宜降气消痰，调养脾胃，以生营卫，清润肺金，以生肾水，俾心火有制，不刑于肺，金水相生，阴火退伏，而咳自宁矣。古方治干咳嗽有琼玉膏，用生地（四两）、茯苓（十二两）、人参（六两）、白蜜（二斤）， 仙加琥珀、沉香（各五钱），同参茯为末，隔汤再煮，自云神效异常。此虽以滋阴药为君，然人参乃肺热所忌，宜酌用之。
　　
　　
　　
　　虚劳选方
　　噙化丸
　　
　　
　　治阴虚久嗽。噙化三冬橘贝杷，柿霜甘桔味天花，桑皮部菀元参薄，炼蜜丸如弹子夸麦冬（去心，三两） 天冬（火灼肺燥，则喉中淫痒为咳嗽，故以二冬滋阴润燥，清金降火。
　　开豁，却不助火，三两） 贝母（去心，二两） 百部（润燥清热，兼能杀虫，去心，三两）薄荷叶（辛能散热，凉能清利，三两） 柿霜（一两） 花粉（治嗽以理痰为要，故以贝母、柿霜润肺中燥痰，花粉治膈上之热痰。二两） 橘红（一两） 枇杷叶（蜜炙，二两） 紫菀茸（治痰以理气为先，二味皆下气，气降则火清，痰顺而嗽自止。一两） 元参（治胸中氤氲之气，无根之火，一两） 五味（咳久必耗气，用五味酸收之品，蜜炙，一两） 桔梗（一两） 甘草（咳属上焦，故用甘，桔为舟楫之济。炙，一两）
　　共十六味，蜜丸如弹子大，不时噙化，临卧更佳，亦可作膏服。
　　此润燥清金，降气消痰而兼收敛之剂。仲淳所制，用治阴虚咳嗽不止者立应。愚谓世人患阴虚者多，如伤风咳嗽外邪已解，久而不愈，服之甚效。
　　
　　
　　
　　虚劳选方
　　天王补心丹
　　
　　
　　治忧愁思虑伤心，（心为君主，心伤则神去，顷刻云亡。凡云心病皆包络受病，）心血不足，，故血虚则心生火，火则生痰，痰动心包，故惊跳及梦寐不宁。怔忡者，心中惕惕，恍惚不安，如人将捕之状也。）虚烦无寐，（肾水不上交，心火无所制，亦心血少之故，仲淳云：不寐，清心火为主。）大便不利，（心主血，心伤则血燥，而便难。）小便短赤，（心与小肠为表里，藏移热于府。）咽干口渴，（津液被灼，）口舌生疮等症。（心火上炎。）
　　人参（补心气，五钱，虚者量加也） 当归（养心血，一两） 枣仁（炒，四两） 五味（收心液麦冬（益心津，二两）天冬（二两） 元参（壮肾水，一两） 桔梗（引诸药停留上焦，不使速下也。五钱） 十三味，蜜丸如弹子大，加朱砂（护心，一两五钱），研细为衣。一方用黄连，心火甚者加之亦可。食远临卧时，竹叶灯心汤或桂圆汤化服，噙化更佳。
　　此生津养血，清热安神，镇心之剂。劳心之人所宜服之。昔志公禅师日夕诵经，邓天王悯其、辰砂、益元散；豁痰则有竹沥、贝母、天竺黄、胆星、牛黄；镇惊则有金箔、代赭石。皆可随症选用。愚按：经文心为五脏六腑之大主，而总统魂魄，兼该志意。故忧动于心则肺应，思动于心则脾应，怒动于心则肝应，恐动于心则肾应。凡喜、怒、忧、恐、悲、思、惊、七情，虽分属五脏，然无不从心而发。经云：心主一身之脉。又云：心生血，是心者，血之原。故心不妄役，则其血日生，惟劳心过度，心血日耗，由是脏腑无所润，筋脉无所养，营气衰少，邪热随作，所谓阴虚生内热者是也。若肾水不虚，犹能上交，心火不至灼肺为害，虚则心火无制，亢甚刑金为咳而喘，肺阴消灼，身体羸瘦，而危亡可立待矣。此症不得志者多有之，故治斯症者，必兼壮水为主，又须顾虑中气为重。大凡虚劳之人，无论何脏受伤，非内热骨蒸，即不谓之虚劳；非食少泄泻，肌肉消瘦，尚不至死地。所以，孙思邈谓补脾不如补肾，许学士谓补肾不如补脾。二先生深知二脏为生人之根本，故凡病皆宜脾肾，不独虚劳为然也。
　　
　　
　　
　　虚劳选方
　　归脾汤
　　
　　
　　治思虑伤心（脾在志，为思也）。健忘怔忡，惊悸不寐，（悸者，心筑筑跳动也。）自汗盗汗，汗出也。）或劳倦伤脾，（应酬太烦，奔走太苦，饮食失节，皆能伤脾。）肢体酸疼，（脾主四肢肌肉，故也。然久立伤骨，久行伤筋，则肝肾亦伤，所以亦有兼筋骨腰酸也。）嗜卧少食，（脾伤则神亦倦，故嗜卧，又肾病则嗜卧，精竭者，神倦也。少食者，胃伤也。）或心脾虚痛，（所谓胃脘，当心而痛是也。）大便不调，（脾主大便，虚则或滞或闭，是其本病也。）血无主统，（心虚则不能生血，脾虚则不能统血。）错经妄行，（或上或下皆是。）或血虚发热晡热，（申酉时，心脾血虚，皆发热晡热。）或经不准闭绝等症。（心脾受伤之故，亦有房劳伤肾，恼怒伤肝，而损冲任二脉所致。）
　　人参（虚者多用） 黄 （蜜炙） 白术（米泔水浸半日，隔土蒸，晒干再用白蜜调人乳浸，照五钱） 远志（安神补心，以生神，五分，原方无） 当归（养血益肝，以生心，五分，原方无）圆眼肉（甘先入脾，以脾喜甘也。十枚） 木香（香能快气，以脾喜通也。三五分） 他如惊悸怔忡，加辰砂、麦冬。不寐多用枣仁、圆肉，加生地、麦冬、石斛、竹叶。如有痰者，再加竹沥、天竺黄。自汗多用参、 。盗汗多用枣仁，加白芍、五味、生地、麦冬，而参、、木、远四味，随症减去。肢体酸疼，加牛膝、续断、秦艽、二地。食少多用人参。胃脘心痛，倍木香，加砂仁、橘红。大便泄泻，倍白术，加米仁、山药、莲肉。便血加生地、白芍、麦冬、五味。血热甚者，加地榆。血虚发热晡热加地冬，而参、 、木香随症去留。如因肝经血虚而寒热如疟者，则宜逍遥散加减。如肾中阴虚而发热者，则宜保阴六味之属。经水先期者为血热，色紫黑者热之甚，加二地、白芍、五味、麦冬。热甚者，加龟甲、黄柏，而参、 、木香，随症去留。后期者为血虚，色淡者为虚之甚，倍当归，加地芍、枸杞、麋角、龟甲，兼服六味，左归。经水或前或后不一，其症气乱，患从虚治，仍照上法，再加四制香附。（为气病之总司，女科之主帅，同艾浸，浸二宿，分作四分，一分盐水浸炒，一分酒浸炒，一分童便浸炒，一分人乳浸炒。）经水闭绝，属心脾虚者，倍当归，加地、芍。若因火盛阴虚血枯者，则宜参用六味、左归之属，加柏仁、泽兰、麦冬、白芍。如因气血郁滞或肥人痰多壅闭等症，另消息治之。崩漏加地芍、麦冬、五味、萸肉、龟甲、血余。本方加柴胡、山栀，是加味归脾汤也。
　　此方补气养血安神，乃心脾肝三经之药，宋•严用和所创。内经所谓二阳之病发心脾，有不及其子。劳倦本以伤脾，脏伤则病连于腑。故凡内而伤精，外而伤形，皆能病及于胃。此二阳之病，所以发心脾也。不得隐曲，阳道病也。夫胃为水谷之海，主化营卫而润宗筋。如经云：前阴者，宗筋之所聚，太阳阳明之所合也。胃病则失生化精血之原，故为阳衰少精，其在女子则为不月。又云：其传为风消，其传为息贲者，死不治。胃家受病，久而传变，则肝木胜土，风淫而肌体消削，胃病则肺失所养，故气息奔急，气竭于上，由精亏于下，败及五脏，故死不治。所以病才见端，即为疗治。原方无远志、当归，薛氏加入以治血虚，又加丹皮、山栀，以治血热，而阳生阴长之理乃奋。随手变化，通于各症，无不神应。赵氏谓凡治血症，须按三经用药。心生血，脾统血，肝藏血。归脾汤一方，从肝补心，从心补脾，率所藏所生，而从所统，所谓隔二之治，其意盖归血分药一边。后人不解，妄为加减，尽失其义，即有稍知者，亦只谓治血从脾，杂入温中香燥劫阴之剂，而严薛二家之旨益晦。高鼓峰熟于赵氏之论，独悟其微，谓木香一味，香先入脾，纵欲使血归于脾，此嘘血归经之法，然嫌其香燥，反动肝火而干精液，故其用每去木香而加白芍，以追已散之阴。且心血衰少，火必刑金，白术燥烈，恐增咳嗽，得芍药则太阴为养营之用。惟脾虚泄泻者，方留木香以醒脾，脾挟虚寒者，方加桂附以补阳。而外此者，出入心肝脾三经，甘平清润之药。愚谓经期不准，闭绝崩漏及便血等症，本方加减，多所相宜。若呕吐诸血，果属气虚不能统摄，必面色黄白而无神，言语轻微而倦怠，脾胃虚薄而不调，六脉微弱而不数者，亦可用本方。然患气虚失血者甚少，即思虑伤心，劳将成未成之界，未见肾阴虚诸症，而兼脾虚症候，或大便溏泄者，则宜是方。若内热骨蒸已成虚劳，又宜壮水滋阴为要，纵食少便泄，非参、 、白术助阳之品所宜矣。若劳役而兼劳心者，是心脾俱伤，具前列之症，未见肺肾阴虚诸病者，可用本方加减。然劳倦伤脾，乃脾之阴分受伤者多。故经云：阴虚生内热，因有所劳倦，形气衰少，谷气不盛，上焦不行，上脘不通，胃气热，热气熏胸中，故内热，是宜补脾胃之阴。此劳役太过，阳和之气，亢极化火，火旺则阴虚内热，但非色欲伤肾，真阴虚而生内热之难疗。又云：有所远行劳倦，逢大热而渴，渴则阳气内伐，内伐则热舍于肾。肾者，水藏也。今水不胜火，则骨枯而髓虚。远行劳倦，骨必受伤，逢大热者，或逢天令之热，或阴不足而内热，火旺水亏，故骨枯髓虚，而必肾虚诸症见矣。此平时色欲过度，以致不能劳役而然，急当壮水滋阴为主，亦非本方之所宜也。
　　
　　
　　
　　虚劳选方
　　逍遥散
　　
　　
　　治郁怒伤肝，肝血虚少。（抑郁多怒，肝火旺而血虚。）寒热如疟，（必先有微寒，此阳陷入故此症最能误也。）五心烦热，鼻燥咽干，（血虚则内热矣。）头晕眼花，两目干涩，（肝伤血少之本病也。）胁肋作痛，（肝脉布胁肋也。）肢体尽疼，（血不能荣筋也。）嗜卧少食，（子病及母，故嗜卧，肝木乘胃，故食少。）月水不调，（血热相搏故也。）或小腹重坠，水道涩痛，或肿痛出脓，（亦有阴中痒者，皆肝火所致，以肝脉绕阴器，抵小腹也。）或遍身瘙痒，赤白游风，或瘰 结核等症。（肝伤火旺，血燥生风，或 瘩瘙痒，或脓水淋漓，或赤或白，游行无定，瘰结核，皮色不变，皆属肝火，血燥而筋挛所致，瘰 则累累如贯珠，多生于前后胸胁间，结核则如榛如豆，亦有累累如贯珠者，不拘头项肢体皆结也。）
　　柴胡（能散诸经血结气滞） 薄荷（木不能郁，故用柴、薄之辛以散之，各五钱，此味赵氏加，如嫌辛温，些少用之，或生地凉血补阴之品，或另代二地，丹参之属） 乳制白术（木盛则土衰，术以扶之，如嫌香燥，或另代石斛、米仁、山药之属） 茯苓（木枯则易焚，木火通气，心必不宁，苓以宁之，愚每兼用麦冬，以清心降火） 甘草（肝为将军之官，火动必猛烈。丹溪云：火甚不可骤用寒凉，盖恐扑之而愈焰，以生甘草泻而兼缓，猖狂自定。各一钱）
　　加丹皮（凉血活血），黑山栀（泻火，各五分），名加味逍遥散。赵氏以山栀屈曲下行泄水，改用吴茱萸、姜汁炒黄连。吕晚村云：山栀亦不止治水，但不若黄连之运用，在上能达心胃之郁耳！愚谓如见吞酸症，用之如神。
　　此方辛散酸收，甘缓养血，而兼宁心扶脾之剂。乃肝经之要药，女科之神剂也。仓公传与褚寒乍热，而如疟状，久则成劳。愚谓大凡女人多郁，郁怒则伤肝，气结血凝，火旺血虚而成劳。所以前论云：童子室女，不生欢笑，及寡妇僧尼，易犯此症也。立斋《女科医按》，每用此方，屡屡见功。又云：若因郁怒伤肝而寒热，有怔忡不寐少食等症者，参以加味归脾汤治之。李时珍云：寇氏乃谓柴胡本草无一字治劳，不分脏腑有热无热，一概摈斥，殊非通论。东垣则谓诸有热者加之，无热去之。愚谓劳有五劳，病有五脏。柴胡为肝、胆、心包、三焦引经之药。故劳在肝，而寒热如疟者，正宜用之，若劳在肺肾者，不可用耳！沈氏云：若病起于肝，先见胁痛而后咳嗽，乃木挟心相刑金，先治其本，加清金之药，兼治其标，原有郁甚舒肝之说也。嘉言谓虚劳畏寒发热，禁用小柴胡汤。又谓骨蒸发热，热深在内里，禁用一切轻扬之剂，恐引热势外出，而增其炽，灼干津液肌肉。正与上言劳在肺肾，不用柴胡之说相合。此方赵氏极称其用之广，而效之神。凡寒热往来如疟，呕吐吞酸，嘈杂胸痛胁痛，小腹胀闷，头晕盗汗，黄胆风温，疝气飧泄，一切郁症，皆对症之方，以此加减出入，无不获效。愚按：师尼寡妇，欲念一萌，肾中相火必动，动久则水必亏，郁怒伤肝，火旺血虚，肝木将槁，若非肾水浇灌，则干柴烈火燎原，不可止遏，虽用本方，必兼壮水为主。
　　
　　
　　
　　虚劳选方
　　仲淳验方
　　
　　
　　治吐血如神。
　　生地（补肾，壮水制火，四钱） 白芍（制肝敛气凉血，三钱） 麦冬（清心，心既清宁，妄行养脾，脾旺则能统血，五钱） 苏子（炒研，五钱） 橘红（二钱） 枇杷叶（降气，气降则血归经，三片） 茅根（甘寒，可除内热，性又能入血消瘀，一二两） 牛膝（引药下行，生用则去恶血，二钱） 鳖甲（肝经血分之药，补阴清热，兼能下瘀，三四五钱） 降香（降气行瘀，一钱） 加藕汁（一杯） 童便（一杯）
　　此方滋阴凉血，清热降气，而兼行瘀之剂，累试辄验，然阴无速补之法，非多服不效。病者要法：一宜行血，不宜止血。血不遁经络者，气逆上壅也。降气行血，则血循经络而自止，若止之则血凝，必发热恶食及胁痛，病日沉痼矣。二宜补肝，不宜伐肝。经曰：五脏者，藏精气而不泻者也。肝为将军之官，主藏血。吐血者，肝失其职也。养肝则气平而血有所归，若伐之则肝虚不能藏血，血愈不止矣。三宜降气，不宜降火。气即火，火即气，故气降即火降。血随气行，无溢出上窍之恐。若用苦寒降火，则反伤脾胃，脾愈不能统血矣。今之疗吐血者，其患有三：芩、连、知、柏、硝、黄，此苦寒败脾伤胃，一也；干姜、桂附，此辛热助阳劫阴，二也；人参、黄 ，所谓肺热还伤肺，三也。亦有用参而愈者，此是气虚咳嗽，不由阴虚火炽所致，乃百不一二也。失血方论平正切用者，莫若仲淳。然诸家皆有治论，不可不考。刘氏云：阿胶、郁金皆治血之神药，患无真者，沙参虽补五脏之阴，其性平淡，未能速效，市中所市，皆近山之土桔梗，误用之，则反提浊气，不可不辨。至若三七、血余、山羊血、人中白之属，皆称药，亦可随宜取用。本草方云：吐衄来势甚者，以麦冬一斤，煎浓汁入炼蜜少许，分作二服即止。士材云：凡吐血如脉洪有力，精神不倦，胸中满痛，或吐血块，宜生地、牛膝、赤芍、丹参、桃仁、大黄之属，从大便导之。血以上出为逆，下出为顺，非大虚泄泻者当行之，以转逆为顺，此釜底抽薪之法。若吐血已多，困倦虚乏者，不可行也。沈氏云：若倾盆大吐不止者乃肾肝真殒伤，木火过旺，脾胃血虚不摄，必须顾虑元气，以防气脱，急当破格挽回，暂用独参汤（一两至三四两，）入童便温服。（赵氏用人参一二两，为细末，入飞箩面一钱，新汲水调如稀糊，不时啜服。）盖有形之血不能速生，无形之气所当急固。恐阴血未尽，阳气先脱而死，俟其大势稍定，再用阴分之药，则万举万当。赵氏云：凡治血症，先分阴阳。阴虚者，壮水滋阴为主。间有阳虚者，其人平素气虚挟寒，更或身受寒气，口食冷物，脾胃愈虚，寒而不能统血，血亦错行，所谓阳虚必走耳！其血必黑黯，其色必 白，其身必清凉，其脉必微迟，无内热骨蒸虚劳诸症者，可用理中汤，（炮姜炒黑则止而不走，亦兼散凝血。）加木香当归之属，以理中能止伤胃吐血，理中焦之虚寒。若肾中真阳衰弱，下焦寒冷，龙火上炎，血随上出者，必有真寒的症，当用八味冷冻饮料，以引火归原。既分阴阳，又须分三因。风、寒、暑、湿、燥、火为外因。余曾治一贫人，冬天居大室中，卧大热坑而得吐血。余谓贫人冬居大室，衣盖单薄，表感微寒，壅遏里热，火邪不得舒伸，故血出于口，忆仲景于太阳伤寒，当发汗而不发，因致衄血者，用麻黄汤，遂仿其法以微汗之，一服而愈。盖汗与血一物也，夺血者无汗，夺汗者无血，自然之理也。若伤暑而衄必心烦口渴，眩晕面垢，自汗呕恶等症，其脉必虚，宜竹叶石膏汤清解暑邪，加犀角生地，以凉血清心。盖暑伤心，心主血故也。又经云：湿淫所胜，民病血见，燥气流行，咳逆血溢，是宜以治湿治燥为本，而兼治其标。
　　盖世人阴虚者多，只因内有阴虚火症，外为风寒暑湿所郁，郁则火不得泄，血随火妄行而越出诸窍矣。喜、怒、忧、思、悲、恐、惊为内因，是故怒而动血者，火起于肝；忧而动血者，火起于肺；思而动血者，火起于脾；惊而动血者，火起于心；劳而动血者，火起于肾。能明乎火之一字，而于血之理，思过半矣。斗殴跌扑，负重闪挫，及饮酒过多，炙爆辛热过啖者，随宜施治。此不内外因也。凡失血之后，必发大热，口渴心烦微汗，六脉豁大空虚，名曰血虚发热。古方用当归补血汤，然不若六味汤加减治为善也。赵氏所论阳虚及真阳衰弱，并外感风寒湿气诸症失血，此非恒有之症，必审察明确，方可根据此施治，不宜漫为尝试。总遇此症，当中病则止，不可过剂。按嘉言云：桂、附引火归原之法，可暂而不可常。观其治猝暴中寒，阳微阴盛之症，用桂、附回阳之后，即改用地、冬、梨汁、竹沥甘寒之属。辛热之药，始先不得已而暂用，阳既安堵，即宜休养其阴。则凡用辛热辛散之剂，其不可过用也明矣。况虚劳失血，的系阴虚，当从仲淳方论为主。前云有吐血而非虚劳者，如上所言诸症是也。
　　
　　
　　
　　虚劳选方
　　乳金丹
　　
　　
　　治虚劳等症，久服神效。
　　香甜浓白人乳，置薄银碗内隔汤煮热，以竹箸劈开一头，夹上号沉香线扎，不住手搅之，乳干为度，众手丸如桐子大，早晚白汤下三四钱，可用参者，参汤下之弥佳。
　　此方乃营卫之形质，而无寒热阴阳之偏，大补荣卫气血，亦返本还原之上品也。
　　
　　
　　虚劳选方
　　坤髓膏
　　
　　
　　补中填骨髓，润肺泽肌肤，安脏平三焦，续绝阳，益气力，除消渴，宁咳嗽。久服增年，虚损更宜。
　　黄牛脊髓（腿髓全用弥佳，去筋膜捣烂，八两） 山药（蒸，研细末，八两） 炼白蜜（八两） 共捣匀，入瓷器内隔汤煎，一炷香为度，空心用鸡子大一块，白汤调服。
　　此补精填髓润肺宁嗽之剂，诚简便之良方，虚损之神药也。
　　
　　
　　虚劳选方
　　白凤膏（自制）
　　
　　
　　治虚劳，内热骨蒸，咳嗽痰血。
　　乌嘴凤头白鸭（一只）令饿透，将二地、二冬、青蒿、鳖甲、骨皮、女贞子（各四两）共为末，血陈酒冲服，将鸭去毛，挖净肚杂如常，用甜白酒加盐少许，煮烂，空心服之更妙。若作丸服，仍用前药一料，为细末。入鸭腹中，麻线扎定，以清白人溺煮烂去骨，捣为丸服。
　　此方滋阴除蒸，化痰止嗽，亦血肉有情之剂。虚劳之人，所宜常服，诚圣品也。
　　
　　
　　虚劳选方
　　四圣丸
　　
　　
　　治虚损如神。
　　紫河车胶（十二两） 龟甲胶（八两） 麋角胶（四两，以上三味名三益膏。） 人参（十二两，参，可以茯苓代之，制亦如上法。）浓麦冬汤入三益膏，隔汤煮烊，捣匀为丸桐子大，空心白汤送下四五钱，或竟三益膏中加茯苓、乳粉拌匀，麦冬汤化服亦可。此方峻补精血之神剂，无有更出其右者。好色之人，及本元虚弱之体，或此丸或卫生膏之属，预宜长服。若已成虚劳内热骨蒸等症者，更宜参以壮水滋阴除蒸之品，如二地、二冬、青蒿、鳖甲、骨皮、女贞子之类也。
　　
　　
　　
　　虚劳选方
　　卫生膏
　　
　　
　　治虚劳等症，久服大效。
　　人参 黄 （二味肺有热者去之） 生地 熟地 天冬 麦冬 牛膝 甘枸杞 圆眼肉五味龟天膏（黄牛肉去皮油，浸去血水，频频换水，乃得不腥气，煎浓汁去肉熬膏） 梨汁（自煎，上十四味各等分，五味子减半）
　　此方益气血，生津液，补精髓，壮筋骨。凡虚弱之体，宜预服之，久自神效，老人常服，能御外家生子，诚卫生之神丹也。
　　
　　
　　
　　虚劳选方
　　资生丸
　　
　　
　　健脾开胃，消食止泻，调和脏腑，滋养荣卫，神效不能尽述。
　　人参（补脾胃之元气，三两） 白术（健脾之阳，陈壁土拌蒸，借其土气以助之，蜜同乳九制
　　豆（去壳，炒，一两五钱） 莲肉（去心，炒，一两五钱） 藿香（五钱） 米仁（淘净，炒，三两） 芡实（补脾阴，炒，一两五钱） 楂肉（炒焦，二两） 白蔻仁（去衣，炒三钱） 橘红（辛香以疏其滞气，二两） 麦芽（炒焦，一两五钱） 神曲（消导以助其健运，炒，二两） 川连（泻脾胃火，酒炒，五钱） 桔梗（为舟楫之剂，焙，五钱） 泽泻（利脾胃之湿，盐水炒，三钱五分）
　　共十八味，蜜丸如弹子大，重四五钱，开水化服。
　　此方调补脾胃之圣药。方下所治，非为虚劳设也。然虚劳症最重脾胃，如食少泻多，用补脾无使有阳旺之害可耳！按：嘉言论参术膏一方，谓治虚劳药品，功效敏速，莫逾于此，然虚劳症之属气虚及阳虚者绝少也。
　　
　　
　　虚劳选方
　　大黄虫丸
　　
　　
　　《金匮》云：五劳虚极羸瘦，（经云：五劳所劳伤，久视伤血，久卧伤气，久坐伤肉，久立瘦，大肉欲脱也。）腹满（脾不健运也。）不能饮食，（胃不容纳也。）食伤、饮伤、忧伤、房劳伤、饥伤、劳伤、经络荣卫气血伤，（其受病之原不同，皆可以渐而至极。）内有干血，（诸伤脏腑，则真气不能统血于周身，营血痹着，而不行于经络，是以瘀积不散而内有干血也。）肌肤甲错，（甲错者，如鳞也。）两目黑黯，（肝主血，主目，干血之气，内乘于肝，则上熏于目，而黑黯也。）缓中补虚，此丸主之。（瘀血得去，饮食自进，则气血复，故为缓中补虚。）
　　大黄（酒蒸，三两） 虫（三两） 水蛭（炒枯） 虻虫（去足、翅，炒） 蛴螬（炙焦）干漆（破血去瘀之品，君以大黄听令于将军矣） 黄芩（清热，以瘀久必生热也。酒炒，一两） 杏仁（利气，以气滞则不行也。去皮尖，三两） 生地（四两） 芍药（收养阴血，酒炒，二两）甘草（调和诸药，一两）
　　十三味为末，蜜丸小豆大，酒送五丸，每日三服。
　　此方破血行瘀，乃世俗所称干血劳之良治也。内有干血瘀积之久，牢不可拔。新生血不能周血，峻药缓图，陆续渐除，俾瘀积去，而虚劳庶可复，死里求生之方也。嘉言云：有劳之之极，血滞不行，惟就干涸，皮鲜滑泽，面无荣润。于是气之所过，血不为动，徒蒸血热，或日晡，或子午，始必干蒸，候蒸散，微汗而热解，热蒸不已，不死何待？甚有热久则蒸，其所瘀之血，化而为虫，遂成传尸瘵症。又云：童子脏腑脆嫩，才有寒热积滞，易于结癖成疳，待其血痹不行，气蒸发热，即女子血干经闭，发热不止，劳瘵之候更多，待其势成，纵有良法，治之无及。倘能服膺仲景几先之哲，于男子童子女子瘵病，将成未成之候，胃气尚可胜药，急宜导其血，同人参以行之。如琼玉膏中加桃仁泥、大黄末之属，或用此丸，以琼玉膏润补之药送之。行瘀退热，全生保命，所关甚大，第率常者，弗能用耳！愚按：此方乃攻击之剂，因干血而设，非虚劳常用之方，若见之不真而误投，反速之毙矣。
　　
　　
　　
　　虚劳选方
　　獭肝散
　　
　　
　　治传尸劳瘵。
　　獭肝（一具，炙干）
　　为末，水服二钱，每服三次，以瘥为度。
　　此杀虫之剂也。《紫庭方》云：传尸劳瘵必有虫，须用乳香熏病患手，以帛覆之，良久出毛劳也。又法：病患吸安息烟嗽不止者，乃属传尸，不嗽者，非传也。盖虚劳热蒸积久，则生恶虫，食人脏腑，同气连枝，多遭传染，甚至灭门。法当补虚以复其元，杀虫以绝其根，能杀其虫，虽病者不生，亦可绝其传疰。《金匮》之于虚劳门后，附獭肝散一方，岂无意哉！
　　他如獭爪、雄黄、桃仁、雷丸、青蒿、百部皆劳症杀虫之品，不可不考。刘氏云：凡童子室女，不生欢笑，及鳏寡僧尼，情志抑郁，郁则热蒸，久而生虫，虫侵脏腑骨髓之中，遂难疗治。此症初起，只宜畅达情志，恬淡静养，内服宣发郁热，如逍遥散之剂，不使内蒸。外用桃柳头、生艾头，捣烂，入麝香、雄黄末拌匀，烘热，擦脊骨四肢关骨之处，以杜生虫之害。更用百部（一斤，）生艾叶（四两）煎汤，四周密围，不使有风，中生炭火一盆，然后洗浴，早晚洗面。房中常烧玉枢丹，鼻闻此气，可以杀虫，如法调治，以图万一之侥幸！凡近视此病者，不宜饥饿，虚者宜服补药，宜备安息及麝香，则虫鬼不敢侵也。
　　
　　
　　虚劳选方
　　长春广嗣丹
　　
　　
　　大补真阴壮肾阳，固精填髓骨筋强，百龄能御青娥女，此是人间第一方。
　　生地（八两） 萸肉（六两） 菟丝（六两） 枸杞（六两） 牛膝（六两） 杜仲（六两） 山药（六归身（六两） 骨脂（六两） 巴戟肉（六两） 肉苁蓉（八两） 莲须（六两） 覆盆子（六两） 沙蒺藜（八两） 鹿角胶（一斤） 元武胶（一斤） 虎骨胶（一斤） 鳔胶（一斤） 猪脊髓（一斤）黄牛肉（八斤，熬膏） 精羊肉（一斤） 黑狗肉（八斤） 紫河车（十具） 驴阴茎（四条） 狗阴茎雄蚕蛾（八两）
　　共三十二味，诸胶髓丸如桐子大，空心淡盐汤，饥时陈酒各送下四五钱，美食压之。若肥人八两，枸杞、菟丝、牛膝、当归、破故纸。（各八两，原方故纸只四两，）仍加人参、莲须、覆盆、蒺藜，再入于茅术（各八两）沉香、砂仁（各四两，）后龟鹿等药同上。异类有情丸，只用后十二味，加嫩鹿茸（一对）羊内外肾（一斤，干）狗内外肾（一斤，干）牡蛎（半斤）
　　俱用鳔胶拌匀，诸胶为丸，二阴茎不用，麋角霜代之亦可，与古方稍异。此方峻补其肾为主，而兼调其五脏为佐。经曰：肾者主蛰，封藏之本，精之处也。真阴之藏，乃先天之本，性命之根，故肾之精贵欲其藏，然精又化生于脏，肾特受而藏之耳！故五脏和而精自日生，肾得补而封藏称职，所谓精盈则气盛，气盛则神全，神全则身键，身健则无病，可以长春广嗣矣。凡丈夫中年觉阳衰精薄，便可服饵。药虽三十二味，俱同类有情之物，并无错杂之品，譬如韩侯之兵，多多益善耳！相火易动，及阴虚内热者，切不可服，服之则反生别病也。
　　按：此方非为治劳而设，而乃附于后者，以人之致虚者由于欲，故虚而火旺者，既有保阴六味左归回生之属以治之。若虚而火衰者，虽不多得，然此方不可不备也。他如八味右归之属，皆可随宜选用。惟无故而服此纵欲则不可。若阳事短少，易痿易泄，精薄精寒，因无子嗣者服之，不惟无损，且大有益，润而不燥，温而不热，较房术方一派辛热杂霸之剂，相去天渊矣。
　　
　　
　　
　　治验
　　
　　
　　一人患阴虚内热，仲淳曰：当用甘寒，弗用苦寒，非百余剂不效。用二冬滋阴清肺，苏一妇彻夜不眠，两月饮食俱废，形体日削，皆谓不治。余延医之，许以可救。盖此症虽属虚剂，自然水升火降而愈。用生脉散、加茯、枣、远志、归、地，大剂饮之，因虚甚气怯，佐以琥珀、辰砂、金银器之类，约百余剂而瘳。
　　一人患目珠痛如欲堕，胸胁及背如槌碎状，昼夜咳嗽，眠食俱废，自分不起。仲淳令日进童红、杷叶，贝母、竹沥以下痰气，青蒿，白芍、鳖甲，以治肝火。久之未痊，病家疑其虚，促用参、 ，仲淳不可，乃自隐以黄 （二钱）入药尝之，竟夕闷热，目不交睫，始固守前方，兼服噙化丸，不辍逾月而平。盖此病本于亲丧过哀，更触恼怒，肺经热甚，肝血上冲所致，故不宜参、 耳！
　　一童子年十五，患寒热咳嗽，面赤鼻塞，夜剧，家人以为伤风。仲淳视之曰阴虚。盖伤风面是以其阴虚也。投鳖甲以除寒热，生地以补肾阴，麦冬、桑皮、贝母、沙参、百部清肺降火，五味收敛肺火，不四剂而安。
　　一人气喘自汗，昼夜不眠不食，医以外感治之，益甚。仲淳曰：此肾虚气不归原，故火上浮茯苓、白芍、枣仁，补脾敛肺，不数剂而愈。
　　一人客邸耽于青楼，且多拂意之事，至冬底发热咳嗽，医皆用发表和解，以外感治之。神色，内有瘀血，故脉时一结，肺肝叶损，所以卧不能下，症属不治，况误认外感，多服发散，复蹈虚虚之戒耶！不数日而没。
　　一人形体单弱，神气衰少，且素耽酒色，时常齿衄。春间，偶患右乳旁及肩背作痛异常，手。邀余延医，六脉虚数，肝肾为甚。余断以阴虚火旺之症，当滋阴养血，扶持脾胃，俾阴血渐生，虚火下降，则痛不求其止而止矣。如必以和伤治痛为急，则徒败胃气，克削真元，非所宜也。疏一方付之，用地、芍、杞子、牛膝、麦冬，滋阴养血，石斛、甘草扶持脾胃，桑皮、续断、丹皮，和调血脉，嘱其十剂方有效，以阴无骤补之法耳！服至八剂后，脉气渐和，精神渐旺，尚未出房室，至此则能步出中堂，但痛处未尽除，然而生机则跃跃矣。惜其欲速太过，惑于群小，弃置余方，复以前药杂进。一月后胃气果败，作呕逆，阴血愈耗，发潮热，脾气伤尽，作腹胀，再半月死矣。
　　一人患遗精，闻妇人声即泄，瘠甚欲死，医告术穷。仲淳之门人以远志为君，莲须、石莲子终剂而愈。
　　一人因肄业劳心太过，患梦遗症已三四年矣。不数日一发，发过则虚火上炎，头面烘热，手、枸杞、萸肉、天冬补肾，麦冬清心，莲须五味涩精，鳔胶填精，车前利湿热之水，使相火安宁，不终剂而愈。病者初时恐黄柏太寒，不欲用也。余谓尊症之所以久而未愈者，正未用此药耳！经曰：肾欲坚，急食苦以坚之，黄柏是也。肾得坚，则心经虽有火，而精自固，何梦遗之有哉？向徒用补益收涩，而未及此，故难取效。
　　一人病失血，岁二三发，其后所出渐多，咳嗽发热，食减肌削，屡至平康，不以为意。夏秋、术，胸膈迷闷，喉音窒塞，服茯苓、山药，预收红铅末，下黑血数升，胸喉顿舒，面容亦转，以为得竹破竹补之法也。加用桂、附二剂，于是下痢，昼夜十数行，饮食难进，神识不清，病转增剧。嘉言诊之，脾脉大而空，肾脉小而乱，肺脉沉而伏，病者问此为何症也？曰：此症患在亡阴，况所用峻热之药，如权臣悍师，不至犯上，无等不已。行期在立冬后三日，以今计之，不过信宿，无以方为也。何以言之？经云：暴病非阳，久病非阴，则数年失血，其为阳盛阴虚无疑。况食减而血不生，渐至肌削，而血日槁，虚者益虚，盛者益盛，势必阴火大炽上炎而伤肺金，咳嗽生痰，清肃下行之令尽壅，由是肾水无母气以生，不足荫养百骸，柴闸极瘦损，每申酉时洒淅恶寒，转而热，至天明，微汗始退，政如夏日炎蒸，非雨不解。身中之象，明明有春夏而无秋冬，用药之法，不亟使金寒水冷，以杀其势，一往不返矣。
　　乃因下利误用参、术补剂，不知肺热已久，止有从皮毛透出一路，今补而不宣，势必移于大肠，所谓肺热于内，传为肠 是也。至用红铅末下黑血者，盖阳明之血，随清气行者，久已呕出，其阴分之血，随浊气行至胸中，为募原所闭，久瘀膈间，得经水阴分下出之血，引之而走下窍，声应气求之妙也。久积顿宽而色稍转，言笑稍适者，得攻之力，非得补之力也。
　　乃平日预蓄之药，必为方士所惑，见为其阳大虚，放胆加用桂附燥热以尽劫其阴，惜此时未得止之。今则两尺脉乱，火燔而泉竭，脾胃脉浮，下多亡阴，阳无所附，肺派沉伏，金气缩敛不行，神识不清，而魄已先丧矣。昔医云：乱世混浊，有同火化，夫以火济火，董曹秉权用事，汉数焉能不终也！
　　一人劳心太过，因食海鲜吐血有痰，喉间如鲠，日晡烦热，士材诊之曰：六脉不数，惟左寸剂，而症减六七，兼服六味丸三月，遂不复发。
　　一人发热咳嗽，呼吸喘急，用苏子降气汤不应，乃服八味丸，喘益急。士材云：两颊俱赤，喘急顿止。随用地黄丸料，以麦冬、五味煎膏，及龟胶为丸，至十斤而安。
　　一室女年十七，患瘰 久不愈，天癸未通，发热咳嗽，饮食少思。医欲用巴豆、肉桂之类，先禀气不足，阴血未充之故，须养气血，益津液，其经自行。惑于速效，仍服前药。立斋云：非其治也。此类剽悍之剂，大助阳火，阴血得之则妄行，脾胃得之则愈虚。经云：女子二七而天癸至。若过期不至，是为非常，必有所因。寇宗 云：夫人之生，以血气为本，人之病，未有不伤血气者。世有童男室女，积想在心，思虑过当，多致劳损，在男子则神色先败，在女子则月水先闭。何以致然？盖忧愁思虑则伤心，心伤则逆竭，故神色先败，而月水先闭也。火既受病，不能营养其子，故不嗜食。脾既虚，则金气亏，故发咳嗽。嗽既作，水气绝，故四肢干，木气不充，故多怒，须发焦，筋骨痿。俟五脏传遍，虽猝不能死，然终死矣。
　　此种虚劳，最难疗治，若能改易心志，用药扶持，可得九死一生。又张氏云：室女经久不行，切不可用苦寒，以血得冷则凝也。若经候微少，渐渐不通，手足骨内烦疼，日渐羸瘦，潮热，其脉微数，此由阴虚血弱，火盛水亏，不可以毒药通经，宜常服柏子仁丸、泽兰汤。
　　一放出宫女，年三十，两胯作痛，肉色不变，大小便中作痛如淋，登厕尤甚。立斋云：此瘀，可见在宫久怀忧郁，既嫁又不能如愿，致生此症，愈见流疰瘰 ，乃七情气血皆已损伤，不可用攻，其断然矣。按：精血篇云：精未通而御女，以通其精，则五脏有不满之处，异日有难状之疾，阴已痿而思色以降其精，则精不出而内败，小便道涩而为淋，精已耗而复竭之，则大小便牵痛，愈痛则愈欲便，愈便则愈痛。女人天癸既至，逾十年无男子合则不调，不调则旧血不出，新血误行，或渍而入骨，或变而为肿，或虽合而难子。合男子多则精枯虚人，产多则血枯杀人，观其精血，思过半矣。
　　一妇蚤孀居，时年三十七，患两腿骨作痛，晡时体倦，月经不调，或发寒热，已数年矣。一等药，三十余剂，症渐轻安。再用加味归脾等药，年余而痊。
　　一放出宫人，年四十余，臀腿内股作痛，晡热口干，月经不调。立斋云：此系肝经血少，不剂而痊也。
　　一放出宫人，臀腿肿痛，内热晡热，恶寒体倦，咳嗽胸痞，月经过期而少。彼以为气毒流疰。宜补者脾也，宜制者肝也。彼不信，仍服前药而毙。
　　一孀妇内热晡热，腹胀胁痛，肢体酸麻，不时吐痰，月经不调，带下青黄。立斋云：此郁怒剂而痊。
　　一妇因夫经商久出，时发寒热，经行旬日方止。服凉热降火药，内热益甚，自汗盗汗，月经一妇发热口干，肢体倦怠，腿痛膝肿，月经不调。立斋云：此足三阴血虚之症也。用六味丸、逍遥散，兼服两月，饮食渐进，形体渐健，膝肿渐消而愈。
　　一人患阴虚内热，咳嗽有痰。余朝用回生丸，以补肾培其根本；午间临卧，用加味清清肺，理其痰嗽。有时脾气不佳，间服资生丸；有时内热或甚，间用保阴煎加减。喜其遵守饮食宜忌，及养生却病之法，年余，虚渐退热渐除。三年膏丸汤液，未尝一日间断，竟得全愈。又延医患前症，皆用上法，全愈多人。数年淹淹不死者，亦多人。或见吐血，则用仲淳方加减治之；或寒热如疟，则用逍遥散加减治之。
　　大抵此症伤损未重，内热未甚，初起加谨，调治服药，毋使有间，慎勿躁急求功，自然悠久益其气。愚谓参 固为补气之正药，然有肺火炽盛日久，必致肺气索然，又当用润燥清金之品。清肺热即所以救肺气，亦为益气之本也。凡用药须活泼地如珠走盘，越人所以不立方者，意在斯矣。损其心者，调其荣卫。心者血之原，荣卫发动之始。古方如归脾汤，乃调荣卫之法也。损其脾者，调其饮食，适其寒温。如春夏食凉食冷，秋冬食温食热，及衣服起居，各当其时是也，然亦不可执定。损其肝者，缓其中。经谓：肝苦急，急食甘以缓之。逍遥散中用甘草，缓其中之谓也。损其肾者，益其精。凡粘腻滋湿之物，皆益精之品，经所谓精不足者，补之以味也。此治损之妙法，无有过于是者矣。
　　
　　
　　
