

　　雷公炮炙论 南北朝刘宋、雷学所着

　　《雷公炮炙论》序

　　若夫世人使药，岂知自有君臣。既辨君臣，宁分相制。只如 毛（今盐草也）沾溺，立销班肿之毒；象胆挥粘，乃知药有情异。 鱼插树，立便干枯；用狗涂之（以犬胆灌之，插鱼处立如故也），却当荣盛。无名（无名异形似玉柳石，又如锻石，味别）止楚，截指而似去甲毛；圣石开盲，明目而如云离日。当归止血、破血，头尾效各不同（头止血，尾破血）；蕤子熟生，足睡不眠立据。弊 淡卤（常使者甑中 ，能淡盐味），如酒沾交（今蜜枳缴枝，又云交加枝）。铁遇神砂，如泥似粉；石经鹤粪，化作尘飞； 见橘，花似髓。断弦折剑，遇鸾血而如初（以鸾血炼作胶，粘折处，铁物永不断）；海竭江枯，投游波燕子是也。而立泛。

　　令铅拒火，须仗修天（今呼为补天石）；如要形坚，岂忘紫背（有紫背天葵，如常食葵菜，只是背紫面青，能坚铅形）；留砒住鼎，全赖宗心（别有宗心草，今呼石竹，不是食者棕恐误。

　　其草出 州，生处多虫兽）。雌得芹花（其草名为立起，其形如芍药，花色青，可长三尺以来，叶上黄班色，味苦涩，堪用，煮雌黄立住火），立便成庚； 遇赤须（其草名赤须，今呼为虎须草是，用煮 砂即生火验），水留金鼎。水中生火，非KT 髓而莫能（海中有兽，名曰KT，以髓入在油中，其油粘水，水中火生，不可救之。用酒喷之即 。勿于屋下收）；长齿生牙，赖雄鼠之骨末（其齿若折，年多不生者，取雄鼠脊骨作末，揩折处，齿立生如故）。

　　发眉堕落，涂半夏而立生（眉发堕落者，以生半夏茎炼之取涎，涂发落处立生）；目辟眼KT ，（有五花而自正。五加皮是也。其叶有雄雌，三叶为雄，五叶为雌，须使五叶者，作末酒浸饮之，其目KT 者正）。脚生肉 ， 系菪根（脚有肉 者，取莨菪根于 带上系之，感应永不痛）；囊皱旋多，夜煎竹木（多小便者，夜煎萆 一件服之，永不夜起也）。体寒腹大，全赖鸬 （若患腹大如鼓，米饮调鸬 末服，立枯如故也）；血泛经过，饮调瓜子（甜瓜子内仁捣作末，去油，饮调服之，立绝）。咳逆数数，酒服熟雄（天雄炮过，以酒调一钱匕服，立定也）；遍体疹风，冷调生侧（附子旁生者曰侧子，作末冷酒服，立瘥也）。肠虚泻痢，须假草零（捣五倍子作末，以熟水下之，立止也）；久渴心烦，宜投竹沥。除症去块，全仗硝（硝即 砂、硝石二味，于乳钵中研作粉，同 了，酒服，神效也）；益食加觞，须煎芦朴（不食者，并饮酒少者，煎逆水芦根并浓朴二味汤服）。强筋健骨，须是苁鳝（苁蓉并鳝鱼二味，作末，以黄精汁丸服之，可力倍常十也，出《干宁记》宰）；驻色延年，精蒸神锦（出颜色，服黄精自然汁，拌细研神锦，于柳木甑中蒸七日了，以木蜜丸服，颜貌可如幼女之容色也）。

　　知疮所在，口点阴胶（阴胶即是甑中气垢，少许于口中，即知脏腑所起，直彻至住处知痛，足可医也）；产后肌浮，甘皮酒服（产后肌浮，酒服甘皮立愈）。口疮舌坼，立愈黄苏（口疮舌坼，以根黄涂苏炙作末，含之立瘥）。脑痛欲亡，鼻投硝末（头痛者，以硝石作末纳鼻中，立止）；心痛欲死，速觅延胡（以延胡索作散，酒服之，立愈也）。如斯百种，是药之功。某忝遇明时，谬看医理；虽寻圣法，难可穷微。略陈药饵之功能，岂溺仙人之要术？其制药炮、熬、煮、炙，不能记年月哉！欲审元由，须看海集。某不量短见，直录炮、熬、煮、炙，列药制方，分为

　　上卷

　　朱砂

　　雷公云：凡使，宜须细认取，诸般尚有百等，不可一一论之。有妙硫砂，如拳许大，或重一镒，有十四面，面如镜，若遇阴沉天雨，即镜面上有红浆汁出；有梅柏砂，如梅子许大，夜有光生，照见一室；有白庭砂，如帝珠子许大，面上有小星现；有神座砂，又有金座砂、玉座砂，不经丹灶，服之而自延寿命；次有白金砂、澄水砂、阴成砂、辰锦砂、芙蓉砂、镜面砂、箭旋砂、曹末砂、土砂、金星砂、平面砂、神末砂，以上不可一一细述夫修事朱砂，先于一静室内焚香斋沐，然后取砂，以香水浴过了，拭干，即碎捣之，后向钵中更研三伏时；竟，取一瓷锅子，着研了砂于内，用甘草、紫背天葵、五方草各锉之，着砂上下，以东流水煮，亦三伏时，勿令水火缺失；时候满，去三件草，又以东流水淘令净，干晒，又研如粉；用小瓷瓶子盛，又入青芝草、山须草半两盖之，下十斤火 ，从巳至子时方歇，候冷，再研似粉。

　　如要服，则入熬蜜，丸如细麻子许大，空腹服一丸。如要入药中用，则依此法。

　　凡 ，自然住火。

　　每五两朱砂，用甘草二两、紫背天葵一镒、五方草自然汁一镒，若东流水，取足。

　　上卷

　　云母

　　雷公云：凡使，色黄黑者，浓而顽；赤色者，经妇人手把者，并不中用。须要光莹如冰色者为上。

　　凡修事一斤，先用小地胆草、紫背天葵、生甘草、地黄汁各一镒，干者细锉，湿者取汁；了，于瓷锅中安云母并诸药了，下天池水三镒，着火煮七日夜，水火勿令失度，其云母自然成碧玉浆在锅底，却，以天池水猛投其中，将物搅之，浮如蜗涎者即去之；如此三度，淘净了，取沉香一两，捣作末，以天池水煎沉香汤三升已来，分为三度；再淘云母浆了，日中晒，任用之。

　　上卷

　　钟乳

　　雷公云：凡使，勿用头粗浓并尾大者，为孔公石，不用。色黑及经大火惊过，并久在地上收者，曾经药物制者，并不得用。须要鲜明、薄而有光润者，似鹅翎筒子为上，有长五、六寸者。

　　凡修事法：以五香水煮过一伏时，然后漉出；又别用甘草、紫背天葵汁渍，再煮一伏时。凡八两钟乳，用沉香、零陵、藿香、甘松、白茅等各一两，以水先煮过一度了，第二度方用甘草等二味各二两再煮；了，漉出，拭干，缓火焙之；然后入臼，杵如粉，筛过，却，入钵中，令有力少壮者三、两人，不住研三日夜勿歇；然后用水飞，澄了，以绢笼之，于日中晒令干；又入钵中研二万遍后，以瓷合子收贮用之。

　　上卷

　　白矾

　　雷公云：凡使，须以瓷瓶盛，于火中 令内外通赤，用钳揭起盖，旋安石蜂窠于赤瓶子中，烧蜂窠尽为度；将钳夹出，放冷，敲碎，入钵中研如粉后，于屋下掘一坑，可深五寸，却，以纸裹，留坑中一宿，取出，再研。

　　每修事十两，用石蜂窠六两，尽为度。

　　又云：凡使，要光明如水精，酸、咸、涩味全者，研如粉，于瓷瓶中盛。其瓶盛得三升已来，以六一泥泥，于火畔炙之令干；置研了白矾于瓶内，用五方草、紫背天葵二味自然汁各一镒，旋旋添白矾于中，下火逼令药汁干；用盖子并瓶口，更以泥泥上，下用火一百斤；从巳至未，去火，取白矾瓶出，放冷，敲破，取白矾，捣细，研如轻粉，方用之。

　　若经大火一 ，色如银，自然伏火，铢累不失。

　　上卷

　　硝石

　　雷公云：凡使，先研如粉，以瓷瓶子于五斤火中 令通赤；用鸡肠菜、柏子仁和作一处，分丸如小帝珠子许，待瓶子赤时，投硝石于瓶子内，帝珠子尽为度。其硝石自然伏每四两硝石，用鸡肠菜、柏子仁共十五个。

　　上卷

　　芒硝

　　雷公云：凡使，先以水飞过，用五重纸滴过，去脚，于铛中干之，方入乳钵，研如粉任用。

　　芒硝是朴硝中炼出，形似麦芒者，号曰芒硝。

　　上卷

　　滑石

　　雷公云：凡使，有多般，勿误使之。有白滑石、绿滑石、乌滑石、冷滑石、黄滑石。其白滑石如方解石，色白，于石上画有白腻纹，方使得；滑石绿者，性寒，有毒，不入药中用；乌滑石似 色，画石上有青白腻纹，入用妙也；黄滑石色似金，颗颗圆，画石上有青黑色者，勿用，杀人；冷滑石青苍色，画石上作白腻纹，亦勿用。若滑石色似冰，白青色，画石上有白腻纹者，真也。

　　凡使，先以刀刮研如粉，以牡丹皮同煮一伏时；出，去牡丹皮，取滑石，却用东流水淘过，于日中晒干方用。

　　上卷

　　曾青

　　雷公云：凡使，勿用夹石及铜青。

　　若修事一两，要紫背天葵、甘草、青芝草三件，干、湿各一镒，并细锉，放于一瓷埚内，将曾青于中，以东流水二镒并诸药等，缓缓煮之，五昼夜，勿令水火失；时足取出，以东流水浴过，却，入乳钵中研如粉用。

　　上卷

　　太一禹余粮

　　雷公云：凡使，勿误用石中黄并卵石黄，此二名石真似太一禹余粮也。其石中黄向里赤黑黄，味淡微 。卵石黄味酸，个个如卵，内有子一块，不堪用也。若误饵之，令人肠干。

　　太一禹余粮，看即如石，轻敲便碎，可如粉也；兼重重如叶子雌黄，此能益脾，安脏气。

　　凡修事四两，先用黑豆五合，黄精五合，水二斗，煮取五升；置于瓷埚中，下太一禹余粮，着火煮，旋添，汁尽为度；其药气自然香如新米，捣了，又研一万杵方用。

　　上卷

　　黄石脂

　　雷公云：凡使，须研如粉，用新汲水投于器中，搅不住手，了，倾作一盆，如此飞过三度，澄者去之，取飞过者，任入药中使用。

　　服之，不问多少，不得食卵味。

　　上卷

　　黄精

　　雷公云：凡使，勿用钩吻，真似黄精，只是叶有毛钩子二个，是别认处。若误服，害人。

　　黄精叶似竹叶。

　　凡采得，以溪水洗净后，蒸，从巳至子，刀薄切，曝干用。

　　上卷

　　菖蒲

　　雷公云：凡使，勿用泥菖、夏菖，其二件相似，如竹根鞭，形黑、气秽、味腥，不堪用。凡使，采石上生者，根条嫩黄、紧硬、节稠、长一寸有九节者，是真也。

　　凡采得后，用铜刀刮上黄黑硬节皮一重了，用嫩桑枝条相拌蒸，出，曝干，去桑条，锉用。

　　上卷

　　人参

　　雷公云：凡使，要肥大，块如鸡腿并似人形者。

　　凡采得，阴干，去四边芦头并黑者，锉入药中。

　　夏中少使，发心 之患也。

　　上卷

　　天门冬

　　雷公云：凡使，采得了，去上皮一重，便劈破，去心。用柳木甑烧柳木柴蒸一伏时，洒酒令遍，更添火蒸；出，曝，去地二尺已来作小架，上铺天门叶，将蒸了天门冬摊令干用。

　　上卷

　　甘草

　　雷公云：凡使，须去头、尾尖处。其头、尾吐人。

　　凡修事，每斤皆长三寸锉，劈破作六、七片，使瓷器中盛，用酒浸蒸，从巳至午，出，曝干，细锉。

　　使一斤，用酥七两涂上，炙酥尽为度。

　　又，先炮令内外赤黄用良。

　　上卷

　　干地黄

　　雷公云：凡使，采生地黄，去白皮，瓷埚上柳木甑蒸之，摊令气歇，拌酒再蒸，又出令干。

　　勿令犯铜、铁器，令人肾消，并白髭发，男损荣，女损卫也。

　　上卷

　　菟丝子

　　雷公云：凡使，勿用天碧草子，其样真相似，只是天碧草子味酸涩并粘，不入药用。其菟丝子禀中和凝正阳气受结，偏补人卫气，助人筋脉，一茎从树感枝成，又从中春上阳结实，其气大小，受七镒二两。

　　凡修事，全采得，出粗薄壳，了，用苦酒浸二日，漉出，用黄精自然汁浸一宿，至明，微用火煎至干，入臼中，热烧铁杵，一去三千余杵，成粉用。

　　苦酒并黄精自然汁与菟丝子相对用之。

　　上卷

　　牛膝

　　雷公云：凡使，去头并尘土，了，用黄精自然汁浸一宿，漉出，细锉，焙干用之。

　　上卷

　　葳蕤

　　雷公云：凡使，勿用钩吻并黄精，其二物相似葳蕤，只是不同，有误疾人。葳蕤节上有毛，茎斑，叶尖处有小黄点。

　　凡修事，采得，先用竹刀刮上节皮，了，洗净，却，以蜜水浸一宿，蒸，了，焙干用。

　　上卷

　　防葵

　　雷公云：凡使，勿误用野狼毒，缘真似防葵，而验之有异，效又不同，切须审之，恐误疾人。其防葵在蔡州沙土中生，采得二十日便 ，用之唯轻为妙。

　　凡欲使，先须拣去 末，后用甘草汤浸一宿，漉出，曝干，用黄精自然汁一、二升拌，了，土器中炒令黄精汁尽。

　　上卷

　　柴胡

　　雷公云：凡使，茎长软、皮赤、黄髭须。出在平州平县，即今银州银县也。西畔生处，多有白鹤、绿鹤于此翔处，是柴胡香直上云间，若有过往闻者，皆气爽。

　　凡采得后，去髭并头，用银刀削上赤薄皮少许，却，以粗布拭了，细锉用之。

　　勿令犯火，立便无效也。

　　上卷

　　独活

　　雷公云：凡使，采得后，细锉，拌淫羊藿， 二日后，曝干，去淫羊藿用。免烦人心。

　　上卷

　　升麻

　　雷公云：凡使，采得了，刀刮上粗皮一重了，用黄精自然汁浸一宿，出，曝干，细锉，蒸，了，曝干用之。

　　上卷

　　车前草

　　雷公云：凡使，须一窠有九叶，内有蕊茎，可长一尺二寸者。和蕊、叶、根，去土了，称有一镒者，力全，堪用。使叶，勿使蕊茎。

　　夫使叶，锉，于新瓦上摊干用之。

　　上卷

　　木香

　　雷公云：凡使，其香是芦蔓根条，左盘旋。采得二十九日，方硬如朽骨，硬碎。其有芦头丁盖子色青者，是木香神也。

　　上卷

　　薯蓣

　　雷公云：凡使，勿用平田生二、三纪内者，要经十纪者，山中生，皮赤，四面有髭生者妙。

　　若采得，用铜刀削去上赤皮，洗去涎，蒸用。

　　上卷

　　薏苡仁

　　雷公云：凡使，勿用 米，颗大无味。其 米，时人呼为粳 是也。若薏苡仁，颗小、色青、味甘，咬着黏人齿。

　　夫用一两，以糯米二两同熬，令糯米熟，去糯米取使。

　　若更以盐汤煮过，别是一般修制，亦得。

　　上卷

　　泽泻

　　雷公云：凡使，不计多少，细锉，酒浸一宿，漉出，曝干，任用也。

　　上卷

　　远志

　　雷公云：远志凡使，先须去心，若不去心，服之令人闷。去心了，用熟甘草汤浸一宿，漉出，曝干用之也。

　　上卷

　　龙胆

　　雷公云：凡使，采得后，阴干。欲使时，用铜刀切去髭、土、头，了，锉，于甘草汤中浸一宿，至明漉出，曝干用。

　　勿空腹饵之，令人溺不禁。

　　上卷

　　细辛

　　雷公云：凡使，一一拣去双叶，服之害人。须去头、土，了，用瓜水浸一宿，至明漉出，曝干用之。

　　上卷

　　石斛

　　雷公云：凡使，先去头、土，了，用酒浸一宿，漉出，于日中曝干，却，用酥蒸，从巳至酉，却，徐徐焙干用。

　　石斛锁涎，涩丈夫元气。如斯修事，服满一镒，永无骨痛。

　　上卷

　　巴戟天

　　雷公云：凡使，须用枸杞子汤浸一宿，待稍软，漉出，却，用酒浸一伏时，又漉出，用菊花同熬，令焦黄，去菊花，用布拭令干用。

　　上卷

　　黄连

　　雷公云：凡使，以布拭上肉毛，然后用浆水浸二伏时，漉出，于柳木火中焙干用。

　　若服此药得十两，不得食猪肉；若服至三年，不得食猪肉一生也。

　　上卷

　　络石

　　雷公云：凡采得后，用粗布揩叶上、茎蔓上毛，了，用熟甘草水浸一伏时，出，切，日干任用。

　　上卷

　　蒺藜子

　　雷公云：凡使，采后，净拣择了，蒸，从午至酉，出，日干，于木臼中，舂令皮上刺尽，用酒拌，再蒸，从午至酉，出，日干用。

　　上卷

　　黄

　　雷公云：凡使，勿用木耆草，真相似，只是生时叶短并根横。

　　凡修事，先须去头上皱皮，了，蒸半日，出，后用手擘令细，于槐砧上锉用。

　　上卷

　　肉苁蓉

　　雷公云：凡使，先须用清酒浸一宿，至明，以棕刷刷去沙土、浮甲尽，劈破中心，去白膜一重，如竹丝草样是，此偏隔人心前气不散，令人上气不出。

　　凡使用，先须酒浸，并刷草了，却，蒸，从午至酉，出，又用酥炙得所。

　　上卷

　　蒲黄

　　雷公云：凡使，勿用松黄并黄蒿。其二件全似，只是味 及吐人。

　　凡欲使蒲黄，须隔三重纸焙令色黄，蒸半日，却，焙令干用之妙。

　　上卷

　　续断

　　雷公云：凡使，勿用草茆根，缘真似续断，若误用，服之令人筋软。

　　凡采得后，横切，锉之，又去向里硬筋，了，用酒浸一伏时，焙干用。

　　上卷

　　漏芦

　　雷公云：凡使，勿用独漏，缘似漏芦，只是味苦、酸。误服，令人吐不止，须细验。

　　夫使漏芦，细锉，拌生甘草相对蒸，从巳至申，去甘草，净拣用。

　　上卷

　　营实

　　雷公云：今蔷薇也。

　　凡采得，去根，并用粗布拭黄毛，了，用刀于槐砧上细锉，用浆水拌令湿，蒸一宿至明，出，日干用。

　　上卷

　　茜根

　　雷公云：凡使，勿用赤柳草根，真似茜根，只是味酸涩，不入药中用。若服，令人患内障眼，速服甘草水解之，即毒瓦斯散。

　　凡使茜根，用铜刀于槐砧上锉，日干。

　　勿犯铁并铅。

　　上卷

　　飞廉

　　雷公云：凡使，勿用赤脂蔓，与飞廉形状相似，只赤脂蔓见酒，色使如血，色可表之。

　　凡修事，先刮去粗皮，了，杵，用苦酒拌之一夜，至明漉出，日干，细杵用之。

　　上卷

　　五味子

　　雷公云：凡小颗、皮皱泡者，有白扑盐霜一重，其味酸、咸、苦、辛、甘，味全者，真也。

　　凡用，以铜刀劈作两片，用蜜浸蒸，从巳至申，却，以浆水浸一宿，焙干用。

　　上卷

　　大泽兰

　　雷公云：凡使，须要识别雄、雌，其形不同。大泽兰形叶皆圆，根青黄，能生血、调气、养荣合；小泽兰迥别，采得后，看，叶上斑，根须尖，此药能破血，通久积。

　　凡修事大泽兰，须细锉之，用绢袋盛，悬于屋南畔角上，令干用。

　　上卷

　　蛇床子

　　雷公云：凡使，须用浓兰汁、并百部草根自然汁二味，同浸三伏时，漉出，日干。却，用生地黄汁相拌蒸，从午至亥，日干用。

　　此药只令阳气盛数，号曰鬼考也。

　　上卷

　　茵陈蒿

　　雷公云：凡使，须用叶有八角者。

　　凡修事，采得，阴干，去根，细锉用。

　　勿令犯火。

　　上卷

　　杜若

　　雷公云：凡使，勿用鸭喋草根，真相似，只是味、效不同。

　　凡修事，采得后，刀刮上黄赤皮，了，细锉，用二、三重绢作袋盛，阴干。临使，以蜜浸一夜，至明漉出用。

　　上卷

　　徐长卿

　　雷公云：凡采得，粗杵，拌少蜜令遍，用瓷器盛，蒸三伏时，日干用。

　　上卷

　　云实

　　雷公云：凡使，采得后，粗捣，相对拌浑颗豫实，蒸一日后，出，用。

　　上卷

　　王不留行

　　雷公云：凡采得，拌浑蒸，从巳至未，出，却，下浆水浸一宿，至明出，焙干用之。

　　上卷

　　鬼督邮

　　雷公云：凡采，并细锉，了，捣，用生甘草水煮一伏时，漉出用也。

　　上卷

　　白花藤

　　雷公云：凡使，勿用菜花藤，缘真似白花藤，只是味不同，菜花藤酸涩，不堪用。其白花藤味甘香。

　　凡采得后，去根，细锉，阴干用之。

　　上卷

　　紫桂

　　雷公云：凡使，勿薄者，要紫色、浓者，去上粗皮，取心中味辛者使。每斤大浓紫桂，只取得五两。取有味浓处，生用；如末用，即用重密熟绢并纸裹，勿令犯风。其州土只有桂草，元无桂心。用桂草煮丹阳木皮，遂成桂心。

　　凡使，即单捣用之。

　　上卷

　　槐实

　　雷公云：凡采得后，去单子并五子者，只取两子、三子者。

　　凡使，用铜锤捶之令破，用乌牛乳浸一宿，蒸过用。

　　上卷

　　枸杞根

　　雷公云：凡使根，掘得后，使东流水浸，以物刷上土，了，然后待干，破去心，用熟甘草汤浸一宿，然后焙干用。

　　其根若似物命形状者上。

　　春食叶，夏食子，秋、冬食根并子也。

　　上卷

　　柏子仁

　　雷公云：凡使，先以酒浸一宿，至明漉出，晒干，却，用黄精自然汁于日中煎，手不住搅。若天久阴，即于铛中着水，用瓶器盛柏子仁，着火缓缓煮成煎为度。

　　每煎三两柏子仁，用酒五两，浸干为度。

　　上卷

　　侧柏叶

　　雷公云：凡使，勿用花柏叶并丛柏叶。有子圆叶，其有子圆叶成片，如大片云母，叶叶皆侧，叶上有微赤毛。若花柏叶，其树浓叶成朵，无子；丛柏叶，其树绿色，不入药中用。

　　黄精自然汁浸了，焙干，又浸又焙，待黄精汁干尽，然后用之。

　　如修事一斤，用黄精自然汁十二两。

　　上卷

　　茯苓

　　雷公云：凡采得后，去皮、心、神，了，捣令细，于水盆中搅令浊，浮者去之，是茯苓筋，若误服之，令人眼中童子并黑睛点小，兼盲目，甚记之。

　　上卷

　　琥珀

　　雷公云：凡用，红松脂、石珀、水珀、花珀、物象珀、 珀、琥珀。红松脂如琥珀，只是浊，太脆，文 ；水珀多无红，色如浅黄，多粗皮皱；石珀如石重，色黄，不堪用；花珀文似新马尾松心文，一路赤，一路黄；物象珀其内自有物命动，此使有神妙； 珀，其珀是众珀之长，故号曰 珀；琥珀如血色，熟于布上拭，吸得芥子者，真也。

　　夫入药中用，水调侧柏子末安于瓷锅子中，安琥珀于末中，了，下火煮，从巳至申，别有异光，别捣如粉，重筛用。

　　上卷

　　酸枣仁

　　雷公云：酸枣仁凡使，采得后，晒干，取叶重拌酸枣仁蒸半日，了，去尖、皮，了，任研用。

　　上卷

　　柏木

　　雷公云：凡使，用刀削上粗皮，了，用生蜜水浸半日，漉出，晒干，用蜜涂，文武火炙令蜜尽为度。

　　凡修事五两，用蜜三两。

　　上卷

　　楮实

　　雷公云：凡使，采得后，用水浸三日，将物搅旋，投水，浮者去之。然后晒干，却用酒浸一伏时，了，便蒸，从巳至亥，出，焙令干用。

　　上卷

　　五花皮

　　雷公云：今五加皮，其树本是白楸树。其上有叶如蒲叶者，其叶三花是雄，五叶花是雌凡使，剥皮，阴干。

　　阳人使阴，阴人使阳。

　　上卷

　　蔓荆实

　　雷公云：凡使，去蒂子下白膜一重，用酒浸一伏时后，蒸，从巳至未，出，晒干用。

　　上卷

　　辛夷

　　雷公云：凡用之，去粗皮，拭上赤肉毛，了，即以芭蕉水浸一宿，漉出，用浆水煮，从巳至未，出，焙干用。

　　若治眼目中患，即一时去皮，用向里实者。

　　上卷

　　桑上寄生

　　雷公云：凡使，在树上，自然生独枝树是也。

　　凡修事，采得后，用铜刀和根、枝、茎细锉，阴干了，任用。

　　勿令见火。

　　上卷

　　杜仲

　　雷公云：凡使，先须削去粗皮，用酥、蜜和作一处，炙之尽为度；炙干了，细锉用。

　　凡修事一斤，酥二两，蜜三两，二味相和，令一处用也。

　　上卷

　　蕤仁

　　雷公云：凡使，先汤浸，去皮、尖，擘作两片。用芒硝、木通草二味，和蕤仁同水煮一伏时后，沥出，去诸般药，取蕤仁研成膏，任加减入药中使。

　　每修事四两，用芒硝一两，木通草七两。

　　上卷

　　丁香

　　雷公云：凡使，有雄、雌。雄颗小，雌颗大，似 枣核。方中多使雌，力大；膏煎中用雄。

　　若欲使雄，须去丁，盖乳子发人背痈也。

　　上卷

　　沉香

　　雷公云：沉香凡使，须要不枯者，如觜角硬重、沉于水下为上也；半沉者，次也。

　　夫入丸散中用，须候众药出，即入，拌和用之。

　　上卷

　　金樱子

　　雷公云：林檎向里子，名金樱子，与此同名而已。医方中亦用林檎子者。

　　上卷

　　发

　　雷公云：凡使之，是男子，年可二十已来，无疾患，颜貌红白，于顶心剪切者发是。

　　凡于丸散膏中，先用苦参水浸一宿，漉出，入瓶子，以火 之，令通赤，放冷，研用。

　　上卷

　　龙骨

　　雷公云：剡州生者，仓州、太原者上。其骨细、文广者，是雌；骨粗、文狭者，是雄。

　　骨五色者上，白色者中，黑色者次，黄色者稍得。经落不净之处不用，妇人采得者不用。

　　夫使，先以香草煎汤浴过两度，捣研如粉，用绢袋子盛粉末；了，以燕子一只，擘破腹，去肠，安骨末袋于燕腹内，悬于井面上一宿；至明，去燕子并袋子，取骨粉重研万下，其效神妙。

　　但是，丈夫服，空心。益肾药中安置，图龙骨气入肾脏中也。

　　上卷

　　麝香

　　雷公云：凡使，多有伪者，不如不用。其香有三等：一者名遗香，是麝子脐闭满，其麝自于石上，用蹄尖弹脐，落处一里草木不生，并焦黄；人若收得此香，价与明珠同也。二名膝香，采得甚堪用。三名心结香，被大兽惊心破了，因兹狂走，杂诸群中，遂乱投水，被人收得。擘破见心流在脾上，结作一大干血块，可隔山涧早闻之香，是香中之次也。

　　凡使麝香，并用，子日开之，不用苦细，研筛用之也。

　　上卷

　　牛黄

　　雷公云：凡使，有四件：第一是生神黄，赚得者；次有角黄，是取之者；又有心黄，是病死后识者剥之，擘破取心，其黄在心中，如浓黄酱汁，采得便投于水中，黄沾水复硬，如碎蒺藜子许、如豆者、硬如帝珠子；次有肝黄，其牛身上光，眼如血色，多玩弄，好照水，自有夜光，恐惧人，或有人别采之，可有神妙之事。

　　凡用，须先单捣，细研如尘，却，绢裹，又用黄嫩牛皮裹，安于井面上，去水三、四尺已来，一宿至明，方取用之。

　　上卷

　　熊脂

　　雷公云：凡收得后，炼过，就器中安生椒，每一斤熊脂，入生椒十四个，炼了，去脂革并椒，入瓶中收，任用。

　　上卷

　　象胆

　　雷公云：凡使，勿用杂胆。其象胆干了，上有青竹纹斑，并光腻，微微甘。

　　凡用，勿便和众药捣，此药先捣成粉，待众药末出，然后入药中。

　　此物是胡人杀得白象取胆，干，入汉中是。

　　上卷

　　鹿角胶

　　雷公云：凡使，采得鹿角了，须全戴者，并长三寸锯解之，以物盛，于急水中浸之；一百日满出，用刀削去粗皮一重，了，以物拭水垢令净；然后用碱醋煮七日，旋旋添醋，勿令火歇，戌时不用着火，只从子时至戌时也；日足，其角白色软如粉，即细捣作粉；却，以无灰酒煮其胶，阴干，削了，重研，筛过用。

　　每修事十两，以无灰酒一镒，煎干为度也。

　　上卷

　　阿胶

　　雷公云：凡使，先于猪脂内浸一宿；至明出，于柳木火上炙，待泡了，细碾用。

　　上卷

　　醍醐

　　雷公云：是酪之浆。

　　凡用，以绵重滤过，于铜器中沸三、两沸了用。

　　上卷

　　鸡子

　　雷公云：鸡子，凡急切要用，勿便敲损，恐得二十一日满，在内成形，空打损后无用。

　　内有自溃者，亦不用也。

　　上卷

　　石蜜

　　雷公云：凡炼蜜一斤，只得十二两半或一分是数。若火少、火过，并用不得。

　　上卷

　　牡蛎

　　雷公云：有石牡蛎、石鱼蛎、真海牡蛎。石牡蛎者，头边背大，小甲沙石，真似牡蛎，只是圆如龟壳；海牡蛎使得，只是丈夫不得服，令人无髭；真牡蛎，火 白炮，并用 试之，随手走起，可认真是。万年珀，号曰 ，用之妙。

　　凡修事，先用二十个，东流水，盐一两，煮一伏时；后，入火中烧令通赤；然后入钵中研如粉用也。

　　上卷

　　真珠

　　雷公云：凡使，须取新净者，以绢袋盛之；然后用地榆、五花皮、五方草三味各四两，细锉，了，又以牡蛎约重四、五斤已来，先置于平底铛中，以物四向 令稳，然后着真珠于上，了，方下锉了三件药，笼之，以浆水煮三日夜，勿令火歇；日满出之，用甘草汤淘之令净后，于臼中捣令细，以绢罗重重筛过，却，更研二万下了用。

　　凡使，要不伤破及钻透者，方可用也。

　　上卷

　　桑螵蛸

　　雷公云：凡使，勿用诸杂树上生者螺螺，不入药中用。凡采觅，须桑树东畔枝上者。

　　凡采得，去核子，用沸浆水浸淘七遍，令水遍沸，于瓷锅中熬令干用。

　　勿乱别修事，却无效也。

　　上卷

　　石决明

　　雷公云：凡使，即是真珠母也。先去上粗皮，用盐并东流水于大瓷器中煮一伏时；了，漉出，拭干，捣为末，研如粉；却，入锅子中，再用五花皮、地榆、阿胶三件，更用东流水于瓷器中，如此淘之三度；待干，再研一万匝，方入药中用。

　　凡修事五两，以盐半分取则，第二度煮，用地榆、五花皮、阿胶各十两。

　　服之十两，永不得食山桃，令人丧目也。

　　上卷

　　海蛤

　　雷公云：凡使，勿用游波蕈骨。其虫骨真似海蛤，只是无面上光。其虫骨误饵之，令人狂走拟投水，时人为之犯鬼心狂，并不是缘，曾误饵此虫骨。若服着，只以醋解之，立瘥。

　　水中淘三遍；拭干，细捣，研如粉，然后用。

　　凡一两，用地骨皮、柏叶各二两，并细锉，以东流水淘取用之。

　　上卷

　　KT髓

　　雷公云：水中生火，非KT 髓而莫能。

　　海中有兽，名曰KT ，以髓入在油中，其油沾水，水中生火，不可救之，用酒喷之即。

　　勿于屋下收。

　　上卷

　　草豆蔻

　　雷公云：凡使，须去蒂并向里子后，取皮，用茱萸同于 上缓炒，待茱萸微黄黑，即去茱萸，取草豆蔻皮及子，杵用之。

　　上卷

　　橘皮

　　雷公云：凡使，勿用柚皮、皱子皮，其二件用不得。

　　凡修事，须去白膜一重，细锉，用鲤鱼皮裹一宿，至明，出，用。

　　其橘皮，年深者最妙。

　　上卷

　　覆盆子

　　雷公云：凡使，用东流水淘去黄叶并皮、蒂，尽了，用酒蒸一宿，以东流水淘两遍，又晒干方用为妙也。

　　上卷

　　巨胜

　　雷公云：凡使，有四件。八棱者，两头尖、色紫黑者，又呼胡麻，并是误也；其巨胜有七棱，色赤、味涩酸是真；又呼乌油麻，作巨胜，亦误。

　　若修事一斤，先以水淘，浮者去之，沉者漉出，令干，以酒拌蒸，从巳至亥，出，摊晒干；于臼中，舂令粗皮一重尽；拌小豆相对同炒，小豆熟即出，去小豆用之。上有薄皮，去、留用，力在皮壳也。

　　上卷

　　瓜蒂

　　雷公云：凡使，勿用白瓜蒂，要采取青绿色瓜，待瓜气足，其瓜蒂自然落在蔓茎上。

　　夫采得，未用时，使榔榔叶裹，于东墙有风处挂令吹干用。

　　上卷

　　瓜子

　　雷公云：瓜子凡使，勿用瓜子实，恐误。

　　夫采得后，便于日中曝令内外干，便杵，用马尾筛筛过，成粉末了用。

　　上卷

　　瓜子霜

　　雷公云：瓜子其药不出油，其效力短。若要出油，生杵作膏，用三重纸裹，用重物复压之，取无油用。

　　中卷

　　雄黄

　　雷公云：凡使，勿用黑鸡黄、自死黄、夹腻黄。其臭黄真似雄黄，只是臭，不堪用，时人以醋洗之三，两度便无臭气，勿误用也；次有夹腻黄，亦似雄黄，其内一重黄，一重石，不堪用；次有黑鸡黄，亦似雄黄，如乌鸡头上冠也。凡使，要似鹧鸪鸟肝色为上。

　　凡修事，先以甘草、紫背天葵、地胆、碧棱花四件，并细锉，每件各五两，雄黄三两，下东流水入埚中，煮三伏时；漉出，捣如粉，水飞，澄去黑者，晒干再研，方入药用。

　　其内有劫铁石，是雄黄中有，又号赴矢黄，能劫于铁，并不入药用。

　　中卷

　　硫黄

　　雷公云：凡使，勿用青赤色及半白半青、半赤半黑者。自有黄色，内莹净似物命者，贵也。

　　凡用，四两，先以龙尾蒿自然汁一镒、东流水三镒、紫背天葵汁一镒、粟遂子茎汁一镒，四件合之，搅令匀一， 埚用六一泥固济底下，将硫黄碎之，入于埚中，以前件药汁旋旋添入，火煮之，汁尽为度；了，再以百部末十两、柳 末二斤、一簇草二斤，细锉之，以东流水并药等，同煮硫黄二伏时；日满，去诸药，取出，用熟甘草汤洗了，入钵中研二万币方用。

　　中卷

　　雌黄

　　雷公云：凡使，勿误用夹石黄、黑黄、珀熟等。雌黄一块重四两。按《干宁记》云：指开，拆得千重，软如烂金者上。凡修事，勿令妇人、鸡、犬、新犯淫人、有患人、不男人、非形人，曾是刑狱地臭秽，以上并忌，若犯触者，雌黄黑如铁，不堪用也，及损人寿。

　　凡修事四两，用天碧枝、和阳草、粟遂子草各五两，三件，干，湿加一倍用，瓷埚子中煮三伏时；了，其色如金汁一垛在埚底下，用东流水猛投于中，如此淘三度；了，去水，取出，拭干；却，于臼中捣、筛过，研如尘可用之。

　　中卷

　　水银

　　雷公云：凡使，勿用草中取者、并旧朱漆中者、勿用经别药制过者、勿用在尸过者、半生半死者。其水银若在朱砂中产出者，其水银色微红，收得后用胡芦收之，免遗失。若先以紫背天葵并夜交藤自然汁二味，同煮一伏时，其毒自退。

　　若修十两，用前二味汁各七镒和合，煮足为度。

　　中卷

　　石膏

　　雷公云：凡使，勿用方解石。方解石虽白，不透明，其性燥。若石膏，出剡州茗山县义情山，其色莹净如水精，性良善也。

　　凡使之，先于石臼中捣成粉，以夹物罗过，生甘草水飞过了，水尽令干，重研用之。

　　中卷

　　生银

　　雷公云：银气凡使，在药中用时，即浑安置于药中，借气生药力而已。

　　勿误入药中用，消人脂也。

　　中卷

　　铁

　　雷公云：铁气凡使，在药中用时，即浑安置于药中，借气生药力而已。

　　勿误入药中用，消人脂也。

　　中卷

　　金

　　雷公云：金气凡使，在药中用时，即浑安置于药中，借气生药力而已。

　　勿误入药中用，消人脂也。

　　中卷

　　磁石

　　雷公云：凡使，勿误用玄中石并中麻石。此石之二真相似磁石，只是吸铁不得。中麻石心有赤，皮粗，是铁山石也。误服之，令人有恶疮，不可疗。夫欲验者，一斤磁石，四面只吸铁一斤者，此名延年沙；四面只吸得铁八两者，号曰续未石；四面只吸得五两已来者，号曰磁石。

　　若夫修事一斤，用五花皮一镒、地榆一镒、故绵十五两，三件并细锉，以捶于石上碎作二、三十块，了，将磁石于瓷瓶子中，下草药，以东流水煮三日夜，然后漉出，拭干，以布裹之，向大石上再捶令细了，却，入乳钵中研细如尘，以水沉飞过了，又研如粉用之。

　　中卷

　　凝水石

　　雷公云：凡使，先须用生姜自然汁煮，汁尽为度，研成粉用。

　　每修十两，用姜汁一镒。

　　中卷

　　密陀僧

　　雷公云：时呼密陀僧。

　　凡使，捣令细，于瓷埚中安置，了，用重纸袋盛柳 末焙，密陀僧埚中，次下东流水浸令满，着火煮一伏时，足，去柳末、纸袋，取蜜陀僧用。

　　中卷

　　耳实

　　雷公云：凡采得，去心，取黄精，用竹刀细切拌之，同蒸，从巳至亥，去黄精，取出，阴干用。

　　中卷

　　栝蒌

　　雷公云：栝蒌凡使，皮、子、茎、根，效各别。其栝并蒌，样全别。若栝，自圆黄、皮浓、蒂小；若蒌，唯形长，赤皮、蒂粗，是阴人服。

　　若修事，去上壳皮革膜并油了。

　　中卷

　　栝蒌根

　　雷公云：栝蒌使根，待构二、三围，去皮，细捣，作煎，搅取汁，冷冻饮料，任用也。

　　中卷

　　苦参

　　雷公云：凡使，不计多少，先须用糯米浓泔汁浸一宿，上有腥秽气，并在水面上浮，并须重重淘过，即蒸，从巳至申，出，晒干，细锉用之。

　　中卷

　　当归

　　雷公云：凡使，先去尘并头尖硬处一分已来，酒浸一宿。

　　若要破血，即使头一节硬实处；若要止痛、止血，即用尾；若一时用，不如不使，服食无效，单使妙也。

　　中卷

　　麻黄

　　雷公云：凡使，去节并沫，若不尽，服之令人闷。

　　凡修事，用夹刀剪去节并头，槐砧上用铜刀细锉，煎三、四十沸，竹片掠去上沫尽，漉出，晒干用之。

　　中卷

　　芍药

　　雷公云：凡采得后，于日中晒干，以竹刀刮上粗皮并头土了，锉之，将蜜水拌蒸，从巳至未，晒干用之。

　　中卷

　　瞿麦

　　雷公云：凡使，只用蕊壳，不用茎叶。若一时使，即空心，令人气咽，小便不禁。

　　凡欲用，先须以堇竹沥浸一伏时，漉出，晒干用。

　　中卷

　　玄参

　　雷公云：凡采得后，须用蒲草重重相隔，入甑蒸两伏时后出，干晒，拣去蒲草尽了用之使用时，勿令犯铜，饵之后噎人喉，丧人目。

　　中卷

　　秦艽

　　雷公云：凡使，秦并艽，须于脚文处认取。左文列为秦，即治疾；艽即发脚气。

　　凡用秦，先以布拭上黄肉毛尽，然后用还元汤浸一宿，至明出，日干用。

　　中卷

　　知母

　　雷公云：凡使，先于槐砧上细锉，焙干，木臼杵捣。

　　勿令犯铁器。

　　中卷

　　贝母

　　雷公云：凡使，先于柳木灰中炮令黄，擘破，去内口鼻上有米许大者心一小颗，后拌糯米于 上同炒，待米黄熟，然后去米，取出。

　　其中有独颗团、不作两片、无皱者，号曰丹龙精，不入用。若误服，令人筋脉永不收，用黄精、小蓝汁合服，立愈。

　　中卷

　　白芷

　　雷公云：凡采得后，勿用四条作一处生者，此名丧公藤。兼勿用马蔺，并不入药中。

　　凡使，采得后，刮削上皮，细锉，用黄精亦细锉，以竹刀切二味等分，两度蒸一伏时后，出，于日中晒干，去黄精用之。

　　中卷

　　淫羊藿

　　雷公云：凡使，时呼仙灵脾，须用夹刀夹去叶四畔花 尽后，细锉，用羊脂相对拌炒过，待羊脂尽为度。

　　每修事一斤，用羊脂四两为度也。

　　中卷

　　狗脊

　　雷公云：凡使，勿用透山藤，其大朗根与透山藤一般，只是入顶苦，不可饵之。

　　凡修事，细锉了，酒拌蒸，从巳至申，出，晒干用。

　　中卷

　　紫菀

　　雷公云：凡使，先去髭。有白如练色者，号曰羊须草，自然不同。采得后，去头、土了，用东流水淘洗令净，用蜜浸一宿，至明，于火上焙干用。

　　凡修一两，用蜜二分。

　　中卷

　　紫草

　　雷公云：凡使，须用蜡水蒸之，待水干取，去头并两畔髭，细锉用。

　　每修事紫草一斤，用蜡三两，于铛中 ，熔尽，便投蜡水作汤用。

　　中卷

　　前胡

　　雷公云：凡使，勿用野蒿根，缘真似前胡，只是味粗酸。若误用，令人胃反不受食。若是前胡，味甘、微苦。

　　凡修事，先用刀刮上苍黑皮并髭、土了，细锉，用甜竹沥浸令润，于日中晒干用之。

　　中卷

　　败酱

　　雷公云：凡使，收得后，便粗杵。入甘草叶相拌对蒸，从巳至未，出，焙干，去甘草叶，取用。

　　中卷

　　白薇

　　雷公云：凡采得后，用糯米泔汁浸一宿，至明取出，去髭了，于槐砧上细锉，蒸，从巳至申，出，用。

　　中卷

　　女萎

　　雷公云：凡采得，阴干，去头并白蕊，于槐砧上锉，拌豆，淋酒蒸，从巳至未，出，晒令干用。

　　中卷

　　恶实

　　雷公云：凡使，采之，净拣，勿令有杂子，然后用酒拌蒸，待上有薄白霜重出，却用布拭上，然后焙干，别捣如粉用。

　　中卷

　　海藻

　　雷公云：凡使，先须用生乌豆、并紫背天葵和海藻三件，同蒸一伏时，候日干用之。

　　中卷

　　小泽兰

　　雷公云：凡使，须要别识雄、雌，其形不同。大泽兰形叶皆圆，根青黄，能生血、调气、养荣合；小泽兰迥别，采得后看，叶上斑，根须尖，此药能破血，通久积。

　　凡修事小泽兰，须细锉之，用绢袋盛，悬于屋南畔角上，令干用。

　　中卷

　　昆布

　　雷公云：凡使，先弊甑 同煮去咸味。焙，细锉用。每修事一斤，用甑 大小十个，同昆布细锉，二味各一处，下东流水，从巳煮至亥，水旋添，勿令少。

　　中卷

　　防己

　　雷公云：凡使，勿使木条，以其木条，己黄，腥、皮皱，上有丁足子，不堪用。夫使防己，要心花文、黄色者然。

　　凡修事，细锉，又锉车前草根，相对同蒸半日后出，晒，去车前草根，细锉用之。

　　中卷

　　天麻

　　雷公云：凡使，勿用御风草，缘与天麻相似，只是叶、茎不同。其御风草根茎斑，叶皆白、有青点。使御风草根，勿使天麻。二件若同用，即令人有肠结之患。

　　若修事天麻十两，用蒺藜子一镒，缓火KT 焦熟后，便先安置天麻十两于瓶中，上用火KT 过蒺藜子盖，内外便用三重纸盖、并系，从巳至未时，又出蒺藜子，再入KT 炒。

　　准前安天麻瓶内，用炒了蒺藜子于中，依前盖，又隔一伏时后出，如此七遍。瓶盛出后，用布拭上气汗，用刀劈，焙之，细锉，单捣然用。

　　中卷

　　御风草

　　雷公云：御风草根茎斑，叶皆白、有青点。使御风草根，勿使天麻。二件若同用，即令人有肠结之患。

　　若修事御风草十两，用蒺藜子一镒，缓火KT 焦熟后，便先安置御风草十两于瓶中，上用火KT 过蒺藜子盖，内外便用三重纸盖、并系，从巳至未时，又出蒺藜子，再入KT炒。准前安御风草瓶内，用炒了蒺藜子于中，依前盖，又隔一伏时后出，如此七遍。瓶盛出后，用布拭上气汗，用刀劈，焙之，细锉，单捣然用。

　　中卷

　　阿魏

　　雷公云：凡使，多有讹伪。其有三验：第一验，将半铢安于熟铜器中，一宿至明，沾阿魏处，白如银，永无赤色；第二验，将一铢置于五斗草自然汁中，一夜至明，如鲜血色；第三验，将一铢安于柚树上，树立干便是真。

　　凡使，先于静钵中研如粉了，于热酒器上 过，任入药用。

　　中卷

　　百部

　　雷公云：凡使，采得后，用竹刀劈破，去心皮，花作数十条，于檐下悬，令风吹，待土干后，却用酒浸一宿，漉出，焙干，细锉用。

　　忽一窠自有八十三条者，号曰地仙苗。若修事饵之，可千岁也。

　　中卷

　　款冬花

　　雷公云：凡采得，须去向里裹花蕊壳、并向里实如粟零壳者，并枝、叶用。

　　凡用，以甘草水浸一宿，却，取款冬花叶相拌 一夜。临用时，即干晒，去两件拌者叶了用。

　　中卷

　　牡丹

　　雷公云：凡使，采得后，日干，用铜刀劈破，去骨了，细锉如大豆许，用清酒拌蒸，从巳至未，出，日干用。

　　中卷

　　荜茇

　　雷公云：凡使，先去挺，用头醋浸一宿，焙干，以刀刮去皮粟子令净方用，免伤人肺，令人上气。

　　中卷

　　酱

　　雷公云：凡使，采得后，以刀刮上粗皮，便捣，用生姜自然汁拌之，蒸一日了，出，日干。

　　每修事五两，用生姜汁五两，蒸干为度。

　　中卷

　　豆蔻

　　雷公云：凡使，须以糯米作粉，使热汤搜裹豆蔻，于 灰中炮，待米团子焦黄熟，然后出，去米，其中有子，取用。

　　勿令犯铜。

　　中卷

　　补骨脂

　　雷公云：凡使，性本大燥，毒，用酒浸一宿后，漉出，却用东流水浸三日夜，却，蒸，从巳至申，出，日干用。

　　中卷

　　蓬莪术

　　雷公云：凡使，于砂盆中用醋磨，令尽，然后于火畔吸令干，重筛过用。

　　中卷

　　白前

　　雷公云：凡使，先用生甘草水浸一伏时后，漉出。去头、须，了，焙干，任入药中用。

　　中卷

　　莎草根

　　雷公云：凡采得后，阴干，于石臼中捣。

　　勿令犯铁，用之切忌尔。

　　中卷

　　毕澄茄

　　雷公云：凡使，采得后，去柄及皱皮了，用酒浸蒸，从巳至酉，出，细杵，任用也。

　　中卷

　　桑根白皮

　　雷公云：凡使，十年以上向东畔嫩根。

　　凡修事，采得后，铜刀剥上青黄薄皮一重，只取第二重白嫩青涎者，于槐砧上用铜刀锉了，焙令干。

　　勿使皮上涎落，涎是药力。

　　此药恶铁并铅也。

　　中卷

　　茱萸

　　雷公云：凡使，先去叶、核并杂物，了，用大盆一口，使盐水洗一百转，自然无涎，日干，任入丸散中用。

　　凡修事十两，用盐二两，研作末，投东流水四斗中，分作一百度洗，别有大效。

　　若用醋煮，即先沸醋三十余沸，后入茱萸，待醋尽，晒干。

　　每用十两，使醋一镒为度。

　　中卷

　　槟榔

　　雷公云：凡使，取好存坐稳、心坚、文如流水、碎破内容如锦文者妙；半白半黑并心虚者，不入药用。凡使，须别槟与榔。头圆、身形矮毗者是榔；身形尖、紫文粗者是槟。槟力小，榔力大。

　　凡欲使，先以刀刮去底，细切。

　　勿经火，恐无力效。若熟使，不如不用。

　　中卷

　　栀子

　　雷公云：凡使，勿用颗大者，号曰伏尸栀子，无力。须要如雀脑，并须长，有九路赤色者上。

　　凡使，先去皮、须了，取仁，以甘草水浸一宿，漉出，焙干，捣筛如赤金末用。

　　中卷

　　骐竭

　　雷公云：骐 竭凡使，勿用海母血，真似骐 竭，只是味咸并腥气。其骐 竭味微咸、甘，似栀子气是也。

　　凡欲使，先研作粉，重筛过。临使，安于丸散或膏中任使用。

　　勿与众药同捣，化作飞尘也。

　　中卷

　　枳壳

　　雷公云：凡使，勿使枳实，缘性、效不同。若使枳壳，取辛、苦、腥，并有隙油，能消一切 ，要尘久年深者为上。

　　凡用时，先去瓤，以麸炒过，待麸焦黑，遂出，用布拭上焦黑，然后单捣如粉用。

　　中卷

　　浓朴

　　雷公云：凡使，要用紫色、味辛为好。

　　夫或丸散，便去粗皮，用酥炙过。每修一斤，用酥四两炙了，细锉用。

　　若汤饮中使，用自然姜汁八两炙一升为度。

　　中卷

　　山茱萸

　　雷公云：凡使，勿用雀儿苏，真似山茱萸，只是核八棱，不入药用。

　　凡欲使山茱萸，须去内核。每修事，去核了，一斤，取肉皮用，只秤成四两已来，缓火熬之方用。

　　能壮元气，秘精。核能滑精。

　　中卷

　　猪苓

　　雷公云：凡采得，用铜刀削上粗皮一重，薄切，下东流水浸一夜，至明漉出，细切，以升麻叶对蒸一日，出，去升麻叶令净，晒干用。

　　中卷

　　鬼箭

　　雷公云：凡使，勿用石茆，根头真似鬼箭，只是上叶不同，味各别。

　　凡采得后，只使箭头。用，拭上赤毛，用酥缓炒过用之。

　　每修事一两，用酥一分，炒酥尽为度。

　　中卷

　　虎杖

　　雷公云：凡使，勿用天蓝并斑柚根，其二味根形、味相似，用之有误。

　　凡采得后，细锉，却，用上虎杖叶 一夜，出，晒干用。

　　中卷

　　密蒙花

　　雷公云：凡使，先拣令净，用酒浸一宿，漉出，候干，却拌蜜令润，蒸，从卯至酉，出，日干。如此拌蒸三度，又却，日干用。

　　每修事一两，用酒八两浸，待色变，用蜜半两蒸为度。

　　此原名小锦花。

　　中卷

　　白马茎

　　雷公云：要马无病、嫩身如银，春收者最妙。

　　临用，以铜刀劈破作七片，将生羊血拌蒸半日，出，晒干，以粗布拭上皮并干羊血了，细锉用也。

　　又马自死，肉不可食。五月勿食，伤神。

　　中卷

　　鹿茸

　　雷公云：凡使，先以天灵盖作末，然后锯解鹿茸作片子，以好羊脂拌天灵盖末涂之于鹿茸上，慢火炙之，令内外黄脆了，用鹿皮一片裹之，安室上一宿，其药 归也。至明，则以慢火焙之令脆，方捣作末用之。

　　每五两鹿茸，用羊脂三两，炙尽为度。

　　又制法：用黄精自然汁浸两日夜了，漉出，焙令干，细捣用，免渴人也。

　　中卷

　　鹿角

　　雷公云：鹿角使之，胜如麋角。其角要黄色紧重尖好者，缘此鹿食灵草，所以异其众鹿

　　中卷

　　羚羊角

　　雷公云：凡所用，亦有神羊角。其神羊角长，有二十四节，内有天生木胎。此角有神力，可抵千牛之力也。

　　凡修事之时，勿令单用，不复有验，须要不拆元对。以绳缚之，将铁错子错之，旋旋取用，勿令犯风。错末尽处，须三重纸裹，恐力散也。错得了，即单捣，捣尽，背风头重筛过，然入药中用之。若更研万匝了，用之更妙，免刮人肠也。

　　中卷

　　犀角

　　雷公云：凡使，勿用奴犀、雌犀、病水犀、挛子犀、下角犀、浅水犀、无润犀。要使乌黑、肌粗皱，坼裂、光润者上。

　　凡修治之时，错其屑，入臼中，捣令细，再入钵中研万匝，方入药中用之。

　　妇人有妊，勿服，能消胎气。

　　凡修治一切角，大忌盐也。

　　中卷

　　虎睛

　　雷公云：虎睛凡使，须知采人，问其源：有雌有雄，有老有嫩，有杀得者。唯有中毒自死者勿使，却有伤人之患。

　　夫用虎睛，先于生羊血中浸一宿，漉出，微微火上焙之，干，捣成粉，候众药出，取合用之。

　　中卷

　　雀苏

　　雷公云：雀苏凡使，勿用雀儿粪。其雀儿口黄，未经淫者，粪是苏。若底坐尖在上，即曰雌；两头圆者，是雄。阴人使雄，阳人使雌。

　　凡采之，先去两畔有附子生者，勿用。然后于钵中研如粉，煎甘草汤浸一宿，倾上清甘草水尽，焙干任用。

　　中卷

　　伏翼

　　雷公云：凡使，要重一斤者方采之。

　　每修事，先拭去肉上毛；去爪、肠，即留翅并肉、脚及觜。然后用酒浸一宿，漉出，取黄精自然汁涂之，炙令干方用。

　　每修事，重一斤一个，用黄精自然汁五两为度。

　　中卷

　　革蜂窠

　　雷公云：凡使，其窠有四件：一名革蜂窠，二名石蜂窠，三名独蜂窠，四名草蜂窠是也。大者，一丈二丈围，在大树膊者，内窠小膈六百二十个，围大者有一千二百四十个蜂，其窠，粘木蒂是七姑木汁，盖是牛粪沫，隔是叶蕊；石蜂窠只在人家屋上，大小如拳，色苍黑，内有青色蜂二十一个，不然只有十四个，其盖是石垢，粘处是七姑木汁，隔是竹 ；次有独蜂窠，大小只如鹅卵大，皮浓，苍黄色，是小蜂肉并蜂翅，盛向里只有一个蜂，大如小石燕子许，人马若遭螫着，立亡。

　　凡使革蜂窠，先须以 豆枕等同拌蒸，从巳至未，出，去 豆枕了，晒干用之。

　　中卷

　　鳖甲

　　雷公云：凡使，要绿色、九肋、多裙、重七两者为上。

　　治气、破块、消症、定心药中用之，每个鳖甲，以六一泥固济瓶子底了，干，于大火，以物 于中，与头醋下火煎之，尽三升醋为度，乃去裙并肋骨了，方炙干，然入药中用。

　　又治劳、去热药中用。依前泥，用童子小便煮，昼夜尽，小便一斗二升为度，后去裙，留骨，于石上捶，石臼中捣，成粉了，以鸡 皮裹之，取东流水三、两斗，盆盛，阁于盆上一宿，至明，任用。力有万倍也。

　　中卷

　　蝉花

　　雷公云：凡使，要白花全者。

　　凡收得后，于屋下东角悬干，去甲土后，用浆水煮一日，至夜，焙干，碾细用之。

　　中卷

　　蛴螬

　　雷公云：凡使，桑树、柏树中者妙。

　　凡收得后，阴干，干后与糯米同炒，待米焦黑为度。然后去米取之，去口畔并身上肉毛并黑尘了，作三、四截，碾成粉用之。

　　中卷

　　乌贼鱼骨

　　雷公云：凡使，勿用沙鱼骨，缘真相似，只是上文横，不入药中用。凡使，要上文顺浑。用血卤作水浸，并煮一伏时了，漉出，于屋下掘一地坑，可盛得前件乌贼鱼骨多少，先烧坑子，去炭火了，盛药，一宿至明，取出用之，其效倍多。

　　中卷

　　白僵蚕

　　雷公云：凡使，先须以糯米泔浸一日，待蚕桑涎出，如蜗牛涎，浮于水面上，然后漉出，微火焙干，以布净拭蚕上黄肉毛，并黑口甲了，单捣，筛如粉用也。

　　中卷

　　木瓜

　　雷公云：凡使，勿误用和圆子、蔓子、土伏子。其色样、外形真似木瓜，只气味、效并向里子各不同。若木瓜，皮薄、微赤黄、香、甘、酸、不涩，调营卫，助谷气；向里子头尖，一面方，是真木瓜；若和圆子，色微黄、蒂、核粗、子小、圆、味涩、微咸，伤人气；蔓子颗小，亦似木瓜，味绝涩，不堪用；土伏子似木瓜，味绝涩，子如大样油麻，又苦涩，不堪用；若饵之，令人目涩、目赤，多赤筋痛。

　　凡使木瓜，勿令犯铁，用铜刀削去硬皮并子，薄切，于日中晒，却，用黄牛乳汁拌蒸，从巳至未，其木瓜如膏煎，却，于日中薄摊，晒干用也。

　　中卷

　　枇杷叶

　　雷公云：凡使，采得后秤，湿者一叶重一两，干者三叶重一两者，是气足，堪用。

　　夫用，使粗布拭上毛令尽，用甘草汤洗一遍，却，用绵再拭令干。

　　每一两，以酥一分炙之，酥尽为度。

　　中卷

　　金锁夭

　　雷公云：金锁夭，时呼为灰 ，是金锁夭叶，扑蔓翠上，往往有金星，堪用也。若白青色，是忌女茎，不入用也。若使金锁夭叶，茎高低二尺五寸，妙也。若长若短，不中使。

　　凡用，勿令犯水，先去根，日干，用布拭上肉毛令尽，细锉，焙干用之。

　　中卷

　　曲

　　雷公云：曲，凡使，捣作末后，掘地坑，深二尺，用物裹，内坑中至一宿，明出，焙干用。

　　中卷

　　白荷

　　雷公云：凡使，勿用革牛草，真相似，其革牛草腥、涩。

　　凡使白 荷，以铜刀刮上粗皮一重了，细切，入砂盆中研如膏，只收取自然汁，炼作煎，却，于新盆器中摊令冷，如干胶煎，刮取，研用。

　　中卷

　　紫苏

　　雷公云：凡使，勿用薄荷根茎，真似紫苏茎，但叶不同。薄荷茎性燥，紫苏茎和。

　　凡使，刀刮上青薄皮，锉用也。

　　中卷

　　香薷

　　雷公云：凡采得，去根，留叶，细锉，曝干。

　　勿令犯火。

　　服至十两，一生不得食白山桃也。

　　中卷

　　醍醐菜

　　雷公云：凡使，勿用诸件。草形似牛皮蔓，掐之有乳汁出，香甜入顶。

　　凡采得，用苦竹刀细切，入砂盆中研如膏，用生稀绢裹， 取汁出，暖饮。

　　下卷

　　伏龙肝

　　雷公云：凡使，勿误用灶下土。其伏龙肝，是十年以来，灶额内火气积，自结如赤色石，中黄，其形貌八棱。

　　凡修事，取得后，细研，以滑石水飞过两遍，令干，用熟绢裹，却，取子时，安于旧额内一伏时，重研了用。

　　下卷

　　石灰

　　雷公云：凡使，用醋浸一宿，漉出，待干。下火 令腥秽气出，用瓶盛，着密盖，放冷，拭上灰令净，细研用。

　　下卷

　　砒霜

　　雷公云：凡使，用小瓷瓶子盛后，入紫背天葵、石龙芮二味，三件便下火 ，从巳至申，便用甘草水浸，从申至子，出，拭干，却入瓶盛，于火中 ，别研三万下用之。

　　下卷

　　铜

　　雷公云：铜气凡使，在药中用时，即浑安置于药中，借气生药力而已。

　　勿误入药中用，消人脂也。

　　下卷

　　代赭

　　雷公云：凡使，不计多少，用蜡水细研尽，重重飞过，水面上有赤色如薄云者去之。然后用细茶脚汤煮之一伏时，了，取出，又研一万匝方入。用净铁铛一口，着火，得铛热底赤，即下白蜡一两于铛底，逡巡间，便投新汲水冲之于中，沸一、二千度了，如此放冷，取出使之。

　　下卷

　　白垩

　　雷公云：凡使，勿用色青并底白者。

　　凡使，先单捣令细，三度筛过了，又入钵中研之，然后将盐汤飞过，浪干。每修事白垩二两，用白盐一分，投于斗水中，用铜器物内沸十余沸了，然后用此沸了水飞过白垩，免结涩人肠也。

　　下卷

　　石髓铅

　　雷公云：石髓铅，即自然铜也。凡使，勿用方金牙，其方金牙真似石髓铅，若误饵，吐煞人。其石髓铅色似干银泥，味微甘。

　　如采得，先捶碎，同甘草汤煮一伏时，至明漉出，摊令干，入臼中捣了，重筛过，以醋浸一宿，至明，用六一泥泥瓷合子，约盛得二升已来，于文武火中养三日夜，才干，便用盖盖若修事五两，以醋两镒为度。

　　下卷

　　梁上尘

　　雷公云：凡使，须去烟火远，高堂殿上者。拂下，筛用之。

　　下卷

　　附子

　　雷公云：凡使，先须细认，勿误用。有乌头、乌喙、天雄、侧子、木鳖子。乌头少有茎苗，长身乌黑，少有旁尖；乌喙皮上苍，有大豆许者孕八、九个周遭，底陷，黑如乌铁；天雄身全矮，无尖，周匝四面有附孕十一个，皮苍色，即是天雄；并得侧子，只是附子旁，有小颗附子如枣核者是；木鳖子只是诸喙、附、雄、乌、侧中毗 者，号曰木鳖子，不入药中用，若服，令人丧目。若附子，底平、有九角、如铁色，一个个重一两，即是气全，堪用。

　　屋下午地上掘一坑，可深一尺，安于中一宿，至明取出，焙干用。

　　夫欲炮者，灰火勿用杂木火，只用柳木最妙。

　　若阴制使，即生去尖皮底，了，薄切，用东流水并黑豆浸五日夜，然后漉出，于日中晒令干用。

　　凡使，须阴制，去皮尖了，每十两，用生乌豆五两，东流水六升。

　　下卷

　　乌头

　　雷公云：乌头，少有茎苗，长身乌黑，少有旁尖。乌喙皮上苍，有大豆许者孕八、九个周遭，底陷，黑如乌铁。

　　凡使，宜于文武火中炮令皴坼，即劈破用。

　　下卷

　　天雄

　　雷公云：天雄，身全矮，无尖，周匝四面有附孕十一个，皮苍色，即是天雄。

　　凡使，宜炮皴坼后，去皮尖底用，不然，阴制用。

　　若阴制使，即生去尖底了，薄切，用东流水并黑豆浸五日夜，然后漉出，于日中晒令干用。

　　每十两，用生乌豆五两，东流水六升。

　　下卷

　　侧子

　　雷公云：侧子，只是附子旁，有小颗附子如枣核者是。宜生用，治风疹神妙也。

　　下卷

　　半夏

　　雷公云：凡使，勿误用白旁KT 子，真似半夏。只是咬着微酸，不入药用。

　　若修事半夏四两，用捣了白芥子末二两，头醋六两，二味搅令浊，将半夏投于中，洗三遍用之。

　　半夏上有隙涎，若洗不净，令人气逆，肝气怒满。

　　下卷

　　大黄

　　雷公云：凡使，细切，内容如水旋斑，紧重，锉，蒸，从巳至未，晒干。又洒腊水蒸，从未至亥，如此蒸七度。晒干，却洒薄蜜水，再蒸一伏时。

　　其大黄，擘，如乌膏样，于日中晒干，用之为妙。

　　下卷

　　葶苈子

　　雷公云：凡使，勿用赤须子，真相似葶苈子，只是味微甘、苦。葶苈子入顶苦。

　　凡使，以糯米相合，于焙上微微焙，待米熟，去米，单捣用。

　　下卷

　　桔梗

　　雷公云：凡使，勿用木梗，真似桔梗，咬之只是腥涩不堪。

　　凡使，去头上尖硬二、三分已来，并两畔附枝子，于槐砧上细锉，用百合水浸一伏时，漉出，缓火熬令干用。

　　每修事四两，用生百合五分，捣作膏，投于水中浸。

　　下卷

　　莨菪子

　　雷公云：凡使，勿令使苍冥子，其形相似，只是服无效，时人多用杂之。其苍冥子色微赤。

　　若修事十两，以头醋一镒，煮尽醋为度，却，用黄牛乳汁浸一宿，至明，看牛乳汁黑，即是莨菪子，大毒，晒干，别捣，重筛用。

　　勿误服，冲人心，大烦闷，眼生暹火。

　　下卷

　　草蒿

　　雷公云：凡使，唯中为妙，到膝即仰，到腰即俯。使子，勿使叶；使根，勿使茎；四件若同使，翻然成痼疾。

　　凡采得叶，不计多少，用七岁儿童七个溺，浸七日七夜后，漉出，晒干用之。

　　下卷

　　旋复花

　　雷公云：凡采得后，去裹花蕊壳皮并蒂子，取花蕊，蒸，从巳至午，晒干用。

　　下卷

　　藜芦

　　雷公云：凡采得，去头，用糯米泔汁煮，从巳至未，出，晒干用之。

　　下卷

　　钩吻

　　雷公云：凡使，勿用地精，苗茎与钩吻同。其钩吻，治人身上恶毒疮，效。其地精，煞人。

　　凡修事，采得后，细锉，捣了研，绞取自然汁，入膏中用，勿误饵之。

　　下卷

　　射干

　　雷公云：凡使，先以米泔水浸一宿，漉出。然后用 竹叶煮，从午至亥，漉出，日干用之。

　　下卷

　　蛇含

　　雷公云：凡使，勿用有 尖叶者，号竟命草，其味别空，只酸涩，不入用。若误服之，吐血不止，速服知时子解之。

　　凡修事，采得后，去根茎，只取叶，细切，晒干。

　　勿令犯火。

　　下卷

　　常山

　　雷公云：凡使，春使根、叶，夏、秋、冬一时用。

　　凡欲使，酒浸一宿，至明漉出，日干，熬捣，少用。

　　勿令老人、久病服之，切忌也。

　　下卷

　　蜀漆

　　雷公云：凡采得后，和根苗，临用时即去根，取茎并叶，同拌甘草四两，细锉用，拌水令湿同蒸，临时去甘草，取蜀漆五两细锉，又拌甘草水匀，又蒸了，任用。

　　勿食木笋。

　　下卷

　　甘遂

　　雷公云：凡采得后，去茎，于槐砧上细锉，用生甘草汤、小荠 自然汁二味，搅浸三日，其水如墨汁，更漉出，用东流水淘六、七次，令水清为度，漉出，于土器中熬令脆用之。

　　下卷

　　青葙子

　　雷公云：凡用，勿使思 子并鼠 子，其二件真似青葙子，只是味不同。其思 子味，煎之有涎。

　　凡用，先烧铁臼杵，单捣用之。

　　下卷

　　大戟

　　雷公云：凡使，勿用附生者，若服冷泄气不禁，即煎荠 子汤解。

　　夫采得后，于槐砧上细锉，与细锉海芋叶拌蒸，从巳至申，去芋叶，晒干用之。

　　下卷

　　章陆

　　雷公云：凡使，勿用赤菖，缘相似。其赤菖，花、茎有消筋、肾之毒，故勿饵。章陆，花白，年多后仙人采之，用作脯，可下酒也。

　　每修事，先以铜刀刮去上皮了，薄切，以东流水浸两宿，然后漉出，架甑蒸，以豆叶一重，了，与章陆一重，如斯蒸，从午至亥，出，乃去豆叶，曝干了，细锉用。

　　若无豆叶，只用豆代之。

　　下卷

　　草金零

　　雷公云：草金零，牵牛子是也。凡使其药，秋末即有实，冬收之。

　　凡用，晒干，却，入水中淘，浮者去之，取沉者晒干，拌酒蒸，从巳至未，晒干。临用，舂去黑皮用。

　　下卷

　　蓖麻子

　　雷公云：凡使，勿用黑夭赤利子，缘在地蒌上生，是颗两头尖，有毒，药中不用。其蓖麻子，形似巴豆，节节有黄黑斑点。

　　凡使，先须和皮，用盐汤煮半日，去皮，取子，研过用。

　　下卷

　　蒴

　　雷公云：凡使之，春用隔年花蕊，夏用根，秋、冬并总用。

　　作煎，只取根，用铜刀细切，于柳木臼中捣取自然汁，缓缓于锅子中煎如稀饧，任用也

　　下卷

　　芦根

　　雷公云：凡使，须要逆水芦，其根逆水生，并黄泡肥浓者，味甘。

　　凡修事，采得后，去节须并上赤黄了，细锉用。

　　下卷

　　角蒿

　　雷公云：凡使，勿用红蒿并邪蒿，二味真似角蒿，只是上香角短。

　　凡修事，采得，并于槐砧上细锉用之。

　　下卷

　　马兜铃

　　雷公云：凡使，采得后，去叶并蔓了，用生绡袋盛，于东屋角畔悬令干了，劈作片，取向里子，去隔膜并令净用。

　　子，勿令去革膜不尽，用之并皮。

　　下卷

　　仙茅

　　雷公云：凡采得后，用清水洗令净，刮上皮，于槐砧上用铜刀切豆许大，却，用生稀布袋盛，于乌豆水中浸一宿，取出，用酒湿拌了蒸，从巳至亥，取出，曝干。

　　勿犯铁，斑人须鬓。

　　下卷

　　刘寄奴

　　雷公云：采得后，去茎叶，只用实。

　　凡使，先以布拭上薄壳皮令净，拌酒蒸，从巳至申，出，曝干用之。

　　下卷

　　骨碎补

　　雷公云：凡使，采得后，先用铜刀刮去上黄赤毛尽，便细切，用蜜拌令润，架柳甑蒸一日后，出，曝干用。

　　又《干宁记》云：去毛细切后，用生蜜拌蒸，从巳至亥，准前曝干，捣末用。

　　炮猪肾，空心吃，治耳鸣，亦能止诸杂痛。

　　下卷

　　赤地利

　　雷公云：凡采得后，细锉，用蓝叶并根，并锉，唯赤地利细锉了，用生绢袋盛，同蒸一伏时，去蓝，曝干用。

　　下卷

　　赤车使者

　　雷公云：赤车使者，原名小锦枝。

　　凡使，并粗捣，用七岁童子小便拌了蒸，令干，更晒。

　　每修事五两，用小儿溺一镒为度。

　　下卷

　　巴豆

　　雷公云：凡使，巴之与豆及刚子，须在子细认，勿误用，杀人。巴颗小、紧实、色黄；豆即颗有三棱、色黑；若刚子，颗小似枣核，两头尖。巴与豆即用，刚子勿使。

　　凡修事巴、豆，敲碎，以麻油并酒等可煮巴、豆了，研膏后用。

　　每修事一两，以酒、麻油各七合，尽为度。

　　下卷

　　蜀椒

　　雷公云：一名南椒。

　　凡使，须去目及闭口者，不用其椒子。先须酒拌令湿，蒸，从巳至午，放冷，密盖，除向下火，四畔无气后取出，便入瓷器中盛，勿令伤风，用也。

　　下卷

　　皂荚

　　雷公云：凡使，须要赤腻肥并不 者，然用新汲水浸一宿了，用铜刀削上粗皮，用酥反复炙，酥尽为度。然出捶之，去子捣筛。

　　皂荚一两，酥二分。

　　下卷

　　皂荚子

　　雷公云：凡使，皂荚子收得，拣取圆满坚硬不蛀者，用瓶盛，下水，于火畔煮，待泡熟，剥去硬皮一重了，取向里白嫩肉两片，去黄，其黄消人肾气，将白两片，用铜刀细切，于日中干用。

　　下卷

　　诃黎勒

　　雷公云：凡使，勿用毗黎勒、罨黎勒、榔精勒、杂路勒。若诃黎勒，文只有六路。或多或少，并是杂路勒；毗路勒个个毗；杂路勒皆圆；露文或八露至十三路，号曰榔精勒，多涩，不入用。

　　凡修事，先于酒内浸，然后蒸一伏时，其诃黎勒以刀削路，细锉，焙干用之。

　　下卷

　　楝实

　　雷公云：凡采得后，晒干，酒拌浸令湿，蒸，待上皮软，剥去皮，取肉去核，勿单用其核，碎捶，用浆水煮一伏时了用。

　　如使肉，即不使核；使核，即不使肉。

　　又花落子，谓之石茱萸。

　　下卷

　　椿木根

　　雷公云：椿木根凡使，根，不近西头者上，及不用茎、叶，只用根。

　　凡修事，采出，拌生葱蒸半日，出生葱，细锉，用袋盛，挂屋南畔，阴干用。

　　偏利溺涩也。

　　下卷

　　郁李仁

　　雷公云：凡采得，先汤浸，然削上尖，去皮令净，用生蜜浸一宿，漉出，阴干，研如膏用。

　　下卷

　　毒木叶

　　雷公云：凡使，采得后，便取叶细锉。又生甘草、水蓼二味，并细锉之，用生稀绢袋盛毒木叶于甑中，上甘草、水蓼同蒸一日，去诸药二件，取出，晒干用之。

　　勿用尖有挛生者。

　　下卷

　　墨石子

　　雷公云：墨石子凡用，勿令犯铜、铁，并被火惊者。颗小、文细、上无 米者妙。

　　凡修事，用浆水于砂盆中或硬青石上研令尽，却焙干，研了用。

　　勿捣，能为乌犀色。

　　下卷

　　雷丸

　　雷公云：凡使，用甘草水浸一宿，了，铜刀刮上黑皮，破作四、五片，又用甘草汤浸一宿后，蒸，从巳至未，出，日干，却以酒拌，如前从巳至未蒸，日干用。

　　下卷

　　白杨树皮

　　雷公云：凡使，以铜刀刮粗皮，蒸，从巳至未，出，用布袋盛，于屋东挂干用。

　　下卷

　　苏方木

　　雷公云：凡使，去上粗皮并节了。若有中心文 如紫角者，号曰木中尊色，其效倍常百等。

　　凡修事，须细锉了，重捣，拌细条梅枝蒸，从巳至申，出，阴干用。

　　下卷

　　榉树皮

　　雷公云：凡使，勿用三、四年者，无力。用二十年已来者，心空，其树只有半边向西生者是。

　　凡修事，斧剥下，去上粗皮，细锉，蒸，从巳至未，出，焙干用。

　　下卷

　　胡椒

　　雷公云：凡使，只用内无皱壳者，用，力大。汉椒使壳，胡椒使子。

　　每修拣了，于石槽中碾碎成粉用。

　　下卷

　　橡实

　　雷公云：凡使，去粗皮一重，取橡实蒸，从巳至未，出，锉作五片用之。

　　下卷

　　卖子木

　　雷公云：凡采得后，粗捣，用酥炒令酥尽为度，然入用。

　　每一两，用酥二分为度。

　　下卷

　　麋角

　　雷公云：凡使，其麋角，顶根上有黄色毛若金线，兼旁生小尖也。色苍白者上。注：《干宁记》云其鹿与游龙相戏，乃生此异尔。

　　下卷

　　腽肭脐

　　雷公云：凡使，先须细认，其伪者多。其海中有兽，号曰水鸟龙，海人采得，煞之取肾，将入诸处。在药中修合，恐有误，其物自殊。有一对，其有两重薄皮，裹丸气肉核，皮上自有肉黄毛，三茎共一穴，年年 湿，常如新，兼将于睡着犬，蹑足置于犬头，其犬蓦惊如狂，即是真也。

　　若用，须酒浸一日后，以纸裹，微微火上炙令香，细锉，单捣用也。

　　下卷

　　虾蟆

　　雷公云：凡使，有多般，勿误用。有黑虎、有 黄、有黄KT 、有蝼蝈、有蟾，其形各别。其虾蟆，皮上腹下有斑点，脚短，即不鸣叫；黑虎，身小黑，觜脚小斑； 黄，斑色，前脚大，后腿小，有尾子一条。黄KT ，遍身黄色，腹下有脐带，长五、七分已来，所住立处，凡使虾蟆，先去皮并肠及爪了，阴干，然后涂酥炙令干。每修事一斤，用牛酥一分，炙尽为度。

　　下卷

　　黑虎

　　雷公云：黑虎身小黑，觜脚小斑。

　　若使黑虎，即和头、尾、皮、爪，并阴干，酒浸三日，漉出，焙干用。

　　下卷

　　蛇皮

　　雷公云：凡使，勿用青、黄、苍色者，要用白如银色者。

　　凡欲使，先于屋下以地掘一坑，可深一尺二寸，按蛇皮于中，一宿，至卯时出，用醋浸一时，于火上炙干用之。

　　下卷

　　蜘蛛

　　雷公云：凡使，勿用五色者，兼大身、上有刺毛生者；并薄小者。以上并不堪用。凡欲用，要在屋西面有网、身小尻大、腹内有苍黄脓者，真也。

　　凡用，去头、足了，研如膏，投入药中用。

　　下卷

　　蚯蚓

　　雷公云：凡使，收得后，用糯米水浸一宿，至明漉出，以无灰酒浸一日，至夜漉出，焙令干后，细切。取蜀椒、并糯米及切了蚯蚓三件同熬之，待糯米熟，去米、椒了，拣净用之凡修事二两，使米一分、椒一分为准。

　　下卷

　　蜈蚣

　　雷公云：凡使，勿用千足虫，真似，只是头上有白肉，面并觜尖。若误用，并把着，腥臭气入顶，致死。

　　夫使蜈蚣，先以蜈蚣、木末，不然用柳 末，于土器中炒，令木末焦黑后，去木末了，用竹刀刮去足、甲了用。

　　下卷

　　蛤蚧

　　雷公云：凡使，须认雄、雌。若雄为蛤，皮粗口大，身小尾粗；雌为蚧，口尖，身大尾小。男服雌，女服雄。

　　凡修事服之，去甲上、尾上并腹上肉毛。毒在眼。如斯修事了，用酒浸，才干，用纸两重，于火上缓隔焙纸炙，待两重纸干，焦透后，去纸，取蛤蚧于瓷器中盛，于东舍角畔悬一宿，取用，力可十倍。

　　勿伤尾，效在尾也。

　　下卷

　　贝齿

　　雷公云：凡使，勿用花虫壳，其二味相似，只是用之无效。

　　凡使，先用苦酒与蜜相对秤，二味相和了，将贝齿于酒、蜜中蒸，取出，却于清酒中淘令净，研用。

　　下卷

　　乌蛇

　　雷公云：凡使，即云治风。元何治风？缘蛇性窜，即令引药至于有风疾处，因定号之为使。凡一切蛇，须认取雄雌及州土。有蕲州乌蛇，只重三分至一两者，妙也。头尾全、眼不合、如活者，头上有逆毛二寸一路，可长半分已来，头尾相对，使之入药。被处若得此样蛇，多留供进。重二两三分者，不居别处也。《干宁记》云：此蛇不食生命，只吸芦花气并南风，并居芦枝上，最难采，又不伤害人也。又有重十两至一镒者，其蛇身乌光，头圆尾尖，逻眼目赤光，用之中也。蛇腹下有白肠带子一条，可长一寸已来，即是雄也。

　　凡采得，去之头兼皮麟、带子了，二寸许锉之，以苦酒浸之，一宿至明，漉出，向柳木炭火焙之令干，却，以酥炙之，酥尽为度。炙干后，于屋下巳地上掘一坑，可深一尺已来，安蛇于中，一宿至明，再炙令干，任用。

　　凡修事一切蛇，并去胆并上皮了，干、湿须酒煮过用之。

　　下卷

　　马陆

　　雷公云：凡使，收得后，糠头炒，令糠头焦黑，取马陆出，用竹刮足去头了，研成末用之。

　　下卷

　　芫蜻

　　雷公云：芫蜻、斑蝥、亭长、赤头等四件，其样各不同，所居、所食、所效各不同。其芫蜻觜尖，背上有一画黄；斑蝥背上一画黄、一画黑，觜尖处一小点赤，在豆叶上居，食豆叶汁；亭长形黑黄，在蔓叶上居，食蔓胶汁；赤头额上有大红一点，身黑。用各有处。

　　凡修事芫蜻，用糯米、小麻子相拌，同炒，待米黄黑出，去麻子等，去两翅、足并头，用血余裹，悬于东墙角上一夜，至明取用。

　　下卷

　　斑蝥

　　雷公云：斑蝥，背上一画黄、一画黑，觜尖处一小点赤，在豆叶上居，食豆叶汁。

　　凡修事斑蝥，用糯米、小麻子相拌，同炒，待米黄黑出，去麻子等，去两翅、足并头，用血余裹，悬于东墙角上一夜，至明取用。

　　下卷

　　亭长

　　雷公云：亭长，形黑黄，在蔓叶上居，食蔓胶汁。

　　凡修事亭长，用糯米、小麻子相拌，同炒，待米黄黑出，去麻子等，去两翅、足并头，用血余裹，悬于东墙角上一夜，至明取用。

　　下卷

　　赤头

　　雷公云：赤头，额上有大红一点，身黑。

　　凡修事赤头，用糯米、小麻子相拌同炒，待米黄黑出，去麻子等，去两翅、足并头，用血余裹，悬于东墙角上一夜，至明取用。

　　下卷

　　榉牛

　　雷公云：榉牛，凡采得，用铜刀取作两片，去两翅，用纸袋盛，于舍东挂，待干用。

　　下卷

　　珂

　　雷公云：凡使，要冬采得色白腻者，并有白旋水文。勿令见火，立无用处。

　　夫用，以铜刀刮作末子，细研，用重绢罗筛过后，研千余下用。

　　此物不入妇人药中用。

　　下卷

　　甲香

　　雷公云：凡使，须用生茅香、皂角二味煮半日，却，漉出，于石臼中捣，用马尾筛筛过用之。

　　下卷

　　桃仁

　　雷公云：凡使，须择去皮，浑用白术、乌豆二味，和桃仁同于 埚子中煮一伏时后，漉出，用手擘作两片，其心黄如金色，任用之。

　　下卷

　　桃花

　　雷公云：凡使桃花，勿使千叶者，能使人鼻衄不止，目黄。

　　凡用，拣令净，以绢袋盛，于檐下悬令干，去尘了用。

　　下卷

　　鬼髑髅

　　雷公云：鬼髑髅，勿使干桃子。其鬼髑髅，只是千叶桃花结子在树上不落者干，然于十一月内采得，可为神妙。

　　凡修事，以酒拌蒸，从巳至未，焙干，以铜刀切，焙取肉用。

　　下卷

　　杏仁

　　雷公云：凡使，须以沸汤浸少时，去皮膜，去尖，擘作两片，用白火石并乌豆、杏仁三件于锅子中，下东流水煮，从巳至午，其杏仁色褐黄，则去尖，然用。

　　每修一斤，用白火石一斤，乌豆三合，水旋添，勿令缺，免反血，为妙也。

　　下卷

　　石榴壳

　　雷公云：凡使皮、叶、根，勿令犯铁。

　　若使石榴壳，不计干、湿，先用浆水浸一宿，至明漉出，其水如墨汁。

　　下卷

　　石榴叶

　　雷公云：若使石榴叶，用浆水浸一宿，方可用。

　　下卷

　　石榴根

　　雷公云：若使石榴根，用浆水浸一宿，方可用。

　　下卷

　　石榴枝

　　雷公云：若使石榴枝，用浆水浸一宿，方可用。

　　下卷

　　胡葱

　　雷公云：凡使，采得，依文碎擘，用绿梅子相对拌蒸一伏时，去绿梅子，于砂盆中研如膏，新瓦器中摊，日干用。

　　下卷

　　马齿草

　　雷公云：凡使，勿用叶大者，不是马齿草，其内亦无水银。

　　雷论合药分剂料理法则

　　凡方云丸如细麻子许者，取重四两鲤鱼目比之。

　　云如大麻子许者，取重六两鲤鱼目比之。

　　云如小豆许者，取重八两鲤鱼目比之。

　　云如大豆许者，取重十两鲤鱼目比之。

　　云如兔蕈（俗云兔屎）许者，取重十二两鲤鱼目比之。

　　云如梧桐子许者，取重十四两鲤鱼目比之。

　　云如弹子许者，取重十六两鲤鱼目比之。一十五个白珠为准，是一弹丸也。

　　凡云水一溢、二溢至十溢者，每溢秤之重十二两为度。

　　凡云一两、一分、一铢者，正用今丝绵秤也，勿得将四铢为一分，有误，必所损兼伤药力。

　　凡云散只作散，丸只作丸，或酒煮，或醋或乳煎，一如法则。

　　凡方炼蜜，每一斤只炼得十二两半或一分是数，若火少，若火过，并用不得也。

　　凡膏煎中用脂，先须炼去革膜了，方可用也。

　　凡修事诸药物等，一一并须专心，勿令交杂。或先熬后煮，或先煮后熬，不得改移，一依法则。

　　凡修合丸药，用蜜只用蜜，用饧则用饧，用糖只用糖，勿交杂用，必宣泻人也。

　　雷论宣剂

　　宣，扬制曰宣朗，君召臣曰宣唤，臣奉君命宣布上意，皆宣之意也。

　　
