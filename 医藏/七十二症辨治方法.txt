

　　七十二症辨治方法

　　○发热

　　翕翕发热为表热，风寒甫客皮肤烈；此为表热里无恙，无汗解发功方捷。

　　蒸蒸发热为里热，阳邪下陷入阴辙；譬之蒸笼气达外，有渴下之休跋涉。

　　又有表邪未罢症，欲传入里兴妖孽；里来作热难容受，半表半里发为热。

　　治法不外和为贵，伤寒重大不论舌；无汗麻黄汗桂枝，太阳分野别须知。

　　○潮热

　　潮热有常如潮水，阳明荆棘使之然；潮于寅卯属肝木，其余仿此细思量。

　　消导疏通为治法，温能除热忌寒凉；又有劳伤潮热症，不比伤寒一样腔。

　　○恶寒恶热 寒热往来 似疟非疟

　　寒热如何似往来，邪气分争胆受灾；恶寒以卜邪居表，恶热先知邪内栽。

　　若是邪居半里表，所以寒热有往来；日夜发作无定数，传过别经即不来。

　　又有似疟非疟症，有时作止亦安排；通用柴胡汤和解，误投下吐亦衰哉。

　　○烦热 烦躁

　　感冒风寒或失表，变为烦热心中扰；又有烦热不同科，阳虚阴实所当晓。

　　阳实错乱心烦热，阴虚愤怒肾烦躁；烦则热轻燥热甚，烦躁先后分燥烦。

　　○恶风 背恶风

　　伤风恶风寒恶寒，腠理不密致邪干；恶风悉属阳和气，不比阴阳有恶寒。

　　又有伤寒背恶风，背为阳会腹为阴；令背恶寒阳不足，姜活冲和所必宗。

　　○头眩 头痛 项强

　　伤寒头痛与头眩，不比寻常部位召；邪在太阳头必痛，房劳只把补为君。

　　若是瘥家身体痛，发汗亡阳变作风；又有四肢不自便，病前病后补泻分。

　　○痞满 结胸 胸膈满

　　无热恶寒发于阴，反不招来痞满形；按之不痛伤寒血，胸膈满分降无升。

　　发热恶寒发于阳，误下开门损寇然；按之方痛结胸小，不按自痛大堪伤。

　　热结胸兮烦且渴，寒结胸兮闷怕凉；水结胸中肿且汗，不轻误下别相商。

　　○腹痛 腹满 小腹满

　　脾为中央戊巳土，太阴疾病腹受苦；阳毒为邪手足温，痛有停止言语纷。

　　满无稍长如斯已，阴毒生端又不同；腹满欲便无休息，满兼积瘀可消分。

　　○无汗 盗汗 自汗 头汗 手足汗

　　寒邪伤中足三阳，腠理固密外作殃；津液内渗无汗雨，麻黄汤表最为良。

　　寒邪伤中足三阴，腠理松疏汗自淋；流而不止亡阳症，桂枝汤里可搜寻。

　　盗汗偷流睡梦里，醒来即止影无踪；半表半里邪盘踞，胆热柴胡汤一钟。

　　邪在诸阳境界搏，自然头汗至项还；久雨不晴为阳脱，黄芪汤和桂枝攒。

　　手足脾胃之枝叶，寒从火化中央热；津液滂流四肢汗，清脾饮去功方捷。

　　○下痢便脓血 大便难 小便难 小便不通 小便自利

　　下痢阴阳要认真，水来乘土病根因；伤寒误下多如此，自便自利一般情。

　　三阳下痢身浑热，手足温和属太阴；少阴数体水如冰，若是心凉救厥阴。

　　伤寒又有便脓血，肠胃阴寒邪所客；清浊不分带经湿，不比寻常之失血。

　　其余大小便诸症，可就本门寻法则；伤寒传变似风雷，不象杂症易通寒。

　　○伤寒霍乱 呕吐 干呕 哕晼 咳逆 喘急 短气之逆

　　短气即气难布息，邪气业集胸中窒；气逆粗华气上冲，天下之事未可必。

　　霍乱呕吐并干呕，哕逆咳嗽及喘急，此章重出反三隅，活法治之无一失。

　　○发黄 发斑 发狂

　　伤寒黄病可心惊，脾胃湿热两相蒸；温气居多抽皮包，热气侵淫残藕形。

　　小便不利为黄症，小便自利蓄血名；举体成黄唇四黑，热深厥深黄亦深。

　　甚至伤血发黄斑，乘虚拥出皮肤端；轻若疹麻蚊迹样，重则槟榔钱一般。

　　蚊迹只见于手足发斑，腹皮不堪观；病人狂乱见大点，鲜红后赤断为斑。

　　病人静定见小点。先红后黄斑迹观；总是邪气不消散，先以汗下致相搏。

　　最忌血斑如果实，命门龙火肾经燔；发斑速去投门类，升麻汤且此中宽。

　　○痼冷 逆冷 四逆

　　中寒方书即痼冷，痼者固也是一等，真元触景内外因，腹痛肢冷脂唇轻。

　　腰腿痛重坐如冰，自汗亡阳流冷精；又名脱阳阴的萎，泄阳反本灸方灵。

　　厥字方中亦甚多，认真道理不差毛；厥乃尽兮逆乃冷，望闻问切看如何。

　　阳厥先热后然厥，经云热深厥亦深；阳厥仙厥然后热，经云直中入阴经。

　　他如厥冷肢体厥，总是变爻不足凭；附子理中汤酌用，再灸关元气海神。

　　四逆即是四肢冷，须知深浅用刀圭；邪在表时手足热，半表半里略温和。

　　四肢逆冷邪入里，传经节次甚分明；紫热而温由温冷，四逆汤散速搜寻。

　　○谵语 掷声

　　谵语即是胡乱语，掷声掷冲不正声；邪气甚兮则谵语，精气奔兮则掷声。

　　轻则睡中呢喃句，重则醒后亦妖言；独言向壁一二语，热邪轻重已分明。

　　○不眠 多睡 （气属阳则昼行，血属阴则夜行，阴阳偏乘之生不眠多眠）

　　卫气昼行阳似寤，阳盛阴虚主不眠；卫气夜行阴似寤，阴盛阳衰目恣瞑。

　　所云不眠夜不寐，所云多眠昼亦眠；伤寒得此为反候，枣仁生地把来煎。

　　○渴 口干 舌胎

　　邪热消水变为渴，邪热聚胃口应干；杯水难救车薪火，煎耗津液岂等闲。

　　舌乃心苗色本红，白胎黄滑强无纹；最忌肾水克心火，舌生血刺脉尤洪。

　　○鼻衄 吐血

　　鼻衄病根热迫血，妄行于鼻体汗塞；经云奔血者无汗，治法奔汗即无血。

　　若是七孔俱流血，伤寒红汗为准则；吐血热盛不须疑，引血归经真一得。

　　○痓 瘈疭 战憟 肉瞤 筋惕

　　原夫痓症属膀胱，头项强直背反张；此是伤风感寒湿，宗筋牵引致拘挛。

　　目开无汗为刚痓，属阴身热葛根汤；目闭有汗为柔痓，属阴肢冷桂枝汤。

　　瘈疭之症热生风，风邪主动起纷飞；瘈则缩急疭伸缓，补血荣筋药带温。

　　战憟阴阳两相斗，乾坤摇动不聊生；邪气交争则为战，憟是邪气内争冲。

　　肉瞤筋惕不常有，惕者动者瞤者跳；过亡津液血枯干，筋肉失养滋为妙。

　　○瘥后昏沉 食复 劳复 色复

　　病后昏昏非醉痴，言语颠倒脉跷蹊；似疟非疟忘饥饱，余邪尚在心胞迷。

　　饮食过度为食复，土弱难胜谷气时；劳动再发为劳复，缘其血气未根基。

　　阴阳交易为色复，邪毒授受最难医；玉茎搅痛头难举，眼目昏花事不知。

　　妇人玉户里急重，痛连腰腹脉弦微；伤寒瘥后为危症，理中加减酌支持。

　　○热入血室

　　妇人伤感中风寒，头痛发热也恶寒；月信适来冲此症，身凉腰脊痛难堪。

　　昼则精明夜谵语，似疟非疟不一观；热入血室为名号，莫把杭州作汴看。

　　○蛔蚘 狐惑

　　蛔蚘即入三尸虫，肠胃虚寒求食因；甚至吃人之脏腑，四肢倦怠目常眩。

　　闻食即吐蛔蚘症，治法酸咸药性寻。狐惑犹豫所不决，刺入肠胃刺入心。

　　○拂郁懊憹

　　拂郁行止不如意，肢体积气由火气；懊憹喜怒不宽舒，散闷淘情求益智。

　　○不仁 百合

　　不仁有呼为尸厥，痛痒针灸浑不知；肢体皮肉何顽梗，经络痼冷恐难医。

　　百合伤寒为破症，百骸受病药难聘；无复经络节次传，汗吐下法不足信。

　　似寒无寒不怕寒，似热无热不怕热；微食不食卧不卧，阳春一曲和皆难。

　　○痰气 脚气 虚烦 伤食

　　痰气类寒汗恶风，憎寒吐热气冲攻；头项身体不强痛，几希界限此中分。

　　脚气如何亦类寒，头痛心热大便难，脚膝屈弱难移动，风寒湿热发其间。

　　虚烦暴燥热为魔，汗下功夫岂敢劳；不恶寒兮头不痛，伤寒真似判丝毫。

　　伤食似寒何以知，头眩身热恶寒时；胸满腹痛兼呕吐，莫作伤寒一样医。

　　○风门方法

　　诸风肝胆木招来，六部浮弦疾病胎；风痱癔脾偏枯四，千枝万药此中栽。

　　血气中风难舞蹈，半身不遂卧形骸；瘫痪瘈疭搐搦作，遍身疼痛可哀哉。

　　经络中风忘痛痒，多因麻木肉皮顽；风中府兮神恍惚，昏迷不醒倒尘埃。

　　至于中脏肠堪断，痰迷心窍眼歪斜；牙关噤闭声音杳，痰涎壅盛喷唾花。

　　假道伐虢先锋将，乌药顺气扣关和；藿香正气无拘泥，续命汤成发表证。

　　万一余党未心服，防风通信和增减；最忌头摇并发直，汗雨如珠面若妆。

　　鼻舌喉拽锯鱼咽，水道不进命难存；中气形状象中风，脉状身冷不相同。

　　且无涎沫何难认，误作风医命难殂；更有许多相类处，须作风吹列调医。

　　中气者口角无涎沫，中风者口角有涎沫；中气脉沉缓，轻者用藿香正气散。

　　中风脉浮洪，重者用顺风匀气散。通关散 皂角一味为末吹少许入鼻内，有嚏可救，无嚏不治。盖肺气绝也。若口不开则筋先绝矣。亦不治。

　　乌药顺气汤

　　乌药顺气僵蚕姜，枳壳陈皮芎芷详；甘草麻黄和桔梗，中风先服此为良。

　　夫偏身麻痹表气不顺也，故治以麻黄川芎。语言涩，里气不顺也。故治以乌药陈皮枳壳。口眼歪斜面部之气不顺也。故治以白芷僵蚕，喉中气急甘草可缓。肺气上逆桔梗可也。痰之为物，寒则结滞，热则流行，佐以干姜行其滞也。此治标之剂也。

　　藿香正气散

　　藿香正气紫苏臣，大腹陈皮芷术苓；桔梗半夏甘草厚，风寒暑湿各相应。

　　凡治风必先理气，气顺则痰自消。故用藿香正气则清阳上升浊阴下降。天翻地覆之分定，何邪作梗耶。

　　续瞑汤下参附子，防风已桂麻黄使；甘草杏仁芎芍芩，不复四生反起死。

　　古人以此方混治中风，未详其症。予谓麻黄 杏仁汤也。仲景以之治太阳之伤寒。桂枝芍药桂枝汤也。仲景治之太阳之中风。如是言之则中风而有头痛，身热脊强者皆在所必用也。人参 甘草四君之二也。局方用之补气，芍药四物之二也。局方用以养血。如此言之。则中风而有气虚血虚也。皆在所必用者。风淫木疾故佐以防风，湿淫腹疾故佐以防己。阴淫寒疾故佐以附子。阳淫热疾故佐以黄芩。盖疾不单来。襟襟操而至，故其用药亦兼该也。

　　防风通圣归荆荷，国老将军翘石膏。桔梗栀芎芩芍术，麻黄芷滑起沉疴。

　　夫防风麻黄解表药也。风热之在皮肤也，得之由汗而泄。荆艾清上药也，风热之在巅顶也，得之由鼻而泄也。大黄芷消通利药也，风热之在阳胃也。得之由后而泄也。风热之在决渎者得之由溺而泄。风淫手鬲肺肤受邪。滑石桔梗清肺腑也。而连翘黄芩 又所以祛诸经之游火。风之为患肝木主之。川芎 当归 和肝血也。而甘草白术 又所以和胃气而健脾胃者也。

　　定风丹秦艽 羌活 甘草 防风 川芎 白芷 当归 白术 白芍 独活 白芍 独活 熟地 黄芩 生地 石膏 细辛。许学士云中风虚邪也。留而不去其病则实，故用驱风养血之剂，以治之。用秦艽为君者。以其主宰一身之风。石膏去胸中总司之火。羌活去太阳百节之风疼，防风为诸风为药中之军卒。三阳数变之风则有白芷 风热干乎气，清以黄芩。风热干乎血凉以生地独活。留风湿在足少阳甘草缓风邪。上逆于肺。乃当归 熟地黄者，所以养血于疏风之后。一以济风药之燥。一使手得血而能握，足得血而能步也。

　　○暑门方法

　　暑伤于气脉应虚，伤暑伤寒脉各殊；外症与寒虽仿佛，身热无痛不拘挛。

　　奔劳无烈无暍热，避冷幽清中暑馀；人心包络与胃应，邪从牙齿入心居。

　　烦喝饮水或吐泻，香薷饮子可先驱；五苓散用兮邪正，六和汤去莫踌躇。

　　香薷饮

　　香薷饮子参陈皮，白芩厚朴术黄芪；甘草木瓜白扁豆，清心驱暑此为奇。

　　五苓散

　　五苓汤内猪茯苓，白术泽泻桂心求；燮理阴阳清暑湿，精神恍惚定安然。

　　六合鹰爪藿香薷，砂参甘草术苓居；扁豆木瓜杏厚朴，半夏驱暑任驰驱。

　　夫六和也六腑和者，脾胃六腑之总司。故凡六腑不和之症。先于脾胃而调之，此妙诀也。香能治胃窍，故用藿砂，辛能散脾胃气，故用半杏。淡能利湿热，故用茯苓。甘能调脾胃，故用扁术。补脾胃弱则脾胃复而诸疾平。盖脾一治，水精四布，五经并行，虽百骸九窍解太和也。况六腑乎。

　　○湿门方法

　　问君何以知中湿，沾染中间不自识；飞专雨水居处卑，岂都生冷汗气积。

　　令人下体肉皮疮，遍身浮肿脾胃失；脉来三至半奇寒，羌活除湿汤当食。

　　羌活除湿也防风，苍术藁本妙无伦。升麻柴胡相鼓舞，周天风湿痛无踪。

　　夫湿性下流，泥泞经络，今以风药治湿，譬之卑湿之地，得太阳即干。得和风则洁。亦治之一奇。

　　○火门方法

　　心为君火配五行，尊君离位水相生；辅弼龙火名为相，元气之贼实可憎。

　　乘机煽祸易忘动，侮水煎熬肾命争；实火则泻导赤散，虚火宜补撤薪丸。

　　各经邪火认脉症，清汤凉饮减和增；更有阴虚火动症，地黄六味各精填。

　　导赤散内药三般，生地木通一处欑；甘草尾稍相佐使，心惊实火刻时宽。

　　清凉汤用生地黄，栀子玄参翘麦门；甘草桔梗黄连入，一杯之水扑疗源。

　　撤薪丸：黄连 黄柏 黄芩 栀子 木通 犀角 生地 甘草 人参 五味 麦冬 柴胡。

　　夫心与小肠相表里，故心热则小肠亦热，而小便必赤是方也。生地可以凉心血。甘草稍可以泻热毒，佐以木通则直去小肠膀胱矣。曰导赤散是泻丙丁火邪。从便而泄也。

　　○内伤方法

　　内伤外感要分明，脉辨气口与人迎；外感风寒有余症，手背热兮鼻气频。

　　寒热齐作而无间，语言后重而先轻；恶风一切风都怕，恶寒向火似如冰。

　　内伤饮食为不足，手心壮热苦眩头；寒热间作口无味，语言懒佉短声音。

　　纵有些兮亦不怕，稍有温暖即无寒；须知不足中不足，补中益气妙如神。

　　补中益气赖参芪，白术甘草归陈皮；柴胡左旋升麻右，内伤外感两相宜。

　　中脾也，坤也，万物之母，气也。阳也。乾也。万物之父。过于困乏劳碌则百骸皆虚。必盗父母以得养。而中气大伤也，不有以补之，则形气不几于绝乎。故用白术 甘草之平补者，以补中用人参 黄芪之峻补者，以益气，土欲燥则当归随以润之。气故欲滞，则陈皮随以利之。而升麻 柴胡所以升乎甲胆乙肝之气也。盖甲乙者东方生物之始，甲乙之气升则土火木金水，必次第生也。

　　○伤饮方法

　　湿热有毒如酒无，注入脾胃疾常有；积痛昏迷呕吐频，饮食少进脾家咎。

　　治法汗之利小便，上下分清其湿妙；葛花解醒汤不移，众人皆醉我独醒。

　　葛花解醒参干姜，茯苓泽泻术木香；青陈皮与砂神曲，豆蔻加来治酒伤。

　　夫葛花之寒，能解酒中之毒，茯苓泽泻之淡，能利酒中之湿。砂仁豆蔻木香生皮之辛。能行酒食之滞。干姜所以开胃止呕，神曲所以消磨炙腻。而人参白术之甘所以补益被伤之脾胃。

　　○郁门方法

　　伏脉五郁已先知，木喜条达急吐之；火癝上炎须汗发，土惠停滞夺为奇。

　　金本清虚雍何塞，水性奔流折莫迟；血气湿热痰与食，又名六郁亦须知。

　　升者不升降不降，当变不变失其时；诸郁病根由此始，解郁汤头造化机。

　　解郁香附苍术芎，陈皮神曲白茯从；贝母翘栀苏梗枳，再劳国老在其中。

　　○痰饮方法

　　痰之为病不胜言，稠则为痰稀饮详；理气治标虽捷法，扶脾治本更为良。

　　诸症来历如何认，各色临流浮与沉；二陈见景须加减，滚痰饮用细思量。

　　二陈甘草与陈皮，半夏茯苓白去皮；痰嗽阵中为上将，添兵减灶有回春。

　　夫痰者，人心之贼也。生于脾胃，不能自动，随气稍长，今之治痰，必先理气，此说固是正治标之论无加健去湿，治本之万全也；是方半夏辛温能燥湿，茯苓甘淡能渗湿，湿去痰无再生，陈皮温能利气，甘草辛平能益脾，二陈不惟治痰，能使大便润小便长。

　　○咳嗽方法

　　肺为华盖号清虚，忽被邪魔入心居；有声无痰来作咳，无声有痰嗽难除。

　　有声有痰为咳嗽，令人五脏不聊驱；参苏四季随加减，丁香半夏作丸须。

　　参苏饮内枳前胡，半夏陈皮桔梗芦；甘草茯苓木香末，清金泻火病皆疏。

　　丁香半夏丸 人参 干姜 丁香 细辛 半夏 槟榔 脾胃温暖，则能运行，痰饮脾胃虚寒，则痰饮停于胸膈，肺气因之不利，乃作咳嗽。半夏之辛，所以燥脾，人参之甘所以养胃。干姜之温所以行痰。细辛之辛所以散饮。用槟榔取性重，可以随痰。经云所高者抑之是也。

　　○喘急方法

　　上气喘急最难医，呼吸参差势可悲；肺实热邪雍促甚，肺虚寒思怯之微。

　　手足温兮生一线，四肢厥冷梦无疑；定喘汤头斟酌用，云泥虎鼠正几希。

　　定清汤苓苏子瓜，陈皮白果款冬花；甘草麻黄桑白杏，沉香半夏古来夸。

　　○哮吼方法

　　哮吼原来肺窍痰，又缘外热内包寒；咽喉日夜无停响，声音古怪若弦弹。

　　心染浮滑汤丸愈，久治沉澁觅灵丹；治哮汤头兼发散，不必多方孟浪谈。

　　定哮汤用参阿胶，麻黄甘草桑白加；五味半夏罂粟壳，临期应变始为佳。

　　○疟门方法

　　缘何疟疾许多名，不必多方枉费心；总是内伤与外感，内外失守疟来侵。

　　邪正不分寒热作，阴阳交闭厥成功；经云无痰不作疟，脾胃源头可肃清。

　　弦数热多须汗解，弦迟寒盛要温平；无汗当发散邪与，有汗当止正气寻。

　　柴苓通分利表里，清脾无碍妙如神；鬼哭灵丹虽截法，虚实新久要分明。

　　散邪汤内有麻黄，防风荆艾姜活全；紫苏芷芍芎甘草，浑来疟汗两倾盆。

　　柴苓汤即两汤名，分别阴阳问久新；和解疟疾通表里，无骄无謟乐升平。

　　清脾甘草果茯苓，白术青皮厚朴芩；半夏柴胡甘草伴，太阴疟鬼串山林。

　　热多寒少口苦咽干大小便赤涩，脉来弦数者此方主之。

　　夫清脾者，非清凉之谓。乃攻去其邪，中焦为一清也。故青皮厚朴去清脾中之痰。半夏茯苓清去脾中之湿，柴胡黄芩清去脾中之热。白术甘草清去脾中之虚。而草果仁又清膏盲之疾也。

　　七宝饮：常山 厚朴 陈皮 甘草 槟榔 草果 等分用酒煎露宿次早温服。此方脉来浮大弦滑者可用，若沉涩细微者勿用。

　　三解汤：柴胡 泽泻 麻黄去节 此治疟之剂时行长幼相似者，主之。此方但可泻实，虚者宜补其气血。

　　截疟验方：常山三钱 槟榔一钱 草果一粒 苍术一钱 半夏一钱 厚朴八分 青皮一钱 柴胡八分 乌梅五粒 红枣三粒 葱三条 灯心七条 生姜三片 水二碗煎一碗当日早时面朝东，足立齐齐服之即除。

　　○痢门方法

　　请问如何能成痢，多因湿热气血滞；脏腑积聚生冷多，脾胃不和饮食致。

　　勿兮赤白与杂形，俱作湿热标本治；身凉脉细腹多痛，身热脉大口噤忌。

　　里急后重觅香连，木香导气须当备；四时发作有来因，不独秋间有如是。

　　加味香连丸：木香 黄连 厚朴 甘草 苍术。

　　木香导气芍槟榔，硝黄厚朴茯苓存；黄连归尾姜茶引，诸般痢症总相当。

　　○泄泻方法

　　泄泻之名有许多，大都湿胜土多魔；阑门注下无清浊，风能湿胜脉微毛。

　　治法升提须利水，涩法急投无奈何；断流汤饮先分理，治泻丸丹亦极疴。

　　断流汤内桂防风，二术二苓泽泻兮；厚朴陈皮甘草芍，中流砥柱建肤功。

　　夫湿多成泄以致阳气下陷，此清浊倒置也。风能湿胜故用防风。燥能胜湿故用二术。淡能利湿故用二苓。土病水乘故用白芍。其桂朴之流又所以温经佐使也。

　　止泻丸：肉豆 粟壳 诃子 黄连 白附 食积泻腹痛甚而泻之后痛减肺细是也。用香砂平胃散去枳壳加白术茯苓。

　　五苓散：茯苓八分 白鼠八分 猪苓八分 泽泻八分 山药八分 陈皮八分 苍术八分 炒砂仁八分 肉蔻去油八分 诃子去壳八分 此方治湿泻水多。而腹不痛腹响雷鸣，脉细是也。

　　理中汤治寒泻症。人参 一钱 干姜一钱 甘草五分 藿香七分 良姜七分 生姜三片 白术一钱 桂五分 陈皮七分 茯苓七分 乌梅一粒 杏二枚。灯心一节。寒极手足冷，脉沉细加附子去良姜桂。腹痛加砂仁 厚朴 木香 去人参 呕哕恶心加灯心，半夏去良姜桂，泻不止加苍术 山药 。泻多不止加豆蔻诃子 附子 去良姜桂。虚汗加黄芪去藿香桂饱闷加厚朴 砂仁 去良姜人参 官桂。

　　○霍乱方法

　　霍乱之症有何因，内外伤感病根深；忽然或吐而不泻，或吐不泻要认真。

　　心腹先吐腹先泻，心腹齐痛吐泻频；若兼转筋入腹死，湿霍乱兮虎狼名。

　　更有绞肠干霍乱，吐泻不得可忧惊；命在须臾无所祷，盐汤探吐多救人。

　　藿香正气三春用，五积隆冬注意寻；不伏水土形相似，本地砂泥最有灵。

　　藿香正气散方见风门。

　　五积陈皮甘草姜，芎苍芷芍茯苓详；半夏桔梗归厚朴，麻黄枳壳桂心良。

　　○呕吐等门

　　声物俱出谓之呕，有物无声见吐医；有声无物名干呕，其声轻小短而微。

　　哕脘有声亦无物，声音重大浊长依；翻胃食已即来吐，也有朝食暮吐之。

　　噎膈思食难进口，恶心欲吐不吐奇；吞酸咽下酸津液，吐酸涌出水稀稀。

　　欸逆俗呼为打呃，哇声发作势跷蹊；嗳气即今之阿欠，稠痰湿热胃中迷。

　　蹧襟不外痰因火，痛不痛兮饥不饥；大都脾胃肺肝患，额汗口沫险无疑。

　　两便不闭无妨事，保中汤饮任驰驱；顺气和中加减用，切脉因时再制宜。

　　保中汤治饮食不下吐泻不止。

　　保中汤内藿香苓，黄连栀子半砂仁；茯苓陈皮炙甘草，龙胆加上效如神。

　　顺气汤中香附芩，陈皮甘草半砂仁；术枳连栀神曲簇，煨姜一片保安宁。

　　○诸气方法

　　经云夫气体之充，与血周流配始终；内外感伤病疾作，公私抑郁利名穷。

　　有余是火燎原野，不及生寒方寸中；独参自古为良法，不是虚寒莫浪从。

　　独参汤 人参一两

　　气者万物之所资始也，天非此气不足以养万物，人非此气不足以生。故曰一息不运则机诚穷。一毫不续则宵怀判。是故病，以气为首务也。人参味甘性温，得天地中和之气，以成形，故用以补中和之气。使其一息尚存，则可以次第。而疗诸疾矣。烦躁加童便者。虚而有火也。身寒加附子者，回其孤阳也。虚实之辨，不可不察。独参但可以治虚耳。若实症危急当因时制宜也。

　　治气虚用四君字汤

　　人参 白术 茯苓 砂仁 陈皮 姜汁炒厚朴 当归 甘草各等分 生姜一片 枣二枚 虚甚加黄芪。

　　○痞满方法

　　痞与否同不通泰，不是五积之痞块；输轮失常或误下，治湿法同消痞诀。

　　实痞便闭虚痞利，内虽满闷外无恙；木香化滞先尝试，黄连消痞后加临。

　　木香化滞当归稍，柴枳陈皮大腹包；白蔻红花姜半夏，中洲茅塞任君投。

　　黄连消痞丸：黄连土炒 黄芩七钱 枳实五钱 半夏 陈皮四钱 茯苓一两 猪苓三钱 泽泻 郁金 干姜。

　　养胃方法：香附 砂仁 木香 枳实 炒各七钱 白术 茯苓 半夏姜汁炒 陈皮各一钱 白蔻 藿香 厚朴姜汁炒 炙草二钱 生姜二片 枣一枚。

　　食后服：瘦人心下痞满，加黄连去半夏，血虚加当归 白芍 去半夏。痰膈加瓜篓仁 贝母 桔梗 竹沥 姜汁 少许白术 半夏 。脾泄加炒苍术 白芍 去半夏。

　　○鼓胀方法

　　中满胀满即鼓胀，四肢不肿头无恙；脐凸筋青小水无，男从下起女从上。

　　按之不窟为逆症，不比水肿多般样；分消汤饮可回春。家传正气谁堪让。

　　分消汤

　　分消汤那内茯苓，苍朴白术枳砂仁；陈皮木香附泽泻，大腹皮兮可坦平。

　　此方气急加沉香，肿胀加菜头子。

　　家传正气汤

　　家传正气乌药奇，藿香附朴枳陈皮；半夏苍术大腹壳，理脾消胀任驱驰。

　　○水肿方法

　　水肿之病出乎脾，世人不识乱猜疑；肾水脾土两要固，脾土一亏水无围。

　　泛滥并流四肢去，使人浮肿黄光辉；风肿气肿并血肿，阴水阳水亦须知。

　　风肿走注皮麻木，气肿随气稍长之；血肿之症如何识，皮间赤缕血痕见。

　　阳水自热阴水冷，阴水无如胃苓奇；所虑路歧平且坦，或加气喘命几希。

　　木香流气散

　　木香流气青陈皮，香附麦门大腹皮；木瓜通桂参苓术，半朴葛槟果藿沉。

　　实脾饮

　　实脾泽泻猪茯苓，苍朴白术枳砂仁；木香香附陈皮等，大腹皮加最有灵。

　　八正散

　　八正散肿车前子，瞿麦扁蓄山栀子；滑石木通炙大黄，阳水身热堪授与。

　　胃苓汤

　　胃苓汤即两汤名，甘草陈皮朴术平；加上白术和肉桂，猪苓泽泻猪茯苓。

　　○积聚方法

　　积内阴血主有形，五脏传染不容情；心曰伏梁肝肥气，脾云痞气息蕡金。

　　肾乃奔豚各部踞，古来五积有声名；聚为阳气巳无形，六腑衍和触景成。

　　虽然业积无根蒂，东临肿痛又西临；复有痞块总名色，症瘕痃癖要分明。

　　症者微者不移动，腹中坚硬痛堪怜；瘕者假也能移动，忽聚忽散实难凭。

　　痃在剂隅和弹指，时常作痛吐难伸；癖居胁肋形髣髴，虽多荆棘暂时形。

　　总是阴阳不和致，痰饮食积死血真；七气汤中加减用，溃坚饮子再搜寻。

　　七气汤

　　七气汤中用益智，三菱莪术藿香寄；青陈皮桂桔梗加，香附甘草请先尝。

　　溃坚汤

　　溃坚汤内枳砂仁，半夏陈皮厚朴寻；香附当归木香术，山楂用尽积皆平。

　　左胁有块加川芎，右胁加青皮。肉食成块加姜汁炒黄连 。粉面食积加神曲。血块加桃仁 红花桂，去半夏山楂。痰块加枳实瓜篓海石，去山楂。胞胀加萝卜子槟榔，去术。壮健人加山楂。瘦人加人参少许。

　　○五疸方法

　　疸症身黄不雅观，黄汗黄疸许多般；酒谷女劳虽有五，利水和中止两端。

　　多因汤饮小便闭，中焦温热吃紧关；茵陈汤可回天意，转瞬红颜奏喜欢。

　　茵陈汤

　　茵陈专治其五疸，黄芩连术草龙胆；猪苓泽泻栀青皮，驱逐湿热真勇敢。

　　○补益方法

　　劳伤虚损补为君，万法千方治不同；说破五行生克理，实虚血气要知兮。

　　气虚不外四君子，血虚四物所当宗；六味地黄和小火，天王补心各一通。

　　○虚劳方法

　　虚劳俗语即怯劳，多因酒色太煎熬；手足心热痰作嗽，遗精汗雨咯血多。

　　浑身且发蒸蒸热，真阴消烁落皮毛；劳瘵有虫能变化，熏陶传染袭沉疴。

　　名色难分五六七，细微软弱脉难逃；治怯滋阴须降火，肉脱龙丹怎奈何。

　　滋阴降火柏知全，两地川芎归麦门；甘草陈皮白芍术，一杯浑下息燎原。

　　○失血方法

　　失血由来热作殃，久新虚实要参详；有升无降上部见，阳陷阴中大小肠。

　　阴虚火动来见血，治法补阴更抑阳；气降血归无所忘，犀角地黄汤不凉。

　　犀角地黄汤最灵，丹皮赤芍黄连芩；当归酒制还宜用，何愁失血不归经。

　　归脾汤（加味柴胡栀子

　　人参 白术 黄芪 茯苓 龙眼肉 杏仁各二钱 远志 木香 茯神 当归 。

　　○汗门方法

　　经云汗乃心之液，多因心肾两不交；自汗如雨怕亡阳，阳虚阴盛发厥疾。

　　盗汗睡醒汗即止，阴虚阳腠发热极；此皆阴阳所偏胜，更有三般不治详。

　　汗腻如雨津液竭，汗凝珠豆血气伤；汗出如流冰且淡，建中两得最为良。

　　建中两得汤

　　建中两得白术芍，黄芪甘草浮麦谒；麻黄根一把来煎，治汗即止真妙诀。

　　○眩晕方法

　　眩晕无故忽昏迷，耳聋目闭可惊疑；如立舟车欲倒仆，肝风上壅下虚时。

　　太过不及皆有此，病中产后各般医；兼痰理调为良法，清晕汤子古今奇。

　　清晕汤

　　清晕汤活半南星，甘草茯苓芷细辛；芎黄芩陈防风术，任教眩晕保安宁。

　　○麻木方法

　　麻木原来有浅深，亦有手足及周身；麻是气虚知痛痒，补中益气可相亲。

　　木乃血虚忘痛痒，二陈端的莫留停；多兼湿痰与死血，清风汤饮可搜寻。

　　清风饮术金银花，槟榔萆薢半木瓜，当归芩芍干姜活，陈皮乌药等堪夸。

　　○癫狂方法

　　癫狂两症有阴阳，癫属重阴狂属阳；怒气冲冠脾火实，明目张胆乱胡言。

　　亲疏不避赤身舞，狂症分明可主张；断魂落魄失心志，痴呆自笑自悲伤。

　　此为癫症何难认，邪祟癫狂辨柱香；远志化痰汤酌用，调营养胃细思量。

　　远志化痰半白苓，陈皮朱砂酸枣仁；石蒲胆星金箔气，天麻泽泻猪茯苓。

　　（治羊癫方）胆星全蝎 牛黄 白附子 僵蚕 防风 天麻 麝香 同枣称水银五分入药内丸，荆艾姜汤下之。

　　○五痫方法

　　痫症方书列五名，今呼诸痫作痒眩；未生母腹沾惊怪，已出娘胎痰气侵。

　　忽然僵仆流涎沫，口眼歪斜肢屈伸；声为畜叫因为号，须臾苏醒不知情。

　　天若失职浊居上，木部将军可肃清；清心温胆汤无让，治法难逃内外因。

　　清心温胆二陈全，人参远志芎麦门；石蒲香附白芍术，黄连枳实竹茹全。

　　○健忘方法

　　健忘转盼即遗忘，尽力思来记不全；做事始终此失彼，言谈首尾不知完。

　　心脾思虑劳过度，神不守舍治其源；心血不足痰遗窍，归脾汤子可扶匡。

　　归脾汤饮治健忘，参芪神术归麦门；远志石蒲龙眼肉，有热加些生地黄。

　　○怔忡方法

　　怔忡惊悸与恐怖，病同名异脉皆虚；盖人所主在乎心，心之所养在乎血。

　　心血一亏众疾作，如鱼无睡不相安；惕惕如人将捕己，安神补血总司之。

　　安神补血总治虚，四物汤加远志滋；朱砂作君石蒲使，怔忡等症一齐司。

　　○便浊方法

　　小便流浊白和红，白如米泔赤如脓；脾胃湿热痰流渗，归入膀胱气化成。

　　譬之天地冲和候，凡水澄波彻底清；天气炎蒸水混浊，湿热道理了然明。

　　又有当泄不泄致，也有忘想冲闪因；更有清浊牵丝腻，萆薢分清饮可寻。

　　萆薢分清饮最灵，猪苓泽泻赤茯苓，石蒲远志车前子，麦门甘草地黄蒸。

　　○五淋方法

　　淋症先贤立五名，血气膏砂劳凑成；气者便难流余沥，血者尿血痛难伸。

　　膏者弱水膏脂腻，砂者精结沙石形；劳者房劳发作痛，更有尿血不痛真。

　　凡此内伤七情致，外感六气旧如新；若觅灵丹若早病，五淋散子可追寻。

　　五淋散内赤茯苓，木通甘草归黄芩；栀子滑石赤芍药，任君加减治诸淋。

　　○大小便门

　　小便因何致不通，心经邪热客纷纷；金能生水上源主，遇克难为气化君。

　　譬如文房贮水器，上窍通兮下不通；又有小便难与短，难是艰难短欠长。

　　更有转胞窿闭症，公差朵妇往如常；治法升提休下渗，此外通关加减良。

　　大便何事不通行，肺部原来欠化生；以致中洲失传送，糟粕食积火相争。

　　可怜肾脏津液竭，阳明愈结厕无登；老人血少多秘结，润肠汤饮减和增。

　　若有大小便都闭，阴阳两结热风生；倒换蜣螂通脏腑，无清水火下如崩。

　　润肠丸：当归 生地 熟地 火麻 桃 杏 苓 壳 朴 黄 草。

　　润肠丸治大便难，硝磺生蜜性何寒；生地当归槟榔枳。

　　倒换蜣螂丹：荆艾 大黄 蜣螂

　　○关格法

　　关格之症多危亡，上吐水闭丧其元；寒在上兮无入里，是为关症水难传。

　　热在下焦难出入，号为格症四无门；格则吐逆关不尿，两枳三陈汤不妨。

　　两枳三陈治关格，二陈枳实壳南星；上下肃清通表里，才知一鼓奏功名。

　　○头痛方法

　　元首诸阳之都会，轻清须伏本根源；小火煎熬能作痛，治明部位有春回。

　　心主脑门肝主骨，脾居腰角肺额前；肾位顶癫命门后，左边属血气右边。

　　血气两虚头尽痛，风痰六气或相间；更有随乾真头痛，四肢厥逆听乎天。

　　补中益气汤为主，临期再把引经添；若有外邪须并去，温凉寒热任君沾。

　　补中益气汤见上。

　　头痛引经歌

　　太阳川芎阳明芷，少阳柴胡汤半里；太阴苍术少阴辛，厥阴茱萸能直抵。

　　○耳病方法

　　两耳经云肾之窍，虚则鸣雷左右要；妇人多有左边聋，以其忿怒动肝火。

　　男子右边多重听，断之欲色动相火；若遇两耳俱鸣聋，膏粱脾甘动胃火。

　　又有肿痛流脓水，此是肾家风湿热；滋肾通耳汤尝试，也有痰火虚血气。

　　滋肾通气四物君，黄柏知母妙无伦；芦荟相须龙胆草，何愁两耳有鸣聋。

　　○鼻病方法

　　鼻为肺窍要清虚，难受埃尘半点居；外感风邪流清涕，声重气息壅唏嘘。

　　鼻洲各别流浊涕，胆经邪热脑中驱；脑满时常流浆水，酒色过度脑门虚。

　　控脑砂兮脑亦痛，有虫食脑痛难除；鼻外酒齄湿热致，鼻中瘜赘肺邪除。

　　譬之雨霁之由地，突生芝草理堪思；治法清金兼降火，通窍之汤所必需。

　　通窍汤头辛夷君，川芎白芷葛防风；苍术细辛生甘草，升麻姜活杏麻黄。

　　○口舌方法

　　脾应中央戊己土，口舌同居通脏腑；口干脾热肝胆酸，肺辣心咸心热苦。

　　舌吐不收为阳强，舌缩难言令子母；口舌糜烂忽生疮，咽喉涎漫苦难当。

　　重舌木舌舌本强，加减先锋桔梗汤；己上赴宴汤堪用，金针刺疼造乾坤。

　　赴宴汤中用三黄，百煎栀子天麦门；干姜细辛硼砂末，一杯挥去息燎源。

　　○齿门方法

　　齿乃肾表骨之余，上下牙痛肾热居；上片痛兮胃虚热，下断大肠风热虚。

　　胃病好寒恶饮热，大肠饮热怕寒虞；开口呷风疼痛者，阳明风气可驱除。

　　牙齿摇动不坚固，胃元虚弱有瘕疵；齿缝流浓并出血，龈宣骨露待何如。

　　骨槽风变成流注，阳明湿热莫踌躇；清胃汤丸加减用，达尊散子定无拘。

　　清胃汤兮川黄连，当归生地朴硝盐；丹皮地骨须同用，升麻佐使柴前胡。

　　达尊散：石膏一两 白芷五钱 细辛五钱 甘草一钱。

　　○咽喉方法

　　咽以咽物通胃脘，喉以候气通五脏；齐驱并峙肺门间，清浊悠兮热与寒。

　　脏热肿热多痛痒，肺寒缩硬又多痰；若夫猝然觉肿痛，水浆难入语言难。

　　会厌两旁都肿痛，俗名喉痹发双哦；会厌一边肿突出，此为喉闭发单哦。

　　此为相火肿送致，金针刺发起沉疴。

　　○心痛常痛时方

　　当归一钱半 川芎八分 陈皮八分 半夏一钱 酒芎一钱 炒元胡一钱 五灵脂八分 良姜八分 吴茱萸六分 菖蒲八分 香附一钱 砂仁一钱 枳壳八分 生姜一片 甚痛加乳香一钱 没药一钱 肉桂八分 木香六分 共为末调汤药两次饮。

　　○有胎气心痛方

　　当归二钱 川芎一钱 酒芍一钱半 香附一钱 砂仁一钱 白术一钱 酒芩一钱 枳壳八分 茱萸八分 乌药六分 肉桂七分 甘草三钱 生姜一片 红枣三粒 痛甚加良姜八分 。吐加姜汁半夏一钱半。胀大腹皮酒洗一分 口渴加乌梅一粒洗去烟同煎。

　　○虚烦方法

　　虚烦俗名为暴燥，左寸虚数作心烦；左关虚数为胆冷，病后逢之血气亏。

　　肾水枯竭亦烦躁，滋阴降火不须疑；心烦见景施良剂，胆冷无过温胆汤。

　　温胆汤兮治虚烦，二陈再把竹茹攒；人参远志须加入，不比它经可结盔。

　　○不寐方法

　　不寐根由有数端，痰涎流注胆经攒；空思妄想多如此，寡妇尼僧不一观。

　　若遇老年难寤寐，既衰血气滞循环；白头四物四君子，高枕无忧治壮年。

　　○遗精方法

　　五脏六腑皆有精，肾为都会配生成；听命于心行伎俩，不及太过自亏盈。

　　青春强制于持节，如瓶充满梦遗精；所求不遂梦中泄，此是神交最损人。

　　下亢虚败精流滑，行存坐卧若壶倾；酒色过度精液竭，余精遗漏藕丝形。

　　阴虚火动未交泄，清心补肾理堪凭；再兼脾胃分清浊，莲子清心妙如神。

　　清心莲子治遗精，人参远志及茯神，两地莲须石枣肉，麦门酸枣炒其仁。

　　○女科总旨

　　男女生来造化同，五行一理阴阳分；男主补气水为主，女人补血以为君。

　　性有胎前与产后，崩漏淫带不同徒；大都女人多病疾，多由经水不调通。

　　先期而至荣虚热，衍恨而行血冷云；脉息阴阳左右反，四物汤饮古来宗。

　　调经方法

　　阴血流行灌一身，上为乳汁下为经；通塞莫逃寒与热，临行尤怕怒生嗔。

　　久病伤胎皆阻上。感冒稽迟号触经；腰腹疼痛肢体困，血越上窍错行经。

　　一月两度冲经致，三月一致曰居经；七月无经损是的，取经汤子急家寻。

　　崩漏胎门

　　取经汤子孩儿茶，乳香没药制斑蟊，大黄巴豆葱连白，调经受孕妙无加。

　　经虚阳搏经曰崩，女人五十理无生；经断数年忽又至，既衰反候不为亨。

　　壮年经水行不止，名之曰漏不为崩；好把芎归汤料理，莫用兜留止塞行。

　　又有带下赤白浊，虚实补泻休穿凿；十妇九带尺中微，解带汤丸所当学。

　　解带汤

　　解带四物苍白术，玄胡香附陈皮茯；甘草丹皮和贝母，地榆干姜黄柏簇。

　　
