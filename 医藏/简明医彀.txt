

　　简明医彀 孙志宏

　　叙

　　古人有言曰：学书纸费，学医人费。盖戒徇臆，尤警泥方，兢兢志慎重也。今世刻方书充栋，而是岂皆秦越人着撰哉。必洞情晰理，广究细核，斯勒一家，称医学宗。尔古不论，昭代原礼树帜于建业，立斋标誉于吴中，节庵振响于杭浙，皆独断鲜徇臆之失，师古绝拘方之弊，故着述光焉。

　　越数十载，复得我台石孙翁。翁生节庵乡，入戴、薛室，精心博览于此道，既家钵而瞩垣慧照，时有创裁。且笃事丈六金身，不忍欺世误人。是以时时穷讨，念念虔肃，谈一证能晰本证之发源，制一药能尽本药之至理。三十年来，辑其先人闻见征信之遗，续以增芟疏论计八卷。俾客旅仕商一见了然，得方书之要领，识其宗旨，别类分门，确可据信以疗治。予友沈刺史题曰《简明医彀》。

　　二三好德之士，梓以寿世，问叙于予。予医不异聋瞽，然读其书，义先畅而系之以方，使人了了于心，乃入之口。不苦人以穷乡难得之药，不眩人以钩深难解之辞。其意若专为贫愚仓皇时设，实则大富贵聪明极闲暇时亦复用之不尽，咀味之不穷。斯其愿力也宏，功德也大矣！卷中大旨已胪列刺史公序中，予第三复“简明”二字，名实两无惭焉。古称仁人孝子畴其兼之，其惟斯集欤。台石有善男子女人者八，子庠生，仲父氏暨五龄季处子往生事最奇。今台石着书修道，鸿光一室，断尘世嗜好，老益坚、贫益乐，应是庞道玄载来。若八卷中谆谆告语，惟恐病者不自了了，为充栋者误则亦烦恼。佛之苦心，不可以弗表也。遂不辞而为之序。

　　赐进士出身资善大夫刑部尚书大理寺卿侍经筵官都察院右副都御史通家眷侍生吴仲伟顿首拜题。

　　题辞

　　浩然公曰：医者之中病，犹射者之中的。射匪入彀，虽羿蒙罔与呈如树之巧，医匪入彀，纵轩岐莫能奏霍然之功。斯彀之说所从来已。余不谙医，居恒每嗜阅方书。挂漏其句者，似简矣而义不畅，令人探讨而莫之指归，明于何有；叠架其词者，似明矣而文或赘，令人汜滥而莫之穷诘，奈何云简。两者皆讥书，即汗牛充栋，有大迳庭不近医术焉。全 者，其惟台石孙君之兹集乎。溯余畴曩，雅闻虎林有名医台石其人，第未韩识。实维壬戌，乃余投绂圯上之次年，台石以病家不远省郡，多请谒之我平原，余始得与语。语及儒书，则经、史、子、集间亦有所发明。

　　至于语释典则，于《楞严》、《法华》等诸经，偈 缕缕，口陈之如倒囊而出物，余不觉亟其叹服，曰：噫噫嘻嘻，孙君者宁翅良医，固医而儒者也，亦医而佛者也。迨假馆国中，凡荐绅衿佩交 者日益众，誉望弥隆。其治病也，小试则小效，大试则大效。若挹水于河，而取火于燧，叩靡弗应者。诗曰：发彼小 ，殪此大兕。盖言射之中的也。而台石医之中病，亦大率类是。

　　居盐六、七年所，所全活者无虑几千百人。邑中畏 ，庚桑之祝正殷，忽一日，翻然动归思，告人曰：某将潜踪礼佛，作来生西土莲花计矣。急流勇退，交知多方慰止而不得去，HT亭圃涌金城下，余尝为颜其齐曰：“全真小憩”云尔。越二载复来，则手持一编视余曰：此某一生殚竭精神求医，秃笔穿砚，窃附窥豹一斑，编辑而成帙者也。今将付剞劂氏，愿先生弁以嘉名，冀传不朽。余遂谢不敏，不获巳受而卒业。第一卷言医要十六则之类。第二卷言六淫变生诸证，直单词耳，其于治标固本之妙解，俨加列眉。第三卷言七情九气为病。第四卷言气血亏损，沉 祗短语耳，其于荣卫腠理之真诠，宛如指掌。自五卷以迄八卷，则言头面、耳目、口鼻众患，并纂述婴科、女科、外科诸书，皆要言不繁耳。然于古今济世传本，钩玄抉奥， 若烛照，数计而龟卜。譬之汰泥沙而拾拱璧，则卞和凝眸；抡骀驽而拨骅骝，则孙阳转盼。巨细概括，终始包罗，良工大是苦心，此真人彀之书，最明亦最简，余因漫题曰《简明医彀》。台石惟惟，鼓掌大快！揆厥所繇，台石洞晰禅机，《大藏》数千卷，总之不离阿耨多罗三藐三菩提心，倘亦略闯世尊之藩篱欤。台石兼通儒道，《毛诗》三百而蔽之一言，《曲礼》三者家传户诵，即都人士属，意意内之藏 中亦断断不可少，当人人宝之，世世珍之。且也御医局将购之，挂漏其句，叠架其词，留贸焉汗牛充栋者同乎哉。抑又有说焉，台石大父萝椿公、尊君桂严公，世以儒医起家，水源木本，厥有所自。况绕膝有丈夫子三，到处咸以此道行。惜季弟台屿，有声尚院而不克终，亦称二难。然则台石《医彀》之刻，谓之蘧种可也，谓之济美亦可也，谓之承前可也，谓之启后亦可也。

　　又况跨釜仲君，早补博士弟子员食廪饩，更有淑媛，各赋性媚佛。及考终又并多异状，识者以为得道而化。若夫台石孝友，懿行藉藉，脍炙人口。曾刻施《净土三经》、《大乘法宝》暨《佛法指掌》若干卷行世，斯又自度度人之净业，尤卓越者欤！时龙飞崇祯纪元之二己巳嘉平月哉生明海上浩然公沈弘遇书于浩然楼中

　　序

　　天下不患无对病之药，而患无识病之医。有识病之医以用药，则药之温凉补泻，与病之寒热虚实，一一 合罔弗效。如善射者引满而发，发必中的。今孙君台石，盖识病之医也。着书八卷，不曰简明药方，而曰简明医彀，其自负良不薄矣。夫医籍莫详于《本草》，读者每苦其浩 而难穷，妄谓不简；莫精于《素问》，读者每苦其奥而难解，妄谓不明。今孙君 编，而能简能明，即命曰《本草》之钩玄、《素问》之注脚可也。诸君子捐赀助梓，共成胜事宜矣，予所以药为之序而不辞也。有客从旁讯余曰：昔者苍颉作书，容成造律，胡曹为衣，仪狄作酒，奚仲为车。此五人者，皆有神明之道，圣智之迹。故人作一事，而遗后世，非能一人而兼有之。今孙君 于禅乘，尝着《佛法指掌》一编，流播寓内。乃今复有 刻，得无多岐矣乎？余曰不然。金 氏以慈悲度世为教，虽蝼蚁蠛蠓，皆所不弃。矧人之疾病夭死，而忍不为之所乎？ 编行而家喻户习，庶知微早事无疾者可以长宁，因病施方，抱 者可以立 。跻斯民于寿考，转子为彭 。予政喜孙君之能，现医王身而说佛法也。子顾讶其多岐，无乃有蓬之心也乎？客于是竦然起而谢不敏，促余为孙君序之。孙君名志宏，字克容，台石其别号，家世钱塘人。

　　厥考桂 公以医术着嘉、隆间，君仍其业而阐绎之。尝采药三山，遇异人得龙宫秘诀，所至辄活人。侨寓我监良久，监人倚为司命，低徊留之不能舍。且与吾友松日、玄海两沈君，仲修、则梁两陈君相善，余是以识荆云。

　　崇祯庚午岁长至日桐窗老人钟祖保撰

　　自序

　　盖闻吾儒民物胞与， 乃身。医虽艺乎，根据仁者所必游，以弘圣贤之德业，彻性命之渊微。

　　然而医之人与医之书，钧重而弗可偏废。世专托命于人，不窥其书，其失非鲜。夫古精医者，谓身所暨有尽，书所讫无穷。故各以其所得笔诸书，政欲令天下万世，人人得而读焉。以偕脱凶疾之极，而绥寿康之福，岂徒为业医者训乎哉。第书绪纷还，猝难领会，间有纂本，辄多挂漏。或门类未备，或置方而不疏病源，不析致病异同，或未经信验，或方论未尽协古，皆于济世不能无憾！先君桂岩翁尝拟精辑一书行世。非徒欲医者归博于约，兼虑游宦行商及僻居贫窭，仓卒感疾，延医不给，颠连罔措者，俾得仿书修救，坐收良医之功，厥志殷殷而未竟。不佞宏幼业制举，长乃颛医，迄今五十余载，恒以所佩庭训及所验心得，视人疾懔懔，勿敢凭臆，勿敢徇俗，壹摹古人成法。遂兴念缵绪，并酬夙愿，搜网古今群书，反复演互，几换星霜，始成斯集。卷首先弁一十六篇，乃修德砥行、尊生慎疾之要，及医药得失吃紧之纲。其次门类胪方，必溯致病所繇，与其同异，确有征信，程古而不私创，博采而不隅执。务宣先人救世之恳衷，弥彰于人心目间。即谙阅之久，而于载籍外别有证悟，可补往哲未发者，亦必公诸世，毋敢私秘。其书备而不冗，约而不漏，义类浅显，人人可解，若射必有彀，故命曰《简明医彀》云。人人宜手一册，晨夕览绎，以为未然之防。偶或遘疾，有医则可据以参同，无医亦可恃以弭患。既免受误于衰见，复能默契于名手。捷取守约之益，浸为淹博之阶，可以自利，可以利人。宁直天涯游旅之宝函，实亦家居卫生之灵铨也。可谩曰吾疾自有医之人在，而书可阁弗窥耶，则古所称为人子者不可不知，其谓之何？夫开卷有益，非医者尚尔，而医者益可知矣。嗟乎，弗自欺乃能孚世，惟自慎乃能益人。幼诵孔子，已知斯人徒与，迨皈竺教，逾觉同体亲切。我人苦乐痒 ，胡忍二亲。即于此道，未敢自谓入微，其或不慎以欺世，实未有也。神而明之，存乎其人，踵事增华，俟后之君子。

　　崇祯己巳阳生日武林孙志宏序

　　凡例

　　是编诸论，首《内经》要旨，次先哲格言，次感受根源，次本证形状，次治疗方法，次脉理大体。悉从简径明白，药名字眼根据俗，欲令览者易了也。

　　是编最便宦游旅客、乡居僻处，及暮夜叵测、迎医不给者。简捷去病，故于微言奥义，惟采切要。

　　是编于各门各病，备载感受之由，加以警戒之语。尊生君子，预知调摄，可避疾迓寿。

　　诸证主方，后附成方。皆前哲造理精妙，兼以祖传家秘，参酌用之，无不奏效。至如末附简方，亦皆选验无误，更便无药者。

　　伤寒法祖仲景，方兼节庵。及胎产、痘疹、外科，比诸证关系尤重，故特加详备。

　　诸病惟呕证不能纳药，服时欲呕，预备姜汤兼送，更以炒盐二包，轮熨喉下至胸，多炒、频熨即安。

　　药品必取真实、新鲜、方产最佳者，根据法制度，乃得获痊。倘低伪 蛀，或舍贵用贱，及制配卤莽。或遇略知医者，妄乱加减，皆无效，非方之咎。

　　治病分寒热虚实，不可混。须细玩方论，如有疑惑，先配小剂少服，相安渐加进之，病愈即止，勿多服。若攻利药，尤不宜过。

　　是书成后，惟愿高明重加订梓，用广拯济，志宏幸甚。

　　卷之一　要言一十六则

　　却病延龄

　　却病之法，惟治未病为上。人能清心寡欲，慎起居、节饮食，则病自不萌，而龄可延矣。凡人百病，无出三因。一曰外因：风、寒、暑、湿、燥、火，天之六淫是也。一曰内因：喜、怒、忧、思、悲、恐、惊，人之七情是也。一曰不内外因：起居失宜、饮食失节、房劳过度、跌损、金刃、五尸、鬼疰、邪祟、蛊毒、山岚瘴气、不伏水土等证是也。举外因六气言：风者，天地郁勃之气。

　　经曰：风为百病之长，善行数变。其变莫测。轻则伤风咳嗽，重则中风、风痱诸证。故云避风如避箭。寒者，天地严凝之气。经曰：冬伤于寒，春必病温。三时犹轻，冬感为重。即病者名伤寒，伏于肌骨，春月随发生之气为病，谓之春温。次日晚发，及热病也。暑者，天地酷烈之气。经曰：夏伤于暑，秋必疟痢。夏月天之阳气尽浮于地，人之阳气尽浮于表，故多烦渴，嗜冰水瓜果。不知阳外阴内，生冷停积，湿热相蒸而为痢。腠理汗泄，风寒袭之，邪正相搏，阴阳相并而为疟。冒暑奔驰，病名中热。水阁荫轩，过于寒凉，病名伤暑。

　　若卧于砖石、泥地、漆凳之类，感受风寒湿气，秋深收敛，腠理闭密，邪伏难出，历节走注作疼，而成痛风等证。湿者，天地阴润之气，为害匪细。东南地卑薄，衣履、坐卧，湿从外入；西北地高燥，嗜乳酪、面，湿自内生。燥者，阳明燥金之气。经曰：诸涩枯涸，干劲皱捣，皆属于燥。盖因风热耗其血液而成。在表则为皮肤裂屑、手足干劲，甚而筋缩爪枯等证；在里则为大便秘结，消渴引饮等证。火者，君相五志之火。经曰：诸热躁扰，狂骂气逆，冲上嚏呕，疮疡痛痒，耳目诸证等，皆属于火。肾经孤水，奚能胜之，且火日增而水日损。东垣云：火为元气之贼，此胜则彼负。若上下往来，熬真阴、涸津液，则为阴虚等证矣。举内因七情言。经曰：喜伤心。盖喜极则心火炽盛，轻为口舌破烂、疮疡斑疹，重为颠狂等证。经曰：怒则气上。又曰：大怒则火起于肝，甚则呕血。盖怒则阳气逆上，而肝木乘脾，故为呕血，飧泄，胸胁痞痛，不食等证。经曰：忧则心气乘之。

　　又曰：忧愁不解则伤意。夫忧气郁而生痰，痰与气搏，升而不降，多成噎膈等证。经曰：思则气结。盖指其专笃沉滞者言。如难思、释怨思报、苦吟竭志、男女怀思之类，遂成怔忡诸证矣。气结为病，为昏瞀，为中满痞塞，为咽嗌不利、不嗜饮食等证。经曰：悲则气消。盖悲则心窍蕴结，肺布叶举而上焦不通，荣卫不行，热气在中，故气消。又曰：悲气所至，为阴缩筋挛，肌痹脉痿。男为便数、溲血，女为血崩、孕妇胎漏、目昏等证。经曰：恐则气下。阴气无能上行，则志气恐惧，日久则为矢志之证。经曰：惊则气乱。神无所归，栖灵之舍虚，而为痰涎所聚，有成颠痫诸证矣。举不内外因数事言。起居者，人身运动，全赖精血，《经》有七损八益、五劳七伤、六极之戒。饮食者，经曰：饮食自倍，肠胃乃伤。生冷滞腻、炙爆辛热，慎勿太过。又曰：诸肉补阳，诸谷补阴。阳盛则火炽痰壅，津液燔烁；阴盛则火熄水盈，精血生长。房欲者，人身所宝精、气、神，至人秘固，以炼金丹，大则成仙，小则却病。多欲者，如飞蛾赴火，迷不自知。但能撙节，即期颐之基。跌扑金刃数种，多由不慎所值，不立于岩墙可也。苟知预为谨持，精神内守，外邪岂得侵哉？故善治未病者，巧出良医之外，功居美药之先。其于康宁永寿乎何有。

　　卷之一　要言一十六则

　　福寿真乐

　　箕畴五福。一曰寿，以有寿乃能享诸福也，然其四曰攸好德；及六极之五曰恶，六曰弱。可见德为福寿之本。若其刚恶而不肯好德，柔弱而怠于修德，则祸极随之，而绝福寿根源矣。至卫生一节，尤为修德中事也。观子之所慎疾，及君子三戒等可见矣。又黄帝问岐伯曰：余闻上古之人，春秋皆度百岁而动作不衰，今人年半百而动作皆衰者，时势异耶？人将失之耶？岐伯对曰：上古之人，知道者法于阴阳，和于术数，饮食有节，起居有常，不妄作劳，故能形与神俱而终其天年，度百岁乃去。今时之人不然，以酒为浆，以妄为常，醉以入房，以欲竭其精，以耗散其真，不知持满，不时御神，务快其心，逆于生乐，起居无节，故半百而衰也。观此，则寿命修短，全系精气神之盈亏。精血一败，神气无所根据附，欲长寿而享诸福难矣！其害以淫欲为最。少壮宜节，老年宜绝，男女皆同。盖男二八精通，八八精绝；女二七天癸至，七七天癸止。交合施泄不可太早，男三八，女三七为佳。古人少年迟婚，中年后早绝欲，多得上寿。今人早婚纵欲，水枯火亢，精神垂尽，仙丹莫疗，悔之晚矣，达者当知。精髓有限，生之甚难，耗之甚易，如油满灯明，油尽灯灭。若纵欲丧精，假力药饵，弃真取伪，弃内取外，不亦愚乎！请以贪、俭二字醒之。贪不久之名利，而不贪长久之福寿，俭易得之财物，而不俭难得之精神，颠倒极矣！其次嗔怒忧愁，皆能伤气血、烁元和，致不测之疾。噫！人诚能制情忍性，以惜福养寿，虽南面王乐不与易。《诗》所谓自求多福；《书》所谓自作元命也。将时时享勿药之喜焉！即偶违和而精气神原固，可一剂立瘳矣！

　　卷之一　要言一十六则

　　奉养高年

　　养亲不可不知医，高年尤为切要。然医特其辅耳！其本在得亲欢心，亲心多拂多违，疾所由生。常使亲心喜悦，非止尽孝，亦以善治亲之未病也。其次当调适其饮食，虽或贫乏，亦必约己丰亲，劳力致养，常尽心于目前，勿姑俟于日后。务令精洁，不在肥腴。生冷、腻滞、煎炒、硬韧及烹饪失宜等皆忌。又次当捡其起居，行、住、坐、卧皆令安乐。栖息处宜高燥，静密无风，冬暖夏凉。衣服常须浣焙，器皿常须拭洁。玩物适情之类，无弗迎合。寒、暑、风、雨、霾、雾、黑早、黄昏、险途、远道，皆勿令行。一切琐屑可恼事，皆勿令闻。如有意外灾咎，必先自己镇静，安慰亲心，勿令惊怖。有疾则择延明医，勿泥卜筮，受误庸手。汤药必躬为阅治如法，勿托他人。老年嗜欲或有过当处，须婉节之，勿纵其情，长其过，恒以玄守卫生法告之。若夫禅宗出世之旨，则尤宜朝夕劝勉，怂恿成就。急乘易尽残年，了彻无上大事。又岂区区奉养医药之比乎？虽然为人父母，亦当自爱，曲体子心。至老年尤宜知止、知足，告解前过，勤行善事为斋归计。噫！人生结果事，时刻当警省。勉之哉！

　　卷之一　要言一十六则

　　抚育幼龄

　　（附：戒溺女歌）

　　经曰：滋苗者，必固其根；伐下者，必枯其上。婴儿一生之强弱安危，其根全系于父母，可不慎欤！怀妊十月，能尊胎教，则子多贤、多寿，痘轻疾少。若父母纵欲不谨，加以浓味膻腥，煎炒姜椒，诸热毒物，或服种子助阳热药，致生子有惊风及恶痘、胎毒诸证。初生时，如拭口、断脐、洗浴等事，悉宜如法。乳母饮食起居，极宜严慎。如嗜浓味热毒，儿患积热；食生冷及感风寒，儿饮冷乳，吐泻腹痛；母恚怒，致儿惊恐。久停乳，先略挤去前乳，次与儿吮。母多欲，乳之气味皆变。有孕乳子，令儿黄瘦。小儿变蒸发热，乃是长筋骨、坚腑脏、生智能，常以数日而安，但宜调护，不必服药。小儿惊疾，或因揉儿胸、摇儿身，诱儿笑语，久戏不止，使儿力疲头眩，气喘肠痛；或继以哭，多睡中惊。甚至掷儿上下，儿虽强笑，实惶怖不堪，骇其神志，伤其腑脏。有以无知幼儿打扑，尤可痛恨，当为大戒。小儿乳食宜少不宜多，衣服忌太暖。初冬未甚寒，只薄牵旧絮，若早重裹新绵，致火铄肺金，生风成痰，致肺风痰喘、惊搐等证。啼哭未止及初止，皆未可与乳食，未及期不可茹荤；虽期后不宜纵食大腥及生冷、煎炒、油腻、甘甜、闭气硬物。经曰：多食肥，令人内热；多食甘，令人腹满肚大是也。脾气弱者，停积为吐泻、疟、痢、疳虫等证。又忌嚼食喂儿，易生疳积及虫。又小儿夜卧被下，须着小单衣，勿过热，卧宜露首近枕，勿以被覆头面。又小儿常令见日色，受和风，间坐履地上，皆能使坚筋骨、实肌理。若时刻不离裹抱，闷闭密室反有损。又儿额上常须以手抚拭，脱衣则以手拭胸背，敛毛孔防风。又乳母、抱母、僮婢等，皆须慎择其人朴实、谨浓者。又小儿不特护其形体，尤宜保其心性。勿恣其欲、纵其怒，常教以仁浓端方，勿导以机诈巧言等；常教以好生施济，勿导以惨杀骄吝等。勿以虫鸟等笼缚为娱，勿使闻淫歌鄙语。三、四岁便须谨防其习风，勿姑息其幼。以俟后七、八岁国小时，常以先辈名公善言善事及三教明显要言，时时语之，使记忆。稍长谨防其友伴损益，能移换性情，雕凿真朴，是为首戒。然后读书习礼法，处处印证前闻，俱于身心实有受用。古云：教妇初来，教子婴孩。一生人品善恶、高下，全系幼时，又岂特保护医药已乎！

　　卷之一　要言一十六则

　　抚育幼龄

　　（东越药园道人撰）

　　乾坤六子女，并重无偏倚。人生子女同，骨肉均一体。皆是天所命，胡为独不举。我闻人溺水，惨状不可睨。力挣不能免，石人亦汗 。盖念斯痛苦，而忍加吾女。痛苦亲罔顾，女子默自茹。

　　莫谓女无知，但口不能语，性灵已具备，貌与亲宛似。生我者何人？父母天地比。杀我者何人？即我父母是。借问何为然，不过为贫耳。贫穷本前定，杀女不可抵。亲未成富翁，女已作怨鬼。女有女之福，不待亲分与。女若命好时，助亲增福祉；女或命薄时，夭伤自遄己。何如全我慈，目前且完聚。幼女衣食需，相挨费几许。稍长学女工，绿窗其蔬水。嫁不责聘仪，荆布亦非耻。况杀自己女，实杀他家妇，他家也溺女，汝妇在何处。世间男人多，无妻者屡屡，杀女女益少，天地喜不喜？禽鱼犹放生，虫蚁亦赦死。我女反杀之，残忍一至此。岂无有王法，岂无有天理？王法或可逃，天理暗报汝。现世及来世，罪谴谁能避。嗟哉溺女者，不仁又不智，请君听此歌，相传相劝谕。

　　卷之一　要言一十六则

　　业医须知

　　古人延医，如求良将。良将系众之死生，国之存亡；医系人之安危死生，眷属之悲欢聚散。岂非天地间最重大事故！故非其人不可信托，是必其德仁浓，其学淹通谙练，而后能起 回生，夺灾行之数，而造天命、慰人心焉。然则业医者，当时刻兢兢业业，以救人之德。杀人之罪为儆戒也明矣！每临病，务以济人自矢，勿重财利。若遇危难证，当明告某方某药，勿诡言珍秘而索重价。若病果易治，勿故言难疗，致病家惊忧而妄劳。如果难治，勿故言易愈，致病家虚喜而空费。或有早晚可奏效，而故以药停阻之，以勒重酬，或前医有成功，而故捏词诽谤之，以自居功。又或诸医覆绝，诒彼独肩可挽。如痨瘵仅存皮骨，语言不能，尚诱其浓馈，乃不日旋毙之类。又或尽心富家，而忽慢贫家，延请不往，求药不发。此等种种不一，总是重利鄙夫，忍心害理之所为，讵可以躯命付托乎？且今医不自揆浅陋，气傲心妒，既不肯咨访高明，又不肯温读医书，暇则棋酒晏笑，或算计财利，此所谓学医人费，以人命为侥幸者也。先辈云：道未行，谓无利益不学；道既行，谓应酬无暇不学。尤不可犯此二语。古之良医，不敢逞臆见而务博学，又不敢泥俗谛而求诸阅历，又不执一、二证验而求圆变无穷之心悟。至老手不释卷，虚心常广咨询，诚以人命为重，自存德行也。虽然其责又在延医者，勿轻听人言，进用多误，全在鉴察精确。人谋为主，独断行之，不可专凭卜筮。嗟嗟！医人有胸无心，病家有耳无眼，人命其危矣哉。

　　卷之一　要言一十六则

　　临病须知

　　临病时，古有望、闻、问、切四法。切脉固为重，望、闻、问尤居先。当细察受病之源，辩其所现之象。望其色之荣枯，闻其声之勇怯，问其饮食进否，喜冷喜热。探其胸腹有无痛处，便溺秘利。验其目睛、鼻、舌、气息、蜷卧挺身、向内向外。次诊脉理，明表里虚实，寒热阴阳，有余不足，与外证相参合不合。酌见病之浅深正变，明辩病之同异真似。追溯病前日如何，又预料病后日如何。急则治标，缓则治本。或当正治，或当从治。病剧者，再候两足太溪、太冲、冲阳之脉。更验服过某方某药，着意详审，尽得病情，始拟方立案。在患病者，尤当以自己平日嗜好性情及受病原由，详细说与医者。倘讳疾忌医，则是助庸医之谬，掣明医之肘，而自贻其祸也。又医者固当熟透古方，当神契物性。盖药品有阴阳升降、气胜、味胜等之不同，须令洞彻详明，则取用时能不泥古而不悖古。所谓药不执方，合宜则用。古人方药，但陈大略，原俟后人润色。盖天时有寒燠之不同；民居有燥湿之不同；人身有老少、强弱、肥瘦、黑白、饮啖多寡之不同；病情有内外虚实，似虚而实，似实而虚，似寒而热，似热而寒等之不同；其间情态百变，相机时措。古所称神圣工巧，岂异人任哉？又凡治法用药，有奇险骇俗者，只要见得病真，便可施用，不必顾忌。即如病有临危，原属有余，失于攻下所致，虽至几微欲绝，犹当攻下取效。若久泻久痢，至于滑脱不禁，则宜劫止而后调之。如国家以刑治奸盗，以兵却虏寇，不得已而用权，权不离经，非霸术也，王道也。乃有医谬称王道，一味平补调停，此可施与不足，不可施于有余。施于有余，则邪气得补而愈盛，是速其毙也。又有遇危难证，如大黄、附子，迥若霄壤，恐致杀人，而惟用中和之方，无大热大寒，救疗而死，其杀人一也。病家无识，喜其平稳，卒受害而不觉。悲夫！虽然临病妙用，全系平日之识见，学力明透精熟，岂能徼幸袭取于朝夕哉！

　　卷之一　要言一十六则

　　制方定规

　　医有成法、有活法，成法师古不可悖，活法因时不可拘。古方切中人病，自有定见。品味及分两，皆按君臣佐使，不可漫为增减，其制丸散，用服时候，悉有肯綮。盖心肺居上属阳，治心肺，药必大丸调化，或汤散，或噙咽，皆使易化，必饭后临睡服之，欲其药气恋于心肺也。肾肝居下属阴，治肾肝，药必细丸吞服，以炼蜜、酒糊、黄蜡等为丸，皆使迟化，必早空心服，更以干物压之，欲药气令直达于肾肝也。脾为中州，药须细丸，或水叠、或蒸饼糊、或枣肉、或饭丸，服于半饥半饱巳时之分，使药气正归中州也。如风、火、寒、暑急证，欲取功速者，及走表四达者，皆以汤散为主。汤者荡也，取其荡涤；散者散也，欲其疏散。如虚损淹延之病，不能一时奏效者，主以丸，丸者缓也。令其从容培植，各有定格。常见时俗，心肺丸方减数味，加肝肾病之药；肾肝丸方减数味，入心肺病之饵。上下混淆，皆不奏功。虚费药本为轻，迁延病深为重，若此者，须分二方早晚各服为是。

　　卷之一　要言一十六则

　　病分寒热

　　病有寒有热，有似寒实热、似热实寒者，皆须细审。经曰：诸躁狂越，惊惑悲笑，属于热。喘呕吐酸，暴注下迫，诸禁鼓栗，皆似寒实热，治以凉药。诸病上下所出水液，澄彻清冷，面青肢厥，属于寒；面红不热，躁渴，不喜冷冻饮料，欲坐卧泥水、井中，皆似热实寒，治以热药。心盛则生热，肾盛则生寒，心虚则热攻于内，肾虚则寒动于中。此热清，寒温，虚补，实泻也。有初感热病，因过服寒剂及生冷之类，遂变而为寒者；有初感寒病，因过服热药及姜、椒之类，变而为热者。不知用药之法，中病即止，治之太过则病外添病矣。如病家不知脉理，欲辩寒热，但看病患畏热恶火，怕日色暖气，口渴思饮冷汤水，大便闭结，小便短赤，心烦身躁，多言声响，不寐，仰身挺卧，喜睡凉处，皆属热证。凡病患畏寒喜暖，口不干，思饮热汤，大便利，小便长，口鼻气冷，懒言蜷卧，皆属寒证。热多属实，寒多属虚，仿此推之，寒热虚实，皆可辩矣。

　　卷之一　要言一十六则

　　伤寒不药

　　诸病中，惟伤寒关系最重，然治之亦有捷要。但乘其初起在肌表时，蚤如法治之，无弗愈者。

　　譬御盗于未入室之前，自易驱除，要在审辩的确。所谓阴盛阳虚，汗之则愈，下之则死；阳盛阴虚，下之则愈，汗之则死。差毫厘谬千里，不死于病而反死于医药，不如不药之为愈矣。故曰伤寒不药为中医。盖或值旅邸舟次，或山僻乡村，无明理医家，切勿妄服药。凡伤寒初起，头疼身痛，怕寒拘急，无汗，为寒伤荣，即宜绝戒腥酒谷味，诸果饮食，一切有形难化之物。更宜却劳，断怒气、房欲、风寒，安卧。急取带须葱头一握，生姜五钱，陈皮二、三钱，细茶叶一撮，白梅一个，紫苏三钱。水二大钟，砂锅煮沸，以被袱覆患者，头入药确，令热气先熏头面，汗出，再乘热饮一大钟，渣即煎，接饮。以浓被覆身，裹头烘足，俟汗出至足为愈。腿足无汗，而身热头疼仍在者，寒邪未尽也，宜再发微汗。如病初起，头疼身热大汗出者，属风伤卫，不必发汗，恐有亡阳之害。如自有微汗，仍如前法，再略取汗。前法中去紫苏、葱头，加黑枣三个煎服，汗止为愈。如起病时，胸膈胀满，因伤谷、肉诸物，本日即与淡盐汤热饮三、二碗，以吐出饮食为度。不得吐，即以所伤之物烧灰，姜汤调服。如过数日者，用姜、葱熨（法见伤寒。）最忌腥、酒。米汤不饮一口，必无饿死之理，绝戒谷味，易安。如绞肠沙，米汤一口，杀人例也。如口干大渴，但饮茶、白汤、灯心汤、姜汤。或至七、八日热极，则加悉尼、西瓜、鲜菱、嫩藕、生萝卜，惟捣取清汁啜之，去渣。凡调理不如法，至数日后热邪传里，身大热，口大渴，谵语烦躁，狂言发斑，大便闭；或下利秽水，扬手掷足，揭去衣被，唇焦，舌白苔渐变黄黑；或天气暄热，内外热极。可将病患卧于凉地席上，四围多致水盆，令病患手浸水中；或更以青布一幅，浸湿覆于胸前，切宜避风，必病患喜好，方可为之。若渴极欲水，问其欲饮几何，但与之半，勿多饮。或和苏叶、姜汁、砂糖、卤梅之类亦佳，勿强与水，致水结胸之患。又有大热至六、七日，忽然作冷，浓加盖覆犹寒，战悚不定，此名发战，乃正气复而邪欲出之象。急宜泡姜汤一大壶，置病患胸前，任意呼啜，以助正气，少顷正胜邪散，汗出而解矣。如七、八日外热退，或乍有潮热，二便通快，胸膈清爽，惟以清米汤饮之，渐加稠汤，进薄粥，以少为贵。若进腥酒，立刻番复，更慎房室。尤有乡村专务杀牲祷神，所谓食归众口，罪归病患。惜哉！又阴证伤寒，腹痛肢冷，根据中寒条多吃浓姜汤，炒盐熨，用灸法治之。

　　卷之一　要言一十六则

　　脾胃为主

　　虽有美馔灵药，必赖脾胃运化。盖脾胃一脏一腑属土。《易》曰：至哉坤元，土为万物之母。

　　经曰：饮入于胃，游溢精气，上输于脾，脾气散精，上归于肺，通调水道，下输膀胱。水精四布，五经并行，合于四时、五脏、阴阳，揆度以为常也。盖五脏各得受此精华，为精为血，分布脉络，灌溉周身，皆仰赖脾胃司纳谷味而成。所以脾为仓廪之官，胃为水谷之海。胃主纳受，脾司运化。

　　胃不和则食不思，脾不和则食不化。故气血、津液、百骸、脏腑各失荣养，百病滋起矣。虽然胃常有余，脾常不足，脾尤重焉。故先哲云：治诸病以健脾为先，调一身以理脾为主。从来补虚皆重肾经，独东垣云：补肾不如补脾。苟或饮食失节，寒温失调，思虑过度，四肢劳极，皆伤脾之由也。夫脾居坤静之德，而有干健之运，健则能食而形体壮盛，伤则少食而肌肉消瘦。故节食、节劳以养脾也，悦心平怒，惜气寡欲以养四脏也。养四脏，亦以助脾也。母子克制，环相资养之功，知此则养生之道，思过半矣。

　　卷之一　要言一十六则

　　大黄芒硝

　　谨按《神农本草经》大黄味苦寒，无毒。主调中化食，破积除痰，通利水谷，肠胃结热，推陈致新，安和五脏。又按芒硝，味辛苦寒。主五脏积聚久热，破留血，腹中痰实结搏，通经脉，利二便。古今通治伤寒有余热证。东垣赋云：大黄定祸乱而致太平，故名将军。如伤寒热邪传阳明之本，阳邪传入阴经，阳毒火极等证，用之则顷刻回生，舍之则死不逾日。如不能以脉理明辩者，可以舌色验之。如舌干燥苔，唇焦口渴者，先宜白虎汤，重用钱塘硬石膏（研末）。如小便短赤，大便秘结，大热大渴，不怕寒，反怕热，扬手掷足，揭去衣被，大便下利，苍黑秽水，名协热自利，脐内梗硬作痛，乃肠中有燥屎，则大黄可用矣。渴极睛红，苔黄烦躁，芒硝可用矣。如舌苔黑色如芒刺，芒硝、大黄可倍用矣。如舌燥，虽有白苔，大便下利清水，身无大热，手足厥冷，脉沉细，名协寒自利，硝、黄不可用也。如舌苔黑色而湿滑，名脏结，有阳证变阴者，皆不可用也。如痢疾初起，或日数多犹有积滞不清，后重窘迫，非大黄不能通快。如头大痛，目赤肿等证，非酒煮大黄不除。凡实证凉药不效者，可用数分，专在用之中病，误则伤人，失用尤杀人，岂可畏如鸩毒，一例不用乎？今医者逢迎病家，不用大黄，恐伤胃气为谈柄，病家敬其谨慎王道，屡有热邪炽极，宁袖手坐视其毙，呜呼痛哉！余曾见小儿患痘，大渴，失用石膏，胃烂溃穿胸背而死。见痢疾大热，失用大黄，腰后肾俞枯涸成窟而死。失用硝、黄所致，如此甚多。如明医视病的确，用之无不起死回生。历代名师治法方中多用。今以硝、黄奏奇功者，岂胜枚举，姑举一案例之。

　　附纪：如盐官沈观察弟天谷公，应试南都，与选贡刘芑源公同日患痢。沈忆宏曾语，初感即用大黄等，一剂获瘳。刘延医不肯用，沈亟往告，医用熟大黄丸一钱，药中仍加白术、山药，失于通导，竟至不起。又石膏者，伤寒等证神药，医有绝不用者，惜哉！

　　卷之一　要言一十六则

　　人参附子

　　谨按《神农本草经》人参味甘，气微寒，无毒。主补五脏，安精神，定魂魄，止惊悸，除邪气，明目开心，益智。附子味辛甘，气大热，有大毒。主风寒咳逆邪气，温中，破坚积聚，血瘕，寒湿 ，拘挛膝痛，不能行步。入补剂宜熟，温散寒气宜生。人参补脏腑元气，附子益脏腑真阳，火衰阳弱，非此不能回生。如久病气血虚惫，一切虚损，人参可用。如命门火熄，中气日损，一切虚寒，附子可用。先哲用补剂，必加附子数分，以壮参、 之功力，追复散失之元阳。参、附之助，岂小补哉！凡有 羸虚冷之象，亟宜用矣。倘有如疟邪未散之类，医家常执正气足而邪自避之语，专用补法，犹如闭门逐盗，盗从何出？且邪得补而愈盛，反助其邪，为害匪细。此所谓损不足而益有余。如肺热还伤肺，参亦不可概用。近医遇富贵人，辄虑其虚，不问病之虚实，一例从补，亦致失误。此与当用不用者，等于亡羊，皆由不能洞瞩病情故耳。

　　卷之一　要言一十六则

　　三法神功

　　张子和治病，不离汗、吐、下三法，本疗暴病，而久病亦可以奏捷。暴病者，如伤寒冒邪者，汗之；及大头瘟面肿胀，并热为寒包，喘急难眠，诸风湿证，一汗可安。痈毒初起，经曰：汗之则疮已。此皆邪随汗解也。如食积痰滞者，吐之。及喉风、乳蛾，而头面颈项大肿，点水不入，音声不出，命悬须臾，慎勿刺破，破者多立毙，唯一吐，则肿消索食。并干霍乱、绞肠沙类，皆赖吐全。经曰：木郁达之是也。如里邪实热者，下之，及头目周身火热炽盛，皆可下之。痢疾腹痛等证，下之即畅。经曰：痛随利减，胀以利宽是也。久病者，如风寒久伏肌髓，微热恶风，或累月 疟，诸寒湿肿胀，皆可汗之。年远厉风，大汗驱之。如积月关格或小便癃闭等患；或伏痰滞气，时痛时胀，恹恹数年，不能发越，百药无功，一吐可愈。如痢证始初失下，大痛口渴，肛门肿闭，小便不通，粒米不进，气息机微，一下霍然。至于气结痰凝，蓄血留积，必以攻下，推陈致新是也。可见此三法之妙，毋论暴病，即久病亦甚神。又毋论少壮，即衰老亦多奏功。今人能以此治暴病，而不敢用诸久病。又并遇暴病而谬虑虚弱，疑畏不用，以致病邪深入，渐不可救。虽然病属有余。极至困笃，用可立起；病属不足亦难行之，最宜详审。

　　卷之一　要言一十六则

　　气不归元

　　经曰：出入废，则神机化灭；升降息，则气立孤危。又曰：一息不运则机缄穷，一毫不续则霄壤判。

　　故人身一动一止，至理寓焉；一升一降，存亡系焉。经曰：心出血，肝纳血；肺出气，肾纳气。盖足少阴肾经，为元气之主司。其经设有亏损，不能藏其气，则气无所根据，由别道而出，如泄气（即今出屁，）古书转屎气是也。因过食，或气滞，得气出即宽，及小儿、老人皆勿论。然有少年因所斫丧过度所致，泄不自知，不能自禁其征也。其人必面容青惨，形色憔悴，诚虚损之渐，患此者，当自警之。有男、妇久病之后，肾经虚乏，真水涸竭，气不归元，而变成喘满气急，痰实壅嗽，呼吸短促，不能安卧，甚至抬肩撷肚等状。若多服降气利膈、定喘宽胸之药，强下其气，致气无所归，反增大便下坠，后重里急，频至圊而不解。有用补肾药而愈者，其始必因多欲伤精，失意伤志，则肾不得养，不能藏摄其气，犹器败不能藏物也。其有男遗精、女下带而不可止，及大小便频多、易出而不自禁者，皆可例推入。能寡欲节食，起居有常，则脾肾强固，精能通运，无气之可漏，力能完摄，不使气之妄行，何病之有？

　　卷之一　要言一十六则

　　毋恣茶酒

　　按《本草》有茶、茗二名。茶味甘苦，微寒无毒，早采细者，气清上升。主 疮，清头目，去痰、热、渴，令人少睡。茗味同，晚采粗者，重浊下降。主下气、消宿食、利小便、通大肠，宜热饮。如多饮少睡，令人瘦，去人脂。《茶茗赋》云：释滞消壅，一日之利暂佳；瘠气侵精，终身之累斯大。盖十二经补泻、温凉之药，茶为肾经泻品。《难经》曰：泻南方，补北方。东垣云：肾无实，不可泻。生民以来，七火常有余，一水常不足。七藏神云：肾藏精与志，尤为元气所藏，泻肾则精气日损。古无茶，茶始于唐，盛于宋，然亦惟饱后乃饮，空心但饮百沸白汤耳。酒大热有毒，主杀百邪恶毒瓦斯，通血脉，浓肠胃，御风寒雾瘴，养脾，行药力。味辛者能散，通导周身，至极高之分；味苦者能下，甘者和中，淡者利小便。然大寒凝海，惟酒不冰，能炽心火、伤肺金、腐肠胃、成癖积，甚至成劳。伤寒饮酒者，死。其在火酒，及过于辛劲者，为害尤甚。况又为肝经补品，豪饮则肝横胆浮。肝者，将军之官，勇敢出焉，故怒发无惧。胆者，中正之官，故直许无隐，取祸招尤，职酒之故。噫！能养人亦能害人，善葆者慎之哉。

　　卷之一　要言一十六则

　　炅气愈痛

　　帝曰：愿闻人之五脏卒痛，何气使然？岐伯对曰：经脉流行不止，环周不休，寒气入经而稽迟，泣而不行。客于脉外则血少，客于脉中则气不通，故卒然而痛。帝问种种不同之义。岐伯曰：寒气客于脉外则脉寒，脉寒则 蜷， 蜷则脉绌，急则外引小络，故卒然而痛。得炅（炅，音拱，暖气也）则痛立止，所以诸痛得暖气则止。甚者火烘，炒盐熨，炒姜、葱或炒麸糠、灰砂皆可。如脐中痛，用面或布条作圈放脐上，炒盐填于中，大艾炷灸之。阴经中寒，灸气海、关元。感风、寒、湿气，四肢筋骨痛甚，絮包火烘。劳伤痛者同法。痈毒初起，蒜灸即散。如腿足寒湿肿痛，六月水边热砂，堆拥腿足可愈。若腹痛得炅不止者，是寒气与腹中炅气相薄而满，热气留于小肠，肠中痛，瘅热焦渴，则坚不得出，故痛而便闭不通，须凉药治之。面色黄赤为热，白为寒，青黑为痛、为蛊积。

　　卷之一

　　总论制度诸药法

　　今人制药，势不能悉根据雷公矣！然如地黄犯铁，男损荣，女损卫，久服令人肾消。沉木香、乳香、没药、豆蔻、砂仁等，取气味，不取形质。世俗常配入药中，殊不知见火则辛香尽失，惟存其热性助火损血。凡取香气者，皆宜另研末，调入服。如人参不去芦，反不效。山茱萸固精，核反滑精。麦门冬清心，其心反烦心。酸枣仁安神而得睡，生用则反不寐之类。不胜枚举，必宜遵之。又制药专在取效，不必胶泥古法。如鹿茸、虎骨、龟板酥炙（久无真酥）焦极成末，气味何在？（宏）

　　变煮法。世以阿胶炒珠同煎，滚起粘于药罐之口。（宏）阿、鹿、龟胶必切片顿化，作丸，酒蒸和入。如地黄、胞衣等，酒蒸煮，捣膏和入，虽不犯铁，春夏霉蛀。至于炒枯研末者，滋润之性全无，血少阴虚何赖，无利而有害矣。用药必要求真，如阿胶、腽肭脐、丁皮、马兰花、紫草之类，难得其真，莫如不用。

　　人参（亮润） 沙参 玄参 丹参 苦参 防风 白芷 桔梗 秦艽 本 升麻（绿） 胆草 灵仙 抚芎 漏芦茜根 前胡 柴胡 （软苗性柔）银柴胡（细润） 续断（川） 地榆 羌活 独活（羌活内拣黄白色者是，香者名土当归。无，用羌） 胡黄连（折有烟起） 大小蓟（并去芦） 乌药 木通 防己 天粉 猪苓 泽泻（俱白） 良姜 干葛 萆 （川、赤） 姜黄（并洗净） 蔓荆 决明 牛蒡 白芥 槐角 韭子 蒿子 红豆草蔻 黑丑 白丑（并细研） 薄荷 泽兰 益母（紫花） 青蒿 蕲艾 侧柏 柴苏（叶，散邪；子，降气；梗，下气；以上并取叶） 金银花 凌霄 旋复 密蒙 款冬花 甘菊 山茶 葛花 槐花 红花（并取花） 枳壳 枳实 绿枳实（麸炒） 橘皮（广东，去白，消痰下气；留白，暖胃和中）陈香橼 青皮（并去穣） 桃仁 杏仁（泡，去皮尖） 栝蒌仁 柏子仁（去壳，研并去油） 益智 草果郁李核（并取仁）肉桂 海桐 樗皮（臭椿根，去粗皮） 牡丹皮 地骨皮 五加 白藓皮 桂枝（并去骨）薏苡仁 神曲（并炒） 萝卜子 麦芽 酸枣仁（并炒研） 苍术（炒） 白术（土炒，并米泔浸）

　　荆芥 香薷 瞿麦 刘寄奴 夏枯草（并取穗） 三棱 蓬术 川芎 天麻（并火煨，切） 山茱萸 金樱 金铃（去核）诃子（煨，剥去核） 石斛（川） 射干 贯众 石菖蒲（并去根须） 茯苓（白补，赤利）

　　茯神（去皮木，并取云南坚白者） 天门冬 麦冬 百部 贝母 莲肉（并去心） 胡麻 青 葶苈 地肤子蛇床子（并拣净） 桑寄生 山豆根 三七（并广西佳）蒺藜 苍耳（并炒，擂去刺） 海藻 昆布全蝎（并洗去咸） 血竭 芦荟 孩儿茶（并取脆嫩） 黄 桑皮（并拌蜜炒） 藜芦 瓜蒂（微炒，研末） 骨碎补 知母（去毛） 赤芍 延胡（并酒洗）远志 巴戟（甘草、黑豆煮汁，泡透剥肉）

　　半夏 南星（汤泡七次） 蓄 淡竹叶 地丁（并去根） 百合 莲蕊 覆盆（去蒂） 五灵脂 荆芥 蒲黄（生用行血，炒用止血） 皂刺 辛夷（并去枝） 茵陈（铃儿） 藿香（枝、梗者真） 浓朴（紫浓，姜炒） 黄柏（黄浓补肾，盐炒） 杜仲（去皮，切，姜汁炒断丝，有丝再炒） 槟榔（鸡心） 山药怀庆者佳） 五味子（ ，肥润紫） 黄连（川者，苍黄多须，心空、性坚，先煎数沸；土者，外光内实） 郁金（蝉肚） 枸杞子（甘州） 麻黄（去根节，根止汗） 黄芩（枯片泻肺火；条实泻大肠火；调经、头痛、遍身痛，酒炒） 海石（研细） 连翘（黑色闭口） 甘遂（用一分，研，勿多）

　　当归（头，止血上行；身，养血中守；梢，破血下流；全，活血不走） 兜铃（用仁） 肉果（面裹煨熟） 斑蝥（用一个制，勿多） 甘草（生则分身、梢而泻火；炙，健脾胃而和中；解毒药用节）

　　紫菀（取茸） 白附子（略泡） 木鳖（一二个，多发寒） 白芍药（生用泻脾，止腹痛后重；酒炒补脾，止泻痢，益血） 苏木（打细） 栀子（研碎，炒） 使君子（肉色如栗） 车前子（有壳粗大者真，取鲜草捣绞汁入药服，更效） 白芨（明亮） 牛膝（去芦，酒浸） 紫草（取茸，久无真者）

　　山楂（肉能消痰下气；核能消食健脾。伤荤、腥肉食者加用）

　　常山（酒煮） 细辛（北，细而香） 竹茹（去外青，刮内青） 大黄（锦纹滋润者，去大热，生用；欲缓，酒润，纸包煨；煮又缓） 蝉蜕（去土） 芜荑（微炒，取仁） 青黛（水淘去标、去脚） 犀角（劈，直开如竹丝者真，斜开者伪。入药磨或锉细末） 蜂房（火炙） 吴茱萸（汤泡） 京墨（火，烟尽研） 羚羊角（明亮光泽，照近稍有血色者佳，枯憔燥裂不堪） 丁香（去枝） 赤小豆（广东） 黑大豆（细马料豆） 沉香（紫黑色，上火成油珠者真；黑绿色，上火成炭灰者伪） 故纸（炒盐） 淡豆豉（江西） 白扁豆（研，姜汁炒） 乳香 没药（新瓦上略炙，出汗，研细末，调入药服，效） 粟壳（取皮）川椒（去闭口目） 鳖甲（童便或醋炙研） 枇杷叶（刷去毛，涂蜜，炙） 皂荚（炙，去皮弦。猪皮者佳） 芒硝（化服） 僵蚕（洗净，炒，研） 大腹皮（黑豆汤洗） 熊胆（置水上一丝挂下，真） 商陆（治肿效必，复可外敷） 石苇（去毛） 干漆（炒，烟尽） 蛤粉（松江，大浓壳， ） 牡蛎（火 醋淬三次，研细） 木香（形如枯骨，咬之粘牙） 决明（火 ） 龙骨（五花者佳） 穿山甲（炙黄，研末） 大小茴香（盐水拌炒）冰、麝（诸香气药，皆忌见火）

　　制附子 平正重一两者，灰火炮去皮脐。或切开，姜汁浸透，用甘草、黄连（各二钱）童便煮干，天雄（大） 川乌（小） 乌喙（双尖） 侧子（五名一种）

　　制香附 捣光。散寒理气生用，散郁醋炒。如四制：一米醋，一童便，一人乳，一盐酒。浸透，晒、焙干。或同艾醋煮，捣作饼，晒。

　　制胆星 南星白腻圆小者真，粗黑脐凹扁大皆非。以姜汤泡透研末，拌入腊月牛胆，挂至次冬又拌，如此七年。牛黄同功。

　　半夏曲 汤泡七次，为末。九两，面一两，姜汁拌踏饼，竹纸包，挂久佳。南星、半夏、姜、矾、甘草、皂荚水浸透，煮干、切、晒，用效。

　　制神曲 面二十斤，辣蓼草汁八合，青蒿汁六合，苍耳汁四合，赤小豆、杏仁各二合，研细和匀踏饼，霉过，晒，藏。

　　制麦芽 大麦（水浸一周时）滤，竹箩内作窝，上盖湿草，日晒，水三遍，芽出。

　　地黄末 怀酒浸透，入甑蒸，或入瓶包固；或蒸、或重汤煮一日，捣膏。诸药为末。将地擦匀，重晒磨末，入蜜和丸。如生地（浸、捣、擦、晒、磨。）

　　苁蓉末 取大者酒洗去鳞甲，晾干捣膏拌末晒，重磨丸。天门冬、五味、枸杞皆可用此法。如炒，涸滋润之性。地黄犯铁俱无功。

　　制河车 先用米泔水洗净，以银簪脚挑去血筋，好酒砂锅煮至极烂，重十五两，干重一两二钱，首男胎。预成药末，候煮干，捣，擦匀，晒，重磨。未有末，新瓦焙干切磨。

　　竹沥法 淡竹现砍者，截断打碎，插新大口乌坛（高尺许者）内，一新钵掘地坑埋，钵口平地，竹坛合上，钵口坛肩缝布条塞紧，布外堆泥，坛背上堆砻糠三斗，点火，煨三时后扫去灰，泥并布，沥在新钵内。每沥一杯，夏入姜汁一分，冬二分。（糠成灰即取出，经宿味酸不堪。）

　　制虎骨 胫骨一对锯八片，好酒一斤，砂锅慢煮酒汁小半杯。将骨上筋膜剥下捣膏，骨切极薄片，研末，同膏汁入末，加蜜丸。

　　制鹿茸 茸截下劈八条，如前煮。将茸条捣膏，同汁入药，加蜜。

　　用胶法 鹿胶、阿胶、龟胶，入煎药切片，药煎成汁蒸化服。入丸药用酒少许蒸化，同蜜和匀。

　　如蒸不化者，伪胶也。

　　取麻仁 新鲜麻子拣净，入小苎袋，下百沸汤滚透，悬过夜，次早芽出，倾碗内饭上蒸过，晒燥。操板二块，合磨碎，播去壳。

　　巴豆霜 取肉（一两）研细，草纸包打油尽，霜重一钱用（琉璃店铁板打，甚便。）

　　菟丝饼 菟丝子绢袋淘净，好酒浸二日，砂锅添酒煮，皮搭丝出酒干，石臼捣膏捏饼，晒燥入药，形细性坚，否此不成末。

　　炼血余 壮盛入乱发，米泔洗，次豆腐浆洗黑亮，入坛中封固。外以盐卤泥搪灰渗干，先微火，次炭火烧青烟尽取起，待冷开。

　　玄明粉 真来路硝（切，勿误用皮店硝，皮中出，可入洗药。）每斤用萝卜一斤切片，铺锅底上放硝，水煮化，麻布绞去卜汁，倾净钵，去脚，次早结成芒硝。再煮，或铺豆腐上蒸一遍，取硝。

　　滤干，纸包挂当风（火炼费力。）

　　飞朱砂 鲜红光明墙壁砂，研极细，水搅，轻者随水飞过，定下之粗者，又研飞尽，澄出清水，晒燥，重研二万下，扬之不坠乃佳。珍珠、雄黄、滑石、礞石、石膏等同法。青黛亦水中扬过，澄出者用。

　　药法 蛇含石，先微火煨数日，次用销银罐或瓦上烧红，投米醋中淬之，再烧再淬，如此七次，色红可研为度，未酥打碎烧淬。

　　代赭石法同前。

　　芦甘石（广东旧坑）点眼药，先煎黄连浓汁，次以甘石入销银罐，瓦盖，烧红透，投入黄连汁内，如此三遍；再烧，投童便内一遍，将酥化者洗下研、水飞，烧不化，硬青石去之。

　　蒸药法 何首乌（满斤者佳，雄赤、雌白，对用。）竹刀刮去皮，切片（拌细黑豆、牛膝，九蒸九晒。）

　　大胡麻（拣净，）好酒浸透，九蒸九晒。 草，酒拌和蜜少许，九蒸九晒。

　　煎胶法 鹿角（截断、）龟板（去肋、）鳖甲（俱换水浸三日，刷洗极净，打碎。）新砂锅，桑柴煎汁多次，煨过夜，汁浓粘为度，汁滤入砂锅，慢火熬稠，和药，欲成饼，瓷盘晒干。

　　炼膏法 止嗽、益金诸膏，新砂锅煎首汁，滤渣煎二汁，再煎三汁；麻布绞去渣，滤第三汁，入锅煎减半，入二汁，又减半，下首汁熬。入糖蜜，慢火收稠，倾碗中，坐水内一周，每半杯，重汤顿温服。

　　人中黄 竹截断，两头留节。外余寸许，钻一眼系绳，节上钻一眼入甘草末，装满，竹钉楔紧。

　　竹筒外劈去青，浸粪缸内，绳悬缚。四十九日，劈开取甘草晒燥用。若空筒浸久，纳汁即粪清（粪制功同。）

　　人中白 僧房数十年夜壶，入米醋满，瓦盖口，铁丝扎定，用盐泥搪固，砻糠火煨至醋干，炭火红，待冷打开刮取。或长流水多浸刮用亦可。圊桶底垢，凿取火 ，或置屋上日晒、雨露数月亦可用。

　　黄，治一切热毒。

　　白主养阴退阳，皆能除伤寒大热，过经不解坏证，退骨蒸劳热神药。粪清解一切毒（坛成埋久更佳，童便说见火证。）

　　卷之一　总论制度诸药法

　　煎丸服法

　　煎药大法：每剂水二钟，煎八分。渣用水钟半，煎七分。如剂大，再水一钟，煎半钟，剂轻水减。小儿药水量用之，补汤须是熟，利药不嫌生。熟者多水煎，生者少水浸透，数沸即滤服。用桑柴火不缓烈，取几分者，必准其数。汁有余则药力未得尽出，汁过少则药味耗涸焦枯，及倾番滚出皆无效。必宜至亲监督，切勿专委仆婢。若外有煎成磨调、化入之药，并煎药引，极宜点检。

　　服药大法：如细丸汤送。大丸及末药先以汤少许调匀，添汤咽下。服煎丸时候，如头目咽舌、止嗽安神，心肺上焦药、末药，大丸噙化，及水叠细丸，俱宜食后临睡服。煎药少哈细咽。喉项药，去枕卧床徐服，令药气在上也。如散郁、宽胸快气、进食、脾胃中膈药，水叠桐子大，及黄米粉、神曲糊丸，宜半饥饱、午饭前服，药居中也。如腹病、泻痢、膝股腿足、肾肝下部药，宜蜜蜡酒醋糊丸，空心食前顿服，更以干物压或顿足使药行于下也。寒药热服，热药温服，附子药冷服。如呕证药不能下者，另捣生姜及陈皮数钱，炒糯米百粒泡汤，哈药一口，饮汤送之，令人摩胸，药可咽下。如医留药多剂，倘病有变迁，天时寒暄更改，药宜止服。

　　卷之二

　　中风

　　（附：四肢不举 口眼 斜 诸类中风 酒厥 食厥 预防中风）

　　经曰：风之伤人也，或为寒热，或为热中，或为寒中，或为疠风，或为偏枯，或（疑作“均”为风也。）

　　又曰：风者，百病之长也。至其变化，乃为他病也，无常方，然致有风气也。又曰：诸风掉眩，皆属肝木。所谓理，中风大法有四：一曰偏枯，半身不遂也；二曰风痱，四肢不收也；三曰风 ，奄忽不知也；四曰风痹，诸痹类风也。古名医概以外中风邪立论定方，谓人有勇怯，气有盛衰，邪有微甚，中有浅深。分中腑、中经可治，中脏难痊。中腑小续命汤解表，中经大秦艽汤调养，中脏三化汤攻里。后贤乃分西北地高土燥，则真中风邪者有之；东南地卑土湿，皆湿生痰，痰生热，热生风也。刘河间谓将息失宜，君相五志，七火妄动，肾水亏虚，不能制之。热气拂郁，心神昏愦而卒倒也，宜防风通圣散之类。李东垣谓年逾四十，阴气半衰，或因七情，致伤其气，或肥浓者，亦是形盛气衰故耳，宜补中益气汤之类。朱丹溪谓多属湿痰，有气血虚者，宜六君子汤之类。以三先生之论，悉属内因，主火、主气、主湿痰为本，则脏腑经络，荣卫气血，亦以诸邪致损。故腠理不密，外邪易侵，则风为标矣。以历年试之，有暴感盛怒，肝木之风实甚而忽倒者，其证喉无痰声，目瞑口合，肢冷脉沉，乃中气也。有卒中者，多因处于顺境，恣帏幕之乐；或年已五八后，阴气半衰而犹纵欲；或年近八八，精绝而不断淫，致水竭火腾，销烁真阴，煎熬津液，凝泣为痰，随气升降，四肢百骸无所不至，更以浓味醇酒补助其阳，阳实阴虚，气血日耗，虽外之动作如常，内之脏腑荣卫精髓竭矣。蓦然痰火上逼，壅塞清道，出入顿废，僵仆不省。其证面赤汗流，眼合口干，喉中痰声如锯，涎沫涌溢，势如釜沸，随呼吸而溅出唇吻，并见种种恶候。汤药不受，服牛黄丸，更用陕西牛黄数分灌之，无功，不适时而毙。若有生者，则我未之见。有老年惟因七情、劳役，气血亏伤，神明失守，奄忽而作，不省人事，喉无痰壅，但 鼾之状，虽数日不醒，进药得宜，可至痊愈。不可骤进牛黄、冰、麝及大戟、甘遂、芫花损血耗气。忌利小便，以夺津液。先进清痰顺气之药，少兼疏风，接服大秦艽汤之类，应变而施可安。《脉经》曰：脉微而数，中风使然。滑而大者为痰，沉而实者为气，浮迟吉，急数凶。治法：宜提顶发，掐人中，以皂角末吹入鼻，或生半夏末，或北细辛末取喷嚏，得嚏可治，无嚏不治。口噤者，用细辛、南星末泡乌梅捣，擦牙自开。或盐梅、或单用乌梅擦，随以生姜自然汁灌之，次灌稀涎散吐痰；痰盛者，瓜蒂散。虚老人，参芦煎汤吐。口噤者，鼻中灌之。令患人覆身，鸡毛蘸生桐油，或灯窝油绞口，痰涎吐尽可苏。虚而不胜吐者，用陈年锻石、靛青调灌，痰降。或滚痰丸、牛黄豁痰丸（方见痰门）调下，痰降可治。或灸百会、关元、气海、人中，少苏煎主方服，随证加减。中气证，先以苏合香丸（方见中寒）灌之。口噤先以半丸擦齿，次宜八味顺气散、枳桔二陈汤、乌药顺气散、苏子降气汤（气门）选用。审的因暴怒所致，气平自复，不药可安。凡疑似难明，先服摄生饮（方见类中风）。痰热盛者，宜主方加黄连、枳实。

　　主方 （顺气逐痰） 陈皮 半夏 白茯苓 人参 白术 乌药 南星 天麻 僵蚕 白芷（等分） 甘草（减半） 上加生姜五片，水煎成，入竹沥半小杯，生姜自然汁五匙，服。

　　加减方通连瘫痪（见后）参酌。方者法之体，法者方之用。

　　中腑者，手足偏废，面显五色，恶风寒，拘急，先小续命汤一剂解表。有汗及夏月去麻黄；汗多加黄 ；有热去附子；血虚加当归。次以主方加川芎、香附、羌活、防风（各八分）、细辛、桂枝（各三分。）减人参、白术、僵蚕、天麻。忌牛黄、冰、麝，能通关利窍，反引邪深入。

　　中经者，口眼 斜，舌强难言，外无六经形证，内无便溺阻涩。主方加菖蒲、远志、黄连、枳实、麦门冬。无汗加羌、防、麻黄、川芎、葱头，去人参、白术、僵蚕、天麻；汗多加白芍、桂枝、黄 ，去白芷、天麻。次服大秦艽汤。

　　中脏者，邪极深也。九窍不利，二便秘涩，痰声如锯，先服三化汤利便，兼服牛黄丸。次主方加当归、川芎、芍药、羌、防、枳实、秦艽；减乌梅、白芷、僵蚕、天麻。便秘有痰，滚痰丸（痰门）。

　　左瘫属血与风，血虚合四物汤，死血加桃仁、红花。风加羌活、防风、蒺藜；火加芩、连；手不遂加黄芩（酒炒）、桂枝；足不遂加黄柏、牛膝。

　　右痪属气与痰。气滞加枳壳、桔梗、紫苏子、枇杷叶、郁金；气虚加黄 、参、术；痰盛加栝蒌、贝母、天粉、海石、白附、白芥子、皂荚、天竺黄、玄明粉之类；风疾加白附、全蝎；实人用荆、沥；火盛加芩、连、栀子；血虚加四物；自汗加黄 、白芍、桂枝；身体痛加羌活、苍术、酒芩；头痛加川芎、细辛、荆芥、蔓荆子；顶痛加 本、酒芩；心虚加远志、石菖蒲；惊悸加酸枣仁、麦门冬、茯神、竹茹；肥人栝蒌、贝母、黄连、黄芩、羌活、防风、荆芥、灵仙、薄桂，少加附子；瘦人合四物、三黄（俱酒炒）；呕不止加藿香、磨木香。如风热已清，宜天门冬、麦门冬、当归、芍药、菊花、枸杞、郁金、淮生地、五味子、黄柏、黄 、牛膝、人乳之类。悉以主方加减。大便秘，滚痰丸、搜风顺气丸多服，后服虎潜丸（方见虚损）及大补气血、滋培元本之药。

　　小续命汤 中腑不省人事，手足战掉，语謇痰盛，筋脉拘急，不能屈伸，痛难转侧，半身不遂等证。香港脚缓弱，久病风人亦服。

　　防风（三钱） 桂心 黄芩 杏仁 芍药 甘草 川芎 麻黄 人参（各钱四分） 防己（二钱） 附子（七分）

　　上作二服。水钟半，姜五片，枣一枚，煎服，取微汗。无汗恶寒，麻黄、杏仁、防风各加一倍；有汗恶风，桂枝、芍药、杏仁各加一倍；身热无汗，不恶寒，加知母、石膏各钱四分，减附子；身热有汗恶风，加葛根一钱，黄芩、桂心各加一倍；无汗身凉加干姜一钱，附子、甘草各加一倍；有汗无热，桂、附、草各加一倍；汗多加黄 。如有杂证，相仍随宜加减。

　　大秦艽汤 中经脉者，外无六经表证，内无便秘里证，乃血弱不能养筋，故手足不能运动，舌强难言，口眼 斜，宜养血舒筋。

　　秦艽 石膏（各一钱） 甘草 川芎 当归 芍药 羌活 独活 防风 黄芩 白芷 白术 生地 熟地茯苓（各七分） 细辛（五分）

　　上加姜、枣，水煎服。遇天阴，姜七片；春夏加知母一钱；心下痞加枳实。

　　三化汤 中脏九窍不利，有表证。先服小续命，次此汤通便溺。

　　大黄 枳实 浓朴 羌活（各二钱五分）

　　上水煎服。

　　愈风汤 通治诸风初觉，不致倒仆，治未病圣药。又中风内邪已除，外邪未尽，此方加减常服。久则清浊自分，荣卫自和。

　　羌活 甘草 防风 当归 蔓荆子 川芎 细辛 黄 枳壳 人参 麻黄 白芷 甘菊 薄荷 枸杞子 知母地骨皮 独活 秦艽 黄芩 芍药（各三两） 苍术 生地（各四两） 肉桂（一两）

　　上锉，每服一两，水二钟，生姜三片，煎，空心服，渣再煎。欲汗加麻黄一钱；欲利加大黄一钱；大寒后加半夏、人参、柴胡各三分；谷雨后加石膏、黄芩、知母各三分；季夏加防风、白术、茯苓各三分；大暑后加浓朴、藿香各三分，肉桂半分；霜降后附子、肉桂各半分，当归三分。

　　防风通圣散 诸风潮搐，手足螈 ，邪热暴甚，肌肉蠕动，遍身 疹疙瘩，头痛目赤，一切属风、属火证神效。小儿急惊、痧喑。

　　滑石（三钱） 防风（一钱二分） 甘草（一钱） 当归 石膏 黄芩（各八分） 桔梗（八分）

　　麻黄（夏减半） 芍药 连翘 薄荷 栀子 川芎 芒硝（各四分） 白术 荆芥（各三分）

　　上加生姜，水煎服，入硝。热盛便秘，量虚实加大黄（有汗去麻黄；）头痛加羌活、白芷、葱头；喘嗽加桑皮、杏仁、半夏、桔梗、冬花、紫菀；目肿赤瘴加羌活、赤芍、木贼、蒺藜、菊花、决明、蔓荆、蝉蜕；鼻浊涕，每两加薄荷、黄连（各一钱），小便淋闭去麻黄，倍滑石、连翘，加木通；小儿急惊加大黄、栀子、茯神，调辰砂服。

　　乌药顺气散 一切风气攻注走痛，手足瘫痪，骨节拘挛、麻木。

　　乌药 陈皮（各二钱） 麻黄 枳壳 桔梗 白芷 川芎（各一钱） 僵蚕 干姜（炮。各五分） 甘草（炙，三分）

　　上姜三片，枣一枚，水煎服。中风一身麻木，加人参、白术、当归、麦冬。先服此，次进风药。久病去麻黄，加羌活、防风、南星、半夏；遍身痛加当归、官桂、乳香、没药；臂痛加桂枝、苍术、羌活、防风；脚膝肿痛加牛膝、薏苡仁；腰痛加杜仲、故纸、茴香；手足冷痹加附子、肉桂；胸满加蓬术、三棱。

　　搜风顺气丸 治三十六种风，七十二般气。肠胃积热，胸膈痞闷，大便闭，小便涩，肠风痔漏，肢节麻痛，手足瘫痪，语謇。孕妇勿服。

　　大黄（五两，酒蒸九次） 车前子（二两五钱，酒浸） 槟榔 牛膝 山药 麻仁 菟丝饼 山茱萸郁李仁（各二两） 防风 枳壳 独活（各一两）

　　上为末，蜜丸桐子大，每服三十丸。早酒或米汤，临睡茶汤下。

　　瓜蒂散 诸风痰壅，膈食诸痫，胀满，吐后服降火利气清神药。

　　瓜蒂（炒研），每服实人一钱，虚、老五分，茶末（二分半），酸齑汁调下。风痫加全蝎末五分；肿胀加赤小豆。宜晴天午前空心服。不止，用麝香少许，白汤送下。煮淡豆豉汁调尤佳。

　　稀涎散 中风涎潮，气闭膈塞不通，郁结，关格，喉蛾诸痰证。

　　皂荚（不蛀者炙，去弦，猪牙尤佳） 明矾等分研末，每服一钱，白汤调下。不止，陈皮、姜汤。

　　史国公浸酒仙方 瘫痪筋挛，半身不遂，干湿香港脚，湿滞经络不宣，诸气。

　　木瓜（五两） 川萆 白僵蚕 续断 五灵脂 牛膝 天麻 白芍 乌药 威灵仙 黄 松节 当归虎骨（打极细） 防风（各一两）

　　上用无灰酒一斗，浸药二七日，紧封日足，取药晒干，研末。每服二钱，药酒调下。酒完米汤下。

　　 丸 中风不语，口眼 斜，时吐涎沫，四肢麻痹，遍身酸软。

　　草（五月五日、六月六日采叶，阴干）

　　煮酒，入蜜少许，拌匀，甑内蒸过，晒燥。如此九次，捣末，蜜丸桐子大。每服百丸，空心，酒或米汤下。

　　灵仙丸 通十二经脉，去宿垢，微利不泻，口眼 斜，疠风、头风、癜风、皮肤瘙痒，手足顽麻、疥癣、腰重阴肿，妇人月闭诸证。

　　威灵仙（洗净焙干）

　　上为末，好酒拌润，入竹筒内塞口，九蒸九晒，炼蜜和丸如桐子大。每服二十丸，酒下，朝服暮效。外灵仙煎洗。

　　八味顺气散 即四君子汤加陈皮、青皮、乌药、白芷，水煎服。

　　神气不清，凉膈散加青黛、蓝根为末，蜜丸弹大，朱砂、金箔为衣，临睡茶下。风虚眩运，四物汤（四两） 加秦艽、羌活（各半两），每服五钱，水煎服。四肢不收，恍惚不言，竹沥、生葛（汁，各二升、）生姜（汁，二合）和分三服。中风多热，痰盛，常服竹沥、荆沥、姜汁（减半）和匀，五合温服。

　　简便方瘫痪诸风取汗：紫背浮萍（七月半收），摊竹筛内，下着水盆，晒干研细末，炼蜜和丸弹子大。每服二丸，细黑豆煎酒调下，暖室、盖，大汗出。

　　通治诸风：苍耳草（端阳日采），研末，蜜丸桐子大。每服二十丸，日三服，酒下。若有风处如麻豆粒起，此风毒出也，针刺，黄汗出愈。

　　中风瘫痪、肢废、疠风：麻黄（去根节，二斤） 河水（五升，）煎汁去渣，再熬膏；入白芷、桑皮、苍术、甘松。浮萍（各一两）；川芎、苦参（各二两，）为末和膏，丸如弹子大。每服一丸，临卧酒下，取微汗，隔二日服。

　　中风经年不愈；青松（一斤）。上细锉为末，石臼捣细，生绢袋，以清酒一斗浸二宿，火煨一宿，初服半升，加至一升，汗出即止。

　　三十六种风：菖蒲（净根薄切，三斤）绢袋盛，悬坛内，入酒一斗密封。百日以熟黍米一升，内坛中封，十四日开出，取净酒温饮。

　　风 昏迷，强直吐沫及产后 ：黑豆炒焦投酒，淬淋，渍酒一碗，入川独活、荆芥（各三钱，）煎七分温服，未安再服。

　　中风腹中切痛：食盐（少许），炒燥含口中，热汤吞下，得吐痰安。

　　口噤涎潮：皂荚（大者一条，去皮），猪胆（炙，）研末，一钱调灌，不吐再服。

　　诸风及男子阴痒，妇人带下，小儿客忤：僵蚕为末一钱，酒下。

　　水肿风疾，脚软筋挛，膝痛：大黄豆同甘草煮汤，频饮。

　　卷之二　中风

　　四肢不举

　　经曰：足受血而能步，手受血而能摄，掌受血而能握。动言视听，无非血养。是证若膏粱之士，感于中风之后，兼以语謇流涎，乃痰饮随气入于四肢，无血以养，故不能举动也。专宜治痰，不须养血、壮筋骨等药。有水竭火盈，耗损营血，宗筋失养而致，宜养血滋阴；有肥甘过享，脾土太实所致，宜三化承气汤泻，令阳虚土平可安，有脾虚不能为胃行其津液以达四肢，故不举，当十全大补汤随证加味可也。

　　主方 （膏粱风痰壅盛） 橘红 贝母 胆星（各二钱） 茯苓 白附子 天麻 栝蒌仁（去油） 白芥子 海石（研。各一钱）水二钟，生姜五片，枇杷叶三大片（去毛蜜炙），煎八分，入竹沥一杯，姜汁十匙，食后服。

　　卷之二　中风

　　口眼斜

　　举世皆谓风邪中于脏腑，痰饮留于经络。专用祛风豁痰之药，多不见效。外用鳝血吊法，尤为非理。

　　切戒！治法当以清火养血为主，或兼散郁行气。有风痰者兼而治之，必宜顿服药饵。脉洪火炎，涩为血少。

　　主方 黄连 黄芩 栀子 当归 芍药 川芎 生地 天麻 秦艽 木瓜（等分）上水煎温服。

　　火盛加连翘、石膏、玄参；便秘加大黄；滋阴天门冬、麦门冬、知母、黄柏、甘菊、枸杞、五味、牛膝、石斛、人乳；利气，乌药。

　　卷之二　中风

　　诸类中风

　　经曰：神伤于思虑则肉脱；意伤于忧愁则肢废；魂伤于悲哀则筋挛；魄伤于喜乐则皮槁；志伤于盛怒则腰膝难以俯仰。勿谓肢废筋挛等概作风治，更有五志过及，六淫气侵，劳伤气血，房帏精脱，凶丧暮夜，邪恶冲触及 厥、尸厥、痰厥、气厥、血厥等证，皆至卒暴倒仆不省。先宜掐人中、取嚏、艾灸等法（见前，）急煎主方，同苏合香丸。中风寒、暑、湿皆可服。少苏，详辨证名，各根据本门治理。

　　主方 （摄生饮诸卒中） 半夏（姜汤泡） 南星（湿纸包，煨） 木香（各二钱半） 苍术（生）

　　甘草（生） 北细辛 石菖蒲（各一钱）

　　上剂加生姜七片，水煎，磨入木香，温服。调苏合丸同灌，尤佳。

　　痰盛加全蝎（炙，研）二枚。

　　卷之二　中风

　　酒厥

　　有因饮酒过多而致。盖酒之为物，水形而火性，故 悍酷烈，湿热蕴积之久，则为饮，为痰，渗以脏腑，流于关节为半身不遂，口眼 斜；更值醉甚，亦至昏愦、僵仆。治宜解酒除湿。

　　主方 葛根（葛花尤佳） 陈皮（各三钱） 砂仁 白豆蔻 猪芩 泽泻 白茯苓 人参 白术 干姜（各一钱）水煎服。

　　卷之二　中风

　　食厥

　　因饮食倍常，不能运化，填塞胃气，升降不通，卒然倒仆，目瞑口噤，亦似中风。急宜多灌姜盐汤探吐，吐出痰食自苏。万勿误服祛风药，重伤胃气，毙可立待。右关脉弦缓而浮──胃风。夏月胃风证，乃伤食乘风而感亦此类也。

　　主方 白术（二钱） 陈皮 半夏 白茯苓 浓朴 山楂（各钱半） 人参 木香（磨） 砂仁（研，各一钱） 甘草（五分）

　　上加姜、枣，水煎。调入香、砂，服。随证加减。

　　卷之二　中风

　　预防中风

　　膏粱之士，肥甘醇酒，皆能助火生痰。痰生热，热生风，风火同阳，性并上行。致头目眩运，痰盛气虚，手足指节麻木、软弱，面如虫行，口眼牵掣，肌肉 动，臂膊、臀髀不仁，语言颠错，胸膈迷闷，神思不清，口渴便秘，小便赤少，此皆中风阶梯，极当防微杜渐。脉多弦滑，虚软无力，左脉不足，服四物汤（方见妇科）！右脉不足，服四君子汤（方见虚损）；痰壅，导痰汤（方见痰门）！火盛，防风通圣散，次服愈风汤、搜风顺气丸（三方见前）。

　　主方 天麻 荆芥 白术（各二钱） 胆星 半夏（制） 甘草（各五分） 水二钟，生姜二片，黑枣二枚，煎八分，入竹沥半杯，姜汁五匙，食远服。

　　以此方加减，配合为末，竹沥（九分），姜汁（一分），叠丸如绿豆大，每服二钱，食远服，日二、三次。忌鲜猪肉之类。

　　卷之二

　　伤风

　　经曰：伤于风者，上先受之。又曰：虚邪贼风，阳先受之。又曰：清净则肉腠闭拒，虽有大风苛毒，弗之能害。盖风为天地浩荡之气，四时八风之变，未尝无也。间有伤者，不能法道清净，不得腠理固密、表上阳虚所致，一因也。有挟虚痰热，其气拂郁，风邪易于外束，二因也。有火乘肺金，煎熬津液成痰，痰火腾奔，风自内生，三因也。感病者，无出于此。其脉浮而大者为风，浮缓为伤风鼻塞，浮滑而大为内热生风。治法：表虚受风，专宜发散，勿致汗多亡阳。有汗老实表散邪，桂枝汤主方加桂、芍之类。内夹痰热而伤风邪者，参苏饮之类。痰壅火盛，内热生风者，防风通圣散（方见中风）之类加减调之。凡鼻塞声重，脑胀头痛，鼻流清涕，畏风，属寒；鼻中浊涕而热气时出，咽干咳嗽，痰唾稠粘，属热。外之风邪疏散，内之痰火未平，芩、连、枳、桔，二陈汤（方见痰饮）之类清肺降火，利气消痰。

　　主方 （头疼鼻塞） 苍术 本 羌活 白芷 川芎 防风（各七分） 细辛 甘草（炙。各五分）

　　上加姜三片，葱头三个，水煎。

　　有汗表邪加桂枝、白芍；无汗恶风加紫苏、葛根。

　　参苏饮 伤风感冒，发热头痛，咳嗽涕稠。疏邪清气、消痰除热。

　　人参 紫苏叶 葛根 半夏 前胡 桔梗 陈皮 茯苓 枳壳（等分） 木香 甘草（减半）

　　上加姜、枣，水煎服。咳嗽去参、香，加桑皮、杏仁；肺热加黄芩。

　　川芎茶调散 治伤风，上攻头目，鼻塞声重。

　　薄荷叶（四两） 川芎 荆芥（各二两） 羌活 白芷 防风 甘草（各一两） 细辛（五钱）

　　上为末，每服二钱，食后茶汤调下。

　　卷之二

　　中寒

　　经曰；冬三月，此谓闭藏，水冰地坼，无扰乎阳，早卧晚起，必待日光。夫中寒者，卒中天地之寒气也。或冬月严凝之气，或三时暴客之寒。手足厥冷，脐腹绞痛，战悚昏迷，唇青口噤，面如刀刮，引衣蜷卧，不渴。当分三阴治之。中脘痛属太阴，理中汤；脐腹痛属少阴，五积散；小腹痛属厥阴，四逆汤（倍附子，加吴萸）治之。先用灸熨之法，稍缓不救。如腹不痛，惟脉沉肢冷者，俗谓阴证伤寒是也。医以房室受寒为论，若患人因平素斫丧肾虚而成，病时不犯，必坚执不伏，不肯服药；或以他证外治，反乐从之，药亦怠缓，不满六日而死。呜呼！遇此之候，但根据方调理，勿以犯淫为论，致病者疑惑。有初感乍寒乍热，脉弦似疟，犹能行动，失用附子温散，三、四日手指渐冷而毙。脉迟紧或沉细涩，皆寒；坚弦或沉细为中寒。寒脉散者，死。有汗，尺脉迟滞，寒在下焦者，死。

　　主方 （回阳救急汤） 人参 白术 茯苓 半夏（姜制） 干姜（炮） 肉桂 附子（煨，去皮脐）

　　甘草（炙。各一钱） 陈皮（五分） 五味子（九粒） 加姜煎服。

　　上方通治中寒证，甚者倍附子。干呕吐痰涎白沫，加吴茱萸；无脉加猪胆汁一匙；泻甚加黄、升麻；吐甚多加姜汁，次兼官桂、当归温血分，盖寒伤荣也。仓卒无药，用布条缠作圈放脐上，中安炒盐，上以大艾炷三个，灸多壮，腹痛止为度。更灸气海（一穴，脐下一寸五分，二十壮）、丹田（一穴，脐下二寸）、关元（一穴，脐下三寸。治脏结不可攻者及阴汗不止、腹胀肠鸣、面黑指甲青，百余壮。量法。病患屈中指，中节两折纹尖为一寸。）

　　熨法 用食盐（一斤，炒热，）布二层包，熨腹脐痛处，冷即换（无盐，麦麸、灰、砂皆可。）

　　一法用吴茱萸二升，酒拌炒，煮热，以绢袋盛，或二、三合煮滚。入麸一升，盐一合炒，包熨心腹及手足心，气通则止。姜葱熨（方见伤寒）。

　　一法用葱一握，束缚如饼，切去根叶，存白二寸许，先以火烙一遍，令通热，着病患脐上下，以熨斗火熨之。先以麝香、硫黄安脐中尤妙，更作三、四饼，坏则换。手足温，微汗乃止。内服主方。

　　蒸脐法 麝香 半夏末 皂角末（各三分，）安脐中，上铺盐，灸二、七壮。

　　理中汤 治太阴中脘痛，自利不渴，寒多，腹痛泻，霍乱厥冷。

　　人参 白术 干姜 甘草（各二钱，病轻减）上加生姜煎服。

　　肾气动者，去术加桂二钱；吐多，去术加生姜三钱、丁香五分；利多，加木香一钱；小便涩，加茯苓；渴加术；寒加姜；腹痛下利，加附子炮、二钱；霍乱转筋，加 石膏五钱。枳实理中丸治寒实结胸，加茯苓、枳实，为末，蜜丸弹大，白汤下。

　　五积散 治少阴脐腹痛及感冒寒邪，头疼，身痛拘急，呕吐。不问外感风寒，内伤生冷，寒湿客于经络，腰背酸疼，妇人经闭。

　　白芷 当归 川芎 陈皮 浓朴 苍术 白芍 枳壳 桔梗 半夏（制。各一钱）干姜 茯苓 官桂（各五分）

　　甘草（三分） 麻黄（冬八分，夏二分） 加生姜三片，葱头三个，煎服。

　　四逆汤 治厥阴小腹痛，太阴自利不渴，阴证脉沉，身痛（先服轻剂）。

　　附子（一枚，生，去皮脐，切作八片。）甘草（炙，六钱） 干姜（五钱） 分二剂，水煎温服，取汗。

　　茱萸四逆汤 治厥阴中寒，小腹痛甚。通脉四逆汤（前方倍加甘草）。

　　吴萸（泡） 附子（炮） 干姜（各二钱） 炙草（钱半）上加姜，水煎服。

　　附子散 中寒阴证，唇青面黑，身背强直，四肢厥冷，诸沉寒痼冷。

　　附子（制熟，二钱） 官桂 当归 白术 干姜 半夏（各七分） 姜（五片） 枣（二枚）煎服。

　　苏合香丸 治中风、中气、中寒，卒倒，口噤不省，暴感寒毒，脐腹绞痛，肢冷吐泻，心痛痹疼，鬼祟邪恶，痨瘵传尸，疫疠秽气，岚瘴蛊疰，小儿急、慢惊风。每服男、妇一丸，小儿半丸，生姜汁化开，姜汤调下。牙紧半丸擦，牙开灌之。如感冒风寒，咳嗽痰喘，姜、葱汤下。产后泄泻、腹痛，一切风寒、怒气胸满等证，防雾露，酒服。火病戒服。

　　香附 白术 安息香（如无，以白豆蔻代） 檀香 木香 荜茇 犀角（另锉末） 沉香 诃子（肉。

　　各二两） 麝香 乳香 朱砂（水飞，重研） 苏合油（各一两） 冰片（五钱）

　　上各取真者，另研细末，次入麝、冰、油、砂，研匀加炼熟白蜜和。每丸重二钱，黄蜡浓封或入小瓶，蜡封口，勿令泄气，勿湿润。

　　卷之二

　　伤寒

　　（正名 论初感 论两感 六经形证治例 阴阳似证 阴阳毒 肾伤寒 汗吐下等可不可治法 变证辨证大要 察脉大要 用药大法 伤寒方法）

　　经曰：风寒客于人，使人毫毛毕直，皮肤闭而为热。又曰：凡伤于寒，则为病热，热虽甚，不死。若两感于寒而为病者，必死。伤寒者，霜降后至春分前感寒，即病之名也。冬时寒伏于肌骨，春时随阳气升发，或复感寒邪，发为温病。经曰：冬伤于寒，春为温病是也。三、四月病名晚发。

　　郁而至五、六月为热病。夏月壮热，不恶寒为中 。头疼胫冷，腹满为湿温。身热足冷，项强恶寒，头摇口噤，身背反张为 证。春宜温而反寒，夏宜热而反凉，秋宜凉而反热，冬宜寒而反温，感之为病名时气。有沿家遍户，长幼病同者，名疫疠。不时有暴感风寒而病者，名感冒。又有冬温、温毒、寒疫、风湿等，同类一十四证。凡身热无汗属寒邪，可用主方发汗；身热有汗属风与湿，可根据加减方止汗而愈。

　　有类伤寒四证：如头疼发热，身不痛，气口脉盛，恶食欲吐者，食积也。不头疼，身痛恶寒，或烦热时头痛不眠者，虚烦也。憎寒发热，不头疼项强，气急胸满，脉滑大者，寒痰也。发热憎寒，呕绿色水，腿脚红光肿痛，甚而冲心作痛者，香港脚也（各有门类）。有恶寒拘急，饮食作呕，甚则心烦，眩晕气急，脉浮紧者，肿毒、疔痈也。或内生肺痈、肠痈之类（根据外科治）。有因跌损闪挫亦发热者，瘀血也。妇人经脉不行及阴虚血少等证，亦恶寒发热拘急，切宜分别。如伤寒误食伤人，诸证误作伤寒，断其谷食，尤至伤人，慎之。

　　卷之二　伤寒

　　论初感（附：小愈）

　　夫寒邪中人，阳经受病，太阳为首；阴经受病，少阴为先。足少阴肾经与足太阳膀胱经相为表里，阴阳脏腑之配合也。然寒之初感，必入膀胱阳经而作热。若肾虚或因房劳遇寒，则邪乘虚直入少阴作寒，为阴证矣（根据中寒门）。如膀胱受邪，寒主收引，腠理闭塞其阳气，为遍身热，可即以发散药服之。腠理开，汗出而邪解，阳气得泄，身凉而愈。若此时逡巡畏缩，或药下不中病，则邪热渐传六经，变态百状，治疗最难。但能防之于未然，宁有深重之疾哉！盖风初感，肺先受之，必喷嚏鼻塞，头痛脑胀、恶风等候，乃风入之渐也。此际能增益衣衾，百凡戒谨，岂有伤风之患乎？如寒初感，腠理闭之，必足下微冷，身上觉寒，形体拘急，臂膝频欲舒挺为快，乃寒入之渐也。此际能断谷食，绝房帏，包首裹足，浓覆安卧，惟饮热姜、葱、茶汤，令有微汗出，过宿自然平复，岂有伤寒之患乎？若已感冒寒邪，初犹不觉，仍前作劳，强进饮食，邪气得腥酒谷味补助，所谓邪得补而愈盛是也，寒气必然入里，多至危怠。更犯色欲，必为阴证，为两感。皆由失于防微杜渐也。

　　有小愈病加者何？盖此证多日不食，必不饿死，必宜待热退，方可饮食。日数纵多，亦待热势将平，微与粥汤，养其胃气。热除，渐与薄粥，最忌腥酒。又有因病时热渴，误饮凉酒，遂致危亡者。经曰：多食则复，食肉则遗，饮酒则剧，复感风寒劳复，皆难治。犯淫自病，名女劳复。无病者病，名阴阳易，多死。

　　卷之二　伤寒

　　论两感

　　帝曰：其两感于寒者，其脉应与其病形何如？岐伯曰：两感于寒者，一日太阳与少阴俱病，则头疼发热，口干而烦满；二日阳明与太阴俱病，则腹满身热，不欲食，谵语；三日少阳与厥阴俱病，则耳聋、囊缩而厥，水浆不入，不知人，六日死。又云：天之邪气，感则害人五脏，以知内外两感，脏腑俱病。欲解表则有里，欲攻里则有表，表里概不能一治，故死。感之浅者，犹或可治，宜冲和灵宝饮，或大羌活汤治之。次察形证，如里证急者，大柴胡汤或调胃承气汤微攻之；表证急者，柴葛解肌汤或小柴胡汤微解之；若下利身痛，四肢厥冷，脉沉，邪传阴经，宜四逆汤或理中汤分轻重温之。

　　卷之二　伤寒

　　六经形证治例

　　足太阳膀胱经：头痛项强，脊腰膝痛，恶寒拘急，身热无汗为表实，根据主方。得病微热谵语，小便不利，热结膀胱，宜桂苓饮。小便利而小腹急胀，为蓄血证。看大便黑，口渴饮水不欲咽，桃仁承气汤下去黑血；热甚汗出，至颈而还，渴欲饮水，小便不利，必发黄，宜茵陈五苓散（五苓加茵）

　　。汗后口渴鼻塞，表未解，烦躁目瞑，必衄血成流，病解；不成流，再微汗。

　　足阳明胃经：目痛鼻干不眠，身热微畏寒，自汗舌干，脉微洪长，属阳明表证本病。舌苔白滑，葛根汤加柴胡、黄芩；不退，生地芩连汤。以后大渴舌黄苔，属经证，如神白虎汤；渴甚倍石膏，加天粉、黄连、竹叶。潮热自汗，扬手揭被，大便秘、转矢气（臭屁也），或自利秽水，胸痞，舌黄苔，乃阳明标病，大柴胡汤；未效，六乙顺气汤。舌苔黑燥如芒刺，重用大黄、芒硝；未效加用，失用则死。表未清，里又剧，大柴胡汤。热甚，三黄石膏汤。睛红，三黄巨胜汤。

　　足少阳胆经：耳聋胁痛，干呕口苦，寒热往来，微畏寒，汗少，舌白苔，脉浮弦者，为少阳经病。胆无出入之路，在半表半里，禁汗、吐、下，宜柴胡双解饮和解。以后身热耳聋，胸满呕渴，舌黄苔，自利，脉弦，为标病，只宜小柴胡加黄连、竹茹、枳实。二便秘少加大黄。

　　足太阴脾经：腹满咽干，舌黄苔，手足温，身黄，小便涩，大便秘，腹痛，脉沉有力，为本病，宜桂枝大黄汤下。以后头汗至颈而还，口渴小便赤，大便实，身目黄，脉沉实为标病，宜茵陈大黄汤。如不渴、呕吐，大便通利，小便清长，舌红润，脉沉无力，手足厥冷，宜加味理中汤。或先属阳证，因体虚下之太过，虚邪传入阴经，寒证悉具，理中汤温补。

　　足少阴肾经：口燥咽干，舌苔边黄、中黑，大便秘或清水，脉沉实有力，此热邪传少阴本病，调胃承气汤微下之。以后谵语便秘，绕脐硬痛，烦躁大渴，脉反沉疾，此热邪传入少阴标病，宜大承气汤急下之。本经有热邪传入冲脉，干于血分，血热妄行，逆上则呕血，迫下则便血。外证神昏谵语，舌燥无苔，如火炙猪腰子，脉沉涩、或洪数，宜生地黄连阿胶汤或归地养荣汤。以上皆热邪传肾，水涸为病，非真阴证也。本经恶寒厥逆，蜷卧不渴，吐泻、腹疼身重，脉沉迟属脏寒，宜回阳救急汤温补。

　　足厥阴肝经：胸腹胀满，消渴饮水，谵语烦躁，便秘或下清水，舌干，黄黑燥苔，脉沉实有力，此热邪传入厥阴本病，宜六乙顺气汤下。以后有前证，手足反冷，或乍温，乃热深厥亦深，非寒厥也。脉沉实有力为标病，大承气汤急下之。本经口吐涎沫，四肢逆冷，过乎肘膝，不渴，小腹痛，脉沉迟。此本经真阴证，急宜回阳救急汤、茱萸四逆汤温之。

　　六经中惟少阴肾经疑似难明，脉俱沉。沉而有力为阳，大黄、芒硝攻下；沉而无力为阴，附子、姜、桂温补。一毫千里，杀人反掌，临时细心并外证参酌。阳证似阴、阴证似阳等十二证，古书皆各分条立论，初学最难剖析。（宏）极欲后人易解，姑汇为二论，虽然大同小异，用药寒热轻重，临床细加详察。

　　卷之二　伤寒

　　阴阳似证

　　阳证似阴（阳亢于内，逼阴于外：）阳邪传入阴经（有阴经之名，属胃腑实热）。阳厥当下（热邪传里失下，热深厥亦深也）。表寒里热（身体厥冷，反不欲衣，寒在皮肤，热在骨髓。）阳盛拒阴（身虽寒，脉洪数。）火极似水（亢则害，承乃制。）上六证名异病同。初起时身大热，头项痛，阳证也。六、七日后，热伏于里，阳邪陷入少阴经，外证遍体虽寒，反不欲衣，手足厥冷不过肘膝，或乍冷乍温。此因失用大黄攻下，伏热已深，阴失其守而避在肌表，亢阳侵于内，为里热表寒之证。

　　虽有前证，犹有口渴舌燥，谵语昏乱不眠，大便秘或利黑水，小便赤，爪甲红，六脉沉实有力可证也。正气犹实，六乙顺气汤下之；弱者，如神白虎汤清之；危者，归地养荣汤。误认为阴寒而用热药者立死。

　　阴证似阳（阴伏于内，逼阳于外）：阴盛格阳（淫阴潜亢于里，孤阳飞越于上。）阴厥当温（内外皆阴无阳，厥逆过乎肘膝。）表热里寒（阴证亦有发热者，热在皮肤，寒在骨髓也。）阴极发躁（阴躁宜热药温之。）水极似火（物极则反。）阴证（脉弦、乍寒乍热，误作疟治，死者多矣，切当知之。）上六证名异病同。初起时身不热，头不疼，口不渴，或乍寒乍热，手足常冷，大便泄，或阴寒凝结而大便秘，小便清长，阴证也。三、四日阴极烦躁，面赤不热，欲坐泥水井中，口微渴，欲饮水，不能入口，或身热反欲（穿衣又热，脱衣又寒。）此因失用附子温经，伏寒已深，阳失其守而浮于肌表，淫阴僭于内，为里寒表热之证。虽有前证，犹有恶寒蜷卧，身难转侧，昏沉多睡，爪甲青黑，六脉沉微无力可证也。宜理中汤、四逆汤、回阳返本汤温散寒邪，使阳气复而微汗出为愈。误认为阳热而用凉药者立毙。

　　太阳脉似少阴：始得病，头疼身热，故为太阳证，脉当浮。今反沉，似少阴脉。多因里虚久寒，正气衰微，身必痛。故宜救里，使正气内强，逼邪外出，用生附四逆汤。虽曰温里，亦能汗出而解。

　　少阴证似太阳：始得病，脉沉细，不头疼，故为少阴证，当无热。今反有热，似太阳证，犹有寒邪在表，未传入里，腠理郁闭为热，宜麻黄附子甘草汤。熟附温里寒，麻黄散表热。

　　卷之二　伤寒

　　阴阳毒

　　阳毒：受恶毒之气，入于阳经，或失汗下，或热病误热药。其证大热，咽疼发斑，面赤谵语，脉洪，宜阳毒升麻汤、青黛一物汤。咽痛，玄参升麻汤、三黄巨胜汤。甚至舌卷焦黑，鼻孔如煤，宜水渍法。五日治，七日不治。

　　阴毒：受深重之寒，伏于肾经，致阴气独盛。其证腹痛下利，咽闭呕逆，唇青面黑，手足厥冷，身如被杖，短气难息，六脉沉微，宜服甘草汤、真武汤兼葱熨法、熏法，灸关元百壮。三日后不可治。

　　卷之二　伤寒

　　肾伤寒

　　少阴咽痛，伏气病，三名一证也。因冬月受寒，伏于少阴肾经，或太阳传入，或感暴寒，多发于春。本经循喉咙，挟舌本，故咽痛，后必下利，屡有误为火病，服凉药杀人，先宜甘桔汤（寒热皆效）加玄参服。如觉恶寒拘急，服参苏饮，倍甘、桔，取微汗安。口疮赤烂，宜升麻六物汤之类。

　　卷之二　伤寒

　　汗吐下等可不可治法

　　可汗（失汗邪不出，变生为诸病）：寒邪在表，头疼骨痛，发热恶寒，脉浮。一日至十三日或多日，略有前证，皆宜主方随轻重发表。少阴脉沉身痛，麻黄附子细辛汤发汗，切勿太过。

　　不可汗（不宜汗而汗，夺血竭津液）：因风暑湿，自有汗，勿再汗。脐上下左右有动气；疮家、衄血、咽闭口疮、泻利清谷、妇人经行、小便淋涩，皆宜小柴胡加减和解。

　　可下（阳毒等证，失下伤人）：热邪在里，大渴舌苔，大便秘，绕脐硬痛，协热自利，肢温，六乙顺气汤下。结胸，大陷胸汤。

　　不可下（不当下而下，邪入损真气）：凡有表证，无里证，小便涩，四肢冷，咽闭呕吐，有汗，脐上下左右有动气，犯此而有下证，大柴胡汤微下。虚、老，黄龙汤。

　　可吐（痰食宜吐）：初病有食，淡盐汤吐。气滞有痰，稀涎散吐。

　　不可吐（无食痰，伤胃气）：伤风有汗，四肢冷，虚人皆忌。

　　可温（益火之源，以消阴翳）：阴寒盛，脉沉迟，下利腹满身痛，发热，脉反沉，阴毒呃逆，四逆汤。少阴寒呕，理中汤。

　　不可温（诸阳热，证似阴寒）：脉虽沉而数，先头痛大热，后肢冷，禁温。

　　可补（邪出正虚）：脉弱气虚，汗多肢冷，独语郑声，不眠不食，皆宜补。

　　不可补（余邪未尽）：脉实头痛，身热，大渴舌苔，便秘，下利秽水，腹满。

　　可和解（大势已平）：无汗、吐、下证，惟往来寒热，胸未清，宜小柴胡汤。

　　未可和解（表里未尽）：表证未罢，里证犹甚，防风通圣散合六一散。

　　可水（以水济火）：但要病患自思水饮，问欲几何，惟与其半饮之。

　　不可水（不思而与，水停心下）：强与则成水结胸，阴证似阳，虽思不能饮。

　　卷之二　伤寒

　　变证

　　（ 已见六经形证者，皆不重赘）

　　结胸（同类十一证）：大结胸：不按而痛。因头疼恶寒，表证未罢，早用大黄等下药，致邪乘虚入里，心下坚满如石。外用姜葱熨法，服大陷胸汤。

　　小结胸：按之方痛，心胸硬满。亦用熨法，内服小陷胸汤。

　　热结胸：实热结胸，懊 烦渴，心下满，脉实，宜三黄石膏汤。

　　寒结胸：外无热证而内胀结，宜枳实理中丸（方见中寒。）

　　水结胸：饮水过多， 有声，小半夏茯苓汤。小便不利，五苓散。

　　血结胸：有衄血强止，蓄于上焦，胸满，漱水不欲咽，犀角地黄汤。

　　支结：支结者，满而濡，心下妨闷也，小柴胡汤加桂枝。

　　脏结：状如结胸，舌上有胎湿滑，饮食如故，时时下利，小柴胡倍姜，更灸关元。然素有痞，连在脐旁，痛引小腹，控入阴筋者，死。

　　气结：胸满刺痛，脉沉，二陈汤（方见痰门）加枳实、浓朴、槟榔。

　　痰结：胸痞不痛，脉滑。二陈汤加枳、桔、前、贝；痰火，芩、连、粉、茹。

　　痞满：按之不痛而硬。有表，枳桔汤最良；欲下，大柴胡汤。

　　呕吐哕：有物无声曰吐。此胃寒不能司纳而自反，属太阳，藿香正气散（方见二卷）加羌活。

　　有物有声曰呕吐。此寒热交并于胃，郁郁不宁而上逆，属少阳，小柴胡。有声无物曰呕。此胃火冲逆，属阳明表证。经曰：呕多虽有阳明证，不可下，枳桔汤。渴甚，竹叶石膏汤。无物无声若呕状、延颈开口名哕。此大便秘桔，膈上有寒，火伏于中，上下不得泄越所致，以小柴胡汤加黄连、竹茹。

　　二痉：项强头摇，面赤口噤，身反张是也，属太阳中风。重感寒湿，或发湿家汗及产后血虚，宜如圣饮。有汗名柔 ，加桂枝、白术；无汗名刚 ，加麻黄、苍术。如脚挛切牙，皆里热，承气汤下。

　　谵语（附：郑声、独语）：经曰：实则谵语，虚则郑声。谵语属阳，郑声属阴。谵亦有虚实。

　　实者，胃中实热乘心，神识昏乱，身热躁渴，脉洪便秘，或旁流秽汁，肠有燥屎，三承气汤量轻重用。虚者，误汗亡阳，或吐。下后利不止，脉沉微难治，柴胡桂枝汤。三阳合病，谵语，宜白虎汤。大热，黄连解毒汤。男子失汗成瘀血，女人热入血室，桃仁承气汤。郑声者，气脱神竭也，或一事言之不已。独语者，如见鬼状，或睡中呢喃，脉沉肢冷，参附药温补或独参汤。

　　发黄（即瘅病）：脾阴为湿热所蒸，则土色现外，茵陈五苓散。大便秘，茵陈大黄汤。初觉发黄，瓜蒂为末，口含水，搐末三分入鼻，出黄水愈。

　　吐血（鼻衄、便血、溺血、下利脓血）：阳邪在表，失汗致热毒蕴于经络，逼血妄行，火炎气逆则吐血，犀角地黄汤加芩、连。烦躁目瞑必衄，因汗不出，得衄为汗也。有表证，葛根汤。衄不止，生地芩连汤、茅花汤。便脓血，地榆散。溺血，延胡索散。

　　潮热：阳明旺于未申，一日一发，如潮汛应时，此表欲解而里未和也，必大便秘，小承气汤下。谵语自汗，大承气汤下。小便难，大便溏，小柴胡汤。热于寅卯属少阳，巳午属太阳。

　　四肢拘急：拘急者，四肢屈伸不便，蜷卧恶寒之貌，乃诸阳本亏，过汗所致，宜芍药甘草附子汤。误谓余邪，重发汗必死。

　　下利：杂病下利当属沉寒，伤寒下利多缘协热。如手足冷，脉沉无大热属阴寒，用温经药，理中汤。如头疼发热至四、五日，热邪传里，口大渴，频下秽水，经云：火极反兼水化（若五金火炼，亦化如水也），协热自利，旁流秽汁，桃花汤为丸。如绕脐硬痛，舌干有苔，乃肠中燥屎未下，六一顺气汤下。热除利止，俗呼“漏底”，误用止泻热药（肉果之类），杀人多矣。太阳、阳明合病下利，先服葛根汤。太阳、少阳下利，黄芩汤；呕甚加半夏、生姜。少阳、阳明合病下利，脉弦长者，木邪克土也，名曰负，负者死。脉长不弦，余证皆属热，承气汤下。自利而大渴，白虎汤。里寒下脱，桃花汤。三阴下利，先从阳经来者，通脉四逆汤。下利，谵语，直视，舌白苔而滑，厥逆无脉，或脉反实者，不治。

　　发斑：热则伤血，血热不散，里实表虚，出于皮肤为斑。轻如蚊迹，重如锦纹。或因失汗失下，或过热药所致。已发斑忌汗，若汗，更加斑烂也。消斑，青黛饮；兼咽痛，玄参升麻汤。表证多，防风通圣散去硝、黄；如大便利，短气，肢冷，斑青黑，小建中汤；甚者四逆汤。

　　短气：谓呼吸之气不能接续也。心腹胀满短气，邪在里，为实，大柴胡汤下。心腹濡满，自汗短气，邪在表，为虚，宜桂枝汤。无邪宜补。

　　喘：喘者，表里不清，邪盛所致也。太阳无汗而喘，宜主方麻黄汤；阳明失下而喘，承气汤；阴证喘，理中汤、四逆汤；水停心下，服五苓散。

　　烦躁：心不安曰烦，身不宁曰躁。心热则烦，阳实阴虚为热轻；肾热则躁，阴实阳虚为热重。

　　分虚实治。太阳烦躁宜主方；阳明内实烦躁，承气汤；阳明经热，白虎汤，烦躁消渴，宜五苓散。

　　少阴烦躁，脉沉，肢冷，自利属寒，又不欲衣，欲水不能入口，宜中寒主方。吐利交作，脉如涌泉者，死。结胸烦躁，肢冷自利，不得卧者，死。烦躁大渴，点水入口即呕不能咽，宜竹叶石膏汤或大半夏汤加黄连、天粉、麦冬。

　　似疟：寒热止作有时也。太阳似疟，桂枝汤；阳明似疟，柴葛解肌汤；少阳，小柴胡汤。恶寒发热，日二、三度，面赤身痒，主方加白术，微汗。妇人经水适来，热入血室似疟，小柴胡。

　　懊 ：郁闷恼乱，甚于烦躁也，汗下之不当，正气内虚，宜栀子豆豉汤微吐之。胸满硬，大陷胸汤。阳明有燥屎，承气汤。

　　咳嗽：肺为邪所乘，气逆不下也。水逆射肺而嗽，大青龙汤主之。水与里寒相合而嗽，真武汤温之。三阴嗽，四逆散，五味、干姜。

　　腹痛：邪正相搏也。如阳邪传里而痛，止作不常，辛剂和之，小建中汤。阴寒在内而作，悠悠常痛，热剂温之，宜理中汤。

　　筋惕肉 ：经曰：阳气者，精则养神，柔则养筋。发汗过极，阳虚津涸，筋肉失养所致。宜真武汤救之，及温经益元汤调之。

　　阴阳易：谓邪热之气，变相换易也。如伤寒男病新瘥与妇交，而妇反病，曰阳易；妇病新瘥与男构，而男即病，曰阴易。其证身重腹痛，四肢不持，百节解散，宜逍遥汤、竹皮汤。失治，男阴挺、女舌出而死。

　　拂郁：阳气蒸越，面赤若醉，汗不彻，主方微汗；便秘，承气汤。

　　蛔厥：病患素有寒而妄发其汗，或过汗，致胃寒不食，食即吐蛔，静烦上下无定，蛔也。宜理中汤、乌梅丸兼黄连、川椒、乌梅。

　　狐惑：久病精气乏，热积本脏为虫。虫食肛曰狐，下唇生疮；虫食脏曰惑，上唇生疮。宜桃仁汤、雄黄锐散或犀角地黄汤加黄连、桃仁。

　　咳逆（即呃、KT ，吃忒：）才发声于喉间而遽止者是也。阳证失下，火热内郁，少与承气下。因汗、吐、下太过，虚气冲逆，脉微，橘皮半夏生姜汤加竹茹；虚寒加桂、附或柿蒂汤（方见呃逆）；胃寒理中汤；下利心烦，呃，导赤饮。以雄黄（一钱，研极细末，）温水下即止。或灸期门穴。

　　渴：渴者，津液为里热耗涸也。太阳无汗，渴，忌白虎，宜小柴胡汤加减。阳明多汗，渴，忌五苓，宜竹叶石膏汤。少阴自利而渴，导赤饮。汗后渴，白虎加人参汤。先呕后渴为欲解，可与水；先渴后呕为停水，小半夏汤。小便不利，五苓散、六一散。

　　战栗：六、七日，邪气外与正争为战；邪内与正气争为栗，乃病欲解。不必药，但宜浓盖，饮姜汤（见用药大法。）

　　发狂：热毒在胃，并入于心，神不安而狂，独阳亢极所致，非大下不止。有失汗，脉洪面赤微汗之。热瘀蓄血，上，犀角地黄；下，桃仁承气；热极，三黄石膏汤。阳狂，胆草一物汤，与水饮，水 面。

　　厥逆：初起手足冷，从中寒治。先微热后寒，亦有阴证，先大热后微寒，乃阳邪传入阴经，四逆散。冷厥，四逆汤；热厥，白虎汤。若疑似难明，先以小剂理中汤倍甘草试之。

　　汗：初起无汗属寒，有汗属风、暑、湿，根据主方服。汗后恶寒，黄 建中汤；大汗，小便难，五苓散。汗多，大便秘，承气汤下。大汗脉洪，渴，人参白虎汤。头汗者，邪搏诸阳，则齐颈而还，不可再汗。热郁于内而上达，或吐或下，以去其邪。如大便黑，蓄血也。手足汗者，手足，诸阳之本，热聚胃则津液旁连四肢，承气汤下。盗汗者，睡出醒收，柴胡桂枝汤，或当归六黄汤（方见盗汗。）

　　大便秘：经曰：脉浮而数，能食不大便为实，名曰阳结，大柴胡汤；甚者，承气汤。脉沉而迟，身体重，大便反硬，名曰阴结，金液丹；甚者，从阴证治。发汗、利小便津耗，但宜蜜导，或猪胆法。多曰热秘，小承气。绕脐硬痛，大承气急下。脏结而厥，四逆汤冷服。三下不通，吐以提之。虚者，皂荚烧烟熏，大便通；棕榈灰煎汤洗，亦通；或炒盐熨脐下。冷结不通，先服理中汤，次熨。

　　小便涩：热邪聚于下焦，结而不散，脉浮，五苓散；脉沉，导赤饮。不通，五苓散合六一散加栀子。汗后、汗多，戒利小便。

　　坏证：十余日犹大热，口燥舌苔，诸药不效，谓之坏证，不可治。用药全以苦寒清热之饵，殊不知阴气愈泄，热可退乎？盖受病之始，由寒伤荣，当以调荣养血、壮水滋阴之品，大剂、日数服乃安。经曰：壮水之主，以制阳光。宜鳖甲散。未效，归地养荣汤，更兼苦参汤。

　　百合：谓百脉一宗，病久脏腑不平也。似寒非寒，似热非热，欲食不食，欲卧不卧，不知所以，举身俱痛，柴胡百合汤。

　　瘥后昏沉：初愈错语少神，属气血虚。似疟，可微汗。日轻夜重，宜归、地、芍、参、 、麦冬、知母。余热遗胞络，导赤各半汤。

　　劳复：新瘥，略有劳烦，忧怒复病，小柴胡汤加减。复感风寒，微汗之。复见胸满，腹痛、大便秘，微下之。犯房室（方见阴阳易，）但初病易治，病后元气已虚，易于感病而难治，患人多坏于此。

　　食复：脏腑受伤，脾胃尚弱，不能健运，多食触助余热，仍以小柴胡加山楂、神曲、麦芽、砂仁消食。腹胀，枳实、浓朴、陈皮、白芍。

　　热入血室：妇人冲脉为血海，得热则妄行，寒热作而似疟，昼静夜剧，如见鬼祟，小柴胡加丹皮、赤芍，合四物（妇科。）未安，针灸期门。

　　胎前：血能养胎，凉则固而热则行。热邪传里，护胎为主，药宜条芩、白术，兼清凉，毋活血、毋耗气，则胎气无犯。外用井底泥、靛青、灶心土频敷脐腹。遇大满大实证、黄龙汤下。大黄可，芒硝禁。

　　产后：虽云产后宜补，如感冒风寒，仍宜主方轻表微汗，不可大汗。食积遇下证，大柴胡轻剂攻之，邪去兼补。产后风邪易侵，谨防为要。

　　小儿伤寒：治疗悉与大人同法，但剂轻小耳。（宜于幼科，伤寒参酌）伤寒阴、阳、表、里、虚、实、寒、热，辩认不真，慎勿妄治。所谓不药为中医，病邪传尽，自能气复而安，误用药必死矣。

　　圣人悯生民病苦而医药兴，若不能精明至理而妄治，是不死于病而死于医药也。

　　卷之二　伤寒

　　辩证大要

　　头痛骨痛，身热恶寒属太阳，宜发散表邪；按其胸腹胀满，兼消导食积。如口燥鼻干，目痛，不眠属阳明，宜解肌；胸宽而大便秘，宜攻下；如寒热口苦，胁痛耳聋属少阳，宜和解。如前一经之证未罢，又见一经之证，名 病；如见两经之证，名二阳合病。如手足冷、脉沉，乃阴证也，尤宜验舌色。伤寒切要分别表里、阴阳、寒热、虚实八字，生死系焉。舌色红润属表，属阴，属寒，属虚；舌干有苔属里，属阳，属热，属实。如舌青紫，阴寒也；泥色，虚极也。舌干白苔，邪初入里也！黄苔热甚；黑苔如芒刺或卷缩，极热也。凡面赤病炽，面目黄色，病已。舌无苔，结成干赤光皮，似煨熟猪肾，乃阳中伏阴也。舌苔黑而湿滑者，脏结证也。舌苔黄燥，足冷脉沉，亦非纯阳证，切忌硝、黄。

　　卷之二　伤寒

　　察脉大要

　　伤寒之脉，浮、大、动、滑、数属阳；沉、涩、弱、弦、微属阴。阴证见阳脉者生，阳证见阴脉者死。外感、内伤之脉最宜察，人迎紧盛受风寒，气口紧盛伤饮食。初病脉浮紧有力，为伤寒；初病脉浮缓无力，为伤风。有不浮者，一手无脉曰单伏；有不浮者，两手无脉曰双伏。略有头疼发热，表证悉具，即当主方发汗，乃证书不凭脉也。有热邪传里，脉必沉，沉滑有力为里实，沉滑无力为里虚。间有脉沉微无力者，但口渴便秘，身大热，手足温，实热证悉具，亦当大柴胡汤微下也。阴证脉沉迟，微细无力，为虚，为寒，为脏病，宜甘温补益或辛热温散。阳证脉浮洪、实数有力，为实、为热，为胃腑病，宜甘寒清解或苦寒下泄。虚证脉浮芤，细数无力，为表虚，宜参、 、桂、芍以实表；沉涩微弱无力，为里寒，宜参、术、姜、桂、附子温里。实证脉洪大、滑数有力，如斑狂谵语之证，为在经，宜三黄石膏汤或白虎汤清利。若便秘，舌苔之证为在腑，宜服大柴胡汤或承气汤攻下。

　　卷之二　伤寒

　　用药大法

　　初感发热，头疼骨痛，项强，拘急，恶心，有食积，先宜淡盐汤吐之。不吐药兼消导，浓盖卧，腿足裹，烘极暖，次服药。

　　主方 （羌活冲和汤） 羌活 苍术（各一钱半） 防风 川芎 白芷 黄芩（各一钱） 生地黄（一钱） 甘草（七分） 北细辛（五分）

　　上加生姜三片，葱头三个，水煎二次，热服。取汗出至足，即愈。天凉减生地黄、黄芩，加紫苏一钱；胸满有食积加山楂（二钱）、麦芽（一钱）、神曲（六分）；夏月大热，主方加石膏（三钱、）

　　知母（一钱五分。）

　　脉浮紧，无汗恶寒，属寒伤荣，宜发表散邪，出汗安，根据主方。脉浮缓，有汗恶风，属风伤卫，宜实表疏邪，止汗安，根据加减。

　　减苍术、葱，加白术（一钱半、）枣（二枚）；微汗，苍、白（各一钱）同用；汗多，去苍加黄（蜜炒，钱半；）有食，楂、芽、曲；汗不止，加桂枝（五分）、芍药（一钱。）上二方，春分后至霜降用。如霜降后天暖，亦用。

　　冬月正伤寒，脉浮紧，无汗恶寒，头疼骨痛，发热，宜发汗，麻黄汤。减苍术、生地、黄芩、细辛，加麻黄（二钱）、桂枝（三分）、杏仁（一钱）、升麻（五分）、姜、葱、楂、茅、曲。食不消，将所伤之物烧灰服，更用葱熨（见后）。

　　冬月正伤风，脉浮缓，有汗恶风，头痛脊强，发热，宜止汗，桂枝汤。减苍、地、芩、辛、葱，加桂枝（五分）、赤芍（一钱）、白术（一钱）、枣（二枚）、楂、芽、曲。上二方，霜降后至春分用。如春分后天寒及有微汗，麻（七分）、桂（三分。）

　　两感伤寒，因日传阴阳两经，表里俱病，故为死证，冲和灵宝饮。主方减苍术、葱，加柴胡、葛根、石膏、枣（二枚），黑豆（一撮），煎服，取微汗。次根据两感论调治。

　　凡服麻黄、桂枝药，面赤身痒，汗不出者，用紫苏、姜、葱煎汤热饮助汗。已有汗，切勿过表。

　　前发表四方服后，头疼骨痛、拘急皆减，惟热未尽退，四时可接服柴葛解肌汤疏余邪退热，则不传阳明、少阳也。如再有余热，宜小柴胡汤加减清之。胸犹未宽，加黄连、枳实、栝蒌仁，兼姜、葱熨。切勿早用大黄，必待胸中食积消化，俟下至脐腹间，方可攻之。如邪热渐传阳明，口大渴，热不解，如神白虎汤。若胸宽，惟脐腹硬痛，大便秘，宜大柴胡汤下之。甚至热邪传入阳明之本，大渴引饮，舌上白苔渐变黄黑，谵言狂乱，扬手掷足，揭去衣被，唇焦睛红，小便赤短，大便秘结；或直泄清水，乃协热自利，旁流秽汁，肠中燥屎未下，宜六一顺气汤。小便不通，五苓散合六一散加栀子、灯心。若燥硬宿粪以下，热虽减未清，小柴胡加减。热甚者，凉膈散、黄连解毒汤之类退余热。有伏阴证及妇人邪传冲任血海，舌如煨熟猪腰子，服小柴胡、凉膈散之类。如不效，宜归地养荣汤滋养。有虚人病至七、八日，忽发寒战，悚身大冷，乃邪正相攻，急宜浓盖，火烘极暖，用生姜数两捣细，泡汤一壶，放病患怀中频饮，以助正胜邪去，汗出热除。如多日犹大热大渴舌苔，服诸退热药不效，为过经不解，名坏证，宜鳖甲散、归地养荣汤调理。如病已退、神昏懒言、短气无力，参、 、归、地、白术、茯苓、麦冬、五味、枣仁、远志之类补益气血、安养心神，健脾助胃。随余证加减。如暴感风寒轻浅之证，以十神汤至参苏饮八方采用亦可。又有发表药二、三剂，汗不出，乃阳虚不能作，勿强发，宜再造饮。有身热头疼，不烦便躁，面赤饮水，不能入口，名戴阳证，宜益元汤。无头疼恶寒，惟身热渴，大便黑，口无伦，邪传心脾，名挟血；如见祟，当归活血汤。有头疼身热，恶寒微汗，身痛，腿脚酸疼无力，沉倦脉空，误发大汗为害，此名劳力感寒，宜调荣养卫汤。有因过发汗出不止，宜温经益元汤。患人叉手冒胸，寻衣摸床，乃热乘肺经，宜升阳散火汤。病后无热，二便清利，神思渐昏，不语或独语，目赤唇焦，不饮水，与稀粥则咽，乃邪传心经，导赤各半汤。

　　卷之二　伤寒

　　伤寒方法（通计一百二十）

　　主方 （总合七方）治足太阳膀胱经，初感春温、夏热、秋湿、冬寒等证。散邪发表随证用：大青龙汤、加味麻黄汤、加味桂枝汤、羌活冲和汤、桂麻各半汤、冲和灵宝饮。

　　十神汤 时令不正，瘟疫妄行，发热头疼，咳嗽无汗，阴阳两感。

　　麻黄 川芎 甘草（各八分） 干姜 紫苏 升麻 赤芍（各一钱） 白芷 陈皮 香附 （各六分）

　　姜五、葱三，煎服取汗。

　　不换金正气散 伤寒岚瘴，商旅远方，不伏水土，霍乱吐泻诸证。

　　苍术 陈皮 藿香 半夏 浓朴（制。各一钱） 甘草（五分） 上姜、枣，水煎服。

　　神术散 四时伤寒发热，头疼项强，咳嗽鼻塞等证。

　　苍术（钱半） 羌活 白芷 川芎 本（各七分） 甘草 北细辛（各五分）

　　上加生姜三片，葱白三茎，水煎，热服取汗。

　　香苏饮 伤寒、疫疠、时气，胸满呕逆。

　　紫苏 香附子 陈皮（各二钱） 甘草（七分）上加姜、枣，水煎服。

　　对金饮 （即平胃散） 风寒湿气，岚瘴雾露，霍乱吐泻，不服水土，腹满胀闷等证。

　　苍术（八两） 浓朴 陈皮（各六两） 甘草（四两）

　　上加木香、砂仁尤佳。为末，姜枣汤或煎服。

　　冲和散 寒温不常，阴晴时作，客途旅邸，将理失常，头疼拘急。

　　苍术（三两） 荆芥 甘草（各七钱）为末，每三钱，姜枣汤下，煎亦可。

　　败毒散 四时不正之气，天行疫疠，妊妇伤寒（方见瘟疫主方。）

　　参苏饮 感冒风寒，发热头疼，咳嗽声重，流涕，有痰胸满（方见伤风）。

　　大羌活汤 治两感伤寒。

　　防风 羌活 独活 防己 黄芩 黄连 苍术 白术 甘草（炙） 细辛（各五分） 知母 川芎 生地（各钱半。）

　　水煎热服。不解再服，见效则止。余证根据两感论。

　　柴葛解肌汤 服药汗出，表证已除，热犹未退，四时可接服此汤。

　　柴胡（二钱） 葛根 黄芩（各钱半） 羌活 白芷 芍药 桔梗（各一钱）甘草（五分）

　　上加姜三片，枣二枚，水煎服。口渴加石膏；汗出不透彻，犹头疼骨痛，冬、春加麻黄，夏、秋加紫苏；胸满加山楂、麦芽。

　　小柴胡汤 少阳寒热往来，口苦，胁痛耳聋，和解余热。

　　柴胡（三钱） 黄芩（二钱） 半夏 人参 甘草（各一钱） 姜、枣煎服。

　　柴胡桂枝汤 本方加桂枝。

　　柴胡双解散 本方加芍药、陈皮。小便涩，加茯苓；呕加姜汁、竹茹；胁痛加青皮；痰加栝蒌、贝母；似疟加桂；渴加天粉、知母，甚加石膏；嗽加五味子、金沸草；胸满未可下，加枳实、桔梗、黄连、栝蒌，效。少阳阳明合病，加葛根、芍药。

　　如神白虎汤 身热大渴，有汗不解，或汗后舌干，脉微洪、中 。

　　石膏（五钱） 知母（二钱） 甘草（一钱） 加麦冬（三钱） 栀子（钱半） 人参（七分）

　　五味子（十五粒，打）

　　加姜一、枣一、竹叶二十片。背寒，去栀，加天粉；心烦，竹茹。

　　三黄石膏汤 伤寒汗不畅，发热脉大，表里皆实，阳盛拂郁；或医谓汗后不解，复下之，致大便频，小便涩，目红面赤，齿黄大渴；或以下脉数，身热拘急。解表清里。

　　石膏（五钱） 黄连 黄柏 黄芩 栀子（各一钱） 豆豉（半合） 麻黄（冬一钱，夏五分。）

　　水煎服，未效再服如神。汗下误治后，三焦生热，脉洪，谄语，喘息，鼻衄，热不懈，身目黄，狂叫欲走，或过经坏证。

　　三黄巨胜汤 阳毒斑、狂、渴、目赤、脉大气喘，便燥，舌卷囊缩。

　　石膏汤去麻黄、豆豉，加大黄、芒硝、姜一、枣一，煎服。入泥渍水二匙。

　　小陷胸汤 小结胸胀闷，按之而痛。

　　栝蒌（三钱） 半夏（二钱） 黄连（钱半）

　　上先煎栝蒌，次入半夏、黄连煎，热服。口渴去半夏，加枳实。

　　大陷胸汤 大结胸满实，不按而痛，兼用熨法；或六乙顺气汤去甘草，加甘遂。

　　大黄（二钱） 芒硝（一钱） 甘遂末（一分）

　　水煎成，纳硝；滚一沸，入甘遂。分为二服，勿多服。

　　大柴胡汤 内实大便难，身热不恶寒，反恶热，有下证先用此。

　　柴胡（三钱） 黄芩 芍药（各二钱） 半夏 大黄（各一钱） 枳实（八分）

　　上加生姜五片，黑枣二枚，水煎热服。渴减半夏，加天花粉。

　　调胃承气汤 太阳、阳明，不恶寒，反恶热，大便秘，用承气汤。先此。

　　大黄（一钱） 甘草 芒硝（各五分）

　　煎成去渣，入芒硝，滚一沸，服。

　　小承气汤 五、六日不大便，胸腹胀满，阳明无表证，潮热狂言。

　　大黄（二钱） 浓朴（一钱五分） 枳实（一钱）

　　上水二钟，煎八分，热服，得利止。

　　大承气汤 六、七日大便秘，腹痛烦渴，少阴口燥，日晡热，脉实。

　　大黄（三钱） 浓朴（五钱） 枳实（二钱五分） 芒硝（一钱）

　　上先煮浓朴，枳实减半，下大黄；滚数沸，次下芒硝，滚服。

　　三乙承气汤 三汤证兼有，此汤合治。及中风僵仆，风痫发作。

　　大黄 芒硝 枳实 浓朴（各一钱） 甘草（五分） 加姜三片，煎服。

　　六乙顺气汤 热邪传里，代大陷至大承、三乙承气等六汤神药。大便秘，或协热自利，口干怕热，揭衣扬手，斑黄，腹满硬痛，燥屎。

　　大黄 浓朴 枳实 芍药 黄芩（各一钱） 柴胡（二钱） 芒硝 甘草（各五分）

　　上水二钟，滚三沸，入众药，煎至八分，次下芒硝，滚一沸。临服入铁锈水三匙。

　　桂枝大黄汤 太阴腹痛，渴，肢温，脉沉有力，热邪阳经传入，便秘。

　　大黄（钱半） 芍药 桂枝（各一钱） 甘草（五分）

　　加枳实、柴胡、姜、枣煎，磨槟榔入内服。

　　茵陈大黄汤 太阴腹满，身目黄，小水不利，大便实，渴，头汗际颈而还。

　　大黄 茵陈 栀子 黄芩 枳实 浓朴 甘草（各等分）上加灯心，水煎服。

　　桃仁承气汤 小腹满痛，小便利，大便黑，有蓄血，下尽黑血，愈。

　　桃仁（十个，捣） 大黄（钱半） 桂枝 芒硝 甘草（各七分）

　　上加当归、芍药、青皮、枳实、柴胡，水煎服，入硝。

　　黄龙汤 大便秘，或利清水，乃日饮汤药也，宜急下。如虚老、产妇不胜下，用此汤。

　　大黄 芒硝 人参 浓朴 枳实 当归 甘草（各五分）上加姜、枣，水煎服。

　　附子泻心汤 心下痞，恶寒汗出，有阳证仍在，又见脉沉，足冷身重，死证；或姑以此汤渐试。

　　附子（一钱，水半钟，煎二分）大黄（一钱） 黄连 黄芩（各五分）上用百沸汤半钟，浸去渣，入附子汁服。

　　阳毒升麻汤 阳毒发斑，狂言吐血。

　　升麻 犀角屑 射干 黄芩 人参 甘草（各一钱）水煎服。

　　青黛一物汤 阳毒发斑。

　　青黛（二钱） 上水研服，效。

　　玄参升麻汤 发斑咽痛。

　　玄参 升麻 甘草（各五分）上水煎服。

　　升麻六物汤 （口疮。）

　　升麻 栀子（各钱半） 大青 黄芩 杏仁（各一钱） 加葱煎服。

　　消斑青黛饮 邪热传里失下，里实表虚，血热为斑，便秘短气。

　　黄连 犀角 玄参 石膏 山栀 知母 生地 青黛 柴胡 人参 甘草（各一钱） 加姜一、枣一，水煎服。

　　生地芩连汤 鼻衄成流不止，热深吐血过多，神昏错语。

　　生地 黄芩 黄连 山栀 犀角 川芎 芍药 桔梗 柴胡 甘草（等分）

　　加枣二枚，水煎服。入茅根、藕节汁，磨京墨。

　　桂苓饮 初病无热，狂躁不安，乃热结膀胱，名如狂证。

　　猪苓 泽泻 桂枝 白术 知母 黄柏 山栀 甘草 茯苓 滑石（各一钱） 加姜三片，煎服，取微汗。

　　导赤饮 治小便不利，即桂苓减知母、黄柏，加灯心。汗后、汗多戒利。

　　再造饮 头疼发热，表汗药汗不出，勿妄发，乃阳虚不能作汗。

　　黄 人参 桂枝 川芎 附子（制熟） 细辛 羌活 防风（各一钱） 甘草（七分）

　　加生姜五、枣二煎成，入炒芍药，滚三沸，服。夏加黄芩、石膏。

　　益元汤 身热头疼，不烦便躁，面赤欲水，不能入口，乃元虚火泛，名戴阳证。若误服凉药者必死。

　　附子（熟） 人参 干姜 甘草（炙） 麦冬 黄连 五味子 知母（等分）

　　加葱、艾、姜、枣煎成，入童便三匙，顿冷服。

　　当归活血汤 无头疼恶寒，惟身热口渴，小便利，大便黑，口语无伦，乃邪传入心脾，或如见鬼祟。

　　当归 赤芍 生地 柴胡 人参 枳壳 干姜 红花（酒拌） 桂心 甘草 桃仁（等分）

　　上水煎服，后去桃仁、红花、干姜、桂心，加白术、茯苓煎服。

　　导赤各半汤 病后胸腹宽，二便利，身无热，神渐昏，不饮水，与稀粥则咽，乃邪传心经。

　　黄连 栀子 黄芩 滑石 甘草 知母 犀角 茯神 麦冬 人参（等分）

　　上加姜、枣、灯心，水煎服。

　　调荣养卫汤 头疼身热恶寒，微汗，脚软倦，脉空浮，乃劳力内伤气血，外感寒邪。禁大汗。

　　当归 生地 川芎 柴胡 防风 羌活 陈皮 白术 人参（渐加） 黄 （等分） 细辛 甘草（减半）

　　上加生姜三片，葱白三茎，枣二枚，水煎服。

　　升阳散火汤 叉手冒胸，寻衣摸床，昏沉，乃热乘肺气虚。小便利可治；秘，危。

　　人参 当归 柴胡 芍药 黄芩 麦冬 白术 茯神 陈皮（等分） 甘草（减半）

　　上加姜、枣、金与银煎服。痰加半夏；便秘加大黄。

　　犀角地黄汤 失汗，上焦瘀血，漱水不欲咽，大便黑等证。

　　生地（三钱） 丹皮 芍药 犀角（各一钱）

　　上加陈皮、桔梗、当归、红花、甘草水煎，入藕节汁服。

　　茅花汤 鼻血不止。

　　茅花（一把，无，用根） 上水煎服。

　　地榆散 伤寒热毒不解，晚即壮热，腹痛便脓血。

　　地榆 犀角（无，用升麻） 黄连 茜根 黄芩 栀子（等分） 上加韭白，水煎服。

　　延胡索散 尿血。

　　延胡索（三钱） 上水煎成，入芒硝三分服。

　　温经益元汤 过汗不止，肉 筋惕，亡阳卫虚，及下后利不止。

　　熟地 生地 白术 黄 甘草 芍药 当归 人参 茯苓 薄桂（等分）

　　上加姜、枣、糯米煎服。胸满加陈皮、枳壳；虚甚加附子。

　　如圣饮 刚柔二 ，头摇口噤，身反张，手足挛搐，面赤，螈 同。

　　羌活 防风 川芎 白芷 柴胡 芍药 当归 乌药 半夏 黄芩（等分） 甘草（减半）

　　上加姜煎。入竹沥、姜汁服。有汗刚 ，加白术、桂枝；无汗，加苍术、麻黄。

　　逍遥汤 初愈交接淫欲，名女劳复。无病者反得病，名阴阳易。

　　人参 知母 黄连 滑石 生地 柴胡 犀角（等分） 甘草（减半）

　　上加韭根、竹青（刮取碗许） 同姜、枣煎，入裤裆末一钱五分调服。有粘汗出愈。无汗再服。

　　烧 散 取 裆近隐处（一方烧灰，钱半服，男用女，女用男，阴肿溺通，效。）或只竹青煎。

　　 鼠矢汤 雄鼠屎（十四粒，两头尖者） 韭根（一大握） 水煎服。必取汗安。

　　柴胡百合汤 瘥后昏沉、发热、渴，错语失神，及百合、劳复等证。

　　柴胡 人参 黄芩 百合 生地 知母 陈皮（等分） 甘草（减半）

　　上加姜、枣、鳖甲，水煎服。渴如天粉：热加栀子；呕加半夏；胸满加枳壳、桔梗；烦加竹叶。

　　回阳返本汤 阴盛格阳，阴极证。回阳救急汤治阴证（中寒主方）

　　附子（制） 干姜 麦冬 人参 陈皮（各一钱） 甘草（七分） 五味子（九粒） 腊茶（一撮）

　　上水煎成，入蜜五匙，频冷服，取汗为效。

　　真武汤 阴证，脉沉身痛，发汗过多，肉 筋惕，少阴咽痛。

　　茯苓 芍药 附子（各三钱） 白术（二钱）

　　上加生姜（三钱，）煎，分二服。

　　通脉四逆汤 厥逆下利，脉不至（方见中寒），面赤加葱；呕加生姜；咽痛加桔梗；利止脉不出加人参。

　　三建汤 元虚冷证。

　　天雄 附子 川乌（等分） 上水煎服。

　　阴毒甘草汤 甘草 升麻 当归 桂枝 雄黄 蜀椒（各一钱） 鳖甲（三钱）水煎服。

　　麻黄附子细辛汤 少阴发热，脉沉身痛等证。

　　麻黄 细辛（各一钱） 附子（二钱）

　　上水煎服，取微汗出，安。

　　麻黄附子甘草汤 少阴无表里证。

　　麻黄（二钱） 附子 甘草（各一钱） 上水煎服。

　　四逆散 少阴四逆，或咳或悸，或小便不利，腹痛等证。

　　甘草 枳壳 柴胡 芍药（各五钱）

　　为细末，每二钱汤下。嗽加五味子，腹痛，附子。

　　大半夏汤 伤寒痰证。

　　茯苓 陈皮 半夏（各二钱五分） 加生姜煎服。

　　小半夏汤 水结胸。

　　赤茯苓（三钱） 半夏（四钱） 水煎，入生姜汁服。

　　大橘皮汤 呕哕烦满。

　　陈皮 甘草 人参（各二钱半）加姜煎服。

　　小橘皮汤 呕哕肢冷。

　　陈皮（五钱） 生姜（一两）上水煎服。

　　橘皮竹茹汤 痰逆恶寒。

　　陈皮（五钱） 人参（二钱） 甘草（一钱） 加竹茹、生姜，水煎服。

　　橘皮干姜汤 咳逆哕恶。

　　陈皮 通草 干姜 人参（等分）水煎。

　　甘桔汤 少阴咽痛。

　　桔梗（二钱五分） 甘草（五钱）上水煎服。

　　枳桔汤 痞证胸满。

　　桔梗 相壳（各五钱）上水煎服。

　　小建中汤 少阴恶寒，手足蜷而温。

　　桂枝 甘草（各二钱） 芍药（三钱）

　　上加姜三、枣二，水煎，入饴三匙，服。

　　黄 建中汤 身痛尺脉迟，汗后脉弱。加黄 （二钱），余同。

　　黄芩汤 阳明协热自利，太阳、少阳合病下利。

　　黄芩（三钱） 白芍 甘草（各一钱）

　　加枣二枚煎。呕加半夏（一钱）。

　　竹叶石膏汤 阳明汗多而渴，渴欲饮水，饮入即吐，及病后渴。

　　石膏（六钱） 麦冬（五钱） 人参 甘草（各一钱） 半夏（一钱五分） 竹叶（七钱）

　　水二钟半，煎钟半；入粳米一撮，煮米熟去渣，入生姜自然汁三匙，服。

　　栀子豉汤 吐下后心中懊 ，身热不去，心中痛。

　　肥栀子（四个） 香豉（五钱）

　　水二钟，煮栀至一钟，纳豉煮七分服，得吐，止后服。

　　桃花汤 少阴下利脓血；温毒下利（协热自利。赤脂、干姜各一两，黄连、当归各二两，丸服。）

　　赤石脂（二两，用半煎、半为末） 干姜（一钱五分） 糯米（一合）

　　上水二钟，煮米熟去渣，取半杯，调脂末二钱服，日三服。

　　乌梅丸 蛔厥。

　　乌梅（肉，十个） 细辛 附子 人参 黄柏 桂枝（各一钱五分） 干姜（二钱五分） 黄连（四钱） 蜀椒 当归（各一钱）

　　上为末，醋煮梅，加蜜捣，和丸桐子大，每服三十丸，白汤送下。

　　鳖甲散 十余日头疼骨痛，恶寒，表证悉除，胸腹全宽，二便皆通，小柴胡、白虎、凉膈等药尽服。惟身热，口渴舌苔，名曰坏证。

　　鳖甲 升麻 前胡 乌梅（一个） 黄芩 犀角（锉） 枳实（各七分） 生地（一钱） 甘草（五分）

　　上水煎服。未效，服养荣汤。

　　归地养荣汤 坏证身热，口渴舌苔及舌如煨熟猪腰子。

　　当归 生地（怀庆，极大） 鳖甲（醋炙，研细） 麦冬（各五分） 芍药 青蒿 阿胶（各三钱） 五味子（一钱五分） 加枇杷叶（五片，去毛蜜炙） 灯心（二十枝）

　　上煎成，烊化阿胶服，日二、三剂。甚者，人中黄、人中白研细，各一钱调服。加知母、地骨皮、苦参亦可。虚人加人参、黄 、炙甘草。患人服药安卧，竟日热除渴止。

　　苦参汤 伤寒大热多日及时疫。

　　苦参（一两）煎服。楝树子煎服亦可。

　　桃仁汤 失汗狐惑。

　　桃仁 槐子 艾（各五钱） 枣（十枚） 水煎服。

　　雄黄锐散 唇疮声哑。

　　雄黄 青葙子 苦参 黄连（各二钱） 桃仁（一钱）

　　上为末，生艾汁蜜和如小指，绵裹，纳下部中。

　　白头翁汤 治肠垢、协热自利，渴而下利。

　　白头翁 黄柏 黄连 秦皮（各一钱）上水煎服。

　　大青龙汤 伤寒见风，伤风见寒，太阳无汗，脉浮紧，烦躁，服。

　　麻黄（二钱） 桂枝 甘草 杏仁（各七分） 石膏（二钱）

　　加姜、枣煎服，取微汗出。

　　葛根汤 太阳无汗恶风，刚 。太阳、阳明合病。

　　葛根（一钱三分） 桂 芍药 甘草 麻黄（各八分）

　　加姜、枣煎服，取微汗。

　　芍药附子甘草汤 汗下后恶寒拘急，切戒再汗。

　　芍药 附子 甘草（各三钱）

　　上水二钟，煎八分，去渣服。

　　橘皮半夏生姜汤 咳逆。即小橘皮汤加半夏。

　　独参汤 气虚脱阳等证，及吐血去多，孤阳不能独存，阳欲飞越，服。人参（一两） 水煎服。

　　胆草一物汤 及黄连、百合、青木香之类，凡一物者单味煎服。

　　参苏饮（方见伤风）五苓散（方见便癃）藿香正气散（二卷）二陈汤（痰门）六一散（暑门）凉膈散 黄连解毒汤（火门）茵陈五苓散（即五苓加菌陈，方见泄泻）防风通圣散 稀涎散（方见中风）四逆汤 茱萸四逆汤 理中汤 枳实理中丸（并见中寒）

　　蜜导法 自汗、大便秘，或虚、老，不胜攻下。

　　蜜（一杯） 铜杓熬如饴，勿焦，捻作挺如指，内肛门中即通。加皂角末尤效。

　　猪胆法 阳明自汗，小便利，勿攻。

　　大猪胆，入醋少许，芦管扎紧，灌入谷道中。

　　香油法 甚有日久不解，多以香油灌谷道，至鼻中油气即通。

　　熏阴毒 大豆（二升，炒极热。）先桶内置热醋（三升，）扶病患坐桶上熏少时，次倾豆入，熏囊下。

　　葱熨法 阴毒，以索缠葱白，如臂大，切去根及青，先以火胁一面热，着脐，熨斗熨。

　　姜葱熨 伤寒初起，必有食积。先接患人胸腹，略觉胀闷作痛，即是病。时饮食停滞，变成结胸杀人，及诸结胸、痞满等证。凡男、妇、老、幼食积气滞，痰凝冷痛，悉效。

　　用生姜、葱（连须叶，各八两另切、捣细，麻布绞汁、并置一处听用。二渣内入铅粉（二两，漆匠用者）研匀，起油锅炒极热，布包着实，顺气揉熨胀处。先隔布，次贴肉重熨；如冷，拌入姜葱汁调匀，）少许炒，又熨多次，全畅为度。

　　阴毒灸法 干艾搓软，竖箸顶上捺成炷，灸关元二百壮（方见中寒。）

　　阳毒渍法 内外结热，舌卷唇焦，鼻孔如煤，用青布以新水渍湿，搭于患人胸腹，燥再渍。以手足浸水，患人要饮水可与饮。

　　 咳逆 硫黄、乳香研末入瓶，充热酒入，患人 。或雄黄调 ；或雄黄末服。

　　灸期门 呃逆，妇人热入血室。妇起乳房处，男乳下一寸动处是。男左女右，炷如麦大，灸三壮。

　　扑汗法 汗多不止。

　　白术 本 川芎 白芷（等分）为末，米粉对和，绢包，周身扑。

　　蒸汗法 薪火烧地热透，去火洒水，铺蚕沙、柏叶三寸浓；不足，桃叶、糠麸凑之。放席令患人卧，浓盖，令汗至足（凡服药取汗，必至足即安。）

　　灸结胸 黄连（二寸，为末） 巴豆肉（七粒，捣。） 入黄连末，捻作饼，放脐中，艾灸。泻恶积。

　　卷之二

　　暑证

　　（附：中 暑风 注夏）

　　经曰：夏至后病热为暑。又曰：脉虚身热，得之伤暑。盖暑时相火司令，炎热盛行，感受为病，则有阴阳动静之殊。如劳役辛苦之人，于烈日酷暑中作劳奔走致之者，是动而得之，中热之阳证也。其病必苦头眩，烦躁恶热，齿燥舌干，扪之肌肤烙手，大渴引饮，汗大泄，无气以动，乃暑热外伤元气也。宜清凉之剂，益元散、黄连香薷饮；虚者，清暑益气汤、生脉散之类。如富贵安逸之士，于深堂广厦中乘风取凉致之者，是静而得之，伤暑之阴证也。其病必头疼骨痛，恶寒，形体拘急，心烦胸满，发热无汗，乃阴寒闭塞阳气也。宜辛温之剂，藿香正气散（见二卷末、）缩脾饮，甚者理中汤（方见中寒）加附子之类。中热脉虚大，伤暑脉弦紧。

　　主方 （治伤暑阴寒） 干姜 浓朴 苍术 茯苓 陈皮 枳壳 羌活 白芷（各一钱）

　　甘草（五分） 加姜、葱煎服，取汗。

　　头痛加川芎（一钱） 细辛（五分） 食积加山楂、麦芽。

　　十味香薷饮 治中热口渴，或吐或泻，一切暑证。

　　香藿（二钱） 浓朴 扁豆 人参 白术 茯苓 陈皮 黄 木瓜（各一钱） 甘草（五分）

　　上水煎，冷服。热甚加黄连；渴甚加石膏、知母。

　　益元散 （即六一散、天水散） 治中暑身热，烦渴泄泻，小便不利，白浊，痢疾。能燥湿去热，利水实脾，化食行滞，逐凝血、清火邪之圣药，夏月远行不可缺。小便赤少，合五苓散（方见便癃。）

　　滑石（水飞，六两） 甘草末（一两）研匀，每服二钱，不拘时，灯心汤调下。热、渴，新汲水下。

　　清暑益气汤 治中暑汗出，喘急无气，以动懒言。

　　苍术 黄 升麻（各一钱） 人参 白术 陈皮 麦冬 神曲 泽泻（各五分） 黄柏 当归青皮 葛根 甘草（各三分） 五味子（九粒）上水煎服。

　　缩脾饮 解伏暑，除烦渴，消暑毒，止吐泻、霍乱。

　　干葛 白扁豆（炒） 甘草（各一钱） 乌梅肉 砂仁 草果（各五分） 上剂水煎，冷服。

　　生脉散 生津益气，润肺养心，夏月阴内阳外，烦渴宜服。

　　人参（一钱） 麦门冬（二钱） 五味子（九粒） 上水煎，不拘时服。

　　简便方 治中暑。车轮上土，水调，澄饮，或掘地坑注水搅、澄，取水饮。

　　又方 大蒜、热土研烂，水调去渣服。又水蓼煮汁灌之。

　　又方 丝瓜叶（一片） 白盐梅（一个，连仁，）共研细，新汲水下。亦治中暑、霍乱。

　　法：冒暑倒仆者，若饮水即死。宜移置阴凉处，掬途热土于脐上作窝，众人尿窝中；更以童便灌之，次以前地浆水饮，徐徐扇之，乃苏。

　　卷之二　暑证

　　中

　　其证身热头痛，微寒拘急，舌燥生苔，前板齿燥，大渴烦躁，乃热伤膀胱经也。

　　主方 石膏（二钱） 知母（一钱） 人参（五分） 麦冬 香薷 栀子 芍药 茯苓 白术扁豆（各一钱） 陈皮（八分） 甘草（五分）上加乌梅（一个），莲肉（七个），水煎服。

　　腹痛、胸满、吐泻忌石膏。

　　卷之二　暑证

　　暑风

　　因火热之气克制肺金，不能平木，搐搦卒倒，不省人事，名曰暑风。亦有因痰火气郁而倒者，宜吐痰（法见中风）清火。

　　主方 羌活（二钱） 黄连（姜炒，一钱） 香薷（一钱） 扁豆 浓朴 陈皮 茯苓（各八分）

　　水煎服。痰加南星、半夏；气加枳壳、桔梗。

　　卷之二　暑证

　　注夏

　　夏初头眩身倦，五心烦热，神昏多睡，口苦舌干，饮食减少，胸膈不利，脉数无力。乃阴虚血少，元气不足。

　　主方 人参（五分） 白术 茯苓 当归 白芍 熟地 麦冬（各一钱） 黄柏（酒炒）

　　知母 陈皮（各七分） 甘草（三分） 五味子（十粒） 上加枣二枚、乌梅一个，水煎服。

　　少食、呕吐加藿香、砂仁、白蔻，去当、芍、地、柏、知；泄泻加山药、泽泻，去当、柏等；行动无力加牛膝、杜仲；有汗、少睡加黄 、枣仁。煎成，调朱砂一钱服。

　　卷之二

　　湿证

　　（附：身重）

　　经曰：诸湿肿满，皆属脾土。又曰：湿胜则濡泄。又曰：地之湿气，感则害人皮肉筋骨。盖湿气侵人，有从外入，有自内生。外入者，感山岚之瘴气，受阴雨之湿润，江海地卑，居处泥地，履之则湿气客于腠理，渗走皮肤，泛溢经络。致头痛目眩，自汗拘急，骨节酸疼，四肢困倦，其脉浮缓。治宜渗湿为主，而略兼发散。内生者，酒醪浓味，瓜果生冷，湿面乳酪，多饮汤液，留积于胃，脾土虚弱，土不制水，浸渍肌肉。致面目浮肿，胸满喘急，大便溏泄，小便短涩，腿膝 肿，其脉沉缓，治宜理脾为主而兼利水。所谓治湿不利小便，非其治也。

　　主方 （治外感） 苍术 紫苏 羌活 干葛 防风 川芎 本 柴胡（各八分） 升麻甘草（各三分） 上加生姜三片，黑枣一枚，水煎服。微散外邪。有内邪，后参用。

　　利水实脾汤 治湿由内生，通利小便。

　　苍术 白术 茯苓 陈皮 猪苓 泽泻 滑石 香附 抚芎 浓朴 砂仁（各八分） 甘草（三分）

　　上加生姜三片，灯心二十枝，水煎，食前服。发肿、气急加腹皮、枳壳、苏子、桑皮、萝卜子，去白术、甘草；面目虚浮加山药、芍药，去抚芎。实人先以神佑丸下之（方见痰门。）

　　二术四苓汤 治诸湿肿满，一身尽痛，发热烦闷，二便不利。

　　白术 苍术 茯苓 猪苓 泽泻 羌活 芍药 栀子（各等分） 甘草（减半）

　　上加姜三片，灯心二十枝，水煎服。

　　除湿汤 治中湿身体重着，腰腿酸疼，大便溏，小便或涩或利。

　　苍术 半夏曲 浓朴 茯苓（各钱半） 陈皮（七分） 藿香 炙甘草（各五分）

　　上加姜七片、枣二枚，水二盏，煎八分，食远服。

　　羌活胜湿汤 治脊痛项强，腰如折，项如拔，上冲头痛，乃足太阳经不行，此药主之。

　　羌活 独活（各二钱） 本 防风（各钱半） 蔓荆子 川芎 炙甘草（各四分）

　　上水二盏，煎八分，食后温服。

　　渗湿汤 治坐卧湿地，雨露所袭，身重脚弱，关节疼痛，发热恶寒，小便不利，大便溏泄等证。

　　人参 白术 茯苓 甘草 附子（炮） 干姜（炮） 桂枝 芍药（等分）

　　上加姜三片、枣一枚，水煎，不拘时服。

　　简便方 感湿鼻塞，脑痛黄肿。

　　甜瓜蒂为末，口含水，吹三分入鼻中，流出黄水，效。

　　又方 治一切风湿痹，四肢拘急疼痛。

　　苍耳子去刺为末，三两，水二钟半，煮二钟，去渣呷服。

　　又 治风湿。

　　樟木皮屑 煎水洗。

　　又 小便不利。

　　茵陈蒿、木通煎服。

　　又方 煮赤小豆连汁吃，一日勿饮食，效。

　　又方 寒湿疼痛，用姜汁半碗，米醋一盏，水胶四两熬稠，用肉桂、花椒、皂角末各一两，搅成膏，绢布摊贴患处，包暖烘热痛止。

　　卷之二　湿证

　　身重

　　经曰：肝虚、肾虚、脾虚，皆令体重烦冤，由气血不能克畅，四肢沉重，食后昏闷，治宜补脾、益肾、理元气。

　　主方 黄 （二钱） 人参 甘草（炙） 陈皮 青皮（各五分） 当归 黄柏（酒炒）

　　升麻 柴胡（各三分） 神曲（七分）上水煎，加灯心。

　　卷之二

　　燥证

　　经曰：诸涩枯涸、干劲揭皴，皆属于燥。若皮肤裂屑，干疥爪枯之类，为燥病之表证。大便秘结，消渴引饮之类，为燥病之里证。脉芤而虚，宜滋阴养血；脉涩而弱，宜益肾壮水。更察表里缓急分治，如脉浮而弦，乃风胜其湿润，兼治风。脉洪而数，乃火 其津液，兼治火。临证详审。

　　主方 黄芩 黄 （各一钱） 天门冬 麦门冬（各一钱五分） 当归（三钱） 生地熟地（各二钱） 蒌仁 桃仁（各五分） 五味子（九粒） 红花（酒炒） 升麻（各二分）水煎服。

　　大便燥加麻仁、郁李仁、杏仁；不通加酒煮大黄。

　　润肠丸 治脾胃伏火，大便秘涩，全不思食，宜润燥、和血、疏风。

　　麻仁 郁李仁 桃仁（各一两） 大黄（酒煮） 当归尾 羌活 防风 秦艽 山药（各五钱）皂荚仁 枳壳 槟榔（各三钱）

　　上为末，炼蜜和丸桐子大，每服三十丸，空心白汤送下。

　　琼脂膏 治血虚、皮肤枯燥，消渴等证。

　　鲜地黄（十斤，洗净，捣，绞清汁） 鹿肉胶 真酥油 白蜜（各半斤） 生姜（真汁一两）

　　上以砂锅慢火熬地黄汁，减三之一，下胶、油、蜜、姜，煎如饴，倾瓷器中，坐水内一日夜，每服数匙，温酒或汤送，频服。

　　简便方 便秘。

　　猪油（熬） 白蜜 红枣（煮取肉。各四两）上研匀，任服。

　　又方 治血燥。

　　四物汤 （方见妇科） 桃仁（捣） 大黄（等分）

　　上为末，蜜丸如桐子大，每服三十丸，白汤送下。

　　又方 诸燥。

　　山药（为末） 杏仁（捣细。各一斤） 牛乳（二斤）共入瓷瓶包固，重汤煮，一日任服。

　　卷之二

　　火证

　　经曰：诸痛痒疮疡，皆属于心。诸禁鼓栗，如丧神守；诸逆冲上；诸躁狂越，皆属于火。诸腹胀大；诸病有声，鼓之如鼓；诸病 肿，疼酸惊骇；诸转反戾，水液混浊；诸呕吐酸，暴注下迫；皆属于热。又曰：诸热瞀 ，暴喑冒昧，躁扰狂越，骂詈骇惊，嚏呕喉痹，耳鸣及聋，呕涌溢食不下，目不明，暴注 ，暴病暴死，皆属于火。又五火者：喜动心火，怒动肝火，思动脾火，忧动肺火，恐动肾火，兼以君、相二火，七火日炽，左肾一水，奚能胜之。火邪燔烁，则耗损元气，煎熬真阴，阴血既亏，则阳火愈盛，津液枯涸，诸火热之证生焉。治火之要：微者，凉药清解；甚者；苦寒直折；极者，温药从治（调酒炒、姜制，或少加姜、桂，为寒药之向导。）三法不已，当滋肾补血，是壮水制火，养阴抑阳之理。经曰：益火之源，以消阴翳；壮水之主，以制阳光。脉虚浮为虚火，宜补；洪大为实火，宜泻。见于何部，而于本经补泻之。细涩而急数者，乃阴虚火动，宜滋培之。治肥人火兼清痰，治瘦人火兼养血，热极生风，防风通圣散（方见中风。）

　　主方 （治实火） 黄连 黄柏 黄芩 栀子（等分） 水煎热服。

　　心、小肠火，倍黄连，加木通、生地、甘草、淡竹叶；肝火加柴胡、白芍，胆火加龙胆草；脾火倍栀子加滑石、防风、白芍、枳壳，胃火加石膏；肺火倍枯片芩，加桑皮、地骨皮、甘草，大肠火，条黄芩、枳壳；肾、膀胱火，黄柏、知母（盐水炒，又退骨蒸热。）连翘散郁火，泻诸经客热。玄参去上焦浮游之火，除无根失守之火，尤能壮水制火。青黛泻五脏郁火，又清肺、肝火。人中白泻肝火，疗劳热。甘草缓急速之火。人中黄清阴火，理伤寒疫疠大热。薄荷叶祛上焦风火。栀子去三焦屈曲之火，从小便出。大黄、芒硝泻有余实火。泻实火药中暂加酒煮大黄数分，效速。

　　补中益气汤 治虚火最效（方见虚损）。

　　益元散 泻实火有功（方见暑证。）

　　升阳散火汤 治男、妇四肢筋骨肌表俱热如火，扪之烙手。此因血虚或胃虚，食生冷之物，郁遏阳气于脾土之中。火郁宜发之。

　　升麻 葛根 独活 羌活 白芍 人参（各六分） 柴胡 防风（各三分） 甘草（二分）

　　上加生姜三片，水煎热服。

　　滋阴降火汤 治阴虚血少，阳火妄动，为骨蒸等证。

　　当归 地黄（生凉血，热补血） 麦冬（二钱） 天门冬（二钱） 白芍 甘草（炙） 白术（各一钱） 知母 黄柏（蜜炒） 远志 陈皮 川芎（各七分）

　　上加生姜、灯心，水煎服。气虚加参、 ；嗽加五味、阿胶；痰加贝母、栝蒌；吐血加丹皮、藕节汁、焦荆芥、焦蒲黄；骨蒸热加地骨皮，甚者青蒿、鳖甲、胡黄连、银柴胡之类；火盛者用凉药，少兼温散。

　　麦门冬汤 治病后火热乘肺，咳唾有血，胸胁胀满，上气喘急，五心烦热，渴而躁闷等证。

　　麦冬（七分） 天门冬（七分） 桑白皮（七分） 五味子（九粒） 紫菀茸 贝母（各六分）

　　桔梗 甘草（各五分） 生地黄 淡竹叶（各一钱）

　　上加姜、枣，水煎服。

　　凉膈散 泻三焦六经诸火。加黄连，名清心汤。

　　大黄 朴硝 甘草（各一钱） 连翘（一钱五分） 栀子 黄芩 薄荷（各五分）

　　上水盏半煎，入蜜一匙，和匀服。

　　三补丸 泻三焦火，令元气安，故名。加大黄去黄连，名三黄丸。

　　黄芩 黄柏 黄连共为末，滴水丸服（加栀子，名金花丸。每百丸茶下。）

　　生姜泻肠汤 治大阳实热，腹胀不通，口舌生疮。

　　生姜 橘皮 竹茹（各五分） 生地黄（钱半） 白术 茯苓 黄芩 栀子（各一钱） 朴硝（二钱） 桂心（五分）

　　上加枣（一枚），水煎服。

　　黄连解毒汤 三焦实火，五脏积热，内外火炽，口疮烦渴，便赤。

　　黄连 黄芩 黄柏 栀子 柴胡 芍药 连翘（等分）

　　上加灯心二十枝，水煎服。减柏、柴、芍、翘，余各二两，加黑丑（为末）滑石（水飞。各四两）共为末，水叠丸桐子大，每服五十丸，白汤下。治诸经火邪，热毒疮、肠痈肿，筋脉拘挛，切牙，惊悸，淋浊，痔漏。

　　简便方 清火。

　　扁柏叶泡汤饮，或 、或芹，焯食皆去热。

　　又方 悉尼频食，大治火热之病。粪清大解热毒。

　　又方 童便以其出于二阴窍，故性寒治火，然而源从太阳经来，不伤胃气。古人犹谓便溺及乳，人有七情之火，特取驴、马、牛、羊者。

　　卷之二

　　厉风

　　（附：癜风）

　　经曰：卫气与太阳俱入，行诸脉俞，散于分肉之间，与卫气相干，其道不利，故使肌肉 而有疡：卫气有所凝而不行，故其肉不仁也。厉者，以其暴悍可畏之恶疾（俗名大麻风、癞风，）感天地杀物之气而成。

　　虽然，未有不由嗜欲作劳，气血郁热；或汗泄不避风邪湿冷，使湿淤热蒸，外则腐溃，内则生虫。食肝眉脱，食肺鼻崩，食脾音变，食肾耳聋，食心足底穿而死。间有传染而成者，亦必有风湿郁热之气乃感。《千金方》谓业报所招，脉多浮而大，治宜先服防风通圣散（方见中风）加苦参、天麻、蝉蜕百帖，令臭汗常出，大便微利。更以瓜蒂散（方见中风）吐去腥涎秽沫，外用七珍汤洗浴，次以主方为丸久服。最宜断浓味、五辛、盐酱，清心绝欲，十生一、二。

　　主方 苦参（一斤） 防风 荆芥 苍耳子 胡麻子（半生半熟） 皂角刺（各十两） 蛇床子 何首乌（各三两） 白芷（两半） 蔓荆子 牛蒡子 生地 枸杞子 薄荷 黄荆子（各一两，末）上末，皂荚捣碎煎膏（见制药法，）和丸桐子大，每服五十丸，茶酒任下，日三服。

　　醉仙散 大风在上者，乃遍身瘾疹、瘙痒麻木。

　　胡麻子 牛蒡子 枸杞子 蔓荆子（各一两） 苦参 白蒺藜 防风 天花粉（各五钱）

　　上为末，每一两入轻粉七分，和匀，每服一钱，茶调下，早、午、晚各一服。五、七日，先于牙缝出臭黄涎，浑身疼痛；昏闷如醉；次利下脓血恶气，病根乃去（止可食淡粥、水煮菜。）

　　通天再造散 大风在下者，内实热壅。

　　郁金（两半） 大黄（一两，酒蒸） 皂角刺（一两，炒） 白丑（取头末，六钱半，生用）

　　上为末，每服五钱。日未出，面东，无灰酒下，尽量饮。晚利下黑头小虫，病轻，下如鱼肠秽物。忌荤腥、浓味。虽半年犯之病再作难救。

　　七珍汤 大风洗浴。

　　蕲艾 青蒿 金银花（藤） 苍耳子 桑条 桃条 柳条（三条捣碎）

　　上煎。水一桶，入炒盐（半斤），间日一洗（密室中席围，暖取汗，待干乃出。）

　　神效第一方 厉风恶疾，取桑枝灰（一斗），热汤淋取汁洗头面，一日一次。再用黑豆、绿豆浆添汤，三日一浴，内用扁柏叶（蒸晒）干白胶香（即枫树脂。等分。）

　　为细末，滴水丸桐子大，每服七丸，温水下，日三服。

　　简便方 癞风。

　　用苦参（五斤，新鲜白色，） 好酒三斗，浸三十日，频饮。

　　苦参晒干为末或水丸服，或陆续水煎服。

　　又 扁柏叶九蒸九晒为末，蜜丸桐子大，每服三十丸，白汤下，日三服。

　　又 天门冬去心酒拌，蒸捣膏，每服二、三钱，酒下，久服长生。

　　又 杀厉风虫。明硫黄研细，酒调浸过夜，空心饮清汁。再添硫黄浸酒，次日饮汁。捣大风子同浸尤妙。

　　又 诸风瘾疹、癜风。用苍耳子制丸服。

　　又 一切诸风取汗。用紫背浮萍二法（并见中风简便方。）

　　卷之二　厉风

　　癜风

　　白癜风者，身、面、颈项、皮肤生紫白癜，并不痛痒。此亦风邪搏于肤腠之间，气血不和而成。紫癜风者，多在四肢，或身上有紫疙瘩，此为风热壅结而然。治法，紫白同方。

　　主方 苍术（制） 苦参 何首乌 荆芥穗（等分）上为丸。服法与厉风主方丸相同，癜风亦可服。

　　四神散 治紫、白癜风。

　　雄黄 雌黄 硫黄 白矾（等分）

　　上为末，先以汤浴汗出，肥皂擦癜处洗净，次用生姜（切断尽碎）蘸药擦患处（过三日又洗又擦，五次愈。）

　　简便方 癜风。

　　硫黄为末，鸡蛋清调涂布上晒干（汗出时布擦患处。）

　　又雄黄 硫黄 黄丹 密陀僧 南星（等分）为末，照前法涂布（擦汗斑亦效。）

　　卷之二

　　破伤风

　　按此证有三因之别焉。如患疮疡日久，外着白痂，闭塞其气，阳热内郁，热极生风为内因。有诸疮不瘥，艾火灸法，热毒内攻，甚而生风，为不内外因。有偶为刀剪等伤，或跌磕破损，或生疮毒，淋洗敷药见风为外因。外受者多。伤处或如豆粒些许，忽为风邪袭之肌表，即传播经络，寒热更作，手足抽掣，战掉不安；渐至身体反张如弓，口噤牙紧，饮食不纳，肠腹大痛，邪深入脏，七日而死。若药能中病，十生二、三。往往患者必不虑此。倘医非经历，误作他病治理，十无一生。

　　有富贵家，至死终不知何病者多矣。脉浮太阳，长而有力阳明，弦属少阳，沉数为里，治亦类中风、伤寒也。

　　主方 苍术（四钱） 川乌（二钱） 草乌 白芷（各一钱） 防风（五分） 川芎（五分） 天麻 细辛（各三分） 全蝎（二分）上分为二剂煎服。或为细末，每服二钱，热酒调下；被盖出汗，未效再服。

　　玉真散 治破伤手足，打扑损伤。

　　南星 防风（等分） 上末，生姜汁同酒调服二钱，再敷伤处。牙紧反张，童便酒下。

　　灵砂丹 治破伤风，及一切风。

　　威灵仙 黑丑（取头末） 苍术（各五钱） 何首乌 香附（各六钱） 乳香（另研） 川乌去皮尖） 没药（研，各三钱） 朱砂（二钱为末） 皂荚（炙去皮弦）

　　上为末，皂荚打碎，用酒二升半，春秋三日，夏二、冬七日，浸汁打糊煎（亦可为丸，每百丸酒下。）

　　如圣散 治破伤，止血定痛。

　　苍术（三两） 川乌（炮去皮脐） 草乌（炮。各一两） 蝎梢（微炒，二钱五分） 天麻细辛 川芎 两头尖（去皮） 白芷（各七钱） 防风（一两） 雄黄 乳香（各二钱）

　　上为细末，每服一钱，不拘时，酒调下。

　　独圣散 五六日身反牙紧。

　　蝉蜕（五钱）为末，好酒一盏，煎滚服。

　　羌活防风汤 治破伤风，初盛在表。

　　羌活 防风 川芎 本 当归 芍药 地榆 细辛 甘草上水煎服。大便秘加大黄下之；服后汗出不止，加白术、黄 、防风（各二钱）；未效，邪入里，芎黄汤。

　　芎黄汤 邪传里，大便秘，取利为痊。

　　川芎 黄芩（各二钱） 甘草（五分）

　　水煎服。未利去甘草，加羌活一钱、大黄三钱。

　　简便方 治破伤风。

　　蜈蚣（干者一条，炙）为末，擦牙吐出涎，安。

　　又僵蚕（直者） 炒研末，姜汁调五分，灌。多调，以鸡翎扫疮口，勿令干。

　　又 草乌为末，每五分酒下。

　　又 蝎梢七个为末，热酒下。

　　又 川乌、半夏、南星、天麻（等分为末，）每服一钱，黑豆炒焦，淋酒调服。

　　歌曰：（半两当归蝎二钱，合来捶碎酒同煎。直须软烂和渣嚼，一切伤疮保万全。鱼胶能治破伤风，先煮一钱疮口封。两许烧灰调酒服，麝香少许立成功。）

　　一人臂生小疖，挑破出血感风，说有大害，不信。夜觉臂如水浸，证渐危，大剂峻攻，忽胸背肿大如碗。又制真人活命饮十帖，调牛黄作三日服，安。

　　卷之二

　　历节风

　　（附：鹤膝风）

　　是证亦与痹证相类，俗谓白虎历节风。白虎者，痛甚如虎啮；历节者，循历四肢关节而痛也。

　　因夏月腠理开豁之际，贪凉乘风；或泥地、漆橙坐卧而受风湿；或汗出当风；或酒醉感风。秋冬腠理闭塞，风寒湿邪与气血相并，手指挛曲，腿膝肿胀，作非常之痛不可忍。亦有湿痰流注作痛者，如风寒则夜尤甚，湿痰日夜皆然。脉浮大为风寒；弦细湿；滑多痰。治宜辛温解表、逐风寒湿邪，当归拈痛汤之类。

　　湿痰渗湿导痰，痛减兼养血舒筋。

　　主方 羌活 苍术 黄芩（酒炒） 防风 猪苓 泽泻 秦艽 麻黄（夏日减用） 茵陈（铃儿等分） 升麻（减半） 上水煎服。

　　手臂痛加桂枝、海桐皮，腿膝痛加牛膝、木瓜；痛甚，调乳香服。

　　当归拈痛汤 （方见身痛）

　　导痰汤 （方见痰门）

　　羌活续断汤 治一切历节风，手足肢节肿痛如锥。

　　羌活 川续断 牛膝 防风 当归 川芎（各一钱） 苍术 麻黄 甘草节 枳壳 穿山甲（各七分） 秦艽 川乌（五分） 薄桂（三分）

　　上加葱一根，水煎服，取汗至足。

　　简便方 治历节风。

　　三年酽醋（五碗） 煎数沸，切葱白二碗，煮一沸，包，熨患处热。

　　又 羌、独活煮酒饮。

　　又 松叶一斗捣烂，酒三斗浸七日，每日服三次。

　　又 虎骨（三两）打细，好酒三碗，煮至半碗，将骨切片捣为末，乳香、没药（各五钱），出汗研末，同虎骨末调酒内，分十次，添酒调服。

　　又 用羊蹄根、好醋、生铁磨浆，涂患处，入硫黄末尤妙。

　　万灵膏 捻入乳香末摊布上，贴痛处，外包熨热，痛止（方见外科）。或以绵布絮浓包，烘熨极热，汗出痛止。

　　卷之二　历节风

　　鹤膝风

　　膝头重大作痛，腿胫渐细故名。致筋挛不能屈伸，由风寒湿气流注也，更宜风湿痹门捡方急治。有日久不痊，延及臀股，肿大出脓，至肉削而毙者。

　　主方 羌活 防风 白芷 当归 牛膝 苡仁 川芎 川乌 杜仲 白术 木瓜 水煎服。

　　瘀血加桃仁、漏芦；筋挛加木瓜、秦艽、威灵仙；痛甚加乳、没，研细调服。或小续命汤加川萆、川楝子、羌、独活、木瓜，服时调麝香少许。后以五积散去麻黄，酒煎服。

　　膝肿大痛：旱莲草（摘断黑者）一握，捣，入糯饭（一团）酒菜（一块）匀，烘放膝上，箬油纸、布包火熨，闻酒香，数日愈；未安再包。或陈年糟炒热包暖。

　　又 无名异（五钱） 地骨皮（三钱） 乳香 没药（各研钱半） 麝（一分，研匀） 车前草汁，入酒调敷。

　　卷之二

　　恶寒

　　经曰：阳虚生外寒。盖阳气不能外卫，所以恶寒。必背恶寒甚，脉浮无力，阳虚，宜参 之类。甚者加附子三分。病久而恶寒者，亦宜解郁。盖恶寒非寒，明是热证，火极似水，热甚而反觉自冷，实非寒也。有用热药少愈者，以辛能发散，郁遏暂开耳。又曰：火热内炽，寒必荡外。故实非寒证以辩理，并外证参酌，拟定寒热用药。

　　主方 （寒邪内伏） 人参 白术 干姜 炙草 白茯苓 半夏 肉桂 五味子 陈皮 姜、枣煎。热月犹要浓绵衣加附子。

　　清凉饮 恶寒而脉洪数，兼目痛口渴，心烦便秘，属热。

　　黄连 黄芩 栀子 连翘 薄荷 甘草上加灯心，水煎服。有夏月外棉衣，脉洪数，小便短赤，大便秘结，加大黄、芒硝，愈。饮酒人恶寒，黄 （二两，） 葛根（一两）煎服。汗出，安。

　　卷之二

　　恶热

　　经曰：阴虚生内热，阳在外，为阴之卫；阴在内为阳之守。房室过度，斫损真阴，阴气既虚，阳无所根据，遂致浮散于肌表之间。虽有恶热之状，诚阴虚证也，脉必细数，治宜滋阴。

　　主方 当归 白芍药 生地黄 知母 麦门冬 白术 白茯苓（等分） 柴胡 甘草（减半） 姜、枣煎服。

　　卷之二

　　瘟疫

　　（附：大头瘟 虾蟆瘟）

　　帝曰：有病瘟者，汗出辄复热而脉躁疾，不为汗衰，狂言不能食，病名为何？岐伯对曰：病名阴阳交，交者死不治（此阴阳交错，而气血不循，乱经妄走而热，所以不息。谓服药汗出热不解，脉躁不治。）又曰：冬伤于寒，春必病温。故温疫当推运气所发。夫春温、夏热、秋凉、冬寒，乃四时正气，反此为不正之气，感受则病。如冬月严寒，若触之即病为伤寒。寒毒藏于肌肤，春变为温，夏为热病。或冬有非时之暖，感之为冬温。有众人病一般者，为天行时疫。有一岁之内，节气不和，寒暑乖候及有豪雨疾风，雾露不散，则民病瘟疫。无论少长，率皆相似，故云瘟疫厉病。所谓冬不藏精，春必病温。君子固密，不伤于寒，智者自谨，虽大风苛毒，弗之能害是也。其传经治疗与伤寒大同小异，可以伤寒方法酌用。发表宜辛平之剂，不可麻黄热药。脉法：太阳大，阳明弦长，少阳弦数，太阴细弦，少阴沉细，厥阴微缓。

　　主方 （败毒散） 羌活 独活 前胡 柴胡 川芎 枳壳 桔梗 白茯苓 人参（减亦可，各等分） 甘草（减半） 加生姜煎。或为末，汤调服。尤治伤寒风湿肢痛，憎寒壮热，项强睛痛。或岭南瘴气，老幼疫疠，或风痰香港脚等证。日三服。瘟疫头疼骨痛属太阳，羌活冲和汤；发热口渴属阳明，柴葛解肌汤；寒热往来属少阳，小柴胡汤（方并见伤寒。）

　　六神通解散 通治瘟疫。

　　苍术（二钱） 麻黄（夏用紫苏） 黄芩 石膏 滑石（各一钱） 甘草（五分）

　　上咀。加豆豉二十粒，生姜七片，葱头二个，水煎服。盖被出汗。

　　《活人心统》方 治瘟疫。

　　苍术 麻黄 黄芩 干葛 川芎 升麻 甘草（等分） 加姜、葱，水煎服。春加柴胡、防风、薄荷；夏加石膏、滑石、黄连，减麻黄；秋加羌活、前胡、枳壳；冬加干姜、官桂、白芷、细辛。

　　咽痛甘桔汤 （方见咽喉）

　　玉枢丹 （方见蛊门）

　　藿香正气散 （见二卷末）

　　又 人中黄饭丸，每七十丸白汤下。极热者饮粪清，效。

　　卷之二　瘟疫

　　大头瘟

　　因天行邪气，客于三阳之经，头目俱肿而为病也。太阳头顶、脑项赤肿，宜荆防败毒散加羌活、本。阳明鼻额面肿，二目不开，气喘口干，普济消毒饮；内实，防风通圣散间服。少阳耳之上下、前后、头角赤肿，寒热胁痛，小柴胡加消毒药；头面大肿、发热骨痛，冲和汤、冬麻黄汤，汗出肿消。

　　卷之二　瘟疫

　　虾蟆瘟

　　天行邪气，客于少阳，颈项并腮俱肿大，如虾蟆样，故名。宜用消风清热之药，宜败毒散，倍羌活，加酒炒黄芩、大黄，随病加减，不可峻用降药。内实虽用硝、黄，须细细呷之。如有大热狂证，可用承气汤、白虎汤等治之，或水渍法，看轻重用。

　　普济消毒饮子 疫疠初觉憎寒壮热，头面渐肿，咽喉不利，服之即愈。

　　黄连（酒炒） 黄芩（酒炒。各五钱） 人参（三钱，无亦可） 陈皮（去白） 甘草 玄参（各二钱） 马勃 连翘 牛蒡子 桔梗 板蓝根（各一钱） 柴胡（八分） 升麻 僵蚕（各七分）

　　上为末，半用汤调，卧床慢服；半用蜜丸噙化，如上法。或加防风、川芎、薄荷、当归、细辛，水煎服。如大便秘，加酒煮大黄（一钱或二钱）以利之。头疼骨痛、身热，宜先汗之。

　　二黄汤 治大头瘟。

　　黄连 黄芩（俱酒炒） 生甘草（等分）

　　上为末，每五钱水煎服，慢呷；未退加牛蒡、芒硝。加引经药：太阳羌活、防风；阳明石膏；少阳柴胡。渴加栝蒌根，或口干，葛根；身痛，羌活、防风、芍药。

　　水渍法 治内外热极（法见伤寒。）

　　简便方 治瘟疫瘟热。大渴欲饮水者，蚯蚓泥擂新水饮之。

　　又方 晚蚕沙，擂水滤清汁饮。

　　又方 向东桃枝叶煎汤浴，席围汗出。

　　又方 以真降香烧，辟邪，小儿带之。

　　又方 赤小豆囊置井中，三日取起，向东立，水吞。男三十粒，女二十粒。举家服之，不染瘟疫。

　　瘟疫咒法（并治邪病，宜戒房室、荤酒。）

　　用枣一枚，咒曰：“华表柱”，念七遍，望天罡取气一口吹枣上，令病患嚼吃，汤下。此三字鬼之祖名也。

　　宣圣辟瘟丹（孔氏六十余代用之）法以腊月二十四日五更初，取井花水，在乎旦第一汲，盛净器中，量人口多少，浸乳香至岁旦五更，令温暖。从小至大，每人以乳香汤饮之，香一小豆块吞下，则一年不患时疫。

　　五瘟丹 黄连 黄柏 黄芩 山栀 香附 紫苏 甘草梢上七味，生为末。将大黄三倍煎汁熬膏，和丸鸡子大，朱砂、雄黄为衣，金箔贴。每用一丸，取泉水七碗，浸化，可服七人。前方，乙庚年黄芩为君；丁壬，山栀；丙辛，黄柏；戊癸，黄连。

　　甲己，甘草为君者，加一倍也，余减半。

　　鸡子清饮 治热病。五、六日壮热之甚，狂言欲走。

　　鸡子（二枚，取清） 芒硝（研细） 软石膏（研细。各二钱）

　　上先取新汲水调硝石末，次下清，搅匀，分二服。

　　卷之二

　　痼冷

　　帝曰：阴盛生内寒奈何？曰：厥气上逆，寒气积于胸中而不散。不散则温气去，寒独留则血凝。血凝则脉不通，其脉盛大以涩，故中寒。按诸病上下，所出水液澄澈清冷， 瘕 疝，坚痞腹满急痛，下利清白，食已不饥，吐利腥秽，屈伸不便，厥逆禁固，皆属于寒。盖痼冷之证，乃真阳耗散，脾胃亏伤，又啖生冷难化之物。或受风寒阴湿，经年累月，日久乃成。则脾胃因而渍积，脏腑致成虚寒。及有外邪触犯，内外邪相感，忽然而作手足厥冷、战栗憎寒，呕吐涎沫，脐腹绞痛，或常得大便洞泄，小便频数，饮食不化，咳嗽， 疝等证。其脉沉而迟，治宜温养脾胃，补益气血，助阳固本。

　　主方 （理中汤）人参 白术 干姜 炙甘草寒甚加附子或川乌。生姜七片，黑枣二枚，水煎服。未安加丁香、木香、砂仁、白豆蔻、胡椒、肉桂、茴香、沉香、荜茇之类，随轻重用，另研末调入服。以上皆暖脾胃、温脏腑之品，随证加减用之。

　　气血虚，十全大补丸；下元冷惫，桂附八味丸（二方见补益。）

　　兜肚方 （治腹中寒积痼冷，用之神效。兼丹田、神阙，令人有子。男、妇可用。有孕去之。）

　　檀香 排草（各一两） 沉香 丁香（各五钱） 马蹄辛 广零陵 白芷 丁皮（各六钱）

　　甘松 附子 乳香（各二钱） 麝香（五分）

　　上为末，和揉艾绵铺中，用帛做成兜肚，以线钉定，勿令移动，外又细夹兜肚及小腹，初裹一夜，日去之，渐至二夜一去之，渐至五夜一去，方可常裹。

　　洗浴法 治下元虚寒，一切冷病。腰腹冷痛，崩漏带下，小腹癖积痛。

　　椒目 川乌 细辛 干姜 官桂（等分，研末）煎洗下部，妙。

　　简便方 治一切冷气。

　　胡椒三、七粒，擂酒服。

　　又方 治下元虚冷。

　　胡椒、破故纸（炒），共为末，蜜丸空心酒下。

　　又方 治心腹冷痛。

　　大菖蒲三寸，细嚼酒下。

　　卷之二

　　泄泻

　　经曰：春伤于风，夏必飧泄。又曰：湿胜则濡泄。又曰：暴注下迫，皆属于热。又曰：诸病水液，澄澈清冷，皆属于寒。夫脾胃同湿土之化，主腐熟水谷。胃气和平，饮食入胃，精气则输于脾土，归于肺经，行于百脉，而成荣卫。若饮食过多，起居不时，伤其脾胃，则不输化上升精华之气，反至下降，是为飧泄。经谓清气在下，则生飧泄是也。久则太阴传于少阴而为痢疾矣。治泻大纲，必分寒热为要。但以脉沉迟，口不渴，身倦少食，腹温温常痛，直出清水，小便清白者属寒；脉沉数，口渴，声响亮，暴注下迫，肛门热痛，腹忽大痛，小便短赤者属热。（无药，可包暖脐腹，一日不食，安。）

　　主方 白术 茯苓 车前子 泽泻 芍药（煨） 陈皮 炙甘草（等分） 加生姜、枣，（热加灯心，）水煎服。

　　伤食加山楂、神曲、麦芽；热泻加滑石、黄连、栀子；寒加木香、砂仁、干姜、肉桂。冬月再加益智、香附、丁香，去车、芍、泽泻、灯心。夏月，香薷、扁豆、木通、浓朴；口渴，葛根、石膏；小便短赤或不通，猪苓、木通、滑石、石莲子；湿加苍术、半夏；痰乍泻乍止，加半夏、南星；胸胀，浓朴、枳实、香砂；口渴引饮，人参、五味、麦冬、葛根、升麻（少许）、乌梅（一个）；胃气下陷，人参、黄 、升麻、柴胡；久泻滑脱不禁，肉果（面煨、） 诃子肉、粟壳、木香、干姜（各五分；） 五更泻，加肉果、茴香、破故纸（炒）；脾虚加人参、山药、苡仁、扁豆、莲肉；暑泻，六一散；夏秋湿热大行，暴注水泻，加炒黄连、苍术、升麻、木通。

　　胃苓汤 治男、妇暑湿停饮，泄泻，不伏水土等证。

　　苍术（制） 浓朴（制） 陈皮 甘草（减半） 白术 茯苓 猪苓 泽泻（各等分）

　　上咀。加姜、枣，水煎服。本方加黄连、扁豆、香薷，去苍术、陈皮、甘草，名薷苓汤（治夏月欲成痢者。）

　　青六丸 治三焦湿热泄泻，兼治产后腹痛自利，亦治血痢。

　　六一散（六两） 红曲（炒，一两）

　　上为末，饭丸桐子大。每七十丸白汤下。

　　温六散 治泄泻、呕吐，神效。

　　六一散（六两） 干姜（一两）

　　上研匀，每服三钱，姜汤下。

　　温脾散 治大人、小儿外受风寒，内伤饮食，腹痛泄泻，一服安。

　　香附（四两） 山楂 三棱 甘草（各二两） 甘松 益智（各一两） 丁香 三奈（各五钱）

　　上为末，每服二钱，空心姜汤下。小儿量服。

　　固肠丸 治日久泄泻，痢后滑脱不禁。

　　白术（二两） 人参 诃子肉 木香 肉果（面包煨） 龙骨（研） 山药 白茯苓 赤石脂（研，各一两） 肉桂 炙草 升麻（各五钱）

　　上为末，研入龙骨、赤脂，水法丸或神曲糊丸，桐子大。每百丸，空心姜、枣汤下。

　　脾虚加黄 、莲肉、芡实；虚寒加附子、干姜、丁香、荜茇；腹胀加陈皮、浓朴、茴香，去炙草；不食加藿香、白豆蔻；食不消加砂仁、山楂、麦芽；五更泻加破故纸；甚不止加粟壳、没石子、臭椿（根皮）。

　　参苓白术散 治泄泻。因脾虚者及泻后调补。

　　白术（二两） 人参 山药 茯苓 薏苡仁 扁豆 砂仁 桔梗 莲肉 甘草（炙。各一两）

　　上末，每二钱白汤下。老幼虚弱久泻，去桔梗加芡实，配米粉、白糖为末，蒸糕大效。

　　桂苓甘露饮（方见卷末） 治夏月水泻口渴，小便短赤。加香薷。

　　简便方 （止水泻）车前子（炒，研末，一钱，）米汤下。

　　又 生姜、半夏、枣子煎服。

　　又方 生姜一块打细，同艾煎服。

　　又 干姜末（一钱），米汤调下。

　　又方 黄连 浓朴（各二钱，姜汁炒，）加生姜三片，煎服。

　　又方 吐泻，神昏，手足冷。

　　南星末（五钱），姜、枣煎服。

　　水泻及男遗精，女白带： 风化锻石（五钱） 茯苓（一两五钱）

　　上为末，糊丸白汤下。

　　又方 百年锻石一味，丸服亦效。

　　又 蜡矾丸（方见外科）止泻，效。

　　灸法 百会（顶心、） 关元（脐下三寸、） 气海（脐下一寸。）

　　卷之二

　　痢疾

　　经曰：诸下痢，皆属于湿。又曰：下痢稠粘，皆属于火。又曰：下痢脓血滞下，皆实热证也。

　　受病之源，虽云夏感酷热，过食生冷，至秋阳气始收，金气下降而成。如冬月患者亦多，莫不因于饮食致伤，留积肠胃，湿蒸热瘀。干于气分则白，干于血分则赤。及如尘腐屋漏、豆汁鱼脑色，里急后重，窘迫不通，腹中绞痛者，皆属实热。不俱日数，必以苦寒药治之。医家畏缩迁延，甚至所下纯血，兼紫血块，虽见日色、暖气、人来近皆畏，为热。渐至肛门红肿，大便不通，小便短赤，大渴舌苔，引饮不止，腹中大痛，饮食不进。至于腰脊两旁，肾涸成窟，舌黑皱卷，前阴干缩，肛门火逼，干吊如孔，积全不下，茶汤过多，秽水直出（有医认为大孔如竹筒，误用人参、附子杀人者，悲痛之极，）初则烦躁，至此神昏。细察病情真确，此际仍可以主方服之。如得脏腑犹未煎熬腐坏者，十救七、八。一服积下，顷刻回生。脉滑而沉细，身凉易安；脉洪而弦数，身热难治。又有寒凉太过，而成大孔如竹筒者，宜固涩之。必因日久而成元气下陷、虚坐努责，宜养血升提。有失于通导，多成休息痢，经年累月有致不起者。治法，调气则后重自除，和血则便脓自愈。忌腥酒易安。

　　主方 （不拘日数） 大黄（壮人五钱，一服可安；弱人二、三钱；小儿一钱至五分量用）

　　黄连 黄芩（条。各二钱） 芍药（二钱） 当归 枳壳 槟榔（各一钱） 桂（二分，为寒药之向导）

　　水一钟半，煎数沸去渣，化入芒硝一钱，虚人五分，磨入木香七分，调滑石（水飞，一钱），空心热服。未畅，加黑丑一钱，车前草捣汁半杯尤妙。或以大黄、芒硝、木香、滑石另丸，药汁吞服。

　　香连化滞汤 痢已通畅，积未尽宜服。

　　黄连 黄芩（条） 当归 白芍（各一钱） 槟榔 木香（另磨） 枳实 浓朴 陈皮 青皮（各八分） 滑石（一钱五分） 甘草（五分）

　　上锉，水煎成，调木香、滑石，空心热服。小便短赤加石莲、车前、香薷；不食加砂仁、神曲、麦芽；血痢加生地、桃仁；腹痛加赤芍、倍白芍、甘草；腹胀痛加三棱、蓬术；血不止加地榆；如积通痛止，频频空解，名虚坐努责。倍当、芍，加升麻。积尽不实，加白术、茯苓、山药、砂仁。

　　香连丸 治赤白、休息诸痢，已通后皆可服（黄连仍同萸炒至萸焦，去萸用连。）

　　川黄连（四两，切断） 吴茱萸（二两，煎汁一碗，煮黄连，干炒） 木香（八钱）

　　上为末，醋糊和丸绿豆大。每服百丸，空心米汤下。去木香，加白芍（二两，名戊己丸。）

　　驻车丸 治冷热不调，下痢，无问新久赤白，日夜无度，腹痛后重。

　　黄连（六两，酒炒） 阿胶（蛤粉炒成珠） 当归（酒洗） 干姜（炒。各三两）

　　上为细末，醋煮米糊为丸，如桐子大。每服五十丸，加至七十丸，空心米饮送下。一方就用阿胶，醋熬化，调和为丸。

　　真人养脏汤 治痢积已通，日久不止，大孔如竹筒，滑脱不禁。

　　人参 白术 当归 白芍（酒炒） 肉果（面裹煨） 罂粟壳 诃子肉（各一钱） 木香（另磨，七分） 肉桂 甘草（炙。各四分）次服加升麻；小便涩加茯苓；不止，龙骨、赤石脂、乌梅、樗根皮（臭椿）；虚寒，焦姜、砂仁、丁香。

　　白术调中丸 治脾胃不和，心下坚满，胁腹胀痛，噫宿腐气，霍乱吐泻，完谷不化，久痢赤白、脓血相杂，多日羸瘦不食。

　　白术 神曲（炒，四钱） 人参 茯苓 猪苓 泽泻（各三钱） 木香（二钱） 官桂（一钱五分） 甘草（炙） 干姜（炮。各一钱）

　　上为末，面糊丸如桐子大。每服五、七十丸，空心淡姜汤下。

　　外炙膏 治一切虚寒久痢赤白，或时腹痛，肠滑不禁，用此法。

　　木香 附子（炮） 蛇床子 吴茱萸 胡椒 川乌（各等分）

　　上为细末，每三钱和面二钱，用生姜汁调，作饼贴脐中，上以油纸掩定，复以衣服、帛盖之，以熨斗盛火熨之，痢止为度。

　　乌梅丸 治夏秋腹痛泄泻、后重，将欲成痢疾。或痢已通，后犹有余积，腹中鸣痛，胸满腹胀，心疼、痔血等证，神效。

　　乌梅（取肉，一斤） 半夏（研） 生姜（切。各五两） 食盐（二两，同入臼捣匀，入坛包固。春五、夏三、秋七、冬十日取出，晒燥）神曲 麦芽（各二两半） 木香 槟榔 陈皮 青皮枳壳 三棱 蓬术（各一两）

　　上为细末，水丸如桐子大。每服百丸，空心姜汤下。

　　六一散（方见暑门）灯心汤调，多服效。痢前渴，悉尼妙；后渴，乌梅汤。

　　简便方 痢初起，腹大痛，后重不通，用大黄五钱，好酒一钟，浸半日，煎数沸滤服。渣水煎，未通再服。已通，再以条黄芩、白芍煎服。

　　又（久滑不禁）痢后不止，日夜无度。粟壳（蜜炒）、浓朴（姜炒）等分为末，每服二钱，米汤下。

　　又方（不止） 臭椿根（白皮，略炒）

　　上为末，糊丸如桐子大，每五十丸米汤下。

　　又方（血痢） 黄连（三钱） 乌梅（五个）水煎服。

　　又 黄连（一钱） 干姜（五分，）煎服。

　　又 艾叶，醋煎服。或加生姜止泻痢，心腹痛，五痔血。

　　又 柏叶（四两） 芍药（两半为末）每二钱，水煎服。

　　又 木耳（烧灰，二钱）水服，或姜、醋煮食。

　　又 枳实末（二钱）米汤下，小儿尤效。

　　又 生姜、细茶煎服。

　　又 红菜头绞汁服（又止血生肌，人畜伤，敷之。）

　　又 马齿苋煮粥，食。

　　又 紫苏（四钱） 防风（二钱）煎汁，调白蜜（四两）服。

　　又 鸡子，醋煮食。

　　三方止久滑痢，石榴捣汁饮。（或以皮晒，研末，枣肉丸服。）

　　又 五倍子、枯矾研，丸服。

　　又 诃子（十二个取肉，六个煨热，六个生用。）研末。赤痢，生甘草、白炙草煎汤下。

　　又方（日久津液枯，四肢冷）用冬瓜一枚，以黄泥五寸，煨熟去土，绞汁服。

　　又方（如痢大渴） 悉尼数个，去皮、心吃，捣汁顿温饮尤妙。

　　又 葱一握切，和米煮食。

　　又 蒜捣烂，贴两足心亦可。

　　又 百草霜（二钱，）研，米汤下。

　　又 赤小豆煮粥食亦可。

　　又方 （治噤口痢） 石莲子去壳，取肉微炒，研末，二钱，陈米汤下。

　　又 石莲末、香连丸（各一钱同服。）

　　又 木鳖子（研、） 雄黄少许，贴脐中。

　　又 山药锉碎，一半砂锅煮，一半生，同为末。每三钱，米汤下。

　　又 人参二钱，黄连一钱，石菖蒲八分，石莲肉二钱。上锉碎，煎，终日慢服，一口下即食。

　　又 取向东壁土炒陈皮，共为末。每服一钱，姜、枣汤下。

　　又 红槿花阴干为末。先用面饼二个，末掺上食，先汤灌，开胃口。

　　卷之二

　　疟疾

　　经曰：夏伤于暑，秋必 疟（ ，老也。俗名三日疟。）夏热已甚，秋阳复收，两热相攻故为疟。帝曰：疟先寒而后热者何也？岐伯对曰：夏伤于大暑，其汗大出，腠理开发，因遇夏气凄怆之小寒，藏于脉理皮肤之中，秋伤于风，则病成矣。夫寒者，阴气也；风者，阳气也。先伤于寒而后伤于风，故先寒而后热也。病以时作，名曰寒疟（云云。）《内经》论疟极详，皆谓风寒暑湿之邪客于脏腑，致阴阳上下交争，虚实更作，阴阳相并相移也。后人始论七情劳役，食积痰饮皆成疟。

　　所谓无汗要有汗，发散邪为主，带补；有汗要无汗，扶正气为主，带散（发散邪则升，葛、芎、苍、柴胡之类；扶正气谓小柴、桂枝汤，白虎、桂枝汤之类。犹伤寒有汗，用桂枝疏邪，实表之义。）

　　又谓伤之浅者近而暴，伤之重者远而缓，为 疟也。疟脉自弦，弦数多热，弦迟多寒，弦紧发汗，弦迟宜温。疟不宜截早，欲速愈则邪气闭塞，而成他证，为害匪细，有变水肿、鼓胀、诸毒等证。

　　惟夏秋连日发邪疟四、五次可截（如二、三日发及阴疟，必先发汗散邪，势轻，常山药截亦可。）

　　主方 苍术 川芎 白芷 羌活 防风 葛根 柴胡（等分） 甘草（减半）加姜、枣煎服。

　　无汗加紫苏、细辛、荆芥穗、葱头；有汗加桂枝、槟榔、白芍、白术（土炒）、茯苓，去苍术；连日发及午前，加黄芩；间日及下午、夜间，加当归、白芍各八分，红花、升麻各三分：有痰加陈皮、半夏；有食及不食、胀痛，加山楂、神曲、麦芽、青皮、陈皮、草果、砂仁；暑月加香薷、扁豆，兼服六一散；口大渴加石膏、知母、麦冬；痞闷加枳实、桔梗；寒、不热加干姜、官桂、良姜、白术，去麻黄、葛根、柴胡、苍术；寒甚加附子；湿疟，因雨湿身体，重痛，呕胀，加猪苓、泽泻、白术、茯苓、陈皮、半夏，去葛根、柴胡。服一、二帖后，服清脾饮加猪苓、泽泻，分理阴阳，疟自止。若不止，惟处暑前一日一发于日间者，三四发之，后行截药。若处暑后间日或三日一发于夜间者，先根据方服二、三帖。天寒加麻黄，必令汗出。趱至日间，再宜主方加当归、芍药、生地、知母，少加升麻、红花（酒洗），提至二日至一日，渐渐轻可。如汗多少食，身倦无力，或迁延日久，气血两虚；或小劳则甚，宜服八珍汤（方见虚损），或十全大补汤。犹有微热，补药加柴胡、黄芩、苍术、葛根之类，一补一发也。久不已，四兽饮截之。久虚欲吐不吐者，宜藜芦末水调服，以吐为度；或雄黄、瓜蒂、赤小豆各二分，研服可吐。

　　清脾饮 治先寒后热，热多寒少，单热不寒者。

　　黄芩 半夏 青皮 浓朴 茯苓 白术（各一钱） 草果（一钱） 柴胡（一钱五分） 甘草（五分）

　　加生姜三片、黑枣一枚，水煎服。

　　人参养胃汤 治寒多热少及单寒不热者。

　　苍术（二钱） 陈皮 浓朴（各一钱半） 半夏 茯苓 草果 藿香 人参 炙草（各一钱）

　　乌梅（一个） 生姜三片，水煎服。

　　七宝饮 治诸疟。已服发表散药，提上阳分，渐轻欲截。

　　常山 浓朴（姜制） 青皮 陈皮 甘草（炙，减半） 槟榔 草果（各一钱）

　　上酒、水各半，煎首汁，二汁露过夜。当发之日早重温，先首汁，次二汁，面东服。

　　草果饮 治诸疟通用。

　　草果 白芷 良姜 青皮 川芎 紫苏 甘草（炙。各等分）

　　上咀，每服五钱。水盏半，加姜煎。亦寒疟。

　　四兽饮 截虚疟、久疟。

　　人参 白术 茯苓 甘草（减半） 陈皮 半夏 草果上加乌梅、姜、枣、盐少许，拌腌少时，湿纸包煨，香熟煎服。

　　截疟常山饮 治疟，处暑前连日发四、五次后。

　　常山 槟榔 乌梅 草果 知母 甘草（炙） 穿山甲（炮）

　　每服五钱，水盏半煎，露一宿，临发日前二时温服。

　　黄 鳖甲饮 治疟疾久不愈，胁下痞满，腹中结块，名曰疟母。

　　鳖甲（醋炙） 草果仁 黄 白术 白芍药 浓朴（制） 槟榔 橘红 川芎 甘草（炙。

　　各等分）

　　上咀，每服四钱。水一盏，姜七片，枣一枚，乌梅一个，煎服。

　　瘴疟，乃山岚气蒸，岭南燥湿不常，人患血乘上焦迷闷，发有哑者，此实热所致。宜凉膈散疏通大便；小柴胡汤加大黄，或平胃散、五苓散、二陈汤之类调之。

　　简便方 （截疟） 常山 草果 知母 贝母（各一钱，）好酒半钟，浸过夜，天初明煎滚数沸，向东服。

　　七转丹 （连日发宜，三日发忌） 巴豆（肉，研，五钱） 麝香（五分，东方） 白矾（五钱） 白芷（二钱，西方） 硫黄 雄黄（各五钱，中央） 官桂（五钱） 朱砂（一钱，南方）

　　青黛（五钱） 黑附（三钱，北方）

　　上另研细末，各包。按方列净盘预供神前，端阳午时洁诚拜祷，取五家粽尖和丸桐子大。每一丸发日五更绵裹塞鼻，男左女右，用过醋洗、晒藏，可愈七人。忌妇、丧、鸡、犬。

　　疟（三日一发：）由风寒感深，故发迟，必主方。减葛加苏、槟、陈、半、葱；冬加麻黄，食加楂、芽。大发汗，从头至足不畅再汗，次柴葛解肌汤加陈、半、苓、槟；次清脾饮加猪苓、泽泻、陈皮自止。如减轻未止，用酒煮常山等药截无害；如不发汗，散邪，即用常山截，有一、二年尤肿胀而毙。单用参补亦闭门遂盗。虚老，参、术。

　　卷之二

　　霍乱

　　经曰：岁土不及，风乃大行，民病飧泄、霍乱，体重腹痛，筋骨繇并。是证虽因饮食过度，七情内伤，风寒湿热外感，诚因暑火所致，发必夏秋（口大渴，转筋，反戾，火也，病感于火，治从温散。）盖夏时腠理开豁，暑气易入，或坐卧阴湿，当风取凉，风寒之邪，客于三焦，传于脾胃，更伤饮食劳役。复感风寒外束，则内邪杂揉，阳气不能外舒，变为郁热，致阴阳反戾，清浊相干。阳气暴升，阴气顿坠，上下痞膈，邪客胃多吐，邪客脾多泻。受邪浅乃得上下分为易治；若深者，邪恣中焦，上不得吐，下不得泻，搅腹颠倒，挥霍撩乱，大痛危甚，此干霍乱也（俗名绞肠沙。）急治则生，失治则死。多饮淡盐汤（水二钟，烧百沸，入盐一撮，和河水二钟，加生姜及皂角末少许，尤佳。）患人频饮，必得吐或泻，便是生机。次服煎药。切戒米汤，一口入胃立死。转筋者，手足挛缩，筋收入心腹者，死。男子急挽其阴囊，女子挽定两乳，用鲜蓼一束煎；或盐煎热汤，淋渍腿足，筋挛处可舒；或以绵絮裹暖，饮温姜汤，过一时与米汤。脉宜洪大，忌虚细。如大痛时，脉多伏，不宜渐迟（盐汤吐泻，不药亦安。）

　　主方 半夏 茯苓 苍术 陈皮 浓朴 猪苓 藿香 泽泻 炙草 上姜、枣、枇杷叶煎服。

　　手足厥冷加干姜、官桂、良姜；冷极脉欲脱加人参、附子；怕寒加紫苏、白芷；吐甚去藿香；腹痛加炒芍药；少腹痛加吴茱萸（泡）；心腹胀加木香、砂仁、大腹皮；转筋加牛膝、木瓜、火石膏；食积加山楂、神曲、麦芽；心下痞加枳实、青皮；暑加香藿、扁豆；大渴欲水，水调六一散，微渴汤调；烦渴加麦冬、葛根；胃寒发呃加丁香、香附、茴香、良姜，去甘草；远至他乡、不伏水土而作，加木香、砂仁；泻加白术、山药、乌梅；喘加苏子、桑皮，去甘草。

　　藿香正气散 （方见卷末）

　　针刺十指甲尽处出血。先从臂复下，绳扎十指乃刺。及两委中（穴在膝后腕中横纹处。）先以冷水，从腿肚搭上，见紫点起针，或用瓷锋刺出紫血。腹痛不止，炒盐麸或灰砂包熨。痛甚，将面或布条作圈，放脐上，圆圈中放炒盐，上以大艾炷三个，灸多壮，痛止为度。痛在上下对痛灸。

　　六和半夏汤 治霍乱吐泻。

　　白术 甘草 砂仁 杏仁 人参 半夏（制。各五分） 藿香 赤茯苓 白扁豆（姜汁炒）

　　木瓜（各一钱） 香薷（二钱） 浓朴（姜制，二钱）

　　上咀，作一服。姜三片，枣一枚，水二盏煎至一盏，温服。

　　木瓜汤 治霍乱吐泻，举身转筋，入腹则闷绝。

　　紫苏叶（十片） 干木瓜（一两） 吴茱萸（半两） 小茴香（炒） 甘草（炙。各一钱）

　　上加姜、枣，水煎服。更用丝瓜叶捣，绞汁，河、井水和服。

　　藿苓汤 治外感风寒，内伤饮食，霍乱转筋，呕吐泻泄等证。

　　藿香 浓朴 白术 茯苓（各一钱） 甘草（炙，五分） 紫苏 白芷 大腹皮 桔梗 半夏陈皮（各八分） 肉桂 猪苓 泽泻（各七分）

　　上咀，一服。水二钟，姜五片，煎八分，食远服。

　　简便方 用良姜（半两，）煎服。

　　又 枇杷叶（刷去毛） 橘皮 枣、姜煎服。

　　又 桑叶捣汁一盏服（冬月煎汤。）

　　又 浓朴（姜汁浸，炒）为末，（二钱，）汲新水服。

　　又 丁香十四枚为末，服。或白羊眼豆为末，醋调服。垂死者，用生姜三两，捣烂，煎汤一碗温服。吐不止，梨枝叶一握煎服。

　　又 胡椒四十粒，滚白汤吞下。或枯矾一钱，白汤服。

　　又 胡椒 绿豆（各四十九粒），研细，水煎服。口渴，为末，水调下。

　　大泻肢冷：附子炮为末四钱，盐三钱，水二钟，煎温服。

　　吐泻不止：艾一把，水煎服。

　　干呕不息：用薤叶煎服。

　　转筋：赤蓼（切，）三合，水煎服。或皂角末吹入鼻，取嚏。

　　筋挛：薏苡仁为末，连进数服。

　　筋痛：生姜或葱（捣，炒），贴患处。

　　痢后转筋：用羊眼豆叶一握，捣，醋煎服。

　　干霍乱不得吐泻：盐汤未通，用小蒜一碗，水三碗，煮汁碗半服。

　　烦躁：葱白（二十茎） 大枣（二十枚），水煎汁服。

　　沙病：水红花根，水煎服。

　　吐泻后大渴：饮童便妙，渐少与黄米汤。

　　卷之二

　　疸证

　　（附：黄肿）

　　经曰：溺黄赤，安卧者疸病。多由酒食过度，脏腑不和，水谷相并，移于脾胃，复为风湿所搏，瘀结不散，热气郁蒸，如食已即饥，身体面目及爪甲小便尽黄，时欲安卧，乃其证也。疸证有五：曰黄、谷、酒、女劳疸、黄汗是也。湿热一同，皆由湿生热，湿热相霉为黄。常多大小便涩，专宜通利小便，最为捷要。但小便清长，黄自退也。近世多用草药者，取新鲜味凉，气悍而快利耳。

　　凡脉浮者吐之、汗之；脉沉者下之、利之。七、八日口有血者，亦宜下之。

　　主方 茵陈（铃儿者） 栀子（各一钱） 赤茯苓 猪苓 泽泻 黄连（七分） 甘草梢（三分） 上加灯心二十枝，水煎，空心服。

　　不通加车前草汁，调滑石末服。甚加葶苈、枳实、草龙胆。

　　茯苓渗湿汤 治黄胆。

　　苍术 白术（各二钱） 栀子 黄芩（各八分） 枳实 黄连（各七分） 茯苓 泽泻 茵陈陈皮 防己 青皮（各五分）水煎服。

　　葛根汤 治酒疸。

　　葛根（六钱） 枳实（麸炒） 山栀子 豆豉（各三钱） 甘草（五分）上水煎服。

　　茵陈石膏汤 治黄汗。

　　石膏（二钱） 茵陈 赤芍药 黄 麦冬（各一钱） 豆豉（一撮） 甘草（炙，五分）

　　上加姜三片，水煎服。

　　理中汤 （方见中寒）

　　建中汤 （方见伤寒） 并治内伤劳役发黄之证。

　　简便方 （治黄胆）秦艽一两，作二服，好酒煎，空心服。

　　又 萝卜子为末，白汤下，日三服。或丝瓜连子烧灰。因面病，面汤；酒病，酒调下。

　　黄胆无汗：麻黄（二钱），春夏少用（秋，水煎；冬，酒煎，）亦治伤寒发黄。

　　皮肤、眼目如金：用青小麦或苗捣汁，每用一盏，空心温服。

　　又 野苎麻根煎服。或干葛酒煎，研白豆蔻（五粒）服。或桃枝、柳枝研，水服。

　　黑疸多死，急以栝蒌根捣汁服。

　　急、心黄胆：百合蒸，和蜜食。

　　又 生茅根（一握），细切，同猪肉煮汁饮。勿食肉。

　　今用草药治疸：车前草、平地木、雪里青、荷包草、仙人对坐草，随取一味捣细，和生白酒绞汁饮。

　　卷之二　疸证

　　黄肿

　　即俗谓黄胖。起于食积，湿郁伤脾，脾气虚败，色黄而肿。

　　主方 白术 苍术（各二两） 浓朴（姜汁拌炒） 陈皮（各一两） 甘草（五钱） 砂仁（五钱） 皂矾（二两，粉炒）

　　上为末，除皂矾另制，用红 米粉一升，先将皂矾砂锅内炒至烟尽，再下粉，炒香熟为度。取起和前末一处，醋煮糊丸如桐子大，每服五十丸，日进二服，姜汤送下。忌面食、生冷、油腻。

　　又方 皂矾（ ，五两） 枣肉（三两） 干蒸饼（三两）

　　上为末，生姜自然汁为细丸，每服二十丸，米汤送下，日进三服。

　　褪金启脾丸 治黄肿腹胀。

　　苍术 香附 制矾（各四两） 茵陈（铃儿） 白术 浓朴 陈皮 青皮（各三两） 干漆（炒烟尽） 蓬术 三棱（各二两） 川椒 甘草（各一两）

　　上为末，用大黑枣煮一滚，去皮核，捣烂和丸，如干，添枣汤匀，丸桐子大，每服五十丸，空心米汤或姜、枣汤下，病去七分，药止。

　　制矾法 绿矾（十两）、小麦（一升），淘净晒燥，入锅内用好米醋五、六碗煮半干，入矾在内煮干，炒黄色，掐麦开看黄色，急抢起，勿焦。

　　枣矾丸 治食痨疸，身背皆黄色。

　　皂矾（不拘多少，砂锅炒令通红，醋点赤色用。） 红枣（煮熟取肉，）同矾捣匀为丸，每五十丸，米汤或姜汤下。

　　卷之二

　　香港脚

　　（附：足跟痛）

　　经曰：湿甚则 肿。又曰：当风取凉，醉以入房，多致香港脚。脚为肾之外候，司下体。肾属水，主寒化。暴寒伤人，肾先受之；水湿居下，脚先受之。饮食入胃，脾湿下流，注于足而不散。风寒暑湿，皆能患此，而湿热居多。始觉恶寒发热，类伤寒。但足胫红光肿痛，腿膝酸疼，小便短涩，恶闻食气，甚至冲心作痛，吐绿色水，勿误作肿毒治。肿者，名湿香港脚，宜渗湿清热；不肿而痛，名干香港脚，宜养血润燥。初宜败毒散发汗疏邪（瘟疫主方），冬月五积散（方见中寒），接本门主方；次服当归拈痛汤（方见身痛）。脉浮风、紧寒、濡湿、数热，若乍大小，妄言不食，危。

　　主方 苍术 羌活 当归（各钱半） 防风 防己 泽泻 酒芩 苡仁 牛膝（各一钱）

　　上加姜、枣，水煎服。

　　筋挛加木瓜、灵仙；大便秘，枳实、大黄；小便涩，猪苓、茵陈或大腹皮、槟榔、荆芥、乌药、陈皮、紫苏、枳壳、桑皮、木瓜加姜煎。

　　槟榔汤 治一切香港脚，疏壅利膈。

　　香附 陈皮 紫苏 槟榔 五加皮 木瓜 炙草（各七分） 加生姜一片，水煎服。

　　《澹寮方》香港脚入腹冲心，大痛肿满，大小便秘。

　　苏叶 苏子 木瓜（各七分） 羌活 白芍药 槟榔 枳壳（各五分） 青皮 甘草（各三分）

　　加姜煎，磨沉木香（各五分）调服。

　　鸡鸣散 男、妇香港脚风湿，流注筋脉，肿大痛极第一效。

　　槟榔（七枚） 陈皮 木瓜（各一两） 吴茱萸（二钱） 生姜 桔梗（各五钱） 紫苏（三钱）

　　上为粗末，分四服。隔宿用水三钟，煎钟半；渣，再水二钟，煎一钟。并置床头，五更分数次冷服冬月略温服，后饼物压；天明大便黑粪，愈。

　　加味二妙丸 两足感湿热，肿痛如火，渐至胯腹，或香港脚常发。

　　苍术（四两） 黄柏（酒炒，二两） 牛膝 防己 当归（俱酒浸） 萆 （川） 龟板（酥，酒炙） 熟地（捣。各一两）

　　上末，酒糊丸桐子大，每百丸空心盐酒下。

　　当归拈痛汤 湿热香港脚最效，及肢节肿痛，遍身大痛（方见身痛）。

　　简便方 香港脚必效。

　　苍术（制） 黄柏（制。各四钱）水煎，空心服。外包暖盐炒热熨，或小便乘热浸洗。多食煮白萝卜下气。

　　香港脚冲心：白矾三两，用浆水一斗五升，煎数沸，浸脚良。

　　卷之二　香港脚

　　足跟痛

　　有痰，有湿热，有血热，察其兼证，脉理推疗。如患风寒疟邪等而足跟痛，但宜清解足太阳经邪，病痊自已。

　　主方 苍术 防风 枳壳 当归（各二钱） 防己（钱半） 牛膝 薏苡仁 木瓜（各一钱）水煎服。

　　血热，四物加黄柏、知母、牛膝；寒痰，五积散加木瓜；湿热，除湿汤加薏苡仁。

　　卷之二

　　秘结

　　经曰：北方黑色，通入于肾，开窍于二阴，藏精于肾。又曰：肾主五液。故肾实则津液足而大便润，肾虚则津液竭而大便燥。凡大便秘结，皆由房劳过度或恣饮酒，喜食辛热。饮食火起于脾胃，淫欲火起于命门。致阴虚血耗，火盛水亏，津液少生，传道失度。有高年血少或脱血肠枯；或新产血竭；或虚人运滞；皆成斯证。惟当养血滋阴，滑涩润燥，勿妄通利，耗伤真元，再发转甚。辨风秘、气秘、热秘、寒秘、湿秘之异酌治。若日久幽门不通，上冲吸门不开，渐成噎膈者有矣。脉沉伏而结，自汗，小便涩，忌攻，宜猪胆法润。

　　主方 （热秘）当归 生地 熟地 麻仁 桃仁 杏仁 枳壳 浓朴 条芩（各七分） 大黄（酒蒸，五分） 水煎服（或丸。）

　　血虚加芍药，倍归、地、桃仁；风秘，郁李仁、羌活、皂荚；气虚，人参、麦冬；气实，槟榔、枳实；痰多，栝蒌、竹沥；老人，天麦冬、蒌仁，倍归地；产后加人参、红花（倍归、地、玄、苓、桃；）幽门不通加槟榔。

　　脾约丸 治肠胃燥热，大便不通，宜兼燥证参酌。

　　大黄（酒蒸） 浓朴 枳实 白芍（各二两） 杏仁 麻仁（各两半）

　　上末，炼蜜和丸桐子大，每服三十丸，空心白汤下，常服寸丸。

　　润肠丸 治脾火，肠燥秘结，少食。

　　琼脂膏 润燥通便（二方并见燥证。）

　　补中益气汤 （方见虚损）治气虚秘，加养血润肠药。血虚，四物吞脾约丸。

　　四物汤 （方见妇科）治血燥秘，加桃仁、大黄（等分）为末，蜜丸，三十丸汤下。

　　搜风顺气丸 能润肠宣水，久服诸病皆效（方见中风。）

　　掩脐法 大小便秘。葱（一枝）、姜（一块）、豉（二十粒）、盐（一匙），共捣掩脐，帛缚自通。

　　蜜导，猪胆，香油灌等法（见伤寒门。）

　　简便方 便秘。

　　朱砂（飞，研，一钱） 真芦荟（一钱四分）

　　细研，滴好酒和丸，作二次，好酒下。

　　又 黑丑（半生半熟）研末，每服二钱，热茶下。或麻子研，和米煮粥。

　　又 羊蹄根一两，水煎服。常食猪油及悉尼，妙。

　　又 苁蓉（一个，重三、四两者，酒洗，去鳞甲，）白酒三碗，煎一碗服。峻补精血，便通。

　　卷之二

　　积热

　　经曰：诸病喘逆，转筋反戾，小便混浊，痈疽疡疹，瘤气结核，吐下霍乱，瞀郁肿胀，鼻塞衄，血溢血泄，淋闭，身热恶寒，战栗，惊惑悲笑，谵妄，衄 血汗，皆属于热。热毒蕴积，非朝夕之故。人生阴平阳秘，神气以宁，无热可积。徇情纵欲，因致积热，皆出于心，甚则伤血。或在心肺之内，令人口苦咽干，涎唾稠粘，目涩多眵。盖心气通于舌，脾气通于口。故口舌生疮，便秘等证，皆积热所致也。经曰： ，粗大者，阴不足，阳有余，为热中也。治宜清热降火，养血滋阴。

　　主方 黄连 连翘 黄芩 栀子 薄荷 大黄 甘草 芒硝（各七分）加灯心，水煎服。

　　咳嗽痰多，胸膈胀满，大便利，加桑皮、杏仁、枳壳、桔梗，去芒硝、大黄。

　　清炎解毒汤 长幼内热痰盛，腮肿项核，口舌破烂生疮。

　　牛蒡子（三钱） 甘草（钱半） 犀角 防风 荆芥（各一钱）水煎服。

　　既济清神散 益肾水，降心火，清上实下。

　　桔梗 黄芩 川芎 山栀 当归 羌活 白术 茯苓（各八分） 知母 甘草 薄荷（各五分）

　　煎，入蜜二匙。

　　神芎丸 一切热证。常服清头目，利咽膈，清痰利气，神强体健。

　　滑石 黑丑（各四两） 大黄 黄芩（各二两） 黄连 薄荷 川芎（各五钱）

　　上末，水叠丸桐子大，每四十丸，常服二十丸，温水下。

　　碧雪 一切积热，喉闭口疮，发热烦闷，蜜丸频噙。（喉闭，芦管吹入，方见舌证。）

　　简便方 热烦不食， 草捣汁服。或蓝靛水调下。

　　热毒：鸡子清（三个），蜜（一杯），和服。或软石膏（ 研），每服一钱，水下。

　　热渴：葛粉（四两），粟米（半升，水浸一宿）拌煮粥食。悉尼、西瓜、甘蔗可食。

　　热攻心：牛蒡子根捣汁饮。诸热，用六月雪煎汤，日三服。

　　〔补遗〕藿香正气散 伤寒头痛发热，咳嗽痰饮，霍乱呕逆，中脘疼。

　　藿香 紫苏 桔梗（各一钱） 白术 浓朴（各八分） 前胡 陈皮 半夏 茯苓 甘草（各六分） 腹皮 白芷（各五分）

　　上剂加生姜三片，黑枣一枚，水煎热服。盖取微汗，渣再煎。

　　〔补遗〕桂苓甘露饮 清暑除热，利小便，止烦渴，霍乱吐泻。

　　泽泻（一钱五分） 猪苓 茯苓 白术（各一钱） 肉桂（五分） 滑石 寒水石 石膏（各钱二分） 甘草（四分） 水煎，研末服亦可。霍乱，姜汤下。

　　发背方 败龟板（去肋，黄蜡炙透，）研末服。外五倍子末（二两，）藤黄（三钱，）醋化调敷。

　　疔疮方 露天铁锈研极细，金银簪甲挑破掺，原皮盖，根出安。

　　下疳方 小蓟（即小贝母） 土枸杞（根皮。各五两） 煎浓汁频浸，三日痛止，愈。

　　肺痈方 鱼腥草煮汁，不住饮，即痊。或金丝荷叶、白酒，捣汁饮。

　　便毒方 棉地榆（四两） 山甲（二片，炒，研） 白酒三碗煎。加甘草、银花、白芷、皂刺水煎，早服妙。

　　梅疮 棉花子（仁，捣如泥） 槐花（细末，研匀）丸服。

　　对口 金银花 槿树根皮（各一两）水、酒煎，饱服。

　　卷之三

　　诸气

　　经曰：怒则气上，喜则气缓，悲则气消，恐则气下，寒则气收，炅则气泄，惊则气乱，劳则气耗，思则气结，此九气之为病也。夫怒则气逆，甚则呕血及飧泄；喜则笑不休，为毛革焦，甚为狂；悲则阴缩筋挛，女人血崩；恐则肉脱，骨酸痿厥；寒则水液澄澈清冷；炅则呕逆吐酸、暴注；惊则潮涎口噤痫痴；劳则喘息汗出气竭；思则气郁不眠、中痞不食等证。《内经》治七情九气之法，皆以五行五志之理，制而胜之，深中痛情之至治也。夫怒动肝火；喜动心火；思动脾火；忧动肺火，恐动肾火；凡一经气盛则病。如怒甚者，病属肝木，宜肺金胜之，当以悲忧苦楚之言感之，故悲可以治怒。如喜甚病属心火，宜肾水胜之，当以恐惧死亡之言怖之，故悲可以治喜。如悲甚属肺金，宜心火胜之，当以谑浪亵狎之言娱之。恐甚属肾水，宜脾土胜之，当以虑彼忘此之言奋之。思甚属脾土，宜肝木胜之，当以污辱诬罔之言怒之。夫何今人不谙此理，徒以方药治之，与情志之病，殊不相通。郁结诸病，必令自遣，但以药饵助之。气无补法，诚为大敝。如邪气壅盛，必宜驱散，病去五则中和，病去七则渐兼补益矣。气脉必沉，沉极则伏，涩弱难治。

　　主方 陈皮 半夏 茯苓 枳壳 神曲 青皮 浓朴（各八分） 萝卜子（炒，研）

　　抚芎 桔梗 苏子（研） 香附（各一钱）上加姜三片，水煎成，磨木香汁五匙服。郁怒痞胀作痛加槟榔、三棱、木通、蓬术；气急加蒌仁；面目浮肿加猪苓、泽泻、葶苈；兼外邪加紫苏、前胡、羌活、苍术、甘草；血瘀腹痛加赤芍、玄胡、郁金；胁痛加柴胡、胆草、黄连；胃脘痛加草豆蔻；不食加藿香、砂仁、麦芽、山楂；气闭加乌药、苏梗；久变成热者加姜制黄连、山栀；初起兼寒凝者宜温散，加吴茱萸、小茴香。

　　木香槟榔丸 一切滞气痞块，心腹胀痛，胁满，吐酸，痰涎，食积、酒毒及痢疾，便闭不通，积热口干，烦躁。能推陈致新，滋阴抑火，活血通经。

　　大黄（二两） 黑丑（头末二两） 香附（醋炒，四两） 木香 槟榔 枳壳 青皮 当归陈皮 三棱 蓬术 黄连 木通 萝卜子（各二两） 郁金 甘草（各一两）

　　上为末。水法丸如绿豆大，每服百丸，姜汤送下。

　　苏子降气汤 治心腹胀满，喘促短急。

　　苏子 半夏曲 前胡 当归 陈皮 浓朴（制。各八分） 官桂 甘草（各三分）

　　上咀，水二钟，姜三片，煎七分，不拘时服。常服消痰饮，散滞进食。

　　升阳顺气汤 治七情所伤及劳役、饮食不节，满闷短气。

　　人参（一钱） 黄 （二钱） 陈皮 半夏 升麻 柴胡 当归 黄柏（各七分） 草豆蔻（四分） 神曲（炒，一钱） 甘草（五分）加姜，水煎服。

　　分消导气汤 治气痰壅盛，二便不利。

　　桔梗 枳壳（麸炒） 浓朴（姜炒） 青皮 香附子（制） 茯苓 半夏（各八分） 栝蒌黄连 川贝母 槟榔 泽泻 川芎 麦芽 木通（各五分） 甘草梢（三分）

　　水煎服，或神曲糊丸。

　　复元通气散 治气不宣通，腹胁刺痛，或成疮疖，并闪挫腰胁作痛。

　　舶上茴香（炒） 穿山甲（蛤粉炒，去粉。各二两） 玄胡索（两半） 白牵牛（炒） 甘草（炒） 陈皮（去白，一两） 木香（七钱） 白芷 天粉 青皮（各二两） 贝母（一两）

　　上为末，每服一钱，热酒调下。病在上，食后服，病在下，食前服。

　　四磨饮 理诸气。

　　真沉香 乌药 枳壳 槟榔等分，水磨服。

　　苏合香丸 一切郁气壅滞等证（方见中寒。）

　　参苏饮 发散诸气（方见伤风。）

　　简便方 （快气除胀） 黑丑（头末） 木香 槟榔 萝卜子（等分）为末，白汤下。暂用。

　　又 陈香丸、萝卜子（炒，研），等分为末，服。或陈皮、苏梗，水煎服。

　　又 乌药、香附为末服。或陈香丸，木香一味，汤服。或姜葱熨法（见伤寒。）

　　卷之三

　　郁证

　　经曰：治五郁者，木郁达之，谓吐之令其调达。火郁发之，谓汗之令其疏散。土郁夺之，谓下之令无壅碍。金郁泄之，谓渗泄解表利小便。水郁折之，谓抑之制其冲逆。六郁者；气、血、湿、热、痰、食也。郁者，结滞而不得发越也。人之气血冲和，百病不生；一有凝聚，诸病生焉。在妇人尤有贪、恋、慈爱、妒嫉、忧患，八者染一，则坚牢不破，无论富贵贫贱，感此最多。

　　气郁胸胁胀痛，脉沉而涩；湿郁周身走痛，阴雨则发，脉沉细；热郁瞀闷烦心，小便赤，脉沉数，痰郁行动喘急，脉沉而滑；血郁四肢无力，能食便血，脉沉而芤；食郁嗳酸腹饱恶食，气口脉紧；治宜发散鞠郁，详审其由。凡久病必开郁破滞，令气血调和始愈。

　　主方 香附（童便或醋炒） 抚芎 苍术 神曲 陈皮 桔梗 上加生姜水煎服。

　　气加木香、青皮、苏子、浓朴、枳壳；湿加羌活、白芷、泽泻；热加栀子、连翘；痰加贝母、茯苓、半夏、海石：血加桃仁、牡丹皮、红花；食加山楂、麦芽、浓朴、砂仁、槟榔。痰郁不能吐咯，气郁不舒，先用稀涎散吐之（方见中风。）

　　越鞠丸 治诸郁。

　　香附（制） 苍术（制） 神曲（炒） 栀子（炒） 抚芎（等分）

　　上为末，水法丸绿豆大。每服百丸，白汤送下。加贝母尤效。

　　六郁汤 能解诸郁。

　　陈皮（去白） 贝母 连翘 苍术 枳壳 抚芎（各一钱） 栀子（炒） 赤茯苓（各七分）

　　香附子（二钱） 苏子 砂仁（研。各五分）

　　上水二盏，姜三片，煎一盏温服。气郁加木香、槟榔、萝卜子，倍香附、砂仁；湿郁加白术，倍苍术；热郁加芩、连，倍栀子；痰郁加南星、半夏；血郁加桃仁、红花、赤芍；食郁加山楂、神曲、麦芽。

　　木香槟榔丸 治气郁、食郁，胸膈痞满，大便结滞（方见诸气。）

　　生韭饮 治食郁。久则胃脘有瘀血作痛，大能开提气血。

　　生韭（捣自然汁一碗，温，加酒一、二杯同服。）

　　右先以桃仁连皮细嚼数十枚，后以韭汁送下。

　　简便方（治诸郁） 木香 砂仁 白豆蔻（等分）研末，每五分，不拘时，白汤下。或木香酒磨下；或砂仁、白蔻，常嚼一粒佳。郁金，酒磨服效。

　　又 枇杷叶（刷去毛）、兰香叶二味煎汤，时时啜之。或贝母嚼细，白汤送下。

　　卷之三

　　梅核气

　　是证因七情之气，郁结不舒；或因饮食之时，触犯恼怒，妇人患此最多。总由痰与气结，状如梅核，或如破絮，停于咽嗌之间，咯之不出，咽之不下。或中脘痞满，气不舒快；或痰壅热盛，上气喘急；或留饮恶心，呕吐涎沫。久久不已，则为噎膈、关格之渐。治宜开郁顺气，利膈化痰、清肺为主。

　　主方 陈皮 半夏（姜制） 白茯苓（各一钱） 枳实 青皮 南星（姜制） 萝卜子苏子 神曲（炒） 砂仁（炒，研） 白豆蔻（研） 益智仁 槟榔（各五分） 上姜五片，水煎成，调砂、蔻末，卧床慢服。

　　气郁加香附、抚芎、浓朴；胀加青皮、腹皮；火加栀子、黄芩。

　　七气汤（一名四七汤） 治七情九气结滞成痰，状如破絮，或如梅核在咽喉之间，咯不出，咽不下，中脘痞满，气不舒快；或痰饮呕逆等证，并皆治之神效。

　　半夏 茯苓（各三钱） 紫苏叶 浓朴（姜炒。各二钱）

　　上水二盏，姜三片，煎一盏，食远服。

　　简便方 用腊糟不下水者一斤，朴硝净者半斤，和匀。新瓷坛收贮、封，置净处，每取三匙，煎汤一盏，卧床慢饮。

　　卷之三

　　关格

　　经曰：阴阳不相应，病名曰关格。《难经》曰：五脏不和，则九窍不通；六腑不和，则留结为痈。邪在六腑，则阳脉不和；阳脉不和，则气留之；气留之，则阳脉盛矣。邪在五脏，则阴脉不和，阴脉不和，则血留之；血留之，则阴脉盛矣。阴气太盛，则阳气不得相荣也，故曰格。阳气太盛，则阴气不得相荣也，故曰关。阴阳俱盛，不得相荣也，故曰关格。关格者，不得尽其正命而死。是证膈中觉有所碍，欲升而不升，欲降而不降，欲食不能食，此谓气之横格也。关者，则不得大小便，甚热之气，在于下焦，填塞不通，无出之由，故曰关也。格者，则吐逆不能食，甚寒之气，在于胸中，遏绝不纳，无入之理，故曰格也。胸中有寒者，当以热药治之；丹田有热者，当以寒药治之。胸中之寒，丹田之热，上下治法，主当缓治，客当急治。经曰：阳盛阴不得荣，故人迎大三倍于寸口，曰关；阴盛阳不得荣，故气口大四倍于人迎，曰格。

　　主方 陈皮 白茯苓 贝母 枳实（麸炒，一钱） 苏子（炒，研） 栝蒌仁 香附（童便炒） 抚芎 浓朴（各七分） 木香 沉香（各五分，俱另磨） 甘草（三分）上生姜三片水煎，加灯心，竹沥，磨沉香、木香调服。

　　利格汤 治关格。

　　陈皮 滑石 木通（各一钱） 半夏 茯苓（各八分） 人参芦（钱半） 甘草（四分）

　　上姜、枣煎服，再煎探吐。如气虚脾弱，治宜吐法，以提其气之横格，不在痰也。有痰者，二陈汤吐之。如中气不运者，利格汤去滑石、木通、参芦，加人参、白术、升麻、枳实、栝蒌。如胃寒不纳，以沉木香、砂仁、白蔻为末，不时舐咽。下焦大便不通，以承气汤为末，糊丸晒燥，汤下。或以大黄末布条圈脐中作窝，朴硝汤逐匙渍之，大便通。痰多，二陈汤加木通之类。

　　卷之三

　　噎膈

　　经曰：三阳结，谓之膈。又曰：少阳所致，为呕涌溢，食不下。食不得入，是有火也。是证因七情过极，房室劳役，致五脏火炽，血液枯涸，煎熬成痰，渐致胃脘干槁。近咽嗌间则水饮可行，食物难入，名之曰噎。槁在胃脘，食虽可下，不能营运，良久复出，不出则胀满难当，名之曰膈。既无谷味生养气血，自然衰惫。或因病起微渐之时，惟欲速效，过用香燥辛热之药，损伤阴血而致者，然去死不远也。脉寸紧而尺微涩，浮弱气虚，涩小血弱。治宜补气养血，顺气消痰清热。五噎者，忧、思、气、劳、食也。五膈者，思、忧、喜、怒、悲也。此神思间病，惟内观自养，神静阴生，阴生则血生。火降而肠胃滋润，能断浓味，庶不助火。若吐白沫，粪如羊屎者不治。

　　主方 人参（五分） 白术 茯苓 当归 陈皮 半夏（姜制） 黄连（各八分） 甘草（三分）上加姜、枣煎，磨入沉香汁（三匙）服。

　　气虚加黄 ；呕加霍香、砂仁；助胃加山药、莲肉；消食，山楂、麦芽；开郁，香附、神曲、抚芎、山栀；气胀不舒加木香、萝卜子；大便秘加酒煮大黄；肥人多痰加二陈，制半夏、贝母、蒌仁，药中入竹沥、姜汁少许，韭汁、童便、驴尿服。瘦人四物养血，少加桃仁、红花，常宜人乳、牛羊乳。

　　少入姜汁、蜂蜜、砂糖、甘蔗汁、梨汁作饮。枇杷叶、青橘叶、兰叶煎汤饮。御米、粟米煎粥，入竹沥食。此证有干食糯米饭，绝不饮茶汤而安者。

　　五噎五膈散 治膈噎等证。

　　人参 半夏 桔梗 白术 白豆蔻 木香 沉香 干姜 HT 头糠 荜HT 茄 甘草（各三分）

　　枇杷叶（五片，刷去毛，蜜炙）

　　上加生姜七片，水一盏煎服。

　　生姜汁煎，治噎食不下，咽喉壅塞，胸膈烦闷等证。

　　生姜汁 白蜜 牛酥（各五两） 人参 百合 （各二两）

　　上药入铜铫中，以慢火熬膏，不拘时。每用三匙，用人参百合汤调下。

　　枇杷叶煎 治五噎立效。

　　枇杷叶（刷去毛，炙） 陈皮（去白。各三钱） 生姜（五钱）

　　水盏半，煎七分，作二次温服。

　　嘉禾散 治脾胃不利，胸膈痞闷，气逆生痰，不进饮食，五噎五膈。

　　砂仁 白茯苓 薏苡仁（炒） 枇杷叶（刷去毛，姜汁炙） 桑白皮（炒） 沉香（磨汁）

　　五味子 甘草（炙。各五分） 木香（磨汁） 青皮 芽（炒） 藿香 随风子 石斛（酒炒） 大腹皮（洗） 陈皮 半夏曲（炒） 神曲（炒） 槟榔 杜仲（姜汁炒断丝。各三分）

　　白豆蔻 丁香 人参 白术（各五分）

　　上水二盏，姜三片，枣二枚，煎八分，食远服。五噎入柿干一枚；膈气吐逆，入韭白三寸、枣五枚同煎。

　　人参利膈丸 治胸中不利，痰逆喘满，利脾胃壅滞，膈噎圣药。

　　人参 当归 藿香（各一两） 木香 槟榔（各七钱） 枳实（炒） 甘草（各八钱） 浓朴（姜炒） 大黄（酒浸各二两）

　　上为末，滴水丸桐子大，温水下三十丸。

　　卷之三

　　翻胃

　　经曰：浊气在上，则生 胀，邪气逆上，则呕而吐。是证由荣卫俱虚，气血不足，停水积饮于胃，则脏冷而脾不营运，气逆而成翻胃也。故朝食暮吐，心下牢大如杯；甚则食已即吐。经曰：得谷则昌，绝谷则亡。谷味难进。去死不远。患者知此，万缘屏息。澄心静养。参酌方药。尤宜食干饭，以陈年酱、姜下之。渴以甘蔗汁，少入姜汁为饮，能饮驴尿最佳，切忌羹汤、生冷、硬物。近世多以辛香燥热之药治之，间有虚寒者取效。若食已即吐，属实热者用之，因辛能行气破滞。虽然暂可，由是五脏之火反炽，脾胃之阴愈伤，病转甚矣。尤有药饵将养得宜，遂获小愈；则百念复生。饮食杂进，病加不能生全，理当预知。如有痰热、大便燥秘，日服滚痰丸数分（方见痰门）。脉紧而弦为虚寒，浮紧滑数皆为热。小弱迟涩为寒而正气虚，兼助元、健脾和胃为本。

　　主方 半夏（制） 浓朴 栀子（炒黑） 黄连（姜制） 陈皮（各八分） 茯苓 苍术（米泔浸，炒） 竹茹 枳壳（各八分） 香附子 神曲 泽泻 当归 白豆蔻（各五分） 甘草（二分） 上生姜三片，水二钟，煎八分，入磨沉香汁服。

　　和中桔梗汤 治上焦气热上冲，食已即吐，脉浮而洪。

　　桔梗（两半） 半夏曲（二两） 陈皮（去白，一两） 白术（一两五钱） 枳实（炒）

　　白茯苓 浓朴（姜炒，一两）

　　上咀，每服一两。煎取清汁，调木香散（二钱），隔夜空腹服。三服之后，气渐下，吐渐止。然后去木香末，每料中加芍药二两，黄 一两五钱，服之便愈。如大便燥硬，食不能下，以小承气汤微下之，少利为度，再服前药补之。

　　木香散 木香、槟榔各等分为末（小承气见伤寒。）

　　茯苓泽泻汤 治翻胃吐而渴欲饮水。

　　泽泻（四两） 白茯苓（半斤） 甘草 桂枝（各二两） 白术（三两） 生姜（四两）

　　上水一斗，煮取三升，纳泽泻再煮取二升半，温服三合，日三服。一方有小麦一升。

　　青金丹 治翻胃及一切寒热呕吐，百药不效者，一服即止。

　　水银（一两） 硫黄（五钱）

　　上同研至不见星，每服一钱，浓生姜、陈皮汤调下，未止再服。或姜糊丸绿豆大，姜汤下。

　　属寒者二钱，姜汁酒热调服，浓被盖出汗。小儿量服。

　　更以半夏（三钱）、陈皮（二钱）、茯苓、浓朴、藿香、苍术（各一钱） 生姜（七片），捣，入水煎成，调砂仁（炒，研，一钱）服。另取姜汁半杯，和汤一杯，热而辣者，每进药一口，姜汤一口送，服完，频饮热姜汤。垂死者用人参二钱，水煎顿服。日再进以人参煮粥，食未安再服。

　　滚痰丸 治痰热吐（方见痰门。）

　　荆黄汤 热气冲逆，食已即吐（方见呕吐。）

　　简便方 平胃散（根据方制成）。姜汁、红枣丸，盐汤下；或姜，枣同研服。

　　又六一散，生姜自然汁澄下稠者（糖果店柞姜丝最多），和丸绿豆大，汤下。

　　又 白粱米汁（二合），生姜汁（一合），和服。

　　又 干柿饼烧灰（一钱），酒下。

　　又 米粉搜和成剂，丸如桐子大，煮熟，点盐少许，空心和汁吞。

　　又 大附子（一个），姜汁一碗浸透煮干，母丁香（十个），共为末，以少许安掌中，不时舐服。

　　又 蚯蚓屎（一两），木香（五钱），共为末，神曲糊为丸，陈皮，姜汤送下。

　　卷之三

　　痞满

　　经曰：太阴所至，为积饮痞膈。痞，不通之谓。精神荣卫，气血津液，出入流行之纹理，闷密而为痞也。有伤寒下早，邪气攻上而痞者；有杂病下多亡阴，血虚而痞者；有中气虚弱，不能运化精微而痞者；有饮食、痰积窒塞而痞者；有湿热太甚而痞者。盖痞与胀不同，胀满则内空虚而外有形，痞满则内闷实而外无状，脉宜浮滑，忌短涩。治宜察其虚实而行攻补，实人略与疏通，随宜调补，不可专于通利，暂得宽舒，再作益甚。

　　主方 陈皮 半夏 茯苓 枳实 黄连（姜炒） 浓朴（姜炒。各八分） 草豆蔻 木香益智 青皮 柴胡（各五分） 干姜 吴茱萸（各三分）上水煎服。

　　脾虚无血加当归、芍药、川芎、白术；郁加香附、神曲；中气虚痞加人参、白术、苍术；痰积加贝母、山楂、麦芽；湿热加酒炒黄芩、栀子、苍术；肥人湿痰，半夏、茯苓、苍术、滑石；瘦人，枳实、黄连、芍药、升麻；痰挟血成窠囊，桃仁、红花、香附、大黄、郁金。

　　黄连消痞丸 治心下痞满，小便不利有热者。

　　黄连（炒，两半） 黄芩（炒） 干姜（各三钱） 茯苓 白术（炒） 甘草（炙） 浓朴（制） 猪苓（各五钱） 枳实（一两） 陈皮（七钱五分） 泽泻 姜黄（各三钱半） 砂仁（三钱五分） 半夏（制，一两三钱）

　　上为末，蒸饼，丸桐子大，每服百丸，白汤送下。

　　开结枳实丸 （一名木香利膈丸） 治湿痰留滞，胸膈痞闷，时作鸣声。

　　枳实（炒） 白术 半夏（制） 南星（泡） 枯矾 大黄 青皮 木香（各五钱） 牵牛（头末，二两） 皂角（炙，去皮弦子） 旋复花（各一两）

　　上为末，面糊丸，如桐子大，每服三十五丸，米饮下。

　　香砂枳实丸 治痞。

　　保和丸 （并见饮食。）

　　简便方 痰食积痞。

　　半夏为末，姜汁和作饼子，用湿纸包，慢火煨香，熟水二钟，饼一个，盐五分，煎至一钟服。

　　又 凉物过饱，不消，遂成痞。用马牙硝一两，以陈年吴茱萸半升，煮浓汁入硝，乘热服。

　　良久未转更服。

　　又 用枳实麸炒为末，每服二钱，清粥汤送下。

　　又 卒得胸痛，薤根捣自然汁饮。姜、葱熨（法见伤寒。）

　　卷之三

　　腹胀

　　经曰：诸腹胀大，鼓之如鼓，皆属于热。又曰：腹满 胀，肢膈 胁，下厥上冒，过在太阴、阳明。乃寒湿郁遏也。是证虽因七情劳役，饮食失节，房室斫丧及风寒暑湿，皆能致此，然怒气抑遏而成者多。盖郁怒日积，则肝木气盛而脾土受克。脾能生养万物，为一身之主，虽具坤静之德，而有干健之造。脾土既虚，胃虽纳受水 而转输之官失职，不能司消化之令，营运精微，分布灌溉，致使心肺之阳不降，肾肝之阴不升，而成天地不交之否。清浊混淆而成壅塞，湿气不流郁而为热，湿热留积，因成胀满。若四肢齐肿，是为水肿，治之尚易。如单腹胀，胶固难除。

　　脉盛而坚，迟而滑者为胀。浮大顺，虚小逆。治宜和中顺气，健脾利水。

　　主方 陈皮 茯苓 苍术 浓朴 枳实 香附（各一钱） 猪苓 泽泻 大腹皮 木通（各八分） 木香（五分，另磨） 砂仁（七分，另研） 加生姜、灯心水煎，调木香、砂仁服。

　　如肿甚，兼用神佑丸二服（方见痰门）。以指按之有凹不起者属虚，加扁豆、白术、当归（各八分）；以手按之随手凸起者属实，加三棱、蓬术、槟榔、青皮、益智；便秘加大黄（酒煮），邪去正虚加人参；气下陷加升麻、柴胡（各三分）；不食而呕加藿香；先胀而后喘者治在脾，加扁豆、麦芽、葶苈（少许）；先喘而后胀者治在肺，加黄连、黄芩、麦门冬；痰加南星、半夏曲；朝宽暮急属血虚，加当归、红花（酒洗，少许）；去胀，草果；热加栀子、黄连；暮宽朝急属气虚，加人参、白术；寒加干姜、肉桂、藿香、丁香、茴香、吴茱萸。腰以上肿，宜发微汗，参苏饮（方见伤风）之类；郁加抚芎、神曲、益智、草豆蔻、乌药。腰以下肿，宜利小便，加石莲子、滑石。下气加沉香、苏梗；痛加姜黄、玄胡。

　　五子五皮饮 治壮实人初感可用，病略减，止服。

　　栀子皮 大腹皮 生姜皮 茯苓皮 陈皮 萝卜子 香附子 车前子 葶苈子 苏子 上水煎服。

　　苏子汤 忧思过度，致伤心脾，腹胀喘促，呕逆肠鸣，二便不利。

　　紫苏子（一两） 大腹皮 草果 半夏 浓朴 木香 陈皮 木通 白术 枳实 人参甘草（各五钱）

　　上每服五钱，水盏半，姜三片、枣一枚，煎七分服。

　　木香顺气汤 治浊气在上，则生 胀。

　　木香 草蔻（面包煨） 苍术（制。各三分） 浓朴（制，四分） 当归（五分） 升麻 柴胡（各二分）

　　上咀作一服。水二盏煎服，忌生冷、硬物、恼怒、房劳。

　　鸡屎醴散 治心腹胀满，旦食不能暮食，致成呕逆、鼓胀。鸡屎醴（鸡屎炒极热，入好酒沃之，阴干） 大黄 桃仁（各等分）

　　上为末，每服二钱。水盏半，姜三片，煎七分，食前服。

　　简便方 治腹胀。

　　草豆蔻为末，每服五分，木瓜煎汤下。

　　又 槟榔为末，每二钱，水煎服。

　　又 独蒜煨熟去皮，棉裹纳下部，中冷即易。又治关格、腹胀，大小便秘。

　　又 用葶苈炒紫色，酒浸七日，研烂，每服三匙，好酒送下。

　　卷之三

　　蛊证

　　经曰：病久则传化上下不并（不通也）。《易》以上下乖隔不通为蛊。其证乃阴阳气血皆虚，出入升降违度。先由大怒致肝木盛极，克制脾土，营运失职，遂成中满痞塞诸疾，渐而正虚邪实，以成胶固难起之 。至此欲攻恐正气愈虚，欲补恐邪气转炽，谨可中和调之。此际犹有恣食纵怒者，自速死耳，欲行治理，必绝怒气，断盐酱、远音乐、戒鹅鸭，惹湿诸物，循序服药，十生一二。脉浮大顺，虚细逆。或患人急胀痛苦之甚，姑以腹胀、痞满、水肿诸方及三花神佑丸（方见痰门） 暂用数服；次以主方接服，消补兼行主方 人参（五分） 白术 茯苓 猪苓 泽泻（各一钱） 木香（另磨） 白豆菀（另研） 陈皮 木通（各七分）上水煎服分消丸 治气蛊。腹胀如鼓，俗名单腹胀，脐突坚硬如石。

　　浓朴（一两） 半夏 枳实（各五分） 黄连 干姜 知母（各四钱） 泽泻 海金砂 陈皮（各三钱） 猪苓 人参 姜黄 黄芩 白术 甘草（各一钱）

　　上为末，水丸绿豆大。每二钱炒，热汤下。

　　经验桃奴丸 治血蛊。腹上有血丝，妇女月经不通，腹中有块，胀痛及男子坠马跌扑，瘀血留积胀痛等证。

　　桃奴（冬月树上小干桃） 鼠粪（雄鼠也，两头尖者是） 玄胡索 香附子 肉桂 五灵脂桃仁（去皮尖，捣如泥） 砂仁（等分）

　　上为末，水法丸如绿豆大。每服三钱，空心温酒送下。

　　利水益元散 治湿热为病，二便不利，正气亏虚等证。

　　茯苓 白术 人参 猪苓 泽泻（各半两） 滑石（水飞，六两） 甘草（三钱）

　　上为末，每服三钱，食远，灯心汤调下。

　　简便方 蛊胀，用马鞭草锉晒，勿见火，或酒、或水煎服。

　　又 初感气实有痰，陈葫芦（一枚，去顶） 入酒，竹箸松其籽，仍用顶封固，重汤煮数沸，去子饮酒尽，一吐几危，吐后腹渐宽，调理而愈。

　　卷之三

　　水肿

　　（附：阴肿）

　　经曰：肺移寒于肾，名曰涌水。如溢囊裹浆，或遍身肿满，疾行则濯濯有声。诸有水气者，微肿见于目下也。身浮而光，手按成窟，举手即满。上则喘咳气急，下则足膝皆肿，大小便短涩不利。皆因脾虚不能制其肾水，水气妄行，渍于肌肉。盖以脾虚则肺金既不得母气之养，又肝木无所畏，更来侮土，此脾所以益虚也。土弱则水愈强，故肿不易消，古方多用攻下之剂，特攻其标耳。治法：必养脾土，上输精气以全运化之职；保肺气以下降渗道，开通败浊之邪。其稍清者，复回而为气、为血、为津液；其败浊者，在上为汗，在下为溺而分消矣。脉洪数为热，沉迟为寒。浮大则顺，沉细则逆。

　　主方 香薷（大叶者） 赤小豆 桑白皮 白丑 白术 苍术（各一钱） 猪苓 泽泻赤茯苓（连皮） 大腹皮 防己 浓朴（各八分） 滑石（一钱五分）上加椒目、灯心水煎服。

　　加减法与前腹胀相类，五子五皮饮、神佑丸可以兼用。

　　茯苓散 治诸般气肿。

　　泽泻 莞花（醋拌炒） 郁李仁 甜葶苈 汉防己 本（各三钱半） 陈皮（去白） 白茯苓 白槟榔 瞿麦（各五钱） 滑石 大戟（各七钱半）

　　上为细末，每服二钱。桑白皮煎汤，空心调服。取下碧绿水，如烂羊脂为度。忌盐酱百日，不可多服。

　　当归散 水肿多由肾水不能摄养心火，土无所滋，水溢泛滥，渗透经络，发为浮肿。

　　当归 木香 肉桂 赤茯苓 白术 陈皮 木通 赤芍药 槟榔 牡丹皮 紫苏（等分）

　　水煎服。

　　简便方 治水肿。香薷为末（更以香薷煎汁熬膏） 为细丸，日三服。

　　又 黄瓜（一根，切开勿去子） 醋煮一半，水煮一半，空心食。

　　又 枣子（一斤），放锅入水 四指，以大戟根苗（一两），铺上煮干，去戟食枣。

　　又 苦葫芦子炒为末，每服二钱，陈皮木通汤或酒下。

　　又 猪腰子一个分七片，甘遂末一分掺入，湿纸包，煨熟顿食。

　　又 瓜蒂末（二分），吹鼻内，日三次。未愈，黄芩末（五钱）煎汤服。

　　又 香附（醋煮研末）醋糊丸服。

　　又 马齿苋，少入粳米，酱汁煮食。

　　卷之三　水肿

　　阴肿

　　是证由膀胱蕴热，风湿相乘；或因湿热，水肿流注；或疝气攻作；或暴风客热，及小儿啼叫，怒气结聚；或坐湿地冷石；或虫蚁吹毒所致。详其所因而施治之。

　　主方 白术 桑皮 木通 陈皮（各半两） 白丑（二两）共为末，每服二钱小儿止服五分。空心姜汤调下。

　　治小儿啼叫成者：桃仁（去皮尖） 官桂 黑丑（炒） 白蒺藜 牡丹皮 大黄（各三钱）

　　为末，蜜丸桐子大，每五十丸。青皮、木通、葱白、盐少许，煎汤下。

　　治小儿阴肿：牡蛎（ ，研粉），津调服，次以粉擦之。

　　五苓散加丹皮、防风服。或桃仁研膏，津唾调敷。

　　又 蝉蜕五钱，煎水频洗，仍以五苓散加灯心煎服。

　　简便方 治外肾肿。

　　小茴香 穿山甲（炒） 木香（各等分）为末，每二钱酒下。

　　男、妇阴肿：马鞭草捣烂绞汁涂。小儿用老杉木烧灰，入腻粉油调敷。

　　又 荆芥（一两） 朴硝（二两） 萝卜子（一两五钱）葱白同煎洗。

　　又 葱围蚯蚓粪，甘草煎汁调涂。或生薄荷汁敷亦可。

　　外肾肿：大黄末，醋调涂，干再涂。或加牛粪烧灰等分。

　　卷之三

　　积聚

　　《难经》曰：积者，阴气也；聚者，阳气也。故阳浮而动，阴沉而伏。气之所积，名曰积。气之所聚，名曰聚。故积者，五脏所生；聚者，六腑所成。积者，阴气也，其始发有常处，其痛不离其部，上下有所终始，左右有所穷处。聚者，阳气也，其始发无根本，上下无所留止，其痛无常处，谓之聚。

　　故以是别知积聚也。盖五积之名，肝之积名曰肥气，在左胁下，如覆杯。心之积名曰伏梁，在心下，如臂。脾之积名曰痞气，在胃脘，如复盘。肺之积名曰息贲，在右胁下，大如杯。肾之积名曰奔豚，在少腹上，若豚状。尤有 者，腹中坚硬，有形可征；瘕者，假物而结，推移可动；者，气血凝聚肌肉之间；癖者，饮食凝滞，外无形迹及痞块。多证皆不外乎七情郁结，痰食气血而成。凡积聚脉多沉伏或附骨， 瘕多弦。实强顺，微弱逆。治宜消积为标，次兼养正为本。

　　服药最忌浓味，发气之物主方 陈皮 浓朴 枳实 青皮 香附 山楂（肉，各八分） 三棱（醋炒） 蓬术（醋炒） 砂仁 槟榔（各六分） 木香（五分）上加生姜，水煎服。

　　痰积加半夏、贝母、海石、芒硝，去山楂；血积加桃仁、红花、官桂、当归尾；食积加神曲、麦芽。痛加玄胡索、抚芎、五灵脂、草豆蔻，甚者加乳香、没药；痞加黄连（姜炒）；胀加萝卜子；不消加黑丑、良姜；吐酸加红豆蔻。

　　上方五丸治五积，群书具载，根据法服亦多效。但五方中皆有巴豆霜，近世鲜用。今另考五方于下，用者酌之。

　　伏梁丸 治心积。

　　茯苓（去皮） 浓朴（炒） 人参 枳壳（炒） 三棱（煨） 半夏（泡） 白术（各等分）

　　上为末，薄糊丸桐子大。每五十丸，食远，米汤送下。

　　痞气丸 治脾积。

　　大乌头（一两，炮去皮脐） 附子（同） 川椒（炒出汗） 干姜 桂心 赤石脂（火 ，醋淬。各半两）

　　上为末，炼蜜丸桐子大，朱砂为衣，每服五丸，米汤下。

　　肥气丸 治肝积。

　　青皮 陈皮 三棱 蓬术（醋炒） 黄连 枳实 浓朴（各一两） 槟榔 萝卜子（炒）

　　穿山甲 肉桂 干姜（炮。各五钱）

　　上为末，入炒盐三钱，醋糊和丸桐子大，每五十丸，食远，米汤送下。

　　息贲丸 治肺积。

　　半夏（炮） 桂心 人参 吴茱萸（泡） 桑白皮（炙） 葶苈 甘草（各一钱半）

　　上水二盏，姜五片，枣一枚，煎至一盏服。作丸亦可。

　　奔豚丸 治肾积。

　　干葛 川芎 当归 桑白皮（炙） 黄芩 甘草（炙） 甘李根皮（焙，各一钱五分） 半夏（泡，二钱）

　　加生姜三片，水煎，食远服，作丸亦可。

　　香棱丸 治五积六聚，二焦痞塞， 癖诸积。

　　三棱（四两，醋炒） 青皮 陈皮 蓬术（煨） 枳实 萝卜子 香附子 浓朴（各二两）

　　黄连 肉桂 神曲 麦芽 山楂肉 槟榔 益智（各一两） 干添（炒烟尽） 木香 砂仁 桃仁（各五分）

　　上为末，醋糊丸桐子大，每服七十丸，空心姜汤下。

　　玄白丸 治五积六聚，胸膈胀满，痞闷吞酸，心疼腹痛，胁下刺痛。遇风寒、怒气、食生冷、发气之物，劳碌忧愁则积。攻动大痛，得热熨暖气痛减者，宜服此。

　　黑丑 白丑 良姜（各四两） 砂仁 红豆蔻 陈皮 三棱 蓬术 干姜（各二两） 青皮草豆蔻 肉桂 玄胡索 五灵脂（各一两）

　　上为末，用真阿魏五钱锉细，米醋浸研化，拌入末内，醋煮面糊丸桐子大。每服百丸，空心姜汤下。

　　简便方 治诸积。瓦楞子火炼七次为末，酒调服。即蚶壳。

　　酒食积：平胃散加丁香、神曲、麦芽、香附、砂仁，共研末，每二钱，姜汤下。

　　酒积酸呕：神曲 麦芽（各一两） 黄连（五钱） 巴豆霜（一钱）同研为末，汤、丸每一钱姜汤下。

　　鱼蟹积：紫苏 陈皮 山楂 香附 煎服。

　　粉面积：萝卜子炒研煎服。

　　癖 结及诸虫：马齿苋和盐、醋煮一碗食，有虫尽出。

　　膜外 及气块：玄胡索为末，猪胰一具切碎，炙熟拌食。

　　痰食积块：风化锻石丸服（陈者尤妙）。

　　食脍成瘕：马鞭草（捣汁），入姜汁服。

　　熨 法：吴茱萸一斤擂碎，酒煮，干布包熨，冷再煮，炒至移动。

　　卷之三

　　血证

　　（吐 衄 咳 咯 唾 便 溺血等）

　　经曰：心出血，肝纳血。又曰：卧则血归肝，目受血而能视，足受血而能步，掌受血而能握，指受血而能摄。所以动言视听，无非血养。又曰：怒则气逆，甚则呕血。夫吐血者，多因大怒伤肝，忧愁思虑伤心；酒色过度，阳盛阴虚，水不制火；或浓味醇酒，以动胃火，感受之由不同，无出于火载血上，错经妄行。凡荣卫太虚，腑脏易损，血脉空竭。因而恚怒惊忿，暴气逆溢，不循经络，血脉流散，是证作矣。诸失血多属于君相二火、诸经之热，煎逼其血而出诸窍也。色赤紫为热极。凡血上行者为逆，复而下行变痢为顺。药兼降气，则血归经。脉多芤涩，沉细者顺，洪大者逆。身凉脉静者易治，身热脉盛者难治。

　　主方 犀角（磨汁或镑） 牡丹皮 赤芍（各钱半） 生地黄（二钱） 黄连（一钱五分）

　　上水一盏，童便一钟，煎服。

　　如血不止加茅根汁，磨京墨汁各半钟和服。吐血出于胃加天门冬、黑山栀、阿胶、焦荆芥、蒲黄；浓味动胃火加石膏、枳壳。衄血鼻出，咳血，痰中血丝皆肺火，加黄芩、连翘、玄参。唾血咯血皆出于肾，加黄柏、知母、熟地、黑山栀。凡血紫黑成块，胸中气塞加大黄、桃仁。大便血，脏气伤，风邪入，下血，面黄时热加防风、枳壳、柴胡、升麻、槐角、地榆。小便血，小肠与心为表里，心热则尿血，兼有膀胱火，山栀、滑石、瞿麦、木通。诸见血，药中可用藕节汁、扁柏叶、山茶花、大小蓟；甚不止，暂用广西三七、真花蕊石、发灰、白芨，可以为末，调服三钱。止后多用郁金、山茶、桃仁，以清瘀血，心无后患。有吐多神昏不省者，乃阴气暴绝，孤阳欲飞越而去，不能独存，急用人参一两，煎浓汁半钟灌下，气复则苏。如血止火降，胸宽气和，止是虚弱无力，参、 、白术、归身之类补之。

　　地黄饮子 治吐血、衄血、下血、溺血等证，皆属于热。

　　生地 熟地 枸杞子 地骨皮 黄芩 天门冬 芍药 黄 甘草（等分）

　　上咀，每服七钱，水二钟，煎八分，去渣，食远服。如脉微身凉恶风者，加桂二分。

　　必胜散 治男、妇错经妄行流溢，或咳或衄血，并治。

　　小蓟 人参（肺热减去） 蒲黄（炒黑） 熟地黄（酒洗） 当归 乌梅 川芎（各一钱）

　　上咀，作一服，水二钟，煎一钟，不拘时服。

　　麦门冬汤 治思虑伤心，吐血衄血。

　　麦冬 天门冬 远志 当归 白芍药 生地黄 人参 黄 牡丹皮 阿胶 藕节 炙草（各一钱）

　　上作一服，每服水二钟，姜一片，煎一钟，不拘时服。

　　刺蓟散 治衄血诸血，经日不止。

　　刺蓟 苦参 黄连 栀子仁 生地黄 侧柏叶 大黄（炒。各一两）

　　上咀，每服五钱，水二钟，入竹茹五分，煎八分，温服。

　　槐榆丸 治大便下血，诸痔及脱肛。

　　槐角子 地榆 枳壳 黄芩（条） 防风 当归（头，等分）

　　上为末，水法丸桐子大，每服二钱，空心白汤送下。

　　四生丸 治吐衄血，阳乘于阴，血热妄行等证。

　　生艾叶 生薄荷叶 侧柏叶 生地黄（等分）

　　上俱捣烂，丸如鸡子大，每用一丸煎，去渣服。

　　十灰散 治痨证，诸失血，嗽血，先服此。

　　大蓟 小蓟 荷叶 侧柏叶 茅根 茜根 山栀 大黄 牡丹皮 棕榈皮各烧灰，纸包盖，地下过宿，等分发，研匀。先以藕节汁或萝卜汁，磨京墨调末五钱，服。

　　甚有去升斗不能止者，花蕊石、发灰、三七、白芨、研末暂服。神昏服独参汤。

　　简便方 治吐血。

　　藕节 荷叶顶（各七个） 水煎，入蜜一匙服。

　　又 鲜地黄汁（一升） 姜汁（半合） 和服。或生地酒煎服，或生蜜汤服。

　　又 百合捣汁饮，煮食亦可。又熟猪肝蘸白芨末食；或单白芨。

　　又 生藕、生地黄、大蓟各捣汁三合，入蜜一匙服。

　　又 萝卜捣汁和童便（或盐少许，或酒同服。）

　　舌上无故出血：槐花末敷。

　　止吐衄血：白芨末，凉水调盐花贴鼻 中。或贴印堂及鼻，纸封，频以凉水润之；或湿纸搭颈项或顶心，频以凉水润之。茅根（煎）、京墨（磨）、藕、萱草、马鞭草、车前草（并捣汁）、百草霜（或锅煤）、栀子（炒研）、黄葵子、炒黄糯米、发灰 并可研末，凉水调下皆效（随用一味。）

　　止衄血：槐花（末）、莲房（烧灰）、发（烧灰）、鸬 粪（烧灰）、栀子（烧灰），皆可吹入鼻。萝卜（汁）、车前（汁）、葱（汁，皆可滴入鼻内。石榴花瓣、墙头苔藓，皆可塞入鼻。

　　咯血疙瘩：杏仁（研细），青黛作饼，以柿合湿纸裹煨，慢嚼，米汤下。

　　大便下血：乌梅 五倍子（炒焦） 白芷（研末，等分） 米糊丸桐子大。每服百丸，白汤送下。

　　又 臭椿根皮为末，醋糊丸汤下。或僵蚕末、乌梅肉蒸、捣，丸服。或苦楝子炒黄为末，蜜和丸服。

　　又 茄科（烧灰，三钱），米汤下，或木槿煎服。或山楂末，或五倍子末，皆可汤服。

　　小便出血：蒲黄（炒） 破故纸（炒） 陈锻石（炒）等分，研末，汤服。

　　又 辰砂五苓散，灯心汤下。或柿饼（烧灰），米汤调下。或车前子水煎服。或车前草捣汁服。

　　又 蒲黄（炒），研末服。后四物汤加木通、车前子煎，调玄明粉服，全止。

　　小便血条：当归、白芷为末（二钱），淡豆豉煎汤下。或黄连、黄柏末（二钱），车前子煎汤调下。

　　又 五倍子末，乌梅捣丸服。或郁金为末，葱汤调下；或扁柏叶为末，酒调下。

　　卷之三

　　伤食

　　经曰：饮食自倍，肠胃乃伤。又曰：饮食劳倦则伤脾，脾伤则内闭九窍，外壅肌肉，卫气散解。此谓自伤，气之削也。又曰：安谷则昌，绝谷则亡。盖脾者，阴气也。脾居阴静之体，而有阳健之用，故司消化之令，贵在节饮食以养脾，使滋荣中外，犹土气盛而万物发生。若肌饱过，则诸病所阶。右手气口脉紧盛者，伤食；右关沉迟，脾胃虚寒；关沉而滑，为食不消；两关弦大，脾胃饱胀。

　　主方 人参（五分） 白术 茯苓（各一钱） 炙草 陈皮 半夏 麦芽（各七分） 山楂（钱半） 上加姜三片，枣一枚，水煎服。

　　脾虚少食加砂仁、白蔻、莲肉、扁豆、官桂；呕加藿香、丁香。

　　行气香苏散 外感风寒湿气，内伤饮食生冷，腹胀、头痛、身热。

　　紫苏 陈皮 香附 乌药 川芎 羌活 枳壳 麻黄（等分） 甘草（减半）

　　加生姜三片水煎，热服取汗。寒甚加葱白；伤食山楂、麦芽；湿加苍术。随宜加减。

　　枳术丸 健脾强胃，利气消痰。除痞满，化饮食，定呕吐，止泄泻。

　　白术（土炒，四两） 枳实（麸炒，二两）

　　上为细末，荷叶汤煮老米饭为丸，绿豆大，每服百丸，食前白汤下。痰多加橘皮、半夏；食不化，神曲、麦芽（各二钱） 腹痛、泻，木香、砂仁（各一两）；湿火噎酸，黄连、黄芩（炒。各一两）胃火，石膏、栀子；血少，归、芍；气郁，香附、萝卜子。

　　保和丸 宽胸顺气，消滞化食。加白术，名大安丸。

　　山楂（二两） 茯苓 半夏 神曲 陈皮（各一钱） 连翘 萝卜子（各半两）

　　上为末，水丸或神曲糊丸，绿豆大，每二钱白汤下。消痰利气，去湿热，快脾，加苍、白术、香附、朴、实、芩、连（酒炒），姜糊丸。

　　葛花解酲汤 饮酒太过，呕吐痰逆，胸膈不利，神昏体倦。

　　人参 白术 茯苓 白豆蔻 葛花（或根） 砂仁（各一钱） 陈皮 青皮 猪苓 泽泻（各七分） 神曲（炒） 木香（各五分）

　　上加生姜五片，水煎，食远温服，取微汗。或为末，姜醋汤调下。

　　泻黄散 脾胃壅滞不食，口内生疮，烦渴。

　　防风 藿香 石膏（ ） 砂仁 山栀 甘草（等分）

　　上加灯心二十枚，黑枣一枚，水煎服。

　　简便方 萝卜子炒、研，煎服。食已作胀，饮淡盐汤，指搅探吐。

　　饮食伤胸满，即以所食之物。如伤酒用酒药，饭食用锅焦，肉食用肉骨之类，烧成炭，研细，白汤下。

　　卷之三

　　内伤

　　（附：倦怠嗜卧)经曰：阳者，天气也，主外；阴者，地气也，主内。故阳道实，阴道虚。犯贼风虚邪者，阳受之；饮食不节，起居不时者，阴受之，即内伤也。阳受之，则入六腑；阴受之，则入五脏。入六腑则身热时卧，上为喘呼；入五脏则 满闭塞，下为飧泄（泻而完谷不化），久为肠癖（痢也）

　　。盖内伤饮食，劳役房室，亦与外感相似，误治则危。内伤则气口（右寸前一分）脉大，寒热间作，恶寒得微暖即解。恶些小风，出言懒怯，先重后轻，手心热，头痛时作时止，怠情嗜卧，四肢不收，口不知味，恶食不渴，宜补（温补调养）。外感则人迎（左寸前一分）脉大，寒热齐作，恶寒得烈火不除，恶一切风，发言壮厉，先轻后重，手背热，头痛常无止歇，筋挛骨疼，拘急蜷卧，口能知味，可食而渴，宜泻（泻利汗吐。） 兼微邪，先用发散药一剂（伤寒主方。）

　　主方 人参（疑似禁用） 黄 白术（各一钱） 当归（八分） 陈皮 茯苓 炙草（各七分） 柴胡（五分） 升麻（三分） 加姜三片，枣一枚，煎服。

　　头痛加川芎、羌活；顶脑痛， 本（一钱）、细辛（三分）；痰加半夏、前胡；额痛，白芷、防风；嗽，桑、杏；食积，楂、曲、芽；舌干，葛根；烦渴，天粉、麦冬；热，芩、连；下体无力，牛膝、杜仲；脚弱，木瓜。

　　升阳顺气汤 饮食不节，劳役所伤，腹胁满闷短气。春时则口淡无味；遇夏犹有恶寒，饥常如饱，不喜冷物。

　　人参（五分） 黄 白术（各一钱） 当归 黄柏（炒） 陈皮 半夏（各七分） 神曲（六分） 草豆蔻（四分） 升麻 炙草（各一钱） 柴胡（三分）

　　上加生姜三片，水煎。食前温服。

　　茯神汤 劳心思虑，复损精神，头眩目昏，心虚气短，惊悸烦热。

　　茯神 酸枣仁（炒，研） 人参 当归 麦冬（各一钱） 芍药 生地黄 川芎 陈皮 山栀（各七分） 五味（十五粒） 甘草（五分）

　　上加生姜三片，龙眼五个，水煎温服。

　　调中益气汤 补中益气汤（并见虚损）二方随证服。

　　卷之三　内伤

　　倦怠嗜卧

　　夫胃主纳受，脾主运动。脾虚，谷气不克，脾愈无所禀矣。脾运四肢，既禀气有亏，则四肢倦怠而嗜卧也。有食后体倦瞌睡者，乃脾虚不能运化而然，皆当补脾理胃，兼消导自安。脉沉无力，右关细濡为倦怠。

　　主方 人参（五分） 白术 茯苓 黄 山药 山楂 麦芽（各一钱） 炙草（三分）

　　加姜三片，枣一枚。

　　肥人加陈皮、半夏、苍术、升、柴；瘦人当归、芩、连；食不消，保和丸（方见伤食）。

　　生脉散 治倦怠嗜卧，口干少神（方见暑门）。

　　卷之三

　　呕吐哕

　　（附：恶心）

　　经曰：诸逆冲上，皆属于火。诸呕吐酸，暴注下迫，皆属于热。又曰：寒气客于肠胃，厥逆上出，故痛而呕。是证总属胃气不和，然有寒、热、痰、食、风邪、气逆、久病胃虚之异，必当详辨。胃寒者，恶寒恶食。朝餐暮吐，清水涎沫。喜热物，脉沉迟。胃热者，食入即呕，躁闷烦渴，吐味酸苦，思食冷物，脉洪大。痰饮则吐有痰涎，食积则胀嗳酸腐，风邪则暴发而甚，气逆则胸膈郁遏，胃虚则不能纳食，各以脉理参酌。呕属阳明，有声有物，宜生姜为主；吐属太阳，有物无声，陈皮为主；哕属少阳，有声无物，半夏为主。

　　主方 半夏 陈皮 苍术 浓朴 藿香（各一钱） 甘草（三分） 加生姜七片，枣二枚，水煎成，入姜汁服。不能咽药者，另以生姜捣细，陈皮，炒糯米泡汤，每药一口，随饮汤一口送。

　　寒呕加干姜、白术，以丁香、白蔻、砂仁，另研调服；热呕加竹茹、栀子、黄连（姜炒）；痰加茯苓、南星、枳实；食加山楂、曲、芽、萝卜子、砂仁；风寒，香附、紫苏；气逆，香附、枳实、枇杷叶；久病，六君子（痰门） 加丁、寇；吐蛔加黄连、川椒、乌梅、槟榔；酒加葛根、砂仁、白蔻、黄连、乌梅，诸吐大渴饮童便，切勿饮水，姜汤冷冻饮料；夏月，五苓散加陈皮、半夏、生姜；虚人神昏，人参一两煎服，或同米煮粥食。

　　半夏曲芽汤 治饮食积滞，痰涎壅盛，呕吐不已。

　　半夏 陈皮 茯苓 枳壳 槟榔 神曲 麦芽 香附 浓朴 苍术（各一钱） 甘草（三分）

　　姜、枣煎服。

　　荆黄汤 治呕吐暴作，热气上逆，烦渴便秘。

　　荆芥 大黄（各二钱） 黄芩（一钱） 甘草（六分）

　　水煎，调槟榔末一钱服，或调胃承气汤。

　　姜橘汤 治病后或虚弱人一切呕吐，不纳药食。

　　橘红（四钱） 生姜（七钱，略打破，湿纸包，煨，再打碎） 枣一枚，粟米一撮，水煎细呷。

　　和中橘梗汤 （方见翻胃）上焦气热冲逆，食已暴吐，脉浮洪。

　　苏合香丸 （方见中寒） 治冷呕。

　　青金丹 （方见翻胃）治冷热吐极，一服即止。

　　简便方 姜汁煎滚，白蜜炼熟，每姜汁一匙，入蜜二匙，白汤调，频服。

　　冷呕：砂仁、白豆蔻，不时嚼咽。又陈年酱姜，嚼细，米汤下。

　　热呕：黄连（姜炒），同柿蒂煎服。痰多加竹沥、姜汁。

　　干呕：生姜、葛根取汁服；或甘蔗汁温服；或羊乳空心饮。

　　卷之三　呕吐哕

　　恶心

　　无物无声，欲吐不吐，气至咽而复入，心中兀兀不宁。

　　主方 半夏 茯苓 陈皮（各二钱） 生姜七片，煎成，加姜汁热服。

　　有痰而虚加参、术、草；胃寒，丁香理中汤（方见寒门）；火，姜，连之类。

　　卷之三

　　吞酸吐酸

　　（附：吐清水）

　　经曰：诸呕吐酸，皆属于热。或以吐酸为寒者，盖胃伤生冷硬物则发，殊不知寒凉抑遏肠胃，阳气怫郁而为热也。吞酸与吐酸不同，吐酸是湿热郁于肝，出于胃，随气上升而吐出也；吞酸乃气郁日久，不能发越，伏于肺胃之间，咯不出，咽不下。肌表复因风寒外束，则内郁愈甚而酸味刺心。肌表得温暖，则腠理开豁而略解。或有用辛香燥热汤丸而暂愈者，因本热标寒，辛以散表故也。如过服温热之药，致津液涸竭，反成噎膈、翻胃之证，久病必宜散郁火，少佐辛温。脉迟寒、数热、浮紧、热内郁、寒外束。

　　主方 陈皮 苍术 茯苓 半夏（泡） 栀子（姜炒） 黄连（姜炒） 香附（童便炒）

　　红豆蔻（研） 神曲（各一钱） 吴茱萸（八分） 甘草（三分）上加生姜煎服。

　　寒加丁香、藿香；热加黄芩（酒炒）；吐酸加山楂、扁豆、木香、砂仁；痰加南星；吞酸用生料苍、陈、朴、草、曲、芽，加姜，水煎服。治酸必用吴茱萸（泡过）、苍术、神曲、红豆之类。

　　连芩茱萸丸 治湿热吐酸。

　　黄连（一两，陈土炒） 苍术（七钱半） 黄芩（土炒） 陈皮 吴茱萸（各五分）

　　上为末，神曲糊丸绿豆大，津液咽下。

　　神橘丸 治中脘宿食留饮，酸蜇心痛，口吐酸水。

　　神曲（炒） 橘皮 苍术（等分）

　　共为细末，神曲糊丸，每百丸姜汤下。

　　加味二陈汤 （方见痰门） 痰饮吐酸，头眩，或食生冷，脾胃不和，加丁香九粒。

　　卷之三　吞酸吐酸

　　吐清水

　　是证忽作，清水如从齿缝中出，源源而来，吐至碗许。感受之由，种种不同。因寒、因湿、因虫、痰饮，食积，因醉饱、房劳者居多，治亦小异。诸方与吐酸参用，皆宜戒浓味。

　　主方 益智 滑石（各钱二分） 苍术（土炒） 白术（土炒） 半夏（制） 陈皮（去白） 茯苓（各一钱） 吴萸（五分） 甘草（二分）加姜、枣煎，热服。

　　虚寒加人参、干姜（炮）；痰加南星；宿食加神曲、砂仁；虫加乌梅。

　　卷之三

　　嘈杂

　　经曰：胃为水谷之海，无物不受。若恣食湿曲、鱼腥、生冷及烹饪浓味，朝伤暮损，食积、痰饮留滞中宫，兼七情郁热，故为嘈杂嗳气，吞酸痞满等证。蕴久失治，则为翻胃、噎膈之渐。

　　盖嘈杂为病，倏而腹中如火，发于腔内，空空若无一物，似痛非痛，似饥非饥，懊 热辣，得食暂止者是也。乃痰动其火，有兼嗳气恶心。胃脘痛者，两寸脉弦滑，胸有留饮。关脉弦急，将成翻胃，沉涩为郁。总不外痰火二字。

　　主方 橘红 半夏 南星 黄连（姜炒） 栀子（姜炒） 黄芩（酒炒） 茯苓（各等分）

　　上加生姜五片，水煎服。

　　痰多加苍白术；郁加香附、抚芎；热加青黛、黄柏、软石膏 ；从治加红豆蔻。

　　三圣丸 治嘈杂。

　　白术（四两） 橘红（一两） 黄芩（炒，五钱）

　　共末，神曲糊丸绿豆大，每五十丸姜汤下。

　　益君汤 治心血少而嘈者。

　　当归 白芍药 生地黄 熟地（各二钱） 人参（五分） 白术 茯苓 麦冬 栀子 陈皮（各八分） 甘草（三分） 乌梅（一个）

　　上加炒米百粒，水煎成。调辰砂（水飞，五分，）临睡服。

　　和中汤 治虚火嘈杂。

　　人参 白术 陈皮 半夏 茯苓（各一钱） 甘草（五分） 黄连（姜炒，钱半）

　　加枣二枚，粳米百粒，水煎服。

　　卷之三

　　嗳气

　　经曰：太阳所谓上走心为噫者（嗳气也），阴盛而上走阳明，阳明络属心为噫。又曰：胃中伏火，膈上停痰，令人嗳气。是证多因胃气不和，窒塞不通。脉右关弱短，左关弦大，肝盛脾虚，治宜健胃消滞，清痰降火。

　　主方 陈皮 半夏 茯苓 白术 香附（各一钱） 藿香 黄连（姜炒） 砂仁（各六分）

　　木香 炙草（各三分） 加姜、枣煎。

　　寒加白蔻、益智、浓朴；热加栀子（炒）、石膏（ ）；虚，人参；气实，枳实、槟榔。

　　半夏丸 治痰火嗳气。

　　半夏 南星（并姜制） 软石膏 香附子 栀子（等分）

　　上为末，神曲糊和丸桐子大，每服七十丸，食远，白汤送下。

　　卷之三

　　咳逆

　　经曰：岁金太过咳逆；余郁之发咳逆。若胃火上冲而逆随口应。起于上膈者易治；若脐下上冲直出于口者，阴火上冲难治。俗名打呃是也。脉浮缓者顺，弦急者逆。治宜顺气为先，久者清火。

　　主方 冷呃 丁香 柿蒂 良姜 官桂 半夏（姜炒） 陈皮 木香（磨） 藿香 沉香（磨） 茴香 浓朴（姜汁炒） 砂仁乳香（另研，等分） 甘草（减半） 上加枇杷叶三片，姜三片，水煎成。调木、沉、乳香服。

　　寒极脉沉肢冷，加附子、干姜，去良姜、官桂。

　　热逆汤 治发热、烦渴、便秘、脉数、热呃。

　　黄芩 栀子 柿蒂 陈皮 香附（盐水炒） 连翘 白芍药 半夏（各一钱） 砂仁 藿香（各六分） 甘草（三分） 加莲肉七个，乌梅一个，竹茹一团，水煎服。痰加茯苓、贝母；气虚并久痢，加人参、白术、茯苓；阴火，黄连、黄柏、滑石。

　　蓝玉散 治火邪上炎，肺金受克，欲悲而呃。

　　六一散（方见暑门） 加青黛、薄荷末，灯心汤调下。或黄连解毒汤（方见火门）。

　　简便方 雄黄末（一钱），温水服即止。或柿蒂（十五个）、白盐梅（半个），水煎服。

　　寒呃：丁香、柿蒂（各二钱），煎服。呃、呕、哕，半夏（半两）、生姜（一两），水煎作二服。

　　又 吴萸（泡）、青橘叶（各二钱），姜三片，煎服。或陈皮、枳壳、半夏煎服。

　　又 川椒末，面糊丸，桐子大，二十丸白汤下。

　　伤寒呃（见本门）。

　　痰呃：半夏（十四枚） 猪牙皂角（一条，炙，研） 姜五片煎服，得吐痰出妙。

　　又 食盐（一两） 湿草纸包，煨红去纸，以河水三碗，入盐滚数沸，温饮探吐。

　　灸法 男左乳下（一寸余动处灸），女右乳下起肉处。艾炷麦大，三壮。气海，脐下寸半。

　　卷之三

　　眩运

　　经曰：诸风掉眩，皆属肝木。夫眩运之始，必因火克肺金，金衰不能制木，故木旺而生风。

　　肝木既旺，复能生火。风火二气属阳，阳主动，性同上升，两动相搏，则为旋转，犹焰得风。然而未有不兼四气七情者。七情相感，脏气不平，郁而生涎，积而为饮，煎熬成痰，火动其痰，令人眩运。又挟于疲劳过度，血液耗损，精髓亏伤，皆能致此。发则头运目眩，耳鸣身转，昏愦欲倒，如立舟车，乃上实下虚也。脉浮有汗属风；脉紧无汗属寒；脉虚烦闷属暑；脉沉吐逆属湿。

　　左关弦数肝火，右寸滑大多痰。治痰为主，降火驱风，补养血气。

　　主方 天麻（明实） 荆芥穗 橘红 半夏（各二钱） 茯苓（钱半） 枳实 川芎（各一钱） 酒芩 羌活 防风 南星（各七分） 甘草（三分）加生姜三片，水煎，入竹沥、姜汁服。

　　火盛加黄连（酒炒）、栀子；肥人及病后气虚，加人参、白术，去枳实；瘦人血虚有火及妇人产后，当归、熟地，去南星；风热上攻，防风通圣散。

　　滋补正元汤 治气血两虚，心脾耗损，神昏，有痰眩运，一服安。

　　当归 黄 白术（各钱半） 白芍（酒炒） 茯苓 茯神 生地 麦冬（一钱） 人参远志 陈皮 半夏 川芎（各七分） 炙草（五分）

　　上加生姜三片、黑枣一枚，水煎，早晚服。

　　运倒肢冷虚极：人参（五钱）、附子（三钱），加姜煎。劳苦人眩，补中益气汤（见虚损）。

　　眩运甚者火极：大黄（酒煮，炒干研末，三钱），茶下。有痰人眩，半术天麻汤（见头痛）。

　　卷之三

　　痿证

　　经曰：肺主身之皮毛；心主身之血脉；肝主身之筋膜；脾主身之肌肉；肾主身之骨髓。故肺热叶焦，则皮毛虚弱急薄，着则生痿 也。盖痿之始。必因纵欲伤精，肾水虚败，不能制火，火克肺金，致肺热叶焦也。又曰：治痿独取阳明。阳明者，五脏六腑之海，主润宗筋。宗筋能束骨而利机关，阳明热。宗筋失养，故足痿。水竭火盈，必兼唇燥，小便涩，虽遗如豚膏、浆糊之状，脉浮大洪数。宜壮水制火，补气血，健筋骨。足常热者，火起涌泉穴，防痿证。

　　主方 黄柏（盐酒炒） 知母（盐水炒） 当归 生地 白芍药 石斛 麦门冬 山茱萸（等分）水煎，空心服。

　　虚加人参、黄 ；补肾加枸杞、龟胶；补脾加白术、山药；小水不利，茯苓、萆 、滑石、车前、石莲、地肤子、海金砂；火盛，芩、连、栀、翘、玄参；气下陷，升麻、柴胡；渴，五味、天粉；壮筋骨，杜仲、牛膝、故纸。

　　鹿角胶丸 治血气两虚，腿足痿弱，久卧不起。

　　鹿角胶（一斤） 鹿角霜 熟地（各半斤） 当归身（四两） 牛膝 白茯苓 菟丝子饼人参（各三两） 白术 杜仲（各二两） 虎胫骨（一对） 龟胶（一两）

　　上为末，入制虎骨，以无灰酒（二盏），溶化角胶，和丸桐子大，每服百丸，空心盐汤下。

　　萆 丸 治痿 不起。

　　萆 杜仲（姜汁炒） 肉苁蓉（酒洗） 菟丝子（煮饼）

　　上末，蜜丸桐子大，每服三钱，空心盐酒下。后再服健步丸、虎潜丸（方见虚损）尤佳。

　　健步丸 治膝软无力，屈伸不便，腿脚沉重，行动艰难。

　　归尾 白芍（酒炒） 陈皮 苍术 牛膝（酒，各一两） 条芩 吴茱萸 生地（各五钱）

　　桂枝（二钱） 大腹子（三个，即扁槟榔）

　　上为细末，酒煮，蒸饼糊丸桐子大，每百丸，空心，白术木通汤下。风湿加防己、风、羌、泽；湿热，滑石；寒湿，川乌。随证加减。

　　卷之三

　　痹证

　　(附：麻木)经曰：风寒湿三气杂至，合而为痹也。其风气胜者为行痹；寒气胜者为痛痹；湿气胜者为着痹。五痹者，冬为骨痹；春筋痹；夏脉痹；季夏肌痹；秋皮痹。又曰：血凝于肤者为痹。又周痹者，在身上下移徙，随脉左右相应，间不容空也。众痹者，各有其处，更发更止也。按风寒湿气，客于分肉之间，迫切而为沫，沫得寒则聚，聚则排分肉作痛，此内不在脏，外不在皮，独居分肉之间。如痹不已，在骨则重而不举；在筋则屈而不伸；在肉则不仁；在脉则血凝；在皮则寒悚，皆不痛也。凡痹逢寒则急，逢热则纵。治宜先攻风湿，定痛；次养血润燥滋阴。脉涩而紧为痹。

　　主方 羌活 苍术 白术 酒芩 防己 当归 片姜黄（温州） 防风（各一钱） 甘草（七分） 生姜五片，水煎，食前服。

　　寒胜痛甚，倍羌加麻黄、桂枝；风胜加独活、 本、白芷；湿胜倍苍白术，加猪苓、泽泻、茵陈。当归拈痛汤效（方见身重）。

　　定痛丸 治诸痹风湿流注，骨节疼痛麻痹。

　　乳香（两半，另研） 没药（并出汗） 羌活 归尾（各一两） 两头尖（去皮生用，五钱）

　　上各为末，酒糊丸如桐子大，每服三十丸，煮酒送下。

　　苍术薏苡汤 治手足流注作痛，麻木不仁，难以屈伸。

　　苍术（制，二钱） 薏苡仁（炒） 当归 芍药 桂心 麻黄（各一钱） 甘草（五分）

　　上加生姜五片，水煎服。有汗去麻，热去桂。

　　芎附汤 寒湿痹痛甚，五痹从腿臂间发。

　　抚芎 附子（炮，去皮脐） 黄 防风 白术 当归 熟地 桂心 柴胡 炙草（等分）

　　加姜、枣，水煎服。

　　三邪饮 风寒湿邪成痹，痛甚，四肢麻木不举。

　　麻黄 苍术 浮萍（七月半采） 白芷 苦参 桑皮 川芎 甘松（各一钱）

　　水酒煎服，暖室出汗，三日再服。

　　秘传药酒方 男、妇风湿相搏，腰膝及遍身骨节痛甚。

　　麻黄 白芷 当归 芍药 肉桂 桔梗 半夏 防己 甘草（各一两） 杜仲 牛膝 乌药枳壳 浓朴 陈皮（各二两） 苍术 木瓜 羌活 槟榔（各两半） 无灰酒三坛，药盛三袋，悬坛心、重汤煮二时；或煨过三日取饮，日三次。渣为末，酒糊丸桐子大，每百丸早酒下。

　　痛宁酒 治风寒湿火相乘，遍身筋骨走痛，白虎历节诸风痛。

　　当归 秦艽（各二两） 川芎 白芍药 生地黄 苍术 羌活 黄芩（各一两） 猪苓 泽泻防风 茵陈（铃儿） 苦参 虎骨（打细，酒煮）

　　上身痛，灵仙、升麻；下体痛，牛膝、黄柏；臂痛，桂枝，冬加麻黄；痛甚，乳香研末调。

　　将药绢袋盛内，封固十四日，取酒饮。渣晒为末，米糊丸桐子大，每服八十丸，空心酒下。

　　忌发风、动火物。

　　乌头粥 风寒湿痹，麻木不仁。如四肢肿痛，加苡仁末煮啜。

　　乌头（生，研为末，每四钱），入白米（二合），砂锅煮稀粥，入姜汁一匙，白蜜三匙。

　　熨汗法 治风寒湿痹，遍身大痛，不可忍者。

　　醇酒（二十斤） 川椒 干姜 桂心（各一斤）

　　为粗末，同棉絮一斤，白布四丈，并入酒中。用马粪或砻糠煨三日夜，取布絮晒干，复渍酒尽为度。

　　椒药为末，布缝如夹复，药絮填入复内，复用炭火炙热，裹痛处，冷再炙。熨数十遍，汗出复拭干，勿见风。（病轻者，制半料）。

　　熏蒸法 风寒湿停于腿膝痛甚者。

　　川椒（一把） 葱（一握，俱打细） 盐（一把） 小麦麸（约四、五升）

　　酒，醋各碗许拌润，铜器内炒极热，熏蒸痛处，上浓盖，卧一时，要汗出，冷再炒。避风。

　　简便方 痹痛。布絮包紧，烘极热痛减。又治一切痹痛痒。五加皮（五两）、南木香（二两），好酒一坛，绢袋盛浸，箬包煮一时，过七日开饮。

　　卷之三　痹证

　　麻木

　　经曰：不痛不仁为麻痹，即麻木证。又曰：麻属气虚，木者属死血。此证由气血两虚，风寒湿乘之。病邪入深，荣卫之行既涩，经络时疏，故不痛；皮肤不荣故不仁，如绳扎缚初解之状也。治宜先汗后补。或痰滞四肢，或手指麻木，脉浮涩而濡。防为类中风之征，宜预调之。

　　主方 苍术 羌活 川芎 白芷 陈皮 半夏 茯苓（各八分） 桂枝 麻黄 升麻 附子（制） 甘草（各三分）上加姜、枣，水煎服。

　　补气养荣汤 气血虚而邪乘，先散邪后用此补养，兼清湿热。

　　人参 黄 天麻 当归 芍药 茯苓 黄连 黄柏（俱酒炒） 苍术 牛膝 泽泻（等分）

　　姜、枣煎服。

　　温经丸 治遍身麻木。

　　附子（一个，制去皮脐） 黄 （一两） 人参 当归 白芍（酒炒。各五钱）

　　上为细末，炼蜜丸如桐子大。每服五十丸，酒下，早晚服。

　　十指疼麻：附子（一钱） 煎成，调木香末（一钱）服。有痰常服滚痰丸。

　　卷之三

　　厥证

　　黄帝问曰：厥之为寒热者何也？岐伯对曰：阳气衰于下，则为寒厥；阴气衰于下，则为热厥。又曰：厥令人腹满，或暴不知人，或半日、一日知人者何也？伯曰：阴气盛于上，则下虚腹满，阳气盛于上，则邪气逆、阳气乱，暴不知人也，名曰尸厥。气复则生，不复则死。皆因斫丧伤精，致阳气日损，阴气独盛。邪在三阴，则为寒厥，身冷脉沉，面惨唇青，眼反，蜷卧。若醉饱入房，致阴精日竭，阳火独炽。邪在三阳，则为热厥；身热脉数；便秘烦渴，甚至昏仆。又有气血两虚，痰郁暴怒，及吊丧入庙，登冢夜行，飞尸鬼击，忽然厥冷，神昏妄言者，先掐人中。两人分提顶发， 面；用皂荚末搐鼻取嚏；或针入人中至齿，灸关元（脐下三寸）百壮。鼻尖有汗，苏为度。妇人灸乳下。

　　主方 （阳厥） 大黄 黄芩 白芍 浓朴 枳壳 柴胡 甘草（各一钱） 水煎成，化入芒硝（一钱），热服。或六一散（暑门）、白虎汤（伤寒）。

　　附子理中汤 （方见中寒）治阴厥。冷甚，重用附子、肉桂；腹痛，吴茱萸。

　　异香平胃散 治尸厥，中恶邪气。

　　苍术（二两） 陈皮 浓朴（两半） 甘草 白豆蔻 丁香 檀香 木香 砂仁 藿香（各一两）

　　为末，二钱，枣汤少入盐调下。

　　减桂麻黄汤 治卒厥暴死。摄生饮可服（类中风门）。

　　麻黄（三钱） 杏仁（十五粒，研） 炙草（一钱）

　　水煎，灌下即苏，提发引肩臂。

　　返魂汤 血逆卒厥，并产后血厥，昏晕目闭、口噤，妇人多患此。

　　当归（酒洗） 川芎 肉桂 干姜（炮） 赤芍药 甘草 黑豆（炒，去壳） 紫苏（等分）

　　上水煎服。或为细末，每服二钱，酒调下。

　　八味顺气散 （方见中风） 治气厥。

　　导痰汤 （方见痰门）治痰厥。

　　酒厥 生姜汁灌。

　　四物汤 （方见妇科） 治失血发厥。

　　蛔厥：乌梅、川椒煎服（加黄连、楝树根皮尤效）。

　　苏合香丸 （方见中寒）、玉枢丹（方见蛊毒），诸厥效。更以菖蒲末、枯矾、雄黄吹鼻。

　　卷之三

　　痉证

　　（俗作 ）

　　经曰：诸痉项强，皆属于湿。又曰：诸暴强直，皆属于风。刘河间曰：诸痉强直，乃筋劲而不柔和也。盖脾土主安静，湿胜过极则反兼风化。亢则害，承乃制，实非风也。身热足冷，颈项强急，恶寒口噤，头摇面赤，背反张如弓者，痉证也。阴痉曰柔，阳痉曰刚。如伤寒太阳发汗过多，或疮家过汗，或大发湿家汗。亦有气血内虚，风湿外袭；有火热伤肺，金不平木；有产后血枯；有破伤风，皆能致此。脉浮缓有汗为柔，浮紧无汗为刚。治宜养血为主，分虚实。

　　主方 当归 川芎 芍药 熟地 白术 茯苓（等分） 甘草（减半）加姜、枣煎。

　　无汗加羌活、防风、苍术、柴胡、葛根；冬加麻黄，去芍、地、白术；有汗加桂枝、黄 ，去川芎；厥冷加熟附、羌活；虚加人参。烦渴，麦冬、知母、干葛、黄芩，去白术、川芎。身热烦渴，卧不着席，大便秘，大黄、枳实、浓朴、黄芩，去白术、川芎、茯苓。汗吐下后发者，重加参、 、归、地、羌、荆。痰火发 ，二陈、蒌、贝、枳、桔、参、麦、栀、芩、当归、苏子，加姜煎，入竹沥，姜汁服。

　　栝蒌桂枝汤 太阳病，其证备，身体强，KT KT 然，脉反沉迟， 病。

　　栝蒌根 桂枝 芍药（各钱半） 甘草（五分）

　　姜五片，枣二枚煎。

　　卷之三

　　疝气

　　经曰：任脉为病，男子内结七疝，女子带下瘕聚。夫疝者，少腹控引睾丸，胀急而肿痛也。

　　由郁热内积，抑遏至久，寒湿外侵，收引拘缩，相搏而痛。冲上则面黑口噤；坠下则仆地昏沉，甚至绝者，亦为顽证，有七种之别。水疝，肿胀明亮，瘙痒水出，得之醉酒饮冷，汗泄当风，宜逐水。寒疝，囊冷结硬，阴茎不睾，得之坐卧湿处，子嗣艰难，宜温经。 疝，大如升斗，不痒不痛，得之地卑土薄，江淮多感，宜渗湿。血疝，小腹之旁，横骨中肿（俗名便毒），得之气血凝滞，留结为痈，宜攻散。气疝，状连肾区，下及阴囊，得之号哭忿怒，气郁而成，宜散滞。狐疝，卧入昼出，往来有声（今铁圈托），得之郁怒愤气，抑遏不舒，宜逐气。筋疝，阴肿溃痛，挺纵溲浊，得之房欲之伤，邪术所感，宜制火。经曰：肝脉急大沉为疝，牢急者顺，弱急者逆。治宜除内热，祛外邪，兼疏利行气，后补逐并施。治宜龙胆泻肝汤兼主方。

　　主方 乌药 陈皮 苍术 茴香（酒炒） 香附（各一钱） 当归 玄胡索 木香 川乌（各五分） 甘草（三分） 加姜煎服。

　　囊热加栀子，去川乌；冷湿加吴萸。诸疝定痛，山楂、枳实、橘核、荔核、青皮、胆草、川楝子、三棱、蓬术、槟榔、抚芎、柴胡、山甲、砂仁、益智等酌用。痛甚，调乳香、没药；有痰，加海石、半夏；小便涩，配五苓散。

　　茱萸内消丸 肾经虚弱，膀胱为邪气所搏结，成寒疝偏大。

　　吴茱萸 山茱萸肉 肉桂 马蔺花 陈皮 木香 山药 川楝子 青皮 茴香（盐炒，研，等分）

　　上为末，酒糊丸桐子大。每服五十丸，空心温酒送下。

　　保命丹 远年近日，小肠疝气，偏坠脐下，搐痛，以致闷乱。阴间痒疮。

　　吴茱萸（拣净，一斤，分四分煮。酒、米醋、盐水、童便，各浸一宿，晒焙干） 泽泻（二两）

　　上为末，酒煮，薄面糊丸桐子大。每五十丸空心盐汤下。

　　硫黄丸 疝气，甚至手足厥冷，上冲心腹欲死者，数服愈。

　　硫黄（溶化即投水中，去毒，研细末） 陈皮 荔枝核（打碎炒黄，各等分，研细末）

　　上饭丸桐子大，每服五丸，酒下。勿多用。

　　苍附汤 治诸疝痛。或加破故纸、葫芦巴。

　　苍术 香附（俱盐水炒） 黄柏（酒炒。各一钱） 青皮 玄胡索 益智 桃仁（研。各七分） 茴香（炒） 附子（盐水炒） 甘草（三分）

　　水煎服，或为末，汤下。

　　楂橘丸 治诸疝痛。

　　山楂（四两） 橘核（炒） 山栀（炒，二两） 柴胡 牡丹皮 桃仁（炒） 大小茴香（俱盐炒。各一两） 吴茱萸（炮，半两） 为末，酒糊丸桐子大，十丸，盐汤下。

　　简便方 寒疝。玄胡索、胡椒、小茴香（等分）为末，每二钱，酒调下。或桂心末（一钱）

　　或灵脂、蒲黄末（二钱）；或苦楝子末（二钱）或丹参末（一钱）并酒下。

　　诸疝：小茴、穿山甲、全蝎（洗，炒），木香（等分）为末，每服二钱，空心酒下。

　　又 茴香、猪苓、木通、甘草（等分）灯心、淡竹叶煎，调乳香服。

　　又 枇杷叶、野苏叶、椒叶、苍耳叶、葡萄叶煎洗。或炒盐包熨。

　　又 柏香五钱，好酒煎，去渣服。再饮酒至醉，三服安。

　　血疝：四物汤加大黄、枳实、浓朴，水煎，入芒硝服。

　　偏坠：牡蛎粉、良姜末（等分），津调敷。或槐子炒研，入盐少许，酒下。或五倍子研末，酒下至醉。

　　小肠气：小茴香（盐炒）、枳壳末（各一两）、没药末（五钱）匀，每一钱酒下。或荔核末酒下。或乌药（酒浸一宿）、良姜、茴香，青皮（等分）为末，每二钱酒下。或干丝瓜烧灰，研末酒下。

　　法：两手合搓热掌，揉数百回痛止，久可消。小儿偏坠用双蒂茄悬房门上，出入令儿视之，茄干愈。或钉钉，日视多次。

　　卷之三

　　诸痔

　　(附：脱肛)经曰：因而饱食，筋脉横解，肠癖为痔。多由饱食用力，或恣浓味；醉饱房劳，热毒蕴蓄；或强忍败精及过服固精药饵，停积归注；或怒动肝火，火侮燥金，毒聚肛门；或脾胃湿热，下迫大肠，不胜枚举，更兼六淫七情而成。痔有七种：肛边肉珠，时出脓血，名牡痔；肛疮肿突，如 出血，名牝痔；疮血淋漓，痛而复痒，名脉痔；肿核脱肛，往来寒热，名肠痔；始如肠风，清血时下，名血痔；并酷饮而成，名酒痔；忧怒则发，名气痔也；破溃日久，脓血水出，名痔漏。欲调治，须断房室，戒浓味、怒气。脉沉小实易治，洪大软弱难治。

　　主方 （诸痔） 当归 连翘 生地 芍药 防风梢 荆芥 白芷 栀子 条芩 地榆（等分） 甘草（减半）上加枣、乌梅各一枚，水煎空心服。

　　热加连、柏；泻加白术；秘加大黄、麻仁；湿加苍术、猪苓、泽泻。酒痔，葛根、枳壳、半夏。

　　秦艽苍术汤 诸痔，痔漏，大便秘涩大痛，一服安。

　　秦艽 桃仁（研） 皂荚仁（烧，研） 苍术（制。各一钱） 防风（七分） 黄柏（酒浸）归尾 青皮（各五分） 泽泻 槟榔 大黄 木香（各三分）

　　上除桃、皂、槟、木另研外，水煎成。调入四末，煎一沸服，少时以干物压之。有脓，加白葵花（五朵，去萼心）。忌热毒物。

　　羌活秦艽汤 痔漏下垂，不胜其痒。

　　羌活 秦艽 黄 防风（各八分） 升麻 炙草 麻黄 柴胡（各五分） 本（三分）

　　细辛 红花（各二分） 水煎服脏连丸 治诸痔及肠风下血。

　　黄连（川者，去须芦，研末，六两） 槐角子末（二两） 猪大肠（去头梢）

　　将连、槐末装入半空，勿胀肠破，砂锅水煮烂，待干连脏捣。若湿，加炒黄米粉少许，丸如桐子大。每服百丸，空心白汤下。

　　 皮丸 诸痔漏下血，远年近日皆效。

　　皮（一个，火炙） 槐角 防风 当归 贯众 枳壳 黄 枯矾 发灰（各一两） 猪悬蹄小甲（十个，炙）

　　上为末，蜜丸或醋糊丸，如桐子大。每服百丸，空心白汤送下。

　　收痔丸 理诸痔通用。或服槐榆丸，诸痔有效（方见血门）。

　　真阿胶 黄连 贯众（各半两） 皮（炙） 蜂房（炒焦） 蛇蜕（炙黄） 皂角刺（炒）

　　穿山甲（炙黄） 当归 川芎 槐花 发灰 猪后蹄垂甲（烧。各三钱半） 皂荚（长尺）者，（醋炙，去弦）

　　为末，醋糊丸，桐子大，服如前。

　　黑丸子 年久痔漏累效。

　　百草霜 干姜（炮。各一两） 木馒头（生墙头者，二两） 乌梅肉 白芷 败棕 扁柏叶油发（俱烧焦，研。各半两） 桂心（三钱）

　　上为末，醋糊丸桐子大，服如前。

　　敷痔：硼砂（一钱，透明） 朱砂（水飞，五分） 冰片（二分） 研匀，熊胆调敷。猪胆亦可。

　　又 乳香、没药、轻粉、黄柏末、软石膏（ ） 龙骨（等分，）研极细掺之。

　　枯痔：用五倍子（一个），尖上开孔，扫净蛀屑，入轻粉满，孔糊好，外用湿草纸包数层，微火煨令燥，去纸研细，入冰片少许。湿者干掺，干者胆调敷。下疳、 疮等，亦收水结靥。

　　简便方 马齿苋煎汤，熏洗肛门。肿加皮硝，再以熊胆水研化敷尤妙。

　　痔血：东行臭椿根皮为末，醋糊丸桐子大，每百丸，空心米汤下。

　　诸痔、肠风：扁柏（四两） 白矾（五钱，研末，拌柏炒干） 败棕（烧灰，一两） 槐花（四两，炒）共末，每服三钱，酒调下。

　　洗痔：韭菜煮汁置坛中，先坐熏，次倾盆中，将韭蘸洗，日三次。

　　又 茄柯、槐花、冬瓜皮、陈香圆煎汤，入坛，患人坐熏，次倾出洗。

　　又 用干莲房、荆芥（各一两），枳壳、薄荷（各半两），水煎，入朴硝五钱洗。

　　又 槐花、艾叶、荆壳水煎，入白矾洗。或冬瓜，或五倍子洗。

　　痛甚：用枸杞根煎洗。或水杨柳根上赤须煎洗；羊蹄根叶油蒸食；枳壳末蜜丸服；苍耳子末白汤调服。

　　痔痒：甘草、白芷、荆芥、槐花煎汤熏洗，更以布鞋底烘热熨。

　　卷之三　诸痔

　　脱肛

　　经曰：下者举之，滑者涩之。先哲皆谓气虚有热；或谓大肠热甚故出；或谓大肠与肺为表里，肺经蕴热，则肛门闭结，虚寒则滑出不收。或因用力，或因痢后，细推寒热治理。小儿患多。

　　主方 白术 茯苓 当归 川芎 芍药（酒炒） 生地 升麻（各一钱） 桔梗 炙草（各五分） 加姜、枣水煎，空心服。

　　虚加参、 ；热加芩、连；滑脱倍升麻，加诃子、五倍子，醋糊丸服。

　　补中益气汤 （方见虚损） 治泻痢、大病及产后。

　　槐榆丸 （方见血门）治脱肛。

　　简便方 老幼脱肛。香附子、荆芥穗，或莲蓬壳，橡斗壳煎洗。

　　又 用朴硝汤洗，次鱼腥草捣烂坐肛门下；或锻石炒熟包坐肛下；或五倍子、明矾煎洗；或桑叶、桃叶汤洗，萆麻仁捣涂顶心。

　　又 赤石脂或五倍子，或龙骨、木贼（烧），或黄柏、软石膏、滑石，皆可研末，掺草纸上烘热托上；或梁上尘、鼠粪桶内烧熏自上。

　　卷之三

　　体气

　　（附：腋漏）

　　证属足厥阴肝经郁热而成。腋下有窍泄臭气，以枯矾、麝香之类搓擦，仅止一时，必久服疏肝药乃愈。关脉弦急实大，主腋气。

　　主方 龙胆草 生地黄 当归 木通 车前子 泽泻 柴胡 黄芩 青皮（等分） 水煎服。或当归龙苍丸。

　　驱秽散 治体气。外用除根法，内以此药。每五分，姜汤调下，泻秽毒出为度。

　　大黄（三钱） 檀香末（一钱） 槟榔（八分） 青木香 丁香（各三分） 共末，入麝二分服。

　　除根法 先剃去腋毛，用铅粉水调涂之，数日后看有一小孔，即出气处也，以艾炷如米大，灸七壮，孔实愈。

　　简便方 密陀僧，入麝研末，水调涂。用热蒸饼急夹腋下，一时掷之。

　　又 五更用精猪肉二大片，拌甘遂末（一两），挟腋下；天明，甘草（一两）煎汁饮。泻秽物地上即埋，恐传入。或白芷、枯矾、黄丹、花椒末擦；或夜明砂、姜汁研敷。

　　卷之三　体气

　　腋漏

　　两腋下并手足心，阴股及囊，常有汗湿污衣，故名。

　　主方 枸杞根 蔷薇根 甘草（各一两） 商陆 铅粉 滑石（各五钱） 上为细末，醋少许和，频涂诸处，愈为度。

　　简便方 木馒头（生墙头） 煎汤洗各处，再以密陀僧研敷。

　　卷之三

　　瘴气

　　瘴出闽广岭南，山岚致湿，金石生水，雾多风少，郁蒸为热。冬不甚寒，腠开汗出；夏月连雨，伏暑冷侵。寒热不齐，阴阳相搏，迁客羁士，饮食乖常，崎岖劳损气虚。感受轻者，恶寒战栗类疟，谓之冷瘴。重者，蕴热昏沉，如卧灰火中，谓之热瘴。其最重者，得病便失音，谓之哑瘴。有归路复感，谓之回头瘴，相类伤寒，但不宜大汗吐下，可根据伤寒法治。有发黄者，根据伤寒发黄治。俗云：莫饮卯时酒，莫食申时饭。又云：瘴染劳力体虚人，饮酒勿多，饱食却无事。患愈七日洗面，二七梳头，三七酒腥绝、戒房室，治法悉备万病玉枢丹（方见蛊毒）。初觉，水磨汤服；或频咬咽，并苏合香丸（方见中寒）若畏寒，饮热酒、姜汤、滚水。冷瘴，正气散；暑月，六和汤；热瘴、哑瘴草子法；身热头痛，和解散。有先受冷而病，后变身热烦渴，虽思水而不能入口，仍宜附子汤，生煎冷服（类阴证似阳。）烦甚加竹茹；渴甚加人参、五味子；呃加丁香、淡竹叶；烦渴大作，竹叶石膏汤减石膏，加熟附子，或冷汤；足冷、头额虚汗，姜附汤并灸气海（脐下二寸。）若非上热下冷，未可用附子之类预服。及初感，用主方，次和解散。若有伤寒头痛发热证，即服羌活冲和汤。如寒热往来，且与小柴胡汤。辨认的确属寒，方服附子等热药。欲散血，黑神散（方见产后。）

　　主方 （预服不染） 半夏（制，一钱） 陈皮 浓朴（姜炒） 茯苓（各七分） 枳壳人参（感病禁用） 砂仁（研。各五分） 甘草（三分）加生姜三片，枣二枚，水煎服。

　　和解散 瘴初作，胸满头弦发热，及中风感寒，诸病皆效。

　　苍术（制，六两） 浓朴 陈皮 甘草（各四两） 本 桔梗（各三两）

　　上咀，每服五钱，姜三、枣二，水煎。日再服，夜一服。

　　生姜附子汤 冷瘴。手足冷，内虚发热，痰呕吐逆，头疼身痛。

　　附子（一枚，制熟） 分四服。每服加生姜十片，水一钟，煎六分温服。

　　干姜附子汤 瘴毒阴候发热，或烦躁肢冷，舌苔引饮，附子配干姜。

　　附子汤 瘴疟。寒振热微，面色青白，食少，手足冷，大小便清利。

　　附子（一枚，根据前制药法制） 草果仁（二十粒）

　　分四服。加生姜水煎。非寒甚勿用。

　　夺命散 伤寒，瘴证，阴阳不明，或误投药致病重烦渴。妇人胎产感瘴。

　　人参（七钱） 水二钟，煎一钟去渣，连罐沉新汲水，取冷，一服完。

　　六和汤 广南夏月瘴疾，冷热未分，烦躁口渴（方见霍乱）。

　　椒囊法 辟瘴气、风寒、时疫，绛纱囊两许，佩身内衣，诸邪不侵。

　　降椒酒 降香（二两，锉） 川椒（一两，去闭口者） 绢囊贮，无灰酒二斗中浸饮。辟瘴气。

　　槟榔煎 治瘴气寒热，呕吐腹满。

　　槟榔 苍术 浓朴 陈皮 草果（各五分） 甘草（一寸） 生姜（一块，湿纸包，煨，捣）。

　　加枣二枚，水煎服。寒热作疟，四兽饮；小便短赤，五苓散。

　　冷汤 人参（一钱） 大附子（一钱） 炙草（三寸） 淡竹叶（十四片）枣五枚，水煎服。

　　哑瘴 铜青（五钱） 石绿（三钱） 研末水调，生面糊丸芡实大，每服一丸，汲水化服。

　　草子法 饮酒太过、多食煎炒腥膻，热毒感瘴，热甚，昼夜不安，迟三日血凝不救。用针刺头额及上下唇，仍以楮叶擦舌，皆令出血；次以草药解其内热即愈。南方有土人专刺者。

　　不换金正气散 （方见伤寒） 一切岚瘴，伤寒头痛，风湿诸疟，吐泻霍乱，膈胀腹疼，吞酸痰饮，不伏水土，胎前产后（加草果佳），预研末常服。

　　羌活冲和汤 小柴胡汤（并见伤寒） 五苓散（方见便癃） 四兽饮（方见疟门。）

　　卷之三

　　蛊毒

　　世传闽广有人造毒，密藏饮食害人。中者，面目青黄，躁闷胸满，吐血，腹痛如虫啮，吐下皆如烂絮，小便淋沥，不急治即死。亦有缓者，经年而死。有传他人，名曰蛊疰。有客彼娶妻欲归，妇人下定年蛊，违期则死。试法：一唾津清水中，沉者是，浮者非。一口含大豆，豆胀皮脱，嚼之不腥气是。一煮鸡蛋去壳，簪脚插入，口含一饮时，看簪蛋俱黑是。一噙白矾不涩反甜者蛊也。一闽有石首鱼脑骨为器置食，有蛊即暴裂。倘已中蛊于某物，能终身不再食亦安，切忌食冷。若至蛊乡，看其门窗，满屋无尘者有蛊。食第一箸，捏手中出门，埋十字路口安。或先问主人云：恐有蛊么？说破无害。脉洪大生，微细死。治法：服解毒玉枢丹，不及磨，嚼细咽下，多服即吐下毒物；未吐，用白矾一钱，配胆矾五分，或配皂荚末五分，滚水调服。或鹅毛蘸桐油探吐，毒物尽出。如脐腹痛，再以郁金末二钱，空心白汤调下，泻毒物地上愈。本日忌甜物，次日服四君子汤。

　　主方 万病解毒丹，即玉枢丹、紫金锭、神仙追毒丸。治一切岚瘴、雾露、寒暑、旷野、邪魅、蛊毒，误食诸般菌、鳖、禽、兽毒、疫疠、蛇虺。凡远行贲带时臭药气，稍觉不快，嚼咽少许安。

　　川文蛤（即五倍子。打碎，取净，日色晒，研细末） 山慈茹（处州、遂昌者佳。净，研细末。各四两） 续随子（即千金子。取白仁四两，研细，竹纸包，加草纸裹，琉璃店冷铁板打，频换纸，油尽，研筛净末，二两） 红芽大戟（勿误用柴大戟，取鲜者水洗冷、晒干，去骨、剥皮，切片，勿近眼鼻，晒，研细末，二两五钱） 真麝香（极香） 雄黄（透明） 朱砂（鲜红墙壁劈砂，俱水飞，澄去水，晒燥重研二万下。各六钱）

　　上研匀，端午为上，七夕、重阳天月二德亦可，预斋戒独宿。及期，宜神前香烛供药末包，乃沐浴更衣，拜祷于净室，不见妇女、孝服、生人、鸡犬、腥酒。每末一两，熟糯米粉团七钱和匀，太干入团汤二钱，入臼杵千余下，搓条印锭，欲便佩带穿眼，阴干后略晒密藏。一切痈疽、发背、疔肿、疖毒，水磨频涂，葱酒服，浓盖出汗。凡蛇、蝎、蜈蚣、诸虫、颠犬伤、杨梅、风湿、 核、乳蛾、丹毒等，水磨涂患处，酒服。凡中风、中气、中恶、卒倒不省、噎膈肿胀，酒下。伤寒、疫疠、干霍乱、赤白痢、喉风、诸食毒，小儿惊疳，薄荷汤下。心腹痛，诸气积聚蛊胀，姜汤下。自缢、溺水、跌打损伤，酒下。诸头痛，姜葱汁磨涂太阳，川芎汤下。牙痛，酒涂。疟发时东流水磨，桃柳枝煎汤下。妇人月闭腹痛，红花酒下，孕妇勿服。鬼怪，酒服，更烧数锭。六畜疫毒，磨灌。忌诸甜物。医家大宅皆宜制，远行佩带，诸邪不侵，尤便济人，功德无量。

　　简便方 蛊毒。白矾、甘草等分为末，每二钱，白汤下，吐泻妙。

　　又 雄黄、白矾（等分），端午溶黄腊和，众手丸桐子大，念药王菩萨七遍，汤吞七丸。

　　又 平胃散（生料为末），用生漆和丸桐子大，每七十丸酒下，渐加服

　　卷之三

　　解诸毒

　　（附：药毒 饮食中毒 兽虫伤毒）

　　卷之三　解诸毒

　　药毒

　　中砒信毒：躁狂，腹痛，眩呕，面青肢冷。宜地浆水（净地掘坑，入水搅，澄清取多饮、）

　　蓝根汁、砂糖和服（凡解毒药或煎汁，皆宜冷服，忌热饮）。绿豆（半升，擂），水饮。白扁豆为末水下。青靛花水下。粪清一钟、灌下效。干犬粪尖，研水多服。

　　附子毒：防风、甘草煎服。或豆汁、饴糖、童便，皆可效。

　　巴豆毒：芭蕉根叶捣汁。或黄连、甘草煎汁，冷服。

　　丹毒：地浆水（见砒毒下）。

　　蕈毒：金银花叶，生啖或煎汁服。

　　斑蝥毒：猪油和大豆汁饮。

　　乌头毒：甘草煎汁服（诸药出毒皆效）。

　　射工毒：溪涧中虫射人影则病似伤寒，俗名沙发，失治者死。

　　淡豆豉（半合） 葛根 升麻（各二钱） 加葱水煎服。或白矾、甘草煎服。

　　箭药毒：交广人以焦铜作箭，中人即死。急饮粪清，以粪涂患处。

　　一切药毒：荠 汁、扁豆汁、绿豆汁、甘草汁、饴糖，随取一味服。

　　药相反毒：面青脉绝，腹娠吐血。蚕蜕纸烧灰服，或甘草煎。

　　卷之三　解诸毒

　　饮食中毒

　　饮麻油一钟吐，或盐汤吐。玉枢丹（诸毒宜服，方见蛊毒）。

　　禽兽鱼鳖诸毒：豆豉（一合），煎汁饮。或芦根捣汁，干者煎亦可。

　　蟹毒：紫苏或藕汁。

　　酒毒：黑豆煮汁饮。或橘皮、葛根皆可。

　　禽兽自死，鱼无鳞腮，鳖下有文，蟹腹有毛，煮酒新出，夏月饮食经宿，酒贮锡壶过夜，铜器盖热食，桃李双仁，果熟自落，皆勿饮食。

　　卷之三　解诸毒

　　兽虫伤毒

　　虎伤：饮香油一碗，葛根汤洗，香油涂伤处，青布作条，燃火入竹筒，放烟熏伤处。口干、砂糖调水饮。

　　颠犬伤：斑蝥（二十一个，去头、足、翅），糯米（一撮），同蝥七个炒米黄，去蝥；又七个同米炒赤，去蝥；又七个炒米焦，去蝥。止用米研末，入香油少许，水调空心服，须臾再服，二便利下恶物为度。腹痛以青靛调水解；或黄连、甘草煎汤冷服；或水调六一散服。终身禁食犬、犯则死。

　　疯犬咬：急于无风处嗍去恶血，再针刺出血；小便洗净，虎骨研末，油调敷；或雄黄加麝油搽。拔去头顶红发，艾灸伤处。

　　常犬咬：南星 防风（等分为末） 童便调服。口含水洗伤处，或杏仁汤、或盐汤洗。

　　蛇伤：即以针刺伤处出血，用雄黄等敷，留孔泄毒，伤处两头绳扎极紧，不致毒瓦斯内攻，取核桃壳半个盛粪合伤处，壳外艾火灸。内服玉枢丹，或五灵脂、雄黄等分为末，每服二钱酒下。

　　又 雄黄（另研） 细辛 白芷（等分为末）

　　每服二钱酒下；或玉簪花叶捣汁酒服，渣敷；或贝母末三钱酒下，油调敷；或苍耳叶汁饮，渣敷；或扁豆叶，或丝瓜叶捣敷，或白矾、甘草为末服。急无药以粪涂之，如手足急浸粪中。

　　蝎螫：胆矾研搓患处。或半夏、白矾为末，醋调敷；或鸡口沥出涎涂之；或南星、白矾敷。

　　人家藏雄黄，最辟蛇虫毒。

　　蜈蚣伤：盐擦、盐汤洗，或吴茱萸嚼涂。井底泥、鸡粪、雄黄皆可涂。油灯熏。夏夜呼茶壶嘴中，并吹火筒内，防蜈蚣。

　　蚂蝗误吞：田泥（少许） 小死鱼 巴豆数粒（去油） 猪脂捣丸，田冷水下。

　　蜂蚕：小便洗，温汤渍，雄香油搽。

　　刺毛虫伤：嚼甘草敷。

　　尿射人影遍身生疮：用宿久干鸡毛烧灰，油或鸡粪调；或盐汤洗。

　　蜘蛛咬人：胸腹赤脉贯喉欲死。雄黄、青黛、麝少许研服。

　　蚯蚓毒：形如大风，须眉脱落。锻石化冷浸洗，或盐汤洗。

　　小儿受毒阴肿：将鸭口含少时消。

　　鼠毒：猫毛烧灰，入麝调服。

　　卷之三

　　诸虫

　　经曰：饮食自倍，肠胃乃伤。过食生冷、腥脍、肥甘，脏腑致伤成积。湿热相蒸，化而为虫，犹腐草为萤之义也。人腹之虫有九。曰：伏、蛔、白、肉、肺、胃、弱、赤、蛲虫是也。更因五行五味相感，如鳖如蚓，种种不同，治亦小异。患者心腹 痛，胀满少食，呕吐清水，日渐羸瘦，眼眶鼻下青黑，是其候也。若元气尚实，未为大害；根本亏损，遂受其殃。然而劳瘵、诸虫、伤寒、狐惑、异如应声、溪鼠之类，非理可测者有矣。脉沉实者生，虚大者危。服虫药宜月初，虫头向上。

　　主方 黑丑（半生半炒，头末） 三棱（煨） 槟榔（各二两） 雷丸 锡灰（醋炒）

　　蓬术（煨） 木香 青皮 大黄（各二两）上为末，每服三钱。月初一至五前晚饭莫吃，五更嚼香肉一块，少时吐出，即以蜜汤或砂糖水调下。能记食某物生虫，更嚼某物同药咽，直待虫下，吃白粥。

　　化虫丸 楝树根（去粗皮） 使君子肉 槟榔 鹤虱 胡粉（炒） 芜荑（炒，取仁。各一两） 白矾（二钱半）

　　为末，皂荚汁熬稠，和丸麻子大，每二十丸。小儿五丸，米汤下。

　　简便方 楝根皮（二两）水三碗，煎碗半，取汁煎粥，先嚼炒肉一块，渐吃粥完，虫下。

　　或使君子肉七个嚼，热水下。虫出。

　　寸白虫：榧子（一斤，去壳），月头食尽，虫下，未尽再食。或槟榔末，葱汤下。

　　蛔虫攻心：川椒、黄连、乌梅，楝根煎服；或龙胆草一两煎服。前晚勿食。

　　卷之四

　　虚损

　　（附：脱阳）

　　经曰：男子尽八八而精绝，女子尽七七而经闭。夫人之阴气，止供三十年运用，难成而易亏，可以纵欲耶？又曰：年四十而阴气自半，起居衰矣。又曰：饮食饱甚，汗出于胃；惊而夺精，汗出于心；持重远行，汗出于肾；疾走恐惧，汗出于肝；摇体苦劳，汗出于脾。又曰：久视伤血损心；久卧伤气损肺；久坐伤肉损脾；久立伤骨损肾；久行伤筋损肝。若夫七情五脏之火飞越，男女声色之欲过淫，是虚损之所由也。《难经》曰：感寒则损阳，阳虚则阴盛。凡损自上而下，一损损肺，皮聚而毛落；二损损心，血脉虚少，不荣脏腑，妇人则月水不通；三损损胃，饮食不为肌肤。治宜以辛甘淡，过于胃则不可治矣。感热则损阴，阴虚则阳盛。故损自下而上，一损损肾，骨痿不能起床；二损损肝，筋缓不能自收持；三损损脾，饮食不能消克。又曰：心肺损而色惫，肾肝损而形痿。又曰：损其肺者，益其气；损其心者，补其荣血；损其脾者，调其饮食，适其寒温；损其肝者，缓其中；损其肾者，益其精。盖虚损之证，多由色欲过度，喜怒不节，起居不时，饮食恣意。有所劳伤，皆损其气。气衰则火旺，火旺则乘其脾土而胃气散解，不能滋荣百脉，灌溉脏腑，卫护周身，而病成矣。故百脉烦痛，腰脚酸软，胸满气短，心烦不安，耳鸣目眩，口干盗汗，嗽痰失血，遗精白浊，飧泄肌瘦，食少无味，睡中惊悸，乍寒乍热，倦怠嗜卧，女子经闭，皆虚损之候也。脉洪数火炽，芤涩失血，滑大痰多，浮长嗽甚。最忌寸部细数急涩，而溢出本位者难治。此证宜防微杜渐，若病成，不可全赖药力，极当断房室，绝怒气，薄滋味，戒杀生，清心涤虑，默养可安。忌食鲜猪肉、诸动火发气物。

　　主方 人参 白术 茯苓 当归 生地 麦冬 白芍（各一钱） 甘草（五分） 加姜一片，枣一枚，水煎服。

　　日晡寒热，骨蒸夜甚加知母、地骨皮；不退加银柴胡、胡黄连、青蒿、鳖甲（醋炙，研细）、人中白、人中黄，随轻重暂用；不退加焦 三分或桃柳脑。汗多加黄 、酸枣仁（炒、研）。嗽加五味、冬花、天冬、百部、百合、紫菀、桑皮、杏仁。痰多，贝母、橘红、天粉、栝蒌。神不安，远志、茯神、柏子仁、朱砂（水飞，调服）。遗精，莲蕊、芡实、龙骨、牡蛎（醋 ）。

　　保和汤 治嗽痰肺痿诸证。

　　知母 贝母 天冬 麦冬 冬花蕊（各二钱） 天粉 苡仁 五味子 当归 生地 桔梗（各一钱） 甘草（五分）

　　上加生姜一片，煎。化入阿胶（一钱）、饴糖数匙服。

　　嗽甚加紫菀、百合。润肺，栝蒌仁、杏仁。火盛，芩、连、薄荷、栀子、竹茹。失血，蒲黄（炒黑）、茜根、藕节、小蓟。喘加真苏子、桑皮、橘红、沉香。

　　补中益气汤 补气养血，理脾助胃，升阳益阴，扶元固本。

　　黄 白术（各一钱半） 人参 当归 陈皮（各一钱） 炙草（五分） 柴胡（三分）

　　升麻（二分）

　　上加姜一、枣一，水煎，空心服，随证加减。

　　调中益气汤 理气血两虚，前方减白术、当归。加苍术（五分）、木香（二分）。

　　人参固本丸 补养心肾，滋填精血圣药，选料诚制。有痰，二地、姜制。

　　生地黄 熟地黄 天门冬 麦冬（各二两） 人参 五味子（各一两）。

　　上根据法为末，蜜丸桐子大，每服七十丸，空心，温酒或盐汤下。

　　六味地黄丸 五脏齐损，六腑致虚，阳盛阴亏，水不制火，煎熬肺金。嗽痰失血，盗汗骨蒸，烦渴形悴，腰膝酸软，遗精便浊等证。

　　熟地（怀，大，八两） 山茱萸（肉） 山药（怀，各四两） 牡丹皮 白茯苓 泽泻（各三两）

　　上为末，炼蜜和捣千下，丸桐子大。每百丸，空心，淡盐汤送下。

　　桂附八味丸 治命门火衰，夜多便溺，阳事痿弱，火不生土等证。前方加附子一个（根据制药法） 肉桂（去皮。一两），丸，服法同。

　　知柏八味丸 阴虚火动，肾水不足，五心烦热，口燥咽干，溺赤。前方加黄柏（盐水炒褐色，四两） 知母（盐炒，二两），丸，服法同。

　　加味地黄丸 男、妇阴虚火动，手足心热，口干唇燥，夜卧不安，遗精白浊，咳嗽失血，痰涎壅盛，面黄肌瘦，骨蒸劳热等证。

　　六味加黄柏（制，四两） 当归 白芍 知母（生） 麦冬（各三两） 五味子（二两，法同）

　　培元大补丸 虚损劳伤，头运目眩，耳鸣体倦，嗜卧懒言，一切气虚无力证悉治。常服补精驻颜，益肾填髓，强筋骨，养荣卫。

　　人参 白术 茯神 茯苓 天冬 麦冬 生地 熟地 远志 牛膝 杜仲 苁蓉 黄柏（盐酒炒） 知母（盐酒炒） 当归 山药等分为末，蜜丸桐子大，每百丸酒下。

　　补阴丸 济阴养血，补肾益精，强腰膝，壮筋骨。

　　黄柏 知母（俱盐酒炒） 熟地（蒸。各三两） 龟板（酥炙，四两） 白芍 当归 牛膝（各二两） 虎胫骨（制） 锁阳（酒炙） 陈皮（各两半）

　　上为细末，炼蜜和丸，如桐子大，每服百丸，空心，温好酒或淡盐汤送下。

　　加味虎潜丸 诸虚不足，腰腿酸疼，行动无力，壮元阳，滋肾水。前方加人参、黄 、杜仲、枸杞、山药、菟丝饼（各两半），故纸（七钱），减陈、芍。

　　天王补心丸 （古方） 宁心保神，益血固精，壮力强志，令人不忘。清三焦，化痰涎，祛烦热，除惊悸，疗咽干口燥，育养心气。

　　人参 熟地 天冬 麦冬 茯苓 茯神 石菖蒲 远志 丹参 玄参 酸枣仁 柏子仁 当归五味子 杜仲 百部 桔梗 甘草（等分）

　　上制成为末，蜜丸龙眼大，每一丸，临睡灯心、黑枣泡汤化下。

　　仙传斑龙丸 壮精神，除百病，养气血，补虚损奇效。衰弱常服，延年遐寿。昔蜀中道人酣歌酒肆曰：尾闾不禁沧海竭，九转金丹都慢说，惟有斑龙顶上珠，能补玉堂关下血（真人仲源索方传世。）

　　鹿角胶 鹿角霜 菟丝饼 柏子仁 熟地（各八两） 白茯苓 破故纸（各四两）

　　为末，将胶用酒二碗蒸化，添酒糊和丸，桐子大，百丸盐汤下。

　　斑龙二至丸 前方减菟丝、柏仁、熟地、故纸，加黄柏、知母、首乌、当归、生地。

　　补天丸 治气血虚败，百髓羸惫，脏腑亏伤，精神疲竭等证。

　　紫河车（一具，法见前制药法）常服。配十全大补汤药料十数两为末，另将河车煮烂，捣膏和末，焙、磨，干者切。同药研，蜜丸，每三钱酒下。有病者，随证配药。

　　四君子汤 补元气，益脾胃。

　　人参 白术 茯苓（各一钱） 甘草（炙，五分）

　　加姜、枣，水煎服。

　　六君子汤 补元健脾，消痰理气。即四君加陈皮、半夏。

　　八珍汤 补气养血。四君子合四物归、芎、芍、地。

　　十全大补汤 大补气血，实腠温经。八珍汤加黄 （一钱） 肉桂（五分）

　　卷之四　虚损

　　脱阳

　　此由斫丧过度，肾水亏竭，相火独炽，不能摄精，易于倾泄。或吐泻大病后；或伤寒证新瘥，交接狂纵，忽致脱绝。其证四肢厥冷，小腹急痛，外肾吊缩，短气不续，冷汗神昏。急宜捣姜、葱炒熨脐腹。煎独参汤或五积散，或理中汤（方见中寒）。更以姜汁、好酒热灌，根据中寒门灸法。

　　卷之四

　　劳瘵

　　（附：传尸）

　　经曰：有所劳倦，形气衰少， 气不盛，上焦不行，下脘不通，胃气热，热气熏胸中故内热。又曰：阴气者，静则神藏，躁则消亡。又曰：神静则阴生，形役则阳亢，阴虚生内热，阳虚生外寒。夫虚劳者，五劳、七伤、六极是也。五劳者，心劳则悸惕善忘，口舌生疮；肝劳则面黑目昏，精神不守；脾劳则舌本若直，不得咽唾；肺劳则短气面浮，不闻香臭；肾劳则背难俯仰，余沥茎痛，囊湿生疮，小腹满急。七伤者，大饱伤脾，脾伤善噫，倦卧面黄；大怒伤肝，肝伤失血，目暗不明；强力举重，久坐湿地伤肾，肾伤少精，腰脊强痛，厥逆下冷；形寒饮冷伤肺，肺伤少气，咳嗽鼻鸣；忧愁思虑伤心，心伤苦惊，怔忡健忘；风湿寒暑伤形，形伤则发肤枯槁，恐惧不节伤志，志伤则恍惚不乐。六极者，气极令人内虚，五脏不足，不欲多言；血极令人无颜色，眉发落坠；筋极令人数转筋，指爪甲痛，苦倦不能立久；骨极令人瘦削齿痛，手足烦疼，立不欲行；肌极令人羸疲无泽，不生肌肉；精极令人少气，翕翕然内虚。感病之始必因形体虚弱，劳损心神。七情六欲，妄动阳火；房劳斫丧，致耗真阴。或风寒疟痢，咳嗽痰饮，日久变成。渐至朝凉夜热，盗汗遗精，咯吐脓血，烦躁咽干。病机不可胜言，无出阴虚阳盛，火邪燔灼，最宜绝欲藏言，澄心静虑，内观自养，乃得阳伏阴生。若至音哑肉削，女子血枯经闭，卢扁莫疗。凡脉洪大者犹可治，细数急涩者难调，宜滋阴抑阳，壮水制火，养血益气，和胃健脾。药忌寒凉，食戒生冷。

　　主方 当归 白芍 生地 天冬 麦冬 黄柏（盐炒） 知母（生） 白术 陈皮（等分）

　　甘草（减半） 加姜、枣煎，入竹沥、童便各半盏，姜汁二匙服。

　　夜热加骨皮、秦艽；昼热加丹皮；血痰加天冬、紫菀、阿胶；肺火，玄参、片芩、枇杷叶、石膏；肾虚，山萸、枸杞；胸满加枳壳、桔梗；腰痛膝软加牛膝、杜仲、破故纸、石斛、山药；泄泻加莲肉、扁豆、山药、苡仁；小便不利，石莲、车前、滑石；咽痛，甘草、桔梗、山豆根；音不出，诃子（浸软，蜜煮，噙）。加减法与虚损参用。

　　抑阳丸 虚劳初甚，形肉未脱，最宜退热为急务。虽有泄泻等证，皆由热致，热除泻止。

　　若病者迁延，药力怠缓，其热昼夜煎熬，故血涸水枯，津液干竭，真阴顿绝，内热愈炽，何异烈焰！肺金受害尤剧，痰涎壅盛，喉音渐哑，肌肉瘦削，必不起矣。热退止服。

　　人中黄 人中白（研细） 鳖甲（童便或醋炙，研极细）。青蒿（秋冬用子） 当归（各二两） 麦门冬 地骨皮（各两半）

　　上为末，猪胆十个，取汁和水叠丸绿豆大，每服百丸， 白汤送下，日三服。鳖甲同龟甲煎胶，入猪胆和丸尤妙。

　　黄 益损汤 男、妇、童男、女诸虚不足，五劳七劳，骨蒸盗汗，咽干痰嗽，咯吐血丝，寒热颊赤，神昏不食。服热药烦躁、冲满；寒药膈塞、腹痛。

　　黄 人参 石斛 白术 当归 茯苓 川芎 白芍 熟地 山药 丹皮 麦冬（各六分）

　　木香（另磨） 肉桂 甘草（各二分） 五味子（五粒）

　　上咀，水盏半，姜三片，枣一枚，小麦五十粒，乌梅一个，煎七分服。

　　鳖甲散 虚劳客热，肌肉消瘦，烦热心悸，盗汗食少，多渴嗽血。

　　鳖甲 黄 青蒿（净叶） 知母 秦艽 紫菀 地骨皮 银柴胡 怀生地 赤芍药 桔梗甘草（等分）

　　上加枇杷叶（三片，去毛），水煎服。虚加人参、天门冬、五味、茯苓。

　　太平丸 治阴虚咳嗽，吐呕咯血，骨蒸虚劳诸证（白汤调服亦可）。

　　天门冬 麦门冬 知母 贝母 冬花 杏仁（各二两） 生地黄 熟地黄 当归 黄连 阿胶（各两半） 蒲黄（炒黑） 京墨（火 ） 桔梗 薄荷（各一两） 麝香（不用亦可）

　　为末，蜜和丸龙眼大，噙化服。

　　犀角丸 治骨蒸劳热等证效。

　　犀角屑 鳖甲（打） 枳壳 黄连（各一两） 龙胆草 贝母 升麻（各三钱） 乌梅肉（三两） 秦艽（二两） 软柴胡（一两五钱）

　　上末，乌梅蒸，捣入猪胆汁（二合），炼蜜和捣，丸桐子大，每服三十丸，不时米汤下。忌猪肉、苋。

　　坎离膏 治劳瘵发热，阴虚火动，咳嗽吐衄，咳、咯血，喘急盗汗。

　　黄柏（炒） 知母（各四两） 生地黄 熟地黄 天冬 麦冬（各二两） 杏仁（净，研，七钱） 胡桃肉（去衣） 蜂蜜（各四两）

　　先将柏、知，童便八碗，添侧柏叶（二两） 煎四碗，去渣；次将二冬、地入汁，添水二碗，煎二碗；将众渣捣细，水二碗，煎一碗，共三碗；杏、桃捣如泥，同蜜入汁，慢火熬成膏。瓷器盛贮，坐水内一日出火毒。每服数匙，扁柏汤下。

　　生津止嗽膏 悉尼汁（十钟） 藕汁 鲜地黄汁 茅根汁（各五钟） 麦门冬汁 萝卜汁（各二钟半） 滤净，入新砂锅煎减半，入白蜜（八两），饴糖（四两），姜汁（少许）。有血加扁柏（入童便捣，）韭汁、茜根汁各半钟熬膏，每半钟温服。

　　简便方 除骨蒸，祛鬼气。童便五碗，青蒿汁五碗，砂锅煎至三碗，滤净，慢火熬至二碗；入猪胆汁三枚，煎至半碗许，入甘草末，捣千下，丸如桐子大，每五十丸，空心米汤下。

　　又 童便二钟，无灰酒一钟，新瓷器盛，入猪腰子一对，重汤煮过夜。五更，腰、汁同食，多乃效。煮鸡子亦可。

　　又 胡黄连末（一钱），蜜汤下。或羚羊角末（一钱），温水下。

　　又 生地黄汁一斤，蜜四两熬稠，频服。或苦参末（一两），芒硝（三钱），蜜丸汤下。

　　虚劳不眠，酸枣仁（一两，炒、研），水二盏，绞汁，地黄汁一合，米（二合）煮粥食。

　　卷之四　劳瘵

　　传尸

　　此证父子、兄弟、夫妻，患病传染，相延数世，甚至灭门者，实有劳虫出死入生，群书绘形，逐世变易，计九种，弱人切宜防避。万病解毒玉枢丹（方见蛊毒）治传尸劳，每用一锭，鸡鸣时磨服，俟下恶物，或有形，或如乱发、红丝亦是也。次进饮食。未下，明早再服，下为度。又榧子百枚，空心食，杀虫。

　　又 尸虫。雄黄（一两，水飞） 松香（一两） 溶化和丸莲子大，平旦吞一丸，七日虫尽出。

　　苏合香丸 用石榴皮、桃、柳、梅、桑枝、青蒿、鬼臼、赤箭煎汤服。

　　又 桃仁（百二十粒，泡去皮），捣、为丸，平旦水服完，饮酒至醉；未下再服，忌肉百日。

　　尸虫、骨蒸：百部（一斤，酒炒），青蒿子（八两）为末，蜜丸。每百丸，早晚米汤下。泻，减服。

　　卷之四

　　音声

　　经曰：内夺而厥，则为喑俳，皆肾虚也（俳者废也）。盖心为音声之主，肺为声音之门，肾为音声之根。舌乃心之苗，故心绝者，舌不能转而为言也。然而又有暴感风邪咽闭者，有因争兢叫伤者，有因歌唱损气者，风寒暑湿燥火，并可干于音声，皆为易治。惟酒色过度，肾脏亏伤，不能纳气归元，气奔咽嗌，嗽痰喘胀，诸病杂揉，致气乏失音者，俗名哑劳是也，神人莫疗。脉浮紧为风寒，洪大为火，滑为痰，微弱气虚，惟细数、急涩危候。

　　主方 桔梗 甘草 茯苓 陈皮 石菖蒲 木通 诃子（煨，取皮。各等分）加灯心捻枝，水煎，食后服。

　　风寒，冬加麻黄、杏仁，少加桂枝；夏，紫苏、葛根、前胡。痰，半夏、竹沥、姜汁少许。

　　火加芩、连、栀、翘、玄参、薄荷。嗽加金沸草、麦冬、贝母。咽痛，山根、射干、牛蒡。热痰壅盛，音不出，盐汤探吐之。便秘，大柴胡汤。感湿、哑，不换金正气散（并见伤寒）。诸风，哑加防风、羌活、僵蚕。痰多，甘，桔、诃子煎汤，吞滚痰丸（痰门）。

　　龙脑膏 治讴歌叫伤，及痰火等诸般失音。

　　薄荷叶（四两） 甘草 桔梗 连翘（各二两半） 百药煎（二两，如无，用五倍子） 川芎（两半） 诃子（皮） 砂仁 大黄（酒蒸热。各一两）

　　为末，鸡子清和，临睡噙化。

　　肃音汤 一切痰火，劳瘵失音。

　　麦门冬（二钱） 桔梗 茯苓（各一钱） 橘红 甘草（各七分） 杏仁（七粒，研）

　　取金竹刮茹一团，劈取竹衣（一钱） 竹叶（十片）水煎，加竹沥服。

　　杏仁煎 治咳嗽音不出。

　　杏仁（泡去皮尖，捣如泥） 蜂蜜 姜汁 砂糖（各一盏） 桑皮（去赤皮，炒） 木通贝母 北五味 紫菀茸（各一两） 石菖蒲 款冬花（各五钱）

　　上咀，水五碗，煎半，去渣；入杏、姜、糖、蜜，微火煎至二碗，两日夜服。

　　风寒留滞：桂花二钱，石菖蒲一钱，煎，细细呷。

　　火盛失音：桔梗（两半） 甘草（二寸半，生、炙各半），诃子（四个取肉），分二服，水煎，入童便服。

　　缠喉风闭：靛花、薄荷叶等分为末，蜜丸噙化。

　　简便方 萝卜捣汁，入姜汁少许，慢呷。治痰闭，陈皮五两，水煎顿饮。

　　又 诃子，水煮软，入蜜煮干，常噙一个，慢咽汁，少时徐嚼咽。

　　卷之四

　　虚烦

　　经曰：因于暑汗，烦则喘喝（大声也）。又曰：阳虚则外寒，阴虚则内热。是证多属阴虚，水亏火盛，其烦（心不安也）必躁（身不安也），暑月多有之，吐泻后烦而口渴。伤寒后及妇人产后，烦渴而手足厥冷脉沉者，乃内伤元气，邪伏至阴，从其所化。六脉沉、迟，津涸舌干，宜干姜、附子之剂，复阴回阳。苟荣卫失调，亢烦复起，或证明相似而脉沉数有力，口渴大便秘，属实热，宜承气汤下。有表里实热烦渴，人参白虎汤。有伤寒大渴，点水入口取呕，烦躁欲绝，竹叶石膏汤（并见伤寒）去参，加知母。烦渴，辰砂六一散、灯心汤服；烦热、渴，五苓散（方见便癃）；恍惚，妙香散（方见痫证）；不寐，清心莲子饮（见淋）。脉大缓吉、急数凶。

　　主方 麦门冬（三钱） 茯神（二钱半） 枣仁（炒，研，二钱） 当归（钱半） 半夏（制一钱） 炙草（七分） 加姜三、枣一，竹茹一团，小麦（炒，三钱），煎服。

　　虚加参、 、小草；心虚，人参、远志；有痰，橘红，竹沥；大渴，石膏、知母。

　　小草汤 治虚劳忧思过度，遗精白浊，烦躁不安。

　　小草（远志苗） 黄 当归 酸枣仁（炒，研） 麦冬 石斛（各一两） 人参 炙草（各五钱）

　　上咀，每四钱，水一盏，姜五片，煎八分服。

　　酸枣仁汤 霍乱吐泻增剧，虚劳烦扰，气奔不眠。

　　枣仁（炒，两半） 人参 桂心（各一钱） 知母 茯苓（各三钱） 炙草（二钱） 石膏（，五钱）

　　上咀，每七钱，姜三片，枣一枚，水煎服。

　　简便方 大病后及诸虚烦。竹茹、麦冬各三钱，水煎服。

　　又 枣仁（炒，研，三钱），竹叶汤下。

　　又 苦竹笋煮食（亦治消渴，利水下气，风热香港脚）。发汗不得，心烦骨疼呕逆，人参、陈皮（各二钱），竹茹、甘草（各一钱），加姜，枣煎服。

　　卷之四

　　惊悸

　　（附：怔忡）

　　经曰：阳气与阴气相搏，水火相恶，故惕然惊也。夫人之所主者心，心之所主者血。心血一亏，神气不守，此惊悸之肇端也。惊者，谓实有见闻；悸者，恍如见闻，虚之甚也。血不足则神不守，神不守则惊恐、悸怖、恍惚，众证作焉。肝脉急数，主惊；心脉涩数，虚热。治宜镇心神，安魂魄，清痰制火，养血疏肝。

　　卷之四　惊悸

　　怔忡

　　怔忡之证，无时而作，忽然虚火上浮，烦闷昏眩，心中惕惕动摇，不能主持，少顷复安，治亦大同小异。

　　主方 当归 人参 黄连 远志 炙草 茯神 石菖蒲（炒。各一钱） 加竹叶、龙眼、灯心煎成，调朱砂（飞一钱，临睡服。）

　　心虚加柏子仁，麦冬；有汗，黄 、枣仁；痰加半夏、胆星、橘红，痰多，在膈上稀涎散吐之，膈下滚痰丸利之。养血，生血、芍药；宁心，龙齿、金银箔（或金银入药前）造命丹（效，见幼科急惊）。

　　养心汤 治心虚血少，惊悸不宁。

　　当归 川芎 茯神 远志（各一钱） 人参 黄 半夏曲（三分） 茯苓 柏子仁 枣仁（各五分） 官桂 甘草（三分） 五味子（九粒）

　　加莲肉七个，枣一枚，水煎服。

　　宁志丸 治惊悸，定心神。安神丸宜服（方见不寐）。

　　人参 茯苓 茯神 柏子仁 枣仁（酒浸，去壳） 远志（肉） 当归 琥珀（另研） 石菖蒲（各五钱） 乳香 朱砂（研。各二钱）

　　上为细末，入珀、乳、砂，匀，蜜丸绿豆大。每服二钱，临睡枣汤下。

　　温胆汤 心胆虚祛，怔忡惊悸。

　　二陈加竹茹、枳实、远志、姜、枣。

　　简便方 金银煎汤或朱砂水飞服。因惊，九窍出血，水 面止。

　　卷之四

　　健忘

　　帝曰：人之善忘者，何气使然？岐伯曰：上气不足，下气有余，肠胃实而心气虚，则荣卫留于下，久之不以时上，故善忘也。夫善忘者，乃忧思过度损其心胞，以致神舍不清，遇事则忘。

　　然思伤脾，亦能令人健忘。心脉洪大而散主于火，涩为血少。治宜养血安神，宁心醒脾。

　　主方 人参 石菖蒲 远志肉 茯神 丹参 当归 麦冬 生地（等分） 甘草（减半）

　　加灯心，龙眼七枚，水煎，临睡服。

　　中脘有痰，妨于心窍，亦令健忘加橘红、胆星、黄连。

　　归脾汤 忧思伤脾，心血耗损，健忘惊悸，怔忡恍惚，盗汗烦热，神乱少睡，或嗜卧减食，女人经愆晡热，瘰 流注，不消不敛。

　　人参 白术 龙眼肉 白茯苓 远志肉 当归 酸枣仁（研，炒） 黄 （各一钱） 木香甘草（炙。各五分）姜三，枣一，水煎服。

　　二神散 治健忘，十日效，久服日记千言。

　　茯神 远志 石菖蒲（等分为末）

　　早晚各四钱，水一钟，煎十沸，连渣服。

　　简便方 健忘。

　　吉祥草为末（三钱，酒下）；书室栽之，明目强记。

　　又 莲子（泡，去皮心）研粉，先以粳米二合煮粥，次入粉煮食。

　　卷之四

　　恐喜怒

　　经曰：肾在志为恐，恐伤肾，思胜恐。恐者，自知如人将捕之状，欲人作伴，夜设灯烛是也。又曰：肝在志为怒，怒伤肝，悲胜怒。怒在阴之阳，阴气闭遏其阳，而阳不得伸，故怒也。又曰：肝木太过，其病怒而勇敢，喜笑不休者。经曰：心藏神，神有余则笑不休。又曰：精气并于心则喜笑，皆属心火之甚，犹燔烁之火而鸣笑也。

　　主方 （治恐） 人参 枳壳 五味子 桂心（各六分） 柏子仁 熟地 茯神（各钱半）

　　枸杞子 甘菊花 山茱萸（各一钱） 加姜、枣，水煎服。

　　不能独卧加远志、白术、前胡（各七分）、细辛（三分）。

　　抑肝散 治怒。甚者，服当归龙荟丸（方见胁痛）。

　　香附（四两） 柴胡 黄连 青皮（各二两） 甘草（一两）为末，每二钱，白汤下。

　　黄连解毒汤 治喜（方见火门）。加半夏、竹沥、姜汁。

　　先以食盐（二两）烧赤，河水二碗，煎三沸，徐啜之；以指探喉中，吐痰为度。

　　因惊邪、心虚致笑，宜服牛黄造命丹（方见小儿惊门）。

　　卷之四

　　自汗

　　(附：头汗 心汗 汗斑)经曰：汗者心之液，阳加于阴谓之汗。自汗者，无时而 然出，动则更甚，属阳气虚。阳实则无汗。人赖卫气固其表，卫弱则自汗津津时泄，当补阳助卫，腠理可实矣。亦有心火上腾，脾湿不降，犹湿热蒸而为雨，故汗多出，宜清利之。脉微涩而濡，主虚汗。

　　主方 人参 黄 （蜜炒） 白术 茯苓 当归 黄连 白芍 枣仁（炒，研） 牡蛎（。各一钱） 桂枝（七分） 甘草（炙，五分） 上加浮小麦一撮，乌梅一个，枣二枚，水煎服。

　　不止加五味子、肉桂、麻黄根，煎成，调龙骨末。虚人加山茱萸、肉苁蓉。湿胜者，泽泻、茯苓、防风、白芷。阳虚加制附子。火盛倍黄连。热极者另煎凉膈散（方见火门）。甚不止，浮小麦半升，煎汁去麦，用汁煎药。兼痰盛气滞等，随证加减。

　　黄氏建中汤 治虚劳自汗。

　　黄 （三钱） 芍药（二钱） 桂枝（一钱五分） 甘草加姜三、枣二，水煎服。

　　黄 汤 喜、怒、惊、恐、房劳致伤，阴阳偏虚，自汗。

　　黄 （蜜炒） 茯苓 熟地 肉桂 麦冬 麻黄根 龙骨（另研） 当归（各一钱） 防风甘草（炙。各七分） 五味（九粒）

　　加浮小麦一撮，水煎，食远服。四肢厥冷加熟附子（五分）；发热加石斛。

　　大补敛汗汤 治气虚自汗。

　　人参 茯苓 熟地 苁蓉 黄 （各一钱） 当归 防风 山茱萸 白术（各八分） 肉桂甘草（炙。各四分）五味（十粒）

　　上加生姜三片，黑枣一枚，水煎，食远服。

　　玉屏风散 治表虚自汗。

　　白术（二钱） 防风 黄 （各七分）

　　加姜三，枣一，水煎服。

　　简便方 自汗。

　　朱砂（水飞） 白芷末（各二钱） 麦冬 茯神 枣仁，煎汤服。

　　又 牡蛎（火 ，醋淬） 麻黄根 黄 （各五钱） 分二服，加浮小麦，水煎服。

　　又 黄 （六钱） 甘草（一钱）水煎服。

　　又 人参 茯苓 枣仁 为末，每三钱米汤下。

　　又 麦麸（炒黄） 椒末（等分）为末，每三钱。水煎，露一宿，温服。

　　又 浮麦、黑豆煎汤作饮。

　　又 粳米（炒，三合），磨末，龙骨末（三钱），绢袋扑身。

　　卷之四　自汗

　　头汗

　　惟头出。乃阳气上脱，或寒热胁满，心烦而呕，小便涩。

　　主方 柴胡 桂枝 黄芩 天粉 干姜 牡蛎（ ） 甘草（等分） 水煎服。

　　渴欲水，必发黄，五苓散治之。

　　卷之四　自汗

　　心汗

　　汗为心液，人多有之。忧、怒、惊、恐、劳伤心气，或郁结成。

　　主方 人参 白术 当归 生地 枣仁 白芍 麦冬 黄连 陈皮（各一钱） 甘草（三分） 加姜，枣二枚，乌梅一个，浮麦一撮，水煎服。

　　简便方 思虑太过，心汗。

　　茯神为末，艾汤调下。或败蒲扇烧灰，绵包周身扑。

　　卷之四　自汗

　　汗斑

　　暑汗湿热郁于皮肤，日久不散；或汗衣晒热未燥而穿，湿热蒸侵，发而为斑，黑白相杂。有变癜风者，亦当祛之。

　　主方 玄参 滑石（各二钱） 防风 荆芥 升麻 甘草（各一钱）水煎服。

　　外以白附子、硫黄、密陀僧为末，擦之。

　　敷方 密陀僧一钱 黄丹 硫黄 雄黄（各三分） 信（五厘） 研极细，先以肥皂擦洗斑净。用生姜捣细，稀纱包令汁出，蘸末涂斑（三日后肥皂擦洗，愈。）

　　卷之四

　　盗汗

　　（附：阴汗 脚汗）

　　是证属阴虚血弱，阳蒸阴分而液出者，为盗汗。然阴虚阳必凑，阳火乘之，故睡中出汗如洗，觉来即收，非若自汗常出也。脉虚细而微濡，宜补阴清火，实腠理，壮肾水。

　　主方 当归 芍药 生地 熟地 黄 麦冬 枣仁 茯神（等分） 水煎服，加麻黄根亦可。

　　当归六黄汤 阳乘阴分盗汗，一服安。

　　黄 （二钱） 当归 黄连 黄柏 黄芩 生地 熟地（各一钱）水煎服。

　　敛汗益脾汤 治气虚脾弱盗汗。

　　黄 人参 白术 茯苓 扁豆 山药 陈皮 半夏 葛根 甘草（炙，等分）水煎服。

　　麦麸散 止盗汗。

　　麦麸（炒黄） 防风 白术 牡蛎 黄 （各钱半）加枣煎。

　　简便方 止盗汗。

　　白术（八两）切块，浮麦一升，水十碗，煮干将术切片为末，每三钱，另取浮麦汤下。或牡蛎（ ，研，二钱，） 防风末（一钱），麦汤下。

　　盗汗不止：椒目、麻黄根等分为末，每服一钱，无灰酒下。

　　盗汗有热：龙胆草、防风等分为末，每服一钱，米汤调下。

　　脾虚盗汗：白术（三钱） 茯苓（二钱） 加姜、枣，水煎服。

　　阴虚盗汗：黄柏（炒） 知母（炒。各二钱） 甘草（七分） 水煎服。

　　睡中出汗：酸枣仁（炒） 人参 茯苓（等分） 水煎服。

　　卷之四　盗汗

　　阴汗

　　下焦湿热不行，以致阴间及囊汗出，宜渗湿，利小便。

　　主方 滑石（三钱） 龙胆草 猪苓 泽泻 茯苓 白术（各一钱） 桂（三分） 加灯心二十枝，水煎服。

　　简便方 大蒜煨熟，同淡豆豉捣丸，朱砂为衣，每三十丸，空心灯草汤下。

　　又 蛤粉、牡蛎俱 ，研极细，绢袋盛扑。

　　卷之四　盗汗

　　脚汗

　　脾经湿热内淫，手足心汗，至冬阳气内伏，则汗愈多。

　　主方 白术 苍术 茯苓 半夏 黄连 滑石（各一钱） 羌活（七分） 柴胡 升麻甘草（各三分） 灯心煎服。

　　简便方 白矾、黄 煎汤，频洗。

　　又 牡蛎、陀僧、枯矾、黄丹，研，掺脚指缝中。

　　卷之四

　　痰饮

　　经曰：诸痉强直、积饮，皆属于湿。稠浊者为痰，属肺火；清稀者为饮，属脾湿。论痰有五，曰：风、湿、食、火、酒是也。夫风痰者，形寒饮冷，外感内郁，清白多涎，或成瘫痪；湿痰者，生冷寒湿，停积不散，倦怠软弱，或面、腹肿；食痰者，膏粱浓味，煎爆辛辣，重 叠褥，多成癖块；火痰者，诸经火炎，煎烁肺金，津液稠粘，有成痈痿；酒痰者，酷饮过纵，不得运导，次日犹呕，伤肺成积。夫人之气血流行无一息间断，才有壅滞，郁而为热，痰遂生焉。亦有因寒者，然而百病生于痰。如中风口噤，言謇流涎，不能行动，二便失常，眩运嘈杂，颠仆丧神等证、以至妇人白带，小儿惊痫，周身诸疾，多因痰成。论饮有四，曰，痰、悬、溢、支是也。

　　如人素肥今瘦，水走肠间，沥沥有声，谓之痰饮；水流胁下，咳唾引痛，谓之悬饮；水入四肢，失汗身痛，谓之溢饮；咳逆形肿，短气不卧，谓之支饮。诸饮因于酒后饮冷所致，脉滑大有痰；两关大实，膈上有痰，宜吐。眼胞及眼下黑者亦痰。肝脉濡散，弦而浮滑，饮证。治痰清肺利气，治饮实脾燥湿。

　　主方 （二陈汤） 陈皮 半夏（各三钱） 茯苓（二钱） 甘草（一钱） 姜三、枣一煎。

　　顺气加枳壳、桔梗。火盛，芩、连、栀子。清肺，桑皮、杏仁。热痰，天粉、青黛、玄明粉。老痰，贝母、海石、栝蒌。虚痰，参、术。痰在胁下，白芥子。痰在四肢经络，竹沥，姜汁（实人，荆沥。） 风痰，天麻、白附、胆星。湿痰，苍、白术。积痰，香附、楂、曲、芽。酒痰，葛根、砂仁、乌梅。结核在咽，海石、芒硝。寒痰，官桂、干姜。湿痰流注肿，壳、苍、羌、防、酒芩、香附、木香、红花、竹、姜。停痰流饮，南星、香附、青皮、木香、苍、蒌实。诸饮，旋花、白术、猪、泽、肉桂。

　　导痰汤 治痰多气滞。

　　主方加南星、枳实。

　　温胆汤 宁神、豁痰、止呕。

　　主方加竹茹、枳实。

　　蠲痰疏气汤 一切痰疾及肺气壅塞，日服此汤，夜服滚痰丸。

　　前胡（素多郁怒，先用柴胡数服） 半夏（各二钱） 人参（虚者用，痰火忌） 枯芩 陈皮南星 枳壳 紫苏 薄荷叶 浓朴 羌活 甘草（各五分）加姜五片，水煎服。中风，加独活。无热去黄芩。

　　滚痰丸 治痰因火炎，肺金受克，煎熬津液而成，昼夜吐咯不已。一切实热，咳嗽痰多及颠狂、瘫痪、风毒腮颐肿硬，颈项结核，遍身走痛，头疼牙痛，噎气吞酸，胸痞气块，涎饮翻胃，怔忡惊悸，阴阳关格，久痰喘嗽，喉闭赤眼，结核瘰 ，女人经闭，小儿嗽热，痰喘惊痫，功难尽述。中风后言謇肢痿，奇病皆治。泄泻、孕妇勿服。

　　大黄（锦纹者，切好酒拌，饭上九蒸，晒） 黄芩（枯片者，去腐，竹沥制佳。各八两）。礞石（硝金色，水飞，重研一两） 沉香（紫色，上火成油珠真，五钱）

　　俱为末，水叠丸如芥子大，每服实人一钱，虚、老五、七分，小儿二分。晚饭后茶汤一口，送过咽喉，即便仰卧，使药攻喉间之痰，从上而下。次早去，多减服。痰不下，加服。素多痰而大便不润者，每晚服三分，永无中风诸患。拌蜜含化尤妙。

　　三花神 丸 治一切湿热沉积，痰饮气滞，变生诸病。或风热燥郁，肢体麻痹，走注痛肿，风痰喘嗽，气血不通，水鼓、胀满痞塞，大便不利。

　　黑牵牛（取头末，二两） 大黄（生，研，一两） 芫花（醋拌炒） 大戟（红芽者，取皮另研） 甘遂（研末。各五钱） 轻粉（一钱） 和匀，水法丸芥子大，每服一分，早、午、晚各一服。大便利，日一服。

　　此攻结破饮瞑眩之药，用合宜必得中病。惟要量虚实，能推陈致新，顺三焦，调五脏神品。婴儿腹胀便闭，每服三厘。

　　牛黄豁痰丸 治中风颠狂，惊痫僵仆，不省人事。痰涎壅盛，牙关紧急。男妇老幼一切痰盛喘满，危笃者多服。痰下即安，痰不下难治。

　　胆星 天竺黄 熟大黄 黄芩（枯。各五钱） 贝母 黑丑（头末） 玄明粉 白附子 天麻（各三钱） 雄黄 朱砂 礞石（俱水飞。各钱半） 沉香（真者，一钱） 牛黄（真陕西者，五分） 麝香（三分） 冰片（二分）

　　各研极细末，称配匀，蜜丸弹大，金箔为衣，每服一丸。小儿量，用竹沥入姜自然汁一匙调，或金银煎汤，或灯心姜汤化下。

　　丹溪化痰丸 治上焦痰火壅盛，咳嗽烦热，胸满气急。

　　陈皮 半夏 枳实（各六两） 茯苓 黄芩（枯） 黄连 南星（各五两） 栝蒌仁 杏仁天粉 前胡（各四两） 甘草（二两）

　　上为末，竹沥、姜汁或水叠丸，绿豆大，每二钱，食后白汤送下。

　　加味润下丸 治湿热痰涎久积。丸服法与化痰丸同。

　　橘红（八两，食盐五钱，水调拌，过夜晒） 南星（制） 半夏 黄芩（枯） 黄连（各一两）

　　石膏丸 治久、近痰火，效。

　　软石膏（一斤，火 红，火HT 入无灰白酒、米泔、水各一碗内，如此三次） 土山药（如手者，湿纸裹，煨熟，晒燥，四两） 蚌壳（火 ，二两）

　　俱研极细，水叠丸或末服，早、晚大麦汤下，或蜜和丸噙。

　　医林蠲痰丸 治风痰、冬月冷痰，安神定志。

　　半夏（泡七次，六两） 南星（泡，三两） 明矾（另研，两半） 辰砂（五钱为衣） 姜汁糊丸，百丸姜汤下。

　　五饮丸 治一切停痰留饮，理脾顺气，消食宽胸。

　　青皮 陈皮 茯苓 枳实 白矾（各一两） 白术 半夏 南星（俱制） 皂荚 生姜（各二两，捣） 香附 苏子 山楂（肉） 神曲（各半两）

　　上末，竹沥、姜汁糊丸，桐子大，每服七十丸，临睡白汤下。

　　稀涎散 痰在膈上，喉如拽锯，中风口噤，乳蛾、喉风，并宜吐愈。

　　瓜蒂散 甚者用之。女人宜束定两乳（二方并见中风）。

　　矾蜜汤 白矾（一钱），水一碗，煮十沸，入蜜小半杯，温服。未吐，再饮熟水即吐。

　　简便方 风痰。

　　僵蚕七条，洗、炒为末，姜汁一匙，温水调下。

　　又 蚶壳或蛤蚌壳 ，研细，栝蒌黄熟者，捣饼晒为末，每一钱蜜汤调下。

　　寒痰恶心：荜茇或胡椒末，每五分姜汤下，吐涎水清痰，赤石脂研服。

　　痰饮昏眩：吴茱萸（泡） 白茯苓等分为末，蜜丸白汤下。

　　痰厥气绝：古塔上陈锻石（两许），水煎滚，去水。用清水一碗，煎滚，澄取汁，灌下。

　　痰盛喘急：好牛黄（一分） 贝母（一钱） 研匀，白汤下。单服贝母亦可。

　　颈项痰核：五倍子 南星 大黄 朴硝为末，醋，蜜调围，日久者亦消。

　　卷之四

　　咳嗽

　　（附：哮吼）

　　经曰：秋伤于湿，冬必咳嗽。又曰：五脏六腑，皆令人咳，非独肺也。皮毛者，肺之合，皮毛先受邪气，以从其合也。五脏咳之久，乃移六腑，故诸咳皆由邪正相搏。盖邪伏则气静，邪动则气奔。气上逆于咽嗌，不得宣通，而为咳嗽，甚至烦闷欲绝，皆邪气使然也。感病之始，必宜散邪为要。如变诸咳，则有十种，曰：风、寒、支、肝、心、脾、肺、肾、胆、厥阴咳是也。又六咳者，风、热、火、燥、寒、湿是也。咳者，无痰有声，肺气伤而不清；嗽者，无声有痰，脾湿动而所致；咳嗽者，有声有痰，因伤肺而动于湿，因咳而嗽也。又咳有三因之别，如风寒暑湿燥火而致，为外因；喜怒忧思悲恐惊而致，为内因。如咳而寒热，引腰背痛，中满抢心，痛不欲食，乃饥饱伤脾，或劳役伤肝，房帏伤肾，叫呼伤肺之类，属不内外因。又干咳嗽者，嗽多声而无痰，乃阴虚火盛，火郁而成。渐至午后寒热，盗汗血痰，多成弱证。或嗽久津亡，或浊唾涎沫，脓血腥秽，胸中隐痛，而成肺痿、肺痈。如浮风、紧寒、数热、细湿、浮紧虚寒、沉数实热、弦涩不足、洪滑多痰。治法，初感疏散肺经风寒；内有肺火，宜清降之，必兼消痰顺气、止嗽宽中。

　　主方 前胡 葛根（各钱半） 茯苓 枳壳 桔梗 陈皮 半夏 桑皮 杏仁 紫苏（各一钱） 甘草（五分）上加生姜三片，黑枣一枚。首贴葱头二个。春是上升之气，加知母、黄芩；夏是火炎于上，加黄芩、石膏、薄荷；秋是湿热伤肺，加防风、栀子、枇杷叶；冬是风寒外束，麻黄（一钱） 桂枝（三分）、金沸草。早晨嗽，黄连、枳壳；午前嗽，知母、石膏；晚嗽加四物、黄柏、知母。黄昏，五味子。

　　胸满，栝蒌。喘，贝母、萝卜子、苏子。嗽有血，犀角地黄汤、紫菀、阿胶。虚嗽，天、麦冬，知、贝母。风寒哑，细辛（三分），姜、葱。痰多，合痰方。嗽久，人参、五味、冬花、麦冬、阿胶、白芨、百部、百合、知、贝母、乌梅。如诸邪已清，惟是嗽久，肺胀不能止，兜铃、粟壳去穣、五倍之类暂用。（一剂，亦可，初感切忌。）

　　三拗汤 治风寒冷嗽。遇风冷则嗽喘痰涎，胸满气塞。

　　麻黄（不去节） 杏仁（连皮研。各二钱） 甘草（生用，一钱） 加荆芥、桔梗名五拗，姜煎。

　　祛邪止嗽丸 因感风寒雨湿成嗽，患久不已，冬月风冷嗽甚。

　　紫苏叶 冬花蕊 紫菀茸 杏仁（研，纸压油，另捣如泥） 乌梅肉（洗、 蒸、捣） 粟壳（润去穣。各四两） 麻黄（去根） 陈皮 桑皮（蜜炒） 知母 甘草（各二两） 官桂（一两）

　　为末，入梅拌，重晒磨，和杏蜜丸龙眼大，每一丸临睡，姜、葱汤化下。

　　清金利肺汤 诸嗽痰盛，气急胸满。

　　陈皮 茯苓 贝母 枯芩 天冬 麦冬 桔梗 枳壳 杏仁 桑皮（各一钱） 甘草（三分）

　　加姜、枣煎。气急加苏子、萝卜子、葶苈、栝蒌、竹沥、枇杷叶。火盛加栀子、黄连。虚嗽，当归、知母。血痰，生地、芍药、阿胶、紫菀。久嗽，五味子、冬花、百部、百合、兜铃。嗽痰加旋复、半夏。

　　苏子煎 治上气咳嗽。

　　真苏子（研细） 生姜汁 生地汁 白蜜 杏仁（去皮尖，捣如泥。各八两）

　　五味搅匀，微火熬成膏，每数匙噙化，或白汤下。

　　定嗽噙化丸 一切咳嗽气急，有痰咽喉不利，烦渴火盛。

　　薄荷（净叶，二两） 天冬 麦冬 橘红 枯芩（各一两） 桔梗 甘草 冬花 贝母（各五钱）

　　共研极细末，另用软石膏（ ） 青黛（真） 栝蒌仁（去油，捣霜）、海石、玄明粉、硼砂（各五钱，俱另研）、柿霜（筛净，一两）、冰片（五分）、乌梅肉（十个，洗，蒸，捣），和匀，蜜和，丸弹大，不拘时噙化。

　　焚香透膈筒 一切风寒冷嗽，胸膈胀满。

　　鹅管石（一两） 款冬花（七钱） 艾叶（搓软） 雄黄（各五钱）

　　各研和匀，纸卷成筒，火点，合漏斗于上口，哈烟一口，淡姜汤咽下，加佛耳草佳。

　　宁嗽膏 嗽久，诸邪服药已清，惟是嗽不止可服，邪未清切忌。

　　天冬 麦冬（各一两） 粟壳（去穣取衣） 陈皮（各七钱） 五味子 萝卜子 贝母（各五钱） 冬花 百合 百部 天花粉 枳壳 兜铃 紫菀（各三钱）

　　加白果三十个（天衣打碎），根据前炼膏法煎成。入饴糖八两，熬稠，倾瓷碗内，坐水中一日，每服半杯（重汤顿温慢哈）。

　　太平丸 治血痰虚嗽（方见劳瘵）。

　　简便方 止嗽。

　　蛤粉（浓大者， ，研细） 青黛（少许） 研匀，每二钱入麻油一点，齑菜汤调下。

　　又 桑皮（掘鲜者，米泔浸一宿，竹刀刮净，晒，八两，蜜水炒） 糯米（二两，略炒）

　　共末，每二钱，米汤调下。

　　久嗽：粟壳（水润去穣） 醋拌，晒，研末，蜜丸噙化。或梨汁略熬，徐咽。

　　久嗽肺痈：薏苡仁（三两）水一大钟，煎三分，入酒一分，服。

　　咳嗽血痰：款冬花 五味子 诃子肉（各一钱） 白矾（五分） 共末，鸡子十个取清，蜜（四两，）搅匀，用猪肺一个，倒挂水尽，同装入管内，水五碗煮，大萝卜十个，捣细煮烂，去卜取汁，煮肺熟，空心食。或肺一个，病患每一岁，用杏仁（一个，去皮） 竹签眼入杏，将麻扎煮熟，去杏食肺，效。

　　又 杏仁（净捣如泥） 牛骨髓 白蜜（各四两） 慢火熬稠，逐匙噙化，或白汤下。

　　久嗽：杏仁、胡桃仁（等分研细） 蜜丸噙。或杏仁、萝卜子各一两研，粥糊丸吞。

　　卷之四　咳嗽

　　哮吼

　　始因风寒伤肺，变生痰饮，复遇外邪闭塞，滞痰郁气不舒，是证作矣。有因咸酸致伤，实人宜吐痰，忌生冷浓味，药忌寒凉。

　　主方 麻黄（二钱） 杏仁 石膏（ ） 陈皮 半夏 茯苓 桑皮 款花 苏子（各一钱）

　　甘草（五分） 上加生姜三片，葱头二个，细茶一撮，白果念个（去衣打碎），煎成。磨沉、木香各五分服。

　　宁肺丸 哮吼喘急，咳嗽痰涎，抬肩撷肚，不能睡卧，风冷尤甚。

　　南星（圆小粉团者，泡三次，四两） 蛤粉（浓大者 ） 青黛（画家用者） 半夏（泡七次。各一两） 兜铃（去梗） 蜂房（炙。各五钱） 天竺黄 白矾（各三钱，信制法：用明矾，白砒各三钱同研，入小砂罐内，瓦盖铁丝扎，盐泥通身溏好眼，干，炭火 红，待冷开，止存矾钱半许）。

　　各研细末，称和用薄面糊为丸，如粟米大，每服大人三分，小儿分半，临睡萝卜或米汤茶下，忌咸酸生冷。

　　简便方 萝卜子研末，姜汁调薄糊细丸，每三十丸津咽。

　　又 鸡子（一个，）略敲浸尿缸，三日煮食。

　　卷之四

　　喘证

　　（附：短气）

　　经曰：诸病喘满，皆属于热。又曰：淫气喘息，痹聚在肺。夫喘急之候，发则张口抬肩，摇身撷肚，而作哮吼之声。痰壅喉中，声如拽锯，或如水鸡之响，此内外邪干而气实也。有气为火郁，而痰在肺胃之间；有水气乘肺，而肺虚挟寒作喘；有肺虚挟热，火炎而喘；有惊忧气遏，肺胀而喘；有胃络不和而喘；有肾虚不能摄气而喘。然未有不由痰火内郁，风寒外束。经曰：热为寒包，则喘者明矣。又喘则必胀，胀则必喘何也？盖肺朝百脉，通调水道，下输膀胱，小便出焉。如肺受邪而失降下之令，则小便渐短而发肿，此必先喘后胀属肺病。当清肺降气，分利水道。

　　夫脾主肌肉，脾土受邪，不能制水，妄渍肌肉而为肿。肺无母气之养，反得泛溢之侵，气不下行而为喘。此必先胀后喘属脾病，当理脾渗湿，顺气定喘，宜分标本先后治之。短气者，似喘而实非喘，因元气虚少，气不接续而然。或有气从脐下起，直冲清道而上，乃正气虚损，切宜认辨（喘急攻邪，短气养正），二证霄壤，误治必危。喘证脉浮滑，手足温者生，沉涩急疾代止，肢冷自汗者死。治喘发时宜散表清里；未发时攻补随宜。

　　主方 陈皮 半夏 枳壳 桔梗 紫苏 麻黄 杏仁（等分） 甘草（减半） 加生姜三片，黑枣一枚，水煎服。

　　嗽加桑皮、冬花、紫菀。气壅加栝蒌、卜子、苏子。乍喘乍止，贝母、麦冬。肺火，枯芩、枇杷叶；甚加葶苈子、槟榔。

　　五虎汤 治风寒喘急，哮吼不卧。

　　麻黄 杏仁（研） 软石膏（ 。各二钱） 甘草（七分） 细茶（钱半） 加桑皮（一钱）

　　上加生姜三片，葱头三个，水煎热服。痰多，合枳桔二陈汤。

　　千缗汤 治风痰壅盛，喘促不能睡，一服安。

　　半夏（四个，泡，切） 南星（二个，泡，切） 甘草（炙，一寸，切） 皂荚（炙，去皮弦，一寸）

　　姜指大，水煎服。

　　苏子降气汤 虚阳上攻，气不升降，上盛下虚，痰壅喘嗽。

　　真苏子（三钱） 陈皮 浓朴 前胡（各二钱） 肉桂 半夏（制） 当归 南星（各一钱）

　　甘草（五分）

　　上加生姜三片，枣一枚，水煎服。寒喘去前、半、当、星，加干姜（一钱），加姜煎，调砂仁（一钱）；磨沉、木香各三分。

　　四磨汤 治七情之气郁结而喘。

　　喘而肿，三花神 丸（方见痰门）。

　　真沉香 槟榔 枳壳 乌药（各磨，三分） 汤调服。

　　安气汤 治弱人肾虚，不能纳气，气不归元而喘。

　　人参（五分） 五味子（九粒） 麦冬 酸枣仁（炒，研） 山药 茯苓 阿胶（各一钱）

　　煎成，冲化阿胶服。次八味地黄丸减桂，加五味（二两），参（一两），丸服。

　　简便方 桔梗一两，童便一钟，煎八分，去渣服。

　　喘甚：葶苈（一钱，隔纸炒，研） 蜜丸，水二钟，枣（十枚），煮一钟，去枣入丸，煮八分服。

　　又 真沉香末、朱砂（各三分） 汤调服。或川椒子（沉水者，研，一钱，）姜汤下。

　　又 杏仁（炒，研），和米煮食。

　　火喘：石膏（二两，研细） 甘草（炙，研，五钱和），每三钱姜蜜汤下。

　　灸法 膻中（穴在两乳折中） 气海（脐下二寸）

　　喘证忌苦寒药。

　　短气方 人参 白术 茯苓 陈皮（各一钱） 杏仁 紫苏子 当归 桑皮（各七分）

　　甘草（五分）

　　加姜一、枣一，水煎。磨沉、木香各三分，服。

　　卷之四

　　肺痿

　　证属上焦游火蕴热，肺金受其熏蒸，则清纯之气扰乱，生化之令不施，故为咳嗽红痰，往来寒热，自汗，便数，口中浊唾，涎沫多出。寸脉数，而虚者是也。又有因汗多，有因吐甚，或消渴而反通小水，或虚闭而峻利大便，重亡津液，真阴日损，致肺燥而亦成痿矣。如咳嗽恶风、胸胁胀满者，防成此患。

　　主方 贝母 知母 紫菀 阿胶 黄 茯苓 人参（各一钱） 桔梗 麦冬 冬花 薄荷（各七分） 甘草（五分） 五味（十二粒） 姜一片，水煎，冲胶服。

　　往来寒热，柴胡、黄芩。痰多加橘红、制半夏。血虚加当归、白芍。咽干而渴，另用生姜（五钱）、人参（二钱）、甘草（三钱）、大枣（三枚），分煎。涎多不渴，用桂枝（五钱）、甘草（二钱）、大枣（六枚）、皂角（二条，炙，去皮弦），分二服，水煎。

　　保肺饮 肺痿咳嗽，胸中隐痛，辟辟燥咳。

　　人参 麦冬 薏苡仁 百部 黄 桑皮 五味子 当归 芍药（酒炒） 片黄芩 百合（等分） 加姜煎服。

　　卷之四

　　癫狂

　　经曰：癫疾厥狂，久逆之所生也。又曰：阳气太上，甚则狂癫，阳尽在上而阴气从下，下虚上实，故癫狂也。又曰：重阴者癫，重阳者狂。又曰：阴阳复争，则欲登高而歌，弃衣而走。又曰：狂病始发，少卧不饥，自高贤也，自辩智也，自尊贵也，语言善恶，不避亲疏，神明之乱也。夫感病之由，得于大怒，大恐、大喜，及不得志；或有所失，或得于惊，惊则能动人之神。心为神之舍，神去则舍空，津液流入，则变为痰迷心窍。痰郁成火，火性炎上，故登高硕言。或屈无所伸，怒不能泄，肝木胆火，炎上于心，心火奔腾，神舍失守，久逆而成也。脉实大坚滑者生，弦急而虚者死。治宜降火清痰，镇心安神。

　　兼服滚痰丸、豁痰丸（并见痰门），造命丹（小儿惊门）。

　　主方 黄连 黄芩 栀子（炒） 连翘 茯神 远志 枣仁（炒，研） 石菖蒲 当归生地黄 川芎（等分） 甘草（减半） 加灯心、竹叶，水煎，调辰砂服。

　　虚加人参、白术。实热大便秘，加大黄或防风通圣散（方见风门）。痰多加橘红、南星、半夏、天麻、白附、海石、栝蒌、竹沥，去远志、枣仁、当归、生地。

　　清心汤 治心受热邪，狂言叫骂，动履失常。

　　黄连 黄芩 薄荷 连翘 栀子 甘草 大黄 芒硝（各等分）

　　上水盏半，竹叶十个，煎八分，温服。

　　抱胆丸 男、妇一切癫狂、风痫，妇人产后惊心，室女经行惊气。

　　朱砂（二两，飞，研） 乳香（研末） 水银 黑铅（各一两） 先将铅铫内溶化，下水银搅匀，研细，入朱、乳木，用米粥和丸绿豆大。每服一钱，井水送下，得睡愈。

　　牛黄泻心散 治心经邪热，狂言妄语，禁捉不定。

　　牛黄 冰片（各一钱） 朱砂（水飞，二钱） 大黄（生末，一两） 研匀，每服三钱，姜汤和水调下。

　　蔚金丸 癫狂多年不愈，痰迷心窍，惊扰忿怒得之。

　　蔚金（蜀地香者，六两） 明矾（三两）

　　上为细末，薄糊丸桐子大。每五十丸，白汤下。

　　简便方 阳狂火炽作渴，用铅溶化下，水银（等分）搅匀研细，每服三分，水一碗，调匀服。狂甚时，与水饮之可安。

　　此证，宜察致病之由，当如其愿。有喜甚致狂者，以恐怖抑之。悉尼消痰清火，多食大益。

　　忌鲜猪、羊肉，浓味、酒、动火发气物。

　　卷之四

　　痫证

　　经曰：神不得守，谓神乱也。按此病皆由惊动其神，使脏气不平，郁而生涎，闭塞诸经，痰涎壅积，变热生风，癫属于心，痫属五脏。故有五种：马痫，作马嘶鸣，应心；羊痫，作羊咩声，应脾；鸡痫，犹鸡扑翅，应胃；猪痫，若猪叫状，应肾；牛痫，似牛吼喘，应肺。发则昏运倒仆，口眼相引，目睛上视，手足搐搦，腰背强直，随吐涎沫。皆由痰火时潮，平复则苏。虽因痰郁膈间，更属肝经风火。先宜治痰，次疏肝火。脉浮阳痫，沉为阴痫。滑大易治，微细难痊。凡气血虚者，早服补药，晚服诸方。

　　主方 茯神 南星（制） 橘红 栝蒌 枳实 桔梗 栀子 半夏 黄芩（各一钱） 甘草（三分） 加生姜三片，水煎成。磨入木香（五分）、辰砂（一钱）竹沥半杯，姜汁三匙调服。

　　清心抑胆汤 平肝解郁，清火化痰，定眩运，养血气。

　　当归 白芍（酒炒） 白术 茯苓 陈皮 半夏 黄连 石菖蒲 枳实 香附（炒。各一钱）

　　麦冬 川芎 人参 远志（各七分） 甘草（四分）

　　加生姜三片，竹茹一团，水煎服。

　　牛黄安神丸 镇养心神，消痰，清火，养血，五痫宜常服。

　　当归 人参 茯苓 酸枣仁 生地黄 黄连（酒炒） 橘红 胆南星 牛黄 珍珠 琥珀（各二钱） 朱砂（水飞） 天竺黄（各五钱）

　　上诸药为末，次以牛、珍、珀、砂、竺各研极细，和匀，蜜丸绿豆大。每服百丸，临睡灯心龙眼汤下。金银煎汤尤妙。

　　追风祛痰丸 治诸痫，与前安神丸兼服，无不效。

　　天麻（煨） 白附子（面包煨） 防风 僵蚕（各一两） 全蝎（洗净，微炒） 枯矾 木香（各五钱） 半夏（六两，汤泡七次，为末，一半用皂角捣、浸浆出，和作曲，一半姜汁作曲，预制）

　　共为末，姜汁打稀糊丸，绿豆大，朱砂衣。每百丸，临睡姜汤下。火加黄连（姜炒，一两），薄荷汤下。胃虚，白术。

　　简便方 南星（粉团） 九泡、蒸，九晒为末，姜汁糊丸桐子大，麦冬汤下。

　　又 荆芥穗（研末） 白矾（研。各一两） 糊丸黍米大，朱砂为衣。每服一钱，临睡姜汤下。

　　又 代赭石（一两，火 ，醋淬） 明矾（二两） 各研末匀，糊丸绿豆大，每三十丸，白汤送下。

　　卷之四

　　邪祟

　　经曰：邪气盛则实外邪；精气夺则虚。又曰：人忧愁思虑则伤心。又曰：惊而夺汗出于心。

　　世俗谓冲斥邪恶为病，有诸奇怪之状及妄闻见，妄言作。诚因其人元气耗损，心血亏伤而致。盖心者，神明之舍。经曰：心藏神，为君主之官，神明出焉。心君失职，则十二官各失其守。故视听言动，皆不得其正矣。又有旷野静僻，山谷幽阴，魑魅魍魉，迷惑乎人。及人家男、妇，似有鬼附者，当知必非精神完固，气血充足之人也。《脉经》以乍疏乍数，乍大乍小，邪祟之脉。治宜驱邪辟恶，安神镇心。

　　主方 菖蒲（一寸九节） 鬼箭 桃奴（腊月树上干小桃） 当归 川芎 人参 茯神麦冬 远志 苍术（各一钱） 甘草（三分）上加生姜七片，金银同煎，调辰砂、雄黄（各一钱），磨木香（五分），调服。

　　苏合香丸宜服（方见中寒）。玉枢丹宜服，可烧（方见蛊毒）。烧檀速诸香（苍术、白芷）。

　　秦承祖灸鬼法 一切惊狂谵妄，冲斥邪祟。以患人捉定，先缚两臂，次细绳并缚两大指，用大艾炷置于中两指甲及两指角肉，四处着火，灸七壮。一处不着火不效，及灸人中、脐中百壮。

　　简便方 五尸邪恶卒中。掐人中，提顶发。半夏、皂角末，搐鼻取嚏。或灶心土为末，吹入鼻。或灶突煤，姜汁酒调灌。烧诸香，多人围绕，苏醒方可移动。以鸡蛋一枚，取白与吞，摇，顿令下。

　　又 桃奴（小干桃）、桃蠹为末，酒下。或捣菖蒲汁灌；或多取桃仁、桃枝煎汁灌。

　　女子邪交：雄黄（一两，研细） 松香（二两）溶化，桃枝搅匀，丸如弹大，焚嗅，令女坐焙笼中，被围，留头面身，下烧丸熏之，邪断。

　　卷之四

　　梦遗

　　（精滑）

　　经曰：精者身之本，生气之源，髓之化也。又曰：阴平阳秘，精神乃治；阴阳离决，精神乃竭。盖精之藏摄在肾，精之主宰在心。心为君火，肾为相火。相奉君命，故病在肾而责在心。心藏神，神动精泄。病机有五：曰梦交，火炽神虚，宜养心药敛。曰滑脱，肾虚不摄，宜滋补肾气。曰满溢，少壮鳏旷，宜静默精化（精能化气）。曰情想，妄言视听，宜摄意降心。曰湿热，伤热流通，宜渗湿清火。大都制相火，壮肾水，宁心神，固精髓，不易法也。尺脉洪数，失精便浊；心脉短小，主梦遗。

　　主方 黄连 生地 远志 茯神 枣仁 芡实 柏子仁 石莲肉 黄柏（盐炒） 麦门冬莲蕊（各一钱） 上加灯心二十枝，水煎成，调朱砂（飞）、龙骨（研。各一钱），服。

　　王荆公妙香散 安神定心，固精。

　　茯苓 茯神（各二两） 远志 益智仁 龙骨（研。各一两） 甘草 朱砂（飞。各五钱）

　　上为末，入龙、朱研匀，每服二钱，临睡温酒调下。

　　金锁丹 肾虚精滑，心神不安。

　　黄柏（盐水炒） 知母（炒。各一两） 牡蛎（火 ，醋淬） 赤石脂 龙骨（三味另研）

　　莲蕊 芡实 茯苓 远志 山萸肉（各三钱） 朱砂（二钱）

　　上为末，山药末调糊，丸桐子大，朱衣。每服六十丸，空心酒下。

　　固精丸 扶元益肾秘精。

　　人参 白术 茯苓 熟地 山药 锁阳 牡蛎（ ） 蛤粉（煨） 黄柏 知母（俱酒炒）

　　杜仲 金樱子 椿根皮（臭）破故纸（酒炒。各一两）

　　上末，蜜丸桐子大，朱衣。每五十丸，空心酒下。

　　十全大补汤或补中益气汤（方见虚损）加山萸、五味、山药之类，治气血虚、遗精。

　　简便方 泄精。

　　莲子心为末一钱，入朱砂二分，空心白汤下。

　　又 嫩乌药、益智仁、朱砂（各一两，留半为衣）。山药糊丸桐子大，每百丸，早盐汤下。

　　又 韭子（炒，研末），酒糊丸，每二钱盐汤下。或旱莲草焙，研末，米汤下。

　　遗精盗汗：卧床中，侧身缩脚，唾调五倍子末，填脐内，帛束，一手扎阴囊。

　　卷之四

　　便浊

　　（附：交肠）

　　经曰：诸转反戾，水液混浊，皆属于热。又曰：脾胃湿热下流，渗入膀胱，故便溲白或赤而混浊。盖缘思虑过节，房欲无度，致心肾气虚，君相不能管摄，阴阳不能降升，上下乖睽，清浊混淆，伤气分者白，伤血分者赤。又有肥人因湿痰流注，稠粘如糊，宜燥脾土。弱人因伤精漩白，光彩如膏，宜益下元。少年患者，溺时痛似刀割，管口精浊干凝，多缘欲事中阻，淫火不泄。治宜分利清火为主，赤兼清心调气，白兼补肾培元。两尺脉洪数，便浊。

　　主方 （便浊，大痛） 赤茯苓 泽泻 猪苓 木通 黄柏（盐炒） 瞿麦 车前子 淡竹叶 蓄（各八分） 滑石（研细，钱半） 甘草（三分） 上加灯心二十枝，水煎，空心服。

　　火盛加栀子、条黄芩、车前草（捣绞汁。）

　　厘清饮 治赤、白浊。

　　益智 川萆 （赤者） 石菖蒲 车前子 赤茯苓 猪苓 泽泻 白术 枳壳 陈皮（各八分） 升麻 甘草梢（各三分）

　　上加灯心、水酒各半，煎，空心服。首帖加麻黄（八分），减升麻。如热甚作痛加炒黄柏（二钱），煎成，调青黛（七分）、滑石末（二钱），去枳、陈、智。不通加木通、淡竹叶、 蓄、石苇等。变虚寒加炮姜、肉桂（三分）。

　　日久服凉药过多，真元耗损，肾虚有寒，频数无度，光彩如膏。益智、萆 、菖蒲、乌药、茯苓等分，水煎，入盐一分，空心服。

　　珍珠粉丸 治白浊遗精。

　　黄柏（盐炒为末） 蛤粉（ ，另研。各四两） 珍珠（五钱，水飞，如无，用真青黛）。

　　水丸，桐子大，每二钱灯心汤下。

　　水陆二仙丹 治赤、白浊及遗精。

　　芡实肉（研末） 金樱子（刮刺去子）

　　捣绞汁，熬膏，和芡丸，每服二钱，空心白汤下。

　　白龙丸 治白浊滑精。

　　龙骨 牡蛎（ 。各一两） 鹿角霜（二两）

　　为末，山药末调糊丸，桐子大。五十丸，空心酒下。

　　妙灵丸 治赤、白浊，遗精。

　　白茯苓 菟丝子（煮饼） 龙骨（ 。各五钱） 益智仁 石莲肉 桑螵蛸（各三钱半）

　　上末，山药末调糊，丸桐子大，每服五十丸，空心，人参枣仁汤下，白汤亦可。

　　清心莲子饮 赤浊淋沥、涩痛，遗精、口苦咽干渴，妇人带下（方见淋门）。

　　二陈汤 （方见痰门）

　　肥人湿痰下流加白术一钱、升麻、柴胡各五分。湿痰兼气血虚加苍、白术、参、归、地黄、栀、柏、牛膝。

　　六味地黄丸 （方见虚损）

　　瘦人虚热便浊加芍、知、麦、柏、参、术、草、膝、 蓄。

　　六一散 （方见暑门） 浊痛。

　　每三钱，车前草捣汁，调匀，灯心汤送下。

　　简便方 白浊遗精。

　　白盐入瓷罐，盖， 通红，地上放冷，每两入茯苓、山药末（各一两）。

　　枣肉和蜜丸，如梧桐子大。每服三十丸，空心枣汤下。

　　又 茯苓（二两） 猪苓（一两） 水一碗，煮干去猪，用茯苓为末，腊丸弹大，每丸嚼细，灯心枣汤下。或韭子研末酒下；或陈皮、冬瓜仁研末，米汤下。

　　卷之四　便浊

　　交肠

　　乃大便出尿，小便出粪。凡人小肠下口名阑门（七飞门之一）。由此分别清浊，气不循故道，则失其守也。

　　主方 泽泻 猪苓 白术 黄连 阿胶 滑石（各一钱） 官桂 木香（磨。各五分）。

　　加灯心，水煎，化胶服。

　　简便方 破 头或漆帽烧灰，米汤下。

　　卷之四

　　便癃

　　（附：大小便闭）

　　经曰：胞移热于膀胱，则癃溺血，膀胱不利为癃。又曰：足三焦者，太阳之别也。并太阳之脉，入络膀胱约下焦。实则闭癃，虚则遗溺。盖肾主水，膀胱储之，阴阳升降，荣卫流行，则水窦开合有常。若二经气虚，水不制火，或客热乘之，致君、相不摄，阴阳不调，热闭下焦，故水道涩。察热微甚，用药寒凉，当寒因热用，必伏其所主，而先其所因。始则大同，终多小异。虚而热乘，壮水制火，气虚补气，血虚补血。兼湿痰，则渗湿清痰；缘气结，则导气升结。数证先宜吐法，大吐升提其气，则水自降。

　　譬如滴水之器，上窍通而下窍之水出矣。又有郁怒日久，木克脾虚，土不制水，渍入肌肤，肿胀急痛，水道绝矣。渐见毛孔水出者不治。妇人多患，须初觉时，猛宜健脾疏肝。脉多涩数，左尺脉实，清热调气。

　　主方 （热结） 黄柏 牛膝 滑石（研） 木通 猪苓 泽泻 麦门冬 车前子 瞿麦蓄（各八分） 甘草梢（三分） 加灯心二十枝，水煎，空心服。

　　未通加地肤子、萆 、石莲子、秋葵子、海金砂、枳壳。老人气血虚、不通加四物汤、黄芩，减利水药。

　　清肺饮 肺乏生化之源，口渴便闭，热在气分。

　　猪苓 通草（各二钱） 赤茯苓（钱半） 泽泻（一钱） 灯心（五分） 木通 蓄 瞿麦（各七分）

　　水煎成，调入真琥珀末（五分），车前末（一钱），服。

　　坎离丸 不渴而小便闭，热在血分。

　　黄柏 知母（俱盐炒。各二两） 肉桂（二钱）

　　为末，蜜丸桐子大，每百丸，空心淡盐汤下。顿足药行，小便利，茎中痛，以六一散、灯心汤服，有恶物下。

　　助元汤 便闭，因气血两虚。

　　人参 当归 生地 赤苓 猪苓 泽泻 黄柏（盐炒） 知母 牛膝 栀子 枳壳（各八分）

　　升麻（二分） 甘草（三分）

　　加灯心二十枝，水煎，空心服。

　　益阳汤 便闭无热，证属虚寒，甚因凉药过多，加附子。

　　肉桂 当归 赤苓 白术 枳壳 牛膝 石莲子 泽泻（各八分） 甘草梢（三分）

　　加姜一片，灯心二十枝，水煎。

　　五苓散 分理阴阳，清利水道，通小便，止泄泻。

　　泽泻（二两半） 茯苓 白术 猪苓（各两半） 肉桂（六钱，热甚减去，名四苓散）。

　　上为细末，每服二钱，空心白汤调下，煎服亦可。

　　八正散 实热便癃，或大小便闭（方见淋门）。

　　六味地黄丸 通治前证。虚而热乘，频数遗溺加黄柏、知母盐炒。老人元虚，转胞胀痛，数日困笃欲绝，倍泽泻煎服，效（方见虚损）。

　　十全大补汤加黄柏、知母，扶虚（气虚，参、 ；血虚，芎、归，）药中兼探吐。

　　简便方 便闭。

　　甘遂末，水调填脐内，用甘草节煎汁饮。

　　又 秋葵子（研） 赤茯苓（各二钱） 水煎。或牛膝水煎，入麝少许服。

　　又 陈皮（两半） 秋葵子（五钱） 分三服，葱白三茎，水煎。或年久笔头烧灰，水服。

　　又 车前草捣汁（一杯），入蜜（一杯），服。或秦艽（一两）煎服。或吞鸡卵黄三个。或乌臼皮煎服。或雄黄末蜜和，捻条纳溺孔。或杏仁二七，研服。

　　又 便闭转胞。

　　无烟梁上挂尘一撮，水调服。

　　法用猪尿脬底开小孔，将鹅毛管道扎紧，口用小竹筒扎紧，吹满气，将鹅毛管凑入小便之口，将气挤入，小便即出。或葱（三斤，炒），铺脐腹熨。或炒盐熨。或盐填脐中，艾灸即通。或莴苣菜捣，贴脐。或蚯蚓泥水调，填脐。

　　妊妇胞胎压便闭，或因肠曲，服补中益气汤，倍升、柴（方见虚损）。患人仰卧，下体抬高频摆动，更托胎舒肠，小便自出。

　　卷之四　便癃

　　大小便闭

　　乃大小肠、膀胱三经之实热也。多由暴感惊忧，忿怒郁遏之气，无可伸发，触动心肺之火，传于三经。卒然气乘，致大小便闭，迫小腹急胀，逆上冲心，甚则闷绝欲死，脉多沉数。

　　主方 大黄 滑石（研） 皂角（各三钱）上为末，煮酒，调作四服。

　　大便不通加大黄（三钱），小便不通加滑石（三钱）。

　　丁香散 脏腑实热，大小便不通，兼服八正散（方见淋门）。

　　苦丁香（五分） 川乌（炮） 草乌（炮） 白芷 皂荚（炮） 细辛（各三钱） 胡椒（一分） 麝香（少许）

　　上为末，用竹管吹入肛门即通。

　　简便方 皂荚炙去皮子为末，酒糊丸，桐子大，每三十丸酒下。

　　又 木通为末，酒下。掩脐法（见秘结），更以朴硝同蜜汤调下。

　　卷之四

　　遗溺

　　（附：不禁）

　　经曰：膀胱不约为遗溺。又曰：督脉主病为遗溺。夫人之游溺，藉心肾二经传送。盖心与小肠为表里，肾与膀胱为表里。若心肾气衰，阳道不固，传送失度，必成遗溺不禁之愆。亦有因三焦气虚而作者；肺从上焦，通调水道，下输膀胱，肾上连肺，母子相关，肾与膀胱亏损则子能令母虚。肺金水源渗流，膀胱无能藏摄，尤致斯患。或热病时过用寒凉药，或立夏前多服白虎汤，并宜温药升阳。然二证大同小异，遗溺较甚。遗溺者，睡中遗出而不自知；不禁者，时常欲溺而不能制。左尺微涩，皆宜补肾滋阴，调荣益卫，少佐升提。

　　主方 人参 黄 当归 白术 熟地黄 石斛 益智（研。各一钱） 陈皮（七分）

　　肉桂（五分） 升麻末（效，倍加） 柴胡（各三分）

　　虚、老加附子（制）。姜三片，枣一枚，水煎，空心服。

　　体虚加山药、山萸、枣仁、五味；或六味地黄丸合补中益气汤煎服（方见虚损）。

　　家韭丸 治少、长遗尿不禁，白浊，梦遗，精滑，补元进食。

　　鹿茸（一对，制） 韭子（炒） 肉苁蓉 菟丝子（煮饼） 熟地黄 当归 牛膝（各二两）

　　杜仲（姜炒断丝） 巴戟天（去骨） 石斛 肉桂 干姜（各一两）

　　上各根据法制度，除鹿、地外，共为细末，制鹿、地（法见前）。入好酒，糊和丸，桐子大，每服五十丸，空心，盐汤或酒下。

　　秘元丹 治小便不禁、自汗。

　　龙骨（另研，三两） 灵砂（水飞，二两） 诃子肉 砂仁（各一两）

　　上为细末，煮糯米糊丸，桐子大，每服五十丸，空心盐汤下。

　　缩泉丸 治频数不禁。

　　益智仁 乌药（天台者） 等分为末，山药糊丸，桐子大。每五十丸，盐汤送下。

　　益血固元汤 治阴虚血少，火盛不禁。

　　黄柏 知母（俱盐水炒） 当归 白芍 生地 熟地 天门冬 麦门冬 白术 栀子（炒）

　　益智（各一钱） 姜、枣煎。

　　六味地黄丸 久患不愈，去泽泻，加益智，多合久服，见效。

　　简便方 遗溺不禁。

　　鸡肫内黄皮（火炙为末，男用雌，女用雄），空心酒下。

　　又 牡蛎（入小砂罐，上下安盐，瓦盖外盐泥溏，炭火 红取用） 赤石脂（研细，拌醋，铁铫内慢火炒干）

　　上各研极细末，等分，酒糊丸，桐子大。每五十丸，空心盐汤下。

　　又 茯苓为末，同面 饼，空心米汤下（忌茶）。或猪脬烧研，酒下。

　　又 小茴香（一钱），川椒（七粒），盐（一撮），炒研，晚间糯食蘸吃，温酒送下。

　　又 猪脬（糯米泔洗），入椒盐煮，蘸茴香食，酒下。或羊脬盛水，两头扎紧，煮食。

　　又 鹿肉霜为末，酒糊丸，酒下。或益智（两半），酒煎。或乌药为末，酒下。

　　老人夜溺多：白芷（一两） 糯米（五钱） 炒黑为末，糯糊丸，木馒头或根煎汤下。

　　小儿遗尿：肉桂为末，雄鸡肝捣丸，每寸丸，酒下。或燕去后窝内草，烧研末，水调下。

　　卷之四

　　淋证

　　经曰：血泄淋闭，皆属于热。盖诸淋始作，当以同类析之。小便浊，痛不甚。白曰白浊，赤曰赤浊。不痛自出，或胀痒者为滑精。不痛下血为溺血，不痛胀涩为癃闭。惟小腹胀急，痛引脐下，小便频少，解时滴沥涩痛，叫喊难忍为淋。有五证：血、石、膏、劳、肉是也。血淋火动则发，所下皆血；石淋如小砂石，涩痛难出；膏淋邪热煎稠，状如脂膏；劳淋作劳则甚，痛引气冲；肉淋成条窒塞，甚至人呼多方得出，随腹大痛，死证不治。又气淋者，小便涩数，常有余沥。

　　膀胱经客热，皆由斫丧致伤肾水。七情饮食，助其火邪，水道不下输，而施其清化之令也。脉盛实大生，虚细涩死。戒发汗。

　　主方 （诸淋） 黄柏 （酒炒） 知母（酒炒） 滑石（水飞，调服） 木通 栀子蓄 生地黄 当归 赤茯苓 枳壳 麦门冬 牛膝（各一钱） 甘草（五分） 加灯心煎。

　　血淋加炒蒲黄、茅根汁。石淋，石苇。膏淋加川萆 、石莲子。劳淋加人参。肉淋，连翘、秋葵子。气淋加青皮。热淋，黄连、酒煮大黄。尿淋，车前草捣绞汁。死血淋，桃仁、牡丹皮、玄胡索、琥珀（另研，调服）。老人虚淋加人参、黄 、升麻（少许），去知、柏、 、滑。久虚，补中益气汤、六味地黄丸。

　　五淋散 诸淋初感皆效，日久宜滋阴补肾。忌泻肾与膀胱药。

　　赤茯苓 赤芍药 栀子（各一钱） 木通 泽泻 生地 车前子 黄芩（条） 当归（各八分） 滑石（水飞。减半） 甘草梢（五分） 水煎成调滑石服。

　　八正散 治心经蕴热，脏腑秘结，小便赤涩，淋沥不通。

　　大黄 瞿麦 木通 滑石 蓄 栀子（炒） 车前子 甘草梢（各等分）

　　上加灯心二十枝，水煎，空心服。

　　海金砂散 五淋，一服效。

　　当归（酒洗） 大黄（酒浸） 川牛膝（酒洗） 木香（另研） 海金砂（研） 雄黄（等分）

　　上为末，入香、沙、雄，每服钱半，临睡好酒调下。

　　清心莲子饮 上盛下虚，心火炎上，口苦咽干渴，小便浊或淋。

　　石莲子 人参 黄 麦冬 赤苓（各一钱） 车前子 黄芩 地骨皮 甘草（各五分）

　　水煎，空心服。

　　二陈汤加香附、木通。探吐，痰出上窍通，下窍利；初疏通，久升提。

　　简便方 血淋，车前草捣汁饮。石淋，用汁调软石膏（ 、研，一钱）服。

　　石淋：土牛膝煎服，入乳香、麝香（各少许）妙。秋葵子研末，米汤下。

　　又 黑豆百粒，甘草二寸，水煎，调滑石末，服。或黄鱼脑骨（ ，研）汤下。

　　血淋：竹茹五钱，水煎服。或苦杖根，研服。尿血，升麻煎服。

　　诸淋：三叶酸浆草捣绞汁，荡热，空心服，加蜜少许。便闭加砂糖少许，妙。

　　诸淋痛：六一散（暑门）、海金砂（研） 各二钱，灯心、木通、麦冬。煎汤，入蜜少许，调服。

　　又 大萝卜切一指浓五片，蜜二两，浸拌铁铲上，慢火炙蜜尽，细嚼，盐汤下。

　　痛甚，牛膝煎浓汁饮（酒煎亦可）。或萱草根捣汁服；或茅根煎服。

　　又 赤芍药（一两）、槟榔（一枚，面包，煨）为末，水调空心服。或船底青苔一团，煎服。

　　卷之四

　　不寐

　　经曰：卫气者昼行于阳，夜行于阴。行于阳不得入于阴，阴虚故目不瞑。盖阳主动辟也，阴主静 也。故行于阳则动而醒，行于阴则静而卧。阳光亢上，则气有余。又曰：合夜至鸡鸣，天之阴，阴中之阴也。气行于阳而阴不足，则阳愈狂而阴乃格。静反为动， 反为辟。神气散而不守，故不得瞑也。然而又有思虑过极，心阳独亢者；有心气耗伤，血不育养者；有神明失养，真阴不升者；有肺受火炎，膈上痰壅者。寸脉浮滑痰火，洪大阴虚阳盛，涩为血亏。治当养阴抑阳，清痰降火，安神宁心。

　　主方 当归身 生地黄 黄连 橘红 半夏（制） 茯神 人参 麦门冬 酸枣仁 柏子仁炙草（各一钱）

　　上加龙眼肉、竹茹、生姜、灯心，水煎成，调辰砂，临睡服。

　　朱砂安神丸 治心虚有热，夜卧不安，神气不宁。

　　黄连（二两） 甘草（炙，两半） 生地 当归身（各八钱） 朱砂（水飞，一两，一半为衣）

　　上为细末，入朱砂，蒸饼糊和丸粟米大，朱衣。每服一钱，临睡灯心汤下。

　　温胆汤 宁神豁痰（二陈汤加竹茹、枳实）。

　　竹叶石膏汤 伤寒天王补心丸 虚损

　　卷之四

　　三消

　　经曰：二阳结谓之消。又曰：心移热于肺，传为膈消也。夫三消者，上焦受病，多饮而少食，小便多利而不禁，甚至舌干白苔或裂，属肺，名消渴，亦名膈消。中焦受病，渴而多食，食已即饥，属胃，名消中。下焦受病，小便淋浊如膏糊，甚至面色黧黑，形瘦耳焦，属肾，名肾消。

　　多因脾不输精于肺，肺乏生化之源。经曰：多食肥，令人内热，恣食肥甘炙爆咸物，及醉饱入房，斫丧伤肾。或大病阴虚，或过劳血耗，所因多种，燥热则一。宜清心绝欲，戒浓味，断思虑，静养生阴。不则肾水不升，心火不降，复变痈毒、鼓胀等证者多矣。脉实疾可治，弦小难痊。洪数阳盛，濡散血虚。宜养肺降火，生血滋阴，补益肾水。

　　主方 当归 生地（各三钱） 白芍药（二钱）

　　上消加人参、麦冬、五味、天粉水煎，入生藕、鲜地黄汁、人乳服。中消加石膏、知母、甘草、滑石、寒水石。下消加黄柏、知母、熟地、五味之类。

　　加味白虎汤 治上焦消渴热甚。

　　石膏（三钱） 知母（钱半） 人参（一钱） 甘草（五分） 黄芩 杏仁 栀子（各一钱）

　　麦冬（二钱） 五味（十五粒，打）加粳米一撮，水煎服。

　　生津甘露饮 治消中，能食而瘦，口干自汗，大便结，小便数。

　　石膏（二钱） 黄柏 龙胆草 黄芩（各一钱） 黄 知母 生地（各八分） 葛根 栀子当归 甘草（半炙） 天粉（各六分） 升麻（四分） 桃、杏仁（各十粒，去皮尖，研）

　　水煎，温服。

　　加味地黄丸 治肾消，小便淋浊等证（方见虚损）。

　　简便方 消渴。白芍药、甘草（等分），水煎服。或乌梅（一斤，打碎），水四腕，煎一碗，入蜜（一斤）、砂仁（末，五钱），砂锅慢火熬膏。冷，入檀香末三钱，麝二分，汤服。

　　又 大豆（五升），大黄（两半）、甘草（四两，碎），水一桶，煮至豆熟，饮汁食豆。

　　又 缫丝汤，随意饮，大效。坛贮埋久愈佳。如无，丝棉煎汤亦可。

　　又 桑椹汁，牛乳 萝卜汁、栝蒌根汁、淘糯米泔水、黄连煎汁、蔗汁、梨汁、麻子煮汁、陈粟米粥，随取饮。

　　又 栝蒌、葛根，捣焙研末。雄牛穿鼻横木烧灰，晚蚕沙末，随取服。

　　卷之四

　　皮肤

　　（附：瘙痒）

　　经曰：凡十二经络脉者，皮之部也。百病之生，必先于皮毛。邪中之则腠理开，开则入客于络脉，留而不去，传入于经；留而不去，传入于腑， 于肠胃也。故皮者，有分部不与而生大病也。又曰：肺主皮毛，在脏为肺，在体为皮。故气不荣，则皮毛焦；津液去，则爪枯毛折而毙。

　　皮肤索泽，即所谓皮肤甲错，皮滞而不清泽也，皮肤枯燥或痛。治宜生血滋荣而润燥。脉右寸浮涩。

　　主方 黄连 黄芩 当归 生地 麦冬（各钱半） 玄参 柴胡 秦艽 干葛（各一钱）

　　白芷（六分） 升麻 甘草（各四分） 上加生姜三片，葱头一寸，水煎热服，取微汗。

　　卷之四　皮肤

　　搔痒

　　经曰：诸痒为虚。盖肺主气，司皮毛，肺气不通，闭固郁热生风。宜清热疏风，凉血散郁，服防风通圣散。盖出微汗；无汗，姜、葱、紫苏汤助。虚人中气不足，卫虚作痒，补中益气汤加防、芎、芷。

　　主方 玄参 升麻 白芷（各一钱） 蝉蜕 防风 黄 川芎（各七分） 甘草（四分） 上加葱白一寸，水煎服。

　　胡麻散 治风邪挟热，瘙痒及瘾疹等证。

　　草胡麻（二两） 苦参 荆芥 何首乌 威灵仙 防风 石菖蒲 牛蒡子 白蒺藜 蔓荆子菊花（各一两） 甘草（五钱）

　　上为细末，每服二钱，薄荷汤或菜汤调下，水丸服亦可。

　　简便方 薄荷叶 蝉蜕（等分） 为末，每服二钱，酒下。

　　浴方 干荷叶、 本、甘松、白芷、灵仙、苍耳草、金银花藤煎汤，入煨盐一撮。

　　卷之四

　　瘾疹

　　（附：斑、丹）

　　经曰：风痹瘾疹，乃风气挟热，郁于腠理，无从发散。起于皮肤，不红不肿，惟有颗粒高起而作痒者，风痹也；略有形迹见于皮肤者，瘾疹也。皆风热所成。或因新浴凑风及汗出脱解而得；或挟暑湿，久而不退，亦变疮疡。如风热甚者，防风通圣散。脉多浮数。

　　主方 羌活 前胡（各一钱） 防风 天麻 蝉蜕 薄荷 川芎（各七分） 荆芥 连翘栀子（各六分） 水煎服。

　　消风散 治诸风瘾疹（方见伤风）。未效，于风、火二门采方治之。

　　卷之四　瘾疹

　　斑、丹

　　斑、丹火毒，皆热邪积久，郁于皮肤，轻为细斑，重为丹毒。如锦纹赤色，便秘心烦，风热搏于荣血而成。自内出游四肢易治，四肢走入心腹难治。甚者排针刺出恶血，否则肌肉糜烂。

　　主方 防风 玄参 黄芩 栀子 生地黄 芍药 牛蒡子 连翘（各一钱） 枳壳 荆芥（各七分），上水煎服。

　　防风通圣散 治丹毒（方见中风）。

　　白虎汤 丹毒渴甚（方见伤寒）。

　　简便方 寒水石 滑石 黄柏（等分） 青黛（减半） 芭蕉或冬青叶汁调敷。

　　又 大黄末、朴硝同研，水调敷。

　　又 赤小豆为末，鸡子清调。

　　又 慎火草（俗名火丹草）捣敷。

　　又 灶心土（一钱），淡豆豉末（五分），麻油调。

　　又 木鳖子煎油敷，最效（方见幼科火灼疮）。与外科丹毒参看。

　　卷之四

　　伤损

　　（附：金疮 杖疮 竹木刺 汤火）

　　经曰：有所坠堕，恶血留内，腹中胀满，不得前后，先饮利药导之。如落马跌磕，从高坠堕，打扑伤损，内肭挫折，杖疮肿 大痛，不破损出血，先宜主方行去瘀血。若金刃伤，皮破血出过多，但宜活血和血止痛，次兼调气养血，补益胃气，切忌大行血之药。跌扑损伤，骨折出臼，急用白矾冲汤，布蘸熨伤处痛止。实时整理稍迟，则肉肿血凝痛甚矣。切须仔细辨认曲直，或宜轻手揣摸揉捺。更要相度左右骨，宜正宜斜，交接平正，看骨缝情势捺归臼。或宜数人重手拔捺、端正，当近本骨平复，用苎绳扎；或杉木板片绑，三五日淋洗换药。切勿见风，不救。如手臂骨出，向左右拔，向右左拔。如脑骨碎，剪去发，轻手搓揉平正。不破，用乌龙散敷围；破者，风流散填涂，外用油纸或绵纸包。凡入骨后，用乌龙散围肿处，留破处，用风流散填。凡无药处，但挑开口，解小便入，咽之即生。

　　主方 大黄 枳壳（各二钱） 当归尾 浓朴 陈皮 甘草梢 红花 苏木 木通（各一钱） 水钟半，煎数沸，滤服。

　　不通加芒硝（一钱）；已通去大黄。瘀血不下加桃仁、肉桂、黑丑、刘寄奴、土牛膝之类。

　　轻者无瘀血、及去血多，或老、幼，减黄、壳、苏、硝等，加玄胡索、赤芍、丹皮、泽兰、骨碎补之类。定痛，以真乳香、没药研细，调入药服；次兼归、芎、白芷、木香之类。弱人加参、。切忌生冷草药。饮酒无灰者，食牛肉痛甚。

　　乌龙散 跌扑骨碎出臼，先煎葱汤洗。整骨端正，用软绢或皮纸摊贴，外木片缚。虫兽伤亦贴。留破口以风流散涂。

　　穿山甲（炒黄） 丁皮（无真者，用丁香。各六两） 土当归（即土独活，二两） 百草霜（另研） 枇杷叶（去毛。各五钱）

　　上为细末，姜汁水或生地黄汁，同姜汁调贴。

　　风流散 治损伤皮肉，血出不止，及破脑伤风，用药填敷。

　　血竭（二钱半） 乳香（同灯心研） 没药（各五钱） 降香节（四钱） 归尾（三钱）

　　龙骨（五花者） 红花（各二钱） 苏木（一钱） 灯心（一把）

　　上各为细末和匀，每用少许，干掺伤处，血不止多掺。血药干结，外用清油调涂。

　　淋洗方 伤重用此煎洗，然后上药。

　　荆芥穗 土当归（各三钱） 大葱数株同生姜捣烂，煎汤热洗患处。

　　小红丸 皮破骨出筋断，损后伤肢节挛缩，多服养筋骨气血。

　　骨碎补（姜制） 土当归 川乌（炮） 杨白皮 芍药（各六钱） 川芎 蓬术（煨。各三钱）肉桂 细辛（各四钱） 干姜（炮） 丁香（各二钱） 续断（一钱） 附子（三钱，半制）

　　乳香（另研） 没药（研。各五分。）

　　为末，醋糊丸绿豆大，朱砂衣，三十丸酒下。

　　简便方 坠打痛肿。归尾、大黄（等分）为末，每三钱酒下。

　　又 大黄 杏仁 当归 赤芍 川芎酒煎服。以绿豆粉炒，酒、醋调敷。

　　又 立止痛无痕，砂糖、葱白捣敷，板缚；或半夏末水调敷。

　　又 白蒺藜或益母草，或没药，为末酒下。瘀血，老茄种为末，酒下。

　　恶血攻心：干荷叶烧灰三钱，酒下，日三服。无药只饮酒，瘀血亦下；外葱捣、炒、敷，熨斗熨；或小粉炒黑，葱汁、醋调敷；或葱蜜捣敷。

　　骨断：白芨末（三钱）酒下即续；外用骨碎补为末，黄米粥调敷。

　　跌打伤：没药（研末，三钱）酒下；或胡桃肉酒下。外麦麸、热酒、醋和敷。

　　又 姜汁四两，香油四两，顺搅匀，以无灰酒热调下，饮至醉。

　　卷之四　伤损

　　金疮

　　一切刀斧所伤也。

　　主方 （作膏） 黄柏 黄芩 当归 赤芍药 黄连 黄 牡丹皮 地骨皮 生地黄桑皮（各钱半） 甘草 白芷 马藜梢（用叶，烧过。各一钱） 木鳖子（三个，去壳） 筋断加杜仲、续断各二钱。

　　上用桐油二两，煎药焦，滤去渣，油仍入锅烧热，下白嫩松香（一两），黄蜡（一两），慢火煎，频用柳条搅匀，倾水内扯白。另研乳香、没药末、黄丹（真者，泡，飞，研。各七钱。）手揉和膏，纳入钵，水养盖好，七日换水。凡刀斧伤量大小，取膏填伤孔中，白纸护之疼止，一日一换。五日生肌收口，加龙骨末五分入膏。损伤只用油纸摊贴。

　　止血散 刀斧伤出血不止。或加锻石（风化）、淀粉（各一两），去无名、倍子。

　　龙骨（三钱） 无名异（一两） 乳香 没药（各二钱） 五倍子（二两，半生半炒） 白矾（一两，半生半枯）

　　各研细和匀，掺伤处，不作脓，不怕风，定痛生肌。

　　长肌散 治金疮止血定痛，生肉收口。内以本妇衣带二寸烧灰，酒服。

　　乳香 没药 三七 象皮 龙骨 飞丹 儿茶 软石膏（ ，飞，） 各研极细，等分和匀，掺。

　　简便方 出箭头。花蕊石（ 七次），研细，撒伤处，四周箭头自出。

　　一捻金 金樱叶 嫩苎头（各二两） 桑叶（一两） 捣敷。或端午闭日研末备用。

　　刀斧伤：降真香 五倍子 铜末 等分研匀敷。

　　又 桑叶炕干为末，更捣汁调敷。桑汁调锻石亦可。

　　又 锻石入腊月牛胆，阴干研敷。头碎亦效，或锻石、飞面敷。

　　又 夏枯草嚼烂敷。或白芨末，或鸡肫内黄皮，焙，研敷。

　　血不止：三七嚼，花蕊石研，五倍子研，野苎叶捣，随用。

　　伤未透膜：乳香、没药（各一钱），研细。以小便，热酒（各半盏）调服（外用敷药。）

　　伤重气存：葱白捣，炒热，遍敷伤处，冷则再换，痛止。

　　止痛：刘寄奴为末，糯米汤调敷。

　　凡伤处，急用炒盐掺，不烂。

　　卷之四　伤损

　　杖疮

　　饮童便或众人尿，则血不攻心。切忌房室，犯之难敛。

　　主方 归尾 赤芍 生地 白芷 防风 荆芥 羌活 连翘 黄连 黄芩 黄柏 栀子枳壳 车前子 甘草（等分）水煎服。

　　润肌汤 治杖疮日久不敛。

　　人参 白术 茯苓 当归 白芍 熟地 香附 陈皮 贝母 白芷（各八分） 甘草（三分）

　　水煎服。寒热加柴胡、骨皮。口干，麦冬、五味子。脓清，黄 ；脓多，川芎。敛迟，肉桂。

　　消肿宁痛膏 滤净猪油（二两） 下锅烧热，熬化黄蜡（一两），搅入后药。

　　乳香 没药 儿茶 雄黄（各三钱） 轻粉（一钱） 官粉（一两）

　　各研细，和入油，匀收钵内，用油纸摊贴，去腐，抽脓、定痛，长肉。

　　洗方 防风 荆芥 苦参 当归 煎汤洗。

　　简便方 杖不破者，瓷锋出血，用豆腐切片铺伤处，散血定痛。

　　卷之四　伤损

　　竹木刺

　　治竹木针入肉，用生姜、橘皮、盐（等分）研如膏涂，自出。

　　桂腊丸 肉桂为末，以黄蜡溶化，和桂末作丸，豆大一丸，置刺处。湿纸浓盖，火炙蜡化，去纸，蜡连刺出。或松香，如上法敷。

　　又 土牛膝。捣涂。或羊粪，水调涂。或象牙末，津调涂。或萆麻子研烂，绢衬伤处敷。

　　或白梅涂，看刺头出，指甲拔。

　　卷之四　伤损

　　汤火

　　烧泡者，切戒冷水，火毒入内难救；宜盐、盐卤敷涂安。

　　主方 生地 当归 芍药 刘寄奴 黄连 黄柏 黄芩 木通 栀子 赤茯苓 甘草（等分） 上加灯心，水煎服。二便清利为愈。次宜四物加白芷等服。

　　凝露散 治汤泡、火烧，香油调 鹅毛频搽，水出干掺结靥愈。

　　白芨（一两） 黄连 黄柏 黄芩 大黄（各二两），共为末。

　　简便方 软石膏（ ） 赤石脂（研细），大黄末（等分），香油调搽，湿干掺。

　　又 黄柏末，猪胆汁调搽。或枯白螺蛳壳火 ，研香油搽。

　　又 火丹草捣敷。或扁柏末，鸡子调。或秋葵花捣，浸油敷。

　　又 桐油（二分），水（一分）、搅匀涂。或苦杖根为末，油调。或槐子，或皮炒、研，香油调敷。

　　烟熏垂死：白萝卜捣汁，灌之苏。

　　卷之四

　　骨物鲠

　　盖骨物鲠刺不下，若复从上出则为顺。治法之妙，莫甚于涌吐或指绞，或鹅毛蘸桐油，或灯油搅令吐，哽物随出。宜急为之，迟则喉肿食消，不能吐矣。有因循累日不食，至不救者。如鸬、豺、獭治鱼骨鲠；梳灰治发鲠；磁石下铁；狸、虎、狗涎化诸骨（理宜类推。）

　　图　将小盏盛满水或汤，以左手大、食、小三指竖起，屈中、名二指，驾水在上，向东横左足，竖右足作丁字。右手竖食指，屈余四指，空书上九字于水面，又二篆书盖面，向东吸气一口，吹入水中，令患人口饮水即化。如幼儿不能饮水，食白饴糖粘骨即下，或吐。

　　鱼骨：韭白嚼令软，用细线系，口中吞至鲠处，引之骨出。

　　又 水一盏，默以左眼睛于水中书龙字，服不过两盏，小儿书与饮。

　　又 砂仁、甘草为末，棉裹含，徐咽津，久随痰出。或萱草根捣汁，吞下。

　　又 獭爪爬喉下。或獭骨含口中自下。或金凤花子、或根捣绞汁，服。

　　又 皂荚末，吹鼻得嚏哽出。或口念鸬 七遍，水咽下。

　　又 本鱼骨顶头上，咳声出，或左右手，反复掷骨背后，立出。

　　又 鱼骨肚肉刺痛，煎吴茱萸汤饮。或饮好米醋半杯。

　　诸骨哽：威灵仙煎汁，入砂糖服。或野苎根捣丸。鸡骨，鸡汤下；鱼骨，鱼汤下。

　　又 将狗后脚提起，涎出，饮少许。或胡荽略擂拌醋，连渣咽。

　　又 霜梅肉捣，指大绵裹，冷茶下，扯住线头呕出。

　　麦芒梗：鹅倒提口涎饮消。

　　篾刺：烂竹篱棍，急流水煎饮。

　　钱梗：生茨菰捣汁饮。或荸荠汁，或艾汁，或百部四两煎，酒饮效。

　　钱、金银物：胡粉（一两），捣硝石少许，作二服。在腹中，服此亦消。

　　又 取薤黄晒，令萎黄，煮熟勿切，食一大束即下。

　　又 误吞针。瓷器一块。呵之即出。

　　又 多食猪、羊肥肉汁，自泻出。

　　一儿误吞钓钩，刺喉，得钩线在外。用数珠子穿在线，逐个送入喉中，以珠抵钓，顶脱其尖，一掣而钩上出，巧法也。

　　一吞钱哽喉，以白纸卷实如箸，以刀横乱割其端作 状，别取一箸，缚针钩于端，令不可脱。先下咽轻提轻抑，觉钩入钱眼，次以纸卷纳入咽中，与钩尖相抵，一掣而出。

　　卷之四

　　五绝

　　自缢、溺水，压坠、鬼魇、产死，气已绝皆可救苏，及诸暴绝。并以半夏末或皂荚末，捻入鼻取嚏。或葱韭白心，刺入鼻数寸，掐人中，提顶发；及大指甲下离一韭叶许，各灸数壮，更灸脐下。

　　自缢：急抱起，缓解下，切勿割断绳，用手裹衣抵住粪门，妇人并塞阴户，气泄不救。放下安卧，一人以脚踏两肩，手紧挽其发勿纵。一人搓正颈喉，摩动胸腹；一人将臂腿徐屈伸之；四人各执芦管吹耳鼻，更掩其口，待眼开气舒，即以姜汤、粥饮灌之。诸绝，心下温者，可生。

　　溺水：捞救得合复安大凳上，垂其头，腹下仰卧活人。或复牛背上，刀斡开口，横放箸一只，令水出；脚高起数寸，用皂荚末绵裹塞粪门内，以盐擦脐中；水出尽，取燥壁土杵细铺地上，溺人仰卧，埋其身，以艾灸脐中。冬月急换暖衣，用灶内无火热灰埋盖其身，四人吹耳鼻，姜汁灌。

　　坠压：砖木石压，从高坠下。气绝者，斡开口，令人撒尿口内，得咽即生。取淡豆豉数两，水酒煎服。血攻心，干荷叶烧灰，童便调下三钱，日三服。或热好酒灌。将连根韭捣、炒，缚伤处。熨斗火熨。

　　魇寐 不宜上前叫唤，但痛咬脚跟、足拇指，多唾其面。有灯则存，无灯勿点。半夏、皂荚末吹鼻；取向东桃、柳枝煎汤灌；或灶心土（研）二钱，井水下，次用芦管吹耳鼻。

　　鬼击、客忤等一切卒死，用菖蒲根或韭（冬用根）捣汁灌口、鼻中。或干菖蒲研末吹鼻，水调下，更取井底泥涂身目，令人垂头井中唤姓名。或腹痛如刀刺，艾煮汁灌。吐虫物，灸足大指甲后，十四壮。

　　冻死：急换活人暖衣，用大米或灶灰炒热囊熨心上，冷再换。热酒、姜汤、粥汤频灌。以毡单或草荐裹紧，二人轻手滚捍，肢温即活，切勿见火。苏合香丸，姜汤、酒调灌，妙。

　　中热：移阴处，热土堆脐。众人尿、热土同大蒜研，水灌（详见暑门）。

　　胎产、血运救疗，极宜肃静，喧叫则死（详见产后）。

　　卷之五

　　头痛

　　（头风。附：眉棱痛）

　　难经曰：手三阳之脉，受风寒伏留不去，则厥头痛。盖厥者，逆也。逆壅而冲其头，故作痛。如痛引脑、齿，陷于泥丸宫者，名真头痛。手足厥冷至节，旦发夕死，非药可治。夫头痛之证，内成者因气血痰饮，七情抑郁；外感者因风寒暑湿，诸邪致伤，然属风火居多。以人之顶，惟风火二气易升故也。矧面为五脏精华，头为六阳会首。宜疏风散邪，兼清火养血，此其大略也。

　　尤当分别六经及气血寒热、湿痰新久为要。凡太阳巅顶痛连额项，恶风；阳明头目痛连齿颊，身热；少阳头角偏痛连耳，寒热往来；太阴体重有痰，腹满；少阴足寒气逆为厥头痛；厥阴顶痛厥冷，或吐痰沫。有头痛耳鸣，九窍不利，气虚也；眼目昏花，昼宁夜剧，血虚也；痛而多痰，头目眩运，痰厥也；痛而心烦，体麻足热，湿热也。有犯大寒，内至骨髓，髓以脑为主，脑逆为痛，寒也；目颊浮肿，躁热大痛，热也。新发为实，经年为虚。如头痛恶寒身热属伤寒，从本门治。又头风之证，偏正皆属风热伏留，男子迎风露宿，妇人头不包裹者多患此。日久不愈，邪乘空窍，乃致丧明。偏左属风及血虚；偏右属痰与气虚。治疗方法，头痛同类。经曰：寸口脉中手短者，头痛。《脉经》曰：阳弦头痛。凡寸口紧急，或短或浮或弦，皆为头痛。脉浮滑，风痰易治，短涩难痊。

　　主方 川芎（一钱五分） 羌活 白芷 防风 本（各一钱） 升麻 细辛 甘草（各三分）

　　加细茶一撮，葱头三个，水二钟，煎时以复被覆头，通连药罐口，令热气熏头痛处汗出，煎至八分热服。再煎再熏，服完浓包头卧，汗出痛止。巅顶痛倍 本，加酒炒升麻、柴胡。火加酒芩；痰加橘、半。冬加麻黄；夏加石膏。太阳，倍羌活，加苍术；恶风寒，麻黄、独活。阳明，倍白芷、升麻；自汗、发热恶寒，葛根、石膏。少阳加柴胡、酒芩。太阴加半夏、苍术、南星；脉沉，理中汤（寒门）。少阴，倍细辛；厥冷，脉沉细，麻黄附子细辛汤为主（方见伤寒。）厥阴，连项痛，欲入太阴，亦倍羌、苍；厥冷，脉沉缓，吴萸汤主之。气虚，人参、黄 ；血虚，当归、川芎；两虚，调中益气汤（方见虚损）加川芎、蔓荆、细辛神效。痰厥，半夏白术天麻汤。因湿，可吐湿热，空清膏。有宿痰，先以川芎茶调散吐之，再服川芎、薄荷辛凉之药。犯大寒厥头痛，羌活附子汤。火极大痛，便闭，大承气下（大黄酒煮，方见伤寒）。肥人，二陈加苍白术；瘦人四物，酒芩、防风。劳苦及下虚痛甚，此相火自下冲上，补中益气汤（方见虚损）加芎、归，甚者知、柏、蔓荆、细辛。头面壅肿有热，凉膈散（火门）去硝、黄，加桔梗、荆芥、薄荷。

　　风热上攻，天麻、蔓荆、台芎、酒芩、细辛。

　　羌活附子汤 治冬月犯寒及风邪入脑，痛甚连齿，亦名脑风。

　　麻黄 附子（炮） 防风 白芷 僵蚕 羌活 苍术（各七分） 佛耳草（无嗽不用） 黄（各五分） 甘草 升麻（各三分）水煎服。

　　川芎茶调散 治诸风上攻，偏正头风，头痛，鼻塞声重。

　　薄荷叶（二两） 川芎 荆芥 防风（各一两） 白芷 羌活 甘草（各两半） 细辛（二钱半）

　　上为细末，每服二钱。食后茶汤调下。

　　如圣饼 治风寒伏留阳经，痰饮气逆头痛。

　　防风 半夏 天麻（各五钱） 南星 川乌（炮） 川芎 干姜 甘草（各一两）

　　上末，蒸饼糊和，作饼如钱，每五饼同荆芥末嚼细，茶汤下。

　　九仙丹 男、妇八般头风，一切头痛。

　　川乌（炮） 石膏（水飞） 白芷 川芎 草乌 南星 半夏（各五钱） 细辛 全蝎（各二钱半）

　　上末，韭汁丸桐子大，每五十丸茶下。

　　空清膏 偏正头痛久不愈，及风热目痛、脑疼等证。

　　羌活 防风 黄连 甘草（各两半） 柴胡（七钱） 川芎（五钱） 枯芩（两半，酒炒一半）

　　上末，每三钱茶清调如膏，抹口内，临卧白汤下。头痛甚加细辛三钱，痰厥痛加半夏，偏头痛倍羌、防、芎。

　　上清散 头痛连眉骨，眼痛不可忍。

　　川芎 郁金 芍药 荆芥 芒硝（各五钱） 乳香 没药（俱另研） 薄荷（各一钱） 冰片（五分）

　　上为细末，每用三分搐鼻内。

　　半术天麻汤 痰厥头痛欲裂，眼黑昏运，恶心，如风云中，身重冷不卧。

　　橘红 半夏 麦芽（各七分半） 白术 神曲（各五分） 苍术 人参 黄 天麻 茯苓泽泻 干姜 黄柏（各三分）

　　上加生姜三片水煎，一服安。

　　简便方 决明子为末，水调贴太阳穴，或作枕。血虚痛，当归二两，好酒煎服。

　　新沐感风：川芎（四钱） 天麻（一钱）为末，蜜和，嚼茶下。久痛，栝蒂末吹鼻，清水出安。

　　风吹项背脑痛，妇人胎产头痛：白芷泡，研末，蜜和细嚼，茶下。

　　风热头痛：川芎、白芷、石膏，等分为末，每四钱茶下。头项痛，蒸大豆一升枕，愈再蒸。

　　止痛（太阳丹）：大南星、川芎（等分）为末，连须葱白捣饼，贴太阳痛处。

　　痰厥痛：乌梅（十个）、盐（二钱）水煎服。吐痰愈。

　　卒痛：僵蚕末（二钱），汤下。

　　诸头痛：苍耳、川芎、当归（等分）为末，每服三钱，临卧茶下。

　　冷痛：艾叶揉软，用帛夹包痛处，以熨斗火熨暖热，痛止。

　　热痛：大黄末、朴硝等分研匀，井底泥和作饼，贴太阳及痛处。

　　痛不可忍：玄胡索（七枚），猪牙皂角（二条），青黛（二钱）为末，水调数分，令患人卧。竹管送入男左女右鼻中，药至喉小酸，坐起，门牙咬一钱，涎出盛盆安。

　　卷之五　头痛

　　眉棱痛

　　属风热与痰，痛连头额，作风痰治。素多怒者，疏肝火，理风痰。见光明痛甚，属肝虚，目不能开，昼静夜剧，导痰汤加细茶。

　　主方 羌活 防风 川芎 酒芩 白芷（各一钱） 荆芥 薄荷（各八分） 细辛 升麻甘草（各三分）葱茶煎服。

　　湿痰，苍白术，二陈，南星；火加栀子、连翘；多怒，柴胡、胆草；血虚，当归、生地、赤芍；肝虚，阿胶、橘叶；风寒，川草乌（俱童便制。）

　　卷之五

　　项强

　　经曰：诸颈项强，皆属于湿。盖颈项强直，不能回顾，不得转动者，乃风湿之邪，干于足太阳经，或痰热客于经络。或致微痛，脉数而实，右手为甚。治宜驱风散邪，利气舒筋。有痰热寒湿相干者，随证治之。

　　主方 陈皮 半夏 茯苓（各一钱半） 木瓜（三钱） 羌活 酒芩（各一钱） 红花甘草（各五分）

　　上水煎服。兼有外邪加乌药、苍术（各二钱），甚者加乳香、没药。

　　治项强：鲜木瓜一个，取盖去穣，入乳香、没药末各五钱，扎定，饭上蒸多次，研成膏。每服五钱，地黄汁和酒下；或干者酒煮，捣入乳、没服。

　　卷之五

　　身体痛

　　夫周身骨节之痛，种种不同。有湿郁周身作痛者；有食滞而身痛者；有痰凝经络作块而痛者；有诸骨节疼酸，或寒或热者；有好酒湿热郁滞而痛。至于臂项肿疼，发热呕吐，上焦不能清利者，皆日常酝酿，致生痰涎饮沫，随气上行。浮壅于肺，咳嗽发动稠脓者为痰；留聚于脾，溢流口角不禁者为涎；停积于胃，呕吐出清稀者为饮。饮脉多沉濡而弦；痰脉多浮大而滑；郁滞脉多沉伏；痛甚脉沉而紧。治宜散郁行气，渗湿疏风，清痰去热。痛止之后，调补气血。

　　主方 苍术 羌活 酒芩 秦艽 威灵仙 当归 防风 姜黄 甘草 水煎服。未安，服后方。

　　当归拈痛汤 治风寒湿三气杂至，合而为痹，遍身走注，肩臂背腰腿膝、周身作痛甚者，及风湿诸证。胫足水湿，脓疮溃烂。

　　苍术 白术 酒芩 羌活 猪苓 泽泻 当归 茵陈（铃儿，酒炒） 知母（各六分） 人参（不用亦效） 苦参（酒炒） 升麻 葛根 防风 炙草（各四分）

　　水煎（上痛食后服，下痛空心服）。痛甚加乳香。上身痛倍升麻；下体痛加牛膝。腿足加木栝、苡仁；臂痛桂枝。

　　威灵仙丸 治湿痰风痛。

　　威灵（酒炒） 桂枝 羌活（各三两） 南星 黄柏（酒炒） 苍术（各二两） 神曲 川芎（各一两） 防己 白芷 桃仁 红花龙胆草（各五钱）

　　上为末，神曲糊丸如桐子大，每百丸白汤下。

　　舒筋散 治风湿血刺身体疼痛，四肢拘挛。

　　当归 玄胡索 辣桂（各等分） 为末，每二钱酒下。痰滞，二陈汤加肉桂；劳倦身疼，十全大补汤加陈皮、半夏。

　　清痰宁痛丸 治酒客多饮，致痰涎饮积致痛，兼服拈痛汤效。

　　橘红 茯苓 半夏 贝母 天麻 白术 胆星 白附子 栝蒌仁 酒芩（等分）

　　上共为末，水法丸绿豆大。每服二钱，白汤下。竹沥、姜汁为丸尤妙。痰饮稀涎散吐。

　　卷之五

　　肩臂痛

　　经曰：寒气客于背俞之脉则血脉泣，脉泣则血虚，血虚则痛。其俞注于心，故相引而痛。按之则热气至，热气至则痛止矣。若背胀而痛，捶打稍愈者，乃痰滞气凝，故捶散而行之少愈。背痛连腰脊者，皆属太阳经之风寒也。脉有促而急者，有弦紧者，左候左，右候右。肩背痛，治当散风泻火行气（左属血与风，右属气与痰）。

　　主方 羌活 独活（各一钱） 本 防风 甘草（各五分） 川芎 荆芥（各三分）

　　姜一片 葱一茎 水煎服。火加酒连；虚加人参。

　　苍术复煎散 风湿合作，脑后痛，恶寒。颈项、肩脊、筋骨强痛，腿膝酸痛。

　　苍术 羌活（各一钱） 白术 泽泻 升麻 柴胡 本 黄柏 红花（各五分）

　　另煎苍术汁二钟，煎众药，再煎如前。

　　乌药顺气散 治肩背痛（方见中风）。

　　凡周身、腿膝、臂膊等处痛甚者，用绵絮包暖，以火烘令极热，微汗出痛可止。或以姜葱汤淋洗；或用姜葱熨法（法见伤寒）内以乳香研细，充热酒服尤佳。

　　卷之五

　　心痛

　　（附：膻中痛）

　　经曰：真心痛者，寒邪伤其君主。手足甲青至节，甚则旦发夕死。厥心痛者，乃寒邪客于心胞络也。盖诸心痛证，皆少阴、厥阴之气上冲也。有热厥心痛者，身热足寒，痛甚则烦躁而吐，额上汗出，脉浮洪大。有火实心痛者，因气而食，卒然发痛，大便燥秘，小便短赤，久则注闷，心胸高起，口渴思冷冻饮料，按之愈痛，时作时止，不能饮食，多属久病，急宜下之，服宁痛汤。有寒厥心痛者，手足厥逆，身冷汗出，便溺清长，大便利而不渴，气微力弱，急宜温之，服术附汤（方见寒门）。凡寒痛者，绵绵无增减，喜手按，近温暖，饮热姜汤则痛少安，多属新感。有恚怒忧郁，饮食劳役；或生冷浓味，不能消散，结而为积，遇食还发，名积心痛。及其脏寒吐蛔，亦致心痛。谓九种者，曰：饮、食、风、冷、热、悸、虫、注，曰去来痛是也。世之心痛，皆胃脘痛。胃受病不营运，虽多日不食，亦不死。痛初止便食，必复痛甚，脉短而数，痛甚则伏。沉细而迟者生，浮大弦长者死。病患喜热汤暖气，宜热药；如口渴喜冷冻饮料，宜凉药。

　　主方 苍术 陈皮 香附 抚芎 玄胡索 五灵脂（各一钱） 甘草（五分） 草蔻（十粒，研细）水煎服。

　　伤肉食加山楂；面食，神曲；谷味，麦芽，水果，草果。有块加三棱、蓬术。如吃热姜汤、炒盐熨痛减加良姜、干姜（炮）、官桂、藿香、木香、砂仁。

　　清火宁痛汤 治心胃痛甚不可忍者，口渴思饮，大便不通，忽大痛或暂止，胸膈间如有块筑塞升上，手按愈痛。此因怒气郁闷成火致痛，妇人多患之。必以大便通利方止。经曰：痛随利减，胀以利宽。

　　栀子（姜炒，三钱） 黄连（吴萸汁炒） 枳实 浓朴 槟榔（各二钱） 五灵脂 蓬术玄胡索 大黄（各一钱） 木香（另研，五分） 甘草（三分）

　　上水煎服。未通去木香、甘草，倍大黄，以大便通为度。实人或再加黄芩、赤芍药、金铃子、没药、草果、荔枝核（烧焦）滑石之类。煎成入芒硝一钱。

　　枳实大黄汤 治大痛，大便不通，口渴等证。

　　枳实 大黄 槟榔 浓朴（各二钱） 木香（另研，五分）水煎温服。

　　加味七气汤 治七情或风湿致痛。

　　半夏（制，一钱五分） 肉桂 玄胡（各一钱二分） 人参 乳香（各五分） 甘草（三分） 加姜一片，枣一枚，水煎服。

　　落盏汤 治急心痛。

　　陈皮 香附 良姜 吴茱萸 石菖蒲（各一钱）煎成，先以香油五点入盏内，调匀服。

　　却痛散 治冷痛。

　　川乌（炮，二钱） 肉桂 石菖蒲 当归 木香 胡椒（各钱半） 灵脂 蒲黄（各一钱）

　　水煎，入盐、醋少许服。

　　行血定痛丸 治素喜食热物，死血留于胃痛。

　　玄胡（两半） 滑石 红花 官桂 红曲（各五钱） 桃仁（三十粒）

　　上为末，蒸饼糊丸绿豆大，每服四十丸，姜汤下。

　　白术半夏丸 治气血、痰热心痛。

　　白术（五钱） 半夏 砂仁 白芍 当归（各三钱） 桃仁 黄连 神曲（炒） 陈皮（各二钱） 吴茱萸（钱半） 僵蚕 甘草（各一钱）

　　上为末，蒸饼糊和丸绿豆大，每服五十丸，姜汤下。

　　术附汤 寒痛，客忤、尸注，苏合香丸（二方并见中寒）。

　　简便方 （治心痛） 栀子（炒黑） 干姜（炒焦） 等分为末，水法丸绿豆大，白汤下。

　　又方（治火痛） 栀子（炒焦） 煎服；或为末，姜汤调粥糊丸，白汤下。（加草蔻亦可）。

　　又方（治热痛）栀子、川芎煎服。或栀子合二陈汤加苍术服。凡服栀子药愈后复发者，仍用栀子不效，另入玄明粉一钱，或芒硝服。

　　又 热痛，大便不通，服三花神佑丸（方见痰门）。

　　又方（治冷痛）良姜、官桂各一钱为末，汤下。

　　又 玄胡索、胡椒各一钱为末，温酒下。

　　又方（治妇人血刺痛） 玄胡索为末，每服二钱，酒汤任下。或桃仁去皮尖，研如泥，饭丸服。

　　又方（治虫痛） 面上白斑唇红，痛后能食，上半月头向上易治。先用肉汁或蜜引虫头向上，服取虫丸、安虫散（方见虫门）。

　　又 楝树根皮煎服，加乌梅、川椒尤好。

　　又 白熟艾一碗，水三碗煎服，有虫吐出。

　　诸心痛：玄胡索（一两，） 炙草（二钱）水煎分三服。或明矾、石榴皮末各五分，白汤下。

　　又 灶心土末一钱（冷痛酒下。热痛水调）。

　　又 东引桃枝，酒煎服。

　　又 槟榔二钱、陈皮一两为末，每二钱蜜汤送下。

　　又 桃仁七枚，研水调服。

　　又 嫩槐枝，水煎服。

　　又 萱草根一寸，醋磨服。

　　又 枯矾，蜜调服。

　　又 久痛，小蒜醋煮顿服。

　　卷之五　心痛

　　膻中（两乳之中）痛

　　属忧思久耗心血，遇忧即发。

　　主方 当归（钱半） 白芍（一钱二分） 枣仁 丹参（各三钱） 陈皮（一钱） 贝母茯苓（各二钱） 甘草（三分）

　　脉数，加酒炒黄连一钱。

　　卷之五

　　脾痛

　　经曰：心痛脾疼，阴寒之设。凡病胸膈心腹疼痛，动辍饮食劳倦，七情致伤，则脾气为之郁滞。或犯寒暑湿热，及食积痰气，脾受之而作痛，非心痛也。

　　主方 木香 丁香 檀香 香附 乌药 莪术 官桂 片姜 干姜 白豆蔻 砂仁 炙草（等分）上为末，每服二钱，紫苏汤调下。

　　化食丸 治饮啖生冷水果、油腻难化之物，留积胃脘作痛。

　　浓朴 草果 砂仁 山楂 麦芽 神曲 干姜 陈皮 良姜（等分） 炙草（减半）

　　上为末，每服三钱，空心，热淡盐汤送下。

　　胃苓汤（方见泄泻） 治脾虚积黄而痛。如内伤不食而痛，补中益气汤（方见虚损）加草豆蔻；热加栀子。实热痛，枳实大黄汤（方见心痛）。

　　大安丸 （方见饮食）治胃不和，食不化，胀痛，或以本方煎服。

　　简便方 （治脾疼）用乌药、陈皮、紫苏煎服。

　　又 吴茱萸（一两）、桃仁（一两），和炒令茱萸焦，去萸用桃仁研末，分三服，用葱白三茎煨热，煮酒调下。

　　又 良姜（为末一钱），米汤下。

　　又 生姜、川椒、丁香（研末），盐汤下。

　　又 川椒二十五粒，浆水浸一宿，盐汤送下。

　　卷之五

　　胃脘痛

　　经曰：木郁之发，民病胃脘当心而痛。夫胃为脾之腑，阳先于阴，故脏未病而腑先病也，甚而致于胁下如刀刺之痛，已连及于脏矣。胃之下口，名曰贲门，与心相连，俗谓心痛。虽曰五运胜复之气，未有不由清痰食积，郁于中宫；七情九气，触于内腑而成者。致病之由，多因纵恣口腹，喜好辛酸热辣，煎爆酒腥，生冷溷淆。朝伤暮损，日积月深，痰积血液，妨碍升降。故酸嗳嘈杂，呕哕，噎膈，翻胃之渐也。寸口脉沉而迟，关上小紧而数。初治暂用辛温疏散，后当养正，兼以除邪。

　　主方 （气郁痰火） 抚芎 干姜（炮） 苍术 栀子（姜炒焦） 陈皮 半夏（姜制）

　　茯苓（各一钱） 草豆蔻（研碎） 甘草（各五分） 生姜（五片）水煎，正痛时服。痛止半日，方可饮食，即食复作痛。

　　寒痛去栀，加木香、砂仁；痛不止加灵脂、玄胡；痛甚加乳香、没药。

　　草豆蔻丸 治客寒犯胃作痛，及心脾胞络诸痛，或湿热郁滞寒热痛。

　　草豆蔻（面包煨，去皮，一钱四分） 益智 陈皮 僵蚕 延胡索 黄 吴萸（各八分）

　　甘草（三分） 炙草 当归 青皮 神曲 姜黄（各四分） 泽泻（一钱，小便数减半） 桃仁（七个，去皮尖，另研） 柴胡（四分，详胁痛加减） 半夏（制，四分）

　　上除桃仁另研，余为末。蒸饼糊丸绿豆大。每服三十丸，空心白汤送下。热厥痛，金铃子散；大实痛，三花神佑丸（方见痰门）。

　　卷之五

　　腹痛

　　（附：绞肠沙）

　　帝曰：愿闻人之五脏卒痛，何气使然？岐伯对曰：经脉流行不止，环周不休。寒气入经而稽迟，泣而不行。客于脉外则血少；客于脉中则气不通，故卒然而痛。夫腹痛之证，多因劳役过甚，饮食失节，中气不足，寒气乘虚而客之，故卒然而作大痛。经曰：得炅则止。炅者，以热治寒，治之正也。然腹痛有部分，脏位有高下，感受不同，为病非一。故痛有九种，曰寒、热、食、血、湿、痰、虫、虚、实是也。凡痛绵绵无减增，以热手暖气按之，饮热姜汤之类得暂止，脉沉迟者，虚寒也。时痛时止，腹满坚实，按之愈痛，口渴，大便秘结，脉洪数者，实热也。痛甚欲大便，利后痛减，脉沉实者，食积也。痛有常处而不动移，从心下至腹，遍满而痛，若小便不利，宜通小便。若小便利者，属蓄血，脉涩者，瘀血或死血也。居处卑湿，多饮停蓄为涎，肥人气虚，脾湿生痰，小便不利，或得辛辣热汤少可，脉濡滑者，湿痰也。痛定能食，时作时止，面白唇红，或肚上青筋肿聚，往来无休止，呕吐清水，脉乍大乍小者，虫也。（脉宜沉细，忌浮大）。

　　主方 苍术 香附 抚芎 茯苓 白芍（各一钱） 陈皮 浓朴 神曲 半夏 枳实（各七分） 甘草（三分） 上生姜三片，水煎服。

　　寒痛加良姜、干姜（炮）、肉桂、藿香、木香、砂仁、吴萸、浓朴；不止加玄胡、茴香，甚者加乳香、没药各五分，研细，调入服。寒极手足冷加附子，去良姜、吴萸，甚则用理中汤之类（方见寒门）。热痛加栀子（炒）、滑石、黄连（炒）、白芍（煨）；不止加玄胡，甚者加木香、砂仁、茴香、乳香从治。食痛加浓朴、山楂、麦芽、木香、砂仁、官桂、干姜。湿痛，小便不利加猪苓、泽泻。痰痛加南星。痛甚防干霍乱，戒米汤，一口即死。

　　活血汤 治瘀血作痛。

　　乌药 赤芍药 当归尾 桃仁 牡丹皮 玄胡（各一钱） 枳壳（一钱） 抚芎 红花 官桂木香（各五分） 加姜煎服。

　　桂枝大黄汤 治腹满痛，躁渴。经曰：痛随利减，胀以利宽。

　　白芍（六钱） 桂枝 生姜（各三钱） 甘草（二钱） 大黄（一钱）姜、枣煎服。

　　芍甘汤 治诸腹痛效。

　　白芍（三钱） 甘草（一钱）

　　上加生姜五片，水煎服。热痛加黄芩。

　　草蔻汤 治脐腹虚寒疼痛。

　　泽泻（一钱） 木香（三分） 神曲（四分） 半夏（制） 枳实（麸炒） 草豆蔻 黄益智仁 甘草（炙，各五分） 青皮 陈皮（各六分） 川归 茯苓（各七分）

　　上咀，加生姜三片，黑枣一枚，水煎服。

　　浓朴温中汤 治胃虚腹满疼痛。

　　浓朴（姜制） 陈皮（各一钱） 茯苓 草豆蔻 木香 甘草（各五分） 干姜（三分）

　　上咀，水盏半，姜五片，煎八分，不拘时热服。

　　黄芩芍药汤 治腹痛脉洪大，口渴因火者。

　　黄芩 芍药 甘草（等分） 上锉，加生姜水煎服。

　　温经汤 治虚寒腹痛。

　　良姜 香附 陈皮 浓朴 当归 茴香 益智 砂仁 木香 官桂 玄胡（等分）水煎服。

　　槟梅汤 治虫痛槟榔 枳实 香附 木香 砂仁 浓朴 干姜 肉桂 川楝子 楝根皮（等分） 甘草（减半） 川椒（二十粒） 乌梅（二个）

　　上姜一片，水煎服。未止加黄连。

　　承气汤 （方见伤寒）加槟榔、木香，治实热痛。

　　简便方 （治诸腹痛） 小麦秆烧灰、去火毒，将麻布包，煮汁服，立止。

　　又方 白砂糖一两，酒三碗煮服。

　　又 菖蒲根二寸（捶碎） 吴萸同煎热服。

　　又 官桂一两，水二碗，煎八分服。未止再服，无桂用生姜。

　　又 木瓜三片，桑叶七片，大枣三枚，水煎服。或胡椒二十一粒擂，热酒服。川椒亦可。

　　又方（热痛） 栀子十四枚，豆豉七合，水二大腕，先煮豆豉至碗半，绞去渣，纳栀子煎至八分去渣，分二服。或明矾末淡汤泡服。

　　卷之五　腹痛

　　绞肠砂

　　由外感内伤，痛极欲死。先用盐一两，百沸汤、冷水各一碗调化，令饮尽，得吐泻痛止。阴沙手足冷，身有红点，油灯火烧；阳沙肢温，针刺十指爪甲边出血，蘸温水重搭，膝腕有紫点，针刺出血安。

　　卷之五

　　胁痛

　　经曰：肝病两胁痛引少腹，善怒，何谓也？曰：厥阴肝经之脉，自足而上，环阴器、抵少腹，又上贯肝膈、布胁肋，故两胁下痛引少腹。盖胁痛之证，当分左右治之。左属肝主血，有瘀血为病；右属肺主气，有滞气为病。而脾亦系于右，其经湿胜，故痰饮流注右胁作痛。所以通论，则左属肝火瘀血，右属气郁湿痰。虽然，若左右脉弦者，乃郁怒动肝火，肝木炽盛，则制己所胜之经脾也，侮所不胜之经肺也。肝木乘之，右亦痛矣。如七情气结，饮食失节，冷热不调，常有郁怒者，两胁俱痛，皆宜疏肝木为主。或有湿痰流注，颠仆伤形，所挟之证，不可执一。脉沉涩气滞，弦涩顺，洪大逆。

　　主方 （左右胁痛） 柴胡 青皮 白芍 川芎 枳壳（炒。各钱半） 香附 当归（各一钱） 龙胆草 木香 砂仁（各五分） 加姜，水煎服。

　　气急加桑皮、紫苏；胀加腹皮、草果、陈皮、萝卜子。左痛加黄连（吴萸炒）、桃仁（各一钱）红花（五分）、香附、砂仁、甘草；右痛加陈皮、半夏（各一钱）、槟榔、肉桂（各五分），去芍、芎、当归、龙胆。

　　当归龙荟丸 通治胁痛，因气成火者神效。

　　当归 龙胆草 栀子仁（大者） 黄连 大黄（酒蒸） 芦荟 青黛（各五钱） 青皮 木香（二钱五分） 麝香（五分） 柴胡（五分）

　　上为末，研入芦荟、黛、麝，用神曲糊丸桐子大。每服三十丸，热浓姜汤下。

　　豁痰丸 治素有痰饮而致右胁痛。

　　陈皮 贝母 茯苓 栝蒌仁 枳实 白芥子 半夏 青皮 栀子（各一钱） 木香 甘草（各四分） 加姜水煎。

　　枳壳煮散 治悲哀烦恼，有伤肝气，致两胁皆痛，筋脉拘急，腰脚重滞，股胁弯痛，四肢不举。

　　防风 川芎 细辛 枳壳（炒） 桔梗（各一钱） 甘草（炙五分） 葛根（八分）

　　上咀，水二盏，姜三片，煎八分，食远温服。

　　左金丸 泻肝火行湿，为热甚之反佐。

　　黄连（六钱） 吴茱萸（一钱）

　　上为末，汤浸蒸饼，丸绿豆大。每服三十丸，滚姜汤送下。

　　木通散 治男、妇胁肋苦痛。

　　木通 青皮 川楝子（取肉一两，用巴豆去壳半两同炒黄，去巴不用） 萝卜子（炒） 莪术木香 滑石（各半两）

　　上为细末，葱白汤调下，每服三钱。或煎服即愈。甚者只二服。

　　异香散 治腹胁痞闷。

　　莪术 三棱 益智 甘草（各一钱） 青皮 陈皮（各五分） 石莲肉 浓朴（姜制，三分）

　　上咀，水盏半，姜三片，枣二枚，煎七分，温服。

　　气针丸 治久积风壅，心胸筑痛，两胁似有针刺，疼痛不可忍。六脉沉伏，按之不可近，此药屡试神效，常服疏肝气、止痛。

　　木香 槟榔 青皮 陈皮 大黄（各四两） 牵牛（半生半炒熟，取头末，半斤）

　　上为细末，炼蜜丸桐子大。每服三十丸，姜汤送下。

　　左痛不动移乃死血，宜活血汤（方见腹痛）。

　　因伤劳虚，痛久不止，宜补中益气汤（方见虚损）。

　　熨法 姜、葱炒热包熨，或葱、或艾、或韭、或蒜，皆可熨。

　　灸法 治卒胁痛。以蜡绳横度两乳中间，屈绳从乳横以趋痛胁下，灸绳尽处三十壮为度。

　　外贴法 芥菜子水研敷；或吴茱萸醋研敷。

　　卷之五

　　腰痛

　　经曰：太阳所致为腰痛。巨阳虚，则腰背头项疼，是动则项如拔，夹脊痛；腰似折，髀不可以曲。盖腰者肾之府，为一身之大关节，所恃以转移阖辟者也。且诸脉皆贯于肾，而络于腰脊，肾气一虚，腰必痛矣。《内经》推足三阴三阳，皆令人腰脊痛。书叙五种三因致痛。曰阳气不足；曰风痹寒湿；曰肾虚劳役；曰坠堕险地；曰寝卧卑湿五也。如六淫气浸，皆属外因。用力举重，因于坠堕，恶血留滞，闪肭挫气，房劳疲力，耗竭精气；及肾着腰痛，腰冷如水，身重不渴，如带五千钱；因作劳汗出，衣里冷湿，久久得之，臀腰伛偻，腰重引季胁痛，属不内外因。失志伤肾，郁怒伤肝，忧思伤脾，皆致腰痛。其证虚羸不足，面色黧黑，两耳热痛，精气不固，齿疼龈肿，失志所为也；腹急胁胀，目视KT KT ，所祈不得，意淫于外，宗筋弛纵，及为白淫，郁怒所为也；肌肉濡渍，痹而不仁，饮食不化，肠胃胀满，闭坠腰胁，忧思所为也，皆属内因。感受虽有种种，无出肾虚一门。脉沉而弦涩，血；滑，痰。治虽祛邪，必以补肾为主。

　　主方 杜仲（姜炒断丝） 破故纸（盐酒炒） 牛膝 当归 生地 白芍 黄柏 知母（俱盐炒） 熟地（各一钱） 茴香（盐炒） 肉桂（各二分） 怀山药（七分） 枣（二枚） 煎成，入盐一分，服。多食胡桃肉，饮好酒送药。

　　痛甚加玄胡，另磨沉香，研乳香、砂仁末服。去白芍药、生地。虚加人参、黄 、龟胶、枸杞、山萸之类。

　　煨肾散 治肾虚，日夜悠悠痛不已，与主方兼用。

　　杜仲（姜炒，二钱） 破故纸（盐酒炒，一钱）

　　上研细，先以猪腰子一个，切七片，盐腌拭净；将仲、纸入茴香末，盐少许掺，挟湿纸包煨，酒下。

　　青娥丸 治肾虚腰痛。

　　杜仲（四两） 破故纸（二两，一方加牛膝、熟地黄尤可）

　　上为末，胡桃肉四十九个捣细，入山药糊和，丸如桐子大，每服七、八十丸，酒下。

　　补肾丸 治肾虚腰痛。

　　熟地 当归 杜仲（各钱半） 白芍 破故纸 枸杞子 黄柏（酒炒） 川楝肉 茴香（盐酒炒） 川芎（各七分） 桃仁（一钱，炒）

　　上为末，蜜丸桐子大。每服七十丸，盐汤下。

　　肾着丸 治肾虚为病，身重腰冷如冰，不渴，小便自利，饮食如故，腰下重痛如带五千钱。渗湿汤亦可服。

　　白术 茯苓（各四两） 干姜 甘草（炙。各一两） 上咀，每四钱，空心煎服。

　　川芎肉桂汤 治冬月因感寒湿腰痛，兼行瘀血。

　　羌活（钱半） 柴胡 肉桂 桃仁 当归尾 苍术 甘草（炙） 川芎（各八分） 独活神曲 防风 防己（酒。各三分）

　　上酒三盏，煎至一盏，食前暖室温服。

　　牛膝酒 治肾受风毒，攻刺腰痛不可忍者。

　　牛膝 地骨皮 五味子 薏苡仁 川芎 羌活 甘草（炙。各一两） 海桐皮 生地黄（二两）

　　上咀，用绵包药，入无灰酒，装入坛内浸，春五、夏三、秋七、冬十日。每服一盏，一日三、四次，常令酒气不绝。

　　摩腰膏 治寒湿腰痛。

　　附子（一两） 天南星 川乌（各二钱半） 肉桂（一钱） 雄黄 樟脑 丁香（各一钱半）

　　麝香（五分）

　　上为末，蜜丸龙眼大，每用二丸，姜汁化开，顿热涂腰间，绵纸覆，外烘热，绵衣缚定，内火热。三日一次。

　　风湿寒热痛，宜当归拈痛汤（方见身痛）。瘀血夜痛甚，四物汤加桃仁、红花。闪挫痛，当归、玄胡、肉桂为末，每二钱酒下。

　　大便秘，三花神佑丸（方见痰门）。痛甚者，经曰：腰痛不可俯仰，肾将惫矣。宜参、 配补肾药大剂服，忌寒凉药。

　　简便方（治腰痛） 用大胡桃二个炮焦，取肉烧，酒送下。

　　又方（治风冷寒湿痛） 川乌一两为末，盐酒调，敷痛处，绵纸软帛束之。

　　又方（治卒痛） 杜仲一两，制；次以韭白七茎，盐、花椒、姜、醋、酱，作羹食。

　　又方（腰肿痛）槟榔末一钱，酒下。

　　又 鳖甲炙为末，酒下。

　　又方（腰痛无力） 风栗子每早吃十枚，再以猪腰子煮粥食。

　　又 白蒺藜为末，蜜丸桐子大。每服七、八十丸，一日三服。

　　又 杜仲一两，川萆 二两，为末，每三钱，酒调下。

　　又 红曲一钱，（炒研），酒下。或炒盐熨；或橘核（炒，去壳），茴香酒下。

　　卷之五

　　眼科

　　经曰：诸脉者，皆属于目。目得血，睛能视。又曰：肝气通于脉，肝和则目能辨五色而明矣。其五轮者应五行，八廓者象八卦。凡患者煎 、腥酒、房室、怒郁忧思、久视等因而成。痒而不痛为风眼；红肿刺痛为热眼；肿软酸涩为气眼；视物不明为虚眼。风与热并，赤肿泪出；风与气搏，痒涩昏沉。血热交聚，致红缕、偷针之类；气血不至，成雀目、盲瘴之形。 红 肉，心热；黑珠星障，肝火。眼眶赤烂，脾胃湿热；瞳人不明，肾水枯竭。一眼忽痛，乃犯飞丝；瞳子散大，食毒热甚；痛痒大作，火炽生风；拳毛倒睫，脾受肝克。所谓散热为治目之要，行血为疗眼之纲，此皆论其标也。治本之理，补益脾胃，育养心神。脾者，诸阴之首；心者，众脉之宗。脾虚则五脏之精气皆失，心虚则百骸之荣养皆亏。脉洪火盛，当察何部；涩为血少，浮风、濡湿。

　　五轮八廓图一　五轮歌：血轮四 属心经，气轮白肺黑风轮，肉轮上下睑脾胃，水轮属肾主瞳人。

　　五轮八廓图二　八廓歌：水 脾胃关泉心，会阴属肾胞阳门（命门），传道肺肠清净胆，津液膀胱养化林（肝木）。

　　主方 （初起痛痒） 当归尾 川芎 赤芍 生地黄 防风 羌活 黄芩 黄连 石膏（冬不用） 栀子（各一钱） 荆芥（七分） 薄荷（七分） 甘草（五分） 加灯心二十枝，水煎，食后服。次加木通、菊花。

　　痛甚，大便实或秘，加酒煮大黄一钱，煎成，化入芒硝五分，未安再服。怒动肝火加柴胡、龙胆草，去薄荷。小便短赤加滑石；郁火加连翘。有星障加木贼、蒺藜、蝉蜕。多泪加蔓荆子。痛止去黄连、黄芩、栀子、归尾、石膏，加当归、菊花、决明子、密蒙花、知母、 精草。目不痛，惟是黑睛上有障翳，凝结不退，宜养血祛风。去障药多宜酒炒，加白芷八分、细辛三分，服药时先嚼白豆蔻二粒，辛温退之，去凉药。

　　凡痛止、障退、肿消，止是隐涩难开，视物不明，药宜养血为主，兼养心神、滋肾水、理脾胃，更宜瞑目静养。如时行暴发风热，火眼肿痛难开，头面俱肿，怕日羞明，防风通圣散（方见中风）。

　　明目丸 生精补血，益肾养肝，退翳止泪，除涩明目。

　　生地（酒浸） 熟地（酒蒸） 黄柏（盐炒） 知母（盐炒） 牛膝（酒浸） 枸杞（各二两） 蒺藜 羌活 防风 石斛 枳壳 菊花（各一两）

　　上末，蜜为丸，每百丸空心盐酒下或盐汤，临睡白汤下。久服明目，兼补阴益肾。

　　六味地黄丸 （方见虚损）加当归、白芍、枸杞子、菊花、五味子，共为末，蜜丸，如前服法。

　　渗湿清脾散 治常患上下眼眶赤烂，属脾胃湿热。

　　石膏（一钱） 苍术 白芷 白芍 黄芩 黄连 栀子 羌活 防风 枳壳（各八分） 荆芥甘草（各五分） 滑石（水飞，三钱）

　　上水煎成，调入滑石末，食远服。

　　蝉花无比散 治大人、小儿远年、近日一切风眼、气眼，攻注昏暗，睑生风粟，或痛或痒，渐生翳膜。或久患头风，牵搐两目，渐渐细小，眼眶赤烂，并皆治之。若常服，祛风退翳，除障明目。

　　苍术 防风 芍药 茯苓 甘草（各三两） 蛇蜕（炒，一两） 羌活 当归 石决明（盐水煮一时） 川芎（各二两） 蝉蜕（去头、翅，一两） 白蒺藜（炒去刺，八钱）

　　上为末，每服二钱，临卧时饮汤下。或酒亦可。

　　当归养荣汤 治睛珠痛甚，血少枯涩。

　　当归 川芎 芍药 防风 熟地黄 白芷 羌活（等分）上水二盏，煎至一盏，食后热服。

　　明目羊肝丸 治肝虚风热，冷泪赤涩，内外障眼。

　　黄连（三两） 家菊花 石决明（ ） 熟地黄 龙胆草 麦门冬 当归 枸杞子 牛膝防风 羌活 黄柏 人参 柴胡 青盐（各八钱） 肉桂（四钱） 羯羊肝（一具，烙干为末，生捣亦可）

　　上为末，炼蜜丸梧桐子大，每服七十丸，温水下。

　　养肝散 治肝虚目痛，冷泪不止，畏明。

　　夏枯草（七两） 香附子（三两） 俱童便浸透，晒干同为末，每三钱茶下。

　　明目第一方 古诸贤有目疾皆用此。

　　省看书，减思虑，专内视，简外视，晨兴迟，夜眠早。

　　洗方 黄连（五钱）切、煎，上铺稀绢，滤汁洗眼，日三遍。或用黄连五分切，拌人乳蒸点。

　　又 黄连、黄柏、黄芩、栀子、防风、连翘、白芷、当归尾、苦参、五倍子、荆芥、薄荷、朴硝，等分为末，薄荷汤丸芡实大，每一丸滚水泡化，频洗妙。

　　又方（眼胞赤烂）五倍子、黄连、荆芥、防风，各一钱五分，苦参四钱，铜青五分。薄荷汤丸龙眼大，每一丸汤泡化，频洗。

　　又 白盐一钱，每早擦牙，以盐津洗面，眼闭一时。

　　吹方 治一切火眼内障。

　　黄丹 芒硝（各一两） 雄黄（三钱） 没药（五分）

　　上研末，吹鼻中。先含温水一口，左目吹左，右目吹右。如两目痛俱吹，久患者勿吹。

　　拳毛倒睫：木鳖子去壳捣烂，用绵纸包，捻成细条塞鼻中。左病塞左，右病塞右，一日三次，其毛自起。

　　简便方 （治风弦冷泪，痒涩有虫） 用肥簪脚插入母姜，拔出点眼 角。

　　又方（治诸眼疾）春月嫩桑条晒干，净器烧成白灰，用三钱；滚水一大碗泡，打转，澄出清汁，重汤顿温洗。

　　又方（治久患目疾） 用决明子炒，研末，每服一钱，白汤下。

　　又方（治目翳及诸物入目） 用男左女右手指甲洗净，用木贼草磨下细末，刀刮亦可，以灯草头打湿蘸其末，点翳上，数次即去。

　　天丝入眼：忽然一眼大痛，急用铅粉或京墨浓挑入眼，略闭复开，令人撮起上眼胞，看粉白墨黑细珠即是。天丝聚成者，用光肥银或骨簪脚拨出，如未尽再入墨，取尽自安。

　　灰尘入眼：睁眼看水自出，或舐湿自手背，睁眼挹出。

　　卷之五

　　鼻证

　　（臭渊，俗名脑漏）

　　经曰：鼻者，肺之外候。又曰：胆邪移热于脑，令人辛 鼻渊。盖肺开窍于鼻，肺气清顺，鼻气通利而知香臭；肺受风火之邪，怫郁于经，则津液壅沸，故鼻气不得宣调，或流浊涕，稠水不止，名鼻渊证，俗为脑漏是也。此火极反兼水化之象。夫五行之理，微则当其本化，甚则兼其鬼贼。故经曰亢则害，承乃制也。凡鼻之为病，如生疮，干结、痛痒、鼽衄，至于鼻痔、鼻息、鼻痈、鼻 等诸证，皆属于火也。惟伤风鼻塞，流清涕者为寒；若鼻中热气，浊涕有痰，亦为热矣。脉右寸浮洪而数。治当清肺火，有风邪兼疏散。

　　主方 （鼻窍不利） 片芩 栀子 防风 桔梗 枳壳 桑皮 石膏 玄参 荆芥 木通（等分） 甘草（减半） 枇杷叶（三片，刷去毛，蜜炙） 水煎服。

　　又防风通圣散（因热宜服。寒天减硝、黄等味）。

　　辛荑汤 治肺气不利，头目昏眩，鼻塞声重，鼻渊涕水。

　　辛荑 川芎 白芷 防风 羌活 荆芥 本 薄荷 木通（各一两） 细辛 升麻 甘草（炙。各三钱）

　　上咀，每服五钱。水二盏，煎一盏，食远温服。

　　丽泽通气散 治鼻不闻香臭。

　　黄 （八分） 苍术 羌活 独活 防风 升麻（各六分） 葛根（六分） 炙甘草（四分）

　　麻黄（冬月可加） 川椒 白芷（各二分）

　　上咀，作一服。姜三片、枣二枚，葱白三寸，水二盏煎，食远温服。

　　芎 散 治鼻塞为痈。

　　芎 槟榔 肉桂 麻黄 防己 木通 细辛 石菖蒲 白芷（各八分） 木香 川椒 甘草（各四分）

　　上咀，每服三钱。水二盏，姜三片，紫苏叶（少许），煎八分，食远服。

　　简便方 （治鼻内窒塞不通）

　　菖蒲 皂角（等分）为末，每一钱，绵裹塞鼻，仰卧。

　　又 南星汤泡二次，切、晒为末。每二钱，枣七枚，甘草（少许），食后服。

　　又 瓜蒂、藜芦（各等分），为末，每一钱绵裹塞鼻中，日三易之。

　　又 槐叶五两，水五碗，煎二碗，量下葱三茎，豆豉一撮，再煎二沸，分二服。或用麻鞋烧灰，吹鼻中即通。

　　又方（治鼻赤、酒皱鼻） 栀子略炒为末，黄蜡丸桐子大，每服三十丸，茶酒任下。

　　又 天门冬 侧柏叶 细茶（各一两） 共研一处。每日用一撮，盛于罐中滚汤内，盖好当茶，一月效。

　　又方（治鼻内生疮） 用黑牛耳内垢敷。

　　又 橘核微炒为末，每服一钱，研胡桃肉酒下。

　　卷之五

　　耳证

　　经曰：肾开窍于耳，耳为肾之外候。又曰：肾者，作强之官，技巧出焉。又曰：脱精者则耳聋。又曰：心通窍于耳，阳气上甚而跃，故耳鸣也。夫肾经寄窍于耳，所藏者精，所纳者气。精气调和，肾经充足，则耳聪矣。若劳伤气血，耗损精髓；或酒醪浓味，痰火上升；或素多郁怒，气逆于上；或大病后皆致耳鸣。设若精脱肾惫，则为聋矣。有厥、风、阴、热、气、劳诸聋，名虽种种；感受无出肾虚所致。又有邪热乘虚随脉入耳，作耵耳、脓耳之证，亦皆热候。脉尺部洪盛为火，濡涩而短为阴虚。治宜补肾，壮水制火。

　　主方 （肾虚耳鸣）黄柏（盐酒炒） 知母（盐酒炒） 当归 川芎 白芍 柴胡 生地（各一钱） 麦冬 五味子（各七分）

　　上水煎，空心服。

　　疏肝清耳汤 治左耳鸣聋，恚怒气郁，肝火炎灼。

　　黄连 黄芩 栀子 当归 青皮 胆星（各一钱） 香附 龙胆草 玄参（各七分） 青黛木香（各五分） 焦姜（三分）

　　上锉，加生姜三片，水煎服。

　　补肾养阴汤 治右耳鸣聋，属肾不足，命门火盛。

　　黄柏（酒炒） 知母（酒炒） 山药 山茱萸 牡丹皮 泽泻 白芍 白茯苓 石菖蒲 远志当归 川芎（各八分） 熟地（一钱五分）

　　上锉水煎，空心温服。

　　清炎宁痛汤 治耳痛。

　　黄连 黄芩（酒炒） 连翘 玄参 蔓荆子 当归 白芍 山栀 防风 川芎 柴胡（等分）

　　上水煎服。

　　平肝清胃丸 治耳聋耳鸣。因于饮食浓味，挟怒气以动肝胃之火。

　　枯芩 黄连 白芍（俱酒炒） 生地（酒洗） 柴胡 半夏（各七钱） 人参（五钱） 青皮（醋炒，五钱） 赤茯苓 蔓荆（各一两） 甘草（二钱）

　　上为末，葱汤浸，蒸饼为丸绿豆大。每服百丸，食远，姜、茶汤下。

　　补肾丸 治肾虚耳鸣、耳聋。

　　芍药 山茱萸 干姜（炮） 巴戟（去心） 泽泻 菟丝子（制饼） 桂心 远志（取肉）

　　黄 细辛 石斛 干地黄 附子（炮） 蛇床子（酒浸） 当归 牡丹皮 肉苁蓉（酒浸）

　　人参（各三两） 菖蒲 茯苓（各一两） 防风 甘草（各半两） 羊肾（二枚）

　　上为末，以羊肾研细，酒糊丸桐子大，每服五十丸，盐酒下。

　　益气聪明汤 治饮食不节，劳役形体，脾胃不足，得受内障、耳聋之患。服此令人精神过倍，元气自益，轻身健体，耳目聪明。

　　黄柏（酒炒） 芍药（各五分） 蔓荆子 升麻 葛根 人参 黄 甘草（各一钱）

　　上水二盏，煎至一盏，临卧时服。

　　黍粘子汤 治耳痛生疮。

　　苏木 黍粘子 生甘草 昆布 龙胆草 连翘 蒲黄 黄芩 当归梢（各五分） 红花（少许） 桔梗（一钱） 生地黄 柴胡 黄 （各四分） 黄连（三分） 桃仁（三粒，另研）

　　水煎，食后服。忌凉药。

　　两耳聋，脓耳、耵耳，上焦痰火，并宜凉膈散、神芎丸、当归龙荟丸（方见胁痛） 防风通圣散（方见中风）；痰火，滚痰丸（方见痰门）诸方采用。

　　耳鸣、聋因火者，吴茱萸、草乌尖、大黄，三味为末，津调涂足底，引火下行。

　　耳鸣、耳塞，用石菖蒲、肥巴豆（一粒，去壳）、全蝎（一个），共为末，葱涎为丸。如枣核，绵裹塞耳。或用生川乌为末，绵裹塞耳。或用磁石（能引针者，豆大），穿山甲（炒为末各三分）；二味绵裹塞二耳，口含少生铁，觉耳内如风声、愈。

　　简便方 （治耳聋塞） 芥菜子捣烂，人乳调，绵裹塞。

　　又方 雄黄、硫黄研，绵裹塞；或蓖麻肉（五粒）、熟枣（一个），乳汁研丸，塞，日一换（晒干易丸。）或大蒜（一瓣，剜孔），入巴豆（一粒），慢火炮熟，研丸塞。或骨碎补削成条，火煨乘热塞；或鲜乌头削塞；或巴豆（一粒）、斑蝥（一个，去翅），研塞；或巴豆一个，针透眼，塞耳中。

　　耳鸣及脓：用香附为末，砂锅煎，萝卜种汤调二钱服。

　　耳大痛或有血水：蛇蜕烧灰，用鹅毛管吹入耳。

　　耵耳出脓：方见幼科耵耳门。

　　诸虫入耳：香油滴入自出。或桃叶卷筒切齐塞（捣塞亦可；）或蒜汁滴入；或姜、韭、葱、酱、醋汁皆可滴。

　　耳冻疮：用橄榄核烧灰，清油调搽。耳痛，盐炒包熨。

　　卷之五

　　口证

　　经曰：中央黄色，入通于脾，开窍于口。藏精于脾，故病在口。盖口为脾之窍，脾气通于口，口和则知五味矣。若脏腑热盛，热乘心脾，气冲于口，故胃热则口臭；脾热则口甜；心热则口燥；胆热则口苦；肝热则口酸；肺虚则口辛；肾热则口咸；胃虚则口淡；肺热则喉腥。又口疮者，乃脾虚凝滞，风热加之则发口疮。小儿将养太过，衣衾暖浓，心脏客热，其口亦臭。此口疮应脏腑之邪热也。复有酒色过度之人，服凉药久而不愈者，乃中气不足，虚火泛上无制，宜温热之药。惟在细参脉证，以别其虚实可也。脉浮大洪数，见于何部皆属实热；脉虚，属中气不足。治理尤当审别。

　　主方 （口疮糜烂） 黄连 黄芩 栀子 连翘 当归 生地 白芍 枳壳 桔梗 薄荷甘草（等分）水煎。食后卧床徐徐噙咽，慎勿顿服，恐上热未除，下成寒疾。

　　甘露饮 治男、妇、小儿胃中客热，牙宣秽气，牙龈肿烂，时出脓血，口舌生疮，咽喉肿痛。又疗脾胃受湿，瘀热在里；或醉饱多劳，湿热相搏，致成胆病，身面皆黄。或时身热而肿，大小便不调。

　　枇杷叶（拭去毛） 生地黄 熟地黄 天门冬 麦门冬 茵陈 石斛 枳壳（炒） 黄芩（各一钱） 甘草（炙，五分）

　　上作一服。水二钟，煎至七分，食后服。去麦冬，加山豆根、犀角，大效。

　　玄参散 治满口并舌生疮，连齿龈烂痛。

　　玄参 升麻 独活 麦门冬（去心） 黄芩 黄柏 大黄（炒） 栀子仁 前胡 犀角屑甘草（炙。各三分）

　　上水煎服。

　　升麻黄连丸 治多食肉，口臭不欲闻其秽恶。

　　升麻（半两） 生姜 黄连 黄芩（酒炒） 檀香 甘草（各三钱） 青皮（半两）

　　上为末，泡，蒸饼丸弹大，每一丸不拘时细嚼，白汤下。

　　清胃饮 治口臭。

　　黄连 黄芩 栀子 石膏 生地 滑石 连翘（各一钱） 知母 升麻 葛根 大黄（酒炒）

　　石斛（各八分） 甘草（五分）

　　加芦根，水煎服。口甜加枳壳、骨皮，去知母、葛根，石斛。

　　凉肺饮 治口辛辣。

　　桔梗 桑白皮 地骨皮 金沸草（各二钱） 甘草（一钱） 上水煎服。

　　加减柴胡汤 治口苦及口酸。

　　柴胡 黄芩 半夏 麦冬 黄连 青皮 胆草 当归 骨皮 白芍药（等分）上水煎服。

　　坎离丸 治口咸。

　　黄柏 知母（各二两。好酒拌湿，阴干，晒） 肉桂（二钱）

　　为末，水法丸，盐汤下。

　　敷方 治口舌破烂，唇吻燥裂，咽喉肿痛。

　　黄连 黄柏 黄芩 栀子 细辛 干姜（等分）上为末，先以米泔水漱口，搽敷，或吐或咽。

　　又方 黄柏末一两，或蒲黄末、青黛三钱，同研搽（加少冰片）。

　　又方（治口疮） 黄连（三钱），好酒煎二沸，候冷，噙漱慢咽。或枯矾、黄丹敷；或莲瓣贴。

　　赴筵散 （治口疮） 黄连末（一两） 干姜（炮，研，三钱）和匀，淡盐汤漱口，敷。

　　口糜生疮：胡连（五钱） 川连（三钱） 细辛 藿香（各一钱）研匀敷。

　　又 硼砂、青黛、薄荷、石膏，研匀搽。

　　又 白芷、铜青（等分），敷。

　　又 黄柏、青黛敷。或大黄、明矾敷。或枯矾、雄黄敷。

　　噙方 益智、甘草为末，舐咽，或汤调下。

　　又 白芷、川芎为末；或丁香、川芎、甘草、白芷为末，蜜丸噙服。

　　口干燥：石膏（水飞），寒水石（研。各八两）。水四碗，煎碗半，入白蜜八两，煎稠噙服。

　　口上 忽生紫泡如蛋，急刺破出血，用蒲黄、青黛敷，服凉膈散（方见火门）。

　　简便方 （治口疮）五倍子为末，敷。

　　又 先以乱发拭口净，用桑树汁敷之。

　　又方 蔷薇根避风者，去土，煮浓汁，舍冷则易。

　　又方 芒硝陆续含化。

　　又 香薷煎汁哈咽。

　　卷之五

　　唇证

　　经曰：脾胃、大小肠、三焦、膀胱者，仓廪之本，荣之居也，其华在唇。夫脾脏应唇通口气，脾与胃为合。足阳明胃之经，其脉挟口环唇，故脾胃受邪，则唇为之病。风则动，寒则紧，燥则干，热则裂，气郁则生疮，血少则色白。治法宜对证清理脾胃，外敷散药乃安。唇紧、撮口难开、饮食难进者，名曰紧唇，又曰HT 唇。失治则死。

　　主方 （心胃客热）杏仁（去皮尖，麸炒微黄）黄连 麦门冬 赤茯苓 黄芩 地骨皮山栀 大黄（酒炒） 蔷薇根（各五分） 甘草 犀角屑（各三分）上加竹叶水煎服。唇干生痰加石膏。

　　独活散 治唇生恶核，由脾胃热壅。（唇燥生疮，橄榄烧，研末，猪油和涂；或荷花瓣贴）

　　。

　　独活 升麻 桑寄生 犀角 沉香 汉防己 连翘 川大黄 甘草（各五分）

　　上水煎，磨入犀、沉服。

　　薏苡仁汤 治风热在脾，唇 动。或结核，或浮肿。

　　苡仁 防己 赤小豆 甘草（炙。各等分）

　　上咀，每七钱，水煎服。

　　唇生肿核；用松香（半两），大黄、白蔹、赤小豆、胡粉为末，鸡子清调搽。

　　紧唇：用白布一块，缠作灯柱如指大，燃，安斧刃上，有汗出拭取，敷唇上，日三度，愈。

　　旧青布亦佳。或用青布烧灰，猪脂调敷。

　　茧唇：用黄柏（二两），五倍子（二钱），密陀僧（一钱），甘草（少许），各为末，和匀，水调，频涂唇上。

　　卷之五

　　舌证

　　经曰：南方赤色，入通于心，开窍于舌。故曰：舌乃心之苗。又曰：七情气郁，心经蕴热，则舌肿满不得息。心热则舌裂而疮；肝热则舌木而硬；脾热则舌滑而苔。又曰：少阴气至则啮舌；少阳气至则啮颊；阳明气至则啮唇。若产后血竭，舌如黄土，或色干白。子死则舌黑，母死则唇黑。心脉洪大，舌病；浮滑，舌喑。

　　主方 （心热） 生地（酒洗） 木通 黄连 升麻 玄参 栀子 甘草（等分） 加竹叶二十片，灯心三分，水煎。

　　食后临睡服。

　　玄犀散 心脾热壅，木舌肿胀。

　　玄参 升麻 大黄 犀角（无，用黄连） 生地 黄芩 黄柏（等分） 甘草（减半） 水煎服。

　　升柴汤 心脾虚热上攻，舌疮、舌强、颊肿。

　　柴胡 升麻 芍药 栀子 木通 大青 黄芩（各七分） 石膏（钱半）

　　水煎服。甚者，加熟附子三分，从治。

　　绛雪 舌疮、口疮、咽喉肿痛等证。

　　软石膏（ ，飞） 玄明粉（各二钱） 朱砂（飞） 硼砂（各一钱） 冰片（二分）

　　上研细匀，频掺患处，咽下不妨。喉痛，芦管吹入。

　　碧雪 一切热壅，舌疮，舌根紧强，腮颊肿痛，咽肿，皆心、脾火。

　　蒲黄 青黛（画家用者） 软石膏（ ） 硼砂（明亮） 甘草（各一钱） 冰片（二分）

　　玄明粉或焰硝（淡者加一钱，咸不用）

　　各研极细末，入冰匀，频掺咽下，或蜜和丸噙化。

　　简便方 舌疮。

　　薄荷 蒲黄 青黛研末，等分和敷，加冰片尤妙。

　　舌上细孔出血：黄连、黄柏、栀子，酒煎服。蒲黄末敷。

　　木舌肿大杀人：枯矾、百草霜等分研，捻糟茄自然汁调灌。或蓖麻油纸捻蘸点烟熏，舌消缩。

　　舌下有筋：刺破，锅煤敷。

　　虚阳上浮舌疮：吴萸（醋炒） 干姜（炮。各五钱） 木鳖（五个。去壳）研，五分，水调纳脐中，外纸贴。

　　卷之五

　　齿证

　　经曰：肾衰则齿豁，精固则齿坚。又曰：齿乃肾之标，骨之余也。夫齿者，骨之所终，髓之所养。内床生者名齿，外单立者名牙。手足阳明所过，上龈隶于坤土，乃足阳明胃脉贯络。重浊不动，恶热喜寒。下龈嚼物属金，乃手阳明大肠脉络，轻清能动，恶寒喜热。故痛时，饮食有寒热相宜。又有疳蚀、蛀缺，血出而痛；有脾胃风热，龈肿而痛。有风、寒、湿、热、虫五种之别；有牙疳臭烂秽气者，火热极也，脉见右寸关浮洪数大，二阳明之火盛矣。

　　主方 当归身 生地 牡丹皮 黄连（各二钱） 升麻 石膏（上齿倍） 大黄（酒煮）

　　黄芩条（各一钱，下齿倍） 细辛（三分）水煎，食后服。上齿痛甚，凉膈散，大黄（酒煮），加石膏、升麻、知母，一剂即安（方见火门）。

　　清胃汤 治一切风热湿痰牙痛，接服七神。

　　栀子 苍术 条芩 当归 生地 石膏 黄连（各一钱） 白芍 青皮（各八分） 荆芥藿香 升麻 细辛 丹皮（各五分） 甘草（四分）

　　水煎服。含浸痛处。

　　七神散 痛甚，继以姜黄、白芷、川芎、细辛末，椒盐汤漱，敷患处。

　　龙胆草（钱半） 黄连 防风（各一钱） 升麻（七分） 草豆蔻（建宁者，十粒，研）

　　北细辛（连叶，二分） 炙草（四分）

　　水一钟，煎半钟，哈一口含浸患处，少时咽。

　　宣风牢牙散 驻颜补肾，滋血固齿。

　　当归 川芎（各一两） 青盐（七钱） 细辛（四钱）

　　上为末，清晨漱口净用，擦牙，连药咽下。不咽，加石膏一两。

　　简便方 绿豆（十粒） 胡椒（七粒）

　　捣细，绵裹豆大，咬于痛处。

　　又 黑豆、葱白、艾叶、川椒，水煎含漱。或干姜（一钱）、雄黄（五分），研擦。或独蒜煨热熨，冷则易。或霜后丝瓜烧，擦。或雄黄研，蜜丸塞。

　　走马牙疳：妇人溺桶垢（火 ，一钱）、铜青（三分）、麝（一分）研匀，厘许敷患处。

　　欲取下牙：荜菝 草乌（各五钱） 川椒 细辛（各三钱） 为末，敷患牙内外，自落。

　　坚牙去风：香附（炒焦，三两）研末，入青盐（一两），日擦。

　　牙动出血：白蒺藜为末，擦。

　　风虫牙痛：鲜菖蒲咬痛处。或良姜煨热，咬患处痛止。或李根皮煎汤漱。或槐白皮醋煮，入盐含。或胡荽子煎汁含。或苋茎、或茄蒂烧，搽。

　　卷之五

　　咽喉

　　经曰：一阴一阳结，谓之喉痹（厥阴风木，少阳相火）。又曰：咽喉者，水谷之道路也；喉咙者，气之所以上下也；会厌者，音声之门户也。足少阴肾，上系于舌，络于横骨，终于会厌。

　　夫喉痹者，由痰生热，热生风，火主肿胀，故热客上焦，而咽嗌肿痛也。咽喉之于会厌，《内经》谓之吸门。咽以候气，通肺属金；轻清不容；喉以纳食，通胃属土，无物不受。会厌管乎其中以司开合，能闭其咽以进食。仓卒误投滴粒，嗽出乃止。咽中惟呼吸行焉，故为人身之 紧关。

　　卒然浆水不入，语言不出，命悬须臾。喉痹即今之乳蛾，咽喉一十八证，谓单蛾、双蛾、缠喉风之类。名状不同，其源则一，相火是也。多感于酒腥辛辣浓味，七情痰火。发则通连颈项，头面肿胀。古书治法，刺破出血。今屡见因刺有伤人者，莫如探吐痰涎，万无一失。脉宜浮洪，忌微伏。尤有伤寒少阴咽痛及阴证下虚痛，不能分别，先根据主方。

　　主方 桔梗（四钱） 甘草（三钱） 荆芥（钱半） 玄参（一钱） 水煎服。卧床慢咽。

　　详脉证属热，渐加牛蒡、连翘、天粉、僵蚕、射干、山根、薄荷、芩、连、栀、柏、防风、升麻、生地、当归择用。

　　大便秘，大黄；小便涩，木通。

　　清心利嗌汤 咽喉肿痛，痰涎壅盛。

　　桔梗 黄连 黄芩 薄荷 荆芥 防风 栀子（各钱半） 甘草 玄参 连翘（各一钱）

　　大黄 芒硝 牛蒡子（各七分）

　　上作一剂，水煎，食后服。兼用碧雪（方见舌证）

　　透天水 一切风热喉痹，口舌生疮，头目不清，痰涎壅盛。

　　黄连 薄荷叶 槟榔 蒲黄 荆芥穗 甘草 黄柏（各末，五分） 冰片（三分） 柿霜（五钱。无，用白糖）

　　蜜和丸，不时噙化。

　　玉雪散 咽喉肿痛，单、双乳蛾一十八证皆效。

　　僵蚕（坚亮者洗，一钱） 山豆根（广西者，取皮研，五分） 雄黄（飞） 玄明粉（如无，用焰硝淡者） 硼砂（明亮者。各三分）

　　研极细，入冰片二分匀，先以箸捺下舌，芦管吹入患处，闭口一时。口噤吹入鼻，加薄荷、甘、桔，末，蜜丸噙亦佳。

　　稀涎散 乳蛾喉肿，面浮目闭，口噤食绝。

　　皂荚（末，猪牙者尤佳） 明矾（研。各一钱）

　　白汤调灌。牙紧，灌入鼻；未吐，以鹅毛蘸生桐油（或灯窝油），口内搅即吐。一人托额，一人用指，口内引出痰涎盆许，即刻痛止肿消，声出食进。未痊愈，再吐。

　　或只白矾，或油亦可发吐。

　　或土牛膝根（一名鼓槌草，俗名夫娘子。红梗大叶，壮节生子刺衣）。捣汁入白矾灌。

　　或马蓝头（春苗可食，秋小紫花如菊），捣绞汁，入香油少许灌。

　　或胆矾五分，汤调得吐，愈。或饮盐汤二碗，吐亦可。

　　简便方 治喉痹。

　　真山豆根，水浸透，含咽汁。

　　急喉痹：巴豆（去壳），纸打油作燃，点火吹灭，以烟熏入鼻，涎出牙开。

　　又 皂角（炙，去皮子）。为末，箸头蘸点患处，以米醋调敷项下，自破，血出即安。

　　又 悉尼捣绞汁饮，效。

　　走马喉痹：桔梗（二两），水煎，分二服。

　　喉痹并毒瓦斯：生姜汁和蜜共一碗，熬六分，日服三、五次。

　　缠喉风：生白矾末（二钱），水调下。或韭菜捣细敷项上；或萝卜汁和皂角末服，吐痰；或硼砂噙化。

　　卷之五

　　面证

　　帝曰：首面与身形也，属骨连筋同血，合于气耳。天寒则冽，地凌则冰。其卒寒，或手足懈惰，然其面不衣何也？岐伯曰：十二经脉，三百六十五络，其气血皆上于面而走空窍。其精阳气上走于目而为晴；其别气走于耳而为听；其宗气上出于鼻而为臭；其浊气出于胃，走唇舌而为味。其气之津液，皆上熏于面，而皮浓肉坚，故大寒、甚热不能胜之也。又曰：头者，诸阳之会也。然诸阳脉皆上于头，而面之寒热，由足阳明胃经之虚实。本经多血多气，木实则风热上行，或面鼻红紫，风刺、瘾疹兼而作焉。其面之浮肿，有二者之别。肿属肝风，胃火为实，风火上炎，红肿而热，按之作痛。此邪气有余，脉必躁急紧实，当用防风通圣散之类（方见中风）散而泻之。浮属脾土，肺金为虚，脾伤劳役，肺气失度，或时作喘，此正气不足，脉必虚浮无力。当用利水实脾汤之类（方见湿证）导而利之。

　　主方 （面生疮疹）

　　防风（一钱） 连翘 黄连 酒芩 桔梗 川芎 白芷 栀子（炒。各七分） 薄荷 升麻（各五分） 甘草（三分）水煎服。加竹沥尤佳。

　　头面疮加芍、地、玄、荆之类。便实，大黄。

　　升麻附子汤 治面作寒，畏风冷。

　　升麻 葛根 附子（炮） 黄 白芷（各七分） 人参 草豆蔻 益智仁 炙草（各三分）

　　上加葱白三茎，水煎服。

　　犀角黄连汤 治面作热，燥赤。

　　犀角 黄连 白芍 酒芩 白芷 炙草 川芎（各五分） 薄荷 荆芥（各三分） 升麻葛根（各钱半）

　　水煎服。膏粱之士，面热生疮加大黄、芒硝、连翘，去芷、芎、葛，研末调服。

　　美容膏 治面生黑 雀斑，单用密陀僧研末，人乳敷亦妙。

　　防风 零陵 本（各二两） 白芨 白附子 白蔹 天粉 绿豆粉 僵蚕 白芷（各一两）

　　甘松 三奈 茅香（各五钱） 肥皂（去皮弦）

　　共为末，蜜和捣匀擦。或白茯苓、白芨，白附、白蔹为末，密陀僧、淀粉、白石脂（另研）

　　等分，人乳调敷过夜。

　　简便方 面疮毒。

　　黄连、黄柏为末，入铅粉，油调敷。

　　指爪伤面：生姜自然汁调轻粉敷，无痕。

　　面 ：僵蚕、白芷、细辛等分为末，人乳和丸芡实大，洗面化涂。

　　粉刺：菟丝子，浸数日，捣绞汁涂。或白矾末酒调搽。

　　面上卒得紫黑丹如疹，至遍身杀人。急用鹿角烧灰，香油调搽。

　　面目身上赤斑作痒肿， 羊角烧灰研细，鸡子清调搽。

　　卷之五

　　须发

　　经曰：肾之合骨也。其荣发也。多食甘，则骨痛而发落。又曰：女子七岁肾气实，齿更发长；五七阳明脉衰，面始焦，发始堕。丈夫八岁肾气实，发长齿更；五八肾气衰，发堕齿槁。又曰：发髭黄赤者，多热多气；白者，少血少气；黑者，多血少气。美眉者，太阳多血，通髯极须者，少阴多血；美须者，阳明多血，此其时然也。盖足少阳胆之经，其荣在须；足少阴肾之经，其华在发。故气血充盛，发须黑而美；若气血衰弱，须发白而落。鲜能挽复于既衰之后，可以保护于未败之前。人年三十外，常服补肾滋阴之饵，不致枯槁也。

　　主方 （六子丸） 菟丝子（酒煮） 金铃子 覆盆子 五味子 枸杞子 蛇床子（各一两） 牛膝 何首乌（酒浸） 熟地黄（酒蒸） 地骨皮（各三两） 木瓜（川） 茴香（舶上者，盐炒。各二两）

　　上除地另捣，余为末，入地重晒、磨，酒糊和丸桐子大，每服七十丸，空心米汤下，新衣不污。加参、苓、术（各二两），尤效。（忌白萝卜）。

　　七宝美髯丹 （一名七珍至宝丹）与神仙六子丸相间久服，补功无以加。

　　何首乌（赤白各一斤。酒洗，竹刀刮去皮，同牛膝、黑豆蒸） 破故纸（盐酒炒香） 菟丝子（根据制药法煮饼） 牛膝（去芦。各八两），拌黑豆三升，用酒浸一日，甑内蒸熟，去豆用首乌、膝，捣如泥。当归身（酒浸，晒、焙干，四两） 赤茯苓（用牛乳） 白茯苓（用人乳各五碗，砂锅煮半干，晒燥。各一斤） 枸杞子（甘州者，晒燥。四两）

　　上为细末，炼蜜和匀、捣千下，丸如弹大，每服一丸，日三服。早温酒，午后姜汤，临睡盐汤。初服七日，小便多或杂色，是脏腑病出；二七唇红津生，有腹痛勿惧，乃搜病根去；三七身轻乳润，一月百病皆出；七七血长精添，火泻水溢。久服强健康宁。

　　乌须方 京省通行，此方可用，不坏须，制得法，可黑一月。

　　五倍子（四川大者，打碎捡净，锅内炒黑色，软烂有白烟起。用湿润青布裹，踏石压成饼，晒燥，研末听用） 红铜花（取细铜丝炭火烧赤，淬醋内，再烧淬至化尽，去醋，晒干研，用时焙末，二钱） 铜末（四分） 皂矾 明矾（各三分） 没石子（研末） 食盐（各二分）

　　砂（净，一分）

　　和匀，以烧酒或煎浓茶，用瓷杯调如稀糊，坐汤中，煮至杯内绿气生面上为好。先将皂角汤洗须净，拭干，用湿皮纸托定， 柄挑药涂须，纸包过夜。次早温水洗，胡桃油捻之，连染二夜，黑矣。

　　三青膏 生胡桃皮 生酸石榴皮 生柿子皮先将榴皮去子，入丁香满，称过分两；后将桃、柿皮与榴、丁等分晒研末，牛乳调盛铅瓶中，封口埋马粪内三、七日，取涂须。

　　简便方 发白返黑。

　　乌芝麻（酒拌） 九蒸九晒为末，枣肉丸服。

　　发落不生：麻子（一升炒黑，）压油搽头。或鲜半夏捣擦。

　　发油污衣：早梳毕，以鸡子清涂颈 发，新衣不污。

　　卷之五

　　瘿瘤

　　经曰：坚者削之，留者攻之，结者散之，郁者达之，发者夺之，泄者折之。夫人之气血，循环一身，必使周流，常无留滞之患。倘喜怒失节，忧思过度之类，致气滞血凝，而成此疾。属足阳明与任脉二经。气凝于上，血不下流，故多着颈项、腹胁皮宽之处，日久血气寝衰，不能攻击矣。瘿有五：曰肉、筋、血、气、石；瘤有六：曰骨、脂、肉、筋、血、石。二证惟气瘿可消，脂瘤可破，余证皆不宜强治。屡见脓血溃漏无已，竟致难救。服药内消，必咸以软坚，断浓味，戒房室。

　　主方 海藻 胆草 海蛤（ ） 通草 昆布 枯矾 松萝（各三两） 半夏 贝母（各七钱）上末，入麦面一两，每二钱酒下，日三服。

　　秘传木香散 治一切瘿瘤结核。

　　猪腌子（七个，灯盏火烘干，为细末） 海螵蛸 南木香 青木香 神曲 麦芽 孩儿茶（各五钱） 雄黄 辰砂（各二钱）

　　上为末，每服三钱，临睡酒调下即卧，勿言语、恼怒、房室，累验。

　　简便方 消瘤。

　　黄连 海藻（等分为末） 置掌中，时舐之，津咽下。

　　又 鲜南星（捣烂），或干者为末，醋研如膏，先以小针密刺，布摊贴。

　　又 久服蜡矾丸，效。（方见外科）。或昆布（一钱，研），绵裹醋浸，常含咽汁。

　　海藻、昆布嫩者，酒浸或醋拌，家常作小菜，久食消瘿瘤、结核。

　　卷之五

　　结核

　　经曰：瘤气结核，皆属于热。盖由气郁成火，结滞坚硬，如果之核，不须溃发，气散自消。

　　结于颈项臂胁，多在皮里膜外。湿痰流注，七情过伤，皆致斯患。妇女常感者，因富贵贫贱多有郁也。若卧枕动悲苦忿怒乃成。项中不散，则变瘰 ；腋下不消，则为马刀。必宜早治。日积月累而得，服药亦须久长。最忌鲜猪肉、热毒物。

　　主方 （项腋结核） 橘红 南星 半夏（并姜制） 枳实 桔梗 羌活 防风 前胡柴胡 连翘 赤芍药 黄连 蓬术 蔓荆子 木通 甘草（等分） 上加生姜五片，灯心三十枚，水煎。去枕卧床，患处向下，慢哈细咽。

　　散结丸 治结核久不消。兼用围方（见痰门）。

　　橘红（盐水拌） 赤茯苓 大黄（酒煮） 连翘（各一两） 黄芩（酒炒） 山栀（炒。各八钱） 半夏曲 桔梗 栝蒌仁 牡蛎（ 、童便淬） 玄参 天粉 僵蚕（洗。各七钱） 甘草节（四钱）

　　上为末，水叠丸萝卜子大，每服二钱，卧床白汤下。

　　滚痰丸 （方见痰门）每服五分，临睡葱盐汤下，常服三分，睡时拌蜜噙。

　　简便方 僵蚕（炒） 大黄（酒浸） 青黛 胆星各等分为末，蜜丸噙化。

　　又 蓖麻子（七个，去壳），研烂，纸卷插入鸡子内，纸封固，水浸湿，煨熟；去纸壳，只食鸡子，每早晚一枚，十日效。或射干磨，酒服效。

　　卷之六

　　幼科总论

　　（附：初生十则 发蒸 胎热 胎寒 胎肥 胎怯 胎惊 胎黄 脐风 撮口 口噤 锁肛脐突 眼闭）

　　黄帝曰：吾不能察其幼小者，为别是一家调理尔。此不在黄帝图经之论，古来以婴幼为哑科，谓其不能体问病源，极为疑难，世以幼科为易者，乖谬甚矣。儿在母胎，受其精气，十月百神满而生。六十日瞳子成，识人，学语笑；百日任脉生，能反复；一百八十日尻骨成，能独立；二百一十日掌骨成，能葡 ；三百日髌骨成，能起立；周满膝骨成，能行步。否此者，气血之盛衰也。或过重围暖衣，不见风日，不着地气，致筋骨软弱者有之。乡儿得地气，故幼儿能行。

　　卷之六　幼科总论

　　初生十则

　　拭口：儿初生，莫待声出，急以绵帛裹指蘸温汤，展去舌上秽血。用手迟，啼一出，即入腹中，斯为患矣。儿口舌未坚，无伶俐妇人，恐伤儿，但以后法解之。用黄连、甘草各煎汁少许，滴口内；朱砂（大块鲜红明亮如云母者，水飞过，晒燥，重研万下，）以二分蜜调，抹儿口中。以五、七分蜜，丸赤豆大。每日甘草汤化服一丸，去秽毒，镇心神。

　　回气：儿初生有不出声者，急灌温水少许，更以口频进气于儿口，自啼。有因难产受寒，儿气欲绝者，急烘绵絮，包裹怀中，以胎衣置火上烧燃；又以大纸捻清油点，烧于脐带上下，使暖气入腹，须臾即回。

　　洗浴：未可断脐带，（恐进湿气，脐风，脐烂。）汤中切桃、李、梅、柳枝，去不祥；取猪胆周身擦之，不生 疮，（月内浴皆可用。）背勿受风，勿多浴，勿久浴，恐作风痫。浴罢，看口上 有细白泡，名七星，银簪挑破，京墨涂。有白膜，名鹅口，用软绢裹指蘸汤绞去，涂京墨；舌下有，亦绞去涂墨。无重舌等证。

　　着衣：男用父女用母旧衣绵改之。切勿过浓，贵乎适中。（恐动火生疮。痰热发惊痫，皆由此始）。周内造衣皆须故帛，用新绵令儿壮热发惊。晒儿衣勿使过夜，露湿之毒，八邪之害，儿黄瘦、腹痛、壮热、夜啼、疮疥。又夜染无辜鸟屎，令儿致病。

　　断脐：切忌用剪刀，致儿内 。切宜浴后，用纸作大捻如指，油点烧脐带、留六寸。长则伤肌，短则伤脏。（古用单衣隔咬，呵入暖气，看脐带中有虫，急剔去，入腹内成疾。）裹脐古用白练新绵，今以绢丝裹（带上渗枯矾）合之，缓急得中，急则儿吐 。脐解，贴膏药脐上。换衣俱宜闭户下胀，冬月宜火烘暖气，勿令水湿、尿屎、风寒入脐。轻则肿烂，重则脐风、撮口、锁肛诸患。

　　服饵：所落之脐带，宜炭火 研，每重几何，对称朱砂和匀。浓煎甘草汁，陆续调与儿服，解痘疹胎毒，最效神方透肛：罕有儿初生无谷道，大便不能出者，旬日必不救。须速用细刀刺穿，要对孔亲切开通之，后用绢帛卷如小指，以香油浸透插入，使不再合，旁用生肌散敷之（方见肿毒）自愈。如有孔不透者，以金玉肥光簪脚透之，银簪脚亦可。

　　乳哺：乳食以少为贵，（谚云：忍三分寒，吃七分饱。又云：小儿常病伤于饱）。多则伤脾胃。（初则吐泻，久成癖疾。）初生未有乳，猪乳代之，（可免惊痫、痘疮，）月内常饮最佳。（取法：猪儿吮乳时，以钟接定，便提猪儿后脚，口离乳。）

　　藏胞：胎衣盛于新瓶内，以青布裹口，扎紧，用砖盖好；三日后根据月吉地，向阳高燥处，埋入地三尺，筑实，儿寿有志。

　　看囟（头顶前动处是：）：颅囟者，精神之门户也，开窍之 也。上下相贯，百会相通，七窍应透，五脏所藉，泥丸之宫，魂魄之穴。气实则阖，气虚则开。良由长大，不可不合。医家看病，切宜察之。宽大者，受病深重；未合者，怕热怯寒。成坑者滑泄；突起者风疾；久冷者吐泻；虚软者癫痫；连额者易惊；动数者气弱。儿之致疾，多由于此。喜暖忌寒，保固无病。（儿生冬月，即做小帽如碗样，时时戴之。）儿在月内未宜抱出与生人见，幼时勿令入庙登冢（恐中恶气）。夏月用色帛缝囊，盛去皮尖杏仁七个，与儿佩之，闻雷不惊（惺惺散方，卷末。）

　　卷之六　幼科总论

　　变蒸

　　初生小儿，阴阳变蒸于气血，而使形体成就，由五脏之变蒸，而七情所以生也。变者，性情变易也；蒸者，身体蒸热也。儿当变蒸之候，身热目倦，耳尻俱冷，上唇白泡如珠，微惊而不乳哺。甚则躁渴、夜啼，伤寒相似，或自汗盗汗，先期发热，七日自安，不必服药，反致惊恐。但宜避风寒，少乳食，谨慎调护。自初生三十二日为一变，首生肾经（天一生水）；六十四日二变兼蒸，生膀胱；九十六日三变，生心（地二生火）；一百二十八日并蒸，生小肠。五生肝，六生胆，七生肺，八生大肠，九生脾。三百二十日十变并蒸，生胃（未满，此脾胃犹未成全，而与难化之物食之，安有不致伤而成病者，譬如磨齿未凿，可能磨物乎？）每生一脏，成一智能。过期不愈，抱龙丸、惺惺散治之（方见后条。） 如有杂证相仍，随病调理。（儿壮气实不热者，名暗变）

　　。若与伤寒疑似，服后方或参苏饮之类。

　　主方 紫苏 羌活 防风 川芎 白芷 柴胡 黄芩 桔梗 陈皮（各五分） 甘草（二分）姜、枣煎服。

　　卷之六　幼科总论

　　胎热

　　胎热者。小儿在胎，母食热毒之物；或服热药。致儿生下，身热面赤，眼合痰喘，大便秘，小便赤。若不治，则鹅口、重舌、赤瘤、急惊等证生焉。治宜先用木通汤煎与母服，使通于乳，令儿饮之。通心气，解烦热。母忌辛辣、酒面浓味。儿服甘豆汤及古方化毒丹。

　　主方 （乳母与儿同服） 木通 扁豆（各一钱半） 赤茯苓 甘草（各一钱） 大黄（五分）

　　滑石（研） 栀子 车前子 黄芩 瞿麦（各八分） 灯心、薄荷水煎服。

　　甘豆汤 治胎热。

　　黑豆（二钱） 甘草（一钱） 淡竹叶（十片） 灯心（七茎） 水煎。

　　化毒丹 治热邪蕴积，口舌生疮，遍身 赖，游风丹毒，疮疡疥癣，初生一切胎中热毒致病，及痘疹后余毒之患，悉治。

　　玄参 桔梗（各一两） 茯苓（八钱） 青黛（画家用者） 甘草（各三钱） 牙硝（二钱）

　　上为末，和黛、硝、蜜丸弹大，金银箔为衣。每半丸，薄荷泡汤调化，抹儿口内上 ，汤送下。

　　卷之六　幼科总论

　　胎寒

　　儿生百日内，觉口冷腹痛，身起寒粟，时发战栗，曲足握拳，日夜啼哭。或口噤不开，昏睡，乳，泄泻。母受寒湿，过食生冷，或服凉药。不治成慢惊，治宜当归散。儿泻，服参苓白术散（方见泄泻。）

　　主方 肉桂 木香 香附 炮姜 川芎 当归 甘草（等分） 上为末，每服三分，乳汁调，抹儿口内，日二服。

　　卷之六　幼科总论

　　胎肥

　　儿生下，肌肉浓，遍身红如血色。盈月后，肌肉渐瘦，目白睛红筋，五心热，大便难，时吐涎沫，治宜浴体法。

　　浴方 天麻末（一钱） 全蝎（二个，研细） 白矾 蝉蜕（各三钱） 青黛（二钱） 麝香（二分，同青黛研匀）

　　水三碗，桃枝一握。前药一半煎十沸，调黛、麝浴，勿浴背。

　　卷之六　幼科总论

　　胎怯

　　儿生下，面无精光，肌肉薄弱，大便白水，身无血色，时时哽气、多哕，无神彩，治宜前浴法。泄泻，服参苓白术散（方见泄泻。）

　　卷之六　幼科总论

　　胎惊

　　儿在胎，因母惊悸，有所触扑受惊，子乘母气，生后精神不爽，颜色虚白。初则温温有热，其后颊赤多惊，略动则恐，声响则悸，印堂青色，睡中惊跳，手足抽掣，身僵目反，则成惊痫矣。

　　主方 人参 南星 牛胆（制） 天麻 茯神 白附（炮。各一两） 朱砂（水飞，二钱） 甘草（炙，一钱半） 青黛（一钱） 麝香（五分） 上为细末，炼蜜丸如芡实大，用钩藤、皂荚子煎汤，化服。

　　猪乳膏 治胎惊诸痫证。

　　全蝎（一个，焙，研） 琥珀（一分） 朱砂（二分）

　　上为极细末，每服二分，麦门冬泡汤调下，加猪乳妙。

　　卷之六　幼科总论

　　胎黄

　　儿在胎，受母热毒，生下遍身，面目俱黄，大便闭，小便赤，多啼，不乳。

　　主方 （母子同服） 生地黄 赤芍药 天花粉 赤茯苓 川芎 当归 猪苓 泽泻 茵陈甘草（等分） 水煎。

　　卷之六　幼科总论

　　脐风

　　多因断脐带后，风湿伤脐而成。风入脐者，令脐肿腹胀，口撮多啼，不能饮乳。若入经络，多变为痫。如脐边青黑，撮口不开，为内搐。爪甲黑者死。如热在胸臆，伸缩努气，亦令脐肿。

　　治宜千金龙胆汤（方见撮口、）稀涎散吐痰（方见中风，）或降痰药化服。

　　主方 （治脐风） 羌活 防风 白芷 川芎 当归 甘草（等分） 上为细末，每二分灯心汤调。抹儿口内。

　　宣风散 治断脐后，外伤风湿，唇青不乳，多喘，脐风撮口。

　　全蝎（二十一个。头足全者，洗净，无灰酒拌炒，研末） 麝香（二分。另研，和匀） 为末每二分金银煎汤，或麦门冬汤调服。

　　卷之六　幼科总论

　　撮口

　　儿在母胎，或于风热，生后血气未调，洗浴冒风而成。口吐白沫，四肢俱冷，必难救矣。此证最急，虽有多种，皆由内结郁热。干于肠胃，闭闷不通，气不得化，腹中满胀，肚下青筋，撮口不乳，证候甚急，若不速与气通利下，无可救疗，少缓即毙。

　　主方 僵蚕（直者，去绵，炒研。一钱） 蛇蜕（炒、研。一钱） 朱砂（水飞，五分） 麝香（五厘）和匀，每二分蜜调服。

　　千金龙胆汤 脐风撮口（胎惊。）

　　大黄（湿纸包煨。一钱） 桔梗 柴胡 龙胆草 黄芩（炒） 赤芍药 钩藤 甘草（炙）

　　茯苓（各八分）

　　上为细末，每三分，黑枣煎汤；或防风麦门冬汤调服。

　　撮风散 （治撮口） 蜈蚣（干，赤足者半条，炙研。） 钩藤（五分） 麝香（二分） 全蝎梢（洗净，炙、研） 朱砂（水飞，各一钱）

　　上为末，每服二分，竹沥调下。

　　卷之六　幼科总论

　　口噤

　　儿在胎时，母食热物，攻入脏腑，则生后热毒结聚于口，舌上有形如粟，口不能开。但见不能吮乳，啼声渐小，口吐涎沫。须急看儿上胯，如有白点，先以指甲轻轻刮去，次用药。初生脐风、撮口、口噤三证，惟贵预防则不患，若有患者，多难救治。

　　主方 （治口噤不乳） 蝉蜕（二十枚，去嘴、足） 全蝎（七个，洗，炒） 轻粉（少许）

　　上为末，乳调服。

　　全蝎散 全蝎（二十个，洗、炒） 朱砂（水飞，五分） 硼砂 冰片 麝香（各二分半）

　　上为末，用乳母唾调，涂儿口唇内及牙上。或猪乳调，入口内。

　　又方 蜈蚣（药店干者，去足，炙焦为末，）入麝少许，猪乳调。或猪乳独用，治儿口噤。

　　卷之六　幼科总论

　　锁肛

　　由胎中受热，热毒壅盛，结于肛门而不通，无复滋润，所以有此。急令妇人以温水漱口，吸咂儿前后心并脐下、手足心共七处，凡四、五次。仍以轻粉五分，蜜少许，温水化开，时时些少服之，以通为度。如不通，即是肛门内合，当以物透之，金簪为上（须肥大、光；）玉簪次之。

　　须插入二寸许，以苏合丸为条，纳入孔中，粪出为快。（肚胀不乳，至一七死。）或以猪胆导法（见便秘，）苏合丸（方见中寒。）

　　卷之六　幼科总论

　　脐突

　　初生儿有热邪在胃及胸中，则频频伸引，呃呃作声，努挣其气，抑入脐腹之内，脐肿赤大。

　　由母受惊热，勿外敷毒药。

　　主方 栀子仁（炒） 白术 白茯苓 猪苓 泽泻（等分） 官桂（减半） 上为末，每服三分，蜜汤或灯心汤调，日二服。

　　二豆散 赤小豆 淡豆豉 南星（制） 白蔹（各一钱）

　　上为末，每服五分，以芭蕉自然汁调敷四围，日一次。小便白即愈。

　　卷之六　幼科总论

　　眼闭

　　初生眼闭不开者，由产母食热毒之物，致成斯疾。宜用熊胆少许，以水一滴浸化，点入眼中，一日七、八次。

　　主方 当归 川芎 赤芍药 生地黄 天粉 甘草（各一钱）上剂水煎服。或为细末，灯心汤调，抹儿口中。宜多服。

　　酿乳方 泽泻 茵陈（各三钱） 栝蒌根 猪苓 生地黄 甘草（各一钱）

　　上剂水煎，食后服。初用二服，且捏去宿乳。第三服儿吮。

　　卷之六

　　论形色

　　（附：手指脉纹八段锦 手指诀）

　　额属心，色红，主火盛，风热烦躁；青主惊。

　　左脸属肝，色赤，主身热拘急，肝风；青主惊；黑，腹痛。

　　右脸属肺，色赤，主身热，气粗壅嗽；白主咳嗽痰气；青，风入肺。

　　鼻属脾，色红，肺热极、衄血，内燥孔干，热气出；或浊涕痰嗽，内生风。白色清涕，外感伤风，或泄泻。

　　下颏属肾，色赤，主膀胱热，小便不利。

　　颧色赤，积热痰盛，身热。

　　颊色赤，内热夜啼。

　　印堂青，主惊；红，火盛；黑，客忤、邪祟。

　　山根紫，伤乳食；青，惊；黑，危。

　　准头黄，吐泻；赤，热；青，惊；红紫，痰气；黑，危。

　　眉皱，痢疾；红，夜啼、心烦躁热。

　　眼黑睛黄，伤寒；白睛黄，湿积，赤，心热；淡红，心虚热；青，肝热。眼胞赤烂，脾脏湿热；白睛黑，死。

　　人中黑，腹痛虫动；点点黑，吐利。

　　口唇红，干燥、脾热；赤裂，脾热极；紫，风寒；白，虚弱。

　　承浆黄，吐；青，惊。

　　面淡白；恶心不食；青白，吐泻，欲发惊风。面青唇白，吐乳胃冷；青黑，吐沫；不吐者虫痛。黄，食积；亦主惊或天 。面青身热发躁，多变痢疾；面青有汗，口内气热，必发 痛。面黄盗汗，面青有惊；青黑或时吐沫者，客忤、天 ，啼哭凶。面红赤色，伤寒发热，身躁不安，心烦。

　　头面青筋，欲作惊搐，或吐，肚痛。头面大小青筋如绿绳透起者，急治；不尔，发惊搐。

　　太阳红，血淋；青，惊；赤，伤寒。

　　风池红，热，多啼；黄，吐逆。

　　《金匮》青筋，惊。

　　舌红、干，燥热；白苔、黄苔热甚；舌卷，惊；舌破裂有疮，心火；赤肿，大便秘，小便不通，或热泻；舌黑如芒刺，阳毒热极；久泻痢，舌黑及伤寒等证，舌黑而湿滑者死。

　　耳微黄，惊。耳叶干燥，睡中切牙主疳、骨蒸热。耳尖冷，耳后红纹，麻痘；耳内脓、外有疮，肾经积热。

　　卷之六　论形色

　　面部五脏色诊图

　　面部五脏色诊图　面青属肝，病惊风。

　　面赤属心，病热盛。

　　面黄属脾，病疳积。

　　面白属肺，病虚寒。

　　面黑属肾，病恶候。

　　四时面色顺逆：春肝木青，夏心火赤，秋肺金白，冬肾水黑，各七十二日，四季月后各十八日。脾土，黄色为顺，春白、夏黑、秋赤、冬黄，四季月青色为逆。

　　总论主病：赤，热盛；面赤唇青，伤寒；青，惊风；白，吐泻；黄，积、作疟；黑，危候。

　　图　初生至半岁，虎口纹未成。

　　额上候寒热，兼面色察病。

　　婴幼初生至半周，额闻眉际候因由，医家三指横排定，头左须将右手求。若是伤寒三指热，食中热嗽痰惊风，三指冷兮为吐泻，中名热积腹中踌。

　　图　初，风关纹见易治；中，气关纹见病深；末，命关纹见病危。

　　三关纹直透难救。

　　红，伤寒；浅红，内热吐泻，紫，风热；青，惊；白，疳；黄，脾积；青紫相半，惊积、风热。青紫黑纹，乱者极重，纯黑者不治。

　　卷之六　论形色

　　手指脉纹八段锦

　　鱼刺形图　鱼刺形，主惊风、痰热。

　　悬针形图　悬针形，主伤风、泄泻、积热。

　　水字形图　水字形，主食积、咳嗽、惊疳。

　　乙字形图　乙字形，主疳病、惊风。

　　环形图　环形，主疳积、吐逆。

　　乱纹形图　乱纹形，主虫。

　　虫形图　虫形，主疳虫、大肠秽积。

　　珠形图　珠形，主死。

　　卷之六　论形色

　　手指诀

　　五指稍头冷，惊来不可当。

　　若逢中指热，必定是伤寒。

　　中指独自冷，麻痘证相参。

　　男左女右手，分明仔细看。

　　卷之六

　　脉法

　　小儿三岁以上，医用中指滚转，按寸、关、尺三部，六、七至为常脉。增则为热，减则为寒。浮，风邪；洪，热盛；数，多惊；迟，为虚；浮洪为风热；沉实为食积。浮紧无汗为伤寒；浮缓有汗为伤风。沉紧，腹痛；弦紧，气急；紧促，痘疹；坚实，风痫；虚软；慢惊；软细，疳虫；牢实，便秘；大芤，便血；大小不匀，恶候。二、三至为脱绝，十余至为死脉。

　　卷之六

　　养子十法

　　背暖：经曰：背脊三椎下节之两傍，是肺之俞也。若风寒伤之，致发热咳嗽，痰喘、呕等证。

　　肚暖：肚者，胃也。若冷则不能腐化谷食，致肠鸣、腹痛、泄泻等证。

　　足暖：经曰：足为阳明胃经所司，况寒从地起。致伤寒发热、冷积等证。

　　头凉：经曰：头者，六阳之会；首面者，五脏之精华。头为髓之海，太热则髓溢汗泄，致颅囟肿起，头疮眼疾。

　　心胸凉：心属丙火，若外受客热，内外俱热。轻则口干面红；重则夜啼、惊跳。

　　精神未全：忽见非常之物、未识之人、鸡犬牛马等畜，及嬉戏叫喊，皆易成惊疾。宜服镇心安神、补养之药，病愈药止。其牛黄、朱砂、金银、冰、麝，毋得过用，致成冷疾。

　　吐泻慢惊；脾胃全固，气血流畅，一身康健。小儿变蒸，误作外邪，服发汗药；或因食积，过用通泄；或冷热不调，致伤脾胃，吐泻淹延。脾土既虚，肝木乘之，故筋挛作搐。

　　呕乳粪清：儿在胎时，母过取凉，冷气入于胞胎。后因悲啼未定，便与乳食，使气与食结，久而不散，致伤脾胃。轻则呕泄，重则腹鸣气逆，涎潮流溢，以致难治。

　　勿轻服镇坠诸药：水银、轻粉、朱砂、珠珀，虽云下痰镇心，毋得泛常轻用。凡小儿皆畏服药。倘病源究未真确，药不切中，勿服。

　　因浴致生丹毒：一周之内，肌肤脆嫩，腠理不密，洗之恐湿热郁蒸，变生赤游丹毒。身发壮热，毒入腹者死。有因浴，伤风咳嗽上气，渐成笃疾，由此而始焉。

　　卷之六

　　五脏虚实

　　心主惊，实则叫哭发热，饮水而搐；虚则悸动不安。心热，喜凉处卧，睡中口气温，目上窜，摇头切牙，皆心热，导赤散主之。喜仰卧，泻心汤主之。

　　肝主风，实则目直、大叫、呵欠、项急、顿闷；虚则切牙多欠。肝热，手寻衣领及乱捻物。

　　肝有风，目连札不搐，泻青丸治之。热甚，身反张，目直视，风火相搏，导赤散兼之。

　　脾主困，病则困睡，泄泻，不思乳食。实则多睡，身热饮水，虚则吐泻，益黄散主之。

　　肺主喘，实则闷乱喘促；虚则哽气长出。肺热，手掐眉目、鼻面。肺盛复有风冷，胸满短气嗽痰。当先散肺热，后散风冷。肺实热，泻白散主之。

　　肾主虚，无实也。虚者，由胎气不成，则神不足。目多白睛，颅囟开解，面色皎白，下窜畏明，两足热，不喜衣覆。此肾水虚，而心火乘之，宜地黄丸主之。

　　卷之六

　　杂病歌

　　小儿杂病切须知，不问男儿与女儿。多睡只因肝是本，心中积热夜惊啼。叫呼冷汗因虫痛，寒热其中积在脾。面赤口疮心肺热，虚风搐搦四肢垂。冷滑伤脾多泻痢，如脓如血下无时。积多肚大多掀水，气喘腮黄不问医。眼重吐涎头摆急，莫教脉息慢微微。堪笑愚人偏问鬼，不求良药苦求师。

　　卷之六

　　调护歌

　　养子须调护，看承莫纵驰，乳多终损胃，食拥则伤脾。衾浓非为益，衣单正所宜，无风频见日，寒暑顺天时。

　　卷之六

　　寒热药忌

　　小儿不宜服凉药 足胫冷，腹虚胀，粪色青，吐乳食，眼珠青，面青白，脉沉微。此皆寒证，故不宜凉药。

　　小儿不宜服热药 足胫热，两脸红，大便秘，小便赤，上气急，脉紧数，渴不止。此皆热候，故不宜热药。

　　卷之六

　　惊风总论

　　小儿急、慢惊风，古谓之阴阳痫。急慢者，后世名之也。急属阳盛而阴虚；慢属阴盛而阳虚。皆脏腑邪热，销克肺经而成痰。痰复生热，热生风，风生惊。必因惊、风、痰、热，四证合作而为搐（两手伸缩、）搦（十指开合、）掣（势如相扑、）颤（头偏不止、）反（身仰向后）、引（臂若开弓、）窜（目直似怒、）视（露睛不活）八候生焉。及搭眼摇头、张口出舌、唇青脸赤、面青睛青，太阳发际、印堂皆青，三关、虎口红紫及青，皆惊风之候也。

　　男搐左视左；女搐右视右。男眼上窜；女眼下窜。男握母指出外；女握母指入内。男引手挽，左直右曲；女引手挽，右直左曲，皆为之顺。反此为逆。治风先利惊，治惊先豁痰，治痰先解热。

　　若惊风由痰热而生，必退热化痰，而惊自止。若四证俱有，治必兼施，先后纲领如此。析而言之，暴烈为急；沉重为慢。急则势虽甚，而属有余，其愈易；慢则候虽缓，而属不足，其愈难。有初为壮热发搐之急惊，因吐下太过，凉药用多，脾胃亏损，肢冷昏愦，而变慢惊者。有先为吐泻、脾虚之慢惊，因温补太过，热药用多，体热涎壅，面红目赤，而变急惊者。医家用药，可不慎欤！大抵婴儿之疾，贵乎早治。才觉受惊，伤风发热，便与疏解，何虑之有哉？治宜先用搐鼻法，以猪牙皂角末，或半夏末（或二物并，）以纸捻蘸捻鼻孔，或芦管吹入。（得嚏可治，无嚏难治。）次吐痰，瓜蒂散（五分调服；）或稀涎散（五分白汤调服），吐痰为妙。或通关散，或以神佑丸（二分，白汤化下；）或青州白丸子，或滚痰丸（同抱龙丸、豁痰丸）化痰。或以造命丹治惊。如惊风已退，定志丸调之。

　　卷之六

　　急惊

　　急惊之证，因热所生。热客于心，痰壅于肺，热极生风，风生惊，剧则搐搦、僵（仰阳）仆（覆阴、）反目、八候渐见矣。凡儿欲发惊风，必精神不定，恍惚惧人，顾左复右，观上回下，即宜清热降痰、镇养心神，不令至甚。如只反张、搐搦、上窜，若牙关不紧，喉无痰声，口无涎沫，非为惊风。盖夹惊、夹食、伤寒、痘疹或三焦蕴热，五脏不宣，流入经络，热在筋脉，亦作搐搦，量轻重而利之。脉候浮数洪紧，虎口纹青紫相半。治宜主方利惊丸、导赤散（方见火门）、安神丸。（与前方参用）。

　　主方 （利惊丸） 龙胆草 青黛（画家用者） 防风（各三钱） 钩藤（二钱） 黄连（一钱） 牛黄 麝香 冰片（各二分） 黛、牛、麝、冰，研细末。上为末，入四味匀，神曲糊丸黍米大。每三十丸，金银、薄荷煎汤送下。

　　安神丸 治小儿惊悸、渴闷，面红颊赤，口燥脉实。

　　牙硝 山药 麦门冬 茯神 甘草（各五分） 朱砂（水飞，一钱）

　　上为细末，蜜丸鸡头大，每服半丸，砂糖汤下。

　　镇惊造命丹 治胎惊，急慢诸惊。癫痫不省人事，目直上视，惊风痰壅，睡中惊跳，夜卧不安，啼哭不止，客忤、内 。凡一切惊疾，初生至长，及奇怪形状不能辩名者，并大人因惊忧劳损，卧不安寐，怔忡恍惚，恐怖颠狂，妇人产后不语，昏愦啼笑。（神药。）

　　蛇含石（微火煨热，炭火 红，米醋淬；再 再淬七次，研细水飞，澄去水，晒燥，重研万下。四两） 代赭石（ 研，如前） 辰砂（水飞） 青礞石（硝， 金色，水飞，重研） 南星（牛胆制过） 茯神（各五钱） 僵蚕（洗、炒） 蝉蜕（去土） 白附子 使君子 天麻（各末，三钱） 牛黄（陕西，七分） 麝香（五分） 冰片（三分）

　　上研匀，炼蜜和丸，金箔为衣。大人二钱，小儿一钱，婴儿三、五分，灯心，薄荷汤化服，金银煎汤尤好。

　　抱龙丸 治伤风、寒、暑，发热、变蒸，惊风痰壅、喘急咳嗽等证。惊后调理，初生至长，微有不快，即宜服。及大人风痰等证悉效。

　　南星（腊月牛胆，制多次佳。四两） 天竺黄（另研，一两） 朱砂（水飞） 雄黄（飞。

　　各五钱） 甘草（七钱） 麝香（五分，未出痘不必加） 加牛黄（陕西，千层） 琥珀（真者。

　　各五分，尤效。）

　　上和匀，取腊雪水或早首汲井水，另煎甘草汁，和丸如芡实大。每服一丸，临睡薄荷汤化下，病急多服。伤风感寒，姜、葱、紫苏汤下，取汗。大人每服三、五丸。如风痰，用竹沥入姜汁数匙化服。姜汤亦可。

　　卷之六

　　慢惊

　　是证非因急惊变成，必因大病之后，吐泻之余。或久痢滑脱；或气虚暴吐；或久嗽成痫；或峻攻癖积。感受之由不同，无出脾胃虚损，风邪相乘。肺为脾子，子母皆虚，津液不运，变为痰涎，喉如锯声，昏睡盗汗，睛露唇掀，烦躁引饮，四肢浮肿，大小便秘，口鼻气冷，时复螈 （似搐搦而不甚） 胃痛啼叫，哭如鸦声。若发直睛定，便溺自遗，形骸似瘫者，并皆不治。治宜回阳补气，理脾调中。有惊，造命丹；有寒，苏合丸。

　　主方 人参 白术 茯苓 甘草（炙） 天麻 僵蚕 白附子 木香（另磨）

　　寒加干姜，甚加附子。寒呕加丁香、藿香；痰呕加陈皮、半夏；久泻加肉果，诃子；痰多加胆星。

　　上加姜、枣，水煎服；或加全蝎（洗，焙）共为细末，调服。

　　卷之六

　　夜啼

　　有阴阳二证。阴者，脏冷也，夜则阴盛，与冷相搏；阳者，脏热也，夜则阳衰，皆致腹病而啼。先宜母吮咂眉心，次服主方。

　　主方 当归 赤芍 五味子 白术（各五分） 茯神 陈皮 官桂 甘草（各二分） 水煎服。

　　治一百二十日内啼：蝉蜕（四十九个。只用下半截，）为细末，钩藤煎汤下。

　　又 灯花（七个） 朱砂（二分） 为末，蜜调，儿睡抹唇内或乳头上。

　　卷之六

　　客忤

　　小儿心虚神弱，生人卒至，或父母家人远来，未宜儿见。恐经履神庙、丧门、坟冢、病家，有带来秽恶之气，或饮酒骑马汗气，触犯于儿，面变五色，口吐涎沫，喘急腹痛，倒仆不省，状若惊痫，脉来急数。口中有悬壅，左右有小泡，即以竹刺溃之，或银簪刺，或指甲摘破。治宜辟邪气、扶正气、镇心安神之药。如造命丹、苏合丸、玉枢丹（可服可烧。） 或烧沉、檀、速降诸香。或艾灸百会、印堂二穴。有因小儿心爱之物，大人强取之，则神逐物迁，昏愦口噤，宜先与其物，次服安神镇心之药。如无前项药，只用煎方。（百会穴，头顶心；印堂穴，眉中心。）

　　主方 人参 茯神 麦门冬 天麻 钩藤 藿香 紫苏 远志（甘草煮、剥） 甘草（等分） 水煎成，调朱砂又方 灶心土（二两，研） 鸡子（一枚） 和水少许，调匀，涂胸、手足心、顶门。

　　卷之六

　　天

　　由乳母饮酒食肉，房劳热毒之气，流入乳中，儿饮之，传其热毒，津液成痰，蕴积于内，外加风寒。致壮热惊悸，眼白翻腾，手足抽掣，或啼或笑，甚则爪甲皆青，如祟之状，脉大而实，宜解利风热。

　　主方 钩藤 人参（各五分） 犀角（三分，另磨） 天麻 全蝎（洗、焙） 甘草（炙。

　　各二分） 加研细绿豆十四粒，细茶（三分），水煎服。

　　风加荆芥。有痰神昏，天竺黄、辰砂、雄黄（各一分），枯矾（半分），研细调入，煎药服。

　　卷之六

　　内

　　腹痛多啼，汗出粪清，咬乳，睛慢、流涎，或唇焦黑，囊肿伛偻，眼内红筋，虎口脉纹侵入掌中，治宜造命丹，或利惊丸。（二方并见急惊。）

　　主方 桃符丸 乳香（研末，一钱） 银朱（五分） 蒜（一个，煨熟去皮） 捣丸黍米大，每服五丸，薄荷汤下。

　　卷之六

　　痫证

　　经曰：痫为神不守舍，谓神乱也。皆由惊动，脏气不平，郁而生涎，闭塞诸经，厥而乃成。或母胎中受惊，或感风寒暑湿，或饮食不节，逆于脏气而成者有矣。其痫有三：曰惊、曰风、曰食。惊痫起于惊骇；风痫起于衣服过暖，热极生风（初时曲指，如数物而作）食痫由于乳食太过，吐而发热。其候瞪眼直视，面目牵引，口噤涎流，肚腹作胀，手足抽掣，项背反张，时作时止。治宜顺气豁痰及平和气血之药，调下苏合丸或预服五痫丸。以造命丹为主。

　　主方 人参 石菖蒲 白藓皮 茯神（各五分） 远志肉（五分） 麦冬（五分） 犀角（另研） 石膏（研，各三分） 甘草（一分）水煎服。

　　五痫丸 治小儿诸痫，及大人颠狂等证。

　　铅（一两。铜杓烊化） 水银（五钱，和匀铅内，待冷同研极细） 珍珠（水飞，重研一两）雄黄（一两） 朱砂（五钱）

　　俱水飞研万下，和前再研，蜜丸麻子大，每服一丸，金与银煎汤送下。

　　牛黄膏 治风痫。抽搐、潮热。

　　胆南星 全蝎（洗、炒） 蝉蜕（去足。各二钱） 僵蚕（去嘴，炒，二钱） 白附 防风天麻（煨。各一钱） 牛黄（二分）

　　上为细末，枣肉丸，如小豆大，用荆芥、姜泡汤调服。

　　卷之六

　　伤寒

　　小儿与大人无异，初感畏寒，宜散邪消化乳食。如热邪传里，婴儿亦舌上白苔，扬手掷足，怕热不恶寒，可与白虎汤。大便闭结，小便短赤，承气汤下之。若手足凉，口气冷，头额冷汗，面色黑暗，大便泻青，此为阴证。须用温里之药，治方与大人相同，但药剂之分两轻少耳。凡天行痘疹时，从痘疹门用药，微感风寒，宜抱龙丸、惺惺散治之。如遇变蒸之期，但宜调护，不药可也。

　　卷之六

　　中暑

　　小儿身热汗出，口渴吐泻，霍乱等证，治宜辰砂五苓散（五苓散加辰砂。）治伏暑吐泻、渴烦，六和半夏汤。霍乱痰嗽，六一散加辰砂。一切暑热证（三方见大人门）。

　　卷之六

　　湿证

　　阴雨地湿，坐卧感受，或溺污衣被，皆能致之。脉见沉缓，身体烦痛，发热恶风而多汗，小便不利，大便溏泄，日久则手垂足肿，入脏则喑哑不言。治宜疏利小便，其湿自除，兼健脾土。

　　不宜发汗及峻攻之。

　　主方 白术（五分） 苍术（五分） 猪苓（五分） 泽泻（五分） 干姜（炮，五分）

　　车前（五分） 赤茯苓 木通（各一钱） 上加灯心十茎，水煎服。

　　寒湿去木通，加浓朴、甘草。呕加陈皮、半夏、藿香。肿胀加大腹皮。

　　卷之六

　　诸热

　　小儿纯阳，脏腑易热。阴阳气迁，熏蒸于外，致身热也。肝热则眼肿、翳瘴；心热则舌疮、溺赤；肺热则鼻衄、便秘　脾热则唇燥流涎；胃热则口臭作渴；肾热则耳疮脓出。若夫五脏蕴热，面赤烦躁，痰涎壅盛。大抵小儿为病，多因热极生风，风生惊，故有热即当清之，此拔本塞源者也。然小儿发热，更有多种。患潮热者，发歇有时；惊热者，颠叫恍惚；夜热者，夕发旦止；邪热者，昼夜热盛；实热者，壮盛壅滞；虚热者，气血俱虚；食热者，乳食致伤；疳热者，肚大形瘦；烦热者，身躁心烦，积热者，颊赤口疮；风热者，汗出恶风；客热者，去来不定，癖热者，腹中有块；痰热者，涎嗽喘急，脉浮沉皆数，治宜随证用方。幼科虽另门类，方药亦可与大方参用。

　　主方 (泻肝火，治目赤。）

　　防风 当归 川芎 羌活 薄荷 大黄（酒煮） 龙胆草 栀子 甘草（等分） 水煎或为末，茶调下。

　　心热，导赤散；脾热，泻黄散。胃火加石膏；肺热，泻白散加芩、天粉、防风、茯苓；肾热耳脓，通圣散（四方并见火门。）潮热、壮热、夜热，宜后方。

　　又方（治三种热） 柴胡 骨皮 知母 麦门冬 半夏 赤茯苓 黄芩 甘草（等分）

　　加姜、枣，水煎服。灯心可加。

　　惊热，从惊风治；邪热，从伤寒治。实热，凉膈散（方见火门），虚热，四物汤加黄芩、黄连、人参、黄 、甘草水煎。食热，从伤食治；疳热，从疳证治；风热，从伤风治。客热，甘露饮子（方见火门），烦热，生地、木通、当归、栀子、黄芩、甘草，水煎。积热，保和丸（方见脾胃；）痰热，抱龙丸（方见惊风。）小柴胡汤（往来寒热） 白虎汤（治发热渴） 参苏饮（方见伤风寒门）

　　卷之六

　　牙疳

　　走马牙疳者，多因气虚受邪，及有宿滞不去，积湿成热，气蒸断齿。或食甜、酸、咸、腻；或疮疹余毒不散，致牙焦黑烂。有溃穿腮颊伤人者，治宜内服主方芦荟丸，外以敷药细末，淡盐汤绞口净，敷。

　　主方 （芦荟丸） 芦荟 龙胆草 使君子（去壳） 麦芽（炒） 槟榔 黄连（酒炒）

　　芜荑（炒取仁） 人参 木香（各二钱） 胡黄连（五钱） 上为末，猪胆汁调糊丸如黍米大，每服六十丸，空心米汤下。

　　敷方 鸡肫内黄皮（阴干为末，二钱） 白芷末（一钱） 铜青（二分） 麝香（四厘）

　　敷患处。

　　又方 鸡肫皮（灯上烧存性，研细） 入黄柏末、枯矾、麝香少许，和匀，米泔搅，净口敷之。

　　又 青黛 黄柏 五倍 枯矾（等分） 上为末，米泔搅口，净敷。

　　又 橡斗壳二个，盛盐对合，炭火 透，放地上冷，研细，入麝少许，米泔搅，净敷。

　　卷之六

　　脾胃

　　小儿脏腑怯弱，乳食过度，则脾胃受伤，疾病生焉。面黄肌瘦，肚大青筋，呕吐泻泄，腹痛积滞，皆所不免也。其脉关部弦数，治宜补脾益胃，消食化积。脾胃以消为补，在小儿尤宜用之，以助消导之力。

　　主方 白术（一钱） 茯苓（七分） 陈皮（六分） 山楂（一钱） 神曲（五分） 麦芽（炒，研，六分） 上水煎服。或为末，蜜丸弹大，每服一丸，米汤化下。

　　腹痛加木香、砂仁、浓朴。虚加人参、黄 、甘草，去楂、曲、芽，少加陈皮。虚冷加干姜（炮）泻加猪苓、泽泻，甚加肉果（面煨）呕加半夏、藿香。胀加香附、腹皮。积块加三棱、蓬术、槟榔。热加黄连。湿加苍术。

　　卷之六

　　疳疾

　　小儿油腻生冷，乳食太过，则脾胃不能营运，疳疾之证成矣。或因缺乳，饮食太早而成。则腹大青筋，大便溏泄，小便白色，上热口臭，发竖毛焦，四肢瘦怯。甚而项小脚弱，目涩白膜，耳鼻生疮，尤有丁奚、哺露、无辜等疳，皆由微渐而起。治宜消积、除热、理脾。

　　主方 胡黄连 川黄连 山楂 麦芽 神曲 三棱 蓬术 青皮 陈皮 槟榔（各五钱）

　　木香 芦荟（二钱） 使君子（五钱） 上为细末，炼蜜丸如弹大。每服一丸，空心米汤化下。

　　热退去胡连，泻加肉果。服至病去七分即止，另以后方服。

　　白术（二两） 白茯苓 怀山药 山楂 神曲 麦芽（各一两） 黄连（五钱） 龙胆草（五钱）

　　虚加人参（五钱）制服法同。

　　卷之六

　　呕吐

　　呕者有声，吐者有物。凡乳食不宜过饱，饱则伤胃。有感外邪而成者，热吐则头额温，呕黄涎，唇干口渴，五心烦热，小便赤色，多是得于暑月，其脉洪数。冷吐则清涎夹乳，小便清长，面色 白，得于冒寒；或乳母当风乳儿，饮之则冷气入胃而作，其脉沉迟。有因痰吐，必夹痰涎；因食吐，必夹食。治宜随证用药。

　　主方 半夏 陈皮 茯苓 浓朴 藿香 苍术 山楂 麦芽 神曲 加生姜煎，入姜汁服。

　　寒吐，木香、砂仁，甚加丁香、白蔻。热吐，黄连（姜炒） 干葛、竹茹、枇杷叶。痰加南星、枳实。虚加人参、白术。夏月，香薷、扁豆。

　　卷之六

　　泄泻

　　此证有寒、热、食、惊、风、暑、湿等多种。冷泻则肚痛，谷完不化，名飧泄。（热泻亦有不化者，为邪热不杀谷。）小便清长，大便黄白，手足厥冷，与温米汤、薄粥，全可方与乳。热泻，大便黄赤，小便短涩或无） 口渴（甚有舌苔） 频与冷米汤饮。伤食泻，腹胀嗳哕，不食，先须消导去积，次补脾胃。惊泻，则大便菜色，睡中惊跳，当止泻，兼镇惊之药。风泻，春月多兼伤风咳嗽。暑泻，夏月口渴欲水，小便涩少，面垢烦躁。湿泻，着冷肠鸣 ，腹痛肢寒。脉微缓顺，洪大逆。治宜随证加减。脾虚，参苓白术散（方见大人泻。）

　　主方 白术 茯苓 猪苓 泽泻 浓朴 陈皮 甘草 上加姜一、枣一，水煎服。

　　寒加木香、砂仁、干姜、藿香。热加车前、黄连、黄芩、木通。夏月口渴，小便短赤加香薷，煎成，调六一散。食积加山楂、神曲、麦芽。久泻加人参、诃子、粟壳、肉果、升麻、莲肉。

　　香橘饼 治小儿泄泻、伤食、冷积、腹痛及痢疾。

　　浓朴（姜炒） 神曲 麦芽（炒。各一两） 木香 陈皮 青皮（各五钱）

　　上为细末，炼蜜丸如弹大。每服一丸，空心，姜米汤。痢，白汤服。

　　夏月水泻：滑石（一钱） 香薷（七分） 猪苓（五分） 泽泻（五分） 车前（五分）

　　益智（六分） 白术（一钱） 茯苓（七分） 升麻（一分） 甘草（二分） 水煎服。

　　热泻：舌苔口渴，小便全无。

　　茯苓（一钱五分） 黄连（七分） 肉果（面煨，七分） 白术（一钱） 人参（五分）

　　香附（三分） 麦冬（八分） 甘草（三分） 加灯心煎服

　　卷之六

　　霍乱

　　脾居中州，乳食入胃，脾主运化，分其清浊。乳食不节，致伤脾胃，不能营运，则清浊相干，或兼外邪，吐泻作矣。先泻后吐，乃脾胃虚寒，必先白水，吐亦不多，气缓神倦，额汗腹痛，六脉沉濡。先吐后泻，乃脾胃有热，气促唇红，面赤脉洪，渴饮水浆与冷米汤。或兼吐痰。有伤风吐泻兼咳嗽者；有暑月伤暑烦渴者　有伏暑厥冷者。大抵夏至后热多，大暑后相半，立秋后寒渐多矣。

　　主方 苍术（制） 浓朴 陈皮 甘草（热生、冷炙） 半夏 藿香 茯苓热加白术、猪苓、泽泻，去苍术。虚寒厥冷加干姜、白术、桂、去苍。虚加人参。暑加香薷、扁豆、滑石。风寒加紫苏、白芷。食加神曲、麦芽。加姜、枣，水煎。（干霍乱与淡盐汤，得吐泻痛止。）

　　卷之六

　　痢疾

　　多因夏月食生冷、油腻难化之物，或乳母纵食以敷之。必先服通导之剂，次及调理。方与大人同，但剂分轻重耳。若谓小儿不敢用大黄等药，且以止涩之药塞之，误儿性命矣！但宜大人方减半量与服。

　　卷之六

　　腹痛

　　周内无故啼哭不止者，腹痛也。面惨唇青，泻利清白属寒。烘热绵裹腹，乳母多饮姜汤。如面赤唇红，大便不通，得暖啼甚者，属热，勿强就暖。周外多因食积所致。脉细小顺，实大逆。

　　主方 苍术 浓朴 陈皮 茯苓 藿香 半夏 甘草 姜、枣煎服。

　　寒加干姜（炮） 肉桂。热加白芍、黄芩，去藿香。大便不通少加大黄。食积加山楂、麦芽。

　　卷之六

　　肿胀

　　脾虚则土不能制水，反得浸渍于土、渗于皮肤，注于肌肉，而为肿胀也。其状目胞上下微起，肢体重着，小便涩黄，大便溏泄，皮薄而光，手按成凹。脉浮大者顺，沉细者逆。

　　主方 赤茯苓 白术 陈皮 大腹皮 泽泻 猪苓 木通小便少加滑石、车前子。气喘加麻子、桑皮、萝卜子、枳壳，甚加葶苈。痰加半夏。腹胀加浓朴、草果、木香。气滞加香附、三棱、蓬术。加生姜皮，灯心，水煎服。

　　卷之六

　　蛔虫

　　脏腑虚弱，或食肥甘，因寒因热，皆能作痛。高声啼叫，贯伤心者，死。只看人中、鼻额、唇口一时皆黑，脉大者是。

　　主方 乌梅 干姜（炮） 黄连 川椒 细辛 槟榔 苦楝根皮腹痛加芍药，甚者加使君子。水煎服。

　　卷之六

　　咳嗽

　　小儿之嗽，多因感冒风邪，伤于肺经；或因衣衾太浓，肺家壅热；或因过食咸酸而致。受病不外此三种，最宜慎之。盖儿脏腑脆，难于速效，迁延日久，变为顿嗽。发则捏拳顿足，面赤泪流，饮食吐出，甚至有血，遂成顽疾。或变肺风痰喘，有至危殆者，皆由微渐成。外感宜参苏饮，壅热宜芩连二陈汤之类。

　　主方 （嗽久者） 贝母 天门冬 麦门冬 款冬花 紫菀 百部 百合 五味（七粒，打细） 栝蒌仁 萝卜子（炒，研）水煎服。

　　气喘加桑皮、苏子（炒、研）、枳壳。痰多，天粉、半夏、南星、海石。润肺加杏仁。肺火，黄芩、枇杷叶（刷去毛，蜜炙、煎）、竹沥。利肺，桔梗、赤苓。

　　止小儿嗽：悉尼，去皮心，入蜜蒸食。白萝卜、白果水煮，化入饴糖同食。

　　卷之六

　　疟疾

　　小儿疟疾，缘乳母解脱冒风，或感暑湿，尤多因于伤食，用药必兼消导，与大人同治法。初患者（俗名胎疟，）始以散邪发表，次清解表里，分利阴阳。如下午、夜间阴分发者，加养阴药，提转阳分，令其渐轻自止，尤无后患。若骤截之，即脐腹胀大而变诸患，不可测度。如微见腹胀，仍服散邪之药，服神佑丸（方见痰门）二、三分，微利。

　　主方 （初起） 柴胡 羌活 苍术 川芎 白芷 半夏 陈皮 防风 紫苏（各六分）

　　细辛 甘草（各三分）

　　上加生姜三片，葱头二个，水煎热服，取微汗至足。有食加山楂、麦芽。

　　汗后热多，清脾饮加猪苓、泽泻。寒多，养胃汤（方见大人疟门）。

　　卷之六

　　黄胆

　　凡皮肤、面目俱黄者，黄病也。一身面目指甲皆黄，大小便涩，溺如屋尘色，着物皆如染黄者，黄胆也。百日、半岁身微黄者，胃热也，脉多沉。

　　主方 山茵陈 栀子仁 川大黄（等分） 日进三服。小便如皂荚汁，赤色而安。

　　又（服前方病减半后，宜服此方） 泽泻 猪苓 白术 茯苓 茵陈 黄连 黄芩 栀子（等分） 水煎服。

　　卷之六

　　阴肿、疝气

　　多因居处近于湿地，或坐于土石上，致感风寒湿气，或内有湿热。常坐冷处，寒湿凝结，内热为外寒所束，湿热相搏，为肿为痛。或啼叫怒气，闭击抑遏不散，聚于脬囊，加以水窦不行，即成是证。

　　主方 泽泻 猪苓 白术 茯苓 牡丹皮 防风（等分） 官桂（少许） 加生姜，水煎服。

　　又 防风、丹皮为末，调服。

　　又方 牡蛎研极细末，津唾调，或鸡子清调，敷肿处。

　　卷之六

　　盘肠气

　　小儿腹痛，腰曲干啼，额上有汗，口闭脚冷，上唇干燥，是其候也。

　　主方 乌药 当归 芍药 吴茱萸 陈皮 香附 茴香（等分） 上加生姜三片，水煎服。

　　痛加玄胡索、乳香、木香（二末调服；）或用乳香、没药、木香为末，调服。

　　卷之六

　　诸汗

　　儿气血嫩弱，肤腠未密，衣衾太浓，脏腑生热，心为热邪所胜，津液不能内藏，蒸出肌体而为汗也。或伤冷热，阴阳不和，津液外泄，或诸病后虚汗，宜养心气、实腠理。如上至头，下至项，谓六阳虚汗，不须治。

　　主方 黄 生地黄 当归 酸枣仁（炒） 牡蛎 茯神 甘草（炙） 上加灯心，水煎；调水飞朱砂，临睡服。

　　又方（治虚汗） 人参、当归、黄 ，水煎服。

　　又方（夜遍身汗） 龙胆草为末，醋糊丸如桐子大，每七丸，米汤化下。

　　又方（虚汗） 黄连、牡蛎、贝母（各一两，末，）米粉半升，和匀绢囊盛，扑遍身汗出处。

　　又 蒲扇烧灰，扑。

　　又 浮麦煎，或黑豆煎饮。

　　卷之六

　　遗尿

　　由膀胱冷，不能约于水故也。尿床者，膀胱与肾俱冷。夜属阴，故自出也。

　　主方 鸡肫皮（炙） 牡蛎 茯苓 肉桂 桑螵蛸 龙骨 上为末，每服二钱，空心，姜、枣汤调下。

　　又方 破故纸（炒香，）研为末，每服一钱，热汤调下。

　　又方 益智仁、白茯苓（等分）为末，每服一钱，米汤调下。

　　又方 五倍子半生、半炒熟为末，米糊丸，每服一钱，白汤下。

　　卷之六

　　脱肛痔证

　　皆因久患泻痢得之，大肠头自粪门出。亦有因大肠热而出者，宜用葱汤蒸洗，令软送上。或五倍子煎汤，入明矾熏洗而上。

　　主方 龙骨 诃子肉 赤石脂 粟壳（水润去筋，醋炒。各二钱） 没石子（二个） 上为末，每服一钱。空心，米汤调下。热加芩、连。

　　又方 防风、荆芥煎汤洗，密陀僧、白矾、冰片为末，敷。

　　又方 蓖麻子研成膏，贴顶上，肠入即洗去。或苦参煎汤洗。

　　又方 肠头作痒，即有虫。以生艾、川楝根煎汤洗。

　　痔方 黄丹、滑石。

　　上为细末，水调，日上五次。托法见大人“脱肛”。

　　卷之六

　　五软、五硬

　　良由父精不足，母血不充，生后筋骨痿弱，头、项、手、足、身体软弱，名五软。有头硬不能俯视，气壅胸膈，手足心冷如石而硬，名五硬。又有肚大青筋而不宽，宜去积之药治之。（泻青丸能治五硬、五软。）

　　主方 脚软立不起 虎胫骨 生地黄 酸枣仁 茯苓 防风 川芎 牛膝 肉桂（等分）

　　上为末，蜜丸麻子大，每二十丸酒下，或木瓜汤。

　　又方 （五软不起） 附子 南星上为末，姜汁调敷膝胫。

　　又方 五加皮为细末，酒调下。仍以此末酒调，敷头骨上。

　　卷之六

　　白虎证

　　小儿病此，如太岁在巳，白虎在辰方，余仿此。触犯之，乍冷乍热，啼叫不息。

　　主方 安息香(白豆蔻代） 沉香 降真香 檀香 乳香 人参 茯神 酸枣仁 甘草（等分） 麝香（少许）为末，每五分，金银汤调下。

　　卷之六

　　龟胸、龟背

　　胸高肿突，此肺家受邪，喘久所致，或乳母多受五辛者。背高伛偻，此为风寒入脊骨，或坐早而然，多成痼疾。间有灼艾收功者。

　　主方 百合 天门冬 杏仁 木通 桑皮 石膏 大黄（煨） 甜葶苈（隔纸炒） 上为末，蜜丸绿豆大。每服五丸，临睡时白汤下。

　　又方 枳壳 防风 羌活 前胡 麻黄 当归 大黄（煨。各一钱）

　　上为末，酒糊丸如黍米大，食后米汤送下。

　　卷之六

　　语迟

　　言乃心之声。儿在胎时，母惊邪乘心，儿感母气，心宫不守，舌本不通，故四、五岁不言。

　　主方 石菖蒲（九节者妙） 人参 麦门冬 远志 当归 川芎（各三钱） 乳香 朱砂（五钱） 上为末，蜜丸麻子大，每十丸临卧米汤下。

　　卷之六

　　齿迟

　　齿乃骨之余，骨乃肾之候。肾气不足，骨痿少力，故齿迟生。

　　主方 川芎（五钱） 当归 白芍 生地黄 山药 甘草（炙。各二钱） 上为末，每服一钱，食前白汤调下，更调敷齿根。

　　卷之六

　　行迟

　　周岁膝骨成乃行。不能行者，由父精母血虚弱，胎气不强，骨髓软弱。

　　主方 五加皮 川牛膝 宣木瓜（等分） 上为末，每服一钱，入好酒调，空心，米汤送下。未效，服大补气血、滋肾壮筋药。

　　卷之六

　　鹤膝

　　禀受不足，故肌肉瘦薄，骨节呈露，状如鹤膝，亦肾虚髓亏，日干枯悴。

　　主方 熟地（四两） 山茱萸 山药（各二两） 白茯苓 泽泻（各一两） 丹皮（一两）鹿茸（一对） 川牛膝（二两） 上为末，蜜丸，空心，酒或白汤下。

　　卷之六

　　赤游丹毒

　　由乳母食酒、面、煎炙、热毒，与夫烘衣儿穿。或发于手足，或发于头面胸背，令儿躁闷，腹胀如火，痛不可言，入腹者死。周内不可频浴，湿热之气郁蒸不散而成。或片片如胭脂涂染，肿而壮热，急用蜞针法得生。姑以法附后，极危笃始用，万不可轻施。

　　主方 防风 荆芥 牛蒡子 犀角（另磨） 栀子 木通 黄芩 连翘 玄参（各等分）

　　甘草（减半） 上加竹叶，水煎，空心服。热极加大黄（少缓去之），加麦冬、天粉。

　　敷方 大黄末二钱，绿豆粉、姜汁、薄荷汁，蜜调，涂患处。

　　又方 滑石、寒水石（等分）为末，水调涂。或用大黄（一钱），土硝（五分），敷。

　　蜞针法 先用湿纸搭毒上，看肿处一点先干即是正顶。以大笔管一个，安于顶上，以水蜞一条于管中，频以冷水灌之，吮其脓血，其毒自散。如毒甚，可再用。若不去，十无一生。

　　血出不止：藕节泥涂之。又以瓷器打碎，锋利去恶血亦妙。

　　又方 灶心土研细末，新汲水调涂，干再敷。

　　卷之六

　　痈毒肿节

　　皆由气血凝滞，而蕴热之气乘之，故结聚成毒。凡始初，微见细 起，急用不语唾，夜半频涂即消。

　　不退，用万病解毒丸磨涂患处，并以酒磨服，立效。化毒丹（方见胎毒）唾舐掌后，多揉至散。

　　主方 漏芦 麻黄 连翘 升麻 黄芩 甘草 芒硝（各二钱） 白蔹（七钱） 大黄（一两） 上为末，每二钱，水煎服。

　　围方（涂一切肿毒） 南星 草乌 赤小豆 黄柏（等分）

　　上为末，如红肿以醋调，白肿以姜汁调，围患处四畔。

　　解毒丸 治儿一切疮肿疖毒，丹游周身， 疮及痘疹余毒。

　　玄参 连翘 升麻 黄芩 芍药 当归 羌活 防风 生地 荆芥 甘草（等分）

　　上为末，蜜丸如弹大。每服一丸，薄荷汤化下。

　　青解丸 治儿五脏积热，毒瓦斯上攻，胸肿喉痛，头面疡疹，口唇干燥，面颊生疮，惊风潮热，痰壅，阳明胃火、渴等证。

　　寒水石（ ） 石膏（水飞。各四两） 青黛（一两）

　　上为极细末，水浸蒸饼，打糊丸如芡实大，每一丸，薄荷汤下。

　　又方 大枳壳（一枚，去穣）石上磨平，以面糊搭四围，粘在疖上自破，脓出尽，更无瘢痕。

　　又 软疖久不愈，用新砖为末，醋调敷。

　　卷之六

　　悬痈

　　初生口内上 及舌上，有泡如疖，或如芦 。有此，急以针用绵裹，留针尖如粟米许。刺泡上，出黄赤血汁，用淡盐汤拭净；次以朱砂、硼砂（各五分），冰片（少许），研匀蜜调敷患处，咽下无妨。若再发，仍用刺法及敷药，即安矣。更以凉膈散服之尤佳。

　　卷之六

　　停耳

　　耳者肾之候。小儿肾气实，其热上攻于耳，由津液壅滞，为脓汁出矣。亦有沐浴水入耳中，传于气血酿成。

　　有久不愈，变成耳重。

　　主方 防风 荆芥 薄荷 栀子 黄芩 玄参 黄柏 蔓荆 连翘 甘草 水煎服。

　　吹药 枯矾 龙骨 黄丹 （一钱） 干胭脂（一钱） 麝香（少许）

　　上研匀，先用绵纸条捻，渗脓水干，吹以芦管或鹅毛管（吹入耳内。）

　　又方 枯矾（一钱） 干胭脂（大红膏子用粉吸者，三分） 麝香（少许） 研匀，吹法同前。

　　耳内外烂：黄连 蛇床子（各一钱）

　　上为末，入轻粉二分，研匀。内吹入；外油调。

　　卷之六

　　白疮

　　胎中热毒，或生后感热毒，上攻头额成疮，致白屑燥痒，或黄汁流烂。

　　敷方 沥青（一两） 苦参末 川椒末 水银（各五钱） 杏仁（研如泥） 百草霜（各三钱）

　　先入地沥青少许，百草霜、杏仁同水银研，不见星；再入众药，添地沥青，研如糊。先以葱、椒煎，米泔或浓茶洗，剃发搽之。忌发气、热毒之物。

　　卷之六

　　诸疮

　　小儿 疮，皆因乳母饮食热毒、七情之火，发于内为惊痰身热，发于外为疮疡疥癣。必先令乳母服清火解毒煎饵。小儿服解毒丸、化毒丹之类（方见前门），次用敷药（二方见前）。

　　月蚀疮（小儿指月耳前后疮：）蔷薇根（四钱） 地榆皮（二钱） 轻粉（五分） 上研末，敷。

　　眉疮（生眉上）：用倾银罐研为极细末，加轻粉少许，麻油调敷。

　　鼻匿疮（鼻外四边生疮：）枯矾 海螵蛸 雄黄（各一钱） 赤石脂 铅粉 黄丹（各二钱）

　　孩儿茶（五分） 轻粉（五分）

　　上研极细末，湿者干掺，干者油调搽。

　　鼻下烂（铅粉油敷：）泽泻 郁金 山栀 甘草（等分） 上水煎服。

　　火灼疮（小儿遍身赤烂，如无皮：）木鳖子（去壳）封半切开，用香油一钟，煎至木鳖焦（切开无白心，）滤净碗内，坐水中（过夜出火毒，）鹅毛搽患处。

　　鱼脐疮（头黑，深黄，水四畔流出：）蛇蜕烧存性为末，鸡子清调搽。

　　溜脓疮（脓流至即成疮：）绿豆粉（一两） 黄丹（三钱） 枯矾（三钱） 轻粉（一钱）

　　香油调搽。

　　赖头疮（满头生疮：）牛皮烟胶（熏皮烟出，口上刮起者为末，一两）加黄丹、枯矾各三钱，轻粉、香油调搽。

　　满头遍身疮烂痒痛：黄连末（五钱） 蛇床子末（二钱半） 五倍子末（一钱） 轻粉（三分）

　　上研匀，先以荆芥、葱、椒煎汤，冲化白矾、朴硝（各一撮，）洗净，次将前末香油调搽。

　　又 楝树根皮炒、研末，猪油调搽。

　　头疮：地沥青（山西来者）搽，或调苦杖根末搽。前药用地沥青调尤效。

　　头至足诸热疮：滑石（水飞，一两） 大黄末（二钱） 大黄末 黄柏末（各一钱五分）

　　青黛（二钱）

　　研匀，冬青叶捣汁，调搽。

　　周身有脓结靥诸疮，用外科万灵膏加乳香、银、朱等者，摊贴即效，且不污衣。

　　诸疮久不愈：白胶香（即枫树脂，五钱） 轻粉（二钱）

　　上研匀，细末，猪骨髓或油调搽。

　　癣疮：羊蹄根、明矾同捣，绢包，搽。或川槿皮醋磨；或马鞭草叶搽。

　　漏疳：松香（葱、椒煮，晒燥，研末） 头发（烧灰） 黄丹（等分）

　　上研匀，油调，敷患处。

　　卷之六

　　痘疹总要

　　夫太极而生两仪，人道而有夫妇，男女交合，无欲不行，无火不动。恣情纵欲，而火毒遗于精血之间，小儿痘疹之毒，由此而成。然痘之与疹，虽皆胎毒，原同而证异。孕成之初，先有脏而后有腑，腑属阳而脏属阴。痘在里，从肌肉内起，故难；疹在表，从皮肤间出，故易。痘属阴，阴主静，有形有汁，颗粒不动而合偶数；疹属阳，阳主动，有形无汁，乍出乍收，一日三见，三日九发而合奇数也。其见证之不同者，痘则首尾不可吐泻，能进饮食为吉。如吐泻，乃毒火盛极而攻冲；不食，由毒火郁遏而壅滞，药不可治。疹则吐泻并作，饮食不进为吉。得吐泻，则毒火由此而泄；不食，则空虚而毒火疏通。痘宜益气生血，药用补托而求内实；疹宜养阴制阳，药用解散而忌内实。痘则有平顺、有虚寒、有实热、有血热。疹则皆属实热。毒火一从清凉，忌辛温药。痘以头面多为逆；疹以头面多为顺。皆宜房室固密，衣衾浓覆，常令和暖则腠理疏豁而易出，又须严守禁戒。如或风寒外袭，触犯避忌，皆能以轻变重，以安易危。但疹之日数少，痘之日数多。若谓痘重而疹轻，不知疹之变态，作于顷刻，危亡之机，甚于痘也。

　　卷之六

　　论痘

　　（即天疮、百岁疮）

　　凡看痘之法，治痘之方，当知有顺、逆、险三种之分。顺候但宜谨慎调理，不必服药。如不宜表而表，则成斑烂难收之患；不须补而补，则有助毒发痈之愆。或痘未出而药用清凉，痘得寒而反为凝滞；毒未解而妄行温补，毒得热而反不化浆，转增他剧，岂非药之过欤，设谓痘轻不加敬谨，有犯禁戒，变而为重，诚非失药之咎矣！逆候服药，诚然无功，若以仁术论之，姑与立方，勉强治疗，十中幸得生一，宁非无量功德乎？险证全籍药饵合宜，调理谨慎。父母保护如法则从顺，不尔则从逆矣。其始也，必遇岁火太过，热毒流行，则痘毒因之而发。为证之初，与伤寒相似。

　　发热烦躁，面赤唇红，头疼身痛，喷嚏呵欠，咳嗽痰涎。有因外感风寒；有因伤食吐泻，有因时气传染，有因跌扑惊恐致成。盖痘疹之毒伏于肾经，痘毒既发，肾经应无证矣。故必预验耳冷、尻冷（尻，尾 骨、）足冷（是知肾经无证，若三处热而腰疼，见痘必凶。当知毒火极盛，肾经传之不出也、）中指冷、鼻尖冷、耳后筋纹（淡红，少而轻；深红，多而重、）眼目困倦，而颧有红纹，皆出痘之候。

　　卷之六

　　痘疹无医

　　若乡居，若宦邸，无医之处，忽患痘与疹，最宜房室固密，谨避风寒，衣衾温浓，怀抱和暖。父母、乳母须赤身与卧，令患儿融和如春，大助发生之力。又不宜烈火熏蒸，以助火毒。经云：寒主收引。人之腠理（即毛孔）暖则疏通快畅，在痘则易于发出，起胀贯脓，收敛结靥，落痂无滞；在疹则根据时发出，根据时收敛，三日毒尽，疹散斑消。寒则闭塞不通，在痘则不能尽出，有陷伏、内攻、倒靥等证作焉，在疹则发不透彻，有喘急、腹胀、昏乱等证生焉。盖痘之与疹，内之本原，虽有轻重寒热之殊，外之调护，当知宜忌，始终则一。倘遇寒天，和暖最为急务；若逢暄日，清凉必为要诠。用意调理，可保无虞。今之变坏者，原犯逆证者有之，常因风寒触犯，而 枉者亦多矣，深可痛惜，大凡儿至十岁外，气血壮盛，饮食寒暖自知保护，肯听教戒，保全为易。所以婴儿值遇痘疹天行，勿令出外，恐传染流殃。及避风寒节饮食，更令欢悦，勿焦烦怒哭，致动心肝之火，及跌扑惊恐，庶可延免。

　　卷之六

　　发热三朝证治

　　顺 身热和缓，不时发惊（忽然跳动也），神色清爽，气息和平，睡卧安宁，饮食不减，二便如常，不必服药。疑似难明，通治方一剂，略表微汗，令痘易出。若因风寒，汗出即愈（但令两足暖，微有汗出，微有吐泻，痘出止。）

　　险 身体壮热，乍盛乍轻，神昏汗出，口渴呕泻，饮食减少。或二便秘涩，宜服散邪发表之药。或发惊搐，宜服平肝木、利小水之剂。勿服凉心药，恐寒闭腠理。

　　主方 升麻 干葛 前胡 桔梗 山楂 陈皮 枳壳 川芎 羌活（等分） 甘草（减半）

　　水煎服。

　　热甚加木通、防风。声音忽变，倍甘草、桔梗，加玄参、牛蒡、荆芥，或加清肺饮。热盛合导赤散，或消毒饮（方俱见后）。

　　逆 身发大热，绝不饮食（但宜消毒火，勿误用养胃进食热药杀人，）腹胀啼叫，喘急闷乱。

　　或饮食入口，即大吐不止（此乃毒火不能发越，攻冲胃口，故忌热药）。或泄泻（只宜升提发表，亦忌止泻热药。）或腰疼腹痛，不能站立（乃命门毒火盛，不能传出，故极为恶候。若能饮食有愈者，大宜清凉解毒，痘出痛止。）头面一片如胭脂，及照心胸肉里，或周身有红块者死。头温足冷，昏闷如痴，凶。

　　卷之六

　　报痘三朝证治

　　顺 发热始终温和，三日见痘，标于年寿、鼻准、人中、口角、唇吻、腮颊、两耳、面之下部。单粒圆绽，如珠如粟，陆续增出，大小不等，淡红润泽，顶尖光彩，碍手出快，根窠红活。

　　头面稀少，胸背全无。乳食如常，神气清朗，四肢温和，二便如前，不必服药，严守禁忌，根据法调理。

　　胡荽悬床前，并作汤饮，泡酒喷房内，切避风寒，毋令痘儿怒气助火。饮食宜淡，忌辛辣、甘甜、鸡、鱼、猪肉、枣、柿、栗、葱、蒜、醋及荔枝与酒（皆能发痒、）难化浓味。房中宜烧乳香、苍术、大枣。

　　老幼伏侍：戒少年男妇（恐犯淫秽） 房事、月经（用东向土炒黄，囊悬阴前、）生人、家人远归、粪秽气、腋臭、疮毒人、蚊烟、吹灭灯烛、误烧发骨、煎炒气、葱韭腥气、麝香、叫骂、梳头、瘙痒、荒急言、饮食、歌乐、扫地。

　　轻变重：不忌口，常泄泻，冒风寒，犯房事，过服凉药，秽气相触，生人辄至。

　　重变轻：节饮食、避风寒，常和暖，严禁忌。用药得宜（能戒煎炒、调理谨慎。）

　　险 壮热，二日见痘，气粗胸满，烦躁不宁，饮食减少，口渴泄泻，痘标丛出，见于头额、天庭、山根、印堂、眉棱、方广、两颧、耳后、项颈、面之上部，心胸稀少。痘粒虽多而成颗分；头虽琐碎而陆续增出，但干枯而不红润。或昏暗而带滞涩，或夹疹（惟表痘出而疹自消，）或见干红紫黑，大便秘结。微下之（不然，恐毒火不暂泄而变黑陷。）痘色红紫，忌升麻，但宜发表（勿谓有火用芩、连、翘、芥。）忌凉药（寒则凝滞难出。）或有虚候，忌补气药（参、 补，则热毒愈甚，而腠理闭密，痘难出。）或吐血者，服药可愈（犀角地黄汤之类。）痘至脚底，方为出齐。

　　主方 川芎 前胡 桔梗 山楂 陈皮 木通 枳壳（等分） 甘草（减半）水煎服。

　　大便不实去枳壳。热甚加干葛根，后剂加防风、牛蒡、蝉蜕。色红加生地（酒洗、）红花、当归。小泻去当归、生地。如不甚热，面容青惨见 白，精神懒怯，痘出不振， 乳、便溏泻，属虚寒证。前方去前胡、木通、枳壳，加白芷。泻加白术、生姜煎。

　　如毒火壅遏，身热面赤，毛焦皮燥，睡卧不宁，大便秘，小便赤，此属实热之证。

　　防风 荆芥 桔梗 川芎 连翘 黄芩 牛蒡子 甘草 生地 葛根 羌活 木通 灯心或升麻葛根汤合导赤散，随服羌活散郁汤（方见后。）

　　如初发壮热，腮红脸赤，毛焦色枯，渴欲饮水，日夜啼哭，好睡冷处，此属血热之证。

　　川芎 桔梗 木通 连翘 丹皮 赤芍 归尾 红花（酒洗） 大腹皮 生地黄 加灯心煎。

　　热极便实，暂加大黄。渴不止，加天粉、滑石，或退火回生丹。但干红紫色，二便不利，即宜疏利，导赤散加酒制芩、连、大黄，或四顺清凉饮。不然，后成黑陷（出之太骤，毒火极盛者，用冰肌散一服略敛之。轻者戒用。）

　　逆大热烙手，一日见痘，一齐壅出，如 如麸，如蚕种稠密成片，不分颗粒，红紫焦枯。报痘即丛出，见于天庭、方广、司空、太阳。毒邪太盛，妄参于面之上截阳位。头额多，谓之蒙头；颈项多，谓之琐项；两腮多，谓之托腮；口唇多，谓之攒口。或隐隐不起，或出而复没，谵语狂言，胸满喘急，饮食不进，唇焦音哑，不能言语，眼目无神，大小便秘，大渴吐蛔，舌卷囊缩。痘色青干或红紫黑陷，或夹斑疔、贼痘（后各有条）。前证姑从实热治。

　　卷之六

　　起胀三朝证治

　　顺 颗粒渐长，粗肥圆绽，高耸结实，根窠红润，一圈红晕，紧附痘根；痘顶壮满，光泽明亮，脚地疏朗，内外平正，渐至根红项白，毒化水色。乃气充血盛，血气归附。

　　险 痘虽起发，昏滞枯涩；或平塌灰白，而顶不圆绽；或根脚虽红，而晕不紧附。盖痘之形由气，根之色由血，必赖气血而始终其功，然而解毒尤为急务。痘于六日乃为界限，六日前清尽毒火，六日后温补助浆。至此失治，欲温补，又助毒邪炽盛，反不化浆；欲清凉，复恐浆滞不行，遂成掣肘。然临证又不可固执。六日前，毒火已清，即兼补益；六日后，热邪未盛，少兼清解。

　　如痘不光泽饱满，亦有二焉。如花卉遇阴天，则艳丽华美；逢烈日，则焦萎干枯，诚不系于树力之强弱耳。痘不绽，看余证。有躁烦热渴，二便秘涩等热候，宜清凉；有体倦热缓，二便清利等虚候，宜温补。最宜细察，岂可概谓不绽，便行补益，而蹈实实虚虚杀人之罪乎！凡口渴多饮，急宜清胃火。失治则外虽收敛，胃受火毒，烂溃内攻，致穿胸背而死。轻者遍身赤斑，亦危。

　　主方 当归 川芎 芍药（酒炒） 蝉蜕 僵蚕 山楂 牛蒡子 白芷 桔梗（等分）

　　甘草（减半） 上水煎服。

　　有虚寒证，六日加人参、黄 、肉桂、糯米，少加陈皮。无则七日用。

　　又方 治虚寒证。川芎 白芷 山楂 陈皮 当归 桔梗 甘草（等分）渐加温补，加枣水煎。

　　又方 治实热证。川芎 蝉蜕 山楂 牛蒡子 桔梗 木通 防风 加灯心、大枣，水煎服。

　　又方 治血热证。归尾 生地 木通 桔梗 连翘 川芎 蝉蜕 僵蚕 水煎服。

　　夹斑 加黄芩、黄连、红花、丹皮（酒炒、）生地。小便清长去木通。便涩、腹胀加腹皮。不润加当归；不快加牛蒡。陷塌，黄 。痛加白芷。不匀，防风。细斑难治，大斑令人呼出毒血。口渴服六一散，甚，白虎汤（方见伤寒。）

　　逆 痘不起而平塌虚浮，色不泽而根窠无晕，腹胀不食，气促神昏。或痘粒遍体过头，红紫如胭脂；或头面红肿，而痘反退伏；或痘中陷眼如针孔而黑紫；或如粟粥皮面，或口唇上下肿甚，俗名判官嘴。皆气涩血凝，或气离血散为逆。逆者，交会不足，致毒乘机而内攻也。又邪视，面如橘皮，不分肉地，或腰下有痘，腰上无痘，皆不治证。

　　卷之六

　　贯浆三朝证治

　　顺 痘初贯脓，先作水色，渐转白亮，浓浓饱满，变黄蜡色，根圈红活，紧附痘脚，饮食、二便如常。

　　险 痘虽行浆，不浓浓满足；或皮薄娇红，淡白阔塌，必然发痒而有后患。急宜保元汤温补，自然浓浓。犹有热毒，略兼清凉。或如白饭色，平塌不起，四围淡白，干涩不红活，血虚；顶不起，气虚。保元汤加川芎、当归、肉桂、木香（人乳、好酒）。或见诸恶候，烦躁不安，但得痘色不变，饮食如前，不妨。痒塌（后另有条）抓破有脓血吉，空壳、无脓血凶。

　　主方 人参（一钱） 黄 （一钱） 甘草（四分） 肉桂（三分） 当归（八分） 川芎（七分） 白芍（首尾，酒炒）糯米百粒，水煎服。

　　如兼解毒，加白芷、防风、牛蒡之类。用人参，少加山楂，以消参、 之腻；加木香，行气血之滞。恐参作饱，少加陈皮以制之。如多用或再用枳壳、青皮之类，则人参无功矣。胀痛虽为顺候，不止，加木香、山楂。或行浆半足，忽然干紫，肿消眼开，名为倒靥（后另有条）。或停食、泄泻等，加消食止泻，随证治之。或过用凉药，遏而不进，身不热，遂成冰伏之证，大剂温补（异功散、木香散之类。）或顶平脚阔浆清，十全大补加木香、干姜。痘毒盛者，十日外浆未足，大补气血，略兼解毒，恐后有痈毒之患。或上身成脓，腿足成大水泡，毒亦解矣。

　　逆 痘色焦枯黑陷，不得贯脓，或红色变紫，紫变黑，或如水晶，全无红色，皆毒未尽，气血已竭，死证。或发惊寒战，切牙不食等证。（恶候，姑补气血。）

　　卷之六

　　结靥三朝证治

　　顺 饮食如常，气调血和，毒解浆回，老色收敛，次转黄蜡色，渐变酱褐色。结靥从口唇、人中起，头面周身，未至腿足，紫黑色坚浓之痂。惟宜节饮食，慎风寒。

　　险 气血已竭，未易收靥，停浆不敛，身重发热（补脾利水解毒。）凡曾经泄泻后，所见诸证皆作虚治（十全大补、异功、木香参酌。）泄泻而烦渴不止，大用升提。浆足难收，大便结实，略宜疏通。或风冷入胃，下利脓粘，热渗膀胱，小便尿血，并宜清利。痘后发热，午前是阳盛，宜清热；午后是阴虚，宜滋阴。大热便实，恐变急惊，微热便溏，恐变慢惊。

　　主方 当归 芍药（酒炒） 白术 茯苓 山药 苡仁 桔梗（等分） 甘草（减半）

　　莲肉（七个）

　　口渴加麦冬、五味；虚加人参，不敛加木通。水煎服。

　　逆 气滞而血凝，毒留而浆薄。不能回水结靥，则为干枯外剥。

　　卷之六

　　落痂三朝证治

　　顺 疤痕绽凸，色见桃红，光泽鲜明，神气清爽。

　　险 疤痕淡红而不绽，宜补气血。如全白者，急用大补，则数月犹危。从发热至此，身常温热（不热为水伏证。）如大热疤紫干焦，大宜清凉解热。如稠密危痘，赖能饮食，外收结靥，成片落者，切勿剥伤。见风太早，变成疮疡，年年生发。若痂后身弱，立则战摇等证，宜后方。

　　主方 人参 白术 茯苓 当归 川芎 白芍 熟地 黄 知母 麦冬（等分） 甘草（减半）水煎服。

　　小便涩加木通；大便泻加肉果。痂当落不落乃火盛也，柴苓汤调辰砂六一散，外以蜜水调滑石末敷之。

　　逆 痂若竹衣，大便脓血，若发慢惊，目无神而面青。或发牙疳；或生痈毒，后另有条。

　　卷之六

　　表里虚实寒热

　　凡痘灰白，不红绽，不起发，昏暗顶陷，为表寒而虚，参 补气，兼四物养血。凡二便清利，身凉，口气冷，少食，唇白，涕清，为里寒而虚，四物养血，兼参 补气。皆宜温脾胃、补气血，加木香、肉桂之类，助成浆收靥。凡红紫干滞，黑陷焦枯，属表热而实，清凉兼解毒。次分利小便（导赤散之类）凡二便秘涩，身热气盛，鼻干燥渴，属里热而实，解毒兼清凉，微通利大便（四顺饮之类。）皆宜化毒汤、六一散，黄芩、黄连、丹皮、红花、蝉蜕、荆芥之类。

　　卷之六

　　气血虚实寒热

　　寒则虚，实则热。虚寒温补，实热清利，气虚补气，血虚补血。气热则清凉，血热则解毒。

　　凡顶陷不起，不坚实、不碍手、不起胀、不行浆，皆气虚。保元汤倍酒炒黄 、川芎、肉桂、木香，人乳、好酒浆同服。凡根窠不红，或红色不紧圈痘根而铺散，手摸过变白色，痘上如寒毛竖起，枯涩不红润，皆血虚。保元汤加归、芎、酒洗红花；加山楂消参、 之滞；加木香少许，行气活血。凡用参、 ，在痘尽出之后。凡用丁香、木香、桂，在毒尽解之时。凡用地黄（姜制，）

　　芍药（酒炒，） 当归（酒洗；泄泻，土炒。） 其大黄、车前、滑石、生地、牛蒡、枳壳，过用则气陷内攻。麻黄、干葛、升麻、羌活、防风、荆芥、蝉蜕、穿山甲、人牙（火 ，用一、二厘，）过用则表虚痒塌。

　　卷之六

　　血热痘证

　　初发壮热，腮红面赤，毛焦色枯，烦躁，渴欲饮水，啼哭不宁，喜卧凉处，揭去衣被，大便秘结，小便赤涩，宜升麻葛根汤合十神解毒汤服。热证悉平，太乙保和汤助浆；浆足后，保婴百补汤。八、九日紫黑干陷，独胜、人牙之类。惟泄泻后热证已除，见虚寒证，异功散、木香散可用矣。

　　卷之六

　　气虚痘证

　　凡儿久病之后，或元气极弱，发热和缓，或乍热乍凉，手足时冷，面青神倦，食少昏睡，二便清利。轻用发表，宜紫苏、川芎、防风、白芷、桔梗、大腹皮，少加白术、茯苓、甘草，略佐升麻。痘出齐后，即加参、 、芎、桔之类。如浆清，痘灰白色、自汗，保元汤为主，或十全大补去川芎，加山楂。如见泄泻，足冷寒战，切牙，虚寒证，则异功、木香可择用。

　　卷之六

　　实热痘证

　　初发壮热，犹如火烙，红赤毛焦，气粗燥渴，腹胀怒哭，狂言谵语，二便秘涩，面浮眼肿，宜升麻葛根汤加发表药一服，随用羌活散郁汤。热毒已平，益元透肌汤、保婴百补汤。后治法与血热同。表里热盛者，但宜安表、和中、匀气、透肌、解毒，五者不失，虽甚可痊。

　　卷之六

　　咽哑水呛

　　音声出于肺，肺金为火所克，毒壅气道，音不出也。作痛者亦由此耳。甘桔汤、玄参、牛蒡之类。水呛者，盖气喉居前，食喉在后，气喉有痘壅碍，茶汤误入，故嗽也。甘桔汤解毒为主，加玄参、牛蒡、麦门冬、杏仁、荆芥之类。但痘敛自安矣。

　　卷之六

　　痒塌灰白

　　是证由气血两虚也，阳气虚则阴血乘之。血味咸，腌蜇肌肉，故痒，宜温补兼芍药酸敛。阴血虚则阳气乘之，气性热犹灼火，故痛，养血兼清凉。灰白者，因气虚，故灰色而不光泽，血虚，故白色而不红润。

　　卷之六

　　寒战切牙

　　斯证见于七日之前寒战者，乃心火亢盛，上熏肺金，九窍闭塞，火极之故，宜解表诸热；切牙者，乃阳明热甚，宜清胃火。七日之后，皆属虚寒。寒战者，温补阳气，兼养血；切牙者，大培阴血兼补气。

　　卷之六

　　干枯倒陷

　　是证尤有陷伏倒靥之类，形略似而证不同也。痘色干红变紫，紫变黑，名曰干枯，热极也。

　　当于干红时，急宜清凉解毒，防风、白芷、连翘、荆芥、牛蒡、升麻、干葛之类，兼利小便。如胃虚不能纳食，副荣卫不能尽出，虽出而复没，故根晕白色或黑，此内虚所致。手足微冷，或呕或倦，名曰陷伏。宜辛温之药，如理中汤之类，甚则异功、木香。如被风寒所触，或香臭恶气，生人、房事，月经冲触，痘色忽变，名曰倒陷。风寒，参、苏之类加羌、防、蚕蜕。冲触，加味四圣饮。如贯脓七、八日间，气血两虚，不能浆老结靥；或因泄泻不食，忽然痘色干紫，肿消开眼，名曰倒靥。毒伏内攻，非结痂也，急宜大补气血，倍用人参、黄 （酒炒、）白术、当归、川芎、肉桂、炙甘草、丁香、木香（二味为末，）加山甲（炒、研一钱、）人牙（火 研，二厘）

　　攻补。或得头面数粒结靥，或攻溃成外收，或出细痘数粒，或生痈毒，皆生机矣。

　　卷之六

　　口渴内溃

　　口渴者，因毒热攻冲，致胃火上炎，口作大渴也。内溃者，胃脘溃烂，穿出胸背而死，惨伤莫此为甚。群书皆谓风寒外袭，腠理固密，壅塞不通，阳气挟同毒火，内攻而溃。如无大渴，有恶寒状，宜升麻葛根汤加羌、防、芎、芷散风寒。如见渴证，即勿专于畏缩，但用麦冬、五味之类止渴，则杯水之力，岂能救车薪烈火也耶？凡小渴，六一散；大渴，大剂白虎汤。大便秘，兼凉膈散一剂，必令渴止，方免大害。安可坐视生灵之毙乎？如痘后渴不甚者，保元汤加麦冬、五味、天粉，或参苓白术散之类。口舌白色，胸痘灰色，乃内溃预验。

　　卷之六

　　烦躁啼叫

　　心经有热则烦躁。盖痘毒之热，蕴蓄于心，所以烦躁啼叫、闷乱狂言也。宜解毒汤及辰砂六一散，使二便清利，火泄自可。有因痛痒烦躁者，随证治之。痘后烦躁，虚而有余毒也，大补气血为主，兼解余毒。

　　卷之六

　　咳嗽痰涎

　　是证由热毒壅遏而克肺金，或风邪乘虚而入。或解毒，或发散，暂加止嗽清痰之药，桑皮、杏仁、枳壳、桔梗、前胡、贝母、陈皮、茯苓之类。半夏、南星戒之。有药入口即嗽吐出者，毒热停积于肺胃也，随证治之。

　　卷之六

　　痘内夹斑

　　斑者，血之余也。有点而无头，粒如笔尖点脂，如蚊虫所咬。然痘随脏而出，其势迅速，如热毒炽盛，痘有太过之血，夹毒上浮，乘痘毒之热而发为斑也。如痘毒起齐，内必虚矣。内虚则斑从内解，如不解，当散其火邪。凉血活血解毒之药，宜玄参升麻汤加黄芩、黄连、红花（三味酒炒）、丹皮、荆芥、当归、川芎、白芍。在初起宜用表散，次宜解利。如得斑退血附，则当补益，犹防损陷。但痘中夹斑，亦危恶之候，十救一、二。紫斑不过三日，青、黑斑不出周时，斑如锦纹，六日而毙。

　　卷之六

　　水泡失血

　　水泡者，毒盛之时，火不能炎上，水不能润下，搏激于皮肤之间而成者也。宜理脾顺气。然而起于腿足之处，毒亦由此而化，痘收泡亦敛。带红紫色，乃热极也。失血者，毒火逼血妄行也。鼻出易治，口及大小便出者难治。

　　卷之六

　　不食能食

　　经曰：得 则昌，绝 则亡。凡痘见危恶诸候，但脾胃强健而能饮食，从首至尾，皆可扶持收功。极笃者，切勿弃舍，用意作外收，不过麻面而已。如不食在一、二日者，痘出自食。若在五、六日不食，乃危候也。虽用补药，多不奏功。有因唇口痘胀，不能吮乳进食者，可用糯粉作细圆，拌砂糖少许，逐粒喂之，兼以汤送。欲补者，和人参于内亦可。如能食太过，乃胃火盛，药中加石膏之类，以清胃火。失治能为大害，愈后能食者宜矣。但勿过食。

　　卷之六

　　余毒痈肿

　　险痘虽愈，身热不退，发毒之预征也。急宜服大连翘饮（作丸亦可。）如发出头顶上，或两臂肘曲池穴，或两膝腕委中穴，俱无妨害。发于胸背者死。切勿嚼生豆之类 散，则攻于内矣！惟宜前方，或真人活命饮治之。甚而肿软有脓，不得穿破者，以皂角刺针深入，血出见脓为止（以绵纸捻纳孔内，留出纸捻头，分开贴拔毒膏，脓尽长肉。如臂直不能曲，日久自屈。）又气急痰嗽，毒在肺；口臭泄泻，毒在脾胃；盗汗热渴，毒在心；睡中惊跳，热在肝；耳KT 尚热，毒在肾，药中兼治之。又眼称身热，不乐，皆余毒。

　　卷之六

　　痘疔贼痘

　　报痘之时，如痘不出不长，恐有痘疔（遍身细照看，独大色黑者是疔。贯浆之时，留滞不行，）须防贼痘（大而黄色者是。）二者皆以银簪挑破，口含清水，吸去秽血，珍珠研末，头发烧灰，蜡胭脂调匀，填入破处。无脂，干掺或后灸法亦可。

　　卷之六

　　纸捻照法

　　患痘疹，房室、门窗密闭，小孔亦遮蔽之。凡看时用草红纸，或用方高，烘燥捻条如小指，蘸油灯上烘干，勿令油滴儿身。点火照头、面、眼、鼻、口、耳及遍身皮肤之内，细加认辨，晓然明白。屡有看痘者，要抱儿房外，就天日光，触冒风寒，痘疹由此隐没，为害多矣！惟知痘之有变证，岂知看误之过。若看妇人之痘，额可验胸；鼻可验腹；两颧，臂；两腮验腿。徐体之皆应。

　　卷之六

　　调护得宜

　　儿出痘疹之时，必服发表疏散之药。腠理开豁，风寒易侵，及饮食起居，百凡严禁。天寒，被褥宜浓，乳母当赤身伴卧，不宜烈火烘蒸。如过天暖，被褥不宜太浓，恐反助火毒。如此则重痘可生，否则轻痘变重，悔恨何及。

　　卷之六

　　乳母服药

　　盖小儿都不肯服药，病值猖獗，非药不痊，强之益增惊恐。无法与服，切勿惜药，但须大剂浓煎，头汁儿多寡服之。余药及渣再煎汁，小儿吮乳时，乳母服之。如大剂药，于儿前煎熏有效。

　　卷之六

　　诸证治方

　　三豆汤 治痘蕴热烦躁。

　　以下十方可预服，或天行时即服。

　　赤小豆（出广东） 黑豆（即马料豆） 绿豆加甘草煎熟，令儿饮汁食豆。

　　四脱丹 蝉蜕（去土） 凤凰蜕（即抱出鸡子壳） 神仙脱（即父母爪甲，火炙） 蛇蜕（火焙）

　　上四味各为细末，等分，每服一钱。炼蜜为丸如绿豆大，每年除夜甘草汤服，三年痘毒消。

　　玄菟丹 玄参（去芦，木杵，石臼捣，晒燥，研细末。四两） 菟丝子（绢袋，水淘净，好酒浸二日，煮丝出，捣、捏饼，晒、研，八两） 二味俱勿犯铁器。黑砂糖和丸如弹子大，每日服三丸，砂糖汤化下，无时。

　　朱砂丹 朱砂（大块如墙壁，鲜红光明似云母色者。细研、水飞，澄去水，晒、研万下。

　　五钱） 牛黄（陕西，千层者。二分，匀） 每服五分，蜜调服。痘将发时，用猪粪调水，滤清汁调朱砂服，大解痘毒。

　　甘草散 预服消毒，痘出不太盛。

　　大甘草（炙） 为末，每日食后白汤调下五分。人中黄尤佳。

　　生油剂 治小儿脏腑伏热，未成痘疹，四肢、头额微热。用生油一小盏，旋入铁铫内，用温水一小盏倾和入，以杖搅之，煎令水尽，更令搅匀，如蜜则止。夜卧时，百日至三岁，每服一蚬壳；五、七岁三蚬壳；八岁至十五岁半合；大人一合，量增减。服后良久令卧，少时大小便通利，热毒退，痘疹不生。

　　苦楝子汤 取楝树子煎汤浴儿，痘疹不出，出亦稀少。

　　麻油擦法 痘发时，每夜临卧用手中三指蘸麻油，擦儿头至足遍身，然后睡，即可以使轻。此亦畅达流通，升脱凝滞之义也。

　　稀痘饮 （天行将发痘时预服）

　　山楂 紫草 牛蒡子（各一钱） 防风 荆芥（各一钱二分） 甘草（五分）

　　生姜一片，水一钟，煎服。

　　琐琐葡萄（出回回国。进贡年陕西、北京皆有。）小儿食之，稀痘。

　　升麻葛根汤 治初热壮盛，疑似难明，服之。末见痘，表热甚者。

　　升麻（一钱） 葛根（二钱） 甘草（一钱） 白芍药（一钱） 加姜、葱煎服。

　　或加紫苏、山楂、牛蒡子、笋尖（各一钱，）冬加麻黄（一钱。）

　　消毒饮 （治痘已出，上焦壅热，胸膈不快。）

　　荆芥（二钱） 牛蒡子（二钱） 甘草（一钱） 姜（二片） 水煎服。

　　清肺饮 咽干声哑。

　　麻黄（一钱二分） 麦门冬（一钱五分） 知母 天花粉 荆芥（各八分） 诃子（取肉）

　　菖蒲（各六分）

　　水煎，加竹沥小半钟，姜汁三匙，服。

　　羌活散郁汤 治实热痘初发，身热壮盛，腮红面赤，毛焦躁乱，咳嗽喘急，实热等证。

　　防风 羌活 白芷 荆芥 桔梗 地骨皮 川芎 连翘 牛蒡子 紫草 大腹皮 甘草（等分）

　　上为粗末，每五钱加灯心十四枝，水煎服。

　　热郁难发加升麻。渴加葛根、天粉。腹胀鼻塞，面赤若怒，毛直枯加麻黄。大便秘加枳壳、当归。甚不通加大黄。呕吐加陈皮、猪苓、泽泻。（禁用生姜、半夏、丁香、木香。）洞泄加升麻（禁用白术、茯苓、肉果。）咳嗽恶风加紫苏、桑皮。失血加犀角、地黄、黄连。发斑加黄连、黄芩、山栀。小便赤加滑石、栀子、地黄、芍药。鼻衄加犀角、黄芩。惊悸加木通、山栀。搐加青皮。不食加山楂、麦芽、神曲。出不快加牛蒡、山楂、蝉蜕。痘红赤色加生地、红花、丹皮。热壮甚加葛根、前胡。见点三日内根据方加减；三日后另有方。

　　退火回生汤 （热极枯涩）

　　滑石 辰砂（各一钱） 冰片（三厘）

　　研匀，每一分温水调服。

　　四顺清凉饮 （壮热便闭）

　　当归 芍药 甘草 大黄（等分） 水煎服。

　　冰肌散 治痘一齐涌出，一服略敛。热极者用，热轻者戒之。

　　柴胡 前胡 黄芩 栀子 连翘 泽泻 黄连 黄柏 犀角 地骨皮 牡丹皮 为粗末，每三钱，水煎服。

　　保元汤 （即参 饮） 治元气虚弱，精神倦怠，肌肉柔慢，饮食少进，面青 白，睡卧宁静，痘顶不起，浆不足及有杂证，皆属虚弱，宜服。（血热、毒壅、火证禁用。）

　　人参（一钱） 黄 （二钱） 甘草（五分，前生用，后炙用） 桂（二分，虚寒加用）

　　上加生姜一片，水煎服。

　　初起的属虚寒，本方加川芎、桔梗。起胀便兼服。浆足后助收敛，方可加白术、茯苓、白芍之类。出不快加川芎、官桂。禁蝉蜕、牛蒡、人牙。小便赤加木通、腹皮、茯苓。禁车前、滑石、山栀。泄泻加白术、茯苓、木香、肉果。禁猪苓、诃子、龙骨、石脂。大便秘加当归。禁大黄、枳壳、生地。呕吐加橘皮、干姜、丁香。禁半夏。痰，贝母、杏仁。减食加白术、人参、神曲。禁山楂、砂仁。伤食加山楂、神曲、麦芽。禁枳实、三棱、蓬术。烦渴加麦冬、五味子。禁加山楂、砂仁。

　　风则微散，加紫苏、防风、枳壳。喘急，三、四日前加桔梗、杏仁、蝉蜕。有虚证见者，决非实喘，乃毒不得外达，上乘于肺。禁麻黄、萝卜子，枳壳诸下气药。喘嗽加麦冬、杏仁、五味。禁天粉、桑皮，六、七日间曾经泄泻，后气喘，乃短气虚极，加人参则喘自止。腹胀加腹皮、浓朴。

　　可兼发散。有伤生冷，寒气郁遏，从内伤、外感治。内伤用丁香、肉桂、神曲、木香。外感用防风等药。四、五日手足厥冷加丁香、肉桂、川芎，倍用黄 。夏月去丁香。四肢不起加防风，减川芎。浆不足加白术、当归、川芎。发痒加川芎、当归、白芍、白术、茯苓。禁僵蚕、蒺藜。痒甚，烧茵陈熏。禁沐浴发散。

　　异攻散 治痘表虚痒塌，里虚泄泻，腹胀喘嗽，闷乱烦渴，寒战切牙，头温足冷。凡曾经泄泻后见证，皆属虚寒，宜急服之。有始初血热毒火证，过服凉药变虚寒者亦服。

　　木香 官桂 当归 人参 茯苓 陈皮 浓朴 丁香 肉果（各七分） 附子（寒甚者加）

　　半夏（各五分）

　　上为粗末，每服五钱。生姜三片、枣二枚，水一大钟，煎至六分服。

　　木香散 治痘表虚灰白，内虚泄泻，腹胀，其效如神。（如无灰白，泄泻等证，勿服。）

　　木香 人参 肉桂 赤茯苓 大腹皮 青皮 前胡 诃子（取肉） 半夏 丁香 甘草（各等分）

　　每服五钱，生姜三片，水一大钟，煎六分温服。

　　四君子汤 （补元气，养脾胃）

　　人参 白术 茯苓 甘草 姜、枣煎服。

　　四物汤 （养血水方，配四君子名八珍汤）

　　当归 白芍 川芎 熟地 七日后酒炒，水煎服。

　　十全大补汤 大补血气（痘顶平脚阔，浆不满足，即四君子、四物名八珍汤，更加黄 、肉桂。）

　　化毒汤 治痘已出，清热凉血。（毒一解，不至黑陷；血一凉，不至红紫。）

　　紫草（无真者，不必用） 升麻 蝉蜕 地骨皮 黄芩（酒炒） 甘草 加木通等分，水煎服。

　　十神解毒汤 治血热痘证，身如火烙，腮红脸赤，毛焦色枯，已出未出。三日前痘点烦红，燥渴多饮，睡卧不宁，小便赤涩者，此血热也。并宜服。

　　生地 红花 当归尾 桔梗 牡丹皮 赤芍药 木通 大腹皮 连翘 川芎（等分） 上加灯心十枝，水煎服。

　　身热盛加葛根、前胡。毒盛绵密加荆芥、牛蒡。渴加天粉、竹叶、滑石。呕加橘皮。泻加猪苓，泽泻、防风。大便闭加枳壳、前胡。喘加蒌仁。便黑加犀角、黄连或桃仁。小便短加木通、泽泻，赤加栀子、滑石。发红斑加犀角、黄芩、黄连、山栀、玄参。烦渴狂乱、谵语加知母、石膏、麦门冬、天粉。呕、泻加黄连、猪苓、泽泻。咽痛加甘草、牛蒡、荆芥。

　　痘证属血热者多，乃制前方。此证认明，只宜重用升提、发散，使毒得以达表而从外解；引以渗泄，使热得以下行而从内消。佐以清凉解毒，行血凉血之剂。则虽稠密，亦能消散易，浆易敛，此方之功也。用至痘顶白光，接用太乙保和汤，切勿误用补药、热药及兜塞药，则变危急不救。

　　太乙保和汤 治血热痘，服十神解毒汤，热证悉去。三日之后，不易长大，用之成浆收靥。

　　桔梗 川芎 山楂 木通 人参 红花 生地 糯米（五十粒） 灯心（七枝） 生姜（一片） 水煎服。

　　起不快加牛蒡子。便涩腹胀加大腹皮。繁红不润加当归、蝉蜕。陷塌加黄 。痛加白芷。不匀加防风。嗽、渴加麦门冬、五味。痒及水泡加白芷、白芍药。七、八日浆足，接用保婴百补汤。

　　益元透肌汤 治实热痘。服羌活散郁汤后壅热悉开，三、四日后不肥大，用之成浆收靥。

　　即太乙保和汤去生地、红花，加蝉蜕、牛蒡、陈皮煎服，加减悉同。七、八日浆足，接服保婴百补汤。

　　保婴百补汤 治实热血热痘。八、九日无他证，并以此方调理。盖痘证平顺者，不必药；恶逆者，药无功。险证宜药。虚寒者少，二热证多，特另出此五方。此方后用。

　　当归 芍药 地黄 白术 人参 茯苓 山药 甘草（等分） 枣二枚，水煎服。

　　气虚加黄 、官桂。有别证，虚实加减。

　　加味四圣饮 治痘出不快，及变陷倒靥，小便赤，身热未退，或风吹复冒者。

　　紫草 黄 人参 川芎 蝉蜕 木通 木香 甘草大便秘加枳壳。上加糯米百粒，水煎服。

　　活血解毒汤 （解余毒）

　　防风 荆芥 生地 赤芍 当归 连翘 黄连 牛蒡 紫草 白术 薄荷 川芎 木通 甘草（等分）水煎服。

　　玄参升麻汤 （温毒发斑）

　　玄参 升麻 甘草（等分）水煎服。

　　大连翘饮 （痘后一切热毒痈肿）

　　连翘 防风 荆芥 牛蒡 当归 柴胡 黄芩 栀子 蝉蜕 赤芍 木通 玄参 滑石 甘草（等分）上加姜一片，水煎服。

　　独圣散 （发痘） 穿山甲（炒，研极细末）

　　每服五分，儿大加服，酒浆调。

　　人牙散 （痘不起发） 老人牙（火 ，研极细末） 每服二厘，酒浆调下，勿多服。

　　参苏饮 （方见伤风） 犀角地黄汤（方见血门） 六一散（方见暑门） 白虎汤（方见伤寒）

　　柴苓汤 即小柴胡汤（方见伤寒。）配四苓散（方见便癃） 甘桔汤（方见咽喉） 理中汤（方见中寒） 真人活命饮（方见痈毒）

　　卷之六

　　论疹

　　(即麻 痧 斑)麻疹之发，必在天行厉气。传染之时，沿门遍户，轻重不等。其始也，身体发热，面肿腮赤，眼泡浮肿，泪出汪汪，鼻流清涕，呕吐恶心，大便泄泻，即是疹候。便宜发表散邪，行气解毒，必兼泄火清肺之药，次清胃火，次宜滋阴养血。盖疹乃阳毒，火邪炽盛，肺金受克，所以疹证必有咳嗽痰涎、胸满喘急之患，皆肺家之证也。若见口干作渴，乃胃火也，即宜白虎汤之类，随轻重用。失治则阳明火盛，后有走马牙疳、齿龈臭烂之证，伤人最多。滋阴者，疹毒热甚，则阴血受其煎熬而虚耗也。表发既出，必子后出而午后收，午后出而子后收，以六小时为度，此阳生阴成，阴生阳成之妙也。如吐泻不食、鼻衄、滞下之证，皆不必用药。谚云：吐不杀，泻不杀，饿不杀。诚哉斯言也。吐泻则毒火得泄，不食则内虚易出。鼻衄、滞下，肺与大肠之火由此疏通，惟宜表发。疹出之后，诸证可安，饮食自进，最宜避风寒，忌腥酒浓味、咸酸生冷、糟物海味，守禁忌服药。所谓疹有六闭：触冒风寒，毒火炽盛，饮食填塞，皮肤粗浓，出而复没，药误辛热是也。但宜古方防风通圣散（方见中风，）通治有效。世传痘重而疹轻，殊不知死生系于反掌，岂可忽诸！

　　卷之六

　　发热五朝证治

　　发热之初，憎寒壮热，鼻流清涕，呕吐泄泻，咳嗽气急，腮红眼倦，即当解表。得微汗则皮肤通畅，腠理开豁，麻疹易出。宁有闭闷、腹胀、喘急之患哉？初起全似伤寒，但面赤、中指冷为异。

　　主方 （次剂根据后加减） 升麻 葛根 防风 荆芥 桔梗 枳壳 前胡 桑皮 杏仁（等分） 甘草（减半） 加连须、葱头，水煎服。

　　暄热加黄芩、黄连、栀子、玄参、木通、石膏、知母，减升麻、葛根，入淡竹叶、灯心煎。

　　和暖加石膏、知母、牛蒡、薄荷、连翘、木通，减升麻、葛根、灯心十枝，水煎。

　　时暖时寒加羌活、牛蒡、连翘、赤芍，减枳壳。水煎服。

　　大寒加麻黄（酒炒、） 羌活、川芎（少加桂枝，） 去升麻、葛根。水煎服。

　　四方加桑皮、杏仁。

　　凡吐泻不食，不必治。惟发散表，疹出透，诸证自安。如大便秘加大黄五、七分，以通为度。

　　卷之六

　　见疹三朝证治

　　疹之初出，多于耳后，项上及腰腿先见。其顶尖而不长、其形小而匀净者吉。既出之时，色宜淡红、疏朗，如深红紫色，兼火化也。若紫红干燥，昏暗无光，乃火盛毒炽也。服表药后，纸捻照之，红影出于肌肤，成片而将起。切戒风寒、生冷及诸禁忌。一有触犯即反收没，多致不救。遇此急宜表出，如不出，猛加发药，外用擦法。若毒内攻，则致痒塌，难救。或皮肤闭塞，毒气壅滞，遂变为浑身青紫，烦躁腹痛，喘急闷乱而死。若自利不止，或小便频数，虽为恶候，如疹稠密，深红紫色，则又无妨。但至三日后，热不退、疹不收者，毒火太盛，余邪未尽也。宜服清火解毒之药，自收。根据后方：轻：或热或退，五、六日后出疹，色淡红滋润，头面匀净而多，根据时发透，三日渐收。

　　重：头面不出，红紫黯燥，咽喉肿痛，不能食，冒风寒没早，移热变痢。

　　主方 防风 前胡 川芎 枳壳 桔梗 桑皮 杏仁 陈皮（等分） 甘草（减半） 水煎服。

　　发未透加升麻、麻黄，夏少用。出透加连翘、牛蒡。毒火、渴甚加石膏、知母、玄参、黄连、黄芩、栀子。喘嗽加苏子、栝蒌仁、萝卜子。 火闭加大黄。色白加红花（酒炒）、赤芍药（酒炒）。

　　疹色深红而渴：石膏（二钱） 知母（一钱） 牛蒡 连翘 升麻 地骨皮 淡竹叶 甘草（各七分） 上加糯米（百粒，）水煎服。

　　天热、大渴引饮不止加栀子、麦冬、天粉，与绿豆灯心汤饮。

　　风寒闭塞，疹出不透：麻黄（酒洗，一钱或二钱。发为度） 升麻（酒洗，一钱） 人中黄（如无，用童便拌甘草） 蝉蜕 牛蒡子（各一钱）

　　姜、葱煎服。外用胡荽同酒糟蒸热，于无风暖处，周身头至足擦，令热汗出为度。

　　紫赤干燥：川芎 生地 红花（酒洗） 干葛 黄芩 连翘 牛蒡子 上水煎成，调六一散服。

　　将出复没：麻黄（酒洗，二钱） 升麻 葛根 羌活 防风 荆芥 牛蒡子 前胡 桔梗甘草 水煎服。

　　孕妇出疹：主方加川芎、生地、条芩、艾叶，安胎为主，兼解毒药，宜多服。如胎气上冲，急用苎根、艾叶煎汤，磨生槟榔服。

　　热毒蒸胎：胎多受伤，内服药，外用护胎法保全。倘失治胎坠，母可无恙。盖痘宜内实，胎落母亡；疹宜内虚，故母可安（必宜母子俱生。）

　　护胎法：靛青 灶心土 井底泥研匀，涂脐腹寸浓，频敷。

　　不治证：黑黯焦枯，忽见紫点，一出即没，鼻扇口张，目直无神，鼻青粪黑，气喘前心吸，疹后牙疳臭烂。

　　卷之六

　　疹后余毒证治

　　疹属阳毒，感之则暴悍酷烈，为害匪细，变态顷刻。所以发热时，最宜解表散邪，必令发出透彻，乃无余毒蕴热之患。或表发不透，或风寒阻塞，或误饮食，或犯禁忌，疹虽收而余证作者多矣。疹后自宜热退，若拂热犹在，随证详审。如呕吐，仍用前方。便秘加制大黄。若胸高如圭，肩耸而喘，口鼻出血，面红或青枯黯，皆为恶候。然亦有肺虚，为毒所遏而发喘，连声不已，用止嗽清肺方参酌。如日夜烦躁，谵语狂乱，主方调六一散（方见暑门）加辰砂灯心汤下。小便赤短，五苓散（方见便癃）加芩连煎调辰砂服。

　　烦躁谵语，升麻葛根汤、辰砂六一散服。随所见证，以后方酌用。

　　止嗽清肺：知母 贝母 天门冬 麦冬 桔梗 软石膏 杏仁 马兜铃（等分） 糯米百粒，水煎服。热加连翘。

　　气热鼻燥，毛焦咳嗽：麦门冬 桔梗（各二钱） 知母（一钱） 荆芥（取穗一钱） 天粉石菖蒲（一寸，九节者） 诃子肉（各四分） 水煎服。

　　余毒不尽加防风、牛蒡、甘草。

　　热乘肺金，声哑咳喘：当归（酒洗） 白芍（酒炒） 生地黄（酒洗） 陈皮 贝母 栝蒌仁白茯苓 片黄芩（酒炒） 栀子（炒） 天门冬 玄参 麦门冬 桑皮 杏仁 热加黄连、石膏、苏梗、甘草。水煎服。

　　嗽不止：陈皮 半夏 茯苓 黄连（姜炒） 甘草 竹茹水煎服。

　　泻不止：猪苓 泽泻 滑石 赤芍 黄连（姜炒） 升麻 甘草 水煎服。未止，加止泻药。

　　痢不止：黄芩 芍药（各一钱半） 黄连 枳壳 当归 木通 生地（各七分）

　　不通加酒大黄。后重，木香，另磨槟榔。水煎。

　　汗不止：黄 黄连 黄柏 黄芩 生地 熟地黄 酸枣仁 当归 加浮小麦一撮，水煎服。

　　鼻衄出血：玄参 丹皮 生地 茅花（无，用根汁） 片黄芩 栀子 石膏（等分） 甘草（减半） 水煎，调百草霜服。

　　咽喉肿痛：黄连（二钱） 黄芩（二钱） 黄柏（一钱五分） 苦参（一钱） 玄胡索 乳香（各三分） 雄黄 孩儿茶（各五分）上各为细末，研匀，芦管吹入喉中。

　　心神恍惚，夜卧不安：黄连（二钱） 当归 生地 远志（甘草煮，剥） 茯神 人参 酸枣仁（炒） 丹参 柏子仁 石菖蒲 麦冬 甘草（炙。各一钱） 上为末，入金箔三张，山药糊丸，朱砂为衣，每服一钱，灯心竹叶汤送下。

　　疹后痈毒，肢节肿痛：羌活 穿山甲（炒，研末。各一两） 金银花 白芷梢 大黄（各五钱）

　　甘草节（一钱） 乳香（制研，二钱） 上为末，每服一钱。用牙皂角刺同煎，酒调下，发汗出为度。

　　咽喉肿痛，不能饮食：甘草 桔梗（各二钱） 玄参（一钱） 连翘 牛蒡子 射干 山豆根（各五分） 上水煎服。

　　（前吹叶入薄荷、甘草、桔梗、玄参、山根末，蜜丸噙化，效。）

　　走马牙疳，龈肉黑烂：人中白 芦荟 使君子肉 龙胆草 胡黄连 五灵脂（等分） 上为末，蒸饼，糊丸黍米大，每服一钱，临睡白汤下。

　　敷方 （牙疳黑烂） 雄黄（水飞，一钱） 黄柏（研末，二钱） 麝香（五厘） 上研匀，先用艾煎汤洗净，次敷药。

　　又方 五倍子（研末，二钱） 雄黄（水飞，五钱） 枯矾（八分） 蚕蜕纸（烧灰，一钱）上研匀，先温米泔、乱发洗净，敷药。（痘前后牙疳急，宜敷。服。有传于两颊浮肿，穿溃死者）

　　疹后水蓄证，因渴时多饮所致。水停于胃为呕哕，入脾为肿胀，宜利水实脾，猪苓、泽泻、茯苓、白术。入肺为喘咳，加葶苈。入心惊悸，宜赤苓、木通。入肝胁痛，加芫花。入肾、膀胱，小便不利，车前子。疹后昼夜发热，毛发焦枯，皮肤干槁，肌肉羸瘦，清热丸（方见牙疳门主方。）如忽然心腹绞痛汗出，乃元气亏损，失于补养，外虽似安，内虚未实，偶中恶气，多致不救。及睡中露睛，手足厥冷，欲作慢脾风，不救之证。

　　热甚失血：犀角地黄汤（方见血门）加三黄、栀子、茵陈、木通，小便泄火。

　　疹时食鸡、鱼，终身皮肤粟起，天行疹时重出。食猪肉，每岁出疹之月下痢。食盐醋，每岁月咳嗽。食五辛，则生惊、热不时，必四十九日或百日无忌。

　　（贺千秋传）痘痒或痛：桦皮、乳香、茵陈和匀，烧熏及熏被盖，立止。

　　痘泻，三日前毒火发，药重加黄连，愈。三日无功，痘疹后余毒泻，干柯根（即刀茅，）

　　煎汁服安。

　　痘喘，白花地丁煎服，愈。火痘毒盛，捣绞汁和白酒浆少许服，效。

　　稀痘神方：金银花为末，砂糖调，经年服。或再花连藤煎汤作饮。

　　痧疹喘急闷乱：西河柳研末（四钱，）水调服愈（发疹药中重加，大效。疹后痢，砂糖调柳服。）

　　〔补遗〕惺惺散 小儿变蒸发热，痰嗽，风寒时疫，痘疹大行，气不和。

　　人参 白术 茯苓 芍药 桔梗 天粉 细辛 甘草（等分） 为末二钱，生姜、薄荷煎。热，柴胡。随证加。

　　卷之七

　　妇科总论

　　夫天地造端乎夫妇，乾坤配合于阴阳，虽清浊动静之不同，而成象效法之有类。原兹妇人之病，如风、寒、暑、湿、燥、火六气之外侵；喜、怒、忧、思、悲、恐、惊七情之内扰，与夫饮食劳役诸患，悉与男子同法治理。其不同者三焉。一、妇人气习偏僻，执滞难移，情志抑遏不舒，心思郁结不畅。丹溪所谓妇人之病，因于郁者，十常八九，富贵贫贱皆有之，何也？盖贪、恋、慈、爱、妒、嫉、忧、忌八者之中，一有所染，则蒂固根深，坚牢不破，是以有郁也。故多胸满痞膈，胁胀腹膨诸证，医难豁然快效，此性质之不同也。二、妇人常多讳疾之弊，虽问之未必尽吐。若豪贵之妇，深居奥室之中，覆护帏幔之内，不可望色闻声，则治病之法，阙其二焉。黄帝曰：凡治病。察其形气色泽。形气相得，谓之可治；色泽已孚，谓之易已。形气相失，谓之难治；色夭不泽，谓之难已。又曰：诊病之道，观人勇怯、骨肉皮肤，能知其虚实，以为诊法。若妇人脉病不相应，既不见其形，医惟据脉供药；或未得其病情，欲究感受根源，不免琐屑繁问，逮为医学不精故耳。往往得药，反不深加敬信，可谓最难，此治疗之不同也。三、妇人之病多于男子者，经脉愆期，淋、带、崩漏，孕育胎产，乳、阴诸患，及妊娠所挟之证，此为病之不同也。故诊视用药之际，难于调理。古人云：宁医十男子，莫医一妇人。斯言诚然也。《脉经》曰：寸口脉微而涩，微则卫气不足，其息短，其形燥；涩则荣气不足，其形逆。荣卫俱虚，言语乏力。微弱而涩，少年无子，中年绝产。六脉沉弦细涩急数，皆病脉。妇人之病，气多血少而成，治法以理气养血为主。

　　主方 香附子（打细。行气生用，内热童便；郁气醋炒。三钱） 当归（二钱） 地黄（有热用生，补血用熟） 白芍药（凉血用生，补血酒炒。各一钱半） 川芎（一钱） 水煎，空心服。

　　调和气血，加乌药、砂仁，丸服亦可。胸膈郁闷不宽，减地黄，加陈皮、茯苓、枳壳、苏梗、苍术；甚者加木香、砂仁、浓朴、萝卜子。气滞加乌药、三棱、蓬术。腹痛，加赤芍药。胃脘痛加玄胡、五灵脂、草豆蔻。食不消，山楂、神曲、麦芽。痰加陈皮、半夏、茯苓、贝母。风加防风、羌活。风湿痛，秦艽。遍身痛，苍术、羌活、酒芩。呕吐，陈皮、半夏、茯苓、藿香、生姜、炒黄连。胃虚加白术。热呕，黄连（姜炒）。血虚头眩，体倦懒言动加人参、黄 、白术、炙草。自汗，黄 。盗汗加酸枣仁（炒、研）浮小麦。有热心烦加栀子、黄连。阴虚内热，手足心热，口燥咽干加麦冬、知母、地骨皮、黄柏（盐水炒。）骨蒸劳热，胡黄连、银柴胡、青蒿、鳖甲（醋炙，打细。）口渴，麦冬、五味子、天花粉、乌梅。烦渴喜冷，石膏、知母。心气虚，丹参、人参。神不安，茯神、远志、麦冬、枣仁、柏子仁，金与银同煎，调朱砂（水飞）服。不寐，黄连、酸枣仁（炒香熟，研、）炙甘草。虚弱干嗽，减香附、川芎，加天、麦冬，百部、百合、冬花、紫菀，上焦风热，黄芩、黄连、栀子、玄参、薄荷。风痰眩运加天麻、荆芥、秦艽、羌活。子宫闭冷不孕，干姜、肉桂、蕲艾（醋煮。）赤白带下，臭椿根皮、牡蛎（火 、醋淬）赤石脂、乌梅。血积成块加三棱、蓬术、官桂、干漆（炒）、苏木、红花，丸服。

　　艾附女珍丸：治妇人气盛血衰，经期不准，或前或后，紫淡多少，赤白带下，崩漏淋沥，面黄肌瘦，四肢无力，倦怠嗜卧，精神短少，目暗耳鸣，头眩懒言，五心烦热，咽干口燥，夜寐不安等证，并皆治之。

　　香附（五两，分四份：一童便、一米醋、一人乳、一盐酒浸） 蕲艾（醋煮） 当归（各二两） 川芎 白芍 熟地黄（酒蒸） 黄芩（条，各两半） 阿胶（酒蒸） 臭椿根皮（各一两）

　　上为末，捣地黄、阿胶（酒蒸，）和匀，加醋糊丸如桐子大，每百丸，空心米汤下。

　　八珍益母丸 治气血两虚，脾胃并弱，饮食少思，四肢无力。月经违期，或先期而至，或腰疼腹胀，愆期不收，赤白带下，身作寒热。服之罔不获效，一月之后即可受胎。虚甚者，用药一斤，必能对期受孕。

　　益母草（四两，不见铁器，止用上半截带叶者） 人参（去芦） 白术（土炒） 茯苓（去皮。各两半） 炙甘草（去皮，一两） 当归（酒洗） 白芍药（醋炒） 川芎 熟地（酒洗。

　　各二两）

　　上为末，蜂蜜和丸如弹子大，空心蜜汤下一丸。或丸如小豆大，每服七十丸。

　　脾胃虚寒者，加砂仁（一两，姜炒）。胸满加山楂肉（一两。）多气郁加香附子（二两，童便制。

　　）

　　丹参散 补新血，破瘀血，安生胎，下死胎，止崩带，调经脉。逐产后恶血，治冷热劳、腰脊痛，骨节烦疼。与四物汤同功。

　　丹参（酒洗净，切） 上为末，每服二钱，空心温酒调下。

　　艾附暖宫丸 治经水不调，小腹时痛，赤白带下，子宫虚寒。

　　香附（一斤，四两醋浸，四两酒浸，四两童便浸，四两人乳浸。如无人乳，盐酒浸。夏一日，春秋二日，冬三日。晒干） 当归（二两） 蕲艾（四两，醋煮） 川芎 白芍（酒炒） 熟地黄（姜制） 玄胡（各二两） 甘草（八钱）

　　上为末，醋糊和丸如桐子大，每服百丸，空心米汤下，或酒下。

　　全元百补丸 妇女劳伤气血，阴阳不和，乍寒乍热，心腹疼痛，少食乏力。

　　香附（一斤，四制法如前） 当归（六两） 川芎 熟地（各四两） 茯苓 玄胡索（各二两）白术（四两） 甘草（炙，一两） 益母草叶（八两，端五日采佳）

　　上为末，蜜丸桐子大，每七十丸，空心，砂仁汤下；醋汤、酒、滚水任下。

　　四物益母丸 妇人经水不调，小腹有块，久服痊愈，且有孕。

　　当归 熟地（各四两） 益母草（勿见铁） 香附子（制。各半斤） 白芍药（炒） 川芎吴萸（各二两）

　　为末，蜜丸弹子大，每一丸空心酒下（作小丸服亦可。）

　　十全大补汤 治气血两虚，肢体无力，脾胃怯弱，饮食少思，一切虚羸之证并效。四君子、四物汤加黄 、肉桂（方见虚损。）

　　卷之七

　　调经

　　（附：经闭）

　　岐伯曰：女子二七而天癸至，任脉通，太冲脉盛，月事以时下则有子。盖任主胞胎，通以阴道之泰也；冲为血海，盛则气血俱盛也。妇人禀阴柔之体，以血为主。阴血充足，肾气全盛，冲任周流，如月之亏盈，应期行止，而有常度日调，遇交合则有子矣。否则三五错综，皆所谓不调也。不调则百病变生，甚至不治，孕暇言乎？经曰：二阳之病发心脾，有不得隐曲。女子不月，其传为风消，其传为息贲者，死不治。况心属阳而主血，脾裹血以行气。若月经不通，未必不由心事不足。思虑伤脾，适有劳役，谷气不输，肺金失养，肾水无滋，经血津液，日以枯涸，以致三五不调，渐至闭绝。虚损内热，骨蒸劳瘵之证作，则卒难于治也。有禀赋薄弱，自幼 羸多病。

　　或饮食不节，起居不常，性情急暴，素多忿怒；或生而明敏，性质聪慧，用心太过，精神耗损；或行经时，手掬水浆，口食生冷，留阻败血；或妇人有犯房室，血去不净，皆致后期小腹作痛。

　　经未行而先疼，既来而断续，渐成崩漏淋沥之证，孕育不成。或忧愁郁结，累月经年不能发越，稍不治理，致气滞血凝（盖阳气之虚实、寒热、升降，通塞，而阴血悉随之以消长行止也，）为瘕癖块，血枯经闭，变患无涯，岂胜枚举！无非经愆之所致矣。妇人乏孕，多服种子肇娠之饵，而不专于调经，是不揣其本而齐其末也。调经之要，莫先于益血滋阴；益血之道，必先补心健脾。所谓宁其心，则血生；实其脾，则血足。又曰：养心则血生，健脾则气布，二者胥和，则气畅血行，而调经之要，斯其至矣。盖妇人调理急务，莫甚于此，能经前无闭阻腹痛之患，经后无迁延断续之尤，亦无迟速之愆期，不致紫淡之异色，何患胎孕之不受哉！凡欲孕之脉，宜六部和而带滑，忌微弱迟涩。微则无精，弱为荣虚，迟是阴中寒，涩乃血不流而经闭。或三月一来，此谓居经。少年脉微，气血两虚，治宜补血为主。

　　主方 当归（二钱） 白芍药 生地（各一钱半） 川芎（一钱） 吴茱萸（七分）

　　上水煎服。加吴茱萸者，恐芍药酸寒，地黄凉滞。素有热者去之，或但以芍药（酒炒） 生地（姜制） 则无害于脾胃也。经水不及期而来者，血虚有热也。加黄连、条芩、香附（醋炒。各一钱） 黄柏、知母（炒，各五分） 蕲艾（醋煮、） 甘草（各三分） 水煎成，化入阿胶（一钱）服。

　　经水过期不行或腹痛者，血少有寒或气滞也。去生地，加熟地、香附、蓬术、苏木（各一钱、）木通（八分） 肉桂（五分） 桃仁（去皮尖，十个研） 红花（三分）

　　肥人多痰，色淡加苍术（制）、南星、半夏（制）、陈皮、海石、贝母（各八分）

　　瘦人多火，加黄芩、白术。过期倍当归、芍药；少佐桃仁、红花。

　　经水闭绝不通者，血枯也。倍当归，加桃仁、红花，牛膝。热加黄芩，寒加肉桂。

　　经阻发肿者，瘀血入脾也。加丹皮、干姜、香附、浓朴、玄胡、枳壳、木香。

　　经阻腹胁有块者，加砂仁、木香、小茴香、枳实、浓朴、玄胡、香附、牛膝。

　　过期色淡，挟虚有痰。宜活血化痰，本方倍当归、合二陈，加苍术。

　　过期紫黑成块者，气郁血滞也。加桃仁、红花、青皮、玄胡、丹皮、香附，蓬术。

　　将来腹痛者，气滞血实也。加香附、桃仁、红花、青皮、玄胡索，牡丹皮、木香、五灵脂，痛甚者加蓬术、乌药、酒煮大黄。有热加柴胡、黄芩。

　　经后作痛者，气血两虚也。倍当归，合四君子汤；寒加黄 、干姜、肉桂。

　　肥胖体盛，月经不通，或三月一行者，由痰多躯脂满碍。合二陈汤加南星、枳实、苍术、白术、黄连、香附。

　　瘦弱体虚，月经不调，不能成孕，乃阴虚少血。倍当归，加熟地、丹参，兼补气，加人参、白术、黄 、茯苓。

　　经水过多，日久不止，将成血崩。加白术、条芩、白茯苓、山栀、地榆、香附（童便）炒、蒲黄、荆芥（并炒焦黑），水煎，化入阿胶（一钱），不止，磨入京墨、茅草根汁。

　　久不止发肿满者，脾败血虚也。加茯苓、白术、砂仁、大腹皮、陈皮、木香、浓朴、苏子（炒研） 猪苓、木通、香附子、萝卜子（炒研。）

　　经行着怒气，心腹腰胁痛，乃瘀血也。加桃仁、红花、玄胡索、蓬术、青皮。

　　错经妄行，出于口鼻，乃火载血上，气之乱也。加条芩、山栀、丹皮、犀角、阿胶、麦冬、黄连、大蓟、郁金、焦荆芥、焦蒲黄、山茶花。水煎成，和入藕节汁、童便、茅根汁，甚者加姜汁二匙从治，磨京墨、发灰服。

　　经行身痛麻痹、寒热头疼，乃触经感冒也。加羌活、白芷、苍术、防风、紫苏、香附。

　　调经至宝汤 理赤白带下，崩漏淋沥，恶寒发热，口渴，腹痛，小腹急疼，五心烦热，久不成孕。

　　当归（三钱） 白芍药（酒炒） 熟地黄 川芎（各二钱） 人参 吴茱萸（炒） 丹皮半夏（制） 阿胶（各一钱） 麦冬（一钱五分） 肉桂（五分） 加姜、枣煎服。

　　大补调经汤 治妇人气血虚损，血海虚寒，经水不调；或心腹作痛，带下淋沥，面黄肢瘦，头眩肌羸虚证，悉皆疗之。

　　当归 熟地黄 白芍药 川芎（各二钱） 香附（制） 白术 茯苓 黄 （蜜炒） 阿胶（各一钱） 人参 砂仁 吴茱萸（炒） 陈皮 小茴香 玄胡（各五分） 肉桂 炙草（各三分） 姜、枣煎服。

　　妇宝调经汤 治经期不准，或前或后，紫淡不同，多少不等。

　　当归（二钱） 熟地黄 白芍药 川芎（各一钱半） 香附（一钱二分） 大腹皮 吴萸紫金皮 肉苁蓉（洗净） 条芩（各一钱） 甘草（五分） 姜、枣煎，经时服。

　　丹桂散 治气血虚损，内则经闭不行，外则肢髓羸瘦，潮热，渐成骨蒸。

　　丹皮 桂心 蓬莪术 京三棱 玄胡（炒，各八分） 当归（酒洗，钱半） 陈皮（去白）

　　赤芍药 甘草（各五分） 干漆（炒） 没药 红花 苏木（各四分） 鬼箭（三分） 乌药（一钱） 上水盏半，煎八分，不拘时服。

　　理气调荣汤 治室女气血不和，致生诸病。

　　香附（醋炒） 当归（各二钱） 川芎 白芍（酒炒） 生地（各一钱半） 乌药 陈皮砂仁（研细） 茯苓（各一钱） 甘草（三分） 姜、枣煎，空心服（作丸亦可。）

　　调经八物丸 养血调经，除赤白带，久服如期自然成孕。

　　白术 熟地黄（酒蒸） 当归（各二两） 川芎（盐汤浸、切） 白芍（各两半） 白茯苓条芩（酒炒） 陈皮（盐水拌，炒） 玄胡索 丹皮（各一两）

　　上为末，蜜丸如桐子大，每服百丸，空心淡盐汤下。寒月酒下。

　　镇经汤 经水先期而来，过多不止。盖因肾损阴虚，不能镇守，待时相火助行故也。

　　当归（钱半） 白芍药 生地黄 黄柏（各七分） 阿胶 条黄芩 知母 甘草 川芎（各五分） 香附子（制） 黄连（姜各八分） 白芷（三分）

　　上水盏半，煎七分，空心服。

　　活血通经散 气虚留滞，瘀血不行，过期断续，时作腹痛，渐至闭绝。

　　白芷 肉桂（各一两半） 刘寄奴（取穗） 赤芍（各五两） 凌霄花 苏木 红花 牛膝（土者尤可） 甘草 香附（各二两） 木通 桃仁（各一两）

　　上为末，每服三钱，空心热好酒下，午晚再服。未效，红花酒下。

　　樗白固经丸 经水过多不止，及赤白带下，崩漏淋沥。

　　龟板（炙） 臭椿根皮 黄芩（条，各一两） 白芍药（七钱） 香附（醋炒） 黄柏（各二钱半）

　　上为末，醋糊丸桐子大，每服七十丸，空心，乌梅或醋汤下。

　　卷之七　调经

　　经闭

　　妇女经闭之证，始因忧愁怒气，郁结不舒，抑遏成火。致成五心烦热，咽干口渴，大便秘结，小便短赤诸证。经水参前，或一月两至，妄行去多，皆火逼之也。血既去多，又因内热耗涸，遂至二、三月一行，即闭之渐也。则寒热烦躁，盗汗咳嗽，饮食进少，不食虽嘈，食已难化，胸膈痞闷等证。乃至腹中结块，或动或痛，似孕非孕，乃血枯经闭，俗谓干血劳是也。此际神丹莫疗，大培阴血，宁心理脾，不致阴阳失度、气血乖离，望生十一，再与香附、桂枝、三棱、蓬术、砂仁、豆蔻、萝卜子、乌药、玄胡、桃仁、红花强逼其行，是速其死也。脉必细数急涩。

　　主方 当归（三钱） 芍药 生地（各二钱） 白术 白茯苓 麦冬 牡丹皮 地骨皮丹参 谷芽（各一钱） 陈皮（五分） 上加莲子七枚，姜一片、枣一枚，水煎，早晚服。

　　肺虚加沙参、天门冬；痰中见血加侧柏叶及止血药；夜热加知母、柴胡梢；烦躁口渴加炒山栀，倍麦冬；胁下胀疼加青皮、川芎；胸膈满闷加黄连（姜炒）、枳实、桔梗，去麦门冬、地骨；盗汗加黄连、黄 ，去柴胡、桔梗；大便闷结加桃仁，倍当归；咳嗽不已加栝蒌、阿胶、沙参；头眩头痛加天麻、川芎；小水不利加木通、茯苓；烦渴不利加滑石，倍麦冬之类，随证加减。

　　简便方 桃仁（七个，去皮，研如泥） 大黄末（七分） 斑蝥（三个，糯米炒）

　　上为末，酒糊丸桐子大，每服七丸，酒下。血枯经闭，四物汤送下。或单桃仁捣为丸服。

　　卷之七

　　广嗣

　　《易》曰：天地 ，万物化醇，男女媾精，万物化生。又曰：阴阳合德而刚柔有体。正所谓独阳不生，独阴不成是也。盖人之夫妇，犹天地然。天地之道，阴阳和而万物育；夫妇之道，阴阳和而男女生。苟或父精母血，一有不及，而谓有胎孕者，未之见也。是故欲求子者，必先审其妇之月经调否。经者，常也。如月月应期而来，按期而止，无易常也，故曰月经。经或不调，先后、频闭、紫淡、多少，而致赤白带下，崩漏淋沥，兼以夜热诸证，断不成孕。虽得成孕，半产堕胎，坐蓐不育，或儿致疾苦，常有之矣。此所以论经血之病也。更有三因之杂证，必宜调之。若六淫外侵，七情内扰，及不内外因，则起居作劳，饮食失节诸证，尤当疗于经血之前。如气体不充，荣卫虚弱，则风冷乘虚而干之。或受于经络；或循于肠腹。或致脾胃不和，则不能司消运之令，饮食必减，生化之道有亏，则四脏百骸失养。故荣卫凝滞，肌肤黄燥，面不光泽；或兼大肠气虚，则为泄泻、不利。若流入关元，致绝子嗣。随有所伤，脏腑悉能致疾，此举一外感风冷而言也。其如暑湿燥火，内伤诸患，皆类此而推之矣。经曰：妇人三十六病，皆因六邪外伤，七情内郁，加以劳役等因。是故冲任之脉，为十二经之会海。故妇人之病，皆见于少阴、太阳之经而致焉。能先愈其病，将摄顺理，则荣卫充足，腠理固密，何六邪之袭乎？气血和畅，性静神怡，何七情之扰乎？若此则阴阳冲叶而经调，经既调而服以肇妊之丸，引以种子之法，则自然受孕无惑矣。及夫男子之病，亦当详审，如或精气不足，子嗣难成。有肾虚精滑，精少精清；或临事痿弱；或盗汗精遗、便浊腰惫，好色阴虚等证，皆致精髓亏损。更有男子不诚实谨守，妄作外淫，又不足言也。欲求嗣者，必至夫妇无病，一一谨节，血盈精足，何难诞育乎？如服药必宜久久滋培，不可断续，致肾气充足，精髓盈满，子生药止。

　　主方 （男服五方） 肉苁蓉（一个重斤许，实者酒洗，竹刀刮去浮鳞，净；晒干八两余，同五味子捣成膏擦药末，晒，磨细） 五味子（辽者，紫色肥润，去梗，净。六两） 怀地黄（极大者，酒煮、蒸熟，捣膏） 山茱萸肉 人参（明大） 枸杞子（甘州佳） 鹿角胶 怀山药菟丝饼（制） 当归身（各四两） 巴戟肉 远志肉 茯神 杜仲（姜炒） 牛膝 益智仁 覆盆子 蛇床子（淘取坚实者，酒浸。各二两） 鹿茸（一对，法煮） 附子（一枚，制熟）

　　上根据法制成，除蓉、味、胶、茸、地外，共为细末，入蓉、味、地、膏擦匀，重晒磨末。次制茸，将鹿胶酒蒸，化胶、茸和，添炼蜜，和丸如桐子大。每服九十丸，空心盐酒或盐汤送下。

　　金水生时，日三服。精不固加莲蕊、芡实、龙骨、牡蛎（法制。）

　　巨胜子丸 （又名延寿丹） 左尺脉微而弱，阳虚不举宜服。

　　胡麻（逐粒拣，酒拌，九蒸九晒） 白茯苓 何首乌（拌黑豆，九蒸九晒） 牛膝 熟地（四两） 生地 肉苁蓉（酒洗） 菟丝子（制饼） 天门冬 枸杞子 天雄（制） 柏子仁 酸枣仁破故纸 北五味 巴戟天 韭子 山药 楮实子 川续断（各一两） 芡实肉 覆盆子 川椒（去目及合口者） 胡芦巴 莲蕊（各五钱） 南木香（二钱五分）

　　上为末，炼蜜丸如桐子大。每服七十丸，空心酒下，食物压之。

　　滋阴大补丸 肾脉微弱，阴阳两虚，与虎潜丸（方见虚损） 相间服之。所谓补阴和阳，生益精血，润泽肌肤，强筋骨，性不寒不热，有效。

　　牛膝 山药（各一两半） 杜仲（姜汁炒断丝） 巴戟（去心） 肉苁蓉（酒洗，去甲、眼干，捣入） 茴香（炒） 白茯苓 五味子 远志（甘草汤泡透取肉） 枸杞子（各五钱） 熟地黄（二两）

　　上为细末，炼蜜和红枣肉丸，如梧桐子大。每服七十丸，空心酒下，或淡盐汤送下。

　　五子衍宗丸： 男子服此药，添精补髓，疏利肾气。不问下焦虚实寒热，服之自能平秘。

　　独称古今第一名方，有世服此药，子孙蕃衍，遂成村落之说，故名“衍宗”。

　　甘州枸杞子 菟丝子（各八两，酒煮，捣作饼，晒干） 北五味子 车前子（各二两，微炒、研） 覆盆子（四两，酒洗净）

　　上为末，炼蜜和丸如桐子大。空心服九十丸，临卧服五十丸，白沸汤送下。修合日春取丙丁、巳午；夏取戊己、辰戌、丑未；秋取壬癸、亥子；冬取甲乙、寅卯。

　　补阴丸 左尺脉浮洪大虚。此药固精元，滋阴降火，壮水益肾。

　　黄柏 知母（俱盐酒炒。各半斤） 熟地黄（三两） 白芍药（炒） 川牛膝（炒） 陈皮琐阳 当归（各两半） 龟板（酥炙，四两） 虎胫骨（两半） 冬加干姜（五钱）

　　为末，酒煮羊肉烂，捣和丸桐子大，每五十丸空心盐酒下，或盐汤送下。

　　主方 女服十方 杜仲（姜炒） 桂心 防风 秦艽 浓朴（各五钱） 人参（一两）

　　白茯苓 细辛 白薇 沙参牛膝 干姜（炮） 半夏（制。 各一两五钱） 附子（一个，面裹煨，去皮脐）

　　上为末，炼蜜丸如桐子大。每服五十丸，空心米汤或酒下。觉有孕止服。

　　墨香丸 妇人久无孕育，月经不调及数月堕胎、半产甚效。

　　香附米（一斤，分四制：酒、醋、童便、米泔，各浸一周时，晒干用。） 蕲艾（去梗，四两，好醋数碗煮干，捣成饼，晒燥） 上品青烟墨（一两， ，烟尽，醋淬、研细入药） 当归 川芎人参 熟地黄（酒拌，饭上蒸） 白茯苓 木香（各一两）

　　上为末，糊丸如桐子大。每服六十丸，空心温酒或醋汤下。

　　滋血暖宫丸 （一名百子附归丸） 阴阳不和，气血不足，服此药无不孕者。

　　香附（十二两，如前四制） 当归（酒洗） 川芎 白芍药（酒炒） 熟地黄（酒洗） 真阿胶（酒蒸化和入） 艾叶（醋煮晒干。各二两） 白术（二两） 泽兰叶（二两） 甘草（酒炒，一两。）

　　上为末，醋糊丸桐子大，每服百丸，空心醋点汤下，食物压之。

　　济阴丸 妇人血虚挟火，子宫干涩不能摄精，久无子。服此滋阴养血有孕。

　　当归 熟地黄 生地黄 川芎 芍药（各二两） 香附（八两，法制） 人参（八钱） 肉桂（七钱） 黄芩（一两）

　　上为末，蜜丸桐子大，食前米汤或酒下五十丸。

　　妙应丸 妇人气虚痰盛，满溢子宫，不能受精。肥胖妇人无子服此，效。

　　人参 黄 （蜜炙） 白术（土炒） 地黄（酒洗） 陈皮（去白） 半夏（制） 当归（酒洗） 茯苓 苍术（米泔水浸，酒炒。各一两） 滑石 炙草（各七钱）

　　上为末，糊丸桐子大。每服五十丸，空心姜汤下。

　　加味养荣丸 此药能助妇人速孕，且无小产之患。

　　熟地 当归（酒洗） 白术（各三两） 白芍药 川芎 黄芩（炒。各两半） 人参 茯苓香附子 陈皮（去白） 麦门冬 知母（各一两） 阿胶（蒸化和，七钱） 炙甘草（五钱） 黑豆（四十九粒，炒，去壳）

　　上为末，炼蜜丸如桐子大。每服八十丸，食前温酒或盐汤下。忌食诸血。

　　胜金丸 妇人久虚无子及胎前产后一切病患。此药能安胎催生，妊娠临月服数丸，产时痛减。亢治积年麻痹，半身不遂，赤白带、崩、淋、月闭，妇人诸病，新久皆效。男子下虚无力并治之。

　　当归（酒洗） 芍药 川芎 人参 白术（炒） 白茯苓 白芷 炙甘草 白薇（酒洗）

　　牡丹皮 玄胡索 桂心（妊，后微炒） 本 没药（一两，除石脂、没药二味另研外，余皆一处磨，罗） 香附子（醋浸三日炒，晒干为末，十五两）

　　上末，炼蜜和丸如弹子大，瓷瓶藏，空心，温酒化下。受孕及产后三日一丸，醋汤下犹妙。

　　加赤石脂（俱各一两。）

　　续嗣降生丹 凡妇人禀受气弱，胎脏虚寒，服必孕。

　　当归（酒洗） 桂心 乌药（天台者） 秦艽 杜仲（炒断丝） 吴茱萸 龙骨 益智仁茯神（各一两） 防风 石菖蒲（去毛） 细辛 桔梗 半夏（制） 川牛膝（酒浸） 白芍（各五钱） 干姜（一两五钱，半生半煨） 川椒（一两，去目） 附子（一枚，脐开窍。入朱砂末一钱，湿纸裹。煨） 牡蛎（大者，童便浸四十九日。五日一换，取出用硫黄半两为末，酒浸涂遍，皮纸包，醋浸湿，盐泥固浓，待干，炭火 红，以二两研细入药）

　　上为末，留附子内，朱砂为衣，酒调米粉糊和丸如桐子大。每服三十丸，渐加至七十丸，空心淡醋汤或酒、盐汤任下。

　　芡实粥 健脾土，生万物，精气神皆盛，多子神效。老服愈健。

　　芡实（一升，净） 白粱米（三合） 莲肉（泡去皮心） 薏苡仁（鲜者） 山药末（各一合）

　　共为末，和白糖四两研匀，每日早，调数盏服，以代早粥。

　　壬子丸 此药要壬日修合。

　　白芨 白蔹 吴茱萸 白茯神（各一两） 牛膝 细辛 菖蒲 白附子 桂心（各五钱）

　　浓朴 人参 当归（各四两） 乳香（二两） 没药（三两）

　　上为末，蜜丸豆大，每服十丸，空心温酒下。

　　卷之七

　　交感

　　黄帝曰：妇人有彻老不生男女，何也？曰：因多房事，损动脏腑；或天癸不通，子宫挟寒；或男子事狂，阳弱精少，清寒不能射，又不既济而相接，此所以不生也。或有正生产，断六、七年，数岁不生，何也？亦由女人有上数疾，劳损身体，以致经脉不调，虽有亦微弱，难以容纳阳精也。且夫妇之道，交合以时，生子必壮，聪慧永寿。古人有图，择生男之月，而王隐君谓春取甲乙日，夏丙丁、秋庚辛、冬壬癸，四季月后各十八日。取戊己为旺相日，及天月二德诸吉日，论时，则取妇人经行适当三十时。诀云：三十时辰两日半，二十八、九君须算，落红满地是佳期，金水过时空霍乱。霍乱之时枉费工，树头树底觅残红，但解花开能结子，何愁丹桂不成丛。此云妇人月经方止，金水初生时，子宫正开，乃受精结胎之候，妙合太和之际，宜以人事副之，庶不失造化之理也。过此佳期，则子宫闭而不受胎矣。然妇人经水耒时，有两日半净者，有三、五、七日净者，惟以败血去尽，新血初生，但以洁白布帛拭之。如鲜红者，未尽也；浅淡者，太过也；看新血如金色者，正当时也，交合无不成孕。更宜净后一、三、五日成男，双日成女，宜子时后，得遇天月二德及诸吉辰，不近秽污，择净洁之处，则有福德善慧灵光托化，得子必神气清秀，聪慧胜人。又云：男子施精向左，女子屈左足，而左侧卧成男。胎成之后，不宜连续交合，最宜安静调养，乃保弥月而诞生福寿之子嗣矣。或曰：女子受孕，此常道也，何苦是之难乎？曰：大矣哉！人之有生也，其阴阳造化之妙乎。夫阴阳生生不息之德，其在于物，则本乎乾坤；其在于人，则根乎精血。是故虽有道体之妙，而实遇修用之机。自其常而观之，则愚夫愚妇无不知也；自其变而言之，虽博综之士，亦有所不能焉。是故体则阴阳精血，用则阴阳配合也。精血盈足；配合中时，此其常也，及其变也，当忝所以变之理。达人君子，可不于有变之际而加意焉。子嗣之求，研究圣贤之蕴，以赞化育之机者也。世之人知所以用，则螽斯兆于此矣。锡祚永之胤，终大地之功，岂小补云。俗有男子精气未足，女子经脉未通，而成合HT 之体，男子有成劳怯，女子多成崩淋。虽不能如古人男子三十，女子二十为父母者，必待男成冠纳室，女及笄于归，自成孕育，分娩无虞。蕃衍胤嗣，更何病之有哉？妇人不孕，不可概谓子宫虚寒冷闭，而通用温热之药。有体瘦而多气郁，全是内火煎熬，阴血津液枯涸，但宜滋阴养血，兼以清热乃效。若全用温热之药，则阴血愈亏，非惟无孕，变生他病，祸不旋踵矣。脉法沉涩，气郁；洪数，内火；微迟，虚寒。微弱细涩，气血两虚，少年无孕，中年绝产。六脉相停，滑而和乃成孕。

　　主方 （男服） 秋石（四两） 鹿角霜（四两） 人参 枸杞子（甘州） 山茱萸肉麦冬 天门冬 杜仲（姜炒断丝） 生地黄 熟地黄（酒蒸。各二两） 上为末，老米粉作糊丸桐子大。每服五十丸，空心白汤下。

　　一月后候女子月经过，金水正生时，男子空心服车前子汤半盏，夜交合得孕。随时更以前方参酌修合兼服。

　　主方 （女服） 香附子（一斤，四制：春、秋三；夏二；冬七日；晒干为末，筛去头末，取中末半斤用） 当归（酒浸） 白术（土炒。各三两） 川芎 白芍药 熟地黄 生地黄 阿胶丹皮 黄芩（炒） 益母草 柴胡 臭椿根白皮（各二两） 上末，醋糊丸桐子大，每六十丸空心淡醋汤下，干物压之。

　　卷之七

　　妊娠

　　（附：转男 验胎法 验男女 半产 恶阻 漏胎 鬼胎 妊娠药忌 妊娠食忌）

　　帝曰：人有重身，九月而喑，此何为也？岐伯对曰：胞之络脉绝也。胳络者，系于肾，少阴之脉贯肾、系舌本，故不能言，当十月而复（十月胎产，胞络复通，不治而语音自出也。）又曰：妇人重身，毒之奈何？岐伯对曰：有故无殒，亦无殒也，衰其大半而已。盖妊妇有疾，不可不投药也。必在医者审度疾势轻重，量度药性高下，处以中庸，不必多品。视其疾势已衰，药宜止服，则病去母安，子亦无损，复何惧于攻治哉！夫妊娠受孕之始，其说见于古书。一月名始胎，二月名始膏，三月名始胚。血不流行，形象始化，未有定仪，见物而变。母宜见贤良贵人。欲男操弓矢，玩美玉、观孔雀。四月始受水精，以成血脉。五月始受火精，以成其气。六月始受金精，以成其筋。七月始受木精，以成其骨。八月始受土精，以成其肤。九月始受石精，以成其毛发。十月五脏六腑、关节人神皆备。古人胎教之法，寝不侧，坐不偏，立不跸。不食邪味，动止端严，情性和悦，常处静室，多听美言，聆人讲读诗书，陈礼说乐。耳不听淫声，目不视恶色。如此则生子形容端正，才力过人，忠孝贤达，智能聪明，此所谓因外象而内感也。最宜净房帏，儿不受淫人之毒，无危恶之痘疹，尤免半产堕胎之忧，不虑临盆横逆之害。母受惊，恐儿有胎惊诸证；母食热毒，儿成胎热 赖疮疡；母受风冷，儿致胎寒呕泄诸尤。儿生月内诸患，皆母怀娠之失调也。孕妇若发动喜怒忧悲，感风寒暑湿及多沐浴，掬冷水，妄作劳，轻举动。受胎之后，身体不安而腰酸腹痛，甚至下坠；及身热倦怠，少食吐呕，胸膈满闷，至于行动少力等证，皆由气血两亏，无所荣养而使然也。有怀孕而仍行经者，名盛胎，血盛故也。有逾月不产，十二、三至二十四、五月生者亦有之，由气血不足故也。惟宜服大补气血药。有贵人多在十一、二月生。

　　主方 白术 黄芩（条） 当归 香附（醋炒） 生地（各二钱） 川芎 白芍药（各一钱）

　　上水煎服。胎痛，加紫苏；胎动，砂仁（一钱）调服。胎漏，加牡蛎（醋 一钱，） 桑寄生（一钱。） 房室动加阿胶（一钱服）。

　　安胎饮 妊娠胎气不安，腰腹微痛，饮食少进。

　　白术 条芩 当归（各一钱半） 白芍药（酒炒） 熟地（各一钱） 人参 川芎 陈皮（各五分） 砂仁 甘草 紫苏（各三分）

　　上水煎服。下血 加阿胶，甚加艾叶。腹痛，倍芍药。腰痛，杜仲、枸杞。

　　保胎丸 三月胎堕，气血不足，中冲脉伤，宜戒怒少劳，节饮食。

　　香附子（四制法，见前） 当归身 条芩（无热减半） 白术 熟地（各四两） 川芎 白芍药 艾叶（醋煮） 阿胶（酒蒸） 川续断 益母草 陈皮 砂仁（各一两，有热减半）

　　上为末，煮枣肉和丸，桐子大，每二钱，米汤下。

　　白术散 妊娠四肢浮肿，或面目遍身俱浮，名子肿。

　　白术（一两） 大腹皮 白茯苓 生姜皮 陈皮 上末，每二钱，米汤调下。

　　未安加木通、条芩、槟榔、木香。足肿加青木香、苍术。

　　消痰利气汤 四肢不能转侧，痰气喘促，饮食不进，腹胀甚者。

　　陈皮 贝母 茯苓（各一钱半） 杏仁 荆芥（各一钱） 紫苏 枳壳 桑皮（鲜者尤妙）

　　泽泻（各八分）

　　先服二帖，痰消喘定，去贝母、荆芥、枳壳、杏仁，加荆芥子，倍茯苓。下体安，去荆芥子、泽泻，加白术、条芩、当归、川芎、芍药。有热加栀子（连皮炒。为末，）米汤下。

　　竹叶汤 妊妇烦闷不安，名子烦。

　　当归 茯神 麦冬（各钱半） 防风 黄芩 栀子加竹叶二十片煎。未安加人参、生地、犀角、甘草，去防风、栀子，加莲肉煎服。

　　泽泻散 喘急胸满，小水不利，名子满。

　　泽泻 赤茯苓 木通（各一钱） 枳壳 桑皮 槟榔 陈皮（各八分）

　　加生姜三片煎服。不食加白术、腹皮、紫苏、桑皮煎。

　　车前散 妊妇小便频涩作痛，下焦有热，名子淋。

　　当归 枳壳 栀子（各八分） 车前子（研） 赤苓（各一钱） 木通（五分） 赤芍（五分） 石苇（炙，去毛） 陈皮 槟榔 川芎（各四分） 甘草（三分）

　　加灯心煎服。未安加泽泻、石莲肉、地肤、淡竹叶、 蓄、瞿麦。

　　又 地肤草（四两，）水煎或捣汁服（可治诸淋。）或鲜地黄捣汁，入蜜二匙，服。

　　羚角散 忽然冒闷不省人事，四肢角弓反张，痰壅盛，名子痫。

　　羚羊角（锉） 当归 川芎 酸枣仁（炒、研） 茯神（各一钱） 五加皮 防风 薏苡仁杏仁（各五分） 木香 甘草（各三分） 加姜煎服。

　　泻肝饮 人事不省，目直上视，谵语，骂詈、狂叫，关脉洪数。

　　贝母（三钱） 白芍药 茯苓（各一钱半） 黄连 天麻 橘红 龙胆草 栀子（各一钱）

　　青皮（八分） 上水煎成，调青黛五分服。

　　紫苏饮 妊娠胎元不和，上凑心腹胀满疼痛，名子悬。

　　香附 当归（各一钱） 紫苏 大腹皮 陈皮（各八分） 白芍药 川芎（各五分） 甘草（三分） 水煎服。

　　藿香正气散可服。

　　又 紫苏、橘红、麦冬等分为末，每服四钱，加枇杷叶、竹茹一钱五分煎。

　　当归汤 胎动冲心，闷躁口渴，上冲下筑，唇口青黑，手足厥冷。

　　当归 人参 阿胶（各二钱） 甘草（一钱） 葱白（带根一握） 连煎二剂。

　　四圣散 妊娠不能饮食，冲心欲死，遍身疼痛。

　　白术 黄芩 白芍（各一两） 砂仁（五钱） 上分四帖，水煎服。

　　卷之七　妊娠

　　转男

　　凡妊娠未满三月，形象未着男女，宜用方术转女成男，多验。特录。

　　法取明雄黄（一块，重两余者，）用绛囊盛之，佩于孕妇身左，更以弓弦同贮佩之。或萱花同佩（名宜男草。）

　　又 常张弓弦于其父侧，悬弧以视母。

　　又 钺戈、斧斤，密置于床席之下，勿令人知，当诵诗书之声。

　　又 孕妇着夫衣冠，于井中左顾井内影三日，封并，半月方开，生男。

　　卷之七　妊娠

　　验胎法

　　三个月足用白大川芎一个，研末三钱，空心温酒或艾汤调下，微动是。胎不动者，血阻也。

　　卷之七　妊娠

　　验男女

　　胎动时，头向左动者是男，头向右动者是女。诊左尺脉洪盛是男，右尺脉沉实是女。五月作偶遣妊妇面南行，忽呼之，左 者男，右 者女。

　　卷之七　妊娠

　　半产

　　夫半产堕胎之患，每至三月而落。盖妊娠三月名始胚，至此则血不流行，形象始化，未有定仪，易于伤堕，皆由气血不充，肌体薄弱。有禀赋而致者，有劳损而致者，胎元虽成，而无以滋养之故也。或因七情火炽，逼血妄行，或因行动跌磕致伤而堕，皆宜随证用药调理，最宜安静为贵。盖胎元（说见胎前）仅得脐带系母腰肾，名紫河车蒂，甚微甚脆。有孕妇气血充足，胎元安稳，饮食起居如常，忽然小产，实非产也。乃少年男妇，不谙事理，惟恣情欲， 褥妄为，致妇蜷腰曲腹，忽断此蒂，瞬息母死胎亡，若此甚多，深可痛悯。

　　主方 （三个月服） 人参 黄 白术 条芩（各二钱） 当归身（一钱） 熟地 川芎白芍（各七分） 陈皮（五分） 黄连升麻 柴胡（各三分） 糯米八十一粒，水煎服。为丸亦可。

　　磐石散 因瘦而血虚有热，肥而气虚不实，少食体羸而致堕胎者。此方平和气血，补益脾胃。有热倍芩，减砂仁，无热反之。

　　人参 黄 当归 川续断 熟地（各一钱） 白术（二钱） 川芎 白芍（各八分） 糯米（一撮） 炙甘草（五分） 黄芩（一钱） 砂仁（五分）

　　上水钟半，煎七分，食远服。二、三、四月间日服。丸亦可。

　　卷之七　妊娠

　　恶阻

　　谓孕妇呕吐恶心，气逆胸满，不能饮食，四肢倦怠。

　　主方 橘红 半夏（制） 茯苓 木瓜 麦冬（各二钱） 人参（一钱） 藿香（五分）

　　加竹茹一团，枇杷叶（三大片，去毛），生姜水煎服。

　　安胃饮 妊娠恶阻不食。

　　半夏（姜汁浸透，香油拌炒，不伤胎） 藿香 白茯苓 陈皮 神曲 白术 香附（炒）

　　当归 白芍药 砂仁（等分） 姜、枣水煎。

　　乌附汤 孕妇恶心阻食，养胃调和元气。

　　乌药 香附 白术 陈皮 人参（等分） 炙甘草（减半） 上加生姜三片，水煎服。

　　时另以姜汁入糯米（炒，一撮，泡汤送；或加丁香、砂仁。）

　　苏梗饮 治血热气逆，呕哕异常，汤药难进。

　　苏梗（五钱） 山楂 芍药（各二钱） 茯苓（一钱二分） 黄连（盐酒炒） 木瓜（各钱半） 橘红（一钱） 水煎，徐徐热服。

　　未止去苏梗、山楂、芍药、茯苓、黄连，加麦冬、人参、竹茹（各一钱），枇杷叶（三片）

　　真藿香（五分），即安。

　　参橘散 妊娠胃虚，恶阻呕吐，饮食少进，益胃和中。

　　人参 橘皮 白术 茯苓 麦芽（各一钱） 炙草（五分） 生姜（二钱） 竹茹一团粳米（一撮）

　　上水煎服。未止，加制半夏。

　　安妊进食汤 治不食。胎气冲心，遍身疼痛欲死。

　　黄芩（条实） 白芍药 白术（各一两） 砂仁（五钱）

　　上分四剂，水煎服。次服藿香正气散，易产。

　　卷之七　妊娠

　　漏胎

　　妇人怀孕，胞内惟有水，水涵儿身。胞儿脐带系母左肾，即犹果蒂在枝，赖母之元气生长，胞之外皆是血养。若母因忧悲怒郁以动其血，或饮食辛热、老酒浓味，其鲜猪肉尤忌（诸失血证，食之即甚。）经曰：形役则阳亢。或因作劳所致，或跌扑振击胎元，致伤冲任之脉。先则微下，后略有伤动则源源而来。有至八、九个月血大行，仅存胞儿，视之如无孕者，能服参、归大补之药，将理得宜，仍得分娩无虞，母子皆安。有不得药饵、饮食补益，致胎干难产，母子俱损者亦有之。有逐月血微下，谓之记月。有少壮者，怀孕而复行经，名曰盛胎。有过月不产，十八、九，二十三、四月而产者，惟宜大补气血可也。

　　主方 当归 川芎 白芍（酒炒） 熟地 阿胶 山药 条芩 白术 砂仁 香附（童便制） 艾叶（等分） 糯米（一撮）水煎服。

　　不止 加蒲黄、荆芥（俱炒焦、）地榆之类。

　　有八、九月儿哭者，因母仰身承高取物，致儿口含脐带脱出故也，仍曲身令儿含之即安。或煎黄连汤啜之。胎不安之故，非有触犯，不外虚热二字。虚者，气血之虚；热者，非五志之火，则欲念之火，亦致不安。当加制相火之药治之。

　　卷之七　妊娠

　　鬼胎

　　妇人鬼胎之说，非实有鬼交而成胎也。皆本妇自心所现之境也。凡人昼之所思，即为夜之所见，亦犹男子之梦遗。因女子血盛思欲所致，或虚而有欲念者，则相火无时不起。故淫津血液流入子官，结聚成块者也。遂至腹中胀满，俨若胎形，因而精神气血相感，亦能转动，世俗谓之鬼胎也。古良医治一女，因抵暮入庙，见黄衣神，忽然心动，是夜梦神与交，腹大似孕。母告其由，医以破血堕胎药进之，下如蝌蚪鱼目者二升许而安。噫！非神之感女，乃女感于神。智者明之。

　　卷之七　妊娠

　　妊娠药忌

　　雄黄、雌黄、水银、铅粉、麝香、朴硝、芫花、大戟、牛黄、巴豆、野葛、牛膝、薏苡、皂角、藜芦、槐子、瞿麦、附子、乌头、天雄、蜈蚣、斑蝥、水蛭、虻虫、蝼蛄、蛴螬、 皮、蝉蜕、蛇蜕、蟹甲、半夏、南星、牵牛、代赭、大黄、滑石、木鳖、红花、苏木、三棱、蓬术、甘遂、干漆、桃仁、官桂、丹皮。

　　卷之七　妊娠

　　妊娠食忌

　　螃蟹、兔肉、虾、羊肝、羊眼、犬肉、鳖肉、鳝鱼、田鸡、雀、驴、马肉、菌、茨菰、无鳞鱼、烧酒、姜、椒、蒜、辣、煎爆、热毒。忌鹅肉、HT 鲤、鸭子、糯米、鸡子、桑椹同食。孕妇喜食桃、梅、李、杏、杨梅、酸醋之类。经曰：心出血，肝纳血，肝味酸，血养胎。肝虚而求外之酸味以补之耳，亦不宜过多，恐肝木盛，克制脾土也。亦有过食酸物聚痰而成子痫者。

　　卷之七

　　胎前

　　（附：论胎元 论自产 论收迟 胎前十要 盘肠产）

　　《诗》云：诞弥厥月，先生如达（惟弥满其月，虽首产，亦如羊子之易。）夫孕妇生育之难易，母子性命之安危，全赖人事调护之。其最者至八、九个月，极宜保养气血，安和脏腑，谨慎起居，严避风寒，不妄作劳。加餐饮食，栖止适宜，身心悦逸，乃得胎元稳足。尤宜禁戒房帏，自然十月弥满，此生生之道得也。设若孕妇气血不充，形体 羸，而复无药饵之补益，饮食之滋养，反致劳役不息，怒忿忧愁，诸法乖违，必至危殆而生矣。凡能根据十法调理，可保万无一失，明者细心体行。

　　卷之七　胎前

　　论胎元

　　夫胎元之形，不可不知。儿在母腹胞衣之中，惟水涵儿形，团身胞内，男头向左，女头向右，两手抱耳，两膝抵颔，胞外血护。儿之脐带连胞系母左肾，即命门也，名紫河车蒂。正产者，即犹果熟自落；半产者，因气血两虚，犹树木无力，花果脱落，触损胎堕者，即此喻也。至若房室放纵，蒂断肾伤，及未当产而强收，致损母子，犹摘生果而枝折也。

　　卷之七　胎前

　　论自产

　　乡居无稳婆处，皆当自产。先以浴盆内置草，扶产妇坐于上，背后令人抱之，候时至则儿自然出矣 。无收早，过时坏儿之咎。古书催生之药，必待临盆坐草始服，此正合古意。稳婆之设，亦无不可，但全藉为主宰，反致迟速之愆。盖儿产时，至十月足，腹中痛阵，儿如梦觉，转头向下，母腹渐收，儿能拆，胞自出，头对产门，随水而下；产妇用力一逼，儿胞齐落，惟令稳婆接取，此最宜之法也。世多不明此理，产妇初觉腹痛，即唤稳婆。或彼有富贵家欲产，行止仓忙，但云取汤试之，诒谓产门已开，几乎闷坏，即令产妇坐上圊桶，产妇无知，用力努挣，儿如未觉，随力乱出，横生逆产，由此故耳。或稳婆手入掐断其蒂而强收之，致产妇痛苦万状，重则伤命，轻则卧病累月。岂若自然生者，无大痛苦，数日即安，动作如故。上帝好生，本不伤人，人之矫拂者，自取之耳。

　　卷之七　胎前

　　论收迟

　　世俗皆谓收迟致儿闷死，死胎难下，母子俱亡，其故何也？由产妇诸人，不知生产自然，母子无恙。因藉稳婆为主，彼倘来迟，儿本欲出，不知自然之理，家众彷徨，反教产妇宁耐，按捺产门，不令儿出，以致闷死。诸人惊骇，产妇神魂已离，死胎难下，危亡必矣。凡欲产之妇，预当帮助此理。如初产尤宜详告，所谓天生天化者也。但宜安心守至胞破水下。稳婆未至，先以圊桶涤净，纳衬草纸一，二百（不能接取，恐伤儿头，）产妇坐其上，后人抱靠，任儿自出。倘胞衣不下，妇将自发含嚼，一哕而下。预备小脚箱，纸絮作窝，将儿胞急取起放于内，上以纸絮盖覆，勿掩儿口（天寒，下置微火） 自不能断脐洗浴，候稳婆至可也。

　　卷之七　胎前

　　胎前十要

　　一、胎前宜绝房室情欲，一动气血皆燔，脏腑皆为之不宁，胎息因之而弗安。且误损其胎，多致伤生（说见小产。）产母能清净断欲，子无 癞，头疮、热毒诸患，怀孕即能戒，必无危恶痘疹。

　　二、饮食忌煎炒炙爆、姜椒鸡鱼、虾蟹海鲜、羊肉猪首、醇酒辛辣、一切热毒之物。儿无眼赤，便秘、疮疡，胎热、胎毒诸患（并妊娠忌）。

　　三、起居行动、切宜谨慎。忌登高涉险，仰身攀物。尤不宜跌扑，响声惊恐（如母敲响一下，儿必一惊跳，）致儿胎惊诸疾，最为婴儿重病。

　　四、避风寒。孕妇伤寒，治理最难。发表攻里，如芒硝、大黄、桂枝之类，用则妨胎，不用病剧，诚为掣肘。邪入大热，多致胎下，虽强存之，后多不育。

　　五、七情五志，皆能动火，逼血妄行，致半产、胎漏。故安胎必用条黄芩等清凉之药，盖血热行、冷凝也。如首产者，必有恐怖之忧，宜预说天然之理、生育自然容易，以安其心，不致慌惧。

　　六、孕妇最宜安静。经曰：神静则阴生（血足养胎易产，）形役则阳亢（阳火行，血耗涸。）一切女工，皆当暂止，常令挺身舒步，行止自由。

　　七、节饮食。得谷则昌，绝谷则亡。人生全赖谷味运化精微，生养气血。勿因不甘美而不节养，致饥饱失时，胎元不长。气血不足，必为难产之征。

　　八、不宜无故占卜。如小有不安，只宜安静调养，如问卜师巫，必云禳解灾咎，则宰杀牲命，妄费资财。或备办不周，家人聒噪，反致产妇疑惑忧惧，以成大病大害。

　　九、预择老练宁耐稳婆，拟定安静诚谨媪妇，临时毋得错杂违误。将十月腹痛，或胎元转动，名曰弄胎（俗名转换。）未为产时，若无母姑辈老成经历者，少年不谙事理，误唤稳婆，彼或恐后日他唤，惟图一时之利，诒谓当产而尝试之，如摘生果之喻，小则致病，大则伤生。

　　十、将欲生产之候，急备药饵、饮食、酒醋、童便、姜糖之类、置办器具，炭火诸物。房中切宜安静，产妇可进如意浓味，但忌糯粉滞腻难化之物。惟徐步舒身正立，令人缓覆胸腹两旁，多耐痛阵，直候胞破水下，方可坐蓐。

　　卷之七　胎前

　　盘肠产

　　临产肠先出，胎后下，宜先安产妇心，切勿惊慌。用净盆或漆器盛之，取黄 或枳壳煎汤浸，或温水养之。产毕，令妇仰卧，以米醋半碗，和温水七分，哈 妇面。每一 ，肠一收、至完。

　　或捣蓖麻子四十九粒涂顶心，收尽即去之。或以大纸捻香油点吹灭，烟熏入鼻即收。或半夏末。

　　或皂角末搐鼻取嚏。

　　若干难收，用香油五斤，盆盛顿温，坐一时，润之可收。

　　主方 （达生散） 大腹皮（洗） 白术 白芍药 当归（各七分） 人参 陈皮 紫苏（各五分） 甘草（四分） 加黄杨脑、葱三叶。春加川芎、防风；夏加黄芩、五味子；秋加泽泻；冬加砂仁。

　　胸满加枳壳、砂仁。胎动加金银汤，野苎根。多怒加柴胡、芩、连。少食加神曲、砂仁。渴加麦门冬、葛根。有痰加贝母、半夏（姜制）。九个月多服之。

　　束胎散 顺气滑胎易产。

　　香附（二两） 枳壳（三两） 甘草（炙，一两半） 上为末，每二钱，空心白汤下。

　　催生散 直至临盆坐草，见胞水破，服之。

　　滑石 百草霜 白芷各研细末，等分和匀，每服二钱。童便、老酒调匀、入醋一匙，白汤送下。

　　佛手散 将临盆时服，早多服尤佳。

　　当归 川芎 益母草（各五钱） 上水二钟，煎，顿服。

　　缩地汤 治胎动必欲下者，服之即安。

　　砂仁（一两，研细） 怀地黄（二两、酒炒） 上水、酒各二碗，煎一碗，分二次服。

　　金银汤 治胎动作痛，欲下者效。

　　金、银共两许，煎汤调砂仁末服。

　　独圣散 妊娠有所伤触，激动胎元，腹痛下血极效。安胎易产。

　　砂仁（带壳炒令黄，剥取仁为末，热酒调服；不饮酒，米汤下） 此一味乃妊娠之圣药。

　　简便方 胎产百病，益母草煎服。

　　妊娠转胞，不得小便：秋葵子、栀子、滑石（各五钱，） 木通（三钱，）水煎服。

　　外以前药为末，葱汁调膏堆脐中即通。前药分二次。

　　大便不通：大黄 枳实 黄芩 白芍 浓朴（等分） 煎服即通。

　　胎逆喘急：黄芩（条） 香附（等分） 上为末，每服二钱，空心白汤下。

　　伤寒护胎法：灶心土（研末）靛青、井底泥，调匀涂脐腹，频加浓。

　　卷之七

　　产后

　　（附：初产十要 产后狂言 夜卧不安 产后不语 恶露下少）

　　丹溪云：产后如有杂证相仍，以末治之，惟以大补气血为主。虽然先生一代之良师，一言之下，后人亦当圆融。若恶露去尽，腹中不疼，手按脐至小腹，亦无梗碍，亦无风寒、头疼、发热、伤食、胸满等证，惟是气血两虚，大补宜矣。如神气清爽，饮食可进，犹有腹中梗痛，败血未尽，宜服行血之药，黑神散之类。如感风寒头疼骨痛，畏寒拘急，即当服散邪药，故必穿衣而起。正气虚时，腿足微露，风寒易侵，古方用茯苓补心汤常不能速效，亦当伤寒冲和汤之类，取微汗易愈。如伤饮食，胸膈胀闷 加山楂、麦芽、神曲之类。产后忌芍药，恐酸寒伐发生之气。如白芍药酒炒，产后止腹痛之妙品；赤芍药加用，产后行败血之良药。可不用乎？

　　卷之七　产后

　　初产十要

　　产妇坐靠床中。

　　一、人频覆脐腹，庶令恶露易下。大略一昼夜后 败血下尽，方才睡倒乃安。

　　二、房中伏侍宜老媪，曾有经历者。行步轻缓，语言低悄，百凡谨慎，细心安妥。忌少妇、幼婢，轻举妄动，多言高声，致产妇动怒，变生不测。

　　三、床前置炭火炉，频烧干漆渣、破漆器，漆消败血，常令嗅其气味，不令恶血上逆。

　　四、宜备醋一碗，频令妇嗅，知醋味则无事，不知醋味，乃耳中闻如烹茶声，乃血运之候。

　　预以铁器烧炭内令红，仍置醋半壶，以韭菜一握，揉浸醋内。连作时，提起顶发，掐住人中，急取赤铁投醋壶内，盖定口，令热气从壶嘴出，对鼻孔熏；取炭火醋沃熏面，肃静则神复而苏；若惊慌叫哭，则不复矣。急灸关元（脐下三寸）、气海（脐下二寸。）

　　五、频与砂糖汤行恶血，兼与姜汤。天热与绿豆汤；心烦与白蜜调汤；腹中儿枕痛与山楂汤。

　　六、预备清魂散治血运；益母返魂丹治百疾；保生锭镇心神；黑神散治胞衣不下。恶露不行、腹痛及儿枕痛，用童便煮酒调下。

　　七、冬月床前多置火炉御寒，房中固密，勿有小隙入风。起身便溺，腿足勿露，虚时寒邪易入，难治，多致危殆。

　　八、夏月床前勿置火炉，不可摇扇冒风，卧房楼上者尤热，多致血崩伤人，必当预移楼下，床下多置水盆。

　　九、月内勿令洗浴，每见少妇欲净，因浴作劳，致病危笃。夏月七日后可浴。

　　十、产妇频与热粥汤，渐与薄粥，切戒腥酒。各方风俗，有产即食蛋二枚煮汤者，有食煮猪血一碗者，多致伤食为病，皆不宜。尤不宜为产妇宰杀牲命及宴客，则母安子寿。

　　产后数日间，必探其血尽、腹软不痛为安。否此，即服行血药。多因失看，十数日忽然崩下不救。

　　次伤食冒寒，次恃健劳早。且产中成病，治亦难效，多成痼疾。更勿多饮酒，引败血流入遂道及四肢关节，永久疼痛。古云：产妇致患，微若秋毫，成病重如山岳。《地藏经》云：杀生致母子不安。俗云：产亡者，受血湖地狱，此狱杀业重者受之。妇女预释其疑。

　　主方 （恶露下，少腹痛）当归尾 赤芍药 益母草 泽兰叶 玄胡索 焦姜 熟地黄山楂（各一钱） 蒲黄（七分） 官桂（五分） 甘草（三分） 上加姜、枣煎成。用黑豆炒焦，淋入好酒一杯，去豆用酒，并童便和服。

　　血不下加苏木、红花、丹皮、桃仁、香附、五灵脂、荆芥之类。败血去尽，腹不痛加补药。

　　血去多不止者，去归尾、玄胡、赤芍、蒲黄、官桂，加参、 、生地、阿胶、栀子（炒），乌梅、荆芥（炒、）地榆，作血崩治。另以当归（五钱，）荆芥（炒，二钱），山楂（一两）煎服，无他患。

　　黑神散 产后恶露不尽，胎死难产，胞衣不下，败血攻心，腹痛。

　　黑豆（半升，炒熟） 熟地黄 当归尾 肉桂（各二两） 干姜（炒焦，三两） 甘草（二两） 赤芍药 蒲黄（生，二两）

　　为末，每服二钱。童便煮酒下，血尽止服。

　　益母丸 胎前产后百疾皆治。

　　益母草（端午日采取叶，阴干，八两，捣末） 蜜丸弹大，每服三丸，临产白汤、童便、酒化下。加四物汤各二两尤效。捣绞汁炼膏服更佳。

　　乌玄汤 治恶露不下，腹痛，乍寒乍热，不时作运。

　　何首乌（二两） 玄胡索（一两） 荆芥（五钱）

　　上煎汁二碗，重滚热，用橘红（一两，）置碗中，热汁泡入，盖少时去橘红，取汁服，血行痛止。

　　清魂散 产后血运昏迷。去瘀血，生新血。

　　川芎（二钱） 泽兰叶 荆芥（各四钱） 人参（一钱） 甘草（八分） 共为末，每二钱酒下。

　　夺命丸 血寒凝滞，胞衣不下。

　　丹皮（八钱） 当归尾 黑附子 干漆（炒，各五钱）

　　上为末，用大黄（为末，八钱），醋煮成膏，加鸡子白捣匀，和丸桐子大，酒吞五十丸即下。

　　归膝汤 治胞衣不下，服此即下。

　　归尾（二钱） 牛膝 木通 滑石（各五钱） 冬葵子（研，三钱半） 水煎服。

　　八味理中汤 产后气血俱虚，汗出，呕吐。

　　白术（一两） 炙甘草（七钱） 人参 茯苓 干姜（炒） 滑石 麦芽 神曲（各五钱）

　　为末，米糊丸桐子大，每五十丸，食前姜汤下。

　　返元汤 恶露上逆，神昏不省，二便不通，脉洪。

　　当归（五钱） 川芎（三钱） 五灵脂 桃仁（各钱半） 大黄（二钱） 芍药（一钱）

　　肉桂（六分） 人参（五分） 上水煎，加童便，砂糖、酒服。

　　保生锭 产后镇养心神。更以山楂（一两、）当归（五钱、） 荆芥（炒，二钱，）水煎服。

　　辰砂（上好，水飞） 当归 川芎（等分）为末，蜜和，印定金银，煎汤化下。

　　归竭丸 产后血积腹中成块，单用五灵脂为末，每服二钱，酒下亦效。

　　当归 血竭 蓬术（煨） 白芍（酒炒，二两） 五灵脂（四两）

　　上为末，醋糊丸如梧桐子大。每服六十丸空心酒送下。

　　神昏气促自汗：人参（二钱） 核桃肉 麦门冬（各五钱）上水煎服。

　　元气脱，血上逆：人参（五钱） 苏木（一两） 上童便煎服。

　　血运：荆芥（炒，五钱） 童便煎服。气虚加当归、人参；血虚，川芎各二钱。

　　胞衣不下：最宜产时妇自发嚼，一呕而下，稍迟，败血入胞矣。

　　砂仁（五钱，炒，研、） 当归尾（五钱，）水煎服。

　　血未尽，闷乱欲绝：红花（一两）、酒二钟，乌梅汤二匙和服。

　　恶血未尽，腹痛：当归、赤芍（各二钱、） 肉桂（一钱，） 姜三片，水煎服。

　　产后随处作痛：当归、玄胡（为末、） 血竭、没药（另研、等分）。共末，每二钱酒下。

　　玉门不敛，阴户突出：硫黄（二钱，） 菟丝子、吴茱萸、蛇床子（各一钱，）水煎洗。

　　简便方 子宫不合。

　　藿香、荆芥、臭椿根皮，煎汤熏洗。

　　难产数日不下，体俱冷：椒橙叶煎汤一盆，小凳，令产妇坐盆中熏洗，良久腿腹热，气温血行而产。

　　胞衣不下：黑豆（一合，）炒熟入醋煮六、七沸、去豆，用醋三次，以热手摩妇小腹下。

　　又 取夫单衣盖井上。

　　又 泽兰叶浸酒中，铁锤烧热 饮。

　　产后百病血不下：用血竭、没药为末，每二钱童便酒下。

　　血不止：百草霜（二钱），童便、酒下，或桑白皮煎汤，入姜汁二匙饮。

　　一月血水不干：竹纸、绵皮纸（各七张，烧灰，） 荆芥（一握，炒焦、） 半夏（五分，）

　　水、酒煎服。

　　子肠不收：枳壳、诃子、五倍子、白矾，煎汤熏洗。或头顶心灸数壮，收。

　　卷之七　产后

　　产后狂言

　　产妇妄见鬼祟，因惊恐动其心神，致败血冲心，昏愦狂乱；或因去血过多，心无所养，败血上干于心，造命丹效。

　　卷之七　产后

　　夜卧不安

　　干荷叶、生地黄、牡丹皮（等分）煎，调生蒲黄服，即安；或芎归益母煎，调水飞朱砂服；或幼科惊门，牛黄造命丹尤效。

　　卷之七　产后

　　产后不语

　　盖声言出于心，心主血，血去心虚故也。宜芎、归、益母、麦冬、远志、茯神、人参，加红花少许，同金与银煎成，调朱砂服。造命丹可服。或用白矾末一钱，热汤调下。

　　卷之七　产后

　　恶露下少

　　欲知败血有无，但看腹中痛否，腹软不痛去尽矣。痛之微甚，验血多少。如小腹痛剧，服主方及黑神散，外用绵衣裹手，烘热揉痛处。若失治，忽然血崩昏运而绝矣。

　　卷之七

　　崩中

　　妇人崩中，最为沉 。年少之妇女，火炽血热，帏 恣情，或经未尽而犯交感；或郁怒气逆，手掬冷水；或饮食生冷，皆致败血留阻。遇劳役阳亢，七情火炎，败血妄行，红紫不同；或紫黑成块，致成斯疾。大都凉血固涩，升气养荣可愈。中年以上及高年婺妇，多属忧愁过度。怒气伤肝，肝伤不能藏血，以致错经妄行，先后愆期。或欲来而先痛，既来而断续；或年近七七，天癸当止而不止。皆由郁火不能发越，攻冲脏腑，逼血妄下，或反倍常，皆为血山崩漏之证。此气血两虚，难以速愈。必凉血止血，散郁火，和肝气，随兼大补气血，庶可奏功。

　　主方 当归头 白芍 生地 川芎 黄芩条 地榆 栀子 黄连 黄柏（各钱半） 水煎服，未止去当归，加炒黑荆芥。

　　凉血地黄汤 妇人阴虚，不能制火，火激其血，妄行不止。

　　生地 当归头 条黄芩 荆芥（炒，各一钱） 黄柏 知母 本 川芎 黄连 甘草（各五分） 升麻 柴胡 防风 蔓荆（各三分）

　　水煎服。未止加蒲黄（炒黑）、玄参、阿胶、醋炒香附。

　　固源汤 血崩日久不止。

　　条芩（钱半） 臭椿根皮（二钱） 灶心土 当归头 熟地黄 白芍药 地榆 川芎（各一钱） 艾叶 荆芥（炒，各五分）加乌梅煎服。

　　参 汤 治血崩虚甚者。

　　人参 黄 麦冬（各三钱） 五味子（七分） 杜仲 熟地黄 山茱萸（各二钱） 枸杞子（三钱） 川续断（一钱） 荆芥（炒，八分） 阿胶（二钱）

　　上河水煎三次，一日服。

　　一赤八乌丸 治血崩甚者。

　　血竭 京墨（火 ） 发灰 百草霜 莲蓬壳 黄绢 败棕（俱烧灰） 蒲黄 栀子（俱炒黑）

　　共为末，蜜丸绿豆大。每服百丸，米汤送下，或米汤调服亦可。

　　简便方（止血崩） 棉花子仁（炒黄、） 条芩、甘草（等分，）为末，每二钱空心酒下。

　　又 京墨（ 烟尽，研，为末，）二钱酒下。

　　又 柿饼烧灰，二钱白汤下。

　　又 干漆（烧烟尽，三钱） 五灵脂（五分），为末，二钱酒下；或贯众烧灰服。

　　又 干黑驴屎研，入坛中烧烟，崩妇坐上熏，止。或槐子烧，研服。

　　又 龙骨（研）、当归、香附（制。各一两） 棕灰（五钱） 为末，每四钱，空心米汤下。

　　又 乌梅肉（炒），研末，二钱酒下；或棕烧灰，加枯矾末酒下。

　　又 苍耳草烧灰，三钱酒下。或槐花、地榆（炒、研）酒下或煎服。或荆芥穗，香油灯上烧焦，研末，童便、酒下。或乌金、木耳炒存性，研末三钱，阿胶（炒）研末二钱，乌梅汤调服。

　　卷之七

　　赤白带下

　　经曰：湿痰流下，渗入膀胱经为带，此言肥人也。瘦人由内火煎熬津液而成。然而妇人、女子带下之证，又多由脾胃湿热所致。白多为气虚，赤多为血热。患久则渐次虚寒，面黄体瘦，肌肤憔悴，形容枯槁，行动懒怯，多因带证而致焉。何则？但因感此者，外无病患之形，内无痛楚之苦，隐而不觉，岁月迁延。《脉诀》云：崩中日久成白带，漏下多时骨木枯。是以气血渐损，形体渐羸而变成大病者多矣。

　　调理之要：治标必以止塞为主，肥人兼消痰，瘦人兼清火，少佐升提固敛。治本必理气和血，次健脾渗湿，六君子、五苓，姜炒黄连。大补气血，多不以为急，患之既久，脾胃虚弱。至于月经不调，甚者淋 崩漏，遂成危疾，难为攻治矣。方药合宜，庶可获效。如日久不止者，专以补气血为主，先以主方治之；次服十全大补汤去桂，加醋炒芍药，牡蛎粉，禹余粮（补中益气汤见脾胃。）

　　主方 当归 川芎 赤芍 熟地 艾叶 茯苓 牡丹皮 臭椿根皮 香附（醋炒） 山药（各一钱） 升麻（三分）上加乌梅两个水煎。另用牡蛎（火 ，醋淬，）龙骨、赤石脂（各七分），研成末调服，或作丸服亦可。

　　固真丸 带久不止，腹痛，眼昏溜火，阳明伏火，此丸大泻寒湿。

　　干姜（炮，一两） 柴胡 白石脂（另研） 白龙骨（另研） 当归（各五钱） 白芍（酒炒） 黄柏（酒炒） 白术（各二钱）

　　上为末，醋糊丸桐子大，每服百丸，空心醋汤下，以干物压之，不令热药犯胃。

　　敛带丸 带久气血两虚，面黄肌瘦，无力身热，饮食无味，四肢倦怠。

　　当归 川芎 茯苓 白术 香附（醋炒） 山药 臭椿根皮 杜仲（姜汁、酒炒） 牡蛎（火、醋淬） 鹿角霜（另研） 破故纸（酒炒） 白芍（酒炒） 人参（各等分）

　　上为末，乌梅肉蒸捣和入，加醋糊丸如桐子大。每服百丸，空心米汤下。

　　虚加黄 、地黄；热加地骨皮、青黛；痰加陈皮、半夏、南星。小便涩加车前子。瘦人加黄柏。胸满去人参，加砂仁。腹痛去参，加玄胡、小茴香；冬加炮姜。久加升麻、柴胡。

　　收带丸 赤白带因湿痰腹痛，燥中宫之湿，提陷下之气。

　　苍术 白术 白茯苓 陈皮（盐水去白） 当归 白芍（酒炒） 熟地 半夏（姜制） 椿根皮（各一两） 牡丹皮 黄柏（酒炒） 甘草（炙） 防风（各五钱） 升麻（三钱）

　　上为末，酒糊丸桐子大。每服百丸，米汤下。

　　简便方 （止白带） 锻石（风化一两） 白茯苓（二两） 为末，水丸。每三十丸白汤下。亦止水泻。

　　又 赤白带下。荞麦面、鸡子清为丸，每服五十丸，白汤送下。

　　又 香附子（醋煮），臭椿根皮（去粗皮），等分为末，醋糊丸桐子大，百丸空心醋汤下。

　　卷之七

　　淋沥

　　是证频有秽血，点滴淋漓不净，非若崩中顿而多也。甚至经年累月，不能起身， 倦卧。

　　饮食虽进，面色痿黄，无力行动，四肢困乏（俗名血瘫。）有因于女子未笄早嫁，甚而天癸未至，冲任未盛，血海未充，竟以合HT 。后月水虽降，颠倒错乱，孕育不成，最可悯惜。

　　主方 当归 川芎 白芍 熟地 丹参 艾叶（醋煮） 牡丹皮 阿胶（冲化服） 臭椿皮地榆（等分） 加乌梅肉一个，水煎服。

　　七灰散 治妇女崩漏，淋沥。

　　莲蓬壳 益母草 旱莲草 粟壳 蟹壳 棕毛 藕节（七味烧灰，等分）

　　每服三钱，醋汤调下。崩中方可互用。

　　简便方 淋沥。

　　黄芩条（沉水者，）为末，每服三钱，烧秤锤淬酒下。

　　又 崩淋、棕灰、乌梅肉、干姜（炒焦），等分俱为末，每二钱，乌梅汤下。

　　又 乌梅肉（炒，）研末二钱；或棕灰、枯矾为末；或苍耳草（烧灰，三钱） 或荆芥（灯上烧焦）为末；或槐角、地榆为末、并用酒或童便下。

　　卷之七

　　畏寒

　　妇人禀阴柔之体，畏寒常甚于男子，此概言之也。妇人尤多感寒之由，故特另条以明之。如乳子则不时开怀解衣进风；如夜卧，儿在身侧，肩臂常露，或儿便溺，实时起身，因此感冒风寒。但妇人畏寒有两种，若霄壤不侔，最宜详察。一外感风寒，恶寒则头疼、骨痛、拘急，腰膝酸软，恶心，此言暴感也。宜从伤寒门用发表取汗药。或微恶寒，朝凉夜热，皮肤热，内不甚，虽累月如是，脉浮而紧，宜服发表药一帖取微汗。一阳虚生外寒，阴虚内热，五心烦热，口干舌燥，夜卧不安，干嗽红痰，渐至午后阴分微微恶寒，晡时手足心热，黄昏渐加，皮肤不甚，重按骨里蒸蒸大热，脉必细数急涩，此宜主方治之。二者差误，系人之死生，最宜斟酌。

　　主方 当归 白芍药 怀生地 麦门冬 地骨皮 知母 牡丹皮（等分） 水煎服。

　　气郁加香附（童便炒）、抚芎、连翘；口渴加天花粉、五味子；嗽加天门冬、紫菀、冬花；热甚加银柴、胡连、青蒿、鳖甲；有痰加贝母、陈皮、茯苓、甘草。

　　启脾汤 寡妇、室女思欲不遂，脾伤食少、寒热似疟，面黄时红。

　　当归 白术（各一钱半） 香附（制） 郁金 玄胡 柴胡梢 川芎 人参（各一钱） 甘草梢 青皮（各五分） 上水煎服。

　　卷之七

　　癖

　　是证气结而成。 者，腹之左右，各有一条，大者如臂，小者如指，亦名弦气。癖者，肋之两旁，有块作痛。二者遇风冷怒气则发，脉多沉涩。治法须久服丸药消之，兼积聚门治。

　　主方 当归 槟榔 蓬术 三棱 芫花（醋炒） 桃仁 五灵脂 木香 没药（另研）

　　肉桂（各三钱） 阿魏（一钱） 麝香（五分） 上为末，入没药、麝香、阿魏（醋研化入，）

　　饭丸桐子大。每服十丸，淡醋汤下。

　　卷之七

　　瘕

　　是证由七情时动，饮食失节，寒温不调，气血凝滞而成。故 者，脏腑气结有形可征也。瘕者，痛处无定，浮假可移也。发则气壅腹痛，相引两胁，烦闷。滞于经络，月水不通，亦当丸药治之。

　　主方 当归 川芎 干漆（炒烟尽） 木香 芫花（醋炒） 肉桂 赤芍药 琥珀（各五钱） 大黄 牛膝（各三钱） 桃仁（一两） 麝香（五分） 上为末或丸，每服一钱，空心，热好酒送下。

　　流气散 脏腑虚弱，气血不调，或兼外邪，成形作痛，攻注上下。

　　当归 延胡索 川芎 乌药 肉桂 桃仁 木香 赤芍药 枳壳 蓬术 青皮（等分） 为末，二钱酒下。

　　卷之七

　　小腹痛

　　妇人小腹为冲任之脉，血之海。忽感严凝之寒，客于脉络则气血留滞，激搏而痛；得温暖则气血和通而痛止。内服温散之药，外炒盐熨，或烧热物熨之。脉多沉紧。如临经时腹痛，调经门捡方治。

　　主方 玄胡索 五灵脂 吴茱萸（汤泡） 肉桂 木香 茴香 陈皮（各一两） 白豆蔻（五钱） 上为末，每服一钱，空心，酒下。

　　卷之七

　　心腹痛

　　妇人患此，皆由脏腑亏虚及气滞不畅，兼以七情动于中，六淫袭于外，邪气干之故痛作。随气升降，冲上则心膈疼，攻下则脐腹痛，皆邪正相搏而使然也。内服药，外得暖气则痛止，脉沉紧实。

　　主方 延胡索 乌药 香附 肉桂 当归 川芎 木香（另磨） 桃仁（各八分） 赤芍（一钱五分） 姜三片，枣一枚，煎服。

　　卷之七

　　转脬便闭

　　是证孕妇因胞胎所压，或承高取物，以致尿脬转而小便不通。或由膀胱有热；或忍小便久之故。小腹急痛，兼小便不通门治。

　　主方 木通 寒水石 秋葵子 车前子 石苇（等分） 上研细，水煎服，见效即止。或秋葵子、车前子、乱发烧灰为末，每服两钱，茶下。或五苓散，取鲜车前草捣汁调服；或紫菀为末，葱汤下。一法用盐炒热，包熨小腹自通。

　　卷之七

　　遗尿失禁

　　是证属心肾气虚，传送失度。如妇人产理不顺，致伤膀胱，亦无时而出。或因脬寒脏冷而致，宜详察之。先用补中益气汤合六味地黄丸方煎服。

　　主方 （次服） 白龙骨 赤石脂 牡蛎（火 、醋淬） 益智（各一两） 枯矾 诃子（煨，去核） 砂仁（各五钱） 上为末，每服二钱，米汤调。丸服亦可。

　　鹿茸丸 妇人久虚，小便稠浊，滑泄不禁。

　　鹿茸（一对） 川椒 桂心 附子（制） 牡蛎（制） 石斛 肉苁蓉 鸡肫（内黄皮）

　　沉香（各一两） 上为末，酒糊丸，每三十丸酒下。

　　卷之七

　　阴挺

　　（附：阴冷、阴肿、阴痒）

　　妇人隐处之疾，虽夫妇未必尽吐，肯告医索药乎？故医书多不论。宁知阴中之患，有致伤生者，医书可独遗哉！盖阴挺之证，因于郁怒伤肝，积久不舒，肝气亢极。致阴中突出长数寸，痛痒水湿，牵引腰股，小便涩短。先服龙胆泻肝汤或当归龙荟丸（方见胁痛），次兼主方及补中益气汤、归脾汤加柴胡、青皮、川芎、茯苓、山栀、黄柏之类。又有阴中如茄坠出，直身则收入（俗名“子袋”）前方加升麻、柴胡、 本。

　　有多怒 思淫者，出赤筋大痛。盖阴户属肝经，肝主筋故也。

　　主方 当归 芍药 熟地黄 川芎 桂心 白薇 凌霄花 泽兰叶 牡丹皮 苍术 甘草（等分）上咀，每七钱，水煎服。更用金毛狗脊、五倍子、黄连、鱼腥草，枯矾（各一两） 分四帖，每加水杨柳根一握煎汤用，有嘴瓶盛，再以竹管去节，引热气入阴内熏，待温频洗。

　　突出作痒者，用臭椿根皮、荆芥穗、藿香（各等分，）煎汤熏洗至收。前方未效，加柴胡、青皮、龙胆草。

　　卷之七　阴挺

　　阴冷

　　证因冲任虚损，风冷客之，故阴中冷袭，不受胎孕。久不治，则面黄肌瘦，腹痛吐清水等冷证作矣。

　　主方 五加皮 干姜 肉桂 杜仲（姜汁炒） 蛇床子 丹参 天门冬 熟地黄 钟乳粉（研） 地骨皮（各二两） 上锉，生绢袋药悬坛心，贮黄酒满浸三日，蒸熟早晚温饮。

　　洗方 用硫黄、枯矾（等分），煎汤频洗。未安，制桂附八味丸服。

　　卷之七　阴挺

　　阴肿

　　阴户肿痛，由正气不足，风邪客之不去，乘于阴与气血相搏，气血痞滞，腠理壅闭，不得泄越而为肿矣。

　　主方 石菖蒲 当归（各一两） 吴茱萸（炒） 秦艽（各五钱）

　　上咀，每五钱加葱白五寸，水煎，空心服。用枳壳（锉、炒）包熨，冷，再炒，熨肿处。

　　洗方 艾叶、防风、大戟煎洗。或加麻黄、蛇床、乌梅，去大戟，煎洗。

　　又 甘菊苗或马鞭草煎洗。或小麦、五倍子、葱白煎汤，化入矾、硝洗。或白矾（五钱、）大黄（一钱）、甘草（五分），为末，薄绵裹纳入，日三换。

　　卷之七　阴挺

　　阴痒

　　始因湿热生虫，蚀于阴中，痛痒不已。有寡妇、室女思想不息，湿火淫津，日久而成。或房室太过，毒火壅积为痈，溃烂致伤人者，亦可用阴挺洗方。

　　主方 黄 黄芩 大黄（各一两） 赤芍药 玄参 丹参 山茱萸 蛇床子（各五钱）

　　上为末，每服二钱，空心酒下。

　　洗方 （痒不可忍） 花椒、吴茱萸（各一两）、蛇床子、藜芦（各五钱）、陈茶叶（一撮）水煎，入煨盐（二两），加明矾、朴硝，尤好熏洗。次用杏仁（炒、研）加雄黄、矾，入麝香少许，稀绢包，烘热纳阴中。

　　阴中生虫：用熟牛肝或猪肝（切，三寸，）炙热，纳阴中，引虫出尽。

　　又 肝拌平胃散、贯众末纳。或桃叶捣，绵裹纳，一日换五次。

　　阴中出血：百草霜（研）、葫芦捣汁和纳。或发灰，青布灰和敷。

　　阴疮（湿热所致）：蛇蜕（一条、炙）、枯矾、黄丹、 蓄、 本（各一两）、硫黄、荆芥、蛇床子（各五钱） 为末，香油调搽，湿者干掺。先用荆芥、蛇床子煎汤熏洗，后敷。

　　卷之七

　　乳岩

　　(附：乳痈、吹乳、乳汁不通、乳闭)妇人情思拂逆。久含郁怒，无由散越，致肝木气盛，乳房属肝，发于此也。始有小核如豆，渐渐长大，经年累月，发则大痛肿溃，故如岩穴之状，血脓赤水淋漓，甚穿五内，终致不救。宜如小棋子时，先服十六味流气饮（方见外科），次服主方。有穿溃者，姑与解毒托里散，外用去腐生肌药治之。未破、已破，兼服蜡矾丸。

　　主方 贝母 栝蒌仁 青皮 柴胡 赤芍 当归 抚芎 木通（等分）水煎服。痛加乳香、没药。

　　卷之七　乳岩

　　乳痈

　　由暴感郁怒，气滞血凝而成。先宜忍痛用热手或手裹绵衣烘热重揉；次用葱熨、蒜灸、淋洗诸法（见外科），必宜速散为妙。妇人因苦痛延挨，遂成大患。

　　主方 栝蒌仁（研） 金银花 贝母（各二钱） 天花粉 皂角刺 当归尾 穿山甲（研）白芷梢 甘草节（各一钱）酒煎服。甚加乳香。

　　神效栝蒌散 乳痈未成即消，已成化水。瘰 、诸毒皆效（方见肠痈）

　　又方 栝蒌（二个），捣炒、研末，酒下效。或蛇蜕（一钱，烧），甘草末（五分），酒送下。香油调敷。

　　葱熨法 葱捣，炒热，作饼罨患处，上用铜杓微火熨，汗出肿消。

　　敷方 蒲公英（春生路边，黄花如菊，后结绒球，茎至三寸）捣绞汁和酒饮，渣敷。

　　又 马鞭草，酒擂绞，加捶碎姜一块，热服一、二碗，渣敷患处。

　　又 五月五日粽箬烧灰，酒调二服安。吹乳亦宜葱熨揉散。

　　卷之七　乳岩

　　吹乳

　　因儿吮乳，母子睡熟，儿口热气吹肿痛，名外吹；孕妇乳肿病，名内吹。亦宜前方及栝蒌散治之。或黍子（一合），好酒下。

　　又 鹿角（一两，炭火 ，研细），分两次用，无灰酒滚热，饮尽汗出安。

　　卷之七　乳岩

　　乳汁不通

　　初觉急宜揉散，及捣葱作饼熨。结核成饼，即为乳痈。

　　主方 天花粉 柴胡 桔梗 瞿麦 木通（各钱半） 连翘 赤芍药 白芷 青皮（各七分） 甘草（五分） 上加通草（二钱，做花者），水煎服。频用油木梳烘熨乳房。

　　卷之七　乳岩

　　乳闭

　　新产之妇，乳头陷者，笔管捺之呼出，汁不通，宜主方。

　　主方 漏芦 木通 穿山甲（炙，研） 天花粉 王不留行 当归（各二钱） 皂角（五分） 上加通草三钱，用猪前蹄足五寸同煮，至蹄熟，食蹄与汁。或为末，用蹄汁调下。

　　又 芝麻（半升，炒，研） 胡桃肉（四两、另研） 皂角（五钱） 穿山甲（炒） 僵蚕（炒。各四两） 肉果（面包煨熟，三钱）

　　上共为末，每服三钱，温酒送下，一日五服。

　　又 猪前足、通葱草（做花切下者煮），食蹄汁。

　　又 赤小豆煮汁饮。

　　又 肥胖妇人因痰气壅盛，乳闭滞塞，消痰药加漏芦之类。

　　又 天花粉（研末，）二钱酒下。或饮莴苣汤，并食炒菜子，同穿山甲研服。

　　乳头裂痛：苎麻根捣敷。

　　卷之七

　　补遗胎产诸方

　　乳岩：夏枯草 蒲公英（干。各二两） 金银花 漏芦（各两半） 贝母 橘叶 菊花 鼠粪（尖者） 连翘 白芷 紫花地丁 山慈菰 炙甘草 栝蒌 茜根 陈皮（各一两） 乳香没药（各研，七钱）上为末，用夏枯五斤、公英二斤，捣绞汁煎浓为丸，每二钱，食远汤下，日浅半料。

　　乳 ：溃烂经年者。鼠粪（尖者） 土楝子（经霜者，忌川楝） 露蜂房（各三钱，俱 过）

　　取净末和匀，分三次酒下，间两日一服，完即愈。

　　乳癖：白芷、鼠粪（各一钱），为末，好酒下至醉；外用白芨末，水调敷。

　　胎痛少血：四物汤加香附（童便浸），共为末，每服三钱，紫苏汤调下。

　　火逼胎动：四物汤加条黄芩、黄连；逆上气急 加香附。

　　房事胎动：四物、阿胶、蕲艾、白术、条芩煎服。动而痛，当归六钱、川芎四钱，煎服。

　　难产胞干：滑石（水飞，一两），白蜜、香油（各半杯），慢火略熬，调石顿服。煎调一两摩涂脐腹上下，未产，更以榆白皮、秋葵子、葱煎；调猪油、牛乳、油、蜜服。

　　交骨不开难产：当归、川芎（各五钱），生育妇人发（烧，三钱），龟板（炙，研，五钱）

　　煎服。或十全大补汤服。

　　难产多日欲死：人参（五钱）、当归（一两）、炮姜（二钱），水煎服。夏月难产，益元、五苓和服。

　　子死腹中：唇红舌黑子死；唇黑舌红母死。俱红并生，俱黑同死。平胃散一大帖，煎一钟，入芒硝三钱服。再煎大帖，入硝洗腹，胎下。

　　又 肉桂（三钱，研末）、麝香（五分），作一服酒下。或百草霜、灶心土、白芷等分研末，童便、酒下；或葱白二、七茎煎服，加童便、酒更好。

　　催生验方 鱼膘（四钱，切，以针刺，灯上炙脆，研） 柘枝（一两，一叶一刺，五月开白花，蚕食者真） 白芷（一钱半） 百草霜（山家者，一钱，研） 千里马（男左足旧草鞋烧灰，二钱） 上以柘、芷、水、酒各一钟，煎一钟，去渣，入膘煮化，调二末服。

　　产不快顺：云母（水飞，五钱），用温酒调服即生。胞不下，芒硝三钱酒服。

　　催生：鱼胶，灯上烧焦一钱，或香油炒三钱，研服。败笔头烧灰，溶蜡丸服。

　　贝母（一钱，去心，研末） 秋葵子（七十粒，炒、研末） 凤仙花子（炒，研） 路旁草鞋鼻（烧灰，二钱） 乳香（出汗、研末，一钱） 白蒺藜 贝母（等分为末，三钱） 灶心土（为末，二钱） 随取一味，酒下或米汤下。弩牙烧赤，淬酒饮，凿柄蓬头烧灰；或槐子七枚；或细艾炷灸右足小指尖三壮；或蓖麻肉捣，贴脚心（产下即去；）或赤小豆煮汁服。

　　横生：益母草（六两），童便、酒煎服。天寒难下，五积散加牛膝、葵子、蛇蜕煎服。触犯禁忌，朱砂符烧灰酒下。

　　产后气脱：人参（五钱）、干姜（二钱）、肉桂（二钱），煎服。虚甚，倍参，加制附一钱。

　　产后虚喘：人参（五钱）、附子（五分），煎服。有渐加参至三两，附三钱效。

　　产后喘、汗，用参、 ；不效，宜补心肾。枣仁（一两）、怀生地、白芍、麦冬、五味、枸杞、牛膝、杜仲、当归身、阿胶、牡蛎、龙眼肉，至数十剂全安。

　　种子丹 海盐都谏陈海洋公五十无子，服此连举五子、五女。

　　何首乌（八两） 仙茅（川者，四两） 牛膝（酒浸） 白茯苓（人乳、砂锅煮、蒸） 赤茯苓（牛乳同法） 生地黄（酒浸，蒸、捣） 枸杞（甘州，红细） 人参（坚明） 当归身（酒浸） 杜仲（姜汁拌，盐酒炒去丝） 远志（甘草汁浸，剥肉） 柏子仁（去油） 山茱萸肉菟丝子（煮饼） 破故纸（盐酒炒香） 大胡麻（酒蒸九次） 核桃仁 松子仁（俱另研。各一两） 上各为末，称配，入地黄，重晒、磨，加二仁炼蜜丸桐子大，每百丸空心酒下。夏，盐汤。

　　制首乌：八月采赤、白各半，极大如龟、蛇形尤佳。竹刀刮去皮，切片，米泔水浸一宿，滤、晒三次，木臼捣末。

　　肇妊丸 调经养血，顺气健脾。男子预宜脾健肾足，精满气充。

　　香附（一斤四分。盐、酒、童便捣光，人乳、米醋各浸三日，晒干） 当归（酒浸） 熟地（酒蒸姜汁拌） 川芎 白芍药（酒炒。各四两） 白术（土炒） 泽兰叶 陈皮（各二两） 黄柏（酒炒） 甘草（酒炒） 阿胶（酒蒸化。各一两） 上为末，磨地入胶，酒糊丸，每服百丸，空心米汤下。

　　男忌六错：一、甲子庚申，本命朔望。二、奔走作劳，力疲气乏。三、醉酒病后，忧怒惊恐。四、交接频数，起早睡迟。五、神圣座近，星月风雷。六、大寒大热，大饱大饥。

　　女忌五迷：一、经愆多病，带下崩淋。二、皮粗肉燥，口大气雄。三、劳弱羸怯，瘢风暗疾。四、肥胖、太瘦，多产少食。五、形质不全，阴妒不良。巧夺天机之妙，孕嗣人伦大端，得人不传失人，非人而传失巧。但敬授慎默，广为善事耶。

　　卷之八

　　外科总论

　　经曰：膏粱之变，足生大疔，受如持虚。膏粱浓味，热毒内积，其变多生大疽。其受毒部分，则毒从虚处受之，大疔、大疽也，以其根深在内也。又曰：荣气不从，逆于肉理，乃生痈肿。

　　夫疮疡之证，初成之时，当察经之传变，病之表里，人之虚实，受之浅深而攻补之。如肿病热渴，大便闭结，邪在里也，疏通之。肿 赤痛，寒热头疼，邪在表也，发散之。 肿痛甚者，邪在经络也，和解之。微肿微痛而不作脓者，气血虚也，补托之。漫肿不痛，或不作脓，或脓成不溃者，气血虚甚也，峻补之。色黯而微觉肿痛，或脓成不出，或腐肉不溃者，阳气虚寒也，温补之。若泥于未溃，而概用败毒之药，复损脾胃，不惟肿者亦不能成脓，而溃者也难收敛。七恶之候蜂起，多致不救，此其大略而已。

　　卷之八

　　论阴阳

　　痈疽之证有二十余种，最切要者，分别阴阳是也。发于阳者，属六腑，为表为火为实；发于阴者，属五脏，为里为郁为虚。故阳发则大而高起，皮薄色赤，发有椒眼数十，轻按即痛，形大而浅为痈。故阴发则平而内作，皮浓色淡，肿硬不起，状如顽肤，重按隐木而痛，形小而深为疽。又有阳中之阴，似热非热，虽肿而实虚。若赤而不躁，虽痛而无脓，即浮而复隐，外盛而内腐；其人多肥，肉紧而内虚。有阴中之阳，似冷非冷，不肿而实，赤微而躁，有脓而痛，形虽不盛，而内实烦闷，其人多瘦，肉缓而内实。有阳变为阴者，病发于阳而极热，则当顺气匀血。因有赤肿发热，便闭躁渴之热证，脉洪数而实，虽严冬，惟当暂用苦寒之药以泻热毒。如过用寒凉，或误草药性冷，则气滞血凝而危，急用温热药，使气行血和，乃可成脓。有阴变为阳者，病发于阴而极冷，则当内用平补，兼以宣气滋血助阳，健脾进食。或不肿不赤，皮寒肢冷，泻利肠鸣，饮食不入，不时呕逆等冷证，脉微弱而迟，虽盛暑，亦当暂用辛温之药以助阳气。倘又误凉药，急用大热之剂回阳，不回者死。盖阳者，气也；阴者，血也。阴不足，阳有余。血涩气滞，荣卫不行，而邪热相搏则患成。数日后渐宜温和气血，使阳动而阴随，气运而血行，则出脓而收敛。若专于清凉，气血凝结则血死，血死则肌死而毙矣。

　　卷之八

　　论虚实

　　寒热作痛，皮肤壮热，口渴烦躁，饮食如常，大便秘硬，小便赤涩，脓出稠粘，脓尽收敛，为实证易治。气血虚弱者，塌而不起，虽肿不赤而软慢，肌寒肢冷，自汗色脱，食少懒言，小便自利，大便滑泄，不起不腐，脓少而清，极难收敛。切忌攻伐，专宜温补，此虚寒证难治。小按即痛者，脓浅为实；重按乃痛者，脓深为虚。按之不复起者无脓，乃清水也。按之即复者，有脓也。脓出反痛者，虚也，宜补。有脓多者，亦气血虚而不能禁固也。有肿高而软者，此膀胱经络从背起也。岂可概以为热而用凉药？溃后脉涩迟缓者易愈，细而沉、时直者里虚。若痛尚未痊，脉洪滑粗散者难治，以正虚邪实也。

　　发热而渴，脉虚而大，乃真气虚、邪气盛，不治。凡肿坚硬而无光泽，皮浓疮头如粟，脉洪大，按之涩，此精气已绝，不治。如未穿破，毒攻脏腑，一毫热药不可用；若已破溃，脏腑既伤，饮食少进，一毫冷药不可用。此亦言其常也，变者又宜斟酌。如毒成脓管寸长深满，脓血胶粘易治，臭秽清水，血败气衰，阳绝阴盛不治。

　　卷之八

　　论感受

　　夫人之一身，本于五脏，五脏皆本于胃气。邪气郁于胃中，胃气盛而体实，则邪气相搏而流注于经络。涩于所滞，血脉会聚，结而为痈。胃气弱而体虚，则邪气盛而宿于经络，阻于所行，血脉凝留，结而为疽。故曰：外如粟，内如 ；外如钱，内着拳。虽因荣卫不调，经络凝滞，致病之由，非止于此。究其源有五：一、天行时气。二、七情气郁。三、体虚外感。四、蕴热搏于风冷。五、食膏粱浓味，腥膻热毒。又云：一、天行。二、疲弱气滞。三、怒气。四、肾经虚，五、服法酒，服丹药，食炙爆物，及大怒郁愤，尽力房劳，精虚气耗。皆能致发背、搭手、脑疽、大疔、悬痈、脚发、乳痈诸般肿毒之证。

　　卷之八

　　论治法

　　经曰：汗之则疮已，所谓疏泄荣卫之邪，此大法也。故初感脉浮数， 肿赤痛，加减败毒散发散之。脉沉实，烦热躁渴，肿硬痛深，大便秘，邪在里，宜下之，黄连汤之类疏通之，仙方活命饮。外无 肿，内无便秘，邪在经络也，宜调和荣卫，托里养荣汤、白芷升麻汤。肿高 痛，脉浮，宜托里药治，内托复煎散。大痛或不痛， 肿不作脓者，邪气凝结也，宜解散之，内服仙方活命饮。烦躁饮冷， 痛脉数者，邪在上也，宜清利之，清凉饮、金银花散。恶疮久而不溃，气实兼寒邪也，宜宣而补之，十宣散也。如发热汗多，大渴、便闭、谵语者，结阳证也，宜下之，黄连内疏汤、破棺丹是也。不作脓而不溃者，虚也，大补之，补中益气或十全大补汤。肿痛饮冷，发热睡语者，火也，宜清降之，清心汤（即防风通圣散加黄连。）不作脓，或不溃及不敛，阳气虚也，托补之，托里消毒散。微肿微痛不作脓，及漫肿不痛，脓成不溃，俱宜大补；色黯加助阳药，亦宜补之。有阴证而又误凉药，急宜大热药回阳，姜附汤、三建汤之类。首先宜服乳香、绿豆粉、救心护膜。初病作呕，毒攻心胞络，救其心神安宁。虽有重病不死，世有轻病反死者，因透膜而元气泄也，故救心护膜为第一义。如按之上下不热不软，都牵强者，尚未有脓，急消之；凡按之软，实有脓而不溃，宜急破之，不然则内溃日久，难于收敛。若未有脓，切不可针破。

　　卷之八

　　五善七恶

　　动息自宁，饮食知味一；大小便调二；脓溃肿消水鲜不臭三；神彩精明，语声清亮四；体气和平五善也。大渴发热，泄泻或闭一（黄 竹叶汤。气血俱虚，八珍汤加黄 、麦冬、五味、山药。或八味丸方， 咀煎服。）脓血既泄，肿痛尤甚，脓色败臭二（人参黄 汤，或十全大补汤加麦冬、五味。）目视不正，黑睛紧小，白睛青赤，瞳子上视三（六味丸加山栀、麦冬、五味。

　　如未效，八珍汤加山栀、麦冬、五味子。）喘粗短气，恍惚嗜卧四（六君子加姜、枣。如未效，补中益气汤加山药、山萸、五味、赤茯苓。十全大补汤加山药、山萸、五味之类。） 肩背不便，四肢沉重五（补中益气加山萸、山药、五味。如未效，十全大补加山萸、山药、五味子。）不能服药，饮食不下，舌不知味六（六君子加木香、砂仁。如未效，加附子。）声嘶色败，唇鼻青赤，面目四肢浮肿，七恶也（补中益气加姜，枣。未效，六君子加炮姜。甚者加附子，或十全加附子，炮姜。）若腹痛泄泻，咳逆昏溃，救里温中汤。后用六君子加附子、姜、桂。若溃后寒热作渴，怔忡惊悸，寤寐不宁，牙关紧急，自汗、脉洪大，按之如无。或身热恶衣，欲投于水，或浓衣仍寒，或手足逆冷，腰背反张，颈项劲强，急用参、苓、归、术、附子救之。五善见三则吉，七恶见四则危。实证见恶候可治，虚证见恶候不可治。

　　卷之八

　　内消

　　经曰：汗之则疮已。又曰：发表不远热。故疮疡初感，必以消散为最胜。内服发汗之剂，外用蒜灸之法，靡不奏功。惟当审经络处所，形脉虚实，深浅大小，而兼引经之药。如脑、背、腰、项、臀、 、皆太阳经，宜黄连、羌活。脊背连胁处，为近少阳，宜败毒散。形实脉实者，宜漏芦汤、五利大黄汤等疏利之。气虚，参、 为主；血虚，参、归为主。佐以消毒，加以引经，而行补泻。惟少阳一经，与气血虚同法治。凡栝蒌、射干、山甲、蟾酥、连翘、地丁、牛蒡子、金银花、木鳖之类，皆内消之药。

　　卷之八

　　托里

　　凡痈疽血气虚者，则邪气入深而散漫不能突起，亦难溃脓。或溃后脓少，或脓清稀，或坚硬不软，或根脚虽红而脓不开大者，皆气血两虚。必用内托，以补药为君，活血驱邪为臣，辛香行滞为佐，加温药以御虚寒。亦有一、二日便觉，脉沉细而烦闷，脏腑弱而皮寒，恍惚不宁。外证深沉者，即当用托里诸方采择，兼温热之剂从治之。

　　卷之八

　　脓蚀

　　疮疡穿破，脓血溃出，则重者亦觉轻可，甚不得已乃用刀针。若势缓证轻，以药饵破之。后有替针丸之类，皆可用以咬头出脓。

　　卷之八

　　定痛

　　经曰：诸痛痒疮疡，皆属心火。后有止痛诸方。痛甚者，必宜苦寒药为主。虚弱者，补中益气汤加苦寒药，量轻重用。血热者，四物汤加牛蒡、黄芩、连翘、在下加黄柏。肥人加羌、防、荆、芷。大便秘加大黄。诸药中兼乳香、没药，痛可定矣。

　　卷之八

　　恶肉

　　去恶肉者，腐肉也，必宜去之，推陈致新。壮人自去，老弱必取之，不去则腐烂筋膜，结成多骨。有致大溃而死者，用大补气血药收敛；或可用手法去之；或用雄黄，轻粉敷之。蠹肉努出，或用远志末，酒调涂之。又法：息肉突出，乌头半两，醋三碗，浸三周时洗之，日夜三、四次。诸疮 肉如蛇，突出数寸，硫黄末敷之即落。宿脓溃久，蠹肉不腐，亦用硫黄、轻粉敷之。四围仍有肿 处，用毫针烧赤刺之约一米深，红肿即缩。

　　卷之八

　　生肌

　　溃后收敛迟速，在气血之盛衰也。然龙、竭、乳、没、赤石脂（ ）、寒水石、象皮、水银、轻粉之类，虽可收敛，必宜内服参、 、当归、白术、白芷之类以助之。如色赤血热不收，四物加山栀、连翘。色白，宜补托。或溃后而根脚赤晕，反开展不收，宜大补十宣散去朴、桂，倍参、、当归，加金银花、白芷、连翘、犀角、栝蒌根。夏秋加三黄、羌活。破后不溃，疮口坚硬者风也。蠹肉不腐者，雄黄、轻粉研匀敷之。如痈疽腐烂及诸疮毒，滑石一两、雄黄五钱，研细。

　　先洗净，敷上，外以绵纸盖覆。未收，再用生肌散之类。

　　卷之八

　　避忌

　　患诸毒者，宜慎风寒，谨口腹，适起居，减言动。药饵精洁，饮食以时，虽小愈，尤宜绝戒房室。犯之必不合口，存细孔如簪脚，津津水出而成漏，累月经年不收，多变小便涩数，消渴、消中等证。致津液枯涸，肌肉瘦削诸患而死，可不慎欤！又有发背之证，腥秽尤其，常有小蜈蚣潜入则大病大溃，必至于死。切宜置卧榻于室之中，榻下缚雄鸡数只，得免此害。凡血气闻香则行，得臭则逆，且香气入脾，而醒脾进食。患人卧处宜香气，忌秽气。

　　卷之八

　　食肉

　　经曰：膏粱之变，足生大疔。此言富贵人也。日食浓味以助其阳，不能走空窍以行阳道，反行阴道，则脾土湿气大胜；子能令母实，则心火大炽。火土既盛，肾水亏伤，湿热上行，必出于太阳膀胱之经，为脑疽。为发背等诸最重之证。故患时不宜再食浓味，以助宿积之蕴热也。若贫家则不然，无过气郁而成。盖诸 补阴，诸肉补阳。素不得 肉之养，再泥以诸毒戒肉，何所赖以补益乎？故不可一途而论也。

　　（一贫士患发背，无力买人参补药，日食肉馄饨而愈。）

　　卷之八

　　作渴

　　（附：预防）

　　疮疡之证，必因膏粱浓味，或恚怒郁结，致毒火蕴蓄。渐觉心烦躁热，口作大渴，引饮不休，食已即饥，乃欲发痈疽之候。当急服清火解毒之药而预防之，可免斯患。如患后因脓水泄其津液，亦至口渴不已，无问初重，溃后作渴，竹叶黄 汤；脉数无力，口干，补中益气汤；便秘，清凉饮；尺脉洪大，按之无力，用加减八味丸。若口燥舌黄，渴欲饮水，此丸尤妙。渴与口干不同，若用丹药镇坠，祸不旋踵。惟截嫩桑枝同五味子煎汤饮，可以救阳水。

　　卷之八

　　灸法

　　（隔蒜灸、豆豉饼灸、净土灸）

　　疮疡用灸，有回生之功。一切痈毒发背初起，赤热肿痛，可拔引郁结滞气，及攻散沉凝留血，必能取效。老弱元气虚寒者，不灸必至败亡。先以湿纸覆其上，立视纸先干处，即痈头也。取蒜炙，独蒜犹佳。切片如三文钱浓，安疮头上，用大艾炷灸之，三壮换蒜。痛者灸至不痛，不痛灸至痛。一、二日，十灸十愈；二、四日，灸六、七愈；五、六日，灸三、四愈；十数日，灸无功。若有十数头，蒜研成饼，聚艾灸之亦愈。如疮大，日夜灸；若有椒眼一、二十，逐眼灸之，用蒜并淡豆豉、乳香、捣作饼灸尤效。初起中有一黄粟米头，用独蒜切去两头，安疮上灸十四壮，多至四十九壮。一人背疽，逾月益甚，艾加疮上，早灸至晚，百五十壮知痛。明日镊去黑痂，敷药服药即安。如无蒜，用豆豉捣作饼；如俱无，用净土以众人唾，或加葱汁，或嗽口水，和捏作饼，大小根据疮，浓一、二分。痛则加浓，不大热，减薄。一壮一换，灸四十九壮，以验为度。

　　卷之八

　　明灸

　　明灸者，着肉灸也。患人勿畏痛楚而失之，能耐一时之痛，免多日之大痛苦也。人年四十以上，患发背等毒，急宜早治。为治之要，莫过灼艾之功，胜于用药。使毒瓦斯外泄，而有行散之力；使热气内攻，而有消逐之能，则凝血滞气由此而解矣。若处乡居僻境，深山穷谷，及游宦行商，舟车驿邸，无医药之处，尤宜行此灸法，其效甚捷。明灸之法，亦施于阴毒、顽木不痛恶疮。

　　在阳证疮疡肿毒，隔蒜可也。最胜者，独蒜大颗，切片三分浓；次赤皮蒜捣烂作饼，或切片。古有豆豉、椒、姜、盐、葱，相和捣烂捻饼灸法。其硫黄灸，豆豉饼灸，净土灸，皆良法也，取其便而用之。初起攻散，已溃接补阳气。如疮不开大，肉不败坏，疮口易敛，皆一灸之神力也。灸后根据次采取方法，随证而治之，庶几可云十全矣。

　　卷之八

　　桑枝灸法

　　发背不起，或瘀肉不溃，乃阳气虚。用桑枝燃火吹息稍近肉，取其火气，灸患处片时。日三、五次，助肿溃。若已腐溃，新肉生迟，宜四畔灸之。瘰 、流注、 疮、恶疮、久不愈者，亦宜此法。未溃，解毒止痛消瘀；已溃，补气、散余毒，生肌肉。阳证初起，用此即出毒水内消；日久用之，虽溃亦浅，大有神功。勿以平易而贱忽之。

　　卷之八

　　骑竹马灸法

　　竹马灸图　治一切痈疽肿毒，按诸项灸法皆好，惟此尤能消患于未形。诸师首取，惜乎近世少用，是不知其妙也。其法令患人以肘凭几案竖臂腕，腰直，用篾一条，自臂腕中曲纹尽处，男左女右，贴臂肉量起，直至中指尖，不连指甲。用竹杠一条，患人脱衣骑定，身正直前行，二人扛起，令脚不着地，使二人扶定，勿令仰覆。将量臂腕篾，从竹杠坐处尾 骨尽边，直竖竹杠上，贴脊背量至篾尽为则，用墨点记，此只是取中，非灸穴也。另用薄篾量病患中指中节，相去两横纹尖为则，截为一寸，就前所点记处，两边各量开指篾尽处，乃是灸处。两穴各灸五壮或七壮，不可多灸。不问痈生何处，及乳痈，并用此法灸之，无不愈者。如疽发身左，灸左；发身右，灸右；甚者，左右皆灸。盖此二穴，心脉所过。经曰：诸痛痒疮疡，皆属心火。又云：心主血，心气滞则血不行，故逆于肉理而生痈。灸此使心火调畅、血脉流通，即能奏效，起死回生。

　　卷之八

　　神灯照疽法

　　雄黄 朱砂 血竭 没药（各一钱） 麝香（等分） 共研，掺绵纸十四条作燃润麻油点，照疮毒，离半寸，自外而内周遭照药气熏毒令热，先三条起，渐消用敷药。车前草、 草、五龙草、金银花（俱鲜者）同捣细，加陈年小粉、飞盐少许，又捣如糊，频敷，中留头。早可散，迟略溃。诸草缺鲜者，取根或干者为末，加陈醋调，内兼服败毒散、护心散、活命饮、十宣散尤效，忌凉药。

　　卷之八

　　灸漏

　　凡疮疡日久成漏者，非止一端。有因生于虚软卑下之处，其气脉下行而难于收口；或气血亏伤，迁延不收；或患疮毒未平复，因犯房室成漏，小孔出水不已，渐成不救之患。用大附子一个，重一两者气足，为末，津唾调作饼。如漏孔大，三文钱浓，用艾炷于饼上灸；内服大剂十全大补汤助之，至孔合为度。如无附子，用淡豆豉捣作薄饼灸。或犹在穿溃时，难于生肌，疽毒根深，水从内出，用硫黄为末，和入白面，以大蒜捣捻成饼。如孔大，浓三分艾灸，勿令痛，要令大热，至二十一壮，每壮一换。隔五日，用翠云锭、信效锭子，以些许用入疮口，歹肉去，好肉生。次上生肌散，内服大补托之药。

　　卷之八

　　针法

　　疮疡用针为贵。有肉已溃，脓不出，必宜针之，惟审浅深。若皮薄针深，恐伤良肉；肉浓针浅，脓毒不出。如先见血、后见脓，绵纸条捻塞口。若附骨疽、气毒流注，及其经久不消内溃者，用针开之。若治咽喉，宜用三棱针。及痈 痛而四畔赤肿如灼，用瓷锋砭破，皂角刺亦可（毒破脓出，重者即轻，切勿见风。）痈若皮薄，而多有椒眼、蜂窠之状、脓血不出者，用针横直裂之。凡疮不起可托，不脓可补，脓成不出，及时针之，但不宜早。如在虚处近筋骨，未可针，若畏痛而不针则误矣。恐伤良肉则惑矣。疮发于肉薄之处，肿高寸许，针入二分；发背高三、四寸，针入寸许（附骨疽同）。况患处肉已腐，何痛之有？怯弱人，及附骨疽不破，迁延日久，脓变臭水而透内膜，必致大溃而死。

　　卷之八

　　火烙针法

　　如附骨疽、气毒流注及其经久不消，内溃不痛，宜火针开之。铁箸一焙，极为快意，烙后脓水流通，名曰熟疮（此法必用于日久顽木不痛者。）如用尖针，恐口再合。必如箸大头圆，长六、七寸一样两枚。捻时蘸香油于炭火上烧红，于疮头近下烙，宜斜入向软处，一烙不透再烙，必得脓水流出。不假按抑，须用真绵纸作捻，折转如索样，随深浅入疮口，余纸分开，疮外贴膏药，焙直入恐透膜，宜斜入之。

　　卷之八

　　吸法

　　诸毒初感，用苦竹长一、二寸，用头节妙，削去青皮，似纸薄为佳，其大小随疮斟酌。当毒疮初发时，用白蒺藜、苍术、浓朴、乌 皮各五钱锉片，用水一碗，药与竹筒同煮，以药将干为度。乘竹筒热，以手按之于患处，须待其筒自粘在疮上，不必手按。须臾用前药分两再煮，候前竹筒冷，以手拔去，再将热者如前法，其脓自吸入筒中而疮愈矣。

　　卷之八

　　葱熨法

　　治疮疡、肿毒、痈疽及流注、结核、鹤膝风、附骨疽等，及妇人乳痈。若先已用灼艾等法，而余肿犹未消，或轻者未经艾灼，皆宜用此法。以葱连白头根须捣烂炒热，勿畏痛楚，须布包着实熨之，必用二包轮转炒熨。痛者熨至不痛，硬者熨揉至软为度。大抵此法必用于微觉之时，且熨且揉，必至于散而后已，最有大功。若跌扑伤损，瘀血凝滞，亦用此法。更以南星、草乌为末，拌入烂葱内热熨，尤为神效。葱与生姜捣、炒、布包熨。伤寒结胸及男、妇、老、幼，一切食积气滞，胸膈满胀痞闷，大有功力，顷刻见效。

　　卷之八

　　渍法

　　凡疮肿诸毒，无出气血凝滞而然，所谓热则行，冷则凝。又云：热则流通，寒则凝结。必使热气攻之，使腠理疏通，经络融畅，诚至理也。古人有此方焉，其法以药浓煎成汁。如疮在四肢，则 渍之；在腰腹者，则淋洗之；下部者，则荡浴之。仍以净布蘸汁多淋患处，冷则再热。日用十余次，夜亦不息，乃效。药方见后。

　　卷之八

　　围法

　　发表不远热，敷围亦发之意。又云：热则行，冷则凝。不可一于寒凉，当随阴阳寒热，各适其宜。如果极热阳证，清凉可用，大都寒兼之。若非极热，必从温治。如大凉非特气血凝滞，致令腠理闭塞而毒攻内矣。如围药时，但宜敛其根脚，必不可当头敷遏，所谓避其来锐是也。

　　卷之八

　　砭法

　　治背痈等证及小儿丹毒肿赤，游走不定。用细瓷器打碎，取有锋 者一块，以竹箸劈开头寸许，夹住瓷锋，用线扎定，以两指轻撮箸梢，将锋 对患处悬寸许，再用箸击之， 刺其毒，血出自愈。若如是而痊者，不可怠缓。不然毒入心胞，多致不救。按心属火，毒亦火，同气相求，故独攻心。

　　卷之八

　　刺法

　　诸毒宜刺此穴。在手大指内侧，去爪甲如韭叶，刺三分许，以手自按至刺处，血出则消。若重者及成脓者，须再灸患处。

　　卷之八

　　诸方法

　　主方 （加减败毒散） 治痈疽、疔肿、发背、乳痈等证。憎寒壮热，其状似伤寒。一、二日至五日，连进二、三服。重者轻，轻者散，诸毒首服。

　　羌活 独活 柴胡 前胡 桔梗 茯苓 枳壳 川芎 金银花 连翘 防风 荆芥 甘草节薄荷等分 加生姜三片，连须葱头三个，水煎热服。浓盖，取汗出透彻可散。

　　毒在上，食后；在下，食前。诸药皆然。冬加麻黄、升麻；热甚加黄芩、连翘；大便秘加大黄、芒硝。

　　追风通圣散 治痈疽、发背、脑疽、流注、肿毒、坏病、死肌。弭患于未萌之前，拔毒于既成之后，顺气匀血，扶植胃本。并折伤、疝气、血疝、香港脚、诸般疮毒肿痛，腰疼痰饮皆治。

　　当归尾 何首乌（忌铁） 木通（去皮节） 赤芍药 白芷 小茴香 乌药 枳壳 甘草（等分）

　　水、酒各一钟，照前煎服。

　　壮人去当归；脑疽、发背去木通。有痰加半夏、风痰加桔梗、生姜；流注加川、独活。伤寒变流注，尚有热邪加苏叶、升麻、葛根；头痛加川芎。发背已久，凉药太过去木通，加浓朴、陈皮，甚者加白豆蔻。肠痈宜十宣散与此间服，加金银花藤。肿毒坚硬不穿加川芎、独活、麻黄、葱头，出汗即穿。折伤去木通，加川芎、陈皮。经年腰痛加川萆 ，玄胡索酒煎，香港脚，木瓜，槟榔，山果水煎，湿痰流注，遍身拘急，喘咳，肿硬不赤，南星、半夏。

　　真人活命饮 治一切痈疽、发背、疔疮、肿毒。不问阴阳虚实善恶，赤肿大痛，或不痛。然当服于未溃之先与初溃之际，毒已大溃，勿服。发痛恶毒甚者，须一日夜服二、三剂可消。

　　金银花（三钱） 穿山甲（三大片，火炙，研细） 当归尾 陈皮（各一钱半） 天花粉甘草节 赤芍药 乳香（另研） 白芷（各一钱） 贝母 防风 （各七钱） 没药（另研） 皂角刺（各五分）

　　好酒二钟，煎成充化乳香，没药。上身，食后服；下体，食前服。渣再煎，多饮酒。盖汗出为度。在背，倍皂角刺；胸加栝蒌仁；腹倍白芷；手足倍金银花；老弱病后加参、 ；疔疮加紫花地丁。发背恶毒初起，每帖调化牛黄二分服，大效。

　　托里消毒饮 一切痈疽，六、七日服此，未成即消，已成即溃。能壮气血、固脾胃，使毒瓦斯不内攻，脓易出，肌易生。脓未尽，切忌生肌药。收口早。必复内攻。

　　金银花（三钱） 黄 （盐水炒） 天粉（各二钱） 防风 当归 川芎 皂角刺 穿山甲（炒，研） 浓朴（姜炒） 桔梗 白芷（各二钱） 陈皮（三钱）

　　水、酒煎服。一方用参、苓、术、翘，去枳、朴、粉、风。

　　托里十宣散 治痈疽、疔疮、发背。未成脓犹可散，已成速溃，脓出切勿手挤，恶肉自去，不必用针，此药用于前药之后八、九日间。

　　人参 黄 （蜜炒） 当归（酒。各一钱） 川芎 防风 桔梗 白芷 浓朴 薄桂 甘草（生。各一钱）

　　上为细末，每服三钱，黄酒调下，不饮酒，木香汤调下，煎亦可。

　　痈疽肿毒，倍白芷；不肿痛，倍官桂；不食加砂仁、香附；痛甚加乳香、没药；水不干，知母、贝母；不破，皂刺；咳，陈皮、杏仁、生姜；大便秘，大黄、枳壳；小便涩，麦冬、车前、木通、灯心。

　　十六味流气饮 流注因一切恚怒气结，肿硬作痛。或胸膈痞满，风寒湿毒，血气不和，结成肿块，肉色不变；或漫肿无头。妇人乳中结核，恐成乳癌。

　　人参 桔梗 当归 官桂 甘草（炙） 黄 （炙） 浓朴 防风 紫苏 芍药 乌药 枳壳槟榔 木香 川芎 白芷（各五分）水煎，食远服。

　　五香连翘汤 诸疮初觉一、二日便厥逆。咽喉闭塞，发寒热（些小寒热，不可轻用。）

　　连翘 升麻 独活 甘草（炙） 桑寄生 木通 黄 （各等分）大便秘加大黄。

　　上为末，每五钱水煎。沉香、木香、丁香、乳香为末，麝调服，取利。

　　当归黄 汤 疮疡脏腑已行，如痛不可忍，宜和荣卫。

　　当归 黄 生地 地骨皮 川芎 芍药（等分）热加黄芩；不卧加栀子；呕乃湿气侵胃，加白术，水煎服。

　　内疏黄连汤 疮毒肿热作呕，大便秘，烦躁饮冷，心烦脉实。邪在脏，宜服此疏通之。

　　黄连 栀子 当归 芍药 木香 槟榔 黄芩 薄荷 桔梗 连翘 大黄 甘草（各一钱）

　　上水煎服。

　　黄 竹叶汤 痈疽气血虚，胃火盛，而作渴干呕。

　　淡竹叶 生地（各二钱） 麦门冬 当归 川芎 黄芩 芍药 人参 半夏 软石膏（ ）

　　黄 加甘草各一钱，水煎服。

　　内托复煎散 肿 于外，根盘不深，形证在表。脉浮，痛在皮肉，此因邪甚，宜急服救里。

　　防风 地骨皮 黄 芍药 黄芩 白术 人参 茯苓 当归 防风 甘草（各五钱） 桂（二钱）上咀。先将苍术半斤，水五升，煎四升，去苍术。入前药煎至四盏，作四次终日服完。又煎苍渣，复煎前药。未效，再半料。（大便秘，烦热，再少服黄连汤。）

　　夺命丹 恶疮，脑疽，发背等诸热毒。

　　大黄 牡蛎（各一两，研） 乳香（五钱） 没药（五钱） 上分二服，加生姜、好酒一碗，熬数沸，去渣调入乳、没，露一宿，空心温服。

　　护心散 一日至三日连进数服，内托不透膜，虽甚无妨（透膜者死。）

　　真绿豆粉（一两） 明乳香（半两，慢火瓦上出汗，研末）

　　上研，每服三钱，浓煎甘草汁调下，时时细呷，要药在心膈。若毒冲心呕逆，宜多服。或因受寒呕，另用温药止呕。阴毒冷证及老弱，非因丹石致病，三日外皆不宜服。

　　人参养荣汤 溃疡发热倦怠，黄瘦少食，气血不足，不能收口。

　　黄 天粉 陈皮 当归 皂角刺 浓朴 穿山甲 桔梗 防风 熟地黄 五味子 桂心远志肉 （甘草煮，剥。各等分）上加姜、枣，水煎服。

　　定痛托里散 （定诸肿毒疮痛圣药）

　　当归 白芍（各五分） 肉桂 乳香 没药（俱出汗，研。各一钱） 粟壳（去蒂，二钱）

　　上水煎服。

　　内托黄 汤 溃疡作痛，少睡口干。

　　人参 白术 茯苓 当归 川芎 白芍 生地 甘草 黄 麦冬 远志 官桂（各等分）

　　上加姜、枣，水煎服。

　　乳香定痛散 乳香 没药（各二钱） 寒水石（ ） 滑石（各四钱） 冰片（一分）

　　上为细末，诸痛不可忍者，敷上患处，寒热痛皆止。

　　独圣散 诸痈疽、发背，因气滞血凝，或因郁怒所致（服此非膏粱人。）

　　香附子（打碎，去毛，生姜汁腌一宿，晒焙。）

　　上为末，每三钱白汤送下。若非郁怒，切不可服，服反增甚。

　　千金托里散 一切痈疽、发背、疔疮。

　　黄 （一两半） 川芎 白芷 芍药 官桂 甘草节 人参（各一两） 浓朴 防风 桔梗连翘（各二两） 当归（五钱）

　　木香 乳香 没药（各二钱）上为末，每服三钱，酒一大盏，煎二、三沸，和渣热服。

　　托里消毒散 胃气虚弱，或因克伐不能溃散，服此。无脓可消，有脓即溃，去腐生新。

　　人参 黄 （盐水拌炒） 当归（酒拌） 白芍（酒炒） 白茯苓 川芎 白术（炒。各一钱） 金银花 白芷（各七分） 甘草（炙，五分） 连翘（五分）

　　水煎服。高肿 痛加黄连；漫肿微痛，去银花、连翘，倍参、术；头痛加羌活、川芎；渴烦，大便秘去参、术、 、归，加大黄。

　　针头散 一切顽疮瘀肉不化， 根不消，溃久成管，兼托里药。

　　赤石脂 白丁香 沉香（各二钱） 黄丹（飞） 人言（各一钱） 轻粉 麝香（各五分）

　　蜈蚣（一条，炙）上末，搽瘀肉等。疮口小，或腐管，用蜡和成条 之。

　　托里养荣汤 瘰 流注及一切不足证。不作脓或不溃，或溃后发热恶寒，肌肉消瘦，饮食少思，卧不宁，盗汗不止。

　　人参 黄 生地（酒蒸） 当归 川芎 芍药 白术（各一钱） 五味子 麦冬 甘草（五分）上加姜三片，水煎服。

　　白芷升麻汤 治臂痈肿痛，右手脉大，未成脓者。

　　白芷（一钱五分） 升麻 桔梗（各一钱） 黄芩（三钱，生用） 甘草（炙） 红花（各五分） 黄芩（四钱，酒炒） 上水一钟，酒半钟，煎服。

　　漏芦汤 一切恶疮肿毒、瘰 、疔疮、五发、痈疽。初觉一、二日，便如伤寒头痛，烦渴拘急，恶寒身痛，四肢沉重，恍惚闷乱，坐卧不宁，皮肤壮热，大便秘结，小便黄赤并治。孕妇勿服。

　　漏芦 白蔹 黄芩 麻黄 枳实 升麻 芍药 甘草（炙） 大黄 芒硝 连翘 上水煎服。

　　蟾酥丸 疔疮多种，至遍身麻子细疔，发病诸毒（ 危者，兼服八宝散，见疔门）

　　朱砂 雄黄（飞，研） 蟾酥（酒研，化和） 丸如萝卜子大，每二丸用金银花、紫花地丁、 、夏枯、车前、铁筲帚、草木贼、过山龙（各二钱） 陈煮酒二碗，前八分吞。下渣，水煎热服。火烘浓盖，汗出、大便泻、小便长，愈。未效，再多服，渐与粥汤。

　　神仙解毒丸 一切疔疮发背，便毒诸般恶疳，无名肿毒。初起者即服，神效。

　　明矾溶化，丸如绿豆大，朱砂为衣。每服二十丸，连须葱头七个，煎汤热服，盖汗出，即消。

　　清凉饮 热毒秘结。

　　大黄（炒） 赤芍药 当归 甘草（各二钱）水煎服。

　　蜡矾丸 一切痈疽肿毒，阴阳虚实，肺痈、肠痈、乳痈、乳癌等证。未溃，消肿解散；已破，护心托里，溃后收敛生肌，多服有效。粉瘤、痰核、恶疮，三、五年者可消。

　　白矾（三两，生，研） 黄蜡（二两）溶化，和矾末为丸，但易冷难丸，一新瓦焙热，上铺湿布数层，放布上蒸软，众手丸；一以蜡煮汤中，乘软热捞起，和矾，丸；一再入银花末（一两，）

　　蜜（一两，）捣匀，丸桐子大。每服三十丸，酒、米汤任下。

　　国老膏 治一切痈疽肿毒，悬痈，附骨疽，初觉即服。

　　甘草（大者八两，捶碎） 河水四碗，浸二宿，令浆汁出，再煎，去渣，慢火砂锅熬成膏，酒或汤点服。

　　牛胶酒 截痈疽恶疮，外涂患处，内可服之，使毒瓦斯不攻于内。

　　牛皮胶（四两），用好酒一大碗，入胶，内重汤煮烊，搅化倾出浸酒，饮醉为度。锉碎为丸，服亦可。

　　远志酒 一切痈疽发背，疖毒恶候有死血。阴毒则不痛，敷之即痛。有忧、怒等气积而内攻，则痛不可忍，敷之则不痛。若蕴热在内，热逼人手不可近，敷之则清凉。或气虚血冷，溃而不敛，敷之则敛。若七情内郁，治之必愈。

　　远志（甘草汤浸透，捶去骨取肉） 晒研末，每三钱酒一盏调澄饮，渣敷患处。

　　麻油酒 疔疮、发背诸毒。

　　真芝麻油（一斤）熬滚，取起，陆续和好酒饮。

　　银花酒 治痈疽发背、乳痈疔疮、一切肿毒。

　　金银花（鲜者、连藤叶，干者亦可）瓷器内捣，入无灰酒和，绞汁饮，渣敷患处（干者煎，捣或取五两，甘草节一两酒煎，日夜饮，初起服。大、小便通，愈。）

　　槐花酒 治同银花。

　　槐花（拣净，四两，）微炒黄，乘热入酒二碗，煎十余沸，去渣服。凡痈毒，先饮槐花，或银花酒，外用灸法。次以银花、黄 、甘草节煎服。效非他药比。

　　回阳酒 治阴毒，误服凉药，不肿不腐，吐泻气脱。

　　附子（炮） 干姜（各二钱） 人参 白术 黄 （各三钱） 当归 甘草（炙） 陈皮（各二钱）

　　上用酒、水各半，煎服。不效，倍参附。

　　十全大补丸 治痈疽溃后，补气血，进饮食，最为切要。凡脓血出多，有回生起死之功。或有肿平痛宽，遂以为安。谩不知补养，后变他病。

　　桂附地黄丸 治命门火衰，不能生土，致脾土虚寒，而患流注等证。及痈疽溃后虚寒，七恶证见，并宜服。如虚热者，去附子加五味子（二两。）未得成丸，加减煎服。溃后调理，如补中益气，四君子、四物、八珍，皆可间服（诸汤方见虚损。）合宜则用六君子汤（即四君子加陈、半。）

　　雄黄解毒散 一切痈疽、肿毒势甚，虽用此药二、三次后，用猪蹄汤。

　　明矾（四两） 寒水石（ ） 雄黄（飞。各一两） 水三碗，入前末（五钱） 淋洗，贴膏药。

　　猪蹄汤 消肿毒，去恶肉，润疮口、止痛。用猪蹄一只煮汁五碗，煎药。

　　白芷 黄芩 蜂房（陈年者佳） 当归 赤芍药 甘草（各五钱） 上锉，以蹄汁煎药，去渣，淋洗患处。以下俱洗方。

　　 肿汤升麻 黄 防风 生地黄 细辛 川芎（各三钱）上用水五碗，煎十余沸，稍热淋 ，内消如神。

　　又方 漏芦 升麻 芒硝 栀子仁 蒴 黄芩（各三钱）上用水五碗，煎十余沸，稍热淋，或以净布蘸 ，效。

　　又方 苦参 防风 甘草 露蜂房 照前法洗。

　　大铁箍散 敷一切肿毒。以下皆围方。

　　芙蓉叶 木鳖（各四两） 寒水石 白芷 赤小豆 黄柏 白蔹（各二两） 紫荆皮 贝母大黄 地青 羌活 白芨（各一两） 防风（五钱）

　　上为末，水调围四畔，如肉脆去白蔹、白芨，加生地、地榆，芭蕉汁调。

　　敷极热证 寒水石 大黄 焰硝 栀子（炒） 朴硝（研） 南星上为末，生地黄汁或芙蓉叶汁调敷亦可。

　　南星膏 治毒发险处，以此药围之，可使移之不险处。

　　五倍子（一两，炒） 南星 草乌 黄柏 白芨（各二两）为末，醋调围渐收。

　　四虎散 治发背初生，筋脉紧急不舒。

　　附子（生，去皮，一两） 天南星（泡） 半夏（汤洗七次） 野狼毒（各五钱）上为细末，热酒调成膏涂肿处，以帛掩定，虽觉热，如火烧无碍。

　　神效散 治痈疽发背，一切疔毒并瘰 等证。已成未成，皆可敷之。

　　川乌（炮去皮脐） 川黄柏（炙去粗皮）

　　上为末，唾调；唾少，漱口水调，敷患处。四围留头，药干用米泔不住润湿。已成溃烂，先以槐枝、艾叶煎汤洗净，以香油润之，日换一次。脓出无挤，痛减生肌，腐肉自落。不落剪去，不宜用针。发背不宜贴膏药。忌怒气、房室、孝服、体气、饮酒人。忌一切发气热毒物。脑疽、对口不必洗，逐次添药，恐进风。

　　又 白凤仙花科根、叶捣烂，先以陈醋洗，后敷药。一日一换，将好桑叶醋煮，贴，收口。

　　又 初起以风化锻石（二两） 细辛（一两）为末，醋调，敷三次。或白芷末，水调敷。

　　又 南星、赤小豆为末，醋调，或姜汁调围，或野苎麻根根捣围。

　　又 鼓捶草根（即土牛膝）捣围；或蒲公英（路边黄，花如菊）或羊蹄根捣敷。

　　神奇无敌膏 一切痈疽危毒，兼服紫金锭（蛊门），诸解毒，煎丸药。

　　桑柴灰（五升，绵纸衬淘箩内，滚水淋汁，钵盛，味淡则止；入碗重汤 浓如稀糊，）茄灰、锻石（各五升，根据前法取汁）三汁熬成膏（亦可点轻毒，） 每膏一两调细，药取极真好者。

　　朱砂、雄黄、珍珠（绵裹打细，俱水飞，晒，重研万下、）冰片、硼砂、轻粉、乳香、没药（俱人乳研化。各四分、）蟾酥（酒研，五分、）铜青（三分）、明矾、火硝（各六分、）牛黄、麝香（各二分） 卤砂（五厘）。和研万下，膏搅极匀，入小口瓶塞紧，黄蜡浓封。每用少许，涂毒正顶（勿着好肉，）药干，醋蜜润化，其毒爆出黑血、毒水，实时松解。疔疮加铁锈黄（细研）涂顶，经宿，根出。

　　替针丸 脓成不得穿破者，可咬头出脓，溃后无内攻之患。

　　白丁香 卤砂（另研） 没药（另研） 乳香（研，各一钱） 糯米（四十粒） 用矿灰如拳大，贮碗内量入井水化，待热气将息，以米排灰中；良久米如水晶，取出候用。上各为末，和匀，以米粒研丸绿豆大，用一粒安毒头上，将拔毒膏贴于外，脓自出。

　　又方（脓成不溃） 巴豆肉（一粒，不去油） 油盐豆豉（十四粒，含去皮，令软） 同研烂， 入真麝香（少许），捏小饼安头上。

　　如有孔不大，溃出脓，捻作小麦样，用纸燃送入，痛少时脓大出，肉色黯不得去，用巴豆肉炒黑，捣成膏涂之。

　　又 用鹅口茧（一个），烧灰酒调服，头破。

　　又 牛蒡子（一粒），酒吞下，可破。

　　巴油膏 解一切疮毒，及腐化瘀肉。最能推陈致新。

　　巴豆（去壳，炒焦，研如膏） 香油（少许） 共研匀，点些少于肿处（瘀肉自化，亦取收敛。）

　　乳没生肌散 治诸般疮疡痈疽毒，凡一切新久诸疮，生肌收口。

　　软石膏（红色者尤佳，炭火 红，待冷去灰土，取研细，一两） 龙骨（三钱） 乳香、没药（俱出汗，研末） 血竭 赤石脂（各一钱） 轻粉（五分） 上各研极细末，和匀重研，入瓷罐，塞紧勿出气。疮毒洗净，挹干掺上，外贴膏药或护纸。

　　乌龙膏 治痈疽发背，疔毒疮疡，一切无名肿毒，HT 头，疖毒，跌扑损伤，流注，诸毒恶疮。凡已破溃，不能生肌收口，悉宜贴之，抽脓拔毒，去腐生肌。及 疮、冻疮，汤火、灸疮、杖伤、脚裂，杨梅毒久烂不收者，悉效。及五内诸痈，并宜为丸，蛤粉为衣，酒下；热毒，水下；赤白带，当归汤；咳嗽，喉疾，绵裹含咽；一切头风赤眼，栀子汤下，仍贴太阳穴。跌打伤，陈皮汤下；膝痛，盐汤下。

　　仍治妇人经闭血块，贴脐腹。虎犬伤、金疮、瘰 、梅毒，盐汤洗净，粘贴。

　　当归 赤芍药 官桂 大黄 生地黄 白芷 玄参（各一两）

　　锉细。芝麻油（二斤），浸药三日，入锅煎至药焦，以苎布滤去渣，净油再熬热滚。桃、柳、槐三枝扎紧，不住手绞转，看青烟起，入水飞丹十二两（夏增冬减，）陆续倾入油，不住搅转，滴水中成珠，不拈手为度。掇起安定缸上搅，喷水三口，扇令烟尽，薄绵滤入钵内，待冷，搅入乳香、没药末（各五钱），数年不坏。

　　万灵膏 治风寒湿气，跌扑损伤，风毒香港脚，遍身疼痛，挫气闪肭，筋骨酸疼；及血风、脓窠，裙边、 疮，手足一切诸疮毒，立效。

　　木鳖（去壳，二十个） 蓖麻（去壳，百粒） 威灵仙 当归 川芎 赤芍 防风 荆芥羌活 独活 生地黄 白芷 黄芩 黄连 黄柏 姜黄（各二钱） 蛇蜕（一条） 麻油（冬七两，夏五两，秋六两） 浸药一日，煎药焦，滤去渣，油入锅煎滚，下黄蜡（二两），次入嫩松香（二斤，老松添油）。桃、柳枝搅化，滴水成珠，不拈手。预备水半缸，稀麻布一幅，铺绵少许，二人扯定，将膏倾于布上，滤入水中，二人对扯黄色入钵，陆续置小器中微火炖，摊油纸或布。如风气闪挫，捣，炒姜、葱擦患处。次贴膏药。泄泻、腹痛，贴脐上。

　　朱竭膏 贴诸疮尤效。

　　血竭 银朱 轻粉 乳香 没药（各二钱） 上各研细末和匀，以前万灵膏（四两），以手蘸水，将诸末拌扯红色。

　　散毒膏 治一切痈疽发背，诸般肿毒热疖，HT 头毒、周身诸毒。初起贴之即消。有脓者咬头出脓，去腐消肿，抽脓拔毒，脓尽亦能收口。前膏木鳖至蛇蜕，再加金银花、皂角刺、川山甲（切碎）、麻油、黄蜡、松香，煎法相同。略不拈手，即取起扯黄，每斤用真铜青二两（米醋少许研化、）真蟾酥二钱（酒少许研，）二味拌扯入膏内。用随大小捏薄，捺布上贴。如小者，油纸摊。

　　神异膏 治痈疽、疮疡、肿毒，一切诸毒，甚效。

　　露蜂房（有子者一两，勿用新鲜者） 蛇蜕（盐水洗，焙，半两） 飞丹（拾二两） 真麻油（二斤），先用黄 、玄参、杏仁（各一两），入油煎至黑色。方入蜂、蛇，男发一团，再煎一时。不住以柳枝搅，将稀麻布一方，铺绵少许，幔钵口滤去渣，净油入锅，徐下飞丹，柳枝搅；滴水捻，不沾为度。

　　卷之八

　　疔疮

　　经曰：膏粱之变，足生大疔。此证因于肥甘浓味，煎爆热毒，醇酒房室，以致邪秽蕴蓄而成此患。亦有误食死牛、马肉，及夏月烹调肉食， 人汗滴肉中；或造豆腐者汗滴；或人家水缸中饭糁堕于缸底，数日泛起，水煮饮食，人偶食此糁（水缸置有须、贯众，免此患），多发头面、额眉、唇吻、四肢臂膝。初生虽肿，而形小头凹，赤黄紫黑，常无定色。或如黄泡，中有黑水，但如小疮，按之内硬，或麻或痒，先寒后热，心胸烦闷，头疼拘急，呕吐眩运，神思昏愦，遍身麻木，四肢沉重，甚则心悸眼花等证，是其候也。急取生豆嚼之不腥，生矾嚼之不涩，为的是无疑。速宜调治。疮毒致害，莫此为甚。慢疔七日，急疔三日而死。人不早觉者，因形小而无大痛，故常忽之（初起不觉，复犯腥、酒、房室者，速死。）此证虽有多种，为治则一。仓卒无药，则取蒜灸。不痛，去蒜明灸；数十壮不痛，用肥针箸，炭火烧赤烙之如焦炭，取痛为度。四边用针刺令出血，更看疮边有红丝。如疮在唇口，入于喉；生手者，入于心；生足者，入于腹即死。细寻红丝尽处，针刺出毒血，以蟾酥少许，酒研化涂入。尤宜疮头用银簪脚拨破，入酒化蟾酥。得四围肿起，或有细疮，名护场，易治；不起难治。内服加减败毒散及漏芦汤取微汗，随服追疔夺命汤，兼真人活命饮，万病紫金锭及诸方法急治。药力少缓，毒攻心，患人眼黑，如见火光，必不可救矣。

　　主方 （追疔夺命汤） 羌活 何首乌 黄连（各一钱） 甘草节（一钱） 僵蚕（一钱）

　　北细辛 防风（各八分） 金银花 青皮（各七分） 草河车（即金线重楼） 赤芍（各六分）

　　泽兰（五分） 蝉蜕（四分） 加紫花地丁、藕节（各一钱） 尤可。

　　上锉，首服倍金银花一两、泽兰一两，葱头三个，生姜五片，同捣烂，好酒镞热泡之，去渣热服。

　　不饮酒者，用水、酒各一半，或水煎生姜十片，热服。出汗病减，后再加大黄三钱，弱人减半。同煎热服，利数次去余毒。若有脓，加何首乌、白芷梢；在脚，加木瓜、槟榔；要通利，加大黄、栀子、黑丑、青皮、木香。

　　圣功丸 一切痈疽、疔毒、发背初起，小儿痘疮黑陷、喉闭、蛊毒、破伤风等证。

　　血竭（二钱） 蟾酥（真者，一钱） 雄黄 朱砂 冰片 乳香 没药（各五分） 轻粉（三分） 真麝香（二分）

　　上为末，用人乳研化，蟾酥为丸如黄豆大。每服一丸，嚼化，好酒咽下。

　　神仙解毒丸 （妙方见前）

　　八宝散 疔如白泡轻。黄黑根紫，胀痛，头疼，寒热烦呕，指冷，狂躁，胸满，危急将死，服。戒谷味。

　　牛黄 珍珠、琥珀、朱砂、雄黄、犀角、金箔、麝香 冰片（研极细） 金与银煎汤调下。

　　二活散 （与夺命汤间服）

　　羌活 独活 当归 乌药 连翘 金银花（酒洗） 赤芍 天花粉 甘草节（各五钱） 白芷（五钱） 红花 苏木 荆芥 蝉蜕 干葛（各三钱） 檀香（二钱）

　　上共为细末，每服三钱，煎苍耳汤调下。

　　赛夺命丹 治瘫疽、发背、疔疮、乳痈、便毒及一切无名肿毒。

　　蟾酥 辰砂 雄黄 胆矾 血竭 乳香 没药（各三钱） 蜈蚣 麝香（各五分） 细辛全蜴 蝉蜕 穿山甲 僵蚕 牙皂（各六钱） 片脑 白矾（各五分，用信少许同枯）

　　上为末，端午日酒糊丸绿豆大。每三丸，葱酒一小钟吞下。衣覆取汗，或汗或不汗，再进一服，后吃白粥。忌黄瓜、水茄。

　　内托连翘散 治疔疮初发，色不变，不痛，身发寒热者，看有黄泡处，即是疮头。用针刺出恶血，服此药内托。

　　生地黄 赤芍药 连翘 白芷（各一两） 大黄（五钱） 黄芩（五钱） 栀子 薄荷（各七钱） 朴硝（二两） 甘草（一两五钱）

　　上研，每服一两，加竹叶、灯心煎。大病只三、四服愈。如喘加人参少许（硝泡化。）

　　治疔方 用 油树叶捣烂，绞汁二碗，顿服，得大泻愈。冬月取枝捣，水顿温服，泻为度。

　　又 千头子（即扫帚子） 槐花子、紫花地丁。水煎服，加蟾酥少许。

　　又 古文钱一个，核桃仁同嚼细，黄酒送下，至死不过二服愈。

　　围毒散 （疔痈诸毒）

　　川乌 草乌 苍术 细辛 白芷 薄荷 防风 甘草各等分为末，鸡子清调，留头。

　　又 经霜芙蓉叶 白芨（各四两） 儿茶（二钱） 乳香 没药 血竭 青木香 广木香（各一钱）

　　上为细末，用生蜜、米醋调涂患处，绵纸贴之，数次消。

　　又 用针刺破葱白，捣烂，敷上，手帕系住，人行五里，其疔白出，热醋洗。

　　又 歇铁石为细末，醋调敷，疔出加巴豆（半粒）研，葱涎、蜜捣敷尤妙。

　　又 玉簪花根、粟根，各捣，绞汁。首用二汁共半碗，取甘草（二钱），绿豆一撮，水八分，煎半碗，合前汁饮。次二汁共半碗，取甘草、绿豆，加麻黄一两，水二钟，煎八分，合前汁服。盖汗出。未愈，再用前二汁半碗，取甘草、绿豆，加大黄一两煎，和服愈。

　　简便方 治疔毒。

　　莴苣捣汁敷，冬用苗为末，水调。

　　又： 核桃壳半个，入鸡溏粪合疮上，壳外灸。便毒等皆效。

　　又 苍耳草或子，同白梅捣敷，疔出。根叶捣，加童便绞汁饮。

　　又 僵蚕、蝉蜕为末，醋调涂四围，疔出去之，再涂。

　　又 疔毒垂死。

　　菊花叶捣汁一碗，入口即活。

　　卷之八

　　发背

　　经曰：气伤痛，形伤肿。发背之证，感受有五。酒肉肥鲜，帏幕恣意一；阳热炽盛，伤寒余毒二；误服金石，烧炼热药三；阴毒瓦斯冷，深隐渐发四；山岚瘴气，冒蓄脏腑五也。大都富贵家，多因法酒肥羊，膏粱浓味。寒薄者，大怒忧愤，郁结不舒。属于督脉及足太阳膀胱之经。或痒或麻，或痛或不痛，有阴阳，腑脏之别焉。感于六腑积热，举发于肤肉之间。其候暴速，肿皮高软，侵展阔大，炎灼于表，如碗如盆， 赤热痛，名曰背痈。乃邪气壅遏于经络，证属于阳，故其毒专攻于外，势虽盛而骨髓终不枯竭，脏腑亦不致伤，此为易治。惟难调护而愈迟，十无一死。感于五脏积热，攻注于肌骨之内，其发迟缓，内外俱平，微作赤色，如粟如钱，时作痒痛，名曰背疽。乃邪气隐伏于筋膜，证属于阴，故其毒专于内，形虽微而精气皆已败坏，荣卫必不能固敛，此为难治。虽然极力而罔效，十无一生。所谓外如粟，内如谷；外如钱，内着拳是也。治法宜先用蒜捣饼，多艾灸之（痛灸至不痛，不痛灸至痛），或去蒜明灸。先以加减败毒散大剂汗之，接服真人活命饮，日二、三剂。其银花酒，槐花酒，蜡矾丸，皆可兼用。次服托里诸方，十宣、八珍、十全大补之类。便秘服黄连内疏汤，清凉饮（忌木通。）必服护心散，外用敷药。脓成不得穿破者，用替针丸；不穿，用针法（方见前。）

　　主方 真人活命饮，倍皂角刺，加羌活（二钱）、肉桂（三分），好酒煎服。如不饮酒，水、酒同煎。前后宜用诸方，皆于总论中采用。

　　男子五十外患此，四、五日 肿大病，赤晕尺许，重如负石。势炽当峻攻，察其脉虚，先砭赤处，出黑血碗许；稍轻，外围药，内多服真人活命饮，砭处出黑水而消。

　　卷之八

　　瘰

　　帝曰：寒热瘰 在项腋者，何气使然？岐伯曰：此皆鼠 寒热之毒瓦斯，留于脉而不去者也。

　　帝日：去之奈何？岐伯曰：鼠 之本，皆在脏，其末上出于颈腋之间。浮于脉中，尚未内着于肌肉，而外为脓血者易去也。瘰 者，结核连续是也；形长如蛤者，为马刀也。必起于少阳一经，不守禁忌，延及阳明。大抵原属气血不足，复感恚怒气逆，忧思郁结，风热邪气，内搏于肝，食味之浓，曰毒、曰风、曰热，皆此三端，招引变换。须分虚实，实者易治，虚者兼补。以其三焦相火、气多血少所致。妇人患此则月经不调，寒热变生；稍久转为潮热等证渐宽，则俗谓 怯是矣。宜隔蒜灸之，服败毒散十帖。不消，服后方。必宜戒怒寡欲，断绝浓味可治。脉浮数，清热凉血；脉沉伏，散郁行气。经曰：火淫所胜，治以卤寒。先用食盐一、二两炒热，入长流水数碗频饮。以鹅翎于喉中探引，得吐涎三、二碗。先服五香连翘饮加牡蛎，便实加大黄数钱。攻动作痛作热，次用消散之药。接服凉血通经药，加玉烛散、四物汤（方见妇科）、凉膈散、黄连解毒汤（方见火门。）

　　主方 桔梗 甘草（炙） 防风 海藻 昆布（各五钱） 连翘 柴胡梢 三棱 龙胆草条芩（半生半酒） 蓬术（各三钱） 黄连 白芍药 黄柏（酒炒） 知母（炒） 天粉 葛根（各三钱） 升麻 当归尾（各五钱）

　　上锉，每服一两，水二钟，浸半日，煎至一钟，去渣。卧床去枕，头着席，患处向下，足伸高，顿热呷一口，作十次咽。用后方亦如此服法。另配一料，水法丸绿豆大，留前药汁一口，咽下即安卧，药气在咽。

　　甘桔散 汤 治瘰 先从喉下起。

　　甘草 桔梗 枳壳 羌活 川芎 芍药 前胡 大腹皮 紫苏 黄芩 柴胡（各等分）水煎服。

　　羌独破结汤 治先从项中起。

　　羌活 独活 防风 紫苏 连翘 川芎 芍药 桔梗 前胡 苍术 甘草（各等分）水煎服。

　　疏肝消滞汤 治先从左起。

　　柴胡 青皮 羌活 防风 枳壳 桔梗 当归 芍药 龙胆草 川芎 甘草（各等分）水煎服。

　　导气抑留汤 治先从右起。

　　香附子 萝卜子 乌药 苏子 浓朴 桔梗 羌活 防风 半夏（制） 茯苓 甘草（等分）

　　上水煎服。

　　玉烛散 治瘰 自消，和血通经。

　　当归 川芎 赤芍药 熟地黄 大黄 黄芩 甘草（等分） 上为末，每三钱加姜三片，水煎，入芒硝三分，连渣服。

　　清肝饮 治马刀生胁下。

　　柴胡 桔梗 连翘 当归尾 黄芩 黄连 牛蒡子 三棱（各二钱） 甘草（一钱） 红花（少许）上水煎服。

　　连翘溃坚汤 治瘰 、马刀。

　　柴胡（一两二钱） 天粉（一两，酒炒） 龙胆草 黄芩（俱酒炒） 防风 羌活（各七钱）

　　连翘 当归尾 芍药（各五钱） 三棱（酒炒） 蓬术（酒炒） 黄连（酒炒） 苍术 甘草（炙。各二钱）

　　上锉一料为粗末，每服一两。水煎一料为末，水法丸，药汁送下。

　　又 连翘（一斤） 瞿麦（八两） 大黄（酒煮，三两） 甘草（二两） 分六十服，每日水煎，卧床服，法同前。

　　又 夏枯草大治瘰 ，散滞气，补养厥阴血脉，退寒热。虚者，尽可倚仗；实者，行散。佐之艾灸，取效。草高尺许，枝头密，开紫花，夏至即枯，鲜者捣汁煎膏，枯者煎服。

　　又 桑椹黑者，捣汁，桑柴火，砂锅熬膏，卧床服。

　　又 五倍子、大黄、南星、芒硝为末，等分。初起时用米醋，蜜调围，日数次，散为度。 、马刀、结核皆消。

　　又 皂角刺（一升）、玄参、连翘（各一两）。水五碗，砂锅慢火熬，水尽为度。用煮皂子软者，每夜嚼三粒，津唾咽下。硬者为末，蜜丸噙化。

　　卷之八

　　流注

　　经曰：精气夺则虚，邪气盛则实。流注之证，因于怒气郁结；或湿痰流积，或饮食劳倦，脾胃伤损；或房室阴虚，阳气凑袭；或腠理不密，外邪客之；或闪肭折挫，跌扑血滞；或脾虚气弱，风湿相搏；或伤寒失汗，邪留经络；或荣气不从，逆于肉理；或产后败血，流入关节，皆能致此。或发胸背腰臀，或生四肢臂膝，或结块、或漫肿、或作痛、或溃脓。若气凝滞者，散之攻之；腠疏脾虚者，驱之补之。最宜先散外邪，次调气血，又次生肌收口。有风湿筋挛骨痛，宜温经络。有脓管或瘀血者，用去恶肉方法治。如久而疮口寒不收者，更宜附子饼灸。慎起居，节饮食，除七情，戒房事，可安。初起用葱熨法，随服主方，驱逐寒邪，接补阳气，更宜参酌加减。

　　未成者令散，已成者令溃。如抑郁所致而不痛者，宜散郁行经络；肿硬作痛者，通气和血为主；溃而不敛者，益气养血为主；伤寒余邪未尽者，和解为主；暴怒所致，胸膈不宽者，调气为主；脾虚湿热，凝滞肉理而然，健脾除湿为主；闪肭瘀血，活血调气为主；寒邪筋挛骨痛，宜温经络、养气血为主。

　　主方 何首乌 乌药 羌活 白芷 防风 川芎 枳壳 当归 紫苏（各一钱） 槟榔（七分）水煎服。漫肿、木闷，加官桂、木香。气郁加香附、陈皮、浓朴。湿加苍术、秦艽。痰加二陈汤（方见痰门）。伤寒余邪，加减败毒散加小柴胡汤。寒加五积散（方见寒门）。气血虚，加人参、黄 、白术、芍药。肿在下部加牛膝、杜仲。

　　一人因怒，胁下作痛，以小柴胡对四物汤加青皮、枳壳、桔梗，愈。

　　一人腿肿，肉色不变、不痛，以补中益气汤加生姜、茯苓、枳壳、木香，煎。以附子饼熨之。

　　后服流气饮，愈。虚，始用六君子汤加当归，愈。

　　卷之八

　　胃痈

　　证由寒气隔阳，热聚胃腕，寒热不调，血肉腐坏，气逆于胃，令人寒热如疟，咳嗽呕脓、吐血。脉洪数，脓已成，急宜排脓之剂；脉迟紧，属瘀血，可下之。否则毒瓦斯内攻，为害非细。

　　主方 射干 山栀 赤茯苓 升麻（各一钱） 赤芍（一钱五分） 白术 连翘（各五分）

　　上水煎服。

　　薏苡仁汤 治风热唇口润动，或结核，或浮肿。

　　防风 薏苡仁 赤小豆 甘草（炙。各等分）

　　上水煎服。

　　卷之八

　　肺痈

　　肺痈者，由风寒伤于肺经，其气结聚所成也。肺主气，候皮毛，劳伤气血，则腠理开豁，而寒邪乘虚入之，寒搏于血，蕴结成痈。积热不散，败血为脓。其人喘咳，则胸内满，隐隐痛，兼右胁痛而战动，咽干，口内辟辟燥而不渴，时时出浊吐腥臭，久久吐脓如米粥者难治。上寸脉紧数而实为肺痈。治法：初起宜先服小青龙汤（方见寒门），只一剂，以散风邪；次服主方 黄 桔梗 贝母 薏苡仁 百合（各一钱） 当归 枳壳 栝蒌 桑皮 防己杏仁（去皮尖） 甘草节（各七分）上加姜五片，水二钟，煎服。大便秘加大黄（五分）。

　　又方 知母 贝母 生地 阿胶 桑皮 射干 桔梗 天门冬 杏仁 薄荷 白芨（各七分）

　　甘草（五分） 乌梅（一个）

　　姜三，枣二，水煎，食后服。痰盛加南星、半夏。风寒加防风、白芷、紫苏。

　　排脓补肺：黄 （一两）水煎服。或甘草、桔梗多煎服。

　　又 葶苈枣汤宜服（方见喘门。）

　　简便方 槿树皮水煎服。或乌农树皮煎服。或薏苡仁煮粥食。

　　又 白芨为末，每二钱白汤下。或槿皮、白蔹煎服。或苇叶煎汤作饮。

　　卷之八

　　臂痈

　　证发臂上如鸭蛋状，皆由荣卫不调所致。急宜消散，否则上下筋骨交连，举动不便，垂手坠痛，痛极彻骨，或致筋伤拳缩。若发臂内，名曰鱼肚，宜活命饮加羌、独活、桂枝、桔梗，水、酒各半，煎服。或夺命丹、紫金锭兼用，壮者可下。若漫肿无头，服败毒药不散者，十全大补加桂枝、桔梗托之。若肘之内生痈，属三阴经，乃心胞络郁火，引经用黄连、升、柴。肘之外生痈，属三阳经，乃手大、小肠积毒，引经用 本、升、柴。并用黄连消毒散、活命饮之类；后用托里大补之药。又有 臂表里俱赤，惟肘节处差小，俗名藕包，以内外分阴阳，俱同上治。

　　主方 赤芍 羌活 防风 金银花 独活 桔梗 桂枝 水、酒煎服。接服白芷升麻汤（方见总门。）

　　油泥膏 治藕包。

　　桐油（三两） 盐泥信（盐泥裹信， ，一两和匀，）鹅毛频扫。

　　卷之八

　　腹痈

　　证困膏粱之变，七情久郁，脾虚气滞而成。发于肚腹，皮里膜外，腹肿痛甚，易至溃腐。先宜隔蒜灸法，内服活命饮，次用托里药。若红肿无脓，托里消毒散速其溃；如不溃，代针丸或针刺破。如漫肿坚硬，色不红肿，用托里十宣散，次服主方。戒克伐凉药。如溃后，必用十全大补汤，倍人参、黄 ，加干姜、附子补托。

　　主方 人参 白术 茯苓 白芷 枳壳 当归 川芎 黄 （各等分） 甘草（炙，减半）

　　上水煎服。

　　卷之八

　　臀痈

　　证属太阳膀胱部分，阴中之阴，位僻道远，气血难及，宜急治之。切宜慎起居，绝房室，旬日平复，乃保无虞。稍迟多成冷漏，则难治矣。始用葱熨、蒜灸等法，内服败毒散、活命饮、次托里消毒饮，次十全大补汤之类兼服之。

　　主方 （治臀痈肿痛） 羌活 黄柏（各一钱） 防风 本 肉桂 连翘 甘草（炙）

　　苍术（各八分）上水、酒各半煎，空心服。

　　卷之八

　　肠痈

　　证因荣卫不调，或瘀血停滞，或下焦积热，多患妇人、处子。致脐腹强急，按之若有水声，小便如淋，时时汗出，微觉恶寒，身皮甲错，大腹如鼓，或绕脐生疮，二便不通，口渴引饮，甚则痛如刀剜，小腹硬痛。脉迟紧小者，有瘀血，未有脓也。用大黄汤下之，次兼败毒散加秦艽、连翘。脉芤涩，四物汤加桃仁、红花、玄胡索、木香。小腹软痛，脉洪数者，已有脓也，用薏苡汤排之，次用诸方。脓从脐出，或大便出，为害匪轻，急服药消之，不出脓为愈。

　　主方 （初起脐腹肿痛） 大黄 芒硝（各一钱） 牡丹皮 桃仁 栝蒌仁 薏苡仁（各二钱）水煎服。

　　大便未通，硝、黄加用，以通为度。小便不通加滑石。痛甚加玄胡索、五灵脂、赤芍药。口渴，食悉尼或萝卜。

　　薏苡仁汤 治肠痈。烦躁渴，腹满不食。

　　薏苡仁 栝蒌仁（各三钱） 牡丹皮 桃仁（各二钱）上水煎服。

　　神效栝蒌散 肠痈、瘰 、便毒、一切肿毒，效。乳痈尤为最神验。

　　栝蒌（大者二个，连壳捣细） 当归 甘草（各五钱） 乳香 没药（俱另研。各一钱）

　　上作二帖，用好酒三碗，煎二碗，分二次，调乳、没服，渣罨患处。

　　龙胆泻肝汤 悬痈、下疳及肠痈、乳痈，因郁怒致肝经邪实者。

　　柴胡 泽泻（各一钱） 车前子 木通（各五分） 生地黄 归尾 龙胆草（酒浸，炒黄。

　　各三钱）

　　上加灯心二十枝，水煎，食前服。

　　卷之八

　　悬痈

　　经曰：气伤痛，形伤肿。患于肛门之前、阴囊之后者，悬痈也。因于七情郁怒，气滞血凝，有强忍败精，有情欲不遂，皆能致此。治之不早，鲜不伤生。凡觉肿痛，急用大赤皮甘草连节数两，取长流水煎汁，空心饮。更制入药。先服败毒散，如寒热 痛，清肝解热，小柴胡汤；如痛肿之甚，肝经湿热，龙胆泻肝汤。诸方皆制甘草为君，外用隔蒜灸法，脓成不穿，针之。

　　主方 甘草（五钱） 龙胆草 当归尾 金银花 生地黄 柴胡（各三钱） 泽泻 车前子木通（各五分）水煎，空心服。

　　小便涩，倍车前子、木通、泽泻，加茯苓、黄柏、知母。发热加黄连、青皮。阴虚加四物汤。小柴胡汤（方见伤寒）：次服此方，以制甘草为主。不溃，用八珍汤加制甘草。无力，清心莲子饮（方见便浊。）以上诸方，悉制甘草为君。久不收，服大补药，外用豆豉饼灸。

　　制甘草法 治悬痈肿痛，发热，不问肿溃，俱效。

　　甘草（赤皮，大者用四两，切十段） 用涧流水一大盏浸透，慢火炙干，又浸又炙，水尽为度。每服一两，无灰好酒一碗，煎七分去渣，空心服。

　　卷之八

　　囊痈

　　证属厥阴肝经。阴道亏虚，湿热不利，浊气下注，流入渗道而然；有腹肿渐流入囊，水液不分而致。甚有脓溃皮脱，睾丸悬挂，囊裂水流。惟在治理得宜，亦可平复。先疏肝除湿，次滋阴补养气血。有醉后饮水入房，乃汗出遇风寒湿毒，乘聚于囊，先以导水丸二服，水去小便如常，以胃苓汤倍白术、茯苓。

　　主方 归尾 龙胆草 生地（各三钱） 柴胡 泽泻 木通 车前子 茯苓（各一钱）上加灯心，水煎，空心服。

　　未效加黄柏、金银花、皂角刺、白芷。脓成不破，针之。次服参、 、归、术、四物汤加知母、黄柏。外用紫苏末敷。或杉炭末敷，紫苏叶包裹，仰卧养之。久不收敛，服大补药，外以附子饼灸。

　　卷之八

　　脑疽

　　脑后 肿，属太阳膀胱经积热，或湿毒上壅，或肾虚阴涸。初肿痛甚，烦渴，脉洪数。肿硬未作脓者，宜除湿解毒。痛甚属湿热，宜黄连消毒饮之类。大痛或不痛，隔蒜灸，服真人活命饮（方见前）。如便秘，邪在内，宜泻之。不甚痛，不作脓，宜四君子汤加当归、黄 补托。脓成而痛，针之兼托里。脓多不敛，大补气血。喜饮冷，宜泻火。毒盛便秘者，防风通圣散（方见风门）。此证亦用骑竹马灸法。

　　主方 黄连（酒制） 羌活 生地 当归身 连翘 黄 黄柏 独活 防风 本 防己苏木 陈桔梗（各一钱） 泽泻（七分） 知母（酒炒，四分） 人参 甘草（各五分）上水煎成，入酒少许，服。

　　卷之八

　　鬓疽

　　是证多因怒气而成，或肝、胆、三焦风热，血虚所致。 肿大痛，寒热拘急，先服加减败毒散，发散表邪。因于怒动肝火，小柴胡汤加连翘、桔梗、金银花，次服活命饮之类。不作脓不溃，宜托里。如作脓大痛，托里解毒。脓成不破，针之。脓溃不敛，大补气血。

　　主方 （清肝） 柴胡 山栀（炒。各钱半） 黄芩 川芎 人参（各一钱） 连翘 桔梗（各八分） 甘草（五分）上水煎，食后服。

　　卷之八

　　胸疽

　　疽发于胸，初如黄豆，肉色不变。若冷气攻心，精神恍惚，呕吐冷痰，毒瓦斯内陷，腹胀者死。若心烦身躁，肌如火热，汗出唇焦，渴饮冷水，是其候也。急服活命饮加黄连、桔梗，及夺命丹之类汗之，下之。恶证见，犀角解毒汤。疽发于膺，在胸两旁高处，名臆疽。色青，寒热，治同上法。

　　心窝上两乳间生者，名膻中疽，发于气之海，分布阴阳之所，由脏腑不和，七情郁结而成，宜活命饮加紫苏、薄荷汗之，再兼紫金锭选用。

　　脾发疽，生心窝下，两旁皆有，乃过食煎爆，醉饱入房所致，治法大同小异。

　　卷之八

　　腰疽（附：石疽）

　　证发脊骨第十四椎之旁，乃腰肾之位，名曰腰疽，即下搭手也。由于房劳过度，肾水亏伤而致。其证口干舌燥，寒热交作，百节疼痛，急服败毒散、活命饮及黄 托里之类。若穿溃透膜者，不可救矣。

　　有在腰胯之间，患疽如石不溃者，名石疽，属少阳、阳明二经之积热。邪毒内结，元气不足，不能起发，急服活命饮加羌活、独活、柴胡、黄芩，及紫金锭汗之。实者一粒金丹，或黄连内疏汤下之，随服十全大补汤、人参养荣汤托之。

　　卷之八

　　附骨疽

　　（俗名贴骨痈）

　　证因风露寒湿所侵，或夏月贪凉，腠理开豁，卧于漆凳泥地而成。蕴蓄日久，变而为热。或因醇酒浓味，留积热毒下注；或湿痰瘀血相搏而成。始则环跳穴作痛（穴在臀之侧，属厥阴肝经，）

　　不便行动，卧难转侧，疽生骨之上、肉之内，多至不救，急宜治疗，外用取汗法，内服追风散，兼漏芦汤（方见总论）、败毒散、活命饮皆可服，攻散为愈。稍缓则脓成，外无赤肿之状，必宜针破。如待溃穿，多难收敛而殂，针破后宜托里排脓、补养气血，十全大补汤之类。

　　主方 苍术（制） 黄柏（炒。各五钱） 青皮（三钱） 甘草节（一钱） 金银花（一钱）上用水煎，入姜汁少许，服。

　　生于腿 加牛膝（一钱）、薏苡仁（一钱），冬月加肉桂（七分）；夏加黄芩（一钱）。无汗加麻黄（一钱）。

　　又方 足太阴、厥阴经分，疮生腿内近膝股，或痈、或附骨疽，初起肿痛势大。

　　黄 （二钱） 柴胡（一钱） 羌活（五分） 连翘（一钱五分） 归尾（七分半） 肉桂（三分） 生地 黄柏（各二分） 土瓜根（酒洗。一钱）上水酒三盏煎，热服，二帖愈。

　　又方 治足少阴经分，痈生腿外侧。或因寒湿得附骨疽；或微侵阳明经分，坚硬肿痛，不能行动等证。

　　黄 （二钱） 当归尾（二钱） 柴胡（一钱五分） 连翘（一钱） 肉桂（一钱） 大力子（一钱） 白芷（一钱） 升麻（七分） 黄柏（五分） 甘草（五分）上水、酒各一钟，煎服。

　　取汗法 掘地坑深数尺，柴炭烧红，将小便一桶泼之，急放小凳，令患人赤身坐定；坑上放木板，铺浓被，勿出气，止露出患人头面。或以大桶令患人赤身竹椅坐下，置盆盛烧赤鹅卵石或锻石，用荆芥末调米醋沃之，桶口用绵被盖覆，止露头出，令热气熏蒸，汗出毒散，未效再汗。

　　卷之八

　　耳发

　　经曰：耳为肾之外候。又曰：肾通窍于耳。亦因大怒，动厥阴肝经，风热燥火，疮生耳叶，作热痛痒，用柴胡清肝之类兼小柴胡汤，次服加味地黄丸。耳内生毒，皆由手少阳、足少阴二经风热。

　　耳证有五：日 耳；曰湿耳，常出黄脓水；曰风耳，常出红脓；曰缠耳，出白脓；曰耳疳，生疮臭秽；曰震耳，耳内虚鸣，时出清水。证虽有五，其源则一。又有耳蕈、耳痔闭塞不通，用黄连消毒饮、活命饮治之。有为耳痈，用活命饮加升麻、桔梗、蔓荆子。有大痛为疔者，先以经丝草（俗名天荷叶、延红丝，到处生石砌边）。捣汁滴入，失治，则头肿极大而死。

　　主方 （若耳后一寸三分生疽，急服解毒之药，迟多不救。）柴胡 栀子 丹皮 芍药当归 蔓荆子 川芎 生地 龙胆草 上锉，水煎，食后服。

　　卷之八

　　面疡

　　(附： 腮)面疮之发，见于眉、颐、腮、颊、鼻、髭、地角诸疡，皆属上焦郁火，诸经积热，风湿壅结、阴阳相滞而生。宜万病解毒丹之类。 肿赤痛，先服加减败毒散发汗，次用真人活命饮加黄芩、黄连、栀子、玄参、桔梗、木通之类。

　　主方 治口唇、颊车、发鬓肿痛、鼻额连头痛。

　　犀角（七钱五分） 升麻（五钱） 白芷（二钱五分） 防风 黄芩（各三钱半） 白附子川芎（各二钱半） 甘草（一钱五分） 羌活（三钱）上作一服，水五盏，煎至三盏，去滓，分作三服。一日一服，热减，制轻剂服之。

　　卷之八　面疡

　　腮

　　证属阳明胃经，或因风热所乘，或因积热而致。内热肿痛，外用敷方，内服祛风清火之药。

　　主方 治风热上攻，面目肿痛，牙关紧急。

　　白芷 升麻（各二钱半） 当归（一钱五分） 甘草（一钱） 苍术（八分） 葛根（七分）

　　草豆蔻 柴胡 黄柏 本 羌活（各四分） 蔓荆子 僵蚕（各三分） 麻黄（七分）上水煎服。

　　敷方 靛青、蚯蚓泥（水研） 井底泥。随取一味，敷患处。

　　卷之八

　　穿腮

　　证由忧愁思虑，惊恐悲伤，或过热毒药物。初生下连颈项隐痛，内有小核渐大，牙龈肿痛，寒热间作，穿溃腐烂淋漓不已。或左或右，牙关不开，饮食难进。始宜鹅翎蘸生桐油探吐，多去痰热。切忌刀针。已破，切勿入风，多致不救。

　　主方 （宜接服活命饮） 黄连 黄柏 黄芩 栀子 玄参 桔梗 柴胡 甘草（等分）

　　升麻（减半）上水煎服。

　　卷之八

　　颈痈

　　证因怒郁、惊惶、积愤而成。属手少阳三焦经。初觉宜隔蒜灸多壮。内服活命饮加玄参、桔梗之类。

　　壮者攻下，老弱补托。神劳多怒，颈项肿硬，用八珍汤加柴胡、香附。劳心过度，宜服补中益气汤。

　　卷之八

　　喉痈

　　痈发嗌中，忧愤积热所致。属任脉及手太阳少阴，宜清热攻毒，用真人活命饮、黄连消毒散、紫金锭。壮人攻下，若过时失治，穿溃咽嗌者死。

　　卷之八

　　对口

　　证由热毒上攻，属足太阳膀胱之经。甚者，类脑痈治；轻者取鲜白茄蒂七个，鲜何首乌对称准，水钟半，煎服。如出脓，再一服收口。如无鲜者，干者亦可。

　　卷之八

　　夹疽

　　夹喉两旁而生。属手少阴、足太阴、足厥阴，火热蕴毒上攻而发。宜加减败毒散及黄连消毒散（见脑痈），活命饮加玄参、桔梗、黄连。溃内者危。

　　卷之八

　　胁疽

　　证由心肝二经火盛，虚中有热，而发于两胁下，名发胁，属手、足厥阴经。初宜神效栝蒌散（方见乳痈）、柴胡清肝汤（方见鬓疽）或活命饮加柴胡。渍后宜清热、托里、滋肾水；有热当归龙荟丸（方见胁痛。）胁下至腰及遍身红紫，宜砭出恶血，内服防风通圣散（方见中风），紫金锭涂、服。

　　简便方 鸡粪捣入，盐少许，醋和，敷患处。肿消痛止，脓成有效。

　　卷之八

　　手疽

　　（附：手发背 丫刺 指疽 天蛇头 穿掌疽 腕痈 代指）

　　卷之八　手疽

　　手发背

　　两手背发痈，无头漫肿，乃三阳风热郁滞，宜活命饮加黄芩、栀子、桔梗、升麻。寒加桂枝，热加姜黄，水、酒煎服。或紫金锭、夺命丹。老弱者大补之。

　　卷之八　手疽

　　丫刺

　　虎口内结毒 肿，又名合骨疽。属阳明大肠风热积毒，始宜隔蒜灸，内服真人活命饮加桂枝、姜黄、桔梗、升麻，煎服。外以玉枢丹水磨涂之。

　　卷之八　手疽

　　指疽

　　证发大指头，亦名指发。如粟渐大，青紫黄黑，麻木作痒，或大痛彻心，属手太阴经。外以玉枢丹浓敷，内服更用发汗、攻下诸方；次托里补益，悉如前法。此证切勿怠缓，若攻心呕吐不食，齿缝出血者，不治。指变黑色，急宜截去，可生。若黑至臂，必死。别指犹可。

　　拔毒散 泥蜂窝（壁间） 乳香 上为末，米醋调，频涂痛止。

　　又方 蜈蚣（干者）烧烟熏。

　　又方 鸡子清浸指，痛止。

　　卷之八　手疽

　　天蛇头

　　指头结毒， 赤肿痛，脓溃裂开，形如蛇头，故以为名。属手厥阴心包经络积热。宜服活命饮加柴胡、羌活、桔梗、黄连消毒饮、玉枢丹之类。

　　敷方 雄黄 蜈蚣 全蝎（各一钱）为末，掺入疮。抹油，帛包扎，干痛油润。

　　卷之八　手疽

　　穿掌疽

　　手心赤肿，偏者名曰穿边，属手厥阴心胞络经积热。初宜隔蒜灸法，内服活命饮加桂枝、姜黄。实人宜斟酌表里而汗、下之，次托里补益，大同小异。

　　卷之八　手疽

　　腕痈

　　手屈处 肿。治法同前。更以玉枢丹加蟾酥少许涂之。

　　卷之八　手疽

　　代指

　　患于指甲内，冷药 溃为快。盖爪者，筋之余。筋赖血养，血热毒成，流注于指端，故指赤肿成脓，证类指疽。然无蕴毒，不致伤人。

　　治代指 麻黄煎汁，入芒硝热浸之。

　　又 甘草煎浓汁，浸之。

　　又 酸浆水入，盐热浸冷，再换。

　　又 乌梅肉蒸烂，醋研浸。

　　英苍散 治手指结毒及天蛇头。

　　蒲公英（解诸毒，神效。路边、田畔开黄花如菊） 苍耳草 共为末，酒服。更以米醋浓煎，浸之效。或蒲公英同金银花藤煎，酒服。

　　又 蒲公英鲜者捣汁，酒服。渣 患处。

　　卷之八

　　足疡

　　(附：脱疸 香港脚疮 甲疽 代指 足发背 足跟疽 手足裂)足部之证，属三阳经湿热，或三阴经精血亏损，微赤而肿，脓出而清，难治。若赤肿 痛而溃脓者，属湿热，易治。若色黯不肿，不痛，不溃脓，烦热作渴，小便涩短者，阴气败绝之恶候。

　　初宜蒜灸，内服活命饮，次服托里；次补中益气汤、六味地黄丸。色黯不痛者，着肉用桑枝灸，内服十全大补、八味地黄丸之类。

　　卷之八　足疡

　　脱疽

　　足大趾渍而自脱，难治。如色变赤黑者，死，宜急截去。余指易治。初起以万病解毒丹，醋磨浓涂；未成者，宜蒜灸，次托里消毒，用引经药，或败毒散加银花、牛膝、白芷、大黄或活命饮。

　　卷之八　足疡

　　香港脚疮

　　因肾虚风湿所搏，气血壅滞，毒在肤腠，不得宣通，脚上生疮。若风毒不散，迁延日久，黄水淋漓，气血亏伤，难治。

　　主方 （风湿肿溃） 漏芦 五加皮 槐皮 白蔹 甘草（各七钱半） 蒺藜子（二两）

　　水煎，无风处淋洗。

　　敷脚疮 毡灰 红枣（烧灰） 竹蛀屑 黄丹 枯矾 韶粉 上各等分，研匀掺之。

　　卷之八　足疡

　　甲疽

　　指甲内溃烂。因于湿热，或剪伤，或履窄。勿凉药敷。

　　敷方 绿矾（铁器内炭火封 溶化，令汁干，取赤者研，五钱） 芦荟（一钱五分） 麝香（三分）

　　上研细和匀，制一绢袋盛药，套指上，线扎定，日掺自愈。

　　脚指四边肿烂，以前矾末一钱，入乳香末三分，敷愈。

　　又方 牡蛎头生研极细，每服二钱，靛花研酒调下，仍敷患处。

　　又方 乌梅或白梅，取肉蒸烂裹，或烧灰调敷。

　　卷之八　足疡

　　代指

　　指头肿烂，爪甲结脓，用乌梅核中仁为末，米醋调膏，另以朴硝泡汤洗，渍指于前膏内，或以猪油调蚯蚓粪涂。

　　卷之八　足疡

　　足发背

　　足面生疽，属足厥阴、阳明二经之会。由湿热乘虚下注。活命饮加木瓜、肉桂、牛膝。先蒜灸，次托里，再用十全之类。用羊粪瓦上炙干，烟尽罗末，麻油调敷。痒加轻粉，痛加麝少许，敷。外以山茶叶，或冬青叶裹之，绢条才定。

　　卷之八　足疡

　　足跟疽

　　属太阳经，乃阴、阳二跷发源之所。由脏腑积热所致。忌毒药敷，外宜蒜灸，内服活命饮加牛膝、肉桂，或紫金锭之类。阴虚服补阴诸丸，煎服。

　　妇人足跟、足趾肿痛，足心发热，肿处溃脓，皆宜八珍汤、六味丸；内热，逍遥散之类。

　　敷方 白术为细末，先以盐汤洗净，干掺上，一日一换，效。

　　治腿肚上疮，水出作痒，用贯众煎汤洗，后用百药煎末，唾调敷。

　　卷之八　足疡

　　手足裂

　　乃手足皴涩，皮肤裂开，疼痛不能见风。

　　膏方 沥青（四两） 白色黄蜡（八钱） 乳香（二钱，另研末）

　　上用铁器先熬麻油（一两），煎熟，次下沥青，即下黄蜡，以麻布滤入水中，扯拽黄色（揉入乳末）。瓷器收贮。每用以药火上烘软涂之，外贴纸，其缝自合。

　　又方 手足裂痛，用清油（五钱），慢火煎沸，入黄蜡一块，再煎溶，入水粉、五倍末各少许，熬紫色为度，以热水洗手足软，用药敷，以纸贴痛止。

　　又 脚缝湿烂，用枯矾三钱，黄丹五分为末，糁。

　　又 指缝搔痒成疮，血出不止，用多年粪桶箍烧灰敷之。

　　又 脚裂烂，以蒸熟藕研成膏，敷之。

　　又 脚裂缝，以五倍子为末，同牛骨髓填缝内即愈。

　　冬月脚跟裂，大开出血，用白芨（要明亮坚，勿枯燥者）研细末，水调如糊，先以裂热汤洗净，抿药，外用纸盖，裹脚，过夜愈。冬月施人，大有利益。

　　通论以上诸毒：凡诸般肿毒初见， 赤肿痛，高硕速起，属阳证易治。恶寒发热表证，宜加减败毒散，发汗消解。烦躁口渴，里证，宜黄连内疏汤攻下大便。无表里证，惟作大痛，邪在经络，先宜真人活命饮解毒定痛，次托里养荣汤调和脏腑。若微赤肿痛，平塌不起，属阴经，难治。急宜十宣散、托里散之类温补助阳。外治可灸、可围、可洗，惟不可针。或攻散，或穿溃、托里、排脓、生肌、收口诸方诸法，悉于总论采用。其诸痈疽疮疡治法，亦大同小异。但宜各证加引经药，如患在上，入升上之品；在下，兼降下之味。溃后温补气血，寒热虚实，随证参酌，可获十全之功矣。

　　卷之八

　　恶疮

　　（附：人面疮、翻花疮）

　　经曰：诸痛痒疮疡，皆属心火；诸湿肿满，皆属脾土。心主血，脾主肉。血热肉湿，湿热相搏，溃散肌肤，浸淫不休，不可定名，故曰恶疮。然亦有辩焉。如气血郁于皮肤腠理，可以表而散者，如疥、癣、疡、疹之类是也。汗之，疮即已。若气血郁于肌肉之分，外连皮肤，作寒发热而生脓；或七情所招，或膏粱所致，皆宜内托，不宜发汗，汗之则发 证。故疮成于皮肤之间，则因其轻而扬之，故汗之，用杀虫润燥药敷之。若疮成于肌肉之内，当因其重而减之，泻经络之热，清凉气血，外以化脓生肌膏 之。疮在头巅，则升而取之，用酒制寒凉药，更以风药升而上之，外以杀虫解热药敷之。明此三者，其于治疡，思过半矣。

　　主方 连翘 当归 栝蒌根 生地 荆芥 黄芩 赤芍 麦冬 牛蒡子 瞿麦 木通 栀子防风 川芎 甘草（各等分）为粗末，每四钱，水煎服。

　　敷方 （一切恶疮） 白矾（一钱） 乳香（七分） 轻粉（三分） 没药（三分） 上研匀敷。

　　洗方 （一切恶疮） 贯众 川芎 茵陈 地骨皮 荆芥 独活 防风 蓄 当归 甘草上水煎洗。

　　地丁散 （恶疮肿痛）

　　地丁 当归 大黄 赤芍 金银花 甘草（减半）上用水煎服。

　　卷之八　恶疮

　　人面疮

　　多生于膝上或臂间，状如人面，眼、鼻、口俱全，此为冤业所致。内服十六味流气饮、苦参丸，外用贝母末敷之，次用生肌散。

　　卷之八　恶疮

　　翻花疮

　　疮溃从中翻出 肉如蛇头状，大小不一，证由肝经血燥所致。宜内服清肝养血之药，次八珍汤、十全大补汤加麦冬、五味之类。

　　卷之八

　　丹毒

　　人身忽然变赤如丹，乃血热肌虚。风邪所搏而成。宜防风通圣散之类治之。

　　主方 （一切丹毒）薄荷 连翘 郁金 黄芩 黄连 栀子 大黄 甘草 糯米（各等分）

　　为末，每服三钱，蜜汤调服。

　　敷方 （丹毒痛甚） 车前草 益母草 地胆草 共捣烂，涂患处。

　　又方 赤小豆（研末） 羊角（烧灰）上研匀，鸡子清调敷。

　　又方 治丹毒。大蒜捣如泥，浓涂患处，干即易。

　　又单方 水苔 慎火草 浮萍 豆叶 生地黄 随取一味，捣敷患处。

　　灶心土 靛青 大黄 蚯蚓泥 随取一味研末，鸡子清调涂。

　　卷之八

　　杨梅疮

　　此疮乃湿热邪毒所成。或共处者患此传染；或同饮食、坑厕、圊桶；或于淫室熏惹秽气；或患下疳、便毒而起。治当察其表里虚实，先须发散表邪，如防风通圣散、加减败毒散。湿热，羌活苍术汤；次清里热，内疏黄连汤之类，随证连服数帖。大势略缓，次服主方解毒，次调和气血。最不宜妄求速效，误服轻粉、粉霜之药，反收热毒，沉凝骨髓，日久毒发，头面周身溃烂不已，痛苦万状，悔之不及，致成终身痼疾。初患者，后有羊酒方可用。

　　主方 当归尾 川芎 赤芍 生地 升麻 葛根 黄芩（各一钱） 黄连 金银花 黄柏连翘（各八分） 防风（八分） 羌活 甘草（各五分） 蝉蜕（二个） 大黄（二钱）上剂煎成，入芒硝一钱服。大便已通，减去硝、黄。

　　又方 防风 荆芥 连翘 白芷梢 地骨皮 当归尾 川芎（上部倍用）木通（下部倍用）

　　黄阵 赤芍药 五加皮 黄芩 栀子 白藓皮 金银花 木瓜 薏苡（下体多用） 苦参 皂角刺蝉蜕 僵蚕 黄柏 白蒺藜 甘草（各四两） 土茯苓（三斤） 痛加羌活、独活。虚加人参、茯苓，去栀子。

　　上锉，作五十帖，每日二帖，水煎服。忌牛肉、烧酒，盐，煎炒，食之生癣。

　　又方（治一切杨梅疮，不俱始终虚实） 金银花 黄连 连翘（各一钱） 当归 生地 防风木通 薏苡（各八分） 白藓皮 白术 皂角刺（各七分） 甘草（四分）

　　上剂加灯心二十枚，用仙遗粮（二两，即土茯苓），石 捶碎，煎汁二碗，入众药煎服。土茯苓二汁，再煎众药渣服。

　　茯苓饼 （远近顽癣，搔烂不痊，并治）

　　防风 人参 五加皮 白藓皮 当归 丁皮（久无真者，丁香代之） 木瓜 皂角刺 海桐皮 川芎 金银花甘草 乳香（出汗，研） 没药（出汗，研。各一钱）

　　上为末，对和面作饼，蒸熟拌乳香、没药末，嚼食，白汤送下。

　　西圣复煎丸 治疮后肿块，经年破烂，诸药不愈。

　　乳香 孩儿茶 没药 丁香（各一两） 阿魏 白花蛇 血竭（各四钱，各为末） 白面（一斤，炒熟） 蜂蜜（六两，炼熟） 香油（四两，煎熟） 枣（水煮干，去皮核）

　　上为一处，捣千余下，丸如弹大。每服二丸，土茯苓煎汁化服，一日三次。

　　拔毒糕 土茯苓（去皮为末，一斤） 白蜜（一斤） 糯米粉（一升）

　　上和匀，蒸糕，食土茯苓汁送下，忌饮茶汤。

　　羊酒方 治杨梅疮，初觉即宜服此。

　　大黄 麻黄（天热减半） 蝉蜕（各一两） 羊肉（斤许，煮汁，三饭碗听用。）

　　同好酒三碗，煎药至三碗，先以羊肉同饭吃完，次服药汁完，浓盖卧，头至足出大汗，欲泻至空地，连解连移，勿令气复入肛门，内外毒尽出，无后患。

　　玉脂膏 治杨梅疮。愈后发鹅掌风，手上白皮层起。

　　牛油 香油 油 黄蜡（各五钱，同熬化，待冷） 银珠（五钱） 官粉（一钱） 麝香（二分，同研） 油药和匀，火拷掌热擦，再烘频擦。

　　又方 治杨梅疮，不论久近，及痈毒、鹅掌风，亦须内服解毒方。

　　灶心土（二钱） 水银（一钱） 枯矾（三分） 百草霜（一分） 白藓皮末（七分） 香油（少许）

　　上四味研至不见星，入藓，油和匀，无风处擦手足心。药完吃葱汤二碗，浓盖卧出汗，三日一擦，三次愈。

　　点药 银朱 轻粉 杏仁 雄黄（各等分）

　　上研细末，猪胆调搽，或掺膏药上贴，加冰片尤妙。

　　导水丸 治便毒、下疳 、杨梅毒、大小便闭、湿热为甚。

　　大黄（二两） 黄芩（二两） 黑丑（炒） 滑石（研，各四两）上为末，水丸或糊丸，每服二钱，临卧汤下。

　　简便方 官粉（二钱） 豆腐（八两） 以官粉掺入腐，重汤煮食。

　　又方 土茯苓（新鲜白者佳） 石 捶碎煎汤，代茶汤任意饮之。

　　灸法 杨梅疮初发数个，逐个灸三、五壮，愈。隔蒜灸亦可。

　　卷之八

　　下疳

　　人之前阴，属足厥阴肝经。多因郁怒日久，抑遏不舒，致成此患。或淫家交接至伤，或硬衣擦损而起，阴头破烂，不速愈，延及玉茎，名曰蛀梗。治法相同，切宜防微杜渐。有腐去玉茎，块块累累，全失本形，数年而毙者。脉多尺部洪数。先服加减败毒散，次龙胆泻肝汤（方见悬痈）、小柴胡汤之类。肿痛甚者，宜清肝火，除湿热；小便赤涩，利小便；如不涩而自汗者，不可利，若利之，荣卫枯竭，无以制火，疮益甚。

　　主方 柴胡（一钱五分） 黄柏 赤芍药 赤茯苓 胆草（各九分） 苍术 知母 黄连荆芥 连翘 木通（各七分） 防风 独活（各六分） 甘草梢（三分）上加灯心二十枝，水煎，空心服。

　　发便毒加大黄；热甚加栀子、滑石，去苍术；寒热往来加黄芩、泽泻；二便不利，宜服八正散（方见淋门）

　　凉血解毒丸 先服败毒散，次主方。未全可再制此丸服。

　　苦参（八两） 黄连（四两） 连翘 防风 石膏（各两半） 牛蒡子 生地 白芷 大黄（各一两）

　　上为末，荆芥煎汁，打糊丸如桐子大，每服百丸，空心，白汤送下。久不愈，宜服六味地黄丸。

　　敷方 鸡肫内黄皮（不见水、取净，火炙，研细末，一钱） 孩儿茶（另研，八分） 珍珠（另研，三分） 冰片（二分） 上研匀，米泔净洗敷。

　　又方 枯矾 雄黄 珍珠 黄柏（另研） 铅粉（ 。各等分）上为极细末，米泔洗，拭干，猪胆汁调搽。

　　又方 抱腿鸡子壳（略炒，研末） 孩儿茶（研细，等分）

　　上研匀，细末，茶洗净。湿者干掺，干者猪胆汁调搽。

　　玄霜散 下疳蛀梗，茎烂亦能长全，及诸疮毒 疮，久不愈者，可收敛。舌伤，乳没汤含，止痛，敷此药。

　　黑铅（五钱）。铜杓溶化入水银（二钱五分），搅匀倾出，研不见星，入软石膏（火 ，三钱五分） 真轻粉（二钱五分），明硼砂（一钱） 珍珠（另研极细，五分） 冰片（三分。）

　　上共研匀，入瓷瓶内，用时葱、椒、艾煎汤，入坛先熏至温，洗净敷药。干者，猪胆润湿掺上。

　　洗方 黄连 黄柏 当归 白芷 羌活 防风 荆芥 苦参（等分）

　　加乌梅肉五个，铜钱五十文，水煎，入皮硝，明矾，先熏后洗，一日五次。

　　又方 黄连 瓦松 花椒 葱根 川萆 艾叶（等分）上用水煎汤，青布洗拭。痒加硝、矾，少时重顿。

　　简便方 六一散加轻粉、冰片，研匀。湿者干掺，干者猪胆汁调搽。

　　又 用乱发洗净，烧灰敷。

　　又 用鸡肫皮炙，研细末，敷。

　　一人茎肿不消，一溃而肿痛发热，便涩；一小儿肿痛，各煎小柴胡汤（方见伤寒），吞当归龙荟丸（方见胁痛）而安。

　　卷之八

　　便毒

　　骑马痈、鱼口、血疝（名四，实一，）生于两腿合缝之间，属冲任为病，见于厥阴肝经之旁络。皆郁怒蕴热，血聚成毒。有因劳役而致者；或不遂交感，精离不泄；或强固败精，留结而致；或先下疳而继生，常有接发杨梅疮者。微觉，前羊酒方可用。初宜发散，即行疏利而兼解毒。

　　一服已泻，不必再服。次清湿热，疏肝火。如不散，先托里，次调养气血。

　　主方 大黄（三钱，虚人减用） 僵蚕（二钱） 当归尾 赤芍药 金银花 白芷梢（各一钱） 芒硝（一钱） 木鳖子（三个） 穿山甲（三片，炒研） 天粉（一钱）上用好酒二碗，煎至一碗，入大黄、芒硝滚一沸，连罐露一宿，五更温服， 浓盖卧出汗，通利一、二次愈。

　　治便毒：山甲（三片，土炒） 木鳖（三个，切碎） 牡蛎（ ） 大黄（三分） 金银花黄连 黄柏 黄芩 连翘（各一钱半） 黄蜡（二钱） 好酒煎，入蜡，空心服。

　　又方 便毒初起可消 大黄 皂角刺 金银花 防风 当归尾 甘草节 栝蒌仁（各等分）

　　上用水、酒各半煎，空心服。仍频提掣顶中发。

　　又方 三方皆可消散 僵蚕 槐花（各三钱）上为末，酒下。欲疏利，加大黄。

　　又方 龙胆草 大黄 栝蒌仁 桃仁（各一钱） 木鳖（三个）上用水酒浓煎，露一宿，温服。

　　又方 代赭石（另研） 栀子 大黄（各一钱） 当归（五分）上用水煎，调乳香、没药末各一钱服。

　　又方 毒将成脓 大黄 连翘（各五钱） 枳实（三钱） 浓朴 甘草（各二钱） 桃仁（二十一粒）

　　上分三帖，酒煎服。

　　又方 劳役而成 射干（三寸），生姜（三片），水煎，空心服。未利，加大黄煎服。

　　灸法：用核桃壳半个，以人粪填满，合毒上，壳外艾炷灸至消为度。

　　一人肿痛，服疏利药不消亦不溃，用人参、黄 、当归、白术、柴胡、白芷、甘草、皂角刺，并八珍汤而愈。

　　一人溃而肿不消，脉浮涩，以豆豉饼灸，内服十全大补汤而愈。

　　卷之八

　　肾脏风

　　证由风湿所袭，湿热汗润，致阴囊抓痒。或肾水亏虚，火炎血燥，隐处瘙痒成疮，致黄水浸淫。此方亦治脚汗，擦脚底、铺鞋中，及脚指缝烂。

　　敷方 枯矾（一两） 牡蛎（ ） 黄丹（炒。各五钱） 为末，夜擦数遍。

　　卷之八

　　疮

　　按外 属足三阳，内 属足三阴。此疮皆由湿热下注，瘀血凝滞；或寒湿裙边，血风伤手细疮而始。不守禁忌，恣啖热毒，朝伤暮损；迁延日久，湿淤生热，湿热相蒸，渐成斯患。亦有跌磕破损而成，惟锅口割伤者，竟为终身之患，皆由行动劳伤，气从下流，难于收敛。外用膏药掺药，内服当归拈痛汤。

　　如气血虚，宜补托之药，更忌热毒发气之物。

　　膏方 阿魏（一钱五分，少酒研化） 黄丹（二钱） 儿茶 龙骨（各一钱半） 乳香海螵硝（水煮，晒。各二钱） 赤石脂 血竭（各一钱半） 水银（一钱，铅制） 轻粉（二钱）

　　没药（出汗，研细。二钱）上各研极细末，加冰片三分，研匀听用。麻油（二两五钱，）铜杓熬老，柳棍觉转，化入黄白蜡（各五钱）次入嫩松香（二两）熬化，绵滤碗内，坐水中过夜，将前药调匀，以薄油纸二层，中夹膏药。如疮口大，四边折转，膏上簪脚密透眼，疮用洗方，或葱、椒煎米泔，洗冷挹干，先掺玄霜散，更生肌散护之。外缚膏药，每日导转。

　　隔纸膏 黄 末（五钱） 轻粉 乳香 没药 银朱（各一钱） 血竭（五分） 铜青（二分）

　　上各研细末和匀，香油调膏，薄油纸如前法。

　　又方 随疮口大，裁好绵纸十二张，四角小纸捻钉住听用。

　　香油（二两）铜杓熬，下川椒（四十九粒）煎黑取起，次下槐枝（长一寸，四十九）煎焦黑取起，次下黄蜡（一两）、轻粉（二分） 枯矾（五分），煮前纸令透，勿焦，取起。用槐枝、葱、椒煎汤，洗疮暖透，拭干，以膏纸贴，外以油单纸掩护，绢帛缚定，一日揭下，近疮一张尽，十二日愈。

　　又方 松香（三钱） 乳香（二钱）各为末，香油调敷患处。外用笋箬密刺孔缚之。或冬青叶缚，每日导转。

　　又方 黄柏末（一两） 轻粉（三钱） 猪胆汁调敷，湿者干掺。

　　又方 五倍子末（一两） 香油（一两） 百草霜（一钱） 熬滚，下黄蜡一两化匀，调前末为隔纸膏贴。

　　又方 川椒末 枯矾 百草霜 研匀，调桐油敷；葱、椒煎，米泔水洗。

　　又方 灶心土 黄丹 轻粉 黄柏末 乳香 没药（俱研末，等分）上研匀，清油调膏，薄油纸（甘草水煮，）夹膏透眼贴患处，每日导转频，勿伤动，守禁忌。加赤石脂妙。

　　又方 炉甘石（火 至黄色），淬入黄连、黄柏汁内，晒燥，研细末，一两 白占（五钱，研） 象牙末（三钱）上研匀，香油调敷。

　　简便方 陈小粉（研） 芝麻（炒研） 细茶研末，用香油调匀，摊纸贴，外缚油纸，一日一换，药包裹。

　　卷之八

　　天泡疮

　　此疮湿热为本，风邪为标，脉浮缓，发热拘急，加减败毒散发散诸邪。脉沉实，二便秘涩，防风通圣散疏通表里。为末，敷疮亦效。

　　敷方 滑石 黄柏（各二钱）上为末，先以皂角刺挑破，靛青调搽。

　　又 大黄末（一两） 海金沙（半两）上为末，以新汲水调搽患处。

　　简便方 靛青 滑石末 蚯蚓泥 井底泥 随取一味敷。

　　卷之八

　　疥疮

　　经曰：诸痛痒疮疡，皆属心火，虽然亦由五脏蕴积热毒，兼血虚风湿而发。疥有五种，曰干、湿、虫、砂、脓是也。干者，枯槁燥痒。湿者，湿热多水；虫者，有虫传人；砂者，细而痒甚；脓者，胀满脓窠。治宜先服发汗疏风、凉血解毒、清脏腑热毒之药，釜底抽薪；次用敷药。宜用防风通圣散（方见，中风） 减硝、黄、枯、术、加黄连、黄柏、金银花、苦参煎服。

　　敷方 水银 硫黄 雄黄（各一钱） 蛇床子末 大枫子（取肉） 杏仁（去皮，各三钱）

　　同枫捣如泥 川椒末 槟榔末 樟冰（各钱半） 枯矾（一两）

　　上先以银、硫、矾、雄加信（五厘），研至不见星，再添矾研，次入枫、杏研，次入诸末研匀， 油（二两）钵中，炖半烊掇起，调诸药匀，抓破擦。

　　又方 诸般疥疮 荆芥（二两） 苦杖皮（一两） 白芷 苦参（各五钱） 大黄 槟榔黄柏（各三钱）为末，入枯矾末（二两），硫黄（五钱），以腌猪油捣匀，擦。

　　脓窠疮：轻粉 枯矾 硫黄（各二钱） 用鸡子一个，香油一两，煎蛋焦取油，调前三末搽。

　　又方 枯矾（一两） 硫黄（七钱） 五倍子末 川椒末（各五钱） 人言（二分） 上为细末，用香油二两，根据前煎蛋油调搽。

　　诸疮虫：蛇床子末 枫子肉（各五钱） 水银（二钱） 白锡 枯矾（各一钱） 上将锡入铜杓溶化，水银和匀，加矾研细，枫子捣如泥，和猪油或 油，同前药研匀擦。

　　疥疮经年不愈：威灵仙 蔓荆子 何首乌 荆芥穗 苦参（等分）上为细末，每服二钱，食前温酒调下，或汤。一日三服，忌热毒等物。

　　洗方 防风 荆芥 马鞭草 野菊花 苦参（等分） 川椒一撮 上加葱，水煎汤，化入明矾、朴硝，日洗数次。

　　卷之八

　　癣疮

　　癣有五种：曰湿、顽、风、马、牛是也。皆因血分燥热，以致风毒克于皮肤，浮浅于疥，多挟风湿热毒而成，亦有日久生虫，致多年不愈者。宜内外用药，或防风通圣散减硝黄，加浮萍、皂角刺，服之有效，外用擦药。

　　主方 浮萍 当归 川芎 赤芍 麻黄（天热减半） 荆芥 防风 甘草（各二钱）

　　淡豆豉（六十粒） 上加葱白（二根），水煎服，取汗出。

　　敷方 雄黄（一钱） 斑蝥（十个） 蛇床子（末） 寒水石 金毛狗脊 轻粉 硫黄朴硝（各五分）上各研细末和匀，香油调搽，淫者干敷。

　　又方 白蔹（一两） 川槿皮（五钱） 雄黄（三钱）上为细末，以无根水调，饭上蒸赤色为度。癣不可抓破搽药，七日勿洗。

　　又方 枯矾（四钱） 樟脑（二钱）上为细末，以醋调，抓伤擦。

　　简便方 黑枣一枚，巴豆肉三粒，捣匀擦。

　　又 蒜捣碎煮水。洗浴拭干，再用生桐油搽上，火烘干，愈为度。

　　卷之八

　　漆疮

　　近新漆器，或漆污身，感其气，则面身肿热痛痒。或谓木形人，患漆毒。

　　主方 甘草 滑石（各三钱） 连翘（钱半）

　　水煎成，调雄黄、青黛服。

　　简便方 铁店磨刀水，盆底垢脚涂。或杉木屑煎汤洗，效。或蟹壳炙、研末，水调涂。或面身俱患，甘草煎汤浴，安。

　　跋

　　尝按轩岐之理，通乎性命，入乎圣神。自秦越人，既往剖胸探心，幻不可追，而方书始汗牛充栋于世。然以生人表里之缺陷，止假草木之英，金石之屑，欲以抟 造物，补泄五行，此其玄机妙解，盖亦难言之矣。古今来惟《素问》、《难经》诸篇，为法门指南，然非浅夫浊眼便能洞彻。于是人持一说，家持一篇，莫不以生，尝试则曷以故，取途纡回而逞臆汶暗也。台石先生承桂岩先生衣钵渊源，夙有绍明，负菩提心。居恒念穷陬 人子偶罹疾苦，盼药饵不翅丹砂甘露，而市阿堵者，未尝过而问焉。乃携壶中术，利济三吴、两 间，名噪甚，于武原尤活人多。复以不酌其径省则惠不溥；不寿之剞劂则泽不永。五阅寒暑，构成一编，颜以《简明医彀》。夫简则不明，明则不简，先生胡以兼收之也？余知之矣。先生从儒理解入，从禅理参透，故不即不离，打破葛藤，心胸了了，见垣照胆，罔不悉中肯綮。每论一证，先攻其受病之原，次定其瘳治之法，又次调其加减之宜。俾人人通晓，在在易给，而沙界众生开卷引睫，七返大还，现前具足。公家思邈之传，不在是乎？则谓此书即迷津之觉路，苦海之慈航可也。寿国寿民，功德当作无量观。

　　赐进士出身江西道监察御史，奉敕巡按直隶督理长芦监课河道驿传辖山东河南开归等处前四奉札巡视皇城芦沟桥城工广渠门通家眷侍生吴兴施梁顿首撰。

　　
