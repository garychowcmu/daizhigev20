目录

　　序

　　明生员傅先生山传

　　正文

　　附录傅青主男科卷上

　　附录傅青主男科卷下

　　傅青主男科重编考释清傅山

　　内科杂病著作。清傅山(青主)原著，何高民编考。编者认为，《傅青主男科》一书是后人据傅氏《大小诸证方论》中“杂症方论”及“小儿科方论”等内容所编纂。但原著却将傅氏“两脏同治”、“两病同治”等重要临床经验撰于该书有关的不同门类，遂予考证，并以所编《大小诸证方论》为蓝本，参校王道平序以及《石室秘录》等刊本，将原著25门予以增删归类，重新编次。又于每门病症之下，酌加注释。1987年由山西科学教育出版社出版。

　　序

　　世传先生字不如诗，诗不如画，画不如医，医不如人。先生之高远，固不可以区区之医见也。而先生有所着《性史》、《十三经字区》、《周易偶释》、《周礼音辨条》、《春秋人名韵、地名韵》、《两汉人名韵》等书，不概见于世，虽欲言先生之高，莫之由也。今读先生之传，想先生之为人，岂非所谓天子不得臣，诸侯不得友者欤？先生有《女科》传于世，平尝遵治家人妇女，无一不效。尝语人曰：“先生《女科》，神乎神矣。惜未有《男科》传焉。”或谓：“子不闻谚乎？能治十男子，不治一女人，女科难，男科易，故有传有不传耳。”似也，而心疑之。癸亥（同治二年、公元1863年）秋，有邦定罗公，持先生《男科》、《小儿科》以相示，平见而奇之，究其所从来。罗曰：“道光初年，余家刻印先生《女科》，是时平定州孙毓芝先生，为余家西席，由平定州携至舍下，余抄之，藏笥已四十余年矣。今有乡人生产，胞衣不下，求方于余。余搜《女科》而得此，因子好《女科》，而特为相示。”平受而读之，读而抄之，且欲板之。奈心余力欠，迟迟者久之。是冬十月，有宝翰罗公、正南王公、书铭安公、敦友罗公，亦善此书，于是各捐板资于亲友，以共成其事。愿仁人君子，勿视此为易易。

　　先生此书，只言病之形，不论病之脉，明白显易，使人一望，而即知其病是寒是热，属实属虚，真深入而显出，似易而实难也，非深精脉理，不能为此。先生盖精于岐黄，而通以儒义，不囿于叔和、丹溪之言，而独有所见。探古人未探之本，传古人未传之妙，实大有益于人世，能救死于呼吸间也。

　　平本才疏学浅，见小识寡，不足为先生序，且不敢为先生序。而今竟序之者，盖十一月二十三日，己诣平邑古陶书院求序于松龛徐大人，而徐大人赴省公干。梓人索序，而待观者又欲亟成其书，无奈序之，亦不过序其稿之所由来，板之所由成耳。世有能文之士，弃此而重为之序，是所至祷。

　　同治二年十二月康衢王道平识

　　序

　　天倪子慨，夫子舆氏之言曰：穷则独善其身，达则兼善天下。古今有志之士，穷者千万，达者十百，其有兼善天下之志，而无兼善天下之柄者，不知凡几矣。若夫无兼善天下之柄，而行兼善天下之志者，莫医若也。

　　医之中，有良医，有庸医。良医者，绍先圣之心源，即为民命之主宰也，其培养元气，是犹良相之治国也。庸医者，究义理而未精，向市廛而鬻术，其贻害众生，亦犹庸臣之误国也。呜呼！治国者寥寥，误国者滔滔，此有心人所以痛心疾首者耳。傅青主先生，具悲天悯人之怀抱，仁民爱物之念，生当丧乱，笃志隐沦，徒以医传于世。先生之遇亦可悲矣，然先生兼善天下之志更可见矣。《女科》一书，久已流传，同治间湖北崇文书局刊行。杂证二卷，因《女科》之行，别曰《男科》，向闻之而未见也。今年春，枝江张正甫明经以旧刊本见示，天倪子受而读之，觉条分缕晰，意简言赅；不以脉理之深奥而晦目，不以证治之微茫而侈口；病立一案，案列一方，持此可以救世，可以传世，诚良相之典型，治国之模范也，因校而刊之。愿乡国市里，户藏一编，不为庸医所误，使吾民共登仁寿之域。为先生广其传，为先生行其志，是穷者而有达者之权也，不亦深快幸哉！

　　光绪七年岁在重光大荒落阳月江都郭钟岳序

　　明生员傅先生山传

　　傅先生名山，字青主，一字公他，阳曲人。祖霖，官山东、辽海参议。父之谟，明经授徒，号离垢先生。

　　山生而颖异，读书十行并下，过目辄能成诵。年十四，督学文太清拔入庠。继文者，袁临候先生继咸也，一见深器之，准食饩。檄取读书三立书院时，时以道学相期许，山益发愤下帷。袁每云：“山，文诚佳，恨未脱山林气耳。”崇祯丙子，继咸为直指张孙振诬诋下狱。山徒步走千里外，伏阙讼冤。孙振怒，大索山，山敝衣褴褛，转徙自匿，百折不回，继咸冤得白。当是时，山义声闻天下。后继咸官南方，数召山，山终不往。

　　国朝定鼎，自九江执继咸北上，山乃潜入都，密候继咸起居。继咸见杀，山收其遗而归。山性至孝，父之谟病笃，朝夕稽颡于神，愿以身代。旬日父愈，人谓孝通神明不异。黔娄云：执亲丧，哀毁特甚，苫块水饮，不茹疏果。友爱诸季，先人遗产，弟荡费强半，终身无怨色。弟殁，抚遗孤过于己子。失偶时年二十七，子眉甫五龄，旁无外家媵，”誓不复娶。于里党姻戚，竭力其缓急，为人分别有让，恭俭下人。与人言：根据于忠孝，谋事要于诚实。盖其敦浓彝伦，根本自然，非有强也。自李自成犯京师，明庄烈皇帝殉国，山遂绝意进取，弃青衿为黄冠，号石道人。衣草履，时遨游于平定、祁汾间，所至有墨痕笔迹。工诗赋，善古文词，临池得二王神理，该博古今典籍，百家诸子，靡不淹贯。大叩大鸣，小叩小鸣，复自托绘事写意，曲尽其妙。精岐黄术，邃于脉理，而时通以儒义，不拘拘于叔和、丹溪之言。踵门求医者户常满，贵贱一视之。家故饶，至是渐益窭，安贫乐道泊如也。屋舍田园，多为细人窃据，概置不问。康熙戊午，诏举博学宏词，廷臣交章荐山，山坚以老病辞。当事者立迫就道，道称股病不能行，肩舆舁入都，卧旅邸不赴试。满汉王公九卿、贤士大夫，下逮马医夏畦、市井细民，莫不重山行义，就见者罗溢其门，子眉送迎常不及。山但欹倚榻上言：“衰老不可为礼”。

　　诸贵人益以此重山，弗之怪也。明年三月，吏部验病入告，奉旨，傅山文学素着，念其年迈，特授内阁中书，着地方官存问，遂得放归。归愈澹泊，自甘僻居远村，不入城府。然钦其名者益众，率纡道往见，冀得一面为荣。又六年卒，远近会葬者，数千百人。山所着有《性史》、《十三经字区》、《周易偶释》、《周礼音辨条》、《春秋人名韵、地名韵》、《两汉人名韵》等书。

　　嵇礼斋曰：昔者尝怪先生值尧舜之世，笃志高尚，恳辞征辟，何其果也。及读汉史，见周党、王霸之为人，初不辱于新莽，建武复辟，连征不起，乃知士各有志。先生盖有道而隐者也，彼诚见夫有明末季，上下交征利，卒灭亡于寇盗之手，固己心寄夫长林丰草矣，宁复以青紫为荣耶？至若义白知己之冤，其贤于世之平居师友相亲慕，临难背负，不一引手救，漠然若不相识者，亦远矣。古云：民生于三，事之如一，惟其所在则致死焉。

　　先生真无愧哉！赞曰：于惟先生，得圣之清；讼冤奔讣，蒙难不惊。辞荣却聘，先民是程，功在名教，百世景行。

　　[明生员傅先生山传]铁城寄傅青主

　　（附礼二首附录《霜红龛集》）独子同忧患，于今乃别离，乾坤留古道，生死见心知。贯械还余草，传灯不以诗，悠悠千载业，努力慰相思。

　　江州求死不得，至今只得为其从容者。闻黄冠入山养母，甚善，甚善！此时不可一步出山也。有诗一册付曲沃锡，属致门下藏之山中矣。可到未？（乙酉冬季）前诗到未？若未到门下，不可往取，可属西河曹孝廉硕公缓颊取之，必藏之门下。所目今着《经观》、《史观》二书，《经观》薄就矣，《史观》尚未竟，不知能终竟此业否？晋士惟门下知我甚深，不远盖棺，断不敢负门下之知，使异日羞称袁继咸为友生也。

　　丙寅初秋宜春袁继咸袁山

　　[明生员傅先生山传]傅山父子

　　（原载《池北偶谈》）傅山，字青主，一字公之他，太原人。母梦老比丘而生，生复不啼。一瞽僧至门云：“既来，何必不啼？”乃啼。六岁食黄精，不乐谷食，强之，乃复食。读十三经、诸子史，如宿通者。崇祯十年，袁临候继咸，督学山西，为巡按御史张孙振诬劾被逮。山橐左右，伏阙上书，白其冤。谕德马君常世奇，作山右二义士传（谓山与汾阳薛宗周），比之裴瑜、魏劭。乱后，梦天帝赐黄冠衲衣，遂为道士装。医术入神，有司以医见则见，不然不见也。康熙戊午，征聘至京师，以老病辞。己未，与范阳杜樾，俱授内阁中书舍人归里。山工八分隶及金石篆刻，画入逸品。子眉，字寿髦，亦工画，作古赋数十篇。常鬻药四方，儿子共车，暮抵逆旅，辄篝灯课读经史骚赋选诸书，诘旦成诵，乃行；否即与杖。

　　正文

　　初病治法门

　　（初治者，首先宜以此治之也。初病伤风，即以伤风治之；初病伤寒，即以伤寒治之；初病伤食，即以伤食治之也。）凡病初起之时，用药原易奏功。无如世人看不清症，用药错乱，往往变症蜂起。苟看病清，用药当，何变症之有？

　　[初病治法门]外感

　　人病外感发热，必先散其邪气，邪退而后补正，则正气、不为邪所伤，方用外感发热方：柴胡（一钱）荆芥（一钱）半夏（一钱）黄芩（一钱）甘草（一钱）水煎服，则邪散而身凉。盖四时不正之气，来犯人身，必然由皮毛而入营卫，故用柴胡、荆芥先散皮毛之邪，邪既先散，安得入内？又有半夏以祛痰，使邪不得挟痰以作祟；又有黄苓以清火，使邪不得挟火以作殃；又有甘草调和诸药，是以邪散而无伤于正气也。若内伤之发热，则不可用此方。

　　[初病治法门]伤风

　　伤风之症，必然头痛身疼，咳嗽痰多，鼻流清水，切其脉必浮，方用：柴胡（一钱）荆芥（一钱）防风（一钱）黄芩（一钱）半夏（一钱）甘草（一钱）水煎服，一剂即止，不必再剂也。

　　[初病治法门]伤寒

　　伤寒初起，鼻塞目痛，项强头痛，切其脉必浮紧。此伤寒也，方用：桂枝（一钱）甘草（一钱）陈皮（一钱）干葛（一钱）水煎服，一剂而愈。

　　[初病治法门]发汗

　　邪居腠理之间，必须用汗药以泄之，方用：荆芥（一钱）防风（一钱）甘草（一钱）桔梗（一钱）苏叶（一钱）白术（五钱）茯苓（三钱）陈皮（五钱）水煎服。此方妙在以白术为君。盖人之脾胃健，而后皮毛、腠理，始得开阖自如。白术健脾去湿，而邪已难存，况有荆、防、苏、桔以表散之乎？

　　[初病治法门]扶正散邪

　　此专治正气虚，而邪气入之者，如头痛发热、凡脉右寸口大于左寸口者，急以此方投之，无不痊愈。方用扶正散邪汤：人参（一钱）柴胡（三钱）半夏（一钱）甘草（一钱）茯苓（三钱）白术（三钱）水煎服。

　　[初病治法门]伤食

　　如伤食，必心中饱闷，见食必恶，食之转痛也。方用：白术（一钱）茯苓（一钱）枳壳（一钱）山楂（二十粒）谷芽（二钱）麦芽（二钱）神曲（五钱）半夏（一钱）砂仁（三粒）甘草（五分）水煎服，一剂快，二剂愈。

　　[初病治法门]伤暑

　　如伤暑，必然头晕、口渴、恶热，甚者痰多、身热、气喘，方用：青蒿（一两）香薷（三钱）白术（五钱）陈皮（一钱）茯苓（三钱）甘草（一钱）水煎服。有人参加一钱，无亦可，一剂愈。

　　[初病治法门]燥症

　　燥病初起，咽干口燥，不吐痰，干咳嗽不已，面目红色，不畏风吹是也。方用：麦冬（五钱）元参（五钱）桔梗（三钱）甘草（一钱）花粉（一钱）百部（八分）水煎服。

　　[伤寒门]结胸

　　此乃伤寒之变症也。伤寒火邪正炽，不可急与饮食。饮食而成此症者，方用：栝蒌（一枚捶碎）甘草（一钱）水煎服。

　　夫栝萎乃结胸之圣药，平常人服之，必至心如遗落，令病患服之，不畏其虚乎？不知结胸之症，是食在胸中，非大黄、枳壳、槟榔、浓朴所能祛逐，必得栝萎始得推荡开脾，少加甘草以和之，不至十分猛烈也。

　　[伤寒门]大满

　　此邪在上焦壅塞而不得散也。方用：栝萎（一个捣碎）枳壳（三钱）半夏（一钱）栀子（三钱）天花粉（三钱）陈皮（三钱）浓朴（一钱五分）甘草（一钱）水煎服。

　　此方之妙，全在用栝蒌能祛胸膈之食，而消上焦之痰，况又佐以枳壳、天粉，同是消痰之圣药；又有浓朴、半夏，以清胃口之痰；尤妙在甘草，使群药留中而不速下，则邪不能久存，自然散矣。

　　[伤寒门]循衣摄空

　　此症非大实，则大虚，当审其因，察其脉，参其症，而分黑白矣。

　　实而便秘者，大承气汤。虚而便滑者，独参汤。厥逆者，加附子。

　　[寒热真假辨门]真热症

　　真热症：口干极而呼水，舌燥极而开裂生刺，喉痛日夜不已，大热烙手而无汗也。方用：麻黄（三钱）当归（五钱）黄连（三钱）黄芩（三钱）生石膏（三钱）知母（三钱）半夏（三钱）枳壳（二钱）甘草（一钱）水煎服，一剂轻，二剂愈。

　　[寒热真假辨门]真寒症

　　真寒症：手足寒，久而不回。色变青紫，身战不已，口噤出声而不可禁也。方用：附子（三钱）肉桂（一钱）干姜（一钱）白术（五钱）人参（一两）水煎服，急救之。此乃真中寒邪，肾火避出躯壳之外，而阴邪之气直犯心宫，心君不守，肝气无根据，乃发战发噤，手足现青色。然则用桂、附、干姜逐其寒邪足矣，何用参、术，即用何至多加？盖元阳飞越，只一线之气未绝，纯用桂附、干姜一派辛辣之药，邪虽外逐而正气垂绝，若不多加参、术，何以反正气于若存若亡之际哉？

　　[寒热真假辨门]假热症

　　假热症：口虽渴而不甚，舌虽干而不燥，即燥而无芒刺纹裂也。方用：黄连（三钱）当归（三钱）白芍（三钱）半夏（三钱）茯苓（三钱）柴胡（二钱）栀子（二钱）枳壳（一钱）菖蒲（三分）水煎服。此方妙在用黄连入心宫，佐以栀子，提刀直入，无邪不散；柴胡、白芍，又塞敌运粮之道；半夏、枳壳，斩杀党余。中原既定，四隅不战而归。然火势居中，非用之得法，则贼势弥张，依然复入，又如菖蒲之辛热，乘热饮之，则热喜热，不致相反而更相济也。

　　[寒热真假辨门]假寒症

　　假寒症：手足冰冷，而有时温和；厥逆身战，亦未太甚；有时而安，有时而搐是也。方用：附子（一钱）肉桂（一钱）人参（三钱）白术（五钱）猪胆汁（半个）苦菜汁（三匙）先将水二碗煎药，熟后以药并器，放冷水中激凉，再入胆汁，菜汁调匀，一气服之。方中全是热药，倘服不如法，必然虚火上冲，将药吐出。必热药凉服，已足顺其性，况下行又有二汁之苦，以骗其假道之防也哉。

　　[寒热真假辨门]真热假寒

　　如人身外冰冷，身内火炽，发寒发热，战栗不已，此真热反现假寒之象以欺人也。法当用三黄汤加石膏、生姜，趁热饮之。再用井水以扑其心，至二、三十次，内热自止，而外之战亦若失矣。后用元参、麦冬、白芍各二两，煎汤与服，任其恣饮，后不再甚矣。

　　[寒热真假辨门]真寒假热

　　如人下部冰冷，上部大热，渴欲饮水，下喉即吐，乃真寒反现假热之象以欺人也。法当用八味汤大剂，探凉与服。再令一强有力者，以手擦其足心，如火之热，不热不已，以大热为度。后用吴茱萸一两、附子一钱，共为末，麝香三分，以少许白面入之，打糊作膏，贴在足心之中。少顷，必熟睡，醒来，下部身热，而上部之火息矣。

　　[寒热真假辨门]上热下寒

　　此症上焦火盛，吐痰如涌泉，面赤喉痛，上身不欲盖衣，而下体冰凉，此上假热而下真寒也。方用：熟地（半斤）山萸（四两）丹皮（三两）茯苓（三两）泽泻（三两）附子（一个）肉桂（一两）麦冬（一两）五味子（一两）水十碗，煎至三碗，探冷与服。二渣再用水三碗，煎一碗，一气服之，立刻安静，此上病下治法也。

　　[寒热真假辨门]乍热乍寒

　　病有洒淅恶寒，而后发热者，盖阴脉不足，阳往从之；阳脉不足，阴往乘之。何谓阳不足？寸脉微，名曰阳不足。阴气上入于阳中，则恶寒也。何谓阴不足？尺脉弱，名曰阴不足。阳气下陷阴中，则发热也。

　　凡治寒热，用柴胡升阳气，使不陷于阴中，则不热也。用黄芩降阴气，使不升入阳中，则不寒也。

　　[火症门]火症

　　火症初起，必大渴引渴，身有斑点，或身热如焚，或发狂乱语，方用：生石膏（三钱）元参（一两）麦冬（一两）甘草（三钱）升麻（三钱）知母（三钱）半夏（三钱）竹叶（百片）水煎服，一、二剂可止可安，三剂愈，不必四剂也。（以下据《石室秘录》初治法“发明”补）：〔若初起之时，火势少衰，减半与之。乘其火势初起，胃气未衰，急用此方以止遏之，则火自然骤减而不为害矣。方即竹叶石膏汤，妙在加入元参、麦冬数两，使石膏不为主帅，而反为稗将，听麦冬、元参之差遣，则止去火而不损胃中之阴。又妙加入升麻引其外出而不能入，止祛火而不损肾水，所以奏功如神也。倘疑升麻太多而少减之，转不能奏功之捷，予所以又戒世人之不知用升麻者〕。（按：《石室秘录》中麦冬为三两，元参为一两。此方论在《男科》及《方论》中均无，疑系傅氏晚年所改）。

　　[火症门]泻火

　　泻火汤总方：栀子（三钱）白芍（五钱）丹皮（三钱）元参（三钱）甘草（一钱）水煎服。心火加黄连一钱；胃火加生石膏三钱；肾火加黄柏、知母各一钱；肺火加黄芩一钱；大肠火加地榆一钱；小肠火加天冬、麦冬各一钱；膀胱火加泽泻三钱。治火何独治肝经？盖肝属木，最易生火。肝火散，则诸经之火俱散。但散火必须有下泄之药，而使火之有出路也，则得矣。

　　按：白芍、丹皮、栀子、甘草，不但有清火作用，且有利尿作用，使火从小便利之。

　　[火症门]火越

　　此乃胃火与肝火，共腾而外越，不为丹毒，即为痧疹，非他火也。方用：元参（一两）干葛（三两）升麻（三钱）青蒿（三钱）黄（三钱）水煎服。此方妙在用青蒿，肝、胃之火俱平。又佐以群药重剂，而火安有不灭者乎？治小儿亦效。

　　[火症门]火丹

　　治火丹神方：丝瓜子（一两）柴胡（一钱）元参（一两）升麻（一钱）当归（五钱）水煎服。小儿服之亦效。

　　[火症门]消食病

　　火盛之症，火渴引饮，呼水自救，朝食即饥，或夜食不止，方用：元参（一两）麦冬（五钱）生地（三钱）竹叶（三十片）菊花（二钱）白芥子（二钱）丹皮（二钱）陈皮（五分）水煎服。

　　[火症门]痿症

　　不能起床，已成废人者，此乃火盛内炽，肾水熬干矣。治法宜降胃火而补肾水，方用降补汤：熟地（一两）元参（一两）麦冬（一两）甘菊花（五钱）生地（五钱）车前子（二钱）人参（三钱）沙参（五钱）地骨皮（五钱）水煎服。

　　[火症门]又痿症

　　人有两足无力，不能立起，而口又健饭，少饥即头面皆热，咳嗽不已，此亦痿症，方用起痿至神汤：熟地（一两）元参（一两）山药（一两）甘菊花（一两）当归（五钱）白芍（五钱）人参（五钱）神曲（二钱）白芥子（三钱）水煎服，三十剂愈。

　　[湿症门]伤湿

　　如伤湿，必然恶湿，小便短赤，方用：泽泻（三钱）猪苓（三钱）肉桂（五分）茯苓（五钱）白术（五钱）车前子（一钱）柴胡（一钱）半夏（一钱）水煎服，一剂愈。

　　[湿症门]黄胆病

　　此症外感之湿易治，内伤之湿难疗。外感者，利水则愈。若内伤之湿，泻水则气消，发汗则精泄，必健脾行气而后可也。方用：白术（一两）茯苓（一两）薏仁（一两）茵陈（三钱）黑栀（三钱）陈皮（五分）水煎服。

　　此方治内伤之湿，不治外感之湿。若欲多服，去栀子。

　　[湿症门]瘅症

　　此症虽因风寒湿而来，亦因身中元气之虚，邪始得乘虚而入。倘攻邪而不补正，则难愈矣。今于补正之中，佐以祛风寒湿之品，而瘅症失，方用：白术（五钱）人参（三钱）茯苓（一两）柴胡（一钱）附子（一钱）半夏（一钱）陈皮（一钱）水煎服。

　　[湿症门]香港脚

　　今人以五苓散去湿，亦是正理，然不能上升其气而尽去其湿也。必须提其气，而水乃散也。方用：黄（一两）人参（三钱）白术（三钱）茯苓（三钱）薏仁（五钱）芡实（五钱）肉桂（一钱）白芍（五钱）半夏（二钱）防风（一钱）柴胡（一钱）陈皮（五分）水煎服。

　　此方乃去湿之圣药。防风用于黄之中，足以提气而去湿。又助之柴胡舒气，气升则水散。且有白术、茯苓、薏仁、芡实，俱是去湿之品，有不神效者乎？凡有湿者，均可以此方治之。

　　[郁结门]开郁

　　如人头痛身热，伤风咳嗽，或心不爽，而郁气蕴于中怀；或气不舒，而怒气留于胁下；断不可用补药，方用：当归（三钱）白芍（五钱）柴胡（一钱）白术（二钱）甘草（一钱）丹皮（一钱）薄荷（一钱）半夏（二钱）枳壳（一钱）水煎服。

　　头痛，加川芎一钱；目痛，加蒺莉一钱、甘菊花一钱；鼻塞，加苏叶一钱；喉痛，加桔梗二钱；肩背痛，加枳壳一钱、羌活二钱；两手痛，加姜黄或桂枝一钱；两胁痛，倍柴胡、白芍；胸痛，加枳壳一钱；腹痛不可按者，加大黄二钱；按之而不痛者，加肉桂一钱。

　　[郁结门]舒肝

　　治肝气方：当归（二钱）白芍（钱二分酒炒）焦白术（钱五分）茯苓（钱五分）柴胡（八分醋炒）生甘草（五分）丹皮（一钱）黑山栀（一钱）炮姜（三分）水煎服。

　　[郁结门]关格

　　怒气伤肝，而肝气冲于胃口之间，肾气不得上行，肺气不得下达，而成此症，以开郁为主，方用：白芍（三钱）柴胡（一钱）郁金（一钱）荆芥（一钱）苏子（一钱）白芥子（一钱）甘草（五分）茯苓（一钱）花粉（一钱）水煎服。

　　此方妙在平常，而有至理。盖肝气之郁，必用柴、芍以舒之。然过多则必阻而不纳，方中以此二味为君，而佐以郁金之寒散，芥子之去痰，天花粉之散结，甘草之和中，茯苓之去湿，气味和平，委婉易入，不争不战、相爱相亲，自能到门而疑关，不致扣关而坚壁也。

　　又方：

　　用阴阳水各一碗，加盐一摄，打百余下起泡，饮之即吐而愈。凡上焦有痰，欲吐而不能吐者，饮之立吐。

　　又方：

　　用生半夏为末，水丸，绿豆大，入鼻孔中，则必嚏喷不已，用水饮之立止。通治中风不语，及中恶、中鬼等症俱妙。

　　[脾胃病门]辨脾胃症

　　凡人能食而不能化者，乃胃不病而脾病也，当宜补脾。而补脾尤宜补肾中之火，盖肾火能生脾土也。

　　凡人不能食，食之而安然者，乃胃病而非脾病也，不可补肾中之火，当补心中之火，盖心火能生胃土也。

　　世人一见不饮食，动曰脾胃病，殊不知胃之虚寒责之心，脾之虚寒责之肾，不可不辨也。

　　[脾胃病门]气虚胃虚

　　凡人病气虚者，乃身体羸弱，饮食不进，或大便溏泄，小便艰涩。方用：人参（一两）白术（五钱）茯苓（三钱）甘草（一钱）陈皮（一钱）泽泻（三钱）车前子（一钱）水煎服。

　　此方用人参为君者，开其胃气也。盖胃为肾之关，关门不开，则上之饮食不能进，下之糟粕不能化，必用人参以养胃土，茯苓、车前以分消水气也。〔且胃之性最喜温和而不喜湿，湿者必上壅而呕、下积而泄矣。今顺土之性而温补之，则饮食自进、而大小便安其位矣。〕或服此方而未愈，兼服八味丸，最能实大肠而利膀胱也。

　　[脾胃病门]气虚饮食不消

　　饮食入胃，必须胃气充足，始能化糟粕而生津液。今饮食不消，气虚故也。方用：人参（二钱）白术（三钱）茯苓（三钱）甘草（三钱）陈皮（五分）神曲（五分）黄（三钱）麦芽（五分）山楂（五粒）炮姜（一钱）水煎服。

　　伤面食，加萝卜子。有痰，加半夏、白芥子各一钱。咳嗽，加苏子一钱、桔梗二钱。伤风，加柴胡二钱。夜卧不安，加炒枣仁二钱。胸中微痛，加枳壳五分。

　　方内纯是开胃之品，又恐消食难消，更加消导之味，则饮食化而津液生矣。

　　[脾胃病门]倒饱中满

　　气虚不能食，食则倒满。

　　人参（一钱）白术（二钱）茯苓（三钱）甘草（一钱）陈皮（三分）山药（三钱）萝卜子（一钱）薏仁（五钱）芡实（五钱）水煎服。

　　下喉虽则微胀，入腹渐觉爽快。

　　[脾胃病门]胃气虚寒

　　心肾兼补，治脾胃两虚者固效矣。若单是胃之虚寒，自宜独治心之为妙。方用：人参（一两）白术（三两）茯神（三两）山药（四两）半夏（三两）菖蒲（五钱）远志（一两）白芍（二两）枣仁（五钱）莲子（三两）白芥子（四钱）良姜（五钱）附子（三钱）蜜丸，每日滚水送下三钱。

　　〔此方补心火并疏肝气，内加附子、良姜，以助火热之气，心火足，自然生胃土；胃土足，饮食自然能进而无害矣。〕

　　[脾胃病门]健脾丸

　　炒白术（二两半）莲子（二两半）炒山药（二两半）山楂（二两半）芡实（一两）茯苓（一两）以上六味，俱饭上蒸晒两次，加神曲五钱，白芍五钱，白色大米虫五钱，陈皮二钱，泽泻二钱，蜜丸，空心米饮送下二、三钱，宜常服。

　　如瘦极成疳，加芦荟三钱、杜仲二钱。如泄泻，加白果煨三钱。如内热口干，大便结，加黄连二钱姜炒。如潮热，加柴胡三钱。如骨蒸，加地骨皮五钱。如有虫，加使君子三钱。如肚腹胀大。大便闭塞，肠鸣作响，加槟榔五分、木香一钱。

　　[脾胃病门]大健脾丸方

　　焦白术（三两）人参（一两）扁豆（一两）莲子（一两半）茯苓（一两半）山药（一两）芡实（二两半）陈皮（二两）神曲（二两）山楂（二两）薏苡仁（三两）麦芽（一两半）黄连（三两半）泽泻（四钱）藿香（五钱）桔梗（五钱）炙甘草（五钱）白蔻（四钱）蜜丸，每日早晚米饮送下。

　　脏治法门

　　脏治者，五脏中有病而治之者也。脏有五，治法惟三：脾肺同一治，肾肝同一治，心肾同一治也。

　　[脏治法门]肺脾双亏

　　（肺气之伤，必补脾气；脾气既伤，肺气亦困；故补肺必须补脾，补脾必须补肺也。）如人咳嗽不已，吐泻不已，此肺脾之伤也。人以为咳嗽宜治肺，吐泻宜治脾。殊不知咳嗽由于脾气之衰，斡旋之令不行，则上为咳嗽矣。吐泻由于肺气之弱，整肃之令不行，则上吐而下泻矣。方用：人参（一钱）麦冬（三钱）茯苓（三钱）柴胡（一钱）神曲（五分）车前子（一钱）薏苡仁（一钱）甘草（一钱）水煎服。

　　此方乃治肺、治脾之药，合而用之，咳嗽、喘病之尽除，呕吐、泻症之各去，所谓一方而两用之也。

　　[脏治法门]肾肝两虚

　　肾肝同治者，肾水亏不能滋肝木，则肝木抑郁而不舒，必有两胁饱闷之症。肝木郁不能生肾中之火，则肾水日寒，必有腰背难于俯仰之症。〔故补肝必须补肾中之水；补肾中之水又不可不补肝木。倘补肝而不补肾，则胁痛何以顿除？补肾而不补肝，则腰脊何以立愈？〕方用：熟地（一两）山萸（五钱）当归（五钱）白芍（五钱）柴胡（二钱）肉桂（一钱）水煎服。

　　此方熟地、山萸，补肾之药；当归、白芍、柴胡、肉桂，补肝之品。既云平肝补肾，似乎用药不宜有轻重，今补肝之品多于补肾者何也？盖肾为肝之母，肝又为命门之母也，岂有肝木旺而不生命门之火者哉？〔命门是一身主宰，当生五脏之气，不宜为五脏所生。然而五脏叠为生克，肝既是木，岂有木不能生命门之火乎？此有至理存焉，愿世人勿惊为创说奇闻，而疑为不可执之以治病也。〕

　　[脏治法门]心肾不交

　　肾，水脏也。心，火脏也。是心、肾二经为仇敌，似乎不宜牵连而一治之。不知心，肾虽相克而实相须，无心之火则成死灰，无肾之水则成冰炭。心必得肾气以滋养，肾必得心火而温暖。如人惊惕不安，梦遗精泄，岂非心肾不交乎？人以惊惕不安为心之病，我以为肾之病；人以梦遗精泄为肾之病，我以为心之病。非颠倒也，实有至理焉。方用：熟地（五两）山萸（三两）山药（三两）人参（三两）白术（五两）芡实（五两）茯神（三两）菖蒲（一两）炒枣仁（三两）远志（一两）五味子（一两）麦冬（三两）柏子仁（三两）蜜丸，早晚温水送下五钱。

　　此方之妙，治肾之药少于治心之味。盖心君宁静，肾气自安，肾气既安，何至心动？此治心正所以治肾，而治肾正所以治心也，所谓心肾相根据。

　　[两病同治门]便血又尿血

　　血分前后，便血出于后阴，尿血出于前阴，最难调治，然总之出血于下也。方用：生地黄（一两）地榆（五钱）水煎服，二症俱愈。

　　盖大小便虽各有经络，而其源同，因膀胱之热而来也。生地、地榆俱能清膀胱之热，一方而两用之，盖分之中又有合也。

　　[两病同治门]腰痛又头痛

　　腰痛又头痛，上下相殊也，如何治之？治腰乎、治头乎？谁知是肾气不通乎？盖肾气上通于脑，而脑气下达于肾，上下虽殊，而气实相通。法当用温补之药，以大益其肾中之阴，则上下之气通矣。方用：熟地（一两）杜仲（五钱）麦冬（五钱）北五味（二钱）水煎服，一剂即愈。

　　方内熟地、杜仲，肾中之药也，腰痛是其专功。今并头痛而亦愈者，何也？盖头痛乃肾气不上达之故，用熟地补肾之味，则肾气旺而上通于脑，故腰不痛而头亦不痛矣。〔合中有分，分中又有合也〕。

　　[两病同治门]遗精又健忘

　　遗精，下病也。健忘，上病也。何以分治之而咸当乎？方用：人参（三两）莲须（二两）芡实（三两）熟地（五两）山药（四两）麦冬（三两）五味子（一两）生枣仁（三两）远志（一两）石菖蒲（一两）当归（三两）山萸（三两）柏子仁（一两）蜜丸，每日服五钱，白水下。

　　〔此方乃治健忘之方，何以治遗精而亦效耶？盖遗精本是肾水之虚，而实本于心头之痛。今补其心君，则玉关不必闭而自闭矣，所谓“一举而两得”。此合中之分，实有殊功也〕。

　　[两病同治门]泄泻又吞酸

　　泄泻者，寒也。吞酸者，火也。似乎寒热殊而治法宜异矣。不知吞酸虽热，由于肝气之郁结；泄泻虽寒，由于肝木之克脾。苟一方以治木郁，又一方以培脾土，土必大崩，木必大雕矣。不若一方而两治之为愈也。方用：柴胡（一钱）白芍（五钱）茯苓（三钱）陈皮（五分）车前子（一钱）神曲（五分）甘草（五分）水煎服。

　　〔此方之奇绝，在白芍之妙。盖白芍乃肝经之药，最善〕舒肝木之郁，木郁一舒，上不克胃，而下不克脾。方中又有茯苓、车前子以分消水湿之气，则水尽从小便出，何有余水以吞酸，剩汁以泄泻哉？〔况又有半夏、神曲之消痰化粕，此一（合也）治而有分治之功，世人未尽知也。〕

　　[两病同治门]中气又中痰

　　中气、中痰，虽然中之异，而实皆中于气之虚也。气虚自然多痰，痰多必然耗气，虽分而实合耳。方用：人参（一两）半夏（三钱）南星（三钱）茯苓（三钱）附子（一钱）甘草（一钱）水煎服。

　　盖人参原是气分之神剂，而亦消痰之妙药；半夏、南星虽是逐痰之神品，而亦扶气之正药；附子、甘草，一仁一勇，相济而成，〔用之于三味之中，扶正必致祛邪，荡痰必然益气，分合而无分合之形，奇绝而有神化之妙，又不可不知也〕。

　　[上病下治、下病上治门]病在上而求诸下

　　头痛、目痛、耳红、腮肿，一切上焦等症，除清凉发散正治外，人即束手无策，而不知更有三法：如大便结，脉沉实者，用酒蒸大黄三钱，微下之，此名斧底抽薪之法。

　　如大便泄，脉沉，足冷者，宜六味地黄汤加牛膝、车前、肉桂；足冷甚者，加熟附子。是冷极于下，迫其浮火上升也。此名导龙入海之法。

　　大便如常，脉无力者，用车前子、牛膝行之下行，此名引火归源之法也。

　　[上病下治、下病上治门]病在下而求诸上

　　凡治下焦病，用药不效者，须从上治之：如足痛、足肿，无力软弱，膝疮红肿，用木瓜、薏仁、牛膝、防己、黄柏、苍术之品不效者，定是中气下陷，湿热下流，用补中益气汤升提之。

　　如足软不能行而能食，名曰痿症，宜清肺热。

　　如治泄泻，用实脾利水之剂不效者，亦用补中益气汤去当归，加炮姜、苍术；脉迟，加肉蔻、故纸。

　　如尿血，用凉血利水药不效，用清心莲子饮。若清心不止，再加升麻。

　　如治便血，用止涩之药不效，或兼泄泻，须察其脉，如右关微、或数大无力，是脾虚不摄血，宜六君子汤加炮姜。若右关沉紧，是饮食伤脾，不能摄血，加沉香二分。右寸洪数，是实热在肺，宜清肺，用麦冬、花粉、元参、枯芩、桔梗、五味子、枳壳等味。

　　[虚劳门]劳症虚损辨

　　二症外相似，而治法实不同。虚损者，阴阳两虚也。劳症者，阴虚阳亢也。故虚损可用温补；若劳症则忌温补而用清补也。

　　两症辨法，不必凭脉，但看人着复衣，此着单衣者，为劳症。人着单衣，此着复衣者，为虚损。劳症，骨蒸而热；虚损，荣卫虚而热也。

　　[虚劳门]过劳

　　凡人过劳，脉必浮大不伦，〔按之无力〕，若不安闲作息，必有吐血之症。法当滋补，方用：人参（三两）白术（五两）茯苓（三两）熟地（五两）山萸（四两）当归（八两）白芍（五两）黄（五两）麦冬（三两）五味子（三两）砂仁（五钱）陈皮（五钱）神曲（一两）共为末，炼蜜为丸，每日早晚各服五钱。

　　〔此方乃补气、补血、补精之妙品也。有斡旋之力，可以久服滋人，不致有偏胜之祸也。〕

　　[虚劳门]未成劳而将成劳

　　〔人有虚劳，未成劳瘵之症，〕而将成劳者，方用：熟地（一两）地骨皮（五钱）人参（五钱）麦冬（五钱）白术（一钱）山药（三钱）白芥子（三钱）五味子（三分）水煎服。

　　凡人右寸脉大于左寸脉，即内伤之症。不论左右关尺脉如何，以此方投之效验。

　　[虚劳门]劳病

　　劳病既成，最难治者，盖必有劳虫生之，以食人之气血也。若徒补其气血，而不入杀虫之品，则饮食入胃，只荫虫而不生气血也。若但只杀虫而不补气血，则五脏尽伤，又何有生理哉？惟于大补之中，加入杀虫之药，则元气既全，真阳未散，虫死而身安矣。方用：人参（三两）熟地（八两）何首乌（八两）地栗粉（八两）鳖甲（一斤）神曲（五两）麦冬（五两）桑叶（八两）白薇（三两）山药（一斤）为末，将山药末打成糊，为丸，每日白滚水送下五钱，半年，虫俱从大便中出矣。

　　[虚劳门]久虚缓补

　　久虚之人，气息奄奄，无不曰宜急治矣。不知气血大虚，骤加大补之剂，力量难任，必致胃口转膨胀，不如缓缓清补之也。方用：当归（一钱）白芍（二钱）茯苓（一钱）白术（五分）人参（三分）山药（一钱）陈皮（三分）麦芽（三分）炮姜（三分）枣仁（五分）甘草（三分）水煎服。

　　此方妙在以白芍为君，引参术入肝为佐，小小使令，徐徐奏功，使脾气渐实，胃口渐开，然后再用纯补之剂，先宜缓补之也。

　　[虚劳门]补气

　　右手脉大，气分之伤也。用补气丸：人参（三两）黄（三两）茯苓（四两）白术（八两）白芍（三两）陈皮（一两）炙草（八钱）麦冬（三两）五味子（一两）远志（一两）白芥子（一两）蜜丸，早服五钱，白水下。

　　[虚劳门]补血

　　左手脉大，血分之劳也。方用补血丸：熟地（八两）白芍（八两）当归（四两）山萸（四两）麦冬（三两）五味子（一两）砂仁（五钱）生枣仁（一两）白芥子（一两）肉桂（五钱）蜜丸，晚服一两，白水下。

　　如血热者，去肉桂加地骨皮五钱。

　　[虚劳门]血虚面色黄瘦

　　出汗盗汗，夜卧常醒，不能润色以养筋是也。血虚自当补血，舍四物汤又何求耶？今不用四物汤，用：熟地（一两）麦冬（三钱）当归（五钱）桑叶（十片）枸杞（三钱）茜草（一钱）水煎服。

　　此方妙在用桑叶补阴而生血，又妙在加茜草血得活而益生，况又济之归、地、麦、杞大剂以共生之，〔则血足而色润筋舒也。〕

　　[虚劳门]气血两虚

　　饮食不进，形容枯槁，补其气而血益燥；补其血而气益馁；助胃气而盗汗难止，补血脉而胸膈阻滞。法当气血同治，方用：人参（一钱）白术（一钱）茯苓（二钱）甘草（八分）陈皮（五分）当归（二钱）熟地（三钱）川芎（一钱）白芍（三钱）神曲（五分）麦冬（五钱）谷芽（一钱）水煎服。

　　此方气血双补，与八珍汤同功，而胜于八珍汤者，妙在补中有调和之法耳。

　　[虚劳门]阳虚下陷

　　凡人因饥饱劳役，内伤正气，以致气乃下行，脾胃不能克化，饮食不能运化，往往变成劳瘵。

　　若疑饮食不进，为脾胃之火，肉黍之积，轻则砂仁，枳壳、山楂、麦芽之类，重则大黄、芒硝、牵牛、巴豆之品，纷然杂进，必致膨闷而渐成劳矣。倘先以提升之药治之，何至于成劳？方用：人参（一钱）柴胡（一钱）陈皮（一钱）甘草（一钱）黄（三钱）当归（三钱）白术（三钱）升麻（五分）水煎服。

　　凡人右手寸脉，大于左手寸脉，即内伤之症，不论左、右关、尺脉如何，以此方投之，无不神效。

　　〔此方即补中益气汤，而增定其轻重也。此方之妙，妙在用柴胡、升麻二味，杂于参、、归、术之中，以提升其至阳之气，不使下陷阴分之间。尤妙在加甘草、陈皮于补中解纷，则补者不致另补，而升者不致偏隋，所以下口安然，奏功如响耳。〕

　　[虚劳门]阴虚下陷

　　凡人阴虚脾泄，岁久不止，或食而不化，或化而溏泄，方用：熟地（五钱）山萸（五钱）白术（一两）山药（三钱）茯苓（三钱）五味子（一钱）车前子（一钱）肉桂（一钱）升麻（三分）水煎晚服。

　　此方纯是补阴之药，且有升麻以提阴中之气，〔阴气升而泄自止。〕乃又有温湿之品，以暖命门而健脾土，何致再溏泄哉？〔此乃补升阴气之汤也。〕

　　[虚劳门]阴虚火动夜热昼寒

　　此肾水虚兼感寒，或肾水亏竭，夜热昼寒，若认作阳症治之，则口渴而热益炽，必致消尽阴水，吐痰如絮，咳嗽不已，声哑声嘶，变成劳瘵。法当峻补其阴，则阴水足而火自消，骨髓泰然矣。方用：熟地（一两）地骨皮（三钱）山萸（五钱）元参（三钱）沙参（五钱）麦冬（五钱）五味子（三钱）白芥子（一钱）芡实（五钱）桑叶（七片）丹皮（一钱）车前子（一钱）水煎服。

　　此方阴虚火动者神效。〔妙在全国纯阴之品，直进肾宫，滋其匮乏，则焦急之形，不上焰于口舌、皮毛之际。

　　又加元参、地骨皮、沙参、丹皮之品，少清其骨髓中之内热，自然阴长阳消，不治阳而自安也。〕

　　[虚劳门]阴寒无火

　　若阴寒无火者，方用：肉桂（一钱）附子（一钱）熟地（一两）山萸（四钱）白术（三钱）人参（三钱）柴胡（五分）水煎服。

　　〔此方之妙，用桂、附祛寒之药，加之于熟地补阴之内，使阳得阴而有制，不至奔越沸腾。少加柴胡数分，则阴邪自散矣。况肾中之火，必得水而后生，以此水非邪水，乃真水也。邪水可以犯心而立死，真水可以救心而长延。盖阳根于阴，而真阴肾水，实为君、相二火之母也。此方中加熟地、山萸，正是此意。恐人未知，故又表而出之。〕〔以上〕二方，治阴之中即有以治阳，而治阳之中即藏于补阴也。

　　[虚劳门]亡阳

　　如人汗出不已，此亡阳，气欲散也，故必以补为敛之为得也。方用：人参（一两）黄（一两）当归（一两）麦冬（三钱）五味子（一钱）桑叶（五片）炒枣仁（一钱）水煎服。

　　〔此方之妙，全在用参、归以补气，用山、萸五味以敛气，则补足以济敛之功，而敛足以滋补之益。况又有桑叶收汗之妙品，调停于补敛之中，不偏于敛，亦不偏于补也。〕

　　[虚劳门]内伤发热

　　人病发热，有外感，有内伤。外感必先散其邪气，邪气退而后补正气，正不为邪所伤也。若内伤之发热，方用：柴胡（一钱）当归（一钱）白芍（二钱）栀子（一钱）花粉（二钱）陈皮（一钱）甘草（一钱）水煎服。

　　此方凡肝木郁者，用一剂即快，〔治内伤初起者神效。〕

　　[虚劳门]日重夜轻

　　病重于日间，而发寒发热，较夜尤重，此症必须从天未明而先截之。方用：人参（一钱）白术（五钱）陈皮（一钱）青皮（一钱）柴胡（三钱）当归（三钱）黄（五钱）甘草（一钱）枳壳（一钱）干姜（五分）半夏（一钱）水煎服。

　　又方：

　　人参（一钱）陈皮（一钱）甘草（一钱）白术（五钱）柴胡（二钱）熟地（一两）白芥子（一钱）水煎服。

　　[虚劳门]夜重日轻

　　病重于夜间，而发寒发热，或寒少热多，或热多寒少，一到天明便觉清爽，一到黄昏即觉沉重，此阴气虚甚也。方用：熟地（一两）山萸（四钱）当归（三钱）白芍（三钱）柴胡（三钱）陈皮（一钱）鳖甲（五钱）茯苓（五钱）麦冬（三钱）五味子（一钱）白芥子（三钱）生何首乌（三钱）水煎服。

　　此方妙在用鳖甲，乃至阴之物，逢阴则入，遇阳则转；生何首乌直入阴经，且亦攻邪；白芥子去痰又不耗真阴之气，有不奏功者乎？但必须黄昏时服，则阴气固而邪气不敢入也。

　　[虚劳门]阴邪兼阳邪

　　此症亦发于夜间，发寒发热，无异纯阴邪气之症，但少少烦燥耳，不若阴症之常静也。法当于补阴之中，少加阳药一、二味，使阳长阴消，自然奏功如响矣。方用：熟地（一两）山萸（四钱）当归（三钱）鳖甲（五钱）人参（二钱）白术（三钱）茯苓（五钱）麦冬（三钱）五味子（一钱）柴胡（二钱）陈皮（一钱）白芥子（三钱）生何首乌（三钱）水煎服。

　　[虚劳门]精滑梦遗

　　此病患以为肾虚也，不独肾病也，而亦心病也，宜心肾兼治。方用：熟地（五两）山萸（四两）山药（四两）人参（三两）茯苓（三两）白术（四两）麦冬（三两）五味子（一两）肉桂（一两）附子（二钱）远志（一两）炒枣仁（一两）肉苁蓉（三两）补骨脂（一两）巴戟天（三两）柏子仁（一两）杜仲（一两）砂仁（五钱）鹿茸（一两）紫河东（一副）白芍（二两）蜜丸，早晚白水送下五钱。

　　此方用熟地、山药、山萸之类，补肾也。巴戟、苁蓉、附子、鹿茸，补肾中之火也，可以已矣。而又必加入人参、茯苓、柏子仁、麦冬、远志、枣仁者，何也？盖肾中之火虚，由于心中之火虚也。徒补肾火而不补心火，则反增上焦枯渴。故欲补肾火，乃必须补心火，则水火相济也。

　　[虚劳门]夜梦遗精

　　此症由于肾水耗竭，上不能通于心，中不能润于肝，下不能生于脾，以致玉关不闭，无梦且遗。法当补肾，而少佐以益心、益肝、益脾之品，方用：熟地（一两）山萸（四钱）白术（五钱）茯苓（三钱）茯神（二钱）当归（三钱）白芍（三钱）薏仁（三钱）五味子（一钱）生枣仁（三钱）白芥子（一钱）肉桂（五分）黄连（五分）水煎服，一剂止，十剂不犯。

　　此方妙在五脏兼补，而使心肾两交，自然魂魄宁而精窍闭矣。

　　[虚劳门]滋阴补水

　　方用大滋阴补水丸：大熟地（六两）炒山药（三两）沙参（三两）茯神（三两）炒枣仁（三两）蒺藜（三两）麦冬（三两）莲须（二两）阿胶（三两）牡蛎（四两）丹参（二两）败龟板（四两）菟丝子（二两）远志肉（钱半）甘草（六钱）桂元肉（一百二十个）焙干为末，炼蜜为丸，梧子大，〔每日服三十丸，米饮送下〕。

　　又方

　　鱼膘一两，捣碎，蛤粉炒，沙苑蒺藜酒洗炒，全当归各四两，牛膝三两，枸杞子三两，为末，蜜丸，〔每服黄酒送二、三钱〕。

　　[厥症门]寒、热厥辨

　　寒厥者，手足必青，饮水必吐，腹必痛，喜火熨之。

　　若热厥，手足虽寒而不青紫，饮水不吐，熨则腹必痛。不可不辨也。

　　[厥症门]热厥

　　一时手足厥逆，痛不可忍，人以为四肢、手足之风症也，不知乃心中热蒸，外不能泄，故四肢手足则寒，而胸腹皮热如火。方用：柴胡（三钱）当归（二钱）荆芥（一钱）黄连（二钱）炒栀子（二钱）半夏（一钱）枳壳（一钱）水煎服，二剂愈。

　　〔盖厥症多是火病，厥之甚则热之甚也。故舒其内热，而四肢手足自温矣。方中妙在用柴胡为君，诸寒凉之药，直入心、肝之内，又不凝滞于胸膈之间。盖柴胡能散半表半里之邪，又善浅祛郁闷之气，故不治四肢手足，而专治其心胸也。〕

　　又方：

　　白芍（一两）炒栀子（三钱）陈皮（一钱）柴胡（一钱）天花粉（二钱）水煎服。

　　此方以白芍为君，取其入肝而平木也。

　　[厥症门]寒厥

　　〔厥症虽多是火，然亦有非火厥者，乃直中阴经也。阴寒直入于肾宫，则必挟肾水上犯心君之火，若不急用大热之药，急救心君，则危亡顷刻。〕方用：人参（三钱）白术（一两）附子（一钱）肉桂（一钱）吴茱萸（一钱）水煎服。

　　[厥症门]尸厥

　　〔如人死厥，不省人事，中风不语，或中邪卒倒，此等之病，乃邪气中之，痰迷心窍也。怪病多起于痰，不必惊惶，治其痰而病自愈。然而“邪之所凑，其气必虚”，用祛痰之药加入于补正之中，则病去如扫，死者重生。虽同是中邪，乃有阳邪、阴邪之分。〕

　　[厥症门]阳邪尸厥

　　此症乃痰厥，方用：人参（三钱）白术（五钱）茯苓（三钱）半夏（三钱）南星（三钱）白芥子（一钱）附子（五分）生姜（一块，捣汁）水、酒各一半，煎服。

　　尸厥又方：苍术三两，水煎灌之必吐，吐后即愈。盖苍术阳药，善能祛风，故有奇效。凡见鬼神用之更效。

　　[厥症门]阴邪尸厥

　　此症乃气虚也，方用：人参（一两）白术（五钱）茯苓（五钱）半夏（五钱）陈皮（五分）菖蒲（一钱）水煎服。

　　按：《方论》、《男科》中均无，据《石室秘录》“死治法”补。此方乃六君子汤去甘草、加菖蒲之变方也。

　　[厥症门]厥症

　　人有忽然发厥，闭目撒手，喉中有声，有一日死者，有二、三日死者。此厥多犯神明，然亦素有痰气而发也。

　　治宜攻痰而开心窍，方用起迷汤：人参（五钱）半夏（五钱）菖蒲（二钱）菟丝子（一两）茯神（三钱）皂夹（一钱）生姜（一钱）甘草（三分）水煎服。

　　[厥症门]气虚猝倒

　　凡人猝然昏倒，迷而不悟，喉中有痰，人以为风也，谁知是气虚乎？若作风治，未有不死者。盖因平日不慎女色，精亏以致气虚，又加不慎起居，而有似乎风者，其实非风也。方用：人参（一两）黄（一两）白术（一两）茯苓（五钱）半夏（三钱）白芥子（三钱）菖蒲（二钱）附子（一钱）水煎服。

　　此方补气而不治风，消痰而不耗气，一剂神定，二剂痰清，三剂痊愈。

　　[厥症门]阴虚猝倒

　　此症有肾中之水虚，而不上交于心者；又有肝气燥，不能生心之火者；此皆阴虚，而能令人猝倒者也。方用再苏丹：熟地（二两）山萸（一两）元参（一两）柴胡（一钱）麦冬（一两）五味子（一两）茯苓（一两）菖蒲（一钱）白芥子（三钱）水煎服。

　　此方补肾水，滋肺气，安心通窍，泻火散痰，实有神功。一方茯苓为五钱，十剂可愈。

　　[厥症门]阳虚猝倒

　　人有心中火虚，不能下交于肾而猝倒者，阳虚也。方用全生汤：人参（一两）白术（一两）茯神（五钱）甘草（一钱）生半夏（三钱）生枣仁（一两）附子（三钱）水煎服。

　　药下喉则痰静而气出矣。连服数剂，则安然如故。

　　[厥症门]胃热猝倒

　　又有胃热，不能安心之火而猝倒者，亦阳虚也。方用：人参（一两）元参（一两）生石膏（五钱）天花粉（五钱）麦冬（三钱）菖蒲（一钱）水煎服。

　　一剂心定，二剂火清，三剂痊愈。

　　[厥症门]肾虚猝倒

　　人有口渴索饮，眼红气喘，心脉洪大，舌不能言，不可作气虚治，此乃肾虚之极，不能上滋于心，心火亢极，自焚闷乱，遂致身倒，有如中风也。法当补肾，而佐以清火之药，方用水火两治汤：熟地（一两）山萸（五钱）当归（一两）生地（五钱）元参（一两）麦冬（五钱）五味子（三钱）茯神（五钱）黄连（三钱）白芥子（三钱）水煎服，连服数剂而愈。

　　[厥症门]大怒猝倒

　　人有大怒跳跃，忽然卧地，两臂抽搦，口眼歪邪，左目紧闭，此乃肝火血虚，内热生风之症，当用八珍汤加丹皮、钩藤、山栀。

　　若小便自遗，左关脉弦、洪而数，此肝火血燥，用六味（地黄）汤加钩藤、麦冬、五味子、川芎、当归。愈后须改用补中益气汤，加丹皮、山栀、钩藤，多服。

　　如妇人得此症，服逍遥散加钩藤及六味地黄丸，最效。

　　[厥症门]中风不语

　　凡人跌倒昏迷，或自卧而跌在床下，〔或中风不语者，〕，此皆正气虚而痰邪犯之也，〔似宜治邪为是。然而“邪之所凑，其气必虚”，急宜固其正气，而少佐以祛痰之药，〕方用三生饮：人参（一两）生半夏（三钱）生南星（三钱）生附子（一个）水煎，急灌之。

　　此症又有因肾虚而得之者。夫肾主藏精，立下焦地道之生育，冲、任二脉系焉。二脉与肾之大络，同出于肾之下，起于胞胎之中，其冲脉因称胞络，为经脉之海，遂名海焉。冲脉之上行者，渗诸阳，灌诸经；下行者，渗诸阴，灌诸络，而温肌肉，别经络，结于跗。

　　因肾虚，而肾络与胞内绝，不通于上则，肾脉不上循喉咙挟舌本，则不能言。二络不通于下，则痱厥矣。

　　六用地黄引子：熟地（一两）巴捷（一两）山萸（一两）茯苓（一两）麦冬（一两）五味子（五钱）石斛（六钱）肉苁蓉（一两）菖蒲（五钱）附子（五钱）肉桂（三钱）加薄荷、姜、枣。

　　水煎服。

　　[厥症门]口眼歪邪

　　此症人多治木、治金固是，而不知胃土之为尤切。当治胃土，且有经、脉之分。

　　经云：“足阳明之经，急则口目为僻，急不能视”，此胃土之经为歪邪也。又云：“足阳明之脉，挟口环唇，口歪唇邪”，此胃土之脉为歪邪也。

　　二者治法，皆当用：黄当归人参白芍甘草桂枝升麻葛根秦艽白芷防风黄柏苏木红花水、酒各半煎，微热服。如初起有外感者，加葱白三茎同煎，取微汗自愈。

　　[厥症门]又口眼歪斜

　　〔人病口眼歪斜，人以为胃中之痰，不知非也。〕乃心中虚极，不能运于口目之间，轻则歪斜，重则不语。方用：人参（三钱）白术（五钱）茯苓（三钱）甘草（一钱）当归（一两）白芍（三钱）菖蒲（三钱）肉桂（二钱）水煎服。

　　一剂少愈，二剂痊愈。〔此方之妙，全不去祛风祛邪，一味补正，而歪斜自愈矣。〕

　　[厥症门]半身不遂

　　此症宜于心、胃而调理之。盖心为天真。神机开发之本；胃是后腑，充大真气之标。标本相得，则心膈开之，膻中、气海，所留宗气盈溢，分布五脏、三焦，上下中外，无不周遍。

　　若标本相失，则不能致其气于气海，而宗气散矣。故分布不周于经脉则偏枯；不周于五脏则。即此言之，未有不因真气不周而病者也。

　　法宜用黄为君，参归、白芍为臣，防风、桂枝、钩藤、竹沥、姜汁、韭汁、葛汁、梨汁、乳汁为佐使，治之而愈。

　　若杂投乌附、羌活之类，以涸荣而耗卫，如此死者，是医杀之也。

　　[厥症门]半身不遂口眼歪邪

　　方用：人参（五钱）白术（五钱）当归（五钱）黄（一两）半夏（三钱）干葛（三钱）桂枝（钱半）红花（二钱）甘草（一钱）水（二樽）姜（三片）枣（二枚）煎服。

　　此症人多以风药治之，殊不见功。此药调理气血、故无不效。

　　[厥症门]痫症

　　〔羊癫之症〕，忽然卧倒，作羊马之声，口中吐痰如涌者，乃痰迷心窍也。盖因寒而成，感寒则发也。方用：人参（三钱）白术（一两）茯神（五钱）山药（三钱）薏仁（五钱）肉桂（一钱）附子（一钱）半夏（三钱）水煎服。

　　（此方助其正气以生心血，又加桂附以祛寒邪；加半夏以消痰，逐去其水，自然气回而癫止也。一剂痊愈，永不再发，幸珍视之。）

　　又方：

　　人参（一两）茯神（一两）白术（五钱）半夏（一钱）南星（一钱）附子（一钱）柴胡（一钱）菖蒲（三分）水煎服。

　　此本治寒狂之方，治痫亦佳。

　　又方：

　　人参（三两）白术（五两）甘草（一两）陈皮（三钱）生南星（一两）半夏（一两）附子（一钱）蜜丸，须病发前服之，则永不再发矣。〔盖健其胃气，自不生痰。况又佐之祛痰斩关之将，以此方治之自愈。〕

　　[癫狂门]癫狂

　　此症多生于脾胃之虚寒，饮食入胃，不变精而变痰，痰迷心窍，遂成癫狂。苟徒治痰而不补气，未有不速之死者也。方用：人参（五钱）白芥子（五钱）白术（一两）半夏（三钱）陈皮（二钱）肉桂（一钱）干姜（一钱）甘草（五分）菖蒲（五分）水煎服。

　　如女人得此症，去肉桂，加白芍一两、柴胡二钱、黑栀子一钱，治之最神效。

　　[癫狂门]发狂见鬼

　　〔凡人有病发狂见鬼，此正气虚而邪气犯之也，似宜正治邪气为是。然而“邪之所凑，其气心虚”，不治其虚，安问其余？此所以急宜因其正气，而少佐以祛寒祛邪之药为妙。〕方用：人参（一两）白术（一两）半夏（三钱）天南星（三钱）附子（一钱）水煎服。

　　〔发狂见鬼，明是虚而痰中之，用半夏、南星、附子以祛痰，不用人参、白术之多，何以并驾齐驱而成功载？此方之妙，不特发狂见鬼，而治中风不语，卒倒不知人，亦神妙之极。盖气虚而后始中痰也。〕

　　[癫狂门]发狂不见鬼

　　此症是内热之症，方用：人参（三钱）白芍（三钱）半夏（三钱）南星（二钱）白芥子（一钱）陈皮（一钱）黄连（二钱）甘草（一钱）水煎服。

　　〔此方妙在用黄连，盖厥深热益深，去其热则厥自定。黄连入心，引诸补心之味，同群共济，或补或泻，中正之意也。〕

　　[癫狂门]热狂

　　此症有因伤寒得之者，一时之狂也，可用白虎汤以泻其火。更有终年狂而不愈者，或拿刀杀人，或詈骂人，不认儿女，见水大喜，见食大恶，此心气之虚，而热邪乘之，痰气侵之也，方用化狂汤：人参（一两）白术（一两）茯神（一两）附子（一分）半夏（三钱）菟丝子（三钱）菖蒲（三钱）甘草（一钱）水煎服。

　　一剂狂定。此方妙在补心、脾、胃三经，化其痰而不去泻火。盖泻火则心气益伤，而痰涎益盛，狂何以止乎？尤妙微用附子，引补心消痰之品，直入心中，则气易补而痰易消，又何用泻火之多事哉？

　　[癫狂门]寒狂

　　凡发狂骂人，不口渴，索引与水不饮者，寒症之狂也。此必气郁不舒，怒气未泄，其人平日定懦弱不振耳。

　　〔治之法，宜祛痰为主，而佐以补气之药，〕方用：人参（一两）白术（五钱）茯神（一两）半夏（一钱）南星（一钱）附子（一两）柴胡（一钱）菖蒲（三分）水煎服。

　　（此方之妙，全在补气，而不十分祛痰，寒症发寒，与痫症同治，加入附子以消其寒气，菖蒲引药入心经，自然下喉熟睡，病如失矣。方中再加柴胡，以舒其木旺之郁气，尤易奏功耳。）

　　[怔忡惊悸门]怔忡不寐

　　〔心经之病，怔忡不寐，乃心血少也。〕方用：人参（三钱）丹皮（二钱）茯神（三钱）麦冬（三钱）五味子（一钱）当归（三钱）生枣仁（五钱）熟枣仁（五钱）菖蒲（一钱）甘草（一钱）水煎服。

　　此方妙在用生、熟枣仁〔各五钱〕，生使其日间不卧，熟使其夜间不醒；又以补心之药为佐，而怔忡安矣。

　　[怔忡惊悸门]心惊不安夜卧不睡

　　〔人非心不能宁静致远，非肾不能作强生育。故补心即当补肾，补肾即当补心，是二经乃一身之主宰，脏腑之根本也。故人病心惊不安，或夜卧不睡者，人以为心病也，谁知非心病，乃肾病也。然则欲安心者先治肾，欲治肾者当治心。〕方用：人参（三两）茯苓（三两）茯神（三两）远志（二两）生枣仁（一两）熟地（三两）山萸（三两）当归（三两）菖蒲（三钱）黄连（五钱）肉桂（五钱）白芥子（一两）麦冬（三两）砂仁（五钱）蜜丸，每日送下五钱，汤，酒俱可。

　　此方治心惊不安与不寐耳，用人参、茯神、当归、麦冬足矣。即为火起不寐，亦不过加黄连足矣。何以反用熟地、山萸补肾之药，又加肉桂以助火？不知人之惊恐者，乃肾气不入于心也；不寐者，乃心气不归于肾也。今用熟地，山萸补肾，则肾气可上通于心矣。肉桂以补命门之火，则肾气既温，相火有权，〔则心气下行〕，君火相得，自然上下同心，君臣合德矣。

　　然补肾固是，而亦不可徒补其肾也。亦有肝气不上于心易成此症者，如果有之，宜再加白芍二两，以兼补肝木，斯心泰然矣。

　　[怔忡惊悸门]恐怕症

　　夫人夜卧交睫，则梦争斗，负败恐怕之状难以形容〔者〕，人以为心病也，谁知是肝病乎？盖肝藏魂，肝血虚则魂失养，故交睫则若魇，乃肝胆虚怯，故负恐维多，此非竣补，不克奏功。而草木之品，不堪任重，乃以酒化鹿角胶，空心服之可痊。盖鹿角胶峻补精血，血旺则神自安矣。

　　[怔忡惊悸门]神气不宁

　　人有神气不宁，每卧则魂飞扬，觉身在床而魂离体也，惊悖多魇，通夕无寐，人以为心病也，谁知是肝经受邪乎？盖肝气一虚，邪气袭之，肝藏魂则魂无根据，是以魂飞扬而若离体也。

　　此症当用珍珠母为君，龙齿佐之。珍珠母入肝为第一，龙齿与肝同类也。龙齿、虎睛，令人例以为镇心之药，不知龙齿安魂，虎睛定魄也。东方苍龙，木也，属肝而藏魂，西方白虎，金也，属肺而藏魄。龙能变化，故魂游而不定；虎能专静，故魄止而有守。

　　是以治魄不宁，宜虎睛；治魂飞扬。宜龙齿；药各有当也。

　　[痰嗽门]治痰之法

　　古人所立治痰之法，皆是治痰之标，而不能治痰之本也。如二陈汤上中下久暂之痰皆治之，而其实无实效也。

　　今立三方，痰病总不出其范围也。

　　[痰嗽门]初病之痰

　　伤风、咳嗽、吐痰是也。方用：半夏（一钱）陈皮（一钱）天花粉（一钱）茯苓（一钱）苏子（一钱）甘草（一钱）水煎服。

　　二剂而痰可消矣。此方去上焦之痰，上焦之痰，原在胃中而不在肺，去其胃中之痰，而肺金自然清肃，又何至火之上升哉？

　　[痰嗽门]已病之痰

　　必观其色之白与黄而辨之：黄者，火将退也。白者，火正炽也。正炽者，用寒凉之品，将退者，用祛逐之味。

　　今一方而俱治，方用：白术（三钱）茯苓（五钱）陈皮（一钱）甘草（一钱）白芥子（三钱）枳壳（五分）水煎服。

　　有火加栀子，无火不必加也。此方健脾去湿，治痰在中焦者也。

　　又方：

　　白术（五钱）茯苓（五钱）薏仁（五钱）陈皮（一钱）天花粉（二钱）益智仁（三分）人参（三分）水煎服。

　　有火加黄芩一钱，无火加干姜耶、甘草二分。此方健脾去湿而不耗气，二剂而痰自消也。

　　[痰嗽门]久病之痰

　　久病之痰，切不可作脾湿生痰论之。盖久病不愈，未有不因肾水亏损者也。非肾水泛上为痰，即肾火沸腾为痰。当补肾以祛逐之，方用：熟地（一两）山萸（五钱）薏仁（一两）山药（五钱）芡实（五钱）麦冬（五钱）五味子（三钱）茯苓（三钱）车前子（一钱）益智仁（二钱）水煎服。

　　此治水泛为痰之圣药也。若火沸为痰者，加肉桂一钱。此方补肾去湿而化痰，水入肾宫，自变为真精而不化痰矣。此治下焦有痰之法也。

　　又方：

　　久病之痰，方用六味地黄汤加麦冬、五味子，实有奇功。无火加附子、肉桂可耳。

　　[痰嗽门]滞痰

　　夫痰之滞，乃气之滞也。苟不补气而惟去其痰，未见痰去而病消也。方用：人参（一钱）白术（二钱）茯苓（三钱）陈皮（一钱）白芥子（一钱）花粉（一钱）苏子（八分）豆蔻（三粒）水煎服。

　　〔此方之妙，在于治痰之中而理其气。气顺则痰活，气顺则湿流而痰不生矣。此气治之宜知。〕

　　[痰嗽门]湿痰

　　〔气虚痰多之症，本是湿也。而〕治痰之法，不可徒去其湿，必以补气为先，而佐以化痰之品，乃克有效。方用：人参（三钱）茯苓（三钱）薏仁（五钱）半夏（三钱）陈皮（一钱）神曲（一钱）甘草（一钱）水煎服。

　　此方之中用神曲，人多不识其意，谓神曲乃消食之圣药，非化痰之神品也。殊不知痰之积聚稠粘，甚不易化，惟用神曲以发之，则积聚稠粘开矣。继之以半夏、陈皮，可以奏功。虽然有半夏、陈皮消痰。不多用人参，则痰何从消？有人参以助气，又有薏仁，茯苓能健脾去湿，湿去而痰亦去矣。

　　[痰嗽门]寒痰

　　人有气虚而痰寒者，即用前方加肉桂三钱、干姜五分足矣。

　　[痰嗽门]热痰

　　人有气虚痰热者，方用：麦冬（二钱）白芍（二钱）花粉（一钱）甘草（一钱）陈皮（一钱）白芥子（一钱）茯苓（二钱）神曲（三分）当归（三钱）水煎服。

　　〔此方之妙，妙在不燥而又是补气之剂，润以化痰，痰去而气自足矣。〕。

　　[痰嗽门]火痰

　　此症方用痰火神丸：大黄（五两）陈皮（一两）焦白术（二两）前胡（二两）枳壳（二两）山楂（二两）甘草（四钱）半夏（二两）天花粉（二两）制半夏法：生姜自然汁泡之，三次用姜三两取汁，滚水半碗入半夏内，一次泡七天，取出焙干。共为细末，老米煮粥，捣烂为丸，每服二、三钱。

　　[痰嗽门]老痰

　　凡疾在胸膈不化者，为老疾也。方用：白芥子（五钱）白芍（三钱）薏仁（五钱）柴胡（一钱）茯苓（三钱）陈皮（三分）丹皮（二钱）甘草（一钱）花粉（八分）水煎服。

　　此方妙在白芥子为君，薏仁、白芍为臣，柴胡、花粉为佐，使老痰无处可藏，（自然渐渐消化，十剂而老痰无不消矣）

　　[痰嗽门]顽痰

　　痰成块而塞咽喉者，为顽痰也。方用：贝母（三钱）半夏（三钱）茯苓（三钱）白术（三钱）神曲（三钱）甘草（一钱）桔梗（三钱）白矾（一钱）紫菀（二钱）水煎服。

　　此方妙在贝母、半夏同用，一燥一湿，使痰无处藏避。又有白矾以消块，梗、菀去邪，甘草调中，有不奏功〔如响〕者乎？

　　[痰嗽门]水泛为痰

　　肾中之水，有火则安，无火则泛。倘人过于入房，则水去而火亦去，久之则水虚而火亦虚；水无可藏之地，则上泛而为痰矣。治之法，欲抑水之下降，必先使火之下温，当于补肾水之中，加火热之药，使水足以制火，而火足以暖水，则水火有既济之道，自不上泛为痰矣。方用：熟地（一两）山萸（五钱）肉桂（二钱）五味子（一钱）牛膝（三钱）水煎服。

　　一剂而痰下行，二剂而痰无不消矣。

　　又方：

　　凡人久有痰而不愈，用猪肺一个，萝卜子五钱，研碎，白芥子一两，五味调和，饭锅蒸熟，饭后顿服一个即愈。此乃治上焦之痰，汤药不愈者，最神效。

　　[痰嗽门]湿嗽

　　秋伤于湿，若用乌梅、米壳，断乎不效。方用：白术（三钱）陈皮（一钱）当归（一钱）甘草（一钱）枳壳（一钱）桔梗（一钱）水煎服。

　　三剂安然矣。冬咳皆秋伤于湿也，岂可拘于受寒乎？

　　[痰嗽门]久嗽

　　〔久嗽者，人无不以为邪之聚也。日日用发散之剂而不效者，乃气散故耳。气散矣而仍用散药，无怪乎经年累月而不效也。法当用收敛之药一、二味以见功也。方用：〕人参（五钱）白芍（三钱）生枣仁（一钱）五味子（一钱）白芥子（一钱）苏子（一钱）麦冬（五钱）益智仁（五分）水煎服。

　　二剂后，服六味地黄丸加麦冬三两、五味子一两，服之不再发，否则不能保其不发也。

　　[痰嗽门]久嗽

　　治久嗽，不论老少，神效。方用：乌梅（五钱）栝蒌仁（五钱）杏仁（一钱）硼砂（一钱）人参（一钱）（童便浸）五味子（一钱）寒水石（一钱）胡桃仁（一钱）薄荷（五分）甘草（五分）贝母（三两）蜜丸，樱桃大，净绵包之，口中噙化。虚劳未曾失血，脉未数者，均可用之，不过十粒即见效，二十粒愈。

　　[痰嗽门]又久嗽

　　人参、当归、细茶各一钱，水煎，连渣嚼尽，一、二服即愈。

　　[痰嗽门]肺嗽兼补肾

　　肺嗽之症，本是肺虚，其补肺也明矣，奈何兼亦肾乎？盖肺经之气，夜必归于肾。若肺金为心火所伤，必求救于其子，子若力量不足，将何以救其母哉？方用：熟地（一两）麦冬（一两）山萸（四钱）元参（五钱）苏子（一钱）牛膝（一钱）沙参（三钱）天冬（一钱）紫菀（五分）水煎服。

　　〔此方之妙，全在竣补肾水，而少清肺金，则子盛于母，而母仇可报也。况又有祛邪之品，用之得宜，全不耗散肺金，外邪退舍，不敢重犯，此肺肾同治之法也。〕

　　[喘症门]气治法

　　气虚、气实，不可不平之也。气实者，非气实乃正气虚而邪气实也。法当用补气之药，而加祛逐之品，则正气足而邪气消矣。方用：人参（一钱）白术（一钱）甘草（一钱）麻黄（一钱）半夏（一钱）柴胡（三钱）白芍（三钱）水煎服。

　　推而广之，治气非一条也。气滔：补中益气汤可用；气衰：六君子汤可采；气寒：人参白术附子汤可施；气虚：则用四君汤；气郁：则用归脾汤；气热：则用生脉散；气喘：则用独参汤；气动：则用二陈汤加人参，气塞：则用射干汤；气逆：则用逍遥散。

　　气虚则羸弱，气实则壮盛。气虚用前方，气实用另一方：枳壳（五分）白术（一钱）陈皮（五分）茯苓（三钱）甘草（一钱）柴胡（一钱）白芍（二钱）栀子（一钱）山楂（十个）水煎服。

　　[喘症门]气喘

　　凡人气喘而上者，人以为气有余也，殊不知气盛当作气虚看，有余认作不足看。若认作肺气之盛，而错用苏叶、桔梗、百部、山豆根之类，则去生远矣。方用：人参（一两）牛膝（三钱）熟地（五钱）山萸（四钱）枸杞（一钱）麦冬（五钱）五味子（一钱）胡桃肉（三个）生姜（五片）水煎服。

　　此方不治肺，而正所以治肺也。或疑人参乃健脾之药，既宜补肾，则不宜多用人参。不知肾水大虚，一时不能遽生，非急补其气，则元阳一钱，必且断绝。况人参少用则泛上，多用即下行。妙在用人参两许，使下达病源，补气以生肾水。方中熟地、山萸之类，同气相求，直入命门，又何患其多哉？若病重之人，尤宜多加，一两尚欠少也。

　　但喘有初起之喘，有久病之喘。初起之喘多实邪，久病之喘多气虚。实邪喘者必抬肩，气虚喘者微微气急耳。

　　此方治久病之喘方也。若初病之喘，四磨，四七汤，一剂即止。盖喘不独肺气虚，而肾水〔亦〕竭也。

　　[喘症门]气短

　　此症似喘而实非喘也，若作实喘治之，则立死矣。盖气短乃肾气虚耗，气冲于上焦，壅塞于肺经，症似有余而实为不足也。方用：人参（二两）麦冬（五钱）五味子（二钱）牛膝（三钱）熟地（一两）山萸（三钱）破故纸（三钱）枸杞（三钱）胡桃肉（三个）水煎服。

　　三剂气平而喘定矣。此方妙在用人参之多，能下达气原，挽回于无何有之乡。其余纯是补肺、补肾之品，子母相求，水气自旺，则火气自安于故宅，不上冲于咽门，此治气短之妙法也。

　　[喘症门]实喘

　　凡实喘之症，气大急，喉中必作声，肩必抬起，此症若重而实轻也。方用：黄芩（二钱）麦冬（三钱）柴胡（一钱）苏叶（一钱）乌药（一钱）半夏（一钱）山豆根（一钱）甘草（五分）水煎服。

　　一剂喘定，不必再剂也。

　　[喘症门]虚喘

　　此症气少息而喉无声，肩不抬也。此乃肾气大虚，脾气又复将绝，故奔冲而上，欲绝未绝也。方用救绝止喘汤：人参（一两）熟地（一两）山萸（三钱）牛膝（一钱）麦冬（五钱）五味子（一钱）白芥子（一钱）水煎服。

　　[喘症门]抬肩大喘

　　人忽感风邪，寒入于肺，以致喘急、肩抬气逆，痰吐不出，身不能卧，方用：柴胡（二钱）茯苓（二钱）麦冬（二钱）桔梗（二钱）当归（二钱）黄芩（一钱）射干（一钱）半夏（一钱）甘草（一钱）水煎服。

　　此方妙在用柴胡、射干、桔梗，以发舒肺金之气，用半夏以去痰，用黄芩以去火。但外感寒邪，内必变为热症，故用黄芩以清解之。然徒用黄芩，虽曰清火，转足以抑遏其火气，而火未必伏也。有柴胡、射干、桔梗一派辛散之品，则足以消火灭邪矣。

　　[喘症门]肾寒气喘

　　凡人气喘〔而〕不能卧，吐痰如涌泉者，舌不燥而喘不止，一卧即喘，此非外感之寒邪，乃肾中之寒气也。盖肾中无火，则水无所养，乃泛上而为痰，方用六味地黄汤加肉桂、附子、大剂饮之。盖人之卧，必肺气与肾气相安，而居河车之路，平安而无奔越也。

　　[喘症门]肾火扶肝上冲

　　凡人肾火之逆，扶肝气而上冲，以致作喘，甚有吐红粉痰者，此〔乃〕肾火炎上以烧肺金，肺热不能克肝，而龙雷之火升腾矣。龙雷火，相火也。方用：地骨皮（一两）沙参（一两）丹参（三钱）麦冬（五钱）白芍（五钱）白芥子（二钱）桔梗（五分）甘草（三分）水煎服。

　　此方妙在地骨皮清骨髓中之火，沙参、丹皮以养阴，白芍平肝，麦冬清肺，甘草、桔梗引入肺经，则痰喘除而气喘定矣。

　　[喘症门]喘嗽

　　人有喘而嗽者，人以为气虚而有风痰也，谁知是气虚不能归源于肾，而肝木挟之作，祟乎？法当峻补其肾，少助以引火之品，则气自归源于肾，而喘嗽自止矣。方用：人参（一两）熟地（二两）麦冬（五钱）五味子（一钱）牛膝（一钱）枸杞（一钱）菟丝子（一钱）茯苓（三钱）白术（一钱）水煎服。

　　连服几剂，必有奇功。倘以四磨、四七汤治之，必不效矣。

　　[喘症门]假热气喘吐痰

　　人有假热气喘吐痰者，人以为热，而非热也，乃下元寒极，逼其火而上喘也。此最危急之症，苟不急补其肾与命门之火，则一线之微，必然断绝。方用：熟地（四两）山药（三两）麦冬（三两）五味子（一两）牛膝（一两）附子（一钱）肉桂（一钱）水煎冷服，一剂而愈。

　　[喘症门]贞元饮

　　喘而脉微涩者：熟地（三两）当归（七钱）甘草（一钱）水煎服。

　　妇人多有此症。

　　[吐血及血门]论治血宜顺性

　　凡人出血，乃血病不肯归经，或上或下，或四肢皮毛，各处出血者是也。血循经络，外行于皮毛，中行于脏腑，内行于筋骨，上行于头月、两手，下行于二便、两足、一脐，固身无非血路，一不归经，自然各处妄行，有孔则钻，有洞则泄，甚者呕吐，或见于皮毛，或出于齿缝，或渗于脐腹，或露于二便，皆宜顺其性而引之归经。方用：熟地（五钱）生地（五钱）当归（三钱）白芍（三钱）川芎（一钱）黑荆芥（一钱）茜草（一钱）甘草（一钱）水煎服。

　　此方即加味四物汤，妙在用茜草、〔荆芥〕，引血归经，〔不拂乱其性，则血自归经，各不相犯矣。〕。

　　[吐血及血门]阳症吐血

　　凡人感伤暑气，忽然吐血盈盆，人以为阴虚也，不知阴虚吐血与阳虚不同。

　　阴虚吐血者，人安静，不似阳虚之燥动不宁也。

　　阳虚必大热作渴，欲饮凉水，舌必有刺，不似阴虚之口不渴而舌滑也。法当清胃火，不必止血也。方用：生石膏（三钱）青蒿（五钱）香薷（三钱）荆芥（一钱）当归（三钱）人参（三钱）水煎服。

　　此方乃阳症吐血之神剂也。方中虽有解暑之味，然而补正多于解暑，去香薷一味，实可通治〔诸阳症之吐血也。〕但此方止可用一、二剂，即宜改用六味地黄汤，〔以滋其阴水，水足则阳火自消耳。〕

　　[吐血及血门]血不归经吐血

　　此症吐血，人以为火盛，用凉药以泻火，乃火愈盛而血愈多；或用止血之品仍不效〔者〕，谁知是血不归经乎？治法当用补气之药，而佐以引血归经之味，不止血而自止矣。方用：人参（五钱）当归（一两）炒丹皮（三钱）炒荆芥（三钱）水煎服。

　　一剂而血无不止者。此方妙在不专补血，而反去补气以补血；尤妙在不去止血，而去行血以止血。盖血逢寒则凝结而不行，逢散则归经而不逆，救死于呼吸之际，实大有奇功。

　　[吐血及血门]大怒吐血

　　有大怒后吐血，或倾盆而出，或冲口而来，一时昏晕，死在顷刻也。以止血治之，则气闷而不安；以补血治之，则胸满而不受；有变症蜂起而死者，不可不治之得法也。方用解血平气汤，白芍（二两）当归（二两）炒荆芥（三钱）黑栀子（三钱）柴胡（八分）红花（二钱）甘草（一钱）水煎服。

　　一剂而气平舒，二剂而血止息，三剂而病大愈。盖怒伤肝，不能平其气，以致吐血。若不先舒气而遽止血，则愈激动肝木之气，必气愈旺而血愈吐矣。方中芍药为多用之品，平肝而又舒气；荆芥、柴胡，皆引血归经之品；当归，红花，生新去旧；安有不愈者哉？

　　[吐血及血门]肺经吐血

　　六味地黄汤加麦冬、五味子，最能补肾滋肝，木得其养，则有可藏之经而不外泄，血症最宜服之。

　　据《石室秘录》“血治法”录如下：〔血病最忌寒凉之品，寒则凝滞而不行，难以归经。六味地黄丸、汤，妙在不寒不热，补肾水以滋肝木，肝木得养，则血有可藏之经，自然不致外泄，何至上吐？方用六味地黄汤加麦冬、五味子：〕熟地（五钱）山萸（三钱）山药（二钱）丹皮（三钱）泽泻（二钱）茯苓（二钱）麦冬（三钱）五味子（一钱）水煎服。

　　六味地黄汤得麦、味二味，又能清补肺金，使毛皮得养，毛孔坚固，则血难外越。肺金不干，下且足以克肝，而肝木畏金之克，又何至上犯于肺耶？故血症最宜用此方，久服三年不吐，始庆重生，否则尚在生死之间也。

　　[吐血及血门]吐白血

　　血未有不红者，何以名“白血”？不知久病之人，吐痰皆白沫，乃白血也。白沫何以名白血？以其状似蟹涎，无败痰存其中，实血而非痰也。若将所吐沫，露于星光之下，一夜必变红矣。此沫出于肾，而肾火沸腾于咽喉，不得不吐之者也。虽是白沫，而实肾中之精，岂特血而已哉？苟不速治，则白沫变为绿痰，无可如何矣。方用：熟地（一两）山萸（五钱）山药（五钱）丹皮（二钱）茯苓（五钱）泽泻（二钱）麦冬（一两）五味子（一钱）水煎服，日日服之。

　　[吐血及血门]三黑神奇饮

　　丹皮（七分炒黑）栀子（五分炒黑）真蒲黄（一钱二分，炒黑）川芎（一钱，酒洗）生地（一钱，酒洗）贝母（一钱）陈皮（七分）水二樽，童便、藕汁各半樽，煎服。此方治吐血，神效无比，二剂止。

　　[吐血及血门]急救吐血

　　吐血不止，救急方用：青柏叶（一把）干姜（三片）阿胶（一挺）共三味，水二碗，煎一碗服。

　　又方：

　　就用吐出血块，炒黑为末，每服三人，以麦冬汤调服。

　　又方：

　　以古金墨磨汁，同萝卜汁饮之。

　　又方：

　　痰带血丝，童便、竹沥止之。（《男科》中无）

　　又方：

　　茜草根末二、三钱，童便煎服。

　　又方：

　　吐血不止，藕汁加童便良。

　　又方：

　　大苏叶根，捣汁温服。

　　[吐血及血门]衄血

　　鼻血欲死，乱发烧灰，水服方寸七，仍吹之。

　　又方：

　　刀削指甲末，吹之即止。

　　[呕吐门]反胃大吐

　　大吐之症，舌有芒刺，双目红肿，人以为热也，谁知是肾水之方乎？盖脾胃必借肾水而滋润之，肾水一亏，则胃之火沸腾而上，以致目红而舌芒刺也。但此症时燥时静，时欲饮水，及水到又不欲饮，即强饮之，亦不甚快，此乃上假热而下真寒也，宜六味地黄汤加桂、附，水煎，冷服。

　　〔此方可治上假热而下真寒者，无不神妙奏功，大吐之症宜之耳。〕外治法：先以手擦其足心，使极热时，然后用附子一个煎汤，用鹅翎扫之，随干随扫，少顷亦不吐矣。后以六味地黄汤大剂饮之，即安然也。或服逍遥散加黄连，亦立止也。

　　无如世医以杂药妄投而成噎膈矣，方用：熟地（二两）山萸（一两）当归（五钱）元参（一两）牛膝（三钱）白芥子（三钱）水煎服。

　　盖肾水不足，则大肠必干而细，饮食入胃，不能下行，故反而上吐矣。

　　[呕吐门]寒邪犯肾大吐

　　寒邪入肾宫，将脾胃之水，挟之尽出，手足厥逆，少腹痛不可忍，以热物熨之少快，否则寒冷欲死。不知者以为胃病，而乃肾病也。方用：附子（一个）白术（四两）肉桂（一钱）干姜（三钱）人参（三两）水煎服。

　　下喉便觉吐定，煎渣再服，则安然如故矣。〔盖肾水养人，何能克心以死人？惟阴寒邪气，直入肾宫，则肾火外避，而诸邪挟众，逆犯心君，则不宁矣。所以必用附子、肉桂、干姜，一派辛辣之热药，而不必多用人参以定变，使诸药遍列分部，无非春温之气，自然寒邪散而吐止矣。〕

　　[呕吐门]肾虚呕吐

　　呕吐之症，人以为胃虚也，谁知是由于肾虚乎？故治吐不效，未窥见病之根也。方用：人参（三钱）白术（五钱）薏仁（五钱）芡实（五钱）砂仁（五粒）吴茱萸（五分）水煎服。

　　〔此方似乎治脾胃之药，不知皆治肾之味。方中取人参救胃之外，其余药品，俱入肾经，而不止留在脾也。肾火生脾，脾土生胃，胃气一转，呕吐自平，此治胃而用治肾之法，人知之乎？〕

　　[呕吐门]脾虚胃吐

　　胃吐由于脾虚，脾气不下行，自必上反而呕，补脾则胃安。方用：人参（三钱）茯苓（三钱）白术（五钱）甘草（一钱）肉桂（一钱）神曲（一钱）半夏（一钱）砂仁（三粒）水煎服。

　　此方治胃病以补脾土者，何也？盖胃为肾之关，关门之沸腾，由于关中之溃乱，然则欲使关外之安静，必先使关中之安宁。

　　况用砂仁、半夏、神曲等味，全是止吐之品，有不奏功如神者乎？此脾胃双补法也。

　　[呕吐门]肾寒吐泻

　　肾寒吐泻，由于心寒胃弱，呕吐不已，食久而出是也。下利不已，五更时痛泻三、五次者是也。此症人以为脾胃之寒，服脾胃药而不效者，何也？盖胃为肾之关，脾为肾之海。胃气弱，不补命门之火，则心包甚寒，何以生胃土而消谷食？脾气弱，不补命门之火，则下焦虚寒，何以化糟粕而生精微？故补脾胃莫急于补肾也。方用：熟地（三两）山萸（二两）茯苓（三两）人参（三两）山药（四两）附子（一两）肉桂（一两）五味子（一两）吴茱萸（五钱）蜜丸，每日空心服五钱。

　　〔此方之妙，全在用肾药居多，而脾胃药居少。尤妙在用热温之药，于补肾、补土之中，则火足而土健，谁知水足而生火乎？此种议论，举世未闻，岂徒托空言以示奇乎？实有至理存焉。试之无不效奏顷刻，愿世人加意此妙法也。〕

　　[呕吐门]火吐

　　此症若降火，则由脾而入于大肠，必变为便血之症，方用清火止泻汤：茯苓（一两）人参（二钱）砂仁（三粒）黄连（三钱）水煎服。

　　[呕吐门]寒吐

　　此症若降寒，则又引入肾，而流于膀胱，必变为遗尿之症，法宜散寒止吐，方用止呕散寒汤：白术（二两）人参（五钱）附子（一钱）干姜（一钱）丁香（五分）水煎服。

　　此方散寒而用补脾之品，则寒不能上越，而亦不得下行，势不得不从脐出也。

　　[呕吐门]反胃

　　人有食入而即出者，乃肾水虚不能润喉，故喉燥而即出也。方用：熟地（二两）山萸（五钱）山药（一两）丹皮（三钱）茯苓（五钱）泽泻（三钱）麦冬（五钱）五味子（一钱）水煎服。

　　[呕吐门]反胃

　　又有食久而反出者，乃肾火虚不能温脾，故脾寒而反出也。方用：熟地（二两）山萸（一两）山药（六钱）丹皮（三钱）茯苓（三钱）泽泻（三钱）附子（三钱）肉桂（三钱）水煎服。

　　[臌症门]水臌

　　此症满身皆肿，按之如泥者是也。若不急救，水流四肢，不得从膀胱而出，则为死症矣。方用决流汤：黑丑（二钱）甘遂（二钱）肉桂（一两）车前子（一两）水煎服。

　　一剂而水流斗余，二剂而痊愈，断不可与三剂也，与三剂反杀之矣。盖牵牛、甘遂，最善利水，又加之肉桂、车前子，引水以入膀胱，利水而不走气，不使牛、遂之过猛也。二剂之后，须用五苓散调理二剂，再以六君子汤补脾可也。更须忌食盐三月，犯之则不救矣。

　　[臌症门]气臌

　　此症乃气虚作肿，似水而非水也，但按之不如泥耳。必先从脚面上肿起，后渐肿至身上，于是头面皆肿者有之，此之谓之气臌。宜于健脾行气之中，加利水之品。若以水臌治之，是速之死也。方用：白术（一两）茯苓（一两）人参（一钱）甘草（一分）山药（五钱）肉桂（一分）萝卜子（一钱）枳壳（五分）薏仁（一两）车前子（一钱）神曲（一钱）水煎服。

　　初服若觉有碍，久之自有大功，不过三十剂而痊愈矣。忌食盐三月，秋石亦忌。

　　[臌症门]虫臌

　　此症小腹作痛，四肢浮肿而未甚，面色红而有白点，如虫食之状，眼下无卧蚕微肿之形，是之谓之血臌，方用消虫神奇丹：雷丸（三钱）当归（一两）鳖甲（一两）地栗粉（一两）神曲（三钱）茯苓（三钱）车前子（五钱）白矾（三钱）水煎服。

　　一剂下虫无数，二剂虫尽出而臌消，不必三剂。但病好后必须用六君子汤去甘草调理。

　　[臌症门]血臌

　　此症或因跌闪而瘀血不散，或因忧郁而结血不行，或因风邪而蓄血不散，留在腹中，致成血臌。饮食入胃，不变精血，反去助邪，久则胀，胀则成臌矣。倘以治水法逐之，而症非水，徒伤元气。倘以治气法治之，而症非气，徒增饱满。方用逐瘀荡秽汤：水蛭（炒萸为末，三钱）当归（二两）雷丸（三钱）白芍（三钱）红花（三钱）枳壳（三钱）牛膝（三钱）桃仁（四十粒）水煎服。

　　一剂血尽而愈，切勿与二剂，当改用四物汤调理。于补血内加白术、茯苓、人参，补元气而利水，自然痊愈，否则恐成干枯之症。

　　辨血臌，惟腹胀如臌，而四肢手足并无胀意也。

　　[水症门]水肿

　　此症土不能克水也。方用：牵牛（三钱）甘遂（三钱）水煎服。

　　〔一服则大泻水斗余，肿胀消尽，此则直夺其水势，而土得其平成也。……第服此二味之后，切不可食盐，一食盐则前病重犯，不可救矣。〕此症治法虽多，独此方奇效。其次，鸡屎醴亦效，鸡屎醴治血臌尤效。〔然鸡屎醴终不若此二味之神。盖鸡屎醴有毒，而此无毒也。〕一说前方用牛、遂各三钱，过于竣猛，不如用一钱，病去不伤本，不消再进，不失中和之道。

　　[水症门]呃逆

　　此症乃水气凌心包也。心包为水气所凌，呃逆不止，号召五脏之气，救水气之犯心也。治法当利湿分水，而呃逆自除也。方用止呃汤：茯神（一两）薏仁（一两）芡实（五钱）丁香（五钱）苍术（三钱）白术（三钱）人参（三钱）法半夏（一钱）陈皮（一钱）吴茱萸（三分）水煎服，二剂愈。

　　[水症门]水结膀胱

　　此症目突口张，足肿气喘，人以为不治之症也。〔殊〕不知膀胱与肾为表里，膀胱之开合，肾司其权也。故通其肾气，而膀胱自通矣。方用通肾消水汤：熟地（一两）山萸（钱半）山药（一两）薏仁（一两）茯神（五钱）车前子（三钱）肉桂（一钱）牛膝（一钱）水煎服。

　　[泄泻门]火泻寒泻辨

　　〔大泄之症，有火泻，有寒泻，然则将何以辨之？热与痛耳。

　　火泻者，口必渴，舌必燥，甚则生刺也。胎必黄，或灰黑色，腹必痛而手不能按也。

　　若寒泻者，口不渴，即渴亦不喜饮水，舌胎必白滑而不燥，腹痛喜手按，不按则苦是也。〕

　　[泄泻门]火泻

　　火泻，完谷不化，饮食下喉即吐，日夜有泄数十次，甚至百次者，人皆知其热也。然而热之生也，何故？生于肾中之水衰，不能制火，使胃土关门不能守于上下，所以直进而直出也。论其势之急迫，似乎宜治其标。然治其标，而不能使火之骤降，必须急补肾中之水，使火有可居之地，而后不至于上腾，方用：熟地（三两）山萸（一两）白芍（三两）茯苓（一两）车前子（一两）甘草（一两）肉桂（三分）水煎服。

　　此方乃补肾之药，非止泻之品，然而止泻之妙，捷如桴鼓。〔盖肾水一生，肾火即降，顷刻应验，非好为奇谈，而乃据实理也。若正作胃虚有火治之，未尝无功，不若此方之捷也。〕

　　[泄泻门]泻甚

　　有一日泻五、六十行者，倾肠而出，完谷不化，粪门肿痛，如火之热，苟无以救之，必致立亡。方用截泻汤：薏仁（二两）白芍（二两）山药（一两）车前子（一两）茯苓（五钱）泽膝（二钱）黄连（五钱）人参（三钱）甘草（二钱）肉桂（三分）水煎服。

　　[泄泻门]水泻

　　水泻，〔乃脾气不温，〕方用：白术（一两）车前子（五钱）水煎服。

　　此方补肾健脾，利水去湿，治泻神效。〔白术、车前子，利腰脐而消水气。然而白术亦能健脾，脾健水湿自能分消，不必借重车前子。车前子能通窍而安脏气，亦不止分消水湿巳也。脏安则水湿之气自消，各有专能，又能分助，所以奏功如神耳。〕

　　[泄泻门]水泻

　　此症乃纯是下清水，非言下痢也。痢无止法，岂泻水亦无止法乎？故人患水泻者，急宜止遏，方用：白术（五钱）茯苓（三钱）车前子（一钱）五味子（一钱）生枣仁（一钱）吴茱萸（五分）水煎服。

　　〔此方止药少于补药，健脾去湿，水性分消，不收而自收也。〕

　　[泄泻门]脾泻

　　治脾泻，方用：上党参（四钱）焦白术（二钱）茯苓（二钱）甘草（六分）陈皮（八分）砂仁（五分）白扁豆（二钱）薏仁（三钱）谷芽（三钱）莲子肉（七个）水煎服。

　　又方：

　　又治脾泄散，方用：焦白术（四两）茯苓（三两）甘草（一两）陈皮（一两）砂仁（七钱）白扁豆（三两）薏仁（四两）谷芽（三两）莲子肉（四两）共为细末，每早服四钱，米汤或开水下。每服一钱，加人参末半分。如不用人参，则原方加上党参四两。

　　[痢疾门]火邪内伤辨

　　此辨痢疾之血色也。火邪之血，色必鲜红，脉必洪缓，口必渴而饮冷水，小便必涩而赤浊。

　　内伤之血，色不鲜而暗紫，或微红淡白，脉必细而迟，或浮涩而空，口不渴，即渴而喜饮热汤；小便不赤不涩，即赤而不热不浊，此诀也。

　　[痢疾门]血痢

　　〔血痢者，乃肝经来克脾土也。虽因脾土之湿，又加暑热暗侵，瓜果内伤所致。然终因肝木太旺无制，凌脾土而然也。滋肝而平木，肝木得养，不来下克脾土，则土亦得养，而血痢自痊矣。〕〔血痢有腹痛，不痛之分：痛者，乃火也；不痛者，乃寒也。〕。

　　[痢疾门]血痢腹痛

　　血痢腹痛者，火也。方用：归尾（一两）白芍（一两）黄连（三钱）枳壳（二钱）木香（二钱）萝卜子（二钱）甘草（一钱）水煎服。

　　[痢疾门]血痢腹不痛

　　血痢腹不痛者，寒也。方用：当归（三钱）白芍（三钱）槟榔（一钱）枳壳（一钱）萝卜子（一钱）甘草（一钱）水煎服。

　　前方治壮实之人，火邪挟湿者。此方治寒痢腹不痛者〔血痢虽有痛、不痛之分，其实火邪，而挟湿气也。

　　论理二方俱可通用，而分痛、不痛，乃慎之也。二方出入减，各为神效，正不必畏首畏尾，一用之于痛，一用之于不痛也。盖火邪滞湿气于肠脾之际，不得奔下，未有不里急而后重也。妙在用当归、白芍而利之，则火邪利于直下，不止平肝木而救脾土也。〕

　　[痢疾门]红白痢疾

　　此症感湿热而成，红白相见，如脓如血，至危至急者也。苟用凉药止血，热药攻邪，俱非善治之法。方用：当归（二两）白芍（二两）槟榔（二钱）枳壳（二钱）广木香（一钱）萝卜子（一钱）甘草（二钱）滑石（三钱）水煎服。

　　一、二剂收功。此方妙在用归、芍二两之多，则肝血有余，不去克脾土，自然大肠有传送之功。加之枳壳、槟榔、萝卜子，俱逐秽去积之品，尤能于补中用攻。而滑石、甘草、木香，调达于迟速之间，不疾不缓，使瘀滞尽下也。其余些小痢疾，只用减半治之，无不奏功。此方不论红白痢疾，痛与不痛，服之皆神效。

　　又方：

　　当归（一两）黄芩（七钱）苍术（一钱）浓朴（一钱）陈皮（一钱）大腹皮（一钱）水二樽，煎一樽，顿服。

　　[痢疾门]内伤血痢

　　更有内伤劳倦，与中气虚寒之人，脾不摄血而成血痢，当用理中汤加木香、肉桂；或用补中益利汤加熟地、炒黑干姜，治之而始愈也。

　　[痢疾门]久泻血痢

　　经验久泻血痢，小腹作痛，神效方：秋梨（四两）生姜（五钱）趋树根皮（一两）共捣烂，夏布拧汁水，空心服之，立愈。

　　[痢疾门]中暑痢疾

　　夏日中暑，红白痢疾，方用：焦山楂（五钱）红糖（五钱）白糖（五钱）白萝卜（一个）藿香（钱半）水煎服。

　　若为白痢，用红糖一两，若为红痢，用白糖一两。〔若为红白痢，即用上方〕。

　　[大小便门]大便不通

　　〔大便秘结者〕，人以为大肠燥甚也，谁知是肺气燥乎？盖肺燥则清肃之气，不能下行于大肠，而肾经之水，仅足以自顾，又何能旁流以润涸哉？方用：熟地（三两）元参（三两）升麻（三钱）牛乳（一碗）火麻仁（一钱）水二碗，煎六分，将牛乳同调服之，一、二剂必大便通矣。〔此方之妙，全不在润大肠而补肾，尤妙不止补肾，而且补肺；更妙不正补肺，而且升肺。〕盖大肠居于下流，最难独治，必须从肾〔经〕以润之，从肺〔经〕以清之，启其下窍，则上窍自然流动通利矣。此下病上治之法也。

　　[大小便门]实症大便不通

　　〔大便不通，亦多实症，上方乃治虚症之方耳。此方治实症，实有奇效。方用〕：大黄（五钱）归尾（一两）升麻（五分）蜜（半杯）水煎服。

　　此方大黄泄利，当归以润之，仍以为君，虽泄而不至十分猛烈，不致有亡阴之弊。况有升麻以提之，则泄中有留，又何必过虑哉？

　　[大小便门]虚症大便不通

　　〔凡久病之后，大便一月不通者，不必性急，止补其真阴，使精足自生血，血足以润肠，大便自出，不可视为报本之病，而速其愈也。〕方用：熟地（一两）元参（一两）当归（一两）川芎（五钱）桃仁（十粒）火麻仁（一钱）大黄（一钱）红花（三分）蜜（半杯）水煎服。

　　〔此方妙在用熟地、元参、当归以生阴血，少加麻仁、大黄以润肠下行，此正末治其闭结，而不急急以通之也。〕

　　[大小便门]小便不通

　　〔小便不通，乃膀胱之病〕，膀胱之气化不行，小便即不能出。小便闭塞，治膀胱之经而已矣，然而治法全不在治膀胱也。方用：人参（三钱）莲子（三钱）茯苓（三钱）甘草（一钱）肉桂（一钱）白果（二钱）车前子（一钱）王不留（一钱）水煎服。

　　此方妙在用人参、肉桂。盖膀胱必得气化而始出。气化者何？心胞络之气也。〔膀胱必得心包络之气下行，而水路始能出。〕既用参、桂，而气化行矣，尤妙在用白果，人多不识此意。白果通任、督之脉，又走膀胱，（引参、桂之气，直奔于膀胱之中），况车前子，王不留尽是下泄之药，服之而前阴有不利者乎？

　　[大小便门]肾虚小便不通

　　小便不通，方用：熟地（一两）山萸（四钱）丹皮（一钱）山药（一钱）肉桂（一钱）车前子（一钱）泽泻（一钱）茯苓（二钱）此方〔即七味地黄汤〕，妙在不去通小便，而专治肾水。肾中有水，而膀胱之气自行矣。盖膀胱之开合，肾司其权也。

　　[大小便门]大小便不通

　　方用：头发烧灰研末，用三指一捻，入热水半碗，饮之立通。

　　又方：

　　蜜一茶杯，皮硝一两，大黄一钱，黄酒一杯，煎一处，温服甚效。

　　按：上二方，《方论》、《男科》、《石室秘录》均同。皮硝用一两，慎之。

　　[大小便门]尿方

　　为风寒湿气伤者，用此方：小茴香二两，用上好真酒（即二锅头烧酒）一大碗，猪尿泡一个，将茴香（微炒）、真酒装入泡内，将口控（捆）好，砂锅内用水上火煮，以酒尽为度，取出晒于研末，每服三钱，红糖水冲服。

　　又方：因人事过多伤者，用此方：川军三钱研末，用鸡子一个，包入泥内，上火烧之，以熟为度，去皮、黄，将川军末与鸡白共为一处和丸，梧子大，每服二钱，真酒送下。连造三次，服完痊愈矣。

　　又方：

　　川军三钱，牡蛎三钱，芡实三钱，共为细末，用鸡清和丸，梧子大，每服三钱，开水送下，分三日用，服完即愈。

　　又方：

　　用八味丸原方，加白果七个，水煎服，三、五服即愈。

　　[痛疼门]论诸痛治肝

　　〔凡人〕手痛，足痛，心腹痛，一身而众处皆痛，将何以治？治肝为主。盖肝气一舒，诸痛自愈。不可头痛救头，足痛救足也。方用：当归（二钱）白芍（五钱）柴胡（一钱）茯苓（五钱）苍术（二钱）甘草（一钱）薏仁（五钱）栀子（一钱）陈皮（一钱）水煎服。

　　此方逍遥散之变方也，舒肝而又去湿，去火，治一经而诸经无不愈也。

　　[痛疼门]肩背痛

　　两臂肩膊痛

　　〔臂与肩膊痛，〕乃手经之病，肝气之郁也。方用：当归（三两）白芍（三两）柴胡（五钱）陈皮（五钱）白芥子（三钱）羌活（三钱）半夏（三钱）秦艽（三钱）附子（一钱）水六碗，煎沸，取汁一碗，入黄酒服之，一醉而愈。

　　此方妙在用白芍为君以平肝〔舒〕木，不来侵克脾胃之气，而羌活、柴胡又善去风，直走手经之上；秦艽亦是风药，而兼附子攻邪，邪自退出；半夏、陈皮、白芥子祛痰圣药；风邪去而痰不留；更得附子无经不达，而其痛如失也，〔自然一醉而愈〕。

　　背骨痛

　　此症乃肾水虚耗，不能上润于脑，则河车之路，干涩而难行，故作痛也。方用：熟地（一两）山萸（四钱）黄（一两）白术（五钱）茯苓（三钱）麦冬（二钱）五味子（一钱）防风（五分）附子（一分）水煎服。

　　（二剂膀胱之水道通，而背脊之痛亦失矣。）此方补气补水，去湿去风，润筋滋骨，何痛之不愈哉？

　　胸背手足颈项腰膝痛

　　筋骨牵引，坐卧不得，时时走易不定，此是痰涎伏在心膈上下，或令人头痛，夜间喉中如锯声，口流涎唾，手足重，腿冷。但用控涎丹，不足十剂，其疾如失矣。

　　[痛疼门]胁痛

　　胁痛

　　此乃肝病也，故治胁痛者，必须平肝，平肝必须补肾，肾水足而肝气有养，不治胁痛而胁痛自平也。方用肝肾兼资汤：熟地（一两）山萸（五钱）当归（一两）白芍（二两）白芥子（三钱）黑栀子（一钱）甘草（三钱）水煎服。

　　左胁痛

　　左胁痛，肝经受邪也。方用：黄连（三钱，吴茱萸炒）柴胡（一钱）青皮（一钱）桃仁泥（一钱）枳壳（一钱）当归（一钱）川芎（八分）红花（五分）水煎食远服。

　　有痰加陈皮、半夏。

　　右胁痛

　　右胁痛，邪入肺经也。方用：片姜黄（二钱）枳壳（二钱）桂心（二分）陈皮（五分）半夏（五分）炙草（五分）水煎服。

　　左右胁俱痛

　　〔左右胁俱痛者〕，方用：柴胡青皮当归川芎白芍龙胆草枳壳香附砂仁甘草木香姜水煎服。（原缺分量）

　　两胁走注痛

　　两胁走注痛而有声者，痰也。二陈汤（陈皮、半夏、茯苓、甘草）去甘草，加：枳壳砂仁木香青皮苍术香附茴香水煎服。（原缺分量）

　　两胁有块痛

　　左肋有块作，是死血也。右胁有块作痛；是食积也。遍身作痛，筋骨尤甚，不能伸屈，口干目赤，头眩痰壅，胸膈不利，小便短赤，夜间殊甚。又遍身作痒如虫行，人以为风也，而不知肝、肾气虚而热也，用六味地黄汤（熟地、山萸、丹皮、山药、茯苓、泽泻）加栀子，柴胡，是乃正治也。三剂后见效。

　　胁痛身热

　　胁痛身热者，劳也。用补中益气汤（人参、白术、陈皮、柴胡、升麻、当归、黄、甘草）加川芎、白芍、青皮、砂仁、枳壳、茴香，去黄，水煎服。（原缺分量）

　　胁痛咳嗽

　　咳嗽气急，脉滑敉者，痰结痛也。方用：栝蒌仁枳壳白芥子青皮茴香水煎服。（原缺分量）

　　[痛疼门]心腹痛

　　心痛辨

　　心痛之症有二，一则寒邪侵心而痛，一则火气焚心而痛。

　　寒气侵心者，手足反温；火气焚心者，手足反凉；以此辨之最得矣。心不可使痛，或寒、或火，皆冲心包耳。

　　寒痛

　　寒痛方用：

　　良姜（三钱）肉桂（一钱）白术（三钱）草乌（一钱）贯仲（三钱）甘草（一钱）水煎服。

　　热痛

　　热痛方用：

　　炒栀子（三钱）白芍（五钱）柴胡（一钱）半夏（一钱）甘草（一钱）水煎服。

　　心口痛

　　〔此症方用〕：大枣（一个，去皮核）胡椒（七个）共捣烂和匀，米汤送下即愈。

　　又方：

　　一个乌枚两个枣，七个杏仁一块捣，男酒女醋送下去，不害心痛直到老。

　　久病心痛

　　〔心痛，人以为病在心也。不知〕心乃神明之君，一毫邪不可干犯，犯则立死。〔人病心痛〕，终年累月而不愈者，〔非心痛也〕，乃邪犯心包络也。但邪有寒热之辨：〔寒邪之犯〕必恶寒，见水如仇雠，火慰之则快。方用：苍术（二钱）白术（五钱）当归（一两）肉桂（一钱）良姜（一钱）水煎服。

　　〔此寒邪犯包络之方也。〕〔更有热邪来犯包络者，热邪之犯〕，见水喜悦，手按之而转痛也。方用：白芍（一两）炒栀子（三钱）当归（三钱）生地（五钱）陈皮（八分）甘草（一钱）水煎服。

　　寒热二症，皆责之于肝也。肝属木，心属火，木衰不能生火，则包络寒矣，是宜补肝而邪自退。若包络之热，亦由于肝经之热也，泻其肝木，而火自消矣。

　　火结腹痛

　　人有腹中痛不可忍，按之愈痛，口渴，饮以凉水，则痛少止，少倾，依然大痛，此火结在大小肠也。若不急治，一时气绝，方用定痛如神汤：栀子（三钱）白芍（五钱）茯苓（一两）苍术（三钱）大黄（一钱）浓朴（一钱）甘草（一钱）水煎服。

　　此方舒肝经之气，利膀胱之水，泻火逐瘀。

　　冷气腹痛

　　冷气心腹痛，方用火龙丹：硫黄（一两，醋制）胡椒（一钱）白矾（四钱）醋打荞麦面为丸，桐子大，每日服二十五丸，米汤下。

　　痞块腹痛

　　腹中有痞块，一时发作而痛，不可手按者，方用：枳实（一两）白术（二两）马粪（五钱）炒焦酒煎服。

　　〔盖马粪最能安痛，又不伤气，且能逐邪而化物，况又与枳实同用，则积块日消，然而徒消其积，未免恐伤脾阴，又佐以白术二两，大健其脾气，则马粪与枳实，可以施其祛荡之功，此堕治之妙法也。

　　胃气痛

　　人病不能饮食；或能饮食而不消化，作痛作满，或兼上吐下泻，此肝木来克脾土也。〔平其肝木，则脾胃之土得养，而前症俱愈矣。〕方用：当归（二钱）白芍（三钱）柴胡（二钱）茯苓（三钱）白术（三钱）甘草（一钱）白芥子（一钱）水煎服。

　　有火加栀子二钱，无火加肉桂二钱，有食加山楂三钱；伤米食加枳壳一钱、麦芽一钱；有痰加半夏一钱。（方中虽有白术、茯苓，乃脾胃之品，然其性亦能入肝。白芍、当归、柴胡，则纯是肝经之正药，有此三味直入肝经，则各药无不尽入肝以平木，木平则脾胃之土安然，遂有食则化食，有痰则祛痰，有火则散火，有寒则去寒，有不功效立奏者乎？此右病而左治之一法也。）

　　食生冷心脾痛

　　治食生冷心脾痛，方用：用陈吴茱萸五、六十粒，水一大盏，煎取汁去滓，入平胃散三钱，再煎热服。

　　[痛疼门]腰腿痛

　　湿气腰痛

　　腰痛而不能俯者，湿气也。方用：柴胡（一钱）泽泻（一钱）猪苓（一钱）防己（二钱）白术（五钱）肉桂（三分）白芥子（一钱）山药（三钱）甘草（五分）水煎服。

　　此方妙在入肾而去湿，不是入肾而补水，初痛者，一二剂可以奏功。日久者，必多服为妙。

　　风寒腰痛

　　腰痛而不直者，风寒也。方用逍遥散加防己二钱，一剂可愈。若日久者，当加杜仲一两，改用白术二钱，酒煎服，十剂即愈。

　　肾虚腰痛

　　肾经之病，如腰之痛，方用：熟地（三两）白术（三两）胡桃仁（二钱）杜仲（一两，盐水炒）破故纸（一两，盐水炒）蜜丸，每日空心白水送下一两，服完自愈。如未痊愈，再服一料可愈。

　　又方

　　肾虚腰痛，方用：杜仲酒浸透，炙干为末，无灰酒调下。每服一、二钱。

　　脾湿腰痛

　　凡痛不止者，肾经之病，乃脾湿之故。方用：白术（四两）薏仁（三两）芡实（二两）水六碗，煎一碗，一气饮之。

　　此方治梦遗之症，亦神效。

　　〔此方之妙，在用白术以去腰脐之湿气，而薏仁，芡实又为去湿之味，湿去而腰脐自利，自无痛楚矣。〕

　　腰腿筋骨痛

　　此症方用养血汤：当归（一钱）生地（一钱）肉桂（一钱）牛膝（一钱）杜仲（一钱）破故纸（一钱）茯苓（一钱）防风（一钱）山萸（二钱）土茯苓（二钱）核桃仁（二个）川芎（五分）甘草（三分）水酒煎服。

　　腰痛足亦痛

　　腰痛，足亦痛，方用：黄（半斤）防风（五钱）茯苓（五钱）薏仁（五钱）杜仲（一两）车前子（三钱）肉桂（一钱）水十碗，煎二碗，入黄酒内，〔一醉而愈。以上皆风入四肢、头上、背间、腰以下也。借黄酒一味，无经不达，弘其药味，而直入病中也。此所谓完全治法也。〕腰足痛，明系是肾虚而气衰，〔不能运动〕，更加之湿，自必作楚。〔此方〕妙在不补肾而单益气，盖气足则血生，血生则邪退。又助之茯苓、薏仁、车前之类去湿，去湿而血活矣。况又有杜仲之健肾，肉桂之温肾，防风之荡风乎？〔相畏而相使，相佐而相成，必然之理也。〕

　　寒湿腿痛

　　此症身不离床褥，伛偻之状可掬，乃寒湿之气侵也。方用：白术（五钱）芡实（三钱）茯苓（一两）荜（一两）肉桂（一钱）杜仲（三钱）薏仁（二两）水煎服。

　　日日服之，不必改方，久之自奏大功。

　　〔此方之妙，妙在薏仁能入骨而去水，加芡实健脾以去湿，不使湿以增湿，而牛膝、荜又是最利双足之品；且加肉桂引经，直入骨中，湿有不去，痛有不止者乎？〕

　　伤风腿痛

　　〔此症〕方用：蒜瓣（三钱）荆芥（三钱）防风（三钱）红花（三钱）地骨皮（三钱）川乌（三钱）草乌（三钱）乳香（三钱）没药（三钱）透骨草钱半煎汤洗毕，火干，覆被见汗即愈。如未效，再洗二、三次。

　　腰腿痛

　　〔此症〕方用木耳丸：莴苣子（四两）枸杞子（四两）白木耳（半斤）蜜丸（每服二钱）。

　　此方《方论》有，《男科》无。

　　[痛疼门]手足痛

　　〔手足之痛者，人以为脾经之热，不知非脾热也，乃肝木之郁结也。散其郁气，则手足之痛自去矣。〕方用逍遥散加：栀子（三钱）半夏（二钱）白芥子（二钱）水煎服。

　　二剂其痛如失。盖肝木作祟，脾气不敢当其锋，气散于四肢，结而不伸，所以作楚。今一旦平其肝气，则脾气自舒矣。〔脾气舒而痛在手足，有不尽除者乎？〕

　　足弱

　　此病不能步履，人以为肾水之虚，谁知由于气虚而不能运动乎？方用补中益气汤加：牛膝（三钱）石斛（五钱）黄（一两）人参（三钱）水煎服。

　　〔三剂即足生力，四剂可以步履矣。盖人参、术，皆补气之圣药，而牛膝、石斛，亦健足之神剂，所以用之而历成也。〕

　　筋缩

　　凡人一身之筋脉，不可有病，病则筋缩而身痛，脉涩而体重矣。然筋之舒在于血和，而脉之平则于气足。故治筋必须先治血，而治脉必须先补气。人若筋急拳缩，伛偻而不能立，俯仰而不能直者，皆筋病也。方用：当归（一两）白芍（五钱）薏仁（五钱）生地（五钱）元参（五钱）柴胡（一钱）水煎服。

　　此方奇在用柴胡一味，入于补血药中，盖血亏则筋病，用补血药以治筋宜矣，何以又用柴胡以散之？不知肝为筋之主，筋乃肝之余，肝气不顺，筋自缩急，〔甚而伛偻〕，今用柴胡以舒散之，郁气既除，而又济之大剂补血之品，则筋自得其养〔而宽，筋宽则诸症悉愈矣。〕

　　[麻木门]麻木

　　凡麻木是湿痰死血也，用四物汤加陈皮、半夏、茯苓、白芥子、桃仁、红花、甘草，水煎服，入竹沥、姜汁服。

　　[麻木门]手麻木

　　此乃气虚而寒湿中之，如其不治，三年后必中大风。方用：人参（二钱）白术（五钱）黄（五钱）防风（五分）陈皮（五分）桂枝（五分）甘草（一钱）水煎服。

　　〔方中黄、人参、白术，俱补气去湿之药；防风乃去风之品，必得桂枝始能入于手经也。经络既清，自能奏功也。〕

　　[麻木门]十指麻木

　　十指皆麻，面目失色，此亦气虚也。治以补中益气汤加木香、麦冬、香附、羌活、乌药，防风，水煎服，三剂可愈。

　　[麻木门]手足麻木

　　〔双足麻木，不能履地；双手麻木，不能执物是也。〕方用四物汤加：人参、白术、茯苓、陈皮、半夏、桂枝、柴胡、羌活、防风、秦艽、牛膝、炙草、姜枣引，水煎服，四剂愈。

　　[麻木门]腿麻木

　　凡腿麻木沉重，方用导气汤：黄（二钱）甘草（钱半）青皮（一钱）升麻（五分）柴胡（五分）归尾（五分）泽泻（五分）陈皮（八分）红花（少许）五味子（三十粒）水煎温服，甚效。

　　[麻木门]两手麻木困倦嗜卧

　　两手麻木，四肢困倦，怠惰嗜卧，此乃热作元气也。方用人参益气汤：人参（一钱）黄（二钱）甘草（一钱）炙草（五分）柴胡（七分）白芍（七分）升麻（五分）五味子（卅粒）生姜（三片）大枣（二枚）水煎温服。

　　[麻木门]浑身麻木

　　凡人浑身麻木不仁，两目羞明怕日，眼涩难开，视物昏花，睛痛亦治，方用神效黄汤：黄（一钱）陈皮（五分）人参（八分）白芍（一钱）蔓荆子（二分）炙甘草（四分）水煎服，如有热，加黄柏三分。

　　[麻木门]麻木痛

　　风寒湿三气合而成病，客于皮肤肌肉之间，或痛、或麻木，方用：牛皮胶（二两）南星（五钱）姜汁（半碗）共熬膏，摊贴，再用热鞋底熨之。加羌活、乳香、没药更妙。

　　[浊淋门]二浊五淋辨

　　浊、淋二症，俱小便赤也。浊多虚，淋多实，淋痛、浊不痛为异耳。浊、淋俱属热症，大约属湿痰下陷及脱精所致。

　　惟其有痛，大约纵淫欲火动，强留败精而然，不可混治。

　　[浊淋门]淋症

　　〔此症〕方用五淋散：淡竹叶（二钱）赤茯苓（一钱）芥穗（一钱）车前子（五钱）灯心（一钱）水煎服。

　　[浊淋门]浊症

　　〔此症〕方用清心莲子饮：石莲子（二钱半）人参（二钱半）黄（一钱半）地骨皮（一钱半）车前子（一钱半）赤茯苓（二钱）黄芩（一钱半）麦冬（一钱半）甘草（五分）水煎服。

　　[肾病门]阳强不倒

　　此虚火炎上，而肺金之气不能下行故耳。若用黄柏、知母，煎汤饮之，立时消散。然自倒之后，终年不能重振、是亦苦也。方用：元参（三两）麦冬（三两）肉桂（三分）水煎服。

　　此方妙在元参以泻肾中之火，肉桂入其宅，麦冬助肺金之气，清肃下行，以生肾水，水足则火自息矣，不求倒而自倒也。

　　[肾病门]阳痿不举

　　阳痿而不振者，乃平日过于琢削，日泄其肾中之水，而肾中之火，亦日消也。盖水去而火亦去，必然之理。

　　如一家人口，厨下无水，何以为炊？必有水而后取柴炭以煮饭，不则空铛也。方用：熟地（一两）山萸（四钱）远志（一钱）巴戟（一钱）肉苁蓉（一钱）杜仲（一钱）肉桂（二钱）茯神（二钱）人参（三钱）枸杞（三钱）白术（五钱）水煎服。

　　〔一剂起，二剂强，三剂妙。此方用熟地于补水之中则火起，而不愁炎烧之祸，自然煮汤可饮，煮米可食，断不致焦釜沸干，或虞爆碎也。〕

　　[肾病门]疝气

　　此症方用去铃丸：生姜一斤，将姜汁入茴香内浸一宿，入青盐二两，和匀，同炒研为米，酒糊为丸，每服三十丸，温酒或米饮送下。

　　[肾病门]肾子痛

　　肾子大痛，方用：泽泻（一钱）陈皮（一钱）赤茯苓（一钱）丹皮（五分）小茴香（五分）枳壳（五分）苍术（五分）山楂（四分）苏梗（四分）姜、水煎服。

　　又方

　　酒炒大茴香、酒炒小茴香、赤石脂（）、广木香，各等分，研末和匀，乌梅肉捣烂为丸，如梧子大，空心每服十五丸，葱、酒汤送下，立效。

　　[肾病门]偏坠

　　此症方用：小茴香、猪苓等分，微炒为末，空心盐水冲服（原缺分量）。

　　又热盐熨，甚神效。

　　[杂方]统治诸疮

　　方用：天花粉（五钱）生甘草（二两）金银花（四两）蒲公英（二两）当归（二两）水煎服。

　　二剂痊愈。此方消毒，大有奇功，诸痈诸疽，不论部位，皆治之。〔金银花能内消疮毒，然非多用，则力轻难以成功。生甘草一味，已足解毒，况又用之于金银花内，益足以散邪而益正，蒲公英阳明经药也，且能散结逐邪；天花粉消痰圣药；当归活血，是其专功，今血活而痈自愈。此方之所以奇而肆也。〕

　　[杂方]疮毒

　　〔治小疮毒，如神，方用：〕金银花（一两）当归（一两）蒲公英（一两）荆芥（一钱）连翘（一钱）甘草（三钱）水煎服。

　　〔一剂轻，二剂消，三剂愈。此明治之妙法，人亦宜知之，不可忽也。头上疮最不可用升药，切忌切忌！下病宜升，而上病不宜升也。头上疮最宜用降火之药。〕

　　[杂方]头面上疮

　　治头面上疮，方用：金银花（二两）当归（一两）川芎（五钱）桔梗（三钱）蒲公英（三钱）黄芩（一钱）甘草（五钱）水煎服。

　　二剂全消。治头面上疮，不可用升提之药，最宜用降火之药，切记之。

　　[杂方]黄水疮

　　〔凡毒水流入何处，即生大水泡疮，名为黄水疮，手少动之即破，此热毒郁于皮毛也，当以汤洗之即愈。方用：〕雄黄（五钱）防风（五钱）〔二味用水十碗，煎数沸，去滓取汁，洗疮上即愈。〕

　　[杂方]身上手足疮疽

　　身上手足之疮疽，方用：金银花（三钱）当归（一两）蒲公英（三钱）天花粉（五钱）甘草（三钱）芙蓉叶（七片，如无叶，用根三钱）水煎服。

　　[杂方]腿上湿疮

　　治腿上湿疮方：榆条（一两）椿条（一两）桑条（一两）槐条（一两）荆芥（一两）当归（一两）葱胡（一摄）蒜瓣（一摄）川椒（一撮）水十碗，煎五碗洗。洗后，敷以银杏散：银朱（一两）杏仁（五钱）京粉（五钱）研细末。

　　[杂方]疥疮

　　〔皮毛治法者，感轻之症，病未深入营卫，从皮毛上治之也。如疥疮、黄水疮、痱疮，此等之症，不必用汤药。疥疮用：〕大枫子（三钱）人言（一钱）核桃仁（三钱）水银（一钱）研为细末，捣为六丸，晚间于心窝上，用一丸以手旋转之，一夜一丸。病轻者用三、四丸即愈，病重者再配一料可愈。

　　[杂方]阴虚双蛾

　　阴虚双蛾，方用：附子（一钱），盐水炒，每用一片，含口中，后以六味地黄汤，大剂饮之。

　　外治法：引火下行，用附子一个为末，醋调，贴涌泉穴。或吴茱萸一两、白面五钱，水调，贴涌泉穴。急针刺少高，则咽喉有一线之路矣。

　　[杂方]洗眼仙方

　　防风（五分）硼砂（一厘）胆矾（二厘半）同煎水洗之立愈。

　　[杂方]洗眼奇方

　　方出《道藏》，不论瞽目、犯土、云雾、风眼、火眼、昏花，久洗自明。〔方〕用：皮硝（六钱）桑白皮（一两）水煎。

　　每遇日期，热洗数十次。正月初五、二月初二、三月初三、四月初九、五月初五、六月初四、七月初三、八月初十、九月十二、十月十二，十一月初四、十二月初四。

　　以上吉星日子，乃通光明也。其方千金不易，屡用屡效。

　　[杂方]明目补肾方

　　小红枣（十二枚，冷水洗净去核）甘枸杞（三钱）马料豆（四钱）水二碗，煎一碗，早晨空心连汤共食之。

　　[杂方]饮砒毒

　　用生甘草三两，（水煎汤），加羊血半碗，和匀饮之，立吐而愈。若饮之不吐，速用：大黄（二两）甘草（五钱）白矾（一两）当归（三两）水煎汤数碗饮之，立时大吐即生。

　　[杂方]破伤风

　　破伤风，方用：蝉退（蜕）去净头足，为末五钱，用好酒一碗，煎滚，入末调匀，服之立效。

　　[杂方]喉闭

　　治喉闭方：用梧桐子一、二十粒，研细，少加醋，服下痰去自愈。

　　[杂方]疯狗咬伤

　　方用：手指甲焙黄为末，黄酒冲服，发汗即愈。忌房事百日。

　　[杂方]时行瘟病

　　急治时行瘟病，方用：藿香（二钱）紫苏（钱半）苍术（钱半）赤茯苓（三钱）白芷（一钱）陈皮（钱半）姜川朴（一钱）姜半夏（钱半）碎乌梅（四个）槟榔（一钱）桔梗（一钱）引加生姜（三片）大枣三枚，水三杯，煎一杯，温服。

　　[杂方]人马平安散

　　明雄黄（一钱）朱砂（一钱）冰片（一分三厘）麝香（一分五厘）共为细末，瓷瓶收贮。

　　治男女大小心口臌闷，水泻痢疾，心腹痛疼等症。用骨簪，男点左眼，女点右眼，点之即愈。兼治牛马猪羊等畜。

　　[杂方]五子衍宗丸

　　男服此药，添精补髓，疏利肾气，不问下焦虚实寒热，服之自能和平：旧称古今第一种子方。有能世世服此药，子孙蕃衍。

　　枸杞子（八两）菟丝子（八两）车前子（二两）五味子（二两）覆盆子（四两）上药俱选地道精新者，焙晒干，共为细末，炼蜜为丸，梧桐子大，每空心服九十丸，上床时服五十丸，白汤或盐汤送下；冬月用温酒送下。

　　[杂方]百子附归丸

　　女服此药，调经养血，安胎顺气。不问胎前产后，经事参差，有余不足诸症，悉皆治之，殊益胎嗣。此本太仆吏鲍璧，台州人，其妻三十年不育，忽经事不至者十月，腹臌大无病，皆谓妊娠，一日忽产恶物盈桷，视之皆败痰积血。后服此方，不期年生一子。张云：彼尝以此二方（即上方及此方）与人，服无不应者。

　　阿胶（二两）蕲艾（二两）当归（二两）川芎（二两）白芍（二两）熟地（二两）香附（二两）杵成米粒样，水、醋各浸一宿，晒，焙干为十二两，研为细末。用大陈石榴一枚，连皮捣碎，东流水（即河水）三升熬，去滓，面糊为丸，梧子大，每服百丸，空心陈醋点汤下。

　　[杂方]手汗

　　〔人有手汗出者〕，洗法用：黄（一两）葛根（一两）荆芥（三钱）防风（三钱）水煎汤一盆，热熏而温洗，三次即无汗，〔神方也〕。

　　[杂方]疟疾

　　疟疾方用遇仙丹：生大黄（六两）槟榔（三两）三棱（三两）莪术（三两）黑丑（三两）白丑（三两）木香（二两）甘草（一两）共为细末，水丸，樱桃大。

　　如遇发日，清晨温水化下三、四丸，药行后以温米饭补之。忌腥冷、荞面等物。孕妇勿服。

　　女科杂方

　　先生本有《女科》传世，此数条《女科》未载，故存之。为保持《方论》、《男科》原貌，故应保留之。

　　[女科杂方]白带

　　产前无带也，有则难产之兆。即幸而顺生，产后必有血晕之事，方用：黑豆三合，水三碗，煎汤二碗，入白果十个，红枣十个，再煎一碗，入：熟地（一两）山萸（四钱）山药（四钱）丹皮（二钱）茯苓（三钱）泽泻（二钱）薏仁（四钱）再加水二碗煎服。

　　一剂止，二剂永不白矣。亦通治妇人白带无不神效。

　　[女科杂方]血崩

　　归身（一钱）生地钱（二分）蒲黄（三分）地榆（三分）丹皮（五分）木通（五分）焦白术（一钱）桔红（七分）香附（五分）三七根（五分）生姜（三片）黄酒（一樽）水（一樽）煎九分，空心服。

　　[女科杂方]子悬

　　此乃胎热，子身不安，欲立起于胞中，故若悬起之象。若作气盛治之，立死矣。方用：人参（二钱）白术（五钱）茯苓（二钱）黄芩（三钱）白芍（五钱）当归（二钱）熟地（一两）生地（二钱）杜仲（一钱）水煎服。

　　此皆利腰脐之圣药，少加黄芩，则胎寒而自定矣。

　　[女科杂方]胎漏胎动

　　此两症俱气血不足之故，方用：人参（二钱）白术（五钱）茯苓（一钱）甘草（一钱）熟地（五钱）山萸（二钱）山药（二钱）当归（一钱）杜仲（一钱）枸杞子（一钱）麦冬（二钱）五味子（五分）水煎服。

　　此方不寒不热，安胎之圣药也。胎动为热，不动为寒。

　　[女科杂方]产门疮，

　　方用：炒黄柏（三钱）蚯蚓粪（三钱）白薇（三钱）乳香（三钱）铅粉（三钱）潮脑（三钱）轻粉（五分）冰片（五分）儿茶（二钱）麝香（三分）共为细末调匀擦疮此方通治诸疮亦可，治产门疮最效。

　　[女科杂方]产门痛痒

　　产门非痛即痒，下方可以兼治：当归（一两）白芍（五钱）柴胡（一钱）茯苓（五钱）栀子（三钱）楝树根（五分）水煎服。

　　[女科杂方]横生倒养

　　气血之亏也，气血既亏，子亦无力，不能转身而出，遂先出手足，必以针刺之，痛而缩入，急用：人参（一两）当归（三两）川芎（二两）红花（三钱）煎汤灌之。

　　[女科杂方]产后治法

　　产后以补气血为主，方用：人参（三钱）当归（一两）川芎（五钱）黑荆芥（一钱）益母草（一钱）水煎服。

　　有风，加柴胡五分：有寒，加肉桂五分；血不净，加山楂十粒；血晕，加炮姜五分；衄血，加麦冬二钱；夜热，加地骨皮五分；有食，加谷芽、山楂；有痰，少加白芥子。余不必胡加。

　　[女科杂方]产妇气喘腹痛

　　此症少阴受其寒邪，而在内之真阳，必逼越于上焦，上假热而下真寒也，方用平喘祛寒汤：人参（三钱）麦冬（三钱）白术（五钱）肉桂（二钱）吴茱萸（一钱）水煎服。

　　一剂喘定，二剂痛止，必微凉顿服。

　　[女科杂方]产后大喘大汗

　　此乃邪入于阳明，寒变为热，故大喘大汗。平人得此病，当用白虎汤，而产妇气血大虚，何可乎？方用补虚降火汤：麦冬（一两）人参（五钱）元参（五钱）桑叶（十四片）苏子（五分）水煎服。

　　此方以麦冬、人参补气，元参降火，桑叶止汗，苏子定喘，助正而不攻邪，邪退而不损正，实有奇功也。

　　[女科杂方]产妇呕吐下痢

　　此肾水泛溢，因肾水之衰也。急用补阳之药入于补阴之中，引火归源，水自下行矣。方用：熟地（一两）山萸（五钱）人参（五钱）白术（一两）茯苓（一两）车前子（一钱）附子（一钱）肉桂（三分）水煎服。

　　[女科杂方]产后亡阳发狂

　　大抵亡阳之症，用药汗止，便有生机，宜先止汗，而后定狂，方用收汗汤：人参（三两）桑叶（三十片）麦冬（二两）元参（一两）青蒿（五钱）水煎服。

　　一剂汗止，二剂狂定。后改用人参，麦冬、五味子、当归、川芎调理。此方可救亡阳之急症，一时权宜之计，二剂后，必须改用他方。

　　[女科杂方]乳痛

　　治乳痛，方用：生半夏一个研末，葱白一寸，捣为泥，用绢包之，左乳痛，塞入右鼻孔内；右乳痛，塞入左鼻孔内。（《方论》中有，《男科》中无）。

　　[女科杂方]附益丸

　　妇人常服却病方：香附一斤（童便浸透），水洗净，露一宿，晒干，再如此三次，用益母草十二两烘干，共为细末。再用香附四两，艾叶一两煮汁，加醋大半，糊丸梧子大，每日服百丸，空心下。

　　此方能治妇人百病，生育之功如神。胎前产后俱服，神妙无比，而功效倍常，仙方也。

　　[小儿科]小儿色

　　以鼻之上，眼之间辨之。色红者，心热也；红筋横、直现于山根者，皆心热也。色紫者，心热之甚，而肺亦热也。色青者，肝有风也；青筋横现、直现者，皆肝热也；直者风上行，横者风下行也。色黑者，风甚而肺中有寒。

　　色白者，肺中有痰。色黄者，脾胃虚而作泻。现其色，而病可知矣。

　　[小儿科]小儿脉

　　大人看脉于寸、关、尺，小儿不然，但看其数不数而已。数甚则热，不甚则寒也。数之中浮者，风也。沉者，寒也。缓者，湿也。涩者，邪也。滑者，痰也。有止歇者，痛也。如此而已，余不必谈。

　　[小儿科]三关

　　小儿虎口风、气、命三关，紫属热，红属寒，青属惊风，白属疳。风关为轻，气关为重，若至命门，则难治矣。

　　[小儿科]小儿气色

　　山根之上，有青筋直现者，乃肝热也。方用：柴胡（三分）白芍（一钱）当归（五分）半夏（三分）白术（五分）茯苓（一钱）山楂（三粒）甘草（一分）水煎服。

　　有青筋横现者，亦肝热也。但直者风上行，横者风下行，亦用前方，加柴胡五分，麦芽一钱，干姜一分，水煎服。

　　有红筋直现者，心热也，亦用前方，加黄连一分，麦芽五分，去半夏加桑白皮、天花粉各二分，水煎服。

　　有红筋斜现者，心热也，亦用前方，加黄连二分。热积于胸中者，不可用半夏，用桑白皮、花粉可也。

　　又有黄筋现于山根者，不论横直，总是脾胃之症，或吐泻，或腹痛，或不思食，方用：白术（五分）茯苓（五分）陈皮（三分）人参（二分）神曲（一分）甘草（一分）麦芽（二分）淡竹叶（七片）水煎服。

　　有痰者，加半夏一分、白芥子三分。如口渴有热者，加麦冬三分、黄芩一分。有寒者，加干姜一分。吐者，加白豆蔻一粒。泻者，加猪苓五分。腹痛而按之大叫者，食也，加大黄三分、枳实一分。按之不号叫者，寒也，加干姜三分。如身发热者，不可用此方。

　　[小儿科]发热

　　不拘早晚发热，俱用万全汤，神效：柴胡（三分）白芍（一钱）当归（五分）白术（三分）茯苓（二分）甘草（一分）山楂（三粒）黄芩（三分）苏叶（一分）麦冬（一钱）神曲（三分）水煎服。

　　冬加麻黄一分，夏加石膏三分，春加青蒿三分，秋加桔梗三分。有食加枳壳三分，有痰加白芥子三分，吐者加白豆蔻一粒，泻者加猪苓一钱。小儿诸症，不过如此，不可作惊风治之。如其有惊风，加人参五分，其效如神。

　　又方：

　　凡潮热。积热、疟热、乃脾积寒热，俱当用姜梨引。

　　柴胡人参黄芩前胡秦艽甘草各一分青蒿（童便浸，晒干，一分）生地（一寸）薄荷（二叶）生梨、或生藕一片水煎热，甚效。

　　[小儿科]感冒风寒

　　柴胡（五分）白术（一钱）茯苓（三分）陈皮（二分）当归（八分）白芍（一钱）半夏（三分）炙草（三分）水煎热服。

　　[小儿科]痢疾

　　方用：当归（一钱）黄连（二分）白芍（一钱）枳壳（五分）槟榔（五分）甘草（三分）水煎热服。

　　红痢倍黄连，白痢加泽泻三分，腹痛倍甘草、白芍，小便赤加木通三分，下如豆汁加白术一钱，伤食加山楂、麦芽各三分，气虚加人参三分。

　　[小儿科]疟疾

　　方用：柴胡（六分）白术（一钱）茯苓（一钱）当归（一钱）白芍（钱半）半夏（五分）青皮（五分）浓朴（五分）水煎露一宿，再温与服。

　　热多者，加人参、黄各五分；寒多者，加干姜三分；痰多者，加白芥子一钱；夜发烧者，加何首乌、熟地各二钱；日发热者，不用加；腹痛者，加槟榔三分。

　　[小儿科]咳嗽

　　方用：苏叶（五分）桔梗（一钱）甘草（一钱）水煎热服，有痰加白芥子八分。

　　[小儿科]惊风

　　世人动曰惊风，谁知小儿惊则有之，而风则无。小儿纯阳之体，不当有风，而状若有风者，盖小儿阳旺则内热，内热则生风，是非外来之风，乃内出之风也。内风作外风治，是速之死也。方用清火散风汤：白术（三分）茯苓（二钱）陈皮（一分）栀子（三分）甘草（一分）白芍（一钱）半夏（一分）柴胡（五分）水煎服。

　　此方健脾、平肝之圣药，肝平则火散，健脾则风止，断不可以风药表散之也。

　　又方：惊风皆由于气虚，宜用压风汤：人参（五分）白术（五分）甘草（三分）茯神（一钱）半夏（三分）陈皮（一分）神曲（五分）砂仁（一粒）丹砂（三分）水煎服。治慢惊风加黄。

　　又方：治惊风抽掣经验方。

　　全蝎（一个）黄连（一钱）朱砂（一钱）生姜（少许）共研细末，调匀，喂小儿口内，任其自咽，其效如神。

　　[小儿科]急惊风

　　急惊风：三、六、九日一切风俱治方：胆南星、雄黄、朱砂、人参、茯苓、天竺黄、钩藤、牛黄、麝香、郁金、柴胡、青皮、甘草。

　　为细末，炼蜜丸，如绿豆大，真金一张为衣，阴干，句泄气，薄荷汤磨服。

　　[小儿科]疳症

　　此症脾热而因乎心热也，遂至（同致）口中流涎。若不平其心火，则脾更旺，湿热上蒸，而口涎不能止也。方用：芦荟（一钱）黄连（三分）薄荷（三分）茯苓（二钱）桑白皮（一钱）半夏（五分）甘草（一分）水煎服。

　　此心脾两清之圣药也。引热下行，而疳自去矣。

　　又方：

　　女人尿桶中白（火研末，一钱），铜绿（二分），麝香（一分），共研为细末，搽齿龈上，最奇效。

　　[小儿科]疳症流水口烂

　　小儿口疳，流水口烂方：黄柏（二钱）人参（一钱），共为细末，敷口内，一日三次，三次即愈。

　　此方用黄柏去火，人参健脾，大人用之，亦最效。

　　[小儿科]疳症泻痢眼障神效方

　　石决明（醋，一两）芦荟（五钱）甘草（三钱）川芎（五钱）白蒺藜（五钱）菊花（四钱）胡黄连（五钱）五灵脂（五钱）细辛（五钱）谷精草（五钱）共研细末，猪苓去筋，捣烂为丸，如米大，每服二十丸，不拘时，米汤送下。

　　[小儿科]吐

　　此症虽胃之弱，亦脾气之虚。小儿恣意饱食，不能消化，久之上冲于胃口而吐也。方用止吐速效方：人参（一钱）砂仁（一粒）白术（五分）茯苓（二钱）陈皮（二分）半夏（一分）干姜（一分）麦芽（五分）山楂（三粒）水煎服。夏加黄连、冬加干姜各三分，无不愈。此六君子变方。

　　[小儿科]泄泻

　　热泄方：

　　小儿身如火热，口渴舌燥，喜冷冻饮料而不喜热汤，方用泻火止泄汤：车前子（二钱）茯苓（一钱）白芍（一钱）黄连（三分）泽泻（五分）猪苓（三分）麦芽（一钱）枳壳（二分）水煎服。

　　寒泻方：

　　此症必腹而喜手按摩，口不渴而舌滑，喜热饮而不喜冷，方用散寒止泻方：人参（一钱）白术（一钱）茯苓（二钱）肉桂（二分）甘草（一分）干姜（二分）砂仁（一粒）神曲（五分）水煎服。

　　[小儿科]小儿吐乳方

　　白豆蔻（七粒）砂仁（七粒）生、炙甘草（各二钱）共研细末，频擦口中，任其咽下，奇效。

　　[小儿科]不食乳

　　不食乳，心热也，葱煎乳汁，令小儿服之亦妙，不若用黄连三分，煎汤一分，灌小儿数匙，即食乳矣，神效。

　　[小儿科]脐汁不干

　　治脐汁不干方：用车前子炒焦，研为细末，敷之即干。

　　[小儿科]肚脐突出

　　小儿肚脐突出半寸许，此气旺不收也。若不急按之，往往变为弓角反张。方用：茯苓（一钱）车前子（一钱）甘草（三分）陈皮（三分）通草（三分，无通草用灯心一摄）煎汤饮之，一剂即愈。

　　[小儿科]便虫

　　小儿便虫方：

　　榧子（五个，去壳）甘草（三分）为末，米饭为丸，服二次，则虫化为水矣。

　　又虫积方：

　　使君子（十个，去壳炒）槟榔甘草（各一钱）榧子（十个，去壳）共为末，米饭为丸，梧桐子大，每服十丸。二日虫出，五日即愈。

　　[小儿科]治寸白虫方

　　百部根（五钱）槟榔（五钱）水煎服，一剂虫全下。

　　又方：

　　飞罗白面制半夏，生白矾各三钱，共为细末，水滴成丸，分三日服，开水服，虫化为水。大人照方十倍合眼。

　　[小儿科]火丹

　　治火丹神方：丝瓜子（一两）柴胡（一钱）元参（一两）升麻（一钱）当归（五钱）水煎服。

　　又方：

　　升麻（三钱）元参（一两）干葛（三两）青蒿（三钱）黄（三钱）水煎服。

　　此症乃胃火与肝经之火，共腾而外越，不为丹毒，即发疹也。方中用青蒿甚炒，肝、脾两经之火俱平；又佐以群药重剂，而火安有不灭者乎？

　　[小儿科]胎毒

　　小儿洗胎毒方：荆芥（五钱）蒲公英（五钱）甘草（五钱）槐条（二十寸）葱须（一撮）花椒（三钱）艾叶（一钱）水一砂锅，煎洗。

　　胎毒肥疮方：

　　花椒（三钱）白芷（三钱）黄柏（三钱）铅粉（三钱）枯矾（三钱）共为细末，麻油调敷，甚效。

　　[小儿科]口疮

　　小儿红白口疮外治方：

　　蕊仁（五分，去油）朱砂（五分）冰片（一分）共为末，熟枣三枚（去核），和一处，摊乌青布上，贴脚心对时。去药时若干者，用无根水排药。此方效，愈儿多矣。

　　又方：

　　乌子（一钱）冰片（少许）共研细末，吹之，速效。（按：乌子即五倍子）

　　又方：

　　人中白（）研细末，吹之，神效。

　　[小儿科]夜啼

　　小儿夜啼不止，状如鬼祟方：蝉蜕（后半，四个为末）朱砂（二分，水区）薄荷（四分）水煎，酒数滴调服，立止。

　　又方：

　　乌子（五倍子）焙研，唾津和饼，填脐内，立止，甚效。

　　[小儿科]尿血

　　周岁小儿尿血方：大甘草（一两二钱）水六碗煎二碗，服完即愈。

　　[小儿科]寒积食积

　　治腹痛寒积食积方：生姜（一两）柿蒂（七个）砂仁（五粒）山楂（五钱）干萝卜（一个）红糖（一两）大枣（二枚）水煎服，两次服。

　　附录傅青主男科卷上

　　简介

　　痰饮学说是中医学独特的理论精华之一。在浩瀚的中医文献中关于痰饮的记载非常丰富，《傅青主男科》就是一部对痰证有独到见解的杰作。从现有文献中看，隋唐以前，对痰与饮尚未作区别，而侧重于饮的论述，这从《内经》、《伤寒论》、《金匮要略》等重要著作中即可以反映出来。到宋代，杨仁斋着《直指方》始将痰与饮明确区分，认为“痰之于饮，其由自别，其状亦殊，痰质稠粘，饮为清水。”之后，痰证学说代有发展。金元时，王隐君创“顽痰怪症”说，史载之有“痰生百病”论，刘、张、李、朱四大家亦各有见地。明张景岳论痰证治疗，强调“善治痰者，惟能使之不生，方是补天之手”〔1〕的治本之策。《傅青主男科》一书对痰证的论述，不但继承了前人的经验，且颇有新见，有所发挥。笔者仅就《傅青主男科》〔2〕所载有关痰证的内容作一分析，探讨其痰证辨治规律。

　　卷上

　　1、伤寒门

　　初病说

　　凡病初起之时。用药原易奏功，无如世人看不清症，用药错乱，往往致变症蜂起，苟看病清，用药当，何变症之有。

　　伤风

　　（按古方书皆曰中风今曰伤风）

　　凡人初伤风，必然头痛身痛，咳嗽痰多，鼻流清水，切其脉必浮，　方用

　　荆芥、防风、柴、胡、黄、芩、半、夏、甘草［各等分]

　　水煎服，一剂即止，不必再剂也。

　　伤寒

　　凡伤寒初起，鼻塞目痛，项强头痛，切其脉必浮紧，方用

　　桂枝、干葛、陈皮、甘草各等分

　　水煎服，一剂即愈。

　　外感

　　（外感之发热，卫气外闭也，内伤之发热，营气内损也，外感热在皮毛，内伤热在骨髓，治法不同，内伤发热方见下）

　　凡人外感，必然发热，方用

　　柴胡、黄芩、荆芥、半夏、甘草各等分

　　水煎服。

　　四时不正之气，来犯人身，必然由皮毛而入荣卫，故用柴胡、荆芥，先散皮毛之邪，邪既先散，安得入内，又有半夏以祛痰，使邪不得挟痰以作祟，黄芩以清火，使邪不得挟火以作殃，甘草调药以和中，是以邪散而无伤于正气也，若内伤之发热，则不可用此方。

　　伤食

　　凡伤食必心中饱闷，见食则恶，食之转痛也，方用

　　白朮　茯苓　枳壳（各壹钱）谷芽　麦芽（各贰钱）山楂（贰拾个）神曲（伍钱）半夏（壹钱）甘草（伍分）砂仁（参粒）

　　水煎服，一剂快，二剂愈。

　　疟疾方用遇仙丹（此方丸之大小，未曾定分两，愚酌以壹钱为准，南方之人，以及老弱久疟，尤宜减半）

　　生军（陆两）槟榔　三棱　莪朮　黑丑　白丑（各参两）木香（贰两）甘草（壹两）

　　水丸，遇发日清晨，温水化三四丸，寻以温米饮补之，忌生冷鱼腥荞面，孕妇勿服。

　　伤暑

　　人感此症，必然头晕口渴恶热，甚则痰多，身热气喘方用

　　人参（壹钱）白朮（伍钱）茯苓（叁钱）甘草（壹钱）　青蒿（壹两）香薷（三钱）陈皮（壹钱）

　　水煎服，一剂愈。

　　大满

　　此邪在上焦，壅塞而不得散也，方用

　　瓜蒌（壹个捣碎）枳壳　天花粉（各叁钱）栀子（贰钱）　陈皮（叁钱）厚朴（壹钱伍分）半夏　甘草（各壹钱）

　　水煎服。

　　此方之妙，全在用瓜蒌，能去胸膈之食，而消上焦之痰，况又佐以枳壳花粉，同是消中圣药，又有厚朴半夏，以消胃口之痰，尤妙在甘草，使群药留中而不速下，则邪气不能久存而散矣。

　　发汗

　　凡人邪居腠理之间，必须用汗药以泄之，方用

　　荆芥　防风　甘草　桔梗　苏叶（各壹钱）白朮（五钱）云苓（叁钱）陈皮（五分）

　　水煎服。

　　此方妙在君白朮，盖人之脾胃健，而后皮毛腠理始得开合自如，白朮健脾去湿，而邪已难存，况有荆防苏梗以表散之乎。

　　寒热真假辨

　　真热症，口干极而呼水，舌燥极而开裂，生刺喉痛，日夜不已，大热烙手而无汗也，真寒症手足寒久而不回，色变青紫，身战不已，口噤出声而不可禁也。

　　假热症，口虽渴而不甚，舌虽干而不燥，即燥而无芒刺纹裂也。假寒症，手足冰冷，而有时温和厥逆身战。亦未太甚，而有时而安，有时而搐是也。

　　乍寒乍热辨

　　（玩此可知治疟有用小柴胡汤之法）

　　病有洒淅恶寒而后发热者，盖阴脉不足，阳往从之，阳脉不足，阴往乘之，何谓阳不足，寸脉微，名曰阳不足，阴气上入阳中，则恶寒也，何谓阴不足，尺脉弱，名曰阴不足，阳气下陷阴中，则发热也，凡治寒热，用柴胡升阳气，使不下陷阴中，则不热也，用黄芩降阴气，使不升入阳中，则不寒也。

　　真热症方用

　　麻黄　黄连　黄芩　石膏　知母　半夏（各叁钱）当归（伍钱）枳壳（贰钱）甘草（壹钱）

　　水煎服，一剂轻二剂愈。

　　真寒症方用

　　附子（叁钱）肉桂　干姜（各壹钱）白朮（五钱）人参（壹两）

　　水煎服急救之。

　　此乃真中寒邪，肾火避出躯壳之外，而阴邪之气，直犯心宫，心君不守，肝气无依，乃发战发噤，手足现青色，然则用桂附干姜逐其寒邪足矣，何用参朮即用何至多加，盖元阳飞越，只一线之气未绝，纯用桂附干姜一派辛辣之药，邪虽外逐，而正气垂绝，若不多加参朮，何以反正气于若存若亡之际哉。

　　假热症方用

　　黄连　当归　白芍　半夏（各叁钱）茯苓　柴胡栀子（各贰钱）枳壳（壹钱）菖蒲（参分）

　　水煎服。

　　此方妙在用黄连入心宫，佐以栀子，提刀直入，无邪不散，柴胡白芍，又塞敌运粮之道，半夏枳壳，斩杀党余，中原既定，四隅不战而归，然火势居中，非用之得法，则贼势弥张，依然复入，又加菖蒲之辛热，乘热饮之，则热喜热，不致相反而更相济也。

　　假寒症方用

　　肉桂　附子（各壹钱）人参（叁钱）白朮（五钱）猪胆汁（半个）苦菜汁（拾参匙）

　　水三杯，煎一杯，冷服将药并器放冷水中，激凉入胆蔡汁调匀，一气服之。

　　方中全是热药，倘服不如式，必然虚火上冲，将药呕出，必热药凉服，已足顺其性，况下行又有二汁之苦，以骗其假道之防也哉。

　　真热假寒

　　此症身外冰冷，身内火炽，发寒发热，战栗不已，乃真热反现假寒之象以欺人也，法当用三黄汤加石膏生姜，乘热饮之，再用井水以扑其心，至二三十次，内热自止，外之战栗亦若失矣，后用元参麦冬白芍各二两煎汤，任其恣饮，后不再甚也。

　　真寒假热

　　此症下部冰冷，上部大热，渴欲饮水，下喉即吐，乃真寒反现假热之形以欺人也，法当用八味汤，大剂探冷与服，再令人以手擦其足心，如火之热，不热不已，以大热为度，用吴萸一两，附子一钱，麝香三分，以少许白面入之，打糊作膏，贴足心，少顷必睡，醒来下部热，而上之火息矣。

　　上热下寒

　　此症上焦火盛，吐痰如涌泉，面赤喉痛，上身不欲盖衣，而下身冰冷，此上假热而下真寒也，方用

　　附子（壹个）熟地（半斛）山萸（肆两）麦冬（壹两）　茯苓（三两）五味子（壹两）丹皮（参两）泽泻（参两）肉桂（壹两）

　　水十碗，煎三碗，探冷与服，其渣再用水三碗，煎一碗，一气服之，立刻安静，此上病下治之法也。

　　循衣撮空

　　此症非大实则大虚，当审其因，察其脉，参其症而分黑白矣，实而便秘者，大承气汤，虚而便滑者，独参汤，厥逆者加附子，阴虚双蛾方用

　　附子（壹钱）盐水炒，每用一片含口中，后以六味地黄汤，大剂饮之，

　　附外治法

　　引火下行，用附子一个为末，醋调贴涌泉穴，或吴萸一两，白面五钱水调贴涌泉穴，急针刺少商穴，则咽喉有一线之路矣。

　　结胸

　　此伤寒之变症也，伤寒邪火正炽，不可急于饮食，饮食而成此者，方用

　　瓜蒌（壹个捶碎）甘草（壹钱）水煎服，勿迟。

　　瓜蒌乃结胸之圣药，常人服之，必至心如遗若，病人服之，不畏其虚乎，不知结胸之症，是食在胸中，非大黄枳壳槟榔厚朴所能袪逐，必得瓜蒌，始得推荡辟脾，少加甘草以和之，不致十分猛烈也.

　　扶正散邪汤

　　人参半夏甘草（各壹钱）白朮茯苓柴胡（各叁钱）

　　水煎服。

　　此方专治正气虚而邪气入之者，如头痛发热，右寸脉大于左寸口者，急以此方投之，无不全愈。

　　2、火证门

　　泻火汤总方

　　栀子丹皮（各叁钱）白芍（五钱）元参（贰钱）甘草（壹钱）

　　水煎服。

　　心火加黄连一钱，胃火加生石膏三钱，肾火加黄柏知母各一钱，肺火加黄芩一钱，大肠火加地榆一钱，小肠火加天冬麦冬各一钱，膀胱火加泽泻三钱，治火何独治肝经，盖肝属木，最易生火，肝火散，则诸经之火俱散，但散火必须用下泄之药，而使火之有出路也则得矣。

　　火症

　　真火症，初起必大渴引饮，身有斑点，或身热如焚，或发狂乱语，方用

　　石膏知母升麻半夏甘草（各叁钱）元参麦冬（各壹两）竹叶（壹伯片）

　　水煎服，一剂少止，三剂愈。

　　[大寒之症亦有发斑者，但看其渴与不渴，若身发斑不渴，小饮即吐饮虽沸汤不觉甚热，此大寒症，不可与此]

　　火越

　　此乃胃火与肝火共腾，而外越不为丹毒，即为痧疹，非他火也，方用

　　元参（壹两）干葛（参两）升麻青蒿黄耆（各叁钱）

　　水煎服。

　　此方妙在用青蒿，肝胃之火俱平，又佐以群药重剂，而火安有不灭者乎，（治小儿亦效）

　　燥症

　　此症初起，喉干口渴，干燥不吐，痰干咳嗽不已，面色日红，不畏风吹者是也，方用

　　麦冬元参（各伍钱）桔梗（叁钱）花粉甘草（各壹钱）陈皮（参分）百部（捌分）

　　水煎服。

　　治火丹神方

　　丝瓜子元参（各壹两）柴胡升麻（各壹钱）当归（伍钱）

　　水煎服小儿服之亦效

　　消食病

　　此火盛之症，大渴引饮，呼水自救，朝食即饥，或夜食不止，方用

　　元参（壹两）麦冬（伍钱）生地（叁钱）竹叶（参拾片）菊花白芥子丹皮（各贰钱）陈皮（伍分）

　　水煎服。

　　痿症

　　不能起床，已成废人者，此乃火盛内炽，肾水熬干，治法宜降胃火而补肾水。方用降补汤。

　　熟地元参麦冬（各壹两）甘菊花生地沙参地骨皮（各伍钱）车前子（贰钱）人参（叁钱）

　　水煎服。

　　痿症

　　人有两足无力，不能起立，而口又健饭，少饥则头面皆热，咳嗽不已，此亦痿症，方用起痿至神汤。

　　熟地元参山药菊花（各壹两）当归白芍人参（各伍钱）神曲（贰钱）白芥子（叁钱）

　　水煎服，三十剂而愈.

　　3、郁结门

　　开郁

　　如人头痛身热，伤风咳嗽，或心不爽，而郁气蕴于中怀，或气不舒，而怒气留于胁下，断不可用补药，方用

　　当归（叁钱）白芍（伍钱）半夏（贰钱）枳壳薄荷白朮丹皮甘草（各壹钱）

　　水煎服。

　　头痛加川芎一钱，目痛加蒺藜一钱，菊花一钱，鼻塞加苏叶一钱，喉痛加桔梗二钱，肩背痛加枳壳羌活，两手痛加姜黄或桂枝一钱，腹痛不可按者，加大黄二钱，按之而不痛者，加肉桂（壹钱），余不必加。

　　关格

　　怒气伤肝，而肝气冲于胃口之间，肾气不得上行，肺气不得下行，而成此症，以开郁为主，方用

　　荆芥柴胡川郁金茯苓苏子白芥子花粉（各壹钱）白芍（叁钱）甘草（伍分）

　　水煎服，又方用阴阳水各一碗，加盐一撮，打百余下，起泡，饮之即吐而愈，凡上焦有疾，欲吐而不能吐者，饮之立吐。

　　4、虚劳门

　　痨症虚损辨

　　二症外相似而治法不同，虚损者，阴阳两虚也，劳症者，阴虚阳亢也，故虚损可用温补，若劳症则忌温补而用清补也，两症辨法不必凭脉，但看人着复衣，此着单衣者为劳症，人着单衣，此着复衣者为虚损，劳症骨蒸而热，虚损营卫虚而热也。

　　内伤发热

　　方用

　　当归柴胡陈皮栀子甘草（各壹钱）白芍花粉（各贰钱）

　　水煎服。

　　凡肝木郁者，此方一剂即快，人病发热，有内伤外感，必先散其邪气，邪退而后补正，则正不为邪所伤也，但外感内伤，不可用一方也，外感发热方见前.

　　未成劳而将成劳

　　方用

　　熟地（壹两）地骨皮人参麦冬（各伍钱）白芥子山药（各叁钱）白朮（壹钱）五味子（参分）

　　水煎服。

　　凡人右寸脉大于左寸，即内伤之症，不论左右关尺脉何如，以此方投之效验。

　　阳虚下陷

　　凡人饥饱劳役，内伤正气，以致气乃下行，脾胃不能克化，饮食不能运动，往往变为劳瘵，盖疑饮食不进为脾胃之病，肉黍之积，轻则砂仁、枳壳、山查、麦芽之品，重则芒硝、大黄、牵牛巴豆之类，纷然杂进，必致臌闷而渐成劳矣，若先以升提之药治之，何至于成劳，方用

　　人参柴胡陈皮甘草（各壹钱）升麻（三分）黄耆白朮（各叁钱）

　　水煎服。

　　阴虚下陷

　　凡人阴虚脾泄，岁久不止，或食而不化，或化而溏泄，方用

　　熟地（壹两）山药山萸白朮（各伍钱）茯苓（叁钱）升麻（参分）肉桂五味子车前子（各壹钱）

　　水煎晚服。

　　此方纯是补阴之药，且有升麻以提阴中之气，又有温湿之品以暖命门而健脾土，何至溏泄哉。

　　[此症每至腿脚发踵，稍多饮食即便蛔虫，乃脾阴虚陷已极，方宜加入干姜、乌梅]

　　阴虚火动夜热昼寒

　　此肾水虚兼感寒，或肾水亏竭，夜热昼寒，若认作阳症治之，则口渴而热益炽，必致消尽阴水，吐痰如絮，咳嗽不已，声哑声嘶，变成劳瘵，法当峻补其阴，则阴水足而火焰消，骨髓清泰矣，方用

　　熟地元参（各壹两）山萸地骨皮芡实（各伍钱）五味子麦冬沙参白芥子（各叁钱）桑叶（拾肆片）

　　水煎服。

　　此方治阴虚火动者神效。

　　阴寒无火

　　方用

　　肉桂柴胡（各壹钱）熟地（壹两）附子白朮人参（各叁钱）

　　水煎服。

　　二方治阴之中，即有以治阳，治阳之中，即藏于补阴。

　　[此两方似六味八味地黄，而上方之白芥，桑叶，下方之柴胡，其妙用有过于地黄丸之丹，泽者，用者不可以意加减也]

　　过劳

　　凡人过劳，脉必浮大不伦，若不安闲作息，必有吐血之症，法当滋补，方用

　　熟地黄耆白芍白朮（各伍两）山萸肆两人参茯苓五味子麦冬（各参两）神曲（壹两）　砂仁陈皮当归（半斛）

　　蜜丸，早晚滚水送下五钱。

　　日重夜轻

　　病重于日间，而发寒发热，较夜尤重，此症必须从天未明而先截之，方用

　　人参　枳壳　青皮　陈皮　半夏　甘草（各壹钱）黄耆白朮（各伍钱）当归（叁钱）柴胡（叁钱）干姜（五分）

　　水煎服。

　　又方

　　熟地（壹两）人参陈皮白芥子甘草（各壹钱）白朮（伍钱）柴胡（贰钱）

　　水煎服。

　　夜重日轻

　　病重于夜间，而发热发寒，或寒少热多，或热少寒多，一到天明，便觉清爽一到黄昏，即觉沉重，此阴气虚甚也，方用

　　熟地（壹两）山萸（肆钱）当归白芍柴胡生何首乌麦冬白芥子（各叁钱）鳖甲（伍钱）五味子陈皮（各壹钱）

　　水煎服。

　　此方妙在用鳖甲，　乃至阴之物，逢阴则入，遇阳则转，生何首乌直入阴经，亦攻邪气，白芥子去痰，又不耗真阴之气，有不奏功者乎，必须将黄昏时服，则阴气固，而邪气不敢入矣。

　　阴邪兼阳邪

　　此症亦发于夜间，亦发寒发热，无异纯阴邪气之症，但少少烦燥耳，不若阴症之常静也，法当于补阴之中，少加阳药一二味，使阳长阴消，自奏功如响矣，方用

　　熟地（壹两）山萸（肆钱）　鳖甲茯苓（各伍钱）当归白朮白芥子麦冬五味子生何首乌（各叁钱）人参柴胡（各贰钱）陈皮（壹钱）

　　水煎服。

　　气血两虚

　　饮食不进，形容枯稿，补其气血益燥，补其血气益馁，助胃气而盗汗难止，补血脉而胸膈阻滞，法当气血同治，方用

　　人参白朮川芎谷芽（各壹钱）麦冬（伍钱）甘草（捌分）　当归茯苓（各贰钱）熟地白芍（各叁钱）陈皮神曲（各伍分）

　　水煎服。

　　此治气血两补，与八珍汤同功，而胜于八珍汤者，妙在补中有调和之法耳。

　　气虚胃虚

　　人有病久而气虚者，必身体蠃弱，饮食不进，或大便溏泄，小便艰涩，方用

　　人参（壹两）白朮（伍钱）茯苓（叁钱）甘草陈皮车前子泽泻（各壹钱）

　　水煎服。

　　此方用人参为君者，开其胃气，盖胃为肾之关，关门不开，则上之饮食不能进，下之糟粕不能化，必用人参以养胃土，茯苓车前以分消水气，如服此不效，兼服八味丸，最能实大肠而利膀胱也。

　　气虚饮食不消

　　饮食入胃，必须气充足，始能消化而生津液，今饮食不消，气虚也，方用

　　人参（贰钱）黄耆白朮茯苓甘草（各叁钱）　神曲　麦芽陈皮（各伍分）山查（参个）

　　水煎服。

　　伤曲食加来服子，有痰加半夏白芥子，各一钱，咳嗽加苏子一钱，桔梗二钱，伤风加柴胡二钱，夜卧不安，加炒枣仁二钱，胸中微痛，加枳壳五分，方内纯是开胃之品，又恐饮食难消，后加消导之品，则饮食化而津液生矣.

　　血虚面色黄瘦

　　出汗盗汗，夜卧常醒，不能润色以养筋是也，血虚自当补血，舍四物汤又何求耶，今不用四物汤，用

　　熟地（壹两）麦冬枸杞（各叁钱）　当归（伍钱）茜草（壹钱）桑叶（拾片）

　　水煎服。

　　此方妙在用桑叶，以补阴而生血，又妙在加茜草，则血得活而益生，况又济之归地麦冬大剂，以共生乎。

　　肺脾双亏

　　咳嗽不已，吐泻不已，此肺脾受伤也，人以咳嗽宜治肺，吐泻宜治脾，殊不知咳嗽由于脾气之衰，斡旋之令不行，则上为咳嗽矣，吐泻由于肺气之弱，清肃之令不行，始上吐而下泻矣，方用

　　人参（壹钱伍分）麦冬茯苓（各贰钱）车前子甘草（各壹钱）　柴胡神曲　薏仁（各伍分）

　　水煎服。

　　此治脾治肺之药，合而用之，咳嗽吐泻之病各愈，所谓一方而两用之也。

　　肝肾两虚

　　肾水亏不能滋肝，则肝木抑郁而不舒，必有两胁饱闷之症，肝木不能生肾中之火，则肾水日寒，必有腰背难以服俯仰之症，此症必须肝肾同补，方用

　　熟地（壹两）山萸当归白芍（各伍钱）柴胡（贰钱）　肉桂（壹钱）

　　水煎服。

　　熟地、山萸，补肾之药，归、芍、柴、桂，补肝之品，既云平补，似乎用药不宜有重轻，今补肝之药多于补肾者何，盖肾为肝之母，肝又为命门之母，岂有木旺而不生命门之火者哉。

　　心肾不交

　　肾，水藏也，心，火藏也，是心肾二经，为仇敌矣，似不可牵连而合治之也，不知心肾相克而实相须，肾无心之火则水寒，心无肾之水则火炽，心必得肾水以滋润，肾必得心火以温暖，如人惊惕不安，梦遗精泄，皆心肾不交之故，人以惊惕为心之病，我以为肾之病，人以梦泄为肾之病，我以为心之病，非颠倒也，实有至理焉，人果细心思之，自然明白，方用

　　熟地白朮（各伍两）　山萸人参茯神枣仁炒麦冬柏子仁（各参两）远志菖蒲五味子（各壹两）山药（叁钱）芡实（伍钱）

　　蜜丸，每早晚温水送下五钱。

　　此方之妙，治腎之藥，少於治心之味，蓋心君謐靜，腎氣自安，何至心動，此治腎正所以治心，治心即所以治腎也，所謂心腎相依。

　　精滑梦遗

　　此症人以为肾虚也，不独肾病也，心病也，宜心肾兼治，方用

　　熟地（半斛）山药肉桂鹿茸炒枣仁远志杜仲柏子仁破故纸五味子（各壹两）山萸白朮（各肆两）人参茯苓麦冬白芍巴戟　肉苁蓉（各参两）紫河车（壹副）砂仁（伍钱）附子（壹钱）

　　蜜丸，早晚白水送下五钱。

　　此方用熟地山药山萸之类，补肾也，巴戟、肉苁蓉、附子、鹿茸，补肾中之火也，可以已矣，而又必加人参、茯苓、柏子仁、麦冬、远志、枣仁者何也，盖肾火虚，由于心火虚也，使补肾火不补心火，则反增上焦枯渴，故欲补肾火，必須補心火，則水火相濟也。

　　夜梦遗精

　　此症由于肾水耗竭，上不能通于心，中不能润于肝，下不能生于脾，以致玉关不闭，无梦且遗，法当补肾而少佐以益心肝脾之品，方用

　　熟地（壹两）山萸（肆钱）茯苓白芍生枣仁当归薏仁（各叁钱）白朮（伍钱）茯神（贰钱）五味子白芥子（各壹钱）肉桂黄连（各伍分）

　　水煎服，一剂止，十剂不犯。

　　遗精健忘

　　遗精，下病也，健忘，上病也，何以合治之而咸当乎，盖遗精虽是肾水之虚，而实本于君火之弱，今补其心君，则玉关不必闭而自闭矣，所谓一举而两得也，方用

　　人参芡实麦冬生枣仁当归山萸（各参两）莲须（贰两）熟地（伍两）山药（肆两）柏子仁去油远志昌蒲五味子（各壹两）

　　蜜丸，每日服五钱，白水下。

　　倒饱中满

　　气虚不能食，食则倒满，方用

　　人参来服子甘草（各壹钱）　白朮（贰钱）茯苓山药（各叁钱）芡实薏仁（各五钱）陈皮（参分）

　　水煎服

　　下喉虽则微胀，入腹渐觉爽快。

　　久虚缓补

　　久虚之人，气息奄奄，无不曰宜急治矣，不知气血大虚，骤加大补之剂，力量难任，必致胃口转膨胀，不如缓缓清补之也，方用

　　当归茯苓山药（各壹钱）白芍（贰钱）白朮枣仁（各伍分）人参陈皮麦芽炮姜甘草（各参分）

　　水煎服。

　　此方妙在以白芍为君，引参苓入肝为佐，小小使令，徐徐奏功，使脾气渐实，胃口渐开，然后再用纯补之剂，先宜缓补之也。

　　[如久饿之人，骤投以饭则饱死，须以薄粥徐徐饮之，同是一理]

　　补气

　　右手脉大，气分之劳也，方用补气丸。

　　人参黄耆白芍（各三两），茯苓（肆两）白朮（半斛）陈皮五味子白芥子远志（各壹两）麦冬（贰两）灸甘草（捌钱）

　　蜜丸，早服五钱，白水下。

　　补血

　　左手脉大，血分之劳也，方用补血丸。

　　熟地白芍（各半斛）山萸当归（各肆两）枣仁麦冬白芥子五味子（壹钱）砂仁肉桂（各伍钱）

　　蜜丸，晚服一两，白水下，如身热，去肉桂加地骨皮五钱。

　　出汗

　　人有病不宜汗多，若过出汗，恐其亡阳，不可不用药以敛之，方用

　　人参黄耆当归（各壹两）桑叶（伍片）麦冬（叁钱）　炒枣仁（壹钱）

　　水煎服。

　　痨症

　　痨症既成，最难治者，必有虫生之以食人之气血也，若徒补其气血，而不入杀虫之药，则饮食入胃，祇荫虫而不生气血，若但杀虫而不补气血，则五藏俱受伤，又何有生理哉，惟于大补之中，加杀虫之药，则元气既全，真阳未散，虫死而身安矣，方用

　　熟地地栗粉何首乌（各半斛）鳖甲山药（各壹斛）神曲　麦冬（各伍两）桑叶（半斛）人参白微（各参两）

　　熟地为丸，每日白水送下五钱，半年虫从大便出矣。

　　5、痰嗽门

　　痰嗽

　　古人所立治痰之法，皆是治痰之标，而不能治其本也，如二陈汤，上中下久暂之痰皆治之，而其实无实效也，今立三方，痰病总不出其范围也。

　　初病之痰

　　伤风咳嗽吐痰是也，方用

　　陈皮半夏花粉茯苓苏子甘草（各壹钱）

　　水煎服。

　　二剂而痰可消矣，此去上焦之痰，上焦之痰，原在胃中而不在肺，去其胃中之痰，而肺自然清肃，又何致火之上升哉。

　　[此症医治不善，极易成劳，缘痰嗽皆责之于肺，伤风痰嗽是风伤肺也，若发散燥痰太过，则肺不敛必嗽愈甚，而上呛血丝，久则肺伤而肾炽，若寒凉滋润太过，则肺不舒必痰愈多，而气喘声痿，久则金冷而水寒，此方无此二弊，愿病者勿以小病而忽之也。]

　　已病之痰

　　必观其色之白与黄而辨之，黄者火已退也，白者火正炽也，正炽者用寒凉之品，将退者用袪逐之味，今一方而俱治之，方用

　　白朮白芥子（各叁钱）茯苓（伍钱）陈皮甘草（各壹钱）枳壳（伍分）

　　水煎服，有火加栀子，无火不必加。

　　此方健脾去湿，治痰之在中焦者也，　又方

　　白朮茯苓薏仁至义尽（各五钱）陈皮（壹钱）益智（参分）

　　水煎服。有火加黄苓一钱，无火加干姜一钱，甘草二分。

　　此方健脾去湿而不耗气，二剂而痰自消也。

　　久病之痰

　　久病痰多，切不可作脾湿生痰论之，盖久病不愈，未有不因肾水亏损者也，非肾水泛上为痰，即肾火沸腾为痰，当补肾以袪逐之，方用

　　熟地薏仁（各壹两）山药山萸麦冬芡实（各伍钱）五味子茯苓（各叁钱）益智仁（贰钱）车前子（壹钱）

　　水煎服。

　　此治水泛为痰之圣药也，若火沸腾为痰，加肉桂一钱，补肾去湿而化痰，水入肾宫，自变为真精而不化痰矣，此治下焦之痰也，又方六味地黄汤，加麦冬五味子，实有奇功，无火加桂附。

　　滞痰

　　夫痰之滞，乃气之滞也，茍不补气，而惟去其痰，未见痰去而病消也，方用

　　人参陈皮花粉白芥子（各壹钱）白朮（贰钱）　茯苓（叁钱）苏子（捌分）白蔻仁（贰粒）

　　水煎服。

　　湿痰

　　治痰之法，不可徒去其湿，必以补气为先，而佐以化痰之品，乃克有效，方用

　　人参壹两茯苓半夏神曲（各叁钱）薏仁（伍钱）　陈皮甘草（各壹钱）

　　水煎服。

　　盖此方之中用神曲，人多不识，谓神曲乃消食之味，绝非化痰之品，不知痰之积聚稠粘，甚不易化，惟用此神曲以发之，则积聚稠粘开矣，继之以半夏、陈皮，可以奏功，　然虽有陈半消痰，使不多用人参，则痰难消，今有人参以助气，又有薏仁茯苓，健脾去湿，而痰焉有不消者乎。

　　寒痰

　　人有气虚而痰寒者，即用前方加肉桂三钱、干姜五分足之矣。

　　热痰

　　人有气虚而痰热者，方用

　　当归叁钱白芍麦冬茯苓（各贰钱）甘草白芥子花粉陈皮（各壹钱）神曲（参分）

　　水煎服。

　　老痰

　　凡痰在胸膈不化者，谓之老痰，方用

　　柴胡茯苓甘草陈皮丹皮花粉（各壹钱）白芍薏仁（各壹钱）白芥子（伍钱）

　　水煎服。

　　此方妙在百芥子为君，薏仁、白芍为臣，柴胡、花粉为佐，使老痰无处可藏，十剂而老痰可化矣。

　　顽痰

　　痰成而塞咽喉者，谓之顽痰，方用

　　贝母半夏茯苓（各叁钱）白朮（伍钱）神曲（贰钱）甘草桔梗白矾炙紫苑（各壹钱）

　　水煎服。

　　此方妙在贝母半夏同用，一燥一湿，使痰无处逃避，又有白矾消块，梗苑去邪，甘草调中，有不奏功者乎。

　　水泛为痰

　　肾中之水，有火则安，无火则泛，倘人过于入房，则水去而火亦去，久之则水虚而火亦虚，水无可藏之地，必泛上为痰矣，治之法，欲抑水之下降，必先使火之下温，当于补肾之中，加大热之药，使水足以制火，火足以暖水，则水火有既济之道，自不上泛为痰矣，方用

　　熟地（壹两）山萸（伍钱）肉桂（贰钱）牛膝（叁钱）五味子（壹钱）

　　水煎服，一剂而痰下行矣，二剂而痰自消矣。

　　中气又中痰

　　中气中痰，虽若中之异，而实中于气之虚也，气虚自然多痰，痰多必然耗气，虽分而实合也，方用

　　人参甘草（各壹两）半夏、南星茯苓（各叁钱）附子（壹钱）

　　水煎服。

　　人参原是气分之神剂，而亦消痰之妙药，半夏南星，虽逐痰之神品，而亦扶气之正药，附子甘草，一仁一勇，相济而成。

　　湿嗽

　　秋伤于湿，若用乌梅粟壳等味，断乎不效，方用

　　陈皮当归甘草枳壳桔梗（各壹钱）白朮（贰钱）

　　水煎服。三剂帖然矣，冬嗽皆秋伤于湿也，岂可拘于受寒乎。

　　久嗽

　　方用

　　人参（伍钱）益智仁（伍分）白芍枣仁（各叁钱）五味子白芥子（各壹钱）

　　水煎服。二剂后，服六味地黄丸。

　　方用

　　瓜蒌仁（去油）乌梅（各伍钱）薄荷甘草（各伍分）人参（童便浸）五味子（酒蒸）寒水石火煅　杏仁硼砂（各壹钱）贝母（参两）胡桃仁（贰钱去油）

　　蜜丸樱桃大，净绵包之，口中噙化，虚劳未曾失血，脉未数者，皆用之，无论老少神曲效，十粒见功，二十粒愈，又方用

　　人参、当归、细茶各一钱

　　水煎，连渣嚼尽，一二剂即愈。

　　肺嗽兼补肾

　　肺嗽之症，本是肺虚，其补肺也明矣，奈何兼补肾乎，盖肺经之气，夜必归于肾，若肺金为心火所伤，必求救于其子，子若力量不足，将何以救其母哉，方用

　　熟地麦冬（各壹钱）紫苑（伍分）山萸（肆钱）元参（伍钱）苏子牛膝（各壹钱）沙参天冬（各贰钱）

　　水煎服。

　　6、喘证门

　　气治法

　　气虚气实，不可不平之也，气实者非气实，乃正气虚而邪气实也，法当用补正之药，而加袪逐之品，则正气足而邪气消矣，方用

　　人参白朮麻黄半夏甘草（各壹钱）柴胡（贰钱）白芍（叁钱）

　　水煎服。

　　推而广之，治气非一条也，

　　气陷　补中益气汤可用，

　　气衰　六君子汤可采，

　　气寒　人参白朮附子汤可施，

　　气虚则用四君子汤，

　　气郁则用归脾汤，

　　气热用生脉散，

　　气喘用独参汤，

　　气动用二陈汤加人参，

　　气壅塞用射干汤，

　　气逆用逍遥散，

　　气虚则嬴弱，

　　气实则壮盛，

　　气虚用前方，实者另一方，

　　白朮柴胡甘草梔子（各壹錢）茯苓（叁錢）白芍（貳錢）陳皮枳殼（各伍分）山查（拾個）

　　水煎服。

　　气喘

　　凡人气喘而上者，人以为气有余也，殊不知气盛当作气虚看，有余当作不足看，若认作肺气之盛，而用苏叶桔梗百部豆根之类，去生远矣，方用

　　人参（参两）牛膝（叁钱）熟地麦冬（各伍钱）山萸（肆钱）　胡桃（参个）枸杞五味子（各壹钱）生姜（伍片）

　　水煎服。

　　此方不治肺，而正所以治肺也，或疑人参乃健脾土之药，既宜补肾，　不宜多用人参，不知肾水大虚，在一时不能遽生，非急补其气，则元阳一线必且断绝，况人参少用则泛上，多用即下行，妙在用人参三两，使下达病原，补气以生肾水，方中熟地、山萸之类，同氣相求，直入命門，又何患其多哉，若病重之人，尤宜多加，但喘有初起之喘，有久病之喘，初起之喘多實邪，久病之喘多氣虛，實邪喘者必抬肩，氣虛喘者微微氣息耳，此方治久病之喘，若初起之喘，四磨四七湯，一劑即止喘，不獨肺氣虛而腎水竭也。

　　實喘方用

　　黃芩（貳錢）柴胡甘草（各伍分）麥冬（叁錢）　蘇葉烏藥半夏山豆根（各壹錢）

　　水煎服。

　　一劑喘定，不必再劑也，凡實喘症，氣大急，喉中必作聲，肩必抬，似重而實輕也。

　　虚喘

　　大抵此等症，气少息，喉无声，肩不抬也，乃肾气大虚，脾气又复将绝，故奔冲而上，欲绝未绝也，方用救绝汤。

　　人参熟地（各一两）山萸（三钱）牛膝五味子白芥子（各一钱）麦冬（五钱）

　　水煎服。

　　气短似喘

　　此证似喘而非实喘也，若非实喘治之，立死，盖气短乃肾气虚耗，气冲上焦，壅塞于肺经不足之故也，方用

　　人参（二两）熟地（一两）山萸牛膝补骨脂枸杞（各三钱）　麦冬（五钱）胡桃（三个去皮）五味子（二钱）

　　水煎服，三剂气平喘定。

　　此方妙在用人参之多，能下达气原，挽回于无何有之乡，又纯是补肺补肾之品，子母相生，水气自旺，则火气自安于故宅，不上冲于喉门矣。

　　抬肩大喘

　　人忽感风邪，寒入于肺，以致喘息肩抬气逆，痰吐不出，身不能卧，方用

　　柴胡茯苓麦冬桔梗（各二钱）　黄芩当归甘草半夏射干（各一钱）

　　水煎服。

　　此方妙在用柴胡、射干、桔梗，以发舒肺金之气，半夏以去痰，黄芩以去火，盖感寒邪，内必变为热证，故用黄芩以清解之，然徒用黄芩，虽曰清火，转足以遏抑其火，而火未必伏也，有射干桔梗柴胡一派辛散之品，则足以消火减邪矣。

　　肾寒气喘

　　人有气喘不能卧，吐痰如涌泉者，舌不燥而喘不止，一卧即喘，此非外感之寒邪，乃肾中之寒气也，盖肾中无火，则水无所养，乃泛上而为痰，方用

　　六味地黄汤，加桂附大剂饮之，盖人之卧，必肾气与肺气相安，而后河车之路，平安而无奔越也。

　　肾火扶肝上冲

　　凡人肾火，逆扶肝气而上冲，以致作喘，甚有吐红粉痰者，此又肾火炎，上以烧肺金，肺热不能克肝，而龙雷之火升腾矣，方用

　　沙参地骨皮（各壹两）麦冬（伍钱）丹皮（叁钱）甘草（参分）桔梗（伍分）白芍（伍钱）白芥子（贰钱）

　　水煎服。

　　此方妙在地骨皮清骨中之火，沙参、丹皮以养阴，白芍平肝，麦冬清肺，甘草桔梗引入肺经，则痰消而喘定矣。

　　假热气喘吐痰

　　人有假热气喘吐痰者，人以为热而非热也，乃下元寒极，逼其火而上喘也，此最危急之症，茍不急补其肾水与命门之火，则一线之微，必然断绝，方用

　　熟地（肆两）山药麦冬（各参两）五味子牛膝（各壹两）附子肉桂（各壹钱）

　　水煎冷服，一剂而愈.

　　喘嗽

　　人有喘而且嗽者，人以为气虚而有风痰也，谁知是气虚不能归源于肾，而肝木挟之作祟乎，法当峻补其肾，少助以引火之品，则气自归源于肾，而喘嗽俱止，方用

　　人参（壹两）熟地（贰两）麦冬（伍钱）　茯苓（叁钱）牛膝枸杞白朮五味子兔丝子（各壹钱）

　　水煎服，连服几剂，必有大功，倘以四磨四七汤治之，则不效矣。

　　贞元饮此方专治喘而脉微濇者

　　熟地（参两）当归（柒钱）甘草（壹钱）

　　水煎服，妇人多此症。

　　7、吐血门

　　阳症吐血

　　人有感暑伤气，忽然吐血盈盆，人以为阴虚也，不知阴虚吐血与阳虚不同，阴虚吐血，人安静无躁动，阳虚必大热作渴，欲饮冷水，舌必有刺，阴虚口不渴而舌胎滑也，法当清胃火，不必止血也，方用

　　人参当归香薷石膏（各叁钱）荆芥（壹钱）青蒿（伍钱）

　　水煎服。

　　此方乃阳症吐血之神曲剂也，方中虽有解暑之品，然补正多于解暑，去香薷一味，实可同治，但此方祇可用一二剂，即改六味地黄汤。

　　大怒吐血

　　其吐也，或倾盆而出，或冲口而来，一时昏晕，死在顷刻，以止血治之，则气闷不安，以补血治之，则胸满不受，有变症蜂起而死者，不可不治之得法也，

　　方用解血平气汤。

　　白芍当归（各贰两）炒荆芥黑栀（各叁钱）红花（贰钱）柴胡（捌分）甘草（壹钱）

　　水煎服。

　　一剂而气平舒，二剂而血止息，三剂而病大愈。

　　此症盖怒伤肝，不能平其气，以致吐血，若不先舒其气，而遽止血，则愈激动肝火之气，必气愈旺而血愈吐矣，方中用白芍平肝又舒气，荆芥、柴胡引血归经，当归、红花，生新去旧，安有不愈者哉。

　　吐血

　　此症人非以为火盛，即以为阴亏，用凉药以泻火，乃火愈退而血愈多，用滋阴之味，止血之品，仍不效，谁知是血不归经乎，治法当用补气之药，而佐以引血归经之味，不止血而血自止矣，方用

　　人参（伍钱）　当归（壹两）丹皮炒，黑芥穗（各叁钱）

　　水煎服，一剂而止。

　　此方妙在不专补血，而反去补气以补血，尤妙在不去止血，而去行血以止血，盖血逢寒则凝，逢散则归经，救死于呼吸之际，大有神曲功。

　　[大凡吐血，多系不归经之血，因何腑何藏而发，腑藏之血，吐则立死，此自然之理也，火盛阴亏两层，世间误杀，奚止千百，寒凉滋陰之葯，輕則凝結而成病根，重則經阻而成乾血，此論此方，發菩提心，作當頭棒喝也。]

　　吐白血

　　血未有不红者，何以名白血，不知久病之人，吐痰皆白沫，乃白血也，白沫何以名白血，以其状似蟹涎，无败痰存其中，实血而非痰也，若将所吐白沫，露于星光之下，一夜必变红矣，此沫出于肾，而肾火沸腾于咽喉，不得不吐者也，虽是白沫，而实肾中之精，岂特血而已哉，茍不速治，则白沫变为绿痰，无可如何矣，方用

　　熟地麦冬（各壹两）山药山萸茯苓（各伍钱）丹皮泽泻（各贰钱）五味子（壹钱）

　　水煎，日日服之。

　　血不归经

　　凡人血不归经，或上或下，或四肢毛窍，各处出血，循行经络，外行于皮毛，中行于脏腑，内行于筋骨，上行于头目两手，下行于二便，一剂周身无非血路，一不归经，斯各处妄行，有孔则钻，有洞则泄，甚则呕吐，或见于皮毛，或出于齿缝，或渗于脐腹，或露于二便，皆宜顺其性以引之归经，方用

　　熟地生地（各五钱）当归白芍麦冬（各叁钱）　荆芥川芎甘草茜草根（各一钱）

　　水煎服。

　　此方即四物汤加减，妙在用茜草引血归经。

　　附：三黑神曲奇散

　　丹皮（炒黑七分）黑栀（五分）真蒲黄（炒黑一钱二分）川芎（酒洗）贝母（各一钱）生地（酒洗）

　　水二樽，童便藕汁各半樽，　煎服。

　　此方治吐血神效无比，二剂止。六味地黄汤加麦冬五味子，最能补肾滋肝，木得其养，则血有可藏之经，而不外泄，血证最宜服之。

　　8、呕吐门

　　脾胃症辨

　　人有能食而不能化者，乃胃不病而脾病也，当补脾，补脾尤宜补肾中之火，盖肾火能生脾土也，不能食，食之而安然者，乃脾不病而胃病也，不可补肾中之火，当补心火，盖心火能生胃土也，世人一见不饮食，动曰脾胃虚也，殊不知胃之虚寒，责之心，脾之虚寒，责之肾也，不可不辨也。

　　反胃大吐

　　大吐之症，舌有芒刺，双目红肿，人以为热也，谁知是肾水之亏乎，盖脾胃必借肾水而滋润，肾水一亏，则脾胃之火，沸腾而上，以致目红肿而舌芒刺也，但此症时躁时静，时欲饮水，及水到又不欲饮，即强之饮亦不甚快，此乃上假热而下真寒也，宜六味地黄汤加桂附，水煎服。

　　外治法，先以手擦其足心，使之极热，然后用附子壹个煎汤，用鹅翎扫之，随干随扫，少顷即不吐矣，后以六味地黄汤，大剂饮之，即安然也，或逍遥散加黄连，亦立止也，无如世医以杂药投之，而成噎嗝矣，方用

　　熟地（贰两）山萸元参（各壹两）当归（伍钱）五味子（貳錢）牛膝白芥子（各叁錢）

　　水煎服，蓋腎水不足，則大腸必乾而細，飲食入胃，難於下行，故反而上吐矣。

　　寒邪犯肾大吐

　　寒入肾宫，将脾胃之水，挟之尽出，手足厥逆，小腹痛不可忍，以热物熨之少快，否则寒冷难支，人多以为胃病，其实肾病也，方用

　　附子（壹个）白朮（肆两）肉桂（壹钱）干姜（叁钱）　人参（参两）

　　水煎服。此药下喉，便觉吐定，煎渣再服，安然如故。

　　呕吐

　　世人皆以呕吐为胃虚，谁知由于肾虚乎，故治吐不效，为窥见病之根也，方用

　　人参芡实（各叁钱）白朮薏仁（各伍钱）砂仁（伍粒）　吴萸（伍分）

　　水煎服。

　　火吐

　　此症若降火，则火由脾而入于大肠，必变为便血之症，法宜清火止吐，方用

　　茯苓（壹两）人参（贰钱）砂仁（伍粒）黄连（叁钱）

　　水煎服。

　　寒吐

　　此症若降寒，则又引入肾而流于膀胱，必变为遗尿之症，法宜散寒止吐，方用

　　白朮（贰两）人参（伍钱）附子干姜（各壹钱）丁香（伍分）

　　水煎服。

　　此方散寒而用补脾之品，则寒不能上越，而亦不得下行，势不能不从脐出也。

　　胃吐

　　此症由于脾虚，脾气不得下行，自必上反而吐，补脾则胃安，方用

　　人参茯苓（各叁钱）白朮（伍钱）甘草肉桂神曲　半夏（各壹钱）砂仁（参粒）

　　水煎服。

　　此方治胃病，以补脾者何也，盖胃为脾之关，关门之沸腾，由于关中之溃乱，欲使关外之安静，必先使关中之安宁，况方中砂仁半夏神曲等味，全是止吐之品，有不奏功者乎，此脾胃两补之法也。

　　反胃

　　人有食入而即出者，乃肾水虚不能润喉，故喉燥而即出也，方用

　　熟地（贰两）山萸茯苓麦冬（各伍钱）山药（壹两）泽泻丹皮（各叁钱）五味子（贰钱）

　　水煎服。

　　此症又有食久而反出者，乃肾火虚不能温脾，故脾寒而反出也，方用

　　熟地（贰两）山萸（壹两）山药（陆钱）泽泻（贰钱）茯苓丹皮附子肉桂（各叁钱）

　　水煎服。

　　[此即八味地黄，　也可用生地桂枝]

　　胃寒

　　心肾兼补，治脾胃两虚者固效，若单胃之虚寒，自宜独治心之为妙，方用

　　人参远志（各壹两）白朮茯苓莲子白芍（各参两）　菖蒲良姜枣仁（各伍钱）半夏附子白芥子（各叁钱）山药（肆钱）

　　蜜丸，每日白水送下五钱。

　　肾寒吐泻心寒胃弱

　　此症由于心寒胃弱，呕吐不已，食久而出是也，下痢不止，五更时痛泻三五次者是也，人以为脾胃之寒，服脾胃之药而不效者何也，盖胃为肾之关，而脾为肾之海，胃气弱，不补命门之火，则心包寒甚，何以生胃土而消谷食，脾气弱不补命门之火，则下焦虚冷，何以化饮食而生精华，故补脾胃，莫急于补肾也。方用

　　熟地茯苓人参（各参两）山萸（贰两）山药（肆两）附子肉桂五味子（各壹两）吴萸（伍钱）

　　蜜丸，每日空心白水送下五钱。

　　9、臌证门

　　水臌

　　此症满身皆水，按之如泥者，是若不急治，水流四肢，不得从膀胱出，则为死症矣，方用决流汤。

　　黑丑甘草（各贰钱）　肉桂（参分）车前（壹两）

　　水煎服。

　　一剂水流斗余，二剂全愈，断勿与三剂也，与三剂反杀之矣，盖二丑甘遂，最善利水，又加肉桂车前子，引火以入膀胱，利水而不走气，不使牛遂之过猛也，二剂之后，须改五苓散，调理二剂，再用六君子汤补脾可也，忌食盐，犯之则不救矣。

　　[诸臌症最忌宽中市医多用五皮饮描头画角百无一效]

　　气臌

　　此症气虚作肿，似水而实非水也，但按之不如泥耳，必先从脚面上肿起，后渐肿至身上，于是头面皆肿者有之，此即谓之气臌，宜于健脾行气之中，加引水之品，若以治水臌治之，是速之死也，方用

　　白朮茯苓薏仁（各壹两）甘草肉桂（各壹分）枳壳（伍分）人参神曲　车前子萝卜子（各壹钱）山药（伍钱）

　　水煎服。

　　初服若觉有碍，久之自有大功，三十剂而愈矣，亦忌食盐秋石。

　　虫臌

　　此症小腹痛，四肢浮肿而未甚，面色红而有白点，如虫食之状，是之谓虫臌，方用消虫神奇丹。

　　当归鳖甲地栗粉（各壹两）　雷丸神曲　茯苓白矾（各叁钱）车前子（伍钱）

　　水煎服。一剂下虫无数，二剂虫尽臌消，不必三剂，但病好必用六君子汤，去甘草调理。

　　血臌

　　此症或因跌闪而瘀血不散，或忧郁而结血不行，或风邪而蓄血不散，留在腹中，致成血臌，饮食入胃不变精血，反去助邪，久则胀，胀成臌矣，倘以治水法逐之，

　　而症非水，徒伤元气，以治气法治之，而又非气，徒增饱满，方用逐瘀汤。

　　水蛭（此物最难死火烧经年，入水犹生，必须炒黄为末方妥）雷丸红花枳壳白芍牛膝（各叁钱）当归（贰两）桃仁（肆拾两）

　　水煎服。

　　一剂血尽而愈，切勿与二剂，当改四物汤调理，于补血内加白朮茯苓人参，补元气而利水，自然全愈，　否则恐成干枯之症，辨血臌惟腹账如臌，而四肢手足並無臌意也。

　　10、水证门

　　水肿

　　此症土不能克水也，方用

　　牵牛甘遂（各叁钱）

　　水煎服。

　　此症治法虽多，独此方奇妙，其次鸡屎醴亦效，鸡屎醴治血臌尤效。

　　呃逆

　　此症乃水气凌心包也，心包为水气所凌，呃逆不止，号召五脏之气，救水气之犯心也，治法当利湿分水，方用

　　茯神薏仁（各壹两）　苍朮白朮人参（各叁钱）芡实丁香（各伍钱）法制半夏陈皮（各壹钱）　吴萸（三分）

　　水煎服，二剂愈。

　　水结膀胱

　　此症目突口张，足肿气喘，人以为不治之症，不知膀胱与肾，相为表里，膀胱之开合，肾司其权，特通其肾气而膀胱自通矣，方用通肾消水汤。

　　熟地山药薏仁（各壹两）　山萸（壹钱伍分）茯神（伍钱）肉桂牛膝（各壹钱）车前子（叁钱）

　　水煎服。

　　11、湿证门

　　黄症

　　此症外感之湿易治，内伤之湿难疗，外感者利水则愈，若内伤之湿，泻水则气消，发汗则精泄，必健脾行气而后可也，方用

　　白朮茯苓薏仁（各壹两）茵陈黑栀（各叁钱）　陈皮（伍分）

　　水煎服。

　　此方治内感之湿，不治外感之湿，若欲多服去栀子。

　　瘅症

　　此症虽因风寒湿而来，亦因元气之虚，邪治得趁虚而入，倘攻邪而不补正，则难愈矣，今于补正之中，佐以去风寒湿之品，而瘅如失矣，方用

　　白朮（伍钱）人参（叁钱）茯苓（壹两）　柴胡附子半夏（各壹钱）陈皮（伍分）

　　水煎服。

　　[经云风寒湿三者合而成痹，此条原本瘅字，当是痹字之误]

　　伤湿

　　此症恶湿，身重足肿，小便短赤，方用

　　泽泻猪苓（各叁钱）肉桂（伍分）茯苓白朮（各伍钱）柴胡半夏车前子（各壹钱）

　　水煎服，一剂愈。

　　脚气

　　今人以五苓散去湿，亦是正理，然不升其气，而湿未必尽去也，必须提气而水乃散也，方用

　　黄耆（壹两）人参白朮（各叁钱）　防风肉桂柴胡（各壹钱）薏仁芡实白芍（各伍钱）半夏（贰钱）　陈皮（伍分）

　　水煎服。

　　此方去湿之圣药，防风用于黄耆之中，已足提气而去湿，又助之柴胡舒气，则气自升腾，气升则水散，白朮茯苓薏仁芡实，俱是去湿之品，有不神效者乎。

　　附录傅青主男科卷下

　　1、泄泻门

　　泻甚

　　一日五六十回，倾肠而出，完谷不化，粪门肿痛，如火之热，茍无以救之，必致立亡，方用截泻汤。

　　薏仁白芍（各贰钱）　山药车前子（各壹两）黄连茯苓（各伍钱）泽泻甘草（各贰钱）　肉桂（参分）人参（叁钱）

　　水煎服。

　　水泻

　　方用

　　白朮（壹两）车前子（伍钱）

　　水煎服。

　　此方补肾健脾，利水去湿，治泻神效。

　　[泄泻之症，皆由于膀胱不能化气，胃中所纳水谷不得分消，直由大肠而出故以利小便为主，与伤寒下利自利，大相悬殊，须察之。]

　　火泻

　　完谷不化，饮食下喉即出，日夜数十次，甚至百次，人皆知为热也，然而热之生也何故，生于肾中之水衰不能制火，使胃土关门，不守于上下，所以直进而直出也，论其势之急迫，似乎宜治其标，然治其标而不能使火之骤降，必须急补肾中之水，使火有可居之地，而后不致上腾也，方用

　　熟地白芍（各参两）山萸茯苓甘草车前子（各壹两）　肉桂（参分）

　　水煎服。

　　此乃补肾之药，非止泻之品，然而止泻之妙，捷如鼓矣，世人安知此也。

　　水泻

　　此乃纯是下清水，非言下痢也，痢无止法，岂泻水亦无止法乎，故人患水泻者，急宜止遏，方用

　　白朮（伍钱）茯苓（叁钱）吴萸（五分）　车前子五味子（各壹钱）

　　水煎服。

　　泄泻吞酸

　　泄泻，寒也，吞酸，火也，似乎寒热殊而治法异矣，不知吞酸虽热，由于肝气之郁结，泄泻虽寒，由于肝木之克脾，茍用一方以治水郁，又一方以培脾土，土必大崩，木必大雕矣，不若一方而两治之为愈也，方用

　　白芍（伍钱）柴胡车前子（各壹钱）茯苓（叁钱）神曲　陈皮甘草（各伍分）

　　水煎服。

　　此方妙在白芍以舒肝木之郁，木郁一舒，上不克胃，下不克脾，又有茯苓车前，以分消水湿之气，则水尽从小便出，而何有余水以吞酸，刺汁以泄泻哉。

　　2、痢疾门

　　火邪内伤辨

　　火邪之血，色必鲜红，脉必洪缓，口必渴而饮冷水，小便必涩而赤浊，内伤之血色不鲜而紫暗，或微红淡白，脉必细而迟，或浮濇而空，口不渴，即渴而喜饮热汤，小便不赤不涩，即赤而不热不浊，此诀也。

　　[痢疾以调达气血为主，痢门以芍药汤为总方，芍药汤偏于凉，用之每不得效此诸方虽归芍木香，却分症而用芩连，不用大黄，可云尽善尽美。]

　　痢疾

　　此症感湿热而成，红白相见，如脓如血，至危至急者也，茍用凉药止血，热药攻邪，俱非善治之法，方用

　　白芍当归（各贰两）　枳壳槟榔（各贰钱）滑石（叁钱）广木香来服子甘草（各壹钱）

　　水煎服，一二剂收功。

　　此方妙在用归芍至二两之多，则肝血有余，不去克脾土，自然大肠有传送之功，加之枳壳槟榔，俱逐秽去积之品，尤能于补中用，攻而滑石甘草木香，调达于迟速之间，不疾不徐，使瘀滞尽下也，其余些小痢疾，减半用之，无不奏功，此方不论红白痢疾，痛与不痛，服之皆神效，又方

　　当归（壹两）黄芩（柒分酒洗）　蒼朮厚樸大復皮陳皮（各壹錢）

　　水二碗，煎一碗，頓服。

　　血痢

　　凡血痢腹痛者，火也，方用

　　归尾白芍（各壹两）黄连（叁钱）　枳壳木香来服子（各贰钱）

　　水煎服。

　　寒痢

　　凡痢腹不痛者，寒也，方用

　　白芍当归（各叁钱）　枳壳槟榔甘草来服子（各壹钱）

　　水煎服。

　　前方治壮实之人，火邪挟湿者，此方治寒痢，腹不痛者，更有内伤劳倦，与中气虚寒之人，脾不摄血而成血痢者，当用理中汤，加木香肉桂，或用补中益气汤加熟地炒干姜，治之而始愈也。

　　3、大小便门

　　大便不通

　　此症人以为大肠燥也，谁知是肺气燥乎，盖肺燥则清肃之气，不能下行于大肠，而肾经之水，仅足自顾，又何能旁流以润涧哉，方用

　　熟地元参（各参两）升麻（叁钱）火麻仁（壹钱）牛乳（壹碗）

　　水二碗，煎六分，将牛乳同调服之，一二剂必大便矣。

　　此方不在润大肠而在补肾及清肺，夫大肠居于下流，最难独治，必须从肾以润之，从肺以清之，启其上窍，则下窍自然流动通利矣，此下病上治之法也。

　　实症大便不通

　　方用

　　大黄（伍钱）归尾（壹两）升麻（伍分）　蜂蜜（半杯）

　　水煎服。

　　此方大黄泄利，当归以润之，仍以为君，虽泄而不至十分猛烈，不致有亡险之弊，况有升麻以提之，则泄中有留，又何必过虑哉。

　　[此方之妙在升麻，味能化板为灵，启其上窍则下窍自流，每以笔管汲砚池水比之，指按管则得水，指启则水落砚上，浅而易明，岳诊小便不通，以青龙汤之姜、细、味主之，亦此意也。此方比大承气和平，然阳明燥粪，非大承气不可，此方当归重用，温润而不猛也，此方从八味地黄悟出。]

　　虚症大便不通

　　人有病后大便秘者，方用

　　熟地元参当归（各壹两）川芎（伍钱）桃仁（拾粒）红花大黄（各叁钱）火麻仁（壹钱）　蜂蜜（半杯）

　　水煎服。

　　小便不通

　　膀胱之气化不行，即小便不通，似乎治膀胱也，然而治法全不在膀胱，方用

　　人参茯苓莲子（各叁钱）白果（贰钱）　甘草肉桂车前子王不留行（各壹钱）

　　水煎服。

　　此方妙在用人参肉桂，盖膀胱必得气化而出，气化者何，心包络之气也，既用参桂而气化行矣，尤妙在用白果，人多不识此意，白果通任督之脉，走膀胱而引群药，况车前子王不留行，尽下泄之品，服之而前阴有不利者乎。

　　又方

　　熟地（壹两）山药丹皮泽泻肉桂车前子（各壹钱）山萸（肆钱）

　　水煎服。

　　此方不去通小便而专治肾水，肾中有水，而膀胱之氣，自然行矣，蓋膀胱之開合，腎司其權也。

　　大小便不通

　　方用

　　头发烧灰研末，用三指一捻，入热水半碗，饮之立通。

　　又方

　　蜜一茶杯，皮硝一两，黄酒一茶杯，大黄一钱，

　　煎一处，温服神效。

　　4、厥证门

　　寒厥

　　此症手足必青紫，饮水必吐，腹必痛，喜火熨之，方用

　　人参（叁钱）　白朮（壹两）附子肉桂吴萸（各壹钱）

　　水煎服。

　　热厥

　　此症手足虽寒而不青紫，饮水不吐，火熨之腹必痛，一时手足厥逆，痛不可忍，人以为四肢之风症也，谁知是心中热蒸，外不能泄，故四肢手足则寒，而胸腹皮热如火，方用

　　柴胡（叁钱）当归黄连炒栀（各贰钱）荆芥半夏枳壳（各壹钱）

　　水煎服，二剂愈。

　　又方

　　白芍（壹两）黑栀（叁钱）陈皮柴胡（各壹钱）花粉（贰钱）

　　水煎服，以白芍为君，取入肝而平木也。

　　[此症热在于肝前方之柴胡当归后方之白芍皆肝药也]

　　尸厥

　　此症一时猝倒，不省人事，乃气虚而痰迷心也，补气化痰而已，方用

　　人参半夏南星（各叁钱）白朮（伍钱）附子（伍分）白芥子（壹钱）

　　水煎服。

　　又方

　　苍朮（叁钱）

　　水煎，灌之必吐，吐后即愈，盖苍朮阳药，善能祛风，故有奇效，凡见鬼者用之更效。

　　厥症

　　人有忽然发厥，闭目撒手，喉中有声，有一日死者，有二三日死者，此厥多犯神明，然亦素有痰气而发也，治法宜攻其痰而开心窍，方用起迷丹。

　　人参半夏（各伍钱）菖蒲（贰钱）兔丝子（壹两）茯苓皂荚（各叁钱）生姜（壹钱）甘草（参分）

　　水煎服。

　　气虚猝倒

　　人有猝然昏倒，迷而不悟，喉中有痰，人以为风也，谁知是气虚乎，若作风治，无不死者，此症盖因平日不慎女色，精亏以致气衰，又加不慎起居，而有似乎风者，其实非风也。方用

　　人参黄耆白朮（各壹两）茯苓（伍钱）　菖蒲附子（各壹钱）半夏（贰钱）白芥子（叁钱）

　　水煎服。

　　此方补气而不治风，消痰而不耗气，一剂神定，二剂痰消，三剂全愈。

　　阴虚猝倒

　　此症有肾中之水虚，而不上交于心者，又有肝气燥，不能生心之火者，此皆阴虚，而能令人猝倒者也，方用再苏丹。

　　熟地（贰两）山萸元参麦冬五味子（各壹两）柴胡菖蒲（各壹钱）茯苓（伍钱）白芥子（叁钱）

　　水煎服。

　　此方补肾水，滋肺气，安心通窍，泻火消痰，实有神功，十剂全愈。

　　[此症切实为阴虚者，当此人身本瘦，面部以下青黑，倒时微喘，目不能瞑。]

　　阳虚猝倒

　　人有心中火虚，不能下交于肾而猝倒者，阳虚也，方用

　　人参白朮生枣仁（各壹两）茯神（伍钱）附子甘草（各壹钱）生半夏（叁钱）

　　水煎服。

　　药下喉，则痰静而气出矣，连服数剂，则安然如故。

　　此症又有胃热，不能安心之火而猝倒者，亦阳虚也，方用

　　人参元参（各壹两）石膏花粉（各伍钱）　麦冬（叁钱）菖蒲（壹钱）

　　水煎服。

　　一剂心定，二剂火清，三剂全愈。

　　[此症切实为阳虚者，当此人素有眩晕，面色红明，倒时额鼻有微汗，阴器欲举，胃热必口有秽气，板齿燥。]

　　肾虚猝倒

　　人有口渴索引，眼红气喘，心脉洪大，舌不能言，不可作气虚治，此乃肾虚之极，不能上滋于心，心火亢极，自焚闷乱，遂致身倒，有如中风者，法当补肾，而佐以清火之药，方用水火两治汤。

　　熟地当归元参（各壹钱）　麦冬生地山萸茯苓（各伍钱）黄连白芥子五味子（各叁钱）

　　水煎服，连服数剂而愈。

　　大怒猝倒

　　人有大怒跳跃，忽然卧地，两臂抽搦，唇口歪邪，左目紧闭，此乃肝火血虚，内热生风之症，当用八珍汤，加丹皮钩藤山栀，若小便自遗，左关脉弦洪而数，此肝火血燥，当用六味汤，加钩藤、五味子、麦冬、川芎、当归，愈后需改用补中益气汤，加山栀、丹皮、钩藤，多服，如妇人得此症，则逍遥散加钩藤及六味汤，便是治法。

　　中风不语

　　人有跌倒昏迷，或自卧而跌下床者，此皆气虚，而痰邪犯之也，方用三生引。

　　人参（壹两）半夏（生）南星（生各叁钱）附子（生壹个）

　　水煎灌之。

　　此症又有因肾虚而得之者，夫肾主藏精，主下焦地道之生身，冲任二脉系焉，二脉与肾之大络，同出于肾之下，起于胞之中，其冲脤因称胞络，为经脉之海，遂名海焉，其冲脤之上行者，渗诸阳，灌诸精，下行者，渗诸阴，灌诸络，而温肌肉，别络结于跗，因肾虚而肾络与胞内绝，不通于上则瘖，肾脉不上循喉咙挟舌本，则不能言，二络不通于下，则痱厥矣，方用地黄饮子。

　　熟地巴戟　山萸茯苓麥冬肉蓯蓉（各壹兩）附子菖蒲五味子（各伍錢）石斛（陸錢）肉桂（叁錢）薄荷、薑、棗

　　水煎服。

　　口眼歪邪

　　此症人多治木治金固是，而不知胃土之为尤切，当治胃土，且有经脉之分，经云足阳明之经，急则口目为僻，眦急不能视，此胃土之经为歪邪也，又云足阳明之脉，挟口环唇，口歪唇邪，此胃土之脉为歪邪也，二者治法，皆当用黄耆、当归、人参、白芍、甘草、桂枝、升麻、葛根、秦艽、白芷、防风、黄柏、苏木、红花，水酒各半煎，微热服，如初起有外感者，加葱白三茎同煎，取微汗自愈。

　　此症又有心中虚极，不能运于口耳之间，轻则邪，重则不语，方用

　　人参茯苓菖蒲白芍（各叁钱）白朮（伍钱）甘草（壹钱）半夏肉桂（各貳錢）當歸（壹兩）

　　水煎服，二劑愈。

　　又治法，令一人抱住身子，又一人抱住歪邪之耳輪，再令一人手摩其歪邪之處，至數百下，使面上火熱而後已，少頃口眼如故矣，　最神效。

　　半身不遂

　　此症宜于心胃而调理之，盖心为天真，神机开发之本，胃是谷府，充大真气之标，标本相得，则心膈间之膻中气海，所留宗气盈溢，分布五脏三焦，上下中外，无不周偏，若标本相失，不能致其气于气海，而宗气散矣，故分布不周于经脉，则偏枯，不周于五脏，则瘖，即此言之，未有不因真气不周而病者也，法宜黄耆为君，参、归、白芍为臣，防风、桂枝、钩藤、竹沥、姜、韭、葛、梨、乳汁为佐，治之而愈，若杂投乎乌附羌活之类，以涸营而耗卫，如此死者，医杀人也。

　　半身不遂，口眼歪邪，方用

　　人参当归白朮（各伍钱）黄耆（壹两）半夏乾葛（各叁錢）甘草（壹錢）紅花（貳錢）桂枝（壹錢伍分）

　　水二樽，薑三片，棗二枚，煎服。

　　此症人多用風藥治之，殊不見功，此藥調理氣血，故無不效。

　　[此症由于血不行又中風，若用驅風之品，偏枯則終不起矣，故當以養血和血為主，治風先治血，血行風自滅，此為的論]

　　痫症

　　此症忽然卧地，作牛马猪羊之声，吐痰如涌泉者，痰迷心窍也，盖因寒而成，感寒而发也，方用

　　人参山药半夏（各叁钱）白朮（壹两）茯神薏仁（各伍钱）肉桂附子（各壹钱）

　　水煎服。

　　又方

　　人参茯苓（各壹两）白朮（伍钱）半夏南星附子柴胡（各壹钱）菖蒲（参分）

　　水煎服，此本治寒狂之方，治痫亦效。

　　5、癫狂门

　　癫狂

　　此症多生于脾胃之虚寒，饮食入胃，不变精而变痰，痰迷心窍，遂成癫狂，茍徒治痰而不补气，未有不死者也，方用

　　人参白芥子（各伍钱）白朮（壹两）半夏（叁钱）陈皮干姜肉桂（各壹钱）甘草菖蒲（各伍分）

　　水煎服。

　　如女人得此症，去肉桂加白芍、柴胡、黑栀，治之亦最神效。

　　发狂见鬼

　　此症气虚而中痰也，宜固其正气，而佐以化痰之品，方用

　　人参白朮（各壹两）半夏南星（各叁钱）附子（壹钱）

　　水煎服。

　　[男子补气，女子补血]

　　发狂不见鬼

　　此是内热之症，方用

　　人参白芍半夏（各叁钱）南星黄连（各贰钱）陈皮甘草白芥子（各壹钱）

　　水煎服。

　　狂症

　　此症有因寒得之者，一时之狂也，可用白虎汤以泻火，更有终年狂而不愈者，或拿刀杀人，或骂亲戚，不认儿女，见水大喜，见食大恶，此乃心气之虚，而热邪乘之，痰气侵之也，方用化狂丹。

　　人参白朮茯神（各一两）附子（一分）半夏兔丝子（各三钱）菖蒲甘草（各一钱）

　　水煎服，一剂狂定。

　　此方妙补心脾胃三经，而化其痰，不去泻火，盖泻火则心气益虚，而痰涎益盛，狂何以止乎，尤妙在微用附子，引补心消痰之品，直入心中，则气易补而痰易消，又何用泻火之多事哉。

　　[此症因寒得之，何以用白虎汤，血寒邪外逼，裏不熱泄而擾心胃，如冬傷於寒，春必病溫是也。]

　　寒狂

　　凡发狂骂人，未渴索饮，与水不饮者，寒证之狂也，此必气郁不舒，怒气未泄，其人必性情过于柔弱，不能自振者耳，宜补气消痰，方用

　　人参茯神（各一钱）白朮（五钱）菖蒲（三分）半夏南星附子柴胡（各一钱）

　　水煎服，药下喉，睡熟醒来，病如失也。

　　6、怔忡惊悸门

　　怔忡不寐

　　此症心经血虚也，方用

　　人参当归茯苓（各叁钱）丹皮麦冬（各贰钱）甘草菖蒲五味子（各壹钱）生枣仁熟枣仁（各伍钱）

　　水煎服。

　　此方妙在用生熟枣仁，生使其日间不卧，熟使其日间不醒，又以补心之药为佐，而怔忡安矣。

　　心惊不安夜卧不睡

　　此心病而实肾病也，宜心肾兼治，方用

　　人参茯苓茯神熟地山萸当归（各参两）远志（贰两）菖蒲（叁钱）黄连肉桂砂仁（各伍钱）生枣仁白芥子（各壹两）　麦冬（参两）

　　蜜丸，每日下五钱，汤酒俱可。

　　此方治心惊不安与不寐耳，用人参、当归、茯神、麦冬足矣，即为起火不寐，亦不过用黄连足矣，何以反用熟地、山萸补肾之药，又加肉桂以助火，不知人之心惊，乃肾气不入于心也，不寐乃心气不归于肾也，今用熟地山萸补肾，则肾气可通于心，肉桂以补命门之火，则肾气既温，相火有权，君火相得，自然上下同心，君臣合德矣，然補腎固是，而亦有肝氣不上於心而成此症者，如果有之，宜再加白芍二兩，兼補肝木，斯心泰然矣。恐怕人夜臥交睫，則夢爭鬥負敗，恐怖之狀，難以形容，人以為心病，誰知是肝病乎，蓋肝藏魂，肝血虛則魂失養，故交睫若魘，此乃肝膽虛怯，故負恐維多，此非大補，不克奏功，而草木之品，不堪任重，當以酒化鹿角膠，空腹服之可愈，蓋鹿角膠大補精血，血旺則神自安矣。

　　[何以知肝氣不上于心，此人當面色青，或潮熱，或手足燒，或眩暈左?漲。]

　　神气不宁

　　人每卧则魂飞扬，觉身在床而魂离体矣，惊悸多魇，通夕不寐，人皆以为心病也，谁知是肝经受邪乎，盖肝气一虚，邪气袭之，肝藏魂，肝受邪，魂无依，是以魂飞扬而若离体也，法用珍珠母为君，龙齿佐之，珍珠母入肝为第一，龙齿与肝同类，龙齿虎睛，今人例以为镇心之药，讵知龙齿安魂，虎睛定魄，东方苍龙木也，属肝而藏魂，西方白虎金也，属肺而藏魄，龙能变化，故魂游而不定，虎能专静，故魄止而有守，是以治魄不宁宜虎睛，治魂飞扬宜龙齿，药各有当也，

　　[此症岳每用桂枝汤温胆汤参之颇效]

　　7、腰腿肩背手足疼痛门

　　满身皆痛

　　手足心腹一身皆痛，将治手乎，治足乎治肝为主，盖肝气一舒，诸痛自愈，不可头痛救头，足痛救足也，方用

　　柴胡甘草陈皮栀子（各壹钱）　白芍薏仁茯苓（各伍钱）当归苍朮（各贰钱）

　　水煎服，此逍遥散之变化也，舒肝而又去湿去火，治一经而诸经无不愈也。

　　腰痛

　　痛而不能俯者，湿气也，方用

　　柴胡泽泻猪苓白芥子（各壹钱）　防已（贰钱）白朮甘草（各伍钱）肉桂（参分）山药（叁钱）

　　水煎服。

　　此方妙在入肾去湿，不是入肾而补水，初痛者，一二剂可以奏功，日久必多服为妙。

　　痛而不能直者，风寒也，方用逍遥散加防已一钱，一剂可愈，若日久者，当加杜仲一两，改白朮二钱，酒煎服，十剂而愈。

　　又方

　　杜仲（壹两盐炒）　破故纸（伍钱盐炒）熟地白朮（各参两）核桃仁（贰钱）

　　蜜丸，每日空心白水送下五钱，服完可愈，如未全愈，再服一料，必愈。

　　凡痛而不止者，腎經之病，乃脾溼之故，方用

　　白朮（肆兩）　薏仁（參兩）芡實（貳兩）

　　水六碗，煎一碗，一氣飲之，此方治夢遺之病亦神效。

　　腰腿筋骨痛

　　方用养血汤

　　当归生地肉桂牛膝杜仲破故纸茯苓防风（各壹钱）川芎（五分）甘草（参分）核桃（贰个）山萸土茯苓（各贰钱）

　　水酒煎服。

　　腰痛足亦痛

　　方用

　　黄耆（半斛）防风茯苓（各伍钱）　薏仁（伍两）杜仲（壹两）肉桂（壹钱）车前子（叁钱）

　　水十碗，煎二碗入酒，以醉为主，醒即愈。

　　腰足痛，明系是肾虚而气衰，更加之湿，自必作楚，妙在不补肾而单益气，盖气足则血生，血生则邪退，又助之薏仁、茯苓、车前之类，去湿，湿去而血活矣，况又有杜仲之健肾，肉桂之温肾，防风之荡风乎。

　　腿痛

　　身不离床褥，伛偻之状可掬，乃寒湿之气侵也，方用

　　白朮（伍钱）芡实（贰钱）肉桂（壹钱）茯苓荜薢（各壹两）杜仲（叁钱）薏仁（贰两）

　　水煎，日日服之，不必改方，久之自奏大功。

　　两臂肩膊痛

　　此手经之病，肝气之郁也，方用

　　当归白芍（各参两）柴胡陈皮（各伍钱）羌活秦艽白芥子半夏（各叁钱）附子（壹钱）

　　水六碗，煎三沸，取汁一碗，入黄酒服之，一醉而愈。

　　此方妙在用白芍为君，以平肝木不来侮胃，而羌活柴胡又去风，直走手经之上，秦艽亦是风药，而兼附子攻邪，邪自退出，半夏、陈皮、白芥子，祛痰圣药，风邪去而痰不留，更得附子无经不达，而其痛如失也。

　　手足痛

　　手足肝之分野，而人乃为脾经之热，不知散肝木之郁结，而手足之痛自去，方用逍遥散，加栀子（叁钱）半夏（贰钱）白芥子（贰钱）

　　水煎服，二剂，其痛如失，盖肝木作祟，脾不敢当其锋，气散于四肢，结而不伸，所以作楚，今平其肝气，则脾气自舒矣。

　　胸背手足颈项腰膝痛

　　筋骨牵引，坐卧不得，时时走易不定，此是涎伏在心膈上下，或令人头痛，夜间喉中如锯声，口流涎唾，手足重，腿冷，治法用控涎丹，不足十剂，其病如失矣。

　　[控涎丹方药未见此条，仍照原本存之。]

　　背骨痛

　　此症乃肾水衰耗，不能上润于脑，则河车之路，干涩而难行，故作痛也，方用

　　黄耆熟地（各壹两）山萸（肆钱）白朮防风（各伍钱）五味子（壹钱）茯苓（叁钱）附子（壹分）麦冬（贰钱）

　　水煎服。

　　此方补气补水，去湿去风，润筋滋骨，何痛之不愈哉。

　　腰痛兼头痛

　　上下相殊也，如何治之乎，治腰乎，治头乎，谁知是肾气不通乎，盖肾气上通于脑，而脑气下达于肾，上下虽殊，而气实相通，法当用温补之药，以大益其肾中之阴，则上下之气通矣，方用

　　熟地（壹两）杜仲麦冬（各伍钱）五味子（贰钱）水煎服，一剂即愈。

　　方内熟地，杜仲，肾中药也，腰痛是其专功，今并头而亦愈者何也，盖此头痛，是肾气不上达之故，用补肾之味，则肾气旺而上通于脑，故腰不痛而头亦不痛矣。

　　8、心腹痛门

　　心痛辨

　　心痛之症有二，一则寒气侵心而痛，一则火气焚心而痛，寒气侵心者，手足反温，火气焚心者，手足反冷，以此辨之最得。

　　寒痛方用

　　良姜白朮草乌贯仲（各叁钱）肉桂甘草（各壹钱）

　　水煎服。

　　热痛方用

　　黑栀（叁钱）白朮（伍钱）甘草半夏柴胡（各壹钱）

　　水煎服。

　　心不可使痛，或寒或火，皆冲心包耳。

　　久病心痛

　　心乃神明之君，一毫邪气不可干犯，犯则立死，经年累月而痛者，邪气犯心包络也，但邪有寒热之辨，如恶寒见水如仇，火熨之则快，此寒邪也，方用

　　苍朮（贰钱）白朮（伍钱）当归（壹两）肉桂良姜（各壹钱）

　　水煎服。

　　如见水喜悦，手按之而转痛者，热气犯心包络也，方用

　　白芍（壹两）黑栀当归生地（各叁钱）甘草（壹钱）陈皮（捌分）

　　水煎服。

　　寒热二症，皆责之于肝也，肝属木，心属火，木衰不能生火，则包络寒，补肝而邪自退，若包络之热，由于肝经之热，泻肝而火自消也。

　　[心腹之痛共有九种，其實皆心包絡、胃脘、膻中及腹痛，無真心痛也，蟲痛、注痛、氣痛、血痛、悸痛、食痛、飲痛、冷痛、熱痛、證各有辨，其用藥亦大有不同，如蟲痛則唇上有瘡，痛時作時止，可與烏梅圓，注痛則兼頭痛，或抽慉或妄語，可與蘇合丸，氣痛則或上或下，或前或後，有肝、有胃、有肺，可與左金丸、平胃散之屬，血痛則有痞塊，可與桃仁湯、失笑散，悸痛則按之不拒，可與理中湯、妙香散，食痛則拒按發熱，可與承氣湯、檳榔丸，飲痛則吐清水，?下有水聲，可與二陳湯，甚者十棗湯，冷痛熱痛則此二方可用，先生此書因窮鄉僻壤而設，執此可以應急，且免誤於庸醫，故去煩就簡也。]

　　腹痛

　　痛不可忍，按之愈痛，口渴饮以凉水，则痛少止，少顷依然大痛，此火结在大小肠也，若不急治，一时气绝，方用定痛如神汤。

　　黑栀苍朮（各叁钱）甘草厚朴（各壹钱）茯苓（壹两）白芍（伍钱）

　　水煎服。

　　此方舒肝经之气，利膀胱之水，泻水逐瘀，再加大黄壹钱，水煎服勿迟。

　　腹中有痞块，一时发作，而痛不可手按者，方用

　　白朮（贰两）枳实（壹两）马粪（炒焦伍钱）

　　好酒煎服。

　　冷气心腹痛，方用火龙丹。

　　硫磺（醋制壹两）胡椒（壹钱）白矾（肆钱）

　　醋打荞面为丸如桐子大，每服二十五丸，米下湯。

　　胃气痛

　　人病不能饮食，或食而不化，作痛作满，或兼吐泻，此肝木克脾土也，方用

　　白芍当归柴胡茯苓（各贰钱）白朮（叁钱）甘草白芥子（各壹钱）

　　水煎服。

　　有火加栀子贰钱，无火加肉桂壹钱，有食加山查叁钱，伤面食加枳壳壹钱，麦芽壹钱，有痰加半夏壹钱，有火能散，有寒能驱，此右病而左治之也。

　　9、麻木门

　　手麻木

　　此乃气虚而寒湿中之，如其不治，三年后必中大风，方用

　　白朮黄耆（各伍钱）陈皮桂枝（各伍分）甘草（壹两）

　　水煎服。

　　手麻

　　十指皆麻，面目失色，此亦气虚也，治当补中益气汤，加木香麦冬香附羌活乌药防风，三剂可愈。

　　手足麻木

　　[手足麻木为中风之候，左右偏枯皆先由手足大指不用起，盖手太阴肺经行于手大指，肺藏气而右降，气分虚则病偏于右，足厥阴肝经行于足大指，肝藏血而左升，血分虚则病偏于左，故手足麻木必补气血，且验中风之候于未来也]

　　四物汤加人参、白朮、茯苓、陈皮、半夏、桂枝、柴胡、羌活、防风、秦艽、牛膝炙草，姜、枣引煎服，四剂愈。

　　木

　　凡木是湿痰死血也，用四物汤加陈皮、半夏、茯苓、桃仁、红花、白芥子、甘草、竹沥、姜汁，

　　水煎服。

　　腿麻木

　　方用导气散

　　黄耆（贰钱）甘草（壹钱伍分）青皮（壹钱）升麻柴胡归尾泽泻（各伍分）五味子（参拾粒）陈皮（捌分）红花（少许）

　　水煎，温服甚效。

　　两手麻困倦嗜卧

　　此乃热伤元气也，方用益气汤。

　　人参甘草（各壹钱）黄耆（贰钱）灸草（伍分）五味子（参拾粒）柴胡白芍（各柒分）姜（参片）枣（贰枚）

　　水煎热服。

　　浑身麻木

　　凡人身体麻木不仁，两目羞明怕日，眼涩难开，视物昏花，睛痛，方用神效黄耆汤。

　　黄耆白芍（各壹钱）陈皮（伍分）人参（捌分）炙草（肆分）蔓荆子（贰分）如有热，加黄柏参分，

　　水煎服。

　　麻木痛

　　风寒湿三气，合而成疾，客于皮肤肌肉之间，或痛或麻木，方用

　　牛膝胶（贰两）南星（伍钱）姜汁（半碗）

　　共熬膏摊贴，再以热鞋底熨之，加羌活乳香没药，更妙。

　　足弱

　　此症不能步履，人以为肾水之虚，谁知由于气虚而不能运动乎，方用

　　补中益气汤加人参牛膝（各叁钱）金石斛（伍钱）黄耆（壹两）

　　水煎服。

　　筋缩

　　凡人一身筋脉，不可有病，病则筋缩而身痛，脉濇而体重矣，然筋之舒，在于血和，而脉之平，在于气足，故治筋必须先治血，而治脉必须补气，人若筋急拳缩伛偻，而不能直立者，皆筋病也，方用

　　当归（壹两）白芍薏仁生地元参（各伍钱）柴胡（壹钱）

　　水煎服。

　　此方妙在用柴胡一味，入于补药中，盖血亏则筋病，用补药以治筋宜矣，何又用柴胡，夫肝为筋之主，筋乃肝之余，气不顺，筋自缩急，今用柴胡以舒散之，郁气既除，而又济之以大剂补血，则筋得其养矣。

　　10、胁痛门

　　两胁有块

　　左胁有块作痛，是死血也，右胁有块作痛，是食积也，遍身作痛，筋骨尤甚，不能伸屈，口渴目赤头眩，痰壅胸不利，小便短赤，夜间殊甚，又遍身作痒如虫行，人以为风也，谁知是肾气虚而热也，法用六味地黄汤加栀子柴胡，是乃正治也，三剂见效。

　　左胁痛

　　左胁痛，肝经受邪也，方用

　　黄连（吴萸炒贰钱）柴胡当归青皮桃仁（研各壹钱）川芎（捌分）红花（伍分）

　　水煎食（远服）。

　　有痰。加陈皮半夏。

　　右胁痛

　　此是邪入肺经也。方用

　　片姜黄　枳壳（各贰钱）桂心（贰分）炙草　陈皮　半夏（各伍分）

　　水煎服。

　　左右胁俱痛

　　方用

　　柴胡青皮　龙胆草　当归（各一钱）川芎枳壳（各捌分）甘草（参分）砂仁木香（各伍分）

　　姜水煎服。

　　两胁走注

　　两胁走注，痛而有声者，痰也，方用

　　二陈汤，去甘草加枳壳、砂仁、广木香、川芎、青皮、苍朮、香附、茴香

　　水煎服。

　　胁痛身热

　　此劳也，用补中益气汤，加川芎、白芍、青皮、砂仁、枳壳、茴香，去黄耆，水煎服。

　　胁痛

　　此乃肝病也，故治胁痛，必须平肝，平肝必须补肾，肾水足而后肝气有养，不治胁痛，而胁痛自平也，方用肝肾兼资汤。

　　熟地当归（各壹两）白芍（贰两）黑栀（壹钱）山萸（伍钱）白芥子甘草（各叁钱）

　　水煎服。

　　[每咯血之人，胁涨痛而咯，是经血瘀滞胁下也，两方用时加桃仁柒枚，黑荆芥穗捌分尤效。]

　　胁痛咳嗽

　　咳嗽气急，脉滑数者，痰结痛也。

　　瓜蒌仁枳壳青皮茴香白芥子

　　水煎服。

　　11、肾病门

　　阳强不倒

　　此虚火炎上，而肺气不能下行故耳，若用黄柏知母煎汤饮之，立时消散，然自倒之后，终年不能振起，亦非善治之法也，方用

　　元参麦冬（各参两）肉桂（参分）

　　水煎服。

　　此方妙在用元参以泻肾中之火，肉桂入其宅，麦冬助肺金之气，清肃下行，以生肾水，水足则火自息矣，不求倒而自倒矣。

　　阳痿不举

　　此症乃平日过于削，日泄其肾中之水，而肾中之火，亦因而消亡，盖水去而火亦去，必然之理，有如一家人口，厨下无水，何以为炊，必有水而后取柴炭以煮饭，不则空铛也，方用

　　熟地（壹两）山萸（肆钱）远志巴戟　肉苁蓉杜仲（各壹钱）肉桂茯神（各贰钱）白朮（伍钱）人参（叁钱）

　　水煎服。

　　尿血又便血

　　便血出于后阴，尿血出于前阴，最难调治，然总之出血于下也，方用

　　生地（壹两）地榆（叁钱）水煎服，二症俱愈，盖大小便各有经络，而其症皆因膀胱之热也，生地地榆，俱能清膀胱之热，一方而两用之也，盖分之中有合。

　　疝气

　　方用去铃丸

　　大茴香姜汁（各壹斛）

　　将姜汁入茴香内，侵一宿，入青盐贰两，同炒红为末，酒丸桐子大，每服三十丸，温酒或米汤送下。

　　肾子痛

　　方用

　　泽泻陈皮赤苓（各壹钱）丹皮小茴香枳实（各叁钱）吴萸苍朮（各伍分）山查（肆分）苏梗（肆分）

　　姜水煎服。

　　又方

　　酒炒大茴香、酒炒小茴香、赤石脂（煅）、广木香各等分，乌梅肉捣烂为丸，如桐子大，空心每服十五丸，葱酒送下立效。

　　偏坠

　　方用

　　小茴香、猪苓等分，微炒为末，空心盐水冲服，热盐熨亦甚效。

　　12、杂方

　　病在上而求诸下

　　头痛、目痛、耳红、腮肿，一切上焦等症，除清凉发散正治外，人即束手无策，而不知更有三法，如大便结、脉沉实者，用酒蒸大黄三钱微下之，名釜底抽薪之法，如大便泻，脉沉足冷者，宜六味地黄汤，加牛膝、车前、肉桂，足冷甚者，加熟附子，是冷极于下，而迫其火之上升也，此名导龙入海之法，大便如常，脉无力者，用牛膝车前引下之，此名引火归源之法也。

　　病在下而求诸上

　　凡治下焦病用本药不愈者，须从上治之，如足痛足肿，无力虚软，膝疮红肿，用木瓜、薏仁、牛膝、防已、黄柏、苍朮之品，不效者定是中气下陷，湿热下流，用补中益气升提之，如足软不能行而能食，名曰痿症，宜清肺热，如治泄泻，用实脾利水之剂，不效者亦用补中益气，去当归，加炮姜苍朮，脉迟加肉蔻、故纸，如尿血、用凉血利水药不效、宜清心莲子饮，若清心不止，再加升柴，如治便血　用止涩之药，不效，或兼泄泻，须察其脉如右关微，或数大无力，是脾虚不摄血，宜六君子加炮姜，若右关沉紧，是饮食伤脾，不能摄血，加沉香贰分，右寸洪数，是实热在肺，宜清肺，麥冬、花粉、元參、枯芩、桔梗、五味子、枳殼等味。

　　疮毒

　　方用如神汤

　　银花当归蒲公英（各壹两）荆芥连翘（各壹钱）甘草（叁钱）

　　水煎服。

　　头面上疮

　　方用

　　银花（贰两）当归（壹两）川芎甘草（各伍钱）桔梗蒲公英（各叁钱）黄芩（壹钱）

　　水煎服。二剂全消。

　　头疮不可用升提之药，最宜用降火之品，切记之。

　　身上手足之疮疽

　　方用

　　银花甘草蒲公英（各叁钱）当归（壹两）牛蒡子（贰钱）花粉（伍钱）芙蓉叶（七片无叶用根）

　　水煎服。

　　统治诸疮

　　方用

　　花粉甘草银花蒲公英

　　水煎服，二剂全愈。

　　此方消毒大有其功，诸痈诸疽，不论部位，皆治之。

　　黄水疮

　　方用

　　雄黄、防风煎汤，洗之即愈。

　　手汗

　　方用

　　黄耆干葛（各壹两）荆芥防风（各叁钱）

　　水煎壹盆，热熏温洗三次愈。

　　饮砒毒

　　用生甘草参两，加羊血半碗，和匀饮之，立吐而愈，若不吐，速用大黄贰两甘草伍钱，白矾壹两，当归参两，水煎数碗饮之，立时大泻即生。

　　补肾

　　方用

　　大盐青菽苇七寸，煮核桃。

　　嚏喷

　　方用

　　生半夏为末，水丸绿豆大，入鼻孔，必嚏喷不已，用水饮之立止，通治中风不语，及中恶中鬼俱妙。

　　破伤风

　　方用

　　蝉退去净，头足为末伍钱，用好酒壹碗，煎滚入末，调匀服之，立生。

　　疯狗咬伤

　　用：手指甲焙黄为末滚黄酒冲服，发汗即愈，忌房事百日。

　　13、小儿科

　　色

　　小儿鼻之上，眼之中，色红者心热也，红筋横直，现于山根，皆心热也，色紫者，心热之甚而肺亦热也，色青者，肝有风也，青筋横直现者肝热也，直者风上行，横者风下行也，色黑者风甚，而肾中有寒也，色白者肺中有痰，黄者脾胃虚而作泻，一观其色，而疾可知矣。

　　脉

　　大人看脉于寸关尺，小儿不然，但看其数不数而已，数甚则热，不数则寒也，数之中浮者风也，沉者寒也，缓者湿也，濇者邪也，滑者痰也，有止歇者痛也，如此而已，余不必过谈也。

　　三关

　　小儿虎口，风气命三关，紫属热，红属寒，青属惊风，白属疳，风关轻，气为重，若至命关，则难治矣。

　　不食乳

　　小儿不食乳，心热也，葱煎乳汁，令小儿服之亦妙，不若用黄连三分，煎汤一分，灌数次即食矣，神效。

　　脐不干

　　用：

　　车前子炒焦为细末，敷之即干。

　　山根

　　山根之上，有青筋直视者，乃肝热也，方用

　　柴胡半夏（各参分）白芍茯苓（各壹钱）当归白朮（各伍分）山查（参个）甘草（壹分）

　　水煎服。

　　有青筋横现者。亦肝热也。直者风上行。横者风下行。用前方加柴胡（伍分）麦芽（壹钱）干姜（壹分）

　　水煎服。

　　有红筋直现者，心热也，亦用前方加黄连（壹分）麦冬（伍分）去半夏，加桑白皮、天花粉（各贰分）

　　水煎服。

　　有红筋斜现者，亦心热也，亦用前方加黄连（贰分），热积于胸中，不可用半夏，用桑白皮、花粉可也。

　　有黄筋现于山根者，不論橫直，總是脾胃之症，或吐或瀉，腹痛或不思食，方用

　　白朮茯苓（各伍分）陳皮人參麥芽（各貳分）神麴　甘草（各壹分）淡竹葉（柒分）

　　水煎服。

　　有痰加半夏壹分，白芥子貳分，如口渴有熱者，加麥冬參分，黃芩壹分，有寒加乾薑壹分，吐加白蔻壹粒，瀉加豬苓伍分，腹痛按之大叫者食也，加大黃參分，枳實壹分，按之不呼號者寒也，加乾薑參分，如身發熱者，不可用此方。

　　发热

　　不拘早晚发热，俱用万全汤神效。

　　柴胡白朮黄芩神曲（各参分）白芍麦冬（各壹钱）当归（伍分）茯苓（贰分）甘草苏叶（各壹分）山查（参个）

　　水煎服。

　　冬加麻黄壹分，夏加石膏参分，春加青蒿参分，秋加桔梗参分，有食加枳壳参分，有痰加白芥子参分，吐加白蔻壹粒，泻加猪苓壹钱，小儿诸症，不过如此，不可作惊风治之，如果有惊风，加人参伍分，其效如神。

　　凡潮热、积热、疟热，乃脾积寒热，俱用姜梨引。

　　柴胡、人参、黄芩、前胡、秦艽、甘草、青蒿各壹分，童便浸晒干，生地一寸，薄荷二叶，或生梨生藕一片，水煎服，甚效。

　　感冒风寒

　　方用

　　柴胡（伍分）白朮白芍（各壹钱）茯苓炙草半夏（各参分）陈皮（贰分）当归（捌分）

　　水煎热服。

　　惊风

　　世人动曰惊风，谁知小儿惊则有之，而风则无，小儿纯阳之体，不当有风，而状有风者，盖小儿阳旺内热，内热则生风，是非外来之风，乃内出之风也，内风作外风治，是速之死也，方用清火散风汤。

　　白朮栀子（各参分）茯苓（贰钱）陈皮甘草半夏（各壹分）白芍（壹钱）柴胡（伍分）

　　水煎服。

　　此方健脾平肝之圣药，肝平则火散，脾健则风止，断不可以风药表散之也。

　　惊风

　　凡惊风皆由于气虚，方用压风汤，

　　人参白朮神曲（各伍分）甘草半夏丹砂（各参分）茯神（壹钱）砂仁（壹粒）陈皮（壹分）

　　水煎服，此方治慢惊风，加黄耆。

　　痢疾

　　方用

　　当归白芍（各壹钱）黄连（贰分）枳壳槟榔（各伍分）甘草（参分）

　　水煎温服。

　　红痢倍黄连，白痢加泽泻参分，腹痛倍甘草，加白芍，小便赤加木通参分，下如豆汁，加白朮壹钱，伤食加山查麦芽各参分，气虚加人参参分。

　　泄泻

　　身热如火，口渴舌燥，喜冷饮而不喜热汤，方用泻火止泻汤

　　车前子（贰钱）茯苓白芍麦芽（各壹钱）黄连猪苓（各参分）泽泻（伍分）枳壳（贰分）

　　水煎服。

　　寒泻

　　此症必腹痛而喜手按摩，口不渴而舌滑，喜热饮而不喜冷水也，方用散寒止泻汤。

　　人参白朮（各壹钱）茯苓（贰钱）肉桂干姜（各贰分）甘草（壹分）砂仁（壹粒）神曲（伍分）

　　水煎服。

　　吐

　　此症虽胃气之弱，亦脾气之虚，小儿恣意饱食，不能消化，久之上冲于胃口而吐也，方用止吐速效汤

　　人参白朮（各壹钱）砂仁（壹粒）茯苓（贰钱）陈皮（贰分）麦芽（伍分）半夏干姜（各壹分）山查（参个）

　　水煎服。

　　咳嗽

　　方用苏叶（伍分）桔梗甘草（各壹钱）

　　水煎热服，有痰加白芥子（伍分）便是。

　　疳症

　　此脾热而因乎心热也，遂至口中流涎，若不平其心火，则脾火更旺，湿热上蒸，而口涎不能止，方用

　　芦荟桑白皮（各壹钱）黄连薄荷半夏（各参分）茯苓（贰钱）甘草（壹分）

　　水煎服。

　　此心脾两清之圣药也，引火下行，而疳自去矣。

　　口疳流水口烂神方

　　黄柏（贰钱）人参（壹钱）共为细末，敷口内，一日三次即愈。

　　此方用黄柏去火，人参健脾，大人用之亦效。

　　疳症泻痢眼障神效方

　　石决明（壹两醋煅）芦荟川芎白蒺藜胡黄连五灵脂细辛谷精草（各伍钱）甘草（叁钱）菊花（肆钱）

　　猪苓去筋，捣烂为丸如桐子大，每服贰拾伍丸，不拘时，米汤下。

　　疟疾

　　方用

　　柴胡（陆分）白朮茯苓归身（各壹钱）白芍（壹钱伍分）半夏青皮厚朴（各伍分）

　　水煎成，露一宿，再温与服。

　　热多者加人参、黄耆各伍分，寒多者加干姜参分，痰多者加白芥子壹钱，夜热加何首乌、熟地各贰钱，日发者不用加，腹痛加槟榔参分。

　　便虫

　　方用

　　榧子（伍个去壳）甘草（参分）米饭为丸，服二次，则虫化为水矣。

　　积虫

　　方用

　　史君子（去壳炒）榧子（各拾个去壳）槟榔甘草（各壹钱）米饭为丸如桐子大，每服十丸，二日虫出，五日全愈。

　　痘症回毒或疔肿

　　方用

　　银花（伍钱）人参（贰钱）甘草元参（贰钱）

　　水煎服。

　　痘疮坏症已黑

　　痘疮坏症已黑者，人将弃之，药下喉即活，方用

　　人参（叁钱）陈皮荆芥（各壹钱）蝉退（伍分）元参当归（各贰钱）

　　水煎服。

　　此乃元气虚而火不能发也，故用人参以补元气，元参去浮游之火，陈皮去痰开胃，则参无碍，而相得益彰，荆芥以发之，又能引火以归经，当归生新去旧，消瘀血，蝉退解毒除风，世人何知此妙法，初起时不可服，必坏症乃可服。

　　急慢风

　　三六九日一切风俱治。

　　陈胆星雄黄朱砂人参茯苓天竺黄钩藤牛黄麝香川郁金柴胡青皮甘草

　　为细末，煎膏为丸如莞豆大，真金一张为衣，阴干勿泄气，薄荷汤磨服。

　　治火丹神方

　　丝瓜子元参（各壹两）柴胡升麻（各壹钱）当归（伍钱）

　　水煎服。

　　又方

　　升麻青蒿黄耆（各叁钱）元参（壹两）干葛（参两）

　　水煎服。此二方详火症，小儿用之亦效，

　　故又出之。

　　此方妙在用青蒿，肝胃之火俱平，又佐以群药重剂，而火安有不灭者乎。

　　
