走马急疳真方 宋 滕伯祥

　　序

　　吾滕氏，自唐迄今六百余年，科第联芳，箸缨相继，诗礼传家，清明持守，至大父举应，贤良方正，能言极谏，科不仕，蒙赐号廉静处士。吾父国学进士，亦应是科，年一十六而奄弃，独遗不肖，早孤失学无闻，唯谨是持，而唯善是务耳。宝庆改元，吾时年二十八，仲春具牲醴，诣墓拜扫封茔，途遇一老叟，貌古而奇，气舒而泰，风度飘飘，精神落落，顾吾若欲与语者，以是趋进长揖，叟执吾手，笑而谓曰：子善人子也，何少读书耶？今虽不得贵，亦当致子富也。吾卒然感而思之，富贵果人心之所爱者，然吾向乏嗣，不若以此为请于叟乎。于是敬上白焉。叟曰：子既不以富贵为欲，而以子嗣为欲，宜乎。吾当以子寿。继而出受一书，嘱曰：愿子将此多济人子嗣，则子子嗣必多矣。使吾向日拜，起而叟遂失焉。骇感良久，谨捧书归，焚香开读，乃治小儿《急疳走马真方》也。按方精修合，施于人，果甚奇验，百发百中。未几生 ，长仕吴江州司训， 生清。迨今吾年八十余矣。噫！叟之言，神且信也，其书敢不敬乎！乌可易而视之哉？是用识于篇首，示吾子孙当保是书，而精修药饵，惟以济人为心，不以利为心可也。

　　德佑元年岁次乙亥孟夏吉日乐善老人南阳滕伯祥撰

　　治法

　　凡治口疳，必先以压舌，压定其舌，以杖子挑起上 ，务细观其咽喉中有无，次及上下、舌底、齿根，如有紫肿处，用三棱针刺出毒血，或有黄泡烂肉，以青生绢裹指，蘸新汲井花水，拭擦去净，用二圣散干敷患处，以消毒散生蜜调与食后服。若疳延于上 ，用绿袍散敷之，毒涎从其流出，或咽下亦不妨。或用圣饼子贴于足心，男左女右，以帛扎定。如延及咽喉，用药筒纳紫金散吹入，治以甘露饮，煎，食后。倘有黑烂恶肉，攻成潭穴者，为至重之症，须以刀取去恶肉，但不知疼痛者，不可治矣。若觉痛，速以紫金散敷之，以甘露饮加皱面还丹浓煎与服，庶几得生。

　　凡发痘疹生疳，敷治并同上法，但以胡荽煎汤，停温，代前井化水用。

　　凡治耳HT 内生疳，必先以绵杖子三五枚，或七九枚，十一、十三枚，务令榐其耳内脓水干净，然后以鹅毛管纳药吹入，待干为愈。

　　凡治胎毒头疳，脓血满头，腥臭滋水淋漓，或痛或痒，延及肢体者，先以米泔水煎二妙丹，去渣，令温洗之，无风处拭干，再用鹿儿膏加茅君散，香油调匀敷之，内服肥儿丸。乳母忌食辛热发毒之物。如鼻疳，用兰香散干敷。

　　凡治头面手足遍身疳疮，先用米泔汤洗之，再以猪油调十仙丹敷上。若痒，加二妙丹。

　　痛不必加。内服肥儿消疳丸。均可忌一切发毒辛热之物。

　　凡治大人遍体生疳，或疥癣肥疮，亦用十仙丹加二黄散，猪油调敷。忌食诸般发毒、动风、辛热之物。

　　凡治下疳之法，须审内发外染二种。内发者，自父母禀体所遗，根柢甚深。外染者，衣服不洁，传染而得，病尚肤浅。用二妙丹以绢包之，入浓米泔中煎数沸，去渣停温，勿添生水，于避风处净拭干滋水，用冰黄散干敷，以香油调敷，忌口如前列诸般发毒、动风、辛热之物。

　　凡治五疳之法，须辨新久、冷热。若疳之新者，为热疳，则面黄睑赤，骨热盗汗，鼻干口臭，唇焦烦渴，心躁惊悸，情意不乐。若疳之久者，为冷疳，则目肿腹胀，便利不定，泻粪肥腻，或似油珠，烦渴黄瘦。热疳病多在外，冷疳病多在内。又有冷热二症交互，非新非久，不内外因者。然初病肥热，久病瘦冷，小儿易为虚实，脾虚不任寒温，服寒药则生冷，服温药则生热，当识此理，以为治疗之纲领。消积和胃，滋血调气，随宜用药以扶之，淡薄饮食以养之，久久自然充实。疳之为病，名状固多，而治疗之方亦不少，惟消疳丸、保童丸二方治五疳，品味平和，用之稳当，量儿大小、新久、冷热、虚实，以意消息增损与服，得效如神，是用表而出之。

　　凡药品异名，皆出于胡氏《图经本草》、陶氏《本草衍义》、进士侯君《药谱》中所采而用之者，决非杜撰胡为耳。后之用是方者，尚当稽索，则亦自有进益之处焉。

　　药方

　　紫金散

　　 治遍口生疳，作秽臭烂，延及咽喉，败坏甚速，故名曰走马疳。

　　明羽泽（即明矾， ，三钱） 溺中 （即人中白， ，二钱） 百虫仓（即五倍子， ，五钱） 赤铅华（即东丹，炒紫色，一钱） 玉虚 （即冰片，一分） 水银腊（即轻粉，三分）

　　诗曰：赤铅华在明羽泽，溺中 合水银腊，百虫仓有玉虚 ，治走马急疳第一方。

　　上以前四味各等精制，并研罗过，加后二味少许，再研匀极细末用。

　　绿袍散

　　 治症同前。

　　山屠粉（即黄柏末） 蓝宝华（即青黛） 羽KT 灰（即枯矾） 玉虚 （即冰片）

　　诗曰：山屠粉和玉虚 ，蓝宝华同羽泽灰，善治急疳名走马，绿袍散是药之魁。

　　上以前三味各研细末，和成柳叶色，然后加入后一味少许，再研匀用。

　　二圣散

　　 治症同前。

　　黄山屠（即黄柏） 白羽KT （即白矾， 存性）

　　诗曰：黄口生疳何用医，速求二圣散无疑，黄山屠和白羽KT ，为末频频干敷之。

　　上二味等分为极细末用。

　　立效散

　　 治HT 内生疳肿胀，脓血臭秽。

　　羽KT 灰（即枯矾） 片胚子（即干胭脂） 拔萃团（即麝香）

　　诗曰：立效散治耳HT 疳，羽泽灰成拔萃团，更加一味片胚子，为末吹之即便安。

　　上二味等分，研细后加下一味少许，研匀用。

　　鹿儿膏

　　 治胎毒头疳，脓血满头，腥臭滋水淋漓，延及肢体，或痛或痒。

　　赤铅华（即黄丹，水飞，四两） 琥珀丝（即松香，研细，八两）

　　诗曰：头疳红药鹿儿膏，四两赤铅华水淘，飞过炒如霞紫色，八两琥珀丝共熬，葱齑汁内煎数沸，重研极细末为高，更加一分茅君散，香油和拌要匀调。

　　上二味制度研细，贮葱管内入于齑汁中煮数沸，去葱取药，再研细，加茅君散四两，水银腊一钱，和匀用。其茅君散，苍术也。

　　茅君散

　　 治湿毒疳疮。

　　偷蜜珊瑚（即甘草，三两） 赤伯淡（即浓朴，三两） 茅君宝筵（即苍术，五两） 陈贵老（即陈皮，三两）

　　诗曰：鹿儿膏内茅君散，茅君宝箧五两罗，偷蜜珊瑚赤伯淡，陈贵老加三两和。

　　上磨极细末用。

　　十仙丹

　　 治头面手足偏身疳疮。

　　静风尾（即荆芥，一斤） 黄子伯（即黄柏，一斤） 琥珀丝（即松香，一斤） 白药须（即煎草，一斤） 锁眉根（即苦参，一斤） 蛇儿米（即蛇床子，一斤） 两平章（即独话，一斤） 若梓皮（即海桐皮，半斤） 白羽KT （即白矾，半斤） 风儿肉（即大风子肉，四两）

　　诗曰：琥珀丝有静风尾，两平章运蛇儿米，黄子伯生白药须，锁眉根要均匀尔，白羽KT上若梓皮，减半分两磨罗起，风儿肉比又减半，调理疳生周遍体，米泔汤洗猪油调，痒加二妙疼还去，若增二黄更有治，大人疥癣疮无此。

　　上磨罗为极细末用。

　　二妙丹

　　 治痒，杀虫，去湿。

　　铜华精（即铜青） 枯羽泽（即枯矾）

　　上二味研等分，为极细末用。

　　二黄散

　　 治痒，杀虫，去毒。小儿药中勿用。

　　昆仑黄（即硫黄，一两） 黄食石（即雄黄，三钱）

　　上研为细末，加入十仙丹内。每贴一匕。

　　诗曰：二妙丹中何为妙，铜华精枯羽泽良，二黄散内有二味，黄食石佐昆仑黄。

　　冰黄散

　　 治下疳。

　　芦公石（即芦甘石） 玉虚 （即冰片） 水银腊（即轻粉） 珠子香（即乳香）

　　孩子茗（即孩儿茶） 麒麟血（即血竭） 蛮龙古血（即没药）

　　诗曰：芦公石煮玉虚 ，孩子茗煮珠子香，水银腊和麒麟血，更入蛮龙古血良。

　　上各等分，研为极细末用。

　　消毒散

　　 治湿毒口疳。

　　太清尊者（即朴硝，一两） 冰喉尉（即薄荷，二两半） 黄香影子（即山栀，一两七钱） 苦督邮（即黄芩，一两半） 偷蜜珊瑚（即甘草，四两五钱） 无声虎（即大黄，一两三钱） 度厄钱（即连翘，三两）

　　诗曰：太清尊者冰喉尉，偷蜜珊瑚苦督邮，黄香影子无声虎，度厄钱因消毒酬。

　　上各制过，磨罗如数称，并为细末用。

　　甘露饮

　　 治症如上。

　　洞庭奴隶（即枳壳，去白，面炒） 林兰（即石斛，去芦） 芦橘叶（即枇杷叶，去毛）

　　颠勒（即天冬，去心，焙） 国老（即甘草） 羊韭（即麦冬，去心） 腐赐（即黄芩） 茵陈 熟芭（即熟地）

　　诗曰：颠勒生地出洞庭，腐赐熟芭要茵陈，林兰国老生芦橘，羊韭和成甘露春。

　　上 咀，每服三钱，水一盏，煎七分，食后温服。

　　消疳丸

　　 治疳生于内，面黄腹胀，潮热，便浊腹疼，及虫痛羸瘦。

　　黑金屑（即铁屑，一两，苦酒炒） 茅君散（即平胃，二两）

　　诗曰：磨积消疳丸妙绝，苦酒炒干黑金屑，茅君散和醋糊丸，空心米饮服为捷。

　　上以苦酒拌黑金屑，炒干，入茅君散和匀，用醋糊丸，空心米饮服。

　　保童丸

　　 治五疳。

　　风梭御史（即使君子，炒黑色） 散雪玉尘（即面炒黑色）

　　诗曰：五疳保童治五疳，风棱御史玉尘兼，二味各炒令黑色，米饮送下面糊丸。

　　上为末，面糊为丸，空心米饮下。

　　肥儿丸

　　 治疳瘦，进饮食，健脾胃，杀虫清积。

　　化米先生（即神曲，炒，一两一钱） 绶米带（即麦芽，六钱） 风梭御史（即使君子，净，五钱） 滴胆芝（即黄连，一两二钱） 脾家瑞气（即槟榔，二钱五分） 大通绿（即木香，二钱五分）

　　诗曰：化米先生绶米带，风梭御史滴胆芝，脾家瑞气大通绿，洗瘴丹能肥小儿。

　　上为细末，面糊为丸黍米大，空心米汤下。

　　圣饼子

　　 治走马急疳。用此能拔毒。

　　抱灵居士（即香附，去毛） 痰宫霹雳（即半夏）

　　诗曰：圣饼抱灵居士耳，痰宫霹雳两均研，鸡子清调和作饼，男左女右足心淹。

　　上二味等分为末，以鸡子清调和成饼，男左女右贴于足心，干则易之。

　　兰香散

　　 治鼻疳烂。

　　铜华精（即铜青，五分） 兰香叶（二钱） 水银腊（即经粉，二分）

　　诗曰：兰香散用兰香叶，水银腊与铜华精，能治鼻疳疮作烂，为末干敷一扫平。

　　上为细末，看疮大小干贴之。

　　药品异名括

　　大清尊者朴硝尔 偷蜜珊瑚甘草名脾家瑞气内豆蔻 抱灵居士香附更羽KT 羽泽皆矾石 铜华精即是铜青干胭脂做片胚子 苦督邮只为黄芩痰宫霹雳当半夏 大通绿染木香形蛮龙古血没药也 锁眉根号曰苦参茅君宝箧苍术鲜 连翘便是度厄钱颠勒羊韭天麦冬 熟地生地为芭黄香影子山栀子 赤铅华炼作黄丹雄黄异名黄食石 麝香和作拔萃团溺中 号人中白 金钗石斛成林兰百虫仓即五倍子 松脂化作琥珀丝独活号称两平章 珠子香焚即乳香风儿肉唤大风子 昆仑黄配作硫黄陈皮久曰陈贵老 无声虎畏伏大黄洞庭奴隶为枳壳 甘草又名国老当黄芩亦可为腐赐 黑金屑即铁屑称风棱御史使君子 黑面是散雪玉尘绶米带乃麦芽号 神曲乃化米先生滴胆芝即是黄连 诸般药品多异名
