《万全养生四要》亦称《万氏家传养生四要》，明代万全撰于1549年。

　　卷一 寡欲

　　全按：养生之法有四：曰寡欲、曰慎动、曰法时、曰却疾。夫寡欲者，谓坚忍其性也；慎动者，谓保定其气；法时者，谓和于阴阳也；却疾者，谓慎于医药也。坚忍其性，同不坏其根矣；保定其气，同不疲其枝矣；和于阴阳，则不犯其邪矣；慎于药，则不遇其毒矣。养生之要，何以加于此哉！

　　夫食、色，性也。故饮食、男女，人之大欲存焉。口腹之养，射命所关。不孝有三，无后为大。此屋庐子之无解于任人之难也。设如方士之说，必绝谷、必休妻而后可以长生，则枵腹之，救无不赡，使天下之人附坠劂者，非不近人情者之惑欤！

　　孔日曰：“少之时，血气未定，戒之在色”。盖男子八岁，肾气实，发长齿更；二八肾气盛，精气溢焉。精者，血之液；气者，精之导也。少之时，气方盛而易溢，当此血气盛，加以少艾之慕，欲动情胜，交接无度，譬如园中之花，蚤发必先痿也，况禀受怯弱者乎？古人三十而娶，其虑深矣。

　　古男子三十而娶，女子二十而嫁，大衍之数五十，天地之中数也。阳数二十五，阴数二十五。男子三十而娶，因其阳常不足，故益之以五；女子二十而嫁，因其阴常有余，故损之以五也。是故长男在上，少女在下，震兑交而为归妹也；少男在上，长女在下，则恳巽交而为蛊也。归妹之吉，帝乙以之蛊之凶，晋侯之疾之不可为也。

　　人能知七损之益，则形与神俱，而尽终其天年。不知者。早衰之道也。何谓七损八益？盖七者，女子之数也，其血宜泻而不宜满；八者，男子之数也，其精宜满而不宜泻。故治女子者，当耗其气以调其也，不损之经闭而成疾矣；男子者，当补其气以固其精，不益之则精涸而成病矣。古人立法，一损之，一益之，制之于中，使气血和平也。

　　八羔丸，男子常服，补气固精：

　　熟黄酒拌，九蒸九晒，焙干，八两，忌铁器。黄檗去皮，盐水炒褐色，四两。知母去毛皮，四两。莲肉去心，二两。芡实肉二两。

　　共为细末，炼蜜，杵千余下，如梧子大，每服五十丸，空心食前温酒下，以米面压之，忌萝卜。

　　七损丸，女子宜服，抑气调血：

　　香附米净，斤，童便是浸三日，一日一换，取舂烂，焙干当归酒洗，四两芎六两为细末，酒煮，神曲为丸，如梧桐之大，每服五十丸，空心食前茴香汤送下。

　　今之男子，方其少也，未及二人而御女，各通其精，则精未满而先泻，五脏有不满之处，他日有难形状之疾。至于半衰，其阴已痿，求女强合，则陷曲不得，而精先泄矣；及其老也，其精益耗，复近女色以竭之，则肾之精不足，取给于脏腑；脏腑之精不足，取给于骨髓，故脏腑之精竭，则小便淋痛，大便干涩；髓竭则头倾足软，腰脊酸痛，尸居于气，其能久乎?故吕纯阳仙翁有诗云：

　　二八佳人体如酥，

　　腰间伏剑斩愚夫；

　　分明不见人头落，

　　暗里教君骨髓枯。

　　其男子伤精，病小便淋痛，大便干涩者，以肾开窍于二阴，前溺塞者，气病也；后阴病难者，血病也。宜补其气，同津液行而溺自长；补其血，则幽开通而使自润也，宜寂肾利窍丸主之：

　　熟黄制，四两 生黄 当归 川弯   白芍各二两 山药半两 丹皮去心 ，一两   白茯苓二两 五味 桂心各五钱 人参七钱。

　　炼蜜为丸，梧桐子大，每股五十丸，空心食前温酒下。

　　男子梦交而泄精，女子梦交而成孕。或有淫气相感，妖魅为崇，神志昏惑，魂魄飞扬，日久不愈，如颠如狂，乃召巫觋，以逐之抑末矣。苟非得道，如许旌阳萨守坚者，必不能驱治之也，惟务成子萤火丸可除也。

　　上三条，皆不能清心寡欲之病。

　　萤火丸，主辟疾病瘟疫、恶气有鬼邪祟，五兵盗赋：

　　萤火   鬼箭削取皮羽   白蒺藜各一两   雄黄 雌黄 矾石枯，二两 羚羊角两半   煅灶灰两半   铁钟柄入趺处烧焦，一两半为末，以鸡子黄及丹雄鸡头一个，毛无间色者，捣和为丸，如杏仁大样，做作三角，以绛盛之，带在左臂，或挂在户上，若从军者，系于腰中，勿离其身。

　　孟子曰：养心莫善于寡欲。寡之者，节之也。非若佛老之徒，弃人伦、灭生理也。精者，所以续纲常也；寡欲者，所以养性命也。予尝集《广嗣纪要》，一、 修德，二、寡欲者，其延龄广嗣之大要乎!予尝读《易》，泽上有水曰“节”，满而不溢，中虽悦暮，若险在前常恐，陷节之时，义大矣哉！若或反之，水在泽下，则以渐渗，泄其涸也，可立而待。困于坎中，犹有悦心，困而又困，虽有卢、扁，不可治也。生，人所欲也，所欲复有甚于生者乎！死，人所恶也，所恶复有甚于死者乎！惟其溺于声色之中，蛊盛狂悖，有不用也；由是而死，有不辞也。诗曰：“士也罔，二三其德”，此之谓也。

　　有人于此尝误人曰：欲不可纵，纵欲成灾；乐不可极，乐极生衰。可谓知养生矣。至于暗居独处之时，目有所接，心火起，虽有灾害，亦莫之顾。故曰寡欲只在谨独。

　　今之养生者，曰：心，中之主也；肾者，精之府也；脾者，谷气之本也，三者交养，可以长生。苟神太烦则困，精太用则竭，谷太伤则减，虽有补益之功，不能胜其旦暮之耗矣。文成子曰：服药千朝，不如独宿一宵。诚哉，是言也！

　　今指利刃语人曰：是可蹈乎？曰：不可。指鸩毒语人曰：是可咽乎？曰：不可。因语人曰：佳丽之色，利于刀也；膏梁之味，毒于鸩也，远而疏之，不可狎也。则群笑而起。一朝病生，迎医治之，贶以百金，不爱也。噫！曲突徒薪无恩泽，焦头烂额为上客，其此之谓也。

　　夫男子十六而精通，至六十四岁而精竭；女子十四面经行，至四十九岁而经断。初生之时，形体虽具，精血犹未生也，必待乳哺之养，水谷之气，日生月长。男子十六而精始溢，女子十四而血乃泻，成之何其难也！男子八八而精竭，女子七七而血尽，败之何其易耶！以十年所生之精血，尚不免于百半之用。譬诸草木，气聚于春者，复败于秋也，虽欲之，只有许多分为数，况以难成易败之精血，不知爱惜，反暴弃之，此所以不待八八、七七之期而早毙矣。

　　交接多则伤筋，施泄多则伤精。肝之筋，阴之阳也，筋伤则阳虚而痿；肾主精，阴中之阴也，精伤则阴虚而易举；阴阳俱虚，则时举时痿，精液自出。念虚虽萌，隐曲不得矣。当是时也，猛省起来，运色断想，移神于清净法界，歌舞以适其情，谷肉以养其身，上药以补其虚，则屋破犹堪补矣。苟不悔悟，以妄为常，乃求兴阳之药，习铸剑之术，则天术折、地维绝，虽有女娲氏之神，终不能起冢中之枯骨也。

　　今人好事者，以御女为长生之术，如九一采战之法，谓之夺气归元，还精补脑。不知浑浊之气，渣滓之精，其机已发，如蹶张之弩，孰能御之耶？已泄之精，自不能制，岂能采彼之精气耶？或谓我神不动，以采彼之气，不知从入之路何在也，因此而成淋沥者有之；或谓我精欲出，闭而不泄，谓之黄河逆流，谓之牵转白牛，不知停蓄之处，为疽为肿者有之。非以养生，适以害生也。

　　古人有见色不动，如鸠摩罗付之受宫人，这是铁汉，如何学得。必如同司马公之不置姬妾，关云长之屏美女，刘琦之却名姝，然后可养。此心不动也，坚白不至，而欲自试于磨涅 ，岂有不砭缁者几希！

　　项羽暗哑叱咤，千人自废垓下之变，乃与虞姬对泣；汉高祖见太公置佾上，略无威容，诛戮功臣，何其忍也！病革之时，乃枕戚姬之膝而垂涕焉；苏武在匈奴，吞毡啮雪，所持节旌尽落而志不屈，何其强也！乃纳胡妇生子。虽曰项羽之位，虞姬恨别也；汉高祖之泣，戚姬防患也；苏武之纳胡妇，为养也。然尤物移人，终然不免。

　　古人教子舞刀、舞剑、学文，朝夕游焉，所以涵养德性，禁其非心也。故能气质清明，德誉成就，福寿绵长。今之人则不然，所以福德不及古者远矣。

　　配匹之际，承宗礼也；婚姻之时，成男女也；夫妇有别，远情欲也。故身无疴疾，生子贤而寿。今人不知宗祀为重，交接以时，情欲之感，形于戏谑；燕婉之私，朝暮阳台，故半百早衰，生子多天，且不肖也。故曰寡欲者，延龄文嗣广第一紧要也。

　　《内经》曰：天食人以五气，地食人以五味。谷肉菜果，皆天地所生，以食人者也。各有五气五味，人食之，先入本脏，而后养其血脉筋骨也，故五谷为养，五畜为助，五菜为充，五果为益，不可过也，过则成病矣。

　　又曰：阴之所生，本在五味；阴之五宫，伤在五味。阴者，五脏也。酸生肝。苦生心，甘生脾，辛生肺，咸生肾，此五脏之生，本在五味也。多食酸，则伤肝；多食苦，则伤心；多食甘，则伤脾；多食辛，则伤肺；多食咸，则伤肾，此阴之五宫，伤在五味也。故五味虽所以养人，多食则反伤人也。

　　四方之土产不同，人之所嗜，各随其土之所产也。故东方海滨傍水，其民食鱼而嗜咸；西方金下之域，其民食鲜美而嗜肥；北方高陵之域，其民野外而食乳酷；南方卑湿之域，其民嗜酸而食月喜食不同，若所迁其居，变其食，同生病矣。孔子养生之备，卫生之严，其饮食之节，万世之法程也，何必求之方外哉！

　　孔子之《慎疾》曰：“肉虽多，不使胜食，气尚澹泊也；不为酒困，慎礼节也；不多食，示俭约也。”平日之养生者，无所不慎如此。故康子馈药，则不尝自信，其无疾也；子路请褥，则不听自知，其不获罪于天也！苟不能自慎，而获罪于天，虽巫医获何益！

　　人之性，有偏嗜者何如？曾哲嗜羊枣之类是也。然嗜有所偏，必生有所偏之矣疾。观其多食鹧鸪，常食鸠子者，发女排咽喉之病，使非圣医，知为半夏之毒，急以生姜解之，则二人未必不以所嗜丧其生也。

　　饮食自倍，脾胃乃伤。自倍者，过于常度也；肠胃者，水谷之所藏也。饮食多少，常有分数，苟过多，则肠胃狭小，不能受容；不能受容，则或溢而上出；不上出，同停于中而不行；水不行，则为畜水；食不化，则为宿食，畜水宿食，变为诸病。邵子曰：爽口物多终作疾，快心事过必为殃。岂虚语哉！

　　因而大饮，则气逆。饮者，酒也，味甘辛苦，气大热。苦入心而补肾，辛入肺而补肝，甘入脾，和气血而行荣卫。诗云：为此春酒以介眉。寿酒才，诚养生之不可阙。古人节之于酒器以示警。曰爵者，有差等也；曰钟者，中也；卮之象觞，云有伤之义，犹舟以载物，亦可以覆物也。若因而大饮，是不知节也。大饮则醉，醉则肺先受伤。肺主气，肺受伤同气上逆，面病吐衄也。岂不危乎！岂不伤乎！信哉，颠覆而杀身矣。

　　酒，虽可以陶情，通血脉，然耗气乱神，烂肠胃，腐筋膜，有甚于此者。故禹恶旨酒，周公作酒诰，卫武公诵宾筵，谆谆乎戒人，不可沉湎于酒也，彼昏不知，壹醉日富。

　　丹溪云：醇酒宜凉。饮醇酒，谓不浓不淡，气味之中和者也。凉谓微凉也。昔司马公晚年得一侍妾，问其所能，答曰：能暖酒。即是此意。盖胃喜寒而恶热，脾喜温而恶寒，醇酒凉饮，初得其凉以养胃，次得其温以养脾。人之喜饮热酒者，善病胃脘痛，此热伤胃，瘀血作痛也。喜饮凉酒者，善病腹痛，不嗜食而呕，寒伤脾也。夫寒凝海，惟酒不冰，酒入气中，无窍孔得出。仲景云：酒客中风，不可服桂枝汤。谓有热也。夫中风，乃宜桂枝之症，而以桂枝为禁，何也？以酒也。日醇于酒，宁无呕血之病乎？

　　今人病酒者，与伤寒相似，切不可误作伤寒治之，反助其热，亦不可以苦寒之药攻之。盖酒性之热，乃无形之气也，非汗之何以得散？酒体之水，乃有形之质也，非利之何以得泄乎？故以葛花解梧汤主之。所谓上下分消，以去其湿也。

　　葛花   白豆蔻   砂仁各五钱   木香五分   青皮三钱   陈皮 人参 白茯苓 猪苓各钱半   白术   神曲   泽泻 干生姜各二钱为细末，每服三钱，白汤调下，但得发汗，酒病去矣。酒客病酒，酒停不散，清则成饮，浊则成痰、入于肺则为喘、为咳；人于心则为心痛、为怔忡、为噫；入于肝，为胁痛、为小腹满痛、为呕苦汁、为目昧不开；入于脾，为胀、为肿、为吞酸、为健忘；入于肾，为溺当涩、赤白浊、为腰痛、为背恶诸症疾，种种莫名，不亟去之，养虎之患，以十枣汤主之，只一剂，根株悉拔，勿畏其峻而不肯服。《书》曰：若药不瞑眩，厥疾不廖。

　　芫花炒，研末   甘遂末 大朝末，强者三分， 弱者折半 大枣肥者十个，水一钟半，煮枣至八分，去枣入药，末搅匀服之，得怢；下清水，其病去矣；不动，再作一股。动后糜粥自养。

　　因而饱食，筋脉横解，肠游为痔。饱食者，太过也。食过常分则饱，饱则肠满，满则筋脉皆横，则解散不相连属矣。肠僻者，泄利也、痔也；积才，肠辟；为痔，即便血也，近则成痢，久而为脾泄、为脏毒矣。

　　脾者，卑职也，乃卒伍使令之职，以司转输传化者也，故脾谓之使；胃者，仓禀之腑，乃水谷之所纳出，故胃谓之市。人以谷气为主者，脾胃是也。脾胃强则谷气全，脾胃弱则谷气绝。全谷则昌，绝谷则亡。人于脾胃，可不知其所养乎！养脾胃之法，节其饮食而已。

　　脾胃者，土也。土寄旺于四时，脾胃寄养四脏，故四时非土，无以生长收藏之功；四脏非土，无以备精气筋脉之化。然有阳土，有阴土者。阴土，坤也，万物之所归藏也；阳土，艮也，万物所成始成终也。阴土、阳土，非戊已之谓也。阳土备化，阴土司成，受水谷之入而变化者，脾胃之阳也；散水谷之气，以成荣卫者，脾胃之阴也。苟得其养，无物不长；苟失其养，无物不消。此之谓也。

　　
