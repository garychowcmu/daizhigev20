

　　本草蒙筌 明 陈嘉谟

　　总论

　　出产择地土

　　凡诸草本、昆虫，各有相宜地产。气味功力，自异寻常。谚云：一方风土养万民，是亦一方地土出方药也。摄生之士，宁几求真，多惮远路艰难，惟采近产充代。殊不知一种之药，远者，亦有不可代用者。可代者，以功力缓紧略殊，倘倍加犹足去病。不可代者，因气味纯驳大异，若妄饵反致损人。故《本经》谓参、耆虽种异治同，而芎、归则殊种各治足征矣。他如齐州半夏，华阴细辛，银夏柴胡，甘肃枸杞；茅山玄胡索、苍术，怀庆干山药、地黄；歙白术，绵黄耆，上党参，交趾桂。每擅名因地，故以地冠名。地胜药灵，视斯益信。又宜山谷者，难混家园所栽，芍药、牡丹皮为然；或宜家园者，勿杂山谷自产，菊花、桑根皮是尔。云在泽取滋润，泽傍匪止泽兰叶也；云在石求清洁，石上岂特石菖蒲乎？东壁土及各样土至微，用亦据理；千里水并诸般水极广，烹必合宜。总不悖于《图经》，才有益于药剂。《书》曰：慎厥始，图厥终。此之谓夫。

　　总论

　　收采按时月

　　草木根梢，收采惟宜秋末、春初。春初则津润始萌，未充枝叶；秋末则气汁下降，悉归本根。今即事验之。春宁宜早，秋宁宜迟，尤尽善也。茎叶花实，四季随宜。采未老枝茎，汁尚包藏。实收已熟味纯，叶采新生力倍。入药诚妙，治病方灵。其诸玉、石、禽、兽、虫鱼，或取无时，或收按节，亦有深义。匪为虚文，并各遵依，毋恣孟浪。

　　总论

　　藏留防耗坏

　　凡药藏贮，宜常提防。倘阴干、曝干、烘干未尽去湿，则蛀蚀、霉垢、朽烂不免为殃。

　　当春夏多雨水浸淫，临夜晚或鼠虫吃耗。心力弗惮，岁月堪延。见雨久着火频烘，遇晴明向日旋曝。粗糙悬架上，细腻贮坛中。人参须和细辛，冰片必同灯草。（《本经》云：和糯米炭相思子同藏，亦不耗蚀。）麝香宜蛇皮裹，硼砂共绿豆收。生姜择老砂藏，山药候干灰窖。沉香、真檀香甚烈，包纸须重；茧水、腊雪水至灵，埋阱宜久。类推隅反，不在悉陈。

　　庶分两不致耗轻，抑气味尽得完具。辛烈者免走泄，甘美者无蛀伤。陈者新鲜，润者干燥。用斯主治，何虑不灵。

　　总论

　　贸易辨假真

　　医药贸易，多在市家。辨认未精，差错难免。谚云：卖药者两只眼，用药者一只眼，服药者全无眼，非虚语也。许多欺罔，略举数端。钟乳令白醋煎，细辛使直水渍，当归酒洒取润，枸杞蜜伴为甜，螵蛸胶于桑枝，蜈蚣朱其足赤。此将歹作好，仍以假乱真。荠 指人参，木香捣，荔枝搀，霍香采，茄叶杂。研石膏和轻粉，收苦薏当菊花。姜黄言郁金，土当称独滑。小半夏煮黄为玄胡索，嫩松梢盐润为肉苁蓉。（金莲草根盐润亦能假充。）草豆蔻将草仁充，南木香以西呆抵。煮鸡子及鲭鱼枕造琥珀，熬广胶入荞麦面（炒黑）作阿胶。枇杷蕊代款冬，驴脚骨捏虎骨。松脂搅麒麟竭，番硝插龙脑香。桑根白皮，株干者岂真；牡丹根皮，枝梗者安是。如斯之类，巧诈百般。明者竟叱其非，庸下甘受其侮。本资却病，反致杀人。虽上天责报于冥冥中，然仓卒不能察实，或误归咎于用药者之错，亦常有也。此诚大关紧要，非比小节寻常。务考究精详，辩认的实，修庶免乖违。

　　总论

　　咀片分根梢

　　古人口咬碎，故称 咀。今以刀代之，惟凭锉用。犹曰咀片，不忘本源。诸药锉时，须要得法。或微水渗，或略火烘。湿者候干，坚者待润，才无碎末，片片薄匀。状与花瓣相侔，合成方剂起眼。仍忌锉多留久，恐走气味不灵。旋锉应人，速能求效。根梢各治，尤勿混淆。

　　生苗向上者为根，气脉行上；入土垂下者为梢，气脉下行。中截为身，气脉中守。上焦病者用根；中焦病者用身；下焦病者用梢。盖根升梢降，中守不移故也。

　　总论

　　制造资水火

　　凡药制造，贵在适中，不及则功效难求，太过则气味反失。火制四：有 、有炮、有炙、有炒之不同；水制三：或渍、或泡、或洗之弗等。水火共制造者，若蒸、若煮而有二焉。余外制虽多端，总不离此二者。匪故巧弄，各有意存。酒制升提，姜制发散。入盐走肾脏，仍使软坚；用醋注肝经，且资住痛。童便制，除劣性降下；米泔制，去燥性和中。乳制滋润回枯，助生阴血；蜜制甘缓难化，增益元阳。陈壁土制，窃真气骤补中焦；麦麸皮制，抑酷性勿伤上膈。乌豆汤，甘草汤渍曝，并解毒致令平和；羊酥油、猪脂油涂烧，咸渗骨容易脆断。

　　有剜去瓤免胀，有抽去心除烦。大概具陈，初学熟玩。

　　总论

　　治疗用气味

　　治疗贵方药合宜，方药在气味善用。气者，天也。气有四：温热者天之阳，寒凉者天之阴。阳则升，阴则降。味者，地也。味有六：辛、甘、淡者，地之阳；酸、苦、咸者，地之阴。阳则浮，阴则沉。有使气者，有使味者，有气味俱使者，有先使气后使味者，有先使味后使气者，不可一例而拘。有一药两味，或三味者；有一药一气，或二气者。热者多，寒者少，寒不为之寒；寒者多，热者少，热不为之热。或寒热各半而成温，或温多而成热，或凉多而成寒，不可一途而取。又或寒热各半，昼服之，则从热之属而升；夜服之，则从寒之属而降。至于晴日则从热，阴雨则从寒。所从求类，变化犹不一也。仍升而使之降，须其抑也；沉甘缓也，其行之也上。苦泻也，其行之也下。

　　酸收也，其性缩。咸软也，其性舒。上下、舒缩、横直之不同如此，合而用之，其相应也。

　　正犹鼓掌成声，沃水成沸。二物相合，象在其间也。有志活人者，宜于是而取法。

　　总论

　　药剂别君臣

　　诸药合成方剂，分两各有重轻。重者主病以为君，轻者为臣而佐助。立方之法，仿此才灵。

　　往往明医，不逾矩度。如解利伤风，风宜辛散，则以防风味辛者为君，白术、甘草为佐；若解利伤寒，寒宜甘发，又以甘草味甘者为主，防风、白术为臣。 疟寒热往来，君柴胡、葛根，而佐陈皮、白术；血痢腹痛不已，君芍药、甘草，而佐当归、木香。大便泻频，茯苓、炒白术为主，芍药、甘草佐之；下焦湿盛，防己、草龙胆为主，苍术、黄 佐之。眼暴赤肿，黄芩、黄连君也，佐以防风、当归；小便不利，黄 、知母君也，佐以茯苓、泽泻。诸疮疹金银花为主，多热佐栀子、连翘，多湿佐防风、苍术；诸咳嗽五味子为主，有痰佐陈皮、半夏，有喘佐紫菀、阿胶。如是多般，难悉援引，惟陈大要，余可例推。又况本草各条，亦以君臣例载。各虽无异，义实不同。彼则以养命之药为君，养性之药为臣，治病之药为使。

　　优劣匀分，万世之定规也；此则以主病之药为君，佐君之药为臣，应臣之药为使。重轻互举，一时之权宜也。万世定规者，虽前圣复起，犹述旧弗违；一时权宜者，固后学当宗，贵通变无泥。医家活法，观此可知。

　　总论

　　四气

　　凡称气者，是香臭之气。其寒热温凉，是药之性。且如鹅条中云：白鹅脂性冷，不可言其气冷也。况自有药性，论其四气，则是香臭腥臊，故不可以寒热温凉配之。如蒜、阿魏、鲍鱼、汗袜，则其气臭；鸡、鱼、鸭、蛇，则其气腥；狐狸肾、白马茎、近阴处、人中白，则其气臊；沉、檀、脑、麝，则其气香。如此方可以气言之。其古本序例中，并各条内气字，恐或后世误书，当改为性字，于义方允，仍寒热温凉四性。五味之中，每一味各有此四者，如辛之属，则有硝石、石膏、干姜、桂、附、半夏、细辛、薄荷、荆芥之类；甘之属，则有滑石、凝水石、饧饴、酒、枣、参、耆、甘草、干葛、粳米之类；苦之属，则有大黄、枳实、浓朴、酒、糯米、白术、麻黄、竹茹、栀子之类；咸之属，则有泽泻、犀角、阳起石、皂荚、文蛤、白华、水蛭、牡蛎之类；酸之属，则有商陆、苦酒、硫黄、乌梅、五味子、木瓜、芍药之类。此虽不足以尽举，大抵五味之中，皆有四者也。

　　总论

　　五味

　　天地既判，生万物者惟五气耳！五气定位则五味生，五味生则千变万化，不可穷已。故曰：生物者，气也。成之者，味也。以奇生则成而耦，以耦生则成而奇。寒气坚，故其味可用以软；热气软，故其味可用以坚；风气散，故其味可用以收；燥气收，故其味可用以散。土者，中气所生，无所不和，故其味可用以缓。气坚则壮，故苦可以养气；脉软则和，故咸可以养脉；骨收则强，故酸可以养骨。筋散则不挛，故辛可以养筋；肉缓则不壅，故甘可以养肉。坚之而后可软，收之而后可散。欲缓则用甘，不欲则弗用。用之不可太过，太过亦病矣。治疾者，不通乎此，而能已人之疾者，吾未之信焉。

　　总论

　　七情

　　有单行者，不与诸药共剂，而独能攻补也，如方书所载独参汤、独桔汤之类是尔。有相须者，二药相宜，可兼用之也。有相使者，能为使卒，引达诸经也。此二者不必同类，如和羹调食，鱼肉、葱豉各有宜，合共相宜发足尔。有相恶者，彼有毒而我恶之也。有相畏者，我有能而彼畏之也。此二者不深为害，盖我虽恶彼，彼无忿心，彼之畏我，我能制伏。如牛黄恶龙骨，而龙骨得牛黄更良；黄耆畏防风，而黄耆得防风其功愈大之类是尔。有相反者，两相仇隙，必不可使和合也。如画家用雌黄胡粉相近便自黯，妒粉得雌则黑黄，雌得粉亦变之类是尔。有相杀者，中彼药毒，用此即能杀除也。如中蛇虺毒，必用雄黄；中雄黄毒，必用防己之类是尔。凡此七情共剂可否，一览即了然也。或云药有五味，以通五脏。肝藏魂而有怒，一也；肺藏魄而有忧，二也；心藏神而有喜，三也；脾藏意与智而有思，五也；肾藏精与志而有恐，七也。五味以治五脏，通有七情也。

　　总论

　　七方

　　大；君一、臣二、佐九，制之大也。

　　其用有二：一则病有兼证，邪气不专，不可以一二味治之，宜此大方之类是也。二则治肾、肝在下而远者，宜分两多而顿服之是也。

　　小：君一、臣二、佐四，制之小也。

　　其用有二：一则病无兼证，邪气专一，不可以多味治之，宜此小方之类是也。二则治心、肺在上而近者，宜分两少而频服之是也。

　　缓：治主当缓，补上治上，制以缓。凡表里汗下，皆有所当缓。缓则气味薄，薄者则频而少服也。

　　其用有五：有甘以缓之为缓方者，盖糖、蜜、枣、葵、甘草之类，取其恋膈故也。有丸以缓之为缓方者，盖丸比汤、散药力行迟故也。有品味群众之缓方者，盖药味众多，各不能骋其性也。有无毒治病之缓方者，盖药无毒，则攻自缓也。

　　有气味薄之缓方者，盖气药味薄，则急：治客当急，补下治下，制以急。凡表里汗下，皆有所当急，急则气味浓，浓者则顿而多服也。

　　其用有四：有热盛攻下之急方者，谓热燥、前后闭结、谵忘狂越，宜急攻下之类是也。

　　有风淫疏涤之急方者，谓中风口噤不省人事，宜急疏涤之类是也。有药毒治病之急方者，盖药有毒，攻击自速，服后上涌下泻，夺其病之大势者是也。有气味浓之急方者，盖药气味浓，则奇：君一、臣二，奇之制也。近者奇之，下者奇之。凡阳分者，皆为之奇也。

　　其用有二：有药味单行之奇方者，谓独参汤之类是也。有病近宜用奇方者，谓君一、臣二，君二、臣三。数合于阳也，故宜下之，不宜汗也。（王安导曰：奇方力寡而微，凡下宜奇者，谓下本易行，故宜之。偶则药毒，内攻太过也。）

　　偶：君二、臣四，偶之制也。远者偶之，汗者偶之。凡在阴分者，皆为之偶也。

　　其用有三：有两味相配之偶方者，谓沉附汤之类是也。有两方相合之偶方者，谓胃苓汤之类是也。有病远而宜用偶方者，谓君二、臣四，君四、臣六。数合于阴也，故宜汗之，不宜下也。（王安导曰：偶方力齐而大，凡汗宜偶者，谓汗或难出，故宜之。奇则药气外发，不足也。）

　　奇与偶有味之奇偶，有数之奇偶，并当察之，则不失其寒温矣。

　　天之阳分为奇，假令升麻汤，升而不降也，亦谓之奇，以其在天之分也。

　　汗从九地之下，假令自地而升天，非苦无以至地，非温无以至天，故用苦温之剂，从九地之下，发至九天之上，故为之偶。

　　地之阴分为偶，假令调胃承气汤，降而不升也，亦谓之偶，以其在地之分也。

　　下从九天之上，假令自天而降地，非辛无以至天，非凉无以至地，故用辛凉之剂，从九天之上，引至地之下，故为之奇。

　　复：奇之不去，复以偶；偶之不去，复以奇，故曰复。复者，再也，重也。洁古云：十补一泻，数泻一补，所以使不失通塞之道也。

　　其用有二：有二、三方相合之为复方者，如桂枝二越婢一汤之类是也。有分两匀同之为复方者，如胃风汤，各等分之类是也。又曰重复之复，二三方相合而用也。反复之复，谓奇之不去，则偶之是也。

　　总论

　　十剂

　　宣：可去壅，姜、橘之属是也。故郁壅不散，宜宣剂以散之。有积痰上壅，有积瘀上壅，有积食上壅，有积饮上壅。（宣，涌吐之剂也。经曰：高者因而越之。又曰：木郁则达之。以病在上，而涌吐之也。若瓜蒂散、姜盐汤、人参芦、藜芦之属。）

　　通：可去滞，通草、防己之属是也。故留滞不行，宜通剂以行之。（此中有发汗证。）痹留也（通，疏通之剂也。如小便滞而不通，宜通草、琥珀、海金砂之属。月经滞而不通，红花、桃仁、五灵脂之属。凡诸通窍亦然。）

　　补：可去弱，人参、羊肉之属是也。（鹿肉亦可。）故羸弱不足，宜补剂以扶之。有气弱，有血弱、有气血俱弱。（补，滋补之剂也。不足为虚，经云：虚则补之。如气虚用四君子汤，血虚用四物，气、血俱虚用八珍、十全大补之属。又云：精不足者，补之以味。盖药味酸、苦、甘、辛、咸各补其脏，故此为云。虽然善摄生者，使病去而进以五谷，此尤得补之要也。）

　　泻：可去闭，葶苈、大黄之属是也。故闭结有余，宜泻剂以下之。有闭在表，有闭在里，有也。有余为实，经曰：实则泻之，实则散之。如大小承气汤、大柴胡汤之属。）

　　滑：可去着，冬葵子、榆白皮之属是也。故涩则气着，宜滑剂以利之。有经涩，有小便涩，有大便涩。（滑，滑利之剂也。《周礼》曰：滑以养窍。如大便结燥、小便淋涩，用火麻仁之属。）

　　涩：可去脱，牡蛎、龙骨之属是也。故滑则气脱，宜涩剂以收之。前脱者遗尿，后脱者遗屎。阳脱者自汗，阴脱者失精失血。（涩，收敛之剂也。如大便频泻，宜肉豆蔻、诃子之属。

　　小水勤通，宜桑螵蛸、益智之属，冷汗不禁，宜黄耆、麻黄根之属。精遗不固，宜龙骨、牡蛎之属。血崩不止，宜地榆、阿胶之属。

　　燥：可去湿，桑根白皮、赤小豆之属是也。（绿豆亦可。）故湿则为重，宜燥剂以除之。

　　有湿在上，有湿在中，有湿在下，有湿在经，有湿在皮，有湿在里。（燥，除湿之剂也。如夹食致泻，停饮成痰，宜白术、苍术、茯苓、半夏之属。肢体浮肿，胸腹胀满，宜桑白皮、大腹皮、赤小豆之属。又沉寒痼冷，吐利腥秽，宜高良姜、附子、川椒之属。非积寒冷之症，不可用也。

　　湿：可去枯，紫石英、白石英之属是也。故枯则为燥，宜湿剂以润之。有减气而枯，有减血而枯。（湿，润燥之剂也。与滑虽类，略有不同。经曰：辛以润之，盖辛能散气，能化液故也。若夫硝石性虽咸，本属真阴之水，诚润燥之要药。人有枯涸皴竭之病，匪独金化为然，亦有火化乘之，非湿剂莫能愈也。

　　重：可去怯，磁石、铁粉之属是也。故怯则气浮，宜重剂以镇之。神志失守，惊悸不宁。

　　（重，镇固之剂也。如小儿急惊，心神昏冒，宜金银箔、朱砂丸之属。伤寒下利不止，心下痞硬，利在下焦，宜赤石脂、禹余粮汤之属。

　　轻：可去实，麻黄、葛根之属是也。故实而气蕴，宜轻剂以扬之。腠理闭闷，噎塞中蕴。

　　（轻，散扬之剂也。如寒邪客于皮肤，头疼身热无汗，宜麻黄汤、升麻葛根汤之属。）

　　总论

　　五用

　　汤：煎成清液也。补须要熟，利不嫌生。并生较定水数，煎蚀多寡之不同耳。去暴病用之，取其易升、易散、易行经络。故曰：汤者，荡也。

　　治至高之分，加酒煎。去湿，加生姜煎。补元气，加大枣煎。发散风寒，加葱白煎。去膈病，加蜜煎。止痛，加醋煎。凡诸补汤，渣滓两剂并合，加原水数复煎，待熟饮之，亦敌一剂新药。其发表、攻里二者，惟煎头药取效，不必煎渣也，从缓从急之不同故尔。

　　膏：熬成稠膏也。药分两须多，水煎熬宜久。渣滓复煎数次，绞聚浓汁，以熬成尔。去久病用之，取其如饴，力大滋补胶固，故曰：膏者，胶也。

　　可服之膏，或水、或酒随熬，滓犹酒煮饮之。可摩之膏、或油、或醋随熬，滓宜捣敷患处。此盖兼尽药力也。

　　散：研成细末也。宜旋制合，不堪久留，恐走泄气味，服之无效尔。去急病用之，不循经络，只去胃中及脏腑之积，故曰：散者，散也。

　　气味浓者，白汤调服。气味薄者，煎熟和滓服。

　　丸：作成圆粒也。治下焦疾者，如梧桐子大。治中焦疾者，如绿豆大。治上焦疾者，如米粒大。因病不能速去，取其舒缓，逐旋成功，故曰：丸者，缓也。

　　用水丸者，或蒸饼作稀糊丸者，取至易化，而治上焦也。用稠面糊丸者，或饭糊丸者，取略迟化，能达中焦也。或酒、或醋丸者，取其收散之意。犯半夏、南星。欲去湿痰者，以生姜自然汁作稀糊为丸，亦取其易化也。神曲糊丸者，取其消食。山药糊丸者，取其止涩。炼蜜丸者，取其迟化，而气循经络。蜡丸者，取其难化，能固护药之气味，势力全备，直过膈而作效也。

　　渍酒；渍煮酒药也。药须细锉，绢袋盛之，入酒罐密封。如常法煮熟，地埋日久，气烈味浓。蚤晚频吞，经络速达。

　　或攻或补，并着奇功。滓漉出曝干，微捣末别渍。力虽稍缓，服弃。补虚损证，宜少饮旋取效；攻风湿证，宜多饮速取效。

　　总论

　　修合条例

　　古人方剂，锱铢分两，与今不同。云一升，即今之大白盏也。云两铢者，六铢为一分，即今二钱半。二十四铢为一两也。云三两，即今之二两。云一两，即今之六钱半。

　　凡散药有云刀圭者，十分方寸匕之一，准如梧子大也。方寸匕者，作匕正方一寸，抄散取不落为度。钱五匕者，今五铢钱边五字者，以抄之。一撮者，四刀圭也。十撮为一勺。

　　凡丸药云如细麻者，即胡麻也。如黍、粟亦然，以十六黍为一大豆。如大麻子者，准三细麻也。如胡豆者，即今之青斑豆也，以二大麻子准之。如小豆者，今赤小豆。如大豆者，以二小豆准之。如梧桐子者，以二大豆准之。

　　凡煮汤，欲微火令小沸。其水数，依方多少。大略二十两药，用水一斗，煮取四升，以此为准。然利汤欲生，少水而多取汁；补汤欲熟，多水而少取汁。

　　凡汤中用芒硝、饴糖、阿胶，须候汤熟，绞净清汁，方纳于内，再上火两三沸，烊尽乃服。

　　凡汤中加酒、醋、童便、竹沥、姜汁，亦候汤熟，绞汁盏内，加入便服。

　　凡汤中用沉香、木香、乳香、没药，一切香窜药味，须研细末，待汤熟，先倾汁小盏内调服讫，然后尽饮。

　　凡丸散药亦先咀细片曝燥，才依方派轻重。称净分两和匀，共磨研细末。其天门冬、地黄辈，湿润难干者，冬春略增蚀数，捣膏搀入。夏秋亦同。众药曝燥磨之。

　　凡筛丸药末，用重密绢令细。若筛散草药，用轻疏绢。其丸药中，有各研磨者，虽已筛细，和诸药末，又必重复筛过，庶色理和同为佳。

　　凡丸药用蜜，每药末一斤，则用蜜十二两。文火煎炼，掠去沸沫，令色焦黄，滴水成珠为度，再加清水四两和匀。如此丸成，庶可爆干，经久不烂。

　　凡药末入蜜和匀，须令力士于石舂内杵捣千百，自然软熟，容易丸成。不然，或散或粘，在手弗妙。一应作糊合者，亦仿此式勿违。

　　凡通大便丸药，或有巴豆，或加硝、黄丸成者，必用川蜡熔化为衣，取其过膈不化，能达下焦，脾胃免伤，诚为良法。倘人体气壮实，毋以此拘。

　　凡丸药，或用朱砂末、或用金银箔为衣饰者，必须丸成乘湿粘上。

　　总论

　　服饵先后

　　凡病在胸膈以上者，先食后服药；病在心腹以下者，先服药而后食。病在四肢、血脉者，宜空腹而在旦；病在骨髓者，宜饱满而在夜。在上者，不厌频而少；在下者，不厌顿而多。少服则滋荣于上，多服则峻补于下。

　　总论

　　各经主治引使

　　治寒：肝（气，吴茱萸。血，当归。）心（气，桂心。血同。）脾（气，吴茱萸。血同。）

　　肺（气，麻黄。血，干姜。）肾（气，细辛。血，附子。）胆（气，生姜。血，芎 。）大肠（气，白芷。血，秦艽。）小肠（气，茴香。

　　血，玄胡。）三焦（气，黑附子。血，芎 。）膀胱（气，麻黄。血，桂枝。）包络（气，附子。血，芎 。）

　　治热：肝（气，柴胡。血，黄芩。）心（气，麦门冬。血，黄连。）脾（气，白芍药。血，石膏。血，栀子。）肾（气，玄参。血，黄 。）胆（气，连翘。血，柴胡。）胃（气，葛根。

　　血，大黄。）三焦（气，连翘。血，地骨皮。）膀胱（气，滑石。血小肠（气，赤茯苓。血，木通。）包络（气，麦治劳：肝（当归、柴胡。）心（生地黄、黄连。）脾（白芍药、木瓜。）

　　瘵热：肺（桑白皮、石膏。）肾（生地黄、知母。）胆（柴胡、栝蒌。）胃（石膏、硝。）

　　三焦（石膏、竹叶。）膀胱（滑石、泽泻。）大肠（大黄、硝。）小肠（赤茯苓、木通。）

　　治风：肝（芎 。）心（细辛。）脾（升麻。）肺（防风。）肾（独滑。）胃（升麻。）三焦（黄耆。）膀胱（羌滑。）大肠（白芷。）小肠（ 本。）包络（芎 。）

　　治湿：肝（白术。）心（黄连）。脾（白术。）肺（桑白皮。）肾（泽泻。）胃（白术。）

　　焦（陈皮。）膀胱（茵陈。）大肠（秦艽。）小肠（车前。）包络（茗。）

　　治燥：肝（当归。）心（麦门冬。）脾（麻仁。）肺（杏仁。）肾（柏子仁。）三焦（山药膀胱（茴香。）大肠（硝石。）小肠（茴香。）包络（桃仁。）

　　总论

　　用药法象

　　形 金木水火土 真假 轻枯虚薄缓浅假，宜治上。

　　色 青赤黄白黑 深浅 重润实浓急深真，宜治下。

　　性 寒湿温凉平 急缓 其中平者宜治中，余随脏。

　　味 辛酸咸苦甘 浓薄 腑所宜处。

　　体 虚实轻重平 枯润

　　卷之一　草部上

　　人参

　　味甘，气温、微寒。气味俱轻，升也，阳也，阳中微阴。无毒。东北境域有，阴湿山谷生。（详载下文。）《高丽（国名）志》赞云：三桠五叶，（初生小者，一桠五叶，年久渐生三桠叶，并生于桠之端也。）背阳向阴；欲来求我， （音假）树相寻。（其树类梧桐，大叶蔽日阴浓，故多生树底。）种类略殊，形色弗一。

　　紫团参

　　紫大稍扁，出潞州紫团山；（属山西。）

　　白条参

　　（俗呼羊角参。）白坚且圆，出边外百济国。（今臣属高丽。）

　　黄参

　　生辽东（边戌地名。）上党，（古郡名，在冀州西南。）黄润有须梢纤长。

　　高丽参

　　（俗呼鞑参。）近紫体虚，

　　新罗

　　（国名）

　　参

　　亚黄味薄。

　　并堪生治，须别粗良。独黄参功效易臻，人衔走气息自若。（《唐本注》云：凡试上党参，令一人衔之，一人不衔，同走二里许，不衔者必喘，衔者气息自若。此为异也。）肖人形神具，（如人形双手足者，神力具全，最为难得，而人参之名，亦因相类着也。）类鸡腿力洪。（雷公云：凡使大块，类鸡腿者良。）轻匏取春间，因汁升萌芽抽梗：（春参无力，虽一两，不如秋参一钱。）重实采秋后，得汁降结晕成胶。布金井玉阑，入方剂极品。和细辛留久不蛀，（每参一斤和细辛一两，封固磁罐中，永不蛀坏。）

　　去芦梗咀薄才煎。反藜芦，人宜少投。（丹溪云：肥白气虚，苍黑气实，然考医案中证虚色苍黑者，亦每多用。此云其常，犹当应其变也。）健脉理中，生津止渴。开心益志，明目轻身。却惊悸，除梦邪，消胸胁逆满；养精神，安魂魄，苏心腹鼓疼。肠胃积冷温平，霍乱吐泻止息。定喘嗽，通畅血脉，泻阴火。（阴虚生内热尔。一说：阳气下陷阴分，而生热也。丹溪言：补阴火者，非补助火邪。正谓虚火可补，火反治，补中有泻意也。今恐读者不能解悟，认假为真，故直书，与下文相实，使毋惑云。）

　　滋补元阳。洁古云：补上焦元气，而泻脾、肺、胃中火邪，升麻为引；补下焦元气，而泻肾中火邪，茯苓为使。东垣曰：人参、黄耆、甘草三味，退虚火圣药也。丹溪治外感挟内伤证，但气虚热甚者，必与黄耆同用，托住正气。仍恐性缓，不能速达，少加附子，资其健悍之性，以助成功。是知火与元阳，势不两立。一胜一负，辄用匡扶。经曰：邪所凑，正必虚是尔。

　　芦

　　发吐痰沫善驱，味总甘和缓不峻。虚羸（音雷）老弱，膈壅煎宜。《衍义》亦云：难服可代。

　　（谟）按：《集要》注曰：肺受寒邪，短气少气，虚喘宜用。肺受火邪，喘嗽及阴虚火动劳嗽手太阴而能补火，故肺受火邪者忌之。王氏此言，乃述海藏肺寒用人参，肺热用沙参。及后好事者，假名东垣，辑成括曰：肺寒则可服，肺热还伤肺。（东垣既遗辙，亦引寒热。对云：安知寒热之中，犹有虚实之别也。肺中实热，忌之固宜。肺中虚热，用之何害！况丹溪云：虚火可补，参曰：龙火反治。夫龙火者，乃空中龙雷之火，即虚火也。在人身，虽指下焦相火为云，然而上下同法。肺中虚火，亦相侔焉。此火非水可扑，每当浓阴骤雨之时，火焰愈炽，或击碎木石，或烧毁房屋，燔灼酷烈之势，诚不可抗。太阳一照，火自消弥。可见人身虚火，无问上中下三焦之殊。但证有见于外，必非寒凉助水之药可制，务资此甘温补阳之剂补足元阳，则火自退尔。补中兼泻，泻中有补，正经所谓甘温能除大热是也。矧斯议者，匪特丹溪独知，如前洁古、东垣俱谓能泻火者，亦因洞烛此理，辄言之真切，用之的确如山石而不移焉。王氏弗知参能泻火之邪，反畏补火为忌。惟引寒热，不辩实虚，妄着示人，深可哂也。大抵人参补虚，虚寒可补，虚热亦可补；气虚宜用，血虚亦宜用。虽阴虚火动、劳嗽吐血、病久元气虚甚者，但恐不能抵当其补，非谓不可补尔。苟以王氏之言为拘，则前王氏生者，亦何屡用而不忌乎？如张仲景治亡血脉虚，非不知火动也，用此而补，谓气虚血弱，补气则血自生，阴生于阳，甘能生血故也。葛可久治痨瘵大吐血后，亦非不知由火载血上也。用此一味煎调，而名命曰独参汤。盖以血脱，须先益其气尔。丹溪治劳嗽火盛之邪，制琼玉膏，以之为君；或此单熬，亦曰人参膏类。服后肺火反除、嗽病渐愈者，又非虚火可补、龙火反治之验欤！抑不特此而已，古方书云：诸痛不宜服参耆，此亦指暴病气实者而言，若何尝拘于此耶！东垣治中汤同干姜用，治腹痛吐逆者，亦谓里虚则痛，补不足也。是以医家临病用药，贵在察证虚实为先，当减当加，自合矩度。

　　匪但病者不惧夭枉之殃，而在己亦得以免杀人不用刀之咎矣。

　　卷之一　草部上

　　黄耆

　　味甘，气微温。气薄味浓，可升可降，阴中阳也。无毒。种有三品，治无两般。

　　木耆

　　茎短理横，功力殊劣；（此为下品。）缺岁多收倍用，煎服亦宜。（《本经》不载州土，必出如 之贱，自产谷田，凶年多收，亦可代粮也。）

　　水耆

　　生白水、赤水二乡西。）白水颇胜；（此为中品。）

　　绵耆

　　出山西沁州绵上，（乡名有巡检司。）此品极佳。（此为上品。）咸因地产佥名，总待秋采入药。久留易蛀，勤曝难侵。务选单服不歧，直如箭干，皮色褐润，肉白心黄，折柔软类绵，嚼甘甜近蜜。如斯应病，获效如神。市多采苜蓿根假充，谓之土黄耆媒利。殊不知此坚脆（音翠）味苦，能令人瘦；耆柔软味甘，易致人肥。

　　每被乱真，尤宜细认。夫耆者，恶白鲜、龟甲，制去头、刮皮。生用治痈疽，蜜炙补虚损。

　　入手少阳，入足太阴。主丈夫小儿五劳七伤，骨蒸体瘦，消渴腹痛，泻痢肠风；治女子妇人月候不匀，血崩带下，胎前产后，气耗血虚。益元阳，泻阴火。扶危济弱，略亚人参。温分肉而充皮肤，肥腠理以司开阖。固盗汗自汗，无汗则发，有汗则止；托阴疮癞疮，排脓止痛，长肉生肌。外行皮毛，中补脾胃。下治伤寒，尺脉不至。是上中下、内外、三焦药也。性畏防风，而防风能制黄耆，黄耆得防风，其功愈大。盖相畏而相使者，故二味世多相须而用。《衍之功，药中呼为羊肉。久服勿已，耐老延年。

　　（谟）按：参耆甘温，俱能补益。证属虚损，堪并建功。但人参惟补元气调中，黄耆兼补卫气实表。所补既略差异，共剂岂可等分！务尊专能，用为君主。君药宜重，臣辅减轻。君胜乎臣，天下方治。臣强于主，国祚渐危。此理势自然，药剂仿之，亦不可不注意也。如患内伤，脾胃衰弱，饮食怕进，怠惰嗜眠，发热恶寒，呕吐泄泻，及夫胀满痞塞，力乏形羸，脉息虚微，精神短少等证，治之悉宜补中益气，当以人参加重为君，黄耆减轻为臣。若系表虚，腠理不固，自汗盗汗，渐致亡阳，并诸溃疡，多耗脓血，婴儿痘疹，未灌全浆，一切阴毒不起之疾，治之又宜实卫护荣，须让黄耆倍用为主，人参少入为辅焉。是故治病在药，用药由人。切勿索骥按图，务须活泼泼地。先正尝曰：医无定体，应变而施。药不执方，合宜而用。又云：补气药多，补血药亦从而补气；补血药多，补气药亦从而补血。佐之以热则热，佐之以寒则寒。如补中益气汤，虽加当归，当归血药也，因势寡，则被参耆所据，故专益气佥名；又当归补血汤，纵倍黄耆，黄耆气药也，为性缓，亦随当归所引，惟以补血标首。佐肉桂附子少热，八味丸云然；加黄 知母微寒，补阴丸是尔。举隅而反，触类而推。则方药之应乎病机，病机之合乎方药。总在君臣佐使之弗失，才致轻重缓急之适中。时医不以本草加工，欲望制方。如是之通变合宜者，正犹学射而不操夫弓矢，其不能也决矣。

　　卷之一　草部上

　　甘草

　　味甘，气平。生寒炙温，可升可降。阴中阳也。无毒。产陕西川谷，逢秋后采根。因味甘甜，故名甘草。忌猪肉，恶远志。反甘遂、海藻及大戟、芫花。入太阴、少阴、厥阴足经，用白术、干漆、苦参引使。生泻火，炙温中。

　　梢

　　去尿管涩痛，

　　节

　　消痈疽 肿。

　　子

　　除胸热，三者宜生。

　　身选壮大横纹，刮皮生炙随用。悬痈单服即散，（凡毒生阴囊后、肛门前，横纹者五钱，酒煎服下即散。）

　　咽痛旋咽能除。同桔梗，治肺痿脓血齐来；同生姜，止下痢亦白杂至。小儿初生，加黄连煎汤，拭口有益；饮馔中毒，伴黑豆煮汁，肌，长肌肉，健脾胃，补三焦。止渴除烦，养血下气。解百药毒免害，和诸药性杜争。后人尊之，称为国老。又因性缓，能解诸急。故热药用之缓其热，寒药用之缓其寒。如附子理中，用者恐僭诸上；调胃承气，用者恐速于下。是皆缓之，非谓和也。小柴胡汤有柴胡、黄芩之寒，人参、半夏之温，内加同煎，此却调和相协，非谓缓焉。凤髓丹中又为补剂，虽缓肾湿，实益元阳。

　　经云：以甘补之，以甘缓之，以甘泻之，悉可征矣。中满证恐甘能作胀，切禁莫加；下焦药因性缓难达，务宜少用。凡诸呕吐，亦忌煎尝。久服轻身，延年耐老。

　　（谟）按：五味之用，苦直行而泻，辛横行而散，甘上行而发，酸束而收敛，咸止而软坚。甘草味之极甘，当云上发可也。《本草》反言下气何耶？盖甘味有升降浮沉，可上可下，可内补有泻。居中之道，具尽故尔。

　　卷之一　草部上

　　白术

　　荆门军术石州术味苦、甘、辛，气温。味浓气薄，可升可降，阳中阴也。无毒。

　　浙术

　　（俗呼云头术。）

　　种平壤，颇肥大，由粪力滋溉；

　　歙术，（俗呼狗头术。）产深谷，虽瘦小，得土气充盈。

　　（宁国、池州、昌化产者，并与歙类，境界相邻故也。）采根秋月俱同，制度烘曝却异。浙者大块旋曝，每润滞油多；歙者薄片顿烘，竟干燥白甚。凡用惟白为胜，仍觅歙者尤优。咀后人乳汁润之，制其性也；润过陈壁土和炒，窃彼气焉。（取向东陈年壁土研细，和炒褐色，筛去土用之。此因脾土受伤，故窃真土气以补助尔。若非脾病不必拘此制。）入心脾胃三焦四经，须侠防风地榆引使。除湿益燥，缓脾生津。驱胃脘食积痰涎，消脐腹水肿胀满。止呕逆霍乱，补劳倦内伤。手足懒举贪眠，多服益善；饮食怕进发热，倍用正宜。间发 （音皆）疟殊功，（两日发者。）卒暴注泻立效。（水泻不禁者。）或四制研散敛汗，（出东垣方。）

　　或单味粥丸调脾。（出丹溪方。）奔豚积忌煎，因常闭气；痈疽毒禁用，为多生脓。治皮毛间风，利腰脐间血。故止而皮毛，中而心胸，下而腰脐。在气主气，在血主血。又无汗则发，有汗则止，与黄耆同功。同枳实为消痞方，助黄芩乃安胎剂。哮喘误服，壅窒难当。又种色苍，乃名

　　苍术

　　。出茅山，（属直隶，句容县。）第一，择洁实尤良。刮净粗皮，泔渍炒燥。

　　（米泔渍一伏时，咀片炒燥。）亦防风地榆使引，入足经阳明太阴。消痰结窠囊，去胸中窄狭。治身面大风，风眩头痛甚捷；辟山岚瘴气，瘟疫时气尤灵。暖胃安胎，宽中进食。驱 癖气块，止心腹胀疼。因气辛烈窜冲，发汗除上焦湿，其功最优。若补中焦除湿，而力甚不及于白也。仍与黄 同煎，（即二妙散。）健行下焦湿热。

　　《神农经》曰：必欲长生，当服山精。即此是矣。二术所忌，雀蛤李桃。

　　（谟）按：术虽二种，补脾燥湿，功用皆同。但白者补性多，且有敛汗之效；苍者治性多，惟专发汗之能。凡入剂中，不可代用。然白术既燥，《本经》又谓生津何也？盖脾恶湿，脾湿既胜，则气不得施化，津何由生？故曰膀胱津液之府，气化出焉。今用白术以燥其湿，则气得周流，而津液亦随气化而生矣。他如茯苓亦系渗湿之药，谓之能生津者，义与此同。

　　卷之一　草部上

　　生干地黄

　　冀州地黄沂州地黄

　　一名 。

　　味苦、甘，气寒。气薄味浓，沉也，阴也，阴中之阳。无毒。秋深汁降，根实采收。日干者平，火干者温。蒸干者温补，生干者平宣。地产南北相殊，药力大小悬隔。江浙种者，（多种肥壤。）受南方阳气，质虽光润力微；怀庆（郡名，属河南。）生者，（多生深谷。）禀北方纯阴，皮有疙瘩力大。用试寸水，分别三名。浮者天黄，沉者地黄，半浮沉者人黄。惟地黄独优取服，余二者并劣检除。畏芜荑，恶贝母，忌三白。咀犯铁器肾消，（竹刀切碎。）食同萝卜发皓。得麦门冬善为引导，拌姜汁炒不泥膈痰。（凡饮酒人服此，必依制之，酒病多痰，恐滞膈作胀满也。）如上达补头脑虚，或外行润皮肤燥。必资酒浸，方促效臻。入手少阴及手太阳。

　　凉心火血热，俾去眼疮；泻脾土湿热，使长肌肉。骨蒸劳热可退，五心烦热堪驱。止血溢吐衄单方，疗伤折金疮要药。

　　又治妇人月经闭绝，产后血上攻心。妊娠下血漏胎，崩中下血不止。患人脉洪多热，加用何妨；倘或脾胃有寒，切宜斟酌。

　　花

　　名

　　地髓，服可延年；

　　实

　　研水调，效与根等。酒润蒸黑，名

　　熟地黄

　　。

　　性微温稍除寒气，入手足少厥阴经。大补血衰，倍滋肾水。增气力，明耳目，填骨髓，益真阴。伤寒后，胫股最痛者殊功；新产后，脐腹急痛者立效。乌髭黑发，悦色驻颜。仲景制八味丸为君，取天下所生之源，专补肾中元气；（天一生水，故人元气属肾主之。）东垣立四物汤作主，演癸乙同归一治，兼疗藏血之经。（癸水属肾，乙木属肝，肝为血海，故云藏血经也。）久久服之，明目益寿。

　　（谟）按：丹溪云：气病补血，虽不中病亦无害也。读之不能无疑焉。夫补血药剂，无逾地黄、当归，若服过多，其性缠滞，每于胃气亦有亏尔。尝见胃虚气弱，不能营运，血越上窍者，用此合成四物汤，以为凉血补血之剂。多服调治，反致胸膈痞闷，饮食少进，上吐下泻，气喘呕血，日渐危迫，去死几近。此皆因血药伤其冲和胃气，安得谓无害耶？大抵血虚固不可专补其气，而气虚亦不可过补其血。所贵认证的真，最剂佐助，庶几不失于偏损也。

　　卷之一　草部上

　　当归

　　文州当归滁州当归味甘、辛，气温。气味俱轻，可升可降。阳也，阳中微阴。无毒。生秦蜀两邦，（秦属陕西，蜀属四川。）有大小二种。大叶者名

　　马尾当归，黄白气香肥润；（此为上品，市多以低假酒晒润充卖，不可不察。）小叶者名

　　蚕头当归，质黑气薄坚枯。（此为下品，不堪入药。

　　）一说：川归力刚可攻，秦归力柔堪补。凡觅拯病，优劣当分。畏姜藻蒲蒙，（生姜、海藻、菖蒲、牡蒙。）恶 茹湿面。芦苗去净，醇酒制精。行表洗片时，行上渍一宿。体肥痰盛，姜汁渍宜。曝干 咀，治血必用。东垣云：头止血上行，身养血中守，尾破血下流，全活血不走。易老云：入手少阴，以心主血也。入足太阴，以脾裹血也。入足厥阴，以肝藏血也。

　　若和剂在人参、黄耆皆能补血，在牵牛、大黄皆能破血。从桂附茱萸则热，从芒硝大黄则寒。《别说》又云：能使气血各有所归，故因名曰当归。逐跌打血凝，并热痢刮疼滞住肠胃内；主咳逆气上，及温疟寒热泥在皮肤中；女人胎产诸虚，男子劳伤不足；眼疾齿疾痛难忍，痈疮金疮肌不生；中风挛蜷，中恶昏乱；崩带湛漏，燥涩焦枯；并急用之，不可缺也。又同芎 上治头痛，以其诸头痛皆属肝木，故亦血药主之。甚滑大便，泻者须忌。

　　（谟）按：《正传》云：当归能逐瘀血、生新血，使血脉通畅与气并行，周流不息，因以为号。然而中半以上，气脉上行，天气主之；中半以下，气脉下行，地气主之；身则独守乎中而不行也。人身之法象亦犹是焉。故瘀血在上焦，与上焦之血少，则用上截之头；瘀血在下焦，与下焦之血少，则用下截之尾；若欲行中焦瘀血，与补中焦血虚，则用中截之身。匪独当归为然，他如黄芩、防风、桔梗、柴胡亦皆然也。观此一说，较前东垣虽殊，思亦近理不妄。采附篇末，凭人所宗。

　　又按：经云：主咳逆上气。议者以当归血药，如何治胸中气也？殊不知当归非独主血，味兼辛散，乃为血中气药。况咳逆上气，非止一端，亦有阴虚，阳无所附，以致然者。今用血药补阴，与阳齐等，则血和而气降矣。《本经》所谓义或由斯。

　　卷之一　草部上

　　牛膝

　　牛膝味苦、酸，气平。无毒。忌牛肉，畏白前。所恶之药有三，萤火陆英龟甲。地产尚怀庆，（注前。）种类有雌雄。

　　雌牛膝

　　节细，茎青根短，坚脆无力；

　　雄牛膝

　　节大，茎紫根长，柔润有功。秋后采根，曝干待用。去蚀烂黑黯，选肥壮鲜明。因与牛膝同形，人故假此为誉。凡入药剂，酒渍 咀。善理一身虚羸，能助十二经脉。主手足寒湿痿痹，大筋拘挛；理膀胱气化迟难，小便短少。补中续绝，益阴壮阳。填髓除腰膝酸疼，滑血滋须发乌黑。竹木刺入肉，嚼烂浓罨；老疟久弗痊，单煎连服。卒得不识恶毒，捣生根敷上即差；尿管涩痛几危，煮浓酒饮下立愈。治女人血症血瘕，月水行迟；疗产妇血晕血虚，儿枕痛甚。同麝香堕胎甚捷，（牡牛膝一两、麝香一钱，捣细，熔蜡搓成长条，插阴户内即堕。）引诸药下走如奔。故凡病在腰腿 踝之间，必兼用之而勿缺也。亦宜久服，耐老轻身。

　　卷之一　草部上

　　黄精

　　洪州黄精相州黄精味甘，气平。无毒。山谷上肥俱出，茅山嵩山独良。茎类桃枝脆柔，一枝单长；叶如竹叶略短，两叶对生。（一说：其叶偏生不相对者为偏精，叶相对者为正精，正精功力尤胜。又华陀漆叶青粘散云：青粘即黄精之正叶者，未审的否？）花开似赤豆花，实结若白黍米。

　　（亦有不结实者。）并堪服饵，（《抱朴子》云：服花胜实，服实胜根，但花难得，生花一斛只干得一二升，非大有役力者不能办也。）勿厌采收。冬月挖根，嫩姜仿佛。仙家称名黄精，俗呼为野生姜也。洗净九蒸九曝代粮，可过凶年。因味甘甜，又名米 。入药疗病，生者亦宜。

　　钩吻略同，切勿误用。安五脏六腑，补五劳七伤。除风湿，壮元阳，健脾胃，润心肺。旋服年久，方获奇功。耐老不饥，轻身延寿。小儿羸瘦，多啖弥佳。

　　（谟）按：《博物志》曰：太阳之草名黄精，饵之可以长生；太阴之草名钩吻，食之入口立死。夫钩吻，野葛之别名也。人但言钩吻杀人，并无敢食之者，何尝信黄精延寿，而饵之不厌者耶？《本经》注中载古一婢，逃入深山，得黄精饵之，日间不饥，久渐轻身，飞越山顶，莫有能追之者，此亦非虚诬也。

　　卷之一　草部上

　　远志

　　泗州远志威胜军远志味苦，气温。无毒。茎类麻黄而青，兖州（郡名）泰山（并属山东。）俱有。根名远志，四月采收。用宜去骨取皮，甘草汤渍一宿。（因苦下行，以甘缓之，使上发也。）漉向日曝，干入剂煎。畏真珠、藜芦、蛴螬，宜冬葵、茯苓、龙骨。雄附（雄黄、附子。）大毒，亦能杀除。益精壮阳，强志倍力。

　　辟邪气，去邪梦，定心气，安心神。增益智慧不忘，和悦颜色耐老。仍利九窍，亦补中伤。

　　咳逆能驱，惊悸可止。治小儿惊痫客忤，疗妇人血禁失音。

　　小草

　　禁虚损梦魇精遗。

　　卷之一　草部上

　　石菖蒲

　　石菖蒲味辛、甘，气温。无毒。池郡（属南直隶。）最多，各处亦有。生石涧中为美，一寸九节方灵。拣去露根，（埋土者堪用，露出者去之。）勿犯铁器。入药捣碎，使宜秦艽。恶地胆、麻黄，忌饴糖、羊肉。主手足湿痹，可使屈伸；贴发背痈疽，能消肿毒。下气除烦闷，杀虫愈疥疮。消目翳，去头风。开心洞达出音声，益智慧通窍虚灵。劫耳聋耳鸣，禁尿遗尿数。腹痛或走者易效，胎动欲产者即安。鬼击懵死难苏，急灌生汁；温疟积热不解，宜浴浓汤。单味入酒煎，疗血海败，并产后下血不止；细末铺席卧，治遍身毒，及不痒发痛疮疡。

　　多服聪明不忘，久服延年耐老。

　　（谟）按：生石涧而叶细嫩者，名菖蒲，根小节稠，味甚辛烈，堪收入药，通窍开心；种池塘而叶粗长者，名菖阳，根大节疏，味兼和淡，惟取作饯，餍酒点茶。故古方中但用此味，特加石字于上，示其所优，使人之不误取也。匪特菖蒲为然，他如栀子、茨菇，每加山字，亦此意尔。药必求真，服才获效。《本经》注下载：原有服石菖蒲一十三年，身生长毛，冬袒不冷，日诵万语，牢记常全。今读书士，亦或取和远志为丸，朝夕吞服。盖因目击其说，欲假以开聪明、益智慧之一助也。

　　卷之一　草部上

　　天门冬

　　兖州天门冬温州天门冬味苦、甘，气平、大寒。气薄味浓，沉也，阴也，阳中之阴。无毒。山谷俱有，夏秋采根。蒸烂去皮去心，曝干旋咀旋用。（咀久易生霉垢，则黑黯不明亮也。）畏曾青，忌鲤鱼。倘误食中毒，取浮萍解之。使宜贝母地黄，经人手肺足肾。疗风淫湿痹，补虚损劳伤。

　　杀三虫，去伏尸且强骨髓；润五脏，悦颜色尤养肌肤。解渴除烦，消痰住嗽。保肺气不被热扰，通肾气能除热淋。止血溢妄行，润粪燥闭结。同参耆煎服，定虚喘促神方；和姜蜜熬膏，（天门冬自然汁三碗，蜜一碗，姜汁半碗，共和匀熬膏。）破顽痰癖劫剂。单用研末调酒，久久益气延年。肺痿肺痈，亦堪调治。盖因苦泄滞血，甘助元气，寒去肺热，此三者天门冬之功焉。虚热人加用正宜，虚寒者切禁莫服，因专泄不能专收故尔。

　　卷之一　草部上

　　麦门冬

　　随州麦门冬睦州麦门冬味甘、微苦，气平，微寒。降也，阳中微阴。无毒。阔 平堤，土肥则产。叶类莎草长秀，根如麦颗连珠，故因名麦门冬也。畏苦参、青 、木耳，恶苦 、苦瓠、款冬。去心用不令人烦，择肥大方获效速。地黄车前为使，入手太阴少阴。治肺伏火邪，及肺痿脓吐腥臭；补心劳伤损，并心血错经妄行。益精强阴，驱烦解渴。心腹结气能散，肠胃伤饱可消。美颜色，悦肌肤，止呕吐，愈痿蹙。（音促。）去心下支满，退虚热客邪。经枯乳汁不行，堪资作引；肺燥咳声连发，须使为君。加五味、人参三者同煎，名生脉散。子专补元气，与地黄、阿胶、麻仁共用，能润经益血，复脉通心。按：《本经》多治脾胃脏腑，后用者专疗心肺两经。久服轻身，不饥不老。

　　（谟）按：天、麦门冬并入手太阴经，而能驱烦解渴，止咳消痰。功用似同，实亦有偏胜也。

　　麦门冬兼行手少阴心，每每清心降火，使肺不犯于贼邪，故止咳立效；天门冬复走足少阴肾，屡屡滋肾助元，令肺得全其母气，故消痰殊功。盖痰系津液凝成，肾司津液者也，燥盛则凝，润多则化。天门冬润剂，且复走肾经。津液纵凝，亦能化解。麦门冬虽药剂滋润则一，奈经络兼行相殊。故上而止咳，不胜于麦门冬；下而消痰，必让于天门冬尔。先哲亦曰：痰之标在脾，痰之本在肾。又曰：半夏惟能治痰之标，不能治痰之本。以是观之，则天门冬惟能治痰之本，不能治痰之标。匪但与麦门冬殊，亦与半夏异也。

　　卷之一　草部上

　　五味子

　　五味子味酸，气温。气轻味浓，降也，阳中微阴。无毒。江北最多，江南亦有。春生苗茎渐蔓高木引长。叶发似杏叶尖圆，花开若莲化黄白。秋初结实，丛缀茎端。粒圆紫不异樱珠，核扁红俨若猪肾。采收日曝，膏润难干。南北各有所长，藏留切勿相混。风寒咳嗽

　　南五味

　　为奇，虚损劳伤

　　北五味

　　最妙。恶萎蕤，胜乌头。以苁蓉为使，入肺肾二经。

　　收敛之水。生津止渴，益气强阴。驱烦热，补元阳。解酒毒，壮筋骨。霍乱泻痢可止，水肿腹胀能消。冬月咳嗽肺寒，加干姜煎汤治效；夏季神力困乏，同参耆麦柏（人参、黄耆然住其邪。）恐致虚热以为殃。盖因皮甘、肉酸、核中辛苦，俱兼咸味，故名曰五味子。《本经》只云酸者，本为五行先也。

　　宜预捣碎，（则五味具。）方后投煎。

　　卷之一　草部上

　　菟丝子

　　菟丝子味辛、甘，气平。无毒。朝鲜（国名）多产，冤句（属山东兖州府。）独佳。蔓延草木之间，无根假气而出。实如蚕子，秋采阴干。色黄细者名

　　赤纲，色浅大者名

　　菟

　　。

　　种类虽二，功效并同。先用水洗去砂，次以酒渍杵烂。捏成薄饼，向日曝干。研末为丸，不堪煎液。

　　益气强力，补髓添精。虚寒膝冷腰疼，正宜多服；鬼交梦遗精泄，勿厌频吞。肥健肌肤，坚强筋骨。服之久久，明目延年。

　　茎叶

　　煎汤，小儿可浴。解热毒痱疹，散痒塌痘疮。

　　卷之一　草部上

　　灵芝草

　　赤芝玄芝紫芝色分六品，味应五行。气禀俱平，服饵无毒。

　　青芝

　　如翠羽（一名龙芝。）应木味酸，产泰山专补肝气。兴仁恕强志，明眼目安魂。

　　赤芝

　　如珊瑚（一名珊芝。）应火味苦，产衡山善养心神。增智慧不忘，开胸膈除结。

　　白芝

　　截肪可比，（一名玉芝。）味辛应金。华山生，益肺定魄，止咳逆，润皮毛。

　　黑芝

　　泽漆堪伦，（一名玄芝。）味咸应水。

　　常山出，益肾驱癃，利二便，通九窍。

　　黄芝

　　与黄金类，（一名金芝。）嵩岳山多。

　　紫芝

　　与紫衣同，（一名木高夏山有。并味甘应土，咸逐邪益脾。坚骨健筋，悦颜驻色。六芝俱主祥瑞，夜视光烧不焦，藏不朽。久服延寿，常带辟兵。世所难求，医绝不用。但附其说，俾识其详。

　　卷之一　草部上

　　甘菊花

　　衡州菊花齐州菊花味甘、微苦，气平、寒。属土与金，有水火，可升可降，阴中阳也。无毒。种类颜色多品，应候黄小为良。（《月令》云：菊有黄花是也。余色不入药。）山野间，味苦茎青、名苦薏勿用；（苦薏花亦黄色，但气薄味苦，入药反损尔。）家园内味甘茎紫，谓甘菊堪收。

　　苦者胃气反伤，甘者阴血兼补。为使一味，宜桑白皮。驱头风止头痛晕眩，清头脑第一；养眼血收眼泪翳膜，明眼目无双。共葛花煎汤，变老人皓白成乌；同地黄酿酒，解醉汉昏迷易醒。散湿痹去皮肤死肌，安肠胃除胸膈烦热。利一身血气，逐四肢游风。腰痛陶陶，亦堪主治。久服弗已，轻身延年。捣

　　根叶

　　取汁顿尝，（夏秋采叶，冬春采根。）救疔肿垂死即活。

　　（谟）按：《月令》于桃、于桐，但言花而不言色，独于菊曰黄花，取其得时之正，况当其候，田野山侧盛开，满眼皆黄花也。《月令》所取，不无意焉。入药用黄，盖本诸此。又考根、苗、花、叶，亦可共剂成方。三月上寅日采苗，六月上寅日采叶，九月上寅日采花，十二月上寅日采根。并阴干百日，各等分称匀。择成日制之，捣千杵为末。用蜜炼熟，豆大丸成。酒服七丸，一日三服。百日身轻润泽，一年发白变乌，二年齿落更生，三年貌如童子。至贱之草，而有至大之功。特附其详，以为老者益寿之一助尔。

　　卷之一　草部上

　　薏苡仁

　　薏苡仁味甘，气微寒。无毒。近道俱出，真定（郡名，属北直隶。）者良。多生旷野泽中，茎高三四尺许。叶类垂黍，花开浅黄。结实而名薏珠，小儿每穿为戏。医家采用，舂壳取仁。

　　或和诸药煎汤，（炒熟微研入之。）或搀粳米煮粥。（薏苡仁粒硬，须先煮半熟，才搀粳米同煮，粥方稠粘。）专疗湿痹，且治肺痈。筋急拘挛，屈伸不便者最效；（此湿痹证。）咳嗽涕唾，脓血并出者极佳。（此肺痈证。）除筋骨邪入作疼，消皮肤水溢发肿。利肠胃，主渴消。

　　久服益气轻身，多服开胃进食。但此药力和缓，凡用之时，须当倍于他药尔。若挖

　　根

　　煮汁，可攻蛔堕胎。肺痈服之，亦臻神效。

　　（谟）按：《衍义》云：《本经》谓主筋急拘挛，须分两等，大筋缩短，拘急不伸，此是因热拘挛，故此可用；倘若因寒筋急，不可用也。又云：受湿者亦令筋缓。再按丹溪曰：寒则筋急，热则筋缩。急因于坚强，缩因于短促。若受湿则弛，弛因于宽长。然寒于湿未尝不挟热，而三者又未始不因于湿。薏苡仁去湿要药也。二家之说，实有不同。以《衍义》言观之，则筋病因热可用，因寒不可用。以丹溪言观之，则筋病因寒、因热、因湿皆可用也。盖寒而留久，亦变为热。况外寒湿与热皆由内湿启之，方能成病。（内湿病酒面为多，鱼肉继以成之。若甘滑、陈久烧炙、辛香、干硬皆致湿之因，宜戒之。）谓之曰：三者未始不因于湿，是诚盲者日月，聋者雷霆欤。

　　卷之一　草部上

　　薯蓣

　　明州薯蓣永康军薯蓣（即山药，又名山芋。） 味甘，气温、平。无毒。南北州郡俱产，惟怀庆者独良。秋采曝干，灰藏不蛀。（柴灰同藏罐内，则不蛀坏。）性恶甘遂，共剂不宜。使天麦门冬紫芝，入手足太阴两脏。治诸虚百损，疗五劳七伤。益气力润泽皮肤，长肌肉坚强筋骨。除寒热邪气，烦热兼除；却头面游风，风眩总却。羸瘦堪补，肿硬能消。开心孔聪明，涩精管泄滑。理脾伤止泻，参苓白术散频加；逐腰痛强阴，六味地黄丸当用。捣筛为

　　粉，作糊甚粘。

　　久服不饥，延年耐老。

　　（谟）按：山药能消肿硬，因能益气补中故尔。经曰：虚之所在，邪必凑之。着而不去，其病为实。非肿硬之谓乎？故补其气，则邪滞自不容不行。丹溪云：补阳气生者，能消肿硬，正

　　卷之一　草部上

　　石斛

　　温州石斛春州石斛味甘，气平。无毒。多产六安，（州名，属南直隶。）亦生两广。（广东、广西。）茎小有节，色黄类金。世人每以金钗石斛为云，盖亦取其象也。其种有二，细认略殊。生溪石上者名

　　石斛，折之似有肉中实；生栎木上者名

　　木斛，折之如麦秆中虚。石斛有效难寻，木斛无功易得。卖家多采易者代充，不可不预防尔。恶凝水石巴豆，畏白僵蚕雷丸。以酒浸蒸，方宜入剂，却惊定志，益精强阴。壮筋骨，补虚羸，健脚膝，驱冷痹。皮外邪热堪逐，胃中虚火能除。浓肠胃轻身，长肌肉下气。

　　卷之一　草部上

　　知母

　　知母味苦、辛，气寒，气味俱浓。沉而降，阴也，阴中微阳。无毒。多生徐解二州，（并属南直隶。）形类菖蒲；柔软肥白有力，枯黯无功。去净皮毛，忌犯铁器。引经上颈，酒炒才升。益肾滋阴，盐炒便入。乃足少阴本药，而又入足阳明、入手太阴也。补肾水，泻去无根火邪；消浮肿，为利小便佐使。初痢脐下痛者能却，久疟烦热甚者除。治有汗骨蒸热痨，疗往来传尸疰病。润燥解渴，（患人虚热口干，宜倍用之。）止咳消痰。久服不宜，令人作泻。仍治溪毒，河润澡洗，先以药末，投水上流，自无患矣。

　　（谟）按：东垣云：仲景用此为白虎汤，治不得眠者烦燥也。盖烦者肺，燥者肾，以石膏为君，佐以知母之苦寒，以清肾之燥。缓以甘草、粳米之甘，使不速下也。经云：胸中有寒者瓜蒂散，表热里寒者白虎汤。瓜蒂、知母味皆苦寒，何谓治胸中寒也？曰：读者当逆识之，如言乱臣十人，乱当作治。仲景言寒，举其效言之，热在其中矣。若果为寒，安得复用苦寒之剂？且白虎汤证，脉尺寸俱长，其热明矣。岂可因其辞而害其意乎？

　　卷之一　草部上

　　肉苁蓉

　　肉丛蓉味甘、酸、咸，气微温。无毒。陕西州郡俱有，马沥落地所生。端午采干，用先酒浸。刷去身外浮甲，劈除心内膜筋。或酥炙酒蒸，仍碎掐入剂。忌轻铁器，切勿犯之。治男子绝阳不兴，泄精尿血遗沥；疗女人绝阴不产，血崩带下阴疼。助相火补益劳伤，暖腰膝坚强筋骨。丹溪云：虽能峻补精血，骤用反动大便。又种

　　琐阳，（亦产陕西。）味甘可啖。

　　以酥涂炙，代用亦宜。煮粥弥佳，入药尤效。润大便燥结，（若溏泻者，切忌服之。）补阴血虚羸。兴阳固精，强阴益髓。但《本经》原缺未载，此丹溪续补为云。 又草苁蓉，岩石多产。根类初生莲藕，《本经》一名列当。温补略同，功力殊劣，或压扁假充前药，（肉苁蓉罕得真者，市多以此压扁假充。又以金莲草根盐润充卖，误服之反有损也。）凡用者务审精详。

　　卷之一　草部上

　　补骨脂

　　补骨脂（即破故纸。） 味苦、辛，气大温。无毒。生广西诸州，子圆扁而绿。盐酒浸宿，（浮酒面者，轻虚去之。）蒸过曝干。又同炒伴乌油麻，炒熟去麻单用；亦为丸捣胡桃肉，再加杜仲青盐。（即青娥丸。）治男子劳伤，疗妇人血气。腰膝酸疼神效，骨髓伤败殊功。除囊湿而缩小便，固精滑以兴阳道。却诸风湿痹，去四肢冷疼。恶甘草须知，忌芸薹羊肉。

　　卷之一　草部上

　　羌滑

　　文州羌活文州独活味苦、甘、辛，气平、微温。气味俱轻，升也，阳也。无毒。多生川蜀，亦产陇西。

　　得风不摇，无风自动，因又名独摇草也。本与独滑同种，后人分有二名。紫色节密者为羌，黄色成块者为独。今医家用羌滑多用鞭节，用独滑多用鬼眼。羌滑则气雄，独滑则香细。气雄者入足太阳，香细者入足太阴。是知羌滑本手足太阳表里引经之药，而又入足少阴厥阴二经。

　　名列君部之中，非此柔懦之主。此诚拨乱反正，大有作为者也。故小无不入，大无不通。能散肌表入风之邪，善利周身百节之痛。排巨阳肉腐之疽，除新旧风湿之证。须去黑皮腐烂，煎服方有神功。如若加入芎 ，立止本经头痛。

　　独滑

　　主治较羌稍殊，乃足少阴表里引经。

　　专治痛风与少阴经伏风，而不治太阳经也。故两足湿痹不能动履，非此莫痊，风毒齿痛头眩目晕，有此堪治。虽治伏风，又资燥湿。经云：风能胜湿故也。但今卖者，多采土当归假充，不可不细辩尔。

　　（谟）按：《会编》云：羌滑、独滑《本经》既云同种，再无别条，则非二物可知矣。

　　后人因见形色、气味略殊，故立异论。不思物之不齐，物之情也。是以羌滑、独滑虽系一种，而一种之中亦有不同，有紧实者，有轻虚者。仲景用独滑治少阴，必紧实者；东垣用羌滑治太阳，必轻虚者。正如黄芩，取枯飘者名宿芩，用治太阴；取圆实者名子芩，用治阳明义也。况古方但用独滑，今方既用独滑，又用羌滑，不知病宜两用耶，抑不知未之考耶。

　　第四卷桑根白皮款后（谟）按，宜参看。

　　卷之一　草部上

　　柴胡

　　淄州柴胡江宁府柴胡味苦，气平、微寒。气味俱轻，升也，阳也，阴中之阳。无毒。州土各处俱生，银夏（州名，属陕西。）出者独胜。根须长如鼠尾，一二尺余；香气直上云端，有鹤翔集。八月收采，折净芦头。疗病上升，用根酒渍；中行下降，用梢宜生。畏女菀藜芦，使半夏一味。乃手足少阳、厥阴四经行经药也。泻肝火，去心下痰结热烦，用黄连（猪胆汁炒。）为佐；治疮疡，散诸经血凝气聚，与连翘同功。止偏头疼，胸胁刺疼及胆瘅疼痛；解肌表热，早晨潮热并寒热往来。伤寒门实为要剂，温疟证诚作主方。且退湿痹拘挛，可作浓汤浴洗。在脏主血，在经主气。亦妇人胎前产后，血热必用之药也。经脉不调，加四物秦艽牡丹皮治之最效；产后积血，佐巴豆三棱莪术攻之即安。又引清气顺阳道而上行，更引胃气司春令以首达。亦堪久服，明目轻身。叶名

　　芸蒿，辛香可食。

　　（谟）按：《衍义》云：《本经》并无一字治劳，今人治劳方中，鲜有不用，误世甚多。

　　尝原劳怯，虽有一种，真脏虚损，复受邪热，热因虚致，故曰劳者牢也。亦须斟酌微加，热去即当急已也。设若无热，得此愈增。《经验方》治劳热青蒿煎丸，少佐柴胡正合宜尔，故服之无不效者。《日华子》竟信为实，就注《本经》条下，谓补五劳七伤，除烦而益气力。《药性论》又谓：治劳乏羸瘦，是皆不智，妄自作俑者也。若此等病，苟无实热，医者执而用之，不死何待！本草注释，岂可半字卤莽耶？万世之后，所误无穷，谁之咎也。明达之医，固知去取；中下之士，宁不蹈其辙哉！非比仲景治伤寒，寒热往来如疟之证，制大小柴胡及柴胡加龙骨、柴胡加芒硝等汤，此诚切要之药，万世之所宗仰，而无罅议者也。

　　卷之一　草部上

　　升麻

　　滁州升麻汉州升麻味苦、甘，气平、微寒。气味俱薄，浮而升，阳也。无毒。虽多陕地，惟尚益州。（属四川，今改成都府。）入药宜根，逢秋才采。曝干形轻实者第一，削出青绿色者亦佳。择鸡骨相同，去黑皮腐烂。乃足阳明太阴行经之药，凡补脾胃必此引之。若得白芷葱白同煎，又走手经阳明太阴。非此四经，不可用也。解百毒，杀百精殃鬼；释诸瘴，辟诸疫瘟邪。

　　去伤风于皮肤，散发热于肌肉。倘太阳证具误服，是先引贼寇破家。（东坦云：初病太阳证，便服升麻葛根汤，是遗太阳不惟遗经，反引太阳邪气入于阳明不能解也，故曰引贼破家云。）务认分明，切勿卤莽。止头痛喉痛齿痛，并中恶腹痛；理口疮疥疮斑疮，及豌豆烂疮。

　　治风肿风痫，疗肺痈肺痿。故圣药为疮家之号，的药来风家之称。升提元阳，不下陷阴分；挟引诸药，同行达四经。东垣云：引葱白，散手阳明风邪；引石膏，止阳明齿痛是也。

　　梢子

　　收取，堪治脾瘅。久服不夭，轻身益寿。

　　（谟）按：仲景《伤寒论》云：瘀血入里，若衄血、吐血者，犀角地黄汤主之。夫犀角，乃阳明圣药也。又曰：如无犀角，代以升麻。其犀角、升麻气味大相远隔，何以代云？不过知升麻亦阳明经药，用之以引地黄及诸药同入阳明经尔。舍此他用，岂复能乎？

　　卷之一　草部上

　　车前子

　　车前子味甘、咸，气寒。无毒。山野道途，处处生长。一名牛舌草，又谓虾蟆衣。叶中起苗，苗上结子。细类葶苈，采择端阳。专入膀胱，兼疗肝脏。通尿管淋沥涩痛，不走精气为奇；驱风热冲目赤痛，旋去翳膜诚妙。湿痹堪却，生产能催。益精强阴，令人有子。故今种子方内所制五子衍宗丸，枸杞、菟丝、五味、覆盆，斯亦列其名者，盖由得此说也。根叶捣生汁饮之，治一切衄痢尿血。亦利水道，堪逐气癃。久服轻身，延年耐老。

　　卷之一　草部上

　　地肤子

　　密州地肤子蜀州地肤子（一名落帚子。） 味苦，气寒。无毒。生于平泽中，苗名铁扫帚。叶如荆芥，子类蚕沙。秋末采收，阴干入药。专利水道，去热膀胱。多服益精强阴，久服明目聪耳。浴身却皮肤瘙痒热疹，洗眼除热暗雀盲涩疼。

　　叶

　　捣绞汁服之，又散诸恶疮毒。泄泻分渗，血痢兼驱。

　　卷之一　草部上

　　决明子

　　决明子味咸、苦、甘，气平、微寒。无毒。川泽多生，苗高数尺。叶类苜蓿阔大，堪作菜蔬；子如绿豆锐圆，可入药剂。冬月采曝，捣碎才煎。恶火麻，使蓍实。除肝热尤和肝气，收目泪且止目疼。诚为明目仙丹，故得决明美誉。仍止鼻衄，水调末急贴脑心；更益寿龄，蜜为丸空心吞服。治头风须筑枕卧，消肿毒亦调水敷。头痛兼驱，蛇毒可解。

　　第二卷青葙子款后（谟）按，宜参看。

　　卷之一　草部上

　　蒺藜子

　　同州白蒺藜秦州蒺藜子味苦、辛，气温、微寒。无毒。多生同州沙苑（属河南，）亦产近地道旁。牧马草场，布地蔓出。《诗》云：墙有茨者是焉。使宜写头，种分黑白。

　　黑

　　成颗粒，较马 子略殊；（此种多出沙苑。）

　　白

　　多刺芒，比铁蒺藜无异。（比种亦生近地。）黑仅合丸散，生取研成白。堪用煎汤，刺须炒去。破妇人症结积聚，止男子遗溺泄精。催生落胎，止烦下气。乳发带下易效，肺痿脓吐可瘳。疗双目赤疼，翳生不已；治遍身白癜，瘙痒难当。除喉痹头疮，消痔 阴汗。久服堪断谷食，轻身明目长生。

　　叶

　　煮浴汤，亦去风痒。

　　卷之一　草部上

　　蓝实

　　蜀州蓝叶蓝实味苦、甘，气寒。无毒。闽赣（闽系福建，赣属江西。）甚多，近道亦有。所产须分数种，（木蓝、马蓝、菘蓝、吴蓝俱不入药。）入药惟用蓼蓝。认状的真，与蓼无异。人家园圃，亦每种栽。秋采实曝干，微研碎煎服。杀虫 疰鬼恶毒，驱五脏六腑热烦。益心力，填骨髓。补虚聪耳目，利关节通窍。久服勿厌，黑发轻身。

　　茎叶

　　可作靛染青，生捣堪绞汁顿饮。散热风赤肿，愈疔毒金疮。和麝香点诸虫咬伤，单饮下追鳖瘕胀痛。中百药毒总解，生诸蓝属水有木，能使散败之血分诸经络，故确诸毒而得效之速焉。又止吐衄时来。天行瘟疫热狂，并宜急取煎服。丹溪普济消毒饮中加板蓝根者，即此是也。造成

　　青靛，亦入医方，火疹火丹，涂之即退。 又染瓮上浮沫（即靛花，）虽名

　　青黛

　　非真。真者出波斯国间，（真青黛形状与靛花不同类。）路远罕有；此却因功效相类，（《本经》注云：靛花主治与青黛同功。）特假为名。旋收曝干，色甚紫碧。市家多取干靛充卖，殊不知靛枯黑重实。花娇嫩轻浮，不可不细择尔。以水飞净灰脚，合丸制散随宜。治小儿发热惊痫，调小儿疳蚀消瘦。泻肝止暴注，下毒杀恶虫。收五脏郁火有功，清上膈痰火最效。驱时疫头痛，敛伤寒赤斑。水调服之，应如桴鼓。染成

　　青布，堪剪烧灰，外科方中，亦每单用。敷恶疮经年不愈，贴炙疮出血难差（谟）按：靛花虽非青黛，然治小儿疳蚀消瘦发热，屡有奇功。古传歌括一章，附后令人便览成疳，不问强羸女与男。腹内时时如下痢，青黄赤白一般般。眼涩面黄鼻孔赤，谷道开张不欲看。烦热毛焦兼口渴，皮肤枯槁四肢瘫。唇焦呕逆不乳哺，壮热增寒卧不安。此方便是青黛散，取效犹如服圣丹。

　　卷之一　草部上

　　天麻

　　赤箭天麻味辛、苦，气平。无毒。春初始生苗叶，仿佛芍药成丛。中起梗二三尺高，因名赤箭；下发根王瓜般大，此谓天麻。郓利二州（并属山东，）山谷俱有。秋月采取，乘润刮皮。

　　略煮沸汤，曝干入药。治小儿风痫惊悸，疗大人风热头眩。驱湿痹拘挛，主瘫痪蹇滞。通血脉开窍，利腰膝强筋。诸毒痈疽，并堪调愈。

　　再考

　　赤箭，原号

　　定风

　　。益气力强阴，下支满除疝。杀鬼精虫毒，消恶气肿痈。

　　久服增年，轻身肥健。

　　（谟）按：《别说》云：天麻言根，用之有自内达外之理；赤箭言苗，用之有自表入里之功。盖根则抽苗径直而上，岂非自内达外乎？苗则结子，成熟而落，反从干中而下，至土而生，又非自表而入里乎？以此而观，粗可识其内外主治之理也。

　　卷之一　草部上

　　兰叶

　　幽兰蕙草味辛、甘，气平、寒。无毒。即春秋开花，兰香叶也。幽谷深林，随处俱有。叶长不瘁，花小甚香。凡入药中，采叶煎服。利水道，劫痰癖，益气生津；杀蛊毒，辟不祥，润肤逐痹。胆瘅必用，消渴须求。东坦有云：能散积久陈郁之气；《内经》亦曰：治之以兰，除陈气也。久服不老，轻身通神。

　　（谟）按：兰草生于深林，似慎独也，故称幽兰。其叶长青，其茎深紫。与蕙相类，逢春出芽。一干一花，而香有余者名兰；一干五六花，而香不足者名蕙。花同春开，但兰花先而蕙继之。然江南之兰只春芳郁，荆楚闽广秋复再芳，故有春兰秋兰不同尔。丹溪云：幽兰叶禀金水清气，而似有火。人知花香之贵，不知叶用有方。如东垣之所云也。况药味载诸《内经》甚少，而兰独擅名，非深有功力，其能致乎。

　　卷之一　草部上

　　蒲黄

　　蒲黄香蒲味甘，气平。无毒。种盛泰州（属南直隶，）根满池泽。经秋尽瘁，逢春复生。初萌孽红白茸茸，为蒲 ，曾载《周礼》。渐成柄甘脆可啖，号蒲笋亦着志书。春深发叶成丛，夏半抽梗中起。花抱梗梢名

　　蒲厘，类武林棒槌；屑缀花中即蒲黄，似画者金粉。市廛收为卖儿。）医家采入药煎。筛净曝干，血病必用。补血止血须炒，破血消肿宜生。止血热妄行，吐衄唾咯立效；消瘀血凝积，症瘕崩带殊功。调女人月候不匀，去产妇儿枕作痛。疗跌扑折损，理风肿痈疮。久服如常，其功旋奏。轻身兼益气力，延年可作神仙。但不益极虚之人，若多食未免自利。筛后赤滓，（筛去细黄，其粗赤滓在筛上者。）

　　蒲萼

　　当知。（赤滓名也。）止泻涩肠，亦宜炒使。苗采作荐，乃名

　　香蒲

　　。除臭烂口中，驱邪气心下耳明目，耐老坚牙。

　　卷之一　草部上

　　卷

　　海州卷 兖州卷 味辛、苦，气温、平、微寒。无毒。多生石崖湿处，形仅寸半而长。茎叶紫青，仿佛扁。遇雨舒开如掌，经晴卷束如拳。凡欲用之，随时收采。止血用炙，去血宜生。治妇人症瘕血闭殊功，疗男子风眩痿蹙立效。止脱肛而散淋结，除啼泣以驱鬼邪。（尸疰鬼疰腹痛百邪，鬼魅啼泣酒煎服之。）益精强阴，镇心安魄。暖水脏育孕，和颜色轻身。

　　卷之一　草部上

　　何首乌

　　何首乌味甘、苦、涩，气微温。无毒。今生近道，原出 城。（县名，属山西。）篱堑墙坦，随处蔓发。有雌雄二种，对长苗成藤。夜交合相联，昼分开各植。凡资入药，秋后采根。

　　大类山甜瓜，外有五棱瓣。雌者淡白，雄者浅红。雌雄相兼，功验方获。咀竹刀禁伤铁器，浸泔水过宿曝干。木杵捣舂，茯苓引使。忌猪羊血汁，恶萝卜菜蔬。主瘰 痈疽，疗头面风疹。长筋骨，悦颜色，益血气，止心疼。久服添精，令人有子。妇人带下，为末酒调。原取名曰夜交藤，后因顺州南河县何翁服之，白发变黑，故改称为何首乌也。

　　花

　　采九蒸九曝，久服亦驻颜容。

　　（谟）按：李远曰：此仙草也。五十年者如拳大，服一年则须发黑。百年者如碗大，服一年则颜色悦。百五十年者如盆大，服一年则齿更生。二百年者如斗栲栳大，服一年则貌如童子，走及奔马。三百年者如三斗栲栳大，其中有鸟兽山岳形状号山精，纯阳之体，久服则成地仙也。李君斯言，必有所考，不然岂妄诞以欺人哉？况今台阁名公，竞相采取，异法精制，为丸日吞。亦因获效异常，曾令锓梓传世。或佥曰八仙丹，或曰延寿丹，或曰八珍至宝丹，征实取名。一以重药之非凡，二亦表李君之不诬矣。

　　卷之一　草部上

　　益母草

　　益母草（一名茺蔚。） 味辛、甘，气微温。无毒。方梗凹（音坳）面，对节生枝。叶如火麻，花开紫色。（此草有二种，开白花者不入药。）川泽随处俱有，端午连根拔收。风际阴干，忌犯铁器。单用最效，方载女科。或研罗细末，炼蜜为丸；或捣煎浓汤，熬成膏汁。总调胎产诸证，故加益母之名。去死胎，安生胎，行瘀血，生新血。治小儿疳痢，敷疔肿乳痈。汁滴耳中，又主聍耳。细锉醋炒，马啮堪敷。且制硫黄，尤解蛇毒。多服消肿下水，久服益精轻身。子味相同，亦理胎产，善除目翳，易去心烦。

　　（谟）按：丹溪云：茺蔚子活血行气，有补阴之功，故名益母。凡胎前产后，有所恃者血气也。胎前无滞，产后无虚，以其行中有补也。

　　卷之一　草部上

　　续断

　　续断味苦、辛，气微温。无毒。陕蜀最盛，三月才生。似苎麻叶，苗干四棱。类大蓟根，皮色黄赤。资之入药，取根于秋。多有粗良，务择精细。但认状如鸡脚者为上，节节断皮黄皱者方真。去向里硬筋，以醇酒浸宿。烈日曝过，薄片咀成。恶雷丸，使熟 。续筋骨调血脉，专疗跌扑折损；消肿毒生肌肉，善理金疮痈伤。乳痈瘰 殊功，肠风痔 立效。缩小便频数，固精滑梦遗。亦暖子宫，俾育妊孕。久服勿厌，气力倍常。

　　卷之一　草部上

　　漏芦

　　秦州漏芦沂州漏芦味苦、咸，气寒。无毒。一名野兰，茎若筋大。叶似白蒿有荚，花绽荚端色黄。子结类油麻作房，根生如蔓菁细黑。单州（属山西。）出者为胜，八月采根阴干。制度如仪，违错弗效。咀成薄片，相对甘草而蒸；从巳至申，检净甘草才用。（出《雷公炮炙》。）连翘为使，行足阳明。治身体风热恶疮，去皮肤瘙痒瘾疹。主乳痈发背，理痔 肠风。补血排脓，生肌长肉。引经脉，下乳汁，续筋骨，疗折伤。止遗溺泄精，除风眼湿痹。匪专煎饮，亦作浴汤。久服益气轻身，耳目聪明不老。

　　卷之一　草部上

　　忍冬

　　忍冬味甘，气温。无毒。多生田 圳，或产园圃墙垣。凌冬不凋，名由此得。蔓延树上，藤多左缠。故又名左缠藤。茎梗方小微紫，叶如薜荔而青。四月开花，香甚扑鼻。初开色白，经久变黄。因又名金银花，又名鹭鸶藤，又名金钗股，又名老翁须。凡数名者，前乃美其藤之异常，此则美其花之出类也。根茎花叶，随时采收。（春夏采花叶，秋冬采根茎。）专治痈疽，诚为要药。未成则散，甚多拔毒之功；已成则溃，大有回生之力。或捣汁搀酒顿饮，或研烂拌酒浓敷。或和别药煎汤，随证轻重取效。《别说》又云：大治五种飞尸，倘被鬼击作痛亦可服也。血痢水痢兼治。风气湿气咸除。老人久久服之，轻身长年益寿。

　　（谟）按：此草甚多，处处生产。患人生痈发毒，因未肯遗；老人益寿延年，何尝采服。

　　且人莫不欲寿也，至易得者尚不肯为，反更求远方难得之药，是贵远贱近，庸人之情，习俗之常也。

　　卷之一　草部上

　　巴戟天

　　滁州巴戟天归州巴戟天味辛、甘，气微温。无毒。江淮虽有，巴蜀独优。多生深谷茂林，叶浓凌冬不瘁。

　　故俗名二蔓草，又名不凋草也。凡入药剂，采根阴干。宿根色青，嫩根色白。用之功相若，但选肉浓连珠。根原有心，干缩自落。人或抽摘，中亦空虚，非自有小孔耳。（未去尽者，亦宜抽之。）即今方家，惟以中间紫色者为良。（据蜀人云：都无紫色，咸系染成。）或用黑豆，煮汁沃之。（亦或同煮过。）紫虽做成，气味殊失。或又采山 根，染紫假充，（蜀中一种山根，形亦相类，但色白，用醋煮之乃紫，多采充卖，莫能辨认。）俱不可不细察也。（击破视之，其中紫而鲜洁者为真，真者中虽紫，又有微白掺如粉色，理小暗也。）制须酒浸，过宿曝干。恶丹参雷丸，宜覆盆为使。禁梦遗精滑，补虚损劳伤。治头面游风，及大风浸淫血癞；主阳痿不起，并小腹牵引绞疼。安五脏健骨强筋，安心气利水消肿。益精增志，惟利男人。

　　卷之一　草部上

　　耆实

　　耆实蔡州耆实味苦、酸，气平。无毒。种生蔡州山谷，（今河南上蔡县。）苗类青蒿作丛。多者三五十茎，高者六七尺许。茎茎条直，自异群蒿。花类菊花淡黄，亦同秋绽；实若楮实深赤，但不味甜。九月采收，曝干待用。明目增智慧，益气充肌肤。久服不饥，轻身耐老。

　　（谟）按：刘向《说苑》云：天下和平，圣君在位。其种长丈，一根百茎。下必守以灵龟，上常罩有云雾。满山无毒螫，一方绝虎野狼。茎采类凤尾龙头，卜筮通天根月窟。诚为神物，世所罕稀。今所生者不过出蔡州寻常而已，安能得绝妙之如是耶？

　　卷之一　草部上

　　五加皮

　　衡州五加皮无为军五加皮味辛、苦，气温、微寒。无毒。山泽多生，随处俱有。藤蔓类木，高并人肩。五叶操作为良，三叶四叶略次。凡使入药，采根取皮。畏蛇蜕人参，宜远志为使。堪用酿酒，任研为丸。逐多年瘀血在皮筋中，驱常痛风痹缠脚膝里。坚筋骨健步，强志意益精。去女人阴痒难当，扶男子阳痿不举。小便遗沥可止，阴蚀疽疮能除。轻身延年，长生不老，真仙经药也。

　　叶

　　采作蔬食，散风疹于一身；

　　根茎

　　煎酒尝，治风瘫于四末。

　　（谟）按：五加之名据义甚大，盖天有五车之星精也。青精入茎，则有东方之液；白气入节，则有西方之津；赤气入花，则有南方之光；玄精入根，则有北方之饴；黄烟入皮，则有戊巳之灵。五神镇生，相转育成。服一年者，貌如童稚。服三年者，可作神仙。故鲁定公母单服此酒，以致不死。张子声等皆服，得生二十余子，享寿三百多年。昔人尝云：宁得一把五加，不用金玉满车。宁得一斤地榆，不用明目宝珠。信非长生之药致是称乎。

　　卷之二　草部中

　　芎

　　凤翔府芎 永康军芎 味辛，气温。升也，阳也。无毒。生川蜀名

　　雀脑芎

　　者，（圆实而重，状如雀脑，此上口也。）用治凡病证俱优；产历阳（属庐州府。）名

　　马衔芎

　　者，（根节大茎细，状如马衔。）含

　　京芎

　　关中所种，（关中古西京多种莳，因而得名。）功专疗偏头疼。

　　台芎

　　出台州，（属浙江。）只散风去湿；

　　抚芎

　　出抚郡，（属江西。）惟开郁宽胸。余产入药不堪，煮汤浴身则可。一名香果，尝载《圆经》。秋采曝干拯 ，形择重实洁白。（油者勿用。）恶黄耆、山茱、野狼毒，畏硝石、滑石、黄连。反藜芦，使白芷。乃手少阳本经之药，又入手足厥阴二经。堪佐升麻，升提气血。

　　止本经头痛，血虚头痛之不可遗；（余经头痛亦宜用，俱各加引经药。）散肝经诸风，头面游风之不可缺。上行头目，下行血海。通肝经，血中之气药也。治一切血，破症结宿血，而养新血及鼻洪吐血溺血，妇人血闭无娠；治一切气，驱心腹结气，诸般积气并胁痛痰气疝气，中恶卒痛气块。排脓消瘀长肉，兼理外科；温中燥湿散寒，专除外感。得牡蛎，疗头风眩晕吐逆；得细辛，治金疮作痛呻吟。同生地黄酒煎，禁崩漏不止；用陈艾汤调末，试胎孕有无。（妇人经断三四月，用此药服之，腹内觉动是孕，否则病也。）所忌须知，单服久服。犯则走散真气，令人暴亡；务加他药佐之，中病便已。

　　蘼芜

　　系痫。

　　（谟）按：芎 不宜单服久服，犯则走散真气，令人暴亡，毋乃因其气味辛温、辛甘发散之过，丹溪尝此示人也。又古一妇人感患头风，服芎半年，一旦暴死，亦载经注，垂戒叮咛。迹此观之，芎散之祸，信弗轻矣。故今明医，每用四物汤治虚怯劳伤，减去其芎，亦鉴此辙。

　　奈何乡落愚民，罔明药性，时采土芎煎茶，谓啜香美。体气稍实，侥幸无虞，倘涉虚羸，鲜不蒙其祸者。惟妇天命，果真天作孽耶？抑自作孽耶？

　　卷之二　草部中

　　芍药

　　芍药味苦、酸，气平、微寒。气薄味浓，可升可降，阴中之阳。有小毒。近道俱生，淮南独胜。开花虽颜色五品，入药惟赤白二根。山谷花叶单，根重实有力；家园花叶盛，根轻虚无能。反藜芦，恶硝斛。（芒硝、石斛。）畏硝石、龟甲、小蓟，使乌药、没药、雷丸。入手太阴肺经，及足太阴脾脏。赤白因异，制治亦殊。

　　赤芍药

　　色应南方，能泻能散，生用正宜；

　　白芍药

　　色应西方，能补能收，酒炒才妙。（若补阴，洒浸日曝，勿见火。）赤利小便去热，消痈肿破积坚，主火盛眼疼要药；白和血脉缓中，固腠理止泻痢，为血虚腹痛捷方。已后数条，惟热加黄芩，寒加肉桂。与白术同用补脾，与参耆同用益气，与芎 同用泻肝。凡妇人产后诸病，切忌煎尝，因其酸寒，恐伐生发之性故也。倘不得已要用，桂酒（肉桂煎酒。）渍炒少加。血虚寒人，亦禁莫服。经云：冬月减芍药，以避中寒，则可征矣。

　　（谟）按：芍药何入手足太阴也？盖酸涩者为上，为收敛停湿之剂故尔。虽主手足太阴，终不离于收降之体。又至血海而入九地之下，直抵于足厥阴焉。气味酸收，又何利小便也？盖肾主大小二便，用此益阴滋湿，故小便得通。仲景治伤寒每多用者，抑非以其主寒热利小便乎？一说：芍药本非通利之药，因其能停诸湿而益津液，故小便自利，于义亦通。又何谓缓中也？盖损其肝者缓其中，即调血止痛之谓。丹溪云：芍药惟止血虚腹痛，然诸痛并宜辛散，此仅酸收，故致血调，血调则痛自止，岂非谓缓中耶？

　　卷之二　草部中

　　黄芩

　　耀州黄芩潞州黄芩味苦，气平、大寒。味薄气浓，可升可降，阴也，阴中微阳。无毒。所产尚彭城，（属山东。）凡用择深色。剔去内朽，刮净外衣。薄片咀成，生炒如式。单恶葱实，勿令同煎。畏丹砂牡丹藜芦，用山茱龙骨引使。枯飘者名

　　宿芩，入手太阴，上膈酒炒为宜；坚实者名

　　子芩，入手阳明，下焦生用最妙。宿芩泻肺火，消痰利气，更除湿热，不留积于肌表间；子芩泻大肠火，养阴退阳，又滋化源，常充溢于膀胱内。赤痢频并可止，赤眼胀痛能消。得五白术砂仁安胎孕。疗鼠 同耆蔹赤豆，（黄耆、白蔹、赤小豆。）治腹疼同浓朴黄连。又煎小清空膏，（载丹溪方。）单味而清头脑。总除诸

　　卷之二　草部中

　　黄连

　　雅州黄连广州胡黄连宣州黄连味苦，气寒。味浓气薄，可升可降，沉也，阴也，阴中微阳。无毒。

　　宣连

　　出宣城，（苗收者。）

　　川连

　　生川省，瘦小苗多。（带苗收者。）并取类鹰爪连珠，日曝待甚干燥，布裹捋（音落）净须苗。治诸火邪，依各制炒。火在上炒以醇酒，火在下炒以童便。实火朴硝，虚火酽醋。痰火姜汁，伏火（火伏下焦者。）盐汤。气滞火同吴茱萸，血瘕火拌干漆末。食积泻亦可服，陈壁土（向东者妙。）

　　研炒之。（硝茱漆土俱研细，调水和炒。）肝胆火盛欲驱，必求猪胆汁炒。又治赤眼，人乳浸蒸。或点或吞，立能劫痛。

　　胜乌附，（乌头、附子。）畏款冬。恶芫菊（芫花、菊花。）玄参，忌猪肉冷水。为使黄芩龙骨，入手少阴心经。巴豆遇之，其毒即解。可熬膏煎液，任合散为丸。香连丸广木香和搀，为腹痛下痢要药；茱连丸吴茱萸佐助，乃吞吐酸水神方。如止消渴便多，单研蜜为丸亦效。同枳壳治血痔，同当归治眼疮。佐桂蜜煎服空心，（黄连为君，佐官桂少许，煎百沸入蜜，空心服之。）使心肾交于顷刻。镇肝凉血，（凡治血，防风为上使，黄连为中使，地榆为痫，泻心除痞病。去妇人阴户作肿，愈小儿食土成疳。消恶疮恶痈，却湿热郁热。又种生羌胡国土，因以

　　胡黄连

　　为名。干如杨柳枯枝，折断一线烟出。气平寒味尤苦甚，心内黑皮略淡黄。恶玄参菊花，亦解巴毒；忌猪肉误食，令人泄精。疗痨热骨蒸，治伤寒咳嗽。温疟多热即解，久痢成疳竟除。补肝胆劫目痛尤灵，理腰肾敛阴汗最捷。小儿盗汗潮热，妇人胎蒸虚惊。并宜用之，不可缺也。

　　（谟）按：苦先入心，火必就燥。黄连苦燥，乃入心经。虽云泻心实，泻脾脏为子能令母实，实则泻其子也。但久服之，反从火化，愈觉发热，不知有寒。故其功效惟初病气实热盛者，服之最良，而久病气虚发热，服之又反助其火也。

　　卷之二　草部中

　　桔梗

　　润州荠 和州桔梗蜀州荠 味辛、苦，气微温。味浓气轻，阳中阴也，有小毒。嵩山（注前）虽盛，近道亦多。交秋分后采根，噬味苦者入药。芦苗去净，泔渍（洗米泔渍一宿。）焙干。入手足肺胆二经，畏白芨龙眼龙胆。开胸膈除上气壅，清头目散表寒邪。驱胁下刺疼，通鼻中窒塞。咽喉肿痛急觅，中恶蛊毒当求。逐肺热住咳下痰，治肺痈排脓养血。

　　仍消恚怒，尤却怔忡。又与国老（甘草）并行，同为舟楫之剂。载诸药不致下坠，引将军（大黄）可使上升。解利小儿惊痫，开提男子血气。

　　荠

　　别种，味甘气寒。在处山谷生，苗与桔梗似。根甚甘美，可乱人参。土人取蒸、扎扁以充人参卖者，即此是也。善解诸毒，别无所能。蛇虫毒捣敷，药石毒生服。以毒药与之共处，其毒瓦斯自旋消无。野猪被毒箭中伤，亦每食此物得出。

　　卷之二　草部中

　　栝蒌实

　　衡州栝蒌栝蒌根名均州栝蒌味苦、甘，气寒。味浓气薄，属土有水，阴也。无毒。春生山野僻处，苗系藤蔓引长。叶作叉有毛，（似甜瓜叶。）花浅黄六瓣。（似葫芦花。）实结拳大，青渐赤黄。皮黄蒂小正圆者名

　　栝，皮赤蒂粗锐长者名

　　蒌

　　。名传虽异，证治相同。霜降采收，囫囵捣烂。

　　或蛤蜊粉和，（择紫口者 ，研栝蒌一斤、蛤粉半斤。）或研明矾末搀。（栝蒌一斤、明矾四两。）各以新瓦贮盛，置于风日处所，待甚干燥，复研细霜。明矾者号如圣丹，用姜汁打糊丸就。（生姜汤吞下，出何良碧方。）蛤蜊者胜真海粉，可多备听用一年。（出诸证辩疑方。）并主痰喘咳哮，服下神效立获。取

　　子

　　剥壳，用仁渗油。（重纸包裹砖压渗之。）只一度免人恶心，毋多次失药润性。畏牛膝干漆，及附子乌头。恶干姜，使枸杞。味甘补肺捷，性润下气佳。令垢涤郁开，故伤寒结胸必用；俾火弥痰降，凡虚怯痨嗽当求。解消渴生津，悦皮肤去皱。下乳汁，炒香酒调末服；（取仁炒香熟为末，酒调一匕，覆面卧少时。）止诸血，并炒入药煎汤。（一切血症并治。）

　　茎叶

　　捣汁浓煎，中 （音谒）伤暑服效。 又

　　天花粉，即栝蒌根。挖深土得曝干，刮粗皮净咀片。善润心中枯渴，大降膈上热痰。肿毒排脓，溃疡长肉。消扑损瘀血，除时疾热狂。驱酒疸去身面黄，通月水止小便利。仍治偏疝，酒浸微煎。如法服之，住痛如劫。（先以锦袋包暖阴囊，取天花粉五钱以醇酒一碗，早晨渍至下午，微煎滚，于天空下露过一宿，次早低凳坐定，双手按膝，饮下即愈，如未效再服一剂。）造粉调粥日食，亦润枯燥补虚。

　　卷之二　草部中

　　贝母

　　贝母实丹龙睛贝母味辛、苦，气平、微寒，无毒。荆襄多生，苗茎青色。叶如大麦叶，花类豉子花。近冬采根，曝干听用。有瓣如聚贝子，故人以贝母名。黄白轻松者为良，油黑重硬者勿用。去心咀片，入肺行经。消膈上稠痰，久咳嗽者立效；散心中逆气，多愁郁者殊功。仲景治寒实结胸，刺小陷胸汤，以栝蒌子黄连辅斯作主。（因味辛散苦泻，故能下气，今方改用半夏误也。）海藏疗产后无乳，立三母散，用牡蛎知母尊此为君。（煮猪蹄汤调服。）足生人面恶疮，烧灰油敷收口。产难胞衣不出，研末酒服离怀。时疾黄胆能驱，赤眼肤翳堪点。除疝瘕喉痹，止消渴热烦。 又

　　丹龙睛

　　系独颗瓣无分拆，傥误煎服，令遍身筋不收持。蓝汁黄精，合饮即解。

　　（谟）按：世俗多以半夏有毒，弃而不用，每取贝母代之。殊不知贝母乃太阴肺经之药，半夏乃太阴脾、阳明胃经之药，何得而相代耶？且夫咳嗽吐痰、虚劳吐血咯血、痰中见血、咽痛喉闭、肺痈肺痿、妇人乳难痈疽及诸郁证，此皆贝母为向导也，半夏乃为禁用。若涎者，脾之液也。美味膏粱炙 大料，皆生脾胃湿热。故涎化稠粘为痰，久则生火，痰火上攻，故令昏懵不省人事，口噤偏废，僵仆蹇涩不语，生死旦夕。自非半夏、南星曷可治乎？若以贝母代之，则束手待毙矣。

　　卷之二　草部中

　　款冬蕊

　　款冬蕊味辛、甘，气温。阳也。无毒。生常山（县名，属浙江。）山谷，及上党（注前）水傍。叶大成丛似葵，花出根下如菊。百草中惟此罔顾冰雪，最先春者也。原呼钻冻，今名款冬。择未舒嫩蕊采收，去向外裹花零壳。甘草汤浸一宿，待干揉碎才煎。恶硝石、皂荚、玄参，畏麻黄、辛夷、贝母，仍畏四味芩连耆葙。（黄芩、黄连、黄耆、青葙。）使杏仁，宜紫菀。治肺痈脓血腥臭，止肺咳痰唾稠粘。润肺泻火邪，下气定喘促。却心虚惊悸，去邪热惊痫。补劣除烦，洗肝明目。又驱久嗽，烧烟吸之。

　　卷之二　草部中

　　紫菀

　　紫菀味苦、辛，气温。无毒。近道多生，真定（郡名，属北真隶。）独胜。根甚柔细，春初采收。水洗净去头，蜜浸宿焙用。忌雷丸、远志，恶瞿麦、天雄。畏茵陈蒿，使款冬蕊。主咳逆痰喘，肺痰吐脓；治小儿惊痫，寒热结气。虚劳不足能补，蛊毒痿 堪驱。仍佐百部款冬，研末姜梅汤下。共治久嗽，立建神功。（款冬蕊各一两，百部五钱为末，每服三钱。生姜乌梅汤送下，食后及临卧时各一服。

　　女菀

　　气味同，汉中（郡名，属陕西。）川谷产。

　　一名白菀，惟畏卤咸。紫菀缺时，用此可代。亦主惊痫寒热气喘，又止霍乱泻痢肠鸣。除肺伤咳勤，去膀胱支满。

　　卷之二　草部中

　　马兜铃

　　信州马兜铃滁州马兜铃味苦，气寒。阴中之阳。无毒。山谷俱有，野 尤多。藤蔓绕树而生，结实如铃五瓣。去革膜取向里扁子，入药剂微炒燥为良。烧烟熏痔 症疮，煎汤劫痰结喘促。去肺热止咳，清肺气补虚。根名

　　青木香，亦为散气药。

　　卷之二　草部中

　　木香

　　滁州青木香广州木香味甘、苦，气温。味浓于气，降也，阴中阳也。无毒出自外番，来从闽广。形如枯骨，苦口粘牙。凡欲用之，勿见火日。合丸散日际熏干，煎热汤临服投末。气劣气不足能补，气胀气窒塞能通。和胃气如神，行肝气最捷。散滞气于肺上膈，破结气于中下焦。驱九种心疼，逐积年冷气。药之佐使，亦各不同。破气使槟榔，和胃佐姜橘。止霍乱吐泻，呕逆翻胃；除痞癖症块，脐腹胀疼。安胎健脾，诛痈散毒。和黄连治暴痢，用火煨实大肠。辟瘟疫邪，御雾露瘴。易老云：总调诸气之剂，不宜久服之。

　　（谟）按：王海藏谓《本经》云：主气劣气不足。《药性论》谓：安胎健脾，是皆补也。

　　《衍义》谓：泻胸腹窒塞，积年冷气。《日华子》谓：除痞癖症块，是皆破也。易老总谓调气之剂，不言补，不言破，诸说不同何也？恐与补药为佐则补，与泻药为佐则泻，故云然也。

　　卷之二　草部中

　　大茴香

　　大茴香茴香子小茴香广州莳萝（即怀香子。）味辛，气平。无毒。乡落多生，秋月方采。壳有八角，子赤藏中。嚼甚香甜，盐酒炒用。入心肾二脏，及小肠膀胱。主肾劳疝气，小肠吊气挛疼；理干热香港脚，膀胱冷气肿痛。开胃止呕下食，调馔止臭生香。为诸痿霍乱捷方，补命门不足要药。疗恶肿痈毒，捣

　　根叶

　　汁吞。又

　　小茴香，家园栽种。类蛇床子，色褐轻虚。亦治疝散疼，大料，增入尤奇。别种

　　广州莳萝，出自闽广。颗粒似蔓椒开口，（俗呼莳萝椒，内有黑子，但皮薄色褐不红耳。）气味比茴香更辛。散气除胁肋膨，调馔杀鱼肉毒。消食

　　卷之二　草部中

　　香附子

　　澧州莎草（即莎草根。）

　　味苦、甘，气微寒。气浓于味，阳中阴也。无毒。近道郊野俱生，高州（属广东）出者独胜。壮如枣核，周匝有毛。秋取曝干，忌犯铁器。预舂熟童便浸透，复捣碎砂锅炒成。若理气疼，醋炒尤妙。乃血中气药，凡诸血气方中所必用者也。快气开郁，逐瘀调经。除皮肤瘙痒外邪，止霍乱吐逆内证。炒黑色禁崩漏下血，调醋末敷乳肿成痈。宿食可消，泄泻能固。驱热长毛发，益气充皮毛。久服利人，（疏利之剂。）亦当解悟。又引血药至气分而生血，故因而称曰妇人要药也。

　　（谟）按：《本经》诸方用逐瘀血调经，是下气而推陈也。用治崩漏不止，是益气而止血也。

　　又云：引血药至气分而生血，是又能补，何如言相背戾，用相矛盾耶？虽然是亦阴生阳长之义尔，但《本经》未尝言补，惟下老汤用之，言于老人有益，意有存焉。盖于行中兼有补，补中兼有行。正如天之所以为天者，健而有常也。

　　健运不息，所以生生无穷，即此理也。

　　卷之二　草部中

　　益智

　　雷州益智子味辛，气温。无毒。岭南州郡，岁岁有生。去壳取仁，研碎入药。主君相二火，入脾肺肾经。在四君子则入脾，在集香丸则入肺，在凤髓膏则入肾。三经而互用者，盖有子母相关意焉。和中气及脾胃寒邪，禁遗精并小便遗溺。止呕哕而摄涎唾，调诸气以安三焦。更治夜多小便，入盐煎服立效。

　　卷之二　草部中

　　缩砂蜜

　　缩砂蜜味辛、苦，气温。无毒。产波斯国中，及岭南山泽。苗高三四尺许，类高良姜苗茎。）叶有八九寸长。（阔半寸许。）开花近根娇娆，结实成穗连缀。皮紧浓多皱，色微赤黄；子八漏一团，粒如黍米，故名缩砂蜜也。秋采阴干，精制如式。先和皮慢火炒熟，才去壳取仁研煎。与益智子、人参为使入脾，与白檀香、豆蔻为使入肺。黄 茯苓为使入膀胱肾，赤白石脂为使入大小肠。除霍乱，止恶心。却腹痛安胎，温脾胃下气。治虚劳冷泻并宿食不消，止赤白泄痢及休息痢证。总因通行结滞，服之悉应如神。起酒味甚香，调食馔亦妙。

　　卷之二　草部中

　　草果

　　草果味辛，气温。升也，阳也。无毒。惟生闽广，八月采收。内子大粒成团，外壳紧浓黑皱。凡资入剂，取子锉成。气每熏人，因最辛烈。夏月造生鱼 ，亦多用此酿成。故食馔大料方中，必仗以为君也。消宿食立除胀满，却邪气且却冷疼。同缩砂温中焦，佐常山截疫疟。辟山岚瘴气，止霍乱恶心。

　　（谟）按：草果《本经》原未载名，今考方书，补其遗缺。但辛烈过甚，凡合诸药同煎，气独熏鼻，则可知矣。虽专消导，大耗元阳。老弱虚羸，切宜戒之。

　　卷之二　草部中

　　肉豆蔻

　　肉豆蔻味苦、辛，气温。无毒。胡国多生，岭南亦产。一名肉果，形类弹丸。油色肥实佳，面包煨熟用。所入经络，惟手阳明。疗心腹胀疼，卒成霍乱者可止；理脾胃虚冷，不消宿食者能温。男妇伤暑血痢有功，小儿伤乳吐泻立效。痢疾助之白粥饮，吐泻佐以生姜汤。

　　卷之二　草部中

　　白豆蔻

　　白豆蔻味辛，气大温。味薄气浓，阳也。无毒。原出外番，今生两广。苗类芭蕉最长，叶如杜若不凋。开花浅黄，结子作朵。生青熟白，七月采收。入手太阴肺经，别有清高之气。

　　散胸中冷滞，益膈上元阳。温脾土却疼，退目云去障。止翻胃呕，消积食膨。

　　卷之二　草部中

　　草豆蔻

　　草豆蔻味辛，气温。阳也。无毒。交趾（国名）多生，岭南亦有。苗类杜若梗，根似高良姜。花作穗，嫩叶卷之而生，叶渐舒，花渐出，如芙蓉淡红；实结苞，至秋成壳而熟，秋方老，壳方黄，似龙眼微锐。外皮有棱，（如栀子棱。）无鳞甲；中子连缀，（赤似白豆蔻多粒。）

　　甚辛香。应时采收，曝干收贮。入剂剥壳取子，行经惟胃与脾。去膈下寒，止霍乱吐逆；驱脐上痛，逐客忤邪伤。酒毒万消，口臭即解。

　　（谟）按：草豆蔻用治中脘冷疼，鲜有得其真者，市家多以草仁假代，安获奇功？考究《图经》，着明形色俾后医士过目即知。匪但可取效病患，抑亦不受欺于卖者也。

　　卷之二　草部中

　　藿香

　　藿香收采，气甚芬香。市家多搀棉花叶、茄叶假充，不可不细择尔。拣去枝梗入剂，专治脾肺二经。加乌药顺气散中，奏功于肺；加黄耆四君子汤内，取效在脾。入伤寒方，名正气散。理霍乱俾呕吐止，开胃口令饮食增。禁口臭难闻，消风水延肿。

　　卷之二　草部中

　　高良姜

　　儋州高良姜雷州高良姜味辛、苦，气大温。纯阳。无毒。高良系广属郡，今志改名高州姜。乃地土所生，细小而紧。健脾消食，下气温中，除胃间冷逆冲心，却霍乱转筋泻痢。翻胃呕食可止，腹痛积冷堪驱。结实秋收，名

　　红豆蔻

　　。善解酒毒，余治同前。

　　卷之二　草部中

　　胡椒

　　胡椒味辛、气大温。属火有金。无毒。来从南广，出自西戎。蔓生苗茎软柔，长仅寸半；发枝条细嫩，与叶相齐。子结条中，两两相对。其叶晨开暮合，合则将子里藏。阴气不沾，故甚辛热。状如鼠李，六月采收。番人呼为昧履支，中国称曰胡椒子。杀一切鱼肉菰蕈之毒，调诸般食馔汤饮之需。下气去风痰，温中止霍乱。肠胃冷痢可却，心腹冷痛堪除。

　　疗产后血胡椒青时摘取。

　　一云：向阳生者为胡椒，向阴生者为澄茄。化谷食，理逆气多效；消痰癖，止呕哕殊功。

　　染伤寒咳噫，亦每用之。

　　山胡椒

　　所在俱生，颜色乌颗粒略大。止痛破滞，俗用亦灵。

　　卷之二　草部中

　　防风

　　防风味甘、辛、气温。升也，阳也。无毒。种生沙苑，（属河南。）根类蜀葵。秋后采收，干入药。杀乌头大毒，恶藜蔹芫姜。（藜芦、白蔹、芫花、干姜。）择坚实脂润为良，去芦头钗股不用。系太阳本经之药，又通行脾胃二经。职居卒伍卑贱之流，听命即行，随引竟至润剂也。治风通用，散湿亦宜。

　　身

　　去身半以上风邪，

　　梢

　　去身晕头颅，更开目盲无见，故云除上焦风邪要药。倘或误服，反泻人上焦元气，为害岂浅浅哉！

　　花

　　止痛骨节间，亦治风效；

　　子

　　消谷胃脘内，又调食香。

　　叶

　　收采煎汤，主风热汗出。

　　卷之二　草部中

　　防己

　　兴化军防己黔州防己味辛、苦，气平、寒。阴也。无毒。多生汉中府，（属陕西。）通行十二经。畏萆 杀雄黄毒，恶细辛宜使殷 。状与木通近似，气吹亦贯两头。卖家因难得真，多采似者假代。殊不知气味大异，无益有伤。

　　凡觅拯 ，甚宜细审。种因根苗各治，名分汉木两呼，

　　汉防己

　　是根，破之纹作车辐解，黄实馨香；

　　木防己

　　是苗，皮皱上有丁足子，青白虚软。宗此辩认，庶不差讹。

　　并刮净粗皮，才咀成薄片。汉者主水气，名载君行；（音杭。）木香理风邪，职佥使列。

　　故云：腰以下至足，湿热肿痛脚痛，及利大小二便，退膀胱积热，消痈散肿，非用汉者不能成功。若疗肺气喘嗽、膈间支满，并除中风挛急、风寒湿疟热邪，此又全仗木者以取效也。

　　（谟）按：东垣云：防己性苦，寒，纯阴。能泻血中湿热，通血中滞塞。补阴泄阳，助秋冬、泻春夏之药也。譬诸于人，则险而健者类之。夫险健者，每每幸灾乐祸，遇有风尘之警，必竟借为乱阶。然而见善亦喜，见恶亦怒。如善用之，可使御敌凶暴之人，冲突险固之地，亦不为无益者也。故凡瞑眩之药，圣人安得因之而便废耶！亦必存之以待善用。

　　今夫防己闻其臭则可恶，下咽则令身心烦乱，饮食减少，药之瞑眩，诚为拇拙。至于通行十二经，以去湿热壅塞肿疼，反治下注香港脚，除膀胱积热而庇其基，则非此不可，诚为行经之仙药也。然在人善用而不错尔。复有不可用者数端，今悉举陈使知警省。如饮食劳倦、阴虚内热、元气、谷气已亏之病，而以防己泻去大便，则重亡其血，此不可用一也；如大渴引饮，是热在下焦气分，宜渗泻之，其防己乃下焦血药，此不可用二也；如外感风寒，邪传肺经，气分湿热而小便黄赤，甚至不通，此上焦气病，禁用血药，此不可用三也；若人久病，津液不行，上焦虚渴，宜补以人参、葛根之甘温，倘用苦寒之剂，则促危亡，此不可用四也。仍不止如此，但上焦湿热者皆不可用。若系下焦湿热流入十二经，以至二阴不通，必须审用可也。学人宜并览之。

　　卷之二　草部中

　　紫苏

　　紫苏简紫苏味辛，气微温。无毒。各园圃俱栽，叶背面并紫。气味香窜者甚美，五月端午日采干。

　　发表解肌，疗伤风寒甚捷；开胃下食，治作胀满易差。香港脚兼除，口臭亦辟。

　　梗

　　下诸气略缓，体稍虚者用宜。

　　子

　　研驱痰，降气定喘。润心肺，止咳逆，消五膈，破症坚。利大小二便，却霍乱呕吐。

　　卷之二　草部中

　　荆芥

　　荆芥名假苏。夏末采收，阴干待用。须取花实成穗，能清头目上行。发表能解利诸邪，通血脉传送五脏。下瘀血除湿痹，破结聚散疮痍。捣和醋，敷风肿疔疮；研调酒，理中风强直。仍治产后血晕，杵末搀入童便。

　　卷之二　草部中

　　白芷

　　白芷味辛，气温。气味俱轻，升也，阳也。无毒。所在俱生，吴地尤胜。气甚香窜，又名芳香。根收处暑蛀无，（是日收，则不蛀。）色选黄泽效速。恶旋覆，使当归。通行手足阳明二经，又为太阴经之引使也。乃本经头痛中风寒热解利之要药，亦女人漏下赤白血闭阴肿之仙丹。（宜炒黑用。）作面脂去面瘢，散目痒止目泪。去肺经风寒，治风通用；疗心腹血痛，止痛多宜。外散乳痈背疽，内托肠风痔 。排脓消毒，长肉生肌。一切疮疡，并用调治。

　　与细辛辛夷作料，治久患鼻塞如神。叶名

　　蒿麻，道家常采煎汤浴体，能杀尸虫。

　　卷之二　草部中

　　细辛

　　细辛味大辛，气温。气浓于味，升也，阳也。无毒。山泽多产，华阴（县名，属陕西。）独良。叶类马蹄，茎如麦蒿。其根甚细，其味甚辛。药中惟采根煎，故因名曰细辛也。卖者多以杜蘅假代，殊不知气虽小异，入口吐人，不可不细择耳！反藜芦，忌生菜。畏滑石硝石，恶野狼茱（野狼毒、山茱萸。）黄耆。虽手少阴引经，乃足少阴本药。或用独滑为使，或佐曾青枣根。止本经头痛如神，治诸风湿痹立效。安五脏尤益肝胆，温阴经旋去内寒。利窍通精，清痰下气。得归芍牡本芎芷甘草，（当归、芍药、牡丹皮、 本、芎 、白芷、甘草。）疗妇人血闭神方；得决明鱼胆羊肝，（石决明、青鱼胆、青羊肝。）止风泪目疼劫剂。寒邪发在里之表，合麻附三味煎汤。（麻黄、附子、细辛汤载仲景方。）口臭及 齿肿疼，煮浓汁热含；冷吐过半钱单服，令气塞命倾。

　　卷之二　草部中

　　麻黄

　　茂州麻黄同州麻黄味甘、辛，气温。气味俱薄，轻清而浮，升也，阳也。无毒。青州彭城（并属山东。）

　　俱生，荣阳中牟（并属河南。）

　　独胜。恶细辛石苇，宜陈久年深。凡欲用之，须依法制去根节；单煮数沸，倾上沫用火焙干。

　　任合丸散煎汤，方不令人烦闷。以浓朴为使，入手足四经。手太阴经本经之药，阳明经荣卫之药，而又入足太阳经、手少阴经也。发汗解表，治冬月正伤寒如神；驱风散邪，理春初真温疫果胜。泄卫实消黑斑赤疹，去荣寒除身热头疼。

　　春末温疟勿加，夏秋寒疫切禁。因时已变，温热难抵。剂之轻扬，仍破积聚症坚，更劫咳逆痿痹。山岚瘴气，亦可御之。

　　若蜜炒煎汤，主小儿疮 。

　　患者多服，恐致亡阳。止汗固虚，

　　根节

　　是妙。

　　（谟）按：东垣云：麻黄治卫实，桂枝治卫虚。虽俱治太阳之经，其实荣卫药也。肺主卫，心主荣。麻黄为手太阴之剂，桂枝为手少阴之剂。故冬月伤寒、伤风咳嗽者，用麻黄、桂枝，即汤液之源也。然麻黄又为在地之阴，阴当下行，何谓发汗而升上？经云：味之薄者，阴中之阳。麻黄属阴，气味俱薄，薄则阴中有阳可知矣，安得不为轻扬之剂升上而发汗乎？但入手太阴经，终亦不能离少阴之本体也。

　　卷之二　草部中

　　葛根

　　成州葛根海州葛根成藤蔓旋长。春初发叶，秋后采根。入土深者力洪，去皮用之效速。杀野葛巴豆百毒，入胃足阳明行经。疗伤寒发表解肌，治肺燥生津止渴。解酒毒卒中，却温疟往来。散外疮疹止疼，提中胃气除热。

　　花

　　消酒不醉。

　　壳

　　治痢实肠。

　　生根汁

　　乃大寒，专理天行时病。止热毒吐衄，去热燥消渴。

　　妇人热闷能苏，小儿热痞堪却。

　　葛粉

　　甘冷，醉后宜食。除烦热利大便，压丹石解鸠鸟毒。

　　叶

　　敷金疮捣烂。

　　蔓

　　祛喉痹烧灰。

　　卷之二　草部中

　　威灵仙

　　石州威灵仙宁化军威灵仙草而生，茎方数叶相对。花开浅碧，根甚密稠。冬月采根荫干，日选丙丁戊己。去芦酒洗，忌茗面汤。消膈中久积痰涎，除腹内 癖气块。散爪甲皮肤风中痒痛，利腰膝 踝湿渗冷疼。盖性好走，能通行十二经，为诸风湿冷痛要药也。仍驱症瘕，尤疗折伤。虚者切禁用之，多服疏人真气。

　　卷之二　草部中

　　秦艽

　　石州秦艽宁化军秦艽味苦、辛，气平微温。可升可降，阴中阳也。无毒。出甘松龙洞及河陕诸州。长大黄白色为优，新好罗纹者尤妙。用菖蒲为使，入太阳手经。养血荣筋，除风痹肢节俱痛，通便利水。散黄胆遍体如金，除头风解酒毒。止肠风下血，去骨蒸传尸。

　　卷之二　草部中

　　本

　　宁化 本荆州 本味辛、苦，气温。气浓味薄，升也，阳也，无毒。多产河东，亦生杭郡。春采根曝，三十日成。因其根上苗下，状与禾 相同，故以 本为名尔。恶 茹，畏青葙。气力状雄，风湿通用。止头痛巅顶上，散寒邪巨阳经。得白芷作面脂，同木香辟雾露。

　　实

　　以

　　鬼卿

　　为誉，主风流入四肢。

　　卷之二　草部中

　　薄荷

　　薄荷味辛、苦，气温。气味俱薄，浮而升，阳也。无毒。又名鸡苏，各处俱种。姑苏龙脑者第一，（龙脑地名，在苏州府，儒学前此处种者，气甚香窜，因而得名，古方有龙脑鸡苏丸，即此是也。）五月端午日采干。与薤作 相宜，和蜜炒饯益妙。入手厥阴包络，及手太阴肺经。下气令胀满消弥，发汗俾关节通利。清六阳会首，驱诸热生风。退骨蒸解劳乏，善引药入荣卫。乃因性喜上升，小儿风涎尤为要药。新病瘥者忌服，恐致虚汗亡阳。猫误食之，即时昏醉，盖亦物相感尔。

　　卷之二　草部中

　　香薷

　　香薷（音柔） 味辛，气微温，无毒。三伏堪为菜蔬，两京亦每栽种。入药拯病，随处可收。

　　大叶者种优，陈年者效捷。主霍乱中脘绞痛，治伤暑小便涩难。散水肿有彻上彻下之功，肺得之清化行热自下也。去口臭有拨浊回清之妙，脾得之郁火降气不上焉。解热除烦，调中温胃。 又有一种名

　　石香薷，延生临水附崖，叶细辛香弥甚。今多采此，拯治亦佳。

　　卷之二　草部中

　　萎蕤女萎

　　滁州萎蕤舒州女萎味甘，气平。无毒。泰山山谷多生，滁州舒州俱有。叶长而狭，表白里青，茎干黄精相同，强直似竹有节。故一名玉竹，又名地节，咸取象也。根大如指，一二尺长。色黄多须，甘美可啖。开青花春末，结圆实夏初。入剂采根，竹刀刮净，蜜水浸宿，文火烘干。

　　勿误取钩吻黄精，（二物俱似萎蕤，但萎蕤节上有毛、茎斑，叶尖处有小黄点为异。）须仔细辨认真假。考古方多用，畏卤咸勿加。益气补中，润肺除热。主心腹结气，虚热湿毒。治腰脚冷痛，天行热狂。止 烂双眸，逐风淫四末。泽容颜去面黑 ，调气血令体康强。 又种

　　女萎，辛温，气味与萎蕤全别。似白蔹蔓生，开白花结细子。在荆襄每名曰蔓地楚，今人常谬以为白头翁。采得荫干，去头上白蕊，锉成细片，拌豆淋酒蒸。从巳至申，方取曝用。主霍乱肠鸣泄痢，洒淅风寒；理游气上下无常，癫痫寒热。消食驱积，出汗散邪。

　　（谟）按：萎蕤《本经》与女萎同条。考其诸注，有指一物二名，有谓自是二物。又后女萎与前女萎同名，亦云功用并同。信非二物，疑乃剩出一条也。但考陈氏所注，谓古方用者，又似差殊。胡洽治时气洞泄 下有女萎丸，治伤寒冷下结肠丸亦有女萎。治虚劳小黄耆酒云：下痢者加女萎。详此数方所用，乃后加圈女萎，缘其性温，主霍乱泄痢故也。又茵芋酒用女萎，主贼风手足枯痹，四肢拘挛。女萎膏治身体 斑剥，乃似前与萎蕤同条女萎，缘其主风淫四末，及去黑 泽容颜。故陈藏器亦谓更非二物。是不然，况此女萎性平、味甘，后条女萎性温、味辛。性味既殊，功用又别，安得为一物乎？又续命鳖甲汤治伤寒七八日不解，鳖甲汤治脚弱并用萎蕤。又萎蕤饮，主风热项急痛，四肢骨肉烦热。萎蕤丸，主风虚热发即头痛，乃似前与女萎同条萎蕤，缘其主虚热湿毒故也。三者主治既殊，则非一物明矣。又云：萎蕤一名地节，极似偏精，疑即青粘，昔华佗所服漆叶青粘散是此也。然世无复能辨者，未敢为言，姑着之，以俟明达折衷尔。

　　卷之二　草部中

　　耳实

　　耳实味苦、甘，气温。叶苦、辛，微寒。有小毒。本生蜀川，今发各处。一名苍耳实。

　　小刺多，羊过即粘缀毛中，故又名之曰羊负来也。秋采微炒入药，最忌猪肉、米泔。散疥癣细疮遍身瘙痒者立效，驱风湿周痹四肢挛急者殊功。止头痛善通顶门，追风毒任在骨髓。杀疳虫湿 ，主恶肉死肌。益气开聪明，强志暖腰膝。亦堪久服，明目轻身。

　　根叶

　　逢端午收藏，辟恶入病家无畏。汁搀小便同饮，去疔肿如神。 按舌下流涎，治目黄好睡。若被犬咬，急服弥佳。痔发肛门，煎汤熏妙。

　　卷之二　草部中

　　天名精

　　天名精味甘、辛，气寒。无毒。各处江湖俱生，平原川泽尤盛。与薄荷同状，逢夏秋抽条。花开紫白相兼，叶似菘菜而小。《本经》别款地菘，即此是也。五月采曝，一种数名。辛味似姜，有麦句姜之号；香气如兰，有蟾蜍兰之称。仍谓虾蟆蓝，因蓝状颇类。又呼天蔓菁，为蔓菁略同。《别说》载名天门精，《尔雅》载名 豕首。昔刘烬曾拔塞剖獐而蹶起，（晋刘烬射一獐，剖除脏腑，拔此草塞腹内，獐蹶而起。烬怪，而去草便倒，如此三度。）

　　后世复相传云活鹿草，亦名刘烬草。名之叠出如许之多，苟弗考详，宁无疑惑。单用垣衣为使，专疗折伤金疮。拔肿毒恶疔，下瘀血血瘕。利小便以逐积水，除结热而止渴烦。追小虫，去湿痹。亦堪久服，而老轻身。

　　（谟）按：一种数名者甚多，名各有因者诚少。此名叠出，咸载所因。但既称活獐之功，当亦着济人之效。历考古传方剂并无用之，各省明医绝无识者。有用之药，不得济用当时，徒列多名。正所谓虽多，亦奚以为也。

　　卷之二　草部中

　　防葵

　　防葵味甘、辛、苦，气寒。无毒。一云有小毒。不生他郡，惟产襄阳（属荆广。）一本三茎，一茎三叶。中抽大干，花开干端。（色白如葱，干开花。）叶类葵，叶色青。根若防风香窜，故因名防葵也。三月三日，采根曝干。（最易蛀损，须时曝之。）依时入水能浮，切勿误用野狼毒。（二根形颇相类，但防葵根浮水，野狼毒根沉水，略少异耳。善恶大差，用宜谨慎。）

　　药剂修合，制法须知。甘草汤浸，成块一宵，黄精汁拌，咀片炒燥。主膀胱热结，尿溺不通；治鬼疟癫痫，惊邪狂走。疝瘕肠泄堪理，小腹支满能驱。强志除肾邪，益气坚筋骨。血气瘤大如碗，摩醋涂上即消。中火者不可服之，令恍惚如见鬼状。

　　卷之二　草部中

　　蛇床子

　　蛇床子味苦、辛、甘，气平。无毒。在处田野俱产，扬州襄州独胜。春生苗叶成丛，青碎仿佛蒿状。开白花细缀百余一窠，（四五月开。）结黄子轻虚粒如黍米。近秋收采，背日荫干。所恶之药有三：牡丹、巴豆、贝母。入药取仁炒用，浴汤带壳生煎。治妇人阴户肿疼，温暖子脏；疗男子阴囊湿痒，坚举尿茎。敛阴汗却癫痫，扫疮疡利关节。主腰胯肿痛，祛手足痹顽。大风身痒难当，作汤洗愈；产后阴脱不起，绢袋熨收。妇人无娠，最宜久服。

　　卷之二　草部中

　　草龙胆

　　信阳军草龙胆襄州草龙胆味苦、涩，气大寒。气味俱轻，阴也。无毒。山野俱有，苗高尺余。叶类龙葵略尖，根同牛膝甚苦，故因名草龙胆也。须近冬月方采其根，甘草汤浸一宵，漉出曝干待用。仗贯众为使，恶防葵地黄。止泄痢去肠中小虫，却惊痫益肝胆二气。胃中伏热及时行温热能除，下焦湿肿并酒疸黄肿堪退。疗客忤喑气，治痈肿口疮。敌惊痫，杀虫毒。酒浸为柴胡转佐，上行治眼目赤疼。 肉必加，翳障通用。空腹勿服，令人溺遗。

　　卷之二　草部中

　　泽泻

　　泽泻味甘、酸，气寒。气味俱浓，沉而降，阴也，阴中微阳。无毒。淮北虽生，不可入药。汉中所出，方可拯 。盖因形大而长，尾有两歧为异耳。但易蛀朽，须密收藏。制宗雷公，酒浸曝用。畏海蛤、文蛤二药，入太阳、少阳足经。君五苓散中，因其功长于行湿；佐八味丸内，引桂附等归就肾经。去阴汗大利小便，泻伏水微养新水。故经云：除湿止渴圣药，通淋利水仙丹。久服轻身，多服昏目。

　　叶

　　状水脏，通血脉，行乳汁催生；

　　实

　　主风痹，除湿邪，强阴气益肾。服久无子，惟面生光。

　　（谟）按：泽泻多服虽则昏目，暴服亦能明目。其义何也？盖味咸能泻伏水，则胞中留久陈积之物由之而去也。泻伏水，去留垢，故明目；小便利，肾气虚，故昏目。二者不可不知。

　　卷之二　草部中

　　瞿麦

　　瞿麦味苦、辛，气寒。降也，阳中微阴，无毒。生泰山川谷，今处处有之。结实与麦同形，故因名曰瞿麦。立秋收采，风际阴干。恶螵蛸，使 牡。（ 草、牡丹。）利小便君主可用，决痈肿佐使堪为。去目翳逐胎，下闭血出刺。

　　卷之二　草部中

　　通草

　　通草味甘、淡，气平。味薄，降也，阳也，阳中阴也。无毒。产江淮山谷，如指大藤茎。

　　正月采收，荫干入药。因孔节相贯，吹口气即通，故此得名。去皮咀片，泻小肠火郁不散，非他药可伦；利膀胱水闭不行，与琥珀相等。消痈疽作肿，疗脾疸嗜眠。解烦哕，开耳聋，出音声，通鼻塞。行经下乳，催产堕胎。

　　实

　　结如小木瓜，名曰燕腹；（白瓤黑核。）亦能治翻胃证，除热三焦。

　　根

　　治项下瘿瘤，多取绞汁顿服。又种心空有瓠，与灯草同；乃

　　通脱木

　　立名，凭揉碎用。洁白轻虚可爱，女工每剪饰花。利水使阴窍通和，退肿令癃闭舒泰。更（谟）按：通草、通脱木，经云：行水专利小肠，且多他证之治。既为良药，当勿传讹。

　　奈何时医每以通草认作别条木通，以通脱木反呼名曰通草。致使市家真伪混卖，误人甚多。殊不知本草立名，各有意寓。通脱木因瓠中藏脱木得之，名竟直述。通草藤茎不甚长大，故以草称。木通系俗指葡萄藤茎，且大且长，特加木字。总曰通者孔窍悉同，行水利肠固并建效，其治他证，虽百木通不能及一通草矣。齐驱并驾，安得谓乎？况木通栽多家园，皮薄坚确，实名葡萄。通草产自山谷，皮浓软柔，实名燕腹。通脱本轻虚洁白，皮木脱除。

　　三者内似外殊，极易分别，名正言顺，何得悖违？只缘坚信耳闻，不复详考经意。错乱颠倒，莫觉其非。医误犹闲，病误深可悯也。

　　卷之二　草部中

　　玄参

　　玄参味苦、咸，气微寒。无毒。春生深谷，茎方叶似芝麻；（又如槐柳细长。）秋取旁根，（正根勿用。）初白干旋紫黑。鼻闻微臭，咀片忌铜。误犯饵之，噎喉丧目。古人深戒，吴载医通。（郡《韩氏医通》。）恶耆枣姜茱，（黄耆、大枣、生姜、山茱。）反藜芦一味。可为君药，惟走肾经。强阴益精，补肾明目。治伤寒身热支满，忽忽如不知人。疗温疟寒热往来，洒洒时常发颤。除女人产乳余疾，驱男子骨蒸传尸。逐肠内血瘕坚症，散颈下痰核痈肿。盖此乃枢机之剂，管领诸气，上下整肃而不致浊。治空中氤氲之气，散无根浮游之火，惟此为最也。

　　卷之二　草部中

　　沙参

　　沙参味苦、甘、气微寒。无毒。江淮俱多，冤句（注前。）尤妙。丛生崖壁上，苗高二尺余。

　　叶类枸杞有叉丫，根若葵根而筋大。近夏花开白色，瓣瓣有白粘胶。《图经》尝云，此为小异。秋后采根曝用，中正白实者佳。反藜芦，恶防己，乃足厥阴本经药也。治诸毒排脓消肿，安五脏益肺补肝。止疝气绞疼，散浮风瘙痒。除邪热，去惊烦。易老用代人参，形实不同。

　　盖取味之苦甘，泻中兼补，略相类尔。

　　卷之二　草部中

　　丹参

　　丹参味苦，气微寒。无毒。山谷有，在处多，茎方棱，长尺余。青色叶相对；似薄荷有毛。花红紫复开，根粗长冬采。畏寒水（石也，）反藜芦。专调经脉匀，善理骨节痛。生新血去恶血，落死胎安生胎，破积聚症坚，止血崩带下，脚痹软能健，眼赤肿可消。散瘿赘恶疮，。排脓生肉。辟精魅鬼祟，养正驱邪。更治肠鸣幽幽，滚下如走水状。

　　卷之二　草部中

　　青葙子

　　青葙子味苦，气平，微寒。无毒。园圃俱有，江淮独多。茎直似蒿青红，叶大如柳柔软。花上红下白，形类鸡冠；（即野鸡冠花纯白者胜。）子黑扁而光，粒同苋实。六月收取，多治眼科。去肝脏热毒上冲，青盲翳肿；除心经火邪暴发，赤障昏花。坚筋骨镇肝，益脑髓聪耳于下部。止金疮去血，塞鼻衄来红。

　　（谟）按：《本经》款内载曰：子名草决明，意谓功专治眼，特假别名以美之，非真为决明子也。若以为然，则原揭诸简端，何不直书而但曰青葙子乎？正犹沙参一名知母，龙眼一名益智，名同而实异也。且别条所载决明子药，粒状稍大，主治尤优。世医弗明，或偏执一，不免得此失彼，大辜药味之能矣。幸而此曰草决明，彼曰决明子。两名虽一，上下字差略，此分别不同，读者不可不识也。

　　卷之二　草部中

　　木贼

　　木贼味甘、微苦。无毒。苗长尺余，寸寸有节。产自秦陇诸郡，色青凌冬不凋。夏将茎收，手掏节净。凭煎汤液，任合散丸。益肝胆，退目翳暴生。消积块，止月经久滴。极易发汗，大能疏邪。得麝香、牛角 ，治休息痢证；得芎归、余粮石，治赤白崩中。得桑耳槐鹅，疗肠风下血。得槐子枳壳，疗痔 来红。

　　卷之二　草部中

　　恶实

　　恶实（即牛蒡子） 味辛、苦，气平。无毒。原产邓州，（属河南。）今生各处。叶如茵芋，叶长大；实似葡萄，核褐黄。壳类粟稗，小而多刺。鼠过之则缀惹不落，故又名曰鼠粘子也。

　　秋后采取，制宜酒蒸。止牙齿蚀疼，散面目浮肿。退风热咽喉不利，及腰膝风凝；驱风湿瘾疹盈肌，并疮疡毒盛。生吞一粒，即出疮头。明目补中，润肺散气。

　　卷之二　草部中

　　败酱

　　败酱味苦、咸，气平，微寒。无毒。俗呼苦 菜，多生深谷中。入剂用之，夏初收采。因似败豆酱气，故以败酱为名。入足少阴肾经，及手厥阴包络。除肿痈排脓散血，破痈结催产落胎。去疽痔疥瘙，却毒风痿痹。鼻洪吐血能止，腹痛疑血可推。

　　卷之二　草部中

　　白薇

　　白薇味苦、咸，气平，大寒。无毒。近道处处俱生，根类牛膝短小。三月三日，收采阴干。恶黄耆、大黄、干姜，及干漆、山茱、大枣。主中风身热支满，忽忽人事不知。疗温疟寒热酸疼，洗洗有时发作。狂惑鬼邪堪却，伤中淋露可除。利气益精，下水渗湿。

　　卷之二　草部中

　　白前

　　成州白前舒州白前味甘、辛，气微温。无毒。出江浙蜀川，生洲渚砂碛。叶如柳树叶，苗似芫花苗。根粗长与牛膝颇同，但坚脆（音翠）而柔软鲜有。凡资入药，秋后采根。甘草汤浸一宵，折去傍须焙用。咳嗽上气能降，胸胁逆气堪驱。气壅膈，倒睡不得者殊功；气冲喉，呼吸欲绝者立效。仍治气塞咽嗌，时作水鸡声鸣。故古人气嗽方中，每每用之不遗，亦以其善主一切气也。又能保定肺气，温药佐使尤奇。

　　（谟）按：白薇、白前，近道俱有。苗茎根叶，形色颇同。倘误采收，杀人顷刻，必辨认的实，方入药拯 。白前似牛膝，粗长坚脆易断。白薇似牛膝，短小柔软能弯。仍噬汁味相参，庶不失于差误。此医家大关键，匪特一药为然。凡相类者，俱不可不细察尔。

　　卷之二　草部中

　　白鲜

　　白鲜味苦、咸，气寒。无毒。山谷俱有，苗茎尺余。（嫩可作茹。）叶梢白似槐叶尤繁，花淡紫（四月开。）如蜀葵略小。根与蔓菁仿佛，心实皮色白黄。二月采根取皮，差晚则虚恶也。因 作羊膻气息，故俗加羊字呼名。（俗呼为白羊鲜。）恶桔梗、螵蛸及茯苓、萆 。疗遍身黄胆湿痹，手足不能屈伸。治一切癞毒风疮，眉发因而脱落。消女人阴肿或产后余疼，止小儿惊痫并淋沥咳逆。时热发狂，饮水多多，煎服尤宜。葛洪治鼠 有脓，熬白鲜皮膏，吐出立愈；李兵部理肺嗽不已，制白鲜皮汤，饮下即差。

　　卷之二　草部中

　　薇衔

　　薇衔味苦，气平，微寒。无毒。《素问》名曰麋衔，南人谓之吴风草也。根茎赤黑，花开浅黄。叶丛生似茺蔚有毛，种两般分大小各唤。大者名大吴风草，小者名小吴风草。麋鹿有疾，衔此草差。《素问》之名，又因此出。产汉中川谷及冤句邯郸。（属陕西。）秋采茎叶荫干，须得秦皮为使。主风淫湿痹致历节酸疼，疗吐泻惊痫及鼠 痈肿。却热除痿蹙，逐水消暴症。妇人服之，绝产无子。

　　（谟）按：《神农经》中药之灵者，不计千百，何独麋衔、矢醴并着《素问》擅名？滑氏《读钞》亦尝论及，乃曰矢醴、麋衔治人疾也。岂诚二药果有过乎诸药之能，以致喋喋赞美之如是耶！盖缘上古之人俗尚质朴，人所病者，多中实邪。二药专攻，正与相对，用每辄效，故录其名。中古以来，咸溺酒色，病之着体，虚损居多，药宜补调，难行攻击。由是鸡矢淬酒，无复下咽。麋衔之名，绝不闻耳。正孟子所谓彼一时，此一时故也。不然利前之药，岂有不利于后乎？

　　卷之二　草部中

　　庵子

　　子味苦，气微寒、微温。无毒。苗如蒿艾，处处丛生。十月采实荫干，荆实薏苡为使。江南人家亦多种此，以辟蛇也。消食明目，益气轻身。主女人经涩不通，扶男子阳痿不举。消水气作胀，散瘀血成痈。打扑折伤，风寒湿痹。腰膝重痛，骨节酸疼。多服获效全安，久服延年不老。

　　卷之二　草部中

　　狗脊

　　狗脊味苦、甘，气平，微温。无毒。深谷多生，在处俱有。根采类金毛狗脊，故假为名；酒蒸须从巳至申，才咀入剂。恶败酱，使萆 。治腰背强疼，关机缓急。理脚膝软弱，筋骨损伤，女子伤中欠调，老人失溺不节，周痹寒湿，并可医痊。

　　卷之二　草部中

　　茵陈蒿

　　宽宁府茵陈蒿绛州茵陈蒿味苦、辛，气平，微寒。阴中微阳。无毒。随处俱产，泰山者良。叶细青蒿虽同，叶背白色却异。秋后叶落，茎梗不凋。至春复发旧枝，故因名茵陈蒿也。所行经络，惟足太阳。专治疸证发黄，入剂使为君主。佐栀子、附子，分阳热、阴寒。阳黄热多，有湿有燥。湿黄加栀子大黄汤服，燥黄加栀子橘皮汤煎。如苗涝则湿黄，苗旱则燥黄。湿则泻之，燥则润之意也。阴黄寒多，只有一证，须加附子，共剂成功。解伤寒大热，仍除退瘴疟。风热悉逐，行滞止痛，宽膈化痰。久服轻身，益气耐老。

　　卷之二　草部中

　　草蒿

　　草蒿 角蒿青蒿 白蒿（即青蒿。） 味苦，气寒。无毒。山谷川泽，随处有生。叶实根茎并堪入药，春夏采用茎叶为宜。入童便熬膏，退骨蒸劳热。生捣烂绞汁，却心痛热黄。息肉肿痈，烧灰淋浓汤点；泄痢鬼气，研末调米饮吞。秋冬用之，取根与实。实须炒过，根乃咀成。愈风疹疥瘙，止虚烦盗汗。开胃明目，辟邪杀虫。

　　白蒿

　　即蓬蒿别名，（似青蒿而叶粗，上有白毛错涩。）

　　补功；

　　邪蒿

　　似青蒿细软，利肠胃，通血脉，续不足有功。

　　牡蒿

　　叶疮。

　　蒿

　　比小蓟略殊，下气破血。

　　茼蒿

　　与黄菊近似，安心养脾。又

　　马先蒿，类茺蔚叶。俗呼虎麻茺蔚，（谟）按：谚云：三月茵陈四月蒿，人每诵之。只疑两药一种，因分老嫩而异名也。殊不知叶虽近似，种却不同。

　　草蒿叶背面俱青，且结花实；茵陈叶面青背白，花实全无。况遇寒冬不凋，至春复旧干上发叶，因干陈老，故名茵陈。草蒿茎干俱凋，至三月可采，产新苗者四月才成。是指采从先后为云，非以苗分老嫩为说也。

　　卷之二　草部中

　　茅根

　　澶州茅根鼎州茅根味甘，气寒。无毒。旷野平原，无处不产。本为盖屋草，俗呼过山龙。收采法去衣皮，掏断忌犯铁器。甘美可啖，断壳甚良。下淋利小便，通闭逐瘀血。除客热在肠胃，止吐衄因劳伤。解渴坚筋，补中益气。

　　苗

　　破血且下水肿，

　　花

　　止血仍 金疮。又有

　　茅

　　针，一名茅笋鼻洪。肿毒未溃服之，一针便溃一孔。

　　屋茅

　　陈久，酒浸煎浓。吐衄血来，服亦即止。

　　烂茅

　　（老屋上及盖墙者。）

　　得酱汁和研，斑疮蚕咬疮可敷。屋四角茅收，治鼻洪尤验。取茅屋滴溜水饮，杀云母石毒须知。 又种菅（音奸）花，甘温无毒。亦止吐衄，可贴炙疮。

　　卷之二　草部中

　　仙茅

　　戎州仙茅宁江府仙茅味辛，气温。有毒。西域多有，蜀浙亦生。叶青似茅，故此为誉。其根独茎而直，旁附细根；内肉黄白多涎，外皮粗褐。二月八月采根曝干。梵语呼阿轮干陀，南人呼婆罗门蜜。咀禁铁器，制浸米泔。去赤汁毒出无防，忌两般牛肉牛乳。主心腹冷气不能食，疗腰足挛痹不能行。丈夫虚损劳伤，老人失溺无子。益肌肤，明耳目。助阳道，长精神。久久服之，通神强记。传云：十斤乳石不及一斤仙茅，亦表其功力尔。误服中毒舌胀者，急饮大黄朴硝数杯，仍以末掺舌间，遂旋愈也。

　　卷之二　草部中

　　甘蕉根

　　芭蕉花甘蕉根味甘，气大寒。无毒。种类不一，地产亦殊。川蜀者作花，大萼堪观；（卷叶中抽干作花，初生大萼，如倒垂菡萏。）闽广者结实，极美可啖。他处虽有，花实俱无。近岁都下往往种之，并系芭蕉茎叶颇同，实非其一种也。此指有子者为是，须待立秋后采根。绞汁服，主天行狂热闷烦、误服金石燥渴、产后胀闷，奇效悉臻；捣烂敷，去小儿赤游丹毒、大人发背痈疽、风疹头疮，神功立应。

　　蕉油

　　在于皮内，竹筒插入吸来。（如取漆法。）

　　烦渴饮差，须发涂黑。暗风痫闷晕欲倒，急饮下一吐便苏。

　　子

　　生青、熟黄，可曝干，寄远北地，以熟取仁，润心肺生津，通血脉填髓。

　　芭蕉根

　　性虽相类，医方内不载拯 。但吸其油，亦能黑发。

　　卷之二　草部中

　　景天

　　景天味苦、酸，气平。无毒，一云有小毒。人家园亭，多以盆植。茎叶坚浓，随插随生。

　　俗名挂壁青，谓无土养不瘁。又名慎火草，因治火疮立差。煎汤浴小儿热刺痱疮，捣烂敷小儿赤游丹毒。金疮蛊毒兼疗，风惊热燥总医。

　　花

　　香细浅红，带赤白能止。

　　卷之二　草部中

　　徐长卿

　　徐长卿味辛，气温。无毒。淄齐淮间俱有，卑湿川泽皆生。春暖茂荣，冬寒枯槁。叶如柳叶两两相当，根类细辛扁扁短小。气嗅亦似，三月采收。粗杵以少蜜拌匀，磁甑蒸三伏曝用。去蛊毒疫疾，杀鬼物精邪。温疟祛，恶气逐。久服强悍，轻身延年。

　　卷之二　草部中

　　黄药根

　　黄药黄药根味苦，气平。无毒，藤生三四尺高，茎根与小桑类。万州（属广东。）者紧重，他处者轻虚。十月采根，外科多用。主咽喉痹塞及诸恶肿毒疮疽，治蛇犬咬伤并马走心肺积热。

　　生捣取汁，亦含亦涂。

　　子

　　肉味酸，消瘿甚捷。收须浸酒，日饮数杯。见效即停，不尔项缩。

　　卷之二　草部中

　　石龙

　　石龙 味苦，气寒、微温。无毒。生长山谷湿地，九节多味者良。又名龙须，织席堪用采茎日曝，九月采根荫干。

　　通小便不利热淋，除内伤不足虚痞。杀鬼疰恶毒，去尿管涩疼。润皮毛槁枯，却心腹邪气。

　　久服延寿，明目轻身。

　　败席煎汤，治淋亦效。

　　卷之二　草部中

　　石龙芮

　　石龙芮味苦，气平。无毒。虽生川泽，惟出益州。（属四州。）一丛数茎，一茎三叶。叶芮芮短小多缺，子缀缀色黄味辛。

　　（如葶苈。）又云：有两种类。水生者叶光泽子圆，陆生者叶有毛子锐。入药剂内，水生者佳。二月八月采皮，五月五日收子。以大戟为使，畏蛇蜕吴茱。平胃气欠和，胃热作满；补阴气不足，茎冷失精。风寒湿痹齐驱，心腹邪利关节，悦泽皮肤。久服明目轻身，令人结孕育子。其陆生者，天灸另名。取少叶揉系臂上，一宵作大泡，状如火赤。善恶悬隔，不可不知。

　　卷之二　草部中

　　络石

　　络石味苦，气温，微寒。无毒。阴山峻壁，随处有之。多包络石上，或蔓延木上。茎节着处即生根须。叶圆凌冬常青，花白结子略黑。与薜荔、木连、地锦、石血等同一类焉。人家亭圃石山，亦每种植 饰。采茎叶入药，择附石为良。畏贝母、菖莆，使牡丹、杜仲。喉闭不通欲绝，水煎汤下立苏；背痈 肿延开，蜜和汁服即效。坚筋骨强健腰足，利关节润泽容颜。去风热死肌，解口舌干燥。蛇毒心闷，堪散刀斧。疮口可封，久服轻身。通神明目，延年耐老。

　　薜荔

　　虽同络石，茎叶粗大如藤。治背痈将叶采收，煎酒饮下利即愈。

　　木连

　　味苦，汤，或收浸酒。初服壮阳祛病，久服耐老延年。

　　藤汁

　　取之，堪敷风毒。扫白癜风疹，除疥癣 疡。

　　子

　　生大类莲房，一年一熟；

　　房

　　劈内多白汁，久渐黑凝。破血甚良，依时收采。子亦入药，并载《图经》。

　　地锦

　　味甘，叶如鸭掌。藤蔓着地，随节有根。

　　亦缘木石沿长，每耐寒冻不瘁。煎汤浸酒，破血止疼。祛产后血凝，逐腹中血瘕。又种

　　石血，亦以血攻。状与络石相同，但叶尖而半赤。

　　卷之三　草部下

　　附子

　　大附子天雄形味辛、甘，气温、大热。浮也，阳中之阳也。有大毒。系乌头傍出，故附子佥名。皮黑体圆底平，山芋状相仿佛。畏人参、黄耆、甘草，并黑豆、乌韭、防风。恶蜈蚣，使地胆。种莳川蜀，（蜀人春每种莳。）冬月收采者汁全；顶择正圆，一两一枚者力大。制宗陶氏槌法，以刀去净皮脐。先将姜汁盐水各半瓯，入砂锅紧煮七沸；次用甘草黄连各半两，加童便缓薄锉。仍文火复炒，庶劣性尽除。气因浮中有沉，功专走而不守。凡和群药，可使通行诸经，以为四肢厥逆，去五脏沉寒。噤闭牙关，末纳鹅管吹入；红突丁毒，末调酽发肿，醋汁搅末敷患间。漏疮锉片如钱、封子不能补下焦阳虚，故八味丸加桂附，乃补肾经之阳；六味丸去桂附，盖补肾经阴也。丹溪谓：加为少阴向导，恐非是。）

　　君术附汤内，散寒湿温脾。

　　阴经直中真寒，姜附汤煎可御。此须生用，不在制拘。助甘缓参耆成功，健润滞地黄建效。

　　内伤热甚，速入勿疑。（此药治外感证，非遍身表凉，四肢厥者，不可僭用。经云：壮火食气故也。治内伤证，纵身表热甚而气虚脉细者，正宜经云：温能除大热是也。）俗医不知、误为补剂。日相习用，宁不杀人。孕妇忌煎，堕胎甚速。

　　立春生者，乃谓

　　乌头

　　。因有脑类乌鸟头颅，竟假名为医家呼唤。气味制度，俱附同。《本经》云：春采为乌头，冬采为附子。又云：附子顶圆正，为头顶歪斜。宗此别之，庶弗差谬。忌豉汁，恶藜芦。

　　反半夏、栝蒌，暨贝母、芨蔹。（白芨、白蔹。）远志为使，诸经通行。理风痹，却风痰，散寒邪，除寒痛。破滞气积聚，去心下痞坚。亦能堕胎，孕妇切忌。煎膏名

　　射罔

　　须识，敷箭射禽兽即亡。倘误中人，甘草急嚼。蓝青萍草，亦可解之。乌喙（音讳）两岐，（顶上两岐相合。）状如牛角。喙者乃鸟之口，因类亦假为名。一应俱同草。主风湿阴囊瘙痒、止寒热历节掣疼。亦堕妊娠，更消痈肿。

　　天雄

　　亦系一种，其体略细而长。气味相同，制度弗异。恶腐婢使亦远志，忌豉汁制须干姜。专补上焦阳虚，善治一切风气。驱寒湿痹缓急拘挛，却头面风往来疼痛。助武勇力作不倦，消结积身轻健行。

　　调血脉益精，堕胎孕通窍。

　　侧子

　　状如枣核，又从附子旁生。畏恶无差，但宜生用。理香港脚验，散风疹良。扫鼠 恶疮，劫冷气湿痹。如前堕孕、女科当知。 呲穗亦一名，

　　木鳖子

　　者是。令人丧目，药中忌之。

　　（谟）按：附子、乌头、乌喙、天雄、侧子、射罔、木鳖子七名，实出一种，但治各有不同。

　　今尊《会编》，附其总论：天雄长而尖者，其气亲上，故曰非天雄不能补上焦阳虚。附子圆而矮者，其气亲下，故曰非附子不能补下焦阳虚。乌头原生苗脑，形如乌鸟之头，得母之气、守而不移，居乎中者也。侧子散生傍侧，体无定在。其气轻扬，宜其发四肢克皮毛，为治风疹之神妙也。乌喙两岐相合，形如鸟嘴。其气锋锐，宜其通经络利关节，寻蹊达径而直抵病所也。煎为射罔，禽兽中之即死。非气之锋锐捷利者，能如是乎？又有所谓木鳖子，乃雄、喙、乌、附、侧中有呲穗者。其形摧残，其气消索。譬如疲癃生理残障之人，百无一能，徒为世累，且又令人丧目，宜其不入药用也。

　　四卷木部中有此同名，专入外科之用。

　　卷之三　草部下

　　天南星

　　江宁府天南星滁州天南星味苦、辛、气平。可升可降，阴中阳也。有毒。下泽极多，在处俱有。苗类荷梗直起，高仅尺余；叶如 叶杪生，两岐相抱。花若蛇头黄色，子结作总鲜红。根比芋犹圆，肌细腻且白。《本经》载虎掌草即此，后人以天南星改称。亦与鬼 相侔，每逢冬月间误采。殊不知 茎斑花紫，根极大肌粗；南星茎青花黄，根略小肌细。炮之易裂，得此才真。

　　制须多泡生姜汤，（七八次佳。）或研填入牯牛胆。（蜡月黑牯牛胆一个，用南星研末，取汁拌匀，填入内。）风干过年成块，锉碎复炒拯 。方书谓之牛胆南星，即此是也。（仓卒不能得此，依前姜汤泡，或火炮，并杀毒堪用，但性犹烈也。）乃上行治肺经本药，欲下行资黄柏引之。畏生干姜，及黑附子。散跌扑即凝瘀血，坠中风不语稠痰。利胸膈下气堕胎，破坚积诛痈消肿。水摩箍蛇虫咬毒，醋调贴破脑伤风。瘤突额颅，麝加敷愈。（先用小针十数枚作一把，瘤上微刺通窍，用新南星醋摩，加麝少许，日用二次，任如碗大半月全消。）

　　卷之三　草部下

　　半夏

　　半夏（一名守田） 味辛、微苦，气平，生寒熟温。沉而降，阴中阳也。有毒。山谷川泽，处处有之。苗起一茎，茎端三叶。根名半夏，八月采收。反乌头，恶皂荚，畏雄黄、生姜、干姜、秦皮、龟甲，忌羊肉、羊血、海藻、饴糖。使宜射干柴胡，经入足胆脾胃。久藏入药，同沸汤制七次。仍加姜制，才可投瓶。若研末搀少枯矾，（每泡过半夏四两，入枯矾一两共研。）拌姜汁捏作小饼。诸叶包裹，风际阴干，此又名

　　半夏曲

　　也。片则刀峻，曲则力柔。总主诸痰，验证佐助。火痰黑，老痰胶，加芩、连、栝楼、海粉；寒痰清，湿痰白，入姜、附、苍术、陈皮。风痰卒中昏迷，皂角、天南星和：痰核延生肿突，竹沥、白芥子搀。劫痰厥头疼，止痰饮胁痛。散逆气，除呕恶，开结气，发音声。脾泻兼驱，心汗且敛。盖脾恶湿，半夏专能燥湿胜水故尔。孕妇忌用，恐堕胎元。如不得已用之，复加姜汁炒过。消渴并诸血证尤禁莫加，因燥反助火邪，真阴愈被熬害，津枯血耗，危殆日侵，不得不预防也。

　　生半夏

　　消痈肿，成颗者摩水，敷蝎子螫人，涂上即愈。妇人产后晕绝，为丸塞两鼻中，能顷刻回苏。

　　此扁鹊捷法。

　　（谟）按：《内经》云：肾主五液，化为五湿。自入为唾，入肝为泪，入心为汗，入脾为痰，入肺为涕。丹溪又云：有痰曰嗽，无痰曰咳，因嗽而动脾之湿也。半夏惟入脾以泻痰之标，不能入肾以泻痰之本。然咳无形，嗽有形。无形则润，有形则燥，所以为流湿润燥之剂也。又小柴胡汤中加之，以治伤寒寒热。半助柴胡以主恶寒，半助黄芩而能去热，及往来寒热皆用之，有各半之意，故因而名曰半夏云。《本经》别以守田目之者，盖缘夏半前后，人多耘莳在田，斯又指名而生意也。

　　第二卷贝母款后（谟）按：宜参看。

　　卷之三　草部下

　　京三棱

　　淄州京三棱邢州京三棱味苦、辛，气平。阴中之阳。无毒。生荆襄陂泽，近霜降采根。状若鲫鱼，黄白体重者美：面包火炮，加醋复炒过灵。色白属在气边，专破血中之气。故消症瘕血块证，兼驱积聚气滞疼。虚者忌煎，恐损真气。仍有三种，亦附其名。

　　黑三棱

　　色若乌梅轻松，去皮鸡爪屈曲，根上生根。

　　石三棱

　　色黄体重，坚硬如石。总消积气，主治相同。

　　卷之三　草部下

　　蓬莪术

　　端州蓬莪术温州蓬莪术味苦、辛，气温。无毒。多产广南诸州，或生江浙田野。子如干椹，叶似 荷。茎钱大略高，根类姜成块。茂生根底相对，似卵大小不常。九月采收，依前炮制。色黑属在血分，气中之血。专驱破 癖，止心疼，通月经，消瘀血。治霍乱积聚，理恶疰邪伤。入气药仍发诸香，在女科真为要剂。丸求速效，摩酒单尝。

　　卷之三　草部下

　　骨碎补

　　海州骨碎补舒州骨碎补味苦，气温。无毒。阴湿山谷，生长最多。根着树石上有毛，叶附两小叶相对。（每一大叶边附小叶，槎牙两两相对。）不结花实，至冬干黄。入药采根，刮去毛用。补骨节伤碎，疗风血积疼。破血有功，止血亦效。本名曰故孙姜，唐明皇以其主折伤甚验，故易名骨碎补也。

　　卷之三　草部下

　　牡丹

　　牡丹味辛、苦，气寒。阴中微阳。无毒。多生汉中巴郡，花开品色异常。富贵表先贤赞扬，赏玩为当世贵重。凡资治疗，惟采根皮。家园花千层，根气发夺无力；山谷花单瓣，根性完具有神。

　　赤

　　专利多，

　　白

　　兼补最。入剂之际，不可不知。今世多取桔梗皮代充，或采五加皮杂卖。乖谬殊甚，选择宜精。经入足肾少阴，及手厥阴包络。忌葫蒜，畏菟丝。凉骨蒸不遗，止吐衄必用。除症坚瘀血留舍于肠胃中，散冷热血气攻作于生产后。仍主神志不足，更调经水欠匀。治风痫定搐止惊，疗痈肿排脓住痛。

　　（谟）按：牡牝乃天地称，牡则为群花首。花为阴成实，叶为阳发生。丹系赤色象离，阴中之地骨皮治有汗骨蒸，牡丹皮治无汗骨蒸。盖有见于此尔。《本经》又云足，手少阴也；志不足，足少阴也。张仲景八味丸用者，又非主于斯乎。

　　卷之三　草部下

　　大小蓟

　　大小蓟味甘、苦，气温。一云气凉。无毒。虽系两种，气味不殊。随处田野俱生，北平（今顺天）出者力胜。盖蓟门以蓟取名，则可征矣。凡资治疗，用须采根。

　　大蓟

　　高三四尺余，叶多青刺而皱。花开如髻，赤若红蓝，北人因之，呼为千针草也。破血捷，消肿奇。吐衄唾咯立除，沃漏崩中即止。去蜘蛛蝎子咬毒，平 突痛甚痈疽。并捣烂绞浓汁半瓯，搀童便或醇酒饮下。

　　小蓟

　　鱼高尺许，花亦如前，但叶略差，有刺不皱。仅理血疾，不治外科。

　　卷之三　草部下

　　刘寄奴草

　　刘寄奴草味苦，气温。无毒。山侧道傍，春暖即产。凡用入药，随时采收。下气止心腹急痛，下血却产后余疾。消 肿痈毒，灭汤火热疮。

　　子

　　研泡热水下咽，肠泻无度者即已。

　　原因刘裕小名寄奴，用此以治金疮获效，竟指名曰刘寄奴草也。

　　卷之三　草部下

　　红蓝花

　　红蓝花味辛、甘、苦，气温。阴中之阳。无毒。各乡俱莳，五月旋收。因叶似蓝，故此为誉。堪染颜色，可作胭脂。欲留日曝干，入药手揉碎。惟入血分，专治女科。下胎死腹中，为未生圣药。疗口噤血晕，诚已产仙丹。多用则破血通经，酒煮方妙；少用则入心养血，水煎却宜。喉痹噎塞不通，捣取

　　生汁

　　旋咽。天行痘疮难出，研细子末酒吞。

　　苗

　　捣敷游毒殊功，

　　胭脂

　　滴聍耳立效。

　　卷之三　草部下

　　延胡索

　　延胡索（即玄胡索） 味辛、苦，气温。无毒。来自安东，（县名，属南直隶。）生从奚国。因避宋讳，改玄为延。形类半夏色黄，用须炒过咀片。专入太阴脾肺，一云又走肝经。调月水气滞血凝，止产后血冲备晕。跌扑下血、淋露崩中，心腹卒疼、小腹胀痛，并治之而即效也。

　　卷之三　草部下

　　郁金

　　郁金味苦，气寒。纯阴。属土与金，有水。无毒。色赤兼黄，生蜀地者胜；体圆有节，类蝉肚者真。倘或入药难求，采山茶花可代。（烧灰存性，研细调服。）凉心经下气，消阳毒生肌。禁尿血，除血淋，兼驱血气作痛；破恶血，止吐血，仍散积血归经。因性轻扬上行，又治郁遏殊效。名由此得，曾载《本经》。

　　卷之三　草部下

　　姜黄

　　宜州姜黄澧州姜黄味辛，气温。无毒。《图经》云：是经种三年已上老姜也。多生江广，（江西、湖广。）

　　亦产蜀川。色此郁金甚黄，形较郁金稍大。论主治功力，又烈过郁金。破血立通，下气最捷。主心服结气，并疰忤积气作膨；治产血攻心，及扑损瘀血为痛。更消痈肿，仍通月经。

　　（谟）按：郁金、姜黄两药，实不同种。郁金味苦寒，色赤，类蝉肚圆尖。姜黄味辛温，色黄，似姜瓜圆大。郁金最少，姜黄常多。今市家惟取多者欺人，谓原本一物，指大者为姜黄，小者为郁金。则世间之物，俱各大小不齐，何尝因其异形而便异其名也？此但可与不智者道尔。若果为是，则郁金亦易得者，又何必以山茶花代耶？

　　卷之三　草部下

　　艾叶

　　艾叶味苦，气生寒熟温。阴中之阳。无毒。各处田野有，以复道者为佳；初春布地生，与草蒿状颇类。但叶背白，风动微香。每端午朝，天明多采。或悬户资禳疫疠，或藏家防治病邪。煎服宜新鲜，气则上达；炙火宜陈久，气仍下行。揉碎入四物汤，安胎漏腹痛；捣汁搀四生饮，止吐衄唾红。艾附丸（同香附末醋糊丸，）开郁结，调月经，温暖子宫，使孕早结。

　　姜艾丸（同干姜末蜜丸。）驱冷气，去恶气，免证久缠。和研细雄黄，熏下部 疰湿痹及疥癣神效；和蜡片诃子，熏痢后寒热急痛并带漏殊功。作炷灸诸经穴不差，凿窍拨风湿毒尤验。

　　实

　　取入药，令人有娠。助水脏壮阳，暖腰膝明目。又

　　九牛草，产均州山。（属湖广。）叶圆长背白有芒，茎独植高二尺许。气香似艾，采亦端阳。治诸般风劳，止遍身疼痛。

　　（谟）按：艾叶，《本经》及诸注释悉云：生于田野，类蒿复道者为佳，未尝以州土拘也。世俗反指此为野艾，至贱视之。端午节临，仅采悬户，辟疫而已。其治病症，遍求蕲州所产独茎、圆叶、背白、有芒者，称为艾之精英。倘有收藏，不吝价买。彼处仕宦，亦每采此。两京送人，重纸包封，以示珍贵。名益传远，四方尽闻。今以形状考之，九牛草者即此。人多不识，并以艾呼。经注明云：气虽艾香，实非艾种。医用作炷，以灸风湿痹疼、痨热积聚。尝获效者，亦因辛窜可以通利关窍而已。谓之全胜真艾，未必能然。大抵人之常情，贵远贱近。泥于习俗，胶固不移。纵有《本经》之文，诸家之注，何尝着一目视，以为真伪之别耶？噫！可胜叹哉！可胜叹哉！

　　卷之三　草部下

　　地榆

　　江宁府地榆衡州地榆味苦、甘、酸，气微寒，气味俱薄。阴中阳也。无毒。山谷俱有生长，八月采根曝干。恶麦门冬，宜人头发。虽理血病，惟治下焦。止妇人带下崩中，及月经不断；却小儿疳热泻痢，驱积瘀时行。止痔 来红，禁肠风下血。散乳 ，愈金疮。因性沉寒，故诸血热者可用。倘若虚寒水泻冷痢，切宜忌之。

　　第一卷五加皮款后，（谟）按：宜参看。

　　卷之三　草部下

　　紫草

　　紫草味苦，气寒。无毒。人家园圃，多有种栽。三月采根，可煎染紫。凡资入药，去根取茸。益气补中，通窍利水。治目黄成疸，疗腹满作疼。合膏敷疥癣疮疡，单煮托豌豆疮疹。

　　卷之三　草部下

　　茜草

　　茜草茜根味苦，气寒。阴中微阳。无毒。多产郊原，一名地血。苗牵长蔓延草上，根紫色收采春初。煎汁可染绛红，入药勿犯铜铁。疗中多蛊毒，吐下血如烂肝；治跌久损伤，凝积血成瘀块。虚热崩漏不止，劳伤吐衄时来；女子经滞不行，妇人产后血晕。凡诸血证，并建奇功。除乳结为痈，理体黄成疸。

　　卷之三　草部下

　　马鞭草

　　马鞭草味甘、苦，气微寒。有小毒。江淮州郡多，村墟陌路有。苗叶类菊，又若野狼牙。高二三尺茎圆，抽四五穗花紫。（春开细碎紫色，秋复再花。）穗较鞭鞘不异，故以马鞭为名。

　　主下部 疮并金疮积血作疼，研末敷妙；（曾治杨梅疮，用此煎汤，先熏后洗，汤气才到便觉爽快，候温洗之，痛肿随减。）通女人月水及血气成症结瘕，生捣煎良。（醇酒煎服。）去小腹卒痛难当，禁久疟发热不断。绞肠痧即效，缠喉痹极灵。杀诸般疰虫，消五种痞块。

　　卷之三　草部下

　　夏枯草

　　夏枯草味苦、辛，气寒。无毒。旷野平原，随处俱有。叶类旋覆，花似丹参。冬至后发生，夏至时枯瘁，故谓夏枯草也。四月收采，洗净阴干。凡用拯 ，王瓜为使。破症坚 瘤结气，散瘰 鼠 头疮。寒热堪驱，湿痹兼却。

　　（谟）按：夏枯草禀纯阳之气，得阴气即枯，故逢夏至梗枯也。丹溪有言：善补养厥阴血脉之功，能治肝虚目疼、冷泪不止、羞明怕日、久视昏花。用夏枯草五钱、香附子一两，研细为散，茶调下咽，服之诚有神功。惜乎！《本经》未之及也。

　　卷之三　草部下

　　百部

　　百部味甘、苦，气微温。又云：微寒。无毒。一云：有小毒。随处生长，用惟取根。劈开去心，酒浸火炒。主肺热上气，止年久咳嗽急求；治传尸骨蒸，杀寸白蛔虫须用。又专治虱，亦可去疳。烧汤洗牛马身虱不生，烧烟熏树木蛀虫即死。人家烧烬，尽逐蠓蝇。

　　卷之三　草部下

　　百合

　　滁州百合成州百合味甘，气平。无毒。洲渚山野俱生，花开红白二种。根如葫蒜，小瓣多层。人因美之，称名百合。

　　白花

　　者，养脏益志，，定胆安心。逐惊悸狂叫之邪，消浮肿痞满之气。止遍身痛，利大小便。辟鬼气，除时疫咳逆；杀蛊毒，治外科痈疽。乳痈喉痹殊功，发背搭肩立效。又张仲景治伤寒坏后，已成百合病证，用此治之，固此名同，然未识有何义也。蒸食能补中益气，作面可代粮过荒。

　　赤花

　　者，仅治外科，不理他病。凡采待用，务必分留。

　　卷之三　草部下

　　前胡

　　前胡味苦，气微寒。无毒。山谷多产，秋月采根。色白兼黄，气香甚窜。凡用入药，须日曝干。畏藜芦，恶皂荚。以半夏为使，去痰实如神。胸胁中痞满立除，心腹内结气即逐。治伤寒寒热，又推陈致新。消风止头疼，保婴利疳气。

　　卷之三　草部下

　　旋覆花

　　旋覆花味咸、甘，气温。无毒。一云冷利。有小毒。丛生深谷中，又名金沸草。颜色深黄如菊，人又呼金钱花。七月采收，曝干入药。治头风明目，逐水湿通便。去心满噫气痞坚，兼除。倘病者稍涉虚羸，防损气不宜多服。

　　叶

　　理金疮止血，

　　根

　　主风湿续筋。

　　卷之三　草部下

　　大黄

　　大黄味苦，气大寒。味极浓。阴中之阴，降也。无毒。形同牛舌，产自蜀川。必得重实锦纹，勿用轻松朽黑。使黄芩一味，入阳明二经。欲使上行，须资酒制。酒浸达巅顶上，酒洗至胃脘中。并载舟楫（桔梗）少停，仍缓国老（甘草）不坠。有斯佐助，才去病邪。如欲下行，务分缓速。欲速生使，投滚汤一泡便吞；欲缓熟宜，同诸药久煎方服。入剂多寡，看人实虚。盖性惟沉不浮，故用直走莫守。调中化食，霎时水谷利通；推陈致新，顷刻肠胃荡涤。

　　夺土郁，无壅滞，定祸乱，建太平。因有峻烈威风，特加将军名号。仍导瘀血，更滚顽痰。

　　破症坚积聚止疼，败痈疽热毒消肿。勿服太过，下多亡阴。若研末鸡清调稠，可敷上火疮取效。

　　（谟）按：大黄极寒，硫黄极热。二黄气味悬隔，何号将军相同？盖硫黄系至阳之精，大黄乃至阴之类。一能破邪归正，挺出阳精；一能推陈致新，戡定祸乱。并有过乎诸药之能，宜其同得居上之号也。

　　卷之三　草部下

　　连翘

　　连翘味苦，气平、微寒。气味俱薄，轻清而浮，升也，阳也。无毒。茎短微赤，叶狭常青花细瓣深黄，实作房黄黑。

　　因中片片相比，状如翘应故名。凡用采收，须择地土。生川蜀者，实类椿实，壳小坚（似椿实未开者，）外完而无跗萼，剖则中解，气甚芬香，才干便脱茎间，不击自然落下；生江南者，实若菡萏，壳柔软，外有跗萼抱之，解脉绝无，香气自少，干久尚着茎上，任击亦不脱离。以此为殊，惟蜀最胜。去梗旋研，入剂方灵。余剩密藏，气味免失。经入少阴心脏，手足少阳阳明。泻心经客热殊功，降脾胃湿热神效。驱恶痈毒蛊毒，去寸白虫蛔虫。疮科尝号圣丹、血证每为中使。通月水下五淋，义盖取其结者散之。故此能散诸经血凝气聚，必用而不可缺也。实人宜用，虚者勿投。

　　连轺

　　系根之名。仲景方云去热之。

　　卷之三　草部下

　　射（音夜）干

　　射（音夜）干味苦、气平、微温。属金、有木与水、火。阴中阳也。无毒。川泽郊原，随处生长。叶如翅羽扇，俗呼乌 根。一说：叶类萱草坚强，根多短须黄黑。花开四种，紫白红黄。丹溪取紫为真，只因试过有验。三月三日，采根曝干。凡药剂投煎，务米泔浸宿。散结气旋平痈毒，逐瘀血竟通月经。止喉痹刺疼，驱口热秽臭。去因劳而发之湿热，溃硬肿殊功；行太阴厥阴之积痰，消突核甚捷。仍治胸满气胀，更疗咳急涎多。

　　卷之三　草部下

　　蓄

　　蓄味苦，气平。无毒。春月布地生，在处沿路有。苗类瞿麦，根若蓬蒿。叶细竹味相同，茎赤钗股近似。节间花绽，色微青黄。五月采收，阴干入药。主浸淫疥瘙疽痔，治丹石发冲眼疼。去小儿蛔虫，疗女子阴蚀。

　　卷之三　草部下

　　苦参

　　成德军苦参秦州苦参味苦，气寒。沉也，纯阴。无毒。田野山谷，随处有生。采根曝干，嚼之极苦。反藜芦莫入，恶贝母菟丝。使宜玄参，惟作丸服。（不入汤散。）治肠风下血及热痢刮痛难当，疗温病狂言致心燥结胸垂死。赤癞眉脱者，驱风有功；黄胆遗溺者，逐水立效。扫遍身痒疹，止卒暴心疼。除痈肿，杀疥虫。破症瘕，散结气。养肝气明目止泪，益肾精解渴生津。利九窍通便，安五藏定志。子生作荚，十月堪收。亦明目轻身，惟久服有验。

　　卷之三　草部下

　　牵牛子

　　牵牛子味苦，气寒。有毒。不拘州土，处处有之。仲春时，旋生苗作藤，蔓绕墙垣篱堑；待秋月，方开花（如鼓子花碧色，日出开，日西阖。）结实，白皮里外成球。叶发枝间，有三尖角；子藏球内，亦三廉棱。九月采收曝干，多有黑白两种。黑者属水力速，白者属金效迟。炒研煎汤，并取头末。除壅滞气急，及 癖蛊毒殊功；利大小便难，并脚满水肿极验。

　　（谟）按：东垣云：牵牛非《神农经》药，出《名医续注》，云：味苦、寒。能除湿利小便，治下疰香港脚。据所说气味、主治俱误。丹药中用牵牛者，少则动大便，多则泻下如水，乃导气之药。试取尝之，味则辛辣，久嚼雄壮，渐渐不绝，非辛而何。《续注》谓味苦、寒，果安在哉？牵牛但能泻气中湿热，不能泻血中湿热。况湿纵下受，下焦主血，是血中之湿，宜用苦寒之味也。张仲景治七种湿证小便不利，无一药犯牵牛者，非不知牵牛能泻湿利小便也。为湿病之根在下焦，是血分中气病，而不可用辛辣气药，反泻上焦太阴之气故也。仲景尚不敢轻用，夫何世医，不分血气而一概用之乎？夫湿者，水之别称，有形者也。若肺先受湿，则宜用之。今则不问有湿无湿，但伤食，或欲动大便，或有热证，或作常服克化之药，罔不用之，岂不误哉！殊不知，牵牛比诸辛药泻气尤甚。张文懿公尝谓：牵牛不可耽嗜，脱人元气。吾初疑药有何耽嗜，后每见人因酒食病痞者，多服神芎丸等药，皆犯牵牛。

　　初服则快，药过复痞，仍前再服，随药而效，由是愈信耽嗜久服，暗伤元气而犹不知悔悟也。治当益脾健胃，使元气生发，自然腐熟水谷，此治无以加矣。经云：辛泻气，肺气病者，无多食辛。况饮食劳倦，所伤在胃。胃气不行，心火乘之。胃受火邪，名曰热中。《脉经》云：脾胃主血，其所生病，当于血中泻火润燥，破恶血，泻胃之湿热也。胃热上炎，肺受大邪，当用黄芩之苦寒以泻火，当归之辛温以泻血结，桃仁之辛甘油腻以破恶血，兼除燥润大便。然犹不可专用，须于黄耆、人参、甘草，诸甘温、甘寒、补元气、泻阴火正药内，兼而用之。何则？上焦元气已自虚弱，津液不足，口燥舌干，若反用牵牛，气味俱阳大辛之药，重泻其已虚之元气，复耗其津液，利其小便以致阴火愈甚，故重则死，轻则夭，诚可悯也。牵牛，感南方热火之化所生者也。血热而泻气，差误甚矣！若病湿胜，气不得施化，致大小便不通，则宜用之耳，湿去则气得周流。所谓五脏有邪，更相平也。经云：一脏不平，以所胜平之。火能平金而泻肺者，即此也。近世钱氏泻黄散中，独用防风过于他药一二倍者，以防风辛温，能于土中泻金之子，不使助母也。经云：从前来者为实邪。谓子能令母实，故以所胜平之也。《晦庵语录》中有：秋食姜，则夭人天年。经止言辛泻气，而《晦庵》云然，戒之深也。何则？秋分食姜，令人泻气，故禁之。夏月食姜不禁者，热气生旺之时，宜以汗散。姜能发汗，以越其热也。姜尚如此，况牵牛乎！可见味辛之物，皆有宜禁之时，亦犹牵牛，不可一概用之也。

　　卷之三　草部下

　　葶苈

　　曹州葶苈丹州葶苈味辛、苦，气大寒。沉也，阴中之阴。无毒。一云：小毒，用之当熬。陕西河北俱多，曹州（属山东）出者独胜。

　　延生田野，收采夏间。粒如黍扁小微黄，制隔纸文火略炒。恶僵蚕石龙芮，使榆皮得酒良。

　　种因甜苦两般，证量轻重各用。

　　苦葶苈

　　行水走泄迅速，形壮证重者热气殊功，消面目浮肿水气立效。肺痈喘不得卧，非此难痊；（葶苈大枣泻肺汤主之，出仲景方。）痰饮咳不能休，用之易愈。主症瘕积聚结气，理风热瘙痒痱疮。久服虚人，须记勿记。

　　卷之三　草部下

　　泽兰

　　徐州泽兰梧州泽兰味苦、甘。一云苦、辛，气微温。无毒。水泽多生，家园亦种。苗高二三尺许，紫节方茎；（有四棱。）叶尖对生有毛，但不光润。八月花开白色，状与薄荷花同。初采微辛，此为异耳。采收入药，防己使良。理胎产百病淹缠，女科须觅；消身面四肢浮肿，湿中宜求。

　　破宿血去症瘕殊功，行瘀血疗扑损易效。散头风目痛，追痈肿疮脓。长肉生肌，利门通窍。

　　根色紫黑，

　　地笋

　　为名。与粟根相侔，凡血证俱治。女人产后，堪作菜蔬。

　　又种

　　益奶草

　　收，脱肛最捷。炙令香燥，渍酒饮之。

　　卷之三　草部下

　　葫芦巴

　　葫芦巴味苦、气温。纯阳。无毒。《本经》云：乃番国萝卜子也。原本产诸胡地，今亦莳于岭南。春月生苗，夏间结子。子作细荚，至秋采收。得桃仁、大茴香，治膀胱疝气效；（三味麸炒，各等分，研末，半以酒糊丸，半为散，每用五七十丸，盐汤下，散以热米饮调下，与丸子相间，空心服，日各一、二服，即效。）得硫黄、黑附子，疗肾脏虚冷佳。驱胀满腹胁中，退青黄面颊上。

　　卷之三　草部下

　　萆

　　兴元府萆 荆门军萆 味苦、甘，气平。无毒。盛出河陕荆蜀，蔓生叶作三叉。秋月采根，状类山芋。一种有刺者，秋白实；一种茎无刺者，根软虚。种虽两般，白者为胜。又与菝 小异，凡收切勿混真。盖菝 根作块赤黄，萆根细长浅白。《博物志》亦曰：菝 与萆 相乱。时人每呼白菝 者，即萆 也。利刀切片，酒浸烘干。凡用拯 ，忌食牛肉。畏葵根牡蛎，及柴胡大黄。为使宜薏苡仁，治痹尽风寒湿。腰背冷痛止，筋骨制痛除。补水脏益精，缩小便明目。

　　逐关节久结老血，扫肌肤延生恶疮。仍主恚怒伤中，尤疗老人五缓。

　　菝

　　别种，亦系蔓生儿搀根。）延发山野地。采根秋月，切片曝干。浸赤汁煮米粉尝，辟酿醇酒饮，去风毒脚痹殊佳。

　　止小便，益血气。腰背疼甚，煎服亦灵。

　　（谟）按：近道所产，呼为冷饭团，即萆 也。俗之淫夫淫妇，多病杨梅疮。剂用轻粉，愈而复发，久则肢体拘挛，挛为痈漏。锉萆 三两，或加皂角刺、牵牛各一钱，水六碗，煎耗一半，温三服，不数剂多差。原因水衰，肝挟相火凌土，土属湿生肌肉，湿热郁于肌腠，故为痈肿。

　　经曰：湿气害人皮肉筋脉是也。萆 味甘、淡，去脾湿。湿去则荣卫从，筋脉柔，肌肉长，而拘挛痈漏并愈，此亦理也。初病服之不效者，火盛而湿未郁。萆 长于去湿，而劣于去热。病患则火衰而气已耗，气耗则湿郁，用之去湿故效也。

　　卷之三　草部下

　　预知子

　　预知子味苦，气寒。无毒。出淮南及汉黔诸州，系藤蔓附大木直上。叶三角绿色，背浅面深；实五月作房，生青熟赤。子藏房内，六七多枚。如皂角子褐斑，似飞蛾虫光润。欲求极贵，因得甚难。取二枚缀衣服领中，遇毒物则有声侧侧。能先知觉，故有此名。服须去皮，研细汤下。杀虫诛蛊，诸毒并驱。根捣水煎，获效尤速。

　　卷之三

　　草部下

　　味苦，气寒。有小毒。一云气热。无毒。沃壤多生，平泽亦有。气作猪臭，故名。（此草多生江东，其处语言呼猪为 ，呼臭为 ，因其气类，故此名之。）五六七月采收，（五月五日、六月六日、七月七日，并宜收采。）枝叶花实俱用。（惟去粗茎。）密酒层层和洒，九蒸九曝完全。细末研成，蜜丸豆大。早起空腹吞服，酒下多寡随宜。疗暴中风行邪，口眼斜者立效；治久渗湿痹，腰脚酸痛者殊功。捣生汁服之，主热 烦满。服多则吐，惟少为宜。

　　（谟）按：此草处处俱生，视之多有异状。金棱银线，素根紫 。对节生枝，方梗圆叶。

　　如式修制，服诚益人。百服则耳目聪明，千服则须发乌黑。追风逐湿，犹作泛闲。古方每竭赞扬，深功难尽着述。可见至贱之类，却有殊常之能。医者不可因贱而不收，病家亦勿谓贱而不制服也。

　　卷之三　草部下

　　鹤虱

　　除州鹤虱成州鹤虱味苦、气平。有小毒。平原旷野俱有，茎圆一二尺高。叶皱大仿佛紫苏，花白黄俨若甘菊。八月结子，粒细而尖。任收研散为丸，大能杀虫追毒。蛔蛲虫咬心腹卒痛者，肥肉汁调下即安；砒霜毒吞肠胃未裂者，浓 汁送下立吐。

　　卷之三　草部下

　　酸浆实

　　酸浆实味酸，气平、寒。无毒。园囿田 ，处处有生。春开白花，旋结青壳。子藏壳内，大若樱珠。临熟尽变深红，五月堪取啖食。孕妇吞下，立分娩无忧；小儿食之，能除热有益。根捣汁极苦，治黄胆易消。

　　叶

　　采阴干，亦利水道。定志益气，解躁除烦。

　　卷之三　草部下

　　石韦

　　石韦味苦、甘，气平、微寒。无毒。丛生山谷石上者真，不闻人声水声者效。叶长似柳，背有黄毛。不拭射人肺中，即成咳嗽难治。务先去净，复拌羊脂；炒变焦黄，方入药剂。得菖蒲妙，使杏仁良。治遗溺成淋，通膀胱利水。疗痈疽发背，去恶风止烦。益精气，补五劳，除邪热，安五脏。生瓦上者，

　　瓦韦

　　为名。治淋亦佳，《本经》曾载。

　　卷之三　草部下

　　海金沙

　　海金沙《本经》不言气味，只云出产黔州。（属云南。）一二尺高，株材甚小。七月收取，全科。睛日衬纸地间，将此曝于纸上，以杖敲击，自落细沙。且曝且敲，沙尽为度。

　　硝、蓬砂，可供疗伤寒狂热。

　　本注又云：小便不通脐下满闷者，用此一两，腊茶五钱，绝细研成，煎生姜、甘草梢，调下三钱。不通之再服之，旋可以取效也。

　　卷之三　草部下

　　海藻

　　海带、布昆海藻味苦、咸，气寒。无毒。一云：有小毒。东海所生，叶类萍藻。根着水底石上，茎如乱发而乌。七夕收采，性反甘草。治项间瘰 ，消颈下瘿囊。利水道通癃闭成淋，泻水气除胀满作肿。辟百邪鬼魅，止偏坠疝疼。又种粗长，乃名海带。茅软堪以系物，入药多用催海藻同功。散结溃坚，并着奇效。

　　（谟）按：荣气不从，外为痈肿。坚硬不溃，仗此可消。盖三药味俱咸，经云：咸能软坚。随无不溃，肿无不消也。

　　卷之三　草部下

　　常山

　　蜀漆常山味苦、辛，气寒。无毒。川蜀多生，湖浙亦有。择如鸡骨，入药收灵。忌菘菜鸡肉葱，畏玉札勿令犯。截温疟吐痰沫殊功，解伤寒驱寒热立效。水胀堪逐，鬼蛊能消。勿滚热下咽，必露冷过宿。（凡服此，须头晚煎熟，露天空下一宿，次早才服。）年老久病患全忌，形瘦稍虚者少煎。盖性悍凶，驱逐甚捷，功不掩过者也。苗名

　　蜀漆，味苦纯阳。五月收采阴干，使宜栝楼桔梗。散火邪错逆，破痈瘕症坚。除痞结积凝，辟蛊毒鬼疰。久疟兼治，咳逆且调。切勿多服，亦防恶吐。

　　卷之三　草部下

　　甘遂

　　甘遂味苦、甘，气大寒。有毒。多产京西川谷，二月采根阴干。状若连珠，使宜瓜蒂。反甘草，恶远志。破症坚积聚如神，退面目浮肿立效。食停胃内，有之即驱。水结胸中，非此不解。盖气直透所结之处，专于行水攻决，利从谷道出也。凡用斟酌，切勿妄投。

　　卷之三　草部下

　　白蔹

　　白蔹味苦、甘、气平、微寒。无毒。一云有毒。随处蔓生，深林犹盛。根如鸡鸭卵，三五同窠。采待中秋时，黑皮洗净。破片以竹穿日曝，入药与白芨并行。反乌头，使代赭。退赤眼除热，散结气止疼。理小儿温疟惊痫，疗女子阴户肿疼。杀火毒，为火煨汤泡圣药；治外科，敷背痈疔肿神丹。

　　卷之三　草部下

　　白芨

　　白芨味苦、辛、气平、微寒。阳中之阴。无毒。多出石山，苗高尺许。叶青两指大，茎端生一苔。花开紫红，实熟黄黑。根如菱米，节间有毛。二八月采干，紫石英为使。恶理石，畏杏仁。名擅外科，功专收敛。不煎汤服，惟熬膏敷。除贼风鬼击，痱缓不收；去溃疡败疽，死肌腐肉。敷山根（额之下，鼻之上。）止衄，涂疥癣杀虫。作糊甚粘，裱画多用。

　　卷之三　草部下

　　白附子

　　白附子味甘、辛、气温。纯阳。无毒。一云有小毒。巴郡凉州俱多，砂碛卑湿才有。独茎发叶甚细，周匝生于穗间。形类天雄，入药炮用。治面上百病，可作面脂；主血痹冷疼，且行药势。驱诸风冷气，解中风失音。摩醋擦身背汗斑，尤去疥癣；（用茄蒂里边捻药擦，三日愈，忌澡洗。）研末收阴囊湿痒，并灭瘢痕。

　　卷之三　草部下

　　白头翁

　　白头翁味苦、气温。可升可降，阴中阳也。无毒。一云味甘、苦。有小毒。山谷田野，在处有之。苗作丛柔细稍长，叶生杪有毛不泽。（毛细白色。）风来反静，风去则摇。与独滑赤箭苗茎三者，无差异也。近根底处，白茸寸余，状类老翁，名由此得。交秋收采，向日曝干。

　　（一云阴干。）入药拯 ，蠡实为使。主温疟阳狂寒热，治症瘕积聚腹疼。逐血愈金疮，驱风暖腰膝。消瘰 ，散瘿瘤。小儿头秃膻腥及两鼻血衄神效，男子阴疝偏肿并百节骨痛殊功。

　　牙齿痛亦除，赤毒痢必用。）经云：肾欲坚，急食苦以坚之。痢则下焦虚，故必用此纯苦之剂，以坚之也。）

　　卷之三　草部下

　　商陆

　　并州商陆凤翔商陆味辛、甘、酸，气温。有毒。一名樟柳，多产郊原。叶如牛舌舒长（纯青色，）茎高三尺柔脆。（青赤色。）秋间花作朵，色赤白两般。花赤者根赤相同，花白者根白无异。白根入药剂，专利水对证可煎；

　　赤根

　　儿鬼神，甚有毒贴肿堪用。倘卤莽误服，必痢血丧身。

　　释文又根有似有形双手足者，能通神。）今术家每云：樟柳神者，即此是尔。

　　实

　　亦入神之药，

　　花

　　名 花尤良。若阴干捣末水吞，能治人健忘善误。服后卧思所事，开心复记详明。并堕妊娠，孕妇切忌。

　　（谟）按：白根治水，方载多般。或取根杂鲤鱼熬汤，或咀粒搀粟米煮粥，或捣生汁调酒，或和诸药为丸。空心服之，并可获效。赤根贴肿，方亦不同。喉痹窒塞不通，醋熬敷外肿处。

　　石痈坚如石者，捣擦取软成脓。如或捣烂加盐，总敷无名肿毒。古赞云：其味酸辛，其形类人，疗水贴肿，其效如神。斯言尽之矣。

　　卷之三　草部下

　　王不留行

　　成德军王不留行江宁府王不留行（即剪金花） 味苦、甘，气平。阳中之阴。无毒。江浙近道俱有，茎青七八寸长。

　　叶尖如小匙豆，花开系黄紫色。子如黍粟，谷黑微圆。三月采根茎，五月取花子。先洒酒蒸一伏，复浸浆水一宵。微火焙干，收留待用。主金疮止血逐痛，治女科催产调经。除风痹、风痉、内寒；消乳痈、背痈、外肿。出刺下乳，止衄驱烦。

　　卷之三　草部下

　　蒲公草

　　蒲公草（即黄花地丁草） 味苦，气平。无毒。一云耩耨草，俗呼孛孛丁。田侧道旁，逢春满地。叶如苦苣有细刺，花类金钱开茎端。断其茎（茎中空如葱状。）白汁竟流，开罢花飞絮随起。絮中有子，落地则生。庭院有之，因风吹至。采宜四月五月，经入阳明太阴。煎汁同忍冬，临服加醇酒。溃痈肿，消结核屡着奇功；解食毒，散滞气每臻神效。

　　卷之三　草部下

　　谷精草

　　秦州谷精草江宁府谷精草味辛，气温。无毒。生长谷田中，采收三月后。花白叶细，圆小似星，故又名戴星草也。理咽喉痹塞，止牙齿风疼。口舌诸疮，眼目翳膜。并堪煎服，取效霎时。又喂马驴骡，能杀虫颡内。益力健步，长毛生鬃。

　　卷之三　草部下

　　旱莲草

　　旱莲草（一名鳢肠） 味甘、酸，气平。无毒。湿地多生，苗若旋覆。花细而白色，实圆而作房。摘断枝茎，汁出渐黑。或煎酒服，或熬膏敷。染白发回乌，止赤痢变粪。须眉稀少，可望速生而繁；火疮发红，能使流血立已。

　　卷之三　草部下

　　金星草

　　金星草味苦，气寒。无毒。多生阴湿石上，叶长凌冬不凋。背有黄点两行，状若金星相对，故因得此名也。五月采收，风干入药。解毒消肿，专理外科。凡百初起恶疮，但诸未溃阳毒。沿颈瘰 ，发背痈疽。或锉碎煮酒频吞，或研末调水旋服。或煎汁淋洗，或捣烂敷涂。

　　并可建功，立能获效。诸丹石毒悉解，硫黄毒亦能驱。根捣浸真麻油，搽头大生毛发。

　　卷之三　草部下

　　佛耳草

　　佛耳草味酸，气热。无毒。郊原野陂，处处有之。春生苗尺余，夏开花黄色。叶与马齿苋类，细小微有白毛。俗呼黄蒿，人每收采。捣烂和米粉作 ，柔韧（间软）而香美可尝。药剂凡资，曝干才用。以款冬为使，治寒嗽及痰。尤去肺寒，大升肺气。切勿过服，损目失明。

　　卷之三　草部下

　　灯笼草

　　灯笼草味苦，气大寒。无毒。在处俱有，八月采收。花实根茎，并堪入药。苗高三四尺许，花红而类灯笼。故此为名，专主热嗽。盖因苦而除燥热，轻能治上焦故也。丹溪尝云：灯笼草治热痰嗽，佛耳草治寒痰嗽。

　　卷之三　草部下

　　三白草

　　三白草味甘、辛，气寒。有小毒。出自襄州，（属湖广。）生临池泽。每交初夏之月，叶端半白如霜。农人候以莳田，三叶白草便秀。故此为誉，用惟取根。利大小便，逐脚膝气。除痞满去疟，破坚癖驱痰。疔肿仍消，积聚尤却。

　　卷之三　草部下

　　灯心草

　　灯心草味甘、气寒。属金与火。无毒。江南泽地丛生，苗茎圆细长直。多采蒸熟，向日曝干。

　　拆取中心白穣，用之燃灯照夜。此谓熟草，不入医方。务求生剥者为良，揉碎煎汤液才效。通阴窍，利小便。除癃闭成淋，消水湿作肿。钵擂乳香少入，油润全无罐藏。冰片多加，分两不耗。

　　根

　　采煎服，功力尤优。

　　灯花

　　止小儿夜啼，亦能治大人喉痹。金疮敷上，血禁肌生。

　　卷之三　草部下

　　蛇含草

　　蛇含草味苦，气微寒。无毒。一云有毒。石土上并生，远近处咸有。一茎五叶七叶，两种当用细叶黄花，此品才妙。

　　昔田父见蛇含，着别伤蛇即活。尝采此治痈肿，去内恶毒痫寒热邪气，心腹邪气；除湿痹疽痔恶疮，鼠 恶疮。诸丹石燥毒殊功，但蛇蝎蜂伤悉效。人家多种，亦令无蛇。又用捣烂成膏，堪续已断手指。

　　其根收取，乃名

　　女青

　　。捣细末带之，则疫疠不犯。主蛊毒而逐邪恶，杀鬼魅以辟不祥。

　　卷之三　草部下

　　水荭草

　　水荭草（即天蓼） 味咸，气微寒。无毒。一云味辛。有毒。虽生各处，多在水傍。苗茎高尺余，叶大色赤白。五月采实，用者最稀。去痹气，除恶疮，下水气，解消渴。去热明目，奇效咸臻。

　　马蓼

　　叶大同前，卑湿之地亦产。夏收采曝干入剂，主肠中虫蛭轻身。

　　水蓼

　　生浅水中，大叶上有黑点。根茎并采，可用煎汤。捋脚止霍乱转筋，消香港脚肿满；吞服止蛇毒攻内，去 癖胀疼。水蛊黄肿腹膨，用蒸汗出立愈。二月勿食，伤肾弱阳。若合鱼 食之，令阴冷痛欲绝。

　　毛蓼

　　冬根不死，叶上有毛；亦主瘰 痈疽，引脓长肉。

　　白蓼红蓼，造酒并佳。

　　卷之三　草部下

　　山茨菇根

　　山茨菇根味辛、苦。有小毒。俗呼金灯笼，多生沙湿地。初春萌孽，叶如韭叶长青；二月开花，状若灯笼色白。瓣有黑点，子结三棱。立夏才交，其苗即稿。依时掘地可得，迟久腐烂难寻。与老鸦蒜略同，在包裹上分别。蒜却无毛光秃，茨菇包裹有毛。得之去皮，生焙任消痈疽无名疔肿，散瘾疹有毒恶疮。蛇虺啮伤，并服神效。

　　卷之三　草部下

　　山豆根

　　山豆根味苦、气寒。无毒。各处山谷俱有，广西出者独佳。俗呼金锁匙，苗长一尺许。叶两傍而有曲钮，子成簇而色鲜红。粒似豆圆，名因此得。凡资疗病，惟取其根。口嚼汁吞，止咽喉肿痛要药；水调末服，除人马急黄捷方。敷蛇虫咬伤，去血气腹痛。

　　卷之三　草部下

　　萱草根

　　萱草（俗名鹿葱） 味甘，气凉。属木。无毒。圆圃多种，五月开花。疗酒疸遍身通黄，绞生根汁咽下；治沙淋小便涩痛，煮熟嫩苗食之。咀和酒煎，为破脑伤风要药；捣搀姜汁，系大热衄血仙方。安五脏轻身，利胸膈明目。久久服饵，欢乐无忧。嵇康云：合欢触怒，萱草忘忧是也。

　　宜男

　　系花之字，孕妇佩则生男。（丹溪曰：性下行走阴分，名宜男者，宁无微意存焉？）

　　卷之三　草部下

　　芦根

　　芦根味甘，气寒。无毒。州渚多生，秋冬才取。掘土择甘美者有效，露出及浮水者损人。解酒毒退热除烦；止呕哕开胃下食。食鱼蟹中毒即劫，怀胎孕发热即驱。花白名曰

　　蓬茸，霎时可安。

　　卷之三　草部下

　　菰根

　　菰首茭郁菰根味甘，气大寒。无毒。多生江湖陂泽，叶如蒲苇尖长。秣马甚肥，作荐诚软。江南呼为茭草，即此是焉。四时取根，捣烂绞汁。止小便利解渴，主肠胃热除烦。久浮水面者烧灰，研朱火灼疮敷愈。（用鸡清调。）

　　菰莱

　　即春生茭笋，煮食治心腹卒疼。杂鲫鱼为羹，解酒毒开胃。丹石热发，顿食即差。须防滑中，不宜多食。又

　　菰首

　　当作菰手，系风久中生白台。

　　冷滑。食同白蜜，痼疾复生。

　　台中有黑者

　　茭郁

　　名，用之治小儿赤痢效。

　　叶

　　利五脏亦验，食巴豆人忌之。

　　细若青麻黄，名雕胡米；俗每合黍粟煮，过凶荒年。大抵菰之种类，皆极冷利，不可过食，惟服金石人相宜尔。

　　卷之三　草部下

　　苎根

　　苎根味甘，气寒。无毒。乡落地多种养，宿根春自发生。叶取饲池鱼，面青背面；皮剥续暑布，一年三收。根轻虚白黄，采无时入药。捣敷小儿赤游丹毒，及诸痈疽发背乳房；煎疗女人胎动不安，并产前后发热烦闷。塞胎漏下血， 箭毒蛇伤。时疫大渴狂呼，非此莫却；金石服多燥热，饮下立除。

　　苎皮

　　藏留，产妇堪用。作枕眠，止血晕，安脐上，去腹疼。

　　渍苎汁尝，大解消渴。蚕咬中毒，一饮即驱。故近蚕室种之，则蚕竟不产也。

　　卷之三　草部下

　　羊蹄根

　　羊蹄根味甘，气寒。属水。无毒。叶如莴苣，多产道傍。根取醋摩。善走血分。主小儿头秃疥癞除热，治女子阴蚀浸淫杀虫。去痔疽，除风癣。或采多熬膏加蜜，用防风研末和丸。

　　括蒌甘草酒吞，治前诸证益妙。（日服二次，每次服三十丸。）

　　叶

　　作菜菇，小儿疳虫立追；（食多滑肠作泻。）

　　实

　　苦涩平，赤白杂痢能止。

　　卷之三　草部下

　　芫花

　　芫花味辛、苦，气温。有小毒。川谷甚多，远近俱有。茎紫花白，一二尺长。密开花盈旧枝茎，如紫梢作穗；未出叶采嫩苞蕊，向晴日曝干。花落叶生，不堪用也。得之煮醋数沸，洒出渍水一宵。复曝干收，才免毒害。反甘草，使决明。散皮肤水肿发浮，消胸膈痰沫善唾。咳逆上气能止，咽肿短气可安。驱疝瘕痈疽，除蛊毒鬼疟。令人虚损，久服不宜。汁渍线丝，系痔易落。 根采尤毒，乃名

　　蜀桑

　　。捣烂堪毒鱼，研末能敷疥。

　　（谟）按：芫花泻湿利水为要。夫水者，脾、胃、肾三经所主，有五脏六腑十二经之部分。上而头目，中而四肢，下而腰膝。外而皮毛，中而肌肉，内而筋骨。脉有寸、关、尺之殊，诊有浮、中、沉之异。必当审其病在何经何脏，乃可用之。倘若误投，为害非浅。

　　卷之三　草部下

　　荛花

　　荛花味苦、辛，气寒。有毒。生咸阳川谷，及河南中牟。苗似胡荽刺无，花类芫花色白，状极细四五月采，力甚猛熬令赤收。入药剂中，急欲行水。有是证者，斟酌投煎。破积聚大坚瘕症，疗痰癖咳逆上气。咽喉内肿痛，疰气可散；脐腹下 癖，气块能消。

　　卷之三　草部下

　　贯众

　　淄州贯众味苦、气微寒。有毒。在处山谷有，背日阴湿生。茎有三棱，皮系赤色。叶青绿如小鸡翅，根紫黑似老鸱头。故《本经》款中亦载曰：此谓草鸱头也。（一说：根形如大爪，下有黑须毛。）二八月采根阴干，赤小豆 菌为使。驱诸毒，理金疮恶毒；杀三虫，去寸白蛔虫。仍除头风，更破症瘕。

　　卷之三　草部下

　　凫茨

　　凫茨味甘，气平、微寒。无毒。苗似龙须，叶如芋状。根黑指大，皮浓有毛。（又一种皮薄无毛者亦同。）今人谓之荸荠，《本经》载曰乌芋。凫鸟喜食，又得此名。水田莳之，在处有者。三月三日，采根曝干。主产后血闷攻心，理产难子胞不下。压丹石除胸膈痞气，下石淋退面目疸黄。风肿能消，痹热堪却。开胃进食，益气温中。性善毁铜，着之即碎，故为消坚削积要剂也。多食则生他证，卒食则呕水来。孕妇食动胎，小儿食脐痛。

　　叶

　　采捣烂，蛇咬可敷。

　　卷之三　草部下

　　水萍

　　味辛、酸，气寒。无毒。系柳絮随风飞起，入池沼得水生成。小者藻背面俱青，大者萍面青背紫。下无根蒂，水面漂浮。入药拯 ，惟萍可用。七月半采，依法曝之。竹筛摊开，水盆架住。曝向烈日，才得燥干。（盆无水则不燥。）研末细罗。蜜丸弹大。豆淋酒化，空心顿吞。发汗骤来，驱风速退。仍治时行热病，堪浴遍身痒疮。（生采煎汤。）消水肿，利小便，去暴燥，止消渴。夏夜蚊多，烧烟可除。

　　（谟）按：《普济》大风丹云：东京开河，掘得石碑，梵书天篆，无有晓者。林灵素逐字释解，乃是治中风方。歌曰：天生灵草无根干，不在山间不在岸。始因飞絮逐东风，泛梗青青漂水面。神仙一味去沉 ，采时须是七月半。怕甚瘫风与中风，酒下三丸都汗散。

　　卷之三　草部下

　　大戟

　　大戟味辛、甘，气大寒。阴中微阳。有小毒。种甚猥贱，处处有生。春发红芽，日渐丛长。凡资入药，惟采正根。傍附误煎，冷泻难禁。恶薯蓣，使赤豆。反甘草、海藻、芫花，畏菖蒲、芦根、鼠屎。每与甘遂，同利小便。消水肿腹满急疼，除中风皮肤燥痛。驱蛊毒，破症坚。通月信堕胎，散颈 逐瘀。苗名

　　泽漆，味苦兼辛。退邪热皮肤，却浮肿面目。

　　大腹水气立遣，阴气不足堪扶。

　　卷之三　草部下

　　蚤休

　　蚤休（一名紫河车） 味苦，气微寒。有毒。川谷俱有，江淮独多。不生傍枝，一茎挺立。

　　茎中生叶，叶心抽茎。年久发三四层，上有金线垂下。故又名金线重楼，俗呼七叶一枝花也。

　　《图经》云：叶如鬼臼，根若肥姜。凡入药中，惟采根用。主惊痫摇头弄舌，除湿热发肿作疮。下三虫，解百毒。或摩酒饮，或摩醋敷。

　　卷之三　草部下

　　茹

　　茹味辛、酸，气寒。有小毒。近产河阳，原出高丽。苗逢春暖方起，叶类大戟常青。

　　花色黄结子绝无，根皮赤（似萝卜根）断则流汁。黑凝如漆，故云漆头。五月采根，阴干，惟取头黑者胜。使甘草节，恶麦门冬。载《素问》中，云去恶血。古姚僧坦，用治痈疽。作散频敷，肉满便止。破症瘕，杀疥虫。逐败疮死肌，除大风热气。善忘不乐，亦着《本经》。

　　又草 茹，其根色白。因医取黑头入剂，采多烧热铁烁之。作假代真，主治不异。敷溃疡作散，载古方亦多。

　　卷之三　草部下

　　卫矛

　　卫矛（一名鬼箭羽） 味苦，气寒。无毒。深山谷多产，平陆地绝无。茎类柏皮褐黄，叶似山茶青绿。干有三羽，状似箭翎。削取皮羽阴干，拭净赤毛酥炙。（一说只使箭头，每两用酥一分，缓炒酥尽为度。）任煎汤液，专治女科。能堕妊娠，善疗血气。遣邪祟，杀蛊毒，破症结，通月经。腹满汗出立瘳，崩中下漏即止。消皮肤风肿，去腹脏白虫。产后血绞痛殊功，恶疰卒暴心痛捷效。

　　卷之三　草部下

　　野狼毒

　　野狼毒味辛，气平。有大毒。山陕西郡州，似商陆苗叶。采根八月，肉白皮黄。重实者良，（入水即沉。）浮虚者劣。使黑大豆，恶麦句姜。破积聚痰癖瘕症，去恶疮鼠 疽痈。逐咳逆上气，杀蛊毒鬼精。走兽飞禽，亦堪杀害。

　　卷之三　草部下

　　淫羊藿

　　永康军淫羊藿沂州淫羊藿（即仙灵脾） 味辛，气寒。无毒。茎细而坚，叶圆而薄。所在俱有，凌冬不凋，俗呼为三枝九叶草也。但生处不闻水声者为美，凡采制须先酒浸过曝干。锉碎对拌羊脂，（每一斤用羊脂四两。）火炒脂尽为度。羊食贪合，故此著名。治男子绝阳不兴，治女人绝阴不产。却老景昏耄，除中年健忘。益骨坚筋，增力强志。久服有损，明载《本经》。

　　卷之三　草部下

　　羊踯躅

　　羊踯躅味辛，气温。有大毒。向阳山谷，逢春则生。起苗一尺余高，结蕊二月半后。叶如桃叶深绿，花似瓜花正黄。羊误食之，踯躅而死。故《本经》竟名羊踯躅，今南人又呼黄杜鹃。依时采花，阴干入药。主风湿藏肌肉里， 痹麻；治贼风在皮肤中，淫淫掣痛。鬼疰蛊毒并治，瘟疟恶毒齐驱。

　　卷之三　草部下

　　藜芦

　　解州藜芦解州藜芦味辛、苦，气寒。有毒。近道俱有，深谷多生。反芍药细辛，及五参（人参、沙参、玄参、丹参、苦参。）勿用。恶大黄，使黄连。三月采根，阴干去芦。微炒入药，专能发吐。不用煎汤，惟作散用。主头秃疥疡，疗肠癖泻痢。杀诸虫，除蛊毒，去死肌，愈恶痈。治喉痹不通。理风痰上壅。亦能医马涂癣，并敷马刀烂疮。

　　卷之三　草部下

　　莨（音浪）菪（音荡）子

　　莨菪子（即天仙子）

　　味苦、甘，气寒。有毒。山谷各处生，苗高四尺许。叶阔三指，夏开白花。实同罂粟作房，子如黍米成粒。五月收采，向日曝干。主风痫癫狂，疗湿痹拘急。助足健行见鬼，理齿蛀蚀出虫。久服轻身，走及奔马。炒熟方益，生则泻人。

　　《别说》云：煮一二日，尚入土萌芽，用者尤宜审也。

　　卷之三　草部下

　　续随子

　　续随子（一名千金子）

　　味辛，气温。有毒。苗如大戟，叶中抽茎。开花黄小多层，结实青而有壳。人家亭圃，每种观瞻。又因秋种冬生，春秀夏实。故又名曰拒冬实也。用须取仁纸裹，压以重石去油。复研成霜，方可入药。宣一切宿滞积聚，敷诸般疥癣恶疮。逐水利大小二肠，过服，防毒损人。其

　　茎中白汁

　　旋收，敷白癜面 即去。

　　卷之三　草部下

　　蓖麻子

　　明州蓖麻儋州蓖麻味甘、辛，气平。有小毒。园圃中俱种，胡地者盖良。子如牛蜱色斑，叶类火麻浓大。得名由此，其性善收。剥谷取仁，修制忌铁。盐汤入砂锅煮透，（半日为度。）捞起以石臼捣糜。用敷无名毒疽，吸出有形滞物。剩骨立起，脓血尽追。涂足心，下胎孕子胞如神；涂巅顶，收生肠脱肛甚捷。涂口眼 僻，即牵正复元。（左患涂右，右患涂左。）见效急除，久则反损，因性峻急故也。亦堪服饵，方法须依。驱卒仆风痫，（取仁一两，黄连切成豆粒一两，水一碗，入砂锅中文火旋煮，水尽复添，务周三日两夜为度，取去黄连，只用仁，风干不得见日，每仁一粒，竹刀切四段，每服五粒，作二十段，荆芥汤送下，食远，日三服，不拘年久月近并效，载《卫生宝鉴》。）消中满水胀。（年壮人水研十粒服之，吐恶沫旋加至二十粒，三日一服差，载《经文》。）兼逐尸疰恶气，又主寒热风虚。服过者，一生忌食豆入喉；误犯之，顷刻作腹胀倾命。摄生之士，不可不知。

　　油

　　榨取，敷疥癞疮痍，调银殊可为印色；

　　叶

　　捣蒸，敷香港脚风肿，熨囟上即止衄红。（油涂炙蒸，熨之有验。）

　　（谟）按：病分血气，药别阴阳。丹溪云：蓖麻子属阴，主吸出有形质之滞物，故取胎产胞衣、剩骨、脓血者用之。荔枝肉属阳，主散无形质之滞气，故消瘤赘赤肿者用之。苟不明此理而错用，治则不应也。

　　卷之三　草部下

　　荜拨

　　荜拨味辛，气大温。无毒。出番国中，产竹林内。苗作丛高二尺许，叶圆绿阔二寸余。

　　开花，白色在表。七月结子，小指般长。秋末收子阴干，辛烈过于 酱。岭南海舶，贸易常消宿食下气，除胃冷温中。

　　癖阴疝痛并驱，霍乱冷气疼立却。禁水泄虚痢，止呕逆醋心。得诃子、人参、桂心、干姜为丸，治脏腑虚冷、肠鸣、泄痢神效。仍杀腥秽，食味堪调。久服走泄真阳，令人肠虚下重。

　　根

　　名

　　荜拨设，黑硬近似柴胡；能阴汗寒疝核肿。

　　卷之三　草部下

　　鬼臼

　　舒州鬼臼齐州鬼臼味辛，气微温。有毒。齐杭襄峡最多，深山阴地才有。独茎起土内，一叶坚茎端。（状如伞盖。一云：叶六出、或五出，如雁掌。）旦东向，暮臼，逐岁增添。（每年长一茎，茎枯为一臼，二十年则二十也。）要求真采之，勿贸假误也。垣衣所畏，制伏可资。辟瘟疫恶气不祥，杀蛊毒鬼疰精物。去目赤肤翳，疗喉结风邪。不入汤煎，惟作散用。

　　卷之三　草部下

　　干苔

　　味咸，气寒。一云温。无毒。即地面青苔是也。渗湿有，背阴生。疗心腹闷烦，研调水饮；治霍乱呕吐，采煎汁尝。发诸般疮疥杀虫，下一切丹石去毒。但服不可过剂，令人少血痿黄。生老屋上者，名

　　屋游

　　。利膀胱吊气，及浮热在皮肤间。生古墙侧者，名

　　垣衣

　　。主黄胆心烦，致暴热攻肠胃内。陟厘生水石面，止泄痢，强胃气，消谷温中。

　　土马鬃

　　生土墙头，凉骨蒸，止鼻衄，败毒驱热。

　　井苔

　　从井底觅，疗水肿漆疮热疮。

　　船苔

　　向船底求，治五淋鼻洪吐血。昔邪生山石，去小儿时热惊痫。

　　瓦松生瓦沟，通女人经络闭涩。

　　（谟）按：至贱之物，如许之名，盖因所附不同，以致主疗各异。瓦松虽则别种，亦由渗湿而生。故并录之，以便查考。

　　卷之三　草部下

　　鬼督邮

　　鬼督邮味辛、苦，气平。无毒。所在山谷，有必丛生。苗唯一茎，类小箭竿。叶出茎端如伞，根横而不发须。花开叶心，其色黄白。二月八月，用惟采根。甘草水煮一伏时，漉曝干任丸煎服。主鬼疰卒忤中恶及百精毒，去温疟时行疫疠并心腹邪。强脚 ，益膂力。腰腿诸疾，并可驱除。今医不审其真，每每以徐长卿充代，乘戾殊甚。夫长卿、赤箭、鬼箭，虽皆有鬼督邮别名，而治大相异也。务辨的实，切勿混淆。

　　卷之三　草部下

　　蜀葵花

　　蜀葵花红葵花黄葵花味甘，气寒。阴中之阳。无毒。即家园红白葵花，惟川蜀产者最胜。色因有二，治同。

　　红葵花

　　治赤带赤痢如神，血燥兼治；

　　白葵花

　　驱白带白痢速效，气燥亦驱。

　　子

　　能催生堕胎，更疗淋涩水肿。一切疮疥痈毒，研末俱可敷之。

　　叶

　　捣烂，贴金疮火疮；又煮食，除热茎理恶疮散血，

　　根

　　主客热通便。根茎共煮汁吞，即解丹石热结。

　　黄蜀葵花

　　各种，叶狭敷金疮更验。

　　子

　　炒研调酒，亦催产捷方。

　　卷之三　草部下

　　大青

　　大青味苦，气大寒。无毒。多生 蜀濠淄，亦产江东州郡。叶绿似石竹茎紫，花红如马蓼根黄。入药用叶兼茎，春末夏初收采。仲景书内，每每擅名。伤寒热毒发斑，有大青四物汤饮效；伤寒身强脊痛，有大青葛根汤服灵。又单味大青煎汤，治伤寒黄汗黄胆，天行时疫尤多用之。仍 肿痈，且解烦渴。

　　小青

　　异种，惟产福州。（属福建。）土人用治痈疮，取

　　叶

　　生捣敷上。

　　卷之三　草部下

　　王瓜

　　王瓜味苦，气寒。无毒。一云有小毒。生平泽田野，及篱堑垣墙。一名土瓜，处处俱有。

　　《月令》：四月王瓜生，即此是也。作藤蔓发叶，多刺微圆。逢夏至开花，深黄单瓣。实结一二寸许，成熟七八月间。外壳红黄如栝蒌状，中子紫赤似螳螂头。采入医方，

　　根子

　　两用。

　　治小便数遗不禁，润心肺，解蛊毒，却黄病黄胆，用子宜生；疗下痢赤白杂来，驱肠风，除肺痿，止血溢血泄，用子须炒。根捣汁，去小儿闪癖痞满及天行热疾发狂，痰疟暴生，并可服也，但少为奇；（多服则吐下。）根煎汤，破妇人血瘕坚症，并扑损瘀血作痛，乳汁不下，俱当饮之，过多不妙。仍逐骨节中伏水，更消项颈上 疮。去湿痹酸疼，散痈疽 肿。

　　通经堕孕，益气愈聋。

　　卷之四　木部

　　桂

　　官桂 桂牡桂味辛、甘，气大热。浮也，阳中之阳也。有小毒。采皮宜冬至，同饵忌生葱。收必阴干，（勿见火日。）用旋咀片。余剩须密纸重裹，犯风免辛气泄扬。种类多般，地产各处。

　　桂

　　正圆无骨，（形类竹。）生交趾桂林。

　　牡桂

　　广薄皮，产南海山谷。

　　官桂

　　品极高而堪充进贡，（州名，属广东。一说：世人以观字笔画多，懒书之，故只作宫，如写黄 作柏， 作姜，同意亦通。）

　　木桂

　　皮极浓而肉理粗虚，乃发从岭。

　　筒桂

　　因皮嫩如筒卷束，

　　板桂

　　谓皮老若板坦平。

　　柳桂

　　系至软枝梢，

　　肉桂

　　指至浓脂肉。

　　桂枝

　　枝梗小条，非身干粗浓之处；

　　桂心

　　近木黄肉，但去外甲错粗皮。品分既明，欺罔难入。又各主治，亦须详知。 桂筒桂相同，（一说： 、筒字近似，人误书之，习以成俗也。）养精神，和颜色耐老；牡桂板桂一类，坚骨节，通血脉堕胎。

　　四者性并辛温，难作风寒正治。柳桂桂枝味淡，能治上焦头目，兼横行手臂，调荣血，和肌表，止烦出汗，疏邪散风，经云气薄则发泄是也；肉桂木桂性热，堪疗下焦寒冷，并秋冬腹疼，泄贲豚，利水道，温筋暖脏，破血通经。经云气浓则发热是也。桂心美之之义，性略守，治多在中；官桂贵之之辞，味甚辛，治易解表。如此之异，盖缘本乎天者亲上，本乎地者亲下。理之自然，性分所不可移也。然柳桂桂枝，入足太阳之腑；桂心少阴之经。《本经》注云：桂有小毒，亦从类化。与黄芩、黄连为使，小毒何施；与乌头、附子为使，全得热性。与人参、麦门冬、甘草同用，能调中益气，实卫护荣；与柴胡、紫石英、干地黄同用，却主吐逆。与巴豆、 砂、干漆、穿山甲、水蛭、虻虫，如此有毒之类同用，则小毒化为大毒矣。春夏禁服，秋冬宜煎。

　　（谟）按：诸桂所治不同，无非各因其材而致用也。然《本经》谓：桂止烦出汗。仲景治伤寒乃云：无汗不得服桂枝。又云：汗过多者，桂枝甘草汤。是又用其闭汗，何特反其经义耶？抑一药而二用耶？噫！此正所谓殊途而合辙也。盖桂善通血脉。《本经》言：桂止烦出汗者，非桂能开腠理而发出汗也，以之调其荣血，则卫气自和，邪无容地，遂自汗出而解矣。仲景言：汗多用桂枝者，亦非桂枝能闭腠理而止住汗也，以之调和荣卫，则邪从汗出，邪去而汗自止矣。昧者不解出汗止汗之意，凡病伤寒，便用桂枝汤，幸遇太阳伤风自汗者，固获奇效。倘系太阳伤寒无汗者，而亦用之，为害岂浅浅乎？犹有谓仲景之治表虚，而一概同敛虚汗者，此又大失经旨矣。

　　卷之四　木部

　　柏实

　　柏实味甘、辛，气平。无毒。近道俱有，干州（属陕西）独佳。屋边者为宜，冢上者切忌。

　　霜后采实，去壳取仁。先以醇酒浸曝干，次取黄精汁和煮。执筋连搅，汁尽才休。研细成霜，入剂方效。畏羊菊曲面诸石，（羊蹄根、菊花、神曲、白面、一切石。）使蛎瓜子桂皮。聪耳目，却风寒湿痹止疼；益气血，去恍惚虚损敛汗。治肾冷腰冷并膀胱冷脓宿水，润肾燥体燥增寿耐老。

　　侧柏叶

　　苦涩，翠扁者采收。务向月令建方，（春采东，夏采南，秋冬仿此。）才得节候生气。即止吐衄崩痢，重生发鬓须眉。为燥湿仙丹，系补阴要药。若合黄连煎服，小儿虫痢立痊。

　　白皮

　　烧灰，敷火灼烂疮，长毛发亦验；

　　枝节

　　酿酒，主历节风痹，疗 疥尤灵。（凡患疥疮癞疮及牛马畜产有疥。并烧敷二三次，无不愈。）

　　卷之四　木部

　　黄皮

　　黄 商州黄味苦、微辛，气寒。阴中之阳，降也。无毒。树尚蜀产，皮宜夏收。择内黄紧浓为忧，去外褐粗糙才制。先渍蜜水，日际曝干。次涂蜜糖，火边炙燥。恶干漆，治三焦。二制则治上焦，单制则治中焦，不制则治下焦也。乃足少阴本药，又足太阳引经。加黄耆汤中，使足膝气力涌出，痿蹙即差；和苍术散内，（即二妙散。）俾下焦湿热散行，肿胀易退。佐泽泻利小便赤涩，配细辛擦舌颊红疮。（一方同青黛研细，入冰片少许，擦之亦效。）安虚哕蛔虫，泻隐伏龙火。解消渴，除骨蒸。补肾强阴，洗肝明目。肠风连下血者立效，热痢先见膀胱中结热。女人带漏，亦可治之。

　　根

　　名

　　檀桓，如苓结块。疗心腹百病，主长生神仙。不渴不饥，安魂定魄。

　　（谟）按：《内经》云：肾苦燥，故肾停湿也。活人解毒汤，用黄 、黄连、黄芩、栀子，盖栀子、黄芩入肺，黄连入心，黄 入肾，燥湿所归，各随其类而然也。上下内外，并可治之。积热门中，诚为要药。至今医家，气虚用四君子，血虚用四物，有痰用二陈，有热用解毒，故常宗述而不易焉。

　　卷之四　木部

　　楮实

　　楮实味甘，气寒。无毒。近道虽有，荥阳（属河南）独多。每产废田，又名谷实。叶类葡萄作瓣，实如弹子结蓬。初生绿青，渐熟红赤。待深秋采摘，侵水以去皮瓤；取中子曝干，投酒再浸昼夜。务蒸从巳至亥，任用煎尝为丸。阴痿能强，水肿可退。充肌肤，助腰膝，益气力，补虚劳。悦颜色轻身，壮筋骨明目。

　　叶

　　主小儿身热，食下即使生肌。

　　皮

　　煎逐水利便，浸纸烧存性调酒，亦止血晕血崩。剪有印纸烧吞，（衙门中有印信之纸。）断妇人产如神效。

　　（谟）按：楮有二种，名亦不同。叶有瓣曰楮，叶无瓣曰构。音彀。一说皮斑者楮，皮白者构。多生久废谷田，结实味甘，又因名曰谷实也。诗云：爰有树檀，其下维谷是尔。即今幽州，犹云谷桑。荆杨交广，咸谓之构。每逢秋月，剥取其皮。或织为履穿，或捣作纸卖。色甚光泽，媒利无涯。所入医方，惟贵其实。赤者频服，不老不饥，筋力倍增，行及奔马。并载经注，决无欺人。奈何滋补药中，用之稀少。惜哉！惜哉！

　　卷之四　木部

　　淡竹叶

　　淡竹叶味甘、淡，气平、寒。阴中微阳。无毒。竹类颇多，难指何是。惟尝笋味，淡者为然。 竹、雷竹、水竹，味淡兼甜，治病第一。 竹、 竹，味皆纯淡，采用亦宜；苦竹、紫竹，苦辣而膻，不堪入药。东坡苏公云：淡竹者对苦竹为文，除苦竹之外，皆淡竹也。迹此观之，足可征矣。逐上气咳逆，喘促，退虚热烦躁不眠。专凉心经，尤却风痉。（一种草类如铁线，茎似嫩稷，叶长尺余，亦名淡竹叶，俗多采，利小水，治喉痹等证并神效。）

　　根

　　止消渴神明，轻身益气。

　　皮茹

　　削去青色，惟取向里黄皮。主胃热呃逆殊功，疗噎膈哎哕神效。

　　败船茹

　　原亦竹皮刮下，大 用程漏处极多。取干煮之，亦止诸血。烧取

　　竹沥，与荆沥同。横锯截尺余，直劈作数块。两砖架起，紧火中烘。沥从两头流出，少加姜汁调服。（每沥一杯，加生姜自然汁二匙。）却阴虚发热，理中风噤牙。小儿天吊惊痫，入口便定；妇人胎产闷晕，下咽即苏。《衍义》云：胎前不损子，产后不得虚。止惊悸，却痰涎。

　　痰在手足四肢，非此不达；痰在皮里膜外，有此可驱。但世俗反以大寒，置疑不用。殊不知系火 出，又佐姜汁，有何寒乎？

　　竹肉

　　状如肉脔，每生苦竹枝上。鸡蛋般大，生啖毒多。戟人喉颡来红，且令爪甲变黑。须灰汁煮炼三度，然后依常菜食之。杀三虫，破老血。别有功效，人未尽知。

　　竹蓐

　　惟盛夏间，状类鹿角色白。系慈竹逢雨滋润，每滴汁着地发生。同赤白治验。节内黄粉，即

　　天竺黄

　　。（俗云天竺国生，非也。）旋飞尘沙结成，老竹间或可得。形类黄土，一名竹膏。

　　治小儿急慢惊抽，疗肥人卒暴风中。镇心明目，解热驱邪。

　　竹笋

　　发气托痘疮，更止消渴利小水。

　　桃竹笋

　　苦有毒，（赖笋不成竹者，俗谓顽笋是也。）用捣成膏；六畜皮肉生蛆，纳入尽出。灰汁煮才可食，不尔亦戟人喉。更有

　　仙人杖

　　味咸，是笋成竹时立死。色黑如漆，收宜夏初。惟苦 竹多生，专生哕气呕逆。大人翻胃反食，以虱入腹为病。状如症瘕，煮服即除。

　　卷之四　木部

　　松脂

　　松脂味苦、甘，气温。无毒。普天下植养，州土不拘。大木中流来，沥清（松脂别名）便是。采取媒利，凿多窍可遂贪心；炼饵延年，待自流易奏捷效。择通明成颗，分向背阴阳。向南日月照者为

　　阳脂，向北日月背者为

　　阴脂

　　。阳脂补阳，阴脂补阴。《仙经》亦云：不见日月人多阴虚，欲其专补阴尔。制炼有方，依式勿错。水盛釜内，甑安水傍。白茅藉甑底两层，黄沙盖茅上寸许。松脂任布，桑柴紧炊。汤减少旋添，脂流尽方出。新笊篱掠投冷水，（沉釜底者勿用。）候凝结复炊如前。

　　周毕三回，色白如玉。研和群药，（加白茯苓、柏子仁、甘菊花共剂，亦可单服。）为丸酒吞。逐诸风，安五脏。除伏热胃脘，解消渴咽喉。轻身通神，延年耐老。熬膏贴疮毒长肉，作散治齿痛杀虫。

　　实

　　主少气虚羸，兼驱风痹；

　　花

　　虽轻身益气，发热上焦。

　　菩（花底菩）收晒干，研末罗细。鸡清（鸡蛋清）丸成豆粒，暑痢止涩如神。

　　根白皮

　　主辟谷不饥，补虚损劳乏；

　　节

　　性温燥血中之湿，却脚痹软疼。

　　叶

　　辟瘟疫气灵。历节诸风，渍酒可服。松萝（一名女萝《诗》云：茑与女萝施于松上。陶云：茑是寄生，当用桑上者，女萝当用松上者。）苦煎浓可作吐汤。涌客痰，截温疟，利水道，驱头风。扫顶上疮痍，去项间瘤瘿。虚汗堪止，嗔怒能消。

　　卷之四　木部

　　茯苓

　　茯苓味甘、淡，气平。属金。降也，阳中阴也。无毒。近道俱有，云贵（云南、贵州）独佳。产深山谷中，在枯松根底。由木被斧斤砍伐，或老遭风雹折摧。枝叶不复上升，津气旋向下泄。凝结成块，乃名茯苓。因其本体相离，故取附之之义。小如鹅卵，大若匏瓜。犹类龟鳖人形，并尚沉重结实。（四五斤一块者愈佳。）久藏留自无朽蛀，初收采须仗阴干。咀片水煎，黑皮净削。研末丸服，赤筋尽淘。（茯苓中有赤筋，最损目，为丸散久服者，研细末，入细布袋中，以冷水揉摆，如作葛粉状，澄取粉，而筋滓在袋中者，弃去不用，若煎汤则不须尔。）方益心脾，不损眼目。忌酸物，恶白蔹，仍畏牡蒙、地榆、雄黄、秦艽、龟甲。种赤白主治略异，经上下行走自殊。

　　赤茯苓

　　入心脾小肠，属己丙丁，泻利专主；

　　白茯苓

　　入膀胱并车前；利血仅在腰脐，效同白术。为除湿行水圣药，乃养神益智仙丹。生津液缓脾，驱痰火益肺。和魂炼魄，开胃浓肠。

　　却惊痫，安胎孕。久服耐老，延年不饥。倘汗多阴虚者误煎，伤元夭寿；若小便素利者过服，助燥损明。暴病有余相宜，久病不足切禁。凡须细察，不可妄投。

　　茯神

　　附结本根，因津泄少；谓既不离其本，故此为名。体比苓略松，皮与木须去。所忌畏恶，悉仿于前。专理心经，善补心气。止恍惚惊悸，除恚怒健忘。

　　心木名

　　黄松节

　　载经，偏风致口 僻治验。

　　（谟）按：经注有曰：松木既焦，根尚能生物者何也？盖因精英未沦，沾其土气，不能不为物尔。正犹马勃、菌簟、五芝、木耳、石耳之类，多生枯木润石粪土之上，则可知焉。其上菟丝下有伏苓之说，甚为轻信者矣。又曰：茯苓为在天之阳，阳当上行，何谓利水而泻下耶？经云：气薄者，阳中之阴。所以茯苓利水泻下，亦不离乎阳之本体，故入手足太阳经焉。丹溪又曰：茯苓、猪苓、泽泻各有行水之能，久服损人。八味丸用之，亦不过接引诸药，归久积陈垢，以为搬运之功也。

　　第一卷白术款后（谟）按：宜参看。

　　卷之四　木部

　　琥珀

　　味甘，气平。属金，阳也。无毒。出自松脂所化，入土千岁才成。初如桃胶，久渐坚硬。西戎多产，色淡澈光。南郡亦生，色深重浊。（嵌首饰澈光为奇，入药剂重浊不计。）手摩热可拾草芥，汤煮软俨若饧糖。遇物即粘，如是方妙。今市家多煮鸡蛋及青鱼枕造成，不可不细详尔。入药研末，用汤调吞。利水道，通五淋，定魂魄，安五脏。破症结瘀血，杀鬼魅精邪。止血生肌，明目摩翳。治产后血晕及儿枕疼，疗延烂金疮并胃脘痛。 又种 者，名异产同。状似玄玉而轻，质亦松脂化出。历二千载，方得成形。安神补心益佳，生肌破血尤善。不堪造器，见风拆开。小儿带之，谓能辟恶。

　　（谟）按：丹溪云：古方用琥珀利小便，以燥脾土有功。盖脾能运化，肺得下降，故小便可通也。若血少而小便不利者用之，反致燥急之患，不可不谨。《别说》又云：茯苓、琥珀皆自松出，而所禀各异，茯苓生成俱阴，琥珀生于阳而成于阴，故皆治荣而安心利水，其效同也

　　卷之四　木部

　　墨

　　味辛。无毒。择系松烟造成，摩入药剂主治。烟细才效，烟粗不灵。其桐油烟、石油烟并粟草灰伪为者，俱不可以治病也。止血果捷，因黑胜红。故天行热毒，鼻衄下血数升，水摩滴入；若产后血晕崩中，卒暴来红，摩醋服之。游丝缠眼中，摩鸡血速点；客忤中腹内，摩地浆顿吞。下死胎而逐胎衣，合金疮以生肤肉。

　　卷之四　木部

　　槐实

　　槐实味苦、辛、咸，气寒。无毒。折枝插地即活，人家多植门庭。实生荚中，十月收采。

　　粒大如豆，色紫而坚。一荚两粒三粒者为良，若系单粒五粒者勿用。小铜锤击碎，乌牛乳浸宵。蒸过才煎，景天为使。主五内邪热，去五痔肿疼。（七月七日取，捣绞汁，贮铜器内，置高处曝二十日以上，煎稠硬，圆如鼠粪大，纳谷道内，三易之乃愈。）止涎唾，补绝伤，凉大肠，消乳瘕。除男子阴疮湿痒不歇，却女子产户痛痒难当。仍理火疮，且堕胎孕。酒吞七粒，催产尤良。

　　嫩房荚

　　收煎代茶，去头风明目补脑。

　　老荚

　　疏导风热，亦可取捣煎尝。

　　白皮

　　皮肤不仁服效。消阴疝卵肿，却壮热惊痫。

　　茎叶

　　功同，总治疮毒。熬膏贴煮汁嗽口齿风疳。

　　根

　　作神烛可烧，仍主喉痹寒热。

　　枝

　　洗疮住痒， 揩齿杀虫。

　　花

　　去热。理肠风泻血及皮肤风，止痔 来红并赤白痢。去胃脘卒痛，杀腹脏蛔 。

　　胶

　　主诸风化涎，任作汤散丸服。却风痹肢难举动，散风毒身如虫行。噤口急风殊功，破脑伤风立效。

　　槐耳

　　系菌，亦树所生。坚如桑耳者良，用作细末酒服。去妇人阴中疮痛，治痔谷道血流。

　　卷之四　木部

　　枳实

　　枳实味苦、酸，气寒。味薄气浓，阴也，阴中微阳。无毒。商州（属河南）所生，似橘极小。择如鹅眼，色黑陈者良。（近道亦生。一种俗呼臭橘，其皮微绿，不堪药用。今市家每采指为绿衣者，欺世谋利无益有损。故凡入药剂，必求黑色为真也。）剜净内瓤，锉片麸炒用。本与枳壳一物，因收迟早异名。枳实秋收，枳壳冬采。今医者不以此泥，惟视皮浓小者实，完大者为壳也。壳大则性详而缓治高，高者主气，治在胸膈；实小则性酷而速治下，下者主血，治在心腹。故胸中痞，肺气结也，有桔梗枳壳汤之煎；心下痞，脾血积也，有白术枳实汤之用。（白术补脾，枳实去脾经积血，脾无积血，则不痞也。）此高下缓急之分，易老详定以为准的也。除胀满，消宿食，削坚积，化稠痰。破气佐牵牛大黄芒硝，益气佐人参干姜白术。仲景加承气汤内，取疏通破结之功。丹溪入泻痰药中，有倒壁冲墙之捷。

　　树皮

　　治风中身直，久不能屈伸。

　　根皮

　　主痔来红，及肠风脏毒。

　　树茎

　　并皮收采，水胀风痛齐驱。其大

　　枳壳，亦贵陈年。取翻肚如盆口唇，制剜瓤锉片麸炒。

　　泻肺脏，宽大肠。结气胸中，两胁关节并利；破痰癖积聚，宿食亦推。同甘草瘦胎，（即枳壳散。）和黄连灭痔。（即连壳丸。）能损至高之气，不宜接迹服多。虚怯劳伤，尤当全禁。

　　第七卷青橘皮款后（谟）按：宜参看。

　　卷之四　木部

　　女贞实

　　女贞实（即冬青树子）

　　味苦、甘，气平。无毒。乡落幽居，多植遮护。能欺霜雪，又名冬青。

　　衣皮将布袋 净。酒浸一宿，日曝待干。研末为丸，用旱莲草熬膏合妙；捣碎渍酒，同生地黄投罐煮良。黑发黑须，强筋强力。安五脏补中气，除百病养精神。多服补血去风，久服健身不老。

　　树皮

　　凉而无毒，若渍酒每日饮，亦益肌肤。

　　枝叶

　　煎可染绯，又烧灰面膏涂，能治瘅瘃。

　　木

　　白纹细，函板堪为。

　　虫白蜡

　　附树枝结成，系小虫食树汁化者。（有黑。每食冬青树汁，久而化为白脂，熔则成蜡。人谓虫屎着树而然，非也。亦有不变蜡者，则结苞枝上，初如黍米，渐圆大青紫，宛若树之结实，土人呼为蜡种，来年春深则苞拆而虫出延树矣。欲广蓄者，候苞将折时，连枝采系他树，其虫亦应候而出。）

　　美。）自然凝聚成块。文理莹澈，不忝石膏。《本经》原脱漏未书，丹溪始珍重才用。尝与戴原礼简云：白蜡者敛坚凝，诚为外科要药。生肌止血定痛，接骨续筋补虚。与合欢皮同煎，入长肉膏神效。但未试可服否？其合欢皮服之验矣。（蜡有二种，蜜白蜡人可服饵，《本经》石蜜款内曾已载详。其虫白蜡《本经》未载。后因丹溪此简有未试可服否一句，乃知言此虫蜡也。故采之以补脱漏。）

　　白蜡尘

　　取，能治瘵虫。

　　卷之四　木部

　　楝（音练）实

　　楝（音练）实（即金铃子）

　　味苦，气寒。有小毒。蛟龙极畏，堤岸多栽。在处有之，川蜀独胜。木高丈余略大，叶密如槐稍长。花红紫甚香，实青黄类弹。待冬收采，向日曝干。取肉堪煎，去皮去核。一说将核捣碎，浆水煮一伏时。

　　漉晒收藏，亦堪入药。大抵用核莫用肉，用肉莫水道，杀三虫疥疡。

　　性微寒，雌雄两种。雄根赤无子，大毒忌煎；雌根白子多，微毒宜采。择向东者，才入药灵。

　　略刮外青，只留里白。单味煎酒，大能追虫。宜月前，忌月后。（月半前虫头向上，月引虫口开；顿饮浓药汤，过昼即利。多则成团追下，少则逐

　　石茱萸，即花落子。外科亦

　　卷之四　木部

　　蕤核

　　蕤核味甘，气温、微寒。无毒。生函谷及巴西河东，类乌豆但略圆而扁。外有纹理，六月采收。碎核壳取仁，去皮尖研烂。辅佐良药，专治眼科。消上下 风肿烂弦，除左右 热障努

　　蕤子

　　啖之，亦止鼻衄。

　　卷之四　木部

　　浓朴

　　浓朴味苦、辛，气大温。属土，有火。阴中之阳，可升可降。无毒。树甚高硕，榛乃别名。陕西川蜀多生，梓州（属四川）出者独胜。凡资治病，秋尽采皮。择浓脂颜色紫莹佳，去粗泽，（寒水石、硝石、泽泻。）使炮熟干姜。诸豆忌之，食则动气。

　　主中风寒热，治霍乱转筋。止呕逆吐酸，禁泻痢淋露。消痰下气。与枳实大黄同用，实满能泄；温中益气，与陈皮苍术同用，湿满能除。与解利药同用，则治伤寒头疼；与泄痢药同用，则浓肠胃止泄。大抵味苦气温，故用苦则泄，用温则补。《衍义》云：平胃散中，用之最当。既温脾胃，又走冷气。再随证加灭，妙不可胜言。洁古亦曰：治腹痛胀满，散结之神药也。倘患者虚弱，须斟酌少加。对证不真，误服太过，则反脱人元气，岂不慎哉！若气实人服多参 ，致成喘闷者，正此泄除，不在禁也。孕妇忌用，女科当知。

　　子

　　入医方，又名

　　逐折

　　。散结疗鼠 ，益气明眼睛。

　　（谟）按：丹溪云：浓朴气药，温而能散，故泄胃中实也。平胃散用佐疮术，正乃泄去上焦之湿，不使胃土太过，得复其平致于和而已，非谓温补脾胃焉。习以成俗，皆胃之补。哀哉！然治腹胀者，因味辛能提其气故尔。

　　卷之四　木部

　　桑根白皮

　　桑根白皮桑上寄生味甘而辛，甘浓辛薄。气寒。可升可降，阳中阴也。无毒。山谷出少，家园植多。山桑质坚，木堪作檐。家桑气浓，叶可饲蚕。凡入剂中，须觅家者。近冬收采，如式制精。根出土外者杀人，根向东行者得气。（得生气也。）皮取近木洗净，留白去青片用。铜刀咀成，恶铅忌铁。稀蜜拌透，文火炒干。为使续断桂心，入手太阴肺脏。甘助元气，补劳怯虚羸。辛泻火邪。（罗谦甫曰：桑白皮泻肺，是泻肺中火邪，非泻肺气也，火去则气得安矣。）

　　止喘嗽唾血。利水消肿，解渴驱痰。刀刃伤作线缝，热鸡血涂即合。

　　皮中白汁，取依四时。春夏取向上者从升，（枝干皮汁也。）秋冬取向下者因降。（根皮汁也。）敷金疮血止，（剥白皮裹之，令汁得入疮中良。）敷蛇咬毒消。点唇裂易差，染褐色不落。釜中煎如糖赤，老痰宿血并推。

　　叶

　　采经霜者煮汤，洗眼去风泪殊胜。盐捣敷蛇虫蜈蚣咬毒，蒸捣 扑损瘀血滞凝。煎代茶，消水肿脚浮，下气令关节利；研作散，（汤调。）止霍乱吐泻，出汗除风痹疼。炙和桑衣煎浓，治痢诸伤止血。

　　枝

　　煎常饮，耳目聪明。去手足拘挛，香港脚兼散；润皮毛枯槁，风痒且驱。阴管通便，眼眶退晕。

　　利喘嗽逆气，消 肿毒痈。

　　椹收曝干，蜜和丸服。开关利窍，安魂镇神。久服不饥，聪耳明目。

　　黑椹

　　绞汁，系桑精英。入锅熬稀膏，加蜜搅稠浊。退火毒，贮磁瓶。夜卧将临，沸汤调下。（每服一二钱止。）解金石燥热止渴，染须发皓白成乌。（一方：黑和蝌蚪子一斤，瓶盛封闭，悬屋东向，百日化为泥，染白须如漆。又方：取黑椹二七，和胡桃脂研如泥，拔去白须，点孔中，生黑须。）

　　柴灰

　　辛寒，淋汁小毒。合冬灰为烂药灭瘊疵黑痣。能结铅汞，会益丹家。

　　桑耳

　　有毒味甘，古方入软湿者作堪啖。采收锉碎，醇酒煎尝。散血如神，止血甚捷。黑者，主女人症瘕、崩漏、带下及乳肿暴来；黄者，治男子癖饮、积聚、腹疼并金疮初得。若色黄熟陈白，止泄补益元阳。

　　桑花

　　非指桑椹花为云，乃树上白藓。其状因与地钱花相类，故假此立名。刀削取之，火炒入药。性缓无毒，健脾涩肠。塞崩中，禁带漏。鼻红吐血愈，肠风下血安。

　　桑上蠹虫，主卒心痛，金疮溃烂，亦可生肌。

　　桑上寄生，节间生出。叶浓软如橘叶，茎肥脆类槐枝。别树虽有不灵，独桑气浓甚妙。倘求主治，须认精详。或云：碎其实，有汁稠粘者真。又曰：折其茎，以色深黄者是。固当宗此辩别，仍贵缠附桑枝。外科散疮疡，追风湿，却背强腰痛笃疾；女科安胎孕，下乳汁，止崩中漏血沉 。健筋骨，克肌肤，愈金疮，益血脉。长须长发，坚齿坚牙。

　　实

　　服通神，轻身明目。

　　（谟）按：木部之中，惟桑寄生最难得。其真者，必须近海桑树，生意郁浓，地暖不蚕，叶无采捋，节间自然生出，缠附桑枝。采得阴干，乃可入药。其诸桃、梅、榆、柳、榉、 、松、枫等上，间或亦有寄生，不似桑木气浓，假桑之气以为佳尔。故凡风湿作痛之证，古方每用独滑寄生汤煎调，百发百中。今人服之，杳无奏其功者，岂非药不得真之故欤？况古名医用药立方，必以主病者为君，所用川独滑、桑寄生，俱能去风胜湿，以为主药，诚为合宜。奈今卖药之家，因难得真，往往收采木寄生，指为桑寄生谋利。种虽同类，气味大殊，且川独滑亦未辨认分明，每用土当归假代。两俱燥性，耗卫败荣，无益有亏，宁不增剧。近幸茭山吴氏，辨认独滑。原本羌滑一种，以节密轻虚者为羌，节疏重实者为独。川续断与桑寄生，气味略异，主治颇同，不得寄生即加续断。便立名曰：羌活续断汤。使医者不泥于专名，病家勿误其假药。仁恩溥济，何其渊哉！

　　卷之四　木部

　　樗根白皮

　　樗根白皮味苦涩，气寒。有小毒。南北俱各有生，其木最为无用。本多痈肿，难定墨绳。枝乃曲拳，不中规矩。与椿木相类，须辨认分明。无花不实，木身大，其干端直者为椿；有花而荚，木身小，干多适矮者为樗。

　　又曰：椿本实而叶香，樗木疏而气臭。今人不识樗名，故多呼为臭椿树也。入剂挖东引细根，刮外取白皮蜜炙。止女人月信过度，久痢带漏崩中。

　　禁男子夜梦遗精滑泄，肠风痔 。缩小水，驱蛔虫。其

　　荚

　　收采曝干，大便去血尤效。

　　椿白皮

　　主疳 ，亦惟白者为良。止血功同，女科任用。

　　（谟）按：汪石山曰：椿、樗二木各有两种，一种皮赤，一种皮白。白者先花后叶，其树身皮粗糙如粟粒；赤者先叶后花，其树身皮细腻而不粗。叶皆相同，香臭无别。医之所取，皆在白皮。故入药无间椿、樗，但择皮白者采收，不必以香臭为泥也。

　　卷之四　木部

　　榆皮

　　榆皮味甘，气平。性滑利，降也。无毒。多生山谷，处处有之。取向里白皮，旋晒干入药。勿令中湿，湿则伤人。通水道，除五淋，压丹石，利关节。捣和酽醋，凡赤肿薄敷；煎成膏饴，但寒鼽连服。老人服久多睡，孕妇服即滑胎。新剥捣烂如糊，用粘瓦石甚固。

　　皮涎

　　敷癣，杀虫立差。

　　叶

　　压石丹尤灵，生服一两顿效。为羹日饮，水肿即消。

　　花

　　主小儿惊痫，亦利尿管闭涩。

　　实

　　生有荚，作酱甚香。因味微辛，肺气能助。杀诸虫，消心腹恶气并卒心疼；疗小儿，涂痂 头疮及诸癣疥。

　　荚

　　作羹少和牛肉，妇人食即止带崩。

　　卷之四　木部

　　秦皮

　　秦皮味苦，气寒。沉也，阴也。无毒。产陕西郡州，及庐江川谷。木类檀木，根同槐根。

　　叶如匙头少光，皮多白点不糙。（不粗糙也。）俗因呼为白 木，又呼石檀树、苦树，咸取像焉。秋末采皮，阴干待用。渍水水色侵碧，书纸纸面略青。此验才真，凡求勿误。使大戟，恶吴茱瓠葵；（苦瓠、防葵。）专眼科，去肝中久热。煎汁澄净，点洗无时。白膜遮明，视物不见者旋效；赤肿作痛，流泪无休者殊功。益男子精衰，止妇人带下。小儿发热痫搐，亦可作汤浴身。风寒湿痹兼驱，热痢后重且却。经云：以苦坚之，故用白头翁、黄 、秦皮之苦剂也。久服发黑，亦使身轻。

　　木皮，多出产江南；作汤末，可洗敷蛇咬。

　　卷之四　木部

　　海桐皮

　　海桐皮味苦、气平。无毒。出雷州（属广东）及近海州郡，似桐皮而坚韧白黄。收采无时，任煎汤液。主霍乱赤白久痢，除疳 疥癣牙虫。渍酒治风蹶殊功，渍水洗赤眼神效。堪作绳索，入水常存。（浸不烂也。）

　　卷之四　木部

　　山栀子

　　山栀子味苦，气寒。味浓气薄，气浮味降，阴中阳也。无毒。一名越桃，霜后收采。家园栽者，肥大且长（此号伏尸栀子。）只供染色之需，五棱六棱弗计。山谷产者，圆小又薄。

　　堪为入药之用，七棱九棱方良。析梗乃须，研碎才炒。（止血用，须炒黑色；去热用，但燥而已。）留皮除热于肌表，去皮却热于心胸。（一说：去皮泻心火，留皮泻肺火。）其所入之经，手太阴一脏。因轻浮象肺，色赤象火，故治至高之分，而泻肺中之火也。本不能作吐，仲景用为吐药者，为邪气在上，拒而不纳，食令上吐，邪因得出。经曰：在高者，因而越之。

　　此之谓也。易不能利小便，易老用利小便者，实非利小便，乃清肺也。肺气清而化，则小便从此气化而出。经曰：膀胱为津液之府，气化则能出者，此之谓也。《本经》又谓：治大小肠热及胃中热者，此因辛与庚合，又与丙合，又能泄戊，其先于中州故焉。加生姜橘皮，治呕哕不止；加浓朴枳实，除腹满而烦。加茵陈，治湿热发黄；加甘草，治少气虚满。倘除烦燥于心内，须加香豉而建功。盖烦者，气也；燥者，（懊 不眠之谓。）血也。气主肺，血主肾。故用栀子治肺烦，用香豉治肾燥也。若加生姜绞汁，尤治心腹久疼。上焦客热善驱，五种黄病竟解。去赤目作障，止霍乱转筋。赤白癞疮，酒 鼻。五内邪气，悉能除之。丹溪又曰：解热郁，行结气。其性屈曲下行，大能降火从小便泄去，人所不知也。

　　卷之四　木部

　　枸杞子

　　枸杞子味甘、苦，气微寒。无毒。近道田侧俱有，甘肃州（并属陕西）者独佳。春生嫩苗，作茹爽口。秋结赤实，入药益人。依时采收，曝干选用。紫熟味甜，粗小膏润者有力；赤黯味淡，颗大枯燥者无能。今市家多以蜜拌欺人，不可不细认尔。去净梗蒂，任作散丸。明耳目安神，耐寒暑延寿。添精固髓，健骨强筋。滋阴不致阳衰，兴阳常使阳举。谚云：离家千里，勿服枸杞，亦以其能助阳也。更止消渴，尤补劳伤。叶捣汁注目中，能除风痒去膜。若作茶啜喉内，亦解消渴强阴。诸毒烦闷善驱，面毒发热立却。

　　叶上虫窠子

　　收曝，可同干地黄作丸。不厌酒吞，甚益阳事。

　　茎

　　名

　　仙人杖

　　须识，皮肤骨节风能追。热毒兼消，疮肿可散。

　　地骨皮

　　者，性甚寒凉。即此根名，惟取皮用。经入少阴肾脏，并手少阳三焦。解传尸有汗，肌去五内邪热，利大小二便。

　　强阴强筋，凉血凉骨。

　　（谟）按：本草款中，竹笋立死者，既名仙人杖。此枸杞苗茎，又名仙人杖。藏器《拾遗》篇内，一种菜类，亦名仙人杖。何并此三物而同立一名？古今方书，治疗或有用之，但佥其名而未细注其物者，当考究精详，必得证治相合，庶不失于孟浪也。

　　卷之四　木部

　　辛荑

　　辛荑味辛，气温。无毒。原产汉中川谷，今则处处有之。人家园庭，亦每种植。木高数丈，花开两番。腊结苞似着毛小桃，春开花于未叶秃树。北人呼为木笔，南人唤作迎春。花谢才生叶缀枝，叶盛复开花作朵。有红紫二种，多香气熏人。凡收采入药同煎，宜未开花紫苞蕊。刷去毛免射人肺，摘去心不致人烦。畏惟菖蒲蒲黄，黄连石膏四药。恶石脂，使芎 。

　　止头脑风疼，面肿引齿痛眩冒；除身体寒热，鼻塞有香臭不闻。生须发杀虫，禁清涕通窍。

　　久服明目，下气轻身。

　　卷之四　木部

　　酸枣

　　酸枣味酸，气平。无毒。生河东川泽，秋采实阴干。因肉味酸，故名酸枣。凡仗入药，碎核取仁。粒遍色丹，亦不易得。市家往往以棘实充卖，不可不细认焉。能治多眠不眠，必分生用炒用。多眠胆实有热，生研末，取茶叶姜汁调吞；不眠胆虚有寒，炒作散，采竹叶煎汤送下。倘和诸药共剂，却恶防己须知。宁心志，益肝补中。敛虚汗，驱烦止渴。去心腹寒热，五脏能安。疗手足酸疼，筋骨堪健。久服长寿，且令人肥。核壳烧末水调，刺入肉中敷效。

　　卷之四　木部

　　杜仲

　　杜仲味辛、甘，气平、温。气味俱薄，降也，阳也。无毒。汉中（属四川）产者第一，脂浓润者为良。刮净粗皮，咀成薄片，姜汁润透，连炒去丝。凡为丸散煎汤，最恶玄参蛇蜕。补中强志，益肾添精。腰痛不能屈者神功，足疼不能践者立效。除阴囊湿痒，止小水梦遗。

　　卷之四　木部

　　山茱萸

　　山茱萸味酸、涩，气平、微温。无毒。多出汉中，遍生山谷。因名蜀枣，生青熟红。近霜降摘取阴干，恶桔梗防风防己。

　　宜蓼实为使，入肝肾二经。合散为丸，惟取皮肉。温肝补肾，兴阳道以长阴茎；益髓固精，暖腰膝而助水脏。女人可匀经候，老者能节小便。除一切风邪，却诸般气证。通九窍，去三虫。强力延年，轻身明目。

　　其

　　核

　　勿用，滑精难收。

　　（谟）按：经云：滑则气脱，山茱萸之涩，以收其滑。八味丸用之，无非取其益肾而固精也。《本经》谓：其九窍堪通。是又尽信书，则不如无书矣！

　　卷之四　木部

　　合欢

　　合欢（即交枝树） 味甘，气平。无毒。多产雍洛，（并属河南。）每植庭除。叶如槐叶甚密繁，木似梧桐但枝软。其枝互相交合，风来辙自解开，故因名曰合欢，俗又呼为交枝树也。采皮及叶，不拘月时。利心志补阴，安五脏明目。令人事事遂欲，时常安乐无忧。

　　皮

　　采煎稠膏，散肿痈续断筋骨；

　　叶

　　捣绞浓汁，浣衣服去黑垢霉。

　　卷之四　木部

　　接骨木

　　接骨木味甘、苦，气平。有小毒。（《本经》云：无毒。误也。）木高一二丈许，轻虚无心枝插土即生，近京多植。花叶并类陆英水芹，故又名木蒴 也。专续筋接骨，易起死回生。折伤频渍酒吞，风痒堪作汤浴。

　　任煮三次，功力一般。产后诸疾亦驱，女科方药中屡用。

　　叶

　　主疟生捣汁饮，（大人七叶，小儿三叶。）惟得吐寒热竟除。

　　根皮

　　采收，亦堪煎服。痰疟胀利消。见效即停，切勿终剂。又种

　　折伤木，多产资州山（属四川。）系藤绕大树引长，其叶如茴草圆浓。八九月内，采茎日干。主折伤筋骨殊功，散产伤血痢立效。酒水煮饮，并与前同。

　　卷之四　木部

　　木槿

　　木槿味苦，气平。无毒。株干不高，在处俱有。花浅红，朝开暮敛；叶淡绿，秋瘁春生。沿栽则篱障可为，入药须花枝各用。

　　枝

　　主痢后热渴，令人得眠，绞汁度丝，软滑易络；

　　花

　　主泻痢肠风，涩肠止血，作汤代茗，风痒渐驱。二者用之，并宜炒过。

　　卷之四　木部

　　伏牛花

　　伏牛花味苦、甘，气平。无毒。一名隔虎刺花，惟生蜀益近郡。川泽傍才有，茎深赤刺多。叶青细，似柏叶而不尖；花浅黄，如杏花而作穗。三月半后，收采阴干。主大风遍身碎疼，疗湿痹四肢挛急。五痔下血堪止，风眩头痛能驱。

　　卷之四　木部

　　南藤

　　南藤（即丁公藤）

　　味辛，气温。无毒。出泉州荣州，（并属福建。）生南山山谷。常依楠木，故名南藤。叶如杏叶略尖，苗似马鞭无节。

　　皮色紫褐，收采无时。专治风疼，用渍酒服。排性烈亦可摩吞，令人皓发变黑。

　　石南藤

　　生于石山，株高硕凌冬不凋。如枇杷叶，但背无毛。似椿树花，细碎成簇。

　　秋结红实，收采随时。

　　甚多，一名鬼目。恶大小蓟，使五加皮。治肾衰脚弱最宜，疗风淫湿痹并效。女人不可久服，犯则切切思男。

　　实

　　杀虫毒尤灵，亦逐风痹积聚。

　　卷之四　木部

　　蔓荆实

　　蔓荆实味苦、辛、甘，气温、微寒。阳中之阴。无毒。不拘州土，惟盛水滨。实系蔓生，名因直述。大如梧子，色黑轻虚。依时收采阴干，炒研去衣才用。乃太阳经药，恶乌头石膏。主筋骨寒热，湿痹拘挛；理本经头痛，头沉昏闷。利关节，长发髭。通九窍去虫，散风淫明目。脑鸣仍止，齿动尤坚。久服耐老轻身，令人光泽脂致（音雉。）胃虚者禁服，恐作祸生

　　卷之四　木部

　　牡荆实

　　牡荆实味苦，气温。无毒。高岸田野，俱各丛生。种有责黄两般，惟取青者为上。因茎坚劲，故以牡称。乡人只呼黄荆，法司常作棰杖。八月采实，向日曝干。凡入药中，必须炒研。防风为使，单恶石膏。下肺气，止咳逆咽喉；通胃气，除寒热骨节。通神见鬼，又载仙方。得柏实青葙，疗头风甚验。

　　叶

　　主香港脚肿满，湿 湿疮；仍治霍乱转筋，血淋血痢。

　　根

　　解肌上炙熏，沥取汁传送，（每沥一杯加姜汁二茶匙。）消痰沫如神。治老人中风失音昏危，疗小儿发热惊痫抽搐。气实能食者宜服，气虚少食者忌之。故丹溪云：虚痰用竹沥，实痰用荆沥。二味俱开经络，行血气要药也。

　　卷之四　木部

　　猪苓

　　猪苓味甘、苦、淡，气平。降也，阳也。无毒。多产衡山，八月收采。作块类猪粪，故此名猪苓。用须去净黑皮，经入膀胱与肾。通淋消肿满，除湿利小便。盖苦泄滞，甘助阳，淡利窍故尔。《衍义》又云：行水之功居多，大能燥亡津液。倘无湿证，勿轻用之。若久煎尝，损肾昏目。

　　卷之四　木部

　　紫葳

　　紫葳（即凌霄花） 味酸，气微寒。无毒。多生山谷，处处有之。初作蔓藤依木，旋长岁久延引，直至杪梢，夏开黄赤色花，因以凌霄为誉。称时采曝，惟畏卤咸。取其有守能独行，故用女科调月信。治血痛要药，补阴衰捷方。崩中带下立安，症瘕血闭即遂。去产乳余疾，散酒热风。茎叶味苦同煎，亦生痿蹙益气。

　　卷之四　木部

　　南烛枝叶

　　南烛枝叶味苦，气平。无毒。江左吴越最多，江东州郡亦有。初生甚矮，越四五载，仅与菘莱相侔；久养渐长，历三十年，方成木株而大。叶类茶茗圆浓，实若茱萸缀多。谓本木株而似草类，故名南烛草木，又名草木之王。取汁渍米甚为，炊饭食最甘美。南人又曰：乌饭树叶是也。治大人一切风疾，多采煎汤；疗小儿误吞铜钱，单用烧末。悦颜色耐老，坚筋骨健行。久服身轻不饥，多服发白变黑。《上元宝经》曰：子服草木之王，气与神通；子食青烛之津，命不复殒，此之谓也。

　　卷之四　木部

　　乌药

　　乌药（一名旁其） 味辛，气温。气浓于味，阳也。无毒。此药甚贱，各处俱生。虽称天台者，香白固优；不及海南者，功力尤大。根采旁附，（直根不堪用。有二种，天台者白而虚软，海南者黑褐坚硬。）状取连珠。（如镯珠连者佳。）入足少阴肾经，及足阳明胃腑。因多走泄，不甚刚强。诸冷能除，凡气堪顺。止翻胃消食积作胀，缩小便逐气衡致疼。辟疫瘴时行，解蛊毒卒中。攻女人滞凝血气，去小儿积聚蛔 。猫犬病生，磨水灌效。叶采入剂，下气亦灵。但力缓迟，须醋浸炙。

　　卷之四　木部

　　茶茗

　　味甘、苦，气微寒。无毒。江淮闽浙俱有，蒙山中顶独佳。（《茶谱》云：雅州蒙山有五顶，顶上各有茶园。其四顶茶园采摘不废，惟中顶草木繁密，云雾遮蔽，鸷兽时出，人迹罕到。春分前后，多构人力，俟雷发声，并步采摘，三日而止。若获一两，以本处水煎饮，即驱宿疾，二两轻身，三两换骨，四两成地仙。予闻此言，初未全信，近见土人带有真者，欲售，其价极贵，其状与石藓颇类似，非原摘嫩芽，疑必制造殊异。故尔少取煎饮，气味果奇，始知前语不诬，无怪显名而传远也。）早采细者曰

　　茶，（芽如雀舌麦颗，虽甚细嫩，犹未称善。又种新芽一发，便长寸余，微精如针，是为上品，其根干水土力皆有余故也。）晚采粗者曰茗。（茶之粗者，多杂木叶，不可不择。故经云：粗者损人，细者益人。一说：春分以前采者曰茗，以后采者曰茶。）入二经络，手足厥阴。专清头目利小便，善逐痰涎解烦渴。下气消宿食，除热治 疮。姜连（生姜、黄连）同煎，止赤白下痢；香油调末，敷汤火炮煨。眼目疼嚼贴两 ，暑天泻少加醋吞。热服宜，冷服忌。（冷则聚痰。）多服少睡，久服消脂（令人瘦。）

　　唐毋 云：释滞消壅，一日之利暂佳；瘠气侵精，终身之累斯大。损多益少，观此足征。

　　（谟）按：茶茗所治，《本经》以清头目为上，后医坚执《素问》苦以泄之之说。乃云其体下行，如何头目得清也？殊不知，头目不清，多由热气上熏，用苦泄之，则热降而上清矣！且茶体轻浮，采摘之时，芽孽初萌，正得春生之气，是以味虽苦而气则薄，乃阴中之阳，可升可降者也。故云：清利头目，有何悖乎？

　　卷之四　木部

　　蜀椒

　　蜀椒味辛，气温、大热。属火，有金与水，浮也，阳中之阳。有毒。产自蜀州，八月收采。颗红者为贵，闭口者杀人。制须炒出汗来，去目及黄壳。（凡用，先择去目及闭口者，微炒汗出则有势力。炒毕，竟投石臼内。以杵舂之，播去附红黄壳，只取外红皮，旋舂旋播，以尽为度。）宜杏仁为使，畏款冬雄黄。却心腹冷疼及寒湿痹疼并效，杀鬼疰蛊毒并虫鱼蛇毒尤灵。除骨节皮肤死肌，疗伤寒温疟不汗。上退两目翳膜，下驱六腑沉寒。通气脉，开鬼门，仍调关节；坚齿发，暖腰膝，尤缩小便。理风邪，禁咳逆之邪；治噫气，养中和之气。消水肿黄胆，止肠 痢红。

　　多食乏气失明，久服黑发耐老。十月勿食，伤心健忘。

　　椒目

　　味苦兼辛，行水而治水蛊。定痰喘劫药，敛盗汗捷方。

　　并宜炒之，研末调服。

　　叶

　　和艾葱捣烂，少加酽醋拌匀。 内外肾吊痛殊功，敷奔豚伏梁气极验。亦堪煮饮，气甚辛香。又种

　　秦椒，乃出秦岭。气味俱苦，生温熟寒。制法与蜀椒相同，颗粒较蜀椒略大。所恶又有三药，防葵雌黄栝蒌。主遍身恶风，散四肢痿痹。灭瘢生发，悦色通神。治口齿浮肿动摇并喉痹吐逆，调产世相传此椒可制水银，凡误饵成毒者，服即愈也。

　　崖椒

　　施州出，上气喘嗽者须求。

　　蔓椒

　　云中生，贼风挛急者宜服。

　　卷之四　木部

　　吴茱萸

　　吴茱萸味辛、苦，气温、大热。气味俱浓，可升可降，阳中阴也。有小毒。所产吴地独妙，故加吴字为名。重阳采收，依法精制。汤泡苦汁七次，烘干杵碎才煎。畏紫白石英，恶丹参硝石。用蓼实为使，入肺脾肾经。主咽嗌寒气，噎塞不通。散胸膈冷气，窒塞不利。

　　驱脾胃停寒，脐腹成阵绞痛。逐膀胱受湿，阴囊作疝剜疼。开腠理，解风邪。止呕逆，除霍乱。仍顺折肝木之性，治吞吐酸水如神。厥阴头疼，引经必用。气猛不宜多食，令人目瞪口开。若久服之，亦损元气。

　　肠虚泄者，尤忌沾唇，为速下气故尔。

　　根

　　寸白三虫，煎服即出；衔口立通。并择向在东南，取之方获效验。

　　卷之四　木部

　　干漆

　　干漆味辛、咸，气温。属金，有水与火。降也，阴中阳也。无毒。汉蜀多生，歙州（属南直隶）亦产。待季夏方取，得阴湿才干。（在燥热晴日反难干，得阴湿雨天却易干，亦物之性也。）凡欲买求，须验好歹。湿者以物蘸起，细而不断，断而急收，涂诸干竹，荫地速干者才佳；干者着目视之，如 （音医）莹黑，若铁坚刚，状类蜂房，孔孔相隔者方美。湿堪饰器皿，干仅入医方。捣作碎砂，炒以文火。畏鸡蛋，忌油脂。又畏蟹黄，见则化水。（漆疮涂即愈。）资半夏为使，合汤散随宜。追积杀三虫，补中安五脏。疗男子风寒湿痹，时作痒疼；治女人疝症瘕坚，不通经脉。续筋骨及填髓脑，消瘀血专主绝伤。痞结腰痛可驱，血气心痛能止。丹溪云：性急而能飞补，近用为去积滞之药。若用之中节，积去后，补性内行，人不知也。

　　生漆

　　向树吸之，（小竹筒插树皮内，口含吸之，温酒下。）立下长虫住痛。

　　叶

　　合青粘作散，华佗曾载方中。利五脏杀虫，黑髭发益气。挤汁涂癣，疮晕渐收。（叶摘断，

　　卷之四　木部

　　钩藤

　　钩藤味甘、苦，气微寒。无毒。湖南北俱有，山上下尽生。叶细茎长，节间有刺。因类钩钓，故名钩藤。三月采收，取皮日曝。专医稚幼，不理别科。寒热惊痫，手足螈 者急觅，胎风客忤、口眼抽搐者宜求。因茎长中虚，可钻隙盗酒。小人每取， 置瓮中，口含略吸引之，酒出涓涓不断。

　　卷之四　木部

　　槟榔

　　槟榔味辛、苦，气温。味浓气薄，降也，阴中阳也。无毒。岭南州郡，俱各有生。形类鸡心尖长，性如铁石沉重。存坐正稳，中实不虚。破有锦纹，此品方妙。逐水谷，阴痰 ，止心痛，杀三虫。治后重如神，坠诸气极下。专破滞气下行，若服过多，又泻胸中至高气也。

　　（谟）按：槟榔服之，苦以破滞气，辛以散邪气。久服则损真气，多服则泻至高之气。

　　较诸枳壳、青皮，此尤甚也。夫何岭南烟瘴之地，平居无病之人，朝夕如常猛噬？云：可辟除山岚瘴气之疾。习以成俗，至今为然。吾儒有仕于彼者，亦随其俗而噬之，使一身冲和胃气，竟常被其耗析矣。正所谓非徒无益而反害之，因习之弊，死而无悔者焉！罗谦甫曰：无病服药，如壁里安鼠，诚哉是言也！尝闻用药如用兵，朝廷不得已而行之，以御寇尔。若无寇可平，而无故发兵，不惟空费粮饷，抑且害及无辜。戒之！戒之！

　　卷之四　木部

　　大腹

　　大腹味苦、辛，气微温。降也。无毒。树与槟榔小殊，同生南海诸国。传曰：向阴生者曰大腹，向阳生者曰槟榔。槟榔尖长，大腹圆矮。一说：槟榔难得真者，今市所货，并此代之。以姜盐同煎，入疏气药妙。主冷热诸气，通大小二肠。止霍乱痰隔醋心，攻心腹大肠拥毒。裹外粗壳，名

　　大腹皮

　　。此树鸩鸟多楼，粪毒最能为害。先浸醇酒，后洗豆汤。下隔气亦佳，消浮肿尤捷。

　　卷之四　木部

　　密蒙花

　　密蒙花味甘，气平、微寒。无毒。产自川蜀，木高丈余。叶青冬不凋零，花紫瓣多细碎。十房一朵，故名密蒙。采花酒浸一宵，候干蜜拌蒸过。再向日曝，专治眼科。去青盲肤翳，止眵泪赤涩。消赤脉贯睛内掩，除疳毒侵 外遮。

　　卷之四　木部

　　棕榈子

　　棕榈子味苦、涩，气平。无毒。木高一丈二丈，多植岭南江南。叶圆大如车轮，萃于木杪一匝为一节，重桑裹包。子黑作房，九月收采。阴干入剂，血证宜求。涩肠禁泄痢肠风，养血治崩中带下。其

　　皮

　　二旬一剥，转复上生；堪作睡荐雨衣，以充家用。药求陈者，烧研

　　卷之四　木部

　　五倍子

　　五倍子（一名文蛤） 味苦、酸，气平。属金与水。无毒。在处生，季秋采。形类拳大，色兼青黄。内多小虫，俗又名曰虫仓也。疗齿宣疳 ，及小儿面鼻疳疮；治风癣痒瘙，并大人五痔下血。煎汤洗眼目，消赤肿止疼。研末染髭须，变皓白成黑。专为收敛之剂，又禁泻痢肠虚。解消渴生津，却顽痰去热。

　　百药煎

　　者，亦此造成。（新鲜五倍子十斤，舂捣烂细，磁缸盛，稻草盖合，七昼夜，取出复捣，加桔梗、甘草末各二两，又合一七，仍捣仍合，务过七次，捏成饼锭，晒干任用。如无新鲜，用干倍子水渍为之。）肺胀喘咳不休，噙化数饼即止。

　　卷之四　木部

　　巴豆

　　巴豆味辛、气温、生温熟寒，性烈。浮也，阳中之阳。气薄味浓，体重而降。有大毒。生自巴郡，一名巴椒。反牵牛，恶 草。忌芦笋酱豉冷水，畏大黄藜芦黄连。得火为良，芫花为使。八月收采，连壳阴干。有荡涤攻击之能，诚斩关夺门之将。凡资治病，缓急宜分。急攻为通利水谷之方，去净皮心膜油生用；缓治为消摩坚积之剂，炒令烟尽黄黑熟加。（一说：炒令黄黑似为太过，不如去心膜煮五度，换水各煮一沸佳。）虽可通肠，亦堪止泻，世所不能知也。丹溪云：能去胃中寒积，无寒积者忌之。《本经》又云：人吞一枚，便欲致死。鼠食三载，重三十斤。物性相耐，有如此夫！

　　卷之四　木部

　　苏方木

　　苏方木味甘、咸，气平。可升可降，阳中之阴。无毒。多生海外，堪用染红。入药惟取中心，煎酒专行积血。女科姿通月水，产后败血立除。外科仗散肿痈，跌扑死血即逐。同防风散表里风气，调乳香治口噤风邪。

　　卷之四　木部

　　诃黎勒

　　诃黎勒味苦、酸，气温。苦重酸轻，性急喜降，阴也。无毒。岭南俱生，广州独胜。六棱黑色为美，火煨去核才煎。消宿食，去腹膨，且通津液；破结气，止久痢，兼遂肠风。开胃涩肠，驱痰住嗽。又因其味酸苦，有收敛降火之功。故能治肺金伤极郁遏，胀满喘急咳嗽无休也。

　　卷之四　木部

　　皂荚

　　皂荚味辛、咸，气温，有小毒。所在各处有生，怀孟州（并属河南）者独胜。恶麦门一味，畏空青二参。（人参、苦参。）

　　入足厥阴引经，宜以柏实为使。种因有二，用亦各分。理气疏风，

　　长板荚

　　须觅；治齿取积，

　　猪牙荚

　　当求。去弦去子，煨熟俱同。蜜炙酥炙，烧灰略异。制人。堪作散熬膏，勿为丸煎液。搐鼻喷嚏立至，敷肿疼痛即除。和生矾吐拦炼蜜为导箭。（即蜜导箭。）

　　杀痨虫精物，主风痹死肌。利窍通关，破症堕胎。

　　皂角刺

　　乃载外科圣药，治溃疡直达溃处成功。

　　卷之四　木部

　　枫香脂

　　枫香脂（一名白胶香） 味辛、苦，气平。无毒。性甚疏通，木多虫穴。山谷俱产，江南独多。

　　此烈日灼流白脂，为外科敷贴要药。主风瘙瘾疹最捷，退虚浮水气尤灵。搽齿龈，止齿痛甚失《本经》意矣。

　　树皮

　　性涩，久痢堪驱。

　　大枫子

　　取仁，惟饮地浆，其毒即解。

　　（谟）按：枫木连抱，大者甚多，并结球而不结子。《本经》以大枫子内附，但载主治，余无一言，诚可怪也。今询市家所得，咸云海舶贸来。疑必外番枫木，别有一种生者，不然何独指此为名，而不言他木耶？姑述之，以俟识者再教。

　　卷之四　木部

　　麒麟竭

　　麒麟竭（一名血竭。）味辛、咸，气平。有小毒。出自南番诸国，麒麟树脂结成。其树高长，婆娑可爱。脂从中滴，状如胶饴。久久凝块成形，红赤与血同色。故今番买，收采货买，特名曰血竭，又名曰麒麟竭也。敲断而有镜脸，光彩似能射人。取摩指甲弦间，红透甲者方妙。但与紫铆（音矿）相类，勿误认假成真。书载叮咛，用须仔细。治跌扑伤损，疗恶毒疮痈。

　　专破积血引脓，竟驱邪气止痛。凭作膏贴，任调酒吞。

　　卷之四　木部

　　沉香

　　沉香味辛，气微温。阳也。无毒。出南海诸国，及交广崖州。大类椿榉节多，择老者砍仆。渍以雨水，岁久（木得水方结香）使皮木朽残，心节独存。坚黑沉水，燔极清烈，故名沉香。

　　二种虽精，尚未尽善。倘资主治，亦可取功。若咀韧（音软）柔，或削自卷，此又名

　　黄蜡沉

　　也。品极精美罕稀。应病如神，入药甚捷。堪为丸作散，忌日曝火烘。补相火抑阴助阳，养诸气通天彻地。转筋吐泻能止，噤口痢痛可驱。

　　又浮而不沉水者，名

　　栈香，此品最粗；半浮半沉与水面平者，名

　　煎香，此品略次。煎香中形如鸡骨者，名

　　鸡骨香

　　。（凡入药剂惟沉而不空心有朽路，若鸡骨中血眼而软嫩也。）形如名

　　牛头香

　　。并与沉香种同，亦皆品之粗者。难咀入剂，惟（谟）按：《衍义》云：沉香保和卫气，为上品药。今人多与乌药摩服，走散滞气。独行则势弱，与他药相佐，当缓取效，有益无损。余药不可方也。

　　卷之四　木部

　　檀香

　　檀香味辛，气温。阳中微阴。无毒。产南海昆仑，及江淮河朔。专入肺肾脏，通行阳明经。醋摩敷恶毒止疼，水煎升胃气进食。腹痛霍乱可却，中恶鬼气能驱。又

　　紫真檀香，主恶毒风毒。

　　降真香

　　，烟直上天；召鹤成群，盘旋于上。主天行时疫狂热，驱宅舍怪异乡声。

　　小儿佩之，辟恶邪气。

　　（谟）按：东垣云：檀能调气而清香，引芳香之物上行至于极高之分。最宜橙橘之属，佐以姜枣，并葛根、豆蔻、缩砂、益智，通行阳明之经，在胸膈之上，处咽嗌之中，同为理气之剂也。

　　卷之四　木部

　　安息香

　　安息香味辛、苦，气平。无毒。惟生海外，亦系木脂。因香辟邪，土人呼为辟邪树也。七月七日，裂其树皮，胶脂如饴，随即涌出。坚凝成块，其色黄黑。烧烟鬼惧神欢，研服邪驱恶逐。鬼胎能下，虫毒可消。

　　卷之四　木部

　　苏合香

　　味甘，气温。无毒。来从西域，卖自广东。气极芬香，色乃紫赤。或云：系诸香汁，煎合成就。一说：是狮子屎，故饰其名。诸论纷纭，难指孰是。今市卖者，多如膏油。辟诸恶，杀鬼物精邪；去三虫，除虫毒痫 。仍禁梦魇，尤通神明。

　　卷之四　木部

　　龙脑香

　　龙脑香（即冰片） 味辛、苦，气温、微寒。无毒。来从海舶，出自波斯。木直长类杉，皮有甲错；枝傍生发叶，背白正圆。

　　香

　　即木脂结成，状若梅花细瓣。片片洁净，气甚熏人。

　　市家多用番硝混搀，不可不细择也。（番硝质重色苍，如砂细碎。龙脑轻浮洁白，片片相侔。细草务加。（不致耗蚀。）目热赤疼，调膏点上即止；喉痹肿塞，擂末吹入立消。疳毒生管中，连敷渐殁。（和眼药敷。）舌胀退场门外，多掺自收。（病重者，用五钱方愈。）仍治小儿痘疮，心烦狂躁妄语。取擂细末，猪心血丸。浓煎紫草葺汤，送下芡实大粒。竟能发透，更定心神。

　　龙脑油

　　出佛誓国中，钻树取，摩一切风气。根下清液，又名

　　膏香

　　。堪逐风涎，可通关窍。

　　（谟）按：丹溪云：龙脑属火，世知其寒而通利，然未达其热而轻浮飞越。《局方》但喜香而贵细，动辄与麝同，为桂附之助。然人身之阳易动，阴易亏，幸思之。节斋又云：龙脑大辛善走，故能散热，通利结气。医方目痛、喉痹、下疳多用之者，取辛散也。人欲死者吞之，气散尽也。世人误以为寒，不知辛散性甚，似乎凉耳。诸香皆属阳，岂有香之至者，而反寒乎？

　　卷之四　木部

　　乳香

　　乳香味辛、苦，气温。阳也。无毒。亦出波斯国土，赤松木脂所成。垂滴成珠，缀木未落者，名

　　珠香

　　；滴下如乳，熔榻地面者，名

　　榻香

　　。珠香圆小光明，榻香大块枯黯。

　　珠香效速，榻香效迟。凡欲用之，不可不择。箬盛烘燥，灯草同擂。若合散丸，罗细和入。倘煎汤液，临熟加调。疗诸般恶疮及风水肿毒，定诸经卒痛并心腹急疼。亦入敷膏，止痛长肉。更催生产，且理风邪。

　　卷之四　木部

　　丁香

　　雄丁香雌丁香味辛，气温。属火，有金，纯阳。无毒。生交趾广州，收春前秋后。形有大小，名列雌雄。

　　雄丁香

　　如钉子长，

　　雌丁香

　　似枣核大。凡资主治，母者用多。专人肾胃二经，又走太阴肺脏。诸香能发，凡气善驱。口舌气，奔豚气殊功，且止噫忒气逆；翻胃呕，霍乱呕立效，兼除心腹冷疼。暖腰膝壮阳，杀疳 坚齿。治奶头绽裂，消虫毒胀膨。细末研成，犹有两治。妇人阴户常冷，纱囊盛纳阴内，旋使转温；老人拔去白须，姜汁和涂孔中，重生即黑。

　　丁皮

　　止齿痛验，根捣敷风肿良。

　　卷之四　木部

　　胡桐泪

　　胡桐泪（一名木律） 味咸、苦，气大寒。无毒。出甘肃州以西，作碱（音减）卤地之上。树甚高硕，皮似白杨。津液沦入地中，乃与土石相着。冬月收采，状如黄矾。重实而坚，多夹烂木。又若硝石，得水便消。磁罐贮封，勿令熔化。口齿门圣药，瘰 毒仙丹。毒热腹满心烦水和服之取吐。牛马急黄黑汗，水研灌之即差。火毒面毒并驱，金焊银焊可用。切勿多服，令吐无休。

　　卷之四　木部

　　阿魏

　　阿魏味辛，气微热。无毒。出波斯国中，生阿虞木内。其木长八九尺，皮色青黄；四季花实俱无，叶如鼠耳。断其枝梗，汁滴如饴。久乃坚凝，遂名阿魏。《唐本》注云：体性极臭而能止臭，亦为奇物也。色黑者力微，黄散者为上。但今市家，多煎蒜白假充，不可不细辨尔。凡使研作粉霜，热酒器上 过。置地待冷，入药随宜。去臭气杀诸小虫，下恶气破凡症积。辟瘟禁疟，却鬼驱邪。蛊毒能消。传尸可灭。

　　卷之四　木部

　　芦荟

　　芦荟味苦，气寒。无毒。波斯国土所出，木滴脂泪结成。状类黑饧，俗呼象胆。（味苦故云。）误服巴豆，毒能解除。杀虫去疳，镇心明目。治小儿癫痫惊搐，疗大人疮 痔疽。癣发颈间，同甘草研匀敷效； 生齿缝，以盐汤漱净点差。

　　卷之四　木部

　　没药

　　没药大小不侔，断碎光莹可爱。擂细入药，制同乳香。主坠堕跌打损伤，疗痈疽疮 溃腐。破血立效，止痛如神。

　　卷之四　木部

　　木鳖子

　　木鳖子味甘，气温。无毒。朗州（属湖南）所生，藤茎甚大。黄花绿叶，子若栝蒌。生青熟红，肉上有刺。其核类鳖，故此得名。消肿突恶疮，除 黯粉刺。两胯蚌毒立效，双乳痈赤殊功。止腰疼，主折损。匪专追毒，亦可生肌。

　　（谟）按：乌头毗穗，亦名木鳖子。两物一名，不可不识。但此专入外科，而有追毒之效。彼则徒载其名，全无治病之能。非比仙人杖三物同名，而各有用也。

　　卷之四　木部

　　芜荑

　　芜荑味辛，气平。无毒。产河东河西，有种大种小。

　　大芜荑

　　比榆荚大甚，气臭如 （音信）

　　难闻；小芜荑较榆荚小差，（一说：此即榆荚也。）味辛酝酱堪用。凡资治疗，取大宜陈。但市收藏，多以盐渍，殊失气味，入药无功。故求买，必择气腥者为良；倘修合，务经火 过才用。主五内邪气，杀寸白三虫。化食除肠风，逐冷止心痛。散皮肤骨节风湿，疗痔 疥癣疮痍。

　　卷之四　木部

　　雷丸

　　雷丸丸因而名此。入药炮用，（甘草煎汤浸一宿，尤杀毒。）赤者杀人（白者善。）恶扁蓄葛根，使浓朴芫荔。（芫花、荔实。）胃热可解，虫毒能驱。杀三虫仍杀白虫，利丈夫不利女子。（非利益之利，乃疏利也。）主癫痫狂走，疗汗出恶风。又作摩积之膏，专却小儿百病。久服阴痿，尤宜慎之。

　　卷之四　木部

　　杉材

　　杉材宜州杉味辛，气微温，属金，有火，阳也。无毒。江南深山，多有栽植。株类松大而劲直，叶附枝生若刺针。凌冬不凋，随时收采。煎服，主心腹胀痛及卒暴心痛殊功；淋洗，疗风疹痒疮并延片膝疮立效。节煮浸，捋香港脚肿痛；菌煎吞，治心肺卒疼。（生老杉木上者。）

　　卷之四　木部

　　没食子

　　没食子（即无食子）

　　味苦，气温。无毒。出自西戎，树极高硕。叶似桃长绿，花瓣白心红。

　　实结圆类弹丸，初青熟渐黄白。虫蚀成孔眼者入药，纹细无 米者尤佳。浆水浸砂盆，硬者石上研尽；切忌犯铜铁，湿须火上焙干。益血生精，安神和气。烧黑灰，浴阴毒，合他药，染髭须。治疮溃肌肉不生，主腹冷滑痢不禁。

　　卷之四　木部

　　柳花

　　柳花味苦，气寒。无毒。岸侧道傍，在处俱植。木高丈许，秋瘁春荣。初生黄蕊是

　　花，渐及贴灸疮。多积捍作毡眠，柔软清凉尤妙。

　　叶

　　煎水，洗骡马疥痂疮立愈，及疗心腹内血止疼；

　　枝

　　煮汤，浴婴儿寒热疾即差，更治风毒瘾疹去痒。

　　根

　　理齿痛而漱出疳涎，

　　实

　　主溃痈而逐去脓血。

　　柳胶

　　结砂子，子汁除渴消。

　　木中虫

　　屑煎浓，风湿疥疡浴效。

　　卷之四　木部

　　使君子

　　使君子味甘，气温。无毒。交趾多生，岭南亦有。新采香润，陈久干枯。用须慢火微煨，去壳便可嚼食。或和诸药，凭作散丸。去白浊，除五疳，杀蛔虫，止泻痢。因郭使君原用以治小儿，后人竟名之曰使君子也。

　　卷之五　谷部

　　粳米

　　粳米稻 米稻（即晚大米） 味甘、苦，气平、微寒。无毒。水田堪莳，霜降才收。谷大多芒，米粘曰粳。有赤白两种（赤者江右多莳）。入心肺二经。拯病煎汤，惟白最胜。充飧为饭，过熟则佳。益气填补中焦，止泄平和五脏。合熟鸡头（芡实熟者）

　　煮粥，明目强志益精。伤寒方中，亦多加入。各有取义，未尝一拘。少阴证，桃花汤每加，取甘以补正气也。竹叶石膏汤频用，取甘以益不足焉。白虎汤入手太阴，亦同甘草用者，取甘以缓之，使不速于下尔。

　　又

　　陈廪米

　　味兼咸、酸。即粳米贮仓廪年深，致性缓调脾胃效捷。易消化频止泄痢，多滋润意解渴烦胃进食。若蒸作饭和醋，能封肿毒立差。研汁下咽，去卒心痛。惟忌马肉同食，恐发痼疾难瘳。炊

　　寒食饭

　　敷，灭瘢痕，捣泥烂才妙；煮

　　炒米汤

　　饮，润喉燥，去火毒良方火毒去尽才煮，不尔则反助燥渴。）

　　米

　　秧莳高田，早秋便可收割。谷长无刺，米小不粘。色赤白亦有两般，凭炊煮任充正用。温中健脉，益卫养荣。仍长肌肤，尤调脏腑。

　　稻米

　　亦小，味甘气温。收近重阳，舂甚洁白。若粘滞者曰糯，不沾滞者曰杭。商贾贸钱，竟谓粘米。煮饴诚妙，酿酒弥佳。充不宜，恋膈难化。昏五脏令人贪睡，动正气致人发风。

　　但霍乱吐逆不休，用清水研服即止。

　　稻稳

　　（即秕芒也）治蛊毒作胀，

　　稻秆

　　疗黄胆如金。并用煎脓，莫惜时啜。

　　稻秆灰

　　治跌损，淋汁沃痛渐苏。

　　杵头细糠，堪治能送食饮过喉，斯亦舂捣义尔。

　　糠秕

　　勿用筑枕，枕则令人损明（谟）按：东坡云：稻者， 谷通名。罗氏亦曰：在谷通谓之稻。故今人号 为早稻，号粳为晚稻。《论语》曰：食夫稻，是亦指粳而谓。何独《本经》款中直指稻为糯米，与前诸说大相戾焉？或者云：糯与粳有粘不粘之异，故书通名以标之，未必得其意也。

　　卷之五　谷部

　　小麦米

　　小麦米味甘。带皮气寒，去皮气热。诸处皆种，四气俱全。盖秋种冬长，春秀夏实故也。北地霜雪多而毒少，南方霜雪少而毒多。北麦面可以常餐，南麦面只堪暂用。（一说：北地南方地卑，麦受湿重，作面多食则中其毒。）造饮馔者，通淋利小便，除热解烦渴。浮渍为 ，消宿食除膨。作

　　面

　　诚佳，充餐不厌。助五脏增益气力，浓肠胃滑白肌肤。性热未免动风，萝卜汁服可解。（善解面毒故也。）和山栀子醋捣，裹伤折处甚良。

　　寒食面

　　灭瘢痕，

　　飞罗面

　　消涎沫。

　　麸皮

　　醋炒， 汤火疮赤烂，散血止痛；蒸饼（即熟馒头去皮水渍。）打糊，调上焦药为丸，下咽即化。

　　麦奴

　　（系苗上黑霉先枯者，名小麦奴。）却天行热毒，

　　麦稳

　　（即茎叶。）去酒疸目黄。并用煎脓，滤汤频服。

　　大麦米

　　粒长又浓，因此得名；味甘咸气平微寒，故堪久食。仗蜜为使，入除热。实肠胃，补虚劣，壮血脉，悦颜容。合没食子针砂，染皓须发变黑。

　　大麦面

　　无燥热，（较小麦面尤胜。）平胃解渴殊功；大

　　麦

　　味咸温，化食消痰尤效。（今医多用此。）孕妇勿食，恐堕胎元。虚者少煎，防消肾水。

　　（谟）按：麦者，接绝续荒之谷也。方夏之初，旧谷已绝，新谷未登，民于斯时，正乃乏食，二麦先熟，接续无忧。故《春秋》于他谷不书，至无麦无禾则书之。可见圣人于五谷中，亦惟重麦与禾也。非因民命所系，安足以动笔耶？

　　卷之五　谷部

　　荞麦米

　　荞荞麦味甘，气平、寒。无毒。一名乌麦，秋种冬收。曝烈日预令口开，舂熟米堪蒸饭食。亦可磨面，任意充餐。益气力，续精神，炼滓秽，（一年沉滞，积任肠胃，食此乃消。）实肠胃。与丹石人食，解除燥毒。和猪羊肉食，脱落须眉。久食尤当忌之，动风令人眩晕。

　　叶

　　作茹压饭，利耳目下气亦良；

　　梗

　　烧灰淋汤，洗牛马除疮最效。丹家多采，用煮粉霜。

　　卷之五　谷部

　　粟米

　　丹黍米米梁稷米新则味咸，陈则味苦。气平、微寒。无毒。在处俱种，北地尤多。日舂为粮，呼曰小米。丹溪云属水与土，因而用养肾调脾。须分新陈，才索效验。

　　新粟米

　　养肾气不亏，去脾热常益中脘；

　　陈粟米

　　止泄痢分渗，却胃热大解渴消。舂为

　　粉，理气劣食停，仍止呕逆；蒸作

　　糗中热渴，更实大肠。

　　泔

　　主霍乱转筋，顿饮数升立愈。臭泔除烦渴驱热，

　　酸泔

　　洗疮疥杀虫。

　　糯粟

　　收摘略迟，经栽

　　秫米

　　即此。解寒热，利肠胃，杀疥毒，疗漆疮。煮粥炊饭最粘，捣饧造酒极妙。但动风壅气，切不宜食多。

　　又种黍米甘温，芦苗似粟非粟。由大暑布种，故以黍佥名。酿酒捣饧，亦同糯粟。肺病宜食，（孙思邈云：肺家谷也。）

　　益气补中。食多昏五脏贪眠，食久缓筋骨绝脉。小儿食足难健步，猫犬食脚忽偏斜。倘资充餐，务防所忌。相类

　　青粱白粱黄粱

　　。味俱甘微温，粒比粟颇大。夏食清爽，因名曰粱。古称膏粱之家，亦缘食美而养浓也。但损地力收少，以致种者罕稀。调胃和脾，力倍诸谷。青白略次，惟与黍相同。北人名乌，南人名。但农家不甚珍此，惟略种以备荒年。为饭不粘，亦益脾胃。

　　（谟）按：天生五谷，俱能养人。其甚益胃补脾，无过粳与粟也。日资食用，诚寄死生。

　　盖因得天地中和之气最多，与造化生育之功相等。非比他物，可以名言。故今南人食粳为常，北人食粟不缺。虽云地方种莳相宜，实亦本诸此也。

　　卷之五　谷部

　　莺粟米

　　莺粟米味甘，气平。无毒。一名御米，处处有之。人家园亭，多栽 饰。花开红白色二种，子结千百粒一罂。又名米囊，细如葶苈。凡入药剂，亦有奇功。妨动气膀胱，切不宜多用。主胸膈稠痰凝滞噎塞，致食反回；治丹石药服过多发扬，令食不下。并和竹沥煮粥，日旋调理自安。壳泡去净膜筋，蜜醋随宜拌炒。其性多涩，甚固大肠。久泻捷方，虚嗽要药。（粟壳一两，乌梅肉三钱，研末，以桑白皮煎汤，调服效。）倘湿热泻痢，须禁服莫加。误用劫除，杀人如剑。

　　卷之五　谷部

　　杂谷米

　　杂谷米并性寒。无毒。各出产不同，但遇凶年，可充粮食。 米水田棱子产，久食不饥湖泊茭草生，古称美馔。

　　野狼尾子米，似麦粒略小。

　　蓬草子米，如粳米甚粘。

　　稗子米

　　味脆，气辛。

　　东墙米

　　轻身健步。河西人误曰：贷我东墙，偿尔田粮。

　　正此是也。

　　卷之五　谷部

　　生大豆

　　生大豆味甘，气平。无毒。原产泰山平泽，今则处处有之。黑白种殊，惟取黑者入药；大小颗异，须求小粒煎汤。（紧小者为雄豆，入药方效。）恶龙胆五参，（草龙胆、入参、沙牡。（前胡、乌喙、杏仁、牡蛎。）和桑柴灰汁煮，下水立效。合饭捣，箍痈疽消肿，妇人阴户肿，亦可纳之；煎水饮，杀鬼疰止疼，脚膝筋挛疼，勿吝服也。炒研豆屑，汤调下咽。消食免膨，驱热除痹。

　　又炒黑烟未断，乘热投淋酒中。（即古方豆淋酒，一名紫酒。

　　抽搐。以水渍生芽 ，

　　大豆黄卷

　　立名。去湿痹筋骨挛疼，散蒸熟合晒，江右每制卖极多。味淡无盐，入药方验。虽理瘴气，专治头疼；助栀子，除虚烦懊 。

　　足冷痛甚，浸醇酒可尝。血痢疼多，同薤白煮服。仍安胎孕，女科当知。

　　豆腐

　　性寒，亦动正气。食多积聚，萝卜能消。（善解豆腐

　　豆曲

　　可代米粮，乃豆炒和大枣肉同捣；

　　豆黄

　　亦治湿痹，制黄末合炼猪膏为丸。

　　豆酱

　　拌壅气咽喉窒塞难医。

　　（谟）按：豆性和平。炒食则热，煮食则寒。牛食之温，马食之凉。一体之中，而有数等之效。且为食馔，尤着多名。用治病邪，亦称要剂。又杂牛肉同煮，能试瘟毒有无。无毒豆煮鲜黄，有毒豆变黯黑。免致中害，诚益世人。但搜补脾养胃之功，概未有一言尔。古尝以菽名之，是亦伯叔之义，谓较诸谷亚之之辞。

　　卷之五　谷部

　　赤小豆

　　赤小豆腐婢味辛、甘、酸，气温而平。阴中之阳。无毒。地土各处俱种，胭脂赤者为良。驴食脚轻，人食脚重。外科称要剂，香港脚为捷方。散痈肿，末调鸡子清箍；下水气，末入通草汤服。小儿急黄烂疮，取汁洗之，不过三度；大人酒醉燥热，煎汁饮下，只消一瓯。和桑白皮煎，治湿痹延手足胀大；同活鲤鱼煮，疗香港脚入脐腹突高。但专利水逐津，久服令人枯燥。

　　赤豆粉

　　解油衣沾缀，

　　赤豆叶

　　止小便数频。

　　腐婢

　　花名，因气腐臭，虽称卑贱，解酒诚良。共葛酒多不醉。又种

　　绿豆，粒小而圆。味甘皮寒肉平，能行十二经络。煎汤解酒毒，烦热兼除；作

　　粉

　　敷肿痈，丹毒且压。益气力，润皮肉，浓肠胃，养精神。五脏能和，常食不忌。筑枕夜卧，明目疏风。

　　花采

　　曝收藏，解酲汤亦用。

　　白豆色

　　白，气味平咸。因走肾经，故云肾谷。（孙思邈曰：此肾家谷，肾病宜食。）杀鬼气益肾，暖肠胃调中。

　　叶

　　下气，和五脏尤灵，嫩作蔬，生啖之益妙。

　　豌豆

　　即蚕豆别号，益中而荣卫兼调。

　　作酱弥佳，发气须记。

　　刀豆

　　长有尺许，亦堪入酱用之。 仍有

　　筋豆

　　、

　　蛾眉豆

　　、

　　虎爪豆

　　、

　　羊眼豆

　　、

　　豇豆，只可供茶，别无他用。

　　卷之五　谷部

　　白扁豆

　　白扁豆味甘，气微温。无毒。园圃俱种，苗蔓引长。开花紫白两般，结实黑白二种。实藏荚内，秋老采收。白者扁豆名，黑者鹊豆唤。惟白入药，下气和中。霍乱吐逆能除，河肫酒（曝干研末，米饮调服。）

　　叶敷蛇虫咬伤，（和醋捣烂，敷咬处。）

　　卷之五　谷部

　　白油麻

　　白油麻味甘。生则气寒，炒则气热。无毒。在处俱有，夏种秋收。行风气并头面浮风，治虚劳及身体客热，滑肠胃通便闭结；利血脉润发枯焦。勿久食之，抽人肌肉。生者嚼烂，堪敷头疮。

　　叶

　　捣和浆沐头，亦能去头风润发。

　　麻油

　　性冷，食物资调。经宿必熬熟为佳，生食恐动气反害。入药拯病，惟益外科。治一切恶疡，下三焦热毒。推子胞催产，搽疥癣杀虫。煎滚沸醇酒搀尝，取微汁散除背痈。外肿合鸡蛋芒硝搅服，（油一合，鸡蛋二枚，芒硝一两，共搅匀服之。）致大泻攻下热毒内疽。蜒入耳中，枕煎饼自出。发成症痛，饮满碗吐安。大便枯燥难通，吹入谷道即润。（用人含油满口，以鹅管插谷道内，吹进肠中，粪润自通矣。）小儿闭胀，此法极佳。陈者熬膏，生肌长肉。煎炒少食，与火无殊。脾病及齿病患，全忌切

　　卷之五　谷部

　　胡麻

　　胡麻（一名巨胜） 味甘，气平。无毒。原出胡地大宛，张骞始得种归。粒大而肥，与麻相类。因在胡产，故名胡麻。八谷之中，惟此大胜。又名巨胜，美之之辞。此说所傅，本于陶注。世谓夫妇同种，生而茂熟倍收。上党（属北直隶）效园，并多种莳。茎叶嫩可为菜，麻乃作英。中藏黑者良，白者劣。诗云：松下饭胡麻，即此是也。仙经甚重，茯苓相宜。蒸熟堪补虚羸，且耐饥渴寒暑。填脑髓，坚筋骨，益气力，长肌肤。明目轻身，延年不老。生者嚼涂疮肿，秃发敷亦重生。小儿头疮及浸淫恶疮立效，妇人阴肿并金疮疔肿殊功。火灼烂延，亦堪敷愈。榨油可食，滑肠下胞甚良；采花阴干，渍汁搜面极软。

　　苗叶

　　“收采，又名

　　青

　　”。曾载方书，亦资拯治。主五脏邪气，而风寒湿痹兼驱；益一身元阳，其肌肉髓脑俱补。泡水沐头发常润，煎汤灌病牛即苏。

　　（谟）按：胡麻，一名巨胜。《本经》只此附载，陶注亦已释明。后因仙方，有服饵胡麻、巨胜二法，小有差殊，以致诸家辩论不一。有曰：茎圆者，为胡麻；茎方者，名巨胜。有曰：作解八棱而色紫黑者，名胡麻；两头尖锐、作角七棱而色纯赤者，名巨胜，味兼涩酸。有曰：胡麻别名藤 ，巨胜别名狗虱。虽然一物，而种之有二者。固亦有之，如天雄、附子之类，形状异，主治差，载诸《本经》，名亦各列，医采入药，不得不分。是则虽附二名，且同一治。形色不等，亦物之常。种类认真，便可采用。何必细辩，孰为巨胜，孰为胡麻。索骥按图，有何益尔？

　　卷之五　谷部

　　火麻子

　　火麻子味甘，气平。无毒。乡落俱有，平地沿栽。根实花茎，依时收采。各有用度，并无

　　麻骨

　　可作炬心，

　　麻皮

　　堪绩布疋。

　　麻子

　　入药，修制宜精。始用帛包浸沸汤，待冷检出；井内，隔水勿沾。务过一宵，方取曝日。候干燥置平地面，压重板揩净壳皮。择起细仁，随宜索效。或搀粳米煮粥，或佐血药为丸。经入阳明大肠及足太阴脾脏。恶茯苓一大肠风热，结涩便难。止消渴而小水能行，破积血而血脉可腹。胎逆横生易顺，产后余疾总除。和菖蒲鬼臼为丸，吞服即见鬼魅。（要见鬼者，用各等分，杵，丸弹大。每朝向日服一丸，满百日即见鬼魅。）合豆子头发着井，祝敕能辟瘟魔。

　　（除夜四更，取麻子、豆子各二七粒，家人头发少许，着头发滋润。久服肥健，不老仙。重压取油，亦能油物。

　　麻花

　　味苦性热，堪调经水不通。驱恶风黑色遍身，散诸风瘙痒难抵。

　　麻根

　　煮服，更通石淋。除难产带下崩中，逐 折挝打瘀血。

　　麻叶

　　捣汁，又杀蛔虫。或被蝎伤，敷之即效。

　　麻沸汤

　　专主虚热，

　　渍麻汁

　　善解渴消。

　　卷之五　谷部

　　神曲

　　味甘，气平。无毒。六月六日，制造方宜。曝干仍积月深，入药须炒黄色。助人之真气，走阳明胃经。下气调中，止泻开胃。化水谷，消宿食。破症结，逐积痰。疗妇人胎动不安，治小儿胸腹坚满。

　　酒曲

　　系者药合造，味辛而性气大温。落胎兼下鬼胎，下气并驱冷气。酒痰尤劫，宿食竟消。六畜误食米多，胀满欲死；急研煎汁灌下，即解回生。

　　麸曲

　　性凉，消食亦用。

　　红曲

　　色赤，滑血须知。

　　（谟）按：六月六日造神曲者，谓诸神集会此日故也。所用药料，各肖神名。当此之日造成，才可以名神曲。倘或过此，匪但无灵，抑不得以神名也。其方用白曲一百斤，以象白虎；苍耳草自然汁三升，以象勾陈；野蓼自然汁四升，以象腾蛇；青蒿自然汁三升以象青龙；杏仁去皮尖四升，以象玄武；赤小豆煮软熟，去皮三升，以象朱雀。一如造曲法式，造备晒干，收贮待用。今这之卖家，只蓼面为之，既不依方，又不按日，何得以取效乎？医者见其不真，每以酒曲代用，亦失原造之意矣。

　　卷之五　谷部

　　酒

　　味苦、甘、辛，气大热。有毒。酿匪一等，糯米、粟米、秫米、黍米，并可酿造。名亦多般。（醇酒、清酒、白酒、黄酒、腊八酒、清明酒、绿豆酒、羔儿酒，如此多名，不能尽述。）惟糯米面曲者为良，能引经行药势最捷。因走诸经不止，称与附子同功。叶辛甘苦相殊，治上中下分用。辛者能散，通行一身之表，直至极高顶头；甘者能缓居中；苦者能下；淡则竟利小便而速下也。少饮有节，养脾扶肝。驻颜色，荣肌肤，通血脉，浓肠胃。御雾露瘴气，敌风雪寒威。诸恶立驱，百邪竟辟。消悉遣兴，扬意宣言。虽然佳酝常称，犹有狂药别号。若恣饮助火，则乱性损身。烂胃腐肠，蒸筋溃髓。伤神减寿，为害匪轻。倘入药共酿，凡主治又异。

　　姜酒

　　疗厥逆客忤，

　　紫酒

　　（即豆淋酒）理螈偏风。

　　葱豉酒

　　解烦热而散风寒，

　　桑椹酒

　　益五脏以明耳目。

　　狗肉汁酿酒

　　日饮，大补元阳；

　　葡萄肉浸酒

　　时尝，甚消痰癖。

　　牛膝干地黄酒

　　更妙，渐滋阴衰；

　　枸杞仙灵脾酒

　　尤佳，专扶阳痿。

　　又等

　　社酒，亦有小能。

　　指纳婴儿口中，可令速语；口含喷屋四壁，堪逐蚊蝇。糟 跌伤，行瘀止痛。亦驱蛇毒，仍合冻疮。

　　（谟）按：大寒凝海，惟酒不冰。因性热多，独异群物。丹溪亦曰：酒乃湿中发热，近于相火，醉后颤栗。即此可知，正所谓恶寒非寒，明是热证然也。性却喜升，气必随辅，痰壅上膈，溺涩下焦，肺受贼邪，金体大燥，寒凉恣饮，热郁于中，肺气得之，尤大伤耗。其始也病浅，或呕吐，或自汗，或疮疥，或鼻 ，或泻痢，或心脾痛，尚可散而出也。其久也病深，或为消渴，为内疽，为肺痿，为痔漏，为鼓胀，为黄胆，为失明，为哮喘，为劳嗽，为吐衄，为癫痫，为难治之病。倘非具眼，未易处治，可不谨乎！

　　卷之五　谷部

　　醋

　　（一名苦酒） 味酸、甘，气温。无毒。造有数种，因着诸名。（米醋、麦醋、面醋、桃醋、葡萄大枣 诸杂果醋及糟糠等醋。会意者，俱极酸烈。）入药沽米醋佳，（余者不入药。）

　　取效得年久妙。散水气，杀邪毒，消痈肿，敛咽疮。驱胃脘气疼并坚积症块气疼；搀剂吞服，治产后血晕及伤损金疮血晕。淬气熏蒸，（用石 红，浇醋淬之。）渍黄 皮含之，口疮可愈；煮香附子丸服，郁痛能除。煎大黄，劫 癖如神；摩南星，敷瘤肿立效。又调雄黄细末，蜂虿蛇啮可涂。牛马疫侵， 之即愈。切忌蛤肉同食，造饮馔者须知。惟入肝经，宜为引使。不利男子，专益女人。

　　（谟）按：丹溪曰：醋味酸甘，调和鱼肉菜蔬，尽可适口。但致疾以渐，人所不知。盖酸收也，甘滞也。苟远而不用，亦却疾一端。然食多齿软者，因水生木，水气弱，木气盛，故如是尔。齿属肾水，酸助肝木，安得不然？

　　卷之五　谷部

　　酱

　　味咸、酸，气冷利。无毒。所造弗一，其用亦殊。鱼肉造者，呼为醢，充庖厨妙；豆面造者，名曰酱，入药剂灵。勿取新鲜，惟尚陈久。杀诸虫蛇蝎蜂毒立效，解百药菜蔬菌毒殊功。疥癣略涂，瘙痒如劫。圣人谓：不得其医不食。意欲五味调和，五脏悦受，斯亦安乐之一端也。

　　榆仁酱

　　味甚辛，食下通便，除心腹恶气。

　　芜荑酱

　　气略臭，食多落发，发小儿无辜。

　　卷之五　谷部

　　饴糖

　　味甘、苦，气微温。无毒。稠粘如粥，故名饴糖。系糯或粟熬成，入脾能补虚乏。因色紫类琥珀，方中又谓胶饴。干枯名饧，不入汤药。和脾润肺，止渴消痰。建中汤内用之，盖亦取其甘缓。治喉 鱼骨，疗误吞钱环。中满莫加，呕吐切忌。小儿多食，损齿生虫。丹溪书内曾云，大发湿中之热。

　　卷之五　谷部

　　浆水

　　味甘、酸，气微温。无毒。所造之法， 仙（江西宁王。）备云。节择清明，熟炊粟饭。乘热投磁缸内，冷水浸五六朝。味渐酸而生白花，色类浆故名浆水。或酷热当茶饮下，或薄暮作粥啜之。醒睡除烦，消食止渴。调和脏腑，滑白肌肤。霍乱立建神功，泻痢即臻速效。

　　水酱

　　（冬成冰者）至冷，孕妇忌尝。

　　卷之六　菜部

　　冬葵子

　　冬葵子（臣） 葵菜子也。味甘，气寒。性滑利。无毒。主五脏六腑寒热，羸瘦五癃，利小便；疗妇人乳难内闭，久服坚骨，长肌肉。轻身延年，生少室山。今处处有之。十二月采。（黄芩为之使。）陶隐居云：其子是秋种葵覆养，经冬至春作子者。谓之冬葵子。古方入药用最多，苗叶作菜茹更甚美。大抵性滑利，能宣导积壅。服丹石人尤宜，煮汁单饮亦佳，仍利小肠。孕妇临产煮叶食之，则胎滑易生。曝干叶及烧灰，同作末，治金疮。或煮汁饮，主治时行黄病。生葵菜叶绞汁少服，治小儿发斑，散恶毒瓦斯。根治消渴及口吻疮，烧灰傅之，蓐疮恶疮俱效。小儿吞钱，煮汁饮之立出。凡患一切痈肿无头，以葵子一粒，新汲水吞之，须臾即破。如要破处多，逐粒加服之。凡妇人倒生，手足冷口噤，以葵子炒令黄，捣末二钱，酒调服则顺。妊妇患淋，葵子一升，水三升，煮取二升，分为二服。无葵子，用葵根一把亦效。凡卒关格，大小便不通，支满欲死，用葵子二升，水四升，煮取一升，顿服。小儿死腹中，葵子末酒调服。若口噤不开。格开灌之，药下即活。

　　卷之六　菜部

　　姜

　　干姜温州生姜涪州生姜味辛，气微温。气味俱轻，升也，阳也。无毒。荆扬多种，（荆州属湖广、扬州注前。）

　　秋月采根。沙藏常得新鲜，四时不缺。应用制莨（音浪）菪（音浪）半朴（莨菪子、半夏、浓朴，）恶鼠粪芩连（天鼠粪、黄芩、黄连。）为使秦椒，入药凭证。去皮热，留皮凉。佐大枣益气浓肠，兼竹溺豁痰利窍。杀半夏毒，不麻戟咽喉。润地黄炒，免滞泥胸膈。同陈茶叶（多年者佳）煎汁，疫痢禁口者可苏；拌生盐炒泡汤，宿食裹痰者即吐。益脾开胃口，（或问：生姜辛温入肺，何是入胃口？东坦曰：俗皆以心下为胃口，非也。咽门之下受有形物者，谓之胃口，与肺药。霍乱转筋欲饮佳。赤肿痛眼无疮，铜钱刮汁点效。行津液调合荣卫，去狐臭通畅神明。宜啖春初，辟疠且助生发。勿食秋后，泄气犹损寿元。夜气敛收，尤全禁忌。《论语》虽曰：不撤姜食。然必食之以时，又不可过于多尔。

　　姜屑

　　（北干姜不热，北生姜不润。）和酒服，能治偏风；

　　姜皮

　　作散调，（五皮散用。）堪消浮肿。 去皮日曝，又名

　　干姜

　　。（汉州造干姜法：以水淹姜三日，去皮，又置流水中六日，更刮去皮，方曝干，酿于瓮中三日乃成。）干则味辛专窜而不收，堪治表，解散风寒湿痹，鼻塞头疼，发热狂邪；炮苦能止而不移，可温中，调吐泻之疾。表证肺寒咳嗽，仗五味子相助建功；里证脉绝无阳，资黑附子为引取效。若疗血虚寒热，加入补阴药煎；能引血药上升，入于气分生血。

　　故产血去多，热发骤盛者，倍用治之，而弗疑也。炒黑止唾血痢血良，煨研塞水泻溏泻妙。

　　遇阴阳易证，用取汗立差。

　　一云：泻脾非泻正气。盖脾中寒湿，须干姜辛热以燥之，故曰泻耳。

　　卷之六　菜部

　　白芥

　　白芥味辛，气温。无毒。原种来从西戎，白脆作茹甚美。冷气堪却，五脏能安。

　　子

　　生比他芥略粗，色白与粱米相类。善却疰气，最辟鬼邪。研醋敷射工，煎液消痰癖。久疟蒸成癖块，须此敷除；皮里膜外痰涎，必用引达。 故三子养亲汤方中，加萝卜子消食，苏子定喘，此却消痰。是皆切中老人病也。

　　青芥

　　极辣，似菘有毛。细叶者杀人，大叶者为美。

　　生食发丹石发毒，煮食动膈气动风。合兔肉同餐，成恶疮尤验，亦堪主疗。尝载《本经》，利窍明耳目；温中归鼻，除邪气止咳。

　　子

　　细青色，作酱甚香。扑损瘀血冷疼，生姜研贴。

　　麻痹风毒肿痛，酽醋和敷。酒调未下咽，心脾痛竟止。又

　　紫芥花芥石芥，种却多般；惟采取作茹作，不复分别。

　　卷之六　菜部

　　莱菔根

　　莱菔根味辛、甘，气温。属土，有金与水。无毒。南北郡州，处处俱种。一名萝卜，逢冬拔收。

　　根啖可生，叶啖须煮。制白面豆腐二毒，忌何首乌地黄同餐。倘误犯之，须发易白。

　　渴。捣生汁，磨墨下咽；止吐血，去血甚捷。《衍义》云：饮之证，盖味甘多辛少故尔。

　　子

　　劫喘咳下气，功诚倒壁冲墙。水研服即吐风痰，醋研敷立消恶毒。

　　芜菁

　　匝地生叶，又名

　　蔓青

　　两呼。与莱菔全差，毋以真认假。多种河朔，可备饥年。昔诸葛亮出征驻营，每令兵士栽种，谓有六利，详载史书。至今三蜀江陵，呼为诸葛菜也。宜常啖食，易至健肥。益气通中

　　子

　　主黄胆利水，又治霍乱除膨。去目睛青盲，消症瘕积聚。九蒸九曝为粉，服之断壳长生。研细入面脂中，揭皱转润；压油搀面膏内，黑 回明。

　　蜘蛛咬伤，捣末酒除。但食之多，令人胀满。

　　卷之六　菜部

　　葱

　　葱味辛，气温。味薄气浓，升也，阳也。无毒。四时常有，各处俱栽。每用食品中，调合五味。同蜜菘菜啖，易致杀人。若服常山，亦须戒忌。凡资治疗，务取白根。入足阳明胃经，及手太阴肺脏。出汗疏通骨节，归目驱逐肝邪。理霍乱筋转难当，治伤寒头痛如破。杀鱼肉毒，通大小肠。散面目肿浮，止心腹急痛。去喉痹，愈金疮，安妊娠，塞衄血。香港脚贲豚气，连须煎可除；蛇伤蚯蚓伤，和盐 即解。功专发散，食多神昏。病属气虚，尤勿沾口。

　　叶

　　煎汤，入干姜黄 共剂；洗疮疥，去风水肿痛如神。

　　花

　　同吴茱萸水煎，亦治心脾间痛甚。

　　实

　　补不足，温中益精。

　　葱汁

　　平温，又主溺血。

　　卷之六　菜部

　　韭

　　韭味辛、微酸，气温。性急。属金，有水与土。无毒。各处乡村，俱种园圃。久刈不乏，故以韭名。字书因之，亦合九数。虽充菜品，最利病患。春食则香，夏食则臭。温中下气，归心益阳。暖膝 ，和脏腑。

　　除胸腹 癖痼冷，止茎管白浊精遗。又捣如泥，加盐少许。蛇犬伤毒，作浓箍频换立安。刑枚打血凝，薄敷连拍即散。

　　同鲫鱼 煮食，断卒下痢。同牛肉煮食，生寸白虫。食同蜜糖，杀人诚验。病后食发困，酒后食昏神。久食过多，两目易暗。

　　根汁

　　恶腹膨。仍有

　　韭黄

　　粪土极嫩；作菹悦口，每为祭品所珍。食不益人，甚能滞气。

　　子

　　止精浊遗漏，较渠根叶尤灵。

　　卷之六　菜部

　　薤

　　薤味辛、苦，气温。无毒。赤白殊种，家园多栽。白者虽辛不荤，赤者兼苦无味。其叶类韭，稍阔而光。故古云薤露之言，以光滑难贮之义。《千金》（书名）治肺喘急，亦取滑泄而然。为归骨菜芝，入阳明手腑。颇利病者，但少煮尝。除寒热调中，去水气散结。耐寒止冷，泻肥健身。主女妇带下久来，治老幼泄痢后重。诸疮中风寒水肿，生捣热涂上立差。又疗汤火金疮，和蜜捣敷即愈。新正宜食，辟疠驱邪。牛肉同餐，作症成瘕。生啖引涕唾，多食防热侵。骨鲠在喉，煮食即下。

　　卷之六　菜部

　　葫

　　（即大蒜）味辛，气大温。属火。有毒。大者曰葫，多种园内；小者名蒜，自产山中。

　　端午采收，性最熏臭。为菜归五脏，入药择独头。同黄连丸治肠风，加平胃散治噎气。纳两鼻，提鱼骨鲠即出；置臭肉，掩熏臭气不闻。散疣 疮，除劳疟 癖。辟瘟瘴疫疠，制蛇犬咬伤。中脘卒得冷疼，嚼之即解；旅途忽中暑毒，用此可驱。痈疽初生，急切横片。若痛灸至不痛，不痛灸至痛来。艾炷连烧，以多为善。鼻衄不止，快捣成膏。左出涂左足心，右出涂右足心。两鼻齐出，双足俱涂。仍解蛊毒杀虫，更化肉积消谷。生啖伤肝气损目，久食伤脾肺引痰。蒜亦辛温，善治鸡瘕。去溪毒恶 沙虱，却霍乱吐泻转筋。

　　（谟）按：丹溪云：葫蒜属火，性热。善散快膈，故人喜食之，多用于暑月。其伤脾伤气之祸，积久自见。化肉之功，不足信也。有志养生者，宜自知警。

　　卷之六　菜部

　　甜瓜

　　甜瓜味苦，气寒。有小毒。村乡园圃，处处种栽。两蒂两鼻，及沉水者杀人；过食作膨，即入水渍便解。食盐少许，化水亦消。少食止渴利小便，通三焦壅塞之气。多啖生痰发湿痒，致香港脚泻痢之忧。

　　叶

　　捣汁，涂秃发重出捷方，酒服去跌打凝血；子压油，为肠胃内壅要药，水煎破结聚积脓。

　　茎

　　主鼻痈，

　　花

　　治心痛。其

　　蒂

　　落在茎蔓者为美，榔叶裹悬有风处吹干。俗呼苦丁香，（味甚苦。）堪为涌吐剂。消身面浮肿水气，逐咽喉窒塞风痰。身暴急黄，同丁赤豆（母丁香、赤小豆）研，吹鼻中，只一遭，竟来黄水；鼻内息肉，和羊脂油捣，敷患处，日三次，久旋消溶。逐胸中寒，除头偏痛。杀蛊毒鬼疰，止呃逆气冲。又同黍米丁香研成，（瓜蒂十四枚，黍米四十九粒，丁香一枚，为末，含水搐一字，取下。）治久不闻香臭尤验。

　　但性急多损胃气，凡胃弱切忌煎尝，虽有当吐之 ，必以人参芦代。

　　西瓜

　　熟者，性温不寒，解夏中暑热毒最灵，有天生白虎汤之号。仍疗喉痹，更止渴消。

　　卷之六　菜部

　　白冬瓜

　　白冬瓜味甘，气微寒。无毒。园圃所栽，处处俱有。实生蔓苗之下，形长皮浓有毛。初则嫩青，经霜老白。切片日曝，干软可留。欲瘦轻健者多餐，望肥胖大者少啖。阴虚久病，须急故也。压丹石毒，利大小便。除脐下水胀成淋，止胸前烦散热毒瓦斯旋平。夏月生痱可摩灰洗黑 ，

　　叶

　　捣汁杀蜂叮。

　　皮

　　入面脂作丸，

　　瓤

　　漱白缣用湿。

　　子

　　收剥壳仁，研成霜，亦作面脂，悦颜润色。任为丸散，益寿轻身。

　　越瓜

　　即梢瓜另名，色白味甘寒无异。头尾相似，大者尺余。越人当果食之，善解酒毒去热。烦渴止易，小便来长。但发冷利冷中，小儿夏月勿食。

　　黄瓜

　　益少，不宜食多。积瘀热成疮，动寒热作疟。发香港脚，生疳虫。忌醋和之，慎勿犯也。

　　丝瓜

　　性冷解毒，亦治痘疮脚痈。多取烧灰，敷上即效。

　　瓤

　　堪涤器，枯者为宜。

　　卷之六　菜部

　　瓠

　　瓠（音护） 味苦者气寒，有毒；味甜者性冷，无毒。栽园圃俱同，发苗叶不异。因大小结实，故彼此佥名。长大类冬瓜者瓠称，圆矮似西瓜者

　　匏

　　唤。

　　葫芦

　　腰细头锐，

　　瓢子

　　柄直底圆。为菜惟甜者独佳，治病分甜苦两用。苦能下水令吐，消面目四肢肿浮；甜可利水通淋，除心肺烦热消渴。滴汁鼻内，尤退急黄。（水煎滴入，即来黄水。）

　　皮

　　煮热解开熨小儿闪 。

　　瓤煮渍阴处，疗小便闭难。

　　卷之六　菜部

　　茄子

　　茄子味甘，气寒。无毒。一名落苏，处处俱种。有紫黄白数种，惟黄茄子拯 。主寒热，去五种痨；若食多，发痼疾易。生小疥，动大便。

　　自裂茄

　　用之烧灰，堪敷乳成痈绽裂。

　　苦茄

　　根

　　及

　　枯茎叶

　　煎汤，冬月冻脚疮可渍。亦追风湿，曾载方书。煮醇酒早晚频吞，俾脚膝屈伸复旧。

　　蒂

　　用烧灰存性，口吻疮疥敷差。丹溪云：茄属土，故甘。用治疮毒，悉获奇效者，甘以缓火意也。

　　卷之六　菜部

　　蕨

　　蕨味甘，气寒。性滑利。无毒。深谷多生，在处俱有。如足之蹶，故以蕨名。三月采收，作茹可食。寒能去暴热，甘以利小便。气壅经络者旋驱，毒延筋骨者易去。但衰阳事落发，仍痿脚膝昏眸。切勿过餐，甚非良物。

　　根

　　挖造粉，堪以代粮，虽免啼饥，不通生肉。

　　花

　　留年久，能治脱肛，研细敷之，即时收涩。 薇较蕨差大。味略，苦有芒。亦润大肠调中，尤消浮肿利水。夷齐日采，久食不饥。武王诚之。不食而死。

　　（谟）按：《搜神记》曰：郗鉴镇丹徒，二月出猎，甲士折一枚食之，觉心中淡淡成疾。

　　后吐一小蛇，悬屋前渐干成蕨，遂明此物不可生食。今山间人多用作茹，或以醋淹食之，亦不可不鉴此也。

　　卷之六　菜部

　　苋实

　　苋实马齿苋味甘，气寒。无毒。园圃多种，夏月才生。入剂拯 ，惟取其实。除邪利大便小水，明目退白翳青盲。杀蛔虫，去寒热。

　　叶

　　忌与鳖同食，又入血分通经。逐瘀血殊功，下胎孕最捷。孕妇临产，煮食易来。勿多食之，冷中损腹。 一种

　　马齿苋

　　性滑，野地最多；主治与苋实颇同，疮科尤善。杖疮敷散血，疔疮敷出根。（和梳垢封患处。一方：用烧灰和陈醋滓先灸后封，根即出。）痈疮、痘疮、风结疮，悉用敷愈；马咬、马汗、射工毒，并取涂痊。种有两般，惟小叶节间有水银者妙（叶大者不堪用；）感多阴气，倘生食捣蒜先拌制过佳。

　　卷之六　菜部

　　胡荽

　　味辛，气温。微毒。此系熏菜，常种冬时。厌酒点茶，生啖最妙。善通气小腹，能拔热四肢。开心窍，上止头疼；散沙疹，内消谷食。利五脏，顺二肠。豌豆疮出不齐，用之煎酒可喷。多食发香港脚腋臭，久食损精神健忘。食同邪蒿，令人汗臭。根食之发痼疾，

　　子

　　煎油敷秃疮。

　　卷之六　菜部

　　水

　　水 味甘，气平。无毒。多生池泽，一名水英。叶似川芎甚香，花开白色无实。其叶下常有虫子，（视之不见。）倘误取不免为殃。凡采之时，勿厌洗净。作 菹甘味爽口，置酒酱香气熏人。能益气养精，令肥健嗜食。止烦渴，杀诸石药毒；保血脉，退五肿急黄。利大小二肠，亦利口齿；止赤沃带下，仍止崩中。小儿身暴热可临，大人酒后热能解。勿和醋食，损齿须防。八月食之，患蛟龙瘕。其时龙带精入芹中故也。

　　卷之七　果部

　　青橘皮

　　橘柚味辛、苦，气寒。味浓，沉也，阴也，阴中之阳。无毒。浙郡俱生，广州独胜。本与橘红同种，此未成熟落之。皮紧浓色则纯青，头破裂状如莲瓣。去穣嘴薄，润醋炒干。《汤液》云：陈皮治高，青皮治低，亦以功力大小不同故尔。入少阳三焦胆腑，又厥阴肝脏引经。削坚癖小腹中，温疟热盛者莫缺；（患疟热盛，缠久不愈，必结癖块，俗云疟母。宜清脾汤多服，内有青皮疏利肝邪，则癖自不结也。）破滞气左胁下，郁怒痛甚者须投。劫疝疏肝，消食宽胃。病已切勿过服，恐损真气；先防老弱虚羸，尤当全戒。近冬赤熟，薄皮细纹。新采者名

　　橘红，气味稍缓，胃虚气弱者宜；久藏者名

　　陈皮，气味辛烈，痰实气壅服妙。东垣又曰：留白则补胃和中，去白则消痰利滞。治虽分二，用不宜单。君白术则益脾，单则损脾；佐甘草则补肺，否则泻肺。同竹茹，治呃逆因热；同干姜，治呃逆因寒。止香港脚冲心，除膀胱留热。利小水，通五淋，解酒毒，去寸白。

　　核

　　研仁调醇酒饮，驱腰痛疝痛神丹；

　　叶

　　引经以肝气行，散乳痈胁痈圣药。橘囊上筋膜微炒，醉呕吐发渴急煎。

　　肉

　　多食生痰，

　　穣

　　多食上气。虽并止渴，未足益人。又种乳柑，圆大过橘。皮粗且浓，色赤兼黄。经霜甚甜，未经霜者味酸，故名柑子。其皮不任药用，肉惟解酒良。多食脏寒，令人泄痢也。柑皮不甚苦，橘皮极苦，至熟亦苦。

　　（谟）按：青皮、陈皮一种，枳实、枳壳一种，因其迟早采收，特分老嫩而立名也。嫩者性酷治下，青皮枳实相同；老者性缓治高，陈皮枳壳无异。四药主治并以导滞消痞为专，虽高下各行，其泻气则一。单服久服俱损真元，故必以甘补之药为君，少加辅佐，使补中兼泻，泻则兼补，庶几不致于偏胜也。陈皮款下已详发明，余虽未言，举一隅则可以三隅反矣。

　　卷之七　果部

　　桃核仁

　　桃核仁（使） 味苦、甘，气平。苦重于甘，阴中阳也。无毒。远近乡落，处处有之。山谷自生者为佳，杂木相接者勿用。（如李接桃之类，实虽肥美，殊失本性。）七月采实，劈核取仁。泡去皮尖，研皮泥烂。（古方谓桃仁泥。）入手厥阴包络，及足厥阴肝经。润大肠血燥难便，去小腹血凝成块。逐瘀血止痛，生新血通经。盖苦以破气，甘能生新血故也。《衍义》云：柏子仁、火麻仁、松子仁等分同研，熔蜡和圆。治老人虚闭殊功，疗中焦蓄血立效。花收益颜色，驱水肿石淋，渍酒尝仍却百病；

　　叶

　　煮熏头风，杀鬼疰精物，铺席卧又辟不详。

　　枝枕睡不忘，开聪明于耳目。（载《圣惠方》。）用戊子日。取东引桃枝或着衣带中亦效。

　　实

　　恣啖作热，发丹石于心胸。（肺病宜食，生者损人，食讫入水浴成淋。人食桃致病，收桃

　　枭

　　烧灰服，暂吐即愈。）桃枭系自干桃奴，着树不落者是。春秋采取，辟恶杀邪。吐血用之烧灰，米汤调服立止。

　　桃胶

　　乃树中流汁，凝如琥珀者奇。秋后刮之，下淋破血。中恶炼之日服，诚能保中不饥。

　　桃蠹

　　食皮长虫，亦杀鬼恶；桃毛桃上毛羽，更破症坚。

　　树白皮

　　生齿间。

　　桃寄生

　　疗虫中腹内。

　　（谟）按：桃者，五木之精，故能辟恶。凡患尸疰鬼疰，一切染崇之病，采枝击体，亦能杀邪。正犹新春，家家门上用作符板，无非厌驱邪气，使鬼畏也。

　　卷之七　果部

　　杏核仁

　　杏核仁味甘、苦，气温。可升可降，阴中阳也。有小毒。树种山傍园侧，（家园种者妙，山杏不堪用。）实结生青熟黄。五月摘收，堪为果品。凡资拯治，惟取核仁。所恶药有三般，黄 黄芩干葛。解锡毒，得火良。单仁者泡去皮尖，麸炒入药；双仁者惟堪毒狗，误服杀人。专入太阴肺经，乃为利下之剂。除胸中气逆喘促，止咳嗽坠痰；润大肠气闭便难，逐贲豚散结。研纳女人阴户，又治发痒虫疽。

　　根

　　主堕胎，

　　花

　　治厥逆。

　　实

　　啖多瞀，

　　伤

　　筋骨伤神。叶逢端午采收，煎汤洗眼止泪。

　　（谟）按：东垣云：杏仁下喘，用治气也。桃仁疗狂，用治血也。俱治大便闭燥，但有气血之分。昼则便难，行阳气也；夜则便难，行阴血也。年高人便闭，不可泄者。脉浮在气，宜杏仁陈皮治之；脉沉在血，宜桃仁陈皮治之。所以俱用陈皮者，以其手阳明病与手太阴相为表里，故用之以为使也。

　　卷之七　果部

　　木瓜实

　　木瓜实味酸，气温。无毒。各处俱产，宣州独良。经入手太阴，用之勿犯铁器。气脱能固，气滞能和。平胃以滋脾，益肺而去湿。助谷气，调荣卫，除霍乱，止转筋。（凡转筋时，但呼其名及书木瓜字于病处皆愈，莫晓其义。）香港脚能驱，水痢可禁。《衍义》云：木瓜得木之正，故入肝益筋与血。腰背脚膝无力，不可缺也。以铅霜涂之，则失酸味，受金之制故尔。

　　枝

　　大者可作策杖，木干者堪造桶盆。取

　　根叶

　　煎汤，淋足胫已厥。

　　卷之七　果部

　　梅实

　　梅实味酸，气平。可升可降，阳也。无毒。处处栽植，夏月摘收。火熏干者色乌，日曝干者色白。因制有二，故名不同。凡欲用之，俱宜去核。

　　乌梅

　　收敛肺气，解渴除烦。因涩大肠，禁痢止泻。却伤寒温疟，逐虚劳骨蒸。同建茶干姜为丸，治休息久痢尤验。黑痣可脱，虫痛能安。

　　白梅

　　杵烂成膏，敷攻恶毒。治妇人乳痈最效，拔肉中煎镞如神。中风紧闭牙关，急宜将肉摩擦。叶煮汁服，久痢亦除。

　　卷之七　果部

　　梨

　　梨味甘、微酸，气寒。无毒。远近俱生，种类殊别。

　　鹅梨

　　出京郡，皮薄浆多，香最佳而味差短；

　　乳梨

　　（今呼悉尼）出宣城，（属南直隶。）皮浓肉实，香不及而味极长。医家相承，二者为胜。并解酒病除渴，咸止咳嗽消痰。去客热心经，驱烦热肺脏。

　　消梨

　　萧县（属山东）

　　产，捣汁主中风失音；

　　鹿梨

　　信州（属山西。）生，取皮治疮癣疥癞。

　　桑梨皮

　　蜜煮，润干燥咽喉；

　　紫花梨

　　啖生，却结热胸膈。其他

　　青皮梨

　　、

　　香水梨

　　、

　　棠梨

　　、

　　茅梨，种虽多品，未闻能入药焉。勿恣啖之，令人寒中。产妇切忌，金疮弗宜。并属血虚，故莫误犯。

　　叶

　　煮可治霍乱，亦堪作饯疗风。

　　（谟）按：梨性冷利，食不益人。酒病弥佳，故称快果。食少难却病，食多则动脾。凡百用之，须当斟酌。丹溪曰：梨者利也，流利下行之谓也。

　　卷之七　果部

　　大枣

　　大枣味甘，气平温。气浓，属土有火，阳也，降也。无毒。北郡俱生，青山（属山东）独胜。末秋摘取，微火烘干。多膏甚甜，形大核细。觅斯入药，不负所名。（诸果只载其名，惟枣独加大字故云。）忌生葱，杀乌毒。（乌头毒也。）劈除内核，服免人烦。通九窍略亚菖蒲，和百药不让甘草。养脾胃益气，润心肺生津。助诸经，补五脏。中满及热疾忌食，齿疼并风疾禁尝。

　　生枣

　　食多，胀脐腹作痢；

　　蒸枣

　　旋啖，益肠胃肥中。

　　苦枣

　　大寒，系枣中味苦者便是；寒邪外感，致热伏脏腑者能医。通大小二便，去狂荡烦满。煮研代蜜，丸药弥佳。

　　枣核

　　以口常含，受气自生津液。陈年

　　核中仁，燔之味苦；（三岁者良。）中恶腹内痛，服即效臻。

　　叶

　　覆麻黄，能令出汗。余产因州土不一，各各且形状亦殊。

　　牙枣波斯枣略

　　尖长。（出广州。）

　　御枣水菱枣极

　　甘美。（出安邑。）

　　天蒸枣

　　皮薄而皱。（出江南州，蒸熟火烘。）

　　羊矢枣

　　实小边腰枣，出江东。）

　　东海枣

　　头圆而形大不入药煎。

　　卷之七　果部

　　柿

　　柿味甘，气寒。属金有土，阴也。无毒。各处俱产，青州（注前）独佳。虽多种类之名，并润心肺住嗽，开胃脘消痰。腹内宿血旋除，口中吐血易止。解渴补虚劳不足，涩肠禁热痢频来。耳鼻气可通，但忌蟹同食。误犯痛泻，为害匪轻。

　　红柿

　　忌

　　鹿心柿略

　　大微寒。

　　牛奶柿

　　至小极冷。俱不宜多食，恐寒中腹痛。

　　干柿气

　　平，久服有益。涩

　　柿

　　亦消宿血健脾，仍涩下焦。

　　柿蒂

　　疗呃逆灵，

　　柿霜

　　治劳嗽效。

　　枯叶

　　滑泽，古取临书。

　　水皮

　　下血能医，研细米饮调服。俗传柿多阴，三无鸟窠，四无虫蚀，五霜叶可玩，六嘉实，七落叶肥大也。

　　卷之七　果部

　　栗

　　栗味咸，气温。属水与土。无毒。濮阳范阳者最奇，兖州宣州者尤胜。他处虽产，总味不佳。秋采收藏，干生任意。

　　欲干收日曝，水气全消；（袋盛，风处吹干尤美。）欲生收沙藏，新鲜常在。蒸熟食滞气恋膈，生者食发气生虫。曝干食之，下气补益。小儿多食，令齿不生。专走肾经，堪治肾病。健腰足助力，浓肠胃耐饥。生嚼涂筋骨碎痛，（折伤断者。）消肿去瘀血神效。患风水气，切忌沾唇。

　　栗榍

　　系内三颗者为然，劈开取中一粒子才是。敷瘰肿散血，理筋骨风止疼。

　　毛壳

　　疗肿毒火丹，烧灰敷；

　　赤壳

　　止反胃消渴，煮汁饮。研

　　近肉薄皮

　　和蜜涂面冷急缩亦奇。

　　树白皮

　　煮浓，主沙虱溪毒。数种小者，亦附其名。

　　真栗

　　江湖多，子圆似豌豆粒。

　　莘栗

　　桂阳出，实大如杏子仁。（《诗》云：树之莘栗是也。）

　　茅栗

　　遍生江南，似栗圆细。

　　旋栗

　　惟产江北，顶圆末尖。

　　钩栗

　　俗以甜槠呼，（又名巢钩子，）浓肠胃肥体。

　　槠栗

　　人每苦槠唤，止泻痢健行。造粉亦佳，凉心益胃。

　　皮叶

　　入水煎汁，产血不止可尝。

　　卷之七　果部

　　安石榴

　　安石榴味甘、酸，无毒。原种本生西域，张骞为使得来。在处园林，栽为 饰。花开红者，结实味甘，可为果餍酒；花开白者，实结酸味，堪入药拯 。

　　子

　　啖生津，大能解渴。

　　过食损齿变黑，抑又损肺当防。

　　壳

　　亦单方，能禁精漏。治筋骨风住痛，及脚膝不能行步宜煎；疗赤眼目时流冷泪堪洗。尤染皓发，仍理虫牙。

　　花瓣

　　研吹鼻中，即止衄血神效。倘金疮未愈，和锻石捣敷。又

　　东行根，取皮煎浓，杀寸白虫，蛔虫极妙。

　　（谟）按：丹溪云：榴者，留也。味酸，性滞。汁能恋膈成痰，病患固宜戒也。然观损齿、损肺之说，寻常人食多，亦受其害，况病者乎？

　　卷之七　果部

　　椰子

　　椰子味甘、苦，气平。无毒。虽出岭南，尤盛交趾。木高若桃榔，无枝干旁生。实大类匏瓜，有粗皮外裹。叶在杪，又似东蒲。秋月采取，各有取用。

　　壳

　　锯开作器，任酌酒啜茶。有毒则沸起便知，勿漆庶灵性不失。（今人多漆布之，则失其本意矣。）

　　肉

　　时啖，益中气虚弱，且却瘫痪偏风；

　　皮

　　煮汤，止吐衄来红，兼理霍乱吐逆。

　　浆

　　如乳汁，气亦醺人。涂须发转乌，润咽喉不渴。《交州记》曰：椰子中有浆，饮之得醉是也。

　　卷之七　果部

　　荔枝肉

　　荔枝肉味甘、微酸，气温。升也，阳也。无毒。木大连抱，叶茂不凋。结实缀枝，多满百斛。五月尽间盛熟，百鸟食之皆肥。因其枝弱蒂牢，人难摘取；必以锋刀利斧， （音利）

　　断其枝，故以荔枝名也。巴蜀岭南俱有，闽地产者独佳。壳若新罗纹，状类鸡卵；肉如白肪玉，味胜蜜糖。核小与鸡舌同，曝干留一年久。咸称珍果，甘美益人。悦颜容驱烦止渴，益智慧健气通神。丹溪又言：此属阳，主散无形质滞气。瘤赘赤肿，多啖能消。过度虚热亦生，饮下蜜浆即解。

　　花

　　并

　　根

　　前咽，喉痹痛

　　神方

　　。

　　核

　　存性酒调，治卒心痛疝痛。壳烧解秽，种痘宜求。

　　木

　　锯作梳，色赤坚劲。

　　卷之七　果部

　　龙眼肉

　　龙眼肉味甘，气平。无毒。树颇大，叶微小凌冬常青；实极圆，壳淡黄纹作鳞甲。肉甘甚薄，名亚荔枝。亦产蜀闽岭南，荔枝过后才熟。士人鄙之，又呼荔枝奴也。取肉入药，因甘归脾。古方归脾汤中，功与人参并奏。《本经》一名益智，禅益脾之所藏。（脾藏智故云。）

　　解毒去虫，安志厌食。养肌肉，美颜色，除健志，却怔忡。多服强魂聪明，久服轻身不老。

　　卷之七　果部

　　榧

　　榧（一名赤果） 味甘。属土与金。无毒。多生永昌，（属云南。）亦产各处。树大连抱，叶密类杉。实生与橄榄同形，秋熟色紫褐而脆。摘以文火烘燥，嚼甚甘美馨香。丹溪云：此肺家果也。非火不可啖，经火则熟；生食不宜多，引火入肺。大肠受损，滑泻难当。主五痔能使去根，杀三虫旋化为水。助筋骨健，调荣卫行。忌同鹅肉食之，生瘕节风上壅。

　　木

　　纹细软，器皿堪为。

　　卷之七　果部

　　枇杷叶

　　枇杷叶味苦，气平。地毒。襄汉闽广皆有，近道各处亦生。木高丈余，四时不瘁。叶如驴耳，背有黄毛。凡入剂中，惟采叶用。以粗布拭去毛净，捣姜汁浸炙微黄。锉碎煎汤，偏理肺脏。下气除呕哕不己，解渴治热嗽无休。

　　实

　　味甘酸，滋润五脏。少食止吐止渴，多食发热发痰。

　　木白皮

　　亦入医方，主吐逆不能下食。

　　卷之七　果部

　　郁李仁

　　郁李仁（一名唐隶）味酸、苦，气平。降也，阴中阳也。无毒。山谷丘陵，每多种植。六月采实，碎核取仁。汤泡去皮，研烂方用。消浮肿肌表，竟利小便；宣结气肠中，立通关格。破血润燥，亦易成功。若患齿龈肿痛，

　　根

　　煎浓汁可漱。风虫牙痛，含口亦除。

　　实

　　小味甘，红熟堪啖。

　　卷之七　果部

　　莲子

　　莲子味甘、涩，气平、寒。无毒。池塘栽，秋月采。生食微动气，蒸食能养神。食不去

　　心，恐成卒暴霍乱；取

　　心

　　生研，亦止产后渴消。（产后瘀血去多而渴，研汁服效。）凡用拯，不可不识。利益十二经脉血气，安靖上下君相火邪。禁精泄清心，去腰痛止痢。搀煮粥，（搀粳米煮。）渐开耳目聪明；磨作饭，顿令肢体强健。蜡蜜丸服，耐老而饥。日服如常，退怒生喜。《本经》注云：雁食粪于田野，（粪中未曾化者。）猿含藏于石岩。经年未坏者得来，（不逢阴雨处常有之。）食之延寿笑无量。且悦颜色，堪作神仙。又过末秋，就蓬中干黑者，

　　名石莲子

　　。入水内竟沉之，惟煎盐卤能浮，服更清心黑发。（清心莲子饮，惟用此。）

　　荷鼻

　　（蒂也）味苦，安胎甚良，瘀血逐，好血留兼驱血痢；

　　莲房

　　（蓬也）烧灰，止血甚捷，胎孕推，胎衣下并宜酒煎。（生者煎服。）

　　荷叶

　　破血止渴，曾载《妇人良方》。原易老枳术丸用之，取引风剂亦用，因形类震仰盂。震为雷属木化风，故假此引经索效。

　　花瓣

　　忌地黄蒜，镇心轻身驻颜。

　　花心

　　名佛座髯，（佛座莲花故云。）益肾涩精固髓。藕甘寒主血多验，治瘀血遂散不凝。止吐衄血溢妄行，破产后血积烦闷。（产中忌诸生冷，惟藕不忌。）解酒毒却热， 金疮生肌。和蜜尝，肥腹脏不生诸虫；煮熟啖，实下焦大开胃脘。

　　节

　　同地黄捣汁，亦治口鼻来红。入热酒童便，取效验更易。

　　红莲花、白莲花

　　系胡人贡来中国；如多服、如久服俱黑发悦泽颜容。

　　碧莲花

　　出禁中，只可卜其祥瑞，不堪服饵，亦使知之。

　　卷之七　果部

　　鸡头实

　　鸡头实芰实（一名芡实。）味甘，气平。属土有水。无毒。处处池塘俱种，逢秋采实曝干。形类鸡头，故此为誉。须先舂壳，才可取仁。煮熟食堪以代粮，生嚼食动风冷气。婴儿食形体矮小，（孟诜云：与婴儿食不能长大，故驻年耳。）老人食寿岁延长。入药可为散为丸，寻常任煮粥作饼。主湿痹，止腰膝疼痛；益精气，令耳目聪明。强志疗颈瘰疮，补中除卒暴疾。久服不厌，渐作神仙。古方和金樱子丸吞，故名曰水陆二仙丹也。嫩根乃名 菜，小腹气痛宜尝。又种水菱，名曰

　　芰实

　　。气味相若，亦产池塘。有四角两角不同，任生啖煮食随用。

　　不能治病，反有损人。令脏冷损阳气痿茎，饮热酒及姜汤可解。啖多腹胀，亦用此消。

　　卷之七　果部

　　甘蔗

　　甘蔗味甘，气平。无毒。多生闽蜀，种有二般。一种似竹粗长，名曰

　　竹蔗

　　；一种类荻细短，

　　荻蔗

　　为云。凡入药中，捣碎绞汁。丹溪医案，每每用之。助脾气和中，解酒毒止渴。

　　利大小肠益气，驱天行热定狂。腊月窖诸粪坑，夏取汁服尤妙。勿共酒食，令人发痰。

　　又有

　　砂

　　糖，系汁熬出。杀疳虫润肺，除寒热凉心。共笋食则成血症，同葵食则生沉 。小儿多食，损齿消肌。

　　卷之七　果部

　　覆盆子

　　覆盆子蓬味甘，气平、微热。无毒。道傍田侧，处处有生。苗长七八寸余，实结四五颗止。

　　大若半弹而有蒂，（承之如柿蒂状。）微生黑毛而中虚。（去蒂中虚而白。）赤熟夏初，小儿竞采。江南咸谓 子，《本经》易名覆盆。因益肾易收小便，人服之当覆溺器。由此为誉，大能拯 。益气温中，补虚续绝。

　　安和五脏，悦泽肌肤。疗中风发热成惊，治肾伤精竭流滑。明目黑发，耐老轻身。男子久服强阴，女人多服结孕。

　　叶

　　绞汁，堪滴目中。止冷泪浸淫，去赤花盲暗。

　　又种

　　蛇 ，附地而生。苗茎仅长寸余，茎端只结一实。小而光洁，略异覆盆。下有蛇藏，切勿采食。敷蛇虫咬毒最效，疗射工溪毒亦良。仍有

　　蓬 ，甘酸咸味。茎粗叶疏类树，枝枝有刺软柔。结实盈枝，亦熟而擎蒂中实；俗呼树 ，采食与覆盆同时。安五脏，益精气。长阴悦颜色，强志力有子。

　　（谟）按：覆盆、蓬 ，本系两种。《本经》不考，妄注蓬 即是覆盆，一种二名，则甚误也。殊不知蓬 枝茎类树而粗长，结实有百千颗；覆盆枝茎是草而短小，结实仅四五枝。蓬赤熟，擎蒂中实而味酸；覆盆赤熟，蒂脱中虚而味甜。大相差殊，何得混指。故特别白，以释其疑。

　　卷之七　果部

　　金樱子

　　金樱子味甘、微涩，气平、温。无毒。丛生篱落山野，似小石榴稍长。芒刺遍身，霜后红熟。采收去净刺核，任凭煎液为丸。涩精滑自流，梦中精泄；止小便数去，睡后尿遗。杀寸白虫，塞休息痢。捣烂绞汁，用有两股。熬稠糖入酒鲜黄，调铁粉染须润黑。

　　花收

　　染皓发亦验，

　　根

　　煮杀蛔虫尤灵。

　　皮

　　治带下崩中，炒过煎服即止。

　　卷之七　果部

　　山查子

　　山查子味甘、辛，气平。无毒。一名糖球子，俗呼山里红。深谷沿生，立秋摘取。蒸熟去核，曝干收藏。益小儿摩宿食积，扶产妇除儿枕疼。消滞血，理疮疡。行结气，疗 疝。脾胃可健，膨胀立驱。煮肉少加，须臾即烂。

　　卷之七　果部

　　橄榄

　　橄榄味酸、甘，气温。无毒。树生闽广，似木 子树。端直而高，实成晚秋。如生诃子状，瓣棱绝少。采之咀嚼，满口生香。开胃、消酒食甚佳，止渴解鱼毒益妙。喉中鱼鲠，汁咽亦除。若煮饮之，并解诸毒。丹溪曰：味涩而生甘，醉饱后宜之。然性热，多食致上壅，不可不知也。其

　　木

　　作 拨着鱼，鱼悉从水面浮出。物性相畏，又如是焉。（凡中河豚鱼毒者，用此煎汤饮下即解。）

　　卷之七　果部

　　葡萄

　　葡萄 味甘、酸，气平。属土，有木与水火。无毒。张骞因使西域，得种始到中华。由是州郡，尽各栽养。叶似 而大，苗成藤蔓极长。实结类马乳且圆，秋熟色紫黑或白。取汁酿酒，留久愈香。逐水气，利小便不来者殊功；治时气，发疮疹不出者立效。倍力强志，肥体耐饥。多食卒烦闷眼昏，因性专下走渗道。

　　根

　　煮浓汁，细细饮之。除妊娠子上冲心，止霍乱热甚作呕。藤茎中空相贯，俗每呼为

　　木通

　　。

　　凡暮溉其根，至晨则水浸于中矣。故通便甚验，与通草无殊。

　　即山葡萄，酿酒尤极香美。饮之久久，亦能益人。

　　第二卷通草款后（谟）按宜参看。

　　卷之七　果部

　　白果

　　白果（一名银杏，俗呼鸭脚。）在处俱产，树大而高。二更开花，三更结实。秋熟击落，壳白肉青。生食戟人喉，炒食味甘苦。少食堪点茶餍酒，多食则动风作痰。食满一千，令人少死。阴毒之果，不可不防。古方取其所能，仅治白浊获效。小儿勿食，极易发惊。

　　卷之七　果部

　　胡桃肉

　　胡桃肉味甘，气温。无毒。地土俱生，陕洛尤盛。株大叶浓，结实有房。近冬采收，碎壳取肉。频食健身生发，兼补下元；多食动风生痰，且助肾火。烧擂细末，合松脂敷瘰 易瘥；人拔白须，同胡粉纳孔中即黑。伤损和醇酒热服，石淋搀碎米煮尝。经脉堪通，血脉能润。食酸齿 ，细嚼立除。

　　外包青皮

　　压油，染髭涂发如漆。

　　树皮

　　亦止水痢，又染褐色尤奇。

　　卷之八　石部

　　玉屑

　　玉屑味甘，气平。一云味咸，气寒。无毒。为世珍宝，多产蓝田。（在长安东南。）颜色五般，书传详载。黑者如纯漆，赤者如鸡冠。白类截肪，黄若蒸栗。（惟青玉无说。）其质温润而泽，其音清越而长。叩之即鸣，自异群石。玉工雕琢，屑落如麻。凡入剂中，色贵纯白。

　　（他色不用。）研绝细免致淋壅，（一说：饵玉当以消作水者为佳，研粉末，终使人淋壅。）

　　恶鹿角毋相和搀。解渴咽喉，除热胃脘。润心神明目，滋毛发灭瘢。助音声，定喘息。久服勿已，耐老轻身。 又有

　　玉泉，乃玉泉液。仙室池中者为上，（此最难得。）以法消成者亦佳。

　　（玉可以乌米酒，或苦酒、地榆酒，消之为水。亦可葱浆水，消之为粘。一法玉屑一升，地榆草、稻米各一升，取白露二升，同置铜器中，煮米熟，玉屑化为水，绞取汁，名曰玉液。

　　）是玉精华，色甚明彻。疗百病尤妙，恶款冬须知。强骨柔筋，安魂定魄。长肌肉益气，耐寒暑延年。人临死灌下五斤，尸三年不致朽烂。

　　玉井水

　　出有玉处所，常服者亦获寿长生。

　　（谟）按：先哲云：玉之所以异于群石者，以其坚而有理，火刃不可伤为别耳，匪但质润而音清也。苟弗精知，则近似者甚多。如 ，亦可以杂也。《书》曰：燕石入笥，卞氏长号，其以此夫。又云：凡石韫玉，但夜将石映灯看之，内有红光明如初出日者，便知有玉。卞和刖足，以不鉴也。其色五般：今惟青白者常有，黑者时有，黄赤者绝无。虽礼之六器，亦不能得其真，况其他乎！服饵之人，必须屏居山林。排弃嗜欲，方获效验。倘或酒色弗戒，反致发热，自投于死。盖玉禀纯阳之精，而酒色助火甚速。以火济火，安得不然。故《本经》注曰：若未深解节度，勿轻服之。

　　卷之八　石部

　　玛瑙

　　玛瑙珊瑚琅味辛，气寒，无毒。出日本国，生玉石间。种有三般，红黑而白。布纹如缠丝者咸妙，砑木不见热者才真。（砑木热非真也。）土人得之，碾为玩器。虽称重宝，亦入医方。辟恶精邪，熨目赤烂。

　　琉璃

　　乃火成之物，赤目亦水浸熨之。

　　玻璃

　　即水精珠，似玉极光莹者。

　　安心明目，每着奇功。夜向太阴，可取真水。火精取火，（向太阳取之。）用异名同。 又种

　　珊瑚

　　惟生海底。海舶沉铁网挂取，红润多枝柯参差。长大丈余，短小尺许。中多细孔，刺则汁流。以金投之为金浆，以玉投之为玉髓。得饮之者，可致长生。断枝研成粉霜，点目拂去麸翳。吹鼻塞衄，镇心止惊。仍治风痫，更主消渴。

　　琅

　　亦海底生长，枝柯与珊瑚略同。

　　舶者欲求，铁网必用。出水红润，久旋变青。枝击有金石声，剂用堪煮汁服。杀锡毒畏惟鸡骨，号青珠（古人以石之美者，金谓之珠。《广雅》谓琉璃、珊瑚皆为珠是也。）宜得水银。

　　主皮肤浸淫死肌，去身体瘙痒疮疥。除石淋且破恶血，起阴气可化为丹。 仍有

　　，形如蚌蛤。外多纹理，亦出海中。得者珍藏，不忝玉石。安神镇宅，解毒杀虫。《西域记》曰：重堂殿梁楹，皆以七宝饰之，此其一也。

　　卷之八　石部

　　丹砂

　　丹砂味甘，气微寒。生饵无毒，炼服杀人。出辰州（属湖广）。峦峒井中，（本境所出朱砂，多在 獠峒、老鸦井得之。）在井围青石壁内。土人欲觅，多聚干柴。纵火满井焚之，致壁迸裂，始见有石床如玉洁白。生砂块，似血鲜红。大类芙蓉头，（有四、五两，至十两一块者。）小若羽箭簇。（俗呼箭头砂。）其甚小者，平豆砂米砂。作墙壁明彻为优，成颗粒鹿簌略次。米砂下品，铁屑常多。磁石引除，染昼充用。一云：火井者，不如水井力胜；（水井有砂者，其水尽赤，每有烟霞郁蒸之气。）新井者，难及旧井色深。凡治病邪，惟取优等。磁钵擂细，清水淘匀。服饵无忧，效验自应。恶磁石，畏咸水。经云：丹砂象火，色赤主心。

　　故能镇养心神，通调血脉。杀鬼崇精魅，扫疥 疮疡。止渴除烦，安魂安魄。方士甚重，常多买求。谓能点化飞升，每每烧炼不绝。 依法 ，以磁罐取

　　汞，又名

　　水银

　　。（用磁罐二个，掘地成坎，深阔量可容二罐，先埋一罐于坎，四围用土筑稳实，内盛水满，仍一罐，入朱砂半满，上加敲碎瓦粒，剪铁线髻如月圆样一块，闭塞罐口，倒覆下罐之上，务令两口相对，弦缝盐泥封固。以熟炭火先文、后武， 炼一炷香久，其砂尽出，水银流于下罐水内。复起下罐，检出皮壳，入新朱砂，固脐再 。每好砂一两，常 出七、八钱。低者仅五、六钱而已。）盛以葫芦，免其走失。杀五金大毒，恶磁石同前。得铅则凝，得硫则结。得紫河车则仗。置金银铜铁于上则浮。并枣核研则散扬，并津唾则毙虱。尸体灌之不朽，铜锡搓之则明。和大枫子研末，则杀疮虫；佐黄令为丸，则绝胎孕。（方名断孕丸。）匪专医药，亦入丹炉。皮壳名曰

　　天硫，仙方谓之已土。倘修炼得法，可点铜成银。

　　轻粉系

　　汞再升，加盐皂矾二物。质轻色白，故此为名。（其法水银一两，皂矾七钱。白盐五钱同研，微见星为度，放炊饼盆中按扁，以鸡翅扫圆如饼样，覆以乌盆。用炉灰罗过，水调封盆缝。盆底离火三寸许，用熟炭火 之。火慢则渐加，至半斤为度，以点线香三炷为度。提出候冷，用刀轻轻挑起乌盆仰放，拨去炉灰，勿令香落。鸡翅轻轻扫下盆底粉脚，任意扫净另放。又加皂矾、水银、白盐同研，复炼铁盆内饼上。或有升不起者，扫上面好者，亦和前再炼，以干湿得所为宜。干则入少水润之，又不可太湿。其盆底粗者去之，或留擦疙 疥癣亦可。今市卖者，有烧凝水石，或石膏为粉以乱真。须烧火上走者，真也。）其功惟治外科，所忌一切生血。

　　银朱

　　亦汞烧就，时俗又唤心红。染画色最奇，杀虫虱亦验。庸医不晓，研为药衣。违误太深，伤寒宁免。

　　（谟）按：汪石山曰：经云：朱砂微寒，生饵无毒。伏火者，大毒杀人。水银乃火 朱砂而成，何谓无毒？其性滑动，走而不守。气味俱阳，从可知矣。阳属热火。经云：水银辛寒，似难凭据。又云：有毒。得非谓以朱砂伏火而成之耶？故毒比朱砂尤甚。宜其蚀脑至尽，入肉百节拘挛也。又水银和入皂矾，再加火 ，飞着釜盖者，谓之水银粉，又名轻粉。此经 而又，阳中之阳。更资皂矾燥烈，比之朱砂水银，尤为大毒燥烈之剂也。经云：粉寒无毒，岂理也哉？近见世之淫夫淫妇，多生恶疮。始起阴股，不数日间，延及遍体，状似杨梅，因名曰杨梅疮，甚者传染。俗医以轻粉为君，佐以雄、朱、脑、麝等剂。或散或丸，服之虽效，愈而又发，发则又服。久久致手足挛曲，遂成痼疾。俗又名曰杨梅风。盖由药之燥热酷烈，耗其血液，筋失所养，以致是也。俗人不知由死于药，良可哀悯。

　　卷之八　石部

　　灵砂

　　取水银 砂 水银炉味甘，气温。无毒。系水银硫黄二药，用水火 炼成形。（其法：水银一两，硫黄六铢，先炒作青砂头，后入水火炉抽之，如束针绞者，成就也，又名二气砂。）畏咸水勿加，恶磁石须避。止烦满，通血脉，安魂魄，养精神。杀鬼辟邪，益气明目。久服不老，轻身神仙。令人心灵，神明通畅。若饲猿猴鹦鹉，辄作人误不差。

　　卷之八　石部

　　云母

　　兖州云母江州云母阳起石味甘，气平。无毒。琅琊（在彭城东北）虽盛，庐山（属南康府）亦生。色有五般，白泽为贵。作片成层可拆，通透轻薄光明。沙土养之，月月生长。畏 甲及东流水，忌羊血恶徐长卿。以泽泻使宜，宗雷公制妙。（每云母一斤，用小地胆草、紫贝、天葵、生甘草、地黄汁各一镒，入磁锅中，安云母于内，下天池水三镒，煮七日夜，勿令失度，其云母自然成碧玉，浆在锅底，却猛投天池水，以物搅之，浮而蜗涎者去之。如此三度淘了，取沉香一两，捣末，以天池水煎汤三升，分三度，再淘晒干用。）不解节度，勿轻饵之。主身表死肌，如车船上中风寒热；治赤白痢疾，及女妇人带下崩中。安五脏且益子精，除邪气能耐寒暑。遍身风痒，百计不差者， 粉调水可服；诸类恶疮，一切作痛者，研末和油可敷。久服延年，轻身明目。 又

　　阳起石，即云母根。惟畏菟丝，亦忌羊血；恶泽泻菌桂，并蛇蜕雷丸。佐使得桑螵蛸，宜明莹若野狼牙者胜。（有云头两脚，及鹭鸶毛者尤佳。）欲试紧慢，绝细研成。铺有釉盆中，照当午日下。盆面湿纸密掩，盆底文火微熏。升起粘纸者力洪，仍复在盆者力劣。治肾气乏绝，阴痿不举殊功；破血瘕积凝，腹痛难抵立效。去阴囊湿痒，驱子脏冷寒。

　　（谟）按：《本经》注云：云母有五种，当举以向日详占视之，乃可分别。若阴地视，不见其杂色也。若五色具者，名云华。五色具而多青者，名云英，宜春服之。五色具而多赤者，名云朱，宜夏服之。五色具而多白者，名云液，宜秋服之。五色具而多黑者，名云母，宜冬服之。但有青黄二色者，名云砂，宜季夏服之。晶晶纯白者，名磷石，四季可服也。

　　医方所用白泽者，正磷石是尔。又云：他物埋土即朽，着火即焦，而五云纳猛火中，经时不焦，埋深阱内，虽久不腐，故能令人长生。服经十年，云气常覆其上。夫服其母，以致其子，亦理当然也。在古固此为言，但今之望寿，未闻有人服此者，盖因金石性悍，抑且修制节度，恐非文本可详。弗轻饵之，谨之至也。

　　卷之八　石部

　　禹余粮

　　禹余粮石中黄子味甘，气寒。无毒。采从潞州（属山西，）形如鹅卵。外壳重叠包裹，内黄细末一团。仿佛蒲黄，啮甚糁齿。得之火 醋淬，复用磁钵重擂。水澄汁清，勿留砂土。入药佐使，宜牡丹皮。疗血闭瘕症，赤白漏下；除寒热烦满，咳逆邪伤。久久饵之，轻身延寿。经曰：重可去怯。禹余粮之重，乃为镇固剂也。 又

　　石中黄子　，乃余粮未成。藏诸壳中，摇则水响。《本经》注云：水已凝者为余粮，水未凝者为石中黄子也。亦堪久服，耐老轻身。 仍有

　　太乙余粮，古方之中亦载。遍考诸说，俱未真知。或指水壳为然，是亦猜疑臆度。

　　所云治病，与前小同。

　　卷之八　石部

　　紫白石英

　　味甘，辛，气温。无毒。泰山山中，每每出产。色有五品，种有两般。但青赤黄，治疗少用。惟紫白者，服饵多求。钵贮擂成，水搅飞过。资长石为使，入心肝肺经。（紫者入心肝二经，白者入肺经。）畏附子扁青，恶黄连麦句（麦句姜也。）

　　紫石英

　　类水精明澈，似樗蒲达头。治妇人子户风寒，经十年不孕；疗男子寒热邪气，致咳逆异常。定惊悸且补心虚，填下焦尤安魂魄。又散痈肿，姜醋煎调。

　　白石英

　　二三寸长，手指般大。六面如削，白澈有光。治咳逆胸膈久寒，理消渴阴痿不足。益气除风痹，下气利小便。疗肺痿肺痈，止吐脓吐血。

　　卷之八　石部

　　石膏

　　石膏味辛、甘，气微寒。气味俱薄，体重而沉，降也，阴中阳也。无毒。青州并徐州多生，畏铁恶莽草巴豆。细理白泽为上，猛火 软方灵。绝细研成，汤液任使。以鸡子为使，入肺胃三焦。辛能出汗，解肌上行而理头痛；甘则缓脾，益气生津以止渴消。故风邪伤阳，寒邪伤阴，总解肌表可愈；任胃热多食，胃热不食，惟泻胃火能愈。仲景加白虎名，（身以前胃之经，胸者肺之室。邪在阳明，肺受火制，故用石膏辛寒，以清肺，所以号为白虎。）易老云大寒剂。胃弱食不下者忌服，血虚身发热者禁尝。（比象白虎证，误服白虎汤者死，不可轻忽。）单研末和醋为丸，治食积痰火殊验。胃脘痛甚，吞服立差。

　　（谟）按：丹溪云：尝观药之命名，固有不可晓者。中间亦多意义，学人不可不察焉。

　　如以色而名者，大黄、红花、白前、青黛、乌梅之类是也。以气而名者，木香、沉香、檀香、茴香、麝香之类是也。以质而名者，浓朴、干姜、茯苓、生熟地黄之类是也。以形而名者，人参、狗脊、乌喙、贝母、金铃子之类是也。以味而名者，甘草、苦参、龙胆草、淡竹叶、苦酒之类是也。以能而名者，百合、当归、升麻、防风、硝石之类是也。以时而名者，半夏、茵陈、冬葵、寅鸡、夏枯草之类是也。石膏火 ，研细醋调，封丹炉，其固密甚于石脂。苟非石膏，焉能为用。此兼质与能而得名，正与石脂同意。阎孝忠妄以方解石为石膏，况石膏味甘辛，本阳明经药，阳明主肌肉。其甘也，能缓脾益气，止渴去火。其辛也，能解肌出汗，上行至头。又入太阴，入手少阳。彼方解石，只体重质坚，性寒而已。求其所调有膏，可为三经之主者，安在哉！医欲责效，不亦难乎？第一卷知母款后 （谟）按宜参看。

　　卷之八　石部

　　空青

　　空青信州空青曾青绿青味甘、酸，气寒。无毒。出益州深山，生有铜处所。铜精熏则生空青，腹中空破有浆水。（倘得之，虽腹中空，取无浆汁者，将成个全壳埋地三五夜，自然生出。）大若鸡蛋，畏惟菟丝。能化铜铁铅锡作金，济贫助富；专治赤肿青盲眼疾，去暗回明。

　　浆

　　为点眼仙丹，

　　壳

　　亦摩医要药。谚云：不怕人间多眼瞎，只愁世上无空青，此可征也。益肝气，养子精，利九窍，通血脉。

　　曾青

　　气味颇似，所畏菟丝又同。但形若连珠，累累相缀；亦生于蜀益，求真极难。可立制砂汞成银，能竟除目痛止泪。其余治体，仿佛如前。

　　绿青

　　画者多求，有青白花纹，吐风痰甚速。

　　白青

　　时不多见，似鱼目青碧，（俗谓鱼目青，不入画。）治眼目亦灵。

　　扁青

　　疗折跌痈肿金疮，令人有子；

　　肤青

　　主虫毒蛇菜诸毒，令人 羸。

　　卷之八　石部

　　石胆

　　石胆（即翠胆矾） 味酸、苦、辛，气寒。无毒。真者出蒲州虞乡，（属山西。）成块如鸡卵圆大。颜色青碧，不忝琉璃。击之纵横，解皆成叠。有铜坑内方有，亦可采煎炼成。（虽可煎炼，不胜自生者，尤珍贵。）今市多以醋揉青矾假充，不可不细认尔。须研细末，才入医方。畏辛夷白薇，及芫花菌桂。水英为使。化铁成铜。（亦成金银。）治鼠 恶疮并喉鹅毒，疗崩中下血及阴蚀疼。吐风痰除痫，杀虫 坚齿。

　　卷之八　石部

　　石硫黄

　　石硫黄土硫黄味酸，气温，大热。有毒。乃矾石液，出泰山中。如鸡雏，初出壳者为真；以火熔，倾水浸过可饵。畏细辛飞廉铁，使曾青石亭脂。体系至阳之精，能化五金奇物。状兴阳道，若下焦虚冷，元阳将绝者殊功；禁止寒泻，或脾胃衰微，垂命欲死者立效。中病便已，过剂不宜。塞痔血，杀疥虫，坚筋骨，除头秃。去心腹 癖，却脚漆冷疼。仍除格拒之寒，亦有将军之号。盖因功能破邪归正，返滞还清，挺出阳精，化阴魄而生魂也。

　　（谟）按：硫黄性热，每用治其格拒之寒。倘或此证兼有伏阳在内，须加阴药为佐才妙也。古方太白丹、来复丹，各有硝石之类。是皆至阳，佐以至阴，正合宜尔。若无伏阳，单患阴证，此又不必例拘，惟在用其阳药也。

　　第三卷大黄款后 （谟）按宜参看。

　　卷之八　石部

　　雄黄

　　雄黄图一雄黄图二味苦、辛、甘，气平、寒。无毒。一云大温有毒。生武都 煌山阳，名曰雄也。得大块三五两，重价类金焉。嗅之臭气不闻，赤如鸡冠明澈，此为上品。擂细水飞，作散为丸，任凭酒服。（炼服飞入人脑中。）年深月久，轻身神仙。出路佩之，鬼神不近。有孕带者，转女成男。又可点红铜成金，甚为丹灶家所重。（一说：雄黄千年化为黄金。又云：雄黄以草药伏住者，炼成汁，胎色不移，若将制成药成汁并添得者，上可服饵，中可点铜成金，下可变银成金也。）坚顽作气，（此名臭黄，不宜服饵。）只治疮疡。辟精魅鬼邪，杀蛇虺虫毒。去鼻中息肉，破骨绝筋。除鼠 痔疽，积聚 癖。误中毒者，防己解之。

　　卷之八　石部

　　雌黄

　　雌黄味辛、甘，气平、寒。有毒。产武都山阴，故雌黄为誉。色与金子仿佛，因受金精熏蒸。（阴山出金故也。）甲错层层，又若云母。凡修制主疗，忌鸡犬妇人。倘误触之，则黑如铁。

　　研成尘末，治外功多。入药最稀，服者宜审。去身面白 ，一切恶疮；散皮肤死肌，诸般虫毒。辟邪去恶，并与雄同。怀孕佩身，转男成女。若以草药伏住，亦可点铜成银。（照前法，以草药伏住火，胎色不移。谓熔成汁者，点银成金，点铜成银。）

　　卷之八　石部

　　赤石脂

　　赤石脂味甘、酸、辛，气温。无毒。多产泰山，无时收采。种有五色，实共一名。虽各补脏不同，总系收敛之剂。可以隅反，不必概言。形赤粘舌为良，火 醋淬才研。畏芫花莫见，恶大黄松脂。凡百溃汤收口长肉，但诸来血止塞归经。养心气涩精，住泻痢除痛。（白者入大肠经，止泻尤妙。）

　　卷之八　石部

　　凝水石

　　凝水石（即寒水石） 味辛、甘，气寒。无毒。多生河间，（郡名。）亦产邯郸。（即赵郡。）有纵理横理不同，惟润泽清明为上。置水中与水一色。虽夏月亦凝为水，故此得凝水之名，必须研极细才用。服加姜汁，性恶地榆。却胃中热，及五脏伏热齐驱；解巴豆毒，并丹石诸毒并压。伤寒劳复兼治，积聚邪热亦除。止烦闷喉颡渴消，去水肿小腹顽痹。

　　卷之八　石部

　　石钟乳

　　石钟乳味甘，气温。无毒。始兴江陵，多生岩穴。阴处才有，溜汁结就，故以乳名。形类鹅管中空，又若蝉翼轻薄。色白净光润，（得此无问浓薄并佳。倘如枯骨死灰及黄赤二色，不任用。）长六七寸余。收采无时，入水不沉。药汤者炼，须宗雷公。（每乳八两，用甘草、紫背天葵各二两，以水煮一伏时，漉出拭干，缓火焙之，捣筛，水飞过，晒干，复研万遍收用。）节度或违，多生他变。所恶药有三品，牡丹玄石牡蒙。畏紫石英，使蛇床子。主咳逆上气，疗脚弱冷疼。安五脏百节能通，下乳汁九窍并利。解舌瘅渴数饮，补下焦虚遗精。益气强阴，通声明目。久服有子，不炼病淋。

　　（谟）按：丹溪云：钟乳乃 悍之剂。经云：石药之气悍。仁哉言也。夫天生民以谷食，及有病以药治。谷气和可常食，药气偏惟暂用，石药则又偏之甚也。自来富贵之家，多惑方士。

　　以石药体重气浓，服饵可以延年。习以成俗，受此气悍之祸莫救，哀哉！

　　卷之八　石部

　　代赭石

　　代赭石味苦、甘，气寒。一云：甘，气平。无毒。惟出代州，（属山西。）多生山谷。（一说：是代都城门下赤土。）色赤如鸡冠有泽，佳者染爪甲不逾。或难得真，牡蛎可代。火醋淬七次，方研极细水飞。惟作散调，勿煎汤服。畏雄附，（天雄、附子。）使干姜。入少阳三焦，及厥阴肝脏。治女人赤沃崩漏带下，暨难产胎衣不来；疗小儿疳疾泻痢惊痫，并尿血遗溺不禁。却贼风蛊毒，杀鬼疰魅精。阴痿不起能扶，惊气入腹可愈。《圣济经》曰：怯者惊也。怯则气浮，重剂以镇之。代赭之重，以镇虚逆也。孕妇忌服，恐堕胎元。

　　卷之八　石部

　　井泉石

　　井泉石气大寒，无毒。近道处处俱生，（饶阳郡者胜。）田野地内才有。穿地丈许，方可得之。形似土黄，方圆长短，大小不等；内则坚实，外却作层，重叠相交。收采无时，须研绝细。倘或不尔，令人病淋。解心脏热结最良，止肺经热嗽亦妙。得大黄栀子，治眼睑暴发肿浮；得决明菊花，疗眼疳骤生翳膜。总主诸热，别无所能。

　　卷之八　石部

　　花蕊石

　　花蕊石极大坚重，出自陕州。颜色仿佛硫黄，黄中间有白点。因名花蕊，最难求真。得之研粉霜，治诸血证神效。男子以童便搀半酒和，女人以童便搀半醋调。多服体即疏通，瘀血渐化黄水。诚为劫药，果乃捷方。金疮血流，敷即合口。产后血晕，舐下立安。

　　卷之八　石部

　　青礞石

　　青礞石颜色微绿，出自山东。欲辨假真，须依法制。敲碎小颗粒，贮倾银罐中。搀半焰硝，（石二两，硝二两。）盐泥固济。武火 一炷香，取出色若雌黄。软脆易擂，方为不假。

　　成末以水飞细，入药作散为丸。力能坠痰，滚痰丸必用；功亦消食，积食方常加。匪医小儿，亦治男妇。

　　卷之八　石部

　　滑石

　　滑石味甘，气大寒。性沉重，降也，阴也。无毒。所在多有，收采无时。细腻洁白者为佳，粗顽青黑者勿用。研细以水飞净，服下方得滑通。恶曾青，宜甘草。石韦为使，入足太阳。利九窍津液频生，行六腑积滞不阻。逐凝血而解烦渴，分水道以实大肠。消食毒补脾，泄上气降火。因此滑利，故加滑名。堕胎如神，妊娠忌服。

　　（谟）按：滑石治渴，非实能止渴也。资其利窍，渗去湿热，则脾气中和，而渴自止尔。

　　假如天令湿淫太过，人患小便不利而渴，正宜用此以渗泄之，渴自不生。若或无湿，小便自利而渴者，则知内有燥热，燥宜滋润，苟误用服，是愈亡其津液，而渴反盛矣。宁不为犯禁乎！

　　卷之八　石部

　　矾石

　　矾石味酸，气寒。无毒。一云小毒。种颜色五般，地出产数处。初皆石全凭炼就，其极精无越晋州。（属北直隶。）畏麻黄，恶牡蛎。为使甘草，凡用俱同。

　　白矾

　　治病证多能，生随重轻应变。并研细末，任作散丸。去息肉鼻窍中，除痼热骨髓内。劫喉痹，止目痛，禁便泻，塞齿疼。洗脱肛涩肠，敷脓疮收水。稀涎散同皂荚研服，叶风痰通窍神方。蜡矾丸和蜜蜡丸吞，平痈肿护膜要剂。久服损心肺伤骨，为医亦不可不防。

　　黄矾

　　（一名鸡矢矾。）

　　理溃痈生肌，镀金家难缺；（一说：投苦酒中涂铁，皆作铜色，但外变而内质不变。）

　　黑矾

　　（即皂矾。）涂皓发变黑，染皮者要多。

　　绿矾

　　亦主疮科。

　　紫矾

　　可制砂汞。

　　绛矾

　　烧之赤色，《本经》但载虚名。

　　金线矾

　　纹缕有金丝，治疮追毒。

　　柳絮矾

　　轻虚如绵絮，止渴消痰。

　　卷之八　石部

　　磁石

　　磁石玄石味苦、咸。无毒。一云平、甘，温、涩。小毒。乃铁之母，惟有铁处则生；虽多海南，仅磁州（属河南。）者进贡。能吸铁针铁物，若母见子相连。凡用拯 ，须依法制。火醋淬七次，罗细水飞数遭。务如灰尘，才可服饵。专杀铁毒，惟使柴胡。恶莽草牡丹石脂，为重而去怯之剂。除大热烦满，去周痹酸疼。（周痹，谓痹随血脉上下，不能左右去者是也。）绵裹治耳聋，（裹豆大塞耳中，口含生铁少许，觉内有风雨声即效。）药和点目瞀。（音茂。）

　　强骨气，益肾脏，通关节，消痈疽。逐惊痫风邪，驱颈核喉痛。炼水旋饮，令人有娠。若误吞针入喉，急取系线服下。引上牵出，实亦妙方。 又

　　磁石毛

　　更功力胜。生石细孔上轻紫，研入醇酒内调吞。扫疮 以长肌肤，补绝伤而益阳道。止小便频数，开老眼光明。肾虚耳聋，每每取功。

　　玄石

　　亦磁石一种，纯黑无孔者为然。力劣不能吸针，治体大同小异。

　　卷之八　石部

　　石蟹

　　石燕石蛇石蟹味咸，气寒。无毒。似生蟹形状，出远海郡州。云：是海蟹多年水 相着，化而为石也。风潮飘出，人才得之。多夹粗石污泥，凡用去净摩细。清水飞过，佐药取功。点目中生翳肿疼，解腹内中毒蛊胀。平痈扫疹，（用醋摩敷。）催生落胎。

　　石蛇

　　盘曲似蛇，但无首尾。内虽与石蟹类同，不知何物所化。以左盘者为善，解金石毒极良。

　　石燕

　　气凉，亦与燕似。水煮汁服，治淋有功。妇人产难，两手各把一枚立验；病者消渴，同水

　　卷之八　石部

　　无名异

　　广州无名异宜州无名异味甘，气平。无毒。出大食国内，（今广州，宜州亦有。）生山谷石中。大者若弹丸，小者如槠栗。（又云：小者如墨石子。）颜色黑褐，嚼之饧甜。鸡血滴之，即化为水。专治金疮折损，用之以醋摩涂。去瘀止疼，生肌长肉。

　　（谟）按：海南人云：有石无名异者，难得。有草无名异，彼人不甚贵重。岂《本经》说者为石，而今所有者为草乎。

　　卷之八　石部

　　金屑

　　金星石益州金屑信州生金味甘，气平。有毒。一云：性多寒，无毒。随处皆有，益州（属四川，今改成都府。）

　　独多。收采不同，形色自异。

　　麸片金

　　淘水砂内，色却淡黄；

　　瓜子金

　　（亦有颗块者。）

　　取山石间，色乃深赤。又说：西北金色浅，东南金色深，此又各土所宜尔。畏水银锡，误犯色变；得余甘子，相感体柔。古方紫雪用之，盖假自然气也。名佥加屑，义在摩成。或洗净金器水煎，或擂碎金箔汤服。生金末炼，切忌妄投。若毒中腹中，鹧鸪肉可解。除邪杀毒，却热驱烦。

　　安魂魄，养心神，坚骨髓，和血脉。禁癫疾狂走，止惊悸风痫。幼科药作锭丸，必资此为衣饰。

　　金石

　　能健肥肢体，驻颜壮阳。

　　金浆

　　可长生神仙，延年益寿。

　　金芽

　　亦如金色，烧淬去粗汁才宜；专疗瘴气传尸、风毒及鬼疰等疾。（孙思邈治此证，有大小金芽散。）

　　金星石

　　有金星簇如麸片，出濠州（属凤阳。）治肺损咳嗽吐红。

　　卷之八　石部

　　银屑

　　银星石饶州银屑宣州生银味辛，气平。有毒。多出宣饶坑中，（宣州属南直隶，饶州属江西。唐御史权万纪奏：宣、饶二州极有银坑，采甚利益。太宗曰：无所缺乏，何暇取乎。是知彼处有银也。）惟生银矿石内。文理粗错，类锡其坚。此谓矿银，难竟入剂。（银在矿中，与铜相杂，必以铅煎炼，方成宝也。一说：矿银尚蕴郁石内，气未敷畅，故言有毒。）所加屑字，义与金同。

　　必用炼熟摩成，或取银箔调碎。为丸煎汁，凭证重轻。畏磁石并石亭脂，恶白锡及一切血。

　　除谵语恍惚不睡，止热狂惊悸发痫。定志养神，镇心明目。安五脏，辟诸邪。并用服之，功胜紫雪。

　　黄银

　　谓辟恶瑞物，（苏注云：作器辟恶瑞物也。）乃无稽谬言；（既堪作器，则非瑞物可知。）

　　乌银

　　用硫黄烟熏，故变为黑色。

　　银膏

　　合炼有法，（白锡、银箔、水银三物合者。）如膏凝成，专治心虚健妄，补齿缺落。

　　银星石

　　有银星麸片，其治体并土产同前。

　　（悉同金银石。）

　　卷之八　石部

　　铅

　　铅自然铜味甘。无毒。禀北方壬癸阴极之精，生蜀群平泽银坑之所。性濡而滑，色黑而缁。可点铜成银，须草伏成宝。入剂治疗，镇心安神。主鬼疰瘿瘤，止反胃呕哕。蛇蝎伤毒，炙熨尤奇。熔出

　　铅灰，能治瘰 。

　　铅霜

　　性冷，亦铅炼成。（其法：以铅杂水银十五分之一，合炼作片，置醋瓮中，密封，久成霜，又名铅白霜。）能涂木瓜失酸，因体属金克木。止惊悸驱热，解酒毒消痰。疗胸膈闷烦，逐中风痰实。

　　铅丹

　　制炒有法，（其法：铅一斤，土硫黄一两，硝石一两先熔铅成汁，下醋点沸，时下小硫黄一块，续下硝石少许，沸定再点醋，依前下黄硝少许，待硝沸尽，黄亦尽，炒为末成丹。）考其气味辛寒。一名黄丹，外科多用。先入水飞净砂土，后驾火炒变褐黄。煎膏敷金疮，生长肌肉住痛；入药治痫疾，收敛神气镇惊。

　　除毒热脐挛，止翻胃吐逆。经云：涩可去脱。铅丹固气，而处有铜所，形方圆不定，色青黄类铜，不从矿炼而成，故曰

　　自然铜

　　也。制宜火 醋淬，研末绝细水飞。治跌损接骨续筋，疗折伤散血止痛。热酒调服，立建奇功。若非 成，切勿误服。

　　（谟）按：丹溪云：世以自然铜为接骨妙药，殊不知跌损之方，贵在补气、补血、补胃。

　　俗工不明此理，惟图速效取钱。倘遇老弱之人，若服此新出火者，其火毒金毒相扇，又挟香热药之毒，虽有接伤之功，然燥散之祸，甚于刀剑。戒之！戒之！

　　卷之八　石部

　　生铁

　　生铁钢铁柔铁味辛，气微寒。无毒。出闽广，畏磁石。铸器皿堪用，拍片 弗能。凡入方剂拯 ，难作丸散正用。须 过，粗赤汁淘净；复烧红，酒或水任煎。脱肛及熊虎咬伤，取汤日洗；被打致血凝骨节，用酒时尝。耳聋亦可服之，必塞磁石才效。（凡耳聋以生铁投酒，日服，任绵裹磁石塞耳内，日一易，夜去之。）

　　熟铁

　　一名 铁，削粉可作诸般。煮汁下咽，坚肌耐痛。

　　钢铁

　　以生熟杂炼，作刀磨锋丸易成。去胸膈痞积食停，主金疮烦满热中。

　　铁落

　　乃烧赤砧上打落皮屑，煎服治诸疮毒瓦斯 在皮肤。

　　铁精

　　灶中飞出如尘，紫色轻虚者为妙；（可摩莹铜器皿，亦可染皂。）入剂疗惊悸心神不足，小儿风痫证亦宜。

　　铁浆

　　取铁浸水中，经久自浮青沫；饮下解诸毒入腹，由虎蛇犬啮伤。主癫痫发狂，镇心气退热。

　　铁绣

　　着湿即有，生铁上者才佳。蜘蛛等伤，醋摩敷愈。恶疮疥癣，油调涂差。

　　铁华粉

　　气味咸平，系钢铁锻共作叶。（平面摩醋净光。）盐水洒投于醋瓮，埋阴处自然生衣。刮研成霜，能去百病。

　　安心神，坚骨髓，强志力，却风邪。养血气延年，乌须发耐老。若为丸散，须和枣膏。 又有

　　针砂，乃针家摩矿细末；堪治黄胖，务酽醋浸透煮干。

　　钥匙

　　姜醋童便煮服，治妇人血噤失音。

　　刀刃

　　主蛇虺咬毒入腹，地浆水摩吞。

　　锯

　　渍酒，治误吞竹木入喉；

　　斧

　　淬酒，治妇人难产不下。

　　秤锤拉铁，并去贼风；用之烧红，淬酒顿饮。

　　卷之八　石部

　　蜜佗僧

　　蜜佗僧味咸辛，气平。有小毒。原产波斯胡国，其名盖本胡言。今各处铜银冶中，尽识明煎炼灰脚。故凡卖者，又谓灰坏。近道俱多，至贱易得。体坚重如龙齿妙，凡击碎有金色佳。绝细研成，多入膏药。禁久痢且治五痔，除白瘢尤疗诸疮。

　　卷之八　石部

　　朴硝

　　峡州朴硝硝石芒硝味苦、辛、咸，气寒。降也，阴也。无毒。一云有毒。（丹溪云：《本经》言无毒，误也。能化七十二种石，不毒而能之乎。）生益州山谷，有咸水之阳。初采其苗，淋水取汁。一煎成滓，乃名朴硝。色青白者为佳，兼黄赤者勿服。（黄者伤人，赤者杀人。）诸石药毒能化，六腑积聚堪驱。润燥粪推陈致新，消痈肿排脓散毒。却天行疫痢，破留血闭藏。伤寒发狂，停痰作痞。凡百实热，悉可泻除。又善堕胎，孕妇忌用。

　　芒硝

　　因再煎炼，倾入盆内结芒。上有廉棱，名故改唤。甚消痰癖，更通月经。延发漆疮可敷，难产子胞可下。洗心肝明目，涤肠胃止疼。经云：热淫于内，治以咸寒，佐以苦寒。古方因之，每用大黄、芒硝，相须而为使也。又称

　　英硝

　　者，因形与白石英相同。又曰

　　马牙硝

　　者，因形与马牙无异。实即芒硝一种，无过因形异名。《本经》各开，此则并附。

　　硝石

　　在盆硝底结，烧之有火焰上腾。

　　由质坚凝，特称石类。所恶须记三药，苦参苦菜曾青。总味辛能润燥，咸能软坚，苦能泻火。但力较前二硝略少缓尔。 仍两品尤妙，亦朴硝制成。冬天苎布袋满盛，挂檐端质渐变白，此

　　风化硝，取轻而不降，乃膏粱家易化顽痰捷方；腊月萝卜水同煮，露天底味竟去咸，号玄明粉。因阴中有阳，诚老弱人微驱虚热妙剂。临服之际，惟忌苦参。（制玄明粉法：用朴硝十斤，水一桶，同入锅内溶化。掠去面上油腻，其水将细布并好纸沪去渣滓。仍用萝卜十斤，冬瓜五斤，豆腐三斤，俱切浓片，同硝水入锅内，煮沸六七次，捞去萝卜等物。又掠去油腻，将细布好纸再滤过，务令渣滓去净，然后放入瓦盆，置诸星月之下，自然生出硝芽片子。取出放于棹面上，任其风干。将原水又煎沸一次，入瓦盆内，令其再生。如是者数次，以水内无硝片为度。将前风干硝芽，用泥裹罐子，装盛按实，碎炭周遭不走火气，如法煎炼，候水干尽，仍听罐内硝汁不响，复如法固封罐口，再加猛顶火， 炼一昼夜，玄明粉成矣。待冷取出，着净地上，以新瓦盆一个覆之，以去火毒。后研为末，每斤加生熟甘草各一两，和匀。初服一袋，渐加二袋，四时服食，各有饮引。春养肝，川芎黄 芍药汤下。夏养心，茯苓汤下。秋养肺，茯苓桔梗汤下。冬养肾，肉苁蓉乌头汤下。四季养脾，人参白术汤下。朴硝咸物也。萝卜性温，与冬瓜、豆腐俱能夺咸味，用之修制，使去其咸，故曰阴中药也。）

　　（谟）按：七硝气味相同，俱善消化驱逐。但朴硝力紧，芒硝、英硝、马牙硝力缓。硝石、风化硝、玄明粉，缓而又缓也。以之治病致用，病退即已。《本经》载：能炼服补益，岂理也耶？若孕妇有可下证，用之必兼大黄引导，使之直入大肠，润燥泻热，子母均安。经曰：有故无殒。亦无殒也。此之谓欤。

　　卷之八　石部

　　砒霜

　　砒霜（一名信石） 味苦、酸。有大毒。近铜山处俱有，信州井者独佳（信州属江西，其处有此井，宫中封禁甚严，井中有浊渌水，先绞水尽，才凿取之。）块大色黄，明澈不杂。此生砒者，谓之砒黄。置火上以器覆之，令砒烟上着凝结，累累垂下。如乳尖长，才名砒霜，入药方妙。所畏酽醋冷水，绿豆羊血四般。误中毒腹中，用一味即解。医方醋煮，亦杀毒焉。

　　截疟除哮，膈上风痰可吐；溃坚摩积，腹内宿食能消。

　　卷之八　石部

　　蓬砂

　　蓬砂鹏砂（一名硼砂） 味苦、辛，气温。无毒。出西戎者，色白味焦功迟；出南番者，色褐味和力速。大块妙，光莹良。同绿豆收藏，才形色不伐。治喉中肿痛要药，去膈上痰热捷方。合化咽津，缓以取效。又为焊药，可柔金银。

　　卷之八　石部

　　砂

　　砂味酸、苦、辛，气温。有毒。近边州郡俱有，西戎出者尤奇。形择如牙硝光明，水飞去土石重煮。水飞后，又水煮干用。）忌羊血勿食，畏浆水须防。因多烂肉之功，每为外科要剂。肿毒资破口去血，溃痈仗剔腐生肌。除翳膜，明双睛。柔金银为焊药。《本经》又云：生食之，化人心为血。倘误中毒，急研绿豆汁解之。

　　（谟）按：经注云： 砂质禀阴石气，性含阳毒精。去秽益阳，功用甚着。故能消五金八石，而为五金贼也。飞炼有法；一飞为酸砂，二飞为伏翼，三飞为定精，色如鹅儿黄。若草伏住不碎，可转制得诸石药。亦能变铁，又能制铜。为大青大绿，修丹灶者当知。

　　卷之八　石部

　　食盐

　　味咸，气寒。无毒。为调馔之需，出近海之地。有池有井，汲水煎成。论形色，河东独佳；入药剂，漏芦为使。如欲单用，炒化汤中。堪洗下部 疮，能吐中焦痰癖。苏心腹卒痛，塞齿缝来红。驱蚯蚓毒伤，杀鬼蛊邪疰。少用接药入肾，（凡服补阴丸，宜盐汤送下。）

　　过多喜咳伤金。走血损筋，黑肤失色。司 厨者，务用适宜。水肿咳嗽病患，须全禁忌勿服。（秋石丹可代用。）

　　戎盐

　　类石，出自西羌。一名青盐， 白才妙。益气去气蛊，明目却目疼。止吐衄血可加，坚筋骨节堪入。

　　卤咸

　　即碱，（音减。）亦产河东。掘盐土淋水熬干，旋结块形如砖样。用之研细，能软积坚。主大热消渴狂烦，除多年症瘕凝痛。去湿热，消痰癖，下蛊毒，柔肌肤。洗涤垢腻有功，浆糨房中必用。

　　太阴玄精石

　　者，亦出积盐仓中。

　　古云：大卤之场，则生阴精石是也。惟解县（属山东。）者胜，似龟背者良。又名鬼精，无时收采。

　　心腹积聚能逐，风冷邪气可除。理男子阴证伤寒，止妇人痼冷漏下。

　　卷之八　石部

　　诸水

　　禀天一之气，居五行之先。草木资以发生，黎民藉之养育。普天之下，惟水最多。大则为海、为江、为河，小则为潭、为溪、为涧。乡市有塘有井，崖谷有溜有泉。味甘辛咸淡自殊，性动静缓急亦异。用烹药饵，各有所宜。苟弗详知，安求效验。 有曰

　　长流水

　　者，与

　　千里水

　　同，取历科坎极多，来远流长之义，手足四肢之疾，非此莫攻。

　　有曰

　　顺流水

　　者，与

　　朝东水

　　类，谓向东流不悖，直下无碍之名，大小二便滞留，用斯即利。

　　逆流水

　　即回烂倒逆上流，堪吐上焦胸膈风痰，资易上涌。

　　急流水

　　系峻滩急趋下水，可去下体腿胯湿痛，仗竟下行。

　　井华水

　　汲在早晨，补阴虚，并清头目，盖缘天一真气，浮结水面而未开。

　　山骨水

　　觅于长夏，退时疫，且却瘟黄，乃因夏至阴生，起从地底而极冷。

　　半天河水

　　积诸竹木管中，即长桑君授扁鹊，以上池之水是也。质极清洁而不浊，堪炼丹药，欲成仙者须求。

　　菊英水

　　出于菊花多处，原陶靖节好植菊，而采英浸水是焉，气甚馨香而最甘，可烹茗芽，望延寿长寿源，其源多菊花，而流水四季皆菊花香，居民饮之，寿皆二三百岁。）

　　春雨水

　　立春日，以器迎接空中，气得春升而生发，中气不足，清气不升，及年壮未嗣人，秋分时，以物拂诸草上，性禀秋降而整肃，痨虫传尸，疳虫作胀，年深染祟者，取饮最佳。

　　腊雪水

　　瓮贮，掘地埋藏，性酷寒，治春夏时行疫毒。

　　甘烂水

　　器盛，以物扬跃，气柔缓，调冬月阴证伤寒。

　　新汲水

　　井泉汲出，不经混杂为然，（不曾倾缸瓮者。）养心神诚获奇功。

　　无根水

　　（一名潦水。土凹（音勘）积留，不见流动者方是，扶脾胃果有神功。仍有

　　地浆，是人造者。挖地坎以水沃中，搅浊浑俄顷取服。恶毒能解，烦热能驱。

　　枫上毒菌误食，笑不止者，用之即安；山中毒菌误食，命几死者，饮之立效。

　　（谟）按：诸水虽分精详，医者未免忽略。投煎药饵，多失选求。殊不知，用药如用兵。

　　兵之赴敌也，贵择地而屯营垒。苟弗得其地利。则兵练固精，不能望克敌之捷报。犹药之治病也，贵择水而煎汤液，若非合其水性，则药制虽妙，亦难收愈病之全功。此理势自然，不待辩而可明也。水之为用，宁不谨乎。又况人之养生，固云谷食为本，考诸先哲，每亦与水对言。有曰：水去则荣散，谷消则卫亡。有曰：水入于经，其血乃成。谷入于胃，脉道乃行。何独不离其水者，盖水之于人，关系甚大。年岁之夭寿，形体之丰羸，悉由得夫水土之浓薄故尔。观今南北人物，则可验焉。仍有远行，不服水土成疾者，亦可概推矣。

　　卷之八　石部

　　伏龙肝

　　味辛，气温。无毒。即灶中对釜底心黄土，取年深色变褐者为良。醋调或蒜捣泥，涂消痈肿毒瓦斯。和水敷脐勤换，辟除时疫安胎。疗中风不语心烦，止崩中吐血咳逆。并有捣细，调水服之。又有百草霜，名

　　锅底墨

　　。血部要剂，因黑胜红。慎勿涂疮，入肉如印。仍有

　　灶突黑

　　者，亦灶额上黑煤。曾载方书，总能止血。

　　卷之八　石部

　　东壁土

　　气温。无毒。惟取东壁陈土，因得晓日久烘。（或问曰：东壁土得晓日烘炙为优。

　　南壁土亦午日常烘炙者，何弃而不取乎？答曰：《素问》云：少火之气壮，壮火之气衰。日者，太阳真火也。日初出，是少火。少则壮，故取之。及当午，壮火也。壮则衰，故不取。

　　）务择多年，（百余年者妙。）研罗细末。扶脾益胃，以类相从。（脾胃属土故云。）和白术炒成，专止注泻；同蚬壳研就，能敷痘疮。点翳侵目中，摩癣发身上。治春月寒热瘟疟，去下部痔脱肛。

　　故鞋底土

　　研水吞。适他方，不服水土者立效；（取自己穿者良。）

　　铸钟黄土

　　研酒服，卒心痛，疰忤恶气者殊功。

　　鼠壤土

　　主中风筋骨挛疼，日曝干用。燕窠土（胡燕者良。）

　　治风瘙瘾疹 痒，水调湿敷。

　　卷之八　石部

　　锻石

　　味辛，气温。性烈有毒。在处近山俱得，造窑烧石而成。种有精粗，用须选择。以水沃，热蒸解者力劣；置风吹，自裂解者力优。能伏硫黄，堪去锡晕。凡使醋浸一宿，漉出待干研成。纳牛黄胆阴干，敷刀斧伤止血。和白糯米蒸透，点疣痣子去根。同诸灰淋汁熬膏，决痈肿破头开口。产妇阴不合，煎水洗即收。造酒味带酸，投少许便解。堕胎甚捷，辟虫尤灵。 又种炉内冬灰，系荻蒿藜 者。因冬寒不断其火，取性气烈过三时。入剂用之，得此为胜。熬膏蚀肉，专理外科。

　　灶内热灰，醋调作饼。心腹冷痛，频熨弥佳。

　　百草灰端午多收，（此日乘露采草一百种，阴干烧成。）两腋臭用治即止。（井花水调灰成团，曝干。重烧令白，酽醋和为饼，两腋下紧紧夹之。当抽一身痛闷疮出即愈。以少水便洗之，不过三两度。）

　　卷之八　石部

　　梁上尘

　　（一名乌龙尾）气平，微寒。无毒。须远烟火处所。务近堂殿中间。帚拂下旋收，筛罗过方用。中恶卒来鼻衄，流滴不已者殊功；伤寒阳毒发斑，烦渴倍常者立效。（仲景黑奴丸，用之即治此证。）主腹内痛噎，消头上软疮。 又

　　老屋上尘煤，治齿断肿出血。

　　故茅屋上尘取，多生咳嗽可除。（和石黄、款冬花、妇人月经衣带为末，以水和涂茅上，待干纳竹筒中以口吸入咽下，无不差。）

　　卷之九　兽部

　　虎骨

　　虎豹味辛，气微热。无毒。各处山林俱有，色黄雄者为佳。务审非药箭中伤，（药箭射死者，不可入药。恐药毒浸溃骨血间，甚能害人，必得网捕杀死者方用。）才取涂酥油炙脆。

　　勿煎汤液，惟制散丸。所畏三药须知，蜀漆蜀椒磁石。用治风痹，乃因虎啸风从；用补膝酸，只缘虎走力健。杀邪疰，止上焦惊悸，

　　头骨

　　宜求；坚筋骨，苏下体风痛，

　　胫骨

　　堪觅。睛收定啮疮毒，

　　胆

　　主小儿疳痢惊痫。威

　　骨

　　在胁两傍，（虎威有骨如乙字，长一寸，破肉取之。尾端亦有，不如胁者。）

　　带之日添威势。

　　眼光

　　形如白石，（凡虎夜视，以一目放光，一目看物。猎人候而射之，弩箭才及，目光便随堕地。得之者，形如白石。）得者夜可独行憩卧。

　　皮毛

　　却邪截疫疟甚验，啖食

　　肌肉，益力止呕恶尤灵。

　　鼻

　　悬户上生男，（孕妇以虎鼻悬门户上，主生男。）癫疾仍治；屎封疮美，食之久则利人。种类繁赤白匪同，形体小猛捷尤甚。猎者网捕，亦或得之。安五脏，补绝伤。强筋力，壮胆志。

　　正月勿食，（正月建寅，故忌食虎豹肉。）犯则伤神。

　　脂

　　涂发即生，

　　鼻

　　辟邪立遣。

　　头骨

　　烧灰淋汁，沐头白屑尽除。

　　皮

　　用作裘，可御寒冷。

　　（谟）按：古人立虎潜丸，方中用虎胫骨一味，其理甚幽雅。盖虚金也，属阴；风木也，属阳。虎啸风从，乃木被金制，不得不然也。故凡脚膝拘挛，痈痪酸痛等证，用骨调治，即能追风定痛。此又阴出阳藏之义焉。况虎一身筋节力气，皆出前足胫中。因其性气俱藏，人每用之，所以名曰虎潜。今人用别骨者，则非虎潜之义也。也。

　　第十一卷龙骨款后，所引《卫生宝鉴》宜参看。

　　卷之九　兽部

　　象牙

　　象牙气平，无毒。出诸番国土，孕五岁始生。色青，西竺者色白。朝廷蓄养，资守禁门。恶闻大声，知人曲直。（遇斗讼人，行立嗅之，理直者则过，理曲者以鼻卷之，掷空数尺，以牙接而刺之，载《安南志》。）牙生在口两边，下垂夹鼻；初解难竞取用，须假易真。（白木作假易之。）凡入剂中，旧者尤胜。（旧牙梳及诸器皿并妙。）刮屑末研细和水，治杂物铁刺如神。刺入喉中调饮，刺入肉里调敷。生煎服之，可通小便闭涩；烧灰饮下，又止小便过多。

　　胆汁

　　不附于肝，随时而在四腿。春左夏右，前足才见。秋左冬右，后足可寻。

　　搀乳目住疼，搀水箍疮毒消肿。

　　肉

　　配十二辰属，易象由此立名。（《本经》又云：象一身具百其本肉。）煮熟恣餐，令人体重。（宜少食。）齿作屑汤下，诸痫疾易痊。

　　胸前小横骨

　　烧灰，酒服能浮水出没。

　　鼻

　　端有爪，锐可拈针；

　　蹄

　　底类犀，纹堪作带。耳如鼓皮。一刺便薨，不可不识。

　　卷之九　兽部

　　白马茎

　　白马茎味甘、咸，气平。无毒。各处俱有，云中者良。毛色诸般，纯白为胜。择嫩驹力盛，遇春季活收。（老死取者不效。）悬壁阴干，务周百日。用铜刀劈七片，拌羊血蒸三时。晒燥以粗布净揩，（揩去上皮及干羊血。）研细入苁蓉捣烂。（各等分。）蜜丸豆大，酒下空心。《药性》论尝云：房中术偏要，增益阴气，坚举阳茎。续绝脉，主中伤；长骨肉，令肥健。

　　肉

　　味辛苦小毒，堪强腰脊长筋。但自死并毛色杂殊，（白身黑头等类。）或臂漏及蹄无夜眼。鞍下等肉，并弃勿餐。好肉食之，宜醇酒送下（无酒杀人。）食多心闷，须清酒解除，（酒多反加。）怀孕、患痢、生疮，禁勿沾口；生姜、仓米、苍耳，忌饵同时。谨慎无忧，误犯则病。

　　眼

　　去腹满疟疾，杀取方宜；

　　齿

　　主小儿惊痫，水摩顿饮。

　　鬃

　　烧灰，敷疮毒止血；

　　牙

　　烧灰，贴肿出根。

　　头骨

　　治男子嗜眠，能令常醒；（宜作枕卧。）

　　蹄甲

　　理妇人下白，立使不流。

　　（赤马蹄赤带。）

　　悬蹄

　　亦可煎汤，齿痛诚为要药。辟恶气鬼疰，兼通乳难；除螈 惊邪，且止血衄。

　　骨

　　刺入皮肤不治，

　　血

　　入人肌肉即亡。

　　心

　　主健忘，

　　肺

　　主寒热。

　　肝

　　有毒须弃，乳解渴宜求。

　　脂

　　柔五金不坚，

　　膏

　　涂秃发复出。毛疗惊痫曾验，

　　止崩带常灵。

　　屎名马通，亦禁诸血。尿溺盛于铜器，可洗白秃头疮。男伏梁积疝殊功，女症坚积聚极效。况推鳖瘕，亦解渴消。

　　绊绳

　　碎断

　　卷之九　兽部

　　牛黄

　　牛黄味甘，气平。有小毒。各处俱资耕耘，黄色牯者为美。有黄凝结，两眼血红。因内热气熏蒸，无时鸣吼饮水。（亦好照水。）急以盆盛栈外，引之欲饮不能。渴甚必自吐来，伺者喝迫便堕。此

　　生黄

　　者《衍义》云：喝迫而得者，乃名生黄。）价类黄金。暗室阴干，（忌见日月光。）成于百日。轻虚重叠可揭，嗅气息微香；（又等犁牛黄，坚而不香。）状若鸡卵黄同，摩指甲竟透。凡遇卖者，亦此辨真。再有

　　角黄、心黄、肝胆黄，各从所得为名。杀剖间，或亦有。（今人得者，多系此黄。初如浆汁，取得便投水中，沾水乃硬如碎蒺藜，或皂角子是也。）功力虽次，亦可代充。恶龙骨、龙胆、地黄，畏蜚蠊、牛膝、干漆。忌常山勿用，使人参相宜。惟入肝经，专除筋病。疗小儿诸痫惊吊，客忤口噤不开；治大人癫狂发 ，中风痰壅不语。除邪逐鬼，定魄安魂。更得牡丹菖蒲，又能聪耳明目。孕妇忌服，能堕胎元。

　　牛角

　　系角杪尖，用烧灰存性。磁钵内擂末绝细，调热酒下咽。治闭血瘀血作疼，血崩亦治；痛惟宜。

　　鼻

　　炙理口眼 斜，贴好边牵正；（斜左贴右，斜右贴左。）作羹调乳汁短少，吞天晓润通。

　　肾

　　补肾气益精，

　　肝

　　助肝血明目。

　　肺

　　止咳逆，心主虚忘。

　　胆

　　益睛眸，兼滋唇口焦燥；肉养肌肉，能使中气发生。

　　小肠、大肠、广肠

　　并浓各肠，除肠风痔漏；

　　血脾、百叶、草肚

　　俱健脾胃，免饮积食伤

　　牛茎

　　塞带漏结胎，

　　牛脑

　　却风痫止渴。

　　髓

　　益气以禁泄痢，又和地黄白蜜，（各等分，熬成膏。）

　　平三焦安五脏，治瘦怯补中，乳养血而补虚羸，仍造

　　酪酥醍醐

　　；（乳成酪，酪成酥，酥成醍醐。色黄白，甘脆爽口。《本经》云：牛酥尤胜羊酥。）除肺痿，止吐衄，润毛发住嗽，

　　乳腐

　　（即乳饼。）利十二经脉，通大小便难。

　　悬蹄

　　去一切热风，止赤白漏下。

　　血补

　　身血枯涸，

　　齿

　　疗小儿牛痫。

　　耳中垢

　　可敷蛇伤，

　　口中涎

　　专主翻胃。小儿不能行步，

　　脐中毛

　　可煎尝。

　　鼻中木卷

　　炼灰，（草卷烧之。）鼻下生疮敷妙。

　　口中 草

　　绞汁，喉中噎逆服佳。溺饮消水肿如神，从尿管利出；尿燔涂鼠 最验，愈灸疮尤奇。

　　黄犊脐

　　屎检来，烧擂细末；暴惊九窍血出，水服立差。

　　败鼓皮，是牛皮者勿吝收贮；诛蛊毒，为蛊胀部绝妙神丹。（其方用鼓皮广五寸，长一尺，蔷薇根五寸，如足拇指大。或云：是莨菪根，锉，以水一升，酒三升，全熬二升，服之，当下蛊虫而愈。

　　（谟）按：丹溪云：牛，坤土也。黄，土之色也。以顺为性，而效法乎干。以为功者，牡之用也。故丹暴发邪盛之病，诸肉皆忌，惟牛肉独不忌者，因其能补脾胃为胜尔。盖人身以脾胃为本，脾胃属土，此能补之，亦各从其类也。又独肝者，食之杀人，不可不识。

　　卷之九　兽部

　　驴屎

　　驴处处有，河南多。似马类耳长，逢五更嘶叫。庞不骏故称曰蹇，色弗一只取其乌。背能负重趱程，屎堪入药拯病。不拘干湿，惟用合宜。熨风肿 疮，主症癖反胃。牙痛立止，水肿专医。

　　牝驴屎

　　治燥水殊功。

　　驴屎

　　治湿水神效。（以指画体成字迹者，知内为燥。水不成字迹者，知内为湿水也。）一服五合，并记勿差。屎汁理心腹卒疼，并疰忤当觅。

　　尿溺

　　浸蜘蛛咬毒，及噎隔宜求。头熬汁渐尝，解缠久消渴；

　　骨

　　煮汤频浴，去历节痛风。毛炒黄多渍酒右，诸头风悉逐；

　　皮

　　熬胶亦和酒饮，各风毒咸驱。（又治鼻洪、吐血、崩中、带下、血痢、疫疟等证。）

　　脂

　　疗多般，只宜生用。和生椒末捣，绵裹塞耳，俾积年聋证转聪；同乌梅

　　肉

　　丸，水送下喉，令多年疟疾竟截。拌盐敷愈疮疥，搀酒服退癫狂。肉性微寒，啖食宜少。虽解心烦而安心气，防发痼疾以动风淫。

　　乳

　　性冷利味甘，诚疗小儿诸恙。除天吊客忤，止赤痢惊痫。蜒蚰入两耳中，用之灌入即化，

　　又尾下轴垢，治疟发无期。水洗汁一杯，面和作两饼。

　　（如烧饼样熟者。）未发前先食其一，至发时再食辏完。物虽甚微，功亦屡奏。

　　卷之九　兽部

　　阿胶

　　阿井阿胶味甘、辛，气平，微温。味薄气浓，升也，阳也。无毒。汲东阿井水，（东阿县属山东兖州府，井在城北。）用纯黑驴皮。（诸胶多系牛皮熬成，惟此用驴皮耳。）鹿角一片后加，文火渐进熬就。设官监禁，最难得真。凡觅拯 ，不可不试。真者质脆（音翠）易断，明澈如水；假者质软难敲，枯黯似墨。制之宜锉薄片，蛤粉和炒成珠。入剂不煎，研末调化。（药煎熟时，倾净渣滓，将末投内，自然烊化。）使山药，畏大黄。入太阴肺经，及肝肾二脏。

　　风淫木旺，遍疼延肢体能驱；火盛金虚，久咳唾脓血即补。养血止吐衄崩带，益气扶羸瘦劳伤。利便闭，调猪苓汤吞；禁胎漏，加四物汤服。定喘促，同款冬紫菀；止泻痢，和蜜蜡黄连。安胎养肝，坚骨滋肾。

　　（谟）按：煎胶用皮，取其发散皮肤外也。匪特此胶为然，诸胶牛皮熬煮，亦皆能之，仍择乌色。如用乌鸡子、乌蛇之类，物虽治风，然更取其乌黑属水，盖以制其热则生风之义。东阿井水，乃系济水所注。性急下趋，清而且重。用之煎煮，搅浊澄清。服之者，能去浊污，以及逆上痰也。

　　卷之九　兽部

　　猪肤

　　猪肤味甘，气微寒。无毒。猪养甚多，择健猪中，遍身纯黑色者才妙；肤论弗一，系 猪时，附皮薄黑肤者为真。先哲尝言：浅肤之义，《礼韵疏》曰：肤革外薄皮，肤内浓皮，亦指此也。《汤液》云：猪为水畜之流，（猪之性能水，牧猪之所必择水草之交，故曰水畜也。）其气必先入肾。少阴客热，惟此解之。仲景制猪肤汤，深义盖本诸此。加白蜜润燥除烦，和白粉益气断痢。劫去

　　猪卵，即双睾丸。却小儿惊悸癫痫，驱大人鬼疰蛊毒。疗五癃挛缩，治寒热贲豚。

　　四蹄

　　主伤挞溃疡，更下乳汁；

　　悬蹄

　　去悬痈内蚀，仍理痔疮。

　　心

　　托心气镇惊，

　　脾

　　主脾伤除热。

　　肺

　　食多补肺，且治肺咳连声，（得火麻仁尤良。）若共白花菜煮尝，紧防滞气；

　　食多损阳，亦治肺胀喘急，欲炼缯绢帛洁净，必用合膏。

　　胆中汁

　　纳谷道通便，解伤寒热渴；

　　心内血

　　（初剖猪腹取出时，勿沾水，切开得之。）丸诸药养血，（安神丸必用。）禁邪梦纷纭。

　　舌

　　煮浓汤，益无阳健脾进食；

　　肝

　　炙燥热，纳阴户止养引虫。（不次纳入则虫俱引出，而痒自止也。）

　　肾

　　止腰疼，古方煨肾散可睹；肚扶胃弱，新刊莲肚丸须知。

　　肉

　　多食令人虚肥，动风动痰亦速，仍闭血脉，损筋骨勿谓无伤；乳频进使人润泽，生精生血可知，更禁猪痫，除天吊（脐风撮口尤验。）诚为有益。乳头煮啖却鬼毒，及寒热五癃；牙齿烧灰镇惊风，并蛇虫伤齿。

　　肪膏

　　利血脉，解风热润肺。脂油悦皮肤，涂疮疥杀虫。

　　脑髓

　　治头 脑鸣，

　　鬃膏

　　涂发落鬓秃。

　　大肠脏

　　捣连壳丸内，（黄连酒煮十两，枳壳麸炒四两，以大肠脏七寸，入水浸糯米于内，蒸烂捣为丸。）能消内痔益肠；

　　疹骨髓

　　入补阴丸中，可助真阴生髓。血补中风眩晕，贲豚暴气、海外瘴气齐驱；屎消中湿肿黄，天行疫毒，腹胀蛊毒并解。

　　耳中垢

　　亦有验，能敷虫啮蛇伤。

　　猪窠草

　　止小儿客忤夜啼，安席下勿令母见；

　　猪汤

　　理产妇血刺心痛，饮腹内何惧证危。

　　（谟）按：猪饲养甚多，盖图生息繁，食物寡容易长大；人啖食弗厌，乃嗜脂膏盛，筋膜少不胜滑肥。《本经》款中，戒勿多食。是又有所据也。丹溪云：猪肉惟补气，补气即补阳。人身中阳常有余，阴常不足。凡患虚损证者，俱属阴虚，谓多食肉能补。是犹以火济火，反助有余，愈损不足，安能保长寿哉？何者？内性本热，入胃则热便作，热作则痰生，痰生则气不升降。诸证之至，岂有已耶！予每见患感者食之，证愈增剧。患疟者食之，寒热复来。患金疮食之，血滚衰涸。肥人多食，动风发痰。瘦人多食，助火作热。是皆助其有余之邪，而犯不戒之韪也。孔子曰：肉虽多，不使胜，食气。圣人亦此戒人，岂无意欤？

　　卷之九　兽部

　　野猪黄

　　野猪黄味辛、甘，气平。无毒。种虽山畜，形类家猪。但毛褐口露撩牙，腹小足奔长步为异尔。凡及三岁，胆内有黄。状与枣核相侔，得之摩水可服。疗小儿客忤天吊，疳胀亦驱；主大人鬼疰癫痫，金疮总愈。

　　膏

　　和酒立通乳汁，服十朝可供三四婴孩；肉作羹（雌者肉美。）

　　峻补肌肤，食半月令人一身虚胖。

　　齿

　　去蛇虫咬毒立效，烧研服之；

　　胆

　　除烦热邪气殊功，取汁咽下。

　　脂油

　　悦颜色，并敷风肿疥癣，通乳亦能；冬月陈者炒。

　　外肾

　　止带崩，仍治血痢肠风，须烧存性。（研细调米饮下。）

　　毫猪

　　号为刚鬣，其种自孕而生。（故曰厥体兼资，自为牝牡者是也。）颈上如笈大毫，白而端黑；长七、八寸，入肉处仅二、三分，中间白处常隐而不见，但见其黑鬃耳。怒则激去射物，恃此为能。人以出类奇之，故借毫取名也。

　　肉多

　　膏味亦甘美，煮作馔食勿遇餐。能利大便，仍发风气。

　　肚

　　诚要药，医者宜求。烘燥烧灰，和肚屎共研作末；分匀调酒，每空心顿服二钱。能驱酒疸目黄，专消水肿腹胀。热胀易效，冷胀难瘳。盖此猪日食苦参，致屎性大冷故尔。

　　江猪

　　产于江内，味酸性气平温。捕者得来，

　　肉

　　堪作 。（入口略有腥气。）慎勿多啖，体重难当。

　　脂

　　和五味煮脓，取汁顿饮；亦健脾胃进食，仍补虚羸。

　　卷之九　兽部

　　熊脂

　　熊脂味甘，气微寒。一云微温。无毒。出雍洛河东，及怀卫山谷。形肥盛类豕，（状貌亦与豕同。）性轻捷过猿。暖日向高木攀援，见人反颠倒投下。寒冬入深穴藏蛰，充饥舐自掌为飧。其性恶盐，食之即死。寿经五百岁，能化狐狸。猎游欲得之，须发弩箭。但资治病，宜制精详。

　　脂如

　　玉在熊当心，一名熊白；（或云：腹中肪，他处脂通共为是。）釜中炼去脂革滓，务如生椒。（雷公云：每脂一斤，入生椒十四粒，炼毕，去净脂革滓并椒。）磁罐贮收，纸封待用。（腊月得者堪留。）去头疡白秃及面 ，主风痹不仁并筋挛急。肠胃积聚堪却，肢体羸瘦能肥。久服强志强心，且令不饥不老。但有痼疾，不宜食之，食则终身不能除矣。

　　胆味极苦，不附于肝。春头上夏移腹中，秋足左冬迁足右。依四时搜检，悬风际阴干。块凝明亮如胶，性恶地黄防己。遇卖者真伪为别，研试水优劣使知。取尘先封水皮，将末继投尘上。尘竟两边分裂，末则一线迅行。（如线不散。）此品极优，须研绝细。任为丸散，勿用煎汤。治男妇时气热蒸，变为黄胆；疗小儿风痰壅塞，发出惊痫。驱五疳杀虫，敷恶疮散毒。痔病久发不愈，涂之立见奇功。

　　肉

　　无毒味甘，腌腊可食。（如常法调和作之。）主积聚寒热痼疾，却筋骨麻痹风邪。

　　掌

　　乃珍馐 之难熟，得酒醋水三件同煮。久则 胀，大如皮球。主治之能，风寒堪御。

　　血

　　主小儿客忤，膏理历节风疼。

　　脑髓

　　作油茶头，亦去白秃风屑。

　　止头旋发落，除耳聋耳鸣。

　　（谟）按：熊一身味之美者，积聚于掌。观其冬蛰不食，饥惟自舐，则可见矣。无怪世人贵重以为珍馐。孟子亦曰：舍鱼而取熊掌。非美之极，肯此云乎？但所治病，仅御风寒，余别无一载者。悦口之易，却疾之难，于此亦可征也。

　　卷之九　兽部

　　鹿茸

　　鹿茸味甘、咸。又云苦、辛，气温。无毒。山林俱各有生，捕获亦堪驯养。小者名鹿，大者名麋。茸欲取待角将生时，绳先系致血不耗散。阴干多臭，火干才宜。小若紫茄，（名茄茸。）恐血气嫩未全具；坚如朽木，是气血反老衰残。（二者俱不足为美药也。）必得如琥珀红润者为佳，仍择似马鞍岐矮者益善。见勿嗅气，（茸中有小白虫，防入鼻也。）制急燎毛。

　　（烈焰中急燎之，防伤茸也。）破开涂真酥油，炙脆候黄褐色。入剂研细，任合散丸。益气滋阴，扶肢体羸瘦立效；强志坚齿，止腰膝酸痛殊功。破留血隐隐作疼，逐虚劳洒洒如疟。治女人崩中漏血，疗小儿寒热惊痫。塞溺血泄精，散石淋痈肿。骨热可退，疽养能驱。

　　角

　　乃味咸气温，取之须按时令。冬至一阳生而麋角解，夏至一阴生而鹿角除。鹿补阴多，而得阴气。锉屑以蜜淹宿，火熬干复捣筛。逐鬼辟邪，轻身益气。续绝伤，强筋骨，消痈肿，愈恶疮。止妇人梦与鬼交，令病者招实鬼话。（凡妇人被鬼昏迷，不肯招实者，水调末服，即自言也。）其角锯断，堪熬

　　白胶

　　。（用新角成对者，以锯寸截，流水内浸三日，刷净腥秽。

　　汲河水入砂罐中，投角于内，每角一罐，用楮实子、桑白皮、黄蜡各一两，同煮，以桑叶塞罐口，勿令走气，炭火猛煮三日，如水耗渐添熟汤，直待角烂如熟羊，掐得酥软则止。将角取起，其汁以绵滤净，再入砂罐中，慢火熬稠，碗盛风吹冷，凝成胶入药。畏大黄，得火妙。止痛立安胎孕，益气大补虚羸。疗跌扑损伤，治吐衄崩带。熬过角晒复研，又名

　　鹿角白霜

　　。主治虽同，功力略缓。

　　髓

　　壮阳而填骨髓，同地黄白蜜熬膏。

　　肾

　　补中以滋肾元，任作酒煮粥两用。

　　肉

　　强五脏益力，贴口 僻如神，（切生肉片，右患贴左，左患贴右，正则去之。）煮食之依时按令；（九月后正月前可食，余外不可食也。）

　　骨

　　下膈气安胎，杀鬼精物立应，服不厌耐老延年。

　　头肉

　　解消渴上焦，

　　蹄肉

　　止风痛下踝。

　　筋

　　续绝伤劳损，

　　脂

　　主痈肿死肌。

　　血

　　调血脉止腰疼，酒调生服；齿理鼠 攻疮毒，水摩湿涂。 又种

　　麋茸，系鹿大者。功力尤胜，医者须知。

　　取分优劣同煎，制造丸散依式。但性热具，专补阳多。《本经》亦云：麋茸补阳性热，鹿茸补阴性温，略此差耳。骨软可健，茎痿能扶。

　　麋脂

　　畏大黄，近阴令阴不痿。（《本经》云：不可近阴，令痿。此大错误。）因多淫性，故易举兴。主风寒湿痹筋挛，理肿痈恶毒肌死。仍通腠理，更滑皮肤。

　　角

　　熬犹胜白胶，因力较鹿更紧。填精髓，缓腰膝，益血脉，悦颜容。

　　浆水中研烂如泥，敷面皮不皱；醇酒肉取末调饮，入心脘止疼。

　　骨

　　煎汁饮，除虚劳；

　　肉

　　作啖，益中气。

　　（谟）按：苏东坡云：补阳以鹿角为胜，补阴以麋角为胜。盖鹿阳兽，多在山。夏至鹿角解，从阳退之象。麋阴兽，多在泽。冬至麋角解，从阴退之象。阴阳相反如此。故曰：鹿茸利补阳，麋茸利补阴。今麋鹿不分，但云麋胜鹿，鹿胜麋，殆疏失矣。又有刺麋鹿血以代茸。云：茸亦血耳，尤大误也。麋鹿角自生至坚，无两月久。大者二十余斤，其坚如石。凡骨角之类，生长无速于此。虽草木之易生者，亦无能及之。此骨之至强者，所以能补骨血、坚阳道、强骨髓，岂可与血为比哉？据东坡此言，似甚有高见。但指两角所补，较前经意大违。《本经》言：鹿补阴，麋补阳，以二至日节气所进者为云。东坡言：鹿补阳，麋补阴，以二至日节气所退者为义。故读者不免启两端之疑，犹必求归一之说也。愚尝忖度，阳刚而有余，阴柔而不足。麋鹿无过同一类者，鹿体大而刚强，非有余属阳乎？鹿体小而柔弱，非不足属阴乎？正犹男人气体多刚大，女人气体多柔小是也。阳能补阳，阴能补阴，此理自然不可易者。今东坡引多在山、多在泽，而为阳兽阴兽之分。执此为是，则猪亦水畜，当为阴兽，丹溪何言其肉专补阳，谆谆以为阴虚者戒耶？凡摄生家，欲资两角分补者，须宗《本经》之文，以为万世准的也。

　　又按：《淮南子》曰：孕妇见兔而子缺唇，见麋而子四目。物有自然，而似不然者。麋有四目，其二夜目也。古谓目下有窍，夜能视物者是尔。

　　卷之九　兽部

　　犀角

　　犀角味苦、酸、咸。一云辛、甘，气寒。无毒。黔蜀虽生，南海为上。首类猪顶仅一角，（或云：犀有二角，一在额上者，为兕犀。一在鼻上者，为胡帽犀。牯犀亦有之，但一角者居多。）腹若牛足每三蹄。其皮一孔三毛，色黑好食棘叶。有水陆（水犀、陆犀。）系各种类，分贵贱悉以粟纹。（犀数种俱有粟纹，乃取纹之精粗以为贵贱也。）

　　通天犀角

　　独优，纹现百物才是。（其犀胎时见天上物命过并形于角，故云：通天，欲验于月下，以水盆映上，知通天矣。）此犀日饮浊水，恶照影形；海人设法捕求，沿插栈木。犀来往椅木少憩，木折损犀亦倒地。足直（前足直不能屈。）难竟起走，捕者由是获擒。取角售人，为世至宝。置米中鸡骇，（亦名骇鸡犀。）挂檐际乌惊。缚足过涧水自开，簪髻晓行露不惹。饮馔毒能试，（投内白沫疏起则有毒，否则无毒也。）屋舍尘可除。（昔石保吉官陈州，悉毁旧廨，欲新之，见风尘辄自分去，人以怪疑不知，腰系辟尘犀带也。）毁照莫测深潭，尽见水底怪物。（见晋《温峤传》。）造器者煮熟弗效，采新者性烈方佳。错屑锯杪尖，纸裹怀中先抱；（沾人气则易捣，故曰人气粉犀。）治病选黑色，择肌粗皱润光。使松脂经入阳明，恶雷丸尤忌盐酱。（诸角俱忌。）杀钩吻鸩羽蛇毒，山瘴溪毒百毒皆除；辟尸疰鬼疰恶邪，狐魅精邪诸邪尽遣。伤寒温疫，能解热烦。疮肿痈疽，专破脓血。镇肝明目，安心定神。孕妇忌之，因消胎气。

　　牯犀角

　　有小毒，多作撒豆斑纹。为带系腰，色深炫目。化肿痈脓血成水，退时热烦闷发狂。风毒竟驱，心神亦镇。邪精鬼魅，悉却难侵。

　　犀角

　　乃甚良，斑白分明细腻。因纹不杂，又谓斑犀。造器惟堪，克药不及。鼻

　　角

　　治病为上，气味无毒大寒。攻心下 热烦，除肠中赤白泄痢。中恶中毒俱治，风痫风肿总医。

　　肉

　　味甘温，功劣于角。啖过多腹易烦胀，（麝香少许和水，吞之即解。）入山林路不失迷。疗恶蛇咬伤及血痢痔 ，驱海外瘴气并蛊疰精邪。

　　（谟）按：丹溪云：犀角属阳，其性走散，比诸角尤甚。习俗痘疮后，多用以散余毒。

　　若无余毒、或血虚、或有燥热发者用之，祸不旋踵。又云：鹿取茸，犀取尖，以力之精锐在是，匪此为然。诸角取尖，俱相同也。

　　第一卷升麻款后 （谟）按宜参看。

　　卷之九　兽部

　　羊角

　　羊角（ 音牯） 味咸、苦，气温、微寒。无毒。近道各处俱生，陕西河东独盛。种多白色，惟克 厨。药宜青羝，乃获效验。其或独生一角，又等白身黑头。有毒中藏，全禁勿啖。

　　卤莽误犯，即生肠痈。膏粱之家，不可不识。

　　角

　　取勿先中湿，湿则有毒损人。锯杪尖烧灰，务令存性；调热酒吞服，使宜菟丝。止血调荣，安神益卫。却惊悸解蛊毒，禁冷泻杀疥虫。

　　治小儿发热痫邪，疗妇人产后余痛。取百节中结气，逐两眼内青盲。山瘴溪毒并祛，虎野狼蛇虺齐辟。

　　肉

　　甘大热，专补形骸。主劳伤脏气虚寒，理风 肌肉黄瘦。开胃且止吐食，益肾不致痿阳。孕妇及水肿暴来，禁勿入口；骨蒸并疟疾方愈，忌莫沾唇。傥煮入酱和之，生癞仍发痼疾。（谚云：羊不酱，由此也。）又

　　筋膜中珠子，食亦令人癫痫。

　　蹄肉

　　虽微，补水甚捷。

　　水肿啖者，百不一瘳。

　　头

　　凉治痨热骨蒸，及风 疫病，发寒宜禁，发热宜飧；

　　脂

　　润去游风黑，并疰病传尸，入金可柔，入铜可软。

　　肾

　　益肾，理精枯阳败，同乳粉极灵；（羊肾一个煮熟，和炼成乳粉五钱，空腹食极效。）

　　心补心，主忧恚气疼，有孔者勿食。（有毒杀人。）

　　肝

　　疗肝风虚热，致眼泪凝眵；

　　肺

　　治肺虚咳痰，及小便频数。

　　胫骨

　　固牙齿疏豁易动，青盐略加；（即固牙散。）

　　脊骨

　　匡腰脊转侧不能，蒜 微入。

　　齿

　　烧灰，逐小儿羊痫寒热；

　　皮

　　作 ，疏大人脚膝虚风。

　　胆

　　解蛊毒殊功，开青盲明目；

　　肚

　　敛虚汗速效，补虚怯健脾。

　　血

　　取生饮下喉，砒毒硫黄毒并解；

　　毛

　　用醋炒裹脚，踝痛转筋痛齐除。

　　骨髓

　　煮酒尝，滋阴虚血脉可利；

　　脑髓

　　和酒服，迷心窍中风便来。挤乳汁，润心肺，解消渴，补寒冷虚乏；造

　　酪酥，益五脏，利肠胃，疗口舌疮疡。

　　屎

　　曝烧烟，亦堪两用。熏疮却痔 诸疮热毒，熏鼻去中恶心腹刺疼。

　　（谟）按：十剂云：补可以去弱，人参、羊肉之属是也。夫人参补气在中，羊肉补形在表。补之名虽一，补之实则殊。凡患虚羸之人，当分用之，不可泥一等也。

　　卷之九　兽部

　　羚羊角

　　羚羊角味咸、苦，气寒。无毒。形类羊色青颇大，角多节劲锐犹长。（甚坚，劲长一二尺，节密蹙蹙旋绕。）种生川蜀山林，夜宿角挂树上。猎犬追捕，亦多获之。虏人常以货钱，州郡亦每克贡。入药拯病，锯角取尖。认弯蹙处，有挂痕深入者才真；听人耳边，似响声微出者尤妙。（如节疏无挂痕者，听无声者，并山羊、山驴角亦往往摩成痕迹欺人谋利，不可不察。）或捣末少加蜜服，或错屑共投水煎。专走肝经，因性属木。尝加紫雪，（仲景伤寒方名。）为味苦寒。解伤寒寒热，在于肌肤；散温风注毒，伏于骨肉。安心气，除魇寐惊梦狂越；泽邪气，辟蛊毒恶鬼不祥。退小儿卒热发搐惊痫，驱产妇败血冲心烦闷。去恶血注下，治食噎不通。明目益气轻身，强阴健筋坚骨。

　　肉

　　和五味子同炒投酒，能逐中风证筋骨急强。南人食之，免致蛇啮。

　　卷之九　兽部

　　牡狗阴茎

　　牡狗阴茎味咸，气平。无毒。大者狗唤，小者犬称。煮啖尚色黄，入药取毛白。六月上伏，将茎刮收。文火烘干，方不臭腐。专助房术，又名狗精。坚举男子阳茎，两三时不痿；禁止妇人带漏，十二疾咸瘳。

　　胆汁

　　敷痂疡恶疮，目疼可点两 ；

　　热血

　　治发狂癫疾，鬼击可涂遍身。

　　脑

　　主头风，并息肉塞鼻；

　　齿

　　疗客忤，及风痱盈肌。

　　心

　　主忧恚气除邪，

　　肾

　　理产劳热如疟。

　　肝

　　驱痢下刮痛，调稀粥任加酱与盐；

　　乳

　　点眼久青盲，择狗雏未开目即取。（狗雏目开，其疾即愈。）

　　顶骨

　　止诸疮血出，

　　悬蹄

　　通两乳汁流。

　　肉

　　味咸酸，性稍温热。安五脏，益气力，壮阳道，补绝伤。同蒜食损人，若炙食作渴。孕妇入口，生子缺唇。九月下咽，伤神损气。阴虚火动，尤甚禁之。

　　骨

　　煮粥补虚，令妇人结孕。

　　颔下骨

　　去惊痫抽搐，

　　屎中骨

　　禁寒热往来。

　　屎

　　曝烧灰，涂瘭疽止痒；猪脂调末，敷疔肿拔根。

　　（谟）按：丹溪云：人身之虚，皆阴虚也。阴虚则阳必亢，用此为补，宁不助火以添病耶？世俗言其大治虚损，似指阳虚议治，殊不知悉属阴虚。若阳果虚损，死甚不难。虽有敏者，亦难措手，岂此之能补乎。今人每每信之，而啖之多者，是皆泥乎习俗之说也。

　　卷之九　兽部

　　狐阴茎

　　狐阴茎味甘，气微寒。有毒。江南虽生，京洛尤盛。形类黄狗，尾大鼻尖。心多疑，渡河冰辄听；口善媚，礼北斗而灵。能为妖魅迷人，由古淫妇所化。其名阿紫，至今自称。猎犬追寻，亦能捕获。医方所用，雄者为佳。刮取阴茎，烘研酒下。主妇人绝产阴痒，治小儿卵肿阴 。

　　肉

　　无毒瓦斯温，任煮炙日食。愈疮疥，补虚羸，却惊痫，驱蛊毒。去五脏积冷邪气，除精神恍惚乱言。

　　胆

　　主暴亡，温水微研灌入；肝治风疾，烧灰以酒调吞。

　　五脏及肠

　　疗蛊毒，兼疗牛疫；

　　头尾并粪

　　辟邪恶，且辟春瘟。

　　腑下皮毛，（纯白色。）作冬裘轻柔难得；（狐白裘即此，非一狐可能。）

　　口中涎液，合媚药合接易成。（以小口罐盛肉，置狐所常经处，狐见肉欲啖，爪不能入，徘徊不舍，涎皆入罐中，故得取为媚药。）又种名

　　狸，是亦狐类。但狐口锐尾大，其狸口方身文。此种甚多，须知选择。如猫斑者劣，似虎斑者优。入方剂取

　　骨，炙研水调；治诸疰毒瓦斯，在皮刺痛。去游风恶毒，止心气走疼。同雄麝（雄黄、麝香。）丸，治痔效。

　　头骨

　　治鲠，为散下咽。

　　肌肉

　　疗诸疰亦宜，

　　阴茎通月水

　　诚验。

　　屎

　　主寒热瘟疟，收宜五月端阳。

　　卷之九　兽部

　　麝香

　　麝香味辛，气温。无毒。陕西各山谷俱生，文州诸蛮中尤盛。形类獐略小，香结脐近阴。

　　凡脐闭满之时，自将蹄尖剔出。所落之处，草木焦黄。一名遗香，性甚辛烈。人若捡得，价同明珠。蛇蜕包藏，香弥不泄。日常啖蛇为食，是则又相使焉。市家但得脐囊，每研荔枝搀卖。当门子粒，亦系造成。欲的实求真，必亲目见剖。勿近火日，磁钵细擂。辟蛇虺，诛蛔虫，蛊疰痫 总却；杀鬼精，驱疫瘴，胀急痞满咸消。催生堕胎，通磁利窍。除恍惚惊怖，镇心安神；疗痈肿疮疽，蚀脓逐血。吐风痰不梦寤魇寐，点目疾去翳膜泪眵。

　　肉

　　似獐肉微腥，食之不畏蛇毒。惟忌葫蒜，亦宜知之。

　　卷之九　兽部

　　獭肝

　　獭肝味甘，有毒。一云平，咸，微热。无毒。一云：惟肝性温，余皆性寒。一名水狗，多产江湖。常居深水食鱼，亦登大木憩息。故附兽列，谷捕不难。性偏嗜猫，先画板诱引；待来聚玩， 用网诛擒。

　　肝

　　与诸畜大殊，逐月生出一叶。十二数足，渐落复生。凡欲得真，必须见剖。或炙熟旋啖，或烧末酒调。疰病傅尸，一门相染者悉效；产劳发热，三时虚汗者殊功。上气咳嗽堪除，鬼毒瘟疠能遣。崔氏方尝疗蛊疫，仲景剂每治冷劳。却鱼鲠喉中，消水胀腹内。

　　肉

　　主时行瘟疫及牛马病，煮汁灌良；

　　骨

　　止哎哕恶心并鱼骨鲠，烧灰调下。

　　肾

　　煨熟啖益男子，

　　髓

　　为膏敷灭瘢痕。

　　胆汁

　　点目睛，即止痛剔除翳膜，谓分杯中之酒，诚系讹传，但涂杯唇，可使高一分酒势；

　　皮毛

　　饰领袖，（北方人多用，饰毳服领袖。）善辟邪遮御风寒，云拭眼睫之霾，未为异事，惟穿身上，不沾受半点灰尘。足爪颈下爬之，亦去鱼鲠甚验。手足皲裂，煎服更良。

　　卷之九　兽部

　　腽肭脐

　　腽肭脐味咸，气大热。无毒。惟生东海傍，俗疑海狗肾。状类肾囊干缩，仍两睾丸粘联。

　　或又指形体，系兽系鱼；俱未据的见，立言立说。由此真伪莫别，只凭试验才知。投睡熟犬边，犬或惊狂跳起；置寒冻水内，水因温暖不冰。（得此验者真也。）酒渍透炙干，气馨香勿嗅。擂成细末，任合散丸。疗 癖 羸并脾胃劳极，破宿血结聚及腰膝寒酸。辟鬼气禁梦与鬼交，逐魅邪止睡被魅魇。除冷积，益元阳。坚举阳管不衰，诚助房术取乐。

　　卷之九　兽部

　　鲮鲤甲

　　鲮鲤甲气微寒。有毒。深山大谷俱有，身短尾大类鼍。从陵为穴居于陵，加鲤因鳞色若鲤。俗医不知字义，竟以穿山甲称。水陆并能，食蚁有法。（在岸，则开鳞不动如死，从蚁入，满紧闭，投水中复开，蚁自浮出，接而食之。）入药用甲锉碎，少和蛤粉炒黄。（去粉用。）

　　主五邪鬼魅，惊啼悲伤；疗蚁 恶疮，疥癣痔漏。或研细洒水调服，或烧灰脂油拌数。同木通、自然铜捣末酒调，治吹奶肿痛；同 皮、豆蔻仁为末汤下，止气痔来脓。又能破暑结之疟邪，总因穿经络于荣分。

　　卷之九　兽部

　　皮

　　皮味苦，气平。无毒。一云：味甘，有小毒。形赋与 （音团） （音屯）相类，生养各山谷，短足慢行；人见则头足便藏，圆辊如粟房，攒毛外刺。捕者欲执，溺之即开。取皮毛烧灰，调热酒吞下。所畏二药，桔梗麦门。主五痔血流大肠，理诸疝痛引小腹。治胃逆开胃气殊功，塞鼻衄消鼻痔立效。腹胀痛可止，阴肿痛能祛。

　　肉

　　啖之易肥，仍理中令人能食；

　　骨

　　食之则瘦，更缩筋致足难伸。

　　脂

　　注耳窍久聋，

　　胆

　　治鹰食成病。

　　卷之九　兽部

　　兔头骨

　　兔头骨味甘，气平。无毒。深林空谷，处处有之。孕视月光结成，子从口内吐出。性狡善走，目了极圆。寿历千年，毛变白色，此得金气全具。用入药剂最佳。

　　头骨

　　下妊娠，癫疾头眩痛可止；

　　头皮

　　敷鼠 ，鬼疰皮刺痛能祛。肉味辛平，为食上品。春夏全忌，秋冬啖宜。主湿痹热蒸，压丹石燥发。补中益气，止渴健脾。孕妇戒勿下咽，生子缺唇屡验。肝除目暗，

　　膏

　　通耳聋。

　　脑

　　涂皲裂冻疮，

　　毛

　　敷臭烂痘 。

　　屎

　　曝亦堪煎汁，

　　玩月砂

　　素传名，疗痘生眼内成疮，痔发肠头下血，并可服之；

　　皮

　　晒连毛烧灰，擂细调均热酒，理产后胞衣不下，余血抢心几危，须急饮也。

　　卷之十　禽部

　　丹雄鸡

　　丹雄鸡味甘，气微温。一云：微寒，无毒。各处虽多，为馔堪用。朝鲜（国名）者妙，入药宜求。性动风患筋挛切忌，味助火（助肝火及助湿中之火。）病骨热须防。合水鸡食作遁尸，和鱼汁食成心瘕。凡资食疗，不可不知。补虚温中，通神健脉。止血除血漏，杀毒辟不祥。

　　头

　　杀鬼疰魅精，（东门上者尤良。）

　　肝

　　补肾虚肝损。

　　脑

　　刺血，点飞丝眼免害；

　　粪

　　淬酒，（炒黑，淬之。）治白虎风止疼。

　　白雄鸡

　　味略辛酸小差，饲三年能为鬼神役使。疗狂邪下气，止消渴调中。仍利小便，更压丹毒。

　　距

　　主妇人难产，

　　脑

　　禁小儿惊痫。

　　乌雄鸡

　　微温，补中止痛；疗折伤痈肿，杀鬼安胎。

　　冠血

　　滴自缢人口中，按胸中回暖即活；

　　热血

　　浸马咬人患处，及折骨痛俱苏。

　　肪

　　去耳聋，

　　心

　　除邪梦。

　　肠

　　烘燥止溺，

　　肝左翅

　　起阴。

　　胆汁

　　敷月蚀耳疮，眼目昏暗；

　　胁

　　性寒亦去烦热。男子溺遗精泄，赤白痢者并调。女人漏下崩中，赤白沃者总禁。

　　尾

　　烧灰封皮肉出刺，

　　翮

　　烧灰下闭血调经。

　　尿白

　　微寒，自古多用。仲景治转筋作散，（有鸡屎白散，治转筋入腹。）《素问》消鼓胀载名。（有云：治以鸡矢醴，矢与屎同。）主亡津液渴消，解伤风寒寒热。破石淋，利小水，止遗溺，灭瘢痕。

　　黄雄鸡

　　益气壮阳，主伤中消渴；安五脏禁痢止泄，疗劳劣遗尿。续绝伤，健脾胃。子绝哺者，肉食杀人。蓄养之家，亦当谨记。

　　鸡卵

　　煮啖，镇心止惊。益气渐开喉音，（生啖亦妙，讴喝者多用之。）去风尤安胎孕。

　　黄白

　　混捣，（同鲭鱼枕捣之。）

　　琥珀堪为。拾芥不能，谋利则可。卵生（未煮熟者。）渍醋令坏，敷面疵 生光。

　　卵黄

　　和乱发同煎，自消如水，用服主小儿惊热下痢，痰搐百病齐驱，用敷去小儿火热疮疡，头癞漆疮并扫；

　　卵

　　白拌酽醋少许，调蜜亦奇，醋者通产后瘀血闭疼，胎衣不下更饮，蜜者去身外热毒欲发，目热赤肿须搽。

　　壳内白衣，名凤凰退。得麻黄紫菀和服，散久咳结气如神。

　　黑雌鸡

　　养血安胎，治痈疽排脓通瘀。主风寒湿痹，补产后虚羸。哺者勿尝，杀人亦速。

　　卵

　　啖补真阴不足，止产血来勤；

　　衣

　　（亦壳内衣。）研点翳障侵睛，理伤寒劳复。

　　窠中草禁

　　儿夜哭，安席下勿令母知。

　　（谟）按：鸡之种类最多，古今方书常用，并以毛色分其劣优。丹雄者取冠血并头，黄雌者称卵白及卵。其心、肝、胆、血、肠、肪、翮、翅、 黄皮及屎等类，悉取乌雄者为优焉。

　　夫乌与黑同，黑乃水色。丹溪曰：鸡属土，有金与木火，则所禀者，惟少水耳。今得毛色之乌，是五行具全，不致偏胜。用之治病，宁不为优。古人取义，实在于此。然常五更鸣者，盖巽为鸡，巽位属于东方，五更阳升，必从此位，鸡感其气，故亦声鸣。又阳主动，鸡初鸣两翅先拍，则可知矣。

　　卷之十　禽部

　　雉肉

　　野鸡 鸡锦鸡竹鸡味酸，气微寒。无毒。一云平、温，微毒。南北山野俱有，雌雄毛色不同，声作鸡鸣，实系鸡属。吕后名雉，故高祖字以野鸡也。其飞不高，若矢直往。百步即堕，因以雉名。

　　今船车中，取尾插其竿头，亦欲快速之如矢尔。庖厨堪用，益少损多。九十月间，食之有补。五脏气逆喘息不止，及消渴小便多者殊功；肠胃气虚下痢无度，兼禁口大孔痛者立效。更主诸 ，尤为要方。余月食之，生疮发痔。一说雉是离禽，明旺于火，丙午日遇，切忌沾唇。合胡桃肉食，发豆风心疼；合荞麦面食，生蛔虫腹痛。菌蕈木耳同食，发痔下血难休。自死者足爪不伸，若食之杀人倾刻。久食渐瘦，痼疾复兴。

　　卵

　　煮同葱，食之方妙。

　　锦鸡

　　与丹雄鸡类，尾毛长尺余；毛羽具红黄色多，有圆斑点。嗉藏肉缓，睛则外舒。见者不明，咸谓吐锦。煮食香美适口，且令聪明；养观文彩动人，更禳火疫。

　　鸡

　　黄黑，上党多生。《禽经》篇中，称为毅鸟。（谓 毅鸟也，鸥信鸟也。）因其猛气健斗，斗死不离，至今武人头盔常着其尾。多食男健，且补虚羸

　　英鸡

　　体热无毛，吃碎石英所致。人食肥健润泽，补足阳道而然。

　　惟出泽州，得之亦易。

　　竹鸡

　　形小尾短，（即山鸡，今江东极多。）

　　山鸡

　　形小尾长。

　　并可网罗为馔，餍酒食多中毒，急嚼生姜。盖此二鸟常食半夏苗叶，故此可解也。

　　卷之十　禽部

　　白鸭屎

　　性寒。无毒。干者勿用，新者捡来。解结缚殊功，散蓄热立效。腹中五金燥毒，诸石药毒，并绞浓汁饮之；身上作肿恶疮，作痒热疮，悉调鸡清敷上。蚯蚓咬啮，亦堪拓消。

　　肉

　　性微寒，补虚最胜。葛可久用治劳怯，白凤膏曾载方书。利小便消水肿胀满，和脏腑退卒热惊痫。择白毛黑嘴为佳，忌乌龟鳖肉同食。豆绿者亦堪入药，目白者有毒杀人。

　　血

　　调酒频吞，解诸毒极验。

　　头

　　作丸旋服，（古方有鸭头丸。）治水肿亦灵。

　　卵

　　寒去热于心胸，食多渐软其脚膝。爱婴儿者，不可不知。

　　卷之十　禽部

　　野鸭肉

　　野鸭肉味甘，气凉。无毒。形类家鸭，翅能远飞。江北多生，冬月可食。（霜降后立春前食胜家鸭。）虽冷而不动气，去热而能愈疮。（小疮久愈者，多食即差。）消食积和胃轻身，退水肿补虚益力。除恶疮疖，驱热毒风。同食切忌三般，胡桃豆豉木耳。 又甚小者，

　　刀鸭

　　呼之。味亦甘凉，食之补益。

　　（谟）按：野鸭与家鸭有相似者，有全别者。尹子曰：野鸭为凫，家鸭为 。 音木，质木故也。 性木，不能飞翔，如庶人守耕稼而已。故周官庶人执 ，即此观之，则 为家鸭明矣。寇氏《衍义》引王勃云：落霞与孤 齐飞。乃以 为野鸭，殊不知词人模写景象，托物启兴而已，难以泥其形迹。况下条雁肪，《本经》亦以 名。此指雁末可知，若据此而以 为野鸭，则凫又当为何鸭耶？

　　卷之十　禽部

　　白鹅膏

　　白鹅膏味甘，气微寒。无毒。近水乡村多养，可辟溪毒；依山屋舍，但蓄即禁蛇虫。（谓辟溪毒禁蛇虫者，未必能食之，盖以威相制耳。）夜能提更，犹堪镇宅。

　　苍鹅

　　多食虫有毒，发诸疮疥，除射工最灵；

　　白鹅

　　不食虫性平，解脏热，止消渴极效。凡资食疗，惟白为宜。

　　两耳卒聋，

　　膏

　　灌下通窍；一身粗涩，

　　脂

　　敷上润肥。

　　尾

　　与毛俱辟射工，仍烧灰治卒噎须记；

　　肉和卵

　　并补脏腑，但食多发痼疾尤防。误吞稻刺塞喉，求

　　涎

　　旋咽；忽染溪毒着体，觅

　　血

　　遍涂。蛇虫啮伤，粪可敷愈。

　　卷之十　禽部

　　雁肪

　　雁肪白味甘，气平。无毒。多宿芦洲，亦居草渚。小白雁，大曰鸿，（《本经》条中又名，恐差。）长幼行序不紊；寒投南，热投北，阴阳升降预知。常得气之中和，人故用为礼币。一取其信，二则尚其和也。世人因之，不忍杀食。或谓天厌，道家谬言。入药觅肪，冬取才妙。六月七月，食之伤神。合豆黄为丸，能补劳瘦；单炼泸调酒，（酒一杯调肪一匙，空心服。）专逐风挛。多服长毛发生须，久服壮筋骨助气。

　　膏

　　亦长发，用和泔水洗头；（亦治耳聋。）

　　毛

　　可驱痫，取与小儿带佩。（自落者妙。一说：喉下白毛治惊痫尤效。）

　　卷之十　禽部

　　白鸽肉

　　白鸽肉味咸，气平。无毒。鸽系鸠类，翔集屋间。毛色品第最多，雌雄相配不混。人家畜养，孳育极繁。欲肉克庖，以水浸死。解诸般药毒，除久患疥疮。

　　屎收

　　曝干，炒黄捣末。治驴马患疥不已，和草料逐日饲之。

　　卷之十　禽部

　　燕屎

　　燕屎味辛，气平。有毒。种有两般，用宜细认。胸紫赤而轻小者名

　　越燕，入剂不宜；胸斑黑而声大者名

　　胡燕，治病方效。春夏则巢屋舍梁楣而孳育，秋冬乃入树孔土穴以蛰藏。

　　作窠喜长，堪容疋绢。屎积地上，依时采收。治久疟最灵，临发日搅酒一升，捧两手，取气渐熏鼻中，疟即禁止；驱蛊毒尤验，空心时炒香三合，丸独蒜，（独蒜捣烂丸之。）用汤竟送腹内，蛊立泄除。杀鬼疰而逐不祥，破五癃以利小水。

　　肉

　　捣敷痔，亦能出虫。杀则不宜，死者方可。

　　窠

　　取哺雏处所，作汤可浴小儿。悉逐惊痫，尽除疮疥。

　　卷之十　禽部

　　雀卵

　　雀卵味酸，气温。无毒。多生古屋拱内，依时可以取收。和蛇床子为丸，用房室中取药。

　　温酒送下，专益丈夫。扶阴痿易致坚强，补阴衰常能固闭。

　　脑髓

　　治双耳聋塞，仍敷冻疮；

　　头血

　　点两目雀盲，使夜见物。

　　肉

　　大温热，益气壮阳。暖腰膝有功，损妊娠忌食。其雄雀粪，名

　　白丁香

　　。两头尖者真，端午取之妙。甘草汤浸一宿，曝干研细收藏。决肌表软疖 痈，涂之即溃；疗目内努肉血膜，点上立差。去症瘕伏梁，烂 癖积块。齿痛通用，屡试有灵。

　　卷之十一　虫鱼部

　　伏翼

　　伏翼味咸，气平。无毒。一云微热，有毒。原名蝙蝠，古寺多生。昼伏夜飞，改称伏翼。

　　雌雄交感，胎孕成形。因头重集则倒悬，能伏气冬月不食。形大一斤者为美，色白如雪者更优。（因能伏气故多寿而白，人服之亦期寿之同也。）灰色甚多，未可服食。夏月张获，制宗雷公。去胁爪外毛，留嘴脚肉翅。醇酒浸宿，漉起阴干。绞黄精汁旋涂，架文火上烘燥。任研丸散，每服酒吞。为使药加苋实营实，逐五淋而利水。点明双目，而拨翳云。久服延年无忧，令人喜乐媚好。目血点眼，夜视有光。又

　　夜明砂，即所泄粪。烧灰酒服，下胎孕已死腹中；炒过酒调，治 延生颈上。捣散少拌饭食，又治小儿无辜。

　　卷之十一　虫鱼部

　　蛤蚧

　　蛤蚧味咸，气平。有小毒。一云无毒。岭南山中有，城墙树底多。首类虾蟆，背如蚕子。

　　尾长身短，颜色土黄。一雌一雄，自以名唤。行走无异 蜓，时常护惜尾稍。见欲取之，辄自啮断。采须全具，入药方灵。制宗雷公，去头足鳞鬣；雌雄并用，以酥炙研成。倘或鬻诸市家，务预口含少许。奔走百步，不喘方真。主肺虚声咳无休，治肺痿血咯不已。传尸劳疰悉逐，着体邪魅咸祛。仍通月经，更利水道。

　　卷之十一　虫鱼部

　　牡鼠

　　牡鼠气微温。无毒。种类至多，昼匿夜出。性善盗窃，故称点虫。取入医方，惟择雄者。

　　生捣 折伤，能续筋骨；煎膏敷汤火烂，善灭瘢痕。主小儿哺露成疳，熬酒旋饮；补大人骨蒸劳瘦，作羹时尝。（以黄泥裹烧熟，去骨，和五味汁作羹食之。）膏脂疗疮疡，汤火延灼者尤妙；脊骨长牙齿，多年不生者愈佳。

　　胆汁

　　点目生光，耳聋可滴；（才死胆便消，故难得。）

　　足尾

　　堕胎易出，难产宜求。

　　肝

　　杵涂针折肉中，及箭镞刀刃在诸隐处作痛；

　　粪

　　煎理小儿痫疾，并伤寒劳复阴阳易证几危。

　　卷之十一　虫鱼部

　　蚱蝉

　　蚱蝉味咸、甘，气寒。无毒。夏秋林内，处处有鸣。收取蒸干，勿令蠹蚀。治产妇胎衣不下，通乳堕胎；主小儿惊痫夜啼，驱邪逐热。

　　蝉蜕

　　系脱换薄壳，翅足须除，去翳膜侵睛、肉满 ，眼科诚奇；

　　蝉花

　　乃状类花冠，生壳顶上，止天吊螈 、心悸怔忡，幼科中果效。

　　卷之十一　虫鱼部

　　石蜜

　　蜜蜂石蜜味甘，气平、微温。无毒。大小成群，居止弗一。江南地湿，多附木石间：江北地燥，悉入土穴内。人家作桶收养，亦结房垒于中。日逐交飞，采花酿汁。久久和熟，（凡蜂作蜜必须人小便以酿诸花，乃得和熟似饴。一说：以 潴之水注之蜡房而后蜜成，故谓蜡者蜜之也。）是谓

　　蜜糖

　　。三年一取者气味浓，一年一取者气味薄。故《本经》以石蜜优，家蜜劣也。入药炼熟，滴水成珠。（炼法详载总论款中。）益气补中，润燥解毒。养脾胃，却痫，止肠癖，除口疮。心腹卒痛即驱，五脏不足俱补。补阴丸用，取甘缓难化，可达下焦；点眼膏搀，因百花酿成，能生神气。蜜导通大便久闭，蜜浆解虚热骤生。食多亦生诸风，七月忌食生蜜。

　　蜜蜡

　　味淡，（天下之味莫甜于蜜，莫淡于蜡。浓于此者必薄于彼，理自然也。）

　　煎蜜得之。陈则色黄，新则色白。《本经》条中，只言白蜡，不言黄蜡者，盖用蜜宜陈，用蜡宜新也。（一说：蜡熔纳水中，十数过即白，乃蜡之精英，故入药胜。《本经》所取，亦或在此。）益气止泻痢，补中续绝伤。溶裹大黄丸，膈寒凉脾胃无损；嚼为断谷药，度荒歉不饥。

　　卷之十一　虫鱼部

　　露蜂房

　　露蜂房味苦、咸，气平。无毒。各处山中，多营树上。七月七日，收取阴干。去外包裹粗皮，用内房垒炙燥。恶芩芍牡蛎，及干姜丹参。主癫疾蛊毒鬼精，治惊痫螈 寒热。蜂毒乳毒并解，赤痢白痢总除。水煎汁服治齿疼，酒调灰服主阴痿。瘰 作孔，研和猪脂涂差；痈肿不消，磨以酽醋敷效。热病后毒瓦斯熏目，可煎水频频洗之。

　　卷之十一　虫鱼部

　　五灵脂

　　五灵脂味甘，气平。无毒。出河东郡州，系寒号虫粪。状类铁多夹砂石，淘以酒专治女科。行血宜生，止血须炒。通经闭，及治经行不止；去心疼，并疗血气刺疼。驱血痢肠风，逐心腹冷气。定产妇血晕，除小儿疳蛔。

　　卷之十一　虫鱼部

　　蝼蛄

　　蝼蛄味咸，气寒。无毒。一云有毒。土穴居，立夏出。翅短不能飞远，声鸣只在夜间。《月令》谓蝼蝈鸣者，即此是也。俗云土狗，因类狗形。得之文火炙黄，研成细末入药。治十种水肿立效，分上下左右取功。左令左肿消，右使右肿退。上消上体，下退下焦。又云：从腰以后利通，为下二便要药。从腰以前敛涩，为止二便捷方。若拔刺肉中，多取脑敷上。仍治口疮乳毒，以酒擂服堪瘳。虚者慎勿用之，因其性急故也。

　　卷之十一　虫鱼部

　　斑蝥

　　斑蝥味辛。一云：味咸，气寒，有大毒。远近处俱有，七八月方生。伙集交飞，常在豌豆花上；乌腹尖喙，甲多黄黑斑纹。网张取纳瓶内阴干，去翅足同粳米炒熟。生者误服，吐泻难当。恶曾青、豆花，畏丹参、巴豆。治寒热鬼疰蛊毒，疗鼠 疥癣恶疮。去疽蚀死肌，除石癃血积。堕胎溃肉，孕妇忌之。

　　卷之十一　虫鱼部

　　蜗牛

　　蜗牛蛞蝓味咸，气寒。有小毒。末春雨霁，多生池泽草间；盛夏日炎，自悬树木叶下。（蜗悬叶下往往升高，涎沫既尽，随即枯死。）头有四角，故以牛名。背负壳而行，行则头角并出；遇物惊便缩，缩乃首尾俱藏。（藏入壳中。）剂择圆大者取功，制宜火炒过杀毒。主贼风口眼僻，治惊痫筋脉拘挛。收脱肛，止消渴。婴儿方内，每每擅名。

　　壳

　　治疳最灵，涎止渴亦效。

　　蛞蝓

　　亦系蜗类，气味并与前同。背壳无头角二，谓即蜗之老者，老则壳蜕而然。

　　据物理难明，但主治无异。

　　蜒蚰

　　如钗股大，色近正黄；足生若蜈蚣多，背无负壳。好油脂延入人耳窍，故名此乃使人紧防。《本经》注云：菖蒲去蚤虱，来蜒蚰，亦其气芬芳所召尔。

　　卷之十一　虫鱼部

　　蝎

　　蝎味甘、辛。有毒。陕西江北俱多，青州出者独胜。蝎前谓螫，蝎后谓虿。

　　雄蝎

　　螫人，一处作痛。

　　雌蝎

　　螫者，诸处牵疼。但涂蜗牛，毒即解散。（蜗常食蝎故也。）手浸冷水，痛亦消弥。今市家收取无时，先日曝逼甚热渴。饲青泥满腹，向烈火炙亡。令色赤容易售人，致体重又多谋利。拯病入剂，悉以土除。用全用梢，并复炒褐。凭煎汤液，任合散丸。疗小儿风痫，手足抽掣；驱大人风中，口眼 斜。却风痰耳聋，解风毒瘾疹。

　　卷之十一　虫鱼部

　　蜘蛛

　　蜘蛛气微寒。有毒。品类极多，在处俱有。能牵丝网，巧不如蚕。凡入医方，须知选择。

　　网布檐角者妙，腹大黑色者佳。收取无时，制服凭证。大人狐疝偏痛、睾丸或时上下者，宜研散调；小儿大腹丁奚、行步三年 蹶者，须煨熟啖。久疟寒热可断，干呕霍乱能驱。蛇虺咬捣汁涂，蜈蚣咬用活吸。疔肿作膏敷退，瘿核渍酒饮消。

　　丝网

　　疗健忘，又能使人巧。

　　七夕取食，方获奇功。系瘤赘烂消，缠痔 脱落。（此用花蜘蛛丝尤妙。）

　　卷之十一　虫鱼部

　　木虻

　　木虻味苦，气平、微寒。有毒。见啖牛马，腹有血者为良；收取阴干，去净翅足炒用。逐瘀血血闭，寒热酸 ；能止两目赤疼， 伤泪出。

　　蜚虻

　　亦能飞者，其形大似蜜蜂。

　　气味不殊，麻黄单恶。通血脉九窍喉痹，破积血症瘕痞坚。寒热亦驱，瘀血更逐。

　　卷之十一　虫鱼部

　　白僵蚕

　　白僵蚕蚕蛾味咸、辛，气平。升也，阴中阳也。属火，有土与木，得金气僵而不化。无毒。一说：性温，有小毒。在人家蚕箔中，取僵直自死者。勿令中湿，犯则弃之。（中湿有毒故勿用。）务择白色成条，炒去丝绵及子。恶茯苓、萆 ，暨桔梗、桑蛸（桑螵蛸。）逐风湿殊功，口噤失音者必用；拔疔毒极效，肿突几危者急敷。（为末敷之。）主小儿惊痫夜啼，治妇人崩中赤白。止阴痒，去三虫。灭黑 及诸疮瘢痕，面色令好；散风痰并结滞痰块，喉痹使用。（丹溪云：治喉痹取其火中清化之气，以从治相火散浊逆结滞之痰耳。）驱分娩罢余疼，解伤寒后阴易。 茧内变化，名

　　原蚕蛾

　　。气温味咸，略有小毒。盖原释再字，乃重养晚蚕。入药务择雄蛾，以其敏于生育。折去翅足，微火炒黄。合散为丸，随宜使用。强阴道（阴痿必用。）交接不倦，益精气禁固难来。敷诸疮灭瘢，止尿血暖肾。

　　蚕沙

　　即屎，其性亦湿。

　　治湿痹瘾疹瘫风，主肠鸣热中消渴。 又有

　　蚕退，用宜烧灰。多治血风，甚益女妇。

　　止带漏崩中，赤白痢疾；除肠风下血，吐衄鼻洪。疔肿取灰敷，牙疳加麝贴。牙宣灰擦龈上，口疮灰敷患间。又治邪祟风癫，灰调酒下立愈。《本经》又曰：近世医家多用蚕退纸，（是初出蚕壳在纸上者。）东方诸医惟用蚕蜕皮。（此蚕欲老眠，起所蜕皮也。）二用较之，东人为正。须微炒过，堪入散丸。

　　蚕茧

　　烧研酒调，立使肿痈透孔。一茧一孔，功同茅针。若煎汤液服之，杀虫止泻立效。

　　缫丝汤

　　瓮贮，埋土内年深。消渴病来，急宜取饮。引清气上朝口舌，降相火下泄膀胱，因属火有金之用故也。

　　卷之十一　虫鱼部

　　桑螵蛸

　　桑螵蛸味咸、甘，气平。无毒。系螳螂所生，逢荆棘俱有。独取桑树者入药，欲得桑津气引经。（桑皮善行水，故能引达肾经，如不得真者，加桑白皮佐之。）二三月中，方可收采。

　　曝干复炙，（当中破开炙之。）免泄大肠。畏旋覆花，宜白龙骨。主女人血闭腰痛，治男子虚损肾衰。益精强阴，补中除疝。止精泄而愈白浊，通淋闭以利小便。又禁小便自遗，故《本经》注云：凡梦遗方中，不可缺也。俗谓禁尿窠，亦指此焉。

　　卷之十一　虫鱼部

　　蜈蚣

　　蜈蚣味辛，气温。有毒。墙壁多藏，各处俱有。端午收者美，赤头足者良。入药慢火炙黄，去净头足研末。啖蛇虺虫鱼恶毒，杀鬼物蛊疰精邪。去瘀血堕胎，逐积聚除疟。鸡性好食，人若中其毒者，以乌鸡粪水调涂之。又畏蛞蝓、蜒蚰，触之即死，亦可取敷其毒也。

　　卷之十一　虫鱼部

　　白颈蚯蚓

　　白颈蚯蚓味咸，气寒。属土与水。无毒。一云大寒，小毒。颈白系老者，应候常鸣；穴居在泉壤，各处俱有。取须盐水洗净，用或生炙随宜。治温病大热狂言，疗伤寒伏热谵语。并用捣烂绞汁，井水调下立差。小水不通，亦捣汁饮。蛊毒卒中，须浸酒吞。主蛇瘕杀蛔虫，理肾风消香港脚。又疗黄胆，行湿如神。人或被其咬伤，盐水浸之即解。屎封悍犬咬毒，仍出犬毛殊功。

　　卷之十一　虫鱼部

　　蟾蜍

　　蟾蜍（俗称癞虾蟆） 味辛，气凉。属土与水。微毒。状同虾蟆，形独胖大。（又呼石蚌。）

　　背多痱磊黑癞，腹有八字丹书。不解声鸣，不能跳跃。行极迟缓，得此才真。卑湿处生，阴雨时出。五月五日，收取阴干。东行者良，炮制过用。治小儿洞泻下痢，炙研水调吞之；疗大人跌扑损伤，活捣泥烂 上。风淫生癣，烧灰和猪脂敷；瘟疫发斑，取汁搀井水服。煨熟啖杀疳蚀成癖，（小儿疳瘦成癖几危者，取蟾蜍去头皮脏腑，以桑叶包裹，外加浓纸再裹，火内煨熟，日啖二只，十余日全愈。若口渴咽梨汁解之。）作脍食驱犬咬发狂。一切鼠 恶疮，末敷亦自消释。

　　肪

　　涂玉软滑易截，（如肪得不多，取肥者锉，煎膏涂之，刻石如蜡。凡玉器奇巧者，固难琢工多，非此肪及昆吾刀不能刻也。）

　　脑

　　点眼明澈胜常。

　　粪

　　取状如槟榔，敷诸疮毒亦验。（蟾食百虫，故亦杀诸毒也。）眉间白汁，乃名

　　蟾酥

　　。刺取之时，先防射目。（沾之即瞎。）针穿桑叶遮隔，连刺凭射叶间。拌豆粉晒干，为外科要药。搀膏和散，去毒如神。

　　一种

　　虾蟆，腹大身小。背有黑点，呷呷声鸣。跳接百虫，举动极急。与蟾蜍自别，故名立亦殊。《本经》云：虾蟆一名蟾蜍，误矣。主邪气破坚血可用，解结热贴痈肿当求。

　　仍有数名，亦各品类。形纯青嘴尖者名

　　青

　　（音蛙，）杀痨虫尸疰；背拖黄腹细者名

　　金线蛙，退时疫瘟黄。（病患面赤项颈大者名虾蟆瘟，服此极效，曾活数人。）并捣汁水调，须空腹顿饮。长肱背绿者名

　　石鸭，大腹脊青者名

　　水鸡

　　。二煮烹之，味最爽口。浙东闽蜀，俱为珍馐。

　　疳瘦能调，虚损亦补。尤宜产妇，女科当知。 又

　　蝌蚪子，系虾蟆子。初曳肠水，除草上如索缴缠；渐见点日，逐黑深似豆磊粒。春来水暖，鸣以聒之，乃谓聒其子也。书云：鳖影抱虾蟆，声抱者是焉。始出色黑头圆，有尾无足；稍大足生尾脱，聚伙成群。俗呼虾蟆粘，亦入方药用。子正黑多取，合桑椹染须，永不皓白；（详载桑根白皮条中。）形已成烂捣，为火疮敷药，绝无瘢痕。其

　　卵

　　得之，亦主明目。

　　卷之十一　虫鱼部

　　白花蛇

　　味甘、咸，气温。有毒。虽有黔土，惟取蕲州。头长小角锋，尾生佛指甲。项绕真珠白点，背缠方胜花纹。因而得名，观之犹异。诸蛇鼻生向下，此独鼻向上生。（一名蹇鼻蛇。）诸蛇死闭眼睛，是则眼开如活。舒蕲连界上杀获，两眼则一闭一开。验此可辨伪真，据理诚难解悟。性毒善螫人足，中者辄自断之。补养已痊，木接代步。又常入人屋壁，腥臭气如烂瓜。人忽闻之，即忙辟逐。得者火上顿曝，务令透干；去净头尾骨皮，渍酒旋饮。止风痛甚速，性窜而然；去风毒弥佳，力倍故尔。（功力倍于诸蛇。）癞麻风、白癜风、髭眉脱落、鼻柱 坏者急求，鹤膝风、鸡距风、筋爪拘挛、肌肉消蚀者速觅。诸药力莫及者，悉能引达成功。

　　乌蛇

　　气味甘平，性善而不啮物。色黑如漆，背有三棱。（如剑脊者尤良。

　　）尾细尖长，（能穿百钱百妙。）眼光不陷。主治功力略缓，种生各处甚多。依前制勿差，任为丸浸酒。若熬膏药，头尾多加。治诸风皮肤不仁，散瘾疹身体瘙痒。

　　金蛇

　　身作金色，照日有光；多产宾澄州中，仅长尺许。炙黄煮汁可服，中金药毒能驱。 又种

　　银蛇，亦解银毒。

　　蛇蜕

　　畏酒磁石，择端午日才收。去翳膜明激双睛，止呕逆辟除诸恶。疗大人肠痔蛊毒，治小儿螈 惊痫。又火熬之，亦敷疮疹。

　　卷之十一　虫鱼部

　　龟甲

　　味咸、甘，气平。有毒。一云属金，有水，阴中阳也。无毒。深泽阴山，处处俱有。

　　得神龟甲版为上，（神龟产水中，底甲当心前一处四方透明，如琥珀色者是也。）分阴阳取用才灵。（头方、壳圆、脚短者为阳龟，形长、头尖、脚长者为阴龟。阴人用阳，阳人用阴，今医不复分别。）杀死煮脱者力微，自死肉败者力猛。只取底版，悉去傍弦。精制择真酥油，或用猪脂醇酒。旋涂旋炙，直待脆黄。杵细末作丸，十二月忌食。（犯则损命。）畏狗胆，恶沙参。专补阴衰，借性气引达诸药；善滋肾损，仗功力复足真元。漏下崩带并驱，症瘕 疟咸却。伤寒劳复，或肌体寒热欲死者殊功，腰背酸痛，及手足重弱难举者易效。治小儿囟门不合，理女子湿痒阴疮。逐瘀血积凝，续筋骨断绝。因其性灵于物，方家多用补心。久服轻身，益气资智。

　　肉

　　煮啖，除风痹身肿瘴气及 折并奇；又酿酒，主风痛拘挛缓急并瘫痪皆妙。作成羹 ，尤补虚羸。

　　血

　　涂脱肛缩肠，

　　溺

　　止久嗽断疟。（滴耳中，治耳聋亦验。

　　溺最难得，采时置雄龟于磁盘中，以镜照之，龟见影往往淫发而失溺，急以物收。又法：以纸炷火上热以点其尻，亦致失溺，然不及镜照快也。）

　　头骨

　　可带入水，

　　身骨

　　堪带入山。并令不迷，未为无益。余多种类，亦各有能。

　　千岁灵龟

　　五色全具，额端骨起似角，剔甲食最延年。

　　秦龟

　　产秦地山中，大小无定；甲服主湿痹体重，四肢挛蜷。

　　鸯龟

　　（一名呷蛇龟。）腥臭食蛇，陆地常有；身狭尾长色黑，大木能登。取肉捣糜，惟敷蛇咬。 （ 音兹）

　　（音夷）

　　乃山龟极大，人立背上，可负而行；其甲系黄色通明，俗谓龟筒，堪为器皿。毒箭伤闷绝，刺血饮立痊。

　　疟龟

　　（一名鹗龟。）高山石下生，嘴如鹗鸟；能治老疟无时发，烧灰汤调。服下二钱，微利而止。

　　绿毛龟

　　蕲州出产，浮水面绿毛鲜明。包缚额端，能禁邪疟。收藏书笥，堪辟蠹虫。

　　（谟）按：方药用败龟版者，乃龟死深山之中，形肉烂渗甲内，人或捡拾，因有此名。

　　奈何《本经》款下注系卜师钻灼者为是？取名漏天机，则甚误矣。夫龟禀北方阴气而生，为阴中至阴之物，大能补阴而治阴血不足。是以下焦滋补丸药，多用为君。惟此败者，血肉渗尽，性气具全。匪特补足真元，抑且引达诸药。空腹吞服，反掌成功。故诸明医方中，但用此味，不书曰龟版，而特曰败龟版者，盖亦真知功力健捷，使人必求得之而弗略也。若以钻灼过为然，不过枣核作炷，烧炙焦燥而已。较生者何殊，用治病何益，又何取义，特加败字谆谆以示人耶！

　　卷之十一　虫鱼部

　　鳖甲

　　鼋鳖味咸，气平。无毒。深潭生，岳州（属湖广）胜。池塘亦蓄，守鱼不飞。色绿七两为佳，（大者有毒，杀人。）裙多九肋益妙。煮脱效少，生剔性全。制宗雷公，去裙并助。治劳热渍童便，摩坚积渍酽醋。周昼夜文火炙脆，入石臼杵细成霜。所恶须知，理石矾石。散 癖症瘕，及息肉阴蚀痔疽；除劳瘦骨蒸，并温疟往来寒热。愈肠痈消肿，下瘀血堕胎。

　　肉

　　味颇甘，其性极冷。（常居水底故也。）项下有软骨如鳖，须预捡除；食虽凉血热补阴，不可过度。（因性冷宜少食。）患症瘕勿食，防证反增；（肉主聚，甲主散，故食肉反增，食甲能散也。）怀妊娠食之，生子项短。合鸡肉食成瘕，合鸡子食杀人。合苋菜食，

　　鳖瘕即生

　　。合芥子食，恶疾骤发。形状异者尤毒，得之深阱急埋。（三足者、赤足者，腰下有十字、王字、五字形者，头足不缩者，独目者，目凹陷者，俱有毒，不可食。腹下红，有蛇纹者，是蛇变，尤大毒，急埋深阱，免又害于后人也。）误食过喉，蓝汁可解。

　　头

　　烧灰存性，收脱肛如神。（头血涂脱肛亦效。）

　　卵

　　盐淹煮食，补阴虚亦验。

　　膏

　　涂拔发孔内，永使绝根；眼睫倒毛签人，可资除害。又有

　　鼋甲，系鳖极大者别名；（《本经》注云：鳖最大者为鼋，其甲一、二丈许，老者亦能为魅。）常在长江，每至两岸上曝腹。渔夫伺便接竹掣之，难竟反身为人所制。

　　主治功力，与鳖甲同。

　　膏

　　涂铁火烧便明，摩风疮恶疮易愈。

　　肉

　　微温煮食亦补，杀蛊毒药毒更作。

　　卵

　　如鸡子正圆，一产二三百个。

　　盐淹可食，任煮不凝。

　　卷之十一　虫鱼部

　　螃蟹

　　螃蟹虾味咸，气寒。一云气平。有毒。生陂泽中穴于沮洳，遇八九月出食稻芒。（秋深稻熟之时，尽出于田内，各持一穗以朝其魁，然后从其所之至长江而奔，自江转海，其形益大，或谓持稻以输海神也。）行旁行，有八跪二螫八足；壳黄褐，现十二星点微红。（如鲤之三十六鳞，大小相类。）腹虚实应月盛衰，种雌雄在脐大小。（雌者脐圆而大，雄者脐尖而小。）

　　渔人捕取，霜后益佳。（未经霜取者有毒，不可食。）酒糟醉死藏留，馔品亦为珍味。（凡取食忌见灯火，犯则发烧易坏。）散血解结，益气养筋。除胸热闷烦，去面肿 僻。愈漆疮化漆成水，（仙方以化漆水服之长生。）续筋骨使筋即连。（足中、髓壳中黄并脑碎之，微熬纳筋断处即连。）风疾人食之，其病复发；怀孕妇食下，令子横生。炉内烧烟，可集群鼠。

　　形状异者，有毒中藏。（其足斑、目赤、独螯、独目、或两目相向、腹下有毛、腹中有骨、六足四足者，并有大毒，不可食。）傥误入喉，未免被害。豉蒜冬瓜黑豆，煎汁并可解除。

　　爪

　　主破胞堕胎，亦通产后血闭。余种主治，各有所长。

　　蟹

　　壳阔多黄，两螯最锐，行大人风气亦宜。

　　蝤

　　（音由）

　　蛑

　　（音谋）

　　蟹

　　壳扁极大，两螯无毛，去小儿痞气堪用。

　　蟛蜞蟹略小，食多吐利损人。

　　蟛 （音越）蟹

　　至微，膏涂湿癣杀毒。（不宜食。）

　　拥剑蟹

　　者，大小两螯。

　　大螯待斗常伸，小螯供食每缩，亦有毒，并不宜食之。

　　虾

　　味甘，气平。小毒。河涧俱生，善游好跃，其字从假，盖以水母假之而动也。活则色绿，煮熟鲜红。为馔不宜多食，发疮动风甚验。小儿及鸡犬勿食，误犯则脚屈难行。捣生者如泥，敷赤白游肿。口疳齿 ，过宿尽消。又种无须，腹下通黑。煮之色白，并有毒藏。急弃沟渠，庶免害及。虾 乃热饭拌造，同食忌鸡肉须知。

　　大红虾

　　出自海中，身肥大须长丈许。（史说晋滕条不信，其后有至东海者，取须长四尺四寸封而寄之。）土人捕获，烈日曝干。

　　壳

　　浓用作酒杯，须劲截为策杖。非得善价，不轻贸人。主治忌宜，同前弗异。

　　海马

　　种亦虾属，二三寸长；雌雄相对不离，色则黄褐。

　　首类马仍系虾身，背有纹仿佛竹节。布网水面，每每得之。下胎易来，果难产圣药；（临产时带于身傍，或烧末酒服并效。）兴阳不痿，诚取乐春方。

　　蜡

　　（音搓。又作 ，一名水母。樗蒲鱼。）形如白沫 ，东海多生，大小不等；无腹而头眼藏闭，倚虾为目，游水如飞。虾见人勿惊， 随则沉没。故曰：虾动 沉。又曰：水母目虾是也。调味作馔，姜醋务加。主妇人生产劳损血凝，治小儿风疾火 丹毒。

　　卷之十一　虫鱼部

　　珍珠

　　珍珠牡石决明气寒。无毒。老蚌生者，（蚌即珠母，惟老者生多，小者少有。）出廉州海岛大池；（属广东，海中有州岛，岛上有池谓之珠池。人疑其底与海通，池水乃淡，此不可测也。）刺史掌之，督珠户岁采充贡。圆大寸围为上，光莹不暗极优。得此售人，价值难估。欲穿孔眼，非金刚钻不能；求入医方，惟新完者可用。瓷钵极研，薄绢重筛。为丸镇心神，敷面润颜色。作散点目去膜，绵裹宜耳除聋。小儿惊热风痫，和药作锭摩服。尤堪止渴，亦能坠痰。

　　蚌肉

　　味甘，作脯可食。功惟醒酒，去热驱烦。 又

　　石决明，出南海内。单片不生对合，光耀无忝真珠。由此得名，眼科专用。或疑珠母，此大差违。气味寒咸，择七孔九孔方取；（又名九孔螺，十孔以上者不佳。）面裹煨熟，将皮外粗黑尽摩。捣细末务如粉霜，开青盲兼除翳障。（渍水洗眼亦妙。）

　　肉

　　采供馔，干可久留。远行馈人，并为真味。

　　卷之十一　虫鱼部

　　蛤蜊

　　蛤蜊性冷。无毒。川泽俱生，似蚌略小。壳圆而薄，白腹紫唇。《月令》云：雉入大水为蜃，乃后车鳌；雀入大水为蛤，即此是也。肉煮食，润五脏止消渴，解酒毒开胃殊功；

　　壳

　　研末，主老癖化顽痰，消血块去热立效。并与丹石相反，凡服丹石人误食，令腹结痛，切宜戒之。

　　车螯

　　以蜃名，系蛤至大者。春夏吐气，俨若楼台。变态顷刻多端，土人称为海市。有

　　肉

　　可荐，有珠可穿。壳可嵌饰屏风，（凡器俱可嵌饰。）灰可堙圹墙壁。（亦可为粉饰面。）

　　用壳入药，治疮疖肿毒弥佳；火 两遭，以醋淬捣末绝细。甘草对和酒送下咽，又以醋调敷于毒处。

　　蚬

　　（音显）小色黑，多在泥沙。每候风雨作时，以壳为翅飞起。

　　肉

　　取洗净，糟煮服良。解酒毒、湿毒、面黄，去热气、时气、目赤。开胃脘压丹石，下乳汁利小便。生浸取汁盆盛，频洗疔疮尤效。消渴饮下，亦能解除。多食勿宜，发嗽消肾。

　　烂壳

　　烧白灰水饮，主反胃吐食，除塞膈积痰；

　　陈壳

　　杵细末汤吞，止邪梦失精，治阴疮下痢。

　　卷之十一　虫鱼部

　　文蛤

　　海蛤味苦、咸，气平、寒。无毒。系新蛤壳未烂，临东海岸可收。斑紫形尖，表多文彩。

　　佥名文蛤，贵之之辞。仲景伤寒方中，曾用研为散末。（有文蛤散。）利水为咸走肾，坠痰因咸软坚。驱胁急腰疼，除喉咳胁痹。收涩崩中带下，消平鼠 痔疮。走马疳蚀口鼻将危，和腊猪脂为膏敷贴。 疝气引小肠吊痛，同香附末姜汁调吞。

　　海蛤

　　乃烂壳混杂泥沙，被风涛打磨蛎。廉棱都尽， 块不匀。小者如细麻，大者若棋子。宜火 作散，勿和剂煎汤。利膀胱大小二肠，消水肿胀满；降胸胁逆壅邪气，定喘息咳痰。阴痿可坚，喉渴堪止。

　　海石

　　即海蛤，异名同类；

　　海粉

　　又海石，火 研成。总因咸软坚之名，但治顽痰块必用。

　　（谟）按：丹溪曰：海粉即海石，热痰能降，湿痰能燥，结痰能软，顽痰能消。宜为散丸，勿煎汤液。又治带下，云无海石，以蛤粉亦可。可见海石、蛤粉明是二物。寇氏《衍义》又以海石功用尽注蛤粉条下，则海石、蛤粉虽是二物，亦可相通为治也。又云：蛤粉乃烧蛤蜊壳为之。今考《本经》海蛤条下诸注，并指海蛤即海石。夫海蛤而谓之海石者，盖海蛤非有肉之蛤，乃蛤壳也。壳在海中，久被风涛 砺，廉棱消尽。其所存者，无复形质光莹，擂块杂于泥沙，有似碎石，故曰海石。炼治为粉，故曰海粉。其蛤粉乃烧蛤蜊壳而成。盖蛤蜊人所常食，其壳多而易取。海石必须临海淘沙收之，其功稍难。舍难就易比比皆然。是以蛤粉多，海石少，不可必得，故思其次。乃云：如无海石，以蛤粉亦可。然蛤粉之新，终不及海石之陈。正如烂蚬蚌壳亦有所主，与生自不同尔。

　　卷之十一　虫鱼部

　　牡蛎

　　牡蛎（一名蛎蛤）味咸，气平、微寒。无毒。系咸水结成，居海旁不动。（天生万物皆有牝牡，惟蛎是咸水结成块，然不动阴阳之道何从而生？经言牡者，非指为雄，正犹牡丹之牡同一义也。）小乃 ，大则崭岩。（始生不如拳石，四面渐长，二三丈者如山崭岩。）口向上如房相连，肉藏中随房渐长。（每一房有蚝肉一块，肉之大小随房渐长。）海潮辄至，房口悉开。涌入小虫，合以克腹。海人欲取其肉，凿房火迫得之。（以锥凿房，用烈火迫开，方得挑取其肉。）入药拯 ，除甲并口。采 如粉之处，得左顾大者尤良。（左顾之说诸注不同。

　　一云：取蛎向南视之，口斜向东者是。一云：头尖者是，俱无证据，惟大者为上。）火 微红，杵罗细末。宜蛇床、牛膝、甘远（甘草、远志，）恶吴茱、麻黄、辛夷。入少阴肾经，以贝母为使。能软积癖，总因味咸。茶清引消结核疽，柴胡引去胁下硬。同大黄泻热， 肿即平；同熟 益精，尿遗可禁。麻黄根共作散，敛阴汗如神；川杜仲共煎汤，固盗汗立效。髓疽日深嗜卧，泽泻和剂频调。又单末蜜丸水吞，令面光时气不染。摩宿血，消老痰。闭塞鬼交精遗，收涩气虚带下。

　　肉

　　炙令沸，去壳食佳。海族之中，亦为上品。美颜色，细肌肤，补虚劳，调血气。若和姜醋生啖，酒后烦渴亦驱。

　　卷之十一　虫鱼部

　　瓦垄子

　　瓦垄子味咸，气温。无毒。生海水中，即蚶子壳。状类瓦屋，故名瓦垄。大如人拳者力优，小若栗子者力少。火 淬酽醋三度，研细筛密绢两遭。务赛粉霜，才入药剂。消妇人血块产效，虽症瘕并消；逐男子痰癖殊功，凡积聚悉逐。肉藏壳内，为世所珍。醒酒固宜，却病亦用。主心腹冷气，治腰脊冷风。益血驻颜，健胃消食。凡啖须饭压下，不尔令人口干。

　　卷之十一　虫鱼部

　　贝子

　　贝子味咸，气平。有毒。一名贝齿，亦产海涯。皆紫黑蜗壳略同，腹洁白鱼齿近似。画者每用砑纸，婴儿常带压惊。（俗又呼压惊螺。）上古珍之，以为宝货，故贿赂贡赋尝赐。凡属于货者，字皆从贝，意有在矣。至今云南犹作钱用，盖亦不违古也。医家入药，制法须知，醋蜜等分，和蒸清酒，淘净研末。解肌散结热，利水消肿浮。去男妇赤目生翳无休，点上即愈；除孩子疳蚀吐乳不止，服下立安。鬼疰善驱，蛊毒并解。

　　卷之十一　虫鱼部

　　田螺

　　田螺性冷。无毒。生水田中，及湖渎岸侧；如桃李大，类蜗牛尖长。色则青黄，采于夏秋。浊酒煮熟，挑肉食之。利大小便，消浮肿甚捷；去脏腑热，压丹石尤良。仍治香港脚上冲，小腹急硬；更驱肝热上拥，两目赤疼。醒酒殊功，消渴立效。

　　烂壳

　　多取，烧末汤吞。

　　主反胃胃寒，涩遗精精滑。卒暴心痛，服下即除。 又大

　　海螺，汁亦明目。

　　卷之十一　虫鱼部

　　水蛭

　　水蛭（即马蝗蜞。） 味咸、苦，气平、微寒。有毒。入药取水中小者，其性畏锻石与盐。

　　烈日曝极干，锉细炒黄色。倘若制非精细，入腹生子为殃，故凡用之极宜谨慎。活者堪吮肿毒恶血，取名蜞针；（载外科书。）炒者能去积瘀坚瘕，立方抵当。（仲景伤寒方有抵当汤、抵当丸。）治折伤利水道，通月信堕妊娠。加麝香酒调，下蓄血神效。盖苦走血，咸胜血故尔。

　　卷之十一　虫鱼部

　　龙骨

　　龙骨味甘，气微寒。阳也。无毒。河东多，崖穴有。指脱者，当时臆度语；云死者，《本经》的实辞。（经云：死龙处采无时。）

　　雄龙骨

　　狭而纹粗，

　　雌龙骨

　　广而纹细。五色具全上品，白中黄乃次之。黑者极低，捡除勿用。舐竟粘舌不假， 脆研细方精。仍水飞淘，免着肠胃。

　　畏椒漆（蜀椒、干漆、）理石，宜牛黄、人参。闭涩滑泻大肠，收敛浮越正气。止肠风来血及妇人带下崩中，塞梦寐泄精并小儿惊痫风热。辟鬼疰精物，除肠痈内疽。固虚汗，缩小便，散坚结，消症瘕。经云：涩可去脱，此之谓欤。

　　龙齿

　　（形小强，有齿状。）定心安魂，男妇邪梦纷纭者急服；

　　龙角

　　（形强而实，世所稀有。）却惊退热，小儿痰盛发搐者宜求。

　　龙涎

　　（吐出涎沫，深泽多有。）可制香，

　　龙脑

　　（甚肥软。）能断痢。

　　龙遗沥

　　粘水傍木枝，类蒲槌状而灰色。

　　紫梢花

　　又别号，为阴冷无孕仙丹。

　　龙胞胎

　　出蜀中山涧，如干鱼鳞而腥臊，景天瓦松同煎，系经闭不通要药。

　　（谟）按：罗氏云：龙春分登天，秋分潜渊，物之至灵者也。世俗书龙有三停九似之说。

　　三停者，谓自首至膊，膊至腰，腰至尾相停也。九似者，谓角似鹿，头似马，眼似兔，项似蛇，腹似蜃，鳞似鱼，爪似鹰，掌似虎，耳似牛也。头上有物如博山，名尺木。龙无尺木，不能升天。其性粗猛，畏铁，爱珠玉、空青，而嗜烧燕肉，故尝食燕者，不可渡海。又言畏栋（音练）叶、五色线，故汉以五色线合栋叶缚之。古有豢龙氏徒，能知其欲恶而节制之尔。嘘气成云，以蔽身体，人不可见。其声如戛铜盘，液能发众香。龙火与人火相反，得湿而焰，遇水乃燔。以火逐之，则燔息而焰灭矣。

　　《卫生宝鉴》曰：龙齿安魂，虎睛定魄，此各言其类也。东方苍龙木也，属肝藏魂；西方白虎金也，属肺藏魄。龙能变化，故魂游不定；虎能专静，故魄止能守。是以魄不宁者，宜治以虎睛；魂飞扬者，宜治以龙齿。万物有成理而不说，亦在夫人达之而已矣。

　　卷之十一　虫鱼部

　　鲤鱼

　　鲤鱼鲈鱼鲟鱼味甘，气平。无毒。一云有小毒。系至阴物，生深泽中。种类有三，黄白及赤。（兖州谓赤鲤为玄驹，白鲤为白骥，黄鲤为黄骓，皆取马名，以仙人所乘也。）形质虽大小不等，首尾并三十六鳞。阴极阳复之征，故能神变飞越。（江湖渔者尝云：每获此鱼虽止三十六鳞，即无三十六斤，只缘飞化之早，不及诸鱼之长大也。）修治须去黑血及脊背上两筋，（有毒故也。）或砍碎和米粉煮羹，或切片同蒜 作脍，或烧灰末糜汤。随病所宜，依方应用。消水肿脚病满下气，大腹肿满亦佳；治怀孕身肿安胎，黄胆消渴尤妙。驱冷气 癖气块，横阙伏梁；止下痢肠 来红，咳逆喘嗽。天行病后忌食，（再发即死。）腹有宿症禁尝。若服天门冬，切勿过口颡，因其性相犯故也。（误食中毒，浮萍可解。）

　　鱼子

　　食忌同猪肝，

　　鱼

　　食忌同豆耳脓可滴，疮 堪涂。

　　久服不厌其多，强悍且益志气。

　　骨

　　烧灰主阴蚀，

　　脑

　　煮粥除暴聋。

　　齿

　　疗石淋，

　　皮

　　主瘾疹。

　　血

　　涂身表丹毒，

　　肠

　　治腹内疮痍。

　　脂

　　理小儿惊痫，

　　鳞

　　止产妇腹痛。

　　鲭鱼

　　状似鲤 ，但背正青；其种多出南方，可取作 。治香港脚验，去湿痹灵。忌葵藿葫荽，切不宜同啖。若服二术，亦戒沾唇。

　　胆取汁

　　滴眼中，眼痛即愈；阴干（腊月收干。）咽津喉内，喉痹立苏。

　　头中枕

　　蒸令气通，日曝干可克琥珀。心腹痛亦治，酒器皿堪为。

　　眼睛

　　收之，主能夜视。

　　鲈鱼

　　香美，张翰尝思，和肠胃，益肾骨肝筋：

　　鲥鱼

　　甘肥，进贡每用，补虚劳，发疳疾痼疾。

　　鲟鱼

　　发诸药毒，造

　　尤不益人。大人食致心腹卒疼，小儿食结症瘕发嗽。服丹石人食，血热疮作；同干笋煮食，瘫痪风生。

　　子

　　杀腹内小虫，且令肢体肥泽。

　　卷之十一　虫鱼部

　　鲫鱼

　　鲫鱼味甘，气温。无毒。池泽多生，在处俱有。色黑体促，肚大脊隆。原由稷米化成，故肚尚有米色，名因此得，小而耐寒。过半斤者方良，犯天门冬须记。同芥菜食成水肿，同砂糖食成疳虫。雉肉猪肝，尤勿共食。春二三月，切忌食头。煎用猪脂，大肠痈治效；烧以酱汁，诸恶疮涂痊。合 为羹，理胃弱食饮不下；和中补虚，拌面作 主肠 。水谷不调，禁痢止泻。纳食盐烧末，塞牙齿蛀。酿白矾烧灰，涩肠风血痢。（夏痢宜用，冬则不宜。）

　　头

　　末（谟）按：丹溪云：诸鱼皆属火，惟鲫鱼属土，故能入阳明而有调胃实肠之功。若食多者，亦未尝不起火也。又云：诸鱼无一息之停，故动风及动痰火。

　　卷之十一　虫鱼部

　　鳗鲡鱼

　　鳗鲡鱼味甘，气寒。有毒。清水河生为美，五色纹具尤佳。二斤以上忌沾唇，一斤以下宜餍口。犹甚毒者，水行昂头。傥误食之，为害亦速。务审精细，才剖烹调。杀诸虫，压诸草石药毒；调五脏，除五痔 疮疡。去皮肤风疹，瘙痒如虫行；逐腰背风湿，浸淫若水洗。男子骨蒸痨瘵及香港脚又患者常食有功，妇人产户虫疮并崩漏不断者多食最效。

　　骨

　　收箱笼，可辟衣鱼；夏月烧烟，又除诸害。熏房中蚊蠓化水，熏床底虱蚤绝踪，毡毯熏之，蛀虫自死；竹木熏过，蛀虫不生。

　　鳟鱼

　　味甘大温，五月端午日方取；功专补中益气，妇人产前疾善调。散湿风，去狐臭。凡中其毒，食蟹解之，盖鳟畏蟹故也。

　　头

　　主咽喉消渴。

　　血

　　涂口眼斜。（左患涂右，右患涂左。）用

　　穿鱼绳

　　煎汤，治竹木屑入眼。沃洗未已，屑却外流。

　　卷之十一　虫鱼部

　　乌贼鱼

　　乌贼鱼味酸，气平。无毒。性恶芨蔹附子，白芨、白蔹、黑附子。）出惟近海郡州。昔秦王东游，弃算囊所化。今种类生育，犹仿佛同形。（口傍两须若带而长，风波稍急以须络石为缆，故又名缆鱼。）腹中血并胆汁，又如墨黑甚多。每见大鱼及人，吐黑混水自卫。人反认熟，得以网张。

　　肉

　　啖亦佳，益气强志。且通经闭，兼疗黑枯。

　　骨名海螵蛸，医科切要药。

　　轻脆而白，堪镂作钿。择上纹直顺者才真，（上纹横者，沙鱼骨也。）煮卤水三伏时莫缺。仍烧地坎藏闭，务过昼夜研罗。作散调膏，拯病任使。主女子漏下赤白，经汁血闭，阴蚀肿疼；治妇人寒热瘕症，惊气入脐，环腹疼痛。去目睛浮翳，收疮口腐逐。

　　腹中黑酽

　　醋摩浓，虫心痛顿服即愈。写契略淡，过岁全无。土人借贷骗钱，每每用此书契。为客商者，不可不知。

　　卷之十一　虫鱼部

　　河豚鱼

　　河豚鱼味甘，气温。有大毒。江淮河海俱生，率以冬至后出。中孚卦象，此鱼应之，故解易信及豚鱼是也。状类蝌蚪，体短尾尖。背黑而上有黄纹，腹白而目能开闭。内无胆，外无腮。触物辄嗔，胀腹球大。一浮水面，又名嗔鱼。肉味虽珍，肝子极毒。大鱼及獭，并无敢吞。得之须如法烹调，（去肝及子，水洗血净。移釜洁净处，盖密煮之，忌沾灰尘。杀人尤验，宜焚橄榄木荻草煮佳，勿用炱煤。）不尔则中毒卒殁。谚云：舍命吃河豚。善于养生，宁谨慎勿人口也。毒中初觉，急嚼芦根，或以橄榄水煎，满饮浓汤可解。亦治小恙，曾载《本经》，理腰脚去疳 ，杀虫补虚，亦去湿气消肿。

　　江

　　如 形状，出没鼻中为声。舟人候之，知大风雨。渔网得获，取脂燃灯。用摩病及樗蒲即明，照读书及纺绩即暗。俗言懒妇所化，是亦未必为然。

　　卷之十二　人部

　　紫河车

　　味甘，气大温。无毒。产初者良，勿嫌妇瘦；产多者次，务择妇肥。男病觅女胎有功，女病求男胎获效。一说不必拘泥，随得俱可补人。入急水中，洗净筋膜。或新瓦烘皱成块，（新瓦二片，仰覆盖盛，铁线扎牢，盐泥固密，低驾垆上，文火烘之，时或倒颠，免致焦黑，从辰至申，自渐干皱成块也。）或密甑蒸烂杵膏。（小甑栉密，蒸一昼夜才得糜烂，杵膏。）块者可久留，研末入剂；膏者须即用，搀蜜为丸。余药所宜，凭证加灭。疗诸虚百损，痨瘵传尸；治五劳七伤，骨蒸潮热。喉咳音哑，体瘦发枯。吐衄来红，并堪制服。得多煮食，（煮熟食，与猪肚味同。）滋补尤佳。又益妇人，俾育胎孕。罐贮埋于地内，年深自化清泉。此名

　　河车水也

　　。驱天行时疫狂言，去小儿丹疹热毒。

　　（谟）按：紫河车即胞衣也。儿孕胞内，脐系于胞，胞系母腰，受母之荫。父精母血，相合生成，真元气之所钟也。然名河车者，盖以天地之先，阴阳之祖。乾坤之橐吁，铅汞之匡廓。

　　胚胎将兆，九九数足。儿则载而乘之，故取象而立名也。紫者红黑相杂色也，红属火为阳，黑属水为阴。谓其阴阳两气并具，而不杂尔。稽诸古方，又曰混沌皮，又曰混元丹。所加混字，抑非与紫同一意乎。是则河车虽成后天之形，实禀先天之气。入药拯济，诚夺化工。不惟病者可得苏生，弱妇服之亦易结孕。此又本所自出，以类相从，正如哺鸡而用卵也。即今医方竟名大造丸，明以生育拟天，玄妙无可及矣。

　　卷之十二　人部

　　人乳汁

　　味甘，气平、寒。无毒。择妇体盛及初产者汁浓，取蒸饭间竟结块者力胜。如常口吮，易图近功。多得晒干，堪备远用。欲使流行经络，务加醇酒调吞。四物汤搀，共补精血；四君子入，同益元阳。肌瘦皮黄，毛发焦槁者速觅；筋挛骨痿，肠胃秘涩者当求。健四肢，荣五脏，明眼目，悦颜容。安养神魂，滑利关格。

　　（谟）按：妇人之血，下降为月经，上升成乳汁。乳汁断，月经通；乳汁行，月经闭。

　　异名同类，人所共知。经云：目得血则视，耳得血能听，手得血能摄，掌得血能握，足得血能步，脏得血能液，腑得血能气。是则人身所养，无不资血流通。动作过多，不免衰涸。补血之药，世用地黄、当归。殊不知草木之流，乃得天地偏气。用治血病，力固有余；用补血衰，力犹未及。何如人乳频服，以类相从，如灯添油，立见光亮。匪但血补无亏，且病因血成者，亦由之调养滋达而自愈也。然血属阴，其性极冷，凡脏寒者，又宜慎之。

　　卷之十二　人部

　　发

　　味苦，气温、小寒。无毒。 及发根，用宜陈久。烧灰存性，入剂汤调。一名血余，补阴甚捷。口吐血、鼻流血、血闷、血晕、血痢、血淋，服之即止；燕口疮、豌豆疮、伤风、风 、惊热、惊痫，得此易痊。通关格五癃，利小便水道。 初剃

　　胎发，血之嫩苗。

　　老景得之，甚补衰涸。

　　乱发

　　常人落者，色黑润泽为良。烧制同前，血证亦用。止赤白痢，通大小便。或误吞发绕喉，取自己发灰，水调送下；倘破伤风入脑，加何首乌末，酒沃灌苏。又和诸药熬膏，可贴痈疽消肿。 篦下头垢，名

　　百齿霜

　　。为丸治淋闭不通，乃伤寒劳复；调膏疗吞咽酸水，并百魅鬼邪。竹木刺在肉中，津和涂即出；（飞丝眼点两 立效。）卒中酒毒蕈毒，酒化服渐安。（乳痈初起，酒服亦效。）

　　剪髭须

　　烧灰，敷痈疮亦愈。

　　男阴毛

　　若含口咽汁，蛇蛟毒不入腹伤人。

　　卷之十二　人部

　　人牙齿

　　求小儿落者，烧研末，用热酒调吞。能托豌豆疮，堪驱虫毒邪气。

　　人齿垢

　　和黑虱共研，出箭头破痈肿可涂。

　　口津沫取

　　平明之时，涂软

　　疖消痈

　　肿亦验。又能明目，退翳消肿，解毒辟邪。

　　卷之十二　人部

　　手爪甲

　　味甘、咸，无毒。孕妇爪甲，取细末、点目中去翳障；众人爪甲，可催生下胎衣。利小便兼治尿血，及理阴阳易病。且止鼻衄，细刮 之立愈。

　　卷之十二　人部

　　人粪

　　味苦，气寒。疔肿口开，

　　新粪

　　敷一日根烂；伤寒热毒，

　　干粪

　　（火烧存性研。）

　　水清饮患除。古传粪清，常宜备用。制造如式，效难速臻。择厕不杂污浊者为佳，按时须在寒冬月方妙。竹箩搁盆上，棕皮铺箩中。加浓纸数层，入新土五寸。粪浇于土，汁淋在盆。新瓮贮盛，粗碗覆盖。盐泥重固，埋地年深。取出自如清泉，开嗅则无秽气。治天行时热弥善，疗阴虚燥热尤良。凡百疮可驱，一切毒并解。（一法：截淡竹削去青皮，浸粪中，取渗汁服。）又

　　地清

　　一时造者，择阴地净黄土中。作五六寸小坑，入二三匙粪末。（干粪研细。）汲新水搅浊，（如造地浆相同。）待顷刻澄清饮；勿极意过多，亦解大热狂渴。

　　人中黄性冷，丹溪方每加。

　　截竹削青，两间留节。上开窍，入甘草片填满；复塞窍，加桐油灰固封。立冬日投厕，交春前取起。竖有风处，过十朝半月破开。取甘草晒干，治疫毒任用。（一法：冬月以竹一段，刮去青。留底一节，余节打通，纳大甘草于中，以木塞上窍。将留节一头插粪内，一月取出晒干，用浸久者愈佳。）

　　新生小儿粪

　　若得，患疮蚀息肉能除。（亦能除面印字。）捞起

　　粪蛆，内，复以稻草作把引蛆升上，移抖另一只中，则不洁粗细俱去尽矣。剖癞虾蟆投内，二日使之肥满。）烈日曝蒸，盖密即死。文火烘燥，研细任留。和白术作散汤调，治小儿疳胀神效。

　　蛔虫

　　亦从粪出，其性大寒；大者洗净断之，取汁流滴。多年赤眼，点入即差。经云：盐能消蛔，功同蚯蚓。

　　卷之十二　人部

　　人溺

　　气凉。无毒。童男者用，彻清者良。头尾剪除，降火最速。或搀药同服，或单味竟吞。劳热咳嗽能驱，鼻洪吐衄堪止。治扑损瘀血作痛，和酒立可消除；疗产后败血攻心，温饮则能压下。难产胎衣不出，煎同姜葱；毒蛇 犬咬伤，热淋患处。又

　　轮回酒，乃自己尿。若蠲诸积倒仓，全仗荡涤肠胃。暴发赤眼，亦可洗明。 积垢在漩桶中，入药称

　　人中白

　　。

　　澄底白者，瓦上烧灰。（须置于风露下二三年者始可用之。）去传尸劳热殊功，止肺痈唾血立效。

　　秋石丹

　　炼，务在秋时。聚童溺多着缸盛，用秋露须以布取。（清晨露水盛降之时，用布二、三匹铺禾草梢上一宿，即时湿透搅入盆内收之。）石膏水飞细末，桑枝刀削直条。四者办齐，如法炼就。（每溺一缸，投石膏末七钱，桑条搅混二次。过半刻许，其精英渐沉于底，清液自浮于上，侯其澄定，将液倾流。再以别溺满搀如前，投末混搅，倾上留底，俱勿差违。待弱搀完，清液倾尽，方入秋露水一桶于内，亦以桑条搅之。水静即倾，如此数度，滓秽洗涤，污味咸除。制毕，重纸封面，灰渗晒于成为坚凝，囫囵取出。其英华之轻清者自浮结面上，质白。原石膏末并余滓之重浊者，并沉聚底下，质缁而黯。面者留用，底者刮遗。

　　制度如期，灵性完具。入药拯济，诚养丹田。若复入罐固封，文火 炼半刻，色虽白甚，性却变温，终不及晒者优也。）谓之秋石，名实相符。然阴阳分炼略殊，由男女所属不一。阴炼者为男属阳，孤阳不生，必取童女真阴，（男病取女溺炼。）即采阴补阳之法；阳炼者谓女属阴，独阴不成，务求童男纯阳，（女病，求男溺炼。）亦阳配阴之方。采彼有余，补我不足。两无偏胜，才得生成。《内经》云：一阴一阳之谓道，偏阴偏阳之谓疾。实窃此竟尔。或作散服，或作丸吞。（古方以枣肉捣丸，温酒送下。）滋肾水返本还元，养丹田归根复命。安和五脏，润泽三焦。消咳逆稠痰，退骨蒸邪热。积块软坚堪用，鼓胀代盐可尝。明目清心，延年益寿。

　　（谟）按：秋石丹务聚童溺炼之，取无淫欲外侵，真元内守故也。投石膏欲易澄清，而精英即结。搅秋露资兼肃杀，而邪秽不容。古人立名，实本此义。然制炼分阴阳为二，采补使男女俱同。此又妙合《内经》，玄通《周易》。所加丹字，示乃仙成。故人部中每称乳汁、河车并斯三者，均为接命之至宝也。奈何世医未得真授，四时妄为。溺虽求诸男人，无问年之老幼。阴阳采补懵然罔知，秋露石膏纤毫蔑有。但加皂荚，入水搅澄。或向日干，指为阴炼；或用火 ，阳炼为云。卤莽虽成，玄妙尽失，于道何合，于名何符？只可谋利欺人，安能应病获效？语曰：名不正则言不顺，言不顺则事不成。理势必然，不待忖料而后识也。

　　卷之十二　人部

　　天灵盖

　　（俗呼灵山柴。）

　　味咸，气平。无毒。此死人顶骨十字解者，乃天生盖压一身之骨成，名曰天灵盖也。皂荚汤洗净，酥油涂炙黄。少加麝香，研细入药。疗久发温疟寒热，治传尸痨瘵骨蒸。托黑陷痘疮，辟昏迷鬼疰。 又烧

　　死尸灰烬，亦主魔魇梦多，取置枕中，是夜即止。

　　（谟）按：《别说》云：《神农本经》人部惟有发 一条，余皆出后世医家，或禁术之流，增补奇怪之论列，非仁人之用心也。世称孙思邈有大功于世，谓以杀命治命，尚有阴责，况于是焉。近见用治传尸病证，未有一效者，信《本经》不用未为害也。残忍伤神，又不急于取效，苟有可易，仁者宜当尽心。语云：非此不可，是不得已，须择年深尘泥所渍朽者为良，以其绝尸气也。

　　卷之十二　人部

　　浣裤汁

　　亦为医药，解毒箭并治伤寒。女劳复当求，阴阳易取效。

　　妇人裤裆

　　剪切，惟对阴处才灵。得童男女力强，治阴阳易证效。速烧灰存性，研末汤调。女患阴易求男，男患阳易觅女。其候小便赤涩，服之便得利通。 又

　　月经布

　　烧灰，解药箭毒神验。中伤几死，服即回生。霍乱困笃，童女月经布；带血烧灰，酒服方寸匕。

　　月经水

　　治女劳复，并解箭毒。

　　卷之十二　人部

　　人精

　　涂金疮血出，和鹰屎灭瘢。

　　卷之十二　人部

　　阴毛

　　妇人阴毛，主五淋及阴阳易病；男子阴毛，主蛇咬令毒不入腹。（以口含二十条咽汁吞下。）横生逆产，用夫毛二七茎，烧研猪脂油和，为丸豆大吞之。

　　卷之十二　人部

　　故尸枕

　　取自冢中，用水煮服。能除三病，俱获全功。治尸疰沉滞身间，顿服则魂气飞越。

　　疗石蛔坚癖腹内，必须以鬼物遣驰。仍理邪气入肝经，故致眼疼见魍魉。无他药可却，亦使此钩除。

　　（谟）按：三病不同，皆用死人枕而差，何也？夫尸疰者鬼气也。伏而未起，令人沉滞，得此治之，使魂气飞越，不复附体，而自瘥矣。石蛔者，医疗既癖，蛔虫转坚，世间药俱不能遣，所以须鬼物驱之，然后乃散。又邪气入肝，故使眼 见鬼，须即鬼物以钩之，乃可除也。

　　
