辅行诀脏腑用药法要

　　梁·华阳隐居 陶弘景撰

　　隐居曰：凡学道辈，欲求永年，先须祛疾。或有夙痼，或患时恙，一依五脏补泻法例，服药数剂，必使脏气平和，乃可进修内视之道。不尔，五精不续，真一难守，不入真景也。服药祛疾，虽系微事，亦初学之要领也。诸凡杂病，服药汗吐后，邪气虽[难]平，精气被夺，致令五脏虚疲，当即据证服补汤数剂以补之。不然，时日久旷，或变为损证，则生死转侧耳。谨钭五脏虚实证候悉列于左，庶几识别无误焉。

　　辨肝脏病证文并方

　　肝虚则恐，实则怒。

　　肝病者，必两胁下痛，痛引少腹。虚则目无所见，耳有所闻，心澹澹如人将捕之。气逆则耳聋，颊肿，治之取厥阴、少阳血者。

　　邪在肝，则两胁中痛。中寒恶血在内，则善瘛，节时肿。取之行间以引胁下，补三里以温[胃]中，取耳间青脉，以去其瘛。

　　陶云：肝德在散。故经云：以辛补之，以酸泻之。肝苦急，急食甘以缓之，适其性而衰也。

　　小泻肝汤

　　治肝实两胁下痛，痛引少腹迫急[当有干呕]者方：

　　枳实（熬）芍药生姜各三两

　　上三味以清浆三升，煮，取一升，顿服之。不瘥，即重作服之。

　　大泻肝汤

　　治头痛目赤，多恚怒，胁下支满而痛，痛连少腹迫急无奈方：

　　枳实（熬）芍药甘草（炙）黄芩大黄生姜（切）各一两

　　上六味，以水五升，煮取二升，温分再服。

　　小补肝汤

　　治[心中]恐疑，时多恶梦，气上冲心，越汗出，头目眩运者方：

　　桂枝干姜五味子（各三两）枣（十二枚，去核，一方作薯蓣，当从）

　　上四味，以水八升，煮取三升，温服一升，日三服。心中悸者，[加]桂枝一两半；中满者，去枣；心中如饥者，还用枣；咳逆头苦痛者，加细辛一两半；四肢冷，小便难者，加附子一枚，炮。

　　大补肝汤

　　治肝气虚，其人恐惧不安，气自少腹上冲咽，呃声不止，头目苦眩，不能坐起，汗出，心悸，干呕不能食，脉弱而结者方：

　　桂枝干姜五味子（各三两）旋覆花代赭石（烧，一方作牡丹皮，当从）竹叶（各一两）大枣（十二个，去核，一方作薯蓣，；当从）

　　上七味，以水一斗，温服一升，日三夜一服[升]

　　辨心脏病证文并方

　　心虚则悲不已，心实则笑不休。

　　心病者，心胸内痛，胁下支满，膺背肩胛间痛，两臂内痛。虚则胸腹胁下与腰相引而痛。取其经手少阴、太阳，及舌下血者。其变，刺郄中血者。

　　邪在心，则病心中前，善悲，是眩仆，视有余不足崦调之。经云：“诸邪在心者，皆心胞代受，故证如是。”

　　陶云：心德在耎①。故经云：“以咸补之，苦泻之。心苦缓，急食酸以收之。”

　　小泻心汤

　　治心中卒急痛，胁下支满，气逆攻膺背肩胛间，不可饮食食之反笃者方：

　　龙胆草栀子（打，各三两）戎盐（如杏子大三枚，烧赤）

　　上三味，以酢三升，煮取一升，顿服。少顷，得吐瘥。

　　大泻心汤

　　治暴得心腹痛，痛如刀刺，欲吐不吐，欲下不下，心中懊憹，胁背胸支满迫急，无可奈者方：

　　龙胆草栀子（捣，各三两）苦参升麻（各二两）豉（半升）戎盐（如杏子大三枚）

　　上六味，服一升，当大吐，吐已必自泻下，即瘥（一方无苦参，有通草二两，当从）

　　小补心汤

　　治胸痹，心中痞满，气结在胸，时从胁下逆抢心，心痛无奈方：

　　栝蒌（一枚，捣）薤白（八两）半夏（半升，洗去滑）厚朴（炙，二两）桂枝（一两）

　　上六味，以白浆一斗煮取四或，每服二或，日再。（一方有杏仁半升，无半夏，当从）

　　心胞气实者，受外邪之动也，则胸胁支满，眩中澹澹大动，面赤，目黄，善笑不休；虚则血气少，善悲，久不已，发癫仆。

　　小泻心汤

　　治胸腹支满，心中跳动不安者方：

　　黄连黄芩大黄（各三两）

　　上三味，以麻沸汤三升，渍一食顷，绞去滓，顿。

　　大泻心汤

　　治心中怔忡不安，胸膺痞懑，口中苦，舌上生疮，面赤如新妆，或吐血，衄血，下血者方：

　　黄连黄芩芍药（各三两）干姜（炮）甘草（炙）大黄（各一两）

　　上六味，以水五升，煮取二升，温分再服，日二。

　　小补心汤

　　治血气虚少，心中动悸，时悲泣，烦中，汗出，气噫，脉结者方：

　　代赭石（烧赤，入酢浆中淬三次，打。一方作牡丹皮，当从）旋覆花竹叶（各二两）豉（一两，一方作山萸肉，当从）

　　上方四味，以不八升，煮取三升，温服一升，日三服，怔惊不发者，加代赭石，为四两半；烦热汗出者，去豉，加竹叶至四两半，身热还用豉；心中窒痛[心下痞满]者，加豉至四两半；气苦少者，加甘草三两；心下痞满者，去豉，加人参一两半；胸中冷而多唾者，加干姜一两半；咽中介介塞者，加旋覆花至四两半。

　　大补心汤

　　治心中虚烦，懊憹不发，怔忡如车马惊，饮食无味，干呕，气噫，时或多唾，其人脉结而微者方：

　　代赭石（烧赤，入酢头中淬三次，打。一方作牡丹皮，当从）旋覆花

　　竹叶（各三两）豉（一方作山萸肉，当从）人参甘草（炙）干姜（各一两）

　　上方七味，以水一斗，煮取四升，温服一升，日三夜一服。

　　辨脾脏病证文并方

　　脾实则腹满，殓泄；虚则四肢不用，五脏不安。

　　脾病者，必腹满肠鸣，溏泻，食不化；虚则身重，若饥，肉痛，足痿不收，行善瘛，脚下痛。

　　邪在脾，则肌肉痛，阳气不足，则寒中，肠鸣，腹痛；阴气不足，则善饥，绵调其三里。

　　陶云：脾德在缓。故经云：以甘补之，辛泻之；脾苦湿，急食苦以燥之。

　　小泻脾汤

　　治脾气实，下利清谷，里寒外热，腹冷，脉微者方：

　　附子（[一]枚，炮]干姜甘草（炙，各三两）

　　上三味，以水三升，煮取一升，顿服。

　　大泻脾汤

　　治腹中胀满，干呕不能食，欲利不理，或下利不止者方：

　　附子（一枚，炮）干姜（三两）黄芩大黄芍药[枳实]甘草（炙，各一两）

　　上方六味，以水五升，煮取二勤务员，温升再服，日二。

　　小补脾汤

　　治饮食不化，时自吐利，吐利已，心中苦饥；或心下痞满，脉微，无力，身重，足痿，善转筋者方：

　　人参甘草（炙）干姜（各三两）白术（一两）

　　上四味，以水八升，煮取三升，分三服，日三。苦脐上筑动者，去术，加桂四两；吐多者，去术，加生姜三两；下多者，仍用术；心中悸者加茯苓一分[两]；渴欲饮者，加术至四两半；腹中满者，去术，加附子，一枚，炮；腹中痛者，加人参一分[两]；寒者，加干姜一分[两]。

　　大补脾汤

　　治脾气大疲，饮食不化，呕吐下利，其人枯瘦如柴，立不可动转，口中苦干渴，汗出，气急，脉微而时微者方：

　　人参甘草（炙，各三两）干姜（三两）术麦门冬五味子旋覆花（一方作牡丹皮，当从，各一两）

　　上七味，以水一斗煮取四升，温分四服，日三夜一服。

　　辨肺脏病证候文并方

　　肺虚则鼻息不利；实则喘咳，凭胸仰息。

　　肺病者，必咳喘逆气，肩息，背痛，汗出憎风；虚则胸中痛，少气，不能报息，耳聋，咽干。

　　邪在肺，则皮肤痛，发寒热，上气喘，汗出，咳动肩背，取之膺中外腧，背第三椎旁，以手按之快然，乃刺之，取缺盆以越之。

　　陶云：肺德在收。故经云：“以酸补之，咸泻之；肺苦气上逆，食辛以散之，开腠理以通气也。”

　　小泻肺汤

　　治咳喘上气，胸中迫满，不可卧者方：

　　葶苈子（熬黑，捣如泥）大黄芍药（各三两）

　　上三味，以水三升，煮取二升，温分再服，喘定止后服。

　　大泻肺汤

　　治胸中有痰[疾？]涎，喘不得卧，大小便闷，身面肿迫潢，欲得气利者方：

　　葶苈子（熬）大黄芍药（各二两）甘草（炙）黄芩干姜（各一两）

　　上六味，以水五升，煮取二升，温分再服，日二服。

　　小补肺汤

　　治汗出口渴，少气不足息，胸中痛，脉虚者方：

　　麦门冬五味子旋覆花（各三两，一方作牡丹皮，可从）细辛（一两）

　　上四味，以水八升，煮取三升，每服一升，日三服。若胸中烦热者，去细辛，加海蛤一分[两]；若闷痛者，加细辛一分[两]；咳疾不出，脉结者，倍旋覆花为二[六]两；若眩冒者，去细辛，加泽泻一分[两]；咳而吐血者，倍麦门冬二[六]两；若烦渴者，去细辛，加粳米半升；涎多者，仍用细辛，加半夏半升，洗。

　　大补肺汤

　　治烦热汗邮，少气不足息，口干，耳聋，脉虚而快者方：

　　麦门冬五味子旋覆花（各三两，一方作牡丹皮，当从）细辛（一两）地黄竹叶甘（各一两）

　　上七味，以水一斗，煮取四升，温分四服，日三夜一服。

　　辨肾脏病证文并方

　　肾气虚则厥逆，实则腹满，面色正黑，泾溲不利。

　　肾病者，必腹大胫肿，身重，嗜寝[寐]；虚则腰中痛，大腹小腹痛，尻阴股、膝挛，足皆痛。

　　邪在肾，是骨痛，阴痹，阴痹者，按之不得，腹胀，腰痛，大便难，肩背项强痛，时眩仆，取之勇泉，昆仑，视有余者尽取之。

　　陶云：肾德在坚。故经云：“以苦补之，甘泻之；肾甘燥，急食咸以润之，至津液生也。”

　　小泻肾汤

　　治小便赤少，少腹满，[时足胫有者方]：

　　茯苓甘草黄芩（各三两）

　　上三味，以水三升，煮取一升，顿服。

　　大泻肾汤

　　治小便赤少，是溺血，少腹迫满而痛，腰如折，耳鸣者方：

　　茯苓甘草大黄黄芩（各三两）芍药干姜（各一两）

　　上方六味，以水五升，煮取二升，日二温服。

　　小补肾汤

　　治虚劳失精，腰痛，骨蒸羸瘦，脉快者方：

　　地黄竹叶甘草（各三两）泽泻（一两）

　　上四味，以水八升，煮取三升，日三服。若小便血者，去泽泻，加地榆一两[分]；若大便见血者，去泽泻，加伏龙肝如鸡子在；若苦遗精者，易生地黄为熟地黄；若小便冷，茎中痛，倍泽泻为二两；少腹苦迫急者，去泽泻，加牡丹皮一两[分]；小便不利者，仍用泽泻；心烦者，加竹叶；腹中热者，加栀子十四枚，打。

　　大补肾汤

　　治精气虚少，腰痛，肾痿，不可行走，虚热冲逆，头目眩，小便不利，脉软而快者方：

　　地黄竹叶甘草（各三两）泽泻桂枝干姜五味子（各一两）

　　上七味，以长流水一斗，煮取四升，渐分四服，日三服夜一服。

　　陶曰：又有泻方五首，以救诸病误治，致生变乱者也

　　泻肝汤

　　救误用吐法，其人神气素虚，有疾[痰]澼发动呕吐不止，惊烦不宁方：

　　枳实（熬）芍药代赭石（一方作牡丹皮，当从）旋覆花竹叶（各三两，一方有生姜，当从）

　　上方五味，以水七升，煮取三升，温分再服。

　　泻心汤

　　救误用清下，其人阳气素实，外邪乘虚陷入，致心下痞满，食不下，利反不止，雷鸣腹痛方：

　　黄连黄芩人参甘草（炙）干姜（各三两，一方有大枣）

　　上方五味，以水七升，煮取三升，温分再服

　　泻脾汤

　　救误用冷寒，其人阴气素实，卫气不通，致腹中滞胀，反寒不已方：

　　附子（炮）干姜麦冬五味子旋覆花（各三两，一方有细辛三两）

　　上方五味，以水七升，煮取三升，温分再服。

　　泻肺汤

　　救误用火法，其人血素躁，致令神识迷妄如痴，吐血、衄血、胸中烦满，气结

　　葶苈子（熬黑，捣如泥）大黄生地黄竹叶甘草（各三两）

　　上方五味，以水七升，煮取三升，温分再服。

　　泻肾汤

　　救误用汗法，其人阳气素虚，致令阴气逆升，心中悸动不安，冒，汗出不止

　　茯苓甘草桂枝生姜五味子（各三两）

　　止方五味，以水七升，煮取三或，温分再服。

　　陶云：经方有救诸劳损病方，亦有五首，然综观共要义，盖不外虚候方加减而已，录出以备修真之辅，拯人之危也。然其方意深妙，非俗浅所识，缘诸损候，藏气互乘，虚实杂错，药味寒热并行，补泻相参，先圣遗奥，出人意表，汉晋以还，诸名医辈，张机、卫汜 [汛]、华元化、吴普、皇甫玄晏、支法师、葛稚川、范将军等，皆当代名贤，咸师式此，《汤液经法》愍救疾苦，造福含灵，其间增减，虽各擅其异，或致新效，似乱旧经，而其旨趣，仍方圆之于规矩也。

　　辅行诀脏腑用药法要（下）

　　梁华阳隐居陶弘景撰

　　养生补肝汤

　　治肝虚，筋极，腹中坚澼，大便閟塞方：

　　蜀椒（汗，一升）桂心（三两）韭叶（切，一把）芍药（三两）芒硝（半斤）胡麻油（一升）

　　上六味，以水五升，称煮椒、椒、韭叶、区药，取得三升，去滓，纳芒硝于内，待消已，即停火，将麻油倾入，乘热，急以桑枝三枚，各长尺许，不住手搅，令与芍药和合为度，共得三升，温分三他，一日尽之。

　　调中补心汤

　　治心劳脉极，心中烦悸神识慌惚方：

　　旋覆花（一升，一方作牡丹皮四两，当从）栗子（打去壳，十二枚）葱叶（十四茎）豉（半斤，一方作山萸肉，当从）栀子（十四枚，打）人参（三两，切）

　　上方六味，以清酒四升，水六升，煮取三升，渐分三他，日三。

　　建中补脾汤

　　治脾虚肉极，羸唐如柴，腹中拘急，四肢无力方：

　　甘草（炙，二两）大枣（十二枚，去核）生姜（三两，切）黄饴（一升）桂枝（二两）芍药（六两）

　　上六味，以水七升，煮取三升，去滓，纳饴，更上火，令消已，温服一升，日尽之。

　　宁气补肺汤

　　治肺虚气极，烦热汗出，口舌渴燥方：

　　麦门冬（二升）五味子（二升）白浆（五升）芥子（半升）旋覆花（一两）竹味（三把）

　　上六味，但以白浆共煮，取得三升，分三服，日尽之。

　　固元补肾汤

　　治肾虚精极，遗精失溺，气乏无力，不可动转，唾血、咯血方：

　　地黄（切）王瓜根（切，各三两）苦酒（一升）甘草（炙）薤白（四两）干姜（二两，切）

　　上方六味，以苦酒合井泉水五升煮之，取得三升，每服一升，一日尽之。

　　陶云：经云：毒药攻邪，五茶为充，五果为助，五谷为养，五畜为益，，尔乃大汤之设。今所录者，皆小汤耳。若欲作大汤者，补有汤内加羊肝，补心加鸡心，补脾加牛肉，补肺加犬肉，补肾加猪肾，各一具，即成也。

　　陶隐居云：“依《神农本经》及《桐君采药录》，上中下三品之药，凡三百六十五味，以应周天之度，四时八节之气，商有圣相伊尹，撰《汤液经法》三卷，为方亦三百六十首：上品上药，为服食补益方者百二十者；中品中药，为疗疾祛邪之方，亦百十十首；下品毒药，为杀虫辟邪痈疽等方，亦百二十首。凡共三百六十首也，实万代医家之规范，苍生护命之大宝也。今检录常情需用者六十首，备山中预防灾疾之用耳。检用诸药之要者，可黩契经方之旨焉。经云：在天成象，在地成形，天有五气，化生五味，五味之变，不可胜数。”今者约列二十五种，以明五行互含之迹，以明五味变化之用，如左：

　　味辛皆属木，桂为之主，椒为火，姜为土，细辛为金，（）（）为水。

　　味咸皆属火，旋覆花为之主，大黄为木，泽泻为土，厚朴为金，硝石为水。

　　味甘皆属土，人参为之主，甘草为木，大枣为火，麦冬为金，茯苓为水。

　　味酸皆属金，五味[子]为之主，枳实为木，豉为火，区药为土，薯蓣为水。

　　味苦皆属水，地黄为之主，黄芩为木，黄连为火，白术为土，竹味为水。

　　此二十五味，为诸药之精，多疗诸五脏六腑内损诸病，学者当深契焉。

　　经云：“主于补泻者为君，数量同于君而非主故为臣，从于佐监者为佐使。”

　　陶隐居曰：此图乃《汤液经法》尽要之妙，学者能谙于此，医道毕矣。

　　弘景曰：“外感天行，经方之药，有二旦、六神大小等汤。昔南阳张机，依此诸方，撰写为《伤寒论》一部，疗治明悉，后学咸尊奉之。山林僻居，仓卒难防外感之疾，日数传，生死往往在三五日间，岂险之虞也，今亦录而识之。

　　小阳旦汤

　　治天行发热，自汗出而恶风，鼻鸣干呕者。

　　桂枝（三两）芍药（三两）生姜（二两，切）甘草（炙，二两）大枣（十二枚）

　　上方，以水七升，煮取三升，温服一升，服已，即啜热稀饭一器，以助药力，稍令汗出，不可大汗流漓，汗之则病不除也。若不汗出，可随服之，取瘥止。日三服，若加饴一升，为正阳旦汤。

　　小阴旦汤

　　治天行，身热汗出，头目痛，腹中痛，干呕下利者。

　　黄芩（三两）芍药（三两）生姜（二两，切）甘草（二两，炙）大枣（十二枚）

　　上方，以水七升，煮取三升，温服一升，日三服，服汤已，如人行三四里时，令病人啜白浆一器，以助药力，身热之自愈也。

　　大阳旦汤

　　治凡病汗出不止，气息惙，身劳力怯，恶风凉，腹中拘急，不欲饮食，皆宜此方，若脉虚大者，为更切证也。

　　黄芩（五两）人参桂枝生姜（各三两）甘草（炙，三两）芍药（六两）大枣（十二枚）饴（一升）

　　上七味，以水一斗，煮取四或，去滓，纳饴上火，令烊已，每服一升，日三夜一服。

　　大阴旦汤

　　治凡病头目眩晕，咽中干，每喜干呕，食不下，心中烦满，胸胁支痛，往来寒热方：

　　柴胡（八两）人参黄芩生姜（各三两）甘草（炙，二两）芍药（四两）大枣（十二枚）半夏（一升，洗）

　　上八味，以水一斗二升，，煮取六升，去滓，重上火，缓缓煎之，取得三升，温服一升，日三服。

　　小青龙汤

　　治天行，发热恶寒，汗不出而喘，身疼痛，脉紧者方：

　　麻黄（三两）杏仁（半升，熬，打）桂枝（三两）甘草（炙，一两半）

　　上方四味，以水七升，先煮麻黄，减二升，掠去上沫，纳诸药，煮取三或，去滓，温服八合，必令汗出彻身，不然恐邪不尽散也。

　　大青龙汤

　　治天行，表不解，心下有水气，干呕，发热而喘咳不已者。

　　麻黄（去节）细辛芍药甘草（炙）桂枝（各三两）五味子（半升）半夏（半升）干姜（三两）

　　上方八味，以水一斗，先煮麻黄，减二升，掠去上沫，内诸药，煮取三升，去滓，温服一升。一方无干姜，作七味，当从。

　　小白虎汤

　　治天行热痛，大汗出不止，口舌干燥，饮水数升不已，脉洪大者方：

　　石膏（如鸡子大，绵裹）知母（六两）甘草（炙，二两）粳米（六合）上四味，以水一斗，先熬粳米，熟讫，去米，纳诸药，煮取六升，温服二升，日三服。

　　大白虎汤

　　治天行热病，心中烦热，时自汗出，舌干，渴欲饮水，时呷嗽不已，久不解者方：

　　石膏（如鸡子大一枚，打）麦门冬（半升）甘草（炙，二两）粳米（六合）半夏（半升）生姜（二两，切）竹叶（三大握）

　　上方七味，以水一斗二升，先煮粳米，米熟讫，去米，纳诸药，煮至六升，去滓，温服二升，日三服。

　　小朱鸟汤

　　治天行热病，心气不足，内生烦热，坐卧不安，时下利纯血如鸡鸭肝者方：

　　鸡子黄二枚）阿胶（三锭）黄连（四两）芍药（各二两）

　　上五味，以水六升，先煮连、芩、芍三物，取三升，去滓，内胶，列上火，令烊尽，取下，待小冷下鸡子黄，搅令相得，温服七合，日三服。

　　大朱鸟汤

　　治天行热病，重下恶毒痢，痢下纯血，日数十行，蠃瘦如柴，心中不安，腹中绞急，痛如刀刺方：

　　鸡子黄（二枚）阿胶（三锭）黄连（四两）芍药（各二两）人参（二两）干姜（二两）

　　上药七味，以水一斗，先煮连、芩、姜五物，得四升讫，内醇苦酒二升，再煮至四升讫，去滓，次纳胶于内，更上炎，令烊，取下待小冷，纳鸡子黄，搅令相得即成，每服一升，日三夜一服。

　　小玄武汤

　　治天行病，肾气不足，内生虚寒，小便不利，腹中痛，四肢冷者方：

　　茯苓（三两）芍药（三两）白术（二两）干姜（三两）附了（一枚，炮去皮）

　　上五味，以水八升，煮取三升，去滓，温服七合，日三服。

　　大玄武汤

　　治肾气虚疲，少腹中冷嘲热讽，腰背沉重，四肢清，小便不利，大便鸭溏，日十余行，气惙力弱者方：

　　茯苓（三两）白术（二两）附子（一枚，炮）芍药（二两）干姜（二两）人参（二两）甘草（二两，炙）

　　上七味，以水一斗，煮取四升，温服一升，日三夜一他。

　　弘景曰：阳旦者，升阳之方，以黄芪为主；阴旦者，扶阴之方，以柴胡为主；青龙者，宣发之方，以麻黄为主；白虎者，收重之方，以石膏为主；朱鸟者，表滋之方，以鸡了黄为主；玄武者，温渗之方，以附子为主；此六方者，为六合之正精，升降阴阳，变互金木，即济水火，乃神明之剂也。张机撰《伤寒论》，避道家之称，故其方皆非正名也，但以其药名之，以推主为识耳。

　　陶经隐居云：中恶卒死者，皆脏气被壅，致令内外隔绝所致也，神仙有开五窍以救卒死中恶之方五者，录如左：

　　点眼以通肝气：

　　治跌仆，腰，挫闪，气血着滞、作痛一处，不可欠呻、动转方：

　　矾石烧赤，取凉冷，研为细粉，每用少许，以酢蘸，点目大眦，痛在左则点右眦，痛在右则点左眦，当大痒，螯泪大出则愈。

　　吹鼻以通肺气：

　　治诸凡卒死，息闭不通者，皆可用此法活之。

　　皂角刮去皮絃，用净肉，火上炙燥，如杏核心大一块，细辛根等分，共为极细末，每用苇管吹鼻中少许，得嚏则活也。

　　着舌而通心气：

　　治中恶，急心痛，手足遂冷者，顷刻可杀人，扑克其人唇舌青紫者及指甲青冷者是：

　　硝石（五钱匕）雄黄（一钱匕）

　　上二味，共为极细末，启病者舌，着散一匕于舌下，少时即定，若有涎出，令病者随涎咽下必愈。

　　启喉以通脾气：

　　治过食难化之物，或异品有毒，宿积不消，毒势攻注，心腹痛如刀搅。

　　赤小豆瓜蒂（各等分）

　　共为散，每用咸豉半升，以水二升，煮豉取一升，去滓，纳散一匕，顿服，少项当大吐则瘥。（启喉方：救误食诸毒及生冷硬物，宿积不消，心中痛疼方。赤小豆、瓜蒂各等分，为散讫，加盐豉少许，共捣为丸，以竹箸启病者齿，温水送入口中，得大吐鲁番即愈）

　　熨耳以通肾气：

　　治梦魇不寐

　　烧热汤二升，入戎盐七合，令烊化已，切葱白十五茎纳汤内，视汤再沸，即将葱取出，捣如泥，以麻布包之，熨病者二耳，令葱气入耳，病者即寐也。（灌耳方：救饮水过，小便闭塞，涓滴不通方。烧汤一斗，入戎盐一升，葱白十五茎，莫令葱太热，勺汤，指试不太热，即灌耳中，令病者侧卧，下以一盆着汤，承耳下薰之，少时小便通，愈）

　　上五方，乃神仙救急之道，若畜病者，可倍用之。

　　校注：

　　1、耎意为祛弱

　　2、小补心汤第一方即《金匮要略》之桥蒌薤白半夏汤，主证及药味皆符，惟《《金匮要略》用“白酒一斗”，本书用“白浆一斗”，据〈外台秘要〉载此方，白酒即白浆，〈千金要方〉作白浆，实为一物，古又称“酢”，即今之黄酒。

　　3、大泻脾汤之六味药，甲本为“附子、干姜、黄芩、大黄、枳实、芍药（先抄“甘草”，又涂改为“芍药”）”，乙本为“附子、干姜、黄芩、大黄、枳实、甘草”。按本方通例，凡五脏泻汤大方，皆由六味药组成，其中，有五味药诸方皆同，即姜、芍药、大黄、黄芩、甘草，只有一味药诸方各异，此一味药出自该脏泻汤小方，据此，大泻脾汤应由前列五味药加附子组成，方中不应有“枳实”，枳实是大小泻肝汤的代表药物。

　　4、甲本、乙本皆作“一分”，按〈本草经集注〉“四分成一两”，据本书通例，用量不当如此之少，疑“分”当为“两”字之误，今改。

　　5、因“六”字与“二”字草书形近，致甲本、乙本皆讹作“二两”，即云加倍，当以“六两”为正。 
