

　　本经逢原 清 张璐

　　小引

　　医之有《本经》也，犹匠氏之有绳墨也。有绳墨而后有规矩，有规矩而后能变通。变通生乎智巧，又必本诸绳墨也。原夫炎帝《本经》，绳墨之创始也。《大观》、《证类》，规矩之成则也。濒湖《纲目》，成则中之集大成，未能达乎变通也。譬诸大匠能与人规矩，不能与人智巧。能以智巧与人达乎变通之道者，黄帝《灵》《素》之文也。能以炎黄之道随机应用，不为绳墨所拘者，汉长沙一人而已。长沙以天纵之能，一脉相承炎黄之道，信手皆绳墨也。未闻炎黄而外别有绳墨也。尝思医林学术，非不代有名人，求其端本澄源，宗乎《本经》主治者，《玉函金匮》而外未之闻也。长沙已往，唐逸士《千金方》独得其髓，其立方之峻，有过于长沙者，后世末由宗之。以故集本草者，咸以上古逆顺反激之用，概置不录，专事坦夷，以适时宜。其间琐琐，固无足论。即濒湖之博洽今古者，尚尔舍本逐末，仅以《本经》主治冠列诸首，以为存羊之意。惟仲淳缪子开凿经义，迥出诸方，而于委婉难明处，则旁引《别录》等说，疏作经言，朱紫之混，能无戾乎？昔三余乔子有《本经注疏》一册，三十五年前于念莪先生斋头曾一寓目，惜乎，未经刊布，不可复睹。因不自揣，聊陈鄙见，略疏《本经》之大义，并系诸家治法，庶使学人左右逢原，不逾炎黄绳墨，足以为上工也。

　　上工十全六，不能尽起白骨而生之。吾愿天下医师慎勿妄恃己长，以希苟得之利，天下苍生确遵有病不治，常得中医之戒，跳出时师圈缋，何绳墨之可限哉。

　　康熙乙亥春王石顽张璐书于隽永堂时年七十有九

　　卷一水部

　　诸水

　　古人服药必择水火，故凡汤液多用新汲井华水，取天真之气浮于水面也。宜文火煎成，候温暖缓服之。《金匮》云，凡煮药饮汁以解毒者，虽云救急，不可热饮，诸毒病得热更甚，宜冷冻饮料之。此言治热解毒及辛热药味，当确遵此例。一切调补药，即宜温饮。苦寒祛火药，则宜热饮，热因寒用之法也。仲景煎实脾药，作甘澜水扬之万遍，取其流利不助肾邪也。杓扬百遍名百劳水，取其激扬以除陈积也。成无己曰：仲景治伤寒瘀热在里身黄，麻黄连翘赤小豆汤，煎用潦水，取其味薄不助湿热也。以新汲水煮沸如麻，名麻沸汤，取其轻浮以散结热也。以水空煎候熟极煮药，名清浆水，取其下趋不至上涌也。服涌吐药用齑水，取其味浊引疾上窜，以吐诸痰饮宿食，酸苦涌泄为阴也。煎荡涤邪秽药，用东流水，《本经》云，东流水为云母石所畏，炼云母用之。煎利水药，用急流水，取性走也。煎水逆呕吐药，用逆流水，取其上涌痰涎也。煎阳盛阴虚目不得瞑药，用千里流水，取其性之疾泻也。煎中暑神昏药，及食枫树菌笑不止，用地浆水，（急掘墙阴地作坎置水，搅澄者是也。）取救垂绝之阴也。煎中暑亡汗药，及霍乱泄利不止，用酸浆水，（糯米酿成点乳饼者，或水磨作内点真粉之酸水亦可。）取收欲脱之阳也。黄霉雨水洗疮疥，灭斑痕。白露雨水洗肌面，减颜色。秋露质清，止疟除烦。腊雪气膻，助阳摄火，治天行时气瘟疫，解丹毒。雹水性暴，动风发癫。夏冰阴凝，发 成痞。柏叶、菖蒲上露并能明目。韭叶上露去白癜风。凌霄花上露能损人目。浸蓝水解毒杀虫，误吞水蛭，腹面黄者，啜此水，虫下即安。瓶中养花水有毒伤人，腊梅者尤甚。卤水咸苦大毒，凡蚀 疥癣及毒虫生子入肉者，涂之即化，但疮有血者，不可涂之。六畜食一合当时死，人亦然。生熟汤入盐微咸，霍乱者，饮一二升，吐尽痰食即愈。方诸水，大蚌水也，向月取之，得至阴之精华，故能明目止渴除烦，汤火疮敷之有效。上池水，竹篱头上水也，长桑君饮扁鹊能洞鉴脏腑，见垣一方人。东阿井水煎乌驴皮胶，治逆上之痰血；青州范公泉造白丸子，利膈化痰。二者皆济水之分流也。至若古冢废井、泽中停水、山岩泉水有翳，及诸水经宿面有五色者，皆有毒，非但不可服食煎药，即洗涤亦忌之。

　　卷一火部

　　诸火

　　北方炊食都用煤火，以地属坎，足胜其气，且助命门真火。人食煤火，长气于阴，膂力强壮。南人食之，多发痈毒。受其毒者，以齑汁解之，然煤火处，置大缸水于旁，则毒从水解。南方炊食都用薪火，人食薪火，长气于阳，气多轻浮不实，不似北方之禀气刚劲也。凡煎补药，文火缓煎。泻药武火急煎。煎膏用桑柴火最良。抱朴子云：一切神仙药，不得桑柴不服。然不若煎收并用文火，则不伤药性。上古炊食都用燧火，是为阳火。今皆击石取火则阴火也，用以炊食犹之可也。若点艾炷尤非所宜，灸艾宜取太阳真火，否则真麻油灯，艾茎点于炷上，则灸疮至愈不痛。神针火治寒湿痹、附骨阴疽，凡在筋骨隐痛者针之，火气直达病所。燔针即烧针，病在经筋所发诸痹，用之其效最捷。经云，治在燔针劫刺，以知为度，以痛为愈。马矢 煨风痹药，取其性缓，通行经络也。苇薪火炊泻阳药，取其轻扬，不损药力，二者皆《内经》法也。灯火淬小儿诸惊，及头风脑痛、风痹缓急，以油能解风毒，火能通经络也。灯花治小儿邪热在心，夜啼不止，以二三颗灯心汤调，抹乳吮之。烛烬治疔肿，同胡麻、针砂等分为末，和醋敷之。治九漏，与阴干马齿苋等分为末，和腊猪脂敷之，取乌 之余力，以化歹肉也。至于烟草之火，方书不录，惟《朝鲜志》见之，始自闽人吸以祛瘴，向后北人借以辟寒，今则遍行寰宇，岂知毒草之气，熏灼脏腑，游行经络，能无壮火散气之虑乎？近日目科内障丸中，间有用之获效者，取其辛温散冷积之翳也。不可与冰片同吸，以火济火多发烟毒。不可以藤点吸，恐其有蛇虺之毒也。吸烟之后，慎不得饮火酒，能引火气熏灼脏腑也。又久受烟毒而肺胃不清者，以砂糖汤解之。烟筒中脂污衣上，涤之不去，惟嚼西瓜仁揉之即净，其涤除痰垢之力可知也。世以瓜子仁生痰，不亦谬乎。

　　卷一土部

　　诸土

　　脾土喜燥恶湿，故取东壁太阳所照之土，引真火生发之气，补土而胜湿，则吐泻自止。用以制药皆为脾胃之引导耳。昔人以东壁土调水，治小儿嗜食泥土之病，取土入虫口而祛之下行也。道途中热土治夏月 死，取温以散热也。若沃以冷水，虚阳立铲，死不救矣。白垩土苦温无毒，《本经》主女子寒热症瘕，月闭积聚，取土之间气，以祛妇人间厕之积也。《千金》治妇人带下等疾者，以土能胜湿，而白则兼入气分也，惟邯郸者为胜。黄土甘平无毒，乃中央正色，不占秽渍，故色不黑，治泄利冷热、赤白，腹内绞痛，下血，解诸药毒、闭口椒毒、野蕈毒。蚯蚓泥治小儿阴囊热肿，取寒能解毒也。热病谵语狂乱无燥结可攻者，蚯蚓泥凉水调服。蜣螂转丸土治反胃、吐利、霍乱，汤淋绞汁饮之。醋调涂项上瘿瘤。土蜂窝上细土，主头风肿毒及蜂虿伤，醋和敷之。胡燕窝土，主风瘙瘾疹及恶刺疮、浸淫疮，并水和敷之。《短剧》治湿疡疥疮，《外台》治蠼 尿疮，《千金》治瘭疽丹毒。鼠壤土通肾气，解毒邪，取其搜风达窍也。蚁垤土下胞衣死胎，炒热拓心下自出。烧尸场上土，治好魇多梦，置枕中并涂关元及脐。螺蛳泥主反胃吐食，取螺蛳一斗水浸，取泥晒干，每服一钱，火酒调服。犬屎泥治妊娠伤寒，涂腹保胎。井底泥治妊娠热病，涂胸脐丹田护子，并治汤火烧疮。伏龙肝乃灶心赤土，《本经》云：味辛微温，主妇人崩中吐血。《千金》名釜月下土，言正对釜脐处也。然必日用炊饭者良，若煮羹者，味咸不堪入药。止咳逆吐血，消痈肿毒瓦斯，盖以失血过多，中气必损，故取微温调和血脉也。消痈肿毒瓦斯者，辛散软坚也。

　　《日华子》主催生者，取温中而镇重下坠也。其胎漏不止，产后下利，并宜煮水澄清去滓，代水煎药，取温土脏，和营血也。《千金方》治中风口噤，狂不识人，并用搅水澄服。又久痢不止，横生逆产，胞衣不下，皆醋调涂脐腹效。小儿重舌和苦酒涂之。发背，酒调浓敷，干即易，平乃止。杖疮肿痛，香油调涂。灸疮肿痛，煮水热淋，皆孙真人法也。《外台》治一切痈肿，和蒜泥贴，干再易之；百草霜烧百草之煤也，止血散瘀，上下诸血悉主之。又阳毒发斑，取温以解毒散火也。釜脐墨治阳毒发狂，黑奴丸中用之。《千金》治卒中，恶卒，心痛，舌卒肿大等患。又下死胎方，用百草霜二钱、伏龙肝五钱为细末，酒调童便服二钱，少顷再服三钱即下。梁上尘，一名乌龙尾，治妊娠胎动、横生逆产，及金疮鼻衄、疔肿恶疮、小儿赤丹，取其轻浮，以散久积之气也。清烟墨灰止吐衄血逆上行，或生藕汁，或莱菔汁，或鲜地黄自然汁，磨服即止。然须烧灰出火毒用之，但勿用干地黄和水捣磨。柏叶汁、甘蕉汁，咸非所宜，往往止截后有瘀积之患。飞丝入目及一切尘物入目，磨浓墨点之自出，或灯心蘸墨汁频卷之。砂锅取年久炊食者，研细水飞，治黄肿积块，酒服五钱，潞州者佳。孩儿茶，一名乌爹泥，性涩收敛，止血收湿，为金疮止痛生肌之要药。白磁器研细水飞，敷痈肿，可代针砭。又点目去翳。粪坑底泥治背疮疔肿痈毒，阴干为末，新水调敷，其痛立止。

　　坑同蝉蜕、全蝎末作饼，香油煎滚，温服，以滓敷疔四围，其疔自出。

　　卷一金部

　　金

　　生金辛平有毒，金箔无毒。

　　发明

　　金能制木，故可疗惊痫风热肝胆之病，然须为箔，庶无重坠伤中之患。紫雪方用赤金叶子煎水，取制肝降痰逆也。若成块锭金及首饰之类，非特无味且有油腻，良非所宜。

　　银箔功用与金不殊，但入气分，不入血分，稍为不同。《肘后方》治痈肿，五石汤用之。

　　卷一金部

　　赤铜

　　苦平，微毒。

　　发明

　　贼风反折，以赤铜五斤烧红，内二斗酒中百遍，服五合，日三服，以效为度。

　　赤铜落乃打铜落下之屑，与自然铜同类，故亦能接骨。 赤醋沃七次，同五倍等则染须黑润。

　　藏器曰：赤铜屑能焊人骨及六畜有损，细研酒灌，直入骨损处。六畜死后，取骨视之，犹有焊痕可验。

　　卷一金部

　　铜青

　　酸苦平，小毒。

　　发明

　　铜青藉醋结成，能入肝胆二经。以醋蘸捻喉中则吐风痰，为散疗喉痹牙疳，醋调揩腋下治狐臭，姜汁调点烂沿风眼，去疳杀虫，所治皆厥阴之病。

　　卷一金部

　　自然铜

　　辛平，小毒。火 ，醋淬七次，置地七日，出火毒水飞用。铜非 不可入药。

　　新者，火毒燥烈，慎勿用之。

　　发明

　　自然铜出铜坑中，性禀坚刚，散火止痛，功专接骨，骨接之后，即宜理气活血，庶无悍烈伤中走散真气之患。

　　卷一金部

　　古文钱

　　辛平，小毒。

　　发明

　　古钱以生姜汁涂，刮青点目，去障消瘀散赤肿，一点即愈。但初点热泪蔑面，然终无损。惟作疮者，与肝肾虚而内障生花者，不可用也。妇人逆产，五淋，煮汁用之。便毒初起与胡桃肉同嚼，食二三枚即消。便毒属肝，金伐木也。

　　卷一金部

　　铅

　　一名黑锡甘寒，无毒。凡用取未经银冶，新铅熔净去渣，再熔成液，同硫磺 ，如焰起，以醋洒之，候成黑灰，研之不粘滞为度。如 不透，服之令人头痛，以阴降太速，阳火无依故也。

　　发明

　　铅禀北方癸水之性，阴极之精，内通于肾，故《局方》黑锡丹、《宣明》补真丹皆用之。得汞交感，即能治一切阴阳混淆，上盛下虚，气升不降，噎膈、反胃、呕吐、眩晕诸疾。又捶成薄片置烧酒中半月许，结成白霜，取其酒徐徐饮之，降阴火最捷，但性带阴毒，恐伤心肾，不可多服。铅性入肉，故女子以之 耳孔即自穿。

　　卷一金部

　　铅粉

　　一名胡粉辛寒，无毒。

　　《本经》治伏尸毒螫，杀三虫。

　　发明

　　铅粉与黄丹同类，内有豆粉、蛤粉，而无硝盐，但入气分，功专止痛生肌，亦可入膏药代黄丹用。《本经》治伏尸毒螫，杀三虫者，取铅性之重，以镇摄其邪。《金匮》甘草粉蜜汤治蛔病吐涎心痛，专取胡粉杀虫、甘草安胃、蜜以诱入虫口也。陶弘景云，疗尸虫弥良。

　　卷一金部

　　铅丹

　　一名黄丹辛微寒，无毒。

　　《本经》治吐逆胃反，惊痫癫疾，除热下气。

　　发明

　　铅丹体重性沉，味兼盐矾，而走血分，能坠痰止疟。《本经》言，止吐逆胃反，治惊痫癫疾，除热下气，取其性重以镇逆满也。仲景柴胡龙骨牡蛎汤用之，取其入胆以祛痰积也；但内无积滞，误服不能无伤胃夺食之患。敷疮长肉、坠痰杀虫，皆铅之本性耳。目暴赤痛，铅丹蜜调贴太阳穴立效。

　　卷一金部

　　密陀僧

　　咸辛平，小毒。

　　发明

　　此感铅银硝石之气而成，其性重坠，直入下焦，故能坠痰，截疟疗疮肿。治惊气入心包络，喑不能言语者，用密陀僧末一匕，茶清调服即愈。惊则气乱，取重以去怯而平肝也，但入口则漾漾欲吐，以阴毒之性能伤胃气也。《圣惠方》鼻 赤 ，密陀僧细研人乳调，夜则涂之。《丹方》治背疮初起，以醋 七次，桐油调，围患处即消。同枯矾治汗瘢体气，合五倍子染髭须，同鹰屎白灭瘢痕，水磨服解砒霜、硫黄毒。

　　卷一金部

　　锡

　　辛寒，微毒。

　　发明

　　锡为砒母，故新造锡器不可盛酒越宿，制瓶藏药须旧锡杂铅乃佳。昔人过饮烧酒昏迷欲绝，或令以锡器贮沸汤，盖取气水饮之即苏，此与炊单布治汤气薰灼无异，同气相感之力也。

　　卷一金部

　　铁落

　　辛寒，有毒，即烧铁赤沸砧上爆下之屑也，铁铫内 赤，醋沃七次用。

　　《本经》主风热恶疮疡疽痂疥，气在皮肤中。

　　发明

　　《素问》云：有病怒狂者，治以生铁落为饮。渍汁煎药，取其性沉，下气最疾。

　　不可过服，过服令人凛凛恶寒，以其专削阳气也。《本经》主风热恶疮等疾，皆肝心火热所致，辛寒能除二经之热也。苏恭以之炒热投酒中，疗贼风痉病，借酒以行皮肤中气也。

　　卷一金部

　　针砂

　　酸辛，无毒，作针家磨 细末也。

　　发明

　　针砂寒降，善治湿热脾劳黄病，于铁铫内 通红醋沃，置阴处待半月，积块生黄化尽铁性用，为消脾胃坚积黄肿之专药。丹溪温中丸用之。又以制过针砂一两，入干漆灰半钱、香附三钱，合平胃散五钱，蒸饼为丸，汤酒任下，治疗与温中丸不殊。

　　卷一金部

　　铁精

　　平微温，小毒。

　　《本经》明目化铜。

　　发明

　　铁之精华也。出锻灶中，紫色轻如尘者佳，取至阴沉重之性。得纯阳火炼而轻浮上升，故可以疗惊悸、定风痫、破胃脘积血作痛。《本经》主明目，取其镇摄虚火之义，以其得火气之多也。但胃气虚寒人服之，往往有夺食发呃之虞；以纯阴镇摄太过，而伤犯阳和之气也。

　　卷一金部

　　铁锈

　　一名铁衣辛寒，无毒。

　　发明

　　陶华云：铁锈水和药服，性沉重，最能坠热开结，又能平肝消肿。治恶疮疥癣，和油涂之。妇人产后阴挺不收，和冰片研水敷之。蠼 、蜈蚣咬，和蒜涂之。

　　卷一石部

　　玉

　　平淡，无毒。

　　发明

　　玉灭瘢痕，日日磨擦，久则自退。研细水飞，去目翳。珊瑚、玛瑙、宝石、玻璃、水晶为屑，水飞，皆能去翳，不独玉屑为然也。

　　卷一石部

　　云母

　　甘平，无毒。凡用选白莹者，擘薄片，取雨水或流水渍去砂土，更以秋露渍数十日，同露煮七日夜，磨令极细，拈指，无复光明者，乃可用之。或同盐入重布袋 之，沃令盐味尽，悬当风处自然成粉。弘景曰：炼之用矾则揉烂，忌羊血者，以其能解诸药之性也。与胡蒜尤为切禁，犯之必腹满作泻。黑者有毒伤人。《本经》主身痹死肌，中风寒热如在车船上，除邪气，安五脏，益精明目，久服轻身延年。

　　发明

　　云母生泰山山谷，色白者良。《本经》言，云母甘平，详其性升亦应有甘温助阳之力，故能辟一切阴邪不正之气，主身痹死肌，以其能辟邪除阴毒也。其治中风寒热如在车船上，以其能镇摄虚阳也。《局方》云母膏治一切痈毒。仲景方治牝疟多寒。《千金方》治久利带下，小便淋疾，及一切恶疮。《深师方》治痰饮头痛。何德扬治妇人难产，温酒调服三钱，入口即下。金刃伤敷之，止血最速，且无腐烂之虞。阴疽，肠痈亦多用之，皆取助阳之力也。久服能使身轻尸解。孙真人恒服之，但石药性偏助阳，凡阴虚火炎者，慎勿误与。

　　卷一石部

　　白石英

　　甘温，无毒。出泰山。以六棱莹白如水晶者为真。林北海先生《本草纲目必读》，但收紫而不及白，世鲜真者可知。

　　《本经》治消渴，阴痿不足，咳逆，胸膈间久寒，益气除风湿痹。

　　发明

　　白石英入手太阴、足阳明气分，肺痈溃久，痿痹不起者宜之。《本经》主消渴阴痿不足诸病，功专温肺无疑。但石性 悍，不可久服。仲景《金匮》风引汤只令碎如米粒，不欲其滓入胃也。《千金》五石等方，俱 过水飞入丸，而五石丸专以钟乳为君，合紫白石英、赤石脂、石膏，专温脏气，而石膏清胃，以解诸石之悍，且既经 过水飞，不虑其滓之留中蕴热也。

　　卷一石部

　　紫石英

　　甘温，无毒。出泰山。以五棱明净深紫大块者良，浙产者块小亦可入药。经火则毒生，研极细水飞三次用。时珍云： 赤，醋淬七次，水飞用，非。

　　《本经》主心腹咳逆邪气补不足，女子风寒在子宫，绝孕十年无子。

　　发明

　　紫石英入手足少阴、厥阴血分，上能镇心定惊悸，安魂魄，摄逆气，重以去怯也。下能益肝填补下焦，散阴火，止消渴，温以暖血也。女子经阻色淡不孕者宜之。《本经》治女子风寒在子宫，绝孕十年者，服之能孕，非特峻补，兼散浊阴留结之验也。若血热紫黑者禁用，为其性温也。《千金》云，妇人欲求美色者，勿服紫石英，令人色黑，非温血之谓乎。故妇人绝孕，由于阴虚火旺，不能摄精者禁用。

　　卷一石部

　　丹砂

　　一名朱砂甘微寒，无毒。研细水飞用，入火则烈，毒能杀人，急以生羊血、童便、金汁等解之。

　　《本经》主身体五脏百病，养精神，安魂魄，益气明目，杀精魅邪恶鬼，久服通神明，不老。能化为汞。

　　发明

　　丹砂体阳性阴，外显丹色，内含真汞，不热而寒，离中有坎也。不苦而甘，火中有土也。婴儿 女交会于中，镇心安神是其本性。用则水飞以免镇坠，不宜见火，恐性飞腾。《本经》治身体五脏百病，安定神明，则精气自固。火不妄炎，则金木得平，而魂魄自定。五脏皆安，精华上发，而气益目明。阳明神物，故应辟除不祥，消散阴恶杀厉之气，仲淳缪子《经疏》之言也。同远志、龙骨则养心气。同当归、丹参则养心血。以人参、茯神浓煎调入丹砂，治离魂病。以丹砂末一钱和生鸡子黄三枚搅匀顿服，治妊娠胎动不安：胎死即出，未死即安。又以丹砂一两为末，取飞净三钱，于一时顷分三次酒服，治子死腹中立出。慎勿经火，若经伏火及一切烹炼，则毒等于砒 。惟养正丹则同铅汞硫黄 之，以汞善走而火毒不致蕴发也。

　　卷一石部

　　银朱

　　辛温有毒，忌一切血。

　　发明

　　水银和硫黄 炼成朱，转 为婴，故专杀虫、治疮，以毒攻毒而已。今食品往往用之，良非所宜。观其同蟹壳烧之，则臭虫绝迹。和枣肉熏之，则疮疥顿枯，其性悍烈可知。

　　卷一石部

　　水银

　　一名汞辛寒，有毒。水银阴毒重着，不可入人腹。古法治误食水银，令其人卧于椒上，则椒内皆含水银。今有误食水银，腹中重坠，用猪脂二斤切作小块焙熟，入生蜜拌食得下，亦一法也。

　　《本经》主疹 痂疡白秃，杀皮肤中虱，堕胎，除热，杀金银铜锡毒，熔化还复为丹。

　　发明

　　水银乃至阴之精，质重着而性流利，得盐矾为轻粉，加硫黄为银朱，炀成罐同硫黄打火升炼则为灵砂，同硝皂等则为升降灵药，性之飞腾灵变无似之者，此应变之兵在用者、得其肯綮而执其枢要焉。《本经》主疹疡白秃，皮肤中虱，及堕胎除热，敷男子阴，则阴消无气，以至阴之精能消阳气，故不利男子阴气也。《和剂局方》之灵砂丹专取硫黄以制汞，养正丹兼取伏火丹砂以制铅，深得交通阴阳，既济水火之妙用，非寻常草木可以例推也。

　　《千金》治白癜风痒，《外台》治虫癣瘙痒，《梅师》治痔疮作痒，《肘后》治一切恶疮。

　　藏器有云：水银入耳能蚀人脑，令人百节挛缩，但以金银着耳边即出；头疮切不可用，恐入经络必缓筋骨，百药不治。

　　卷一石部

　　轻粉

　　一名腻粉辛燥，有毒。

　　发明

　　水银加盐矾炼为轻粉，化纯阴为燥烈，而阴毒之性犹存，故能通大肠。敷小儿疳疽瘰 ，杀疮疥癣虫，风瘙疮痒，但以阴性暴悍，善劫淫秽霉疮，食之窜入筋骨，莫之能出，久久发为结毒，致成废人。然必仍用水银升炼，入三白丹引拔毒之药，同气相求，以搜逐之。疠风，醉仙丹、通天再造散用以搜涤毒邪从齿缝出。钱氏利惊丸、白饼子皆用之取痰积从大便出，真瞑眩之首推也。

　　卷一石部

　　灵砂

　　甘温，无毒。

　　按胡演《丹药秘诀》云，升灵砂法用新锅安逍遥炉上，蜜揩锅底，文火下烧，入硫黄二两溶化，投水银八两，以铁匙急搅作青砂头，如有焰起，喷醋解之。待汞不见星取出，细研盛入水火鼎内，盐泥固济，下以自然火升之，干水十二盏为度，取出，如 针纹者成矣。《庚辛玉册》云：灵砂有三，以一伏时周天火而成者，谓之金鼎灵砂。以九度抽添用周天火而成者，谓之九转灵砂。以地数三十日炒炼而成者，谓之老火灵砂。并宜桑灰淋醋煮伏过用之。于朱砂中炼出者，谓之真汞，尤为神效。

　　发明

　　时珍曰，此以至阳钩至阴，脱阴反阳，故曰灵砂，为扶危拯急之灵丹。虚阳上逆，痰涎壅盛，头眩吐逆，喘不得卧，寤不得寐，霍乱反胃，心腹冷痛，允为镇坠虚火之专药。但不可久服。凡胃虚呕吐，伤暑霍乱，心肺热郁禁用。

　　卷一石部

　　雄黄

　　辛苦温，微毒。武都者良。入香油熬化或米醋入萝卜汁煮干用，生则有毒伤人。

　　《本经》主寒热鼠 ，恶疮疽痔死肌，杀精物恶鬼邪气，百虫毒，胜五兵。

　　发明

　　雄黄生山之阳，纯阳之精，入足阳明经。得阳气之正，能破阴邪、杀百虫、辟百邪，故《本经》所主皆阴邪浊恶之病。胜五兵者，功倍五毒之药也。其治惊痫痰涎及射工沙虱毒，与大蒜合捣涂之。同硝石煮服，立吐腹中毒虫。《千金方》治疔肿恶疮，先刺四边及中心，以雄黄末敷之。《圣惠方》治伤寒狐惑，以雄黄烧于瓶中，熏其下部。《和剂局方》酒症丸同蝎尾、巴豆治酒积痛。《肘后方》以雄黄矾石甘草汤煮，治阴肿如斗。《经验方》以雄黄、白芷为末酒煎，治破伤风肿。《家秘方》以雄黄研细，神曲糊为丸，空心酒下四五分，日服无间，专消疟母。《急救良方》以雄黄五钱、麝香二钱为末，作二服，酒下，治疯狗咬伤。《外台秘要》雄黄敷药箭毒。《摄生》妙用，雄黄、硫黄、绿豆粉，人乳调敷，酒鼻赤不过三五次愈。《痘疹证治》以雄黄一钱、紫草三钱为末，胭脂汁调，先以银簪挑破搽痘疔。《万氏方》治壅疡漫肿色不 赤，明雄黄细末三分，鸡子破壳调入饭上蒸熟食之，重者不过三枚即消。《圣济录》以雄黄、猪胆汁调敷白秃头疮。熏黄治恶疮疥癣，杀虫虱，和诸药熏嗽。《千金方》有咳嗽熏法。

　　卷一石部

　　雌黄

　　辛平，有毒。

　　《本经》主恶疮头秃痂疥，杀毒虫虱身痒，邪气诸毒。

　　发明

　　雌黄出山之阴，故单治疮杀虫，而不能治惊痫痰疾。《本经》治恶疮头秃痂疥，与雄黄之治寒热鼠 ，迥乎阴阳之分矣。其杀毒虫虱身痒，较雄黄之杀精物恶鬼邪气，解毒辟恶之性则一，而功用悬殊。治狂痴胜金丹用之，不过借为搜阴邪之响导耳。《别录》治鼻中息肉。不宜久服，令人脑漏。

　　卷一石部

　　石膏

　　辛甘大寒，无毒。清胃热 用。治中 热生用。一种微硬有肌理名理石，主治与粗理黄石相类。

　　《本经》主中风寒热，心下逆气惊喘，口干舌焦不能息，腹中坚痛，除邪鬼产乳金疮。

　　发明

　　古人以石膏、葛根并为解利阳明经药。盖石膏性寒，葛根性温，功用讵可不辩。

　　葛根乃阳明经解肌散寒之药。石膏为阳明经辛凉解热之药，专治热病， 病，大渴引饮，自汗头痛，尿涩便闭，齿浮面肿之热证，仲景白虎汤是也。东垣云，立夏前服白虎，令人小便不禁，降令大过也。今人以此汤治冬月伤寒之阳明证，服之未有得安者，不特石膏之性寒，且有知母引邪入犯少阴，非越婢，大青龙，小续命中石膏佐麻黄化热之比。先哲有云；凡病虽有壮热而无烦渴者，知不在阳明，切勿误与白虎。《本经》治中风寒热，是热极生风之象。邪火上冲，则心下有逆气及惊喘。阳明之邪热甚，则口干舌焦不能息。邪热结于腹中，则坚痛。邪热不散，则神昏谵语，等乎邪鬼。解肌散热，外泄则诸症自退矣。即产乳金疮亦是郁热蕴毒，赤肿神昏，故可用辛凉以解泄之，非产乳金疮可泛用也。其《金匮》越婢汤治风水，恶寒无大热，身肿自汗不渴，以麻黄发越水气，使之从表而散；石膏化导胃热，使之从外而解。如大青龙、小续命等剂，又不当以此执泥也。至于三黄石膏汤，又伊芳尹三黄、河间解毒，加入石膏、麻黄、香豉、姜、葱，全以麻黄开发伏气，石膏化导郁热，使之从外而解。盖三黄石膏之有麻黄，越婢、青龙、续命之有石膏，白虎之加桂枝，加苍术，加人参，加竹叶、麦门冬，皆因势利导之捷法。《千金》五石丸等方，用以解钟乳、紫白石英、石脂之热性耳。《别录》治时气头痛身热，三焦大热，皮肤热，肠胃中热气，解肌发汗，止消渴烦逆。腹胀，暴气喘息咽热者，以诸病皆由足阳明胃经邪热炽盛所致，惟喘息略兼手太阴病，此药能散阳明之邪热，阳明热邪下降，则太阴肺气自宁，故悉主之。粗理黄石破积聚，去三虫。《千金》炼石散醋 水飞，同白敛、鹿角治石痈，以火针针破敷之。

　　卷一石部

　　滑石

　　甘寒，无毒。色青赤者有毒。

　　《本经》主身热泄 ，女子乳难癃闭，利小便，荡胃中积聚寒热，益精气。

　　发明

　　滑石利窍，不独利小便也。上能散表，下利水道，为荡热散湿，通利六腑九窍之专剂。取甘淡之味，以清肺胃之气下达膀胱也。详《本经》诸治皆清热利窍之义。河间益元散通治表里上下诸热。解时气则以葱豉汤下。催生则以香油、浆水调服。暑伤心包则以本方加辰砂末一分，使热从手足太阳而泄也。惟元气下陷，小便清利及精滑者勿服。久病阴精不足内热，以致小水短少赤涩，虽有泄泻，皆为切禁。而《本经》又言益精气者，言邪热去而精气自复也。

　　卷一石部

　　赤石脂

　　甘酸辛温，无毒。五色石脂并温，无毒。

　　《本经》养心气明目益精，疗腹痛肠 下痢赤白，小便利，及痈疽疮痔，女子崩中漏下，产难，胞衣不出。

　　发明

　　赤石脂功专止血固下。仲景桃花汤治下利便脓血者，取石脂之重涩入下焦血分而固脱，干姜之辛温，暖下焦气分而补虚，粳米之甘温，佐石脂而固肠胃也。火热暴注；初痢有积热者勿用。《本经》养心气，明目益精，是指精血脱泄之病而言，用以固敛其脱，则目明精益矣。疗腹痛肠 等疾，以其开泄无度，日久不止，故取涩以固之也。治产难胞衣不出，乃指日久去血过多无力迸下，故取重以镇之也。东垣所谓胞衣不出，涩剂可以下之。

　　设血气壅滞而胞衣不出，又非石脂所宜也。其白者敛肺气、涩大肠。《金匮》风引汤用之专取以杜虚风复入之路也。青者入肝，黄者入脾，黑者入肾，总取治崩利水之功，各随其色而用之。

　　卷一石部

　　炉甘石

　　甘温，无毒。

　　发明

　　炉甘石得金银之气而成，专入阳明经而燥湿热，目病为要药。时珍常用炉甘石飞、海螵蛸、硼砂等分，为细末，点诸目疾皆妙。又 过水飞，丸如弹圆，多攒簪孔烧赤，煎黄连汁，淬数次，点眼皮湿烂及阴囊肿湿，其功最捷。

　　卷一石部

　　无名异

　　甘平，无毒。

　　《本经》主金疮折伤内损，止痛，生肌肉。

　　发明

　　无名异《本经》主折伤内损。今人治打伤肿痛，损伤接骨，又《试效方》临仗预用，酒服三五钱则仗不甚伤。苏颂醋磨敷肿毒者，亦取活血凉血之功耳。

　　卷一石部

　　石钟乳

　　甘温无毒。以甘草、紫背天葵同煮一伏时，杵粉入钵，细研水飞，澄过再研万遍，磁器收之。若不经 炼，服之令人淋。

　　《本经》主咳逆上气，明目益精，安五脏，通百节，利九窍，下乳汁。

　　发明

　　钟乳乃山灵阳气所钟，故莹白中空，纯阳通达，专走阳明气分。若质实色谕，必生阴壑，不无蛇虺之毒，误饵伤人。惟产乳源，形如鹅鸽管者最胜。然性偏助阳，阴虚之人慎勿轻服。《内经》云：石药之气悍，服之令阳气暴充，形体壮盛。昧者得此自庆，益肆淫，精气暗损，石气独存，孤阳愈炽，久之荣卫不从，发为淋浊及为痈疽，是果乳石之过欤，抑人之自取耶。惟肺气虚寒，咳逆上气，哮喘痰清，下虚脚弱，阴痿不起，大肠冷滑，精泄不禁等疾，功效无出其右。《本经》主咳逆上气者，取其性温而镇坠之，则气得归元而病自愈。五脏安则精自益，目自明。其通百节，利九窍，下乳汁者，皆取其甘温助阳，色白利窍之力也。昔人言钟乳与白术相反，而《千金方》每多并用，专取相反之性，激其非常之效。予常亲试，未尝有害。孔公孽：孔窍中通附垂于石，如木之孽，即钟乳之床。《本经》利九窍，下乳汁之功与钟乳无异，而殷孽即孔公孽之根，又为疮疽、 痔、症瘕温散结气之用。惜乎！世鲜知者。

　　卷一石部

　　锻石

　　辛温，有毒。

　　《本经》主疽疡疥瘙，热气恶疮，癞疾死肌，堕眉，杀痔虫，去黑子息肉。

　　发明

　　锻石禀壮火之余烈，故能辟除阴邪湿毒，观《本经》所主疽疡疥瘙，热气恶疮，癞疾死肌等，皆外治之用。去黑子者，火气未散，性能灼物，故能去黑子息肉及堕眉也。

　　《本经》虽不言有毒，而内服之方从无及此，其毒可知。寇氏治中风口 ，以锻石醋炒调涂，左涂右，右涂左，立便牵正。《千金》治身面疣，用苦酒浸锻石六七日，取汁，频频滴之自落。又治溺死之人，用化过细灰裹下部，以渗其水即活。又治 疮不合，古冢中锻石浓敷之。《集玄方》治面靥疣痣，碱水煮滚，化矿灰插糯米拌入灰中，经宿色变如晶，以针微拨动，点少许于上，半日汁出剔去药，不得着水，二日即愈。《便简方》治 腮肿痛，醋调陈年锻石敷之。《肘后方》治汤火伤灼，年久锻石，油调敷之。又治刀刃金疮，锻石裹之，即痛定血止，但不可着水，着水即烂肉也。

　　卷一石部

　　浮石

　　一名海石咸平，无毒。 过水飞用。

　　发明

　　海石乃水沫结成，色白体轻。故治上焦痰热，止咳，点目翳。敷痘痈，功效最捷。又治诸淋，散积块，皆取咸能软坚之意。消瘿瘤结核疝气，然惟实证宜之。虚者误投，患亦最速，以其性专克削肺胃之气也。南海有浮水之石，沉水之香，专取物类之相反，以治病气之阻逆也。

　　卷一石部

　　阳起石

　　《本经》名白石咸温，无毒。色白，揉之如绵不脆者真，质坚脆者即伪。 过，烧酒淬七次，杵细，水飞用。

　　《本经》主崩中漏下，破子脏中血，症瘕结气，寒热腹痛，无子，阴痿不起，补不足。

　　发明

　　阳起石乃云母之根，右肾命门药，下焦虚寒者宜之。黑锡丹用此，正以补命门阳气不足也。《本经》治崩中漏下，阳衰不能统摄阴血也。又言破子脏中血，症瘕结气。是指阴邪畜积而言。用阳起石之咸温，散其所结，则子脏安和，孕自成矣。阴虚火旺者忌用，以其性专助阳也。

　　卷一石部

　　磁石

　　《本经》名玄石，俗名吸铁石辛咸微寒，无毒。入药 过，醋淬七次，研细，水飞用。

　　《本经》主周痹风湿，肢节中痛，不可持物，洗洗酸消，除大热烦满及耳聋。

　　发明

　　磁石为铁之母，肾与命门药也，惟其磁，故能引铁。《千金》磁朱丸治阴虚龙火上炎，耳鸣嘈嘈，肾虚瞳神散大，盖磁石入肾，镇养真精，使神水不外移。朱砂入心，镇养心血，使邪火不上侵耳目，皆受荫矣。《本经》主周痹风湿，肢节中痛，洗洗酸消，取辛以通痹而祛散之，重以去怯而镇固之，则阴邪退听，而肢节安和，耳目精明，大热烦满自除矣。《济生方》治肾虚耳聋，以磁石豆大一块，同 穿山甲末，绵裹塞耳中，口含生铁一块，觉耳中如风雨声即通。

　　卷一石部

　　代赭石

　　《本经》名须丸苦甘平，无毒。击碎有乳形者真，火 醋淬三次，研细，水飞用。

　　《本经》主鬼疰贼风虫毒，腹中毒邪，女子赤沃漏下。

　　发明

　　赭石之重，以镇逆气，入肝与心包络二经血分。《本经》治贼风虫毒，赤沃漏下，取其能收敛血气也。仲景治伤寒吐下后，心下痞硬，噫气不除，旋复代赭石汤，取重以降逆气，涤涎痰也。观《本经》所治，皆属实邪。即赤沃漏下，亦是肝心二经瘀滞之患。其治难产，胞衣不下，及大人小儿惊风入腹，取重以镇之也。阳虚阴痿，下部虚寒忌之，以其沉降而乏生发之功也。

　　卷一石部

　　禹余粮

　　《本经》名白余粮，与太乙余粮功用皆同甘平，无毒。细研，水淘澄之，勿令有砂土。

　　《本经》主咳逆寒热烦满，下痢赤白，血闭症瘕，大热。炼饵服之不饥，轻身延年。

　　发明

　　重可以去怯。禹余粮之重为镇固之剂，手足阳明血分药。其味甘，故治咳逆寒热烦满之病。其性涩，故主赤白带下，前后诸病。仲景治伤寒下利不止，心下痞硬，利在下焦，赤石脂禹余粮丸主之，取重以镇痞逆，涩以固脱泄也。抱朴子云：禹余粮丸日再服，三日后令人多气力，负担远行，身轻不饥，即《本经》轻身延年之谓。

　　卷一石部

　　空青

　　甘酸大寒，无毒。

　　《本经》主青盲耳聋，明目，利九窍，通血脉，养精神，益肝气，久服轻身延年。

　　发明

　　空青感铜之精气而结，故专入肝明目。《本经》主耳目九窍诸病，皆通血脉，养精神，益肝气之力也。久服轻身延年者，铜性善涤垢秽，垢秽去而气血清纯，毋伐天和矣。

　　时珍曰：空青与绿青皆生益州及越 山有铜处。东方甲乙是生肝胆，其气之清者为肝血，其精英为胆汁，开窍于目。血者，五脏之英，皆因而注之为神。胆汁充则目明，减则目昏。铜亦青阳之气所生，其气之清者为绿，犹肝血也。其精英为空青之浆，犹胆汁也，其为治目神药。盖亦以类相感耳。但世罕得真，医亦罕识。以故俗谚云：“天下有空青，人间无瞽目”之说。不知此虽贵品，铜官始兴。凉州、高平、饶信等处亦皆有之。出铜坎者，铜质隐隐内涵空绿。生金穴者，金星粲粲内涵空青，总取得肝胆之精灵，通空窍之风气也。予尝以此验之。考之张果《玉洞要诀》云：空青似杨梅，受赤金之精，甲乙阴灵之气，近泉而生，故能含润，然必新从坎中出者，则钻破中有水，若出矿日久则干如珠矣，安有藏久不干之理。近世必以中空涵浆者为真，若尔则当名空浆，不当名空青矣。但须验其中空，内有青绿如珠者，即真空青。急不可得，绿青可以代用，活法在人，可执一乎。

　　卷一石部

　　曾青

　　曾音层，其青层层而生故名。形如蚯蚓屎者真。酸小寒，无毒。

　　《本经》主目痛，止泪出风痹，利关节，通九窍，破症坚积聚，久服轻身不老。

　　发明

　　曾青治目，义同空青，以其并出铜矿，与绿青同一根源，曾青则绿青之祖气也。

　　古方太乙神精丹用之。扁鹊治积聚留饮有曾青丸，并见《古今录验》方。曾空二青，近世绝罕。《千金》云：当取昆仑绿代之，即绿青也。

　　卷一石部

　　绿青

　　俗名石绿微酸，小毒。

　　发明

　　痰在上宜吐之，在下宜利之。绿青吐风痰眩闷，取二三钱同龙脑少许调匀，以生薄荷汁合酒温服，便卧，涎自口角流出乃愈。不呕吐而功速，故着之。

　　卷一石部

　　扁青

　　俗名石青甘平，无毒。

　　《本经》主目痛，明目，折跌痈肿，金疮不瘳，破积聚，解毒瓦斯，利精神。

　　发明

　　石青走肝磨坚积。故《本经》所主皆肝经积聚之病。时珍用吐风痰，研细温水灌下即吐，肝虚易惊多痰者宜之。形如缩砂者名鱼目青，主治与扁青无异。

　　卷一石部

　　石胆

　　俗名胆矾酸辛寒，有毒。产泰州嵩岳及蒲州中条山出铜处有之，能化五金，以之制汞，则与金无异。

　　《本经》主目痛，金疮，诸痫痉，女子阴蚀痛，石淋，寒热，崩中下血，诸邪毒瓦斯。

　　发明

　　石胆酸辛气寒，入少阳胆经。性寒收敛，味辛上行，能涌风热涎痰，发散风木相火，又能杀虫。《本经》主目痛，金疮，痫痉，取酸辛以散风热痰垢也。治阴蚀崩淋寒热，取酸寒以涤湿热淫火也。又能为咽齿喉痹，乳蛾诸邪毒瓦斯要药。涌吐风痰最快，方用米醋煮真鸭嘴，胆矾末醋调，探吐胶痰即瘥。又治紫白癜风，胆矾、牡蛎粉生研，醋调摩之。风犬咬伤，胆矾末水服，探吐，蜜调敷之立愈。胃脘虫痛，茶清调胆矾末吐之。走马牙疳，红枣去核入胆矾， 赤研末敷之，追出痰涎即愈。百虫入耳，胆矾和醋灌之即出，《千金方》也。

　　卷一石部

　　石

　　辛热，有毒。久服令人筋挛。 法以黄泥包，炭火烧一日一夕，乃可用之。恶羊血，不入汤液。

　　《本经》主寒热鼠 蚀，死肌风痹，腹中坚癖邪气。

　　发明

　　时珍云： 石与砒石相近，性亦相类。但砒石略带黄晕， 石全白，稍有分辨。

　　而古方 石与矾石常相浑书，二字相似故误耳。然矾石性寒无毒， 石性热有毒，不可不审。《甄权》除膈间积气、冷湿风痹，瘙痒积十年者。仲景云：生用破人心肝。严冬以此置水中则水不冰，其热毒之性不减砒石。今药肆中往往以充砒石，而 石仅可破积攻痹，不能开痰散结，是以胜金丹、截疟丹服之不效者，良由误用 石之故。按王子敬《静息帖》言，石深是可疑，凡喜服寒食散者，辄发痈毒，故云深可疑也。以其毒烈干汞最速，故《丹方》目为仙药，凡山中有 则春不生草，冬不积雪，而鼠食则毙，蚕食则肥，物类之宜忌，有不可解者。其特生 石有苍白、紫桃花色、金星、银星等类，其毒不异。惟出金穴中者，名握雪石，虽温无毒，与上迥然不同。

　　卷一石部

　　砒石

　　出信州，故又名信石苦辛大热，大毒。色白有黄晕者名金脚砒；炼过者曰砒霜。

　　色红者最劣，不堪入药。畏绿豆芽、茶、冷水，入药醋煮用，或与芽茶同用，或与浸湿生绿豆仁同研，以杀其毒。中其毒者，以生羊血解之，冷水多灌亦解，若犯火酒，必不可救。

　　发明

　　砒霜疟家常用，入口则吐利兼作。吐后大渴，则与绿豆汤饮之。砒性大毒，误食必死。奈何以必死之药，治必不死之病，岂不殆哉。然狂痴之病，又所必需，胜金丹用之，无不应者。枯痔散与天灵盖同用，七日痔枯自落，取热毒之性，以枯歹肉，天灵盖以透骨髓，散宿垢，长肌肉也。

　　卷一石部

　　礞石

　　辛咸平，无毒。色青者入肝力胜，色黄者兼脾次之。硝石 过杵细，水飞用。

　　发明

　　青礞石，厥阴之药，其性下行，治风木太过，挟制脾土，气不运化，积滞生痰，壅塞膈上，变生风热诸病，故宜此药重坠以下泄之，使木平气下，而痰积通利，诸证自除矣。今人以王隐君滚痰丸通治诸痰怪证，不论虚实寒热概用，殊为未妥。不知痰因脾胃不能运化，积滞而生。胶固稠粘者，诚为合剂。设因阴虚火炎，煎熬津液，凝结成痰，如误投之，则阴气愈虚，阳火弥炽，痰热未除，而脾胃先为之败矣。况乎脾胃虚寒，食少便溏者得之，泄利不止，祸不旋踵。若小儿多变慢脾风证，每致不救，可不慎欤。

　　卷一石部

　　花乳石

　　一名花蕊石酸辛温，无毒。出陕华诸郡。色黄中有淡白点，以此得名。又代州山谷中有五色者。

　　制法以花乳石五两，同硫黄二两入炀成罐内，盐泥固济，加顶火 过，研细，水飞用。

　　发明

　　花乳石产硫黄山中，其性大温，厥阴血分药也。葛可久治虚劳吐血有花蕊石散，以其性温善散瘀结也。《和剂局方》治金刃箭伤，打扑垂死，外有损处，以 过细末掺伤处，血化黄水，再掺即活。如内有损血入脏腑，煎童子小便，入酒少许，调灌一钱匕立效。

　　妇人产后恶血冲心，昏晕不省，或胎死腹中，胞衣不下致死，但心胸温暖者，急以童便调灌一钱，取下恶血即安。若膈上有血，化为黄水，即时吐出，或随小便出甚效。但阴虚火炎，中无瘀积者，误用必殆。

　　卷一石部

　　河沙

　　微寒，无毒。

　　发明

　　河沙得水土之气，故夏月发 子，通石淋，主绞肠沙痛，用沙炒热，冷水淬之，澄清服效。又风湿顽痹不仁，筋骨挛缩，六月取河沙曝热，伏坐其中，冷即易之，取微汗，忌风冷劳役，不过数次愈。其玉田沙，夏月发麻疹良。

　　卷一石部

　　石燕

　　甘寒，无毒。

　　发明

　　石燕出祁阳西北江畔沙滩上，形似蚪而小坚，重于石，俗云因雷雨则自石穴中出，随雨飞堕者，妄也。其性寒凉，乃利窍行湿热之物，故能疗眼目障翳，磨水不时点之。热淋煮汁饮之。妇人难产，两手各执一枚即下，然不若磨汁饮之，仅似有理。

　　卷一石部

　　石蟹

　　甘寒，无毒。

　　发明

　　石蟹生南海近海，州郡皆有之，体质石也，与蟹相似。或言崖州榆林港内，土极细最寒，蟹入不能运动，片时成石，亦妄言也。其性咸寒，质坚，能磨翳积，故青盲，目淫肤翳、丁翳、漆疮，皆水磨点涂。催生下胎，疗热结血晕，热水磨服。

　　卷一石部

　　蛇黄

　　温，微毒。

　　发明

　　蛇黄生蛇腹中，如牛黄之类。世人因其难得，遂以蛇含石醋 、水飞代之。

　　取蛇之性窜入肝也。蛇含石入手足厥阴血分，与代赭之性不甚相远；为小儿镇摄惊痫之重剂，脾风泄泻者宜之。

　　卷一石部

　　霹雳砧

　　即雷楔温，无毒。

　　发明

　　雷楔禀东南水火之气，治小儿惊痫，磨汁服之。作枕辟恶梦不祥，镇邪疟。刮屑杀瘵虫，下蛊毒。置箱篑不生蛀虫。佩之安神，治惊邪之疾。

　　卷一卤石部

　　食盐

　　咸寒，无毒。

　　《本经》主结热喘逆，胸中病，令人吐。

　　发明

　　咸走肾走血。肾病血病患无多食盐，以血得咸则凝也。补肾药用之，不过借为引导耳。干霍乱及臭毒、头痛、腹痛，多用盐水吐之。《本经》所主结热喘逆者，以咸能下气，过咸则引涎水聚于膈上而涌之也。好食盐者，人多黑色，耗血之验也。病水肿忌食，以其走肾助邪水之逆满也。《千金》治妊妇横生逆产先露手足，以盐摩产妇腹并涂儿手足，急以爪搔之即缩入而正产。又杀蛊毒。凡水蛭、蚯蚓得盐即化为水。毒虫螫者，以盐擦之，其毒即解。盐之味咸性降，下气最速。治下部 疮，吐胸中痰 ，止心腹卒痛。不可多食，伤肺喜咳。扁鹊云：能除一切大风痛，炒热熨之。今人救朱鱼 雷电豪雨欲死，但口微动者，速将盐少许调水贮鱼于中，时时微动其水即活，鳞尾有损处以盐涂之，即生出。盐为水之精，专得涵养之力也。今人食豪雨潦水，腹胀，以盐汤探吐即安。其解水毒可知。

　　卷一卤石部

　　戎盐

　　一名石盐，俗名青盐，与光明盐同类咸寒，无毒。

　　《本经》主明目，目痛，益气，坚筋骨，去毒盅。

　　发明

　　戎盐禀至阴之气凝结而成，不经煎炼，生涯 之阴，功专走血入肾，治目中瘀赤昏涩。《金匮》茯苓戎盐汤治小便不通，取其补肾利膀胱也。又能固齿明目，治目痛；益气，坚筋骨，一皆补肾之力。《本经》首主明目，目痛，是热淫于内，治以咸寒。又言去毒蛊者，咸能软坚，蛊毒邪气不能浮长矣。

　　卷一卤石部

　　卤碱

　　一名石碱苦咸微寒，无毒。

　　《本经》主大热消渴，狂烦，除邪及下蛊毒，柔肌肤。

　　发明

　　碱味咸性走，故能消痰磨积，祛热烦。蛊毒、消渴，属实热者宜之。肌肤粗者，以汤洗之，顽皮渐退，是即柔肌肤之谓也。水碱乃灶灰淋汤，冲银黝脚所造，性能发面，故面铺中无不用之，病患食之多发浮肿，故方后每忌湿面。观其善涤衣垢，克削可知。

　　卷一卤石部

　　凝水石

　　即寒水石辛咸寒，无毒。近世真者绝不易得，欲验真伪，含之即化为真，否即是伪。石膏亦名寒水石，与此不同。

　　《本经》主身热，腹中积聚邪气，皮中如火烧，烦满。

　　发明

　　寒水石生积盐之下，得阴凝之气而成，盐之精也。治心肾积热之上药。《本经》治腹中积聚，咸能软坚也。身热皮中如火烧，咸能降火也。《金匮》风引汤，《局方》紫雪，皆用以治有余之邪热也。如无真者，戎盐、玄精石皆可代用，总取咸寒降泄之用耳。

　　卷一卤石部

　　玄精石

　　辛咸寒，无毒。青白龟背者良。

　　《本经》除风冷邪气湿痹，益精气。

　　发明

　　玄精石禀太阴之精，与盐同性，故其形皆六出，象老阴之数也。《本经》言味咸气温，传写之误，其气寒而不温，其味辛咸沉降。同硫黄、硝石治上盛下虚，收阳助阴，有扶危拯逆之功。来复丹用之，专取一阳来复之义，寒因寒用，深得《本经》诸治之奥。

　　卷一卤石部

　　朴硝

　　辛苦咸寒，有毒。黄者伤人，赤者杀人。入药必取白者。以水煎化，澄去滓，入莱菔自然汁同煮，入盆中，经宿结成如冰，谓之盆硝。齐卫之硝，上生锋芒，谓之芒硝。川晋之硝，上生六棱，谓之牙硝。取芒硝再三以莱菔汁炼去咸味，悬当风处吹去水气，轻白如粉，谓之风化硝。以芒硝、牙硝同莱菔汁、甘草煎过，鼎罐升 ，谓之玄明粉。

　　《本经》主五脏积热，胃胀闭，涤蓄结饮食，推陈致新，除邪气。（向错简在硝石条内，今正之。详治五脏等证，皆热邪固积，决非硝石所能。）

　　发明

　　热淫于内，治以咸寒，坚者以咸软之，热者以寒消之，不出《本经》推陈致新之妙用。仲景大陷胸汤、大承气汤、调胃承气汤，皆用芒硝软坚去实，且带微辛，所以走而不守。若热结不至坚者，不可轻用。小儿赤游风，以消倾汤中取布蘸湿拭之。

　　卷一卤石部

　　玄明粉

　　《御药院方》名白龙粉辛甘微寒，无毒。

　　发明

　　玄明粉用芒硝 过多遍，佐以甘草缓其咸寒之性。用治膈上热痰，胃中实热，肠中宿垢，非若芒硝之力峻伤血也。然脾胃虚寒及阴虚火动者，慎勿轻用，以取虚虚之咎。

　　卷一卤石部

　　风化硝

　　甘咸寒，无毒。

　　发明

　　风化硝甘缓轻浮，故治上焦心肺痰热，而不致于泄利者宜之。并治经络之痰湿，但重着而非酸痛者用之有效。指迷茯苓丸治痰湿流于肩背之阳位，而隐隐作痛，最为合剂，然惟体肥气实者为宜。眼睑赤肿，和人乳点之。

　　卷一卤石部

　　硝石

　　即焰硝 辛苦咸温，有毒。溶化投甘草结定取用。

　　《本经》主百病，除寒热邪气，逐六腑积聚结固留癖，能化七十二种石。（诸家本草皆错简在朴硝条内，详化七十二种石，岂朴硝能之。）

　　发明

　　焰硝属火，其性上升，能破积散坚，治诸寒热交错之病；升散三焦火郁，调和脏腑虚寒，除寒热邪气，逐六腑积热，不出《本经》主治也。《别录》言天地至神之物，能化七十二种石。抱朴子亦云：能消柔五金，化七十二石。其错简可知。与硫黄同用，即配偶二气，均调阴阳，有升降水火之功，治冷热缓急之病。盖硫黄性暖而利，其性下行，硝石性暖而散，其性上行，一升一降，此制方之妙也。

　　卷一卤石部

　　砂

　　咸苦辛热，有毒。醋煮干，刮下用。番禺者良。畏酸浆水，忌羊血。中其毒者，生绿豆研汁恣饮解之。

　　发明

　　砂大热，乃卤液所结，秉阴毒之气，含阳毒之精，破积攻坚，无出其右。故能治噎膈反胃，积块肉症。其性能柔金银，故焊药用之。所言化人心为血者，甚言其迅利也。

　　外用治恶肉，除疣赘，去鼻中息肉最捷。但不可过用，用过急以甘草汤洗之。观金银有伪，投砂罐中，悉能消去，况人腹中有久积死胎，岂不腐溃。但其性毒烈，苟有生机，慎勿轻试。

　　卷一卤石部

　　蓬砂

　　一名鹏砂甘微咸，无毒。甘草汤煮化，微火炒松用。

　　发明

　　蓬砂味甘微咸，气温色白而质轻。能去胸膈上焦之实热。《素问》云：热淫于内，治以咸寒，以甘缓之是也。其性能柔五金而去垢腻。故主痰嗽喉痹。破症结治噎膈积聚，骨鲠结核恶肉，取其能柔物也。含化咽津，治喉中肿痛，膈上痰热，取其能散肿也。眼目障翳，口齿诸病用之，取其能涤垢也。昔人治骨鲠，百计不下，取含咽汁，脱然如央，此软坚之征也。

　　卷一卤石部

　　石硫黄

　　酸咸大热，有毒。以莱菔挖空，入硫黄蒸熟用，或入豆腐中煮七次用，或醋用，或猪脏中制用，各随本方。硫是矾之液，矾是铁之精，磁石是铁之母，故针砂磁石，制入硫黄，立成紫粉，硫能干汞，见五金而黑，得水银则赤也。

　　《本经》主妇人阴蚀疽痔恶血，坚筋骨，除头秃。

　　发明

　　硫黄禀纯阳之精，赋大热之性，助命门相火不足。寒郁火邪，胃脘结痛，脚冷疼弱者宜之。其性虽热，而能疏利大肠，与燥涩之性不同。但久服伤阴，大肠受伤，多致便血。伤寒阴毒爪甲纯青，火焰散屡奏神功。阴水腹胀，水道不通，金液丹服之即效。《本经》治阴蚀疽痔乃热因热用，以散阴中蕴积之垢热，但热邪亢盛者禁用。又言坚筋骨者，取以治下部之寒湿。若湿热痿痹，良非所宜。人身阴常不足，阳常有余，苟非真病虚寒，胡可服此毒热类。按；有久服硫黄，人渐缩小之例，石顽亲见李尧占服此数年，临毙缩小如七八岁童子状。正《内经》所谓热则骨消筋缓是也。

　　卷一卤石部

　　矾石

　　酸涩微寒，无毒。明如硼砂起横棂者，名马齿矾，最胜。生用、 用各随本方。

　　生者多食，破人心肺。

　　《本经》主寒热泄利，白沃阴蚀，恶疮，目痛，坚骨齿。

　　发明

　　白矾专收湿热，固虚脱，故《本经》主寒热泄利。盖指利久不止，虚脱滑泄，因发寒热而言。其治白沃阴蚀恶疮，专取涤垢之用。用以洗之则治目痛，漱之则坚骨齿。弘景曰：《经》云坚骨齿，诚为可疑，以其性专入骨，多用则损齿，少用则坚齿，齿乃骨之余也。为末，去鼻中息肉。其治气分之痰湿痈肿最捷。侯氏黑散用之，使药积腹中，以助悠久之功。故蜡矾丸以之为君，有人遍身生疮如蛇头，服此而愈。甄权生含咽津，治急喉痹，皆取以去秽之功也，若湿热方炽，积滞正多，误用收涩，为害不一。岐伯言久服伤人骨。凡阴虚咽痛，误认喉风，阴冷腹痛，误认臭毒，而用矾石必殆。

　　卷一卤石部

　　绿矾

　　一名皂矾酸寒，无毒。

　　发明

　　皂矾专除垢腻。同苍术酒曲醋丸，治心腹中满，或黄肿如土色甚效。盖矾色绿、味酸，烧之则赤，用以破血分之瘀积，其效最速。《金匮》治女劳黑瘅，硝石矾石丸，专取皂矾以破瘀积之血。缘其未经注明，尝有误用。白矾涩收，殊昧此理。又妇人白沃经水不利，子脏坚癖，中有干血白物，用矾红杏仁蜜丸，纳阴中，日一易之。

　　卷一山草部

　　甘草

　　一名国老 甘平，无毒。反海藻、大戟、甘遂、芫花。补中散表炙用，泻火解毒生用。中心黑者有毒，勿用。

　　《本经》主五脏六腑寒热邪气，坚筋骨，长肌肉，倍气力，解金疮肿毒。

　　发明

　　甘草气薄味浓，升降阴阳，大缓诸火。生用则气平，调脾胃虚热，大泻心火，解痈肿金疮诸毒。炙之则气温，补三焦元气，治脏腑寒热，而散表邪，去咽痛，缓正气，养阴血，长肌肉，坚筋骨，能和冲脉之逆，缓带脉之急。凡心火乘脾，腹中急痛，腹皮急缩者宜倍用之。其性能缓急而又协和诸药，故热药用之缓其热，寒药用之缓其寒，寒热相兼者用之得其平。《本经》治脏腑寒热邪气，总不出调和胃气之义。仲景附子理中用甘草恐僭上也。

　　调胃承气用甘草恐速下也。皆缓之之意。小柴胡有黄芩之寒，人参、半夏之温，而用甘草则有调和之意。炙甘草汤治伤寒脉结代，心动悸，浑是表里津血不调，故用甘草以和诸药之性而复其脉，深得攻补兼该之妙用。惟土实胀满者禁用，而脾虚胀满者必用，盖脾温则健运也。世俗不辨虚实，一见胀满便禁甘草，何不思之甚耶。凡中满呕吐、诸湿肿满、酒客之病，不喜其甘，藻、戟、遂、芫与之相反，亦迂缓不可救昏昧耳。而胡洽治痰 ，以十枣汤加甘草、大戟，乃痰在膈上，欲令通泄，以拔病根也。古方有相恶相反并用，非妙达精微者，不知此理。其梢去茎中痛，节解痈疽毒，条草生用解百药毒。凡毒遇土则化，甘草为九土之精，故能解诸毒也。《千金方》云：甘草解百药毒。如汤沃雪，有中乌头、巴豆毒，甘草入腹即定，验如反掌。方称大豆解百药毒，予每试之不效。加甘草为甘豆汤，其验甚捷。岭南人解蛊，凡饮食时，先用炙甘草一寸嚼之，其中毒随即吐出。

　　卷一山草部

　　黄

　　甘温，无毒。入益气药炙用。入解表及托里药生用。肥润而软者良，坚细而枯者，食之令人胸满。

　　《本经》主痈疽久败，排脓止痛。大风癞疾，五痔鼠 ，补虚，小儿百病。

　　发明

　　黄 甘温，气薄味浓，升少降多，阴中阳也。能补五脏诸虚，入手足太阴，手阳明少阳。而治脉弦自汗，泻阴火，去肺热，无汗则发，有汗则止。入肺而固表虚自汗，入脾而托已溃痈疡。《本经》首言痈疽久败，排脓止痛，次言大风癞疾，五痔鼠 ，皆用生者，以疏卫气之热。性虽温补，而能通调血脉，流行经络，可无拟于壅滞也。其治气虚盗汗、自汗及皮肤痛，是肌表之药。治咯血，柔脾胃是中州之药。治伤寒尺脉不至，补肾脏元气不足，及婴儿易感风邪，发热自汗诸病，皆用炙者，以实卫气之虚。乃上中下内外三焦药，即《本经》补虚之谓。如痘疹，用保元汤治脾肺虚热，当归补血汤治血虚发热，皆为圣药。黄同人参则益气，同当归则补血，同白术、防风则运脾湿，同防己、防风则祛风湿，同桂枝、附子则治卫虚亡阳汗不止，为腠理开阖之总司。又黄 性专实卫，温补下元，而当归补血汤，曷不用地黄之属，反用此三倍于归，其义何居？盖阴血之虚而发热，明系阳从阴亢，自必峻用阴中之阳药为君，兼当归引入血分，自然阳生阴长，阴邪退听，而亢热除矣。若用纯阴滋腻，徒资胶滞，热无由而散也，是须黄 固护其营，不使重夺其汗，而阴自守，热自除矣。昔人言，无汗不得用黄 ，服之令人胸满，此指表实形瘦色苍，胸中气盛者而言。若卫气虚衰之人感寒，虽用表药，多不能作汗，须用黄 建中之属始得汗解，不可拘于俗见而废圣法也。唐许胤宗治柳太后病风不能言，脉沉而口噤，乃造黄 防风汤数斤置于床下，气如烟雾，一夕便得语也。此义惟玉屏风散得之。黄 性畏防风，然得防风，其功愈大，盖相畏而相使者也。

　　卷一山草部

　　人参

　　古作 甘苦微温，无毒。产高丽者良，反藜芦，畏卤盐，阴虚火炎，咳嗽喘逆者，青盐制之。

　　《本经》补五脏，安精神，定魂魄，止惊悸，除邪气，明目开心益智，久服轻身延年。

　　发明

　　人参甘温，气薄味浓，阳中微阴，能补肺中元气，肺气旺，四脏之气皆旺，精自生而形自盛，肺主诸气故也。古人血脱益气，盖血不自生，须得补阳气之药乃生，阳生则阴长，血乃旺耳。若单用补血药，血无由而生也。《素问》言：无阳则阴无以生，无阴则阳无以化。故补气必用人参，补血须兼用之。仲景言病患汗后，身热亡血，脉沉迟，下利，身凉，脉微血虚，并加人参。盖有形之血，未能即生，希微之气，所当急固，无形生有形也。丹溪言：虚火可补，参、 之属；实火可泻，芩、连之属。后世不察，概谓人参补火，谬矣。

　　夫火与元气势不两立，正气胜则邪气退。人参既补元气又补邪火，是反复之小人矣，又何与甘草、茯苓、白术为四君子耶。凡人面白、面黄、面青黧悴者，皆脾肺肾气不足，可用也。

　　面赤、面黑者，气壮神强，不可用也。脉浮而芤濡虚大，迟缓无力，沉而迟涩，弦细微弱，结代或右手关部无力，皆可用也。若弦强紧实，滑数洪盛，长大有力，或右手独见脉实，皆火郁内实，不可用也。洁古谓喘嗽勿用者，痰实气壅之喘也；若肾虚气短喘促者，必用也。

　　仲景谓肺寒而嗽勿用者，寒束热邪壅滞在肺之嗽也。若自汗恶寒而嗽者，必用也。东垣谓久病郁热在肺勿用者，乃火郁于内，宜发不宜补也。若肺虚火旺气短自汗者，必用也。丹溪言诸痛不可骤用者，乃邪气方锐，宜散不宜补也。若里虚吐利，及久病胃弱虚痛喜按者，必用也。节斋谓阴虚火旺吐血勿用者，乃血虚火亢，能食脉强，服人参则阳愈旺，阴愈消，未有不引血大脱也。若自汗气短，肢寒脉虚者，必用也。古今治劳，莫过于葛可久，其独参汤、保真汤未尝废人参而不用。惟麻疹初发，身发热而斑点未形，伤寒始作，证未定而热邪方炽，不可用耳。喻嘉言曰：伤寒有宜用人参入药者，发汗时元气大旺，外邪乘势而出。若元气素弱之人，药虽外行，气从中馁，轻者半出不出，留连致困，重者随元气缩入，发热无休，所以虚弱之人必用。人参入表药中，使药得力，一涌而出，全非补养之意。即和解药中，有人参之大力居间，外邪遇正，自不争而退舍，亦非偏补一边之意。而不知者，谓伤寒无补，邪得补弥炽，断不敢用。而市井愚夫乃交口劝病患不宜服参，医者又避嫌远谤，一切可生之机悉置之不理，殊失《本经》除邪气之旨矣。古今诸方表汗用参苏饮、败毒散，和解用小柴胡，解热用白虎加人参汤、竹叶石膏汤，攻下用黄龙汤，领人参深入驱邪，即热退神清。从仲景至今，明贤方书无不用人参，何为今日医家屏绝不用，以阿谀求容，全失一脉相传宗旨。殊不知误用人参杀人者，皆是与黄 、白术、干姜、当归、肉桂、附子同行温补之误所致；不与羌、独、柴、前、芎、半、枳、桔等同行汗和之法所致也。安得视人参为砒鸩刀刃，固执不用耶。又痘疹不宜轻用人参者，青干紫黑陷，血热毒盛也。若气虚顶陷，色白皮薄，泄泻浆清，必用也。故《博爱心鉴》治痘以保元汤为要药。人参得升麻，补上焦之气，泻中州之火。得茯苓，补下焦之气，泻肾中之火。东垣交泰丸用人参、皂荚，是恶而不恶也。治月闭用四物加人参、五灵脂，是畏而不畏也。痰在胸膈，以人参、藜芦同用，而取涌越，是激其怒性也。惟右手独见脉实者，为肺经本有火故不宜用。若右手虚大而嗽者，虽有火邪，此为虚火上炎，肾水不足，乃刑金之火，非肺金之火，正当以人参救肺，但须多用方始得力，若少用必增胀满。《本经》言，安五脏，定魂魄，止惊悸，明目开心益智者，以脏气安和，心神宁定，当无惊悸昏昧之虑矣。其除邪气者，以甘温之力协诸表药，助胃祛邪，譬诸坐有君子，则小人无容身之地矣。缪子《经疏》云：人参论其功能之广，如《本经》所说，信非虚语，第其性亦有所不宜，世之录其长者，或遗其短，摘其瑕者，并弃其瑜，是以或当用而后时，或非宜而罔投，或蒙其利反见其害，二者之误，其失则一，使良药不见信于世。粗工互腾其口说，岂知人参本补五脏真阳之气者也。若夫虚羸 怯，劳役饥饱所伤，努力失血以致阳气短乏，陷入阴分，发热倦怠，四肢无力。或中暑伤气，气无以动。或呕吐泄泻，霍乱转筋，胃弱不食，脾虚不磨。或真阳衰少，肾气乏绝，阳道不举。或中风失音，产后气喘，小儿慢惊，痘后气虚，溃疡长肉等证，投之靡不立效。惟不利于肺家有热，咳嗽吐痰，吐血衄血，骨蒸劳瘵，阴虚火动之候。盖肺者，清肃之脏，真气无亏，则宁谧清净，以受生气之熏蒸，而朝百脉，苟纵恣情欲，亏损真阴，火空则发。热起于下，火烁乎上，则肺先受之，火乃肺之贼邪，邪气胜则实，实则肺热郁结，为痰嗽痒，而血热妄行，溢出上窍。王好古所谓肺热还伤肺是也。若误投之，鲜克免者，此皆实实之误，于人参何咎哉。产山西太行山者，名上党人参，虽无甘温峻补之功，却有甘平清肺之力，亦不似沙参之性寒专泄肺气也。

　　参芦能耗气，专入吐剂，涌虚人膈上清饮宜之，盐哮用参芦涌吐最妙。参芦涌吐，参须下泄，与当归、紫菀之头止血，身和血，尾破血之意不殊。参须价廉，贫乏之人往往用之，其治胃虚呕逆，咳嗽失血等证，亦能获效，以其性专下行也。若治久痢滑精，崩中下血之证，每致增剧，以其味苦降泄也。其芦世罕知用，惟江右人称为竹节参。近日吾吴亦有用之者，其治泻利脓血、崩带、精滑等证，俱无妨碍。如气虚火炎喘呕嗽血，误用转剧。昔人用以涌吐者，取其性升而于补中寓泻也，此义前人未发，因屡验而笔之。

　　卷一山草部

　　沙参

　　甘淡微寒，无毒。有南北二种，北者质坚、性寒，南者体虚力微。反藜芦。

　　《本经》主血结，惊气，除寒热，补中益肺气。

　　发明

　　沙参专泄肺气之热，故喘嗽气壅，小便赤涩不利，金受火克。阴虚失血，或喘咳寒热及肺痿等疾宜之。《本经》主血结惊气者，因惊气入心，心包热郁而血结也。除寒热者，郁热解而寒热除也。补中益肺气者，用以清理脾胃之虚热，则津液复而正气受益矣。洁古言，肺寒用人参，肺热用沙参。好古言，沙参性寒，补五脏之阴，总未达轻虚泄热之义也。

　　《卫生方》治肺热咳嗽，沙参一味，水煎服之。《肘后方》治卒然疝痛，自汗欲死，沙参为末，酒服立瘥。《证治要诀》治妇人白带，沙参为末，米饮服之。盖沙参专开肺气，肺气清则木邪散，而疝自除，带自愈矣。时珍云：人参甘苦而温，其体重实，专补脾胃元气，因而益肺与肾，故内伤元气者宜之。沙参甘淡而寒，其体轻虚，专清肺气，因而益肺与肾，故金受火克者宜之。此即《本经》补中益肺气之谓，一补阳而生阴，一补阴而制阳。不可不辨。

　　卷一山草部

　　桔梗

　　《本经》名荠 辛甘苦微温，无毒。甘者为荠 ，苦者为苦梗，咬之腥涩者为木梗，不堪入药。

　　《本经》主胸胁痛如刀刺，腹满肠鸣幽幽，惊恐悸气。

　　发明

　　桔梗上升清肺气，利咽喉，为肺部引经，又能开发皮腠，故与羌、独、柴胡、、苏辈同为解表药。与甘草同为舟楫之剂，诸药有此一味不能下沉也。伤寒邪结胸胁，则痛如刀刺，邪在中焦则腹满肠鸣幽幽。辛甘升发，苦淡降泄，则邪解而气和矣。其主惊恐悸气者，心脾气郁不舒，用以升散之也。朱肱用桔梗治胸中痞满，总不出《本经》主治，仲景治寒实结胸，同贝母、巴豆，取其温中消谷破积也。治肺痈唾脓血，用桔梗、甘草，取排脓而清浊气也。治少阴证，二三日咽痛，用甘桔汤，取其调寒热通阴气也。《千金方》治喉痹毒气，桔梗二两，水煎顿服。加甘草、连翘、荆、防名如圣汤，通治咽喉诸病。桔梗有甘、苦二种，甘者曰荠 ，《千金》治强中为病，茎长兴发，不交精出，取其能升解热邪于上也。

　　又干咳嗽乃痰火之邪郁在肺中，亦宜甘以润之。痢疾腹痛乃肺金之气郁在大肠，则宜苦以开之。甘升而苦降也。此药升降诸气，能入肺使诸气下降，俗泥为上升而不能下行，失其用矣。痘疹下部不能起发，为之切忌，以其性升，能阻药力于上，不得下达也。惟阴虚久嗽不宜用，以其通阳泄气也。其芦吐膈上风热实痰，生研末，白汤调服二三钱，探吐之。

　　卷一山草部

　　黄精

　　甘平，无毒。勿误用钩吻，钩吻即野葛，叶头尖有毛钩子，又名断肠草，误服杀人。黄精则茎紫花黄，叶似竹叶也。

　　发明

　　黄精为补中宫之胜品，宽中益气，使五脏调和，肌肉充盛，骨髓坚强，皆是补阴之功。但阳衰阴盛人服之，每致泄泻痞满。不可不知。

　　卷一山草部

　　葳蕤

　　《本经》名女葳，又名玉竹甘平，无毒。肥白者良。入发散风热药生用。入补药蜜水拌，饭上蒸熟用。

　　《本经》主中风暴热，不能动摇，跌筋结肉诸不足，久服去面黑 ，好颜色润泽，轻身不老。

　　发明

　　葳蕤甘润性平，滋肺益肾，补而不壅，善调厥阴久袭之风，故《本经》治中风暴热等病，皆取其养正祛邪之力也。《别录》主心腹结气虚热，腰痛、茎中寒，目痛 烂泪出。甄权主内补不足，去虚劳客热，头痛不安。《千金》治风温，自汗身重，语言难出。葳蕤汤以之为君，其源本诸麻黄升麻汤，深得仲景之奥。时珍用治虚劳寒热， 疟不足之证，用代参 ，不寒不燥，大有殊功，不止于去风热温毒而已。又主小便卒淋，发热口干，眼黑头眩，目赤涩痛，其性虽润，而无伤犯脾胃夺食泄泻之虞。但其性之缓耳。

　　卷一山草部

　　知母

　　苦平寒，无毒。肥白者良。盐、酒炒用。

　　《本经》主消渴热中除邪气，肢体浮肿下水，补不足益气。

　　发明

　　知母沉降入足少阴气分，及足阳明，手足太阴，能泻有余相火，理消渴烦蒸。仲景白虎汤、酸枣汤皆用之，下则润肾燥而滋阴，上则清肺热而除烦。但外感表证未除、泻痢燥渴忌之，脾胃虚热人误服，令人作泻减食，故虚损大忌。近世误为滋阴上剂、劳瘵神丹，因而夭枉者多矣。《本经》言除邪气，肢体浮肿，是指湿热水气而言。故下文云，下水补不足，益气，乃湿热相火有余，烁灼精气之候，故用此清热养阴，邪热去则正气复矣。

　　卷一山草部

　　肉苁蓉

　　甘咸微温，无毒。酒洗去甲及腐，切片焙用。

　　《本经》主五劳七伤，补中，除茎中寒热痛，养五脏，强阴益精气，多子，妇人症瘕。

　　发明

　　肉苁蓉与锁阳，总是一类，味浓性降，命门相火不足者宜之。峻补精血，骤用反动大便滑泄。《本经》主劳伤补中者，是火衰不能生土，非中气之本虚也。治妇人症瘕者，咸能软坚而走血分也。又苁蓉止泄精遗沥，除茎中寒热痛，以其能下导虚火也。锁阳治腰膝软弱，以其能温补精血也。总皆滋益相火之验。老人燥结，宜煮粥食之，但胃气虚者，服之令人呕吐泄泻。强阳易兴而精不固者忌之。

　　卷一山草部

　　天麻

　　《本经》名离母，一名定风草，茎名赤箭辛平微温，无毒。湿纸裹煨熟，切片用。

　　《本经》主杀鬼精物，蛊毒恶气。久服益气力，长阴肥健。

　　发明

　　天麻味辛浓浓，性升，属阳，为肝家气分药。故肝虚不足，风从内生者，天麻、芎以补之。诸风掉眩，眼黑头旋，风虚内作，非天麻不治。小儿惊痰风热，服天麻即消。

　　天麻乃定风草，久服则遍身发出红斑，是驱风之验也。按：天麻性虽不燥，毕竟风剂，若血虚无风，火炎头痛，口干、便闭者，不可妄投。《本经》言杀鬼精物蛊毒恶气者，以其能定风、镇八方之邪气也。久服益气力、长阴肥健者，其性属阳，阳生则阴长也。

　　卷一山草部

　　白术

　　一名山姜甘温，无毒。云术肥大气壅。台术条细力薄。宁国狗头术皮赤稍大，然皆栽灌而成，故其气浊，不若于潜野生者气清，无壅滞之患。入诸补气药，饭上蒸数次用。入肺胃久嗽药，蜜水拌蒸。入脾胃痰湿药，姜汁拌晒。入健脾药，土炒。入泻痢虚脱药，炒存性用。入风痹痰湿利水破血药，俱生用。然非于潜产者，不可生用也。

　　《本经》主风寒湿痹，死肌痉疸，止汗除热，消食作煎饵。久服轻身延年，不饥。

　　发明

　　白术甘温味浓，阳中之阴，可升可降，入脾胃二经。生用则有除湿益燥、消痰利水，治风寒湿痹死肌痉疸，散腰脐间血及冲脉为病，逆气里急之功。制熟则有和中补气，止渴生津，止汗除热，进饮食，安胎之效。《本经》主风寒湿痹，死肌痉疸者，正以风、寒、湿三者合而成痹，痹者，拘挛而痛是也。《经》曰：地之湿气感则害人皮筋骨。死肌者，湿毒侵肌肉也。痉者，风寒乘虚客于肝肺肾经所致也。疸者，脾胃虚而湿热瘀滞也。如上诸证，莫不由风、寒、湿而成，术有除此三者之功，故能祛其所致之疾也。止汗除湿进食者，湿热盛则自汗，湿邪客则发热，湿去则脾胃燥，燥则食自消、汗自止、热自除矣。又主大风在身，而风眩头痛，目泪出，消痰水，逐皮肤间风水结肿，除心下急满及霍乱吐下不止，利腰脐间血，益津暖胃，消谷嗜食，得参、苓大补中气，得枳、橘健运饮食。《本经》言，消食作煎饵，留其滓以健运脾气，食自化矣。仲景五苓散，祖《素问》泽术麋衔汤并用生者，但彼兼麋衔以统血，则汗自止；此兼桂枝以通津，则渴自除。洁古枳术丸，祖《金匮》枳实汤，彼用生者以健胃，则逆满自愈。此用熟者以助脾，则饮食自强，且以荷叶裹饭为丸，取清震之气，以鼓克运之力也。盖白术得中宫冲和之气，补脾胃药以之为君，脾土旺则清气升而精微上，浊气降而糟粕输。仲淳有云：白术禀纯阳之土气，除邪之功胜，而益阴之效亏。

　　故病属阴虚血少，精不足，内热骨蒸，口干唇燥，咳嗽吐痰，吐血鼻衄齿衄，便闭滞下者，法咸忌之。术燥肾而闭气，肝肾有动气者勿服。刘涓子云：痈疽忌白术，以其燥肾而闭气，故反生脓作痛也。凡脏皆属阴，世人但知白术能健脾，宁知脾虚而无湿邪者用之，反燥脾家津液，是损脾阴也，何补之有，此最易误，故特表而出之。

　　卷一山草部

　　苍术

　　《本经》名山蓟苦辛温，无毒。产茅山者味甘形瘦多毛，最良。吴郡诸山者次之。楚中大块辛烈气燥者为下。制用糯米泔浸，刮去皮，切片，同芝麻炒或麻油炒通黄，去焦末。或去皮、切片，蜜水拌，饭上蒸用。又白露后以泔水净，置屋上晒露一月，谓之神术。

　　《本经》主风寒湿痹，死肌痉疸。

　　发明

　　苍术辛烈，性温而燥。可升可降，能径入诸经，疏泄阳明之湿，而安太阴，辟时行恶气。因经泔浸炒，故能除上湿发汗，与白术止汗则异，腹中窄狭者须之。《本经》治风寒湿痹，死肌痉疸等证，总取性专开腠，故能发汗而去风寒湿气，祛湿而去死肌痉疸，下气而消痰食饮癖。又能总解诸郁，佐以香附快气之药，下气最速，一升一降则郁散而气平也。遗精不禁，淋浊不止，腰背酸痛，用以敛脾津，津生于谷气也。同黄 为二妙，治下部湿热痛肿。又苍术一味，麻油制过为末，煮大枣肉为丸，治胁下饮 。许叔微患饮 三十年，始因少年夜坐写文，左向伏几，是以饮食多坠左边，饮酒止，从左下有声，胁痛食减嘈杂，饮酒半杯即止，不数日必呕酸水，暑月左半身绝无汗，服雄、附、矾石、牵牛、遂、戟等皆无效，自揣必有 囊如水之有窠臼，不盈科不行，乃悉屏诸药，以前丸服三月而疾除。暑月汗亦周身，灯下能书细字，皆苍术之力也。然惟素禀肥盛多湿者为宜，若形瘦多火者禁用。

　　其神术已经露制，转燥为清，用以发散上部头风痰湿诸证，故治时行头痛，有神术汤，此得制度之妙也。

　　卷一山草部

　　狗脊

　　《本经》名百枝苦平微温，无毒。酒浸，炒去毛用。

　　《本经》主腰背强，关机缓急，周痹寒湿膝痛，颇利老人。

　　发明

　　狗脊为强筋骨要药，故《本经》主腰背强周痹寒湿等疾。颇利老人者，补益肾气而坚强筋骨也。其性味形类与萆 相似，而功用亦不甚相远。四宝丹用金毛狗脊去毛，盐泥固济， 红，苏木，萆 ，川乌头生用，等分为末，醋和丸，温酒盐汤下二十丸，治男妇毒风脚软，肾气虚弱。又病后足肿煎汤洗效。

　　卷一山草部

　　贯众

　　《别录》名草鸱头苦微寒，有毒。

　　《本经》主腹中邪热气诸毒，杀三虫。

　　发明

　　贯众苦寒而降，辟时行疫疠不正之气。疫发之时，以此药置水，食之则不传染，且能解毒软坚，治妇人血气。《本经》治腹中邪热气诸毒，以其性专散结积诸毒。而虫积皆由湿热所生，苦寒能除湿热，故亦主之。王海藏治夏月痘出不快，快斑散用之。云贯众有毒而能解腹中邪热，杀三虫，病从内发者多效。王 《百一选方》言，食鲤鱼羹为肋骨所鲠，百药不效，或令以贯众煎浓汁连进，一咯而出。可见软坚之功，不但治疮治血而已。病患虚寒无实热者勿服。

　　卷一山草部

　　巴戟天

　　辛甘微温，无毒。酒浸去心，焙用。川产者良。

　　《本经》主大风邪气，阴痿不起，强筋骨，安五脏，补中，增志，益气。

　　发明

　　巴戟天严冬不凋，肾经血分及冲脉药也。故守真地黄饮子用之，即《本经》治大风邪气之谓，以其性补元阳而兼散邪，真元得补，邪安所留，是以可愈大风邪气也。主阴痿不起，强筋骨，安五脏，补中、增志、益气者，脾胃二经得所养，而诸虚自瘥矣。又治香港脚，补血海，病患虚寒加用之。有人嗜酒患香港脚甚危，或教以巴戟半两、糯米同炒，去米，大黄一两炒为末，熟蜜丸，温水下七十丸，仍禁酒遂愈。惟阴虚相火炽盛者禁用。

　　卷一山草部

　　远志

　　苗名小草辛苦温，无毒。甘草汤泡，去骨，制过不可陈久，久则油气戟入喉。

　　《本经》主咳逆伤中，补不足，除邪气，利九窍，益智慧，耳目聪明不忘，强志倍力，久服轻身不老。

　　发明

　　远志入足少阴肾经气分，非心经药也。专于强志益精，主梦泄。盖精与志皆肾所藏，肾气充，九窍利，智慧生，耳目聪明，邪气不能为害。肾气不足则志气衰，不能上通于心，故迷惑善忘。不能闭蜇封藏，故精气不固也。小便赤浊，用远志、甘草、茯神、益智为丸，枣汤服效，取其为阴火之向导也。昔人治喉痹失音作痛，远志末吹之，涎出为度，取其通肾气而开窍也。又治妇人血噤失音，及一切痈疽搐鼻，治脑风，杀乌附毒，惟水亏相火旺者禁服，以其善鼓龙雷之性也。《本经》言治咳逆伤中，详远志性温助火，非咳逆所宜，当是呕逆之误，以其性禀纯阳，善通诸窍，窍利则耳目聪明，强志不忘，皆益肾气之验。《别录》云，去心下膈气非呕吐之类乎，一切阴虚火旺，便浊遗精，喉痹肿痛慎用。苗名小草，亦能利窍兼散少阴风气之结也。

　　卷一山草部

　　淫羊霍

　　一名仙灵脾辛温无毒，羊脂或酒炒用。

　　《本经》主阴痿绝伤，茎中痛，利小便，益气力，强志。

　　发明

　　淫羊霍手足阳明三焦命门药也。辛以润肾，温以助阳，故《本经》治阴痿绝伤等证，真阳不足者宜之。坚筋骨消瘰 ，一切冷风劳气，筋骨挛急，四肢不仁，补腰膝，强气力。一味仙灵脾酒，为偏风不遂之要药，惟阴虚走精、强阳不痿禁服。

　　卷一山草部

　　仙茅

　　辛温，有毒。忌犯铁器，酒浸，焙干用。

　　发明

　　仙茅性热，补三焦命门之药，惟阳衰精冷、下元痿弱，老人失溺，无子，男子禀赋素虚者宜之；若体壮相火炽盛者服之，反能动火为害叵测。按《医说》云：一人中仙茅毒，舌胀退场门渐大与肩齐，以小刀 之，随破随合， 至百数始有血一点出，曰可救矣。煮大黄、芒硝与服，以药掺之，应手消缩。此皆火盛性淫之人过服之害也。然川产者少，伪充者多，不可不辨。

　　卷一山草部

　　玄参

　　一名黑参苦微寒，无毒。反藜芦。

　　《本经》主腹中寒热积聚，女子产乳余疾，补肾气，令人明目。

　　发明

　　黑参入足少阴肾经，主肾水受伤，真阴失守，孤阳无根，亢而僭逆，咽喉肿痛之专药。又治伤寒阳毒，汗下不解，发斑咽痛，心下懊 ，烦不得眠，心神颠倒欲绝者俱用。

　　玄参专清上焦氤氲之气、无根之火。《本经》治腹中寒热积聚，女子产乳余疾，并可清有形热滞，故消瘰 结核。治目赤肿痛，《本经》又云，补肾气，令人明目，不特治暴赤肿痛。

　　总皆散清火之验也。但其性寒滑，脾虚泄泻者禁用。

　　卷一山草部

　　地榆

　　苦涩微寒，无毒。去梢，酒拌，炒黑用。

　　《本经》主妇人乳产痉痛，七伤带下五漏，止痛，止汗，除恶肉，疗金疮。

　　发明

　　地榆入足厥阴，兼行手足阳明，体沉而降，善入下焦理血。《本经》主乳产痉痛，七伤带下五漏者，是指去血过多，肝风内生之象。又云止汗止痛，除恶肉，疗金疮者，以其能和血也。若气虚下陷而崩带，及久痢脓血瘀晦不鲜者，又为切禁。性能伤胃，误服多致口噤不食。又诸疮痛者，加地榆。痒者，加黄芩，以其能散血热也。烧灰，香油调，敷火烫，乃借火气引散血中之火毒耳。梢专行血，不可混用。

　　卷一山草部

　　丹参

　　苦平微温，无毒。酒炒用，反藜芦。

　　《本经》主心腹邪气，肠鸣幽幽如走水，寒热积聚，破症除瘕，止烦满，益气。

　　发明

　　丹参气平而降，心与包络血分药也。《本经》治心腹邪气，肠鸣幽幽如走水等疾，皆瘀血内滞而化为水之候。止烦满益气者，瘀积去而烦满愈，正气复也。按：四物汤治妇人病，不问胎前产后，经水多少，皆可通用。唯一味丹参散，主治与之相同。盖丹参能破宿血生新血，安生胎，落死胎，止崩中带下，调经脉之神品。然其性长于行血，妊娠无故勿服。大便不实者忌之。

　　卷一山草部

　　紫参

　　即牡蒙，又名童肠，三四月间遍地茸生，高三五寸，逐层起台，开紫花者是也苦辛寒，无毒。反藜芦。

　　《本经》主心腹积聚，寒热邪气，通九窍，利大小便。

　　发明

　　紫参入足厥阴兼入足太阳、阳明血分，故治诸血病，及寒热血痢，痈肿积块。即《本经》治心腹积聚，寒热邪气之谓。瘀血去，则九窍利，而二便通矣。古方治妇人肠覃，乌喙丸中用牡蒙即紫参也。仲景治下痢、肺痛，用紫参汤，取其散积血也。但市人罕识其真，详痢下肺痛皆胸中气结之故，每以紫菀代之，虽气味之寒温不同，疏利之性则一。

　　卷一山草部

　　紫草

　　甘咸寒，无毒。色深紫而脆者良。淡紫质坚者曰紫梗，不入药。

　　《本经》主心腹邪气，五疳，补中益气，利九窍。

　　发明

　　紫草入心包络及肝经血分，其功专于凉血活血，利大小肠，故痘疹欲出未出，血热毒盛，大便闭涩，色干枯，而毒不得越者宜之。已出而紫黑便闭者亦可用。盖紫草凉血，血凉则毒出。世俗误以为宣发之药，非也。若已出而色红活者不宜，或白陷，及大小便利者忌之。《本经》言，治心腹邪气五瘅者，乃活血利窍之义。发痘即活血利窍之大端也。言补中益气者，营血和，则中气受益矣。

　　卷一山草部

　　白头翁

　　一名野丈人苦微寒，无毒。产齐鲁，苗长叶白者力优，生柴胡中短小者力薄，得酒良。

　　《本经》主温疟狂猖，寒热症瘕积聚，瘿气，逐血，止腹痛，疗金疮。

　　发明

　　白头翁味苦微寒，入手足阳明血分。《本经》言苦温者，传写之误也。其治温疟狂猖寒热等症，皆少阳、阳明热邪固结之病，结散则积血去，而腹痛止矣。《别录》止鼻衄，弘景止毒痢，亦是热毒入伤血分之候，仲景治热痢下重，有白头翁汤。盖肾欲坚，急食苦以坚之，痢则下焦虚，故以纯苦之剂坚之。男子阴疝偏坠，小儿秃顶，鼻衄，及热毒下痢紫血、鲜血，用此并效。但胃虚，大便完谷不化，痢久下稀淡血水者勿服，以其苦寒降泄也。

　　卷一山草部

　　白及

　　苦辛平微寒，无毒。反乌、附。

　　《本经》主痈肿恶疮，败疽，伤阴死肌，胃中邪气贼风鬼击，痱缓不收。

　　发明

　　白及性涩而收，得秋金之气，故能入肺止血，生肌治疮。《本经》主败疽伤阴死肌，皆热壅血伤，胃中邪气亦邪热也。贼风痱缓，皆血分有热，湿热伤阴所致也。其治吐血咯血，为其性敛也。用此为末，米饮服之即止。试血法：吐水盆内，浮者肺血，沉者肝血，半浮半沉者心血，各随所见。以羊肺、肝、心煮熟，蘸白及末每日食之，其治金疮及痈疽方多用之。

　　卷一山草部

　　三七

　　《纲目》名山漆，一名金不换甘微苦温，无毒。（广产形如人参者是，有节者非）。

　　发明

　　时珍云：此药近时始出，南人军中用为金刃箭疮要药。止血散血定痛，为末掺之。吐血衄血，崩中下血，血痢，产后恶血不下，并宜服之。凡杖扑伤损，瘀血淋漓者，随即嚼烂罨之。青肿者即消。若受杖时，先服一二钱，则血不冲心，杖后尤宜服之。此阳明、厥阴血分之药，故能治一切血病，独用研服尤良，取其专力也。一种庭砌栽植者，以苗捣敷，肿毒即消，亦取散血之意。

　　卷一山草部

　　黄连

　　苦寒，无毒。产川中者，中空，色正黄，截开分瓣者为上，云南水连次之，日本吴楚为下。治心脏火生用。治肝胆实火，猪胆汁炒。治肝胆虚火，醋炒褐色。治上焦火，酒炒。中焦火，姜汁炒。下焦火，盐水炒。气分郁结肝火，煎吴茱萸汤炒。血分块中伏火，同干漆末炒。食积火，黄土拌炒。解附子、巴豆、轻粉毒，忌猪肉。

　　《本经》主热气目痛 伤泪出，明目，肠 ，腹痛下痢，妇人阴中肿痛。

　　发明

　　黄连性寒味苦，气薄味浓，降多升少，入手少阴、厥阴。苦入心，寒胜热，黄连、大黄之苦寒以导心下之实热，去心窍恶血。仲景九种心下痞、五等泻心汤皆用之。泻心者，其实泻脾，实则泻其子也。下痢胃口虚热口噤者，黄连、人参煎汤，时时呷之，如吐再饮。但得一呷下咽便好。诸苦寒药多泻，惟黄连、芩、柏性寒而燥，能降火去湿止泻痢，故血痢以之为君。今人但见肠虚渗泄微似有血，罔顾寒热多少，便用黄连，由是多致危殆。至于虚冷白痢，及先泻后痢之虚寒证，误用致死者多矣。诸痛疡疮，皆属心火。眼暴赤肿痛不可忍，亦属心火。兼挟肝邪俱宜黄连、当归。治痢及目为要药，故《本经》首言治热气目痛，及肠 腹痛之患，取苦燥之性，以清头目、坚肠胃、祛湿热也。妇人阴中肿痛，亦是湿热为患，尤宜以苦燥之。古方治痢香连丸，用黄连、木香。姜连散用干姜、黄连。左金丸用黄连、吴茱萸。治消渴用酒蒸黄连。治口疮用细辛、黄连。治下血用黄连、葫蒜，皆是寒因热用，热因寒用，而无偏胜之害。然苦寒之剂，中病即止，岂可使肃杀之令常行，而伐生发冲和之气乎。医经有久服黄连、苦参反热之说，此性虽寒，其味至苦，入胃则先归于心，久而不已，心火偏胜则热，乃其理也。近代庸流喜用黄连为清剂，殊不知黄连泻实火。若虚火而妄投，反伤中气，阴火愈逆上无制矣。故阴虚烦热、脾虚泄泻，五更肾泄，妇人产后血虚烦热、小儿痘疹气虚作泻，及行浆后泄泻，并皆禁用。

　　卷一山草部

　　胡黄连

　　苦大寒，无毒。忌猪肉，犯之令人漏精。

　　发明

　　胡黄连苦寒而降，大伐脏腑骨髓邪热，除妇人胎蒸、小儿疳热积气之峻药。同乌梅止小儿血痢，同鸡肝治小儿疳眼，同猪胰疗杨梅疮毒，同干姜治果子积，皆取伐肝肾热邪也。小儿肾气本实，故可当此。若脾胃肾脏不足者，服之夺人天元，为害不浅。惟霉疮用胡黄连、当归、甘草、猪胰水，酒煎服，二剂辄效，以其直达下焦，善搜淫火之毒也。

　　卷一山草部

　　黄芩

　　苦寒，无毒。中空者为枯芩入肺，细实者为子芩入大肠，并煮熟酒炒用。

　　《本经》主诸热黄瘅，肠 泄利，逐水下血闭，治恶疮疽，蚀火疡。

　　发明

　　黄芩苦燥而坚肠胃，故湿热黄瘅、肠 泻痢为必用之药。其枯芩性升，入手太阴经，清肌表之热。条芩性降，泻肝胆大肠之火，除胃中热。得酒炒上行，主膈上诸热。得芍药、甘草治下痢脓血、腹痛后重、身热。佐黄连治诸疮痛不可忍。同黑参治喉间腥臭。助白术安胎，盖黄芩能清热凉血，白术能补脾统血也。此惟胎热升动不宁者宜之；胎寒下坠及食少便溏者，慎勿混用。丹溪言黄芩治三焦火。仲景治伤寒少阳证，用小柴胡汤。汗下不解，胸满心烦用柴胡桂姜汤。温病用黄芩汤。太阳少阳合病用葛根黄芩黄连汤。心下痞满用泻心汤。寒格吐逆用干姜黄芩黄连人参汤等方，皆用黄芩以治表里诸热，使邪从小肠而泄，皆《本经》主诸热之纲旨。其黄瘅肠 泻痢之治，取苦寒以去湿热也。逐水下血闭者，火郁血热之所致，火降则邪行，水下血闭自通矣。昔人以柴胡去热不及黄芩，盖柴胡专主少阳往来寒热，少阳为枢，非柴胡不能宣通中外。黄芩专主阳明蒸热，阳明居中，非黄芩不能开泄蕴隆。一主风木客邪，一主湿土蕴着，讵可混论。芩虽苦寒，毕竟治标之药，惟躯壳热者宜之。若阴虚伏热，虚阳发露可轻试乎。其条实者兼行冲脉，治血热妄行。古方有一味子芩丸，治妇人血热，经水暴下不止者最效。若血虚发热，肾虚挟寒，及妊娠胎寒下坠，脉迟小弱皆不可用，以其苦寒而伐生发之气也。

　　卷一山草部

　　秦艽

　　苦平微温，无毒。雷公云，左文列为秦，治湿病。右文列为艽，治香港脚。今药肆多右文者，慎勿混合。

　　《本经》主寒热邪气，寒湿风痹，肢节痛，下水，利小便。

　　发明

　　秦艽阴中微阳，可升可降，入手足阳明，以其去湿也，兼入肝胆，以其治风也。

　　故手足不遂，黄瘅酒毒及妇人带疾，须之阳明有湿，则身体酸痛，肢节烦疼及挛急不遂，有热则日晡潮热，用以祛风胜湿则愈。凡痛有寒热或浮肿者，多挟客邪，用此以祛风利湿方为合剂，故《本经》治寒热邪气，寒湿风痹，肢节痛等证。若久痛虚羸，血气不能营养肢体而痛，及下体虚寒，痛酸枯瘦等病，而小便清利者，咸非秦艽所宜。今庸师喜用秦艽，且不辨左文、右文，凡遇痛证，动辄用之，失其旨矣。

　　卷一山草部

　　柴胡

　　即茈胡苦平，无毒。入解表药生用，清肝炒熟用。

　　《本经》主心腹肠胃中结气，饮食积聚，寒热邪气，推陈致新，明目益精。

　　发明

　　柴胡能引清阳之气，从左上升，足少阳胆经之药。胆为清净之府，无出无入，禁汗吐下，惟宜和解，以其经居半表半里。《本经》治心腹肠胃结气，饮食积聚，寒热邪气，使清阳之气上升。而胃中留结宿滞亦得解散矣。仲景治伤寒寒热往来，胁痛耳聋，妇人热入血室，皆为必用。小儿五疳羸热，诸疟寒热，咸宜用之。痘疹见点后，有寒热或胁下疼热，于透表药内用之，不使热留少阳经中，则将来无切牙之患。虚劳寒热多有可用者。劳有五劳，病在五脏，若劳在肝胆心包络有热，或少阳经寒热，则柴胡为必用药。劳在脾胃有热，或阳气下陷，则柴胡乃引清气退热之药。惟劳在肺肾者，不可用。东垣补中益气用之者，乃引肝胆清阳之气上行，兼升达参、 之力耳。疮疽用之者，散诸经血结气聚也。今人以细者名小柴胡，不知小柴胡乃汤名也，若大柴胡汤而用银州者，可乎？按：柴胡为少阳经药，病在太阳，服之太早则引寇入门。病在阴经，用之则重伤其表，误人不可胜数。其性升发，病患虚而气升者忌之。呕吐及阴火炎上者勿服。若阴虚骨蒸服之，助其虚阳上逆，势必耗尽真阴而后已。奈何操司命之权者，多所未悟也。

　　卷一山草部

　　银柴胡

　　甘微寒，无毒。银州者良。今延安府五原城所产者，长尺余，肥白而软。北地产者如前胡而软，今人谓之北柴胡。勿令犯火，犯火则不效。

　　发明

　　银柴胡行足阳明、少阴，其性味与石斛不甚相远，不独清热兼能凉血，《和剂局方》治上下诸血，龙脑鸡苏丸中用之。凡入虚劳方中，惟银州者为宜。若用北柴胡升动虚阳，发热喘嗽愈无宁宇，可不辨而混用乎。按：柴胡条下，《本经》推陈致新，明目益精，皆指银夏者而言，非北柴胡所能也。

　　卷一山草部

　　前胡

　　苦微寒，无毒。甄权曰：甘辛平无毒。白色者良。去尾用。

　　发明

　　前胡入手足太阴、阳明、少阳，其功长于下气，故能治痰热喘嗽，痞膈诸疾，气下则火降，痰亦降矣。为痰气之要味。治伤寒寒热及时气内外俱热，按：二胡通为风药，但柴胡主升，前胡主降，有不同耳。又按：前胡治气实风痰，凡阴虚火动之痰，及不因外感而有痰音者禁用。

　　卷一山草部

　　防风

　　甘辛温，无毒。叉头者令人烦喘，叉尾者发人痼疾。

　　《本经》主大风头眩痛，恶风风邪，目盲无所见，风行周身骨节疼痛。

　　发明

　　防风浮而升，阳也。入手太阳、阳明、少阳、厥阴，兼通足太阳，治风去湿之仙药，以风能胜湿也。其治大风头眩痛，恶风，风邪等病，其性上行，故治上盛风邪，泻肺实喘满，及周身痹痛，四肢挛急，目盲无所见，风眼冷泪，总不出《本经》主治也。防风治一身尽痛，乃卒伍卑贱之职，随所引而至，风药中润剂也。若补脾胃非此引用不能行，盖于土中泻水也。凡脊痛项强不可回顾，腰似折，项似拔者，乃手足太阳证，正当用之。凡疮在胸膈以上者，虽无手足太阳证，亦当用防风，为能散结去上部风热也。《经验方》治妇人风入胞门，崩中不止，独圣散用一味防风，面糊酒调丸服。然惟血色清稀，而脉浮弦者为宜。如血色浓赤，脉来数者，又属一味子芩丸证，不可混也。惟肺虚有汗喘乏，及气升作呕，火升发嗽，阴虚盗汗，阳虚自汗者勿服。妇人产后血虚发痉，婴儿泻后脾虚发搐，咸为切禁。

　　卷一山草部

　　独活

　　辛苦微温，无毒。香而紫黑者真。

　　《本经》主风寒所击，金疮止痛，奔豚痫痉，女子疝瘕。

　　发明

　　独活不摇风而治风，浮萍不沉水而治水，因其所胜而为制也。《本经》治金疮为风寒所击而痛，及贲豚痫痉，女子疝瘕，皆邪气内贼之候。独活生益州，较羌活其气稍细。

　　升中有降，能通达周身，而散风胜湿。与细辛同用治厥阴头痛目眩，又足少阴经伏风头痛，两足湿痹不能动止者，非此不治。甄权以独活治诸风湿冷、奔喘逆气，皮肤苦痒，手足挛痛，劳损风毒，齿痛，皆风湿相搏之病也。但气血虚而遍身痛，及阴虚下体痿弱者禁用。南方无刚猛之风，一切虚风类中，咸非独活所宜。

　　卷一山草部

　　羌活

　　苦辛温，无毒。香而色紫者良。

　　发明

　　羌活生于羌胡雍州，陇西西川皆有之。治足太阳风湿相搏，一身尽痛，头痛，肢节痛，目赤，肤痒，乃却乱反正之主帅。督脉为病，脊强而厥者，非此不能除。甄权以羌活治贼风，失音不语，多痒，手足不遂，口面 斜， 痹血癞，皆风中血脉之病也。苏恭曰：疗风宜用独活，兼水宜用羌活，风能胜湿，故羌活能治水湿。与芎 同用治太阳、厥阴头痛，发汗散表，透关利节，非时感冒之仙药也。但内伤元气，血虚头痛及遍身肢节痛，皆非所宜。昔人治劳力感寒，于补中益气汤中用之。深得补中寓泻之意。

　　卷一山草部

　　升麻

　　甘苦平，无毒。忌见火。解莨菪毒。

　　《本经》辟温疫瘴气，邪气蛊毒，入口皆吐出，中恶腹痛，时气毒疠，头痛寒热，风肿诸毒，咽痛，口疮。

　　发明

　　升麻能引清气右升，足阳明本药也。《本经》治疫瘴蛊毒，取性升上行也。治中恶腹痛，取开发胃气也。治喉痛口疮者，取升散少阳、阳明火热也。同葛根则发散阳明风邪。同柴胡则升提胃中清气，引甘温之药上升，故元气下陷者，用此于阴中升阳，以缓带脉之缩急。凡胃虚伤冷郁遏阳气于脾土，宜升麻、葛根以升散其火郁。故补脾胃药非此引用不效，脾痹非此不除。升麻葛根汤乃阳明发散药，若初病太阳便服之，发动其邪，必传阳明，反成其害也。又升麻葛根能发痘，惟初发热时可用，见点后忌服，为其气升发动热毒于上，为害莫测，而麻疹尤为切禁，误投喘满立至。按：升麻属阳性升，力能扶助阳气，捍御阴邪，故于淋带泻痢脱肛方用之，取其升举清阳于上也。古方治噤口痢，用醋炒升麻，引人参、莲肉扶胃进食，大有神效。凡上盛下虚，吐血衄血，咳嗽多痰，阴虚火动，气逆呕吐，怔忡癫狂诸证，皆在所禁。

　　卷一山草部

　　苦参

　　苦寒，无毒。反藜芦。

　　《本经》主心腹结气，症瘕积聚，黄瘅，溺有余沥，逐水，除痈肿，补中，明目，止泪。

　　发明

　　苦参、黄 之苦寒下降，皆能益肾，盖取其苦燥湿寒除热也。热生风，湿生虫，故又能治风杀虫。惟肾水烁而相火胜者宜之。若脾胃虚而饮食减少，肝肾虚而火衰精冷，及年高之人不可用也。久服苦参多致腰重，因其性降而不升也。观《本经》主治皆湿热为患之病，详补中当是补阴之误，以其能除湿热，湿热去而阴自复，目自明矣。然惟湿热者宜之。

　　沈存中苦腰重，久坐不能行，此因病齿痛数年，用苦参揩齿，其气味入齿伤肾所致也。后施昭先亦用苦参揩齿，岁久亦病腰重，自后悉不用之，腰疾皆愈。或云：苦参既能补阴明目，何久服反病腰重乎，殊不知苦寒之性直入心肾，内有湿热者，足以当之。始得之，则有辅阴祛邪之力，清热明目之功，湿热既去而又服之，必致苦寒伤肾，腰重脚弱在所不免，理固然也，何疑之有。

　　卷一山草部

　　白藓皮

　　一名白羊鲜苦咸寒，无毒。

　　《本经》主头风黄瘅，咳逆淋沥，女子阴中肿痛，湿痹死肌，不可屈伸，起止行步。

　　发明

　　白藓皮气寒善行，味苦，性燥，足太阴、阳明经去风湿热药也。兼入手太阴、阳明，为诸黄风痹要药。《本经》所主皆风湿热邪蕴酿经中之病。《千金》治婴儿风痫，热则生风，胸中有痰，白羊鲜汤取其善祛风热也。世医只施之于疮科，浅矣。下部虚寒之人，虽有湿证勿用。

　　卷一山草部

　　延胡索

　　即玄胡索苦辛温，无毒。上部酒炒，中部醋炒，下部盐水炒。

　　发明

　　延胡索色黄入脾胃，能活血止痛，治小便溺血。得五灵脂同入肝经散血破滞。《炮炙论》曰：心痛欲死，急觅延胡，以其能散胃脘气血滞痛也。概当归、芍药调腹中血虚痛，延胡、五灵治胸腹血滞痛。又延胡善行血中气滞，气中血滞，与当归、桂心治一身上下诸痛，及经癸不调，产后血病，往往独行多功，杂他药中便缓。按延胡走而不守，惟有瘀滞者宜之，若经事先期，虚而崩漏，产后血虚而晕，咸非所宜。

　　卷一山草部

　　贝母

　　甘苦平微寒，无毒。反乌头。川者味甘最佳，西者味薄次之，象山者微苦又次之，一种大而苦者，仅能解毒，并去心用。凡肺经药皆当去心，不独贝母也。其独颗无瓣者名丹龙睛，误服令人筋不收持。

　　《本经》主伤寒烦热，淋沥邪风，疝瘕喉痹，乳难金疮，风痉。

　　发明

　　贝母乃手太阴肺经气分药，兼入手少阴心经。一名虻 风，言采其虻，善解心胸郁结之气，故诗人以此寓焉。肺受心包火乘，因而生痰；或为邪热所干，喘嗽烦闷，非此莫治。详《本经》主伤寒烦热者，甘寒能解烦热也。淋沥者，热结二肠也。清心肺郁热而淋沥通矣。疝瘕者，足厥阴之邪干手厥阴也。《经》曰：诊得心脉搏滑急，为心疝，少腹当有形也。喉痹者，热郁结于上也。《经》云：二阴一阳结，谓之喉痹，心主三焦之脉，皆络于喉也。乳难者，郁热结于手足厥阴也。风痉者，金疮热郁生风而成痉，总取解散郁结之邪也。仲景治伤寒寒实结胸，外无热证者，小陷胸汤主之，白散亦可。二方，一主热痰内结，一主寒实内结，虽同一例，治不可混也。俗以半夏性燥，用贝母代之，不知贝母寒润治肺家燥痰，痰因郁结者宜之。半夏性燥治脾胃湿痰，痰因湿滞者宜之。二者天渊，何可代用。若虚劳咳嗽，吐血咯血，肺痿肺痈，痈疽及诸郁火证，半夏乃禁忌，皆贝母为向导也。至于脾胃湿热，涎化为痰，久则生火，火痰上攻，昏愦僵仆，蹇涩诸证，生死旦夕，岂贝母可治乎。浙产者，治疝瘕，喉痹，乳难，金疮，风痉，一切痈疡。又同苦参、当归治妊娠小便难，同青黛治人面恶疮，同连翘治项上结核，皆取其开郁散结化痰解毒之功也。

　　卷一山草部

　　山慈菇

　　金灯花根也。九月开花，朱色，与叶不相见，故又名无义草甘微辛，小毒。

　　发明

　　山慈菇攻坚解毒，治痈肿疮 ，瘰 结核等证。紫金锭用之，亦是解诸毒耳。《丹方》治面上瘢痕用山慈菇末，和轻粉、硼砂末各少许，先用碱水笔涂患处，次掺上药，太乙膏盖，日易一次，俟疙瘩消尽后，以鹰屎白、密陀僧末，蜜水调护，数日勿见风，日效。

　　惟眼胞上者不可治，以其眨动不辙也。

　　卷一山草部

　　白茅根

　　一名地筋甘寒，无毒。与百脉根相类，百脉根出巴西，他处罕得。

　　《本经》主劳伤虚羸，补中益气，除瘀血血闭寒热，利小便。

　　发明

　　甘寒能降除伏热，利小便，止渴。治伤寒呃逆、喘哕，吐衄，便溺诸血。治黄瘅，水肿，胃反上气，五淋疼热，及痘疮干紫不起，但呕吐衄亦有因于寒者，即非所宜。《本经》主治劳伤虚羸者，以甘寒能滋虚热，而无伤犯胃气之虞也。补中益气，胃热去而中气复，是指客邪入伤中州，渐成虚羸而言，非劳伤本病所宜。昔人考本草功用，言白茅根与百脉根相类。今肃州不行岁贡，百脉根无从可得，而止渴去热之用白茅根裕如也。其茅花甘温，色白轻虚，力能上升入肺散热止衄，屋上败茅，研敷斑疮湿烂，取其收湿之力也。

　　卷一山草部

　　草龙胆

　　苦涩大寒，小毒。去芦或酒炒或甘草汤浸一宿用。凡用勿空腹服，令人小便不禁。

　　《本经》主骨间寒热，惊痫邪气，续绝伤，定五脏，杀蛊毒。

　　发明

　　草龙胆苦寒沉降，主肝经邪热，下焦湿热，酒瘅黄肿，目病赤肿，瘀肉，小儿肝气，去肠中小虫。盖肝胆湿热，取苦寒以泻之。时珍曰：相火寄在肝胆，有泻无补。故泻肝胆之热，正益肝胆之气。但大苦大寒，过伤胃中生发之气，反助火邪，亦如久服黄连反从火化之义。《本经》主骨间寒热，是指热伤肾水而言，热极生风则发惊搐，重则变为痫病，湿热邪气之在中下二焦者，非此不除，以其专伐肝胆之邪也。肝胆之邪去，而五脏安和，经脉之绝伤续矣。杀蛊毒者，去湿热之患也。凡胃气虚人服之必呕，脾虚人服之必泻。虽有湿热，慎勿轻用。

　　卷一山草部

　　细辛

　　辛温，无毒。产华阴及辽东者良。反藜芦。

　　《本经》主咳逆头痛，百节拘挛，风湿痹痛，死肌，明目，利九窍。

　　发明

　　细辛辛温，上升入手足厥阴、少阴血分，治督脉为病，脊强而厥。《本经》治咳逆，头痛脑痛，善搜厥阴伏匿之邪也。独活为使，治少阴头痛如神，亦主诸阳头痛。诸风药用之治风湿痹痛，百节拘挛。去死肌、明目者，取辛以散结而开经脉窍隧之邪也。味辛而热，温少阴之经，故仲景少阴证用麻黄附子细辛汤，辛温能散。故凡风寒风湿头痛、口疮、喉痹、 齿诸病用之，取其能散浮热，亦火郁发之之义也。辛能泄肺，故风寒咳嗽上气者宜之。辛能补肝，故胆气不足则肝气有余，惊痫眼目诸病宜之。辛能润燥，故通少阴，诸经及耳窍闭塞者宜之。又主痰结湿火，鼻塞不利，凡口舌生疮者，用细辛、黄连末掺之。凡血虚内热火郁，头痛发热，咳嗽者戒用；以其辛烈耗真气也。细辛辛之极者，用不过五分。

　　卷一山草部

　　杜衡

　　俗名马蹄香，又名杜葵辛温，无毒。

　　发明

　　杜衡香窜与细辛相似，故药肆以之代充细辛。亦能散头目风寒，下气消痰，行水破血。但其气浊，不能搜涤少阴经中之寒，稍逊细辛一筹耳。

　　卷一山草部

　　白薇

　　苦咸平，无毒。

　　《本经》主暴中风，身热肢满，忽忽不知人，狂惑邪气，寒热酸疼，温疟洗洗，发作有时。

　　发明

　　白薇咸平降泄，抑阳扶阴，为足阳明经本药，兼行足少阴、手太阴。《本经》主暴中风身热肢满，是热郁生风，痰随火涌，故令忽忽不知人，狂惑邪气，寒热酸疼，皆热邪所致。温疟乃冬时伏邪，至春而发，缪氏《经疏》言，暑邪所伤，秋必发为温疟，恐非经旨。《别录》疗伤中淋露者，女子伤犯阴中营血，而成淋露之疾，用以除热益阴，则前证瘳矣。下水气利阴气者，总取益阴之功，真阴益而邪水下。性善降泄，故久服利人。《金匮》治妇人产中虚烦、呕逆，安中益气，竹皮丸中用之。《千金》治风温发汗后身灼热，自汗，身重，多眠，鼻息必鼾，语言难出，葳蕤汤中用之。又治妇人遗尿，不拘胎前产后，有白薇芍药汤，取其有补阴之功。而兼行手太阴，以清膀胱之上源，殊非虚寒不禁之比也。古方多用治妇人者，以《别录》有疗伤中淋露之功也。凡胃虚少食，泄泻及喘咳多汗，阳气外泄者禁用。

　　卷一山草部

　　白前

　　甘辛微温，无毒。

　　发明

　　时珍曰：白前入手太阴，长于降气，肺气壅实而有痰者宜之。《金匮》治咳嗽而脉沉者，用泽漆汤，以中有白前也。《深师》治久嗽上气，体肿短气，倚息不得卧，常作水鸡声者，用白前汤。《外台》治久嗽吐血，用白前、桔梗、桑白皮、甘草，皆取其下气耳。

　　若虚嗽常哽气者，不可用也。白前较白薇稍温，较细辛稍平，专搜肺窍中风水。非若白薇之咸寒，专泄肺胃之燥热；亦不似细辛之辛窜，能治肾肝之沉寒也。

　　卷二芳草部

　　当归

　　甘辛温，无毒。蜀产者力刚可攻。秦产者力柔可补。凡治本病酒制，有痰姜汁制。白者为粉归，性劣，不入补剂。

　　《本经》主咳逆上气，温疟寒热，洗洗在皮肤中，妇人漏下，绝子，诸恶疮疡，金疮，煮汁饮之。

　　发明

　　当归气味俱浓，可升可降，入手少阴、足太阴厥阴血分，凡血受病，及诸病夜甚必须用之。《本经》主咳逆上气，温疟寒热洒洒，妇人漏下绝子，皆取辛温润血之功。产后恶血上冲，亦必用之。《别录》温中止痛。甄权治下利腹痛，女人沥血腰痛。好古治冲脉为病，逆气里急，带脉为病，腹痛腰溶溶若坐水中。其功专于破恶血，养新血，润肠胃，荣筋骨，泽皮肤，理痈疽，排脓止痛，盖血壅而不流则痛。当归甘温，能和营血，辛温能散内寒，使气血各有所归。入手少阴心，主血也；入足太阴脾，裹血也；入足厥阴肝，藏血也。身能养血，尾能行血。同人参、黄 则补气而生血。同牵牛、大黄则行气而泻血。同桂、附、吴萸则热。同大黄、芒硝则寒。血虚以人参、赤脂为佐，血热以生地、条芩为佐。仲景治阳邪陷阴，手足厥寒，脉细欲绝，用当归四逆汤，于桂枝汤加当归、细辛、通草以通其血脉。

　　即下痢脉大，气不归附，亦用此汤以归附之。凡血虚发热者，以当归补血汤，方用当归三钱，黄 一两，作三服。心下刺痛者，一味当归酒煎服。专主血分诸病。海藏言当归血药，何《本经》治咳逆上气。按：当归辛散，乃血中气药，故咳逆上气有阴虚阳无所附者，用血药补阴，则血和而气降矣。凡冲任督带病，皆不可少。惟泄泻家、痰饮家禁用。

　　卷二芳草部

　　芎

　　《纲目》名川芎辛温，无毒。蜀产者味辛而甘为上，他处产者气味辛烈为下。反藜芦。叶名蘼芜。

　　《本经》主中风入脑，头痛寒痹，筋挛缓急，金疮，妇人血闭无子。

　　发明

　　芎 辛温，上升入肝经，行冲脉，血中理气药也。故《本经》治中风入脑，头痛等证，取其辛散血分诸邪也。好古言：搜肝气，补肝血，润肝燥，补风虚。又治一切风气、血气及面上游风，目疾多泪，上行头目，下行血海，故四物汤用之者，皆搜肝经之风。治少阳、厥阴头痛，及血虚头痛之圣药。助清阳之气，去湿气在头，头痛必用之药。血痢已通而痛不止，乃阴亏气郁，药中加芎 ，气行血调，其痛立止。《灵苑方》验胎法：以生芎末、艾汤服一钱匕，腹中微动者为胎。《千金方》治子死腹中，以芎 末酒调方寸匙，须臾二三服，立出。凡骨蒸盗汗，阴虚火炎，咳嗽吐逆及气弱之人不可服。其性辛散，令真气走泄而阴愈虚也。

　　卷二芳草部

　　抚芎

　　辛温，无毒。产江左抚州，中心有孔者是。

　　发明

　　抚芎升散，专于开郁宽胸，通行经络。郁在中焦，则胸膈痞满作痛，须抚芎开提其气以升之，气升则郁自降，故抚芎总解诸郁，直达三焦，为通阴阳气血之使。然久服耗气，令人暴亡。

　　卷二芳草部

　　蛇床

　　苦辛温，无毒。

　　《本经》主男子阴痿湿痒，妇人阴中肿痛，除痹气，利关节，癫痫恶疮。

　　发明

　　蛇床辛香性温，专入右肾命门、少阳三焦气分。《本经》列之上品，不独助男子壮火，且能散妇人郁抑非妙达《本经》精义，不能得从治之法也。但肾火易动，阳强精不固者勿服。

　　卷二芳草部

　　本

　　辛苦温，无毒。香而燥者良，臭而润者勿用。

　　《本经》主妇人疝瘕，阴中寒肿痛，腹中急，除风头痛，长肌肤，悦颜色。

　　发明

　　本性升，属阳，为足太阳寒郁经中，头项巅顶痛及大寒犯脑连齿颊痛之专药。

　　女人阴肿疝疼，督脉为病，脊强而厥，亦多用之。雾露之邪中于上焦，须兼木香。风客于胃泄泻，脾胃药中宜加用之。今人只知 本为治巅顶头脑之药，而《本经》治妇人疝瘕，腹中急，阴中寒等证，皆太阳经寒湿为病，亦属客邪内犯之候，故用 本去风除湿，则中外之疾皆瘳，岂特除风头痛而已哉。云长肌肤，悦颜色者，外用作面脂之类是也。但头痛挟内热，春夏温病，热病，头痛，口渴及产后血虚，火炎头痛，皆不可服。

　　卷二芳草部

　　白芷

　　即都梁香辛苦温，无毒。

　　《本经》主女人漏下赤白，血闭阴肿，寒热头风，侵目泪出，长肌肤，润泽颜色，可作面脂。

　　发明

　　白芷辛香升发，行手阳明。性温气浓，行足阳明。芳香上达，入手太阴。为解利阳明风热头痛，及寒热头风，侵目泪出之要药。其所主之病不离三经：如寒热头风，眉棱骨痛，头目齿痛，三经之风热也。漏下赤白，痈疽，头面皮肤风痹燥痒，三经之湿热也。风热者辛以散之，湿热者温以除之。都梁丸治崩漏赤白，深得《本经》之旨。性善祛风，女人漏下赤白，皆风入胞门所致。辛香入脾，故又能散温，血闭阴肿及寒热头风，侵目泪出，总取辛散利窍之功。其长肌肤，润泽颜色者，则有排脓长肉之力，所以外科用之。痘疹起胀，连皮肿者，于解毒药内用之，预杜将来发痒之患。今人用治肠痈，有败脓淋露不已，腥秽殊甚，遂致脐腹冷痛，须此排脓，脓尽乃以他药补之。烧烟辟虫蛇。为末，新汲水调，频灌解蛇毒内攻。和胆矾、麝香掺蛇伤溃烂。但性温而升，味苦而散。故呕吐因于热者、漏下赤白因于火者勿用。痈疽溃后亦宜渐减，以其能耗胃气也。

　　卷二芳草部

　　白芍药

　　酸苦平微寒，无毒。入补脾药酒炒。入止血药醋炒。入和营药，及下利后重、血热痈毒药并酒洗生用。入血虚、水肿、腹胀药桂酒制用。反藜芦。

　　《本经》主邪气腹痛，除血痹，利小便，益气。

　　发明

　　白芍药酸寒，敛津液而护营血，收阴气而泻邪热。盖泻肝之邪热，所以补脾之阴，即《本经》主邪气，腹痛，益气之谓。故仲景以为补营首药，入肝脾血分。及阳维寒热、带脉腹痛，补中下二焦，能于土中泻水。为血痢必用之药，然须兼桂用之，方得敛中寓散之义。建中汤之妙用，人所不知。盖泻痢皆太阴之病，建中专主太阴腹痛也。其治血痹，黄桂枝五物汤中用之。非深达《本经》妙理者不能也。又得炙甘草治腹中急痛，同白术补脾，同芎 泻肝，从人参补血虚，从黄连止泻痢，同姜枣温经散湿，在用者各得其宜耳。凡人阳气虚衰，阴气散漫，患腹胀满急，于补中益气药中加白芍药一味以收阴，则阳虚不受阴制之胀，得阳药便消矣。然气虚内寒者不可用，古云：减芍药以避中寒，诚不可忽。产后不可用，以其酸寒泻肝伐生发之气也。小便不利者禁用，以膀胱得酸收敛愈秘也。而真武汤中又用于利小便者，深得《本经》之旨。盖真武汤本治少阴精伤，而证见虚寒，非太阳膀胱癃闭之候，以其能益阴滋血，培养津液，小便自行，非通利也。至于桂枝汤中，用以护营血，使邪不得内犯。建中汤中用以培土脏，而治阳邪内陷腹痛，此皆仲景用药之微妙，端不外《本经》之义。其除血痹，破坚积，治寒热疝瘕，止痛，利小便，皆指赤者而言，与白芍无预。因《本经》未分赤白，故一贯例之。

　　卷二芳草部

　　赤芍药

　　酸苦微寒，无毒。酒洗用。

　　《本经》除血痹，破坚积，寒热疝瘕，止痛，利小便。

　　发明

　　赤芍药性专下气，故止痛不减当归。苏恭以为赤者利小便、下气，白者止痛和血，端不出《本经》除血痹，破坚积，止痛，利小便之旨。其主寒热疝瘕者，善行血中之滞也，故有瘀血留著作痛者宜之，非若白者酸寒收敛也。其治血痹，利小便之功，赤、白皆得应用。要在配合之神，乃着奇绩耳。

　　卷二芳草部

　　牡丹皮

　　苦辛平，无毒。酒洗去碱土，曝干。勿见火。

　　《本经》主寒热、中风、螈 、惊痫、邪气，除症坚、瘀血留舍肠胃五脏，疗痈疮。

　　发明

　　牡丹皮入手足少阴厥阴，治血中伏火，故相火胜肾，无汗骨蒸为专药。《本经》主寒热、中风、螈 、惊痫等证，以其味辛气窜，能开发陷伏之邪外散。惟自汗多者勿用，为能走泄津液也。痘疹初起勿用，为其性专散血，不无根脚散阔之虑。王安道云：志不足者，足少阴病也。故仲景肾气凡用之。后人惟知黄 治相火，不知丹皮之功更胜也。又症坚瘀血留舍肠胃五脏，及阴虚吐血衄血必用之药，以能行瘀血而又能安好血，有破积生新，引血归经之功，故犀角地黄汤用之。凡妇人血崩及经行过期不净，属虚寒者禁用。又赤者利血，白兼补气，亦如赤、白芍药之义，诸家言其性寒，安有辛香而寒者乎。

　　卷二芳草部

　　木香

　　辛苦温，无毒。形如枯骨，味苦，色淡黄者良。味咸、色黑勿用。生用理气，煨熟止泻。

　　《本经》主邪气，辟毒疫，强志，主淋露。

　　发明

　　木香气香味浓，不独沉而下降，盖能理胃以下气滞，乃三焦气分之药。兼入肺、脾、肝三经，能升降诸气，故上焦气滞 郁宜之者，金郁则泄之也。然虽入肺而肺燥气上者，良非所宜。其中焦气滞不运宜之者，以脾胃喜芳香也。下焦气滞后重宜之者，塞者通之也。若治中脘气滞不运，心腹疼痛，以槟榔佐之，使气下则结痛下散矣。《本经》辟疫毒邪气，强志，主淋露，以其辛燥助阳，善开阴经伏匿之邪。《大明》治心腹一切气，膀胱冷痛，呕逆反胃，霍乱泻痢，健脾消食安胎。甄权治九种心痛，积年冷气， 癖症块胀痛，壅气上冲，烦闷，羸劣，女人血气刺痛不可忍。然香燥而偏于阳，肺经有热，血枯而燥，及阴火冲上者勿服。

　　卷二芳草部

　　甘松香

　　甘温，无毒。

　　发明

　　甘松芳香升窜，能开脾郁，少加脾胃药中甚醒脾气。主恶气卒心腹痛满，风疳齿。得白芷、白附子良；香港脚膝肿，煎汤淋洗效。

　　卷二芳草部

　　山柰

　　辛温，无毒。

　　发明

　　山柰芳香，入阳明暖胃，辟瘴疠恶气，治心腹冷气痛，寒湿霍乱，风虫牙痛，皆芳香正气之力也。

　　卷二芳草部

　　高良姜

　　辛大温，无毒。煨熟用。子名红豆蔻。

　　发明

　　良姜辛热纯阳，上升入足阳明、太阴二经。为客寒所犯，则逆冷霍乱，腹痛诸病生焉。辛温暖脾胃而逐寒邪，则胃中冷逆自除，霍乱腹痛自愈。甄权治腹内久冷气痛，去风冷痹弱。《大明》主转筋，泻利反胃，解酒毒，消食。苏颂治恶心呕清水，皆取暖胃温中散寒之功也。而寒疝小腹掣痛须同茴香用之。产后下焦虚寒，瘀血不行，小腹结痛者加用之。

　　若胃火作呕，伤暑，霍乱禁用，为其温燥也。红豆蔻辛温，主水泻霍乱，心腹绞痛，止呕进食，大补命门相火，故正元丹中用之。然能动火伤目致衄，不宜久服。

　　卷二芳草部

　　草豆蔻

　　辛涩温，无毒。面裹煨熟，去面用。

　　发明

　　草豆蔻性温，入脾胃二经。东垣曰：风寒客邪在胃口之上，当心疼痛者宜之。丹溪曰：草豆蔻性温，能散滞气。若明知口食寒物胃脘作痛，或湿郁成病者用之神效。若热郁者不可用，恐积温成热也。然多用能助脾热，伤肺损目。故阴虚血燥者忌之。

　　卷二芳草部

　　草果

　　亦名豆蔻辛温涩，无毒。去壳，生用。

　　发明

　　草果与草豆蔻总是一类，其草果治病，取其辛热浮散，能入太阴、阳明，除寒燥湿，开郁化食，利膈上痰，解面食鱼肉诸毒。与知母同用，治瘴疟寒热，取其一阴一阳，无偏胜之害。盖草果治太阴独胜之寒，知母治阳明独胜之火也。然疟亦有不由于山岚瘴气，而实邪不盛者忌服。凡湿热瘀滞，伤暑暴注，溲赤口干者禁用。

　　卷二芳草部

　　白豆蔻

　　俗名壳蔻辛温，无毒。忌见火，去净膈膜，不尔令人膈满。凡草果、草豆蔻、缩砂皆然，不独白蔻也。

　　发明

　　白豆蔻辛香上升，入脾肺二经，散肺中滞气。治脾虚疟疾，呕吐寒热，能消能磨，流行三焦，营卫一转，诸证自平。古方治胃冷积气，呕逆反胃，消谷下气，宽膈进食，解酒毒，皆相宜也。若火升作呕，蕴热作痛者勿服。

　　卷二芳草部

　　缩砂蜜

　　俗名砂仁辛温涩，无毒。

　　发明

　　缩砂属土，醒脾调胃，为脾、胃、肺、肾、大小肠、膀胱七经之气药，能引诸药归宿丹田。治脾虚泄泻，宿食不消，泻痢白沫，腹中虚痛，寒饮胀痞，噎膈呕吐，和中行气，止痛安胎，用之悉效。同熟地、茯苓纳气归肾。同檀香、豆蔻下气安肺。得陈皮、白术和气益脾。惟新产妇忌之，恐气骤行动血也。今人治血痢亦多用之。若积欲尽时，良非所宜。又血虚火炎咳嗽禁用。妊妇气滞者宜服。若气虚者，多服反耗其气，多致难产。南人性喜条畅，食品每多用之，北人性喜潜藏，药中亦罕用者。

　　卷二芳草部

　　益智子

　　辛温，无毒。去壳，盐水炒用。

　　发明

　　益智行阳退阴，三焦命门气弱者宜之。脾主智，此物能益脾胃，理元气，补肾虚精滑，胃虚多唾，女人崩漏。治心气不足，梦泄，夜多小便，及冷气腹痛，于土中益火也。

　　《集验方》缩泉丸治脬气不足，方用益智子盐炒，去盐与乌药等分为末，酒煮山药粉为糊，丸如梧子大，空心盐汤下七十丸。丹方治夜多小便，取二十四枚入盐同煎，服之有验。按：益智功专补火；如血燥有火，湿热暴注及因热而遗浊，色黄干结者，不可误用也。

　　卷二芳草部

　　荜茇

　　辛大温，无毒。醋浸刮去皮子，免伤肺上气。

　　发明

　　荜茇辛热浮散，为头痛、鼻渊要药。取其能入阳明经散浮热也。性能温中下气，治霍乱水泻，心腹满者宜之。然辛热耗散能动脾胃之火，多用令人喘咳、目昏、肠虚下重，以其走泄真气也。

　　卷二芳草部

　　叶

　　子名 酱辛温，无毒。

　　发明

　　叶辛热，能下气温中，破痰，散结气，解瘴疠。岭南人以叶合槟榔食，取其辛香，能破瘴疠之气也。其子可以调羹，故谓之酱，荜茇之类也。

　　卷二芳草部

　　肉豆蔻

　　俗名肉果辛温，无毒。糯米粉裹，煨熟用，勿犯铁。

　　发明

　　肉豆蔻辛香，入手足阳明，温中补脾，宽膨胀，固大肠，为小儿伤乳、吐逆、泄泻之要药。二神丸合补骨脂，治肾泻，盖取补脾以治肾邪也。按脾土性喜芳香，故肉果与脾胃最为相宜。以其能下气者，脾胃得补则健运。非若浓朴、枳实之峻削也。热郁暴注禁用，以其辛温性滞也。

　　卷二芳草部

　　补骨脂

　　俗名破故纸，字音相近之误也苦辛大温，无毒。盐、酒浸焙干用，与胡麻同炒良。忌芸苔、羊肉、诸血。

　　发明

　　补骨脂属火，收敛神明，能使心胞之火与命门之火相通，使元阳坚固，骨髓充实，涩以固脱也。胡桃属水，润燥养血，血属阴，恶燥，故油以润之，佐补骨脂有水火相生之妙。故《局方》青娥丸用之。孙思邈言：补肾不若补脾。许学士言：补脾不若补肾。肾气虚弱则阳气衰劣，不能薰蒸脾胃，令人痞满少食，譬如釜底无火，虽终日不熟，阳衰则饮食亦不能消化。《济生》二神丸治脾肾虚寒泄泻，用补骨脂补肾，肉豆蔻补脾，加吴茱萸以平其肝，加木香以顺其气，使之斡旋。若精伤溺赤涩痛者，去木香易五味子。腰膝酸疼、肾冷精流者用之屡效。凡阴虚有火梦泄溺血，大便闭结者勿施。

　　卷二芳草部

　　姜黄

　　辛苦温，无毒。藏器曰：辛少苦多，性热不冷，或云大寒，误矣。有二种，蜀川生者色黄质嫩有须，折之中空有眼，切之分为两片者为片子姜黄。广生者质粗形扁如干姜，仅可染色，不入汤药。今药肆混市误人，徒有耗气之患，而无治疗之功也。

　　发明

　　姜黄、郁金、莪术三物形状功用皆相近，但郁金入心，专治心胞之血。姜黄入脾兼治血中之气。莪术入肝兼治气中之血，为不同耳。古方三痹汤用片子姜黄治风寒湿气，手臂痛。戴元礼曰：片子姜黄能入手臂治痛，其兼理血中之气可知，能治症瘕痈疽，通经消肿毒，功力烈于郁金，但血虚臂痛者服之，病必增剧。

　　卷二芳草部

　　郁金

　　辛苦平，无毒。《本草》以为性寒，误矣。安有辛香而寒之理，蜀产者体圆尾锐，如蝉腹状，发苗处有小孔，皮黄而带黑，通身粗皱如梧桐子纹，每枚约重半钱，折开质坚色黄中带紫黑，嗅之微香不烈者真。若大小不等、色黄、皮起细横纹、有须如线，折之中空、质柔、内外皆黄、其气烈者，即片子姜黄也。体圆首尾相似，通身横纹，发苗处无小孔，折开气烈触鼻者，染色姜黄中之小者也。莪术则大块、色青黑，最大者为广术，与此不类。

　　苏恭不能分别，乃为一物，谬矣。

　　发明

　　郁金辛香不烈，先升后降，入心及包络。治吐血、衄血、唾血血腥，破恶血。血淋，尿血，妇人经脉逆行，产后败血冲心，及宿血心痛，并宜郁金末加姜汁、童便同服，其血自清。痰中带血者加竹沥。又鼻血上行者加入四物汤。一妇患失心风癫十年，用郁金四两，佐明矾一两为丸，朱砂为衣，才服五十丸，心间如有物脱去，再服而苏。以郁金入心去恶血，明矾化顽痰，朱砂安神故也。又能化症瘕为水，岭南蛊毒为害，初觉胸腹痛，即用升麻或胆矾吐之。若膈下急痛，以米汤调郁金末三钱服之，即泻恶物。或合升麻、郁金服之，不吐则下，此李巽岩为雷州司理，鞫狱得此方活人甚多。按：以上诸治，其功皆在破血生新。

　　今世误以为诸血圣药，病者不惜重费，医者藉为射利，咸以姜黄代充，为害非浅。凡属阴虚失血，及阴火迫血上逆，咸为切禁。

　　卷二芳草部

　　蓬莪术（即蓬）

　　苦辛温，无毒。入肝经药，醋炒。入心脾药，面裹煨熟。入四物汤调经，羊血或鸡血拌炒。

　　发明

　　蓬莪术入肝破血，治妇人血气结积痛，痰癖冷气，跌扑损痛，下血及内损恶血，通肝经聚血，盖此药专破气中之血也。按：蓬 诚为磨积之药，但虚人得之，积不去，而真已竭，更可虞也。须得参、术健运、补中寓泻，乃得力耳。

　　卷二芳草部

　　荆三棱

　　苦平，无毒。生荆楚地故名荆三棱。真者绝少，今世所用皆草三棱也。醋炒用之。

　　发明

　　三棱肝经气分药也。能破血中之气，散血结，通肝经积血，主寒癖结块，破产后恶血、血结腹痛，通月水，堕胎，以其力峻，故难久服。有人病症瘕腹胀，用三棱、莪术，酒煨煎服，下一黑物如鱼而愈。按：洁古云，三棱能泻真气，虚者勿用。东垣破积诸方，皆与人参赞助，如专用克削，脾胃愈虚，不能营运，其积亢逆益甚矣。

　　卷二芳草部

　　香附

　　即莎草根辛微苦甘平，无毒。产金华，光细者佳。入血分补虚，童便浸炒。调气盐水浸炒。行经络酒浸炒。消积聚醋浸炒。气血不调，胸膈不利，则四者兼制。肥盛多痰，姜汁浸炒。止崩漏，童便制炒黑。走表药中则生用之。

　　发明

　　香附之气平而不寒，香而能窜，乃足厥阴肝、手少阳三焦气分主药。兼入冲脉，开郁气，消痰食，散风寒，行血气，止诸痛。月候不调，胎产崩漏，多怒多忧者之要药。治两胁气妨，心忪少气，是血中之气药也。盖血不自行，随气而行，气逆而郁则血亦凝滞；气顺则血亦随之而和畅矣。生则上行胸膈，外达皮毛，故能散风寒。熟则下走肝肾，外彻腰足，故能调血气。得参、术则益气，得归、地则调血，得木香则流滞和中，得沉香则升降诸气，得芎 、苍术则总解诸郁，得山栀、黄连则降火清热，得茯苓则交心肾，得茴香、补骨脂则引气归元，得浓朴、半夏则决壅消胀，得紫苏、葱白则解邪气，得三棱、莪术则消磨积块，得艾叶则治血气，暖子宫。乃气病之总司，女科之主帅也。惟经水先期而淡，及失气无声、无臭者勿用。血气本虚，更与利气，则行之愈速矣。

　　卷二芳草部

　　茉莉花

　　辛热，无毒。根热有毒。

　　发明

　　茉莉花古方罕用。近世白痢药中用之，取其芳香散陈气也。其根性热有大毒，以酒磨一寸，服即昏迷，一日乃醒，服二三寸二三日醒。惟接骨脱臼用以敷之，则不知痛也。

　　卷二芳草部

　　排草香

　　辛温，无毒。

　　发明

　　芳香之气，皆可辟臭。去邪恶气、鬼魅邪精，天行时气，并宜烧之。水煮洗水肿浮气，与生姜、芥子煎汤，浴风疟效。

　　卷二芳草部

　　藿香

　　辛微温，无毒。广产者良，但叶甚少。土人每以排草叶伪充，最难辨别。须于茎上择取色绿，未经霉坏者方效。

　　发明

　　藿香入手足太阴。芳香之气助脾醒胃，故能止呕逆，开胃进食。温中快气，去瘴气，止霍乱，治心腹痛。凡时行疫疠，山岚瘴疟，用此醒脾健胃，则邪气自无容而愈矣。但阴虚火旺，胃虚作呕，内无留滞者不可用。恐反伤正气，引邪内入。江浙土产者伐胃消食，其茎能耗气，用者审之。

　　卷二芳草部

　　薰香

　　即零陵香甘平，无毒。广产者良。云阳产者气浊，不堪入药。

　　发明

　　薰香辛散上达，故心痛恶气，齿痛、鼻塞皆用之。单用治鼻中息肉、鼻 ，香以养鼻也。多服作喘，为能耗散真气也。

　　卷二芳草部

　　兰香

　　辛温，无毒。菜部移此。濒湖《纲目》芳草部有兰草，菜部有兰香，名曰罗勒，种类不同，因考正之。按：兰有三种：一种曰兰草，其气浓浊，即今之有头草也。一种曰兰香，植之庭砌，二十步内即闻香，俗名香草，以子能去目翳，故又名翳子草。一种名罗勒，茎叶较兰香稍粗大，形虽极类，而气荤浊，以嫩时可食，仅入菜部，不堪入药。

　　《本经》利水道，杀虫毒，辟不祥。久服益气，轻身不老，通神明。

　　发明

　　兰气芳香，能辟疫毒恶气。楚人以之为佩。又能辟汗湿之气，故又名辟汗香。入手足太阴、阳明，力能调中消食，去恶气，治 呕。脾瘅口中时时溢出甜水者，非此不除。

　　按：兰性芳香辛温，专走气道，故能利水调肝和脾，其功倍于藿香。善调呕逆，散积久陈郁之气。《素问》云：五味入口藏于胃，以行其津气，津液在脾，令人口甘，此肥美所发也。

　　其气上溢，转为消渴，治之以兰除陈气也。东垣治消渴生津，饮用兰叶，盖本于此。又治牙痛、口臭，有神功丸亦用兰香。云：如无，以藿香代之。近世误认以幽兰为兰香者，大可喷饭。观《本经》利水，杀虫毒，辟不祥之治，岂幽兰能之乎。古方治疠风，兰香散取其散肺胃中之湿热、虫毒也。《普济方》治反胃，兰香和甘蔗汁服之。钱氏治小儿鼻疳、赤烂，兰叶烧灰二钱、铜绿半钱、轻粉二钱，为末，日敷三次即愈。子治目翳及尘物入目，以三五颗内目中，少顷其子湿胀与物俱出。又主暴得赤眼，后生翳膜，用兰香子一粒入 内，闭目少顷连膜俱出。盖此子得湿即胀，故能染惹眵泪浮膜尔，然目中不可着一尘，而此可内三五颗亦不妨碍。又小儿食肥甘口臭齿黑，名曰崩砂。渐至龈烂，名曰溃槽。又或出血，名曰息露。重则齿落名曰腐根。用兰香子末、轻粉各一钱，密陀僧 赤，醋淬，研末，半两和匀，每以少许敷齿及龈上，内服甘露饮立效。时珍曰：兰香须三月枣叶生时种之乃生，否则不生。

　　常以鱼腥水、泥沟水、冷泥水浇之则香而茂，不宜粪水，着粪则萎。其子大如蚤而褐色不光，七月收之，种时妨蚁，湿则有脂浮胀，须以桴炭末掩之。

　　卷二芳草部

　　泽兰

　　苦甘微温，无毒。取叶，酒洗之。

　　《本经》主金疮痈肿疮脓。

　　发明

　　泽兰入足太阴、厥阴血分，专治产后血败流于腰股，拘挛疼痛，破宿血，消症瘕，除水肿、身面四肢浮肿。《本经》主金疮、痈肿，疮脓，皆取散血之功，为产科要药也。更以芎、归、童便佐之，功效胜于益母。

　　卷二芳草部

　　马兰

　　辛平，无毒。赤茎者良。

　　发明

　　马兰入阳明血分，与泽兰功用相近。故能破宿生新。丹方治妇人淋浊、痔漏有效。喉痹肿痛以马兰根叶捣汁，入米醋滴鼻孔或灌喉中，取痰自开。绞肠痧腹痛，以马兰细嚼，咽汁立安。水肿溺涩，马兰一握，黑豆、小麦各一撮，酒水煎服效。蛇伤擂汁和醋搽之。

　　皆取散血解毒也。

　　卷二芳草部

　　香薷

　　辛微温，无毒。江西白花者良。

　　发明

　　香薷辛温，先升后降，故热服能发散暑邪，冷冻饮料则解热利小便，治水甚捷。世医治暑病以香薷饮为首药。然暑有乘凉饮冷，致阳气为阴邪所遏，遂病发热恶寒，头痛烦躁，口渴或吐或泻或霍乱者，宜用此发越阳气，散水和脾。若饮食不节，劳役力作之人，伤暑发热，大渴烦渴，喘促者，乃劳倦内伤之证，必用清暑益气。如大热大渴，又宜人参白虎之类，以泻火益元。更有汗出如雨，吐泻脱元，四肢清冷，脉微欲脱者，又须大顺浆水散等方救之。若用香薷饮，是重虚其表，顷刻脱亡矣。今人不知，概用沉冷代茶，若元气虚人服之，往往致病。盖香薷乃夏月解表之药，如冬月之用麻黄，气虚者岂可漫用。《深师》香薷丸治通身水肿，以香薷熬膏，丸白术末，日三夜一服，米饮下之，效。

　　卷二芳草部

　　爵床

　　俗名赤眼老母草咸寒，无毒。

　　《本经》主腰脊痛不得着床，俯仰艰难。除热可作汤浴。

　　发明

　　爵床善通血脉。苏恭言，疗血胀下气，杖疮，捣汁涂之立瘥。观《本经》诸品，不出活血舒筋之用也。

　　卷二芳草部

　　荆芥

　　又名假苏辛微温，无毒。产后止血，童便制黑用。凡食河豚及一切无鳞鱼与驴肉俱忌之；食黄 鱼后服之，令人吐血，惟地浆可解。与蟹同食动风。

　　《本经》主寒热鼠痿，瘰 生疮，破结聚气，下瘀血，除湿疽。

　　发明

　　荆芥穗入手太阴、足厥阴气分，其功长于祛经络中之风热。观《本经》所主，皆是搜经中风热痰血之病。又能清头目，去瘀血，破结气，消疮毒。故风病、血病、疮病、产后为要药。治风兼治血者，以其入风木之脏，即是藏血之地，故并主之。华元化治产后中风、口噤发痉，及血晕不醒，荆芥末三钱，豆淋酒调服神效。产后血晕，热童便调服。而表虚自汗，阴虚面赤者禁用。今人但遇风证，概用荆芥，此流气饮之相沿耳。

　　卷二芳草部

　　紫苏

　　辛温，无毒。叶紫者能散血脉之邪，最良。

　　发明

　　苏叶味辛入气分，色紫入血分，升中有降。同橘皮、砂仁则行气安胎。同藿香、乌药则怏气止痛。同麻黄、葛根则发汗解肌。同芎 、当归则和营散血。同木瓜、浓朴则散湿解暑。同桔梗、枳壳则利膈宽中。同杏仁、菔子则消痰定喘。然不宜久服，泄人真气。单用煮汁解蟹毒。若脾胃虚寒人过服，多致滑泄，往往不觉也。其梗能行气安胎，但力浅薄，难于奏效。亡血家大虚及妊妇、产妇发散，用苞最佳，本乎天者亲上，取其包含子气，且气味皆薄，而无过汗、伤中之患也。

　　卷二芳草部

　　苏子

　　辛温，无毒。粗而色深紫者真，细而色淡者假。

　　发明

　　诸香皆燥，惟苏子独润，为虚劳咳嗽之专药。性能下气，故胸膈不利者宜之，与橘红同为除喘定嗽、消痰顺气之良剂。但性主疏泄，气虚久漱，阴虚喘逆，脾虚便滑者，皆不可用。

　　卷二芳草部

　　水苏

　　一名鸡苏辛温，无毒。子名荏子。

　　《本经》下气杀谷，除饮食，辟口臭，去邪毒，辟恶气。

　　发明

　　水苏即苏之野生，色青者其气芳香，故《本经》所主一皆胃病，专取芳香正气之义。《局方》用治血病者，取以解散血中之气也。气散则血亦散矣。

　　卷二芳草部

　　薄荷

　　辛平，无毒。苏产者良。去梗用。

　　发明

　　薄荷辛凉，上升入肝肺二经。辛能发散，专于消风散热。凉能清利，故治咳嗽失音、头痛头风，眼目口齿诸病。利咽喉，去舌苔，小儿惊热，及瘰 疮疥为要药。其性浮而上升，为药中春升之令，能开郁散气，故逍遥散用之。然所用不过二三分，以其辛香伐气；多服久服令人虚冷，瘦弱人多服动消渴病，阴虚发热、咳嗽自汗者勿施。

　　卷二隰草部

　　菊

　　黄者苦甘平，白者苦辛平，皆无毒。野生者名苦薏，可捣涂痈肿疔毒，服之伤人脑。

　　《本经》主诸风头眩肿痛，目欲脱泪出，皮肤死肌，恶风湿痹，久服利血气，轻身耐老，延年。

　　发明

　　菊得金水之精英，补水以制火，益金以平木，为去风热之要药。故《本经》专主头目风热诸病，取其味甘气清，有补阴养目之功。盖益金则肝木平而风自息，补水则心火制而热自除矣。其治恶风湿痹者，以其能清利血脉之邪，而痹湿得以开泄也。又黄者入金水阴分，白者入金水阳分，紫者入妇人血分。观《金匮》侯氏黑散，《千金》秦艽散，俱用菊花为君，时珍所谓治诸头目，其旨深矣。近有一种从番舶来六月开花，但有正黄而无间色，岂特黄州独瓣为异哉。

　　卷二隰草部

　　艾

　　苦辛温，无毒。蕲州者为胜。

　　发明

　　艾性纯阳，故可以取太阳真火，可以回垂绝元阳，服之则走肝脾肾三阴，而逐一切寒湿，转肃杀之气为融和。生用则性温，炒熟则大热，用以灸火则透诸经而治百病。苏颂言其有毒，误矣。夫用药以治病，中病则止。若素有虚寒痼冷，妇人湿郁带漏之病，以艾和归、附诸药治之，夫何不可。艾附丸调经而温子宫，兼主心腹诸痛。胶艾汤治虚痢，及胎妊产后下血。雷火针同丁香、麝脐熨寒痹挛痛。若老人脐腹畏冷及寒湿香港脚，以熟艾入布兜之。惟阴虚火旺血燥生热及宿有失血病者为禁。有人患风瘙瘾疹，不时 发，以绢裹，擦之即消。亦取其辛散升发之力。

　　卷二隰草部

　　茵陈蒿

　　苦平微寒，无毒。

　　《本经》主风湿寒热邪气，热结黄胆。

　　发明

　　茵陈有二种：一种叶细如青蒿者，名绵茵陈，专于利水，为湿热黄瘅要药。一种生子如铃者，名山茵陈，又名角蒿，其味辛苦小毒，专于杀虫，治口齿疮绝胜，并入足太阳。《本经》主风湿寒热，热结黄瘅，湿伏阳明所生之病，皆指绵茵陈而言。仲景茵陈蒿汤以之为君，治湿热发黄。栀子柏皮汤以之为佐，治燥热发黄。如苗涝则湿黄，旱则燥黄。其麻黄连翘赤小豆汤以之为使，治瘀热在里而身黄，此三方分治阳黄也。其治阴黄则有茵陈附子汤，各随燥湿寒热而为主治。按茵陈专走气分而利湿热，若蓄血发黄，非此能治也。《外台》治齿龈宣露，《千金》治口疮齿蚀，并用烧灰涂之，有汁吐去，一宿即效。而杀虫方中，一味煎汤，内服外洗，皆用角蒿，专取逐湿化热之功也。

　　卷二隰草部

　　青蒿

　　苦寒，无毒。茎紫者真。根茎子叶不可并用，恐成痼疾。叶主湿热，子治骨蒸，俱宜童便制用。

　　《本经》主疥瘙痂痒恶疮，杀虫，留热在骨节间，明目。

　　发明

　　青蒿亦有二种，一种发于早春，叶青如绵茵陈，专泻丙丁之火，能利水道，与绵茵陈之性不甚相远。一种盛于夏秋，微黄如地肤子，专司甲乙之令，为少阳、厥阴血分之药。故茎紫者为良，其治骨蒸劳热，有杀虫之功，而不伤伐骨节中阳和之气者，以其得春升之令最早也，此与角蒿之性大都相类；又能明目，善清在上之虚热。烧灰淋汁，和锻石点治恶疮息肉 瘢。苏恭生捣敷金疮。《经验方》和桂心治寒疟，但性偏苦寒，脾虚虚寒泄泻者勿服。

　　卷二隰草部

　　茺蔚

　　俗名益母辛甘微温，无毒。忌犯铁器。其子微炒香。蒸熟烈日曝燥杵，去壳用。

　　《本经》茺蔚子明目益精，除水气，茎治瘾疹，可作浴汤。

　　发明

　　茺蔚入手少阴、足厥阴血分，活血行气，有补阴之功。凡胎前产后所恃者血气也，胎前无滞，产后无虚，以其行中有补也。然所谓补者，是散其瘀而营血受荫，非补养血气之谓。《丹方》以益母之叶阴干，拌童便、陈酒九蒸九晒，入四物汤料为丸，治产后诸证。

　　但功专行血，故崩漏下血，若脾胃不实，大肠不固者勿用，为其性下行也。近世治番痧，腹痛呕逆，用以浓煎，少加生蜜放温，恣饮有效，取其能散恶血也。其子能明目，功专益精利水，水亏而瞳子收小者宜之。若火盛瞳子散大者切忌，为其辛散能助火邪也。白花者名錾菜，嫩苗可食，故谓之菜。藏器主产后腹痛。今人治白带用一味为末，服之大效。

　　卷二隰草部

　　薇衔

　　苦涩温，无毒。《素问》谓之麋衔，《唐本》曰鹿衔，《千金》曰鹿药草，言鹿有疾，衔此草即瘥也。其叶大而面绿背紫者为真。苏恭言有大小二种。保升言叶似茺蔚，丛生，有毛者，吴凤草也。

　　《本经》主风湿痹，历节痛，惊痫吐血，悸气贼风，鼠 痈肿。

　　发明

　　鹿衔《本经》专主风湿痹，历节痛，《素问》同泽术治酒风身热懈惰，汗出如浴，恶风少气之病，亦取其能除痹着血脉之风湿也。又治惊痫悸气，吐咯诸血，以其能走胃与肾肝血分，专理血中邪湿，而无留滞之患。近世治吐血、咯血用之，以其能温补冲督之精血也。陕人名为鹿胞草，言鹿食此，即能成胎。其性温，补下元可知。今吴兴山中间亦产此。

　　每于初夏，群鹿引子衔食乃去，洵为确真无疑。采得晒干，一味浸酒最为有益。但性专助阳，力能走散阴精，故藏器云：妇人服之绝产无子，良有见乎此也。其子名延寿果，味微涩而甘，惟秦地有之，不特有益于老人，而婴儿先天不足者尤为上药。惜乎，南方罕得也。

　　卷二隰草部

　　夏枯草

　　苦辛温，无毒。

　　《本经》主寒热瘰 ，鼠 ，头疮，破症散瘿结气，脚肿湿痹，轻身。

　　发明

　　夏枯草，《本经》专治寒热瘰 ，有补养厥阴血脉之功。以辛能散结，苦能除热，而症结瘿气散矣。言轻身者，脚肿湿痹愈，而无重着之患也。佐以香附、甘草，治目珠疼夜甚者，以其禀纯阳之气，而散阴中结滞之热也。又能解内热，缓肝火，从治之法，并治痘后余毒，及肝热目赤者效。久服亦防伤胃，以善走厥阴助肝木之气耳。

　　卷二隰草部

　　刘寄奴

　　苦温，无毒。

　　发明

　　刘寄奴破血下胀，又能止血。故产后余疾及金疮血，大小便血皆用之。《千金方》治折伤瘀血，用刘寄奴、骨碎补、延胡索水煎，加童便服。《集简方》治大小便血，刘寄奴末空心茶清调服。《卫生易简方》治血气胀满，刘寄奴红酒煎服。时珍治小儿尿血，取刘寄奴研末服效。《丹方》治大便血用刘寄奴半两，腊茶一钱，乌梅半枚，煎服即效。但性走散，不可过服，令人吐利。

　　卷二隰草部

　　旋复花

　　《本经》名金沸草咸甘温，小毒。

　　《本经》主结气胁下满惊悸，除水，去五脏间寒热，补中下气。

　　发明

　　旋覆花升而能降，肺与大肠药也。其功在于开结下气，行水消痰，治惊悸，祛痞坚，除寒热，散风湿，开胃气，止呕逆，除噫气，故肺中伏饮寒嗽宜之。仲景治伤寒汗下后，心下痞坚，噫气不除，有旋复代赭石汤。《金匮》半产漏下，有旋复花汤。胡洽治痰饮在两胁胀满，有旋复花汤，皆取其能下气也。但性专温散，故阴虚劳嗽，风热燥咳，不可误用，用之嗽必愈甚。《本经》言补中下气者，甘能缓中，咸能润下，痰气下而中气安，胁下满结，寒热惊悸，水气皆除矣。

　　卷二隰草部

　　青葙

　　即鸡冠花苦微寒，无毒。

　　《本经》主邪气，皮肤中热，风瘙身痒，杀三虫。子治唇口青。

　　发明

　　青葙子治风热目疾，与决明子同功。《本经》虽不言治目疾，而主唇口青，为足厥阴经药。其明目之功可推，其治风瘙身痒、皮肤中热，以能散厥阴经中血脉之风热也。

　　卷二隰草部

　　红蓝花

　　即红花辛温，无毒。

　　发明

　　血生于心包，藏于肝，属于冲任，红花汁与之同类。故能行男子血脉，通妇人经水，活血，解痘毒，散赤肿。产后血晕及胎死腹中，并宜和童便服之。少则养血，多则行血，过用使人血行不止，且性兼上行，不可不知。亦主蛊毒下血，堪作胭脂，治小儿 耳，解痘疔毒肿。产后血闷，以红花十斤煮汤盛桶，置于横格之下，舁妇寝上熏之，汤冷再加，半日乃苏。

　　卷二隰草部

　　胭脂

　　甘平，无毒。胭脂有四种，一种以红蓝花汁染胡粉而成，一种以山燕脂花汁染粉而成，一种以山榴花汁作成者，一种以紫矿汁染绵而成。皆可入血病药用。又落葵子亦可取汁和粉而成，可作面脂，不入药用。紫矿渣名火漆，匠工补水用之。

　　发明

　　胭脂色红并可为活血之药。其治痘疮肌肉结硬，用绵胭脂同紫草煎汤，乘热频将胭脂擦之，渐软即能发出；又痘疮护眼，黄 膏用油胭脂调涂，则痘无入眼之患。

　　卷二隰草部

　　大蓟、小蓟

　　花甘温，根微凉，无毒。

　　发明

　　大蓟、小蓟皆能破血，大蓟根主女子赤白沃下，止吐血鼻衄，凉而能行，行而带补，兼疗痈肿。小蓟根专于破血，不能消肿，有破宿生新之功，吐血血崩之用，但其力微，只可退热，不似大蓟能破瘀散毒也。《丹方》治吐血不止，用小蓟、山楂、生地一服即止，止中寓泻，劫剂中之良法。近世医师咸用其花，总取散血之义。然其性皆下行，故脾胃虚弱，泄泻少食者忌用。

　　卷二隰草部

　　续断

　　《本经》名属折，《别录》名接骨苦微温，无毒。去根尾，酒炒用。

　　《本经》主伤中补不足，金疮痈疡，折跌，续筋骨。妇人乳难，久服益气力。

　　发明

　　续断入肝主续筋骨，为妇人胎产崩漏之首药。又主带脉为病，久服益气力，利关节、治腰痛，暖子宫，疗金疮折伤，散痈肿瘀血，疗妇人乳难。《本经》治伤中补不足等病，总取和血通经之义。又能止小便多，治遗泄。古方血痢用平胃散一两、续断三钱为末，每服三钱，水煎服即愈，宁无顾名思义之实乎。

　　卷二隰草部

　　漏芦

　　《本经》名野兰苦咸寒，有毒。

　　《本经》主皮肤热毒，恶疮疽，痔漏痹，下乳汁。

　　发明

　　漏芦苦寒解毒，乃足阳明经药。《本经》治热毒恶疮，下乳汁，以其能利窍也。

　　为消毒、排脓、杀虫要药。古方治痈疽发背，以漏芦汤为首称。盖咸能软坚，寒能解毒。故服之必大便作泻，使邪从下而出也。昔人治婴儿疮毒，令母服此，使药性从乳中过之，每致乳子利下白沫，大损元气，故气虚及疮疡不起发者，咸非所宜，而妊妇尤为切禁。

　　卷二隰草部

　　苎麻、黄麻

　　甘寒，无毒。

　　发明

　　苎麻专行滞血，产妇枕之治血晕。产后腹痛，以苎安腹上即止。渍苎水疗热渴，苎根治小儿赤丹。其黄麻苦温，专散陈久瘀血，取陈年者烧灰存性，酒调服之。络麻根烧灰治锁喉风神效。

　　卷二隰草部

　　胡芦巴

　　苦大温，无毒。

　　发明

　　胡芦巴乃海外胡萝卜子，声音相近之讹耳。右肾命门药也。元阳不足，冷气潜伏不得归元者宜之，小肠奔豚偏坠及小腹有形如卵，上下走痛不可忍者，用胡芦巴丸。肾气不归，上热下寒，厥逆呕吐者，用黑锡丹。皆与金铃子一寒一热同用，其导火归元之功可知。

　　卷二隰草部

　　恶实

　　又名鼠粘子、牛蒡子、大力子，皆别名也辛平，无毒。

　　发明

　　鼠粘子肺经药也。治风湿瘾疹，咽喉风热，散诸肿疮疡之毒，痘疹之仙药也。痘不起发，用此为末，刺雄鸡冠血和酒酿调，胡荽汤下神效。疮疡毒盛，生研用之即出疮头；酒炒上行能通十二经，去皮肤风，消 疹毒。惟气虚色白，大便利者不宜。

　　卷二隰草部

　　苍耳

　　古名 耳实甘温，叶苦辛，小毒。酒浸炒用，忌猪肉。

　　发明

　　苍耳治头风脑痛，风湿周痹，四肢拘挛，恶肉死肌，皮肤瘙痒，脚膝寒痛，久服亦能益气。其叶久服去风湿有效。服苍耳人最忌猪肉及风邪，触犯则遍身发出赤丹也。妇人血风攻脑，头旋闷绝，忽倒不知人事者，用苍耳草嫩心阴干为末，酒服甚效。此味善通顶门连脑，能走督脉也。

　　卷二隰草部

　　天名精

　　《本经》名蛤蟆蓝，一名地菘，子名鹤虱甘寒，无毒。

　　《本经》主瘀血，血瘕欲死，下血止血，利小便。

　　发明

　　天名精功专散血，有破宿生新之功，故《本经》言下血止血，又能涌吐风痰，杀虫解毒。擂汁服之，能止痰疟，漱之止牙痛，捣之敷蛇伤，煎服除淫秽邪毒，从小便泄出。凡乳蛾喉咙肿痛，及小儿急慢惊风，牙关紧急，不省人事者，捣绞和酒灌之。咽喉肿塞，痰涎壅滞，捣汁鹅翎扫入，去痰立效。亦治猪瘟。

　　卷二隰草部

　　鹤虱

　　苦平，无毒。

　　发明

　　鹤虱入厥阴肝经，善调逆气，能治一身痰凝气滞，杀虫方中最要药。《录验方》疗蛔攻心痛，一味丸服。小儿虫痛亦单用鹤虱研末，肥肉汁服，其虫自下。药肆每以胡萝卜子代充，不可不辨。

　　卷二

　　隰草部

　　辛苦寒，小毒。采叶阴干入甑中，层层洒酒与蜜，九蒸九晒用。

　　发明

　　苦寒，略兼微辛，故有小毒，为祛风除湿而兼活血之要药。 丸治风湿，四肢麻痹，骨节冷痛，腰膝无力甚效。但脾肾两虚，阴血不足，而腰膝无力，骨痛麻痹者，大非所宜。时珍曰：生捣汁服则令人吐，故云有小毒。九蒸九晒则去风痹，故云无毒。或云甚益元气，不稽之言也。生者捣服能吐风痰，其能伤胃可知。

　　卷二隰草部

　　箬

　　甘寒，小毒。

　　发明

　　箬生小竹而叶最大，故可以之为笠。烧灰治吐衄、呕咯及便溺诸血。又能通小便，利肺气，散喉痹，消痈肿，每服不过一钱匕。又治痘疮倒靥，以箬叶灰一钱匕入麝香，酒调服之。干箬蒂煎汤治胃热呃逆。其性较柿蒂稍平。取灰以香油调涂汤火伤甚良。

　　卷二隰草部

　　芦根

　　笋名 芦，茎名苇茎，花名蓬 甘寒，无毒。

　　发明

　　芦根甘寒，主消渴、胃中客热。利小便，治噎哕，反胃呕逆，不下食，妊娠心热，时疫寒热，烦闷。解河豚诸鱼毒，其笋尤良。 芦治脐下坚癖，小便不利。苇茎中空，专于利窍，善治肺痈，吐脓血臭痰。《千金》苇茎汤以之为君，服之热毒从小便泄去最捷；芦花煮汁治干霍乱心腹胀痛，若烧存性治吐衄诸血。

　　卷二隰草部

　　甘蕉

　　即巴蕉甘大寒，无毒。

　　发明

　　甘蕉性寒，治天行狂热，解消渴烦闷，利小便。治湿热黄瘅，和酒服疗痈肿，并以滓涂肿处良。小儿游风卧蕉叶上即愈。治火烫以箸插入，出箸瓶盛，取油涂之。《别录》治痈疽结热。《肘后》治发背肿毒。《圣惠》治血淋涩痛，苏颂治风痫欲倒，饮之取吐效，惟阴疽不赤肿者禁用。

　　卷二隰草部

　　荷

　　即巴蕉之色白者辛温，有小毒。忌铁。

　　发明

　　荷有毒而能攻毒，为主蛊之最。中蛊者服 荷汁并卧叶上，即能呼出蛊主姓名。其治喉舌疮烂，妇人月闭，及伤寒时气，壮热头痛口疮，用之皆取其辛散也。

　　卷二隰草部

　　麻黄

　　苦温，无毒。去根节，汤泡去沫，晒干用。若连根节用，令人汗不绝，其根专能止汗。

　　《本经》主中风伤寒，头痛温疟，发表出汗，去邪热气，止咳逆上气，除寒热，破症坚积聚。

　　发明

　　麻黄微苦而温，中空而浮。阳也，升也，入足太阳，其经循背下行，本属寒水而又受外寒。故宜发汗去皮毛气分寒邪，以泄寒实。若过发则汗多亡阳。或饮食劳倦，及杂病自汗表虚之证用之，则脱人元气，祸患莫测。麻黄治卫实之药，桂枝治卫虚之药，二物虽为太阳经药，其实荣卫药也。心主荣血，肺主卫气。故麻黄为手太阴肺经之剂，桂枝为手少阴心经之剂。伤寒、伤风而咳嗽，用麻黄汤、桂枝汤，即汤液之源也。麻黄乃肺经之专药，故治肺病多用之。仲景治伤寒，无汗用麻黄汤，有汗用桂枝汤。夫津液为汗，汗即血也，在荣即为血，在卫即为汗。寒伤营，营血不能外通于卫，卫气闭固，故无汗发热而恶寒。风伤卫，卫气不能内护于营，营气不固，故有汗，发热而恶风。是证虽属太阳而肺实受邪气，盖皮毛外闭，邪热内攻，肺气怫郁，故用麻黄、甘草同桂枝引出营分之邪，达之助表，佐以杏仁泄肺而利气，是麻黄汤虽太阳发汗重剂，实为发散肺经邪郁之药也。腠理不密则津液外泄，而肺气自虚，虚则补其母，故用桂枝同甘草，外散风邪以救表，内伐肝木以防脾。佐以芍药泄木而固脾，皆是脾肺之药。是则桂枝虽太阳解肌轻剂，实为理脾救肺之药也。又少阴证发热脉沉，有麻黄附子细辛汤，少阴与太阳为表里，所谓熟附配麻黄，补中有发也。《本经》治中风，是主缓风瘫痪而言；云温疟系湿疟，乃传写之误。破症坚积聚者，表里兼治，非神而明之，难效其法也。

　　卷二隰草部

　　木贼

　　甘微苦，无毒。去节用。

　　发明

　　木贼与麻黄同形同性，故能发汗解肌，升散火郁风湿，专主眼目风热暴翳止泪，取发散肝肺风邪也。多用令人目肿，若久翳及血虚者非所宜。而伤暑或暴怒赤肿亦勿用之。

　　卷二隰草部

　　石龙刍

　　一名龙须，即席草苦微寒，无毒。

　　《本经》主心腹邪气，小便不利，淋闭，风湿，鬼疰。

　　发明

　　龙刍生水中，性专利水。《本经》所主心腹邪气，亦是因水湿潴积所致，其败席治淋及小便不通。昔人用以煮服，莫若烧灰酒服更良。

　　卷二隰草部

　　灯心草

　　甘寒，无毒。欲入丸剂，粳米粉浆磨之。

　　发明

　　灯心轻虚甘淡，故能泄肺利水。治急喉痹，烧灰吹之。又烧灰涂乳上饲小儿止夜啼。烧灰入轻粉、麝香治阴疳。

　　卷二隰草部

　　生地黄

　　《本经》名地髓，又名 ，音户甘苦寒，无毒。禁犯铁，忌莱菔、诸血。

　　采得鲜者即用为生地黄，炙焙干收者为干地黄，以法制过者为熟地黄。

　　《本经》主伤中，逐血痹，填骨髓，长肌肉，作汤除寒热积聚，疗折跌伤筋，久服轻身不老。生者尤良。

　　发明

　　生地黄性禀至阴，功专散血，入手足少阴、厥阴，兼行足太阴、手太阳。钱仲阳导赤散与木通同用，泻丙丁之火。《别录》治妇人崩中血不止，及产后血上薄心，胎动下血，鼻衄吐血，皆捣汁饮之，以其能散血消瘀解烦也。其治跌扑损伤，面目青肿，以生地黄捣烂罨之即消。此即《本经》治伤中血痹、折跌筋伤等证之义。盖肝藏血而主筋，肝无留滞则营血调，而伤中自愈，筋无邪着则三气通，而血痹自除。作汤除寒热积聚者，血和则结散，而诸证平矣。其曰填骨髓、长肌肉者，邪无着而形神自复也。昔人治心痛，以生地黄汁作冷淘，食之取吐，不吐则利出长虫，如辟宫而安，此即《本经》除寒热积聚之验。其于服食方中用之，取以辅助诸药，辟除三虫，使从幽门化出也。因思《千金》灵飞散中生地黄急不可得鲜者，咸取干者应用，乃知《本经》末后续出生者尤良一语，见古圣之苦心，无所不用其极也。愚按：生地黄与干地黄功用不同，岂可混论。按：徐之才《别录》云：生地黄乃新掘之鲜者，为散血之专药。观《本经》主治皆指鲜者而言，只缘诸家《本草》从未明言，且产处辽远，药肆仅有干者，鲜者绝不可得，是不能无混用之失。曷知干地黄既经炙焙，力能止血，安有伤中血痹，折跌筋伤等治乎。至于伤中日久，积聚内形，寒热外显，并宜鲜者作汤统领他药，共襄破宿生新之功。设混用干者则瘀伤愈结，安望其有髓充肉长之绩乎。予尝综览诸方，凡药之未经火者，性皆行散，已经炙焙，性皆守中，不独地黄为然也。

　　卷二隰草部

　　干地黄

　　苦微甘寒，无毒。产怀庆者丁头鼠尾，皮粗质坚，每株重七八钱者力优。产亳州者头尾俱粗，皮细质柔，形虽长大而力薄。产江浙者细软无力，仅可清热，不入补药。无问产于何地，但枯槁质轻者谓之天黄，不堪入汤药。

　　发明

　　干地黄心紫通心，中黄入脾，皮黑归肾，味浓气薄，内专凉血滋阴，外润皮肤荣泽。病患虚而有热者宜加用之。戴元礼曰：阴微阳盛，相火炽强，来乘阴位，日渐煎熬，阴虚火旺之证，宜生地黄以滋阴退阳，同人参、茯苓、石蜜，名琼玉膏，治虚劳咳嗽唾血。同天麦门冬、熟地、人参，名固本丸，治老人精血枯槁。于固本丸中加枸杞熬膏名集灵膏，治虚羸喘嗽乏力。其琼玉膏虽用鲜者捣汁桑木熬膏，散中寓止，与干者无异。固本丸、集灵膏并用干者，而集灵变丸作膏，较之固本差胜。《易简方》曰：男子多阴虚宜熟地黄，女子多血热宜生地黄。虞抟云：生地黄凉血，而胃气弱者恐妨食。熟地黄补血，而痰饮多者恐泥膈；或言生地黄酒炒则不妨胃，熟地黄姜制则不泥膈，然须详病患元气病气之浅深而用之。若产后恶食泄泻，小腹结痛，虚劳，脾胃薄弱，大便不实，胸腹多痰，气道不利，升降窒塞者，咸须远之。浙产者专于凉血润燥，病患元气本亏，因热邪闭结而舌干焦黑，大小便秘，不胜攻下者用此，于清热药中通其秘结最妙，以其有润燥之功，而无滋润之患也。愚按：《本经》地黄虽列上品，而实性禀阴柔与乡愿不异。譬诸宵人内藏隐隙，外示优容，是以举世名家靡不藉为滋阴上药，止血神丹。虽或用非其宜，得以稍清旺气，服之仍得暂安。非若人参之性禀阳明，象类君子，苟有过人皆知之，是以师家敛手不敢用，病家缄口不敢尝，直至滨危不得已而用之，每至下咽即毙，是以左右之人靡不交口归咎于人参，曷知其为从前误药所致。夫药之遗患于病比比有之，莫如地黄、门冬之属，阴柔最甚，至死不觉其非，故不惮琐屑，特表而出之。

　　卷二隰草部

　　熟地黄

　　甘温，无毒。制地黄法，择取原株重六七钱者，以好酒浸，入缩砂仁末拌，木甑瓦锅九蒸九晒，得太阳真火入剂，方始得力。盖地黄性泥，得砂仁之香窜，而通调五脏冲和之气，归宿丹田也。

　　发明

　　熟地黄假火力蒸晒，转苦为甘，为阴中之阳，故能补肾中元气。必须蒸晒多次，得太阳真火，确有坎离交济之妙用；若但煮熟，不加蒸曝，虽服奚益。好古曰：生地黄治心热，手心热，益肾水，凉心血，其脉洪实者宜之。若脉虚者，则宜熟地黄。钱氏六味丸以之为君，天一所生之源也。若命门真火素弱者，必须崔氏八味丸，得桂、附共襄之力，方得阴阳兼济之功。汤液四物汤以之为主，乙癸同源之治也，其功专于填骨髓，长肌肉，生精血，补五脏内伤不足，通血脉，利耳目，黑须发，男子五劳七伤，女子伤中胞漏下血，经候不调，胎产百病，滋肾水真阴，疗脐腹急痛，病后胫股酸痛，坐而欲起，目 如无所见。盖脐下痛属肾藏精伤，胫股酸痛系下元不足，目 如无所见乃水亏不能鉴物，皆肾所主之病，非熟地黄不除。今人治目翳内障，往往用六味丸配磁朱丸服，良非所宜。地黄禁铁，磁为铁之母，安得不忌。予尝用当归代地黄，借其辛温以助 发之势。火盛则用芍药代山茱萸，借其酸寒以收耗散之阴，药虽异而功不殊也。愚按：地黄本手少阴经药，功专清热散血，非经蒸曝不能入足少阴经，得水火既济之功，转苦成甘，变紫为黑，故直入肾脏填补真阴，兼培黄庭后土，土浓戴物，诸脏皆受其荫，是以崔氏八味、钱氏六味为培养真阴真阳之总司。后人借此各随所禀之偏而为增减，无往非受其益。如阴气不固则加鳔胶、蒺藜。阳气不充则加鹿茸、河车。中气不舒则加沉香、缩砂。下气不吸则加牛膝、车前。上气不津则加门冬、五味。肝气内盛则减萸倍泽。精气下脱则减泽倍萸。各得补偏救弊之妙用。其阴火旺者加知柏于六味方中，此与鸩酒止渴无异。他如四物汤中之芎、归，即六味丸中山萸之义。十全大补中之 、桂则八味丸中桂、附之义，方得阴阳相济之妙用。须知八味、十全平调血气，且汤液性味易过，地黄与参并用略无妨碍。六味丸中切不可杂一味中焦药，如人参、白术、甘草之类，咸非所宜。昔人有以六味丸加参而服，下咽少顷辄作迷迷不爽；或令增麦冬、五味功力倍常，深得金水相生之妙用，非专工药性者之可与讨论也。

　　卷二隰草部

　　牛膝

　　《本经》名百倍苦酸平，无毒。怀产者长而无傍须，水道涩渗者宜之。川产者细而微黑，精气不固者宜之。忌牛肉。

　　《本经》主寒湿痿痹，四肢拘挛，膝痛不可屈伸，逐血气，伤热火烂，坠胎。

　　发明

　　牛膝气薄味浓，性沉降泄，乃足厥阴之药。《本经》专主寒湿痿痹，四肢拘挛等病，不及补养下元之功，岂圣法有所未尽欤。丹溪言：牛膝能引诸药下行，筋骨痛风在下者宜加用之，其性虽下行走筋，然滑利之品，精气不固者，终非所宜。得酒蒸则能养筋，生用则去恶血。其治腰膝痛不可屈伸足痿之病，非取其养血营筋之力欤。其治痈肿恶疮、金疮折伤、尿血淋痛、妇人经秘不通，非取其活血破瘀之力欤。《外台》以生牛膝一味浓煎，治积久劳疟。《肘后》以二斤浸酒治卒暴症疾，延年。以之同葵子煎服下胞衣。《卫生》以之捣罨折伤。《梅师》以之捣涂金疮。《千金》以之捣敷毒肿。《集验》以之通利溺闭。皆取其性滑利窍，消血解毒之功，虽强阴强筋，而气虚下陷，大便易泄，梦泄遗精，妊娠崩漏，俱禁用。惟川产者，气味形质与续断仿佛，庶无精滑之虞。盖肾司闭藏，肝司疏泄，此味专司疏泄，而无固热之功。世俗妄谓益肾而培养下元药中往往用之，与延盗入室何异。其土牛膝亦能解毒利窍，专治血鼓，一味浓煎，姿意服之。又锁喉风诸治不效，以土牛膝和醋捣绞取汁，蘸鸡翎探吐稠痰，不过二三次神验。

　　卷二隰草部

　　紫菀

　　白者名女菀苦辛微温，无毒。或酒洗，或蜜水炒用。

　　《本经》主咳逆上气，胸中寒热结气，去蛊毒，痿 、安五脏。女菀治风寒洗洗，霍乱泄利，肠鸣上下无常处，惊痫，寒热百病。

　　发明

　　紫菀，肺经血分之药。《本经》止咳逆上气，胸中寒热结气，取性疏利肺经血气也。去蛊毒痿 者，以其辛苦微温，能散结降气，蛊毒自不能留。痿 由肺热叶焦，紫菀专通肺气，使热从溲便去耳。《别录》疗咳唾脓血。《大明》消痰止渴，皆滋肺经血气之效。

　　《金匮》泽漆汤用以治咳而脉沉者，咳属肺；脉沉则血分之病也。亦治下痢肺痛，与紫参同功。其性辛而不燥，润而不寒，补而不滞，善调五劳体虚，止咳定喘，疗惊悸，吐衄诸血。又能通调水道，故溺涩便血单服一两即效。然大泄肺气，阴虚肺热干咳禁用，以其性专温散而无培养之力也。白者曰女菀，大泄肺气。《本经》主风寒洗洗，霍乱泄利，肠鸣上下无常处，惊痫寒热百病，一皆气分受伤之病。《肘后方》治人面黑令白，方用女菀三分，铅丹一分为末，醋浆服一刀圭，日进三服，十日大便黑，二十一日面白，便止。过用则太白矣。

　　《千金方》用酒服，男十日，女二十日，黑色皆从大便去。三十岁后不可服，以肺气渐减，不可复泄也。

　　卷二隰草部

　　麦门冬

　　本作 冬甘寒，无毒。去心用，即不烦心。

　　《本经》主心腹结气，伤中伤饱，胃络脉绝，羸瘦短气，久服轻身不老，不饥。

　　发明

　　麦门冬阳中微阴，入心肺肾及足阳明之经，定心热惊烦，疗肺痿吐脓。盖专泄而不专收，寒多人禁服。肺中伏火，脉气欲绝者，加五味子、人参为生脉散，专补脉中元气不足。东垣云：六七月间湿热方盛，人病骨乏无力，身重气短，头旋眼黑，甚则痿软。故孙真人以生脉散补其天元真气。脉者，人之元气也。人参之甘温，泻阴火而益元气。麦门冬甘寒，滋燥金而清水源。五味子之酸咸，泻丙火而补庚金，兼益五脏之气也。时珍曰：麦门冬以地黄为使，服之令人头不白，添精补髓，通肾气，定喘促，令人肌体滑泽。《本经》主心腹结气，伤中伤饱，胃络脉绝，羸瘦短气，一气贯下，言因过饱伤胃而致心腹气结，脉绝不通，羸瘦短气，故宜以此滋其津液，通其肺胃，殊非开豁痰气，消克饮食之谓。其阴虚羸瘦，喘咳上气，失音失血及风热暴嗽，咸非所宜；恐寒郁热邪，牢不可破，多成虚损之疾。麻疹咳嗽不可误用，以其性寒助阴，固敛阳邪不能发越也。凡脾胃虚寒泄泻及痘疮虚寒作泻，产后血虚泻渴，皆非所宜。

　　卷二隰草部

　　萱草

　　一名宜男，一名忘忧甘平，无毒。

　　发明

　　萱性下走入阴，故根治砂石淋，下水气及酒瘅大热，衄血。擂酒服治吹乳肿痛。

　　花治酒瘅，利湿热。其花起层者，有毒勿食。

　　卷二隰草部

　　淡竹叶

　　甘寒，无毒。

　　发明

　　淡竹隰生嫩苗，叶绿花碧，根须结子，与竹绝然不同。性专淡渗下降，故能去烦热，清心，利小便，根能堕胎催生。

　　卷二隰草部

　　冬葵子

　　向日葵子也甘寒滑，无毒。

　　《本经》主五脏六腑寒热、羸瘦，破五癃，利小便。

　　发明

　　向日葵质坚耐寒，入冬不凋，故名冬葵。性滑利窍，能治脏腑寒热，羸瘦，破五淋，利小便。妇人乳房胀痛，同砂仁等分为末，热酒服三钱，其肿即消。孕妇难产不下，专取一味炒香为末，芎归汤下三钱，则易生，取晨暮转动灵活耳。夏子益《奇疾方》云，有人手足忽长倒生肉刺如锥痛不可忍，但食葵菜即愈，亦取其寒滑利窍之用也。

　　卷二隰草部

　　蜀葵

　　甘寒滑，无毒。

　　发明

　　葵以蜀中最胜，种类最多，其子入药。皆性滑利窍，能润气血之燥。《千金》称其除客热，利肠胃，是言其概也。东垣取其花之白者治白带，赤者治赤带，随其色而为所用；被狗啮者食之，疮永不瘥。

　　卷二隰草部

　　秋葵子

　　甘寒滑，无毒。

　　发明

　　葵色种种，惟花于秋者，独禀金气而色黄。其子性专润下，治小便淋，及催生用之，与向日葵不殊。其花消痈肿，浸油涂汤火伤，其痛即止。

　　卷二隰草部

　　龙葵

　　即老鸦眼睛草苦微甘滑寒，无毒。

　　发明

　　龙葵性滑如葵，言苗叶也，消热散血。压丹石毒，去妇人败血。老鸦眼睛言其子也，善能续筋消疔肿，与苗叶不异。根利小便，与木通煎服效。

　　卷二隰草部

　　酸浆

　　一名灯笼草，俗名挂金灯苦寒，无毒。

　　《本经》主热烦满，定志，益气，利水道。

　　发明

　　酸浆利湿除热清肺，治咳化痰，痰热去而志定气和矣。又主咽喉肿痛。盖此草治热痰咳嗽，佛耳草治寒痰咳嗽。故其主治各有专司也。

　　卷二隰草部

　　败酱草

　　一名苦菜，又名鹿肠，根作败酱气，故名。苦平，无毒。

　　《本经》主暴热火疮，赤气疥瘙，疽痔，马鞍热气。

　　发明

　　败酱乃手阳明、厥阴药。善除暴热火疮，皆取苦寒散毒之用。其治疽痔马鞍热气，以其性专下泄也。《金匮》薏苡附子败酱散，治肠痈固结未溃，故取薏苡下达，败酱苦降，附子开结，而为热因热用之向导，深得《本经》之旨。若脓成热毒势胀不可用也。而妇人下部疽蚀，方中亦恒用之。近世医师罕有识者，惟徽人采取笮干，曰苦笮菜，惜乎，不知治疗之功用也。

　　卷二隰草部

　　款冬花

　　辛温，无毒。紫色有白丝者真。蜜水拌微炒。

　　《本经》主咳逆上气，善喘喉痹，诸惊痫，寒热邪气。

　　发明

　　款冬味辛入气分，色紫归血分，虽其性温，却不燥血，故能轻扬上达。观《本经》主治，一皆气升火炎之病。古方用为温肺，治咳嗽之要药。润肺消痰，止嗽定喘，喉痹喉喑，肺痿肺痈，咸宜用之。有人病咳多日，或令燃款冬花三两放无风处，以管吸其烟咽之，数日果愈。嫠寡失合，阴虚劳嗽禁用，以其性温也。

　　卷二隰草部

　　鼠曲草

　　即鼠耳草，又名佛耳草甘平，无毒。

　　发明

　　《别录》：鼠耳主寒痹、寒热咳嗽。东垣：佛耳治寒嗽及痰，除肺中寒，大升肺气。《日华》云：大抵寒嗽多是火郁于内，寒覆于外，故佛耳、款冬为之必用。《宣明》透膈散治寒郁肺络之嗽，用佛耳、款冬、钟乳、雄黄为末并于炉中烧，以筒吸烟咽下，有涎即吐去，屡效。

　　卷二隰草部

　　决明子

　　咸平，无毒。《别录》云：苦甘微寒，无毒，炒研用。

　　《本经》主青盲目淫，肤赤白膜，眼赤痛泪出，久服益精光，轻身。

　　发明

　　《相感志》言，园中种决明，蛇不敢入。丹溪言：决明解蛇毒，本此入药，明目。《本经》治青盲目淫，眼赤泪出，取其苦寒清热也。以水调末涂肿毒，贴心止鼻衄，贴太阳穴治头疼；作枕治头风。《别录》疗口青是主肝经蓄热之验也。不宜久服，久服令人患风伐肝，搜风太过，反招风热也。《本经》言，久服益精光，轻身，是指目疾人肝热内滞者而言。若脾虚血弱者，过用虚风内扰，在所必致耳。

　　卷二隰草部

　　地肤子

　　一名落帚，又名黄蒿甘寒，无毒。

　　《本经》主膀胱热，利小便，补中益气。久服耳目聪明，轻身不老。

　　发明

　　众病皆起于虚，虚而多热，则小便不利，精气日燔，故《本经》主以清利膀胱热邪，中气自复，耳目聪明矣。其能祛热，利小便，去阴火，治客热丹肿。叶主老人夏秋间热淋，用此捣自然汁服之即通。男子白浊用地肤子、白敛为丸滚汤下。妇人白带地肤子为末，热酒服之，屡效。苗叶烧灰煎霜，制砒石粉霜、水银、硫黄、雄黄、 砂毒。

　　卷二隰草部

　　瞿麦

　　家种者曰洛阳苦寒，无毒。

　　《本经》主关格、诸癃结，小便不通，出刺，决痈肿，明目去翳，破胎堕子，下闭血。

　　发明

　　瞿麦利小便为君主之用。故《本经》专主关格、诸癃结、小便不通。《金匮》方治小便不利，有水气，其人苦渴者，用栝蒌瞿麦丸。古方通心经利小肠为最要药。若心经虽有热而小肠虚者，服之则心热未退，而小肠别作病矣，以其降泄太过也。《本经》又言出刺，取鲜者捣涂竹木刺也。破胎堕子下闭血，皆利窍所致。故妊娠产后小水不利，及脾虚水肿禁用，以性专泄气也。

　　卷二隰草部

　　王不留行

　　即剪金花，俗名金盏银台苦甘平，无毒。

　　发明

　　王不留行专行血分，乃阳明、厥阴、冲任之药。能通乳利窍，其性走而不守，故妊妇禁服；一妇患淋卧久，用此煎服，再剂而愈。其利小便，出竹木刺与瞿麦同功。

　　卷二隰草部

　　葶苈

　　辛苦寒，小毒。酒洗净焙用。疗实水满急，生用。

　　《本经》主症瘕，积聚结气，饮食寒热，破坚逐邪，通利水道。

　　发明

　　葶苈苦寒不减硝黄，专泄肺中之气，亦入手阳明、足太阳，故仲景泻肺汤用之。

　　肺气壅塞则膀胱之气化不通，譬之水注，上窍闭则下窍不通，水湿泛溢，为喘满，为肿胀，为积聚，种种诸病生矣。辛能散，苦能泄，大寒沉降，能下行逐水，故能疗《本经》诸病。

　　亦能泄大便，为其体轻，性沉降，引领肺气下走大肠。又主肺痈喘逆，痰气结聚，通身水气，脾胃虚者宜远之。大戟去水，葶苈愈胀，用之不节，反乃成病。葶苈有甘、苦二种，缓、急不同，大抵甜者下泄性缓，虽泄肺而不伤胃。苦者下泄之性急，既泄肺而复伤胃，故以大枣辅之。然肺之水气 满急者，非此不能除。但水去则止，不可过剂。《金匮》方云：葶苈敷头疮，药气入脑杀人。

　　卷二隰草部

　　车前子

　　甘咸寒，无毒。酒浸焙用。

　　《本经》主气癃止痛，利水道，除湿痹，久服轻身耐老。

　　发明

　　车前子入足太阳、少阴，能利小便而不走气，与茯苓同功。《本经》治气癃止痛，通肾气也。小便利则湿去，湿去则痹除。《别录》治女子淋沥等病，专取清热利窍之功也。男女阴中有二窍，一窍通精，一窍通水，二窍不兼开。水窍得气化乃出。精窍得火动乃泄。车前专通气化，行水道，疏利膀胱，湿热不致扰动真火，而精气宁谧矣；故凡泻利暴下病，小便不利而痛者，用车前子为末，米饮服二钱，利水道，厘清浊，而谷藏止矣。又治目疾，水轮不清，取其降火而不伤肾也。时珍用以导小肠热，止暑湿泻，取甘平润下之用耳。阳气下陷，肾气虚脱人勿服。其叶捣汁温服，疗火盛泄精甚验。若虚滑精气不固者禁用。

　　卷二隰草部

　　马鞭草

　　一名龙牙草苦微寒，无毒。

　　发明

　　马鞭草色赤入肝经血分，故治妇人血气腹胀，月经不匀。通经散瘕，治金疮行血活血。生捣汁饮治喉痹痈肿。又捣敷治下部 疮及蠼 尿，男子阴肿。惟阴血虚而胃弱者勿服。

　　卷二隰草部

　　光明草

　　即狗尾草发明

　　眼赤拳毛倒睫者，翻转目睑，以一二茎醮水戛去恶血甚良。

　　卷二隰草部

　　鳢肠草

　　一名金陵草，即旱莲草甘酸平，无毒。

　　发明

　　鳢肠草，肾经血分药，灸疮发洪血不可止者，敷之立已。汁涂眉发，生速而繁，皆益肾养血之验，故乌须发方用之。《千金方》有金陵煎能益髭须变白为黑也，单用熬膏治大便下血。肾主二便，但脾胃虚大便易泻者勿服。

　　卷二隰草部

　　连翘

　　苦平，无毒。根名连轺，甘寒平，小毒。

　　《本经》主寒热鼠 ，瘰 痈肿，恶疮瘿瘤，结热蛊毒。

　　发明

　　连翘轻清而浮，本手少阴、厥阴气分药。泻心经客热，破血结，散气聚，消肿毒，利小便。诸痛痒疮，皆属心火。连翘泻心为疮家之圣药；十二经疮药中不可无此，乃结者散之之义。《本经》专主寒热鼠 ， 瘰瘿瘤、结热等病，皆由足少阳胆经气郁而成，此药正清胆经郁热。痈疽恶疮，无非营卫壅遏，得清凉以散之。蛊毒所结，得辛香以解之。然苦寒之性仅可以治热肿，故痈疽溃后脓清色淡及胃弱食少者禁用。根寒降，专下热气，治湿热发黄，湿热去而面悦好，眼目明矣。仲景治瘀热在里发黄，麻黄连翘赤小豆汤主之。奈何世鲜知此，如无根，以实代之。

　　卷二隰草部

　　陆英

　　一名蒴 ，又名接骨草苦寒，无毒。

　　《本经》主骨间诸痹，四肢拘挛，疼酸膝寒痛，阴痿短气不足，脚肿。

　　发明

　　陶苏《本草》，甄权《药性》皆言陆英即蒴 ，田野村墟甚多。人家所植高硕色赤者是陆英，田野所出不红，叶上有粉者是蒴 ，二味所主大率相类，《外台》、《千金方》多用之，世以其贱而全置不讲也。

　　卷二隰草部

　　蓝实

　　大青、小青苦寒，无毒。有二种，大者曰大青，苗高如蓼。小者曰小青，叶光如景天。（向编在麻后，今并此。）

　　《本经》解诸毒，杀蛊 疰鬼螫毒。

　　发明

　　《本经》取用蓝实，乃大青之子，是即所谓蓼蓝也。性禀至阴，其味苦寒，故能入肝。《本经》取治蛊疰诸毒，专于清解温热诸邪也，阳毒发斑咽痛必用之药。而茎叶性味不异，主治皆同。《日华子》治天行热狂，疔肿风疹。朱肱治发斑咽痛，有犀角大青汤、大青四物汤，皆取其叶，以治温热毒盛发斑之药，非正伤寒药也。盖大青泻肝胆之实火，正以祛心胃之邪热，所以小儿疳热、丹毒为要药。小青捣敷肿疖甚效，治血痢腹痛，杀百药毒，解野狼毒、射罔、斑蝥、砒石等毒。《千金》以蓝叶捣汁治腹中鳖瘕。夏子益《奇疾方》用板蓝汁治腹内应声虫。陈实功以蓝同贝母捣敷人面疮，皆取苦寒以散蕴结之热毒也。蓝淀以蓝浸地坑一宿，入锻石搅，澄去水为淀，其解诸毒，敷热疮之用则一；而杀虫之功更效，虫为下膈非此不除。今人以染缸水治噎膈，皆取其杀虫也。

　　卷二隰草部

　　青黛

　　一名蓝咸寒，无毒。

　　发明

　　青黛乃蓝淀浮沫搅澄掠出收干，泻肝胆，散郁火，治温毒发斑，及产后热痢下重。《千金》金蓝丸用之，天行寒热头痛，水研服之。与蓝同类，而止血拔毒、杀虫之功似胜于蓝。又治噎膈之疾，取其化虫之力也，和溺白垢，冰片吹口疳最效。

　　卷二隰草部

　　蓼子

　　生水旁者曰水蓼，俗名荭草咸微温，无毒。

　　《本经》明目温中，耐风寒，下水气，疗面浮肿，痈疡。

　　发明

　　蓼实治消渴去热，及瘰 癖痞腹胀，皆取其散热消积之功，即《本经》下水气，面浮肿，痈疡之用。其荭草子专治痞积， 丸用之。蓼叶治大小肠邪气。黄帝云，蓼食过多，毒发心痛。妇人月事不来不可食，蓼及蒜善为血淋带下。扁鹊云：蓼食之，令人寒热，损骨髓，杀丈夫阴气。

　　卷二隰草部

　　蓄

　　苦平，无毒。

　　《本经》主浸淫疥瘙疽痔，杀三虫。

　　发明

　　蓄利水散湿热，治黄瘅霍乱，疗小儿 病，女子阴蚀。《本经》专主浸淫疥瘙疽痔，所主皆湿热之病，三虫亦湿热所化也。

　　卷二隰草部

　　白蒺藜

　　苦辛温，无毒。酒浸焙焦，去刺研用。

　　《本经》主恶血，破症结积聚，喉痹，乳难。久服长肌肉，明目，轻身。

　　发明

　　白蒺藜性升而散，入肝肾经，为治风明目要药。风入少阴、厥阴经者，为响导。

　　目病，为风木之邪，风盛则目病；风去则目明矣。《本经》专破恶血积聚，治喉痹，乳难，以苦能泄，温能宣，辛能润也。此言刺蒺藜之功用耳。久服长肌肉，明目，轻身，以其入肾益精气也。此则专主沙苑蒺藜而言。其治痰、消痈肿，搜肾脏风气，又须刺者，为破敌之先锋。《千金方》治白癜风，以一味为末，汤服二钱，日二服，服至半月，白处见红点，至一月效。

　　卷二隰草部

　　沙苑蒺藜

　　甘温，无毒。产沙苑者，色微黑而形似羊肾。若色微绿，虽产秦中，非沙苑也。酒蒸捣用。药肆中以一种野田开红花之土蒺藜伪充，咬之亦生豆气，但缺处有尖钩，稍异耳。

　　发明

　　沙苑蒺藜产于潼关，得漠北之气，性降而补，益肾，治腰痛，为泄精虚劳要药，最能固精，故聚精丸用此，佐鳔胶大有殊功。以之点汤代茶，亦甚甘美益人；但肾与膀胱偏热者禁用，以其性温助火也。

　　卷二隰草部

　　谷精草

　　辛温，无毒。

　　发明

　　谷精草性体轻浮，能入阳明分野，治目中诸痛甚良，而去翳尤为专药，明目退翳之功在菊花之上，痘后生翳亦用之。此草兔性喜食，故目疾家专用，与望月砂功用不殊。

　　卷二隰草部

　　海金沙

　　甘寒，无毒。市铺每以沙土杂入，须淘净，取浮者曝干，捻之不沾指者真。

　　发明

　　海金沙生于叶上，小肠膀胱血分药也。热伏二经血分者宜之。故小便热淋，茎痛为要药。肾脏真阳不足者忌用。

　　卷二隰草部

　　地椒

　　一名水杨梅，生水边，条叶丛生似菊，茎端开黄花，实类椒，而不赤辛温，无毒。

　　发明

　　地椒制丹砂粉霜，见庚辛《玉册纲目》名水杨梅，时珍主治疔疮肿毒。

　　卷二隰草部

　　半边莲

　　辛平，无毒。

　　发明

　　半边莲，小草也。生阴湿塍堑边就地，细梗引蔓，节节生细叶，秋开小花，淡红紫色，止有半边如莲花状故名。专治蛇伤，捣汁饮，以滓围之。

　　卷二隰草部

　　地丁

　　苦辛寒，无毒。

　　发明

　　地丁有紫花、白花二种。治疔肿恶疮，兼疗痈疽发背，无名肿毒。其花紫者茎白，白者茎紫，故可通治疔肿，或云随疔肿之色而用之。但漫肿无头，不赤不肿者禁用，以其性寒不利阴疽也。

　　卷二隰草部

　　见肿消

　　酸涩，微毒。

　　发明

　　见肿消专消痈肿及狗咬，捣叶贴之。伤寒余毒发于耳前后，用此一握，同白芨、白蔹、大黄、大蓟，苎根共捣成饼，入芒硝一钱，白蜜少许，和贴留头，干即易之。

　　卷二毒草部

　　大黄

　　《本经》名黄良，一名将军苦寒，无毒。产川中者色如锦纹而润者良。若峻用攻下生用。邪气在上，必用酒浸上引而驱热下行。破瘀血韭汁制。虚劳吐血，内有瘀积，韭汁拌炒黑用之。大肠风秘燥结，皂荚、绿矾酒制。又尿桶中浸过，能散瘀血兼行渗道。妊娠产后慎勿轻用。实热内结，势不可缓，酒蒸用之。凡服大黄，下药须与谷气相远，得谷气则不行矣。

　　《本经》下瘀血，血闭，寒热，破症瘕积聚，留饮宿食，荡涤肠胃，推陈致新，通利水谷，调中化食，安和五脏。

　　发明

　　大黄气味俱浓，沉降纯阴，乃脾胃太肠肝与三焦血分之药。凡病在五经血分者宜之。若在气分者用之，是诛伐无过矣。其功专于行瘀血，导血闭，通积滞，破症瘕，消实热，泻痞满，润燥结，敷肿毒，总赖推陈致新之功。《本经》与元素皆谓去留饮宿食者，以宿食留滞中宫，久而发热，故用苦寒化热，宿食亦乘势而下。后世不察，以为大黄概能消食，谬矣。盖胃性喜温恶湿，温之则宿食融化，寒之则坚滞不消，以其能荡涤肠胃，食积得以推荡，然后谷气通利，中气调畅，饮食输化，五脏安和矣。若食在上脘，虽经发热，只须枳实、黄连以消痞热，宿食自通。若误用大黄推荡不下，反致结滞不消，为害不浅。如泻心汤治心气不足，吐血衄血者，乃包络肝脾之邪火有余也，虽曰泻心，实泻四经血中伏火也。仲景治心下痞满，按之濡者，用大黄黄连泻心汤，此亦泻脾胃之湿热，非泻心也。若心下痞而复恶寒汗出者，其人阳气本虚，加附子以温散之。病发于阴，而反下之，因作痞乃痰实与邪气乘虚结于心下，故曰泻心，实泻脾也。病发于阳而反下之，则成结胸，以阳邪陷入阴分而结于膈上。仲景大陷胸汤丸，皆用大黄、芒硝以泻血分之邪，而降其浊气也。若结胸在气分，则用小陷胸汤。痞满在气分，则用半夏泻心汤矣。若病本阳邪或兼停食而攻发太过，正气消乏，实结不解，拟欲攻之，而正气不能行其药力，则加人参于桃核承气汤中，以助硝黄之势。如陶氏黄龙汤之制，乃先辈之成则也。盖大黄、芒硝泻肠胃之燥热，牵牛、甘遂泻肠胃之湿热，巴豆、硫黄泻肠胃之寒结。各有定例。至于老人血枯便秘、气虚便难，脾虚腹胀少食，妇人血枯经闭，阴虚寒热，脾气痞积，肾虚动气，及阴疽色白不起等证，不可妄用，以取虚虚之祸。

　　卷二毒草部

　　商陆

　　一名当陆，赤者性劣，色白者良辛寒，有毒。铜刀刮去皮，水浸一宿，或醋炒，或黑豆拌蒸。用其赤者，服之伤人，令人见鬼。同生水服杀人。

　　《本经》主水肿疝瘕，痹 ，除痈肿，杀鬼精物。

　　发明

　　商陆苦寒伤脾，其性下行利水。《本经》专主水肿，疝瘕等疾，与大戟、甘遂异性同功，胃气虚弱者不可用。肿满，小便不利者，以赤根捣烂入麝香三分，贴于脐心，以帛束之，得小便利，即肿消。或以大蒜同白商陆煮汁服，亦治肿疾。仲景治大病后腰以下肿，牡蛎泽泻散用之，以其病后不堪受邪，故用急迫以散之也。然水肿因脾虚者，若误用之，一时虽效，未几再发，决不可救。

　　卷二毒草部

　　野狼毒

　　苦辛寒，大毒。陈者良，醋炒用。出东鲁泰山，与防葵相类。置水沉者为野狼毒，浮者即防葵也。

　　《本经》主咳逆上气，破积聚饮食，寒热水气，恶疮鼠 ，疽蚀，鬼精蛊毒，杀飞鸟走兽。

　　发明

　　野狼毒大毒。非恒用之品。《本经》治咳逆上气，惟质实气壮暴咳者宜之。又能破积聚饮食，寒热水气，以其迅利也。性能杀飞鸟走兽，其治恶疮疽蚀蛊毒，所不待言。《肘后方》以野狼毒二两、附子半两，治心腹连痛胀急。加旋复蜜丸，日服三丸，治腹中冷痛及两胁气结，又为散擦恶疮疥癣。愚按：野狼毒与防葵同根，但质有轻重之别，虽《本经》主治不同，一皆瞑眩之品，功用亦不甚相远。今野狼毒内有轻浮者，即系防葵无疑，但《本经》条下有坚骨髓，益气轻身之说。其性善走散，力能攻逐三虫，故有益气轻身之功。《本经》不言攻虫而攻蛊之用，与野狼毒无异。

　　卷二毒草部

　　野狼牙

　　《本经》名牙子苦辛寒，有毒。以其形似兽牙故名。白者良。中湿糜烂生衣者杀人。

　　《本经》主邪气热气，疥瘙，恶疡疮痔，去白虫。

　　发明

　　野狼牙较野狼毒之性稍缓，而所治亦相类。《金匮》九痛丸用野狼牙，《局方》用野狼毒。方用附子三两，野狼牙、人参、吴茱萸、干姜各一两，巴霜一钱，蜜丸梧子大，日服二三丸，治九种心痛，并卒中恶腹胀满。又连年积冷流注心胸痛，及冷冲上气，落马坠车，血疾，皆主之。《本经》治邪气热气，去白虫，益心痛多有属虫积者，故前方用之亦治恶疡疮痔。

　　《金匮》、《外台》、《千金》并以煎洗阴疮蚀痒，捣汁治射工溪毒，《肘后》以之捣贴金疮，《外台》以之蜜丸，浆水服一丸，治寸白虫，皆取杀虫解毒之功也。

　　卷二毒草部

　　防葵

　　辛寒，有毒。

　　《本经》主疝瘕肠泄，膀胱热结，溺不下，咳逆湿喑，癫痫惊邪狂走，久服坚骨髓，益气轻身。

　　发明

　　防葵辛寒，性善走散。能治疝瘕肠泄，膀胱热结等证，而《别录》又言，疗五脏虚气，小腹支满，胪胀口干，除肾邪，强志，中有火者不可久服，令人恍惚见鬼，二说各有主见。一治浊邪支塞，惊邪狂走，故须久服，开除积垢，自然髓充骨坚，正气自复。一以疗五脏虚气，肾邪逆满，故不可久服，久服恐正气愈虚，不能制五志之火，引领痰湿上侮君主，令人恍惚见鬼。同一防葵，而有治惊邪狂走与久服见鬼之不同也。尝考《千金方》防葵为治风虚、通血脉之上药，每与参术钟乳石英并用，取其祛逐风虚，通利血脉，而正气得复，肾志自强，当无助火为虐之虑矣。

　　卷二毒草部

　　茹

　　辛寒，有小毒。折之汁出凝黑如漆，故名漆头。 茹色白者名草 茹。

　　《本经》主疽蚀恶肉，败疮死肌，杀疥虫，排脓恶血，除大风热气，善忘不寐。

　　发明

　　茹《本经》治恶肉败疮等病，而《素问》四乌 一 茹丸，当非此 茹可知也。《圣惠》治头风旋眩，《千金》治小儿痈疽，并用漆头 茹，姚僧坦治痈疽去恶血有白茹丸，二者皆取能散血。其治善忘不寐，亦是因风热侵犯心包、胆腑所致，散其风热，则无不寐善忘之患矣。

　　卷二毒草部

　　大戟

　　苦辛大寒，有毒，反甘草。入药惟用正根，误服傍株令人冷泻，枣煮则不损脾，乘软去骨用。

　　《本经》主蛊毒十二水，腹满急痛，积聚，中风皮肤疼痛，吐逆。

　　发明

　　大戟性禀阴毒，峻利首推，苦寒下走肾阴，辛散上泻肺气，兼横行经脉，故《本经》专治蛊毒十二水，腹满急痛等证，皆浊阴填塞所致，然惟暴胀为宜。云中风者是指风水肤胀而言，否则传写之误耳。夫大戟、甘遂之苦以泄水者，肾所主也。痰涎之为物，随气升降无处不到，入于心则迷窍而成癫痫妄言妄见。入于肺则塞窍而成咳唾稠粘，喘急背冷。入于肝则留伏蓄聚而成胁痛，干呕，寒热往来。入于经络则麻痹疼痛。入于筋骨则颈项胸背腰胁手足牵引隐痛。《三因方》并以控涎丹主之。大戟能泻脏腑之水湿，甘遂能行经隧之水湿，白芥子能散皮里膜外之痰气。惟善用者能收奇功也。痘疮变黑归肾，枣变百祥丸，用大戟制枣去戟，用枣以泻肝邪，非泻肾也。实则泻其子，因肾邪实而泻其肝也。仲景云：心下痞满引胁下痛，干呕短气者，十枣汤主之，其中亦有大戟。夫干呕胁痛岂非肝胆之病乎，百祥丸之泻肝明矣。至玉枢丹同续随子、山慈菇等解蛊毒药，则又不独肝胆矣。其脾胃肝肾虚寒，阴水泛滥，犯之立毙，不可不审。

　　卷二毒草部

　　泽漆

　　《本经》名漆茎苦寒，小毒。《别录》、《日华》、陶氏皆言是大戟苗，《纲目》名猫儿眼睛草。时珍云：江湖源泽多有之，掐茎有白汁黏人故名。

　　《本经》主皮肤大热，大腹水气，四肢面目浮肿，丈夫阴气不足。

　　发明

　　泽漆利水功类大戟，遂误以为大戟苗。《本经》言利丈夫阴气则与大戟不相侔也。其治皮肤大热，面浮腹大等证，兼挟表热而言，其性与大戟亦相类也。《金匮》泽漆汤，方用泽漆、半夏、紫参、白前、甘草、人参、桂心、生姜，以治肺咳上气脉沉。《大明》言止疟疾，消痰，退热。《肘后》、《圣惠》、《易简》伏瘕，水肿，香港脚皆用之。

　　卷二毒草部

　　甘遂

　　苦甘大寒，有毒。面裹煨熟用。反甘草。其根皮赤肉色白，作连珠大如指头，质重，不蛀者良；赤皮者，性尤烈。

　　《本经》主大腹疝瘕，腹满，面目浮肿，留饮宿食，破症坚积聚，利水谷道。

　　发明

　　甘遂色白味苦，先升后降，乃泻水之峻药。《本经》治大腹疝瘕，面目浮肿，留饮宿食等病，取其苦寒迅利疏通十二经，攻坚破结，直达水气所结之处。仲景大陷胸汤，《金匮》甘草半夏汤用之，但大泻元气，且有毒，不可轻用。肾主水，凝则为痰饮，溢则为肿胀。甘遂能泻肾经湿气，治痰之本也。不可过服，中病则止。仲景治心下留饮与甘草同用，取其相反而立功也。《肘后方》治身面浮肿，甘遂末二钱，以雄猪肾一枚分七片入末拌匀，湿纸裹煨令熟，每日服一片，至四五服，当腹鸣小便利是其效也。然水肿鼓胀，类多脾阴不足，土虚不能制水，法当辛温补脾实土兼利小便；若误用甘遂、大戟、商陆、牵牛等味，祸不旋踵。而癫痫心风血邪，甘遂二钱为末，以猪心管血和药，入心内缚定，湿纸裹煨熟，取药入辰砂末一钱，分四圆，每服一圆，以猪心煎汤下，大便利下恶物为效，未下，更服一圆。凡水肿未全消者，以甘遂末涂腹绕脐令满，内服甘草汤，其肿便去。二物相反而感应如此，涂肿毒如上法亦得散。又治肥人卒然耳袭，甘遂一枚，绵裹塞耳中，口嚼甘草，耳卒然自通也。

　　卷二毒草部

　　续随子

　　即千金子辛温，有毒。去壳，取色白者以纸包压去油，取霜用。

　　发明

　　续随子下气最速，然有毒损人，与大戟、泽漆、甘遂茎叶相似，主疗亦相似，其功长于利水解毒，故玉枢丹用之，服后泻多，以醋同粥食即止。若脾虚便滑之人误服必死。

　　黑子疣赘，续随子捣烂时涂之自落，或以煮线系瘤根，时时紧之渐脱。

　　卷二毒草部

　　莨菪

　　一名天仙子子苦寒，根苦辛，有毒。

　　《本经》主齿痛，出虫，肉痹拘急，多食令人狂走。

　　发明

　　莨菪入癫狂方用，然皆用其子耳。故言勿令子破，破则令人发狂。《本经》治肉痹虫 ，用其毒以攻治也。《千金》治石痈坚硬不作脓者，莨菪子为末，醋和敷疮头，根即拔出。打扑折伤，羊脂调莨菪子末敷之。莨菪根主治与子不殊，疟疾不止，莨菪根烧灰水服一钱七即止。恶癣有虫，莨菪根捣烂和蜜敷之。恶刺伤人，莨菪根水煮汁浸，冷即易之，箭头不出，此亦主之，皆《千金》神方也。狂犬咬人，莨菪根和盐，日三敷之，此《外台秘要》方也。今人用根治噎膈反胃，取其性走以祛胃中留滞之邪，噎膈得以暂开。虚者误服为害不测。时珍云：莨菪之功，未见如所说，而其毒有甚焉，煮一二日尚能生芽，其为物可知矣。服莨菪、云实、防葵、赤商陆，皆令人狂惑见鬼者，盖此类皆禀阴毒，能使痰迷心窍，闭其神明，以乱视听故耳。

　　卷二毒草部

　　蓖麻子

　　甘辛温，有毒。去壳取仁白者良。禁食炒豆，犯之必胀。

　　发明

　　蓖麻属阴，其性善收，能追脓取毒拔邪外出，为外科要药。能出有形之滞物，故取胎产胞衣，剩骨胶血者用之。时珍曰：蓖麻甘辛有热毒，气味颇近巴豆。亦能利人，故下水气。其性善走，能开通诸窍经络，治偏风失音，口噤，口目 斜，头风七窍诸病，不止于出有形之物也。盖鹈鹕油能引药气入内，蓖麻油能拔病气出外，故诸膏多用之。偏风手足不举，同羊脂、穿山甲、麝香煎膏，日摩渐正研涂，瘰 、痘毒、痈肿即消，盖能引毒外出耳。一人病手臂结块肿痛，用蓖麻仁捣膏，贴之即愈。一人病气郁而偏头痛，用此同乳香、食盐捣，敷太阳，其痛立止。一妇产后子肠不收，捣贴丹田即上。此药外用屡奏奇勋，但不宜内服耳。

　　卷二毒草部

　　常山

　　一名恒山苦辛温，有毒。川产淡黄细实如鸡骨者良，醋炒则不吐人。

　　《本经》主伤寒寒热，发温疟鬼毒，胸中痰结吐逆。

　　发明

　　夫疟有六经五脏痰湿、食积、风邪、瘴疫，须分阴阳虚实，不可一概论也。常山治疟有劫痰截病之功，须在发散表邪，及提出阳分之后服之得宜。生用多用则上行必吐，若酒浸炒透，则气少缓，稍用钱许亦不致吐也。得甘草则吐，得大黄则利。盖无痰不作疟，常山专在驱逐痰水。杨士赢云：常山治疟，人皆薄之，疟家多蓄痰涎黄水，或停潴心下，或结胁间，乃生寒热。法当吐逆逐水，常山岂容不用，所以《本经》专主寒热温疟，痰结吐逆，以疟病多由伤寒寒热或时气温疫而致痰水蓄聚心下也。夫水在上焦，则常山能吐之；水在胁下，则常山能破其 而下其水。但须行血药佐之，如桃仁、莪术、穿山甲之类。其有纯热发疟或蕴热内实之证，投以常山。大便点滴而下，似泄非泄，须用大黄为佐泻利数行，然后获愈。常山阴毒之草，其性暴悍，虽有破瘴逐饮之能，然善损真气，所以仲景治疟方中从无及此。而夏伤于暑，秋必 疟，及疟在三阴元气虚寒人，则常山、穿山甲辈皆为戈戟。

　　卷二毒草部

　　蜀漆

　　苦辛温，有毒。

　　《本经》主疟及咳逆，寒热腹中症坚积聚，邪气蛊毒鬼疰。

　　发明

　　蜀漆即常山之苗，故《本经》治疟及咳逆，寒热积聚蛊毒，功效与之相类。《金匮》治牝疟独寒不热者有蜀漆散，用蜀漆、云母、龙骨，醋浆水服之。温疟加蜀漆一钱，用酸浆者，取酸以收敛蜀漆之辛散也。

　　卷二毒草部

　　藜芦

　　辛苦寒，有毒。反五参。服之吐不止者，饮葱汤即止。

　　《本经》主蛊毒，咳逆，泄痢肠 ，头疡疥瘙，恶疮杀诸蛊毒，去死肌。

　　发明

　　藜芦服钱匙则恶吐，而《本经》治蛊毒咳逆泄利肠 ，是指积气内盛者而言，积去则咳与利止矣。又通顶令人嚏。按：常山吐疟痰，瓜蒂吐热痰，乌附尖吐湿痰，莱菔子吐气痰，藜芦则吐风痰者也。凡胸中有老痰或中蛊毒，只可借其宣吐，切勿沾口，大损胃中津液也。若咳逆泄利肠 等证，苟非实邪壅滞，慎勿轻试。不可因《本经》之言而致惑也。

　　《别录》治喉痹不通、鼻中息肉并为散，吹鼻孔效。

　　卷二毒草部

　　附子

　　辛热，大毒。反半夏、栝蒌、贝母、白蔹。古方以一两一枚者为力全，近时专取大者为胜。用盐过多，虽一两五六钱，制熟不及七八钱，且容易腐烂。若欲久藏，须同灶灰入罐中，置近火处，庶可经久。其性热有毒。必正节、角少、顶细、脐正者为上，顶粗、有节、多鼠乳者次之，伤缺偏绉者为下。有两岐者名乌喙，此禀气不正，专主大风顽痹。附子生用则散阴寒，熟用则助真元。生用去皮脐，熟用甘草、童便制。若欲久藏，一味甘草浓煎汁煮，汁尽为度。入阳虚补剂，用黄连、甘草制。凡中其毒，生莱菔汁及黄连解之。近时乌附多产陕西，其质粗、其皮浓、其色白、其肉松、其味易行易过，非若川附之色黑、皮薄、肉理紧细，性味之辛而不烈，久而愈辣，峻补命门真火也。

　　《本经》主风寒咳逆，邪气寒湿，痿 拘挛，膝痛不能行步，破症坚积聚，血瘕金疮。

　　发明

　　附子气味俱浓而辛烈，能通行十二经无所不至，暖脾胃而通噎膈，补命门而救阳虚，除心腹腰膝冷痛，开肢体痹湿痿弱，疗伤寒呃逆不止，主督脉脊强而厥，救寒疝引痛欲死，敛痈疽久溃不收及小儿脾弱慢惊，并须制熟用之。附子为阴证要药，凡伤寒阴证厥逆直中三阴，及中寒夹阴，虽身热而脉沉细或浮虚无力者，非此不治。或厥冷腹痛，脉沉细，甚则唇青囊缩者，急须生附以峻温散之。《本经》治风寒咳逆，当是阴寒呃逆，亥豕之谬。详《本经》所主诸证，皆阴寒之邪乘虚客犯所致。其主金疮者，是伤久气血虚寒不能收敛，非血出不止之金疮也。《别录》又主腰脊风寒，香港脚疼弱，心腹冷痛等病，总取温经散寒之力耳。附子禀雄壮之质，有斩关夺将之能，能引补气药行十二经，以追复散失之元阳。引补血药入血分以培养不足之真阴。引发散药开腠理以驱逐在表之风寒；引温暖药达下焦以祛除在里之冷湿。附子以白术为佐，乃除寒湿之圣药，然须并用生者方得开通经络。若气虚热甚宜少用熟附，以行参、 之力。肥人多湿亦宜少加乌附行经。附子得干姜、炙甘草名四逆汤，主少阴经寒证。得桂枝、甘草、姜、枣名桂枝附子汤，治风湿相搏，身体疼烦不能转侧。得白术、甘草、姜、枣名术附汤，治风虚头重眩极。得麻黄、细辛名麻黄附子细辛汤，治少阴病发热、脉沉。得大黄、芩连名附子泻心汤，治心下痞而恶寒汗出。得大黄、细辛名大黄附子汤，治胁下偏痛，发热、脉弦紧。得参、术、苓、芍名附子汤，治少阴病始得之，背恶寒。得茯苓、白术、芍药、生姜名真武汤，治少阴病腹痛，小便不利，四肢疼痛自利。得干姜、葱白名白通汤，治少阴病，利下，脉微。若厥逆无脉，干呕而烦，面色赤，加葱白以通阳气，此皆得配合之神妙，能起死回生于反掌间。生熟各随本方。赵嗣真云：生附配干姜补中有发，熟附配麻黄发中有补，宜生、宜熟不出此中妙用也。至于崔氏八味丸用为少阴响导，后世认为补药，误矣。东垣治阴盛格阳，面赤目赤，烦渴引饮，脉来七八至，但按之即散者，用干姜附子汤，加人参半斤，服之得汗而愈。时珍云：阴寒在下，虚阳在上，治之以寒，则阴气愈盛，治之以热，则拒而不纳。热药冷服，下咽之后，冷性即消，热性便发，病气随愈，此热因寒用之法也。附子性沉着，温脾逐寒，乌头性升发，温脾去风。若寒疾即用附子，风疾即用乌头，二药俱走而不守，故堕胎为百药长。然妊娠脉弦，发热，胎胀，恶寒，小腹如扇，《金匮》用附子汤以安其胎，此神圣之妙用也。若伤寒发热头痛，皆除热传三阴而见厥逆脉沉，此厥深热深之候证。必先发热头痛七八日或十余日后而见厥冷脉沉，此为阳厥，大便必不泻而闭。及温疫热伏，厥逆与阴虚内热火郁于内而恶寒者，误用不旋踵告变矣。

　　附子乃退阴回阳必用之药。近世疑而不用，直待阴极阳竭而用已迟矣。且夹阴头痛，足冷，上热下寒，阴邪内盛，阳气外衰，急需人参健脉，以益其原，佐以附子温经散寒，舍此不用，将何救之。

　　卷二毒草部

　　川乌头

　　辛热，有毒。入祛风药。同细辛、黑豆煮入活络药。同甘草炮制，按乌头乃附子之母。春生新附即采其母，诸家《本草》未尝发明。但云春采者为乌头，故举世误认乌头为春时取附子之小者，往往以侧子代用，误人多矣。反半夏。

　　发明

　　乌头得春生之气，故治风为响导。主中风、恶风、半身不遂、风寒湿痹，心腹冷痛，肩髀痛不可俯仰，及阴疽久不溃者，溃久疮寒歹肉不敛者，并宜少加以通血脉，惟在用之得宜。小儿慢惊搐搦，涎壅厥逆，生川乌、全蝎加生姜煎服效。其乌头之尖为末，茶清服半钱吐癫痫风痰，取其锐气从下焦直达病所，借茶清涌之而出也。夫药之相反者，以乌头、半夏为最。而《金匮》赤丸及《普济方》俱二味同用，非妙达圣义者难以语此。

　　卷二毒草部

　　天雄

　　辛温，大毒。即附子之独颗无附，大倍附子者，制法与附子同。

　　《本经》主大风寒湿痹，历节痛拘挛缓急，破积聚邪气金疮，强骨髓，轻身健行。

　　发明

　　天雄禀纯阳之性，补命门三焦，壮阳精，强肾气过于附子，故《本经》用以治大风寒开湿痹历节拘挛诸病，阳气衰痿者佐人参用之。天雄、附子性皆下行，若上焦阳虚者，当用参、 ，不当用此也。且乌、附之尖皆是向下生者，其脐乃向上生苗处。宗 、元素皆误认尖为上，惟震亨以为下部之佐者得之。《肘后》三建汤治元阳素虚，寒邪外入，厥冷脉沉及伤寒阴毒，川乌、附子、天雄炮制等分，每服四钱，加生姜十五片温服。《金匮》治男子失精，用天雄、龙骨、桂枝、白术为散，酒服半钱；淮南用天雄一枚，纳雄鸡腹中，煮烂捣，食之令人勇，取壮肝肾之气也。

　　卷二毒草部

　　侧子

　　即 子辛热，大毒。

　　发明

　　侧子乃散生乌附之旁，侧体无定在，其气轻扬，宜其发散四肢，充达皮毛，为治风之药。唐元希声治瘫痪，有侧子汤，见《外台秘要》。又附子之初生琐细未成者，曰漏篮，言其小而篮不能盛，漏出篮下也。专治冷漏恶疮。

　　卷二毒草部

　　草乌头

　　一名毒公辛热，大毒。即乌头之野生者。或生用，或炮用，各随本方。有两岐相合如乌之喙者，名乌喙。

　　《本经》主中风恶风、洗洗出汗，除寒湿痹、咳逆上气，破积聚寒热。其汁煎之，名射罔，杀禽兽。

　　发明

　　草乌头、射罔乃至毒之物，非若川乌头、附子之比。自非风顽急疾不可轻投，此药止能搜风胜湿，开顽痰，治顽疮，以毒攻毒而已。《本经》治恶风、洗洗汗出，但能去恶风，而不能回阳散寒可知。昔人病风癣服草乌头、木鳖子药过多，甫入腹遂麻痹不救。乌附五种主治攸分，附子大壮元阳，虽偏下焦而周身内外无所不至。天雄峻补不减于附，而无顷刻回阳之功。川乌专搜风湿痛痹，却少温经之力。侧子善行四末不入脏腑。草乌悍烈，仅堪外治。此乌附之同类异性者，至于乌喙禀气不纯，服食远之可也。

　　射罔 苦温，大毒。人中射罔毒，以甘草、蓝汁、小豆叶、浮萍、冷水、荠 皆可一味御之。

　　发明

　　乌喙、射罔至毒之药。虽有治尸疰症坚 疮毒肿及蛇咬，先取涂肉四畔，渐渐近疮，习习逐病至骨，疮有热脓及黄水肿者，方可涂之。若无脓水有生血及新伤破，即不可涂，立能杀人。

　　卷二毒草部

　　白附子

　　甘辛温，小毒。

　　发明

　　白附子纯阳引药势上行，乃阳明经药。治肝肾风癣、阴痒、洗 黑入面脂用。其性燥血耗气，是以类中风证，虽有痰壅禁用，小儿慢惊勿服。

　　卷二毒草部

　　天南星

　　《本经》名虎掌苦辛温，有毒，治风痰生用，须以矾汤浸。若熟用以湿纸包，于 火中炮制。用造胆星法，以南星磨末，筛去皮，腊月入黄牛胆中，悬当风处干之，年久多拌者良。或兼蜂蜜以润其燥，但色易黑，不能久藏。

　　《本经》主心痛寒热结气，积聚，伏梁、筋痿拘缓，利水道。

　　发明

　　天南星之名，始自《开宝》，即《本经》之虎掌也，以叶取象，则名虎掌，根类取名，故名南星。虽具二名，实系一物。为开涤风痰之专药。《本经》治心痛、寒热、结气，即《开宝》之下气利胸膈也。《本经》之治积聚、伏梁，即《开宝》之破坚积也。《本经》之治筋痿拘缓，即《开宝》之治中风，除麻痹也。《本经》之利水道，即《开宝》之散血堕胎也。夫水由血不归经所化，蕴积于经而为湿热，则风从内发，津液凝聚为肿胀，为麻痹，为眩晕，为颠仆，为口噤身强，为筋脉拘缓，为口眼 斜，各随身之所偏而留着不散，内为积聚，外为痈肿，上为心痛，下为堕胎，种种变端总由湿热所致，盖缘一物二名。后世各执一例，是不能无两岐之说，即仲淳之明，尚以《开宝》之文衍之为疏，而《本经》主治置之罔闻，何怪诸家采集药性，一皆舍本逐末乎。按：天南星味辛而麻，故能治风散血。气温而燥，故能胜湿除痰。性紧而毒，故能攻积拔肿而治口 舌糜。诸风口禁，更以石菖蒲、人参佐之。南星、半夏皆治痰药也。然南星专走经络，故中风麻痹以之为响导，半夏专走肠胃，故呕逆泄泻以之为响导。《千金》治妇人头风，攻目作痛，掘地作坑烧赤，入南星于中，以醋沃之，盖定候冷为末，酒服半钱。《易简》治面生疣子，醋调南星末涂之，其新生之芽曰由跋。《本经》治毒肿结气。《千金方》用之取其开结热之用耳。

　　卷二毒草部

　　半夏

　　辛温，有毒。汤浸，同皂荚、白矾煮熟，姜汁拌、焙干用；或皂荚、白矾、姜汁、竹沥四制尤妙。咽痛醋炒用。小儿惊痰发搐及胆虚不得眠，猪胆汁炒。入脾胃丸剂，为细末姜汁拌和作面，候陈炒用。反乌附者，以辛燥鼓激悍烈之性也。忌羊血、海藻、饴糖者，以甘腻凝滞开发之力也。

　　《本经》主伤寒寒热，心下坚，胸胀，咳逆，头眩，咽喉肿痛，肠鸣下气，止汗。

　　发明

　　半夏为足少阳本药，兼入足阳明、太阴。虚而有痰气宜加用之，胃冷呕哕方药之最要。止呕为足阳明，除痰为足太阴，柴胡为之使，故小柴胡汤用之，虽为止呕，亦助柴胡、黄芩主往来寒热也。《本经》治伤寒寒热，非取其辛温散结之力欤。治心下坚、胸胀，非取其攻坚消痞之力欤。治咳逆、头眩、非取其涤痰散邪之力欤。治咽喉肿痛，非取其分解阴火之力欤。治肠鸣下气止汗，非取其利水开痰之力欤。同苍术、茯苓治湿痰，同栝蒌、黄芩治热痰，同南星、前胡治风痰，同芥子、姜汁治寒痰，惟燥痰宜栝蒌、贝母、非半夏所能治也。半夏性燥能去湿、豁痰、健脾。今人惟知半夏去痰，不言益脾利水，脾无留湿则不生痰，故脾为生痰之源，肺为贮痰之器。半夏能主痰饮及腹胀者，为其体滑而味辛性温也，二陈汤能使大便润而小便长。世俗皆以半夏、南星为性燥，误矣。湿去则土燥，痰涎不生，非二物之性燥也。古方治咽痛喉痹，吐血、下血多用二物，非禁剂也。按：《灵枢》云，阳气满则阳 盛不得入于阴，阴虚则目不瞑，饮以半夏汤一剂通其阴阳，其卧立至。半夏得栝蒌实、黄连，名小陷胸汤，治伤寒小结胸。得鸡子清、苦酒，名苦酒汤，治少阴咽痛生疮，语声不出。得生姜，名小半夏汤，治支饮作呕。得人参、白蜜，名大半夏汤，治呕吐反胃。得麻黄，蜜丸名半夏麻黄丸，治心下悸忪。得茯苓、甘草，以醋煮半夏共为末，姜汁面糊丸，名消暑丸，治伏暑引饮，脾胃不和，此皆得半夏之妙用。惟阴虚羸瘦，骨蒸汗泄，火郁头痛，热伤咳嗽，及消渴肺痿，咳逆失血，肢体羸瘦禁用，以非湿热之邪，而用利窍行湿之药，重竭其津，医之罪也，岂药之咎哉！

　　卷二毒草部

　　蚤休

　　即草紫河车，金线重楼，俗名七叶一枝花苦微寒，有毒。

　　《本经》主惊痫摇头弄舌，热气在腹中。

　　发明

　　蚤休，足厥阴经药，能治惊痫疟疾，瘰 痈肿，详《本经》主治，总取开结导热，而惊痫摇头弄舌之热邪自除。阳气虚者禁用，醋磨敷痈肿蛇毒有效。

　　卷二毒草部

　　鬼臼

　　《本经》名九臼，一名天臼，一名马目毒公，又有术律草、害母草、独脚莲、羞天花、琼田草、山荷叶、八角盘、唐婆镜、鬼药、爵犀、解毒等名辛温，有毒。

　　《本经》杀虫毒鬼疰精物，辟恶气不祥，逐邪解百毒。

　　发明

　　鬼臼辛温，以毒攻毒之猛药，《本经》杀鬼疰虫毒，辟恶逐邪，宁无顾名思实之意。其治邪痈阴疽蛇毒用之。《良方》一字神散，治子死腹中，无灰酒下一钱立效。射工中人寒热发疮，鬼臼叶一握，苦酒捣汁服一升，日二次效。

　　卷二毒草部

　　射干

　　《本经》名乌扇，其叶丛生，横铺一面如鸟翅及扇之状，故有乌 、乌吹、乌蒲、风翼、鬼扇、扁竹、仙人掌等名苦辛微温，有毒。米泔浸，煮熟炒用。

　　《本经》主咳逆上气，喉痹咽痛，不得消息，散结气，腹中邪逆，食饮大热。

　　发明

　　苦能下泄，辛能上散，《本经》治咳逆上气，喉痹咽痛，不得消息，专取散结气之功，为喉痹咽痛要药。痘中咽痛，随手取效，以其力能解散毒郁也。治腹中邪逆，食饮大热，是指宿血在内发热而言，即《别录》疗老血在心脾间之谓。《金匮》治咳而上气喉中水鸡声，有射干麻黄汤。又治疟母，鳖甲煎丸，用乌扇烧过，取其降厥阴之相火也。火降则血散肿消，而痰结自解。《千金》治喉痹有乌扇膏，中射工毒生疮，乌扇、升麻煎服，以滓敷疮上效。治便毒，射干同生姜煎服，利两三行即效。以其性善降，服之必泻，虚人禁用。苗名鸢尾，根名鸢头，又名东海鸢头。《千金》治蛊毒方用之。

　　卷二毒草部

　　玉簪根

　　即白鹤花苦辛温，有毒。

　　发明

　　玉簪入骨软坚，故能下骨鲠，以根捣自然汁，于竹筒灌入喉，不可着牙齿。刮骨取牙，玉簪根干者一钱、白砒三分、白 七分、硼砂三分、威灵仙三分、草乌头一分半为末，点少许疼处自落。

　　卷二毒草部

　　凤仙子

　　又名急性子苦温，小毒。

　　发明

　　凤仙子性最急速，故能透骨软坚、通窍搜顽痰，下死胎、积块、噎膈、骨鲠。治狂痴，胜金丹用之。取其性急，领砒药吐泄也。庖人煮肉硬者，投子数粒即易烂，是其验也。性与玉簪根同，不可着齿，多食戟人咽，入砒点疼牙即落。同独瓣蒜捣涂痞块即消，加麝香、阿魏尤捷。花治蛇伤，擂酒服之即解。

　　卷二毒草部

　　曼陀罗花

　　实名凤茄辛温，有毒。

　　发明

　　此花浸酒治风，少顷昏昏如醉，动火之患也。故麻药为之首推。八月采此花，七月采麻子花，阴干等分为末，热酒调服三钱，少顷昏昏如醉。剜疮炙火宜先敷此，则不觉苦也。寒湿香港脚煎汤洗之。

　　卷二毒草部

　　羊踯躅

　　即闹羊花辛温，大毒。恶诸石及面，不入汤剂。

　　《本经》主贼风在皮肤中淫淫痛，温疟，恶毒，诸痹。

　　发明

　　羊踯躅治中风瘫痪，性祛风寒湿邪，故可以治诸痹恶毒，正与《本经》之治相符，用其毒以攻毒也。然须谅病患虚实而用。《和剂局方》伏虎丹中用之。南方治蛊毒有踯躅花散，其性之猛烈可知。此物有大毒，曾有人以根入酒饮，遂致于毙。不可近眼，令人昏翳。同天南星、川乌、草乌助虐尤甚。中其毒者以绿豆解之。

　　卷二毒草部

　　芫花

　　苦辛温，有毒。陈者良。水浸一宿晒干，醋炒以去其毒。弘景曰：用者微熬，不可近眼，反甘草。

　　《本经》主咳逆上气，喉鸣咽肿短气，蛊毒鬼疟，疝瘕痈肿，杀虫鱼。

　　发明

　　芫花消痰饮水肿，故《本经》治咳逆，咽肿疝瘕痈毒，皆是痰湿内壅之象。仲景治伤寒表不解，心下有水气，干呕发热而咳，或喘，或利者，小青龙汤主之。若表已解，有时头痛汗出恶寒，心下有水气，干呕痛引两胁，或喘或咳者，十枣汤主之。盖小青龙汤驱逐表邪，使水气从毛窍而出，《内经》开鬼门法也。十枣汤驱逐里邪，使水气从大小便而泄，《内经》洁净府、去菀陈 法也。芫花、大戟、甘遂之性，逐水泻湿，能直达水饮窠囊隐僻处，取效甚捷，不可过剂，泄人真元。

　　卷二毒草部

　　荛花

　　苦寒，有毒。熬黄用，芫花叶尖如柳，花紫似荆，荛花苗茎无刺，花细色黄与芫花绝不相似，或言无荛花以芫花代之，性相近耳。

　　《本经》主伤寒温疟，下十二经水，破积聚，大坚症瘕，荡涤胸中留癖饮食，寒热邪气，利水道。

　　发明

　　荛花苦辛，能破积聚症瘕，治痰饮咳逆，去咽喉肿闭。《本经》治伤寒温疟者，取苦寒以攻蕴积伏匿之邪也。言下十二经水，又治饮食寒热邪气者，以其苦寒峻利，饮食之邪亦得荡涤，而寒热自除也。仲景用此止利以行水，水去则利止矣。又小青龙汤云，若微利者，去麻黄加荛花，盖亦取其利水也。愚按：芫花、荛花虽有辛温开表，苦寒走渗之不同，而破积逐水之功用仿佛。《本经》虽无芫花利水之说，而仲景十枣汤专行利水。是以药肆皆不辨混收，医家亦不辨混用。犹夫食谷得以疗饥，食黍亦可疗饥，混用可无妨碍。若矾石、石字形相类，药状亦相类，可不辨而混用耶。

　　卷二毒草部

　　莽草

　　一名 ，即鼠莽，本作茧字，此物有毒，食之令人迷罔故名。山人以之毒鼠，渔人以之毒鱼，与醉鱼草总一类辛温，有毒。

　　《本经》主头风痈肿疝瘕，除结气疥瘙，杀虫鱼。

　　发明

　　莽草大毒，善杀鱼鼠，其性可知。《本经》治疝瘕结气，荡涤在内之宿积也。疗痈肿头风，搜逐在外之邪毒也。但性最猛烈，服之令人瞑眩。《千金方》每与茵芋同为搜风涤恶之峻剂。近世罕能用之。惟毒鱼之外，仅以浴顽痹湿风及煎嗽虫牙，然沐时勿令入眼，中其毒者，惟草紫河车磨水服之可解，黑豆煮汁服之亦解。以豆汁浇莽根则烂，物类之相制如此。至于茵芋人所未识，毋怪近世医术之卑也。

　　卷二毒草部

　　茵芋

　　苦辛温，有毒。生泰山川谷。春生苗，高三四尺，茎赤，叶似石榴而短浓，又似石南。四月开细白花，五月结实。今彭城、海盐、杭州、雍州、绛州、华州皆有，四月采叶，七月采茎，阴干用之。

　　《本经》主五脏邪气，心腹寒热，羸瘦如疟状，发作有时，诸关节风湿痹痛。

　　发明

　　茵芋大毒，世亦罕用。《本经》虽有治羸瘦如疟状一语，皆是五脏有邪气，心腹寒热所致，非能疗虚羸寒热也。其治关节风湿痹痛，是其正治。时珍曰，《千金》《外台》诸方治风痫有茵芋丸，治风痹有茵芋酒，治妇人产后中风有茵芋膏，风湿诸方多用之。茵芋、石南、莽草皆古人治风妙品，近世罕知。

　　卷二毒草部

　　钩吻

　　《本经》名野葛，红花者名火把草，黄花者名黄藤，《千金》名黄野葛辛温，大毒。

　　《本经》主金疮乳 中恶风，咳逆上气，水肿，杀鬼疰蛊毒。

　　发明

　　野葛之毒甚于戈戟，故有钩吻之名。而风毒蛊疰用之以毒攻毒，苟非大剧。亦难轻用。紫者破血结，青者破痰积。其叶与黄精叶相似，但钩吻叶有毛钩二个，黄精叶似竹叶而无毛钩，可以明辨。误食钩吻叶，饮冷水即死，以死尸悬树上汁滴在地即生菌子，收之名菌药。毒于野葛，蕹菜捣汁解之，取蕹菜汁滴野葛苗即萎死。中野葛毒，急不可得蕹菜，多饮甘草汁、人屎汁，或白鸭血、白鹅血、羊血灌之亦解。

　　卷二蔓草部

　　菟丝子

　　《本经》名菟萝辛甘平，无毒。酒煮捣烂作饼焙干用。雷公曰：凡使勿用天碧草子真相似，只是味酸涩并粘也。菟丝最难得真，有人以子种出皆水犀草，今药肆所卖俱系此类，然服亦有微功，不似假石莲子之大苦大寒大伤胃气，伐人天元也。至贱之物尚尔，若此况珍贵之品，能无伪乎。

　　《本经》续绝伤补不足，益气力肥健人。

　　发明

　　菟丝子去风明目，肝肾气分药也。其性味辛温质粘，与杜仲之壮筋暖腰膝无异，五味之中惟辛通四气，复兼四味，《经》曰，肾苦燥，急食辛以润之。菟丝子、五味子之属是也。与辛香燥热之辛迥乎不同，此补脾肾肝三经要药。《本经》言续绝伤补不足，益气力肥健人者，三经俱实而绝伤续，不足补，气力长，令人肥健矣。其功专于益精髓坚筋骨，止遗泄，主茎寒精出，溺有余沥，去膝胫酸软、老人肝肾气虚腰痛膝冷，合补骨脂、杜仲用之，诸经膜皆属于肝也。气虚瞳子无神者，以麦门冬佐之，蜜丸服效。凡阳强不痿，大便燥结，小水赤涩者勿用。以其性偏助阳也。

　　卷二蔓草部

　　五味子

　　酸温，无毒。产辽东者佳。微焙捣碎用。

　　《本经》主益气，咳逆上气，劳伤羸瘦，补不足，强阴益男子精。

　　发明

　　五味子右肾命门本药。《本经》主咳逆上气，强阴益男子精，心肾不交者宜之，兼入肺肾二经。味酸而敛耗散之金，性温而滋不足之水，生津止渴，益气强阴，壮水镇阳。

　　收瞳子散大，定喘敛汗。加干姜治冬月肺寒咳嗽。同人参、门冬治夏月精神困乏。而虚热久嗽，不可误用表散。须以此去核之辛温助火，但用皮肉之酸咸以滋化之，不宜多用，恐酸太过反致闭遏而成虚热也。黄昏嗽乃火浮于肺，不宜凉药，宜五味子敛而降之。但风邪在表，痘疹初发，一切停饮，肺家有实热者皆当禁之。

　　卷二蔓草部

　　覆盆子

　　《本经》名蓬 甘平微温，无毒。酒浸一宿炒用。

　　《本经》安五藏益精气长阴，令人坚强志，倍力有子，久服轻身不老。

　　发明

　　覆盆子乃蓬 之实。《本经》言，蓬 者， 即实也。或云蓬 是覆盆苗分之为二，殊为未当。宗 云：覆盆子益肾脏缩小便，服之当覆其溺器，故名。《本经》专于暖子脏，服之令人多子。《别录》言益气轻身，令发不白，甘温补血与桑椹同功。惟秦地山中有之，近世真者绝罕。药肆每以树莓代充，欲验真伪以酒浸之，色红者是真，否即是假。

　　卷二蔓草部

　　使君子

　　甘温，无毒。微煨去壳。

　　发明

　　凡杀虫药都是苦辛，惟使君子甘而杀虫，不伤脾胃，大人小儿有虫病者，每月上旬清晨空腹食数枚或为散，肥汤服之，次日虫从大便出。忌饮热茶，犯之即泻。凡虫皆脾胃虚弱，饮食停滞而生此物；甘温即能杀虫，又益脾胃，所以能敛虚热而止泻，为小儿虫积上药。

　　卷二蔓草部

　　木鳖子

　　土木鳖苦温小毒，番木鳖苦寒大毒。又附子之初生未成者曰漏篮子，《炮炙论》名木鳖子与此不同。

　　发明

　　木鳖有二种。有壳者曰土鳖。去壳捣烂，帛裹塞鼻，起倒睫拳毛。又为末唾调，贴痔痛七日即消。一切痈肿，醋磨涂之。一种无壳者曰番鳖。治热病喉痹作痛，和山豆根、青木香磨汁咽之。 疮入眼，番木鳖半个，同轻粉、冰片、麝香为末，左目吹右耳，右目吹左耳，日三次， 疮自退。又能毒狗，狗性大热，此性大寒，寒热相反，激之使然。

　　卷二蔓草部

　　马兜铃

　　苦辛微寒，无毒。去壳，微焙用。

　　发明

　　诸药之性轻浮者，皆能入肺散气，灯心、马勃之属皆然，诸家言其性寒，专于劫痰定喘，不知其苦中带辛，寒中带散，是以肺热痰喘，声音不清者宜之。钱氏补肺阿胶散用之。取其清热降气，邪去则肺安矣。性善涌泄，故《纂要》治蛇蛊毒，一味浓煎服之，探吐，其毒即解。婴儿麻疹内陷喘满声喑者，宜加用之；若肺冷金寒，喘嗽失音者禁用。

　　卷二蔓草部

　　青木香

　　即马兜铃根辛苦微寒，无毒。

　　发明

　　青木香苦寒香细，入足少阴。善降阴气上逆，故治风湿，葳蕤汤用之，并治痈肿痰结气凝诸痛。《唐本》治热肿蛇毒，水磨敷之。《肘后》治蛊毒，酒水和煎服之，毒从小便出。昔人言，多服令人吐利，肺寒咳嗽，寒痰作喘，胃虚畏食人勿服，以其辛香走窜也。

　　卷二蔓草部

　　预知子

　　苦寒，无毒。《大明》曰温。

　　发明

　　预知子专杀虫疗蛊，其治 癖蛇毒，总是杀虫之功。相传取子二枚，缀衣领上，遇有蛊毒则闻其子有声，故名预知，蜀人极贵重之。

　　卷二蔓草部

　　牵牛

　　苦辛温，有毒。东垣云辛热有毒。有黑白二种，名黑丑、白丑，凡用生磨取头末。

　　发明

　　牵牛专一行水峻下之剂。白者属金利肺，治上焦痰饮，除壅滞气逆，通大肠风秘，除气分湿热。黑者属水，泻肾而兼泻脾胃之湿，消肿满香港脚，利大小便秘。但病在血分，或病稍弱而痞满者，不可用。东垣云：牵牛非神农药也。《名医续注》云：味寒能除湿气，利小便，治下注香港脚，此说气味、主治俱误。凡用牵牛，少则动大便，多在泄下如水，乃泻气之药。其味辛辣，久嚼猛烈雄壮，所谓苦寒安在哉。夫湿者，水之别称，有形者也。若受湿气不得施化，致大小便不通，宜暂用之。况牵牛止能泄气中之湿热，不能除血中之湿热，每见酒食过伤病痞者，多服牵牛散取快一时，药过仍痞，以致久服脱人元气，犹不知悔也。

　　东垣治下焦虚肿，天真丹用牵牛，以盐水炒黑，佐沉香、杜仲、补骨脂、官桂诸药，深得补泻兼施之妙用，方见《医学发明》。

　　卷二蔓草部

　　紫葳

　　一名凌霄酸微寒，无毒。

　　《本经》主妇人产乳余疾，崩中症瘕，血闭寒热，羸瘦，养胎。

　　发明

　　凌霄花手足厥阴血分药也，能去血中伏火。《本经》主妇人崩中、症瘕，又治血闭寒热、羸瘦。云养胎者，以有积瘀在内，瘀散则胎自安也，与《金匮》桂枝茯苓丸中用桃仁、丹皮治妊娠症痼害无异；症瘕、血闭、血气刺痛、疠风恶疮多用之，皆取其散恶血之功也。若无瘀血而胎息不安者禁用。

　　卷二蔓草部

　　旋花

　　一名缠枝牡丹甘辛，无毒。制雄黄。

　　《本经》主面 黑色。媚好益气。根主腹中寒热邪气。

　　发明

　　凡藤蔓之属，象人之筋，所以多治筋病，旋花根细如筋可啖。《本经》言主腹中寒热邪气。《别录》言其久服不饥。时珍自京师还，见北地车夫每载之，云暮归煎汤饮可补损伤，则益气续筋之说，尤可征矣。筋被斫断者，用旋花根捣汁沥断处，仍以滓敷，日二易，半月即续。

　　卷二蔓草部

　　蔷薇

　　子名营实酸温，无毒。

　　《本经》营实主痈疽恶疮，结肉跌筋，败疮热气，阴蚀不瘳，利关节。

　　发明

　　蔷薇乃野生之白花者。性专解毒，其实兼能散结，结肉跌筋败疮阴蚀，皆得疗之。《本经》所主，皆言其实，根能入阳明经除风杀虫，故痈疽疮癣常用之。《千金》治消渴尿多，以根煮饮。又治口疮之神药。《圣惠》治小儿遗尿，酒煮服。皆取其温足阳明，而足太阳受荫矣。

　　卷二蔓草部

　　月季花

　　俗名月月红甘温，无毒。

　　发明

　　月季花为活血之良药。捣敷肿疡用之。痘疮触犯经月之气而伏陷者，用以加入汤药即起，以其月之开放，不失经行常度，虽云取义，亦活血之力也。

　　卷二蔓草部

　　栝蒌实

　　甘寒，无毒。去壳，纸包压去油用。反乌附。

　　发明

　　栝蒌实甘寒润燥，宜其为治嗽消痰止渴之要药，以能洗涤胸膈中垢腻郁热耳。仲景治喉痹痛，引心肾咳唾喘息及结胸满痛，皆用栝蒌实取其甘寒不犯胃气，能降上焦之火，使痰气下降也。其性较栝蒌根稍平，而无寒郁之患，但脾胃虚及呕吐自利者不可用。

　　卷二蔓草部

　　栝蒌根

　　即天花粉苦寒，无毒。反乌附。

　　《本经》主消渴身热、烦满大热，补虚安中，续绝伤。

　　发明

　　栝蒌根性寒，降膈上热痰，润心中烦渴，除时疾狂热，祛酒瘅湿黄，治痈疡解毒排脓。《本经》有安中补虚，续绝伤之称，以其有清胃祛热之功，火去则中气安，津液复，则血气和，而绝伤续矣。其性寒降，凡胃虚吐逆，阴虚劳咳误用，反伤胃气，久必泄泻喘咳，病根愈固矣。凡痰饮色白清稀者，皆当忌用。

　　卷二蔓草部

　　土瓜根

　　即王瓜根苦寒，无毒。藏器云有小毒。

　　《本经》主消渴内疽，瘀血月闭，寒热酸疼，益气愈聋。

　　发明

　　王瓜产南方者，禀湿热之气最盛，患疮肿痈毒者食之，为患转甚。产北地者，得春升之气最先。患消渴内疽者用之，其效颇捷。其根治黄胆消渴与栝蒌之性不甚相远，但不能安中补虚续绝伤，调和经络诸血也。《金匮》治妇人经水不调，带下，少腹满一月再见者，土瓜根散主之，深得《本经》主瘀血月闭之旨。方用土瓜根、芍药、桂心、 虫等分为末，酒服方寸匕，日三服。苏颂治小儿发黄，土瓜根生捣汁，服三合，不过三次效。又治黄胆变黑，土瓜根汁平旦温服一小升，午刻黄水从小便出。其治寒热酸疼，皆祛湿热之验。南阳治阳明经热，大便不通，用之为导以下湿热。其子治肺痿吐血，肠风泻血，赤白痢及反胃吐食，惜乎，世医未知用也。

　　卷二蔓草部

　　葛根

　　甘平，无毒。色白者良。入阳明。表药生用。胃热烦渴，煨熟用。

　　《本经》主消渴、身大热、呕吐、诸痹，起阳气，解诸毒。

　　发明

　　葛根性升属阳，能鼓午胃中清阳之气，故《本经》主消渴、身热、呕吐，使胃气敷布，诸痹自开。其言起阳气、解诸毒者，胃气升发，诸邪毒自不能留而解散矣。葛根乃阳明经之专药，治头额痛，眉棱骨痛，天行热气呕逆，发散解肌，开胃止渴，宣斑发痘。若太阳经初病头脑痛而不渴者，邪尚未入阳明不可便用，恐引邪内入也。仲景治太阳、阳明合病，自利反不利，但呕者俱用葛根汤。太阳病下之遂利不止，喘汗脉促者，葛根黄芩黄连汤，此皆随二经表里寒热轻重而为处方。按证施治，靡不应手神效。又葛根葱白汤为阳明头痛仙药。斑疹已见点不可用葛根、升麻，恐表虚反增斑烂也；又葛根轻浮，生用则升阳生津，熟用则鼓午胃气，故治胃虚作渴，七味白术散用之。又清暑益气汤兼黄 用者，以暑伤阳明，额颅必胀，非此不能开发也。花能解酒毒，葛花解醒汤用之，必兼人参，但无酒毒者不可服，服之损人天元，以大开肌肉而发泄伤津也。

　　卷二蔓草部

　　天门冬

　　即天棘根甘寒，无毒。焙热去心，用肥白者良。忌鲤鱼。

　　《本经》主诸暴风湿偏痹，强骨髓，杀三虫，去伏尸，久服轻身益气，延年不饥。

　　发明

　　天门冬手太阴肺经气分药。兼通肾气咳逆喘促，肺痿肺痈，吐血衄血，干咳痰结，其性寒润能滋肺，肺气热而燥者宜之。肺为清虚之脏，凉则气宁，热则气腾。天门冬能保肺，使气不受火扰。合地黄、麦门冬主心肺虚热咳吐脓血，又能治热淋。同参、 定虚喘，盖肺肃则气化，乃能出。若脾虚而泄泻恶食者，虽有前证，亦莫轻投，以其降泄太过也。时珍云，天门冬清金降火，益水之上源，故能下通肾气，入滋补方用之有效。若脾胃虚寒人久服，必致滑肠，反成痼疾，以性寒能利大肠故也。《本经》治诸暴风湿偏痹，盖热则生风，暴则属火，偏痹者湿热所致，故治风先清火，清火在养阴也。其三虫伏尸，皆脾肾湿热所化，清二经湿热，则无三虫伏尸之患矣。又能延年不饥，故辟谷方多用之。

　　卷二蔓草部

　　百部

　　苦微甘，小毒。肥白者良。抽去心用则不烦闷。

　　《本经》主咳嗽上气，火炙酒渍饮之。

　　发明

　　百部为杀虫要药。故肺热劳瘵喘嗽，有寸白虫宜之。蛲虫痢及传尸骨蒸多用之。

　　时珍云，天、麦门冬之类皆主肺痰。但百部气温，肺胃寒者宜之。二冬性寒，肺胃热者宜之。脾胃虚人勿用，以其味苦伤胃也。又浓煎洗牛马虱、树木虫蛀，用填孔中，更削杉木塞之，其虫即死，杀虫之功于此可知。

　　卷二蔓草部

　　何首乌

　　一名夜交藤苦涩微温，无毒。其形圆大者佳。须赤白并用。制法以竹刀刮去皮，拌黑豆九蒸九晒，候用。禁犯铁器，忌莱菔诸血，勿与天雄、乌附、姜、辛、仙茅等同用，为其性敛味涩也。

　　发明

　　何首乌，足厥阴、少阴药也。性禀阴中之阳。产南方者最胜，北地所生，虽极大者，殊不足珍，以地偏属阴而无阳生之力也。白者属气分，赤者属血分。肾主闭藏，肝主疏泄，以此气温味苦涩，苦走肾，温补肝，能收敛精气，所以养血益肝，固精益肾，健筋骨，乌须发，为滋补良药。不寒不燥功在地黄、天门冬诸药之上。气血大和，则风虚斑肿、瘰之疾可愈。生则性兼发散，主寒热 疟，及痈疽背疮皆用之。今人治津血枯燥及大肠风秘，用鲜者数钱煎服即通，以其滋水之性最速，不及封藏即随之而下泄也。与苁蓉之润燥通大便无异，而无助火之虞。肠风脏毒，用干者为末米饮，日服二三钱有效，盖其内温肝肾，外祛少阴风热之验也。《丹方》治久疟，用生姜、何首乌一两，柴胡三钱，黑豆随年数加减，煎成露一宿，清晨热服，若夜疟尤效，乃散中寓收，补中寓散之法。

　　卷二蔓草部

　　萆

　　苦甘平，无毒。产川中，大块色白而松脆者为萆 。若色黄赤者即菝 也。一种小块质坚硬者为土萆 ，不堪入药，忌茗、醋。

　　《本经》主腰脊痛、强骨节，除风寒湿周痹，恶疮不瘳，热气。

　　发明

　　萆 苦平，胃与肝家药也，入肝搜风。《本经》主腰脊痛，强骨节；入肝祛风，入胃祛湿，故《本经》主寒湿周痹、恶疮热气等病。昔人称其摄精之功，或称逐水之效，何两说相悬耶？不知胃气健旺则湿浊去，而肾无邪湿之扰，肾脏自能收摄也。杨氏萆 厘清饮专主浊病，正得此义。又主阴痿失溺，老人五缓者，总取行阳之力，以利关节助健运也。若阴虚精滑及元气下陷不能摄精，小便频数，大便引急者，误用病必转剧，以其温散不利于阴也。菝 与萆 相类，《别录》主腰背寒痛风痹，皆取祛湿热利水、坚筋骨之义。

　　卷二蔓草部

　　土茯苓

　　俗名冷饭团甘淡平，无毒。忌铁器。

　　发明

　　土茯苓古名山牛，入胃与肝肾。清湿热，利关节，止拘挛，除骨痛，主杨梅疮，解汞粉毒。时珍云，杨梅疮起于岭南，风土炎热，岚瘴熏蒸，挟淫秽湿热之邪，发为此疮。

　　今则遍行海宇，类有数种，治之则一，属厥阴、阳明。如兼少阴、太阳、阳明，发于咽喉。

　　兼太阳、少阳，发于头角。盖相火寄在厥阴，肌肉属于阳明。若用轻粉劫剂，毒瓦斯窜入经络筋骨莫之能出，变为筋骨挛痛，发为结毒，遂成痼疾。方用土茯苓一两、薏苡、忍冬、防风、木瓜、木通、白藓皮各五分，皂荚子四分，人参、当归各七分，日服三次，忌饮茶、烧酒，及牛羊鸡鹅鱼肉、麸面、盐、酱，并戒房劳百日，渴饮土茯苓汤，半月全愈。

　　卷二蔓草部

　　白蔹

　　苦甘辛微寒，小毒。反乌附。解野狼毒毒。

　　《本经》主痈肿疽疮，散结气止痛，除热、目中赤，小儿惊痫，温疟，女子阴中肿痛，带下赤白。

　　发明

　　白蔹性寒。解毒，敷肿疡疮有解散之功，以其味辛也。但阴疽色淡不起，胃气弱者，非其所宜。《本经》治目赤、惊痫、温疟，非取其解热毒之力欤。治阴肿带下，非取其去湿热之力欤。《金匮》薯蓣丸用之，专取其辛凉散结，以解风气百疾之蕴蓄也。世医仅知痈肿解毒之用，陋哉。同地肤子治淋浊失精，同白芨治金疮失血，同甘草解野狼毒之毒，其辛散之功可知。而痈疽已溃者不宜用。

　　卷二蔓草部

　　山豆根

　　苦寒，无毒。

　　发明

　　山豆根大苦大寒，故能治咽喉诸疾。苏颂言：含之咽汁，解咽喉肿痛极妙。或水浸含嗽，或煎汤细呷，又解痘疹热毒及喉痹药皆验。盖咽证皆属阴气上逆，故用苦寒以降之。《开宝》言解诸药毒，止痛消疮肿毒，发热咳嗽，善治人马急黄，杀小虫。时珍云，腹胀喘满，研末汤服。血气腹胀，酒服三钱。卒患热厥心痛，磨汁服。总赖苦寒以散之，但脾胃虚寒作泻者禁用。

　　卷二蔓草部

　　黄药子

　　苦平，无毒。

　　发明

　　黄药子治诸恶肿疮 喉痹，及蛇犬蛟毒，研水服之并用外涂。《千金》治瘿疾，以黄药子半斤，无灰酒一升浸药，固济瓶口，糠火煨，候香，瓶头有津即止。时饮一杯不令绝，三五日即消。勿饮不尔令人项细也。又专治马牛心脾热病。

　　卷二蔓草部

　　白药子

　　叶名剪草辛凉，无毒。

　　发明

　　白药子辛凉解毒。故能治金疮出血太多发热。用以凉血清热则痛自止，肌自生。

　　又主喉中热塞不通，时常痛肿，醋煎细呷。治诸骨鲠，在上即吐出，在下即便出。解野葛、生金、巴豆药毒；又治马脾肺热病。

　　卷二蔓草部

　　威灵仙

　　苦辛温，小毒。

　　发明

　　威灵仙性善下走，通十二经，故能宣通五脏，治胃脘积痛，脚胫痹湿痛风之要药。消水破坚积，朝食暮效。辛能散邪，故主诸风。温能泄水，故主诸湿。而痘疹毒壅于上，不能下达，腰下胫膝起灌迟者，用为下引立效。其性利下，病壮实者，诚有殊效。气虚者服之必虚泻而成痼疾，以其耗血走气也。血虚而痛，不因风湿者勿服。

　　卷二蔓草部

　　茜草

　　《素问》名 茹，又名茹 ，俗名血见愁苦辛微温，无毒。

　　《本经》主寒湿风痹，黄瘅，补中。

　　发明

　　茜根色赤而性温，味苦而带辛，色赤入营，性温行滞，味辛入肝，手足厥阴血分药也。《本经》又以治寒湿风痹黄瘅者，是湿热之邪痹着营分，用以清理邪湿则脾胃健运，寒湿风痹无所留着而黄瘅自除矣。其治女子经水不通甚效。详《素问》四乌 一 茹丸，治妇人脱血、血枯。《千金翼》治内崩下血，皆取以散经中瘀积也。病患虽见血证，若泄泻饮食不进者勿服。

　　卷二蔓草部

　　防己

　　辛苦寒，有毒。

　　《本经》主风寒温疟，热气诸病，除邪，利大小便。

　　发明

　　防己辛寒纯阴，主下焦血分之病，性劣不纯，善走下行，长于除湿，以辛能走散。兼之气悍，故主风寒温疟，热气诸病，除邪，利大小便，此《千金》主治也。《别录》疗水肿，膀胱热；通腠理，利九窍，皆除湿之功也。弘景曰，防己是疗风水要药。汉防己是根，入膀胱去身半以下湿热。木防己是苗，走阳 ，治中风挛急风痹湿热。《金匮》防己黄汤，防己地黄汤、木防己汤、五物防己汤，皆治痰饮湿热之要药。而《千金》治遗尿、小便涩，有三物木防己汤。水肿亦有三物木防己汤，总取其通行经脉之力也。能泻血中湿热，通经络中滞塞。壮健之类用之，不得其宜，下喉令人心烦、饮食减少。至于去湿热肿痛，下注香港脚，膀胱积热，诚通行十二经之仙药也。如饮食劳倦，阴虚内热，以防己泄大便则重亡其血，其不可用一也。大渴引饮，及久病津液不行，上焦湿热等证，防己乃下焦血药，其不可用二也。外感邪传肺经，气分湿热而小便黄赤，此上焦气病，其不可用三也。大抵上焦湿热皆不可用，即下焦湿热又当审其二便不通利者，方可用之。

　　卷二蔓草部

　　木通

　　原名通草平淡，无毒。色淡黄细香者佳。

　　《本经》除脾胃寒热，通利九窍血脉关节，令人不忘，去恶虫。

　　发明

　　木通， 根也，入手足太阳、手少阴、厥阴。泻气分湿热，防己泻血分湿热。

　　脾胃不和则水道不利，乃致郁，为寒热，为肿胀，为淋秘，为痹瘅，俱宜木通淡渗之剂，分利阴阳，则水行火降，脾胃和，而心肾平矣。《本经》除脾胃寒热者，以其通利湿热也。曰通利九窍、血脉、关节者，以其味淡渗也。曰令人不忘及去恶虫者，窍利则神识清，湿散则恶虫去。以其通达九窍，行十二经，故又能催生下乳，散痈肿结热。惟胃虚肾冷，及伤寒大便结燥，表虚多汗者禁服。恐重伤津液耗散胃汁也。时珍曰，木通上能通心清肺达九窍，下能泄湿祛热，岂止利小便而已哉。盖能泄丙丁则肺不受邪。能通水道，水源即清，而诸经之湿热皆从小便泄去，故导赤散用之。

　　卷二蔓草部

　　通草

　　原名通脱木平淡，无毒。

　　发明

　　通草轻虚色白，专入太阴肺经。引热下降而利小便，入阳明胃经，通气上达而下乳汁。东垣言，泻肺利小便，治五淋水肿癃闭，取气寒降味淡而升。仲景当归四逆汤，用以通在里之湿热也。妊妇勿服，以其通窍也。

　　卷二蔓草部

　　钩藤

　　一名钓藤甘微苦寒，无毒。取钩用良。

　　发明

　　钩藤手足厥阴药也。足厥阴主风，手厥阴主火。小儿急慢惊痫螈 ，内钩腹痛，客忤胎风，大人肝风，头旋目眩，妇人带下赤白，皆肝风相火之病，肝木风静火息，则诸证自除矣。

　　卷二蔓草部

　　木莲

　　俗名鬼馒头实甘平涩，叶酸平，无毒。

　　发明

　　木莲，薜荔实也。性耐风霜，严冬不凋，故能治一切风癣恶疮，为利水、治血、通乳要药。古方以木莲二枚用猪前蹄煎汤，饮汁尽，一日乳汁即通。无子妇人食之，亦能有乳。其叶主背疮，取叶捣绞汁，和蜜饮数升，以渣敷之，后利即愈。煎汤主贼风疼痛，乘热熏洗，日三次，痛止为度。取藤捣绞汁治白癜风。瘰 、恶疮、疥癣，消肿散毒。疗肠痔、心痛阴 。但南方有瘴气人，不可用。

　　卷二蔓草部

　　紫葛

　　甘寒苦，无毒。生山谷中，苗似葡萄长丈许，根紫色。今所在皆有之。

　　发明

　　紫葛和血解毒，治痈肿恶疮。取根皮捣为末，醋和封之。《千金》紫葛丸用之为君，以其能散寒热结气也。

　　卷二蔓草部

　　草

　　一名勒草，一名葛勒蔓，俗名割人藤甘苦寒，无毒。

　　发明

　　草蔓生道旁，多刺勒人，故又名葛勒蔓。专主五淋利小便，散瘀血。并捣汁服。《千金》专主膏淋，以醋和服之。

　　卷二蔓草部

　　忍冬

　　即金银花甘温，无毒。

　　发明

　　金银花芳香而甘，入脾通肺，主下痢脓血，为内处痈肿之要药。解毒祛脓，泻中有补，痈疽溃后之圣药。今世但知其消肿之功，昧其能利风虚也，但气虚脓清、食少便泻者勿用。痘疮倒陷不起，用此根长流水煎浴，以痘光壮为效，此即水杨汤变法。

　　卷二蔓草部

　　清风藤

　　辛温，小毒。

　　发明

　　清风藤入肝经气分，治风湿流注历节、鹤膝、麻痹瘙痒。同防己浸酒治风湿痹痛，一切风病。熬膏酒服一匙，将患人身上拍一掌，其后遍身发痒不可当，急以梳梳之欲痒止，饮冷水一口即解，风病皆愈，避风数日自安。

　　卷二蔓草部

　　藤黄

　　酸涩，有毒。

　　发明

　　藤黄性毒而能攻毒，故治虫牙蛀齿，点之即落，毒能损骨伤肾可知。

　　卷二水草部

　　泽泻

　　甘咸微寒，无毒。白者良。利小便生用，入补剂盐酒炒。油者伐胃伤脾，不可用。

　　《本经》主风寒湿痹乳难，养五脏，益气力，肥健消水；久服耳目聪明，不饥延年。

　　发明

　　泽泻甘咸沉降，阴中之阳，入足太阳气分。《素问》治酒风身热汗出，用泽泻、生术、麋衔，以其利膀胱湿热也。《金匮》治支饮冒眩，用泽泻汤，以逐心下痰气也。治水蓄烦渴，小便不利，或吐，或泻，用五苓散，以泄太阳邪热也，其功长于行水。《本经》主风寒湿痹，言风寒湿邪着不得去，则为肿胀，为癃闭，用此疏利水道，则诸证自除。盖邪干空窍，则为乳难，为水闭。泽泻性专利窍，窍利则邪热自通，内无热郁则脏气安和，而形体肥健矣。所以素多湿热之人，久服耳目聪明，然亦不可过用。若水道过利则肾气虚。故扁鹊云，多服病患眼。今人治泄精多不敢用，盖为肾与膀胱虚寒而失闭藏之令，得泽泻降之，而精愈滑矣。当知肾虚精滑，虚阳上乘而目时赤者，诚为禁剂。若湿热上盛而目肿，相火妄动而精泄，得泽泻清之，则目肿退而精自藏矣，何禁之有。仲景八味丸用之者，乃取以泻膀胱之邪，非接引也。古人用补药，必兼泻邪，邪去则补药得力矣。

　　卷二水草部

　　羊蹄根

　　俗名秃菜辛苦寒，小毒。傍茎有钩如波棱菜状，夏末结子便枯者是也。

　　《本经》主头秃，疥瘙，除热，女子阴蚀。

　　发明

　　羊蹄根属水走血分，为除湿杀虫要药。故《本经》治头秃、疥瘙、女子阴蚀之患。新采者醋捣涂癣。杀虫加轻粉尤效。

　　卷二水草部

　　菖蒲

　　辛温，无毒。解巴豆、大戟毒。

　　《本经》主风寒湿痹，咳逆上气，开心孔，补五脏，通九窍，明耳目，出音声。主耳聋、痈疮，温肠胃，止小便，久服轻身，不忘不惑，延年益心智，高志不老。

　　发明

　　菖蒲乃手少阴、厥阴之药，心气不足者宜之。《本经》言补五脏者，心为君主，五脏系焉。首言治风寒湿痹，是取其辛温，开发脾气之力。治咳逆上气者，痰湿壅滞之喘咳，故宜搜涤。若肺胃虚燥之喘咳，非菖蒲可治也。其开心孔，通九窍，明耳目，出音声。总取辛温利窍之力。心孔开，九窍利，则痈疮之毒可解。肠胃喜温恶寒，肠胃既温，则膀胱之虚寒小便不禁自止。久服轻身者，除湿之验也。不忘不惑，延年益智，高志不老，皆补五脏、通九窍之力也。又主肝虚，心腹痛，霍乱转筋，消伏梁癫痫，善通心脾痰湿可知。《千金》治胎动不安，半产漏下，或抢心下血，及产后崩中不止，并以菖蒲一味煎服。凡阳亢阴虚嫠寡失合者禁用，以其性温善鼓心包之火，与远志之助相火不殊。观《本经》之止小便利，其助阳之力可知。

　　卷二水草部

　　蒲黄

　　甘微寒，无毒。筋能行血，罗去粗筋，取粉用。

　　《本经》主心腹膀胱寒热，利小便，止血，消瘀血。

　　发明

　　手足厥阴血分药也。故能治血，治痛。《本经》主心腹膀胱寒热，良由血结其处，营卫不和故也。又言止血，消瘀者，以生则能行，熟则能止，与五灵脂同用，名失笑散，治一切心腹疼痛。能破瘀积，消痈肿，去产妇儿枕痛。然胃气虚者，入口必吐，下咽则利，以五灵脂性味浊恶也。宋度宗一夜忽舌胀满口，用蒲黄、干姜末干掺而愈，以蒲黄之凉血活血，干姜之引火外散，深得逆从兼济之妙用。然舌根胀痛，亦有属阴虚火旺者，误用前法，转伤津液，每致燥涩愈甚，不可不审。

　　卷二水草部

　　苦草

　　苦温，无毒。

　　发明

　　苦草香窜，入足厥阴肝经，理气中之血。产后煎服，能逐恶露。但味苦伐胃，气窜伤脑，膏梁柔脆者，服之减食作泻，过服则晚年多患头风。昔人畏多产育，以苗子三钱，经行后曲淋酒服，则不受妊，伤血之性可知。煎汤主妇人白带。又治嗜食干茶，面黄无力，为末，和炒芝麻，不时嚼之。

　　卷二水草部

　　水萍

　　辛寒，无毒。浮水面，小而背紫者是。

　　《本经》主暴热身痒，下水气胜酒，长须发，止消渴。

　　发明

　　浮萍发汗胜于麻黄，下水捷于通草。恶疾疠风遍身者，浓煎浴半日多效。其性轻浮，入肺经达皮肤，故能发扬邪汗。《本经》主暴热身痒者，专疏肌表风热也。下水气者，兼通阳明肉理也。胜酒者，阳明通达而能去酒毒也。长须发者，毛窍利而血脉荣也。止消渴者，经气和而津液复也。浮萍为祛风专药。去风丹，用紫背浮萍为末，蜜丸，弹子大，豆淋酒下一丸。治大风癞风，一切有余，风湿香港脚及三十六种风皆验。而元气本虚人服之，未有不转增剧者。至于表虚自汗者，尤为戈戟。

　　卷二

　　水草部

　　甘寒，无毒。

　　发明

　　性味滑。常食发气，令关节急。患痔漏、香港脚、积聚，皆不可食，为其寒滑伤津也。《千金方》治热泻呕逆漏气，泽泻汤、麦门冬汤并用之。取其清胃脘之热逆也。又能压丹石，解百药毒。

　　卷二水草部

　　海藻

　　苦咸寒，小毒。反甘草。

　　《本经》主瘿瘤结气，散颈硬核，疗痈肿症瘕坚气，腹中上下雷鸣，下十二种水肿。

　　发明

　　海藻咸能润下，寒能泄热利水，故《本经》主瘿瘤结核，痈肿症瘕，散十二经水及除浮肿、香港脚留饮痰气之湿热，使邪从小便而出。《经》云：咸能软坚。营气不从，外为浮肿，随各引经药治之。凡海中诸药性味相近，主疗一致，虽有不同，亦无大异。

　　卷二水草部

　　昆布

　　咸寒滑，小毒。

　　发明

　　咸能软坚，故瘿坚如石者，非此不能除。能破阳邪水肿，与海藻同功。然此物下气，久服瘦人，海岛人常食之，水土不同故耳。凡海中菜皆损人，不独昆布、海藻为然。

　　卷二石草部

　　石斛

　　甘淡微苦咸平，无毒。酒浸用。种类最多，惟川者味甘淡、色黄、无岐，可无伤胃之虞。古称金钗者为最，以其色黄如金，旁枝如钗，故有是名。近世绝无此种，川者差堪代用。其余杂产、味苦色晦、中虚多岐者，味皆极苦，误用损人。凡入汤药酒浸晒干入丸剂，薄切，米饮浆晒干磨之。

　　《本经》主伤中除痹下气，补五脏，虚劳羸瘦，强阴益精，久服浓肠胃。

　　发明

　　石斛足太阴、少阴脾肾之药。甘可悦脾，故浓肠胃而治伤中。咸能益肾，故益精气而补虚羸，为治胃中虚热之专药；又能坚筋骨，强腰膝，骨痿痹弱，囊湿精少，小便余沥者宜之。

　　卷二石草部

　　骨碎补

　　俗名猴姜苦温，无毒。蜜水焙用。

　　发明

　　骨碎补，足少阴药也。骨伤碎者能疗之，故名。主骨中毒瓦斯，风气，耳鸣，牙疼，骨痛，破血止血，折伤接骨。又治肾虚久泻，以之为末，入猪肾中煨熟食之。戴元礼治痢后骨痿，入虎骨四斤，丸用之有效。但其性降收，不可与风燥药同用。

　　卷二石草部

　　石苇

　　苦微寒，无毒。凡用去黄毛，不尔射人肺令咳不已。去梗微炙用。

　　《本经》主劳热邪气，五癃闭不通，利小便水道。

　　发明

　　石苇蔓延石上，生叶如皮。其味寒利，故《本经》治劳热邪气，指劳力伤津，癃闭不通之热邪而言，非虚劳之谓。治妊娠转胞同车前煎服。

　　卷二石草部

　　景天

　　一名慎火草，俗名火丹草苦寒，无毒。

　　《本经》主大热火疮，身热诸邪恶气。

　　发明

　　慎火草性能凉血解毒，故《本经》治大热火疮。《日华》治热狂赤眼，头痛，寒热游风，女子带下，《千金》慎火散以之为君，专主血热崩中带下之病，捣汁涂。小儿丹毒发热及游风热疮，外用并效。一切病得之寒湿，恶寒喜热者勿投。

　　卷二石草部

　　石胡荽

　　即天胡荽，俗名鹅不食草，又名鸡肠草辛温，无毒。汁制砒石、雄黄。

　　发明

　　鹅不食草气温而升，味辛而散，故能透达巅顶。人但知其搐鼻通而落息肉，不知其治头痛之功最捷，而除翳之功更奇， 塞鼻中翳膜自落，故碧云散用以取嚏，则浊气宣通而翳自除，是昔人以开锅盖法喻之。

　　卷二石草部

　　地锦

　　一名地朕苦平，无毒。

　　发明

　　地朕多生庭院砖缝，茎赤叶青，繁丝如锦，故有是名。能通流血脉，治崩中痢下，功专散血止血，通利小便，《千金》治淋方用之。

　　卷二苔草部

　　陟厘

　　甘温，无毒。生于水底石上者，蒙茸如发，谓之陟厘。

　　发明

　　陟厘与水苔同生水中，但浮于水者谓之水苔。《千金》治胁热下利，呕逆，温食则吐，有陟厘丸为痢证之首方，《日华》捣汁治天行心闷，《别录》主心腹大寒，温中消谷，强胃气，止泄痢，并取其性温而能利水也。

　　卷二苔草部

　　石蕊

　　一名蒙顶茶甘温，无毒。生蒙山顶石面及枯株上，与木耳无异。

　　发明

　　石蕊明目益精气，润喉解热化痰；同生姜能解阳明头额眉骨痛，本乎天者亲上也。

　　卷二苔草部

　　卷柏

　　辛平，无毒。桐君雷公云：甘寒，无毒。盐水煮半日，再以井水煮半日。生用破血，炙用止血。

　　《本经》主五脏邪气，女子阴中寒热痛，症瘕血闭绝子，久服轻身和颜色。

　　发明

　　卷柏，足厥阴经血分药也。详《本经》诸治一皆女子经癸之病，总厥阴与冲脉之患也。《千金》大泽兰丸、紫石英、天门冬等丸皆用之。《经疏》言妊妇禁用，以其能寒子脏中血气也。

　　卷二苔草部

　　马勃

　　辛平，无毒。多生竹园湿地，腐胀而成。凡用以生布张开，将马勃于上摩擦，下以盘承取末用之。

　　发明

　　马勃轻虚上浮，力能散肺中邪热。故治咳嗽，喉痹衄血，失音诸病。东垣治大头病，咽喉不利，普济消毒饮用之，然须生蜜拌 入水调散，不浮，方可煎服。

　　卷二苔草部

　　倒挂草

　　甘苦，无毒。

　　发明

　　倒挂草生井口边，《千金》断酒方于端午午时取烧研水服，勿令知，即恶酒不饮。其树孔中生者，《千金》用治瘿瘤，取其倒垂而根不着也。

　　卷二苔草部

　　苔

　　甘寒，无毒。

　　发明

　　井中苍苔得至阴之气而生。火疮伤烂脱皮者，以苔炙末，每钱入冰片二分，杵极细掺上，痛即止，不过三度愈。如无井中者，墙阴地上者亦可用之。

　　卷三谷部

　　诸米

　　甘平，无毒。

　　发明

　　米受坤土精气而成，补五脏而无偏胜。粳者曰稻，糯者曰黍，资生之至宝也。其南粳温，北粳凉。赤粳热，白粳平，晚白粳凉。新粳热，陈粳凉。新、陈、黄、白总谓之粱，通名曰稷。虽能益人，然不可过食，过食则伤中州之气也。有人嗜食生米，久成米瘕，治之以鸡屎白，取其杀虫也。未经霜新米，病患所禁，下痢尤忌。作食动风气，陈者下气益脾，病患尤宜。《本草》言，粳米温中和胃气、长肌肉。仲景白虎汤、桃花汤、竹叶石膏汤并用之，皆取晚粳，得金之气居多故也。陈仓米开胃进饮食，年久者治久痢甚良。秫米，俗云糯米，益气补脾肺，但磨粉作稀糜，庶不粘滞，且利小便，以滋肺而气化下行矣。若作糕饼，性难运化，病患莫食。泔水善消鸭肉，又制二术宜之。红莲米入心脾补血。 米温中益气，除湿止泻。谷芽启脾进食，宽中消谷，而能补中，不似麦芽之削克也。稷米苗高如芦，俗名芦粟，穗曲下垂如钩者良。治热压丹石毒，解苦瓠毒，不可与附子同食。粟即小米，利小便止痢，压丹石热，解小麦毒，发热。稗米浓肠胃济饥，其苗根治金疮血出不止，捣敷或研末掺之，其血即止。菰米即雕胡茭草之子，止渴解烦。舂杵头糠能治噎膈，取其运动之性，以消磨胃之陈积也，然惟暴噎为宜。

　　卷三谷部

　　诸麦

　　甘平皮寒无毒。

　　发明

　　《素问》云，麦属心火之谷也。郑玄云，麦有孚甲属木。许慎云，麦属金，金旺而生，火旺而死。三说各异。《别录》云，麦养肝气，与郑说合。孙思邈云，麦养心气与《素问》合。参考其功，除烦、止渴、收汗、利溲、止血，皆心之病，当以《素问》为准。苏恭云，小麦作汤，不令皮坼，坼则性温，不能消热止渴也。可知方中用麦皆取外麸之力，仍取温性内存以辅助之。愚按：五谷中惟麦得春升之气最早，故为五谷之长。察其性之优劣，则南北地土所产之不同：北麦性温，食之益气添力；南麦性热，食之助湿生痰。故北人以之代饭，大能益人，养肝气，去客热，止烦渴，利小便，止漏血唾血，令妇人得孕。南方气卑地湿，久食令人发热，乡土不同故也。干面益胃强肝，湿面生痰助湿，初夏新者尤甚。新麦性柔，助湿热尤甚。而斩获时遇雨色变者，食之令人作呕，能伤胃气。麸皮多筋而性寒，能发肝风脾气，且最难 化。受其伤者，惟草果能消去之，其治走气作痛，用酽醋拌麸皮炒热，袋盛熨之。小麦粉乃麸皮洗筋澄出。《积善堂方》乌龙膏治一切肿毒未溃者，用陈年小麦粉炒黑，醋调糊熬如漆，磁罐收贮，用时摊纸上剪孔贴之，其肿自消，药力尽自脱。用经霜桑叶、大黄末和蜜调敷尤良。浮麦轻虚，象肺能敛盗汗，取其散皮腠之热也。麦奴乃麦将熟时上有黑霉者，朱肱治阳毒、温毒、热渴、斑狂，麦奴丸用之。方用小麦奴、梁上尘、釜底煤灶突墨，同黄芩、麻黄、硝黄等分为末，蜜丸，弹子大，水化服一丸，汗出或微利即愈，取从火化之象也。大麦即牟麦，健胃化食，主消渴除热，久食令人多力健行。大麦作 温中消食，即经发萌，大能耗伐肾气，凡人小便多者禁之。王好古云：麦 、神曲二药，胃气虚人宜服之。赵养葵曰，此不稽之言也。今人造饴必用麦 ，始化，伤中消导可知。产妇乳肿不欲乳哺，用麦 半两入四物汤，服之即断，伤耗精血可知。雀麦一名杜姥草，益肝和脾，《丹方》以此草同苦瓠叶醋渍炮熟，内口中齿外边熨之，冷则易，热者再熨。更取铜器置水浸熟草与叶，乘热漱痛齿，得虫长三分。老者黄色，小者白色，多者得数十枚，少者得二三十枚，出《千金方》。荞麦甘平，动风发热，能炼肠胃滓秽积滞，降气宽肠，治白浊白带，气盛而湿热者宜之。孟诜言益气力者，殆未然也。炒焦热水冲服，治绞肠沙，腹痛。小儿丹毒，赤肿，醋调涂之。然须北方者良，南方者味苦性劣不堪服食，久食令人动风头眩；不可与猪羊肉食，令人须眉脱落，又不可合黄鱼食。其秆烧灰淋汁即碱，用化锻石，能去靥痣恶肉。

　　卷三谷部

　　诸豆

　　甘平，无毒。

　　发明

　　大豆曰菽，色黄，入脾，泻而不补。色黑入肾，泻中寓补。《本经》云，生研和醋涂痈肿，煎汁饮杀鬼毒止痛。《日华》云，制金石药毒。时珍云，水浸捣汁解矾石、砒石、乌附、射罔、甘遂、巴豆、芫青、斑蝥百药之毒。古方取用甚多，炒热酒淋。治风毒香港脚，筋脉拘挛，产后中风口 ，头风破伤，并宜炒熟酒淋服之。黄大豆生泄利，熟壅气，生痰动嗽诸病，皆非所宜。惟痘后余毒发痈，炒黑研末，以香油调敷之；生浸细磨和滓炒热敷肿疡背疮，冷则换热者，频敷即消。误食毒物，生捣研，水灌吐之。诸菌毒不得吐者，浓煎汁饮之。又试内痈及臭毒腹痛，并与生黄豆嚼，甜而不恶心者，为上部有痈脓及臭毒发沙之真候。其生黄豆叶嚼烂罨蛇虺伤立效。白扁豆入脾经气分，能和中止呕，得木瓜治伤暑霍乱。

　　《金匮》云，扁豆，病寒热者不可食之，以其能滞气也。若脾虚寒热不止，则扁豆又非禁剂。一种紫黑者，入脾经血分，治失血血痢，俱炒黑用之。扁豆花治下痢脓血，赤白带下。叶治霍乱吐下，吐痢后转筋，生捣一握，入醋少许绞汁，服之立瘥。细黑豆，一名 豆，俗名科豆，入肾经血分，同青盐、旱莲草、何首乌蒸熟，但食黑豆则须发不白，其补肾之功可知。今人以制何首乌取以引入肾经也。黑豆炒焦淋酒，即豆淋酒也，头风、香港脚咸取用之，以其直达肾经血分也。大豆黄卷，黑大豆发芽是也。《本经》治湿痹筋挛膝痛，除胃气结积，益气解毒，《金匮》薯蓣丸用之，取其入脾胃散湿热也。赤小豆，即赤豆之小而色黯者，俗名猪肝赤。其性下行通利小肠，故能利水、降火，久食令人枯燥，瓜蒂散用之，以泄胸中寒实，正以其利水清热也。生末敷痈肿，为伤寒发颐要药。发芽同当归治便红肠痈，取其能散蓄积之毒也。绿豆甘凉解毒，能明目，解附子、砒石诸石药毒，而与榧子相反，误犯伤人。

　　绿豆粉治痈疽，内托护心丹极言其效。真粉乃绿豆所作，取陈者蜜调敷痘毒。痘疮湿烂不结痂者，干扑之良。绿豆壳治痘生目翳。蚕豆甘温性滞，中气虚者，食之令人腹胀。《积善堂方》言，一女子误吞针入腹，诸医不能治，有人教令煮蚕豆同韭菜食之，针自大便同出。

　　误吞金银物者用之皆效。豌豆，一名毕豆。补中益气，烧灰治痘疹、黑疔。神黄豆产缅甸，形如槐子，近时稀痘方用之，一阳日用清水磨服。淡豆豉，用黑豆淘净，伏天水浸一宿，蒸熟摊干，蒿覆三日，候黄色取晒，下瓮筑实，桑叶浓盖，泥封七日取出，又晒，酒拌入瓮，如此七次，再蒸如前即是。主伤寒头疼，寒热烦闷，温毒发斑，瘴气恶毒。入吐剂发汗。并治虚劳喘吸，脚膝疼冷，大病后胸中虚烦之圣药。合栀子治心下懊 ，同葱白治温病头痛。

　　兼人中黄、山栀、腊茶，治瘟热疫疠，虚烦喘逆。与甘、桔、葳蕤，治风热燥咳，皆香豉为圣药。盖瓜蒂吐胸中寒实，豆豉吐虚热懊 。得葱则发汗，得盐则涌吐，得酒则治风，得薤则治痢，得蒜则止血，生用则发散，炒熟则止汗，然必江右制者方堪入药。入发散药，陈者为胜。入涌吐药，新者为良。以水浸绞汁，治误食鸟兽肝中毒，服数升愈。豇豆，补肾健胃，解莽草毒。刀豆，缓补元阳，其子治病后呃逆不止，烧灰存性，白汤调服二钱即止，亦取其降浊气之力也。

　　卷三谷部

　　胡麻

　　《本经》名巨胜子，《千金》名乌麻子，即黑芝麻。叶名青 ，茎名麻 。甘温，无毒。

　　《本经》主伤中虚羸，补五内，益气力，长肌肉，填髓脑，久服轻身不老。

　　发明

　　胡麻甘温，质润性燥，专入足少阴血分。巨胜子丸以之为君，专补肾脏阳虚，兼行肝、心、脾、肺四经，益脾滋肺，降心包之火，滋肝木之阴，平补五脏，但不若附桂之雄健耳。其白者名白油麻，亦能润肺除燥，下通脾约便难。赤者专发肾经之毒，钱氏治小儿痘疹变黑归肾，用赤芝麻煎汤送百祥丸。青 ，巨胜苗也。《本经》主五脏邪气，风寒湿痹，益气补脑髓，坚筋骨。胡麻花为末，麻油涂生秃发、长眉毛，《外台》、《千金》用之。麻茎烧灰点痣去恶肉，又治小儿盐哮，以淡豆腐蘸麻茎灰食之。白麻作油，微寒解毒润肠，主产妇胞衣不落，熬膏生肌长肉，止痛消肿。灯盏油吐风痰食毒。

　　卷三谷部

　　亚麻

　　俗名壁虱胡麻。微温，无毒。

　　发明

　　亚麻性润，入阳明经，专于解散风热湿毒，为大麻风必用之药。故醉仙散用之。

　　卷三谷部

　　麻子仁

　　即麻子蒉甘平，无毒。入药微炒研用，入丸汤泡去壳，取帛包煮沸汤中浸至冷出之，垂井中一夜，勿着水，次日日中曝干， 去壳，簸扬取仁。

　　《本经》实名麻仁，补中益气，久服肥健不老神仙。花名麻勃，治一百二十种恶风，黑色，遍身苦痒，逐诸风恶血，女人经候不通。

　　发明

　　麻仁入手阳明、足太阴，其性滋润。初服能令作泻，若久服之能令肥健，有补中益气之功。脏腑结燥者宜之。仲景治阳明病汗多胃热便难，脾约丸用之，取润脾土枯燥也。

　　《日华》止消渴，通乳汁，主催生难产，及老人血虚，产后便秘宜之。麻勃治身中伏风，同优钵罗花为麻药，砭痈肿不知痛。叶绞汁，服五合下蛔虫，捣烂敷蝎毒俱效。黄麻破血利小便。麻根捣汁治产难衣胞不下，煮服治崩中不止，生走而熟守也，并治热淋下血不止。根叶并治挝打瘀血，心腹满痛，捣汁服之皆效。陈黄麻烧灰，酒服方寸匕，散内伤瘀血。

　　卷三谷部

　　薏苡仁

　　即米仁甘微寒，无毒。入理脾肺药，姜汁拌炒。入利水湿药生用。

　　《本经》主筋急拘挛，不可屈伸，久风湿痹下气，久服轻身益气。根下三虫。

　　发明

　　薏苡甘寒，升少降多，能清脾湿，祛肺热及虚劳咳嗽。肺痿肺痈，虚火上乘，皆宜用。为下引又能利筋去湿，故《本经》治久风湿痹，拘急不可屈伸之病。盖治筋必取阳明，治湿必扶土气，其功专于利水，湿去则脾胃健，而筋骨利、痹愈，则拘挛退，而脚膝安矣。然痹湿须分寒热，盖寒则筋急，热则筋缓，大筋受热，弛纵则小，筋缩短而挛急不伸，故宜用此。若因寒筋急而痛者，不可用也。其治虚人小便不利，独用数两，水煎数沸服之即通。若津枯便秘，阴寒转筋及妊娠禁用，以其性专下泄也。取根捣汁，治蛔攻心痛。生根下三虫。又肺痈，以根汁冲无灰酒服，初起可消，已溃可敛，屡效。

　　卷三谷部

　　罂粟壳

　　子名御米涩温微毒。蜜炙止嗽，醋炙止痢。

　　发明

　　粟壳性涩，却痰嗽，止下痢，肺虚大肠滑者宜之。若风寒咳嗽，泻痢初起，有火邪者，误用杀人如剑，戒之。御米治反胃，胸中痰滞。

　　卷三谷部

　　阿芙蓉

　　一名阿片，俗名鸦片酸涩温，微毒。天方国以罂粟蕊，竹针刺破青苞，次早液出，竹刀刮取阴干者是也。土鸦片亦能涩精止泻，但力薄少效。

　　发明

　　京师售一粒金丹，通治虚寒百病，用阿芙蓉一分，粳米饭捣作三丸，每服一丸，不可多服。忌酸醋，犯之肠断，又忌葱、蒜、浆水。古方治泻痢脱肛，久痢虚滑，用一二分，米饭送下，其功胜于粟壳。又痘疮行浆时泻泄不止，用四五厘至一分，未有不止者。今世服饵少用，惟房中术外用之，诚为涩精助火之首列也。

　　卷三谷部

　　蒸饼

　　甘平，无毒。寒食日以单面所造酵水发成。

　　发明

　　温中健脾，消食化滞，和血止汗，利三焦，通水道；用以打糊丸，健脾胃良药。

　　卷三谷部

　　神曲

　　酒曲，红曲，女曲甘微苦辛平，无毒。造神曲法，夏日用白面五斤，入青蒿、苍耳、野蓼自然汁各一碗，杏仁泥四两，赤小豆二两，煮研拌面作曲，风干，陈久者良，炒香用。举世以相思子作小豆，大谬。

　　发明

　　神曲入阳明胃经，其功专于消化谷麦酒积。陈久者良。但有积者，能消化，无积而久服则消人元气。故脾阴虚胃火盛当禁也。酒曲亦能消食去滞气，行药力，但力峻伤胃。

　　红曲乃粳米所造，然必福建制者为良。活血消食，有治脾胃营血之功。女人经血阻滞，赤痢下重，宜加用之。女曲是女人以完麦罨成黄子，消食下气，止泻痢，破冷血，《千金方》恒用之。

　　卷三谷部

　　胶饴

　　即饧糖甘温，无毒。白色者良。

　　发明

　　饴糖甘温入脾经气分，润肺气，止暴嗽，补虚冷，益津气，除唾血，仲景建中汤用治腹痛，取稼穑之甘以缓之也。治伤寒肾虚，尺脉不至，是实土以堤水，非伐肾也。而中满吐逆疳病，皆不可食，以其生痰助火最甚也。丹溪云，大发湿中之热，小儿多食，损齿生虫，熬焦酒服，能消食积，下瘀血，解附子、乌头毒。拌轻粉熬焦为丸，噙化，疗咸哮喘嗽，大吐稠痰即愈。

　　卷三谷部

　　醋

　　即酢，一名苦酒酸寒，无毒。凡制肝药，用为引导。

　　发明

　　醋名苦酒，专取米酿成者，味带酸苦，若酒饴所造则兼酸甜矣。然酒之与饴总皆米制，但功力稍逊耳。宗 曰，米醋比诸醋最酽，入药多用，谷气全也。仲景少阴病咽中伤生疮不能语言，声不出者，苦酒汤主之。内有半夏之辛，以发声音，鸡子之甘以缓咽痛，苦酒之酸以敛咽疮也。调敷药则消痈肿，制药味则敛毒性；诸恶狂妄，及产后血晕，烧炭淬醋，以辟恶气也。北人感冒风寒，用酸汤胡椒鸡面热食，汗之则愈，以北方素鲜生发之气，但取以助方宜之不足，则邪自不能为虐耳。东南木气用事，肝火易动，诸病皆当忌食，醋喜入肝，酸寒收敛，病邪得之，难于发泄耳。

　　卷三谷部

　　酒

　　糟，烧酒辛甘大热。新者有毒，陈者无毒。味甜者曰无灰酒，方可入药。

　　发明

　　酒严冬不冰，其气悍以侵明，其性热而升走，醉后则体软神昏，振寒战栗。《本草》止云有毒，不知其温中发热近于相火也。酒类多种，酝酿各异，甘苦悬殊。甘者性醇，苦者性烈。然必陈久为胜。其色红者，能通血脉，养脾胃。色白者，则升清气益肺胃。至于扶肝气，悦颜色，行药势，辟寒气。其助火邪，资痰湿之性则一。醉当风卧成恶风，醉浴冷水成痹痛，醉饱饮水成癖积，皆宜切慎。豆淋酒以黑豆炒焦，红酒淋之，破血去风，治男子中风口 ，阴毒腹痛，及小便尿血，妇人产后一切诸证。烧酒，一名火酒，又名气酒，与火同性，得火则燃。其治阴寒腹痛最捷，然臭毒发沙，误用立毙。又入盐少许，治冷气心痛，下咽则安。其性大热，与姜蒜同饮，令人生痔。糟性最助湿热，病水气浮肿，劳嗽吐血人忌食。惟罨扑损，行瘀止痛，及浸水洗冻疮，敷蛇咬、蜂叮毒有效。

　　卷三菜部

　　韭

　　生辛涩，熟甘温，无毒。叶细根紫者良。韭子入药，蒸熟曝干，簸去黑炒黄研用。

　　韭初生芽，食之伤人心气。

　　发明

　　韭入足厥阴经，下散血积。生用治死血留于胃口作痛，及妇人经脉逆行，打扑损伤，捣汁和童便饮。然须善食，便实者宜之。有肾气上攻心痛者，宜用韭汁和五苓散为丸，空心茴香汤下。昔人言治噎膈，惟死血在胃者宜之。若胃虚而噎勿用，恐致呕吐也。其心腹有痼冷者勿食，食之必加剧，《黄帝》云，冻韭不可生食，动宿饮，饮盛必吐水。韭花食之动风，风气人勿食。韭子辛温壮火，治梦泄尿血，白带白淫，男子随溲而下，女子绵绵而下。惟肾气过劳不能收摄者为宜。若阴虚火旺，及亢阳不交，独阴失合，误用是抱薪救焚矣。

　　大抵韭之功用，全在辛温散结。子则包含少火未散，故能涩精；而壮火炽盛，则为戈戟。今人以韭子薰龋齿出虫，然能伤骨坏齿，不可不知。

　　卷三菜部

　　薤

　　辛苦温，无毒。似韭而叶阔者是。《黄帝》云薤不可共牛肉作羹，食之成瘕，韭之气味相类，功用亦相类，如无薤处，以韭代之。

　　《本经》治金疮疮败，轻身不饥，耐老。

　　发明

　　薤白味辛气温，入手阳明。除寒热，温中去水，专泄气滞。故四逆散加此，治泄利下重胸痹。薤白白酒汤专用以泄胸中痹气也。《本经》治金疮疮败，取辛以泄气、温以长肉也。弘景云，仙方及服食家皆须之。即《本经》轻身不饥耐老之谓。诸疮中，风寒水肿，生捣敷之。捣汁生饮，能吐胃中痰食虫积屡验。《金匮》救卒死，捣汁灌鼻中效。薤叶治肺气喘急，《千金方》用之，以薤善散结，蒜能消症，各适其用也。

　　卷三菜部

　　葱

　　胡葱良，蟠葱即龙爪葱辛平，无毒。服地黄、常山、蜜桂者犯之无效。生葱尤忌。葱与鸡雉、犬肉食之，令人动血。

　　《本经》作汤，治伤寒寒热中风，面目浮肿，能作汗。

　　发明

　　葱茎味辛温，上升入手太阴、足阳明经，专主发散，以通上下阳气，即《本经》作汤以下主治，故伤寒头痛如破，用连须葱白香豉汤。少阴病下利清谷，里寒外热，厥逆脉微者，白通汤内用葱白，以其辛温通阳气也。妊娠风邪喘嗽，非葱白、橘皮不除，且能安胎顺气。金疮折伤血出疼痛不止者，用葱连叶煨熟敷之，冷即频易，其痛立止，更无瘢痕也。

　　以葱叶专散血气。葱须专行经络。葱花主心痹痛如刀刺。葱子明目，补中气不足。蟠葱专主冷热疝气。胡葱化五石，消桂为水，疗肿毒。

　　卷三菜部

　　蒜

　　小者曰蒜，大者曰胡辛温小毒。服云母人切禁，胡蒜、独颗蒜尤忌。

　　发明

　　胡之与蒜功用仿佛，并入手太阴、阳明。气味薰烈，能通五脏，达诸窍，去寒湿，辟邪恶，消痈肿，化症积肉食，主溪毒下气。治蛊传蛇虫沙虱疮，此其功也。夏月食之解暑，多食伤气损目。养生者忌之。艾火炙用独颗蒜甚良，以其力专也。凡中暑毒人烂嚼三四瓣下咽即知。又鼻衄不止者，捣贴足心，衄止即拭去之。蒜齑水顿服二升，吐腹中虫积。噎膈食不得下，腹热如火，手不可近者，皆效。但胃虚少食者，误投是速其咎也。香港脚风病，及时行病后忌食，为其能鼓午余毒也。服云母、钟乳人勿食，为其能搅散药力，犯之必腹痛泄利，前功尽弃也。小蒜主霍乱腹中不安，温中除邪痹毒瓦斯。《黄帝》云，食小蒜、啖生鱼，令人夺气阴核疼，不可共韭食，令人身重。

　　卷三菜部

　　芸苔

　　即油菜辛温无毒。

　　发明

　　芸苔破血，故产妇宜食之，然须藏久者，庶无泄泻之虞。若旧患香港脚者不可食，胡臭人不可食，食之加剧。游风丹肿取叶捣敷如神。无叶时以子代之。时病瘥后不可食一切生菜，令手足肿。其子打油，名香油，痈疽及痔漏中生虫，以香油涂之即尽。腊肉蛀孔中滴入，其虫即灭，治虫之功可知。

　　卷三菜部

　　白芥子

　　辛温微毒。

　　发明

　　痰在胁下及皮里膜外，非此不能达，控涎丹用白芥子正此义也。辛能入肺，温能散表，故有利气豁痰，散痛消肿辟恶之功。昔有胁痛诸治不效，因食芥齑而愈者，偶中散结开痰之效。其治射工疰气上气发汗者，亦取辛散祛毒力耳。此虽日常用品，然多食则昏目动火，泄气伤精。肺经有热、虚火亢者切忌。陈年咸芥卤治肺痈，吐尽臭痰秽毒即愈，然惟初起未溃宜之。

　　卷三菜部

　　芜菁

　　一名蔓菁，即诸葛菜苦温无毒。

　　发明

　　蔓菁治热毒风肿乳痈寒热，和盐少许生捣涂之，热即易，不过三五次瘥。子能明目。《千金》面脂方用之，令人面洁白悦颜色。但不可久食，令人气胀。

　　卷三菜部

　　菜菔子

　　辛甘平，微温无毒。其子多种，惟春种夏收，子细而色黯者佳。服地黄、何首乌人忌之。

　　发明

　　菔子治痰有推墙倒壁之功，长于利气。生能升，熟能降，升则吐风痰，降则定痰嗽，皆利气之效。同苏子、白芥子为三子散，治痰喘胸满。其根，生升，熟降。生则克血消痰，熟则生痰助湿。生莱菔汁治火伤垂死，灌之即苏。打扑损伤青紫，捣烂罨之即散。煨熟揩摩冻瘃二三日即和。偏头风痛，取近蒂青色者半寸许捣汁滴鼻孔，左痛滴右，右痛滴左，左右俱痛两鼻俱滴，滴后卧少顷，日滴一次，不过六七日，永不复发。欲令须发白者，以生地黄汁一升，合生莱菔汁一升饮之即白，伤血之验可征也。小儿丹瘤游风，捣涂即消，能消面积，解附子毒。性最耗气伤血，故脾胃虚寒，食不化者勿食。《丹方》取苗叶阴干治痢，随色之红白用，赤者砂糖调服，白者糖霜调服，然惟初痢为宜。若久痢胃虚畏食者，不可用也。

　　卷三菜部

　　生姜

　　宿根谓之母姜辛温无毒。解半夏、莨菪、浓朴毒。

　　《本经》久服去臭气，通神明。

　　发明

　　生姜辛温而散，肺脾药也。散风寒，止呕吐，化痰涎，消胀满，治伤寒头痛，鼻塞咳逆，上气呕吐等病。辛以散之，即《本经》去臭气，通神明，不使邪秽之气伤犯正气也。同大枣行脾之津液，而和营卫。凡药中用之，使津液不致沸腾，不独专于发散也。煨熟则降而不升，止腹痛泄利，扶脾气，散郁结，故逍遥散用之。同蜂蜜熬熟，治风热咳逆痰结，取蜜之润，以和辛散之性也。生姜捣汁则大走经络，与竹沥则去热痰，同半夏则治寒痰。凡中风中暑及犯山岚雾露毒恶卒病，姜汁和童便灌之立解。姜能开痰下气，童便降火也。甄权云：捣汁和蜜食，治中热呕逆，不能下食，取姜以治呕，蜜以和胃也。姜为呕家圣药，盖辛以散之。呕乃气逆不散，以其能行阳散气也。干生姜温中主嗽，治胀满霍乱呕吐不止，腹痛者宜之。较生姜稍守，较干姜稍缓，为屑和酒服治偏风头痛。姜皮辛凉，能消四肢浮肿，腹胀痞满，五皮散用之。古云，秋不食姜，令人泻气，而新姜尤当忌之。目疾、痔疮勿食。患痈疽人食之则生恶肉。妊妇嗜食，令子余指。

　　卷三菜部

　　干姜

　　其嫩者曰白姜辛热无毒。或生用，或炮黑用。炮法，浓切，铁铫内烈火烧，勿频动，俟铫面火然略 以水急挑数转，入坛中勿泄气，俟冷，则里外通黑，而性不烈也。

　　《本经》主胸满咳逆上气，温中止血，出汗，逐风湿痹，肠 下痢，生者尤良。

　　发明

　　干姜禀阳气之正，虽烈无毒，其味本辛，炮之则苦，专散虚火。用治里寒止而不移，非若附子行而不守也。生者，能助阳，去脏腑沉寒，发诸经寒气，腹中冷痛，霍乱胀满，皮肤间结气，止呕逆，治感寒腹痛，肾中无阳，脉气欲绝，黑附子为引，理中汤用之，以其温脾也。四逆汤用之，以其回阳也。生则逐寒邪而发表，胸满咳逆上气，出汗风湿痹宜之。炮则除胃冷而守中，温中止血，肠 下利宜之。曷观小青龙、四逆等方并用生者，甘草干姜汤独用炮者；其理中丸中虽不言炮，在温中例治不妨随缓急裁用。然亦不可过多，多用则耗散元气。辛以散之，是壮火食气也。少用则收摄虚阳，温以顺之，是少火生气也。同五味子以温肺，同人参以温胃，同甘草以温经。凡血虚发热，产后大热须炮黑用之。有血脱色白、夭然不泽，脉濡者，宜干姜之辛温以益血，乃热因热用，从治之法也。又入肺利气，入肾燥湿，入肝引血药生血，于亡血家有破宿生新，阳生阴长之义。如过用凉药，血不止，脉反紧，疾者乃阳亏阴无所附，加用炮姜、炙甘草可也。阴虚有热、血热妄行者勿用，以其散气走血也。

　　卷三菜部

　　胡荽

　　一名芫荽辛温微毒。服白术、牡丹皮者忌食。

　　发明

　　胡荽辛温，香窜内通心脾，外达四肢，能辟一切不正之气，酒后煎汤漱洗则绝无酒气。痘疮出不快者，捣 衣被发之，如春夏阳气发越时用之，反助热毒，恐变黑陷，不可不慎。华佗云，患狐臭人勿食，口气 齿人食之加剧。服云母，钟乳人勿食，为其辛温能解诸药之力也。

　　卷三菜部

　　香

　　辛平无毒。

　　发明

　　草 香入足太阳、手足少阴，能开胃进食。专治膀胱疝气及肾气冲胁如刀刺痛，喘息不便者，生捣热酒绞服，以其辛香不窜，善降浊阴之气也。下焦多火，强阳易举者勿食。

　　卷三

　　菜部

　　俗名水芹甘微辛，小毒。

　　《本经》云：女子赤沃下血，养精保血脉益气，令人肥健，嗜食。

　　发明

　　按： 有两种，一种生平田者，曰旱 ，禀青阳之气而生，气味辛窜。能清理胃中浊湿，故《本经》主女子赤沃，浊湿去则胃气清纯，而精血有赖，令人肥健嗜食。一种生陂泽者，曰水 。得湿淫之气而生，气味辛浊。有虫子在叶间视之不见，食之令人为患，面青手青腹满如妊，痛不可忍，作蛟龙病，但服硬饧二三升，吐出便瘥，大抵是蛇虺之毒尔。

　　其根白，盈尺者曰马 ，食之令人发疮疥，以其湿热之气最盛也。和醋食之损齿，有鳖瘕人不可食。

　　卷三菜部

　　菠

　　甘冷滑，无毒。

　　发明

　　凡菜蔬皆能疏利肠胃，而菠 冷滑尤甚，多食令人脚弱发腰痛动冷气，与 鱼同食发霍乱，取汁炼霜制砒、汞，伏雌黄、硫黄毒。

　　卷三菜部

　　蕹菜

　　甘平无毒。

　　发明

　　蕹菜干柔如蔓而中空，以之横地节节生根，南方之奇蔬也。专解野葛毒，生捣服之尤良。捣汁和酒服治难产，取汁滴野葛苗当时萎死，其相畏如此。

　　卷三菜部

　　茼蒿

　　甘温无毒。

　　发明

　　茼蒿气浊，能助相火。禹锡言，多食动风，气熏人心，令人气满。《千金》言安心气，养脾胃，消痰饮，利肠胃者，是指素禀火衰而言，若肾气本旺，不无助火之患。

　　卷三菜部

　　菥子

　　荠菜辛微温，无毒。

　　《本经》明目治目痛泪出，除痹，补五脏，益精光。

　　发明

　　菥 即荠之大而有毛者，与荠之性不甚相远。其子专于明目，《千金》治目暗去翳方用之，亦治目中 肉，捣筛为末，夜夜点之，久久其膜自落。甄权以荠治青盲不见物，补五脏不足，二荠之性总不出《本经》主治也。

　　卷三菜部

　　苋子

　　甘冷利，无毒。

　　《本经》主青盲明目，除邪，利大小便，去寒热。

　　发明

　　时珍曰：苋子去青盲白翳，与青葙同类异种，故其治目之功仿佛。《圣惠》以苋子治大小便不利，无外乎《本经》主治也。

　　卷三菜部

　　马齿苋

　　酸寒无毒。恭曰辛温，即苋之赤色者。

　　发明

　　马齿苋功专散血消肿，故能治血瘤及多年恶疮，捣敷不过两三遍即愈。解马汗射工毒，涂之瘥。烧灰和梳垢封疔肿，先炙后封之，其根即出。不可同鳖食，令成鳖瘕。

　　卷三菜部

　　翻白草根

　　甘微苦平，无毒。

　　发明

　　翻白草出《救荒本草》，楚人谓之湖鸡腿，淮人谓之天藕。时珍曰，湖鸡腿生近泽田地，高不盈尺，一茎三叶，尖长而浓，有皱纹锯齿，面青背白，四月开小黄花，结子如胡荽子，中有细子，根状如台术，两头尖，剥去赤皮，其内白色如鸡肉，食之有粉，小儿生食之。荒年掘以和饭食，儿科痘疮拔疔方用之，取其凉润解毒也。

　　卷三菜部

　　蒲公英

　　俗名奶汁草，苗高尺余者良甘平无毒。

　　发明

　　蒲公英属土，开黄花，味甘。解食毒，散滞气。然必鲜者捣汁和酒服，治乳痈效速。服罢欲睡是其功验，微汗而愈。

　　卷三菜部

　　落葵

　　一名藤葵，亦名燕脂菜，俗名染绿子酸寒滑无毒。

　　发明

　　落葵蔓生，叶圆浓如杏叶。子似五味子，生青熟紫，所在有之，揉取汁红如胭脂，女人饰面点唇，及染布帛。谓之胡胭脂，亦曰染绿子，但久即色易变。《别录》言滑中散热。时珍云，利大小肠。子仁可作面脂，和白蜜涂，鲜华立现。

　　卷三菜部

　　蕺草

　　一名鱼腥草辛微温，小毒。

　　发明

　　鱼腥草方药罕用。近世仅以煎汤薰涤痔疮，及敷恶疮白秃。又治咽喉乳鹅，捣取自然汁灌吐顽痰殊效。《别录》主蠼 尿疮，又云多食气喘，患香港脚人勿食。《千金》言，素有香港脚人食之一生不愈。时珍云，散热毒痈肿，脱肛断 疾，解卤毒。合上诸治，总不出辟诸虫毒、疮毒。即治痔疮，亦是湿气生虫之患，专取秽恶之气，以治秽恶之疾，同气相感之力也。

　　卷三菜部

　　蕨

　　甘寒滑，无毒。

　　发明

　　蕨性寒滑，不可生食，《搜神记》言，有甲士折蕨食之，觉心中怏怏成疾，后吐一小蛇，渐干成蕨。孙真人云，久食成瘕，信与前说相符耳。

　　卷三菜部

　　黄独

　　即土芋甘辛寒小毒。不可溺灌，灌之则苦。

　　发明

　　土芋解诸药毒。生研水服，当吐出恶物便止。煮熟食甘美不饥，浓人肠胃，去热嗽。小儿熟食能稀痘，解痘毒、疮毒。其藤烧灰敷痘烂成疮，可无瘢痕。

　　卷三菜部

　　薯蓣

　　即山药，因唐代宗名蓣，宋英宗名薯，改名山药甘平无毒。同面食发动气，微焙用。

　　《本经》治伤中补虚羸，除寒热邪气，补中益气力，长肌肉强阴。久服耳目聪明，轻身不饥延年。

　　发明

　　山药入手足太阴。色白归肺。味甘归脾。大补黄庭，治气不足而清虚热。故《本经》治伤中寒热邪气，补而不滞，温而不热。又能益气力，长肌肉，强阴固肾，止泄精小便频数。肺为肾之上源，源既有滋，流岂无益，《金匮》八味丸用以强阴也，薯蓣丸以之为君。而主虚劳不足，风气百病，甘温平补而不碍久积之邪也。其鲜者，和生鲫鱼脑捣敷肿，又捣烂和芎 末白糖霜涂乳癖结块及诸痛日久坚硬不溃。但涂上奇痒不可忍，忍之良久渐止，不过数次即愈。子名零余子，补虚损，强腰脚，益肾。一种曰甘薯，色较薯蓣稍紫，味较薯蓣稍甜，质较薯蓣稍腻，性较薯蓣稍温，补脾强肾之功较薯蓣稍胜。广人以之代粮，今徽宁亦多种之，名曰薯，音孺与薯字形切音并相类，传久之讹耳。

　　卷三菜部

　　百合

　　甘平无毒。白花者补脾肺，赤花者名山丹，散瘀血药用之。

　　《本经》主邪气腹胀心痛，利大小便，补中益气。

　　发明

　　百合能补土清金，止咳利小便，仲景百合病兼地黄用之，取其能消瘀血也。《本经》主邪气腹胀心痛，亦是散积蓄之邪，今世所昧也。其曰利大小便者，性专降泄耳。其曰补中益气者，邪热去而脾胃安矣。然性专降泄，中气虚寒、二便滑泄者忌之。红花者活血，治妇人崩中。其蕊敷疔肿恶疮，按中吴纪闻云，百合乃蚯蚓所化，此洵有之。余亲见包山土罅中有变化未全者，大略野生百合，蚓化有之。其清热解毒，散积消瘀，乃蚓之本性耳。

　　卷三菜部

　　茄

　　一名落苏甘寒小毒。

　　发明

　　茄性寒利，多食腹痛下利，女人能伤子宫发动痼疾，秋后多食损目。老裂者烧灰治乳裂。根治冻疮皱裂，煮汤渍之良。其白茄根入风湿药，浸酒服，其白茄蒂蘸硫黄末擦白癜风。紫茄蒂蘸硫黄末擦紫癜风，取其散风毒瘀血也。《丹方》治脑疽初起，用茄蒂烧灰存性酒服，未溃即消。又方用茄蒂中骨七枚，生何首乌一两煎服，连进三服即愈。

　　卷三菜部

　　苦瓠

　　即细颈葫芦苦寒，有毒。

　　《本经》治大水，面目四肢浮肿，下水，令人吐。

　　发明

　　瓠有甜苦二种。甜者虽言无毒，亦不利人。扁鹊云，患脚虚胀者不得食之，患永不瘥。苦者尤伤胃气，不可轻试。凡苦寒药皆能伐胃，不独瓠也。《本经》治大水浮肿，又云下水，令人吐，大伤中气。今人治黄瘅水气，大小便不通。或浸火酒饭上蒸，或实糖霜存性，必暴病实证庶可劫之。若久病胃虚误服，必致吐利不止，往往致毙，可不慎欤。其子煎汁或酒浸，治鼻窒气塞，少少滴入。又目疾 肉血翳药中亦有用者，取苦寒以降火也。长柄胡芦烧灰存性，腋下瘿瘤研末擦之，以愈为度。

　　卷三菜部

　　冬瓜子

　　冬瓜仁瓜甘寒，子甘平无毒。

　　《本经》令人悦泽好颜色，益气不饥，轻身耐老。

　　发明

　　冬瓜利大小肠，压丹石毒。其子治肠痈，去面 黑，润肌肤。及作面脂，即《本经》悦泽好颜色之用也。瓜练绞汁服，治五淋，压丹石毒。

　　卷三菜部

　　越瓜

　　即菜瓜，俗名生瓜，长可尺余，有青白二色，青者尤胜甘平小毒。

　　发明

　　越瓜生于越中，今湖州等处最多，仅供菜蔬，故名菜瓜。生食动气，令人心痛，脐下症结，脚弱不能行。天行病后不可食。惟解酒毒，利小便宜之。烧灰敷口疮及阴茎热疮，以其能解热毒，收湿气也。

　　卷三菜部

　　胡瓜

　　今名黄瓜，张骞使西域得种，故名胡瓜。隋时避石勒，名改呼黄瓜，至今因之甘寒小毒。

　　发明

　　黄瓜甘寒，故能清热利水，善解火毒。北人坐卧炕床，以此为珍品。南人以之供蔬，甚不益人，多食动气，发寒热，发疮疥，发香港脚，令人虚热上逆。天行后不可食，小儿切忌，作泻生疳。其治咽喉肿痛，用老黄瓜去子，以芒硝填满，阴干为末，每以少许吹之。

　　杖疮 肿，取黄瓜入磁瓶中，河水浸之，每以水扫疮上立效。火眼赤痛，老黄瓜挖去瓤，入芒硝令满，悬阴处待硝出刮下，磁罐收贮，留点眼甚效。汤火伤灼，五月五日以黄瓜捣碎入瓶内封，挂檐下，取水刷之，皆取其甘寒以解毒也。

　　卷三菜部

　　南瓜

　　种出南蕃故名甘温有毒。

　　发明

　　至贱之品，食类之所不屑，时珍既云，多食发香港脚黄瘅。不可同羊肉食，令人气壅，其性滞气助湿可知。何又言补中益气耶，前后不相应如此。

　　卷三菜部

　　丝瓜

　　甘寒无毒。

　　发明

　　丝瓜嫩者寒滑，多食泻人，菜蔬中最不足取。其老者，经络贯串房隔联属，故能通人经脉支络，而解热消肿祛毒杀虫，及治诸血病。故痘疮不快，用老丝瓜近蒂三寸连皮烧灰存性为末，砂糖水服甚效，以其甘寒解毒而无滑泻之虞也。其立冬后，小丝瓜 ，入朱砂服之能稀痘。其丝瓜藤取近根三五寸，烧灰存性为末，治鼻中时流臭浊水，酒调日服方寸匙效。其叶捣汁生服，解一切蛇伤之毒。即以滓罨伤处，干即易之。

　　卷三菜部

　　苦瓜

　　一名锦荔枝苦寒无毒。

　　发明

　　锦荔枝有长短二种。生青，熟赤。生则性寒，熟则性温。闽粤人以长者去子，但取青皮煮肉充蔬，为除热解烦清心明目之品。短者性温，其子苦甘，内藏真火，故能壮阳益气。然须熟赤，方有殊功。

　　卷三菜部

　　紫菜

　　甘咸寒，无毒。

　　发明

　　凡瘿结积块之疾宜常食之，咸能软坚之义。多食令人腹痛，发冷气，吐白沫，饮热醋少许即消。

　　卷三菜部

　　石花菜

　　甘咸寒滑，无毒。

　　发明

　　石花煮肉夏月必冻。下部虚寒及脾气不充者勿食。

　　卷三菜部

　　木耳

　　甘平小毒。

　　发明

　　木耳禀湿土之气而生于朽株，故有衰精冷肾之患。然治痔疮 肿，崩中漏下大验。俱炒见烟为末，酒服方寸匙效。

　　卷三菜部

　　桑耳

　　桑上寄生甘平有毒。有桑蛾、桑鸡、桑黄、桑臣等名。

　　《本经》黑者主女子漏下。赤者治血病症瘕积聚，阴痛阴疡，寒热无子。

　　发明

　　桑耳凉润，善祛子脏中风热，不但主漏下血病，并可以治寒热积聚，积聚去不难成孕。《本经》专取黑者达肾，赤者走肝，补中寓泻，泻中寓补之机，具见言外矣。其黄熟陈白者止久泄益气，金色者治癖饮积聚，及肠风泻血、衄血、五痔下血、血痹虚劳，咽喉痹痛，一切血证咸宜用之。槐耳治五痔脱肛。柳耳治反胃吐痰。柘耳治肺痈咳吐脓血，不问已成未成，皆可用之。

　　卷三菜部

　　香蕈

　　甘平无毒。

　　发明

　　诸蕈禀土之热毒浮长，所以有毒伤人。惟香蕈楠木上糯米种出，大益胃气，与磨菰鸡 性味不殊，蘑菰亦埋桑楮诸木于土中，浇以米泔而生，其长大色白，柔软中空如鸡腿者，名鸡腿蘑菰。状如羊肚有蜂窠眼者名羊肚菜。其出云南生沙地间，高脚伞头者曰鸡 菜，皆能益胃清神。蘑菰兼能化痰，鸡 兼能治痔。一得桑楮余泽，一钟山川灵气，故其性各有不同耳。

　　卷三菜部

　　土蕈

　　蕈，通作菌，甘寒有毒。

　　发明

　　处处山中有之，以其得岚嶂郁蒸之气而生，助长湿热最甚。过食令人腹痛、颅胀，或发痰气呕逆，其在初春蛰虫未起之时为毒尚浅，夏秋湿热盛行之时，毒邪尤甚。以其多有蛇虺之毒也。即生朽株上者，除槐榆松柳杉桑，及 芦根者食之无虞。然日久虫生味苦，亦不宜食。他如皂荚、苦竹、茅根，生者不无小毒，食之多发疮疥。而生于枫树上者，食之毒攻心包，令人笑不止，急以苦茗地浆或生白矾研，新汲水解之。诸菌之可食者，首推雷惊菌，次则糖菌、松花菌，味极鲜美。若味苦或辣皆为有毒，切不可食。至如光白如银，中夜有光，上有毛，下无纹，底无赠裥，仰卷色赤，欲烂无虫，洗之水黑，煮之不熟者，并有大毒伤人。中其毒者，非地浆清粪不能救之。昔闻有人得一大菌，光润可爱，置之瓶中，蝇蚋扑上即死，究其所得之处乃在古冢穴中洵为桫枋之毒无疑。今人煮菌，每以银饰并灯心草置锅中，但验其银色黑者即为有毒，近见食蕈而死者与河豚无异，特表而出之。

　　卷三果部

　　李根白皮

　　苦微咸寒，无毒。炙黄用。

　　发明

　　《药性论》云，入药用苦李根皮。而仲景治奔豚气，奔豚丸用甘李根白皮。时珍疑为二种，不知仲景言甘，是言李之甘，《药性》言苦是言根之苦。但宜用紫李根，则入厥阴血分。若黄李根则入阳明气分矣。《别录》治消渴奔豚，《大明》治赤白痢下，《千金》烧存性敷小儿丹毒，甄权治消渴香港脚，孟诜治妇人赤白带下，皆取苦咸降逆气也。李核仁苦平入肝，疗僵仆瘀血骨痛，又能清血海中风气，令人有子，故承泽丸用之。其性散结，故能解硫黄、白石英、附子毒。为末和鸡子白敷面 ，一宿即落，《千金方》也。《黄帝》云，李子不可和白蜜食，蚀人五内。

　　卷三果部

　　杏仁

　　苦辛甘温，小毒。汤泡去皮尖，研如泥用，两仁者有毒伤人。凡果花六出者必双仁，得纯阴之气也。

　　《本经》主咳逆上气，雷鸣喉痹，下气产乳，金疮寒心奔豚。

　　发明

　　杏仁入手太阴经，辛能横行而散，苦能直行而降。遂为散血降气，定喘泄泻，散结温燥，除肺中风热咳嗽，总不出《本经》主治也。《千金》以童便浸七日研如泥，治咳嗽寒热。仲景麻黄汤用杏仁者，为其利气泻肺解肌也；至于陷胸、麻仁等圆，皆熬黑，研腻如油，则知此物之性，愈熬黑愈润下矣。入肺寒喘逆发散药，连皮用之。又能治疮杀虫，用其毒也。《本经》治金疮寒心者，伤处风藉内入胞络，而心下恶寒，用以涂封疮口，拨散风热之邪也。言治奔豚者，辛能散结，温能下气也。元素言，润大肠气秘之，才言解邪毒。《别录》言，杀狗毒，炒香消狗肉及索粉积，故六神曲用之。扁鹊云，杏仁不宜久服，令人面目须发落，耗气之验也。今人以之混治阴虚喘嗽，转耗胸中大气，为患不浅。亡血家尤为切禁，以其味辛、性温大能破血也。双仁者捣烂以车脂调涂，针断人肉，及箭镝在咽隔诸隐处，敷之即出。巴旦杏仁则甘平无毒，能止咳下气，消心腹逆闷。杏实味酸，伤人筋骨，生者尤甚。

　　卷三果部

　　梅

　　榔梅酸平无毒。

　　《本经》主下气，除热烦满，安心。止肢体痛偏枯不仁。死肌，青黑痣、蚀恶肉。

　　发明

　　梅花开于冬，而实熟于夏，得木之全气，故其味最酸。人舌下有四窍，两窍通胆液，故食则津生，类相感应也。所主之病，皆取酸收之义。梅之种类最多，惟榔梅最胜。相传是真武折梅枝插榔树株而誓曰，吾道若成，花开果实。其种从均州太和山来，榔即榆树中之一种，其梅如杏而松脆异常，故近世谓之消梅。食之开胃生津，清神安睡，乃榔之本性也。《本经》下气除热烦满安心，止肢体痛，皆指陈藏者而言。若青梅则凝涩滞气，决非偏枯不仁者所宜。凡谷食菜果皆尔，不独青梅为然。乌梅酸收益津开胃，同建茶、干姜治休息痢，能敛肺涩肠，止呕敛汗，定喘安蛔。仲景治蛔厥乌梅丸用之，虫得酸即止，用丸不用汤者，欲留有形之物入于虫口也。今治血痢必用之，中风惊痰喉痹肿痛，痰厥僵仆，牙关紧闭者，取乌梅擦牙龈即开。血痢不止，以乌梅烧存性，米汤服之渐止。恶疮 肉亦烧灰研敷，恶肉自消，此即《本经》去死肌恶肉之验。又《丹方》治女人脚上鸡眼，乌梅肉饭上蒸烂，和米醋研如糊，涂上一宿即去。白梅咸酸，主中风牙关紧闭，擦牙根涎出即开。去 肉方多用之，竹木针刺在肉中者，嚼敷即出。梅核仁明日益气，除烦热，能治妇人子脏中风气积滞，《千金》承泽丸用之。梅叶煮汁治休息痢及干霍乱效。以之渍水洗葛则不脆。洗夏衣生霉点即去有验。

　　卷三果部

　　桃仁

　　苦甘平，无毒。去皮尖。生用则和血，连皮尖炒用即破血。同干漆拌炒大破宿血。双仁者有毒勿用。

　　《本经》主瘀血血闭症瘕邪气，杀三虫。

　　发明

　　桃仁入手足厥阴血分，为血瘀、血闭之专药。苦以泄滞血，甘以生新血，毕竟破血之功居多。观《本经》主治可知仲景桃核承气，抵当汤，皆取破血之用。又治热入血室瘀积症瘕经闭疟母，心腹痛，大肠秘结，亦取散肝经之血结。熬香治 疝痛痒，《千金》法也。桃实甘酸，多食令人腹热作泻。桃奴杀百鬼精物，疗中恶腹痛瘀血症坚，破血，酒磨服；止血，烧灰服。桃树上胶最通津液，能治血淋、石淋、痘疮黑陷，必胜膏用之。桃叶治传尸，有水炙法，方用桃叶一斗，艾叶、浓朴各二两，分二囊盛，置以火酒数斤煮沸，更迭煮药，熨患人背脊，酒尽为度，不过三次，瘵虫永绝。又疮中小虫，捣烂涂之。

　　卷三果部

　　栗

　　咸温无毒。

　　发明

　　栗，肾之果也，肾病宜。风干者食之。若脾肾虚寒暴注，须煨熟食之。栗楔一球三颗，中扁者，疗筋骨风痛，又能破冷 癖。生嚼罨恶刺出箭头，栗 肉上薄皮也。烧存性，治骨鲠在喉，吹入即下。栗壳煮汁治反胃消渴。毛球外刺包也，煮汁洗火丹毒肿。栗花治瘰。栗树皮煮汁洗沙虱溪毒并丹毒疮毒，根治偏坠肾气，酒煎服之。

　　卷三果部

　　大枣

　　甘平无毒，入药取大红枣擘去核用。多食令齿生 。《本经》主心腹邪气，安中养脾气，平胃气，通九窍，助十二经，补少气少津液，身中不足，大惊，四肢重，和百药。

　　发明

　　枣属土而有火，为脾经血分药。甘先入脾，故用姜枣之辛甘，以和营卫也。仲景治奔豚用湿脾土平肾气也。十枣汤用以益土胜邪水也，而中满者勿食。故仲景建中汤心下痞者减饴，枣与甘草同例，此得用枣之法矣。《金匮》治妇人脏躁、悲愁欲哭，有甘麦大枣汤，亦取其助肝脾肺三经之津液，以滋其燥耳。

　　《本经》主心腹邪气，亦是和营卫邪之义。平胃气者，以其甘温健运善平胃中敦阜之气也。《素问》以枣为脾家之果。故《本经》又主身中不足，大惊，四肢重，用此补益脾津而神气自宁，肢体自捷矣。古方中用大枣皆是红枣，取生能散表也。入补脾药，宜用南枣，取甘能益津也。其黑枣助湿中火，损齿生虫，入药非宜。生枣多食令人热渴气胀，瘦人多火者弥不可食。

　　卷三果部

　　梨

　　甘微酸寒，无毒。

　　发明

　　《别录》着梨，止言其害，不录其功。盖古人论病多主伤寒客邪，若消痰降火，除客热，止心烦，梨之有益，盖亦不少。近有一人患消中善饥，诸治罔效，因烦渴不已，恣啖梨不辍，不药而瘳。一妇郁抑成劳，咳嗽吐血，右侧不得贴席者半年，或令以梨汁顿热服盏许，即时吐稠痰结块半盂，是夜便能向右而卧，明日复饮半盏吐痰如前，以后饮食渐增。

　　虽寻常食品，单刀直入可以立破沉 。而梨之种类最多，惟乳梨、鹅梨、消梨可以疗病。然须审大便实者方可与食。元气虚者不慎而误啖之，往往成寒中之患，岂可概谓食之有益乎。

　　卷三果部

　　木瓜

　　酸温，无毒。

　　发明

　　木瓜酸收下降，所主霍乱转筋吐利香港脚，皆取收摄脾胃之湿热，非肝病也。转筋虽属风木行脾，实由湿热或寒湿之邪袭伤脾胃所致，用此理脾而伐肝也。多食木瓜损齿及骨，皆伐肝之明验。患头风人，以鲜者放枕边引散肝风，日久渐安。凡腰膝无力，由于精血虚阴不足者，及脾胃有积滞者，皆不利于酸收也。

　　卷三果部

　　山楂

　　即棠棣子，俗作山查甘苦微酸温，无毒，去核则不发热。童便浸姜汁拌炒黑，去积血甚捷。

　　发明

　　山楂入足阳明、太阴、厥阴三经血分，大能克化饮食。《本经》言其酸冷，然其功长于消肉积，行滞血，性温可知。若胃中无食积，脾虚不能运化，不思饮食者服之，反克伐脾胃生发之气，良非所宜。炒黑治产后儿枕作痛，亦以其能消血也。今痢疾初起多积垢者，用姜汁炒；治偏坠疝气为散酒服，不过半月效，用核尤捷。若外感风寒兼伤饮食，举世以发表消导并进，中气实者幸而获痊，虚者表邪乘虚陷入于腑而生内变者多矣。东鲁棠 子酒后嚼数颗良，与糖作膏尤为精品。

　　卷三果部

　　柰

　　俗名频婆甘温无毒。

　　发明

　　柰生北地，与南方林檎同类异种，虽有和脾之能，多食令人肺壅胪胀，病患尤当忌食。

　　卷三果部

　　林檎

　　俗名花红涩温无毒。

　　发明

　　林檎虽不伤脾，多食令人发热，以其味涩性温也。病患每好食此多致复发，或生痰涎而为咳逆，壅闭气道使然。其核食之，烦心助火可知。

　　卷三果部

　　柿蒂

　　涩平无毒。柿、蟹同食则吐利腹痛，木香可解。

　　发明

　　柿之生青，熟赤。生涩，熟甘。浑是阴内阳外之象。独蒂之涩始终不改，故取以治阴内阳外之病。《济生方》治呃逆，专取柿蒂之涩，以敛内蕴之热。丁香、生姜之辛以散外郁之寒，深得寒热兼济之妙用。尝考古方中单有用柿蒂以降逆气者，是以丹溪但热以寒治热之理，而不及从治之法，矫枉过矣。至《三因方》又于《济生方》中加良姜之类，是真为寒而反助其热乎。其干柿白霜专清肺胃之热，在元气未漓，可胜寒润者，用之固宜。但虚劳烦嗽喘乏，得此郁闭虚阳，病根日固，与埋薪灰烬何异。

　　卷三果部

　　安石榴

　　子甘酸，皮涩温无毒。

　　发明

　　榴味甘酸，具木火之象，故多食伤肺损齿，而生痰涎，其皮涩温，能治下痢滑脱。一种小者曰酸石榴，治痢尤捷。《千金》治痢方皆用之酸兼收敛，故能止下痢、漏精、崩中下血。《丹方》以酸石榴连皮子捣汁入姜茶煎，治寒热利。又久痢用榴皮烧灰，人参汤下，一钱屡验。榴花曝干研细吹鼻止衄最速，千瓣者更良，功在山茶花之上。

　　卷三果部

　　橘皮

　　苦辛温，无毒。产粤东新会，陈久者良。阴虚干咳，蜜水制用。妇人乳房壅癖，醋拌炒用。

　　《本经》主胸中痰热逆气，利水谷，久服去口臭，下气通神。

　　发明

　　橘禀东南阳气而生，故以闽粤者最胜。其逾淮而北则变为枳，此地气使然，与人之乡音习俗无异。橘之文采焕发于外，故其功用都在于皮，专行脾肺二经气分。《本经》主治胸中痰热逆气，为消痰运食之要药。留白则补脾胃，去白则理肺气。同人参、白术则补脾胃。同人参、甘草则补肺。独用则泻肺损脾。其治百病，总是取其理气燥湿之功。同补药则补，同泻药则泻，同升药则升，同降药则降。脾乃元气之母，肺乃摄气之龠，故为二经气分药，但随所配而补泻升降也。同生姜则止呕，同半夏则豁痰，同杏仁治大肠气秘，同桃仁治大肠血秘，皆取其通滞也。橘红专主肺寒咳嗽多痰，虚损方多用之。然久嗽气泄又非所宜。

　　按：橘皮下气消痰，其瓤生痰聚饮，一物而性之殊异如此。

　　卷三果部

　　青橘皮

　　辛温无毒。醋炒用。划去酸水作四界者曰莲花青皮，细如豆者为青皮。子中有小橙，莫能辨别。

　　发明

　　青橘皮古方所无，至宋时医家乃用之，入足太阴、厥阴。破滞气，削坚积及小腹疝疼，用之以疏通二经行其气也。小儿消积多用之。青皮最能发汗，多汗者勿用。久疟热甚必结癖块，宜多服。清脾饮内有青皮疏利肝邪，则癖自不结也。中气虚人禁用，以其伐肝太甚而伤生发之气也。

　　卷三果部

　　橘核

　　苦温无毒。去壳焙香研碎用。细者为橘核，粗即橙核。

　　发明

　　橘核沉降入足厥阴，与青皮同功。故治腰痛 疝在下之病，不独取象于核也。然惟实证为宜，虚者禁用，以其味苦大伤胃中冲和之气也。

　　卷三果部

　　橘叶

　　苦平无毒。

　　发明

　　橘叶苦平，导胸膈逆气，消乳痈。捣烂和面熨伤寒胸膈痞满。又治肺痈，绞汁一盏服，吐出脓血愈。

　　卷三果部

　　柑

　　辛苦微寒，无毒。

　　发明

　　柑皮产广东化州者最胜。与橘皮虽同为下气之品，然性之温寒各异。故《开宝》取利肠中热毒，解丹石、止暴渴、利小便，皆取辛寒以散热滞也。世罕知用，惟《千金方》中用之，云柑皮者即此。

　　卷三果部

　　橙

　　酸寒无毒。

　　发明

　　橙性酸寒，方药少用。其鲜者惟杀鱼蟹毒。和盐贮食，止恶心解酒病。 疟寒热禁食，以其酸寒能滞邪气也。其核治闪挫腰痛，炒研酒服三钱即愈。

　　卷三果部

　　柚

　　酸寒，皮甘辛，无毒。

　　发明

　　柚能解酒，辟饮酒人口气。皮能下气化痰，与金橘性相类。但金橘甘酸，下气尤捷。

　　卷三果部

　　柑橼

　　柑橼旧作枸椽，字形相似之误辛苦甘温，无毒。

　　发明

　　柑橼乃佛手、香橼两种，性温相类，故《纲目》混论不分。盖柑者，佛手也，专破滞气。今人治痢下后重，取陈年者用之。但痢久气虚非其所宜。橼者，香橼也，兼破痰水。近世治咳嗽气壅，亦取陈者，除去瓤核用之，庶无酸收之患。《丹方》治鼓胀诸药不效，用陈香橼一枚连瓤、大核桃肉二枚连皮、缩砂仁二钱去膜，各 存性为散，砂糖拌调，空腹顿服。服后水从脐出，屡验。

　　卷三果部

　　金橘

　　一名金柑酸甘温，无毒。

　　发明

　　金橘形如弹丸，金柑形如牛奶，一皆酸甘香窜，并能下气。快膈止渴、解醒，而圆者尤佳。

　　卷三果部

　　枇杷叶

　　辛苦平无毒，刷去毛，蜜炙用。

　　发明

　　枇杷味甘色黄，为脾家果。然必极熟，乃有止渴下气润五脏之功。若带生味酸，力能助肝伐脾，食之令人中满泄泻。其叶气味俱薄，故入肺胃二经，治夏月伤暑气逆最良。

　　近世治劳嗽无不用之，盖取其和胃下气，气下则火降痰消，胃和则呕定哕止。然胃寒呕吐及风寒咳嗽忌之。其核大寒而伐肝脾，以之同落苏入麸酱，则色青翠。同蟹入锅煮则至熟不赤，性寒走肝可知。

　　卷三果部

　　杨梅

　　甘酸温，无毒。

　　发明

　　杨梅为心家血分之果，兼入肝脾心包，能止渴除烦，烧灰则断痢，盐藏则止哕呕消酒。但血热火旺人不宜多食，恐动经络之血而致衄也。其性虽热，而能从治热郁解毒。其根皮煎汤能解砒毒，烧灰油调涂汤火伤。核仁疗香港脚，然须多食，以柿漆拌核暴之即自裂也。

　　卷三果部

　　樱桃

　　一名含桃甘热小毒。

　　发明

　　樱桃属火而发湿热，旧有热病及喘嗽者得之立发。一种小者名山樱桃，性味甘平而不发热，能止肠 滑精，岂以形之不材而反食之无害耶。其核今人用以升发麻斑，力能助火，大非所宜，在春夏尤为切忌。

　　卷三果部

　　银杏

　　俗名白果甘苦平涩，无毒。

　　发明

　　银杏定喘方用之。生嚼止白浊降痰，消毒杀虫。涂鼻面手足去 黯。生捣能浣油腻，同水捣浆衣杀虫虱，去痰涤垢之功可例推矣。熟则壅遏闭气，多食令人胪胀昏闷。

　　昔有饥者，薄暮食此过多，次日胀闷欲死，急以鹅翎蘸香油探吐，方可得生。粪清灌之亦生，取其能降泄也。

　　卷三果部

　　胡桃

　　一名核桃，又名羌桃甘平温无毒。入药连皮用。

　　发明

　　补骨脂属火，能使心包与命门之火相通。胡桃属水，润燥养血，佐补骨脂有水火相生之妙。胡桃肉类三焦，而外皮水汁皆青黑，故能通命门，助相火；同补骨脂、杜仲、青盐，名青蛾丸，治肾虚腰痛，以其能补肾也。同人参名应梦散，治肺寒喘嗽，以其能敛肺也。同生姜咀嚼亦治寒痰喘嗽。若多食动风，脱人眉毛，详其同钱细嚼即与铜俱化，与甘蔗同嚼则蔗渣消融，其消肺烁肝可知。《丹方》用其瓤烧令黑，和松脂敷瘰 有效。又以连皮胡桃肉同贝母、全蝎枚数相等蜜丸，治鼠 痰核，总取以通郁结也。但肺有痰热，命门火炽者勿食。其壳烧灰存性治乳痈，取灰末二钱，酒调服之，未肿即消，已溃渐敛。但不可以其烟薰衣，衣即易毁，青胡桃皮涂髭发皆黑。

　　卷三果部

　　长生果

　　一名落花生甘温无毒。

　　发明

　　长生果产闽地，花落土中即生。从古无此，近始有之。味甘气香，能健脾胃，饮食难消运者宜之。或云与黄瓜相反，予曾二者并食，未蒙其害，因表出之。

　　卷三果部

　　琐琐葡萄

　　甘微咸温无毒。

　　发明

　　琐琐葡萄似葡萄而琐细，故有琐琐之名。生于漠北，南方间亦有之。其干类木，而系藤本。其子生青、熟赤，干则紫黑。能摄精气归宿肾脏，与五味子功用不甚相远。凡藤蔓之类，皆属于筋；草木之实，皆达于脏，不独此味为然。此物向供食品，不入汤药，故《本草》不载。近时北人以之强肾，南人以之稀痘，各有攸宜。强肾方用琐琐葡萄、人参各一钱，火酒浸一宿，侵晨涂手心、摩擦腰脊，能助膂力强壮。若卧时摩擦腰脊，力助阳事坚强，服之尤为得力。稀痘方用琐琐葡萄一岁一钱，神黄豆一岁一粒，杵为细末，一阳夜蜜水调服，并擦心窝腰眼，能助肾祛邪，以北地方物专助东南生气之不足也。然惟禀质素弱者用之有益，若气壮偏阳者勿用，恐其助长淫火之毒也。

　　卷三果部

　　橡实

　　苦温，无毒。

　　发明

　　橡实消谷止痢，浓肠胃，令人强健，且能治痔漏脱肛。《千金方》治石痈坚硬如石不作脓，用橡子一枚蘸醋，于石上磨汁涂之，干则易，不过十度即平。共壳为散及煮汁服，止下痢并染须发。

　　卷三果部

　　槲皮

　　一名赤龙皮苦涩无毒。

　　发明

　　槲皮煎服除虫及漏恶疮甚效。能治赤白痢，肠风下血。《肘后方》治下部败烂疮，赤龙皮散以之为君。《千金方》治附骨疽 疾及蛊毒多用之，皆取苦涩化毒也。

　　卷三果部

　　荔枝

　　肉甘温，核涩无毒。治疝，取建产阔肩之核良。

　　发明

　　荔枝实气味纯阳，能散无形之滞气，瘤赘赤肿宜之。多食发热烦渴口干衄血。而核入厥阴经行散滞气。其实双结，而核似睾丸，故治 疝囊肿，有连类象形之义。时珍治疝气刺痛，妇人血气刺痛。小而肉似龙眼，其核尖小，仅堪醋磨疗癣，治疝无效。

　　卷三果部

　　龙眼

　　俗名圆眼甘平无毒。桂产者佳，粤东者性热不堪入药。

　　发明

　　龙眼补血益肝，同枸杞熬膏专补心脾之血。归脾汤用之，治思虑伤心脾，皆取甘味归脾，能益人智之义。然中满家呕家勿食，为其气壅也；师尼寡妇勿用，以其能助心包之火，与三焦之火相煽也。

　　卷三果部

　　橄榄

　　一名青果涩甘温无毒。

　　发明

　　橄榄先涩后甘，生津止渴，开胃消痰，醉饱后及寒痰结嗽宜之。热嗽不可误食。

　　病患多食令气上壅，以其性温而涩，聚火气于胃也。又能消酒解 鲐、河豚诸鱼鳖毒，观朱鱼食橄榄渣即毙，能解鱼毒可知。故嚼汁咽之，能治鱼骨鲠，有效。患痘疮者宜多食，以其解毒而助胃中温和之气，令痘起发也。又核烧灰蜜丸同黄独服能稀痘，但性专搜涤胎毒，过服令人呕泻。婴儿初生，胡桃肉连皮三枚、橄榄核烧灰一枚、朱砂、雄黄各一分，研细，和甘草汁、生白蜜绞去滓于乳前顿热服之，可代化毒丹。但化毒丹治胎热面赤，此治胎寒面白，不可混也。又灰末敷金疮无瘢。生核磨水搽瘢渐灭。

　　卷三果部

　　榧子

　　甘涩温有毒。

　　《本经》主腹中邪气，去三虫，蛇螫蛊毒，鬼疰伏尸。

　　发明

　　榧实，肺家果也。性温散气，故能去腹中邪气。三虫诸疾，火炒食之。引火入肺，多食则大肠受伤。小儿黄瘦有虫积者宜食，与使君子同功。观《本经》主治可知。

　　卷三果部

　　松子

　　甘温无毒。

　　发明

　　海松子甘温益肺清心，止嗽润肠，兼柏仁、麻仁之功，温中益阴之效。心肺燥痰干咳之良药也。

　　卷三果部

　　槟榔

　　苦辛温无毒。

　　发明

　　槟榔泄胸中至高之气，使之下行；性如铁石之沉重，能坠诸药至于下极。故治冲脉为病，逆气里急，及治诸气壅腹胀后重如神。胸腹虫食积滞作痛，同木香为必用之药。其功专于下气消胀，逐水除痰，杀虫治痢，攻食破积，止疟疗疝，香港脚瘴疠。若气虚下陷人及膈上有稠痰结气者得之，其痞满昏塞愈甚。又凡泻后、疟后、虚痢切不可用也。闽广瘴毒之乡人常食此，必以 叶裹嚼之。所云饱能使之饥，醉能使之醒者，以其能下气也。云饥能使之饱，醒能使之醉者，以 叶辛温能开发中外之气，以散瘴疠之邪也。

　　卷三果部

　　大腹子

　　即大腹槟榔辛涩温无毒。此味与槟榔皆性坚难切，须用滚水泡渍切之。若以水浸浊满，不但失其性味，反有伤于胃气也。

　　发明

　　大腹子偏入气分，体丰湿盛者宜之。夫槟榔偏主血分，腹满多火者宜之。时珍谓大腹与槟榔同功，似未体此。

　　卷三果部

　　大腹皮

　　辛涩温有毒。鸩鸟多集其树上。宜酒洗后再以绿豆汤洗过，用其内粗者耗气，宜摘去之。

　　发明

　　槟榔性沉重，泄有形之积滞。腹皮性轻浮，散无形之滞气，故痞满膨胀，水气浮肿，香港脚壅逆者宜之。惟虚胀禁用，以其能泄真气也。

　　卷三果部

　　马槟榔

　　苦甘寒无毒。

　　发明

　　马槟榔生滇南夷地，不入汤药。热病食数枚，冷水下之。肿毒恶疮嚼一枚并涂肿处。产难临时细嚼数枚，花水送下，须臾立产。再以四枚去壳，两手各握二枚，恶水自下。

　　欲断产，常嚼二枚，久则子宫冷，自不孕矣。

　　卷三果部

　　无花果

　　实甘平，叶微辛无毒。

　　发明

　　无花果出云南，扬州亦多有之。今吴楚闽越人家折枝插成。枝柯如枇杷树，三月发叶，五月不花而实，实出枝间，状如木馒头，熟则紫色，软烂，其味如柿而无核也。食之开胃止泄，治咽喉痛。叶主五痔肿痛，煎汤频熏洗之。

　　卷三果部

　　枳

　　一名鸡距子，俗名蜜屈律甘平无毒。

　　发明

　　枳 金钩树之子也。《本草》止言木能败酒，屋外有此木，屋内酿酒皆不佳。丹溪治酒病往往用其实。又能止渴除烦，去膈上热，润五脏，利大小便。多服发蛔虫，以其大甘助湿热之所化也。

　　卷三水果部

　　西瓜

　　甘寒无毒。

　　发明

　　西瓜瓤色赤，味甘。能引心包之热从小肠膀胱下泄，以其得西方金气于三伏中，故能解太阳、阳明中 及热病大渴，故有天生白虎汤之称。而春夏伏气发瘟热病，觅得隔年藏者啖之，如汤沃雪。缘是世医常以治冬时伤寒、坏病烦渴，从未见其得愈者，良由不达天时，不明郁发之故耳。近有舶上来者五月便熟，不必觅隔年藏者，方宜时世之不同若此。

　　卷三水果部

　　瓜子仁

　　甘淡微温，无毒。

　　发明

　　西瓜甘寒降泄，子仁甘温性升，以中藏烈日之气，不无助火之责，其开豁痰涎是其本性。世人咸谓瓜子生痰，安有甫入口而使变痰涎之理，按《相感志》云，食西瓜后食其子，即不噫瓜气，其温散之力可知。《纲目》言其主治与甜瓜仁同，岂甜瓜仁亦为生痰之物耶。

　　卷三水果部

　　甜瓜蒂

　　俗名苦丁香苦寒有毒，熬黄用。

　　《本经》主大水身面浮肿，下水杀虫毒，咳逆上气及食诸果，病在胸腹中皆吐下之。

　　发明

　　酸苦涌泄为阴。仲景瓜蒂散用瓜蒂之苦寒，合赤小豆之酸甘，以吐胸中寒邪。《金匮》瓜蒂汤治中 无汗，今人罕能用之。又搐鼻取头中寒湿黄瘅，得麝香、细辛治鼻不闻香臭。瓜蒂乃阳明除湿热之药，能引去胸膈痰涎。故能治面目浮肿，咳逆上气，皮肤水气，黄瘅湿热诸症，即《本经》主治也。凡尺脉虚，胃气弱，病后、产后、吐药皆宜戒慎，何独瓜蒂为然哉。故膈上无热痰邪，热者切禁。

　　卷三水果部

　　甜瓜子

　　即甜瓜瓣甘寒无毒。

　　发明

　　甜瓜仁专于开痰利气。《别录》治腹内结聚，破溃脓血，为肠胃内痈要药。《千金》治肺痈有苇茎汤，肠痈有牡丹大黄汤。予尝用之，然必黄熟味甜者，方不伤胃气。若生青味苦力劣，不堪入药。其瓤亦能去暑，然脾胃虚人食之，每致泻痢，不可不知。

　　卷三水果部

　　蒲桃

　　俗名葡萄甘寒无毒。

　　《本经》治筋骨湿痹，益气力强志，令人肥健，耐饥，忍风寒，可作酒。

　　发明

　　葡萄之性寒滑，食多令人泄泻。丹溪言，东南人食之多病热，西北人食之无恙，盖能下走渗道，西北人禀气浓，故有《本经》所主之功，无足异也。

　　卷三水果部

　　甘蔗

　　甘平无毒。

　　发明

　　蔗，脾之果也。其浆甘寒，能泻火热，煎炼成糖则甘温而助湿热也。蔗浆消渴解酒，自古称之。而孟诜乃为共酒食发痰者，岂不知其有解酒除热之功耶。《日华子》又为砂糖能解酒毒，则不知既经煎炼便能助酒为热，与蔗子性异矣。即如甘草遇火则热，麻油遇火则冷，此物性之异，医者当知。近世用以捣汁治痢，服之有效，以其甘寒养胃而清湿热也。

　　卷三水果部

　　沙糖

　　色黑如油者是甘温无毒。

　　发明

　　沙糖性温，能和脾缓肝，故治脾胃及泻肝药，用为先导。今人好吸烟草受其毒者，用此点汤解之。但性助湿热不可多食。熬焦治产妇败血冲心，及虚羸老弱，血痢不可攻者最效。

　　卷三水果部

　　石蜜

　　即冰糖也。散白如霜者曰糖霜，与山蜂蜜结石上者不同甘平无毒。

　　发明

　　凝结成块如石者为石蜜，轻白如霜者为糖霜；比紫沙糖稍平，功用虽同，但白入气分，紫入血分为异。白糖霜亦能解烟草之毒，惟色黄者性热，有湿热者远之。世言糖性湿热，多食令人齿 生疳。近见患口疳者，细嚼冰糖辄愈，取其达疳以磨湿热凝滞也。又暴得咳嗽，吐血乍止，以冰糖与燕窝菜同煮连服，取其平补肺胃而无止截之患也。惟胃中有痰湿者令人欲呕，以其甜腻恋膈故也。

　　卷三水果部

　　莲藕

　　甘平涩，无毒。

　　发明

　　莲出淤泥而无浊气沾染。其根通达诸窍，联绵诸络，尤为交媾黄宫，通调津液之上品。入心脾血分，冷而不泄，涩而不滞。产后血 及血淋、尿血宜之。新产生冷皆忌。独生藕不禁，为其能止热渴、破留血也。生食止霍乱虚渴。蒸食开胃实下焦。捣浸澄粉服食，治虚损失血，吐利下血。又血痢口噤不能食，频服则结粪自下，胃气自开，便能进食。但市者皆豆麦菱粉伪充，不可混用。藕节之味大涩，能止骤脱诸血，产后血 ，隔水顿热，和童子小便饮之。一人患血淋胀痛，百药不应，以生藕汁调发灰服之，三日血止痛除，以其性专散血而无伤耗真元之患也。

　　卷三水果部

　　莲实

　　甘平涩，无毒。去心中苦薏则不伤胃。

　　发明

　　莲子得水土之精英，补中养神，益气清心，固精止泻，除崩带赤白浊，能使心肾交而成既济之妙。昔人治心肾不交、劳伤、白浊，清心莲子饮。补心肾益精血，有瑞莲丸，皆取其补益黄庭，实堤御水之义。

　　卷三水果部

　　石莲子

　　甘寒无毒。

　　发明

　　石莲子本莲实老，于莲房堕入淤泥，经久坚黑如石，故以得名。为热毒噤口痢之专药，取水土之余气，补助脾阴而涤除热毒。然必兼人参之大力开提胃气，方始克应。若痢久胃气虚寒，口噤不食则为戈戟也，况乎世鲜真者。今药肆中乃以一种水实伪充，其子出自粤东，大苦大寒，大伤胃气，医者不察，误投伤残之躯，往往轻者为重，重者致毙。至于肾虚精滑之人，误认髓藏有热而峻用苦寒铲伐虚阳，精愈不能收摄，得无虚虚之患乎。

　　卷三水果部

　　莲蕊须

　　甘涩温无毒。忌地黄、葱、蒜。

　　发明

　　莲须清心通肾，以其味涩，故为秘涩精气之要药。《三因》固真丸、巨胜子丸用之，然惟欲勤精薄者为宜，元阳不制者勿用，恐其兜涩为患也。莲花性味与须相类，惟取白花将开者阴干入药。久服延年不饥，故经进萃仙丸用之。

　　卷三水果部

　　莲房

　　苦涩温无毒。

　　发明

　　莲房入厥阴，功专止血。故血崩下血溺血，皆烧灰用之。虽能止截，不似棕灰之兜塞也。

　　卷三水果部

　　荷叶

　　苦涩平，无毒。

　　发明

　　荷叶得清震之气，故洁古枳术丸方用荷叶，烧饭为丸。东垣治雷头风证，头面肿痛，疙瘩，憎寒发热，状如伤寒证在三阳不可过用寒药，清震汤治之。用荷叶、升麻、苍术煎服。又痘疮为风寒外袭而变黑倒靥。闻人规用荷叶合僵蚕解结滞之气而痘自起。又烧灰单服可消阳水浮肿。入健脾药，但用其蒂，谓之荷鼻，取其味浓胜于他处也。戴元礼云，服荷叶令人瘦劣，非可常服。观丹士缩银法用荷叶同锻，则银质顿轻，其性之消烁无有甚于此者。

　　卷三水果部

　　芡实

　　俗名鸡头实甘平无毒。

　　《本经》主湿痹腰脊膝痛，补中除暴疾，益精气强志。

　　发明

　　芡生水中而能益脾利湿，观《本经》所主皆脾肾之病。遗精浊带，小便不禁者宜之。

　　卷三水果部

　　芰实

　　俗名菱角甘平无毒。

　　发明

　　芰实多种，滞气则一。红泻白补，生降熟升，仅供食品，略无取于治疗。患疟痢人勿食。过食令人腹满 胀。古法用麝香点汤解之。近人以沉香磨汁导之，总取芳香散滞之力耳。

　　卷三水果部

　　乌芋

　　俗名荸荠，又名黑三棱甘寒无毒。

　　发明

　　乌芋善毁铜为消坚削积之物，服丹石人宜之。痘疮干紫不能起发，同地龙捣烂，入白酒酿绞服即起。又治酒客肺胃湿热，声音不清，及腹中热积蛊毒。《丹方》治痞积，三伏时以火酒浸晒，每日空腹细嚼七枚，痞积渐消，故有黑三棱之名。凡有冷气人勿食。多食令人患香港脚虚劳咳嗽，切禁。以其峻削肺气兼耗营血，故孕妇血竭忌之。

　　卷三水果部

　　慈菇

　　苦甘微寒，无毒。

　　发明

　　主治百毒，产后血闷攻心欲死，产难胞衣不出，并生捣汁服之。有香港脚瘫缓风人勿食，以熟食壅气也。叶治小儿游风、丹毒，捣烂涂之即消。

　　卷三味部

　　蜀椒

　　辛温小毒。去目须炒。用蜀产者微辛不辣，色黄者气味微辛，散心包之火最胜。

　　色红者气味辛辣，壮命门之火最强。形如鸽铃者真，以子种出，其叶十三瓣者蜀椒也，闭口者有毒伤人，误中其毒吐沫者，地浆水解之。

　　《本经》主邪气咳逆，温中，逐骨节皮肤死肌，寒热痹痛下气，久服头不白。

　　发明

　　椒乃手足太阴、少阴、厥阴气分之药。禀五行之气而生，叶青皮红花黄膜白子黑，其气馨香，能使火气下达命门。故《本经》谓之下气，其主邪气咳逆等证，皆是脾肺二经受病，肺虚则不能固密腠理，外邪客之，为咳逆。脾虚则不能温暖肌肉而为痛痹等证。其治呕吐服药不纳者，必有蛔在膈间，但于呕吐药中加川椒数十粒，盖蛔闻药则动，遇椒则头伏也。故仲景治蛔厥。乌梅丸用之。又能开痹湿，温中气，助心包命门之火。《本经》言久服头不白者，辛温上通肾气之力可知。今乌须发方用之。一人腰痛痰喘，足冷如冰，六脉洪大，按之却软，服八味丸无功，用椒红、茯苓蜜丸，盐汤下，甫二十日而安。但其性辛温气窜，阴虚火旺人禁之。

　　卷三味部

　　秦椒

　　辛温有毒。去目炒去汗取红用，其叶九瓣者秦椒也。闭口者有毒，误食之戟入咽喉，气欲绝。或吐下白沫，身体痹冷，肉桂煎汁饮之。多饮冷水一二升，或食蒜，或饮地浆，或浓煎豆豉饮之并解。

　　《本经》除风邪气，温中去寒痹，坚齿发明目。

　　发明

　　秦椒味辛气烈过于蜀椒，其温中去痹除风邪气，治吐逆疝瘕，下肿湿气，皆取辛烈，以散郁热，乃从治之法也，不宜多服。令须发易白，以其气辛非蜀椒之比。臭毒疮毒腹痛，冷水下一握效。其能通三焦引正气，下恶气可知也。

　　卷三味部

　　椒目

　　苦平无毒。

　　发明

　　椒赤目黑，水能制火，故专泻水降火，治肾气逆上喘急。又妊娠水肿喘逆，用椒仁丸能引诸药下行渗道，所以定喘下水。治肾虚耳鸣，同巴豆、菖蒲碾细以松脂、黄蜡溶和为挺，纳耳中搐之，一日一易效。

　　卷三味部

　　猪椒根

　　即蔓椒苦温无毒。其叶七瓣者猪椒也。

　　《本经》主风寒湿痹历节疼，除四肢厥气膝痛，煎汤蒸浴取汗。

　　发明

　　猪椒根蔓生气臭，故能通经脉，去风毒湿痹。《千金》治肝虚劳损，关节骨疼痛，筋挛烦闷，虎骨酒用之。又取枝叶煎熬如饴，治通身水肿，每日空腹食之。

　　卷三味部

　　胡椒

　　辛大温，小毒。

　　发明

　　胡椒大辛大热纯阳之物，走气助火，昏目发疮，多食损肺，令人吐血。心腹冷痛，反胃吐利，霍乱气逆及鱼鳖蕈毒宜之。严冬泡水磨墨，则砚不冰，胜于皂水。火酒伤笔易秃也。

　　卷三味部

　　荜澄茄

　　辛温无毒。

　　发明

　　时珍曰，荜澄茄海南诸番皆有之，与胡椒一类两种，正如大腹之与槟榔耳。

　　日向阴生者为澄茄，向阳生者为胡椒。主治与胡椒相类，而热性稍逊。治反胃吐出黑汁，诸药不效，用此一味为丸，姜汤服之。痘疮入目，为末以少许吹鼻中三五次效。鼻塞不通，用此半两，同薄荷叶三钱、荆芥穗二钱半蜜丸，芡实大，时时含咽之。但阴虚血分有热、发热咳嗽禁用。

　　卷三味部

　　吴茱萸

　　辛苦温，小毒。拣去闭口者，否则令人躁闷。拣净以滚汤泡七次，去其浊气则清香扶胃，而无辛燥之患也。

　　《本经》温中下气止痛，除湿血痹，逐风邪，开腠理，咳逆寒热。

　　发明

　　吴茱萸气味俱浓，阳中之阴，其性好上者以其辛也。又善降逆气者以味浓也，辛散燥热，而燥入肝行脾。《本经》主温中下气止痛，咳逆寒热，专取辛温散邪之力。又言除湿血痹，逐风邪，开腠理者，以风寒湿痹，靡不由脾胃而入，辛温开发表里宣通，而无拒闭之患矣。至于定吐止泻，理关格中满，香港脚疝瘕，制肝燥脾风，厥气上逆，阴寒膈塞，气不得上下，腹胀下痢，及冲脉为病，逆气里急，并宜苦热以泄之。东垣云，浊阴不降，厥气上逆甚而胀满者，非吴茱萸不可治。仲景吴茱萸汤、当归四逆加吴茱萸生姜汤，治厥阴病及温脾皆用之。寇氏言，其下气最速，肠虚人服之愈甚。凡病非寒滞者勿服。按：椒性善下，茱萸善上，故服茱萸者有冲膈、冲眼、脱发、咽痛、动火、发疮之害。其治暴注下重，呕逆吐酸，肝脾火逆之证，必兼苦寒以降之。如左金丸治肝火痰运嘈杂最效。小儿痘疮口噤，嚼吴茱萸抹之即开，亦取辛散之意。

　　卷三味部

　　食茱萸

　　辛苦大温，有毒。

　　《本经》主心下邪气寒热，温中逐寒湿痹，去三虫，久服轻身。

　　发明

　　食茱萸与吴茱萸性味相类，功用仿佛。而《本经》之文向来错简在山茱萸条内。

　　详其主心下寒热，即孟诜治心腹冷痛之谓。温中逐寒湿痹，即中恶去脏腑冷之谓。去三虫即脏气疗蛊毒飞尸之谓。虽常食之品，辛香助阳，能辟浊阴之滞，故有轻身之喻。以上主治，岂山茱萸能之乎？其治带下冷痢，暖胃燥湿，水气浮肿用之，功同吴茱萸而力稍逊。多食动目火，目痛者忌之。

　　卷三味部

　　茗

　　苦甘微寒，无毒。服荜 、威灵仙、土茯苓忌之。

　　《本经》主 疮，利小便，去痰热止渴。令人少睡，有力悦志。

　　发明

　　茗乃茶之粗者，味苦而寒，最能降火消痰，开郁利气，下行之功最速。《本经》主疮，利小便，去痰热之患。然过饮即令人少寐，以其气清也。消食止渴，无出其右。合醋治伤暑泄利。同姜治滞下赤白。兼香豉、葱白、生姜治时疫气发热头痛。一味浓煎治风痰。茶之产处最多，惟阳羡者谓之真茶。凡茶皆能降火，清头目。其陈年者曰腊茶，以其经冬过腊，故以命名。佐刘寄奴治便血最效。产徽者曰松萝，专于化食。产浙绍者曰日铸，专于清火。产闽者曰建茶，专于辟瘴。产六合者曰苦丁，专于止痢。产滇南者名曰普洱茶，则兼消食辟瘴止痢之功。蒙山者，世所罕有，近世每采石苔代充，误人殊甚。其余杂茶，皆苦寒伐胃，胃虚血弱之人有嗜茶成癖者，久而伤精，血不华，色黄瘁痿弱，呕逆洞泄，种种皆伤茶之害。而侵晨啜茗，每伤肾气。酒后嗜茶，多成茶癖。又新茶饮之令人声音不清，其能郁遏火邪也。至于精气寒滑，触之易泄者勿食，宜以沙菀蒺藜点汤代之。茶子味苦气肃，善于降火，专治头中鸣响，天白蚁之病。江右人每以打油，味最清香，浸油沐发最佳。取茶子饼煮汁浇花，以辟盆中之蚯蚓。煎汤涤衣垢则不退颜色。总取其质之轻清而不沾滞也。

　　卷三香木部

　　柏子仁

　　甘平无毒。蒸熟曝干自裂，入药炒研用。色黄油透者勿用。

　　《本经》主惊悸，益气除风湿，安五脏。久服令人润泽美色，耳目聪明，不饥不老，轻身延年。

　　发明

　　柏子仁性平而补，味甘而辛。其气清香，能通心肾益脾胃，宜乎滋养之剂用之。

　　《本经》言除风湿者，以其性燥也。《别录》疗恍惚及历节腰中重痛，即《本经》主惊悸除风湿也。《经疏》以为除风湿痹之功非润药所能，当是叶之能事，岂知其质虽润，而性却燥，未有香药之性不燥者也。好古以为肝经气分药。时珍言，养心气，润肾燥，安魂定魄，益智宁神，即《本经》之安五脏也。昔人以其多油而滑痰多作泻忌服，盖不知其性燥而无伤中泥痰之患。久服每致大便燥结，以芳香走气而无益血之功也。

　　卷三香木部

　　柏叶

　　节油苦微寒，无毒。酒浸焙熟用。

　　发明

　　柏叶性寒而燥，大能伐胃。虽有止衄之功，而无阳生之力，故亡血虚家不宜擅服。然配合之力，功过悬殊。如《金匮》柏叶汤，同姜、艾治吐血不止，当无此虑矣。若《济急方》同黄连治小便血，《圣济总录》同芍药治月水不断，纵藉酒之辛温，以行苦寒之势。

　　但酒力易过，苦寒长留，每致减食作泻，瘀积不散，是岂柏叶之过欤。柏节坚劲，用以煮汁、酿酒，去风痹历节风，烧取 油疗 疮疥癞。柏脂治身面疣，同松脂研匀涂之数日自落。

　　根白皮以腊猪脂调，涂火灼热油烫疮，能凉血生毛发。

　　卷三香木部

　　松脂

　　《本经》名松膏，俗名松香苦甘温，无毒。

　　《本经》主痈疽恶疮，头疡白秃，疥瘙风气，安五脏除热，久服轻身不老延年。

　　发明

　　松脂得风木坚劲之气，其津液流行皮干之中，积岁结成芳香燥烈，允为方士辟谷延龄之上药。然必蒸炼始堪服食。《本经》所主诸病皆取风燥以祛湿热之患耳。今生肌药中用之者，取其涩以敛之也。

　　卷三香木部

　　松节

　　苦温，无毒。

　　发明

　　松节质坚气劲，久亦不朽，故筋骨间风湿诸病宜之，但血燥人忌服。松花润心肺，益气除风湿。今医治痘疮湿烂，取其凉燥也。

　　卷三香木部

　　杉

　　辛微温，无毒。

　　发明

　　杉气芬芳，取其薄片煮汤，熏洗 疮无不获效。其性直上，其节坚劲。有杉木汤治香港脚痞绝，胁下有块如石，方用杉节、橘叶各一升，大腹槟榔七枚，连皮碎捣，童便三升，共煮减半服之，大下三行，气块通散，此郑间美治柳柳州法也。杉叶治风虫牙痛，同芎、细辛煎酒含嗽。杉子治疝气痛，一岁一粒研酒服。

　　卷三香木部

　　肉桂

　　辛甘大温，无毒。去粗皮用。凡桂皆忌葱，勿见火，以辛香得火转烈，恐动阴血也。色深紫而甘胜于辛，其形狭长，半卷而松，浓者良。若坚浓味淡者曰板桂，今名西桂，不入汤药。近世舶上人每以丁皮混充，不可不辨。

　　发明

　　肉桂辛热下行入足太阴、少阴，通阴 、督脉。气味俱浓，益火消阴，大补阳气，下焦火不足者宜之。其性下行导火之源，所谓肾苦燥，急食辛以润之。利肝肾，止腰腹寒痛，冷痰霍乱转筋。坚筋骨，通血脉。元素言，补下焦不足，沉寒痼冷之病，下部腹痛，非此不能止。时珍治寒痹风湿，阴盛失血，泻痢惊痫，皆取辛温散结之力也。古方治小儿惊痫及泄泻病，宜五苓散，以泻丙火，渗土湿。内有桂抑肝风而扶脾土，引利水药入膀胱也。赤眼肿痛，脾虚不能饮食，肝脉盛，脾脉弱。用凉药治肝则脾愈虚，用暖药助脾则肝愈盛。但于温脾药中倍加肉桂杀肝益脾，一治而两得之。同丁香治痘疮灰塌，以其能温托化脓也。又桂辛散能通子宫而破血调经，消症瘕，破瘀堕胎，内脱阴疽， 痈久不敛，及虚阳上乘面赤戴阳，吐血衄血，而脉瞥瞥虚大无力者，皆不可缺。有胎息虚寒下坠，服黄芩、白术辈安之不应。小腹愈痛愈坠，脉来弦细或浮革者，非参、 、桂、附十全大补温之不效。昔人又以亡血虚家不可用桂，时珍以之治阴盛失血，非妙达阴阳之理不能知此。惟阴虚失血而脉弦细数者切忌。今人以之同锻石等分为末，掺黑膏上贴癖块效，亦取辛温散结之力。然惟藜藿之人皮肤粗浓者宜之。

　　卷三香木部

　　桂心

　　辛甘大温无毒。即肉桂之去外色淡，但存中心深紫，切之油润者是。

　　发明

　　桂心既去外层苦燥之性，独取中心甘润之味，专温营分之里药。故治九种心痛，腹内冷痛。破 癖等病，与经络躯壳之病无预，非若肉桂之兼通经脉，和营卫，坚筋骨，有寒湿风痹等治也。

　　卷三香木部

　　牡桂

　　一名大桂辛甘微苦温，无毒，甜浓而阔者是。

　　《本经》主上气咳逆，结气喉痹吐吸，利关节，补中益气，久服通神，轻身不老。

　　发明

　　牡桂辛胜于甘，而微带苦，性偏温散，而能上行。故《本经》治上气咳逆，成无己利肺气，皆取辛散上行之力。时珍不察，乃与桂枝同列，非智者一失欤。盖桂枝是最上枝条，亦名柳桂，言如柳条之嫩小也。盖牡者阳也，牡桂是禀离火纯阳之气，故味带苦，且大且浓，与桂枝绝不相类，何可混言。《本经》言，治上气咳逆，导下焦之阴火逆上也。治结气，辛温开结也。喉痹吐吸，同气相招，以引浮游之火下泄也，然必兼苦寒降泄之味用之。

　　利关节，从内而达于表也。补中益气，久服通神，轻身不老，补助真元，阳生阴长也。然须详素禀丰腴，湿胜火衰者为宜。若瘦人精血不充，火气用事，非可例以为然也。其至心腹冷痛，症瘕血痹，筋脉拘挛，冷痰霍乱，其功不减肉桂。但治相火不归，下元虚冷，力不能直达下焦，为稍逊耳。

　　卷三香木部

　　筒桂

　　俗名官桂辛甘温无毒。

　　《本经》主百病养精神，和颜色，为诸药先聘通使。久服面生光华，媚好常如童子。

　　发明

　　筒桂辛而不热，薄而能宣，为诸药通使，故百病宜之。《本经》言其养精神，和颜色，有辛温之功，无壮火之患也，为诸药先聘通使。凡开提之药，补益之药，无不宜之。

　　久服而生光华，媚好常如童子，以其质薄、性轻，无桂心、肉桂、牡桂等雄烈之气，力胜真阴之比。《别录》治心痛、胁痛、胁风，温经通血脉，止烦出汗，皆薄则宣通之义。《纲目》乃以《别录》、元素二家之言，皆混列牡桂之下。盖牡桂是桂之大者，功用与肉桂相类，专行气中血滞。筒桂则专行胸胁，为胀满之要药。凡中焦寒邪拒闭，胃气不通，呕吐酸水，寒痰水癖，奔豚死血，风寒痛痹，三焦结滞并宜薄桂，盖味浓则泄，薄则通也。

　　卷三香木部

　　桂枝

　　辛甘微温，无毒。

　　发明

　　麻黄外发而祛寒，遍彻皮毛，故专于发汗。桂枝上行而散表，透达营卫，故能解肌。元素云，伤风头痛，开腠理，解肌发汗，去皮肤风湿，此皆桂枝所治。时珍乃以列之牡桂之下，误矣。按：仲景治中风解表，皆用桂枝汤，又云，无汗不得用桂枝，其义云何。夫太阳中风，阳浮阴弱，阳浮者热自发，阴弱者汗自出，卫实营虚，故发热汗出，桂枝汤为专药。又太阳病发热汗出者，此为营弱卫强，阴虚阳必凑之，皆用桂枝发汗。此调其营，则卫气自和，风邪无所容，遂后汗解，非桂枝能发汗也。汗多用桂枝汤者，以之与芍药调和营卫，则邪从汗去，而汗自止，非桂枝能止汗也。世俗以伤寒无汗不得用桂枝者，非也。桂枝辛甘发散为阳，寒伤营血，亦不可少之药。麻黄汤、葛根汤未尝缺此，但不可用桂枝汤，以中有芍药酸寒收敛表腠为禁耳。若夫伤寒尺脉不至，是中焦营气之虚不能下通于卫，故需胶饴加入桂枝汤，方取稼穑之甘，引入胃中，遂名之曰建中。更加黄 ，则为黄 建中。借表药为里药，以治男子虚劳不足。《千金》又以黄 建中换入当归为内补建中，以治妇人产后虚羸不足，不特无余邪内伏之虞，并可杜阳邪内陷之患，非洞达长沙妙用难以体此。详桂枝本手少阴血分药，以其兼走阳维，凡伤寒之邪无不由阳维传次，故此方为太阳首剂。昔人以桂枝汤为太阳经风伤卫之专药，他经皆非所宜，而仲景三阴例中阴尽复阳靡不用之，即厥阴当归四逆，未尝不本桂枝汤也。桂附各具五体，各有攸宜。肉桂虽主下元，而总理中外血气。

　　桂心专温脏腑营血，不行经络气分。牡桂性兼上行，统治表里虚寒。薄桂善走胸胁，不能直达下焦。桂枝调和营卫，解散风邪而无过汗伤表之厄，真药中之良品，允为汤液之祖也。《本经》之言牡桂兼肉桂、桂心而言，言筒桂兼桂枝而言也。其他板桂、木桂仅供香料、食料，不入汤药。

　　卷三香木部

　　辛夷

　　即木笔花辛温无毒。剥去毛瓣，取仁用，忌火焙。

　　《本经》主五脏身体寒热，头风脑痛、面 。

　　发明

　　鼻气通于天，肺开窍于鼻，辛夷之辛温走气而入肺利窍。其体轻浮，能开胃中清阳，上行通于天。故《本经》治阳气郁遏，身体寒热，头风脑痛、面 。辛温能解肌表，芳香上窜头目逐阳分之风邪，则诸证自愈。轩岐之后，能达此理者，东垣一人而已。凡鼻鼽、鼻渊、鼻塞及痘后鼻疮，并研末，入麝香少许，以葱白蘸入甚良，脑鼻中有湿气久窒不通者宜之。但辛香走窜，虚人血虚火炽而鼻塞，及偶感风寒，鼻塞不闻香臭者禁用。

　　卷三香木部

　　沉香

　　辛甘苦微温，无毒。咀嚼香甜者性平，辛辣者性热。修制忌火。香药皆然，不独沉香也。产海南者色黄，锯处色黑，俗谓铜筋铁骨者良。产大宜白粽纹者次之。近有新山产者，色黑而坚，质不松，味不甘苦，入药无效。番舶来者，气味带酸，此为下品。其浮水者曰速香，不入药。

　　发明

　　沉水香性温，秉南方纯阳之性，专于化气，诸气郁结不伸者宜之。温而不燥，行而不泄，扶脾达肾，摄火归源。主大肠虚秘，小便气淋及痰涎，血出于脾者，为之要药。凡心腹卒痛霍乱中恶，气逆喘急者并宜。酒磨服之，补命门三焦，男子精冷，宜入丸剂。同广藿香、香附治诸虚寒热。同丁香、肉桂治胃虚呃逆。同紫苏、白豆寇治胃冷呕吐。同茯苓、人参治心神不足。同川椒、肉桂治命门火衰。同广木香、香附治妇人强忍入房，或过忍尿以致转胞不通。同肉苁蓉、麻仁治大肠虚秘。昔人四磨饮、沉香化气丸、滚痰丸用之，取其降泄也。沉香降气散用之，取其散结导气也。黑锡丹用之，取其纳气归元也。但多降少升，气虚下陷人不可多服，久服每致失气无度，面黄少食，虚证百出矣。一种曰蜜香，与沉香大抵相类，故《纲目》释名沉水香、蜜香，二者并称，但其性直者，毋论大小皆是沉水。若形如木耳者，俗名将军帽，即是蜜香，其力稍逊，仅能辟恶去邪气尸疰一切不正之气，而温脾暖胃纳气归元之力不如沉香也。

　　卷三香木部

　　丁香

　　一名鸡舌香辛温无毒。有子而大者曰母丁香，去蒂及子用。忌见火。

　　发明

　　丁香辛温入手太阴、足少阴、阳明经。温胃进食，止呕定泻，虚冷下痢白沫之要药。干霍乱不吐不下及呕逆不止，厥冷脉沉者，并宜服之；胃寒肝虚，呃逆呕哕，在所必用。但渴欲饮水，热哕呃逆，不可误投。小儿痘疹不光泽，不起发，气虚灰白，或胀或泻或渴或气促，表里俱虚之证并宜加用。凡胃逆呕吐者，健胃消痰药中加三五粒甚效。不宜多用，但其性易于僭上，过用则损肺伤目，非属虚寒者概不可施。丁皮即丁香树皮，似筒桂皮而坚浓，色深紫，较之肉桂味稍枯，气稍滞，专治一切心腹冷气，腹胀恶心，泄泻虚滑，水谷不消，及齿痛诸证。方家用代丁香，今舶上人每以伪充肉桂，不可不辨。

　　卷三香木部

　　旃檀

　　辛温无毒。禁用火焙。

　　发明

　　白檀香善调膈上诸气，散冷气，引胃气上升，进饮食兼通阳明之经。郁抑不舒，呕逆吐食者宜之，痈疽溃后脓多禁用。

　　卷三香木部

　　紫檀

　　咸平无毒。

　　发明

　　白檀辛温，气分药也，故能理卫气而调脾肺，利胸膈。紫檀咸平，血分药也，力能和营气而消肿毒。疗金疮各有攸宜。

　　卷三香木部

　　降真香

　　辛温无毒。禁用火焙。

　　发明

　　降真香色赤入血分而下降。故内服能行血破滞，外涂可止血定痛。刃伤用紫金散，即降真香用磁瓦刮下，和血竭研末是也；又虚损吐红，色瘀昧不鲜者，宜加用之，其功与花蕊石散不殊。血热妄行色紫浓浓，脉实便秘者禁用。

　　卷三香木部

　　乌药

　　辛温无毒。酒浸晒干用。不可见火。

　　发明

　　乌药香窜能散诸气，故治中风中气诸证。用乌药顺气散者，先疏其气，气顺则风散也。辛温能理七情郁结，上气喘急，用四磨、六磨。妇人血气诸痛，男子腰膝麻痹，用乌沉汤，并借参之力，寓补于泻也。大抵能治气血凝滞，霍乱吐泻，痰食稽留，但专泄之品，施于藜藿相宜。若高梁之辈，血虚内热者服之，鲜不蒙其害也。

　　卷三香木部

　　茴香

　　辛温小毒。去子用。小而味淡者曰木蟹，不入药。

　　发明

　　舶上茴香性热味浓，性入肝经，散一切寒结，故黑锡丹用之。若阴虚肝火从左上冲头面者，用之最捷。盖茴香与肉桂、吴茱萸皆厥阴之药，萸则走肠胃，桂则走肝脏，茴则走经络也。得盐引入肾经，发出邪气，故治疝气有效。但耗血发热，目病、疮疡忌之。

　　卷三香木部

　　枫香脂

　　一名白胶香辛苦平无毒。

　　发明

　　枫性疏通，故木易蛀，为外科透毒要药。金疮筋断，一味为末敷之。《千金》治咳唾脓血，取其开发肺气也。血热生风，齿颊肿痛，为末擦之，烧过揩牙永无牙疾。

　　卷三香木部

　　薰陆香

　　即乳香苦辛微温，无毒。以酒研如泥，水飞晒干或箬上焙去油，同灯心研易碎。

　　发明

　　乳香香窜能入心经，活血定痛，故为痈疽疮疡要药，诸痛痒疮皆属心火也。产科诸方多用之，亦取其活血调血之功耳。凡人筋不伸者，熏洗敷药，宜加乳香，其性能伸筋也。疮疽溃后勿服，脓多勿敷，胃弱勿用。

　　卷三香木部

　　没药

　　苦平无毒。修治与乳香同。

　　发明

　　乳香活血，没药散血，皆能止痛消肿生肌，故二药每每相兼为用。凡刃伤打损坠马，并宜热酒调服。若妊妇胎气不安勿用，产后恶露去多腹中虚痛，痈疽已溃而痛，及筋骨胸腹诸痛，若不因瘀血者，皆不可服。

　　卷三香木部

　　麒麟竭

　　即血竭甘咸平无毒。试之透指甲为真，嚼之不烂如蜡者为上。草血竭色紫，亚于瓜竭。

　　发明

　　血竭木之脂液，如人之膏血，为止痛和血，收敛疮口，散瘀生新之要药。治伤折打损一切疼痛，血气搅刺，内伤血聚，并宜酒服。乳香、没药虽主血病而兼入气分，此则专于肝经血分也。但性最急却能引脓，不宜多服。其助阳药中同乳香、没药用之者，取以调和血气而无留滞壅毒之患。

　　卷三香木部

　　安息香

　　辛苦微甘平，无毒。出西戎及南海波斯国。树中脂也，如胶如饴，今安南三佛齐诸番皆有之。如饴者曰安息香，紫黑黄相和如玛瑙，研之色白者为上。粗黑中夹砂石树皮者为次，乃渣滓结成也。有屑不成块者为下，恐有他香夹杂也。烧之集鼠者为真。修制最忌经火。

　　发明

　　安息香乃外番入贡之物，香而不燥，窜而不烈。烧之去鬼来神，令人神清。服之辟邪除恶，令人条畅，能通心腹诸邪气，辟恶蛊毒，理霍乱，止卒然心痛呕逆，治妇人为邪祟所凭，夜与鬼交，烧烟熏丹田穴，永断。故传尸劳瘵咸用之。其苏合香丸、紫雪丹用之，各有转日回天之功，洵非寻常方药可比也。凡气虚少食，阴虚多火者禁用，为其能耗气也。

　　卷三香木部

　　苏合香

　　甘温无毒。出天竺昆仑诸国，安南三佛齐亦皆有之。其质如 胶者为苏合油。色微绿如雉斑者良，微黄者次之，紫赤者又次之。以簪挑起径尺不断如丝渐渐屈起如钩者为上，以少许擦手心香透手背者真。忌经火。

　　发明

　　苏合香聚诸香之气而成，能辟恶杀鬼精物，治温疟蛊毒、痫痉，去三虫，除邪，能透诸窍藏，辟一切不正之气。凡痰积气厥，必先以此开导，治痰以理气为本也。凡山岚瘴湿之气，袭于经络，拘急弛缓不均者，非此不能除，但性燥气窜，阴虚多火人禁用。

　　卷三香木部

　　龙脑香

　　即冰片辛苦温有毒。忌见火。

　　发明

　　龙脑香窜入骨，风病在骨髓者宜之；若风在血脉肌肉用之，反引风入骨髓也。其味大辛善走，故能散热，通利关格结气，张云岐人参散、柏子仁汤等方多用之。其治目痛喉痹下疳，取其辛温而散火郁也。时珍曰，古方皆言龙脑辛凉入心，故目疾惊风及痘疮心热、血瘀倒靥者，用猪心血为引，使毒散于外则疮发，此似是而非也。目痛惊风及痘，皆火病火郁，则发之从治之法，辛温发散故也。使壅塞通利，经络条达，而惊热自平，疮毒能出。然不可多用，多用则真气立耗矣。人有急难欲自尽者，顿吞两许立毙，为其辛烈立能散尽真气也。世人误以为寒，不知辛散之性，似乎凉耳。治火证，舌出寸许用冰片掺上即缩，引火归元也。目病属阴虚者不宜入点。

　　卷三香木部

　　樟脑

　　一名脑子，又名韶脑辛热有毒。忌见火。

　　发明

　　樟木性禀龙火，辛温香窜能去湿辟恶气。故治干霍乱，以樟木屑煎浓汁吐之。中恶卒死者，以樟木烧烟薰之，待苏用药。韶郡诸山樟木最多，土人以之蒸汁煎炼结成樟脑，与焰硝无异，水中燃火其焰益炽。今丹炉家及烟火方皆用之。去湿杀虫，此物所长。烧烟熏衣能辟虫虱。治香港脚肿痛或以樟脑置两股，用杉木作桶盛汤濯之，或樟脑、乌头等分，醋丸弹子大，每置一丸于足心踏之，下以微火烘之，衣被围覆，汗出如涎为效。

　　卷三香木部

　　阿魏

　　辛温有毒。验真伪法，置熟铜器中一宿，沾处白如银色者为真。

　　发明

　　阿魏消肉积，杀虫，治癖积为主药。故能解毒辟邪，治疟痢，疳劳诸病。久疟用阿魏、朱砂等分为末，米糊丸皂子大，空心人参汤服一丸即愈。如痢用黄连木香汤下，盖疟亦多起于积滞耳，同麝香、硫黄、苏合贴一切块有效。然人脾胃喜芳香而恶臭烈，凡脾胃虚人虽有积滞，不可轻投。

　　卷三香木部

　　芦荟

　　苦寒，小毒。

　　发明

　　芦荟入厥阴肝经及冲脉。其功专于杀虫清热。冲脉为病，逆气里急及经事不调，腹中结块上冲，与小儿疳热积滞非此不除。同甘草为末，治头项顽癣甚效。但大苦大寒，且气甚秽恶仅可施之藜藿。若胃虚少食人得之，入口便大吐逆，每致夺食泄泻而成羸瘦怯弱者多矣。有人背疮愈后余热不除，或令服芦荟药三服，不数日而毙，伤胃之性于此可征。

　　卷三乔木部

　　黄柏

　　根名檀桓苦寒，无毒。生用降实火。酒制治阴火上炎。盐制治下焦之火。姜制治中焦痰火，姜汁炒黑治湿热。盐酒炒黑治虚火。阴虚火盛，面赤戴阳，附子汁制。

　　《本经》主五脏肠胃中结热，黄瘅肠痔，止泄痢，女子漏下赤白，阴伤蚀疮。檀桓主心腹百病，安魂魄，不饥渴，久服轻身延年通神。

　　发明

　　黄柏苦燥，为治三阴湿热之专药。详《本经》主治皆湿热伤阴之候，即漏下赤白，亦必因热邪伤阴，火气有余之患，非崩中久漏之比。其根治心腹百病，魂魄不安，皆火内亢之候。仲景栀子柏皮汤治身黄发热得其旨矣。按：黄柏味浓而降，入肾经血分。凡肾水膀胱不足，诸痿厥无力，于黄 汤中加用，使两足膝中气力涌出，痿弱即愈。黄柏、苍术乃治痿要药。凡下焦湿热肿痛，并膀胱火邪，小便不利及黄涩者并宜，黄柏、知母为君，茯苓、泽泻为佐。凡小便不通而渴者，邪热在气分，主治在肺不能生水。不渴者，邪热在血分，主治在膀胱不能化气，亦宜黄柏、知母。昔人病小便不通，腹坚如石，脚腿裂水，双睛凸出，遍服治满利小便药不效，此高粱积热损伤肾水，致膀胱不化火气，上逆而为呕哕，遂以滋肾丸主之。方用黄柏、知母，入桂为引导，服少时，前阴如火烧，溺即涌出，顾盼肿消。《金匮》治误食自死，六畜肉中毒，用黄柏屑捣服方寸匕解之，不特治高粱积热。盖苦以解毒，寒以泄热也。大抵苦寒之性利于实热，不利于虚热。凡脾虚少食，或呕或泻或好热恶寒，或肾虚五更泄泻，小便不禁，少腹冷痛，阳虚发热，瘀血停止，产后血虚发热，痈疽肿后发热，阴虚小便不利，痘后脾虚小便不利，血虚烦躁不眠等证，法皆忌之。一种小而实如酸石榴者名曰小柏。性亦不甚相远，《千金翼》阿伽佗丸用之。

　　卷三乔木部

　　浓朴

　　苦辛温小毒。紫浓者佳，姜汁炒用。忌黑豆，宜用滚水泡数次，切之不可久浸，气有伤脾气。

　　《本经》主中风伤寒，头痛寒热，惊悸逆气，血痹死肌，去三虫。

　　发明

　　浓朴苦温，先升后降，为阴中之阳药，故能破血中气滞。《本经》中风伤寒头痛寒热者，风寒外伤于阳分也。其治惊悸逆气，血痹死肌者，寒湿入伤于腠理也。湿热内着于肠胃而生三虫，此药辛能散结，苦能燥湿，温能祛虫，故悉主之，消风散用之，深得《本经》之义。今世但知浓朴为温中散滞之药。而治肠胃湿满寒胀，温中下气，消痰止吐，平胃散用以治腹胀者，味辛能散滞气也。若气实人误服参、 胀闷作喘，宜此泻之。与枳实、大黄同用能泻实满，所谓消痰下气也。与苓、术、橘皮同用能泻湿满，所谓温中益气也。然行气峻猛，虚者勿服。气温即止，不可久服。

　　卷三乔木部

　　杜仲

　　辛甘温无毒。盐酒炒断丝用。

　　《本经》主腰脊痛，补中益精气，坚筋骨强志，除阴下痒湿，小有余沥。

　　发明

　　杜仲，古方但知补肾，而《本经》主腰脊痛，补中益精气等病，是补火以生土也。王好古言是肝经气分药。盖肝主筋，肾主骨，肾充则骨强，肝充则筋健。屈伸利用皆属于筋，故入肝而补肾，子能令母实也。但肾虚火炽，梦泄遗精而痛者勿用，以其辛温引领虚阳下走也。

　　卷三乔木部

　　椿樗根皮

　　凤眼草香者名椿，甘平无毒。臭者名樗，苦温有毒。樗树有虫，谓之樗鸡。

　　樗树有荚，荚中有实，状如目珠名凤眼草，子嗣门中练真丸用之，专治髓脏中湿热，高年素享丰浓者宜之。

　　发明

　　椿根白皮性寒而能涩血，治湿热为病，泻利浊带、精滑梦遗诸证，有燥痰之功；但痢疾滞气未尽者不可遽用，崩带属阴虚者亦不可服。盖椿皮色赤而入血分，久痢血伤者宜之。樗皮色白而入气分，暴痢气滞者宜之，不可不辨而混用也。

　　卷三乔木部

　　干漆

　　漆叶漆子辛苦咸温有毒。炒令烟尽，否则损人肠胃。今人多用漆渣伪充，必凝结如砖者佳。

　　《本经》主绝伤，补中续筋骨，填髓脑，安五脏，五缓六急，风寒湿痹。生漆去长虫。

　　久服轻身耐老。

　　发明

　　干漆灰辛温，性善下降而破血，故消肿杀虫，通月闭，皆取去恶血之用。而《本经》治绝伤补中，是取其破宿生新之力也。盖胃中有瘀积留滞，则阳气竭绝。不能敷布中外，故脏腑筋骨髓脑皆失营养，乃致健运失常，肢体缓 ，用此以铲除瘀积。中气得复，绝伤皆续，而缓急和矣。生漆去长虫，故《千金》去三虫，方以之为君，三虫去，轻身长年所不待言，但恒人艰于久服耳。元素云，削年深坚结之积滞，破日久凝结之瘀血，斯言尽干漆之用矣。无积血者切忌，以大伤营血。损胃气，故胃虚人服之，往往作呕，此与《本经》之义似乎相背，而实不相违。产后血晕，以旧漆器烧烟薰之即醒。盖亦取下血之义，而破经络中血滞，用真漆涂，鲮鲤甲 入药，破血最捷。妇人血虚、经闭为之切禁。凡畏漆者，嚼椒涂口鼻免生漆疮。误中其毒，以生蟹捣汁或紫苏解之。漆叶涂紫云风，面生紫肿，取其散瘀之功也。漆子专主下血，《千金方》用之。审无瘀滞，慎勿漫投。

　　卷三乔木部

　　梓白皮

　　苦寒无毒。取根去外黑皮用。

　　《本经》治热毒，去三虫。

　　发明

　　梓皮苦寒，能利太阳、阳明经湿热，仲景麻黄连翘赤小豆汤用之。其治温病复伤寒饮变为胃 者，煮汁饮之。取其引寒饮湿邪下泄也。

　　卷三乔木部

　　梧叶皮

　　苦寒无毒。

　　《本经》主恶蚀阴疮五痔，杀三虫。

　　发明

　　梧之与桐本是二种。梧子状如胡椒，性热助火，咳嗽多痰者勿食。梧叶消肿毒，生毛发。《本经》治恶蚀阴疮。《肘后》治发落不生。《医林正宗》治痈疽发背，大如盘，臭腐不可近，用梧叶醋蒸粘贴，热退痛止，渐渐生肉收口。梧皮煎汁疗小儿丹毒、恶疮。《本经》治五痔、杀三虫，今人煎汤熏洗肠痔脱肛，即《本经》治五痔之应。浸水涂须发黑润，过用则发黄赤，助火之验也。

　　卷三乔木部

　　桐实

　　辛寒有毒。

　　发明

　　桐子不入食品，专供作油。其状如罂，摩涂疥癣毒肿。吐风痰喉痹，以桐油和水扫入喉中则吐。误食吐者，得酒即解。

　　卷三乔木部

　　海桐皮

　　一名刺桐苦平无毒。

　　发明

　　海桐皮能行经络达病所。治风湿腰脚不遂，血脉顽痹，腿膝疼痛，赤白泻痢，及去风杀虫。虫牙风痛，煎汤漱之。疳蚀疥癣，磨汁涂之。目赤肤翳，浸水洗之。此药专去风湿，随证入药服之。无风湿者勿用。

　　卷三乔木部

　　川楝实

　　即金铃子，苦楝根附苦寒小毒。酒浸蒸软去皮核，取净肉捻作饼，焙干用。

　　《本经》主温病伤寒大热烦狂，杀三虫疥疮，利小便水道。

　　发明

　　川楝苦寒性降，能导湿热下走渗道；人但知其有治疝之功，而不知其荡热止痛之用。《本经》主温病烦狂，取以引火毒下泄，而烦乱自除。其温病之下，又续出伤寒二字，以温病原从冬时伏邪，至春随阳气而发，故宜苦寒以降泄之。其杀三虫、利水道，总取以苦化热之义。古方金铃子散治心包火郁作痛，即妇人产后血结心疼亦宜用之，以金铃子能降火逆。延胡索能散结血，功胜失笑散，而无腥秽伤中之患。昔人以川楝为疝气腹痛、杀虫利水专药，然多有用之不效者，不知川楝所主乃囊肿茎强木痛湿热之疝，非痛引入腹厥逆呕涎之寒疝所宜。此言虽迥出前辈，然犹未达至治之奥。夫疝瘕皆由寒束热邪每多掣引作痛，必需川楝之苦寒兼茴香之辛热，以解错综之邪。更须察其痛之从下而上引者，随手辄应。设痛之从上而下注者，法当辛温散结，苦寒良非所宜。诸痛皆尔，不独疝瘕为然。近有一人牙宣出血不止，诸治罔效，或令以楝实研细，绵裹塞齿龈即止。详血从内出外治，何能即应？因以少许置舌上，其苦直透诸龈，况有罅漏，安得不渗入于经也。苦楝根治蛊毒，煎汤服之即时吐出。又能杀虫治疟。其花烧烟辟蚊虫，亦《本经》杀虫之验。

　　卷三乔木部

　　槐实

　　俗名槐角苦酸咸寒，无毒。取子入牛胆中，阴干，日服七枚，久服有明目通神，白发还黑之功。有痔及便血者尤宜服之。

　　《本经》主五内邪气热，止涎唾，补绝伤，五痔火疮，妇人乳瘕，子脏急痛。

　　发明

　　槐者虚星之精，益肾清火，与黄 同类异治。盖黄 专滋肾经血燥，此则专滋肾家津枯。观《本经》主治，皆脾胃有热阴津不足之病，止涎唾。肾司闭藏之职也，下焦痔肠风，风热便血，年久不止者，用此一味熬膏炼蜜收服。妇人乳瘕、子脏急痛，皆肝家血热之患，用以清热滋燥，诸证自安。上皆指槐角而言。其角中核子专主明目，久服须发不白，益肾之功可知。惟胃虚少食及孕妇勿服。槐枝烧灰涂妒精疮，有清火润燥之功，《千金方》也。

　　卷三乔木部

　　槐花

　　苦寒无毒。温水涤去灰，焙香用。

　　发明

　　槐花苦凉，阳明、厥阴血分药也。故大小便血，及目赤肿痛皆用之。目得血而能视，赤肿乃血热之病也。肠血痔血同柏叶微炒为末，乌梅汤服。肠风脏毒，淘净炒香为末。

　　肠风荆芥汤服，脏毒蘸猪脏日日服之。但性纯阴，阴寒无实火禁用。

　　卷三乔木部

　　秦皮

　　苦微寒无毒。

　　《本经》治风寒湿痹，洗洗寒气，除热，目中青翳白膜，久服头不白轻身。

　　发明

　　秦皮浸水色青，气寒，性涩，肝胆药也。《本经》治风寒湿痹，取其苦燥也。又主青白翳障，取其苦降也。小儿惊痫，取其平木也。崩中带下，热痢下重，取其涩收也。老子云，天道贵啬。此服食之品，故《本经》有久服头不白、轻身之说。而仲景白头翁汤治热痢下重，以黄柏、黄连、秦皮同用，皆苦以坚之也。秦皮、黄连等分，治赤眼肿痛。又一味煎汤洗赤目甚效。其味最苦，胃虚少食者禁用。

　　卷三乔木部

　　合欢皮

　　一名合昏，《千金》名黄昏，俗名乌绒树甘平无毒。

　　《本经》安五脏合心志，令人欢乐无忧，久服轻身明目。

　　发明

　　合欢属土与水，补阴之功最捷。单用煎汤治肺痈唾浊。合阿胶煎膏治肺痿、吐血皆验。与白蜡同熬膏为长肌肉、续筋骨之要药，而外科家未尝录用，何也？按：合欢所主诸病，不过长肌肉、续筋骨，故用以填补肺之溃缺。而《本经》安五脏，和心志等语，岂特诸疾而已，《嵇康养生论》云，合欢蠲忿，萱草忘忧，宁无顾名思义之实乎。

　　卷三乔木部

　　皂荚

　　一名皂角辛咸温，小毒，入药去皮弦子，酥炙用。

　　《本经》主风痹死肌，邪气头风泪出，利九窍，杀精物。

　　发明

　　皂荚辛散属金，治厥阴风木之病。观《本经》主治风痹死肌，头风泪出，皆取其去风拔毒、通关利窍，有破坚积，逐风痰，辟邪气，杀虫毒之功。吹之、导之则通上下之窍。煎之、服之则治风痰喘满。涂之、擦之则散肿消毒，去面上风气。熏之、蒸之则通大便秘结。烧烟熏之则治 疮、湿毒，即《本经》治风痹死肌之意，用之无不效验。凡人卒中风昏昏如醉，形体不收，口角流涎者，急用稀涎散吐之。若南方类中由于阴虚火炎者，误用涌剂，愈竭其津液矣，得不在所切禁乎。然治湿热痰积，肺痈吐腥，及痰迷颠妄，千缗汤、皂荚丸、来苏膏等诚为圣药，惟孕妇禁服。按：大小二皂所治稍有不同，用治风痰，牙皂最胜；若治湿痰，大皂力优。古方取用甚多，然入汤药最少。有疡医以牙皂煎汤涌吐风痰，服后遍体赤痱，数日后皮脱，大伤元气，不可不慎。至于锁喉风证尤为切禁。常见有激动其痰，锁住不能吐出，顷刻立毙者。其子烧灰存性，能治大肠风秘燥结，祛风逐秽之性可知。

　　卷三乔木部

　　皂角刺

　　辛温无毒。去尖用，否则脱人须发。

　　发明

　　皂角刺治风杀虫，与荚略同，但其锐利直达病所为异。其治痘疹气滞不能起顶灌脓者，功效最捷。而气虚者慎勿误用，恐透表过锐反生虚泡也。若血滞不能起顶灌脓，又需鲮鲤，当非角刺所宜。《丹方》治大风恶疾，眉落鼻崩，用皂角刺三斤烧灰为末，食后煎大黄汤调一匕服之，不终剂而愈。肿疡服之即消，溃疡服之难敛，以其性善开泄也。

　　卷三乔木部

　　肥皂荚

　　辛温有毒。去皮弦子取净肉用之。

　　发明

　　肥皂涤除顽痰垢腻，不减二皂，痴病胜金丹用之，亦取涌发不使砒性留于肠胃之意。其子亦治大肠风秘，须去硬壳及黄膜，但取其仁炒研用之，庶不致有伤肾气耳。

　　卷三乔木部

　　无患子

　　俗名鬼见愁苦平无毒。

　　发明

　　无患子言其辟邪之功也。浣垢去面 。喉痹研纳喉中立开。又主飞尸，子中仁烧之辟除恶邪，煨食辟恶气，去口臭。

　　卷三乔木部

　　没石子

　　一名无食子苦温无毒。

　　发明

　　没石子合他药染须，仲景用治阴汗，烧灰先以汤浴之，以灰扑之甚良。又血痢及产后下痢俱用之。绵裹塞牙痛效，取温散肾经湿热也。

　　卷三乔木部

　　诃黎勒

　　即诃子苦涩温无毒。六棱者佳，去核用。

　　发明

　　诃子苦涩降敛。生用清金止嗽，煨熟固脾止泻。古方取苦以化痰涎，涩以固滑泄也。殊不知降敛之性，虽云涩能固脱，终非甘温益脾之比。昔人言，同乌梅、五倍则收敛，同橘皮、浓朴则下气，同人参则补肺治嗽。东垣言嗽药不用者，非也。然此仅可施之于久嗽喘乏，真气未艾者，庶有劫截之能。又久嗽阴火上炎，久痢虚热下迫，愈劫愈滞，岂特风寒暴嗽、湿热下痢为禁剂乎？曷观世医用润肺丸、益黄散之功过可知。

　　卷三乔木部

　　柳华

　　柳叶苦寒无毒。

　　《本经》主风水黄瘅，面热黑。

　　发明

　　柳华性寒，故能疗风水黄瘅。《本经》虽云柳絮，实柳华也，絮则随风飞扬，何从觅之。《千金》治女人积年不孕，吉祥丸中与丹皮、桃仁、芎 同为散血之用，亦属柳花无疑。柳叶治恶疥痂疮，煎汤洗之立愈，以其力能杀虫也。痘疮生蛆，以儿卧柳叶上其蛆立化；无叶时根皮亦可用之。

　　卷三乔木部

　　柽柳

　　俗名西河柳甘咸平无毒。

　　发明

　　柽柳独入阳明，故其功专发麻疹兼解酒毒去风。煎汤浴风疹身痒效，其治剥牛马血入肉者，取以火炙熨之，亦可煮汁浸之，其毒即解。

　　卷三乔木部

　　水杨

　　苦平无毒。枝硬叶润，条不下垂，其材可造矢者为水杨。其枝软叶细，条叶下垂者谓之柳。

　　发明

　　柳叶杀虫，痘烂生虫用铺卧下，其虫即出。煎汤洗漆疮恶疥。杨枝解毒，浴之消痈肿疮疡。根治痘疮顶陷浆滞，《博爱心鉴》有水杨浴法，如无水杨根以忍冬藤汤代之。然南方皮腠薄弱，良非所宜。《肘后》治乳痈用柳根。《永类钤方》以水杨根捣贴乳痈，其热如火，再贴遂平。大抵二根性味不甚相远。

　　卷三乔木部

　　榆根白皮

　　《本经》名零榆甘平滑，无毒。

　　《本经》治大小便不通，利水道，除邪气。

　　发明

　　榆有二种。一种二月生荚，其荚飘零，故谓零榆。一者八月生荚，皮有滑汁，谓之榔榆。性皆滑利。然入手足太阳、手阳明经。《本经》治大小便不通，取其有逐湿利窍之功，故五淋肿满及胎产宜之。《本草十剂》云，滑以去着，冬葵子、榆白皮之属，盖亦取其通利渗湿，消留着有形之物耳。榔榆甘寒，其下热淋利水道之功则一，但服之令人睡，较零榆之除邪气稍有不同，二者性皆疏利。若胃寒而虚者服之，恐泄真气，良非所宜。

　　卷三乔木部

　　芜荑

　　辛平无毒。去壳取仁，微炒用。

　　《本经》主五内邪气，散皮肤、骨节中淫淫湿，行毒，去三虫化食。

　　发明

　　芜荑辛散，能祛五内、皮肤、骨节湿热之病。近世但知其有去疳杀虫及肠风痔、恶疮疥癣之用。殊失《本经》之旨。《千金》治妇人经带崩淋之病，每同泽兰、浓朴、本、白芷、细辛、防风、柏仁、石斛辈用之，取其去子脏中风热垢腻也。和猪脂捣涂疮。和蜜治湿癣。及治腹中气血痰酒诸癖，以芜荑仁炒香，兼暖胃活血理气药为散服之。

　　卷三乔木部

　　苏方木

　　甘咸平无毒。

　　发明

　　苏木阳中之阴，降多升少，肝经血分药也。性能破血，产后血肿胀闷欲死者，苦酒煮浓汁服之。本虚不可攻者，用二味参苏饮补中寓泻之法，凛然可宗。但能开泄大便，临证宜审。若因恼怒气阻经闭者，宜加用之，少用则和血，多用则破血。如产后恶露已净，而血虚腹痛大便不实者禁用。

　　卷三乔木部

　　桦木皮

　　苦平，无毒。

　　发明

　　桦皮能收肥腻，故用以治湿热疠风、痈毒，取其能辟恶气、杀虫 也。《开宝》治诸黄瘅，浓煮汁饮之，以其能利小便也。《和剂》治遍身疮疥如疠及瘾疹搔痒，面上生风，妇人粉刺。《灵苑方》治乳痈肿痛结硬欲破，烧存性，无灰酒服之。

　　卷三乔木部

　　棕榈

　　苦涩平，无毒。陈久者良。

　　发明

　　棕灰性涩，失血去多瘀滞已尽者，用之切当，取涩以固脱也。如积瘀未尽，误服则气滞血瘀，益增痛结之患矣。

　　卷三乔木部

　　乌根

　　辛苦温，有毒。

　　发明

　　乌 味苦而辛，性沉而降。故能主暴水症结积聚，功胜大戟，气虚人不可用之。叶治食牛马六畜肉腹中绞痛欲死者，捣自然汁一二盏，顿服大利，毒去则愈。冬用根皮捣烂和酒绞服。 油涂头变白为黑。涂一切肿痛疮疥， 油烛抽去心导大便秘结效。

　　卷三乔木部

　　巴豆

　　辛热，大毒。去壳及心炒紫黑，或烧存性，或研烂纸包压去油，取霜，各随方制。

　　《本经》主伤寒湿疟寒热，破症瘕结聚，坚积留饮，痰癖大腹，荡练五脏六腑，开通闭塞，利水谷道，去恶肉，除鬼毒蛊疰邪物，杀虫鱼。

　　发明

　　巴豆辛热，能荡练五脏六腑，不特破症瘕结聚之坚积，并可治伤寒湿疟之寒热，如仲景治寒实结胸用白散，深得《本经》之旨。世本作温疟，当是湿疟，亥豕之谬也。其性峻利，有破血排脓、攻痰逐水之力，宜随证轻重而施。生用则峻攻，熟用则温利，去油用霜则推陈致新，随证之缓急而施反正之治。峻用则有戡乱却病之功，少用亦有抚绥调中之妙。可以通肠，可以止泻，此发千古之秘也。一老妇人，久病溏泄，遍服调脾升提止涩诸药，则泻反甚，脉沉而滑，此脾胃久伤、冷积凝滞所致。法当以热下之则寒去利止，自后每用以治泄痢结聚诸病，多有不泻而病痊者，妙在得宜耳。苟用不当则犯损阴之戒矣。按：巴豆、大黄同为攻下之剂，但大黄性寒，腑病多热者宜之；巴豆性热，脏病多寒者宜之。其壳烧灰存性，能止泻痢亦却病之效也。孕妇禁用，以力能堕胎也。元素曰，巴豆乃斩关夺门之将，不可轻用。世以治酒病膈气，以其辛热能开通肠胃郁热耳，第郁结虽通，血液随亡，其阴亏损。伤寒结胸，小儿疳积用之，不死亦危。奈何庸人畏大黄而不畏巴豆，以其性热剂小耳，试以少许轻擦完肤，须臾发泡，况下肠胃能无熏灼溃烂之患乎。即有急证不得已而用之，压去其油取霜少许入药可也。

　　卷三乔木部

　　大风子

　　辛热有毒。去壳取仁用。

　　发明

　　丹溪曰，粗工治大风病，佐以大风油，殊不知此物性热，有燥痰之功，而伤血特甚，至有病将愈而先失明者。时珍曰，大风油有杀虫却病之功，然不可多服。用之外涂，其功不可没也。

　　卷三乔木部

　　相思子

　　苦平小毒。

　　发明

　　相思子味苦有毒，立能吐人。其粒半黑半红，故以命名。能通九窍，去心腹邪气，止热闷头痛，风痰瘴疟，杀一切虫毒、蛊毒，取三七枚研水服之，即当吐出。今人皆认此为赤小豆，以之配入六神曲中。铺家以误认而罔名，医家亦不辨而混用。噫，医之道可胜道哉。

　　卷三灌木部

　　桑根白皮

　　甘寒无毒。须蜜酒相和拌令湿透，炙熟用。否则伤肺泄气，大不利人。根见土面者有毒伤人。

　　发明

　　桑根白皮泻肺气之有余，止嗽而能利水。肺中有水气及肺火有余者宜之。肺虚无火，因风寒而嗽者服之，风邪反闭固不散而成久嗽者有之。甄权治肺中水气，唾血，热渴水肿，腹满胪胀，利水道，去寸白虫。可以缝金疮，缝后以热鸡血涂之，桑皮之功用尽矣。

　　卷三灌木部

　　桑椹

　　甘温无毒。

　　《本经》主伤中五劳六极，羸瘦，崩中绝脉，补虚益气。

　　发明

　　桑椹手足少阴、太阴血分药，《本经》所主皆言桑椹之功。而宗 云：《本经》言桑甚详，独遗其椹，即濒湖之博识尚不加察，但以其功误列根皮之下，所以世鲜采用，惟高寿酒用之。

　　卷三灌木部

　　桑叶

　　苦甘微寒，小毒，蜜水拌蒸用。

　　《本经》除寒热出汗。

　　发明

　　桑叶清肺胃去风明目，取经霜者。煎汤洗风眼下泪，同黑芝麻蜜丸，久服须发不白，不老延年。《本经》言除寒热出汗，即《大明》蒸熟捣罨风痛出汗之谓。煎饮利五脏，通关节下气。煎酒服治一切风。桑根烧灰淋汁与锻石点面上风，灭痣去恶肉。

　　卷三灌木部

　　桑枝

　　苦平无毒。

　　发明

　　桑枝清热去风，故遍体风痒干燥，水气、香港脚、风气，四肢拘挛，无不宜之。时珍云，煎药用桑者，取其能利关节，除风寒湿痹诸痛也。观《灵枢》治寒痹用桂酒法，以桑炭炙布巾熨痹处。治口僻用马膏法，以桑钩钩其口，坐桑灰上。又痈疽发背，流注顽疮，久不愈者，用桑木炙法，未溃则拔毒止痛，已溃则补接阳气。其法以桑柴劈作小片，束作小把，燃火吹息，炙患处，每吹炙片时瘀肉渐腐，用此以助内服之药。又治久嗽不止，用桑枝煎汤，渴即饮之。桑柴灰熬膏点大风恶疾。或淋取汁，洗头面，不过十度即瘥，此《圣惠》法也。

　　卷三灌木部

　　柘根白皮

　　甘温无毒。

　　发明

　　时珍曰，柘能通肾气，故《圣惠方》治耳鸣耳聋。藏器煮汁酿酒服，止风虚耳聋，劳损虚羸腰肾冷。《千金》治耳鸣汗出，皆由肾虚或一二十年不瘥者，方用柘根三十斤、菖蒲五斗、故铁二十斤烧赤浸三宿，用米二石、曲二斗，用上三味汁，酿如常法制服必效，方具《千金》二十卷中。

　　卷三灌木部

　　楮实

　　俗名谷树子根，皮名谷白皮甘平无毒。

　　发明

　　楮实走肝肾血分，《别录》治阴痿水肿，益气充肌，明目。《大明》言，壮筋骨，助阳气，补虚劳，健腰膝，益颜色。而《修真秘旨》言，久服令人骨软。《济生秘旨》言，治骨鲠用楮实煎汤服之，岂非软骨之征乎。脾胃虚人禁用。楮根白皮《别录》主逐水利小便。甄权治水肿气满。《吴普》治喉痹，总取散风祛毒之义。

　　卷三灌木部

　　枳壳

　　辛苦平无毒。陈者良。生熟各随本方。

　　《本经》主大风在皮肤中，如麻豆苦痒，除寒热结。

　　发明

　　枳壳破气化痰，泄肺走大肠，多用损胸中至高之气。枳壳主高，枳实主下；高者主气，下者主血。故壳主胸膈皮毛之病。《本经》所治大风在皮肤中如麻豆苦痒，除寒热结，是指表病而言。实主脾胃心腹之病。《本经》所谓止痢长肌肉，利五脏，益气轻身，是指里病而言。凡人脏腑清利则气自益，身自轻矣。详枳壳、枳实皆能利气，气下则痰喘止，气行则痞胀消，气通则刺痛已，气利则后重除也。仲景治胸胁痞满，以枳实为要药。诸方治下血痔痢，大肠秘塞，里急后重，又以枳壳为通利，则枳实不独治下，枳壳不独治高也。然枳实性沉兼能入肝脾血分，而消食积痰气瘀血，有冲墙倒壁之喻。枳壳性浮兼通肺胃气分，而治喘咳，霍乱水肿，有乘风破浪之势。与桔梗同为舟楫之剂，故柴胡、枳壳除寒热痞满之专药。凡夹食伤寒感冒与表药同用，皆无妨碍。妊娠胞肥，有瘦胎饮，乃因气壅阻滞而设。设素禀怯弱者误服，令母气耗难产，子亦气弱难育，是取虚虚之祸也。

　　卷三灌木部

　　枳实

　　辛苦平，无毒。

　　《本经》止痢长肌肉，利五脏，益气轻身。

　　发明

　　枳实入肝脾血分，消食泻痰，滑窍破气，心下痞及宿食不消并宜枳术。故洁古枳术丸以调脾胃，实祖《金匮》治心下坚大如盘。用枳实白术汤之法，腹即软消。洁古曰，心下痞及宿食不消发热并宜枳实、黄连。好古曰，益气则佐之以参、术、干姜，破气则佐之以大黄、芒硝，此《本经》所以言益气，而洁古复言消瘀也。李士材云，自东垣分枳壳治高，枳实治下。好古分枳壳治气，枳实治血。然究其功用皆利气也。凡气弱脾虚致停食痞满，治当补中益气，则食自化，痞自散。若用枳壳、枳实是抱薪救火也。

　　卷三灌木部

　　枸橘

　　辛温无毒。

　　发明

　　枸橘与枳同类，其干多刺，故破气散热之力过之。时珍治下痢脓血后重，今人解酒毒用之，总取其破气之力也。《丹方》以枸橘 末存性酒服方寸匕，治胃脘结痛。又以醋浸熬膏，摊贴内伤诸痛，贴即痛止，但须久贴方不复发。

　　卷三灌木部

　　栀子

　　苦寒无毒。入吐剂取肥栀生用，入降火药以建栀、姜汁炒黑用。

　　《本经》主五内邪气，胃中热气，面赤酒 ， 鼻白癞，赤癞疮疡。

　　发明

　　栀子仁体性轻浮，专除心肺客热。《本经》治五内邪气，胃中热气等病，不独除心肺客热也。其去赤癞白癞疮疡者，诸痛痒疮，皆属心火也。炮黑则专泻三焦之火及痞块中火，最清胃脘之血，屈曲下行能降火，从小便中泄去。仲景治伤寒发汗吐下后虚烦不得眠，心中懊 ，栀子豉汤主之。因其虚故不用大黄，即亡血亡津。内生虚热，非此不去也。治身黄发热，用栀子柏皮汤。身黄腹满小便不利，用茵陈栀子大黄汤，取其利大小便，而蠲湿热也。古方治心痛恒用栀子，此为火气上逆，气不得下者设也，今人泥丹溪之说，不分寒热通用，虚寒何以堪之？大苦大寒能损伐胃气，不无减食泄泻之虞。故仲景云，病患旧有微溏者不可与之。世人每用治血，不知血寒则凝，反为败证。治实火之吐血顺气为先，气行则血自归经。治虚火之吐血养正为主，气壮则自能摄血，此治疗之大法，不可少违者也。

　　卷三灌木部

　　酸枣仁

　　实酸平，仁甘平，无毒。

　　《本经》主心腹寒热邪结气聚，四肢酸痛湿痹，久服安五脏。

　　发明

　　酸枣仁味甘而润。熟则收敛津液，故疗胆虚不得眠，烦渴虚汗之证。生则导虚热，故疗胆热好眠，神昏倦怠之证；足厥阴少阳本药，兼入足太阴脾经。按：酸枣本酸而性收，其仁则甘润而性温，能散肝胆二经之滞。故《本经》治心腹寒热，邪气结聚酸痛，血痹等证，皆生用，以疏利肝脾之血脉也。盖肝虚则阴伤两烦心，不能藏魂，故不得眠也。伤寒虚烦多汗及虚人盗汗，皆炒熟用之，总取收敛肝脾之津液也。归脾汤用以滋养营气，则脾热自除。单用煮粥除烦益胆气，胆气宁而魂梦安矣。今人专以为心家药，殊昧此理。

　　卷三灌木部

　　白棘

　　辛寒无毒。

　　《本经》主心腹痛，痈肿溃脓，止痛决刺结。

　　发明

　　白棘乃小枣树上针，故能决刺破结。《本经》主痈肿溃脓，与皂刺不甚相远。《别录》治丈夫虚损、阴痿、精自出，补肾气，益精髓，疗喉痹不通。又治腹胁刺痛，尿血痔漏，皆取其透达肝肾二经也。

　　卷三灌木部

　　蕤仁

　　甘温无毒。去壳汤浸，去皮尖水煮过，研细纸包，压去油用。

　　《本经》主心腹邪热结气，明目、目赤痛伤泪出，目肿 烂。

　　发明

　　蕤仁甘温而润，能治诸经风热之邪，心腹邪热结气，不独治目疾也。眼风痒，或生翳，或赤 ，黄连、蕤仁去皮研膏等分，以干枣去核填入煎水，点眼甚验，但不因风热而因于虚勿用。

　　卷三灌木部

　　山茱萸

　　酸温无毒。去核微焙用，核能泄精。

　　发明

　　滑则气脱，涩以收之。山茱萸止小便利，秘精气，取其酸涩以收滑也。甄权治脑骨痛，疗耳鸣，补肾气，兴阳道，坚阴茎，添精髓，止老人尿不节，治面上疮，能发汗，止月水不定。详能发汗，当是能敛汗之误。以其酸收无发越之理，仲景八味丸用之。盖肾气受益，则风藏有度，肝阴得养则疏泄无虞，乙癸同源也。命门火旺，赤浊淋痛及小便不利者禁服。《本经》食茱萸主治从古，误列山茱萸条内，今移入彼，庶不失先圣立言本旨，具眼者辨诸。

　　卷三灌木部

　　金樱子

　　甘酸涩温，无毒。剖开去核及毛用。

　　发明

　　金樱子止小便遗泄、涩精气，取其甘温而涩也。夫经络隧道以通畅为和平，而昧者无过服之，以取快欲则不可。若精气不固者服之，何咎之有。但阴虚多火人误服，每致溺涩茎痛，不可不慎。

　　卷三灌木部

　　郁李仁

　　即棠棣，一名雀李仁辛苦平无毒。汤浸去皮及双仁者，研如膏，勿去油，忌牛马肉及诸酪。

　　《本经》主大腹水气，面目、四肢浮肿，利小便水道。

　　发明

　　郁李仁性润而降，为大便风秘专药。《本经》治大腹水气，面目、四肢浮肿，取其润下之意。利小便水道者，水气从之下趋也，搜风顺气丸用之。虽有润燥之功，而下后令人津液亏损，燥结愈甚。老人津液不足而燥结者戒之。根治风虫牙痛，浓煎含漱，冷即吐去更含，勿咽汁，以其能降泄也。

　　卷三灌木部

　　鼠李

　　当作楮李子，一名牛李子，熬汁可以染绿，今造纸，马铺取汁刷印绿色，故又名绿子苦凉微毒。

　　《本经》主寒热瘰 疮。

　　发明

　　牛李，生青熟黑，而带红紫，入肝肾血分。其味苦凉，善解诸经伏匿之毒。《本经》治寒热瘰 ，《大明》治水肿腹满，苏恭治下血及疝瘕积冷。捣敷牛马疮中生虫。时珍治疥癣有虫，总取其去湿热之功。惜乎世鲜知用。惟钱氏必胜膏治痘疮黑陷及出不快，或触秽气黑陷，方用牛李熬膏，桃胶汤化皂子大一丸；如人行十里再进一丸，其疮自然红活。盖牛李解毒去湿热，桃胶辟恶气活血耳。

　　卷三灌木部

　　女贞实

　　苦甘微寒，无毒。其子黑者为女贞实，若红色者即为冬青，非女贞也。

　　发明

　　女贞，少阴之精，但性禀纯阴，味偏寒滑。脾胃虚人服之，往往减食作泻。以《本经》枸骨主治误列此味之下，后世谬认女贞有补中安五脏之功，多致误用滋患特甚，因表而出之。

　　卷三灌木部

　　枸骨

　　一名猫儿刺，俗名十大功劳微苦甘平，无毒。

　　《本经》补中安五脏，养精神，除百病。久服肥健，轻身不老。

　　发明

　　枸骨，《本经》诸家本草皆误列女贞条下。苦味甘平有补中安五脏、养精神、除百病、久服肥健轻身不老之功，皆指枸骨而言。女贞至阴之物，安有如上等治乎。其木严冬不凋，叶生五刺，其子正赤。允为活血散瘀坚强筋骨之专药，又为填补髓脏，固敛精血之要品，仅见《丹方》不入汤丸。古方惟浸酒补腰脚令健。枝叶烧灰淋汁，或煎膏涂白癜风。今方士每用数斤去刺，入红枣二三斤熬膏蜜收，治劳伤失血、痿软，往往获效，以其能调养血气而无伤中之患也。其脂为 以粘禽鸟，其能滋培精血可知。

　　卷三灌木部

　　卫矛

　　即鬼箭羽苦寒无毒。生山石间，小株成丛，叶似野茶，三四月生小黄绿花。实如冬青子，条上有羽如箭，视之若三羽，故名。

　　《本经》主女子崩中下血，腹满汗出，除邪杀鬼毒蛊疰。

　　发明

　　鬼箭专散恶血，故《本经》有崩中下血之治。《别录》治中恶腹痛，去白虫，消皮肤风毒肿，即腹满汗出，除邪杀鬼毒蛊疰之治。今人治贼风历节诸痹，妇人产后血晕血结聚于胸中，或偏于胁肋少腹者，四物倍归加鬼箭羽、红花、玄胡索煎服，以其性专破血。力能堕胎，妊娠禁用。

　　卷三灌木部

　　南烛

　　牛筋树也，俗名鸟叶苦平无毒。

　　发明

　　凡滋肾药皆能伤脾，此独止泄除睡者，气与神通。藏器言，久服轻身不饥，变白不老者，强精益气之验。《千金》《月令》方用之，令四月八日煮汁，造青精饭是也。

　　卷三灌木部

　　五加根皮

　　辛温无毒。

　　《本经》主心腹疝气腹痛，益气疗 ，小儿三岁不能行，疽疮阴蚀。

　　发明

　　五加者，五车星之精也。为风湿痿痹、壮筋骨、助阳气之要药。《本经》治心腹疝气腹痛、益气疗 ，小儿三岁不能行，其温补下元，壮筋除湿可知。《别录》治男子阴痿囊下湿，小便余沥，女人阴痒，腰脊痛，脚痹风弱。《大明》治骨节拘挛。苏恭主四肢挛急种种，皆须酿酒，则力势易行，非汤药中所宜。

　　卷三灌木部

　　枸杞

　　甘平无毒。河西及甘州者良。

　　《本经》主热中消渴，久服坚筋骨耐寒暑。

　　发明

　　枸杞子味甘色赤，性温无疑，根味微苦，性必微寒，缘《本经》根子合论无分，以致后人或言，子性微寒，根性大寒，或言子性大温，根性苦寒。盖有惑于一，本无寒热两殊之理。夫天之生物不齐，都有丰于此，而涩于彼者。如山茱萸之肉涩精，核滑精。当归之头止血，尾破血。橘实之皮涤痰，膜聚痰，不一而足。即炎帝之尝药，不过详气、味、形、色，安有味甘色赤，形质滋腴之物，性寒之理。《本经》所言主热中消渴，坚筋骨耐寒暑，是指其子而言，质润味浓，峻补肝肾冲督之精血，精得补益，水旺骨强，而肾虚火炎热中消渴，血虚目昏，腰膝疼痛悉愈，而无寒暑之患矣。所谓精不足者，补之以味也。古谚有云，去家千里，勿食枸杞。甚言补益精气之速耳。然无阳气衰，阴虚精滑，及妇人失合，劳嗽蒸热之人慎用；以能益精血，精旺则思偶，理固然也。

　　卷三灌木部

　　地骨皮

　　甘淡微寒无毒。泉州者良。

　　《本经》主五内邪气，周痹风湿，久服坚筋骨，轻身不老。

　　发明

　　地骨皮，枸杞根也，三焦气分之药。下焦肝肾虚热、骨蒸自汗者宜之。热淫于内，泻以甘寒也。人但知芩、连治上焦之火，知、柏治下焦之火，谓之补阴降火。不知地骨之甘寒平补，有益精气退邪火之妙。时珍尝以青蒿佐地骨退热，屡有殊功。又主骨槽风证，亦取入足少阴，味薄即通也。《本经》主五内邪气，周痹风湿，轻身不老，取其甘淡化热，苦寒散湿，湿散则痹着通，化热则五内安。其气清，其味薄，其质轻，诚为修真服食之仙药。

　　按：《续仙传》云，朱孺子见溪侧二花犬，逐入枸杞丛下，掘之得根形如二犬，烹而食之，忽觉身轻，《本经》之轻身不老，可确征矣。则枸杞之滋益不独在子，而根亦止于退热也。

　　苗叶微苦，亦能降火及清头目。

　　卷三灌木部

　　溲疏

　　一名巨骨苦平。一云辛寒，无毒。

　　《本经》主皮肤中热，除邪气，止遗溺，利水道。

　　发明

　　溲疏与枸杞相类，先哲虽以有刺无刺、树高树小分辨。然枸杞未尝无刺，但树小则刺多，树大则刺少。与酸枣、白棘无异。《本经》枸杞条下主五内邪气，热中消渴，即溲疏之除邪气也。枸杞条下主周痹风湿即溲疏之止遗溺、利水道也。除去五内之邪则热中消渴愈矣。疏利水道之热则周痹风湿痊矣。溲溺疏利则气化无滞，子脏安和。观《千金方》与梅核仁、辛荑、 本、泽兰子、葛上亭长同清子脏三十六疾，其清利风热之性可知。或云巨骨即地骨之大者，按：种树书云，收子及掘根种肥壤中，待苗生剪为蔬食甚佳，溲疏之名未必非此。

　　卷三灌木部

　　石南

　　辛苦平无毒。

　　《本经》养肾气，内伤阴衰，利筋骨皮毛。

　　发明

　　石南严冬不凋，凌霜正赤，性温益肾可知，《本经》养肾气，内伤阴衰，利筋骨皮毛，皆取益肾之功。古方为风痹肾弱要药，今人绝不知用，盖由甄氏《药性论》有令人阴痿之说，殊不知服此药者，能令肾强。嗜欲之人借此放恣，以致痿弱而归咎于药，良可慨也。

　　卷三灌木部

　　石南

　　即黄荆实苦温，根茎甘苦平，茎沥甘平无毒。

　　发明

　　荆为治风逐湿、祛痰解热之药。实除骨间寒热下气，治心痛及妇人白带。炒熟酒煎服治小肠疝气。酒浸治耳聋。叶治霍乱转筋，下部湿 香港脚肿满，以荆茎入坛中烧烟熏涌泉穴及痛处，汗出则愈。捣烂罨蛇伤。根主头心肢体诸风，解肌发汗。茎治火灼疮烂。煎水漱风牙痛。荆沥除风热，开经络，导痰涎，行血气，解热痢。《千金翼》云，凡患风人多热，尝宜以竹沥、荆沥、姜汁和匀热服，以瘥为度。热多用竹沥，寒多用荆沥。二汁同用并以姜汁助送则不凝滞。但气虚不能食者则用竹沥，气实能食者则用荆沥。

　　卷三灌木部

　　蔓荆子

　　苦辛温，无毒。

　　《本经》主筋骨间寒热湿痹，拘挛，明目，坚齿，利九窍，去白虫。

　　发明

　　蔓荆子入足太阳，体轻而浮，故治筋骨间寒热湿痹拘急。上行而散，故能明目，坚齿，利九窍，去白虫，及风寒目痛，头面风虚之证。然胃虚人不可服，恐助痰湿为患也。

　　凡头痛目痛，不因风邪而血虚有火者禁用；瞳神散大尤忌。

　　卷三灌木部

　　紫荆皮

　　苦平无毒。苦如胆而紫浓者良。

　　发明

　　紫荆，木之精也，入手足厥阴血分。能破宿血，下五淋，通小肠，解诸毒。治伤寒赤膈，黄耳，活血消肿，为杖疮必用之药。治痈疽流注诸毒，冷热不明者用紫荆皮、独活、赤芍、白芷、白蜡炒为末，葱汤调敷。痛甚筋不舒者加乳香甚验。

　　卷三灌木部

　　木槿根皮

　　甘苦微寒无毒。

　　发明

　　槿为癣科要药，润燥活血。川中所产质浓色红称胜，而世不易得，土槿皮亦可用之，但力薄耳。其治肠风下血，取其清热滑利也。其治痢后作渴，余热在经，津液不足也。

　　其花以千瓣白者为胜，阴干为末，治反胃吐食，陈糯米汤下二钱，日再服。红者治肠风血痢，白者治白带、白痢，并焙入药。子治偏正头风，烧烟熏患处，并用为末，酒服一钱匕效。

　　卷三灌木部

　　芙蓉

　　辛平无毒。

　　发明

　　芙蓉叶散痈疽殊有神效。疡医秘其名为清凉膏，铁箍散皆此药也。加生大黄，赤小豆末、麝香，其功甚捷。

　　卷三灌木部

　　山茶花

　　苦温无毒。

　　发明

　　山茶花色红味苦，开于青阳初动之时，得肝木之气而生心火。肝藏血，心主血，故吐血、衄血、下血为要药。生用则能破宿生新。入童便炒黑则能止血，其功不减郁金，真血家之良药也。

　　卷三灌木部

　　密蒙花

　　甘平微寒无毒。嗅之即嚏者真。拣净酒浸一宿，漉出晒干用。

　　发明

　　密蒙入肝经血分，润肝燥，为搜风散结目疾之专药。治青盲昏翳，赤肿多眵泪，消目中赤脉及小儿痘疮余毒，疳气攻眼宜之。

　　卷三灌木部

　　木棉子

　　辛温微毒。

　　发明木棉叶青花黄茎赤，棉白、子黑，允为温走命门之品。取子烧存性，不独解霉疮毒，而痔漏脱肛下血，每服半两，黑豆淋酒服之。其油燃灯能昏人目，以其助淫火也。

　　卷三灌木部

　　柞木皮

　　苦平无毒。

　　发明

　　柞专利窍，故治黄瘅鼠 ，催生，并烧末用之。

　　卷三灌木部

　　黄杨

　　苦平无毒。

　　发明

　　黄杨性敛而降，妇人难产，入达生散中服之，则痛阵便紧。又捣叶涂疮疖，以其性敛也。

　　卷三灌木部

　　放杖木

　　甘温无毒。

　　发明

　　放杖专治一切风气、血气，理腰脚，老人浸酒服之一月放杖，故名。

　　卷三灌木部

　　接骨木

　　一名续骨木，又名木蒴 ，俗名扦扦活甘苦平无毒。

　　发明

　　此木专主折伤续筋骨，除风痹，龋齿，可作浴汤。根皮主痰饮水气痰疟，打伤瘀血，一切血不行，并煮汁服之，不可多服，以气腥伤伐胃气也。

　　卷三寓木部

　　茯苓

　　甘淡平无毒。入补气药，人乳润蒸入利水药，桂酒拌晒入补阴药，童便浸切。一种栽莳而成者曰莳苓，出浙中，但白不坚，入药少力。凡用须去尽皮膜则不伤真气，以皮能泄利，利津液。膜能阻滞经络也。

　　《本经》主胸胁逆气，忧恚惊邪恐悸，心下结痛，寒热烦满，咳逆口焦，舌干，利小便，久服安魂养神，不饥延年。

　　发明

　　茯苓得松之余气而成，甘淡性平，能守五脏真气；其性先升后降，入手足太阴、少阴，足太阳、阳明。开胃化痰，利水定悸，止呕逆泄泻，除湿气，散虚热，《本经》治胸胁逆气，以其降泄也。忧恚惊悸心下结痛，以其上通心气也。寒热烦满，咳逆口焦舌干，利小便，以其导热、滋干流通津液也。《本草》言其利小便，伐胃邪。东垣云，小便多者能止，涩者能通，又大便泻者可止，大便约者可通。丹溪言阴虚者不宜用，义似相反者，何哉？盖茯苓淡渗，上行生津液，开腠理，滋水之源，而下降利小便。洁古谓其属阳，浮而升，言其性也。东垣言其阳中之阴，降而下，言其功也。《经》言，饮食入胃，游溢精气，上输于脾，脾气散精，上归于肺，通调水道，下输膀胱。则知淡渗之性，必先上升而后下降，膀胱气化而小便利矣。若肺气盛则上盛下虚，上盛则烦满喘乏，下虚则痿 软弱而小便频。茯苓先升后降，引热下渗，故小便多者能止也。大便泻者，胃气不和，不能分利水谷，偏渗大肠而泄注也，茯苓分利阴阳则泻自止矣。大便约者以膀胱之水不行，膀胱硬满，上撑大肠，故大便不能下通也，宜茯苓先利小便，则大便随出也。至若肺虚则遗溺，心虚则少气遗溺，下焦虚则遗溺，胞遗热于膀胱则遗溺，膀胱不约为遗溺，厥阴病则遗溺，皆虚热也。必上热下寒，当用升阳之药，非茯苓辈淡渗所宜，故阴虚不宜用也。此物有行水之功，久服损人。八味丸用之，不过接引他药归就肾经，去胞中久陈积垢，为搬运之功耳。是以阴虚精滑而不觉，及小便不禁者，皆不可服，以其走津也。其赤者入丙丁，但主导赤而已。其皮治水肿、肤肿、通水道、开腠理胜于大腹皮之耗气也。

　　卷三寓木部

　　茯神

　　甘淡平无毒。即茯苓中之抱根而生者。

　　发明

　　《神农本经》只言茯苓，《名医别录》始添茯神，而主治皆同。后人治心病必用茯神，故洁古云，风眩心虚非茯神不能除，然茯苓未尝不治心病也。陶弘景始言茯苓赤泻、白补，此发前人之秘。时珍谓茯苓、茯神只当云赤入血分，白入气分，如牡丹、芍药之义。

　　茯神中所抱之木，治风湿筋骨挛缩与松节同功。

　　卷三寓木部

　　琥珀

　　甘平无毒。出番隅，枫木脂膏所化，俗云茯苓千年化琥珀，此误传也。

　　发明

　　古方有琥珀利小便，以燥脾土有功，脾能运化，肺气下降，故小便可通。若阴虚内热火炎水涸，血少不利者，反致燥结之苦，其消磨渗利之性，非血结膀胱者，不可误投。

　　和大黄、鳖甲作散，酒下方寸匕。治妇人腹内恶血，血尽则止。血结肿胀，腹大如鼓，而小便不通者，须兼沉香辈破气药用之。又研细敷金疮则无瘢痕，亦散血消瘀之验。凡阴虚内热火炎水涸，小便不利者勿服，服之愈损其阴，滋害弥甚。

　　卷三寓木部

　　猪苓

　　甘淡微苦平，无毒。

　　《本经》主 疟，解毒蛊疰不祥，利水道，久服轻身耐老。

　　发明

　　猪苓入肾与膀胱血分，性善疏利经府，世人但知为利水专药，不知其有治 疟蛊疰之功。仲景治消渴脉浮，小便不利微热者，猪苓散汗之。病欲饮水而复吐，名曰水逆，五苓散主之。猪苓专司引水之功，久服必损肾气，昏人目，利小便之剂无如此快，故不入补剂，非泽泻之比也。而《本经》又云，久服轻身耐老，是指素多湿热者而言，不可一律而推。

　　卷三寓木部

　　雷丸

　　苦咸寒，小毒。竹之余气所结，皮黑肉白者良。入药泡用，赤黑色者杀人。

　　《本经》杀三虫，逐毒瓦斯胃中热，利丈夫不利女子。

　　发明

　　雷丸功专杀虫，杨 得异疾，每发语则腹中有小声，渐渐声大，有道士曰，此应声虫也。但读《本草》取不应者治之，读至雷丸不应，遂顿服数粒而愈，此追虫下积之验也。《本经》称其利丈夫，《别录》云久服阴痿，似乎相反，不知利者疏利之也。疏利太过则闭藏失职，故阴痿也。《千金》治小儿伤寒，不能服药。治方中恒用之，取其逐毒瓦斯之功也。

　　卷三寓木部

　　桑寄生

　　苦甘平无毒。

　　《本经》主腰痛，小儿背强，痈肿，充饥肤，坚发齿，长须眉，安胎。

　　发明

　　寄生得桑之余气而生，性专祛风、逐湿、通调血脉。故《本经》取治妇人腰痛、小儿背强等病，血脉通调而肌肤眉发皆受其荫，即有痈肿，亦得消散矣。古圣触物取象，以其寓形榕木，与子受母气无异，故为安胎圣药。《别录》言去女子崩中产后余疾，亦是去风除湿益血补阴之验。惟西蜀、南粤不经饲蚕之地始有，故真者绝少，今世皆榕树枝赝充，慎勿误用，其真者绝不易得。故古方此味之下有云，如无以续断代之，于此可以想象其功用也。

　　卷三寓木部

　　松萝

　　苦甘平无毒。

　　《本经》治 怒邪气，止虚汗头风，女子阴寒肿痛。

　　发明

　　松萝是松上女萝，又名兔丝，能平肝怒，去寒热邪气。其去头风、止虚汗者，本乎天者亲上也。《别录》疗痰热温疟，可为吐汤利水道，故《肘后方》同瓜蒂、杜蘅酒渍再宿，且饮一合，取吐胸中痰热头痛。《千金方》同瓜蒂、恒山、甘草，水酒和煎，取吐胸膈痰癖，以其轻清上涌，故吐药用之。

　　卷三苞木部

　　竹叶

　　甘微寒，小毒。

　　《本经》主咳逆上气，疗筋急恶疡，杀小虫。

　　发明

　　诸竹与笋皆甘寒无毒；惟竹叶受阴风烈日气多，故不无小毒。《本经》主咳逆上气者，以其能清肺胃之热也。疗筋急恶疡者，以其能化身中之气也。气化则百骸条畅，何有小虫之患乎。仲景治伤寒解后虚羸少气气逆，有竹叶石膏汤。《金匮》治中风发热，面赤头痛，有竹叶汤，总取清肺胃虚热之义。

　　卷三苞木部

　　竹茹

　　甘寒无毒。取竹茹法，选大青竹，磁盘刮去外膜，取第二层如麻缕者，除去屑末用之。

　　发明

　　竹茹专清胃府之热，为虚烦烦渴、胃虚呕逆之要药。咳逆唾血，产后虚烦无不宜之。《金匮》治产后虚烦呕逆，有竹皮大丸。《千金》治产后内虚烦热短气，有甘竹茹汤。

　　产后虚烦，头痛短气，闷乱不解，有淡竹茹汤。内虚用甘以安中，闷乱用淡以清胃，各有至理存焉。其性虽寒而滑，能利窍，可无郁遏客邪之虑。

　　卷三苞木部

　　竹沥

　　甘寒无毒。取竹沥法，以青竹断二尺许，劈开，火炙两头盛取用之。如欲多取，以坛埋土中，湿泥糊好，量坛口大小用篾箍二道，竖入坛口，多着炭火于竹顶上炙之。

　　发明

　　竹叶兼行肌表，故能疗疮杀虫。竹茹专清胃府，故能止呕除烦。竹沥善透经络，能治筋脉拘挛，痰在皮里膜外筋络四肢，非竹沥不能化也。纯阴之性，虽假火逼，然须姜汁鼓动其势，方得应手取效。《千金》治风痱，身无痛四肢不收，志乱不甚，有竹沥饮子，详《本经》疗筋急，专取竹沥之润，以濡之也。《千金》治四肢不收，则兼附、桂、羚羊之雄，以振之也。一以舒急，一以收缓，妙用不可思议。或言竹沥性寒仅可施之热痰，不知入于附桂剂中，未尝不开发湿痰寒饮也。惟胃虚肠滑，及气阻便闷者误投，每致呃逆不食，脱泻不止而毙。阴柔之性不发则已，发则必暴卒，难挽回也。

　　卷三苞木部

　　笋

　　甘微寒小毒。

　　发明

　　诸笋多食，皆动气发冷症令人心痛。与羊肝食之损目；脾胃虚弱、大肠滑泻皆不宜食。俗医治痘往往劝啜笋汤，及加入汤药，不知痘疮不宜。大肠滑利而笋有刮肠篦之名，若肠胃不实尤忌。惟血热毒盛者为宜。其干笋淡片利水豁痰，水肿，葶苈丸用之。

　　卷三苞木部

　　竹黄

　　甘寒无毒。

　　发明

　　竹黄出大竹之中，津气结成。其味功用与竹沥同，而无寒滑之害。凉心经，去风热，为小儿惊痫，风热痰涌失音，治痰清热之要药。以其生天竺国，故名天竺黄。今药肆多烧诸骨及葛粉杂入，不可不辨。

　　卷三苞木部

　　震烧木

　　发明

　　雷气通于心，故可治失心惊悸之病。又挂门户大压火灾。

　　卷三藏器部

　　锦、新绛、黄绢、绵

　　发明

　　锦灰主失血、血崩、金疮出血。新绛治妇人血崩。丝本主血，加以色绛，又用灰，所以取治失血有效。自然黄丝绢煮汁服，止消渴及产妇胞损，为补膀胱要药。绵灰能止吐衄、崩中及大小便诸血。

　　卷三藏器部

　　裆

　　发明

　　仲景治阴阳易病，身重少气腹急，引阴膝胫拘急者，烧 散主之。取 中近隐处烧灰，水调方寸匙，日三服，小便即利，阴头微肿则愈。男用女 ，女用男 。

　　卷三藏器部

　　裹脚布

　　发明

　　男子裹脚布取缠软者，绕其腹，则腹痛泻痢便止。妇人欲回乳，以男子裹脚布勒住一宿即止，功效胜于服药也。

　　卷三藏器部

　　凿柄

　　发明

　　凿柄治妊娠难产，烧灰酒服，取其开凿孔窍也。铳楔烧灰服，取其迅发之疾也。

　　卷三藏器部

　　弓弩弦

　　发明

　　难产取弓弩弦缚腰及烧弩牙，纳酒中饮之，皆取发机快疾之义。时珍曰：弓弩弦催生，取其速疾也。折弓弦止血，取其断绝也。

　　卷三藏器部

　　败蒲扇

　　蒲席发明

　　蒲性本寒，加以为扇，至败。汗渍日久，咸寒相济，故用以烧灰，和粉扑身，取扇动招风止汗之义。败蒲席取久卧者，烧灰酒服二钱。治坠仆恶血，同蒲黄、当归、赤芍、朴硝煎汤调服。汗乃血液，沾濡日久，用以烧灰，同气相感之应也。

　　卷三藏器部

　　漆器

　　发明

　　漆本散血。故用烧烟治产后血晕，熏之即苏。又杀诸虫。

　　卷三藏器部

　　灯盏油

　　苦辛寒小毒。

　　发明

　　油性熬之愈寒，灯油得火气最深，故取以治卒中风不省，喉痹痰厥，用鹅翎蘸扫喉中，涌吐顽痰，通其上逆，然后用药。

　　卷三藏器部

　　炊单布

　　发明

　　炊单布受甑热气最多，故用以治汤火熏蒸，面目浮肿。烧末敷之即消，以类相感也。《金匮》治坠马，一切筋骨伤损，亦用之。青布烧灰蜜调，敷热毒疮效。

　　卷三藏器部

　　败鼓皮

　　平无毒。

　　发明

　　败鼓皮专主蛊毒。取其形空而声响远振也。烧作屑，水和服之，病患即唤蛊主姓名，往呼本主，取蛊即瘥。梅师云，凡中蛊毒或下血如鹅肝，或吐血，或心腹切痛如有物咬，不即治之，食人五脏即死。欲知是蛊与否，但令病患以唾吐水，沉者为是，浮者即非。用败鼓皮烧灰，酒服方寸匕，须臾自呼蛊主姓名。《外台秘要》云：治蛊取败鼓皮，广五寸、长一尺，蔷薇根五寸，如拇指大，水一升、酒三升，煮二升服之，当下蛊毒即愈。

　　卷四虫部

　　蜂蜜

　　甘平无毒。入调补药用白蜜，泻火药用赤蜜。味酸者不堪入药，不可与生葱、独蒜、莴苣同食，令人下利。凡炼蜜，炭火慢炼，掠去浮沫至滴水成珠为度。炼成每斤入陈酒四两再熬沸，和药为丸，则药力易化。

　　《本经》主心腹邪气，诸惊痫 ，安五脏，补不足，益气补中，止痛解毒，除众病，和百药，久服强志轻身，不饥不老。

　　发明

　　蜂采无毒之花酝酿而成。生则性凉清热，故能治心腹之邪气。熟则性温，补中安五脏诸不足，甘而和平，故能解毒。柔而润泽，故能润燥。缓以去急，故能主心腹肌肉疮疡之痛。仲景治阳明结燥，大便不通，用蜜煎导法，取其能通结燥而不伤肠胃也。凡滋补药俱用炼白蜜丸，取其和脾润肺也。赤蜜味酸，食之令人心烦，惟降火药用之。白蜜虽补脾肺，然性凉润，脾胃不实，肾气虚滑，及湿热痰滞，胸痞不宽者，咸须忌之。故琼玉膏用糖霜，枳术丸用荷叶裹饭，佐金丸用米饮，牛黄丸用蒸饼，黑锡丹用酒曲，磁朱丸用神曲，虎潜丸用酒，香连丸用醋，茸珠丹用红枣，滚痰丸用水泛，各有所宜。今人制丸剂概用蜂蜜，殊失先哲用方之义。

　　卷四虫部

　　蜜蜡

　　淡平无毒。

　　《本经》主下痢脓血，补中，续绝伤金疮，益气不饥耐老。

　　发明

　　蜜成于蜡。万物之至味，莫甘于蜜，莫淡于蜡，得非浓此薄彼耶。仲景治痢有调气饮，《千金》治痢有胶蜡汤。盖有见于《本经》之义也。淡为五味之本，胃为五脏之源，故能补中续伤，盖有得于太极也。甄权治孕妇胎动下血不绝欲死，以鸡子大一枚煎三五沸，投美酒半斤服立瘥。又能解毒，故蜡矾丸用之为君。华佗治下痢，食入即吐，用白蜡方寸匙，鸡子黄一枚，石蜜、苦酒、发灰、黄连末各半，鸡子壳，先煎蜜蜡苦酒，鸡子四味令匀，乃纳连末，发灰熬至可丸乃止，二日服尽神效。

　　卷四虫部

　　露蜂房

　　苦咸平有毒。

　　《本经》主惊痫螈 ，寒热邪气，癫疾鬼精，蛊毒肠痔，火熬之良。

　　发明

　　露蜂房，阳明药也。《本经》治惊痫癫疾，寒热邪气，蛊毒肠痔，以其能祛涤痰垢也。疮疡齿痛及他病用之者，皆取其以毒攻毒杀虫之功耳。

　　卷四

　　虫部

　　一名果蠃，细腰蜂也辛平小毒。

　　《本经》治久聋咳逆毒瓦斯，出刺出汗。

　　发明

　　诗言螟蛉有子，果蠃负之，言细腰之蜂，取青虫之子教祝变化成子也。《大明》治呕逆。生研能罨竹木刺，即《本经》出刺出汗取其毒之锐，以出其刺也。

　　卷四虫部

　　虫白蜡

　　甘温无毒。

　　发明

　　蜡树属金，性专收敛坚强之气。其叶能治疮肿，虫食其叶而成，与桑螵蛸无异，为外科之要药，取合欢皮同入长肌肉膏中神效。今人治下疳服之，未成即消，已成即敛，以半两入鲫鱼腹中煮食，治肠红神效。

　　卷四虫部

　　紫矿

　　即紫草茸甘咸平小毒。

　　发明

　　紫矿乃麒麟竭树上蚁壤聚其脂液而成，与蜂酿蜜无异。出真蜡为上，波斯次之。

　　古方治五脏邪气，金疮，崩漏，破积血，生肌止痛。今人专治痘疮，有活血起胀之功，无咸寒作泻之患，其功倍于紫草，故以紫草茸呼之，实非紫草同类也。

　　卷四虫部

　　五倍子

　　即川文蛤苦酸咸平无毒。产川蜀，如菱角者佳。法酿过名百药煎，每五倍末一斤，入桔梗、甘草、真茶各一两为末，入酵糟二两拌和，置糠中窨，待起如发面状即成矣，作饼晒干用。

　　发明

　　川文蛤善收顽痰，解热毒。黄昏咳嗽乃火气浮于肺中，不宜用凉药，宜五倍、五味敛而降之。若风寒外触暴咳及肺火实胜者禁用，以其专收而不能散也。故痰饮内盛者，误用则聚敛于中，往往令人胀闭而死。为末收脱肛及子肠坠下。百药煎性浮，味带余甘，治上焦痰嗽热渴诸病，含噙尤宜。 过主下血，乌须发，消肿毒，敛金疮，治喉痹口疮掺之，便可进食也。

　　卷四虫部

　　桑螵蛸

　　甘咸平无毒。桑枝上螳螂子也，火炙黄用。

　　《本经》主伤中疝瘕、阴痿，益精生子，女子月闭腰痛，通五淋，利小便水道。

　　发明

　　桑螵蛸，肝肾命门药也，功专收涩。故男子虚损，肾衰阳痿，梦中失精，遗溺白浊方多用之。《本经》又言通五淋，利小便水道，盖取以泄下焦虚滞也。桑螵蛸散治小便频数，如稠米泔，心神恍惚，瘦悴食少。得之女劳者，方用桑螵蛸、远志、龙骨、菖蒲、人参、茯苓、当归、龟甲各一两，卧时人参汤调下二钱，如无桑树上者，以他树上者浓煎桑白皮汁佐之。若阴虚多火人误用反助虚阳，多致溲赤，茎痛，强中失精，不可不知；生研烂涂之出箭镞。

　　卷四虫部

　　雀瓮

　　一名蛄 ，俗名 毛甘平小毒。

　　《本经》主寒热结气，蛊毒鬼疰，小儿惊痫。

　　发明

　　雀瓮，蛄 壳也。其虫夏生叶上，背上有刺螫人，故名 毛。秋深叶尽欲老，口吐白沫，凝聚渐硬，在中成蛹如蚕，至夏羽化而出，其形有似蜻蜒而翅黑稍阔，放子叶上而生蛄 。谓雀瓮者，以雀好食其蛹也。入药惟取石榴树上者，连蛹炙焙用之。苏颂曰：今医家治小儿惊痫，用雀瓮子连虫同白僵蚕、全蝎各三枚，微炒捣末，煎麻黄汤调服一字，日三服大效。藏器治小儿撮口不得饮乳，但先 口傍见血，以雀瓮打破取汁涂之。

　　卷四虫部

　　原蚕蛾

　　咸温小毒。取未交雄蛾，纸封焙干，拌椒密藏则不蛀。

　　《本经》主心腹邪气，起阴痿，益精气，强志生子，好颜色，补中轻身。

　　发明

　　蚕之性禀淫火，力专助阳。其子在腊月中非以重盐盐透，水渍曝干，则茧不能缫丝，出子之后非桑不食。《本经》主心腹邪气，皆桑之余力，犹僵蚕之治风痰，蚕茧之疗痈肿，蚕沙之去风湿耳。其起阴痿，益精气，强志，生子，即《别录》之益精气，强阴道，交精不倦，亦能止精，若合符节。好颜色，令人面色好之互辞。补中轻身者，以其善补真阳，阳主轻捷故也。详参经旨洵为原蚕，主治无疑，奈何集《本草》者误列樗鸡之下，敢力正之。

　　卷四虫部

　　白僵蚕

　　咸平无毒。色白者良，入药惟取直者，为雄，去黑口及丝，炒用。

　　《本经》主小儿惊痫、夜啼，去三虫，灭黑 ，令人面色好，男子阴痒病。

　　发明

　　僵蚕，蚕之病风者也。功专祛风化痰，得乎桑之力也。《本经》治惊痫，取其散风痰之力也。去三虫，灭黑 ，男子阴痒，取其涤除浸淫之湿，三虫亦湿热之蠹也。凡咽喉肿痛及喉痹用此，下咽立愈。其治风痰，结核，头风，皮肤风疹，丹毒作痒，疳蚀，金疮疔肿，风疾，皆取散结化痰之义。

　　卷四虫部

　　蚕茧

　　甘温无毒。

　　发明

　　蚕茧治痈肿无头，烧灰酒服，次日即破。煮汤治消渴；缲丝汤及丝绵煮汁，功用相同。

　　卷四虫部

　　蚕蜕

　　即马明退甘平无毒。即老蚕眠起所蜕皮，入药微炒用。今以出过蚕之纸为马明退，非也。

　　发明

　　蚕非桑叶不生，得东方水气之全，故能治风病、血病。而蜕治目中翳障，较之蝉蜕更捷，惜乎，一时难觅。

　　卷四虫部

　　蚕砂

　　甘辛温，无毒。微炒用。

　　发明

　　蚕砂疗风湿之专药。有人病风痹用此，焙熟，绢包熨之。治烂弦风眼，以麻油浸蚕砂二三宿，研细涂患处，过宿即愈。蚕砂置酒坛上泥好，色清味美。然惟晚者为良。早蚕者不堪入药，以饲时火烘，故有毒也。

　　卷四虫部

　　九香虫

　　咸温无毒。

　　发明

　　九香虫产贵州，治膈脘滞气，脾肾亏损。壮元阳摄生方，乌龙丸用之。

　　卷四虫部

　　雪蚕

　　即雪蛆甘寒无毒。

　　发明

　　雪蛆生峨眉山北，积雪历年不消，其中生此，大如瓠，味极甘美，故能解内热渴疾，方物中之最益人者也。

　　卷四虫部

　　蜻蛉

　　一名蜻 赤者名赤卒。微寒无毒。

　　发明

　　蜻 生水中而能暖水脏，强阴涩精，而赤者性犹壮热，助阳药用之。

　　卷四虫部

　　樗鸡

　　即红娘子苦平有毒。不可近目。去翅足同糯米炒，去米用。

　　发明

　　樗鸡，厥阴经药也。能活血散血，治目翳。拨云膏中与芫青、斑蝥同用，亦是活血散结之义。能通血闭，行瘀血，主瘰 ，辟邪气，疗 犬伤。治偏头风用红娘子、青娘子各七枚，去翅足炒为末，同葱茎捣涂痛处，周时起泡去之。孙一奎治血蛊用抵当丸以樗鸡易水蛭三服，血下胀消，形神自复。与薛新甫治水肿，椒仁丸中芫青不殊。一走血而下瘀，一走气而破水，皆峻剂也。《纲目》以《本经》原蚕蛾主治误列于此，今正之。

　　卷四虫部

　　芫青

　　即青娘子辛温有毒。去翅足同糯米炒，去米用。

　　发明

　　芫青居芫花上而色青，故能泄毒、攻积破血、堕胎，功同斑蝥而毒尤猛，芫花有毒故也。其治疯犬伤，消目翳，却偏头风，塞耳聋，皆取其毒锐也。又治月闭水肿，椒仁丸方用之。

　　卷四虫部

　　斑蝥

　　辛咸温有毒。去翅足同糯米炒熟或醋煮用之。

　　《本经》主寒热鬼疰蛊毒，鼠 疮疽，蚀死肌，破石癃。

　　发明

　　斑蝥，人获得时，尾后恶气射出，臭不可闻。其性专走下窍，利小便，故《本经》言，破石癃，能攻实结而不能治虚秘，不过引药行气，以毒攻毒而已。但毒行小便必涩痛，当以木通、滑石导之，其性猛毒，力能堕胎，虚者禁用。疯犬伤，先于患人头上拔去血发二三茎，以斑蝥七枚去翅足炙黄，同蟾蜍捣汁服之，疮口于无风处搠去恶血，小便洗净，发灰敷之，服后小盒饭有瘀毒泄出，三四日后当有肉狗形，三四十枚为尽，如数少，再服七枚。若早服虽无狗形，永不发也。

　　卷四虫部

　　葛上亭长

　　辛温有毒。去翅足同糯米炒，去米用。

　　发明

　　亭长大毒。善通淋及妇人经脉不通，以五枚研末服三分，空心甘草汤下，须臾脐腹急痛，以黑豆煎汤服之即通。此虫五六月为亭长，头赤身黑，七月斑蝥，九月为地胆，随时变化，其毒可知。

　　卷四虫部

　　地胆

　　辛温有毒。同糯米炒，去米用。

　　《本经》主鬼疰，寒热鼠 ，恶疮死肌，破症瘕，堕胎。

　　发明

　　地胆有毒而能攻毒。性专破结堕胎，又能除鼻中息肉，下石淋功同斑蝥，力能上涌下泄。

　　卷四虫部

　　蜘蛛

　　微寒有毒。其种类不一，惟用悬网者入药。

　　发明 仲景治阴狐疝气，偏有大小，时时上下者，蜘蛛散主之，以其入肝，性善循丝上下，故取以治睾丸上下之病。《别录》治大人、小儿 疝，又治干霍乱，服之能令人利，其邪得以下泄也。捣汁涂蛇伤效。

　　卷四虫部

　　壁钱

　　无毒。

　　发明

　　生壁间似蜘蛛而形扁，其膜色白如钱故名。治鼻衄及金疮出血不止，取虫汁注鼻中及点疮上。同人中白等分，烧研治疳，又治喉痹。

　　卷四虫部

　　蝎

　　辛平有毒。被螫者以木碗合之即愈。去毒及足用，亦有独用其尾者，其功尤捷，滚醋泡去咸，炒干用。

　　发明

　　蝎产于东方，色青属木，治厥阴诸风掉眩，及小儿胎惊发搐，最为要药。左半身不遂，口眼 斜，语言謇涩，手足抽掣，疟疾寒热，耳聋无闻，疝气带下，无不用之。蝎尾膏治胎发惊搐，用蝎梢二十一枚、麝香少许屡效。东垣治月事不调，寒热带下，有丁香柴胡汤，方用羌活、柴胡、当归、生地、丁香、全蝎，盖取以散血分之风热耳。

　　卷四虫部

　　水蛭

　　咸苦平有毒。水蛭是小长色黄，挑之易断者，勿误用泥蛭头圆身阔者，服之令人眼中如生烟，渐至枯损。凡用水蛭，曝干，猪油熬黑，令研极细，倘炙不透虽为末，经年得水犹活，入腹尚能复生。凡用须预先熬黑，以少许置水中七日内不活者，方可用之。

　　《本经》逐恶血瘀血月闭，破血瘕积聚，无子，利水道。

　　发明

　　咸走血，苦胜血，水蛭之咸苦以除蓄血，乃肝经血分药，故能通肝经聚血，攻一切恶血聚积。《本经》言无子，是言因血瘕积聚而无子也。《别录》云堕胎，性劣可知。昔人饮水误食水蛭，腹痛面黄，饮泥浆水数碗乃得下，盖蛭性喜泥，得土气随出，或用牛羊热血同猪脂饮亦下，或以梅浆水多饮则蛭溶化而出也。

　　卷四虫部

　　蛆

　　苦寒无毒。漂净炙黄，捣细末，同糖霜食之。

　　发明

　　蛆出粪中，故能消积，治小儿诸疳积滞，取消积而不伤正气也。一法用大虾蟆十数只打死置坛内，取粪蛆不拘多少，河水渍养三五日，以食尽虾蟆为度，用麻布扎住坛口，倒悬活水中令污秽净，取新瓦烧红置蛆于上焙干。治小儿疳积腹大脚弱，翳膜遮睛，每服一二钱；量儿大小服之，无不验者，勿以其鄙而忽诸。

　　卷四虫部

　　狗蝇

　　咸温无毒。

　　发明

　　蝇食狗血，性热而锐，力能拔毒外出。故治痘疮倒靥色黑、唇口冰冷之证，以数枚擂细，醅酒少许调服。闻人规方也。

　　卷四虫部

　　蛴螬

　　咸微温有毒。

　　《本经》主恶血血瘀痹气，破折血在胁下坚满，通月闭，目中淫肤，青翳白膜。

　　发明

　　蛴螬穴土而居，与蚯蚓不异，故《本经》所治皆瘀血之证。《金匮》治虚劳瘀血，大黄 虫丸方用之，取其去胁下坚满也。许学士治筋急，养血地黄丸用之，亦取其治血瘀也。取汁滴目去翳障散血止痛。《千金》研末敷小儿脐疮，加猪脂调治小儿唇紧，《经验方》治瘀伤肿痛。《肘后》捣涂竹木刺。苏颂捣汁点喉痹得下即开。藏器涂游风丹疹。又治麦芒入眼，以蛴螬在目上隔布摩之，芒着布上即出。

　　卷四虫部

　　桑蠹虫

　　甘温小毒。色白带黄而腹中无秽， 之无水者为真。若头硬而腹中不净者，即杂树内蠹也。如一时难觅真者，则以 毛壳 灰存性代之。

　　发明

　　桑蠹虫食木，柔能胜坚，故治痘疮毒盛，白陷不能起发者，用以绞汁，和白酒酿服之即起。但皮薄脚散及泄泻畏食者服之，每致驳裂而成不救，不可不慎。《千金》治崩中漏下赤白，桑蠹烧灰温酒服，亦治胎漏下血效。

　　卷四虫部

　　桃蠹虫

　　辛温无毒。

　　《本经》杀鬼邪恶不祥。

　　发明

　　桃实中虫，食之令人美颜色，与桃蠹不异。其虫屎能辟瘟疫令不相染，为末水服方寸匕。

　　卷四虫部

　　蚱蝉

　　咸甘寒无毒。

　　《本经》主小儿惊痫夜啼，癫病寒热。

　　发明

　　蝉主产难下胎衣，取其能蜕之义。《圣惠》治小儿发癫有蚱蝉汤、散、丸等方。

　　今人只知用蜕而不知用蝉也。

　　卷四虫部

　　蝉蜕

　　咸甘寒无毒。去翅足用。

　　发明

　　蝉蜕去翳膜，取其蜕义也；治皮肤疮疡、风热破伤风者，炒研一钱，酒服神效。

　　痘后目翳，羊肝汤服三钱，则翳渐退。更主痘疮发痒。若气虚发痒，又当禁服。小儿夜啼，取蝉蜕四十九枚，去前截，用后截为末，分四服，钩藤汤服之即止，惊啼加朱砂二字，若用上截即复啼也。小儿惊痫夜啼，痫病寒热，并用蝉腹，取其利窍通声，去风豁痰之义，较蜕更捷。

　　卷四虫部

　　蜣螂

　　咸寒有毒。去足，火炙用。勿置水中，令人吐。

　　《本经》主小儿惊痫，螈 腹胀寒热，大人癫疾狂疡。

　　发明

　　蜣螂，手足阳明、足厥阴药也。《本经》等治，总不离三经之证。其治暴噎、吐食，用二枚入生姜内煨，以陈橘皮二钱同巴豆炒过，去巴豆，将蜣螂、陈皮为末，每服二分，吹入喉中，吐痰二三次即愈。又治箭镞入骨，用巴豆微炒同蜣螂捣涂，痛定必痒，忍之，待急痒不可忍乃撼动拔之。又烧灰入冰片少许，治大肠脱肛，掺上托入，捣丸塞下部，引痔虫出尽永瘥。其蜣螂心贴疔疮拔疔，贴半日许，血尽根出则愈。然蜣螂最畏羊肉，食之即发。

　　卷四虫部

　　天牛

　　甘温小毒。

　　发明

　　天牛乃水中蠹石所化。杨树中最多，桑树中独胜。长须如角，故有天牛之名。利齿善啮，是有啮桑之号。其性最锐，取治疔肿恶疮、出箭镞、竹木刺最捷。与蝼蛄不殊，一啮木而飞，一穴土而出。其颖脱之性则一，如无啮桑，他树上者，亦可焙干为末，蜜调敷之。

　　卷四虫部

　　蝼蛄

　　咸寒小毒。去翅足炒用。

　　《本经》主难产，出肉中刺，去溃肿，下哽噎，解毒除恶疮。

　　发明

　　蝼蛄性善穴土，故能治水肿。自腰以前甚涩，能止大小便。自腰以后甚利，能通大小便，取以治水最效。但其性急，虚人戒之。《本经》治难产者，取其下半煮汤服之则下也。出肉刺、溃痈肿恶疮者，生捣涂之，肉刺即出，疮肿即溃也。下哽噎者，炙末吹之哽噎即下，非噎膈之谓也。《千金》治箭镞入肉，以蝼蛄杵汁滴上三五度自出。延年方治胎衣不下，以蝼蛄一枚，水煮数沸，灌下入喉即出。小儿脐风，蝼蛄、甘草等分为末敷之效。

　　卷四虫部

　　萤火

　　即熠耀，《本经》名夜光辛温无毒。

　　《本经》明目。

　　发明

　　萤火本腐草所化，得大火之余气而成。入胞络三焦，能辟邪、明目，取其照幽夜明之义。务成子萤火丸，辟五兵白刃，虎野狼蛇虺之毒，恶鬼疫疠之邪。庞安常亦极言其效，惜乎，世鲜备用。

　　卷四虫部

　　衣鱼

　　即蠹鱼咸温无毒，即衣帛书画中之蠹，碎之如银，有粉者是。

　　《本经》主妇人疝瘕，小便不利，小儿中风，项强背起摩之。

　　发明

　　衣鱼主中风项强，摩之即安。惊痫天吊口 、淋闭，服之即愈，皆手足太阳经病，乃《神农本经》之药。古方盛用，今人罕知。合鹰屎、白僵蚕敷疮瘢灭。

　　卷四虫部

　　鼠妇

　　《本经》名 ，即湿生虫酸咸无毒。

　　发明

　　《金匮》治久疟，鳖甲煎丸中用之，以其主寒热去瘀积也。古方治惊痫血病多用之，厥阴血分药也。《千金》治产妇遗尿，以鼠妇七枚熬研，温酒服之。痘疮倒靥为末，酒服一字即起；又解射干、蜘蛛毒。

　　卷四虫部

　　虫

　　《本经》名地鳖咸寒有毒。或去足炒用，或酒醉死，去足捣汁用。

　　《本经》主心腹寒热洗洗，血积症瘕，破坚下血闭。

　　发明

　　虫伏土而善攻隙穴，伤之不死，与陵鲤不殊。故能和伤损，散阳明积血。《本经》治心腹寒热洗洗，亦是积血所致。《金匮》大黄 虫丸用水蛭、 虫，取其破坚症、下积血耳。无实结者勿用。跌扑重伤，焙干为末，酒服二钱，接骨神效。

　　卷四虫部

　　虻虫

　　即蜚虻苦微寒有毒。即啖牛血蝇，去翅足炒用。

　　《本经》逐瘀血，破血积坚痞症瘕寒热，通利血脉九窍。

　　发明

　　虻食血而治血，因其性而为用，肝经血分药也。《本经》治症瘕寒热，是因症瘕而发寒热，与蜣螂治腹胀寒热不殊。仲景抵当汤丸水蛭、虻虫虽当并用，二物之纯阴悬殊。其治经闭用四物加蜚虻作丸服甚良。以破瘀血而不伤血也。苦走血，血结不行者，以苦攻之，其性虽缓，亦能堕胎。

　　卷四虫部

　　蟾蜍

　　皮辛凉微毒，肉甘平无毒。捕取风干泥固， 存性用，其目赤嘴赤者有毒。一种色青而生陂泽中者曰蛙，与此不同。

　　发明

　　蟾蜍，土之精也，习土遁者赖之，其形大而背多痱磊者是。土性浓重，其行极迟，土生万物，亦能化万物之毒。故取以杀疳积，治鼠 阴蚀疽疠，烧灰敷恶疮并效。弘景治温病发 困笃，用以去肠，生捣一二枚，啜其汁无不瘥者。治 犬伤，先于顶心拔去血发三四茎，即以蟾蜍一二枚捣汁生食，小便内见沫其毒即解。又破伤风用二枚，生切如泥，入椒一两，同酒炒热，入酒二盏乘热饮之，少顷通身汗出而愈。发背疔肿初起，以活蟾一只系定放肿上半日，蟾必昏愦，即放水中以救其命。再换一只如前，蟾必踉跄。再易一只，其蟾如旧，则毒散矣。其金蟾丸治肿胀腹满，并治小儿疳劳，腹大胫细，方用大蟾一只，以砂仁入腹令满，盐泥固济， 存性，黑糖调服一二钱匕，下尽青黄积粪即愈。未尽，过二三日再服，以腹减热除为度。若粪便不能溅注而淋漓不前者，此元气告匮，不可救也。

　　卷四虫部

　　蟾酥

　　辛温有毒。

　　发明

　　蟾酥辛温，其性最烈，凡用不过一分。齿缝出血及牙疼，以纸 少许按之即止。蟾酥丸治发背疔肿一切恶疮，拔取疔毒最捷，入外科有夺命之功。然轻用能烂人肌肉。

　　卷四虫部

　　蛤蟆

　　甘寒小毒。

　　《本经》主邪气，破症坚、痈肿、阴疮，服之不患热病。

　　发明

　　蟾蜍、蛤蟆同类异种。故其功用亦不甚相远，服之不患热病。即弘景治温病发困笃之意。时珍言古方多用蛤蟆，近方多用蟾蜍。盖古人通称蟾为蛤蟆，而蛤蟆不复入药矣。

　　卷四

　　虫部

　　俗作蛙甘寒无毒。

　　发明

　　时珍曰，蛙产于水，与螺蚌同性，故能解热毒，利水气。但系湿生之物，其骨性复热，食之小便苦淋。妊娠食蛙令子寿夭。小蛙多食令人尿闭，脐下酸痛，擂车前水饮之可解。戴原礼云：凡浑身水肿或单腹胀者，以青蛙一二枚去皮炙熟食之，则自消也。嘉谟曰：时行面赤项肿名蛤蟆瘟，以金丝蛙捣汁水调，空腹顿饮即效。

　　卷四虫部

　　蝌蚪

　　发明

　　蝌蚪生水中，蛤蟆子也。有尾如鱼，渐大则脚生尾脱，因其所禀之毒未化，故藏器取治火 热毒及肿疡疮，并捣碎敷之，或化水涂之，或配入敷药中并效又得效方，多用蝌蚪阴干，待桑椹熟，等分置瓶中密封悬屋东，或捣汁浸埋东壁下，百日化泥，取涂须发永黑如漆。

　　卷四虫部

　　蜈蚣

　　辛温有毒。火炙去足用。

　　《本经》主鬼疰蛊毒，啖诸蛇虫鱼毒，杀鬼物老精，除温疟，去三虫。

　　发明

　　盖行而疾者，惟风与蛇。蜈蚣能制蛇故亦能截风。厥阴经药也。岭南有蛇瘴，项大肿痛连喉，用赤足蜈蚣二节研细，水下即愈。又破伤风欲死，研末擦牙边去涎沫立瘥。《本经》言啖诸蛇虫鱼毒，悉能解之。万金散治小儿急惊，蜈蚣一条去足炙黄，入朱砂、轻粉、乳汁为丸，服少许即安。双金散治小儿天吊目久不下，口噤反张，蜈蚣一条酥炙去头足，入麝香为末，以少许吹鼻至眼合乃止。若眼未下再吹之。小儿撮口刮破舌疮，蜈蚣末敷之。

　　《千金》治射工毒疮，蜈蚣炙黄为末敷之。小儿秃疮，蜈蚣浸油搽之。《直指方》治痔疮疼痛，蜈蚣炙末，入片脑少许唾调敷之。《急救方》治温疟洒洒时惊，凉膈散加蜈蚣尾服之。

　　《摘要》治妇人趾疮，甲内鸡眼及恶肉突出，蜈蚣一条去头足，焙研入麝香少许，去硬盖，摊乌金纸留孔，粘贴一夕即效。如有恶肉，外以南星末，醋和敷四周，其祛毒之功，无出其右。

　　卷四虫部

　　蚯蚓

　　即地龙咸寒小毒。白颈者良。解热毒，入盐化水用。通经络，炙干用。

　　《本经》主蛇瘕，去三虫，伏尸鬼疰蛊毒，杀长虫。

　　发明

　　蚯蚓在物应土德，在星为轸水，体虽卑伏而性善穴窜。专杀蛇虫、三虫伏尸诸毒，解湿热，疗黄胆，利小便，通经络，故活络丸以之为君。地龙汤治痘疮，脾肾虚热娇红，五六日渐变干紫伏陷者，同荸荠捣，和酒酿，服之即起。若干紫色黯皮坚，为肝脾血热，即宜犀角、紫草、黄连清解，非地龙所宜。温病大热，狂妄，天行大热，和人尿捣绞服之，热毒从小便而去也。小便暴秘不通，亦宜用之。入葱化为水，疗暴聋。

　　卷四虫部

　　蜗牛

　　咸寒小毒。

　　发明

　　蛞蝓蜗牛生下湿地，阴雨即出，至阴类也。治诸肿毒痔漏，制蜈蚣、蝎虿诸毒，研烂涂之，取其解热消毒之功耳，其形尖小而缘桑上者谓之缘桑蠃。治大肠脱肛，和猪脂涂之立缩。此蠃诸木上皆有，独取桑上者，正如桑螵蛸之义。

　　卷四龙蛇部

　　龙骨

　　甘平无毒。粘舌色白者良。 赤，水飞用。飞之不细，粘着肠胃，令人寒热。

　　《本经》主心腹鬼疰，精物老魅，咳逆泄痢脓血，女子漏下，症瘕坚结，小儿热气惊痫。

　　发明

　　涩可以去脱，龙骨入肝敛魂，收敛浮越之气。《本经》主心腹鬼疰，精魅诸疾，以其神灵能辟恶气也。其治咳逆泄痢脓血，女子漏下，取涩以固上下气血也。其性虽涩而能入肝破结，症瘕坚结皆肝经之血积也。小儿热气惊痫亦肝经之病，得牛黄以协济之，其祛邪伐肝之力尤捷。许洪云：牛黄恶龙骨，而龙骨得牛黄更良，有以制伏之也。其性收阳中之阴，专走足厥阴经，兼入手足少阴。治夜梦鬼交，多梦纷纭，多寐泄精，衄血吐血，胎漏肠风，益肾镇心，为收敛精气要药。有客邪则兼表药用之。故仲景治太阳证，火劫亡阳惊狂，有救逆汤火逆下之。因烧针烦躁，有桂枝甘草龙骨牡蛎汤。少阳病误下惊烦，有柴胡龙骨牡蛎汤。《金匮》治虚劳失精，有桂枝加龙骨牡蛎汤。《千金方》同远志酒服，治健忘心忡。以二味蜜丸朱砂为衣，治劳心梦泄。《梅师》用桑螵蛸为末，盐汤服二钱治遗尿淋沥。又主带脉为病，故崩带不止，腹满，腰溶溶若坐水中。止涩药中加用之，止阴疟，收湿气，治休息痢、久痢脱肛，生肌敛疮皆用之。但收涩太过，非久痢虚脱者切勿妄投。火盛失精者误用，多致溺赤涩痛，精愈不能收摄矣。

　　卷四龙蛇部

　　龙齿

　　涩平无毒。 赤，醋淬七次，水飞用。形如笔架，重数两外，光泽如瓷，碎之其理如石，内如龙骨，舐之粘舌者真。亦有微黑，而 之色如翡翠者为苍龙齿，较白者更胜。

　　其小如笋尖，或如指状者，海鳅齿及骨也。丛生如贯众根者，海马齿也。舐之亦能粘舌，世多以等类伪充，不可不辨。

　　《本经》主杀精物，大人惊痫诸痉，癫疾狂走，心下结气，不能喘息，小儿五惊十二痫。

　　发明

　　龙者东方之神，故骨与齿皆主肝病。许叔微云：肝藏魂能变化，故游魂不定者，治之以龙齿。古方有远志丸、龙齿清魂散、平补镇心丸皆取收摄肝气之剂也。又龙骨以白者为上，取固上气以摄下脱。齿以苍者为优。生则微黑， 之翡翠可爱，较白者功用更捷。产后血晕为要药，取其直入肝脏也。予闻神龙蜕骨之说，初未之信，及从药肆选觅龙齿，见其骨有变化未全者，半与牛骨无异，始知宇宙之大无所不有。即如蛇虫之属，皆能脱形化体，岂特云龙风虎而已哉。龙禀东方纯阳之气，故能兴云致雨，东方木气主乎生也，其耳独不司听者，阳神别走于角也。春夏发现而秋冬潜伏者，随阳气之鼓舞也。虎禀西方阴暴之性，故啸则生风，西方金令主乎杀也，其项独不能仰者，阴威并振予尾也，昼潜伏而宵奋迅者，乘阴气之炎威也。以是惟之，则虎骨能搜风气，健筋骨、疗疼肿，睛能定人魄。魄者，阴之精也。龙骨能涩精气，收神识，止滑脱。齿能清人魂，魂者，阳之神也。然龙性飞腾而骨独粘者，正以其滞而欲蜕之，如得飞冲御天，非飞冲后而蜕其骨也。观《本经》惊痫癫疾结气，甄权镇心安魂魄等治，总皆入肝敛魂，用以疗阳神之脱，同气相求之妙。许叔微云：肝藏魂能变化，故魂游不定者，治之以龙齿。时珍曰：龙者东方之神，故其骨与齿皆主肝病。

　　卷四龙蛇部

　　龙角

　　甘平无毒。

　　发明

　　龙禀东方木气，而角又督脉所发，故治惊痫螈 ，神魂不宁。龙火上逆，身热如火及邪魅不祥，深师五邪丸用之。而《千金》治心病有齿角同用者。

　　卷四龙蛇部

　　鼍甲

　　《本经》名鼍鱼酸微温小毒。

　　《本经》治心腹症瘕伏坚、积聚寒热，女子小腹阴中相引痛，崩中下血五色及疮疥死肌。

　　发明

　　《本经》鼍甲所主之证多属厥阴，其功在平肝木。治血杀虫与鳖相类，亦能治阴疟。《千金》有 甲煎，今药肆多悬之。云能辟蠹，亦杀虫之意。

　　卷四龙蛇部

　　鲮鲤甲

　　俗名穿山甲咸微寒小毒。或酥炙，或黄土，或蛤粉炒发松研用，尾甲更胜。

　　发明

　　穿山甲入厥阴、阳明及阴阳二 。通经下乳，疟疾痈肿发痘为要药。盖其穴山而居，寓水而食，出阴入阳，能窜经络达于病所，凡风湿冷痹之证，因水湿所致，浑身上下强直不能屈伸，痛不可忍者，于五积散内加穿山甲七片、全蝎炒十个，葱姜水煎热服，取汗避风甚良。痈疽溃后不宜服。

　　卷四龙蛇部

　　石龙子

　　咸温小毒。《纲目》作咸寒，误。产平阳山谷荆襄等处，其类有四。一种生岩石间，头扁身长，尾与身等，长七八寸，大者尺余，其状若蛇。而脚似梅花，鳞目五色者为雄，色黄身短者为雌。此物最惜鳞甲，故见人不动，捕之亦不螫人，以其生岩石间。故《本经》谓之石龙子，以其善于变易吞霾吐雹，有阴阳析易之义，故《字林》谓之蜥蜴，楚人名为蝾螈，实一物也。入药雌雄并用，去头足酒浸酥炙用之。入传尸药醋炙用之。一种生草泽间，头大尾短身粗，其色青黄，有伤则衔草自敷，故谓之蛇医母，能入水与石斑鱼合，故又名水蜥蜴，不入药用。一种生人家屋壁，形小身细，长三四寸，色褐斑黑者谓之 蜓，吴俗名为壁虎，以其居壁而善捕蝎蝇也。或云，饲之以朱，点宫娥臂，故名守宫。一种似守宫而头圆身细，长五六寸，色白如银，通身细鳞，雌雄上下相应而鸣，情洽乃交者，蛤蚧也。荆襄岭泽皆有，而西川产者最胜。捕得成对线缠，炙干卷榕树皮中者是也。以此明辨，方无误用之失。

　　发明

　　石龙子为《本经》中品，而《纲目》主治中有《别录》，而无《本经》，岂《本经》之文有所残缺欤，抑《本经》之文误注《别录》欤？其治五癃邪结气，利小便水道，破石淋下血者，以蜥蜴能吐雹祈雨，故治癃淋利水道，是其本性。《千金》治症结水肿尸疰留饮，有蜥蜴丸，《外台》治阴 方用之，皆取其长于利水道耳。按：蜥蜴即是石龙。今房术药中用之，以其兴发助阳而无止涩之患也。

　　卷四龙蛇部

　　守宫

　　一名 蜓，俗名壁虎咸寒小毒。

　　发明

　　守宫食蝎虿，蝎虿乃治风要药。详守宫所治风疰惊痫诸病，犹蜈蚣之性能透经络也；且入血分，故又治血病、疮疡，以毒攻毒，皆取其尾善动之义。麻城移痘方治痘出眼目及正面稠密，用以移痘于不伤命处，其效最捷。观术士以守宫尾杵为细末，弹熟肉上，其肉便翕翕蠕动，移痘方得非从此悟出。陶弘景云： 蜓喜缘篱壁间，以朱饲之满三斤，杀，干末，以涂妇人臂，有交接事便脱，故名守宫。苏恭曰：饲朱点妇人臂，谬说也。张华言：必别有术，今不传矣。时珍曰：守宫祛风，石龙利水，功用自别，不可不知。

　　卷四龙蛇部

　　蛤蚧

　　甘咸温小毒。生岭南城垣榕树间及粤西横州等处者，长七八寸。蜀中产者不过五寸，头圆肉满鳞小而浓，形似守宫，鸣则上下相呼，雌雄相应，情洽乃交，两相抱负自堕于地，人往捕之亦不知觉，以手劈之，至死不开，取以曝干，为房中要药。即寻常捕得者，功用亦相仿佛。但验其囫囵成对，卷榕树皮中者即真无疑。入药去头留尾酥炙用之。口含少许，疾走不喘者，是其益气之验也。

　　发明

　　蛤蚧味咸归肾经，性温助命门，色白补肺气，功兼人参、羊肉之用。而治虚损痿弱，消渴喘嗽，肺痿吐沫等证，专取交合肾肺之气，无以逾之。愚按：蛤蚧、龙子性皆温补助阳，而举世药肆中皆混称不分，医者亦不辨混用。龙子则剖开如皮，身多赤斑，偏助壮火，阳事不振者宜之。蛤蚧则缠束成对，通身白鳞，专温肺气，气虚喘乏者宜之。虚则补其母也。

　　卷四龙蛇部

　　蛇蜕

　　咸甘平小毒。火熬用之。

　　《本经》主小儿二十种惊痫，蛇痫，癫疾螈 ，弄舌摇头，寒热肠痔，蛊毒。

　　发明

　　蛇蜕属巽走肝，故《本经》治小儿惊痫等病，一皆风毒袭于经中之象。其入药有四义，一能辟恶取其性灵也，故治邪辟鬼魅，蛊疟诸疾。二能驱风取其性窜也，故治惊痫瘢驳，偏正头风，喉舌诸疾。三能杀虫，故治恶疮痔漏，疥癣诸疾，用其毒也。四有蜕义，故治眼目翳膜，胎衣不下，皮肤之疾，会意以从其类也。

　　卷四龙蛇部

　　蚺蛇胆

　　即南蛇甘苦寒小毒。

　　发明

　　蚺蛇产岭南，禀己土之气，其胆受甲乙风木，其味苦中有甘，所主皆厥阴、太阴之病。其治心腹 痛者，虫在内攻啮也。下部 疮者，虫在外侵蚀也。湿热则生虫，燥湿则杀虫，内外施之皆可取用，更能散肿消血，故直谏之臣受廷杖者，临时服少许则血不凝滞于内。又能明目凉血，除疳杀虫。惜乎，难得真者。

　　卷四龙蛇部

　　白花蛇

　　甘咸温有毒。产蕲州者良，禁犯铁。凡用去头尾，酒浸，酥炙，火缓焙，去尽皮骨，此物甚毒，不可不防。胁有方胜，尾上有拂者真。

　　发明

　　蛇性窜，能引药至于风痰处，故能治一切风病。其风善行数变，蛇亦善行数蜕，所以能透骨搜风，为大风、白癜风、风痹、惊搐、癞癣恶疮要药，取其内走脏腑，外彻皮肤，无处不到也。阴虚血少内热生风者，非其所宜。凡服蛇酒药，切忌见风。开坛时须避其气，免致面目浮肿。凡疠风曾服过大枫子仁者，服白花蛇无效。

　　卷四龙蛇部

　　乌梢蛇

　　甘平无毒。剑脊细尾者佳，忌犯铁器。

　　发明

　　蛇性主风，而黑色属水，故治诸风顽痹，皮肤不仁，风瘙瘾疹，疥癣热毒，眉须脱落 痒等疮。但白花蛇主肺藏之风，为白癜风之专药。乌蛇主肾藏之风，为紫癜风之专药。两者主治悬殊，而乌蛇则性善无毒耳。

　　卷四龙蛇部

　　蝮蛇

　　肉大热，胆微寒并有毒。

　　发明

　　诸蛇皆是卵生，惟蝮蛇破母腹出，恶毒尤烈，故以蝮名。其状较诸蛇迥异，形短而粗，嘴尖鼻反，故又名反鼻蛇。有头斑身赤如锦纹者，有黄黑青黑而斑白者，皆蝮蛇也。

　　有头扁与土同色而无纹者，土虺也，亦名曰 ，字形相类之误也。时珍曰：蝮大虺小，其毒则一。抱朴子言：蛇类最多，惟虺中人甚急，即时以刀割去疮肉投之于地，其热如炙，须臾毒尽，人乃得活。一种形如蜥蜴，长一二尺者，千岁蝮也。年久脚生，能跳上树啮人啮己，还树垂头听人哭声，头尾相类，大如捣衣杵，俗名望板归，言被其啮必死，专望板归以备殓具也。苏颂以细辛、雄黄等分为末，内疮口中，日易三四次。又以栝蒌根、桂末着管中密塞勿令走气，佩之，中其毒者急敷之。《野谈翁方》急以黄荆叶捣烂敷之，上皆解救之法。然有用其毒以攻疾厄之毒者。《别录》取蝮蛇肉酿酒，以疗癞疾。蝮蛇胆磨汁以涂 疮，总取杀虫攻毒之用耳。窃谓攻毒急救之药颇多，奚必借此而为异端之术哉，姑存以备解救之法可也。

　　卷四鱼部

　　鲤鱼

　　甘平无毒。其目能眨动者有毒。药中有天门冬者勿犯。天行病后勿食。

　　发明

　　鱼性逆水而上，动关翅尾，其力最劳，且目不夜暝，故释氏雕木象形似以警世之昏惰者。鲤性跳跃急流，故取以治水肿之病。河间云：鲤之治水， 之利水，因其气相感也。黄瘅、香港脚湿热，孕妇身肿宜之。便血同白蜡煮。食脑髓治耳卒聋。齿治石淋。胆治目赤肿痛，取汁点之。鳞治产妇滞血。烧灰治吐血、崩中，十灰散中用之。

　　卷四鱼部

　　鱼

　　本名鲩鱼， 音浑甘温无毒。

　　发明

　　鱼多蓄池中饲草而长，与青鲢混杂，故名曰 鱼，江湖亦皆有之，食品之长味也。时珍言暖中和胃，此指池中蓄者而言。李廷飞言能发诸疮，此指湖中获者而言，各有至理。胆味苦寒，能出一切竹木刺。在喉中，以酒化二三枚温呷，取吐即出。

　　卷四鱼部

　　青鱼

　　肉甘平，胆苦寒，无毒。

　　发明

　　东方色青入通于肝，开窍于目，故胆有点目治鲠之功，肉有补肝逐水之用。同韭白煮食，治香港脚疼肿，目睛生汁注眼，能黑夜视物，以其好啖螺蚬，螺蚬能明目也。干青鱼胆，水磨点喉痹、痔疮，与熊胆同功。

　　卷四鱼部

　　鲢鱼

　　本名 鱼甘温无毒。

　　发明

　　池鱼大都无毒，兼此鱼恒食诸鱼之遗，其毒虽少，不无助长湿热之虞。有皂白二种，皂者，头大。白者腹腴。虽食品之下，而有温中益气之功，与 鱼无异也。

　　卷四鱼部

　　阔口鱼

　　本名 鱼甘温无毒。

　　发明

　　生海中，与石首同类。以之剖腹曝干，亦与石首作鲞无异，以其颌下有骨撑开，故有阔之称。能开胃进食，下膀胱水气。病患食之无发毒之虑。食品中之有益者也。

　　卷四鱼部

　　鱼

　　古名鲂鱼甘温无毒。

　　发明

　　鱼缩项，性不喜动，严冬善息土中，故食之能调胃气，而无动气发热之虑，与白鱼之性相仿，但无利水之功耳。

　　卷四鱼部

　　白鱼

　　甘平无毒。

　　发明

　　白鱼入肺利水，开胃下气。《金匮》治淋病，小便不利，滑石白鱼散用之。取其佐滑石以利气，兼乱发以破血，血气通调而淋涩止矣。同枣食之令人腰痛，以其渗泄脾肾也。

　　卷四鱼部

　　石首鱼

　　俗名鳇鱼甘平无毒。干者名白鲞。

　　发明

　　石首鱼生咸水中，而味至淡，故诸病食之无助火之虞。与河豚之性禀阴毒迥殊。

　　脑中石 主石淋。脑骨为末，入有嘴壶中熏脑漏，然惟暴患得效。痢疾切忌油腻，惟白鲞食之最宜。

　　卷四鱼部

　　鳔胶

　　咸平无毒。凡用入丸，切作小块，蛤粉炒成珠，方可磨末，炼蜜调剂，须待凉用。又不可捣，捣则粘韧，难为丸矣。

　　发明

　　诸鱼之鳔皆可为胶，而石首鱼者胶物甚固，故啬精方用之合沙苑蒺藜名聚精丸，为固精要药。《丹方》又以一味炒研砂糖调，日服一钱匕，治痔最良，经久痔自枯落。烧灰治产后风搐、破伤风痉，取其滋荣经脉，而虚风自息也。

　　卷四鱼部

　　勒鱼

　　甘平无毒。

　　发明

　　勒鱼腹下有骨勒人，因以得名。以其甘温开胃有宜于老人之说，作鲞尤良。脊骨治疟，以一寸入七宝饮，酒水各半煎，露一宿服之。

　　卷四鱼部

　　鲥鱼

　　甘温无毒。

　　发明

　　鲥鱼性补，温中益虚而无发毒之虑。其生江中者大而色青，味极甘美；生海中者小而色赤，味亦稍薄。观其暗室生光，迥非常鱼可比，其鳞用香油熬涂汤火伤效。

　　卷四鱼部

　　嘉鱼

　　甘温无毒。

　　发明

　　此鱼食乳水，功用同乳。食之令人肥健悦泽，肾虚消渴、劳瘦虚损者，食之最宜。

　　卷四鱼部

　　鲳鱼

　　此鱼骨柔肉脆，能益胃气，食之令人肥健。腹中子性寒有毒，多食令人痢下。

　　卷四鱼部

　　鲫鱼

　　甘温无毒。乌背者其味最美。以其居浊水中，虽肥不无小毒。然此恒用食品，未尝见其有毒伤人。

　　发明

　　诸鱼性动属火，惟鲫鱼属土，有调胃实肠之功。故有反浓朴之戒，以浓朴泄胃气，鲫鱼益胃气。故《大明》言温中下气。保升言止痢浓肠。皆言其补益之功也。生捣涂痰核乳痈坚肿。以猪脂煎灰服治肠痈。合赤小豆煮汁食消水肿。炙油调涂妇人阴疮。同白矾烧研治肠痔血痢。入绿矾泥固 治反胃吐食。与胡蒜煨治膈气痞满。凡 俱不可去鳞，以鳞有止血之功也。

　　卷四鱼部

　　石斑鱼

　　有毒。

　　发明

　　石斑鱼生南方溪涧水石处，长数寸，大不过尺余，有雌无雄，二三月与蜥蜴交合水上。其子毒人，令人吐泻，《医说》云，用鱼尾草汁少许解之。

　　卷四鱼部

　　残鱼

　　俗名纸鱼甘平无毒。

　　发明

　　残出苏松浙江，大者不过三四寸，身圆无鳞，洁白如银。小者优胜，鲜食最美，曝干亦佳。作羹食之宽中健胃，而无油腻伤中之患。

　　卷四鱼部

　　海粉

　　咸寒无毒。

　　发明

　　海粉色碧微咸，专行肝肾，云是海仲介属得东南水土之气而成，与蜂之酿蜜无异。土人采得而货之以供食品。能散瘿瘤，解毒热，但性寒滑，脾胃虚人勿食。

　　卷四鱼部

　　燕窝

　　甘平无毒。

　　发明

　　鸟衔海粉作窝，得风日阳和之气，化咸寒为甘平，能使金水相生，肾气上滋于肺，而胃气亦得以安。食品中之最驯良者，惜乎《本草》不收，方书罕用。今人以之调补虚劳咳吐红痰，每兼冰糖煮食往往获效。然惟病势初浅者为宜。若阴火方盛，血逆上奔，虽用无济，以其幽柔无刚毅之力耳。

　　卷四鱼部

　　鲈鱼

　　甘平小毒。

　　发明

　　鲈鱼松脆，与石首鱼相类。补五脏，益筋骨，和肠胃，治水气，多食宜人，作尤良。

　　卷四鱼部

　　鳜鱼

　　甘平小毒。

　　发明

　　鳜性疏利，有补虚益胃，去腹内恶血、小虫之功。《医说》有邵氏女年十八，病劳瘵累年，偶食鳜鱼羹遂愈，正与补劳益胃杀虫之说相符。胆治骨鲠及竹木刺入咽喉，不拘大人小儿或入腹刺痛，服之皆出。腊月收大鳜鱼胆悬北檐下阴干，遇有鲠者，用皂子大酒研，温服，得吐则鲠随涎出。未出再服，以出为度，酒随量饮，无不出者。如无鳜鱼胆，鲩鱼、青鱼、鲫鱼胆用鲜者，酒调服之亦出。

　　卷四鱼部

　　鳢鱼

　　即蠡鱼，俗名里鱼甘寒无毒。

　　发明

　　鳢性伏土而能胜水。故治水肿，疗五痔，治湿痹，主香港脚。妊娠面浮脚肿者，赤小豆煮食甚效。《丹方》治水肿腹大用活鳢鱼，去腹垢，入独颗蒜令满，外涂湿黄泥，炭火炙食屡效。有疮者不可食，令瘢白。

　　卷四鱼部

　　鳗鲡鱼

　　甘平小毒。阔嘴者为鳗，尖嘴者为鲡。

　　发明

　　鳗鱼虽有毒。性能补虚益阴，久病劳瘵宜之。大便濡泄勿用。其功专在滋补真阴，杀劳瘵虫，与蛇同类，故主治亦近之。

　　卷四鱼部

　　鳝鱼

　　甘大温无毒。

　　发明

　　鳝鱼禀己土之气，能补中益血。妇人产后恶露淋沥，肠鸣湿痹并宜食之。曝干灰存性，治老人虚痢。大鳝鱼重斤余者，能助势力，食后遍体疼胀尽力捶之。大力丸用熊筋、虎骨、当归、人参等分为末，酒蒸大鳝鱼取肉捣烂为丸，每日空腹酒下两许，气力骤长。

　　鳝鱼血力能助阳，壮年阳道不长，育龟丸用之。方用石龙子、蛤蚧、生犀角、生附子、草乌头、乳香、没药、血竭、细辛、黑芝麻、五倍子、阳起石等分为末，生鳝鱼血为丸，朱砂为衣，每日空心酒下百丸。曾有人服此得以嗣续宗祧者，不可以房术论也。其尾血疗口眼 斜，同麝香少许，右 涂左，左 涂右，正即洗去。其骨烧灰，香油调涂汤火甚效。

　　卷四鱼部

　　甲鱼

　　本名 鱼甘温小毒。

　　发明

　　鱼无鳞而有甲，故俗名为着甲。江淮、黄河、辽海水深处皆有之。长二三丈，逆上龙门能化为龙，味极肥美。但发气动风，和荞麦食令人失音。其肝味胜河豚，食之令人血肤干脱，亦动风之验也。

　　卷四鱼部

　　鲟鱼

　　本名鲔鱼，生江中，长丈余，身无鳞，鼻与身等，亦 属也甘平无毒。

　　发明

　　此鱼味虽美，而发诸药毒，动风气，发一切疮疥，久食令人腰痛。服丹石人忌之。勿与干笋同食发瘫痪风。小儿食之成咳嗽及症瘕。作 虽珍，亦不益人。

　　卷四鱼部

　　鱼

　　本名 鱼，即 鱼 甘温小毒。赤目赤须无腮者杀人，不可合牛肝食。反荆芥。

　　发明

　　鱼类蛇，故能治风。凡口眼 斜，切活 鱼尾尖，朝吻贴之即正。

　　卷四鱼部

　　黄颡鱼

　　甘平微毒。反荆芥。

　　发明

　　无鳞之鱼不益人，发疮疥，不独黄颡为然。

　　卷四鱼部

　　江鲚

　　一名 鱼甘平小毒。

　　发明

　　诸鱼皆用翅尾游行，惟鲚不劳翅尾，逐队齐行，故以命名。种类不一，独产江水中者应春而起，味极鲜美，性专降泄。故败疽痔漏人忌食，诸鲚皆然。

　　卷四鱼部

　　河豚

　　甘温有毒。海中者大毒，江中者次之，淡水中者又次之。有大小二种，大者谓之河豚，背淡青黑，无赤斑，腹白而翅傍色黄者可食。小者名斑鱼，背脊黑有纹点，多赤色，其毒最甚，以禀蛟龙之气最甚也。海人言三月后斑鱼得木气全盛之时，尤不宜食。其双尾独目，翅赤、嘴赤异常，背有赤印，颔内无腮，腹中多血，独腴无胆，皆大毒伤人。制食之法，须去其子与嘴目及脊中肝内恶血，并去周身脂膜，则不气腥，煮忌煤火及煤炱落入，与荆芥、桔梗、菊花、甘草、附子、乌头相反，故食河豚三日内不可服药。河豚子必久渍锻石水中，而后煮食，曾见水浸一夜大如芡实也，中其毒则唇舌麻瞀，头旋目眩，足不任履，行步欹侧，急宜探吐，随觅荻芽或芦根，捣汁灌之。橄榄汁、甘草汁皆可解。又槐花、干胭脂等分为末，水调服之。若腹中绞痛昏迷倒仆者，急用粪清灌之，迟则不救。

　　发明

　　凡物之美者谓之尤物，靡不贾毒伤人，如妲己亡殷，夷光倾吴，蒙其祸而不自觉也。河豚嗜咸，内藏信智，外显文利，窄口巨腹，阴毒内蓄可知。凡阴毒之物必藉阳气而为鼓午，得春升之令而浮游水面。非信而乎散子必入淡水，既生必归巨海。非智而乎，得咸则肥；得淡则瘦。所以淡水中者，其毒渐解而不致伤人之甚也。以其味美人争食之。春初为贵品，其腹腴呼为西施乳。南人有云，凡鱼之无鳞、无腮、无胆、有声、目能眨者，皆有毒。

　　河豚目能开合，触之则曳曳有声，嗔怒则腹胀，如球浮起水面，故人得以取之。其毒入肝助火，莫有甚于此者。患痈疡香港脚人切不可食，助湿发毒动气，其患最速。惟取其子同蜈蚣烧研，香油调搽疥癣有效。抉其目拌轻粉埋地中化水，拔妇人脚上鸡眼，可以脱根。

　　卷四鱼部

　　江豚

　　咸腥无毒。

　　发明

　　江豚形如水牛，藏器虽有飞尸虫毒瘴疟之治，从未见有用之者。以之熬油点灯照樗则明，读书纺织即暗，俗言懒妇所化也。

　　卷四鱼部

　　比目鱼

　　甘平无毒。

　　发明

　　比目形如箬叶，故俗以是称之。《尔雅》所谓东方有比目者是也。鱼各一目相并而游，今吴中昆山最多。孟诜虽有补中益气之说，而多食动气亦是助湿生热之故，此必溺于伉俪者之所化也。

　　卷四鱼部

　　鲛鱼

　　一名沙鱼甘咸平无毒。

　　发明

　　鲛鱼生南海，背皮粗错，可饰刀靶。其肉作脍，补五脏。皮治尸疰虫毒。烧灰解 鱼毒。

　　卷四鱼部

　　乌贼骨

　　即乌 骨，俗名海鳔蛸咸微温无毒。

　　发明

　　乌 骨，厥阴血分之药，兼入少阴，其味咸而走血，故治血枯血瘕，经闭崩带，阴蚀肿痛，丈夫阴肿，下痢疳疾，厥阴本药也。寒热疟疾，聋瘿，少腹痛，阴痛，厥阴经病也。目翳流泪，厥阴窍病也。厥阴为藏血室，少阴为隐曲之地，故诸血病、阴病皆治之。按：《素问》云，有病胸胁支满妨于食，病至则先闻腥臊臭，出清液，吐血，四肢软，目眩，时时前后血病，名曰血枯。得之年少时有所大脱血，或醉入房中气竭肝伤，月事衰少不来，治之以四乌 骨、一 茹为末。丸以雀卵，大如小豆，每服五丸，饮以鲍鱼汁，所以利肠中及伤肝也，观此入厥阴血分可知。

　　卷四鱼部

　　鲍鱼

　　辛臭温无毒。

　　发明

　　鲍鱼腥秽可淡曝，而不可着盐，干则形如块肉，专取腥秽以涤一切瘀积，同气相感也。入肝散血，煮汁送四乌 一 茹丸，治女子血枯经闭。《内经》用以疗伤肝利肠，而不伤伐元气，惜乎，世罕用之。今庖人用以煮肉，则脂沫尽解，涤除垢腻之验也。秦始皇死沙丘会暑尸腐，令 车载鲍鱼以乱其臭。始皇本吕不韦萌孽溷厕宫帏，非取其涤除遗臭之义欤。

　　卷四鱼部

　　海马

　　甘温无毒。

　　发明

　　海马雌雄成对，其性温暖有交感之义。故孕妇带之于身，临时， 末服之，并手握之云易产。又阳虚房术多用之，可代蛤蚧之功也。

　　卷四

　　鱼部

　　俗作虾甘温小毒。虾无须，腹下通黑色者，食之伤人。

　　发明

　　性跳跃，生青熟赤，风火之象。生捣敷小儿赤白游风。绞汁入药，托肿吐风痰，皆取风能胜湿也。制药壮阳，取热能助火也。白者下乳汁，专入气分也。

　　卷四介部

　　龟板

　　《本经》名曰神屋 咸甘平小毒。入药取腹去背，酒浸酥炙，或熬胶用，色黑产水中者为水龟。其色黄，出山中者为秦龟，秦龟不入补肾药。一种呷蛇龟，腹折，见蛇则呷而食之，其性最毒，不可误用。方书皆用灼过败龟之板，取其用过无关生命也。世以自死龟壳为败，既死精气已脱，取用何益，误服反受其毒，以其为蛇虺所伤也。今药肆所卖龟胶，每以鹿角胶脚冲入则易凝结，亦有以黄明胶和入者。凡制胶须去背甲，以净腹板，水浸去外衣，则胶无腥浊之气。

　　《本经》主漏下赤白，破症瘕， 疟，五痔，阴蚀湿痹，四肢重着，小儿囟不合。

　　发明

　　龟禀北方之气而生，乃阴中至阴之物。专行任脉，上通心气，下通肾经，故能补阴治血治劳。大凡滋阴降火之药，多寒凉损胃。惟龟板炙灰则益大肠，止泄泻，故漏下赤白亦能疗之。其治小儿囟不合，专取滋水坚骨之功，皆龟之所主。其破症瘕， 疟，五痔，阴蚀湿痹，重着，皆秦龟之功用，以能入脾经治风湿也。时珍云：龟鹿灵而寿，龟首常藏向腹，能通任脉，故取其腹以补心、补肾、补血，皆养阴也。鹿鼻常反向尾，能通督脉，故取其角以补命门、补精、补气，皆养阳也。观龟板所主之病皆属阴虚精弱，腰脚酸痿，可心解矣。烧灰酒服治痘疮。又合鹿角灰等分，入四物汤服治血崩。炙末酒服主风痹脚弱。烧灰敷小儿头疮、妇人阴疮。鳝鱼血调涂汤火湿疮。但胃虚少食，大便不实及妊娠禁用，以其无阳生之力耳。胆汁苦寒治痘后目肿，经月不开，取汁点之良。溺滴耳治聋。点舌下治大人中风、舌喑，小儿惊风不语。摩胸背治龟胸龟背。欲取其溺，以猪鬃刺其鼻即出。

　　卷四介部

　　玳瑁

　　甘寒无毒。入药生者良。

　　发明

　　玳瑁入心主血，有解毒解热之功。故苏颂以之磨汁服解蛊毒。《日华》破症瘕结，消痈毒，止惊痫。士良疗心风，解烦热，行血气，利大小肠。时珍治伤寒热结狂言，解毒清热之功，等于犀角，同犀角解痘毒。痘疮黑陷，乃心热血凝，用生犀、玳瑁磨汁，入猪心血少许，紫草汤调服，则热解血和而陷豆起矣。但虚寒而陷者勿用。

　　卷四介部

　　鳖甲

　　一名上甲咸平无毒。九肋七肋者佳。以其得阳数也。但多有摘去下肋伪充七肋者，亦有半边支肋、半边双肋者，此团鱼与鳖交合而生，不若纯支肋者为优。醋 酥炙各随本方。治疟母淋灰汤煮糜如饴，用龟用大者力胜，鳖用小者力优。妊娠勿食鳖肉。与苋菜、鸭卵合食尤忌。

　　《本经》主心腹症瘕坚积寒热，去痞疾息肉，阴蚀痔核，恶肉。

　　发明

　　鳖色青，入厥阴肝经及冲脉，为阴中之阳。阳奇阴偶，故取支肋为肝经之响导。

　　其所主者， 疟、疟母，虚劳寒热，症瘕痞疾，经水阴疮，不出《本经》主治也。凡骨蒸劳热自汗皆用之，为其能滋肝经之火也。与龟甲同类，并主阴经血分之病。龟用腹，腹属肾。

　　鳖用肋，肋属肝，然究竟是削肝之剂，非补肝药也。妊妇忌用，以其能伐肝破血也。肝虚无热禁之。 灰研极细末疗汤火伤皮绽肉烂者并效，干则麻油调敷，湿则干掺，其痛立止。其解火毒，疗骨蒸，杀瘵虫之功可默悟矣。鳖头烧灰酒服疗小儿脱肛，妇人阴脱下坠，取其善缩之性也，生血涂之尤效。沈圣符曰，食品中惟鳖最为叵测，其间多有大毒不减河豚者，如三足两头，人所共弃，项强腹赤毒可伤人。予邻余子坦曾见蛇盘屡跌而成鳖者，四生之中物物皆有变化，无足异也。且有鳖宝生鳖腹中之说，说者以为诞妄，姑置罔闻。近日枫江吴氏买一鳖，烹之辄作人言。其家以为怪也，添火烹之，剖腹果得一物长约三寸，须眉宛然。圣符邀予往看，验其鳖形背高耸起，稍异寻常。圣符属笔命记，以为嗜味伤生之警。

　　卷四介部

　　鼋甲

　　甘平无毒。

　　发明

　　鼋甲炙，黄酒浸，治瘰 ，杀虫，逐风，恶疮痔 ，风顽疥疮，功同鳖甲。但鳖走肝，而鼋走脾，故其主治稍有不同。

　　卷四介部

　　蟹

　　咸寒小毒。未被霜者有毒。多食腹痛泄泻，生姜、紫苏、豉汁、芦根汁并可解之。

　　其性喜入蛇穴，得其毒则骤长，故重一斤以上者误食杀人。又两目相向、足斑目赤者大毒，不可食。

　　《本经》主胸中邪气热结痛， 僻面肿，能败漆，烧之致鼠。

　　发明

　　蟹之外骨内肉，生青熟赤，阴包阳象无疑。性专破血，故能续断绝筋骨。《本经》主胸中邪气热结痛， 僻面肿，皆是瘀血为患。性能败漆，今人生捣治漆疮，涂火烫，皆取散血之意。《日华》治筋骨折伤，生捣罨之。藏器云，能续断筋，去壳用黄，捣烂微炒纳入疮中，筋即连也，可知其功不独散而能和血矣。凡物之赤者皆热，惟蟹与柿性寒，所以二物不宜同食，令人泄泻发症瘕。妊娠忌食，以其性专逆水横行也。其爪为催生下死胎胞衣专药。《千金》神造汤，治子死腹中并双胎一死一生，服之令死者出，生者安，神验方也。但以一边运动一边沉着者即是无疑，方用蟹爪一升，甘草一尺，东流水一斗，以苇薪煮至二升，去滓，入真阿胶二两，令烊，顿服或分二服。若人困不能服，灌入即活。取蟹之散血，而爪触之即脱也，然必生脱者连足用之。《丹方》治蓄血发黄胸胁结痛而不浮肿者，蟹壳 存性黑糖调，无灰酒下三钱，不过数服效。若浮肿者为气病，无藉于蟹之散血也。妇人乳痈硬肿，蟹壳灰一服即散。又以涂朱烧烟辟臭虫，熏之即毙，则杀虫之功从可知矣。蟹之相类多种，如蝤蛑拥剑不常见外，其蟛蜞、蟛 春时甚多。蟛蜞螯光无毒可醯而食。蟛 螯毛有毒，误食令人吐下。又有一种生沙穴中，见人则避者，沙狗也。时珍虽言不可食，今海错中用之，非蟛蜞之可比也。

　　卷四介部

　　鲎

　　辛咸平微毒。

　　发明

　　鲎善候风，外壳内肉，与蟹无异。其血苍色，其肉松脆，亦如蟹脐。能散肝肾结血。故产后痢不止，及肠风泻血，崩中带下，用尾烧灰，米饮服即止。《圣惠方》治积年咳嗽呀呷作声，用鲎鱼壳半两、贝母、桔梗、入牙皂末少许，蜜丸，噙一丸咽汁，服三丸即吐出恶涎而瘥。

　　卷四介部

　　牡蛎

　　咸平微寒无毒。 赤用，左顾者良。

　　《本经》主伤寒寒热，温疟洒洒，惊恚怒气，除拘缓鼠 ，女子带下赤白。

　　发明

　　牡蛎入足少阴，为软坚之剂。以柴胡引之去胁下痛。以茶引之消项上结核。以大黄引之消股间肿。以地黄引之益精收涩，止小便。肾经血分药也。《本经》治伤寒寒热，温疟洒洒，是指伤寒发汗后寒热不止而言，非正发汗药也。仲景少阳病犯本，有柴胡龙骨牡蛎汤。《金匮》百合病变渴有栝蒌牡蛎散，用牡蛎以散内结之热，即温疟之热从内蕴。惊恚之怒气上逆，亦宜咸寒降泄为务。其拘缓鼠 ，带下赤白，总由痰积内滞，端不出软坚散结之治耳。今人以牡蛎涩精而治房劳精滑则虑其咸降，治亢阳精伤又恐其敛涩。惟伤寒亡阳汗脱，温粉之法最妙。其肉糟制，即蛎黄酱也。

　　卷四介部

　　蚌

　　肉甘寒，壳咸寒，无毒。

　　发明

　　蚌与蛤皆水产，而蛤则生咸水，色白，入肺，故有软坚积化顽痰之功。蚌生淡水，色苍，入肝，故有清热行湿治雀目夜盲之力。盖雀目则肝肾之病也。初生小儿哑惊，活蚌水磨墨滴入口中，少顷下黑粪而愈。生蚌炙水治汤火伤甚效。古方用治诸水，清神定魄，以大蚌向月取水是也。

　　卷四介部

　　真珠

　　咸甘寒无毒。

　　发明

　　珍珠入手足厥阴二经，故能安魂定神，明目退翳。解痘疔毒及痘疮入眼，治耳暴聋，出水研细末吹之，待其干脱自愈。 灰入长肉药，及汤火伤敷之最妙。然不可着水，着水则反烂肉。

　　卷四介部

　　石决明

　　一名珍珠母咸平无毒，九孔者佳。面裹煨熟，水飞用。反云母。

　　发明

　　石决明味咸，软坚，入肝肾二经，为磨翳消障之专药。又治风热入肝，烦扰不寐，游魂无定。《本事方》珍珠母丸与龙齿同用，取散肝经之积热，须与养血药同用。不宜久服，令人寒中，非其性寒，乃消乏过当耳。

　　卷四介部

　　文蛤

　　咸平微寒无毒。即蛤蜊之壳浓口，光有紫斑文者。用醋浆水或醋煮半日许，捣粉用。

　　《本经》主恶疮，蚀五痔。

　　发明

　　文蛤咸寒，走足少阴经，为润下之味，故能止渴，利小便。《别录》治咳逆胸痹，腰痛胁急，鼠 崩中，即《本经》主恶疮蚀五痔之义，取咸能软坚入血分也。仲景伤寒太阳病用水却益烦，意欲饮水反不渴者及《金匮》渴欲饮水不止，并用文蛤散，其治反胃吐后渴欲饮水而贪饮者，则有文蛤汤，总取咸寒涤饮之义。

　　卷四介部

　　蛤蜊

　　咸寒无毒。紫口者良。

　　发明

　　大都咸寒之物皆能清热、开胃、止渴。其壳 赤，杵粉，能清肺热，滋肾燥，降痰清火，止咳定喘，消坚癖，散瘿瘤，无不宜之。炒阿胶、鳔胶用之，以其味咸能发滞性也。单方治乳痈，每三钱入皂角刺末半钱，温酒调服。治肺痈，一味童便 研，甘桔汤日进三服屡验。然须冬时取栝蒌实和穣子同捣仍入壳中，悬当风处阴干，以供一岁之用，否则难于取应也。

　　卷四介部

　　蛏

　　甘平无毒。

　　发明

　　蛏生江湖中，与蚌蛤相类。闽人以田种之，谓之蛏田，其肉可为淡干。肠鼻糟之以充海错，妇人产后虚热宜之。

　　卷四介部

　　魁蛤壳

　　俗名蚶子，即瓦楞子肉甘平，壳咸平，无毒。

　　发明

　　蚶肉仅供食品，虽有温中健胃之功，方药曾未之及。其壳 灰则有消血块，散痰积，治积年胃脘瘀血疼痛之功。与鳖甲、虻虫同为消疟母之味，独用醋丸则消胃脘痰积。观制蚶饼者，以蚶壳灰泡汤搜糯粉则发松异常，软坚之力可知。

　　卷四介部

　　车螫

　　一名蜃咸冷无毒。

　　发明

　　车螯是海中大蛤，以其吐气成楼，故名曰蜃。所谓雀入淮为蛤，雉入海为蜃者是也。其肉解酒毒，消渴；壳治疮肿痈毒，烧赤醋淬为末，同甘草等分酒服，并以醋调敷之，《日华》法也。

　　卷四介部

　　贝子

　　咸平小毒。烧赤捣细如面，以清酒淘过用。白者入气分，紫者入血分，花者兼入血气。

　　《本经》主目翳五癃利水道，鬼疰虫毒，腹痛下血。

　　发明

　　贝生南海，云南极多，土人用为钱货交易。因其味咸软坚，故《本经》专主目翳，其治五癃等病，取咸润走血之力。《千金》香港脚丸中用之，专取咸能破坚之意，虽数十年之疾，靡不克效，以其透入骨空搜逐湿淫之气，和诸药蒸蒸作汗，次第而解也。古方点目用贝子粉入龙脑少许，有息肉加珍珠末吹点，亦入老翳诸方。紫贝治小儿 疹、目翳。今人用以砑纸谓之砑蠃，大者曰珂，亦名马轲螺。治目消翳，去筋膜 肉与贝子相类，分紫、白，灰用之。

　　卷四介部

　　石

　　一名龟脚甘咸无毒。

　　发明

　　石 生东南海中石上，蚌蛤之属，形如龟脚，壳似海螯与吐 等同为海错，而此稍逊。然其有利小便之功，吐 不如也。

　　卷四介部

　　淡菜

　　甘温无毒。

　　发明

　　淡菜生咸水而味不沾咸，为消瘿之善药，兼补阴虚劳伤，精血衰少，及妇人带下，理腰香港脚。不宜多食、久食，令人阳痿不起及脱人发。一切海中苔菜皆然，不独淡菜也。

　　卷四介部

　　海蠃

　　厣名甲香咸平无毒。

　　发明

　　海蠃肉甘寒，食之能止心痛。生螺汁洗眼止痛，经二三十年者辄应入黄连末点之尤良。厣性闭藏，能敛香气经月不散，独烧则臭。与沉、麝诸香及诸花，和蜡煎成者曰甲煎，可作口脂。《千金方》用之，唐李义山诗所谓沉香甲煎为庭燎者是也。其壳五色璀璨为钿最精，烧过点眼能消宿翳，惜乎，专目科者罕知。

　　卷四介部

　　蠃

　　即螺蛳甘寒无毒。

　　发明

　　蠃、蚌、蛤、蟹、龟、鳖之类，皆外刚内柔，禀离火之象。虽居泥水而性寒，治火热之毒最捷。用珍珠黄连嵌入良久，取汁注目中止热壅目痛。生捣绞汁，和无灰酒饮，治瘅、小便不利。田中大螺去掩入冰片少许，埋土中一伏时化水，疗痔疮。又捣烂和麝香贴脐上引湿热下行，治噤口痢，土墙上烂壳烧灰敷痘疮及 疮湿毒。生田中者得土气多而形大，生水中者得水气多而形小，其治水肿黄瘅，目赤肿痛，痔肿脱肛，消渴解酒之功则一。产徽州溪涧中者，其肉青碧可爱，土人取肉焙干以充方物。但性冷利人，过食令人腹痛泄泻，急磨木香酒解之。

　　卷四介部

　　寄居虫

　　甘温无毒。

　　发明

　　藏器曰：寄居虫在螺壳间，非螺也。候螺蛤开即自出入，螺蛤欲合已还壳中，海族多被其寄。南海一种似蜘蛛入螺中负壳而行，触之即缩入螺，火炙乃出。妇人难产以七枚捣酒服之，或临产两手各握一枚，与相思子无异。弘景云：食之益颜色，美心志。惜乎，一时不易得也。

　　卷四介部

　　郎君子

　　即相思子发明

　　相思子状如螺中之子，大如小豆。藏箧笥积岁犹活，置醋中即盘旋不已。妇人难产，手把之便生，屡验。

　　卷四禽部

　　鹤顶

　　辛温大毒。

　　发明

　　鹤食蛇虺而顶血大毒，力能杀人，人之欲求自尽者服之即毙。而《嘉 》又以鹤血益气力，补虚乏，去风益肺，恐未必然。肫中砂石子磨水服能解蛊毒。

　　卷四禽部

　　鹳骨

　　甘寒小毒。

　　发明

　　鹳骨治尸疰，喉痹，蛇虺伤，专用其毒以攻伏匿之毒也。嘴及脚骨尤良。卵能预解痘毒，水煮一枚与儿啖之，令不出痘或出亦稀，与鹤卵同功。

　　卷四

　　禽部

　　即 咸寒无毒。

　　发明

　　好啖鱼蛇及鸟雏，故治痞积，有 丸用之为君，治食鱼鳖成瘕者尤效。其骨酥炙，和南硼砂吹喉治骨哽，忍之须臾，轻轻咯之，骨与痰涎俱出。

　　卷四禽部

　　鹈鹕

　　即淘鹅咸温滑无毒。

　　发明

　　淘鹅油性走，能引诸药透入病所拔毒，故治聋痹肿毒诸病。其舌治疔疮，取入心拔毒外出也。

　　卷四禽部

　　鹅

　　白者甘平无毒。苍者有毒，嫩者尤劣。

　　发明

　　鹅气味俱浓，发风发疮莫此为甚。《别录》谓其性凉利五脏，是指苍者而言。韩氏谓其疏风是言白者之性耳。昔人治疠风方中取纯白鹅通身之毛及嘴足之皮与肫肝内皮，同固济， 灰存性，和风药用之，为风药之响导也。然不可遗失一处，其处即不能愈。又不可用杂色者，若有一处色苍，风愈之后其处肌肤色黑。此与蛇发风毒，白花蛇善解风毒之义不殊。白鹅脂祛风润燥解 石毒，血能涌吐胃中瘀结，开血膈吐逆，食不得入，乘热恣饮，即能呕出病根，以血引血，同气相求之验也。中射工毒者，饮之并涂其身即解，以其能食此虫也。尾 内耳中治聋及 耳，取以达三焦之气也。涎治误吞稻芒，亦物性之相制耳。白鹅屎绞汁治小儿鹅口疮，苍鹅屎敷虫蛇咬毒。

　　卷四禽部

　　雁

　　甘温无毒。

　　《本经》主风挛拘急偏枯，血气不通利。

　　发明

　　雁为信鸟，岂宜食之。故道家谓之天厌，性善通利血气。风挛拘急，偏枯，取肉炙熟贴之。昔黄帝制指南于雁胫骨空中制针，取其能定南北也。但觅之不易，今人于鲤鱼脑中制之，以其性专伏土定而不移，可定水土之方向也。

　　卷四

　　禽部

　　即家鸭甘温无毒。嫩者有毒，老者无毒。

　　发明

　　之逼火而生， 水而长，未出卵时先得火气，故不惮冰雪，偏喜淫雨，而尾膻浊最甚，故群雌一被其气皆得生化之机，不待 尾之遍也。温中补虚，扶阳利水是其本性。

　　男子阳气不振者食之最宜。患水肿人用之最妥。黑嘴白毛者，治肠胃久虚，葛可久白凤膏用之，取金水相生之义，绿头老鸭治阳水暴肿，《外台》鸭头丸用之，取通调水道之义。白鸭生血能补血解毒，劳伤吐血冲热酒调服屡效。中射工溪毒及野葛砒霜毒，灌之即解。误吞金银入腹，乘热顿饮数升，其金即下。诸鸭涎治谷麦芒入喉及小儿痉风反张，滴之即消。卵能闭气，以混沌未分塞人聪慧。诸病忌食，而滞下尤禁。白鸭通杀石药毒，凡服药过剂昏迷眩晕者，取白鸭通一合，汤渍，澄清服之即解，勿以其秽而弃诸。

　　卷四禽部

　　凫

　　即野鸭甘平无毒。

　　发明

　　凫逐群飞，夏藏冬见，与鸿雁不异。其在九月以后，立春以前味极鲜美，病患食之全胜家鸭。以其肥而不脂，而易化，故滞下泄泻，喘咳上气，虚劳失血及产后、病后无不宜之。虽有安中利水之功，而方药曾未之及，孟诜除十一种虫等治未能深信。《摘玄方》解挑生蛊毒，取生凫血热饮探吐。于此可悟生鹅血可吐胸腹诸虫、血积，总以血引血同气相应之力耳。

　　卷四禽部

　　鸡

　　甘平小毒。诸鸡有五色者，黑鸡白首者，六指者，死足不伸者，并不可食。

　　发明

　　鸡属巽而动风，外应乎木，内通乎肝，得阳气之最早，故先寅而鸣，鸣必鼓翅，火动生风之象，风火易动而易散，人之阳事不力者不宜食鸡，是以昔人有利妇人不利男子之说。而东南之人，肝气易动，动则生火、生痰，病邪得之为有助也。北方阳气潜伏最宜发越。病邪得之便能作汗，以其能助肝气也。姑以物性之常变，言之诸鸡中惟乌骨白丝毛者最良。巽象变坎，得水木之精气，肝肾血分病宜之。乌骨鸡丸治经癸胎产虚热诸病，以其峻补肝血也。今人治贼风痛痹，专取五爪乌骨雄鸡，置病痛处任其鸣啄，少顷其痛自止，鸡之五爪者有毒，此专取其毒以引其毒外泄也。丹雄鸡治女人崩中漏下赤白沃，通神明，杀恶毒，辟不祥，中恶魔魅，以血灌鼻即苏。中风口眼 斜，乘热涂患处即正。鸡冠血和酒酿调鲮鲤甲末治痘疮，肝热毒盛而变青干紫黑陷伏。黄雌鸡治产后虚羸，煮汁煎药最宜。黑雌鸡治妊娠胎息不安。泰和老鸡内托小儿痘疮。近世治产后虚羸寒热，亦取用之，以其能助肝经生气也。雄鸡肝取不落水者研烂，和蜂蜡酒酿顿熟，治小儿疳积、坏眼，日服无间，翳尽为度。鸡俗名鸡内金，治食积腹满，反胃泄利，及眼目障翳。鸡卵治伤寒发狂，咳嗽失音并生食之，以鸡卵略敲损勿令清漏，浸尿中，冬三、夏一日，取煮食之，治哮喘风痰。鸡子清治伏热目赤喉痛。鸡子黄治产后胞衣不下并用生者。又以煮熟去白取黄同乱发、香油熬化，涂婴孩胎毒热疮。抱出卵壳研细为末，去目中障翳，烧灰蜜调涂婴儿头身诸疮。卵壳中白皮同麻黄、紫菀治久咳气结。 鸡子乃不孵之卵，取以同犬屎敷肿疡，其痛立止，《千金方》也。

　　鸡矢白为散，无灰酒下一钱匕，治蛊胀腹满，《内经》鸡矢醴也。溏矢和锻石末涂疔肿，半日许即能拔出。

　　卷四禽部

　　雉

　　即野鸡甘酸温小毒。

　　发明

　　埤雅云，蛇交雉则生蜃，蜃为雉入大水所化。推其变化之源，必由异气所感。《水经》云，蛇雉遗卵于地而为蛟，其卵遇雷则入地，不遇雷则仍为雉，于此可悟其化蜃，总由灵蛇之性未泯，不得山灵之气，遂其飞腾，则得沧溟之气，恣其吞吐，是与虹霓奚择哉。

　　《别录》言其补中益气力，止泄痢，除蚁 。此指寻常之雉而言。《千金》以之治蚁 ，因其喜于食蚁，乃用以制之也。《周礼》包人供六禽，雉是其一，亦食品之贵。然有毒，不可常食，有病患尤非所宜。而春夏不可食者，以其食虫蚁也。时珍曰，雉属离火，鸡属巽木，故煮鸡则冠变，煮雉则冠红。火性暴烈，发痔发疮，与家鸡子同食令人发疰，周身疼痛，为患种种，恶得谓之无毒乎？

　　卷四禽部

　　乌鸦

　　酸甘平无毒。种类有四，小而纯黑者为乌，大嘴而腹下白者为鸦，并入药用；其项白而大者为燕乌，嘴赤而小者为山乌，皆不入药。

　　发明

　　慈乌反哺，性禀孝慈。《嘉 》虽有补劳治瘦之功，骨蒸羸弱咳嗽之治，然血肉之中岂无他味，而忍伤孝慈之物哉。乌鸦嘴大贪戾伤生，时珍取治暗风痫疾，劳伤吐血咳嗽，杀虫等病，专取搜逐风毒之用，与慈乌之调补虚羸，各有仁慈刚暴之用。奚啻天渊。

　　卷四禽部

　　鹊

　　鹊重巢甘寒无毒。

　　发明

　　鹊性灵慧，能知吉凶，观其营巢开户必背太岁而向太乙，非鹁鸠之可比，《别录》用之为下石淋专药，以其鸣必掉尾，取其周身之气悉向下通也。藏器有云，烧灰淋汁饮汁，令人淋石自下。苏颂言，妇人不可食，以其相视而通音感而孕也。其脑烧之入酒同饮，令人相思。苏颂之说得非缘此。鹊重巢，《日华》取多年者烧之，疗癫狂鬼魅及蛊毒，仍呼祟物名号，亦敷 疮。《千金》治妇人难产，取多年生育相安之义。

　　卷四禽部

　　鹧鸪

　　甘温小毒。

　　发明

　　此物食乌头、半夏苗，好啖此者，多发咽喉头脑肿痛，甘草，生姜并可解之。《唐本》言鹧鸪治岭南野葛菌子生金毒及温疟。久病欲死者，合毛熬酒渍服之，或生捣汁服最良。《日华》云，酒服主蛊气欲死。孟诜云，能制五脏益心力，令人聪明。

　　卷四禽部

　　鹑

　　甘平无毒。

　　发明

　　鹑主腹大如鼓，解热结，疗小儿疳。按：鹑乃蛙化，气性相同，蛙与蛤蟆皆解热结，治疳利水消肿。则鹑之消鼓胀，盖亦同功，食后下如鹅脂，数次即愈。

　　卷四禽部

　　鸽

　　咸平无毒。

　　发明

　　鸽之品类颇多，惟白者入药。能解诸药毒，久患虚羸者食之有益，调精益气。治恶疮疥癣，风疮白癜风，瘰 疡风，煮熟酒服，无不宜之。鸽卵能稀痘，其矢气臭之能杀瘵虫，虚劳家咸多畜之。

　　卷四禽部

　　莺

　　俗作莺，即黄鹂，《月令》名仓庚甘温无毒。

　　发明

　　此鸟感春阳先鸣，故能补益阳气。食之令人不妒，以阳和之气能胜阴毒也。按：《阳止妒论》云，梁武帝 后性妒，或言仓庚为膳疗治，遂令食之，妒果减半。

　　卷四禽部

　　雀卵

　　甘温无毒。服术人忌食。

　　发明

　　雀属阳而性淫，故能强壮阳事，火衰阴痿精寒者最宜。阴虚火盛者禁用。雀卵治血枯，《素问》有四乌 一 茹丸，用之最妙。如无雀卵，生雀肝代之。头血主雀盲，脑用绵裹塞耳治聋。雄雀屎名白丁香，去目中翳膜及面上 黑。但取直者即雄与 鼠粪无异，入药有效。

　　卷四禽部

　　伏翼

　　即蝙蝠屎，名夜明砂咸平无毒。伏翼 灰，用夜明砂淘净焙用。

　　《本经》主目瞑痒痛，明目夜视有精光，其屎治面痈肿，皮肤洒洒时痛，腹中血气，破寒热积聚，除惊悸。

　　发明

　　《本经》治目瞑痒痛用伏翼。近世目科惟用夜明砂，鲜有用伏翼者。要皆厥阴肝经血分药也。其伏翼屎能破结血消积，故目翳盲障，疟魅淋带，瘰 痈疽皆用之。然蝙蝠食之大能利人，稍虚不可轻用。

　　卷四禽部

　　五灵脂

　　即寒号虫矢，又名 苦酸寒小毒。研细酒飞去砂石晒干。生用则破血，炒用则和血。

　　发明

　　，候时鸟也。晋地有之。春夏羽仪丰盛，冬时裸形昼夜哀鸣，故杨氏《丹铅录》谓之寒号虫，屎名五灵脂，谓状如凝脂，而受五行之灵气也。其气腥秽，其味苦酸，大伤胃气。《纲目》言其甘温，恐非正论。虽有治目翳、中脘疼痛之功，惟藜藿庶可应用，终非膏粱所宜。同蒲黄名失笑散，治一切心胸腹胁少腹诸痛，及产后结血、血崩，目中生翳往来不定，其性入肝散血最速。但性极膻恶，脾胃虚者，不能胜其气也。

　　卷四禽部

　　斑鸠

　　甘平无毒。

　　发明

　　斑鸠补肾，故能明目，治虚损益气，食之令人不噎。目科斑鸠丸、锦鸠丸用之，取气血为引导，以助补肾明目之功也。

　　卷四禽部

　　伯劳

　　平有毒。

　　发明

　　方药未有用者。其毛治小儿继病，欲作 病。取毛带之，继病者，母有娠乳儿，儿病如疟痢，他日相继腹大或瘥或发，他人有娠相近亦能相继也。北人未识此病。

　　卷四禽部

　　鸲鹆

　　俗名八哥甘平无毒。

　　发明

　　鸲鹆目和乳汁滴目，令人目明，能见霄外之物，甚言明目之效耳。肉治噎逆及五痔止血，并炙熟食之。

　　卷四禽部

　　啄木鸟

　　甘酸平无毒。形色与画眉鸟相似，但头顶有红毛一片，嘴与爪皆坚锐如铁，故能啄木取蠹，不可不辨。

　　发明

　　啄木性专杀蠹，故治人脏腑积蠹之患。时珍治劳瘵痫痿，皆取制虫之义。烧灰存性治痔 。虫牙纳孔中不过二三次愈。《丹方》治噎膈，诸药不效，以之熬膏，入麝香一钱匕，昼夜六时嗅之，膈塞自开。盖膈多有因郁积所致，以其善开木郁之邪也。

　　卷四禽部

　　鸬

　　即水老鸭酸咸温微毒。或云咸寒误。

　　发明

　　鸬 性寒利水，能治腹大如鼓体寒者，以鸬 烧存性为末，米饮服之。其骨 灰蜜调绵裹，治鱼骨鲠与白鹭骨同功，嘴骨尤效。鸬 屎多在石上，色紫如花，就石刮取名蜀水花，能去面上 黑靥痣，灭瘢疵及汤火疮痕。和猪脂敷疔疮。

　　卷四禽部

　　鹰屎白

　　微寒无毒。

　　《本经》主伤挞灭瘢。

　　发明

　　虎啸则风生于地，鹰扬则风动于天，具体虽殊，机应则一。鹰具雄健之翮不能长恃无虞，至秋火伏金生，令行改革劲翮渐脱，弱翎未振，即有雄风未遂奋扬，是以众鸟侮之，《月令》所谓鹰乃祭鸟是也。古圣触物致思，专取鹰之屎白灭伤挞痕。虽取秽恶涤渍，实取其翮之善脱也。后人推而广之，用以涤除目中宿翳。吹点药中咸取用之。其屎中化未尽之毛，谓之鹰条，入阴丹、阳丹，不特取其翮之善脱，以治难脱之病。并取其屎中未化之羽，以消目中未脱之翳，颖脱之妙用崇古未宣，因显示后起，毋失《本经》取用之义。

　　卷四禽部

　　雕

　　温小毒。

　　发明

　　鹰、鹗、雕骨皆能接骨，以鸷鸟之力在骨，故以骨治骨从其类也。折伤断骨，烧灰每服二钱酒下，在上食后，在下食前，骨即接如初。但在三日内者易治，三日外则难治，以气血凝滞不能合辙也。

　　卷四禽部

　　鸱

　　咸平小毒。

　　发明

　　鸱头治头风目眩，颠倒痫疾。《千金》治头风眩转，面上游风，有鸱头酒。《圣惠》治旋风眩冒有鸱头丸。总取旋风健搏之力。

　　卷四

　　禽部

　　甘温小毒。

　　发明

　　治风痫噎食，取初生无毛者一对，黄泥固济， 存性为末，每服一匙，温酒服之。头主痘疮黑陷，用腊月者烧灰，酒服之当起。

　　卷四禽部

　　鸱鸺

　　俗呼猫头鹰酸微咸小毒。

　　发明

　　鸱鸺，不祥之物，古方罕用。近世治传尸劳瘵，专取阴毒之味，以杀阴毒之虫也。方用鸱鸺酒煮焙干，同大鳗鲡七条摊薄荷上蒸烂，和薯蓣一斤捣焙，细末为丸，空腹酒下三钱。功用与獭肝仿佛。方士用以昏夜露煮以聚鬼魅，是以至阴之味诱至阴之物也。

　　卷四禽部

　　鸩

　　大毒。

　　发明

　　鸩产蛊毒瘴疠之乡，钟毒最烈，非宿槟榔不能自安，以其无枝，人莫能捕也，人欲求自尽者，以翅羽调酒服之立毙，与鹤顶之毒无异。《别录》云鸩喙杀蝮蛇毒。时珍言蝮蛇中人，刮末涂之即愈。如极恶之人有以用之，未尝不解危救急也。

　　卷四兽部

　　猪

　　甘平无毒。同驴马肉食之令人霍乱，同羊肝食之令人心闷，与生胡荽同食伤人脐。

　　发明

　　猪属水兽，性懒善淫，饱食无所用力，周身脂膏不流，故人食之助湿生痰，莫此为甚。而肥盛之人尤非所宜。一种蹄甲白者有金水相生之象，稍异寻常。盐渍风干制为南腿，有补养脾肾之能，病患食之略无妨碍，良非鲜者之比。丹溪云，猪肉补阳，阴虚者切宜少食。盖肉性入胃，便作湿热生痰，痰生则气不降，而诸证作矣，故痰嗽家最忌。然肺燥干咳及火嗽痰结者，食之痰即易出，其嗽便止，但不宜过咸耳。当知助湿生痰，惟中间膘脂一层专助脾湿。若皮则走肺益气，精者补肝益血。但嫌难克化耳，其汁则全是膘脂溶化，食之渗入经络，故东垣言之颇详。《千金》治打伤青肿，炙精猪肉拓之。小儿火丹，生猪肉切片贴之。漆疮作痒宜啖猪肉，并以猪脂涂之。男女阴蚀，肥猪肉煮汁洗之，不过三十斤瘥。山行石蛭着人足则穿肌入肉，但以腊脂膏和盐涂足胫趾即不着人也。《急救方》治竹木刺入肉，以多年熏肉切片包裹即出。其肾性坚难化且藏淫火，最不益人；而治肾虚腰痛，猪肾切开入人参末一钱，湿纸裹煨，每日空心嚼一枚，或入青蛾丸中煮食并效。其治水胀，用猪 丸。

　　便血用脏连丸，皆用以为引药入病处耳。心血治惊风癫痫，盖以心归心，以血导血之意。得冰片入心经也。卒中恶死尾血灌之，取其动而不息之意，并缚豚枕之即活。蛇入人孔，割母猪尾血滴入即出。用肝者，肝主藏血，血病用为响导，故脱肛、肝虚、雀目用之。 即三焦，能涤除肾脏邪毒垢腻，故同胡黄连等药治霉疮最捷。用胆者，取其泻肝胆之火，故仲景白通汤用为响导。盖寒能胜热，滑能润燥，苦能入心也，伤寒热邪燥结有猪胆导法。又胆汁和香油等分，亦治霉疮结毒，清晨连服七日，大便下泄邪毒最捷，未尽停七日，更服七日，余邪自尽屡验。屎脬治产妇伤膀胱，急用上好人参一两入脬中煮食，日日服之，稍或迟延，气血衰冷不可疗矣。齿治惊痫，乳能断酒，《千金方》用之。其肤者，皮上白膏是也，取其咸寒入肾，用以调阴散热，故仲景治少阴病，下痢，咽痛，胸满心烦，有猪肤汤。予尝用之，其效最捷。豚卵治阴茎中痛，惊痫鬼气蛊毒，除寒热，贲豚、五癃、邪气、挛缩，猪蹄煮汤去油，煎催乳药及醮洗溃疡有效。蹄甲《本经》治五痔，伏热在腹中，肠痈内蚀，今目疾外障亦用之。猪脑治风眩，脑鸣，冻疮，痈疽，涂纸上贴，干则易之。《礼记》云，食豚去脑。孙真人《食忌》云，猪脑损男子阳道，酒后尤不可食。《延寿书》云，以盐酒食猪脑是自引贼也。猪骨烧存性为末，水服方寸匕，治食诸果中毒，又解马肝漏脯等毒。猪毛烧灰，麻油调涂汤火伤，留窍出毒则无痕。猪屎古方取用颇多，《千金》治患雾气心烦少气，头痛项急，起则目眩欲倒，战掉不安，憎寒微热，心中欲吐，吐时无物，用新猪屎二升半，内好酒一斤，搅令散，以生布绞取汁，更以绵滤，顿服之，即地铺暖，覆卧，面前着火，常令汗出，得汗待其自干乃起，亦治风劳蛊毒。烧灰治痘疮黑陷，无价散用之。又冲沸汤蒸麻疹陷伏即起。总取秽恶以辟不祥之气，同气相应之用耳。

　　卷四兽部

　　狗

　　咸酸温无毒。热病后忌食。妊妇食之令子无声。

　　发明

　　狗属土而有火，故歹人履其地虽卧必省，天时亢热则卧阴地。下元虚人食之最宜，但食后必发口燥，惟啜米汤以解之。败疮稀水不敛，日啖狗肉最佳。痔漏人岁久不愈，日食自瘥。凡食犬肉不消，心下消或腹胀口干大渴，心急发热，妄语如狂，或洞下泄，以杏仁一升，合皮熟研，沸汤三升，和取汁，分三服，利下肉片大验。狗胆，《本经》主明目，取其夜能见物也。阴茎治伤中阴痿不起，除女子带下十二疾。狗头骨 末，止妇人崩中下痢，取其温而能散也。狗屎中米，名戌腹粮，又名白龙砂，主噎膈风病，及痘疮倒 ，用此催浆为最，取其性温热也。若干紫黑焦为血热毒盛，慎勿误用。其血能破妖邪，以性属阳，阴邪不能胜之也。

　　卷四兽部

　　羊

　　甘温有毒。羊类多种，惟白羯者良。胡羊毛卷，洮羊毛丰，肉浓、皮薄，并可为裘。羊坟首， 羊色黄、形羸味薄，不堪供馔。凡煮羊，忌用铜器。有宿热者不可食，大病食之必发热，疮家及痼疾家食之必发，以其食百草之毒也。羊肉不可共生鱼 ，食能害人。

　　白羊黑首，食其脑作肠痈。羊肝共生椒，食之伤人五脏。羊蹄中有白珠者，名羊悬，食之令人癫。羊独角及四角者，关外有之，皆有毒，不宜食。

　　发明

　　羊为肺家之兽，目无瞳子，周身之气皆聚于肺，故其气最腥膻，而性味甘温。色白补肺，是以昔人有人参补气，羊肉补形之说。《金匮》治产后腹中虚痛，及少腹寒疝，并用当归生姜羊肉汤，专取羊肉之甘温。煮汤去滓，以助当归生姜辛散之力，虚滞得以开矣。

　　羊肾治肾虚，膀胱蓄热、胞痹、小便淋沥疼胀，《千金》肾沥汤以之为主。羊石子即羊之外肾，治肾虚精滑，《本事》金锁丹用之。羊脬治下虚遗溺，温水漂净，入补骨脂，焙干为末，卧时温酒服半两，不过四五服即瘥。羊肝补肝，专主肝经受伤，目无精光之病。胆治青盲、目暗，胆开窍于目，胆汁充则目明，胆汁减则目暗。古方碧云膏，腊月取羯羊胆以蜜盛满悬檐下，待霜出扫藏，点眼神效。羊乳润而且补，反胃人宜时时食之，取开胃脘润大肠之燥也，青羊者尤良。羊肺治嗽止渴，久嗽肺虚者宜之。羊 主反胃止汗，治虚羸，小便数。羊脂生主下痢脱肛，取润之导之，补中寓泻也。熟主贼风痿痹，润肌肤入膏透经络，风热毒瓦斯，妇人产后腹中绞痛，丸剂中最宜。羊 涤除脏腑垢腻、与猪 同功，而入肺祛痰尤捷。羊骨禀西方坚劲之气最锐，得火 以济之，可以消铜铁，故误吞铜铁者用之。观磨镜者非此不明。其治贼风痹痛，同虎骨 灰酒服，皆随痛处取用。羊须烧灰敷小儿疳，并疗蠼 尿疮。

　　羊胎炙干入药，亦能补人。与鹿胎、紫河车同入六味地黄丸中，名三台丸，调补肾虚羸瘦最为得力。羊血解石药毒，《外台》云，凡服丹石人忌食羊血十年，一食前功尽亡。凡服石药觉毒发，刺羊血热饮一升即解，服地黄、何首乌补药者忌之。

　　卷四兽部

　　羊角

　　音古，黑羊也咸平无毒。

　　《本经》主青盲、明目，止惊悸寒泄，久服安心益气轻身，杀毒虫，入山烧之辟恶鬼虎野狼。

　　发明

　　羊与羚俱是野兽。 则雄猛倍甚，角亦起棱，与羚羊不殊，但色黑如漆。故专伐肾邪辟不祥，与羚羊大都仿佛互参。《本经》此言青盲明目，即羚羊之专主明目也。此言止惊悸，即羚之治魔寐也。此言止寒泄，即羚羊之去恶血注下也。此言久服安心益气轻身，即羚羊之益气起阴气也。此言杀毒虫辟恶鬼虎野狼，即羚羊之辟蛊毒、恶鬼不祥也。但此主寒泄本乎肾虚，不能摄津。彼主恶血注下系乎肝伤不能统血。而《别录》治蛊毒吐血，又与羚羊主治相符，究其大纲，此专补救瞳人，彼专消磨翳障，一皆证治之常。至于烧之辟恶鬼虎野狼，如此奇突，迥出意表，非寻常之可拟也。

　　卷四兽部

　　牛

　　甘温无毒。同猪肉食之生寸白虫，独肝牛善啖蛇，食之伤人，春月自死。牛肉及生疔牛肉，食之令人瘟，急以生甘草煮汁解之。剥瘟牛伤手足者，令人胀满，急宜解之，迟则不救。

　　发明

　　黄牛肉补气，与黄 同功。观丹溪《倒仓法论》而引伸触类，则牛之补土可心解矣。又以黄牛肉取四蹄各五斤熬膏，去滓收干如鹿胶法，名霞天膏。主中风偏废，口眼歪斜，痰涎壅塞，五脏六腑留痰宿饮癖块，手足皮肤中痰核，及大病后极虚羸瘦，每斤入茯苓四两炖熔，空腹酒服三四钱。肥盛多痰者每斤入半夏曲四两、广皮二两，丸服大效。牛本属坤土，而胆主风木，故能镇肝明目，腊月用酿南星末阴干，岁久多制，则苦润不燥。治经络风痰及小儿惊痰，其功不减牛黄。牛骨髓补中填骨髓，久服增年，能润泽肌肤。黄牛脑和药治头风脑漏。牛角腮，《本经》下闭血瘀血疼痛，女人带下血崩，燔之酒服。宗 曰，烧灰主妇人血崩，大便下血，血痢。牛血性温，能补脾胃诸虚，治便血、血痢，一切病后羸瘦咸宜食之。其靥乃肺系肉团，瓦上焙干为末，酒服，治喉痹气瘿，古方多用之或以制药益佳，取引入肺经以通气结耳，与猪羊靥疗治不殊。牛齿烧灰治小儿痫。牛乳补虚羸，止渴，噎膈反胃，大便燥者宜之。入生姜、葱白，止小儿风热吐乳。牛马肉共生鱼食之成鳖瘕。牛尿治水肿，但胃虚少食人勿用。牛屎烧灰敷小儿痘疮溃烂。《产宝》治子死腹中，以湿牛粪涂之。

　　牛草绞汁治反胃噎膈，取其沾涎之多也。

　　卷四兽部

　　马

　　辛温有毒。《纲目》作甘凉非。马脚无夜眼，白马黑头，白马青蹄者，皆不可食。

　　鞍下肉食之杀人，肝亦不可食，以鞭驱之伤皆聚于肝也。食马肉中毒欲死，以香豉、杏仁各二两蒸熟杵末服之，或煮芦根汁饮之。

　　发明

　　按：《灵枢经》云，卒口僻急者，目不合，热则筋纵。目不开，颊筋有寒则急，引颊移口。有热则弛，纵缓不胜收故僻，治之以马膏，膏其急颊，以白酒和桂涂其缓颊，以桑钩勾之，即以生桑灰置之坎中，高下以坐等，以膏熨急颊，且饮美酒啖炙肉，不饮酒者自强也，为之三拊而已。世多不知此方之妙。窃谓口颊 僻乃风中血脉也，手足阳明之经络于口，会太阳之经络于目，寒则筋急而僻，热则筋缓而纵，故左中寒而逼热于右，右中寒则逼热于左，寒者急，而热者缓也。急者皮肤顽痹，营卫凝滞，治法，急者缓之，缓者急之，故用马膏之甘平柔缓以摩其急，以润其痹，以通其血脉。用桂酒之辛热急束以涂其缓，以收其纵，以和其营卫，以通其经络。桑能治风痹通节窍也，病在上者，酒以行之，甘以助之，故饮美酒啖炙肉云耳。马白睛治癫痫时发，《千金》方用之。马心食之喜忘。马肺食之寒热萎阳。马鞍下肉食之伤人五脏。马乳去风止渴。白马蹄《本经》主惊邪、螈 、乳难、辟鬼气鬼毒、蛊疰不祥。《别录》止衄、内崩、龋齿。白马者治妇人白崩，赤马者治妇人赤崩。

　　毛主小儿惊痫，女子崩中赤白，随其色用之，烧灰止血，涂恶疮。尾主女人崩中，小儿客忤。白马阴茎《本经》主伤中绝脉，阴不起，强志益气，长肌肉，肥健生子。野马阴茎，食之令人阴萎。野马肉食之成马痫，筋脉不能自收持。马溺微寒小毒，治症瘕有验。反胃有虫积者亦能治之。溃疡着肉腐烂彻骨，毒能伤人。马矢煨，风痹药酒，取其透达直入病所也。马通止血、解毒，《千金》梅师治吐血、衄血，《肘后》治卒中恶吐利不止，《经验》治绞肠沙，腹痛欲死，俱绞汁服之。又《肘后》治久痢赤白，《圣惠》治伤寒劳复，俱烧灰服之。

　　《千金》治筋骨破伤，以热马屎敷之。又治破伤肿痛，以马屎烧烟熏之。《圣惠》治疔肿、伤风、肿痛，以马屎炒热熨之。《灵枢》椒姜桂酒置马矢 中助一切药力也。今人以马屎煨烟熏鳖虱臭虫无不毙者。食马肉心烦者，饮美酒则解，饮浊酒则剧。

　　卷四兽部

　　驴

　　甘温无毒。《纲目》作甘凉，误。

　　发明

　　驴肉食之动风，脂肥尤甚。《日华子》言，治一切风是指乌驴而言，乌驴皮治风补血。东鲁阿井水煎膏用之。驴 熬膏，能长鬓发，与马 同功。驴茎强阴壮筋与白马茎同功。驴乳疗黄瘅湿热止渴。驴尿专于杀虫、利水、止胀，其治噎膈，或单服，或入四物汤服之效。驴屎炒熨风肿漏疮，绞汁主心腹疼痛，治水肿，服五合良。

　　卷四兽部

　　驼峰

　　甘温无毒。

　　发明

　　驼峰，八珍之一，味虽极美，但能动风，宿有风气人勿食。驼脂摩风去顽皮、死肌，取热气透肉也。

　　卷四兽部

　　酪

　　甘平无毒。

　　发明

　　凡牛羊驼马之乳并可作酪。南人惟知热酒冲食，北人必以熬熟冲茶浆服，大能清胃，不助湿热，止烦解渴，除心膈热闷，润肠胃燥结摩肿，生精血补虚损，壮颜色。戴原礼云，乳酪，血液之属，血燥者宜食，较之人乳尤胜，以其无怒火淫毒也。华元化云，蜒蚰入耳，以酪灌入即出。

　　卷四兽部

　　酥

　　一名醍醐甘寒利下无毒。酥酪不可与生鱼脍同食，令人腹内生虫。

　　发明

　　酥酪、醍醐性皆滑润，故血热枯燥之人咸宜用之。又伤热失音用以通声最妙。凡炙一切气血坚韧筋骨药俱不可少，但脾胃虚滑者禁用。

　　卷四兽部

　　阿胶

　　甘平微温无毒。辨真伪法：以顶有鬃文极圆正者为真，折之沉亮，不作屑，不作皮臭，蛤粉炒成珠，经月不软者为佳。东阿产者虽假犹无妨害，其水胶入木煤赝造，有伤脾气，慎不可用。

　　《本经》主心腹内崩，劳极洒洒如疟状，腰腹痛，四肢酸疼，女子下血、安胎，久服轻身益气。

　　发明

　　阿井本淄水之源，色黑性轻，故能益肺补肾。煎用乌驴必阳谷山中验其舌黑、其皮表里通黑者，用以熬胶，则能补血、止血。《本经》治心腹内崩，下血安胎，为诸失血要药。劳证咳嗽喘急，肺痿肺痈，润燥滋大肠，治下痢便脓血，所谓阴不足者补之以味也。

　　卷四兽部

　　黄明胶

　　即广胶甘平无毒。

　　发明

　　明胶治吐血、衄血、下血、血淋、血痢，妊娠胎动下血、风湿走注疼痛，打扑伤、汤火伤，一切痈疽肿毒，活血止痛润燥，利大小肠，皆取其有滋益之功，无滑利之患。

　　卷四兽部

　　牛黄

　　苦平小毒。试真假法，揩摩透甲，其体轻气香，置舌上先苦后甘，清凉透心者为真。喝迫而得者名生神黄，圆滑，外有血丝，嫩黄层多者为上；杀后取者，其形虽圆，下面必扁者次之；在角中者名角黄，心中剥得者名心黄，胆中得之名胆黄，则又次之。产西戎者为西黄，产广东者为广黄。

　　《本经》主惊痫寒热，热盛狂痉，除邪逐鬼。

　　发明

　　牛有黄是牛之病也。因其病之在心及肝胆之间凝结成黄，故还治心及肝胆之病。

　　《本经》治惊痫寒热狂痉邪鬼，皆痰热所致。其功长于清心化热，利痰凉惊，安神辟恶，故清心牛黄丸以之为君。其风中心脏者亦必用之，若中经中府者误用引邪深入，如油入面莫之能出，宜详审而用可也。

　　卷四兽部

　　狗宝

　　甘苦温小毒。状如白石微带青色，击碎其理如虫，白腊者真。

　　发明

　　狗宝专治噎膈反胃之病，取苦能下降，温能开结也。予尝推展其用。凡痈疽溃疡不收，癫狂冷痰积结无不可用。惟郁结伤脾，气血枯槁者，误投则有负薪救火之厄。

　　卷四兽部

　　狮油

　　辛温有毒，色微黑者真。

　　发明

　　狮为百兽之长，性最难驯，一吼则百兽辟易。《尔雅》言其食虎豹熊。太古言，其乳入牛羊马乳中皆化成水。西域人捕得取其油入贡，以供宫人涤除衣垢之用。又能去纸上墨迹，刮少许隔纸熨之即脱。予尝试用，垢虽去而衣易毁、纸易脆，仅供一时之用。虽系方物，方药罕用。近世医师以之治噎膈病。盖噎膈皆郁痰瘀积所致，用取涤垢之意，试之辄验。由是方家争为奇物，但性最猛利，力能堕胎，孕妇忌用。象油亦能去垢涤痰，但不能去墨迹耳。

　　卷四兽部

　　虎骨

　　辛微热无毒。骨取黄润者良。若带青黑色乃药箭射者，有毒勿用。酥炙黄脆用之。

　　发明

　　虎阴也，风阳也；虎金也，风木也。虎啸风生，木承金制阳，出阴脏之义。故骨能追风定痛，强筋壮骨，风病挛急，骨节风毒为之要药。虎之一身节节气力皆出前足，故膝胫为胜，而前左胫尤良；以卧必用左胫为枕也。然按病之前后左右取用，其效尤捷。入阴阳二，虎睛定魄，《千金》治狂邪有虎睛汤、丸，并酒浸，炙干用，一时不可得，以珍珠末代之，总取定魄之用也。虎 治反胃吐食，新瓦上 存性，入平胃散末和匀，空腹白汤服三钱效。虎头骨，治头风药中浸酒服。作枕止疟。虎长牙辟邪杀虫，传尸方用之。

　　卷四兽部

　　象皮

　　咸温无毒。

　　发明

　　象禀西方金气，金令主藏不宜擅鸣，鸣主金象，大非所宜。其皮专于收敛，其肉壅肿，人以斧刀刺之，半日即合。故治金疮不合者，用其皮 存性敷之。若入长肉诸膏药，切片酥拌炙之。象牙甘寒能解痈肿诸毒，磨水服之造筋。磨砺之末生蜜调涂治诸铁杂物入肉。旧梳刮薄片屑温汤频服，治竹木刺及诸鱼骨鲠即时吐出，不吐再服，以吐出为度，非刮下薄片不能应手也。

　　卷四兽部

　　犀角

　　苦微咸大寒无毒。镑成以热手掌摸之香者为真，臭者即假。忌卤盐、乌附。孕妇勿服，能消胎气。

　　发明

　　犀之精灵皆聚于角，足阳明胃为水谷之海，饮食药物必先受之，故犀角能凉血、散血，及蓄血惊狂斑痘之证，皆取以通利阳明血结耳。《别录》治伤寒温疫，头痛寒热诸毒。抱朴子云，犀食百草之毒，及众木之棘，所以能解毒。凡蛊毒之乡遇有饮食，以犀筋搅之，有毒则生白沫，无毒则否。宗 曰，鹿取茸，犀取尖，其精锐之力尽在是也。其治吐血、衄血、大小便血，犀角地黄汤为之专药。若患久气虚又为切禁，以其能耗散血气也。痘疮之血热毒盛者尤为必需。然在六七日灌浆之时，又为切禁，以其化脓为水也。而结痂后余毒痈肿则又不忌。惟气虚毒盛之痘切不可犯。其性大寒，无大热邪者慎不可用。凡中毒箭，以犀角刺疮中立愈。又感山岚瘴气，射工溪毒，用生犀磨汁服之即解。

　　卷四兽部

　　熊脂

　　肉甘温无毒。

　　《本经》主风痹不仁筋急，五脏腹中积聚，寒热羸瘦，头疡白秃，面上 。

　　发明

　　熊禀雄毅之性，故其脂可开风痹不仁等疾。可服，可摩，但不可作灯，烟气熏目，使人不能远视。《本经》所主不出风痹筋急之用。风为阳邪，熊为阳兽，其性温润，能通行经络，开通血气也。熊筋亦能壮筋强力，与虎骨之搜风壮骨无异。熊肉振羸，其气有余，痫病患食之终身不愈。

　　卷四兽部

　　熊胆

　　苦寒无毒。试法取少许研滴水中，挂下如线直至水底不散者为真。

　　发明

　　熊胆苦入心，寒胜热，手少阴、足厥阴药也。其性洁不染尘，故能清心平肝。为时气热盛变为黄胆之要药。又能杀虫，明目，除翳瘴疳痔，虫牙，蛔痛，小儿惊痫螈 ，以竹沥化豆大许服之，去心中涎。痔疮赤肿水化点之即消。凡实热之证用之咸宜，苟涉虚家便当严禁。

　　卷四兽部

　　羊角

　　即羚羊角咸寒无毒。镑碎胸前煨热令脆，研如粉，不则黏人肠胃。

　　《本经》主明目，益气起阴，去恶血注下，辟蛊毒恶鬼，不祥魇寐。

　　发明

　　羚羊属木，入厥足阴，伐肝最捷。目暗翳障，而羚羊角能平之。痘疮正面稠密不能起发，而羚羊能分之。小儿惊痫，妇人子痫，大人中风搐搦及筋寒历节痛，而羚羊角能舒之。惊骇不宁，狂越魇寐，而羚羊角能安之。恶鬼不祥，而羚羊角能辟之。恶血注下蛊毒疝痛，疮肿 ，产后血气，而羚羊角能散之。湿热留滞，阳气不振，阴气衰痿，而羚羊角能起之。烦惫气逆，噎塞不通，郁为寒热，而羚羊角能降之。详《本经》所主皆取散厥阴血结耳。愚按诸角皆能入肝散血解毒，而犀角为之首推，以其专食百草之毒，兼走阳明，力能祛之外出也。故痘疮之血热毒盛者，为之必需。若痘疮之毒并在气分，而正面稠密不能起发者，又须羚羊角以分解其势，使恶血流于他处，此非犀角之所能也。人但知羚羊角能消目翳，定惊痫而散痘疮恶血之功，人所共昧。羚羊角治青盲目暗与羚羊角不殊，而辟除邪魅蛊毒亦相仿佛，惜乎从未之闻。惟消乳癖《丹方》用之。白羯羊角亦能消乳癖，而方家每用琉璃角灯磁盘刮取薄屑，置胸中候脆，杵细，酒服方寸匙屡效，专取宿腐之味，以消陈积之垢也。

　　其鹿角刮屑善消虚人乳肿，未溃即消，已溃即敛，即《本经》主漏下恶血之治。龙角治神魂不宁，功用与龙齿略同。《千金方》中有齿角并用者。牛角腮专主闭血、血崩，牛之一身惟此无用。而《本经》特为采录，《千金》尤为崩漏要药，可见天地间无弃物也。

　　卷四兽部

　　山羊血

　　咸温无毒。苗人以麋竹通节削锋利，活刺心血收干者良，宰取者不堪用。

　　发明

　　山羊产滇蜀诸山中，性善走逐好斗，肉能疗冷劳，山岚疟痢，妇人赤白带下。其心血《纲目》失载。性温味咸，为和伤散血之神药。其治跌扑损伤，单用酒服，取醉，醉醒其骨自续，每用不过分许，不可多服，虽不伤耗元气，而力能走散阴血。然必初患便服得效最速。若过三五日血凝气滞无济于治矣。但举世用者绝罕，间有收取，而市者其价重于牛黄，且心血绝不易得。渗血丹用之，真虚劳失血之续命丹也。

　　卷四兽部

　　鹿茸

　　甘温无毒。形如茄子，色如玛瑙者良，紫润圆短者为上，毛瘦枯绉尖长生岐者为下。酥炙酒炙各随本方，但不可过焦，有伤气血之性，炙后去顶骨用茸。

　　《本经》主漏下恶血，寒热惊痫，益气强志，生齿不老。

　　发明

　　鹿是山兽属阳，性淫而游山。夏至得阴气而解角，从阳退之象。麋是泽兽属阴，性淫而游泽，冬至得阳气而解角，从阴退之象。鹿茸功用专主伤中劳绝腰痛，羸瘦，取其补火助阳、生精益髓、强筋健骨、固精摄便。下元虚人头旋眼黑，皆宜用之。《本经》治漏下恶血，是阳虚不能统阴，即寒热惊痫，皆肝肾精血不足所致也。角乃督脉所发，督为肾脏外垣，外垣既固肾气，内充命门相火，不致妄动，气血精津得以凝聚，扶阳固阴非他草木可比，八味丸中加鹿茸、五味子，名十补丸，为峻补命门真元之专药。传尸痨瘵，脊中生虫，习习痒痛，淅淅作声者，同生犀、鳖甲入六味丸中，其杀虫之力与天灵盖同功。近世鹿茸与麋茸罕能辨别。大抵其质粗壮而脑骨坚浓，其毛苍黧而杂。白毛者为麋茸，其形差瘦而脑骨差薄。其毛黄泽而无白毛者为鹿茸，鹿茸补督脉之真阳，麋茸补督脉阴中之阳，不可不辩。

　　卷四兽部

　　鹿角胶

　　甘微咸温无毒。河南者味甘温为上，泊上者味咸辛为下。又生取成对者力胜，解下单角力薄。凡角大而毛色淡白者即为麋角，能补阳中之阴。熬胶法，取角寸截，用长流水浸三日，刮净，入黄蜡煮三日夜，干即添水，三日夜足，去角取汁，重煎，滴水不化，胶成切片，阴干，不可日晒，晒则融化成水矣。今市者多以黄明胶加楮实伪充，不可不察。取嫩角寸截置小坛中，酒水相和，盆盖泥封，糠火煨三伏时，捣细如霜，名鹿角霜。

　　《本经》主伤中劳绝，腰痛羸瘦，补中益气力，妇人血闭，无子，止痛安胎，久服轻身延年。

　　发明

　　鹿角生用则散热行血，消肿辟邪。熬胶则益阳补肾，强精活血。总不出通督脉补命门之用。但胶力稍缓，不能如茸之力峻耳。互参二条经旨乃知茸有交通阳维之功，胶有缘合冲任之用。然非助桂以通其阳，不能除寒热惊痫。非龟鹿二胶并用，不能达任而治羸瘦、腰痛。非辅当归、地黄，不能引入冲脉而治妇人血闭、胎漏。至若胶治伤中绝劳，即茸主漏下恶血也。胶之补中益气力，即茸之益气强志也。胶之轻身延年，即茸之生齿不老也。历考《别录》、《外台》、《千金》等方，散血解毒居多，非如近世专一温补为务，殊失圣贤一脉相传之义。鹿角霜治火不生土，脾胃虚寒，食少便溏，胃反呕逆之疾，取温中而不粘滞也。古方多制应用。今人每以煎过胶者代充，其胶既去服之何益。生角镑尖屑，消乳痈肿毒。灰行崩中积血。鹿骨安胎下气，作酒主内虚，续绝伤，补骨除风，《千金》鹿骨丹用之。

　　卷四兽部

　　鹿胎

　　甘温无毒。其嘴尾蹄合，与生鹿无异者为真。其色淡形瘦者为鹿胎，若色深形肥者为麋胎，慎勿误用，能损真阳。又獐胎与鹿胎相类，但色皎白，且其下唇不若鹿之长于上唇也。其他杂兽之胎与鹿胎总不相似也，入药取真者，酥炙黄用。

　　发明

　　鹿性补阳益精，男子真元不足者宜之。不特茸、角、茎，胎入药，而全鹿丸合大剂参、 、桂、附，大壮元阳，其胎纯阳未散，宜为补养天真滋益少火之良剂。然须参、、河车辈佐之尤为得力。如平素虚寒，下元不足者，入六味丸中为温补精血之要药。而无桂、附辛热伤阴之患，但慎勿误用麋胎，反伤天元阳气也。

　　卷四兽部

　　麋茸

　　甘温无毒。修治与鹿茸同。

　　发明

　　麋肉大寒，食之令人阳痿。而麋茸大益阳道，以其阳精都聚于角也。其角煎胶胜于鹿角，茸亦胜于鹿茸。然鹿之茸角补阳，右肾精气不足者宜之。麋之茸角补阴，左肾血液不足者宜之，此乃千古微旨。治虚损有二至丸，两角并用，但其药性过温偏于补阳，非阴虚者所宜。其麋胶主治与鹿胶无异，而兼补阴血之功过于鹿胶。但验其角大而毛白者即是。惜乎，《本经》但言麋脂疗痈肿恶疮死肌，寒热湿痹，四肢拘缓不收，风头肿气，通腠理，从无及乎茸角之用。彭 《延龄方》有麋角粉，《千金》变为麋角丸。以麋性喜食菖蒲，故修练服食方用之。《金匮》云，麋脂及梅子若妊妇食之令子青盲，男子伤精，皆性冷伤厥阴肝经之验也。

　　卷四兽部

　　麋鹿肉

　　麋肉甘寒，鹿肉甘温。无毒。

　　发明

　　凡兽之有角者，皆能助肝肾膂力，而麋鹿之角多岐，故力能拒虎，为角兽之冠。则鹿肉之补阳，麋肉之益阴，所不待言。鹿之一身所禀皆阳，最能益人，人以阳气为主也。麋之一身所禀皆阴，惟角为阴中之阳，较之鹿角纯阳无阴倍胜，而周身血肉筋骨皆不足取。鹿肉之生者，主中风口僻不正，锉碎薄贴僻上，正，急去之，不尔复牵向不僻处矣。鹿血起阴器，止腰痛，疗折伤。和酒服治肺痿，崩中诸气刺痛，饮之立愈。鹿筋大壮筋骨，食之令人不畏寒冷，但须辨骨细者为鹿，粗者即是麋筋，误食多致阴痿。凡服丹石药人勿食鹿肉，以其食百草之毒，善解诸药之性也。

　　卷四兽部

　　獐

　　甘寒无毒。

　　发明

　　獐之性怯畏人，以其胆白易惊也。其肉虽肥，但能悦泽人面，不能助人膂力，以其善跃而无久常之力也。胆能治人粗豪之气，若人素常胆怯者为之切禁。其骨主虚羸，泄精；獐禀偏阴而骨主精气也。《纲目》言其甘温，安有胆白易惊而性甘温之理。

　　卷四兽部

　　麝脐

　　辛温无毒。不可犯火。妊妇禁用，力能堕胎。今人以荔枝核烧灰入烧酒拌和充混，不可不察。

　　《本经》辟恶气，杀鬼精物，去三虫，蛊毒，温疟，惊痫。

　　发明

　　麝香辛温芳烈，为通关利窍之专药。凡邪气着人淹伏不起，则关窍闭塞，辛香走窜自内达外，则毫毛骨节俱开，从此而出。故《本经》有辟恶气，杀鬼精物，去三虫蛊毒诸治也。其主温疟惊痫者，借其气以达病所也。严氏言，风病必先用麝香。丹溪谓风病必不可用，皆非通论。盖麝香走窍入筋，能通筋窍之不利，开经络之壅遏。若诸风，诸气，诸血，诸痛，惊痫，症瘕，诸病经络壅闭，孔窍不利者，安得不用为引导，以开之通之。惟中风表证未除而误用之，引邪入犯，如油入面莫之能出，致成痼疾，为之切戒。而救苦丹，治壅肿结块，方用硫黄、辰砂入麝烊化，隔纸压成薄片，以少许炙患处，无不立应。《济生方》治食瓜果成积作胀，及饮酒成消渴者皆用之。盖果得麝则坏，酒得麝则败，此得用麝之理也。

　　卷四兽部

　　猫

　　甘酸温无毒。

　　发明

　　猫捕生鼠，虎啖生人，大小虽异，禀性不殊。虎啸风生而治风痹肿痛，猫声鼠窜而主鼠 寒热。故《肘后方》取猫肉作羹消鼠 结核，已溃未溃皆愈。但助湿发毒，有湿毒人忌之。其头骨及脑眼，酥炙，亦治瘰 鼠 。其毛 存性敷瘰 溃烂。猫尿治蜒蚰入耳，滴入即出，以姜擦猫鼻或生葱刺鼻取之。屎治痘疮倒陷，腊月取干者烧存性用之。猫胞治噎隔反胃，以纯阳之性未散，故取以开阴邪之结也。方用一具，酥炙为末，入脑麝、牛黄、郁金各少许，津唾化服之。予尝以格致之理论物类，猫之体阳而用阴，性禀阴贼机窃地支，故其目夜视精明而随时收放，善跳跃而嗜腥生，不热食而能消化血肉生物，一皆风火用事，得雪水则蠢动，以雪之体阴而用阳，物类相感之应。若此而食江中鲚鱼之骨，其胎必陨。按：《异物志》云，鲚是 鸟所化，故腹内尚有鸟肾二枚，与雀入淮水为蛤无异。其肉中细骨如毛，粘肠不脱而致伤胎，物类感触之应则又如此。

　　卷四兽部

　　狸

　　甘温无毒。

　　发明

　　狸之与猫同类异种。以性温散，故其骨炙灰善开阴邪郁结之气，鼠 寒热为之专药。《千金》以肉治游风。苏颂作 治鼠 。元化取头骨。《千金》用阴茎。总取攻毒破结之义。时珍曰，狸骨、猫骨性皆相近，可通用之。

　　卷四兽部

　　野狼

　　肉咸热无毒。

　　发明

　　野狼脂摩风首推，而《本草》不录，亦一欠事。野狼肉补五脏，浓肠胃，填骨髓，有冷积人宜食。野狼性追风逆行，故其矢烧烟能逆风而上。烧灰水服治骨鲠，以其性专逆行而无阻滞也。

　　卷四兽部

　　兔

　　辛平无毒。妊娠忌食兔肉，合干姜食之成霍乱。

　　发明

　　兔无脾故善走，二月建卯木位，木克戊土，故无脾。其肉性寒能治胃热呕逆，肠红下血。其脑为髓之精，性善滑胎，故兔脑丸为催生首药。然须腊月取活兔用之始验。兔肝明目，目属肝，禀气独胜，且得至阴之精，可救目暗之疾。其屎谓明月砂，又名望月沙，治目中浮翳，痘疮患眼。但瞳人无损者，用以 灰存性，日日服之，其翳自退。又方，兔屎一味为末，生鸡肝捣烂为丸，空腹谷精汤服之。翳浓加鸡内金尤捷；兼治劳瘵五疳痔 ，杀虫，解毒。《黄帝》曰，兔肉和獭肝，食之成遁尸。

　　卷四兽部

　　狐阴茎

　　甘平有小毒。

　　发明

　　狐属阴类，故其茎主女子绝产，阴中痒，小儿阴 卵肿，以狐阴善缩入腹也。

　　卷四兽部

　　水獭肝

　　甘咸平小毒。

　　发明

　　獭者，水兽。水性灵明，故其性亦多智诡。性专嗜鱼，鱼之生气都聚于肝，是以獭肝专主传尸痨瘵。杀虫之性，与獭之捕鱼不殊。苏颂曰，诸畜之肝皆有定数，惟獭一月一叶，十二叶间有退叶，斗柄建寅之月值其气退之时，反为诸鱼所蚀，《月令》所谓獭祭鱼是也。以其治瘵有验，故仲景治冷劳有獭肝丸。崔氏治蛊疰亦有獭肝丸。孟诜云，疰病一门悉患者以獭肝一具火炙，水服方寸匕，日再服之。葛洪言，尸疰乃五疰之一，病则使人寒热，沉沉默默，不知病之所苦，无处不恶，积月累年淹滞至死，死后复传他人，乃至灭门。觉有此候，惟以獭肝一具阴干为末，水服方寸匕，日三，以瘥为度，如无獭肝，獭爪亦可应用。

　　小儿鬼疰及诸鱼骨鲠，皆烧灰酒服。獭肝之用当不出乎此也。

　　卷四兽部

　　山獭茎

　　甘热无毒。

　　发明

　　山獭禀南奥纯阳之气，故其性最淫。专主阳虚阴痿精寒，山中有此，凡牝兽皆避去，獭无偶则抱木而枯。 女春时入山，獭闻妇人气，跃来抱合牢不可脱，因扼杀而取之也。

　　卷四兽部

　　腽肭脐

　　一名海狗肾咸大热无毒。以汉椒、樟脑同收则不坏。

　　发明

　　《和剂局方》治诸虚损有腽肭脐丸。滋阴丸药中用之，精不足者，补之以味也。

　　今人多于房术方中用之，亦可同糯米法曲酿酒服。但功专补阳，阴虚切忌。此物牝者最多，而牡者绝少。海州人捕得牝者，以家狗外肾用筋缝上，熨贴，如生成无二。然牝户与谷道连合为一，虽用生筋缝熨，其孔较牡者大而且长，以此辨之最为有据。

　　卷四兽部

　　牡鼠

　　甘温无毒。取胆法，用活鼠系定，热汤浸死，破喉取胆，真红色者是也。误食鼠啖之余，令人发 疮，以贪欲之火蕴积馋涎也。

　　发明

　　癸水位在于子，通气于肾，其目夜明，其精在胆。故胆能治耳聋、目盲。睛能明目，骨能生齿，皆益肾之验。《肘后方》治三十年老聋、卒聋，不过三度即愈。令人侧卧，沥胆汁入耳，尽胆一枚，须臾汁从下耳出，初时益聋，十日后乃瘥也。生鼠血蘸青盐擦牙宣有效。初生小鼠香油浸腐化，取涂火烫效。少水能制壮火也，若生毛则不能消融矣。牡鼠粪俗名两头尖，验其直者方是牡鼠之矢，入足厥阴少阴。故煮服治伤寒、劳复、阴阳易、腹痛。研末服治乳痈。烧灰存性敷折伤、疔肿。所主皆厥阴血分之病。又犬咬，先洗去牙垢恶血，用鼠粪炒研，黑糖调涂即愈。

　　卷四兽部

　　皮

　　苦平无毒。细锉炒黑或酥炙用。

　　《本经》主五痔阴蚀，下血不止，阴肿痛引腰背，酒煮杀之。

　　发明

　　者，胃之兽也。故肉治反胃、胃脘痛最捷；其皮除目中翳障。《本经》主五痔阴蚀，取其锐利破血也。酒煮治阴肿痛引腰背，取筋脉能收纵也。南方金蚕蛊用 皮为末，酒服探吐之。 脑 肝治瘰 野狼漏，《千金方》用之。但不可食其骨，令人瘦劣。

　　卷四人部

　　发

　　苦微温无毒。拣去白者，先用滚水洗净，入烊成罐，外用盐泥固济， ，候罐内外通红，冷定，研末，置地去火毒用。

　　《本经》主五癃关格不通，利小便水道，疗小儿惊，大人痉，仍自还神化。

　　发明

　　发者，血之余，故能治血病。虽曰补真阴，疗惊痫，理咳嗽，固崩带止血晕，而实消瘀生新，能去心窍恶血，并 过服。若 之不透反能动血。合鸡子黄香油煎之，消化为水，则治小儿胎惊及涂癞疮有效。用入膏药中则长肉消瘀。《本经》治五癃关格不通，利小便水道，皆取其利窍散瘀之功。其疗小儿惊、大人痉，以能达肝心二经，开通痰血之滞也。

　　仍自还神化者，言服自己之发则胜用他人之发也。但胃虚人勿用，以其能作呕泻也。乱发功用与此不殊，而剃下者尤胜，取长之速也。小儿胎发 灰，大解胎毒而补先天血气，以纯阳未离也。

　　卷四人部

　　头垢

　　咸苦温，小毒。

　　发明

　　头垢乃相火之余气结成，专开郁结之气。乳痈初起， 灰，酒服即消，以其善祛胃中积垢也。

　　卷四人部

　　人乳汁

　　甘咸平，无毒。

　　发明

　　乳汁治目之功甚捷。目得血而能视，乳即血之源也。用以点眼岂不相宜，老人服食尤良。但脾虚易泻者勿食。日中曝干入参苓丸服尤为合宜。

　　卷四人部

　　爪甲

　　甘咸小毒。

　　发明

　　爪乃肝气之余，其性锐利，故能催生下胞衣，利小便，治尿血及阴阳易病，破伤风，去目翳。刮末治鼻衄 之立止。又能治乳蛾。用爪指甲不拘多少 为末，硼砂、白矾各一钱、西牛黄一分、乌梅、白梅肉各五枚，共捣如泥，含弹大一丸，痰大涌出，三四丸即愈。但其方酸收太速，不无萌发之患，莫若探吐顽痰迅扫病根为愈。

　　卷四人部

　　人牙

　　甘咸热有毒。

　　发明

　　牙乃肾之标、骨之余。痘疮倒 用人牙散。因痘疮为风寒秽气所触而变黑倒，用此 灰，以酒麝达之，窜入肾经，发出毒瓦斯，乃劫剂也。若伏热在心，昏冒不省人事，及气虚色白痒塌不能作脓，热痱紫泡之证，正宜凉血解毒。苟误用之则郁闷声哑，反成不救，临证审诸。

　　卷四人部

　　人中黄

　　甘咸寒无毒。造法，用大竹截段，两头留节，削去外皮，傍钻一孔，用甘草细末入满于中，以蕉扇柄削圆塞孔，冬至浸大粪池内，立春后取出，悬风处晾干，取用。又法如前制竹，不入甘草，但用蕉扇柄或杉木塞孔，浸粪池中，以取其汁与金汁无异，仅供一时取用，不能久藏。粪清亦解瘟热诸毒。又误食毒菌、枫树上菌、及过食银杏，胀闭欲死者，悉能解之。并解砒石、野葛、野芋等毒。即家芋三年不收，花开如莲者亦能杀人，急取灌吐，方可得生。

　　发明

　　人中黄取粪土之精，以解天行狂热温毒发斑最捷。然汁则性速而能下泄，甘草制者则性缓而能解毒。兼治河豚菌毒，一切恶疮灾病，用人中黄、酒、大黄末等分，无灰酒服，须臾泻利，毒即随出。虽大渴不可饮水，饮水则毒邪不散而难救也。急切不可得，以粪坑代之。

　　卷四人部

　　金汁

　　苦寒无毒，腊月取粪置坛中，埋土内越三年，取出，如水者是。

　　发明

　　金汁得土气最久，大解热毒，故温热时行昏热势剧者，用以灌之，下咽其势立减。初生小儿周时内毒邪不散，服一二合胜化毒丹，胎毒尽解，无痘疹患，此屡验者。但胎禀虚寒，体瘦色白者不可误用，误用反夺天真，多致夭枉，不可不审。园叟用以灌诸草木，即花叶茂盛且无过壅伤花之患。

　　卷四人部

　　干粪灰

　　咸平无毒。

　　发明

　　人屎取干者 灰，治小儿痘疮黑陷，解时行大热狂走。蜜调涂疔肿，拔毒出根，总取解毒之迅耳。

　　卷四人部

　　溺

　　咸寒无毒。童子者佳。不可见火，见火则腥臊难服。

　　发明

　　人溺疗寒热头痛，取其咸寒降泄也。有客邪冲热，葱头汤服之，汗出即止。而童子小便性纯，一切热劳吐血，阴虚火动，骨蒸劳瘵，用以降火最速。产后血晕温饮一杯，压下败血恶物即苏。盖溲溺滋阴降火消瘀血、止吐衄诸血，每用盏许，入姜汁一二匙徐徐服之自有效。然须乘热服之，以接生阳之气，冷则生气散矣。时珍云，童便入胃，随脾气上归于肺，通调水道下输膀胱，乃其旧路也，故能清肺导火下行。若多服久服亦能损胃滑肠，故食少便溏者禁用。伤寒少阴证下利不止，厥逆无脉，干呕欲饮水者，加人尿猪胆汁，咸苦寒物于白汤姜附药中，其气相从，可无格拒之患。但胃虚欲作呕者勿与，恐助呕势，反致不测也。

　　卷四人部

　　溺白

　　即人中白咸平无毒。 过用。

　　发明

　　人中白能泻肝火、膀胱火从小便中出。盖膀胱乃其故道也。今人病口舌诸疮用之有效，降火之验也；但积垢之滓仅堪涤热，略无益阴之功耳。

　　卷四人部

　　秋石

　　咸温无毒。阴炼淡秋石法，将大缸一只，近底三寸许，艾火烧三十余炷，打成一孔，杉木塞之，秋月取童子溺入缸内，冲河水搅，澄定，去木塞，放去上水，每日增童便，河水如前搅之，只留缸底者，积至月余，用绢筛衬纸沥干收之。又阴收秋石法，将铅球大小数十枚，俱两片合成，多钻孔眼入尿桶中浸，每日倾去宿尿，换溺浸之，经秋收取，置铅罐藏之，此为最胜。阳炼秋石，将草鞋数百只，旧者尤佳，长流水漂晒七日，去黄色，浸尿桶中，日晒夜浸一月许，曝干，烈日中烧灰，须频挑拨，令烧尽，滚汤淋汁，澄数日，锅内烧干，重加雨水煮溶，篾 衬纸数重，滤净，再澄半月余，银缶内煮干，色白如霜，铅罐收之。又阳炼法，以童子小便入锅熬干，其锅先烧通红，香油熬过洗净，则不粘滞伤锅，初如油脚，入炀盛罐或小铁釜中， 通红，用热水溶化，置有嘴壶中将草掩塞壶口，徐徐倾出，下以竹 衬纸滤清，再以文火收干，铅罐收之则不溶化。又炼秋冰法，以秋石入秋露水煮化，入炀盛罐内，新铁盏盖定，盐泥固济，升打三炷香取出再研，如前升打，盏内用水徐徐涂之，水不可多，多则不结。又不可少，少则不升，从辰至未退火冷定，盏上升起者为秋冰，乃秋石之精英，真虚羸之神丹也。凡人力制造之药，每多伪充，而秋石之真者尤不易得。有以食盐滤水煮成者，有以朴硝溶化制造者，有以焰硝炀化倾成锭式者，其伪不一，苟非雇庸督制，总难轻用也。试真伪法，入滚豆腐浆中，不结腐花者为真。若结者即盐之伪充也，入口令人作渴。入滚豆腐浆中起水纹而微苦者，即玄明粉之伪充也，入腹令人作泻。其倾成锭式入热水不易化者，即焰硝之伪充也，下咽令人发热。又以秋石化水，入青菜叶有顷色不萎者为真。又以少许入眼不涩痛者必真无疑。其淡秋石入滚水不化者，即熟石膏末及滑石末混充也。

　　发明

　　秋石以秋命名，专取秋气下降之意，他时制者功力则殊。制法：以童溺 ，炼去其咸寒，转成温补。能滋阴降火而不伤胃，补益下元真火，散瘀血助阴精，降邪火归真阳。

　　止虚热嗽血，骨蒸劳瘵之仙品也。火盛者宜生宜淡。阴虚者宜熟宜咸。凡劳瘵阴火亢极而不受参、 补益者，立秋石丸三方次第施治，或服，或噙，则喘咳气息渐平，痰亦易出，嗽亦省力，以其性味咸降而无上逆之患也。先用韭汁炒黑，大黄净末与秋石等分，煮红枣肉为丸，空心服三钱，清热散血。次用贝母、秋石末等分，生甘草末减半，仍用红枣肉为丸，服之以止嗽消痰。后用人参、秋石等分，炙甘草末减半，亦枣肉为丸，以补气安神。制剂之多少，随瘀热元气而施，不可限以分两。其阴炼淡者性最下渗，苟非阴分热极，难以轻投。阴虚多火，小便频数，精气不固者误服令人小便不禁，甚则梦泄。其咸者可代盐蘸物食之，喘咳烦渴不得寐者，以半钱匙冲开水服之，即得安寐。觉时满口生津，亦不作渴，补阴之功可知。阴炼淡秋石，治夏暑热淋，小便不通及浊淋沙石淋、肉淋、老人绝欲太早，小便淋沥涩痛，一服即效。

　　卷四人部

　　红铅

　　咸大温无毒。即室女初通经水中之结块，如樱桃者是也。

　　发明

　　红铅，流秽之余。其性大热，峻补命门淫火。陈酒服一枚，少顷蒙昧如醉；若连服二枚，则邪火内拒，令人暴亡，壮火食气之验也。

　　卷四人部

　　天灵盖

　　咸温小毒。制法：以香水涤净，酥炙，杵细，入药或煎酒或 末，随证取用。

　　忌铁器。

　　发明

　　脑为髓海，诸阳之会。能辟一切阴邪不正之气，故曰天灵。凡人身中气血安和，诸邪不能侵犯。阴阳乖戾，则尸疰之气得以乘虚袭入，是即瘵虫之根气也。若其人平昔阳衰，则虫攻脊脉，脊中淫，淫作痒，隐隐作痛，转侧不能自安，或时凛凛畏寒，或时翕翕发热，手足四末常轻，脉来弦细乏力，非天灵盖散不能疗之。若其人素禀阴虚，则虫蚀脏腑，胸中嘈杂如饥，默默不知所苦，无处不苦，动则时咳时呕，静则善寐善忘，面上忽时哄热，脉来弦劲搏指，此属獭肝丸证，非天灵之所宜。其天灵散方用炙净三指大一片、赤槟榔三枚、白甘遂、麝香、真安息各三分、阿魏二分、辰砂一分捣罗为散，桃枝煎汤，五更调进一服，约人行十里顷虫不下，再进一服，天明进第三服，取下虫物，急擒入油铛熬之，其虫嘴黄赤者，可卜病患，血气未艾，治之可愈。青黑白者，血气已竭，治之难已。然亦得断传染之患。凡修合勿令病患知，择僻净处，忌鸡、犬、妇人、孝服者见，虫下后，忌肥鲜及盐半月，白粥调养渐安。若病久不胜甘遂、阿魏等攻逐，只以天灵盖香水涤净，仰置银缶器内，盛以醇酒，隔水煮一官香，酒耗旋添，候一炷香足，取酒服之，少顷头旋颅胀，瘵虫随呕吐出，即以烬火燎之，将养三日后，取前盖骨制服如前，虫尽，即以盖骨仍埋旧处。其炙净细末并治小儿痘疮灰白陷伏不长，烦躁不宁，酒服四五分即起，然皆不得已而用之。至于敷下部疳，入枯痔散，乃以人之至高之骨置之污下不洁之处，虽极其神验，殊非仁人君子之用心，舍此岂无他药可治乎。

　　卷四人部

　　人胞

　　即紫河车甘咸温无毒。取浓小色鲜者，挑去血络漂净血水，入椒一握，沸汤去腥水，以蜂蜜和，长流水于旧锡器内，隔水文火煮烂如糜，绵绞去滓，代蜜糊丸药良。

　　发明

　　紫河车禀受精血结孕之余液，得母之气血居多，故能峻补营血。用以治骨蒸羸瘦，喘嗽虚劳之疾，是补之以味也。自丹溪极言其功，而吴球创大造丸虽世所推重，然方中生地、黄 、天冬、麦冬、龟版一派滋腻伤胃之品，虽有人参一味反助群阴之势，服之每致伤中、呕泄，未见其可。惟《永类钤方》河车丸方用人胞一具、山药二两、人参一两、茯苓五钱，酒糊为丸。近世改用鲜者，隔水煮，捣作丸，尤为得力，即虚人服之未尝伤犯胃气。

　　卷四人部

　　胞衣水

　　咸润微凉无毒。腊月取紫河车置有盖瓦罐内深埋土中，临用取出不可留久，久即干矣。或与生甘草末同入罐中埋于土中，三五年后掘出即为药也。

　　发明

　　胞衣之性本热，而得土气之化，善能摄火归元。小儿丹毒诸热毒发，寒热不歇，狂言妄语，头上无辜发竖，虚痞等证，天行热疾，咽痛及虚劳咽痛，饮之立效。反胃久病，饮一钟当有虫出。

　　卷四人部

　　初生脐带

　　发明

　　脐带者，人之命带也，用以 末，入朱砂少许，蜜水调服，以解本婴之胎毒，与内伤之用骨灰无异。

　　卷四人部

　　胎元

　　咸大温，小毒。

　　发明

　　胎元虽堕下，胎息淫火未离，天真未剖，较河车之性倍甚。古方鲜用，惟金刚丸用之。虽以人补人，然兽相食且人恶之，况人食人，能无恻怛之念乎。

　　
