重订诊家直诀序目

　　医有四科，曰脉、曰证、曰药、曰方，

　　知脉而后知证，知药而后能方，故脉尤汲汲也。

　　拙著脉义简摩，脉简补义，诊家直诀，辨脉平脉章句，凡四种。都十二卷，博采百家，参以已说，名虽四种，义实相承，卷帙既繁，脉络难贯，专取一种，又苦弗完，兹特撮其要者，简之又简，别为此编，名曰重订诊家直诀，其篇目如左：

　　【卷上】

　　【一】指法总义

　　【二】八法总义

　　【三】微甚兼独

　　【四】二十四象会通

　　【五】位数形势

　　【卷下】

　　【一】独取寸口本义

　　【二】血气形势直解1

　　【三】说神

　　【四】初诊久按不同

　　【五】脉有两侧

　　【六】脉有动摇

　　【七】脉有内曲外曲

　　【八】脉有变易无定

　　【九】外诊撮要

　　【十】三关脉体通考

　　【十一】左右表里直解

　　【十二】辨止

　　【十三】单诊总按不同

　　【十四】脉有头本

　　【十五】脉有俯仰

　　【十六】脉有无数细丝

　　【十七】脉有起伏中途变易

　　2

　　【卷上】

　　【一】指法总义

　　诊脉之指法，见于经论者，曰举、曰按、曰寻、曰推，曰初持，曰久按，曰单持，曰总按、无求子消息七法。

　　曰上竟、下竟、曰内推、外推，曰浮按、中按、沉按，

　　更有：侧指法，挽指法，辗转指法，俯仰指法，

　　举而复按，按而复举，是操纵指法，若是者，皆有旧论可考也。

　　至于私心所创获，与得诸益友所训示者，则又有移指法，直压指法。

　　夫脉有四科，位、数、形、势、而已。

　　（一）位者：浮、沉、尺、寸也

　　（二）数者：迟、数、促、结也

　　（三）形者：长、短、广、狭、厚、薄、粗、细、刚、柔。犹算学家之有线面体也。

　　（四）势者：敛、舒、伸、缩、进、退、起、伏、之有盛衰也，势因形显，

　　敛舒成形于广狭，

　　伸缩成形于长短，

　　进退成形于前后，3

　　起伏成形于高下，

　　而盛衰则贯于诸势之中，以为之纲者也，

　　此所谓脉之四科也。

　　指法即由此而辨，

　　曰举法，以诊高深也。

　　曰上下，以诊长短也。

　　曰寻推，以诊皮广狭厚薄曲直也。

　　曰初持久按，以诊迟数滑濇止代也。

　　曰单持总按，以诊去来断续也。

　　病者，气口处骨肉不平，须用侧指法，

　　病者，不能平臂而侧置，须用挽指法，

　　俯仰者：三指轻重相畸也，

　　辗转者：一指左右相倾也，

　　操纵者，举按迭用，以察根气之强弱，难经所谓按之耎，举指来疾者此也

　　惟三指总按，横度三关，三指缝中，各有其隙，若三部脉形不同，如寸濇尺滑，前小后大即，无由得其接续之真迹，昔有同学示以移指法4

　　，如先诊三关，再略退半部，以食指加寸关之交，中指加关尺之交，终以有隙。而其真不见，后乃自创一指直压之法，以食指直压三关，而真象并露矣。

　　小儿脉位狭小，以食指横度脉上，而展转以诊之。

　　【二】二十四象会通：

　　（一）浮沉：

　　以诊气之升降也，

　　阳不能降，则脉见于浮，

　　阴不能升，则脉见于沉，

　　前人每以脉之在浮在沉，与脉之能浮能沉相混，

　　能浮能沈乃高深之义也

　　（二）迟数：

　　以诊气之躁静也，

　　躁有因热，有因燥，

　　静有因寒，有因虚，

　　而皆有因郁5

　　按内经：手躁足静，与迟数不同，手经之道近，其气至也迫，足经之道远，其气至也缓，故有躁静之殊也。然先至者不能先去，必待后至者去，而始能与之俱去，故无迟数之异也。

　　滑伯仁谓：察脉须识上、下、去、来、至、止，

　　至止即察躁静之事也，

　　察其停于下者之久暂，

　　又察其鼓于上者之久暂，

　　而阴阳嘘吸之躁静了然矣。

　　（三）强弱：

　　以诊势之盛衰也，

　　应指有力谓之强，

　　无力谓之弱，

　　前人每以脉形之软硬，与脉势之盛衰相混，

　　内经凡言脉之大小，多指动势之盛衰也。

　　（四）刚柔：以诊形之软硬也，6

　　形软有因血虚，有因湿热，

　　形硬有因血实，有因风寒，

　　此即内经之所谓缓急也

　　（五）滑濇：

　　以诊形之枯润也，

　　血有余则脉滑，

　　血不足则脉濇，

　　然血由气行，故亦可征气之盛衰云，

　　气血必有津已载之，始能推行滑利，

　　故内经以滑为阴有余，濇为阳有余，阴即津液也。

　　（六）断续：

　　以诊气血之通塞盛衰也，

　　有形之断续，长短是也，

　　有动之断续，促结濇代是也，

　　此条专言动之断续，

　　应指有力有神，属于通塞，

　　无力无神，关于盛衰，7

　　亦有无力而有神者，微衰而兼塞也，

　　来去停匀，五十不代，谓之续，

　　参伍不调，有来有去，谓之断。

　　其败也，虾游，鱼翔、屋漏，雀啄，

　　塞者血塞也，衰者气衰也，败者气血俱败也。

　　（七）长短：

　　以诊气之郁畅也，气畅则虽弱而亦长，气郁则虽强而亦短。

　　按气有出入，有升降，出入横也，升降直也，

　　风寒外束，气出不利，脉来弦紧，

　　痰饮中结，气升不利，脉来厥厥如豆，

　　是长短皆有气郁也，

　　经曰：长则气治，短则气病，亦言其大概而已。

　　（八）高深：

　　以诊气之嘘吸也，此指来去之远近，

　　所谓息之深深，达之觉觉者，气之操纵也，

　　浮沈是阴阳嘘翁之已然，

　　高深是阴阳嘘翁之方然，8

　　一言气之所在，一言气之所至。

　　（九）厚薄：

　　以诊血之盈虚也，

　　以形体言，非浮沉之谓也，

　　故有浮而厚，有沉而薄，

　　浮中沉三候俱有，按之不断，谓之厚。

　　仅在一侯，按之即断谓之薄。

　　（十）宽窄：

　　以诊气血之寒热盈虚也，

　　气热则血涨，

　　气寒则血消，

　　血实则气充，

　　血虚则气怯

　　（一一）敛散：

　　以诊气之寒热也，以两旁之边际言，非宽窄之谓也，

　　宽窄指脉体之大小，9

　　敛散指脉边之清浊，

　　故气寒血盈，宽而亦清，

　　气热血虚，窄而亦浊，

　　亦非刚柔之谓也，

　　一、刚柔指脉体之硬软，

　　二、敛散指脉迟之紧松，

　　故血虚气寒，软而亦紧，

　　血实气热，硬而亦松，脉中有脊，而两边浑浑不清也。

　　（一二）粗细：

　　以诊气血之寒热盈虚也，宽厚相搏谓之粗，窄薄相搏谓之细。

　　会通者，二十四象互相加乘，以求合于古脉，而诊百病也，

　　如浮薄而硬，革也。

　　浮薄而耎，芤也。

　　浮厚而敛，弦也。

　　浮薄而散，微也。

　　长硬而敛，紧也。10

　　短耎而散，濡也。

　　高而数，促也。

　　深而迟，伏也。

　　短而刚强，动滑也。

　　断而柔弱，结代也。

　　长厚硬敛，弦牢也。

　　长厚柔散，洪缓也。

　　是故：

　　芤、血虚也，

　　迟、气寒也。

　　伏、气闭也。

　　代散、气脱也。

　　血弱虚微、气血俱虚也。

　　细紧，气血俱寒也。

　　革、阴盛于上也。

　　牢、阴盛于下也。

　　洪促、气热于气分也。

　　动滑、气热于血分也。

　　浮数、气热于气分也。11

　　沉迟、气寒于血分也。

　　弦革、气寒于气分也。

　　紧结、气结于血分也。

　　细、血中气寒也。

　　缓、血中气热也。

　　长短、同有气郁。

　　气横于气分则长。

　　气结于血分则短也。

　　滑濇同有、血虚血实。

　　寒凝于血分则实而濇。

　　热亢于气分则虚而滑也。

　　而且寒极似热，热极似寒，实极似虚，虚极似实。

　　如滑主痰也，而痰亦见濇，

　　弦主肝也，而肝亦见濡，

　　上气喘促脉虚虚大，也而亦有紧细伏匿，

　　孕脉必滑也，而亦有虚濇不调，

　　又弦缓相反也，而风弦与热缓相似，12

　　滑濇相反也，而热濇与虚滑相似。

　　搏与散相反也，而抟而累累不续，即与散同论。

　　洪与伏相反也，而尸厥霍乱。伏与洪同断，

　　长与盛相反也。而长而劲，短而搏，同主气逆气郁。

　　散与结相反也，而同主症痂。

　　正气未衰则结，正气既衰则散，亦有乍病食滞而脉敛者。

　　胃气新乱而未复也，或其人素有湿热，加之新伤，而中气溢溃也，

　　有以无脉为病所者，芤脉中空，即内主精血之伤也，

　　有以有脉为病所者，紧脉浮数，即外主风寒之感也。

　　抑尤有要焉。

　　滑伯仁曰：察脉须识上下去来至止六字真诀。故审脉者，凝神于指下起伏去来头本之势，而脉之真象无遁，即病之升降敛散之真机，亦并露而无遁矣。

　　明乎此者，必知脉证断无相反，何则，有所以相反者在也，

　　脉病断无不应，何则，有所以不应者在也，

　　仲景曰：邪不空见，中必有奸

　　景岳曰：脉之假者，人见之不真耳，脉亦何从假哉。13

　　【三】八法总义：

　　灵枢邪气藏府病形篇，以缓急大小滑濇立纲。而以微甚纬之，实开千古诊法之奥，后世有以浮沉迟数分刚者，则其义浅而不备矣。今拟合二者共十字，仍似微甚纬之，于十字中纵横离合，即二十八脉，不待拟议，而形状嘹然，然此特其形状耳，未足以尽脉理之妙也，

　　（一）滑氏曰：凡察脉，须识得上下来至止，盖求明脉理者。须先将位数形势，讲得真切，便于百脉无所不赅，不必立二十八脉之名可也，

　　位者、浮沉前后也，

　　数者、迟数也，

　　形者、虚实滑濇也，

　　势者、即滑氏所谓上下去来至止也，四者为经，

　　更纬之以微甚兼独，百病之虚实寒热，全从此八字上分合剖析，

　　每诊一人，即于各部中按此八字，次第求之，反复寻之，则真假无遁情，而气分血分之病，亦到指便见矣。此其泄天地之秘者也，

　　指到脉上，14

　　即心先拟其脉，浮耶沉耶，在寸在尺耶，

　　继存其息，迟耶数耶，

　　继察其体，长耶短邪，虚耶实耶，滑耶濇耶审此三者，指下必已有定象，

　　即就定象上，揣其微耶甚耶，独见一脉耶，兼见何脉耶，至此而气更定矣，

　　于是玩其上下起伏之盛衰，动止之躁静，而本原无不并露焉，大抵诊脉，以察来去之势为最要，此阴阳嘘翁之气机也。

　　【四】位数形势

　　（一）位数形势者，正脉之堤纲也。

　　位即三部九候也，或在寸，或在尺，或在浮，或在沉，

　　数以纪其多寡也，数与滑促，其数皆多。迟与濇结，其数皆少，即屋漏雀啄，虾游鱼翔。举该于数之类也，

　　至于形势，分见互见，各有妙蕴，

　　挺互于指下而静者，形也，血之端倪也。

　　起伏于指下而动者，势也，气之征兆也。

　　（二）内经曰：浑浑革革至如涌泉，15

　　又曰：脉至如火新然。

　　脉经曰：三部脉如釜中汤沸，此血不唯气，势之独见者也，

　　内经曰：其肝脉至，如循刀刃责责然，

　　真心脉至，如循意苡子累累然，

　　此气不运血。形之独见者也，

　　故形势分见者，皆气血偏绝之死脉也，

　　若在平人，无不气血相融，形势相洽者，

　　然气血稍病，即于相融相洽之中，不无彼此胜负之致，尤不可以不辨，

　　（三）如形劲于外者：，

　　气悍于中，是动与大也，

　　气不堪悍，是弦与紧也，

　　（四）若气甚歉，则为细矣，为芤矣，形微胜于气者此也，

　　如形弱于外者：

　　气悍于中，是洪与滑也，

　　气不堪悍，是濡与弱也，

　　（五）若气甚歉，则为散矣，为微矣，气微胜于形者此也，

　　（六）是故人之诊脉也，指到脉上，先察其形之粗细硬软，再审其气之至也，充于脉管之中，微溢脉管之外，既将脉形撑宽，而又起伏高深有力，无来去盛衰之参错，斯为气血和同焉，16

　　何者？脉之正管，其四旁必有无数微丝细管，以达其气于肌肉，所谓腠理也，

　　若寒盛而阳气不敌，则微丝细管先为寒束，脉气之来，不能旁溢，此即紧脉之象也，

　　更有脾肺中气不足，不能充于脉中，往往脉形挺然指下，而气来如线，从脉中驰过，既不能撑宽，更不能起伏矣，此脉形虽粗，脉气自细也，

　　更有中焦痰饮停结，其湿热浊气，上蒸肺中，肺气不能清肃，脉管为之膹莞，挺然指下，而中气为痰饮格拒，不能畅达，其来如绵，过于指下，既不能撑宽，亦不能起伏矣，此脉形虽硬，脉气自软也，此非脉管自硬，乃浊气壅塞使然，是动脉之中，有推荡不动之气也，

　　李士材论芤脉有云：

　　一、其状加按慈葱，以指浮候之，着上面之葱皮，

　　二、中候之，正当葱之中空处，

　　三、沉候之，又着下面之葱皮矣，17

　　此非独芤脉之诊也，脉管本自如此，但有时紧时松，时盛时实之异，芤脉中虚，遂易显耳，

　　（七）芤脉属浮，只动于上面之皮，其下面之皮不动也，此脉形虽厚，脉气自薄也，势有来去，有起伏，形有中边，有底面，

　　（八）是故平人之身，荣卫调和，脉中脉外，气行度数相应，指下每不见脉之硬管，及气之来，乃觉正管既充，而又微见旁溢焉，且微丝管之所系大矣，倘卫陷入荣，中外隔绝，脉在指下，一条扛起，是壮火耗津，脉络不能濡润而闭塞也，往住有眩冒颠仆，偏枯痿易之虞，

　　（九）昔者俞春山尝言：老人虚人，久病将死，其脉皆独然一条扛起，似与肌肉不相连络，是气血不交，荣卫相离，犹老树将枯，根上旁须，先见憔悴，不得土气矣，此察形之至微者也，

　　至于察脉之势，非但察其来去之盛衰也，必且来去之间，循环相续，自沈从容上浮，自浮从容下沉，其情如环，无骤折之迹，

　　（十）尝见有一种脉，其来也有顷而一掣，其去也有顷而一掣，一息亦不过四五至，未尝数于常脉，而指下鹄突，无容与迥环之度，此为津虚血热，气燥而旋转不利也，内经谓之躁脉，18

　　故夏脉如钩者，以其来盛去衰，不能如环之圆，钩即环之缺其一面者也，躁则来去如一，并无所缺，而骤来骤去，不为圆转，而为直折，

　　（十一）盖扁鹊所谓其至跳者，

　　内经又谓脉之动也，阳气前至，阴气后至，是又于脉气方动之顷，分别前后，以察阴阳之微机，

　　于是难经有：

　　前大后小，头痛目眩，

　　前小后大，胸满短气之论，

　　（十二）仲景有：脉来头小本大，其病在表之谈，

　　后人有动前脉盛气有余，脉衰气不足，应后脉盛血有余，脉衰血不足之辨，是皆剖析微芒，脉学之上乘诊家之慧业也。

　　【五】微甚兼独

　　微甚兼独者，变脉之提纲，即体察形势之权衡也，凡物之轻重也，非特极轻极重之并处也，必有微轻微重者介乎其间，故微甚不可不知也。如难经所论一脉十变，与灵枢之论缓急大小滑濇，其义大矣。

　　19

　　第脉有以微见为善者，有以甚见为善者，固不尽微即皆轻，甚即皆重也，万象之变化无定也，形形色色，举在分分合合之中，故有一象而兼数象者，直须辨明主客，知其孰为正象，孰兼象气，庶几施治用药之轻重，乃有所准矣。

　　李东垣云：脉之相合，各有虚实，不可只作一体视之，假令：

　　弦洪相合，弦主也，洪客也，子能令母实也，

　　洪弦相合，洪主也，弦客也，母能令子虚也，余脉仿此。

　　可以类推，夫所谓主客者，脏府之病气，皆各有主脉，如：

　　肝脏与风气之病，其脉皆弦。

　　心脏与热气之病，其脉皆洪，

　　若其间有挟痰挟食挟血挟虚之异。即其脉之所见，必有兼象，所谓客也，是故脉

　　无单见，古人立二十八脉，亦不过悬拟其象，以明大纲，使学者有所据，以为讲明之地，讲明乎五藏六气之主脉，斯知脏脉之变有万，无非各主藏之脉所互乘也，病脉之变有万，无非各主病之脉所互乘也，

　　20

　　倘执着而不知会通，纸上之象，几无一合于指下之象，指下之象，更无一合于纸上之象矣，开卷了然，临诊茫然，是何为者，

　　况微甚有因兼独而分，兼独每因微甚而见，故：

　　宽而兼厚，以实兼实，是甚实也，

　　薄而兼窄，以虚兼虚，是甚虚也。

　　厚而兼窄，是微实也。

　　薄而兼宽，是微虚也。

　　更有大谬之语，难为人道者，厚而兼薄也。宽而兼窄也，粗而兼细也，滑而兼濇也，长而兼短也，浮而兼沉也，迟而兼数也，于万万相反之事，而忽并于三指之下，此叉何说以处之，曰此必有一微一甚也，此必一见于形，一见于势也，亦有相间而迭呈者，即难经所谓阳中伏阴，阴中伏阳也，故常有于绵软之中，忽夹一至，挺互指下，

　　如弦之象，此：

　　有因气逆上冲，

　　有因气郁猝发，

　　有因气脱不返，宜察其脉之神而决之，此即来大时小，来小时火之类

　　又常有于迟缓之中，忽夹一至躁疾，上驰如射，此亦有：

　　郁气之猝发，21

　　或伏热之乍升，

　　宜察其脉之沉分而参之，

　　脉经曰：尺脉上应寸，时如驰，半日死。此又气之脱也，

　　若沉分大而有神，只是气滞热伏耳，总之讲脉学者，先求脉在人身，为何等物，再将脉象之纲领条目，从自心中一一为之分析，不必倚傍旧说，而自推见本原，如位也数也，形也势也，此纲领也，

　　位之在寸在尺在浮在沉也，

　　数之为迟谓数为疏为密也，

　　形之长短广狭厚薄粗细软硬坚松也，

　　势之强弱高深也，此条目也，

　　于此各推求其所以然之故，了然心中，然后彼此参互，如微甚兼独之迭见者，亦皆有以得其变化之本，临诊自有条理，不致眩惑，大凡人之病也，邪甚脉甚，邪微脉微，不待言矣，而且两邪合病，则两脉并见，三邪合病，则三脉并见。

　　如仲景论脉诸文，所谓：

　　脉弦而大，弦则为寒，大则为虚。

　　脉浮而紧，浮为卫气实，紧为荣中寒，22

　　是皆分析各脉之主证。而后合讧主病之正脉，故学者总须先求其分，再求其合。分者苟能剖析微芒，则其合者，特分者为之参错耳，若起手不知探原，拘泥文字，逐末忘本，即将脉名增为百数，亦不足以尽天下之变矣，恐终身无见真之日也。

　　23

　　【卷下】

　　【一】独取寸口本义（附人迎气口本义）

　　难经首章，汲汲发明独取寸口之义者，以其法奇而旨奥也，寸口赅寸关尺三部言，其义本于内经经脉别论，第别诊之义，注重在得气之平，以此脉发源心肺，直达寸口，自首至尾，脉管之体无曲屈，无大小，嘘发之气，适得其匀，故曰气归于权衡，而又得程途远近之适中，故曰权衡以平也，

　　难经之义，注重在得气之全，以此脉发源心肺，直达寸口，心为百脉之根源，肺为宗气之蠹钥，故曰脉之大会。

　　自首至尾，无中途歧出以分其气，无他脉来会，以搀其气，完而不偏，纯而不杂，故曰手太阴之所终始也。

　　他部动脉，虽亦发源心肺，而或已贯他脏他府而来，或已分他经他络而去，气有偏至，故弗取之，分寸关尺者，经藏居上，其气前，至故诊于关前，经藏居下，其气后至，故诊于关后，

　　内经曰：手经之道近，其气至也疾，手足之经且然，况部位之高下乎，分左右者，心居中，而血发于左，肝居右，而气嘘于左，肺叶右大，脾即甜肉，右端亦大，故皆气行于右也，近日西人，以此脉为心肺之专，不能分诊五脏六府，圣人正以此脉得心肺之全，乃可偏诊五脏六府，妙识精微，下愚岂容轻议。

　　【二】三关脉体通考

　　（一）世谓寸口，正取无脉，覆手取之而得者，谓之反关脉。

　　（二）近武进费伯雄，又有斜飞脉之说。

　　（三）张石顽曰：脉之反关者，皆由脉道阻碍，故易位而见，

　　有一手反关者，

　　有两手反关者，

　　有从关斜走至寸而反关者，

　　有反于内侧近大陵而上者，

　　有六部如丝，而阳溪列缺，别有一脉大于正位者。

　　有诸部细小不振，中有一粒如珠者。

　　所谓从关斜走至寸而反关者，外斜脉也。

　　所谓反于内侧近大陵而上者，内斜脉也。

　　所谓阳溪列缺，别有一脉大于正位者，似反关而非反关也，谓之臂外脉。

　　盖诸处本有细络，与手太阴脉通，而手太阴之正管，实由寸部透于反背，出于阳溪，趋于合谷，正管有阻，其气不能直达，则散溢诸络，迂道而达，非正管移于诸处也。

　　（四）灵枢邪客曰：手太阴之脉，出于大指之端，

　　内屈，循白肉际，至本节之后太渊，留以詹，

　　外屈，上于本节下，

　　内屈，与阴诸络会于鱼际，数脉并注，其气滑利，伏行壅骨之下，

　　外屈，出于寸口而行，上至于肘内廉，入于大筋之下，

　　内屈，上行臑阴，入腋下，内走肺，此顺行逆数之屈折也。

　　【注】：此言手太阴脉，

　　自大指外侧，内屈下鱼抵太渊，太渊者，寸口去本节甚远，但正直本节之后耳，复自太渊外屈，上于本节下，

　　此节所说外斜脉，大指本节下合谷穴处也，自合谷内屈，会阴诸络于鱼际，伏行壅骨之下，壅骨大陵穴处也，

　　外屈出于寸口者，自伏而出斜，行与前抵太渊者会，此即所谓内斜脉也。

　　此脉与外斜之脉，出于合谷者，双歧如叉。

　　（五）脉经云：从寸口斜入上者，名曰解脉。

　　（六）王冰谓不合而歧出，如绳之解股是也，

　　外斜脉，常与三关平等，

　　而内斜脉常细，

　　曾见有人，时而内斜脉盛，时而外斜脉盛，其外斜脉盛，无苦，而内斜脉盛，即苦气逆胸满。

　　盖尝思之，

　　一、其外斜脉盛无苦者，气行之正经也，

　　二、内斜脉盛即有所苦者，此与手心主相会之络也，络不当盛，必木火逆横，致壅遏肺气，不得畅耳。

　　（七）又有三部：

　　别有一细脉，自尺至寸，与正脉并行者，此细脉，

　　或与正脉平排，并行指下，如引二线也，

　　或行于正脉之上，浮只见细脉，沉之始

　　或行于正脉之下，按之隐隐有一细脉，自动于正脉之内也，

　　此等最宜留心，若正脉中自见细线挺然指下者，为寒、为痰、为瘀、为症瘕。若别具一脉，动而流连，则是禀赋然矣。

　　（八）世谓双弦脉，指下如引二线者死，未足为据，盖虽引二线，而指下来往流连者，乃是本象，其挺然指下，无来去者，即不二线，庸有济乎。

　　（九）张石顽曰：反关脉，

　　较平人细小者为常，

　　较平人反大者绝少，不可以为指下变异，谓之怪脉也，

　　凡遇反关，殊异常脉，如须细询其较之平时稍大，即为邪盛，较之平时愈小，即为气衰，仍以所见诸证参之，

　　（十）更有正取反取俱无脉，细寻却在手臂鼠肉之上者，亦反关之类也，但此脉已无常，似难凭脉，必须察其病证何如，元气何如，以断吉凶，此论极为精当。

　　【三】血气形势直解

　　（一）

　　气无形也，血有形也，

　　气动也，血静也，

　　脉之行也，以息往来，其动则气也，其管则血之质也，

　　病在气分，候动之势，

　　病在血分，候脉之形，

　　气主咰之，血主濡之，

　　（二）而：

　　病即当累气，故候形者必兼审势，

　　气病久乃累血，故察势者，不必泥形，

　　气虚血实，脉虽弱，而按之必有形，

　　血衰气盛，脉虽空，而其来必有势，

　　（三）是故：

　　凝痰瘀血，无论脉势强弱，按之必有劲线，或如珠粒，

　　气化升降不利，无论脉形虚实，其动也，必有疏密不匀，强弱不均，或寸弱于尺，或尺弱于寸，或应指少力，或中道而还。

　　血实者脉形必厚，血虚者脉形必薄，牢实与芤革可推也，

　　气盛者来势必盛，气衰者来势必衰，濡弱与洪滑可例也，

　　气周于外，血实于中，故气寒而血为所束，脉即细紧，

　　血虚而气无所归，脉即微散也，

　　气郁与血结必殊，血虚与气弱不类，此分见者也，

　　血热即见气脉，气寒则见血脉，此又互见者也，

　　（四）且夫势衰而形实者，有气虚不能运血，有血满致郁其气，何以辨之？

　　曰：

　　、血累气者气不虚，其势虽来去不大，而按之必有倔疆欲起之情，似动似滑，所谓阴中伏阳也，

　　气累血者，血不行，指下坚细而已，

　　（五）势盛而形虚者：有气亢以耗其血，有气旺将生其血，何以辨之？

　　曰：

　　气耗血者，轻诊必带弦而来多去少。

　　气生血者，轻诊必见濡，而来去停匀也。

　　（六）经曰：

　　脉濇而坚者，血实气虚也，

　　脉浮而大者，气实血虚也。

　　气热者，血未尝不奔逸，然清其气而血即平，若正入血分，则肿腐矣，但清其气无功也。

　　气寒者，血未尝不凝滞，然温其气而血即通，若正入血分，则顽块矣，但温其气无功也，

　　（七）故吾尝谓病之在经络也，有在气分，有在血分，其在脏府也，止可以在气分，而不可以在血分。

　　（八）前人每言病在某藏某府血分者，仍指其经络言之也，或指其血为气累者也，果在血分，谓体坏而死矣。

　　【四】左、右表里直解

　　（一）王海藏曰：

　　伤寒以左脉为表，右为里。

　　杂病以右脉为气，左为里。

　　予初诊不尽验，心以为此特一法耳，固不可拘也，近二年来，深察病情脉象，有可得而言者凡：

　　一六

　　外感风寒湿之邪：

　　一、深者：皆系左脉沉细于右，

　　二、浅者：但两手浮弦，或右关前浮弦而已。

　　外感暑热之邪：

　　一、深者：皆系左脉弱散于右浅者，但两手浮滑，或右关前浮大而已。

　　（二）

　　温病之由于伏气内发者，前人皆以右大于左为词，谓邪从中道，胃气郁浊之故，

　　以吾历诊春温、冬温、喉痧疫疹诸症，凡：

　　一、右大于左，而左脉不甚细弱者，真阴未损，冶之易愈。

　　二、若左脉沉细而数，断续不匀，真阴已竭，十难救一，

　　三、是当以左小于右，定正气之成败；

　　四、不当专以右大于左，定邪气之微甚也。

　　（三）又诊夏行秋令时疫，有所谓瘪螺痧者：

　　其证先见头痛心嘈，四肢麻冷，螺纹陷下，或吐或泻，旋即昏厥，

　　重者即死，

　　轻者，醒后越一二日而死，醒后心中烦闷，其苦难言，而神识清明，额汗不止，其脉皆两手沉细，短伏关后，而左手尤甚。

　　此天行肃杀之气，伤其心肝生阳之气，亦由其人生阳之本虚也，

　　（四）又诊：

　　水肿之人阴邪极盛，亦莫不左沉脉小于右。

　　此外一切大病久病，邪气深入者，莫非左陷于右。

　　元气亏甚者，亦莫非左弱于右，其将愈也。

　　则又右脉先盛，左脉后复，必待左脉复盛，乃为元根充固。其病可无虑反复矣病气轻浅，左脉决不受伤，

　　惟症瘕积聚，其病虽深，必随其经络之部位，而见于，不能拘于此例耳。

　　（五）由此观之，

　　左里右表者，百病之通诊，伤寒岂能独异耶！

　　故吾以左脉察邪气之浅深，即以左脉察元气之虚实，其脉象须各因病，而定不得专以大小二字赅之，

　　寒邪以细而急为甚。

　　热邪以薄而散为甚。

　　阴虚以浮虚而短为甚。

　　阳虚以沉细而短为甚。

　　其败也，总归于躁疾散断，全无神力而已矣。

　　（六）海藏之劈分伤寒杂病者，彼盖以杂病为劳倦内伤也，由气分渐伤入血分，血伤而左脉败矣，故左为里也，寒为阴邪，先伤于阳，内传胃实，而右脉大矣，故右为里也，殊不知阳明胃实证，乃阳气之内郁，而盛有撑邪外出之机，不得谓之寒邪内陷，寒邪内陷者，少阴厥阴之寒证是也，是扔当在左手矣。

　　（七）大凡病之始生也：

　　属阳虚与寒甚者，左脉常沉小于右。

　　属阴虚与热甚者，右脉常浮大于左。

　　若沉小之极，而右脉亦陷，则胃阳绝矣。

　　浮大之极，而左脉亦散，则肾气绝矣。

　　故喉痧之死脉，皆右关与左脉，同其短数。

　　瘪螺痧之治脉，皆右关缓滑有力，左脉虽伏，而不至散断者也。

　　左脉重尺，右脉重关。

　　（八）『盛启东』以

　　新病之死生，主乎右手之关脉，

　　久病之死生，主乎左手之关尺。

　　义正如此，此皆取其偏重者言之也。

　　（九）若夫邪气之猝至，虽两手脉伏，尚不为凶。病久邪杂，阴阳藏府俱困者，但一部脉坏，即为不吉，是又在于圆机应变者。

　　【五】说神

　　（一）脉贵有神，由来旧矣，其说约有数端：

　　一曰应指有力也

　　一曰来去从容也

　　一曰来去如一也（亦曰阴阳俱停，阴阳同等）

　　一曰形体柔和也

　　四者固俱本圣经，而有皆似是而非之处，不可以不辨。

　　（二）

　　所谓有力者，谓其气来应指之际充然有余，而无怯然不进之象，若谓搏击滑大，失本意矣。

　　所谓从容者，谓其来去中途和缓，而无一击即来，一掣即去，躁疾不安之象，

　　若怠缓之脉，其气来至中途，而不欲前，去至中途，而即欲止，岂从容之谓耶，

　　所谓如一者，来能高满于其分，去能深极于其底，而无来盛去衰，与来不盛去反盛之嫌也，

　　若来如釜沸，去如弦绝，则非是矣形，

　　（三）体柔和者，真气充于脉中，而脉管之四傍，又与肌肉相亲也，外紧内空，内结外散，均非是矣。独是四者之义，乃指平脉之神，非病脉之神也，

　　病者正气若虚，应指岂必有力，况乎阳盛阴衰，阴盛阳衰，血虚气实，气虚血实，又岂能从容如一而柔和耶！然则何以见其神也，神妙万物，平脉之神尚难揣摩，病脉之神，孰能拟议，神不可言，言神所见之处可乎，

　　（四）前人谓应指有力，是脉既动之后也，吾谓神不在既动之后，而在方动之初，

　　其来也，意似浩然涌出，无力倦不能来，与迫欲急来，不安于内之情，

　　其去也，意似坦然折，入无怠不欲去，与应指即散不见其去之象，

　　如此，则应指即令少力，即今不能从容如一，而柔和而神，自卓然在也，来去二者之中，又以去为尤要，何者？去乃真阴之内吸也，若回折有势，如石投水，是阴气犹全，元根未撼。此察神于方动之顷也。

　　（五）内经曰：静者为阴，动者为阳，

　　所谓静者，脉气方停，未来未去之间也，

　　察其未来之先，停于下者之久暂，而知真阴之盈亏，即可知真阳嘘力之盛衰也，

　　察其既来之后，停于上者之久暂，而知真阳之衰旺，即可知真阴吸力之强弱也。

　　此察神于末动之始也，方来也，方去也，未来也，未去也，皆神所流露之处也，

　　圣经未尝不明言之，但后人读书，不能领会，今略为拈出，以俟来哲之发挥，岂敢谓义尽于此耶。至于神之发源，生于胃气，本于命门，前人论之伙矣，不烦絮聒。

　　【六】辨止

　　（一）凡：

　　症瘕积聚，痰凝水溢，跗肿痞满，喘促咳逆，畜血停食，风热瘾疹，寒湿筋骨疼痛，心胃气痛，以及忧愁抑郁大怒，久思久坐，夜深不寐，

　　与夫因病过服凉泄，胃气遏伏不通，

　　妇人月闭妊娠，脉皆常有停止，有停一二至者，有停二三十至，而复来者，即仲景所谓厥脉也，

　　（二）又小儿脉多雀斗不匀，此其多寡疏密，举不足为吉凶之据也，详考其辨，盖有四端：

　　一察其不停之至：应指之有力无力，起伏之有势无势也，力与势盛，即为有神。力与势衰，即为无神。

　　一察其停至之顷：是在脉气下伏之后，其力不能外鼓而然者，是为邪所遏，阳不能嘘，若在脉气上来之后，其力不能内返，因从指下即散，如弦之绝，而不见其下者，是元根已离，阴不能吸，其余气游弋经络之中，而将外脱也，

　　一察其停至之至：是于脉气下伏之后，全不能起，径少一至，是邪气内结也。若非全不能起，已至中途，不能上挺指下，喘喘然摇摆而去者，是中气内陷不振，而将上脱也，稍迟，即当变见虾游鱼翔之象矣。

　　一察其既停之后：复来之至，将起未起之际，有努力上挣，艰濇难起之意者，即知其停，是邪气所阻也，若起伏自然，如常流利，略无努挣艰濇之情，是其停为元根已离，其余气徘徊于三焦胸腹之空中，进退无定，而将上脱也，稍迟即变见雀啄屋漏之象矣。

　　（三）更察其脉之形，无论为紧敛，为洪大，但能通长匀厚，应指有力，高下停匀，或来微衰而去盛者，吉也。

　　若应指少力，来盛去衰，及实大中挟一细线，指下挺互不移，

　　或上驶如驰如射，又断而累累如珠，及指下如自变量线，不能敛聚者，是中气败散，为痰所隔而不合，即所谓解索也。

　　（四）故有：

　　偶停一二至，而即决其必死者，为其气败而不续也，

　　有久停二三十至，而仍决其可治者，为其气闭而内伏也。

　　（五）更察其证：

　　有病之人，必痰塞气逼，不得宣畅，神识昏迷，谵妄躁扰，狂越可骇者，吉也。

　　若气高不下，时时眩冒，及神识清明而静者，凶也。

　　无病之人，必胸膈不清肋胀腹痛，气闷不舒，心中惊惕，寐中肢掣，夜梦纷纭，及见恶物入暗洞者，吉也。

　　若四肢无力，稍动即喘，气高不能吸纳，胸中时时如饥，而又不欲食，二便清利频数者，凶也。

　　【七】初诊久按不同（出张石顽）

　　问脉有下指浮大，按久索然者，有下指濡耎，按久搏指者，有下指微弦，按久和缓者，何也？

　　答曰：

　　（一）夫诊客邪暴病，应指浮象可证，

　　（二）若切虚赢久病，当以根气为本，

　　如下指浮大，按久索然者，正气大虚之象，无问暴病久病，虽证显灼热烦扰，皆正衰不能自主，随虚阳发露于外也。

　　下指濡耎，按久搏指者，里病气和之象，非藏气受伤，即坚积内伏，不可以脉沉，误认为虚寒也，

　　下指微弦，按久和缓者，久病向安之象，气血虽殆，而藏气未败也，然多有变证多端，而脉渐小弱，指下微和，似有可愈之机者，此元气与病气俱脱，反无病象发见，乃脉不应病之候，非小则病退之比，

　　大抵病人之脉，初下指，虽乏力，或弦细不和，按至十余至渐和者，必能收功，

　　若下指似和，按久微濇，不能应指，或渐觉弦硬者，必难取效，设病虽牵缠，而饮食渐进，便尿自调，又为胃气渐复之兆，

　　经云：安鼓榖昌，

　　又云：浆粥入胃，则虚者活，此其候也。

　　【八】单诊总按不同

　　脉有单诊总按不同者，

　　或单诊强，总按弱也，

　　或单诊弱，总按强也，

　　或单诊细，总按大也，

　　或单诊大，总按细也，

　　（一）凡单按弱，总按强者，此必其脉弦滑，一指单按，气行自畅，无所搏激，三指总按，则所按之部位大，气行不畅，而搏激矣，此脉本强，而总按更强于单按也，

　　（二）单按强，总按弱者，此必其脉气本弱，但食指较灵，单指按下较显，各中二指较木，总按即不显其振指也，此脉本弱，而总按更弱于单按也，

　　（三）单按细，总按大者，是其脉体弦细，而两旁有晕也，总按指下部位大，而晕亦鼓而脉指矣，

　　（四）单按大，总按细者，必其人血虚气燥，脉体细弱，而两旁之晕较盛也，食指灵而晕能应指名中二指木，而晕不能应指矣，

　　（五）更有单按浮，总按沉，单按沉，总按浮者，其浮即晕也，抑或脉体本弱，轻按气无所搏，力不能鼓，重按气乃搏鼓也，

　　又有医者，操作用力，指尖动脉盛大，与所诊之脉气相击，而亦见盛大者，

　　又有医者，久行久立，指头气满，皮肤膹起，因与脉力相隔，而不显者，

　　此皆极琐细之处，前人所不言，而所关正非浅鲜也，

　　大抵单诊总按，而指下显判大小强弱之有余不足者，其有余总属假象，在无病之人，固为正气衰微，即有病之人，亦正气不能鼓载其邪，使邪气不能全露其形于指下，而微露此几希也，当以正虚邪实例治之，固不得重于用攻，亦不得以为邪气轻微，专于用补也，

　　即如总按大单诊细者，其细多是指下梗梗如弦，起伏不大，其中气之怯弱可知，

　　单诊大，总按细者，其细多是指下驶疾，累累似滑，是气力不足于上充，而勉强上争也，其中气之竭蹶，更可知矣，

　　强弱亦如是也，总是禀赋薄弱，或劳倦内伤，或久病气血困惫，胸中窄狭，动作乏力，乃多见之，是因虚生实，清浊混处，气郁不舒之象也。

　　【九】脉有两侧

　　（一）

　　脉要精微论曰：

　　尺内两傍则季胁也，尺外以候肾，尺里以候腹；

　　中附上：左外以候肝，内以候鬲，右外以候胃，内以候脾。

　　上附上：右外以侯肺，内以候胸中，左外以候心，内以候膻中。

　　王冰云：两傍，两尺外侧也。

　　李中梓曰：内外二字，诸家皆说两侧，此必脉形扁阔，或有两条，否则于义不通矣，观易卦六爻，自下而上，上三爻为外卦，下三爻为内卦，则上下之为内外，不昭然乎。

　　一、故内者，每部之后半部也。

　　二、外者，每部之前半部也。

　　（二）

　　李氏之解经，诚新颖矣；然脉实有两侧诊法，非扁阔与两条之谓也。

　　凡指平按脉上，其形如此，及侧指于内侧拍之，而其形如彼，及侧指于外侧拍之，而其形又如彼矣，此可以脉之缓急滑濇，察病之虚实寒热。

　　内侧主里。外侧主表。祇可取以与正脉合参，不能专恃此以决病，亦不能加正脉之分二十八脉，各有主病也。

　　一、每诊正脉微弱，侧诊弦而兼滑，则知有痰饮矣。其微弱乃气虚，又为痰饮所困耳。

　　二、又如外侧见弦，内恻见滑，便是表寒里热，与浮弦沉滑同断，余仿此。

　　顷读韩氏医通有云：左寸指法，按如六菽之重。在指顶为阴，属心。在指节为阳，属小肠。余部仿此，此即两侧诊法也。但不言侧指内，侧指外，而言指顶指节，似从正面平按，未免蹈李氏扁阔两条之谓耳。

　　【十】脉有头本

　　（一）内经曰：脉之动也，阳气前至，阴气后至。

　　辨脉曰：脉来头小本大者，名曰覆，病在表也。

　　一、上微头小者，则汗出。

　　二、下微本大者，则为关格不通，不得尿。

　　三、盖脉之来也，自筋骨之分，而上于皮肤之际，乍击于指，此阳气之前至也，谓之头。

　　四、既应于指，而脉尚未去，横度指下，此阴气之后至也，谓之本，

　　五、有来之初势有力，而旋即衰弱，不见脉气之横趋者，此头大本小也，

　　六、有来之初势不甚有力，而旋见脉气涌涌续上者，此头小本大也。

　　（二）脉如曰：

　　动前脉盛，气有余。

　　动前脉衰，气不足。

　　应后脉盛，血有余。

　　应后脉衰，血不足。

　　此正与头本之义相发明，故头本者，就脉来之际分前后，以别阴阳气血，非谓来为头，去为本也，旧说有指为寸尺，指为浮沉者，皆未合云。

　　【十一】脉有动摇

　　（一）此所谓动摇，是脉之本象，非如紧脉之因病而见也，

　　（二）扁鹊曰：

　　少阳之脉，动摇六分，正月二月王。

　　太阳之脉，动摇九分，三月四月王。

　　阳明之脉，动摇三分，其至跳，五月六月王。

　　少阴之脉，动摇六分，七月八月王。

　　太阴之脉，动摇九分，九月十月王。

　　厥阴之脉，动摇三分，十一月十二月王。

　　此动摇之本于自然者也，夫常脉之动摇，人人所共有，亦人人所必有，必有动摇，而后见其气来之盛也，须于指下脉来应指初回之际，细审之，自见矣。

　　（三）泰西有审脉表，凡脉之起，而将落未落旋转之际，必有振撼之迹，此气之嘘力大盛，与吸力两相激荡之势也。

　　（四）若紧脉，热为寒束。其动摇，即在脉势初起之始，乃热力与寒相搏，脉形挺亘，故动摇之势益显，世遂以动摇专属之紧矣，更有：

　　湿热痰盛，气郁而摇者，或不畅也，

　　有肾热内沸，气喘而摇者，气不静也，有命火脱泄，气怯而摇者，气已无根，如人之力弱而举重也。

　　【十二】脉有俯仰

　　（一）平人之脉，寸浮尺沉，关脉在中，诊时，食指略轻，名指略重，此常法也。

　　若所谓俯仰者，或寸沉尺浮，是前俯后仰也，

　　或寸更浮，尺更沉，是前仰后俯也。

　　此三部之俯仰也。

　　又有一部二部，前后相为俯仰，此皆常有之事。

　　脉经曰：

　　从少阴斜至太阳者，阴维也，（尺沉寸浮）。动苦肌肉痹痒，僵仆羊鸣，手足相引，甚者失音不能言，

　　从少阳斜至厥阴者，阴维也，（尺浮寸沉），动苦癫痫，肌肉淫痹，汗出恶风，前后俯仰之专脉也。

　　二维有病，即见其脉，其实夺常诊脉，多用此法，以审气之升降强弱，奚必二维哉。

　　又内经阴阳结斜，多阴少阳，其义亦可通，

　　此谓尺寸脉紧濇而倾斜，前仰后俯，浮少沉多，所谓肝肾并沉为石水也，

　　扁鹊曰：不俯不仰，不低不昂，此为平脉，此俯仰二字所本也。

　　【十三】脉有内曲外曲

　　（一）

　　脉要精微论曰：

　　推而外之，内而不外，有心腹积也。

　　推而内之，外而不内，身有热也。

　　所谓外者，脉外近臂前廉，手阳明大肠脉之部也。

　　所谓内者，脉内近大筋手厥阴心包脉之部也。

　　是脉形之弓曲，或外赢，或内朒也，

　　一、寒结之则脉形内曲。

　　二、热鼓之则脉形外曲。

　　三、与小儿诊三关脉纹内外之法，其义同。

　　（二）

　　阴阳别论曰：阴阳结斜，多阴少阳，曰石水，少腹肿，

　　向来注者，罔知斜曲之义，夫：

　　结者，坚而濇也。

　　斜者，如弓之曲也。

　　多阴少阳者，谓其斜之弓曲向内，近于少阴，而远于肠明也。

　　石水少腹肿，是为单腹胀，即心腹寒积之类也。

　　（三）张石顽诊赵明远曰：左手三部，弦大而坚，从人迎斜内向寸，是为三阳经满溢入阳维之脉也，当有颠仆不仁之虞。

　　所谓：

　　斜内向寸者，必先外越，乃折而内向上寸也。

　　三阳满溢，即内经身热之类也。

　　（四）脉经曰：

　　从尺邪入阳明者，大风寒热也。（大风厉风，亦曰寒热。详见风论）邪入少阴者。

　　女子漏下赤白，男子溺血，阴痿不起，引少腹疼，是正气虚则内曲，邪气实则外曲也。

　　（五）扁鹊脉法曰：

　　外句者，久澼也。

　　内卷者，十日以还，

　　是又以内曲外曲，分食积之新久也。

　　大抵脉之曲者，皆因于积，而又中气虚也。

　　偏于热多则外撑，偏于寒多则内倚。

　　（六）尝诊一妇，病胃脘痛，过服泄气之剂，右脉内倚，藏于筋下，左手弦劲，问之曰左腹素有块也，用温元补中二剂，而脉复常。

　　【十四】脉有无数细丝

　　（一）此痰脉也，气过指下，似觉拖带粘涎，宛然中有无数细丝，此心包络，与肺胃之有痰也，必有嘈杂恼侬，呼吸不利之证。

　　（二）若平人常见此脉，且兼洪弦，又贪厚味，多房室，身肥、项短、时觉骨节不便，胸膈不舒，眼目少神，梦寐不安，久必有类中风证，此脉形势，介在滑濇之间，而实不可以滑濇名也。痰多气弱，故其形似滑，而其势甚濇也。

　　（三）王叔和：以系水交驰为死脉，真阳尽，而脉中津液，悉化为痰也。系水者，悬水多股，即无数细丝，其丝忽断忽续而不聚，故遂主死矣。

　　（四）又有风驰脉，其气冲指而过，如大风驰骤状，此血虚而痰火相抟也，宜补血化痰主之。

　　【十五】脉有变易无定

　　（一）虚损久病，脉象早晚不一，时迟时数，时大时小，甚至起坐之间，举手换诊，亦有改变，此由元气不能自主，或痰饮尸疰所为。

　　（二）易思兰曰：久病气虚，早晚脉同，虽危可疗。

　　（三）韩飞霞曰：重大之病，一日三脉多变，难治沉苛。日日脉不移，亦难治。

　　（四）脉经曰：左手寸口，乍大乍小，朝来浮大，暮夜沉伏，住来无常者，榆叶枯落而死，

　　（五）慎柔曰：痨瘵脉，酉戌时洪盛，寅卯时细弱者，阳气虚陷也，忌用苦寒，当助阳以复其寅卯之位，微加泻阴火而已，此皆虚劳鬼疰之类。

　　（六）此外更见有两种：

　　一种妇人，初孕一二月内脉来忽大忽小，忽如病危，忽如无病，其证亦时而逼急欲死，时而舒畅如常也，

　　一种血虚内躁之体，火灼于内，湿闭于外，阴阳升降失度，腠理开合不时，心常懊侬，身常瘾疹，上下往来，游移无定，其脉或寸大尺小，或寸小尺大，或左盛右弱，或右盛左弱，长短浮沉，逐日变易，连日诊之，无一同象，凡遇此脉，即宜细心察神审证，或是燥火内燔，或巳尸气内伏，一当养阴宣阳，一当理血杀虫也。

　　（七）大抵脉象无定，在困病，为阴阳之不交，在平人，为血气之不和，当求所以不交不和之故而治之。

　　【十六】脉有起伏中途变易

　　旧说脉之浮沉不同者，不过浮大沉小，浮小沉大，浮滑沉濇，浮濇沉滑而已。未有于起伏之间，察其中途变易者也，近来诊视，曾见有两种脉：

　　（一）一种其气之初起，

　　一、自沉分而至于中也，滑而踊跃有势，

　　二、及至中分，忽然衰弱无力，缓缓而上至于浮，形加泥浆，

　　三、其返也，亦自浮缓缓而下于中，由中至沉滑而有势，轻按重按，指下总是如此，四、其证身体困倦，终日昏迷，似寐非寐，心中惊惕，恶闻人声，目畏光明，面带微热，四肢微冷，不饥不欲食，但口渴索饮不止，

　　五、此卫湿营热，风燥在肺，痰热在胃也。身中伏有湿邪，而又吸受亢燥之新邪也，以：

　　防风、果本、通卫阳，驱表湿。

　　紫苑、白薇、杏仁、蒌皮，宣泄肺中浊气。

　　焦查、竹茹、段石膏、段瓦楞子，降涤胃中热痰。

　　兼以自芍清肝。

　　天竹黄清心而神清气爽，身健胃开矣。

　　（二）一种脉气正与此相反，

　　一、其初起：自沉而中也，艰濇少力，由中而浮也，躁疾如跃。

　　二、其返也：亦由浮而疾下于中，由中而沉，迟弱无势，轻按重按，指下总是如此，其人嗜好洋烟，饮食不强，阴痿不起，此表分病而里有痰饮。又上虚热，下虚寒也，治法当疏中温下。

　　三、此二脉者，皆古书所未言也，岂真古人未见此脉哉，见之而词不能达，徒以浮滑沉濇，浮数沉迟了之，不知浮沉之间，迟数不能有二，滑濇各自不同，与此之起伏中变者迥别也，故凡着医案，于脉证曲折处，必不惮反复犘绘，方能开发后学也。

　　【十七】外诊撮要

　　（一）目色主五脏，面色主六府，舌苔主辨表里寒热，血气存亡者也，前人分气与色为二，又分光与色为二，其说甚精，具在外诊简摩中。

　　（二）灵枢五色篇：论面色有所起所向，凡色起处，必紧而深厚，所向处必渐浅而锐，故曰：上锐首空，上向，下锐，下向，察其起于何部，便知病处何藏，所向何部，便知病人何藏，以此参考病证，决其吉凶。

　　（三）凡察面色，以初见而乍视之为准，又须兼正面侧面并看之，须知粗老与枯

　　燥不同，明润与浮焰不同，大抵面色不怕浓浊，而怕夭薄，不怕满面，而怕一线。

　　（四）凡察面色，以初起如粟如珠如丝者为真，又须察其色深连肉里，若满面滞晦者，气也，光也，虽甚枯暗，常主病而不主死，以其肉里色犹润焉。

　　（五）脉有真藏，色亦有真藏，凡黄色深重，如土堆于皮面，或绕眉目，或绕颧鼻，或绕唇口，皆大凶。

　　（六）鬓前两太阳下，及耳前，为福德部，

　　忽滞晦者，将病也。

　　常滞晦者，肾与膀胱阳气不足也。又主身世偃蹇，

　　忽明而浮焰者，凶也。

　　渐明者，久病将愈也。

　　常明者，主康强安乐。

　　常赤者，主有血分燥热病，又主劳碌风波。

　　又两鬓匀圆，性情宽厚有福，

　　细长下垂，多机心也。

　　（七）面色：

　　以天中为主，赤色黑色为最忌，

　　若见如粟如豆，即凶。

　　他部有色应之，其祸更速，

　　孕妇赤色，主产厄，

　　平人男妇，并主兵厄火厄。

　　（八）面目色：宜相生，忌相克，

　　病人面色生目色，其愈速。

　　目色生面色，其愈迟。

　　目色克面色，其死迟。

　　面色克目色，其死速。

　　凡病日加剧，而面色愈见光焰，目光愈似有神，胜于平日者凶。

　　（九）面色散漫，主病而已，若入窍为入门户井灶，主凶。

　　千金方言之甚详，入窍者，即入眉目鼻孔口吻也，凡面色两部，色并起，渐见相连者凶。

　　（十）凡久患湿痰困重人，脾湿肝郁，山根下，多见一横道滞暗，

　　若内含微赤者，伏热也，色虽深重，不死。

　　旁连目胞下及两颧，即凶。

　　（一一）凡绕鼻准两迎香紫黯，而鼻准两颧与唇，俱光浮似肿者，下体有杨梅疮也，不治。

　　（一二）凡面色：

　　起于内部而外行者，内部渐开，主病散，故满面色虽恶，而印堂山根鼻准明润深厚者，虽困无危。

　　起于外部而内行者，主病深为凶，自下上行过颧，自上下行过目，皆凶。

　　（一三）又内经谓：

　　男子左为逆，右为从。

　　女子右为逆，左为从。

　　（一四）凡察目旧以四白为忌，其实不然，

　　久病胞肉消瘦，能无露白乎，当以黑睛为主，瞳人紧敛，边际分明，神光内涵者，寿相也，虽困无危。

　　瞳人暴大及缩小，边际散漫，神光昏浊，皆忌。

　　小儿初生，瞳人宽大者夭。

　　白晴黄者，湿热也。

　　青睛黄者，湿热甚也，亦主血虚，

　　黑睛黄者，肾虚也。

　　黄甚者，皆为疸累历痈疽。

　　有赤脉贯瞳子，不治。

　　平人白睛，常多赤脉者，主有大风波。

　　天中及两眉两颧，有赤色应之，即发。

　　（一五）凡察舌，须分舌苔舌质，舌苔虽恶，舌质如常，胃气浊恶而己，苔从舌里生出，刮之不能全凈者，气血尚能交纽，为有根也。

　　一、凡舌苔，以匀薄有根为吉，

　　二、白而厚者，湿中有热也，

　　三、忽厚忽薄者，在轻病，为肺气有权，在困病，为肾气将熄，

　　四、边厚中薄，或中道无苔者，阴虚血虚也。

　　五、中道一线深陷，极窄如隙者，胃痿也。

　　六、舌根高起，累累如豆，中路人字纹深广者，胃有积也。

　　七、舌上星点赤而鼓起者，胃热也。

　　八、在两旁，主肝热，在尖，主心热。

　　九、淡而陷下者，胃虚也。在小儿为有滞有虫，

　　十、望似有苔，一刮即净，全无苔迹者，血虚也。

　　十一、一片厚苔，或黄或白，如湿粉所涂，两边不能渐匀渐薄者，胃绝也。

　　（一六）

　　黑苔者，血瘀也，

　　灰苔者，血瘀而挟痰水也。

　　妇人伤寒时病，最易生黑苔，不得遽以为凶。

　　旧法，

　　黑苔以芒刺燥烈，湿润细腻分寒热，历诊瘀血，苔黑，虽内热，而不遽起刺，

　　有烟瘾人，苔易燥刺，而非必内有真热，不过肺胃津伤耳。

　　凡见灰黑二苔，总宜兼用行血，其证寒热甚者，必神昏谵语，无寒热者，必胸肋有一块结热，内烦而夜不安眠也，若僵缩言语不利，或身重不能转侧，又一边不能眠，乃凶。

　　舌枯晦而起剌者，血燥热极也，虽结黑壳，犹有生者。

　　光平如镜，乃凶。

　　亦有平人，胃中夙有冷痰瘀血，舌上常见一块，光平如镜，临诊宜详问之，又凡有痞积及心胃气疼者，病时，舌苔多见怪异，妇科尤甚。

　　凡久病，齿光无垢者凶，齿枯黄，似垢非垢，或虽有垢，而一即卸凈而全无者，皆肾气将绝也，

　　唇青，黯淡无华也。

　　人中满，宽纵不能起棱也，唇吻反，两吮下垂，如弓反也，

　　凡察耳，宜与面目同色，若不同者，视其好恶，辨其生克以决之，耳轮忽枯如尘垢者，凶也。平人面色苍润，而耳轮常焦黑而不枯者，反为肾气充实之相。

　　凡身瘦肉削，而筋与骨紧附，皮与肉紧著者，及皮肤虽枯燥白屑，而未跌结起栗者，无虑也，

　　若筋骨相离，皮肉相离宽纵如颓囊者，皮上如淋豆累手，身虽热无汗，但背心心窠额上准上有汗者，手掌食指大指后露骨者，目胞四围深陷如削者，项后大筋正中深陷如坑者，并大忌之，

　　大筋两旁陷者，常也。正中不陷，无妨。盖肌肉脂膏，消瘦可也。

　　筋络腠理枯缩废弛，不可也。

　　形养于血，色生于血，病重血浊，病久血虚，形色相应常也，血乱血散，血枯血死，形色不相应，非常之变也。

　　
