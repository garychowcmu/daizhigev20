

　　增订十药神书

　　原序

　　余自髫稚学业医道，考究方脉，三十余年，遍历江湖，多学广博者，不过言国文本形容之耳明医道，精通方术，用药如发矢，无不中的。余曰：必神人也！遂拜为师，得授奇方一册，阅之，或群队者，或三四味者，皆余目观至人用效者也，使予如久旱逢霖，夜行得月，心中豁然。自此回至吴中，一用一捷，无不刻验。信乎奇方，可锓梓者也。余以三余暇日，将至人所授奇方，并日用决效之法，类成一帙，名曰《十药神书》。盖用效者，辄记录之。今西浙大痴道人与余通家之好，用礼求授，故录以奉养生济人之功用尔。

　　时至正戊子春正月三阳日可久书于姑苏春先堂

　　潘序

　　余奉使渡台后，感受海外瘴疠，吐血咳嗽，公余 阅是编，照方试服，不旬日血止而嗽亦平降胃，牡丹皮、山栀等味以泻肝胆之火，然后清金补土，固其营卫，以次奏功，焉得不愈？经陈修园先生逐方详注，极为精当。余又以己意及名人所论，随笔添注于上。汪子用大令索阅是编，读而好之，用之有效，因为付梓，剞劂既竣，并乞弁言。

　　光绪己卯秋吴潘 书于鄂署之精白堂。

　　周序

　　予读此十方，俱出人意表，其间次序缓急，可为千百世法，即不必十方并用，要无能出其范辄用六味地黄增减，冀其收功，皆由《医贯》入手，而未尝从《神书》体会者也。彼谓肾水衰则火炎为患，壮水之主，可镇阳光也。孰知人之犯此病者，阴虚固多，而他因得亦复不少。假如从劳力而得者，其伤在足太阴矣；从忧思而得者，其伤在手少阴矣；从嗜饮而得者，其伤在手太阴矣；从愤怒而得者，伤又在足厥阴矣。皆致吐血、咳血、咯血等症，岂一壮水可以胜其任乎？总之，人身之血，附气而行者也。一脏伤则气必不调，而血遂溢于外，故逆则上出，坠则下行，滞则阻痛，寒则凝，热则散，此自然之势也。后之君子于诊视之际，闻问之余，斟酌而得其情否乎？果能于此着眼，视其病之所伤在何脏？脉之所伤在何部？时之所值在何季？思过半矣。余曾治一咯血之人，平日极劳，每咯紫黑色俱成小块者，然必是饱食则多，少食则少，不食则或少或无。予以韭汁、童便、制大黄治之，二服而安，后以补中益气加血药愈。而知者以为怪妄，予谓极平常。盖实从《神书》究心，而置《医贯》为谈料者也。

　　康熙二十六年五月吴门周扬俊识于星沙寓中

　　十药总论

　　夫人之生也，皆禀天地之气而成形，宜乎保养真元，固守根本，则一病不生，四体轻健。若难，盖因人之壮年血气充聚，津液完足之际，不能守养，惟务酒色，岂分饥饱，日夜耽欲，无有休息，以致耗散精液，则呕血吐痰，骨蒸烦热，肾虚精竭，形羸，颊红，面白，口干咽燥，小便白浊，遗精盗汗，饮食难进，气力全无。斯因火乘金位，重则半年而毙，轻则一载而倾。况为医者，不究其源，不通其治，或大寒大热之药，妄投乱进，不能取效。殊不知大寒则愈虚其中，大热则愈竭其内，所以世之医者，无察其情。予师用药治痨，如羿之射，无不中的。余以用药次第，开列于后，用药之法，逐一条陈。如呕血咳嗽者，先服十灰散劫住，如不住者，须以花蕊石散止之，大抵血热则行，血冷则凝，见黑则止，此定理也。止血之后，患人必疏解其体，用独参汤补之，令其熟睡一觉，不要惊动，醒则病去六七矣，次服保真汤止嗽宁肺，太平丸润肺扶痿，消化丸下痰疏气，保和汤分治血盛、痰盛、喘盛、热盛、风盛、寒盛六事，加味治之，余无加法。又服药法曰：三日前服保真汤，三日后服保和汤，二药相间服之为准，每日仍浓煎薄荷汤灌漱喉中，用太平丸徐徐咽下，次噙一丸，缓缓化下，至上床时候，如此用之，夜则肺窍开，药必流入肺窍，此诀最为切要。如痰壅，却先用饧糖烊消化丸百丸吞下，又根据前嚼太平丸，令其仰卧而睡，嗽必止矣。如有余嗽，可煮润肺膏服之，复其根本，完其真元，全愈之后，方合十珍丸服之，此谓收功起身药也。前药如神之妙，如神之灵，虽岐扁再世，不过于此，吁！世之方脉用药，不过草木金石，碌碌之常耳，何以得此通神诀要奇异之灵也？余蒙师授此书，吴中治痨何止千万人哉！未尝传与一人，今卫世恐此泯失，重次序一新，名曰《十药神书》，留遗子孙以广其传矣。

　　甲字十灰散

　　治痨症，呕血、吐血、咯血、嗽血、先用此药止之。

　　大蓟 小蓟 荷叶 扁柏叶 茅根 茜草根 山栀 大黄 牡丹皮 棕榈皮（各等分）

　　上各烧灰存性，研极细末，用纸包，碗盖于地上一夕，出火毒。用时先将白藕捣汁，或萝卜。

　　十灰大小蓟大黄，栀子茅根茜草根，侧柏叶同荷叶等，棕榈皮并牡丹尝。

　　陈修园按：前散自注云：烧灰存性，今药肆中止知烧灰，则色变为黑，而不知存性二字，大地，而未效者亦复不少，推原其故，盖因制不如法，亦因轻药不能当此重任，必须深一步论治。

　　审其脉洪面赤，伤于酗醉恼怒者，为火载血而上行症，余制有惜红丸，日夜三四服，但须以麻沸汤泡服，不可煮服为嘱。审其素能保养，脉沉而细，面赤淡白，血来时外有寒冷之状者，为阳虚阴必走症，余制有惜红散加鲜竹茹，日夜服三剂，其药之配合，散见于拙刻各种中，兹因集隘，不能备登。

　　乙字花蕊石散

　　五脏崩损，涌喷血出成升斗者，用此止之。

　　花蕊石（火 ，存性，研为粉，不拘多少）

　　上用童便一盅，顿温调末三钱，甚者五钱，食后服下。男子用酒一半，女人用醋一半，与童便和药服，使瘀血化为黄水，服此以后药补之。

　　潘按：一治产后败血不尽，血迷血晕，胎衣不下，脉急，不省人事，但心头温者，急用一服灌下，瘀血化水而出，其人即苏，效验如神。

　　花蕊石须火 研，炖分酒醋和童便，功能化瘀为黄水，轻用三钱重五钱。

　　甲乙二方论

　　治吐血者，兢推可久。而葛先生首以二方为止血要着，明明劫剂，毫无顾忌。予由绎之，始，发热面红，无不相因而致，故留得一分自家之血，即减得一分上升之火，易为收拾。何今日之医，动以引血归经为谈，不可概用止血之味，甚至有血溢于外，吐出亦美，壅反为害。

　　遂令病者信之，迁延时日，阴虚阳旺，煎熬不止，至于不救，果谁之咎？倘谓引经，可必不妨少俟几日，后用补阴，元神可复。吾恐有形之血，岂能使之速生？而无偶之阳，何法使之速降？予所以一再思惟，而悟先生急于止血之大旨也。

　　潘按：《金匮》治虚痨症，以补虚、祛风、逐瘀为三大纲，此不易之准绳。

　　陈修园按：虚痨症，《金匮》以桂枝加龙骨牡蛎汤，从肾虚以立法；建中汤，从脾以立法；立法，是以补虚为一大纲也。以薯蓣丸治风气百疾，虚羸诸不足，是以祛风为一大纲也。以大黄 虫丸，治干血成痨，是以逐瘀为一大纲也。三纲鼎足，为此症不易之准绳。今葛仙翁以花蕊石散，继于十灰散之后，虽云止血，实欲使瘀血化为黄水而不见血也。然自余思之，吐血既止，而离经之血，蓄而不行，不可不用此散化之。若血来势如涌泉，相续不绝，竟用此散，令其尽化为水，是令一身之血，俱归乌有，尚有生理乎？读书不可死于句下，此其一也。且三大纲因虚而成痨，医书恒有治法，而因风而致者，言之颇罕，而因瘀血而致者，除仲景《金匮》大黄 虫丸，仲景短剧百痨丸外，未有发明其旨。且《金匮》以薯蓣丸与大黄虫丸并举，意以风气不去，则足以贼正气而生长不荣，干血不去，则足以留新血而渗灌不周，怯症种种所由来也。余治吐血诸药不止者，用《金匮》泻心汤，百试百效，其效在生大黄之多，以行瘀也。附录仲景百痨丸方，当归炒乳香没药各一钱，人参分数阙，虻虫十四个去翅足，水蛭十四个，炒桃仁十四粒，去皮尖，大黄四钱，蜜丸如梧桐子大，都作一服可百丸，五更用百劳水下，取恶物为度，服白粥十日。百劳水者，杓扬百遍，即甘澜水也。（虫，一名地鳖。）

　　潘按：薯蓣丸治虚痨诸不足，风气百疾。 虫丸治五痨诸伤，内有干血。肌肤甲错，风气不虫丸专治瘀血成痨之症。

　　丙字独参汤

　　止血后，此药补之。

　　大人参（二两，去芦）

　　上每服水二盏，枣五枚，煎一盏细呷之。服后熟睡一觉，后服诸药除根。

　　功建三才得令名，阴阳血脱可回生，人参二两五枚枣，服后方知气力宏。

　　潘按：世之用参者，或以些少姑试之，或加他味以监制之，其权不重，力不专，人何赖以生？古人多用于大汗大下之后，及吐血、血崩、血晕诸症，惟咳嗽去之。

　　丙字人参汤论

　　凡失血后，不免精气怯弱，神思散乱。前方虽有止血之功，而无补益之力。故有形者之阴，自注云：宜熟睡一觉，使神安气和，则烦除而自静。盖人之精神由静而生，亦由静而复也。

　　奈何今之医者，遇吐血家，乃视参如毒耶！陈修园按：《神农本草经》云：人参气味甘微寒无毒，主补五脏，安精神，定魂魄，止惊悸以五脏属阴也，精神不安，惊悸不止，目不明，心智不足，皆阴虚为亢阳所扰也。今五脏得甘寒之助，则安之定之，止之明之，开之益之之效矣。曰邪气者，非指外邪而言，乃阴虚而壮火食气，火即邪气也，今五脏得甘寒之助，则邪气除矣。细味经文，无一字言及温补回阳，何后人信从宋元无稽之说，而反疑开天明道之圣经耶？此症用至二两，以失血之后，脏阴太虚，阴虚则不能维阳，阳亦随脱，故用二两，任专力大，可以顷刻奏功。但人参虽有补虚之功，而咳嗽者忌之。乘此大血甫止之际，咳嗽未作，急急饮之。若得熟睡一夜，则血从心脏而生，沛然莫之能御，即所失成升成斗，周时补之而有余矣。若睡未足而惊醒之，则血亦停而不生矣。若血止一二三日而始服之，不徒无益而有害。周氏旧注亦超，但以人参为补气之品，未免囿于俗见。然人参补阴与地黄龟板之一于补阴者不同，按其字义，参者，参也，其功与天地人并立为三，且能入肺，肺为一身之橐龠，谓为益气，却亦近道，程山龄谓贫者

　　丁字保和汤

　　久嗽肺痿。

　　知母 贝母 天门冬 款冬花（各三钱） 天花粉 薏苡仁 杏仁 五味子（各二钱） 甘草兜铃 紫菀 百合 桔梗 阿胶 当归 地黄 紫苏 薄荷 百部（各一钱五分）

　　上以水二盏，生姜三片，煎一盏，入饴糖一匙调服，日三，食后各进一盅，与保真汤相间服。

　　血盛，加炒蒲黄、茜根、藕节、大蓟、小蓟、茅花、当归。

　　痰盛，加南星、半夏、陈皮、茯苓、枳实、枳壳。

　　喘盛，加桑白皮、陈皮、萝卜子、葶苈子、苏子。

　　热甚，加山栀子、黄连、黄芩、黄柏、连翘、大黄、款冬花。

　　风甚，加荆芥、防风、菊花、细辛、香附子、旋覆花。

　　寒甚，加人参、桂枝、腊片、芍药。

　　知贝款天冬各三，二钱杏薏味天花，钱半二百阿归地，紫菀兜苏薄桔甘。

　　潘按：与太平丸药品有十味同，既有宁嗽金丹，不必再服此汤。薏苡仁以及桔梗、贝母，见《千金》、《外台》，治肺痿，甘草、干姜，《金匮》治肺冷之方。

　　紫菀、款冬、五味、百部、地黄、阿胶、兜铃、杏仁、甘草，亦从《外台》止嗽生津各方采来，所谓复方是也。肺症生姜不可轻用。

　　加减歌

　　归茅大小蓟蒲黄，藕节茜根血盛当，痰盛南星陈半入，茯苓枳实壳须将。喘加桑白陈皮等，寒甚加参兼牡桂，芍加蜡片不须言。

　　陈修园按：此方治久嗽，不过类集顺气化痰，清火解郁之品，以多为贵，绝无把柄。抑又思所宜，百部、款冬苦温，非血后所宜，兜铃、花粉、杏仁亦为中虚所忌，知母、贝母、天门冬、地黄、阿胶、百合性寒而滞，力亦轻微，其去市肆中之问症立方，摇铃辈之笼统配合以零卖者几希耶！然此方屡见于大家之书，如明季龚太医各刻，及《万病回春》、《寿世葆元》等本亦载之，但方名间有不同，药品偶有增减，村医用之，往往见效。余向以病患寿算未终，总不归功于此方，亦随见而随忘之耳。今得此书，始知礼失而求诸野，沾体涂足中大有人焉！转悔从前之肉眼也，究于此方未得其旨，大抵奇之弗去而偶之，一方不去而复之，如韩信将兵，多多益善，且其轻重，大有法度。加生姜之辛温以润肺，饴糖之甘，培土以生金，

　　戊字保真汤

　　治虚弱骨蒸体虚。

　　当归 生地黄 白术 黄 人参（各三钱） 赤茯苓 陈皮 赤芍药 白茯苓 甘草浓朴钱）

　　每服水二盏、姜三片、枣五枚，煎，与保和汤间服，每日一服。

　　惊悸，加茯神、远志、柏子仁、酸枣仁。

　　淋浊，加萆 、乌药、猪苓、泽泻。

　　便涩，加石苇、 蓄、木通、赤苓。

　　遗精，加龙骨、牡蛎、莲心、莲须。

　　燥热，加石膏、滑石、鳖甲、青蒿。

　　盗汗，加浮小麦、牡蛎、黄 、麻黄根。

　　参 归地术三钱，赤白茯苓朴草兼。赤芍陈皮钱半等，味柴白芍二冬编。骨皮熟地和知柏，各一钱加姜枣煎。

　　加减歌

　　骨蒸又见悸和惊，枣远茯神柏子仁。淋浊萆乌猪泽入，遗精龙牡莲须心。小便涩要加石苇， 蓄木通共赤苓。燥热青蒿石滑鳖，麻根盗汗蛎浮 。

　　丁戊二汤方论

　　一名保和者。因失血之后，气血未调，率难把握。然调血者，以气为主。调气者，实肺为司其所以为保矣！至保真则气血之味俱等，大旨以甘温为主，甘凉佐之，而苦寒又佐之，未常禁用苦寒也，而与今日之用寒凉者异矣。曰保真者，大辅其正，兼泻其邪，使生机活泼，油油然而不已也。两方如法大备，然非尽用，亦姑列之，以伺去取耳。学人须知。

　　陈修园按：此方即十全大补汤，去川芎、肉桂，加赤苓、赤芍、生地、天冬、麦冬、五味子，肝火即雷火也。知母、黄柏以降肾火，肾火即龙火也。又合麦冬、五味子为生脉散，俾水天一气。又合天门冬为三才汤，以位育一身。最妙是陈皮、浓朴、甘草入胃，宽中行滞，导诸药各尽其运动之力，而协和共济，且药品轻重得宜，大有法度。但芍药以花之赤白别之，其根则不可辨也。药肆中另有一草，叶小根大，与芍药无异，余家山中亲见采药人握取盈囊，问之，则曰药铺所备赤芍，皆此种也。始信《本草崇原》注云：赤芍不知何草之根，今外科小儿科习用害人之说，非虚语也，方中当去之。

　　己字太平丸

　　治久嗽肺痿肺痈。

　　天门冬 麦门冬 知母 贝母 款冬花（各二两） 杏仁 当归 熟地 生地 阿胶珠黄连（各一两五钱） 蒲黄 京墨 桔梗 薄荷（各一两） 白蜜（四两） 麝香（少许）

　　上为细末和匀，用银石器，先下白蜜炼熟，后下诸药末搅匀，再上火，入麝香略熬三二沸，丸吞下，却噙嚼此丸，仰卧使药流入肺窍，则肺清润，其嗽退除，服七日病痊。凡咳嗽只服此药立愈。

　　二两三冬二母如，归连二地杏阿珠，各需两五余皆两，京墨蒲黄薄桔俱。

　　潘按：与保和汤药品有十味同，兹加金箔用蜡丸，名为宁嗽金丹，甚效。镇定魂魄、宁安惊悸，连服五七丸即愈。心岸配送吴莲叔见之佩甚，称扬不已。

　　己字太平丸论

　　太平丸，非正方也。先生意计周密，恐人气血渐复之后，尚留一分未尽，必有一分未妥。特妙也。

　　陈修园按：方中润燥化痰养液，少佐薄荷以利气，无甚深义。唯杂以黄连之苦寒，麝香之走味苦寒，苦为火之本味，以其味之苦而补之，而寒能胜火，即以其气之寒而泻之，一物而兼补心泻心之妙。故凡久嗽，肺痿肺痈，得此则火不克金，而金自受益矣。《本草经》又云：麝香主辟恶气，去三虫，盖劳嗽不已，则为瘵病而生虫，非泛常之药所可治，唯麝为诸香之冠，香者天地之正气也，正能辟邪而杀虫，瘵病之有虫，如树之有蠹，唯先去其蠹而后培其根，则发荣滋长矣。况咳嗽不离于肺，肺有二窍，一在鼻，一在喉，肺窍宜开不宜闭，喉窍宜闭不宜开，今鼻窍不通，则喉窍将启而为患，必得麝香之香气最盛，直通于鼻窍而开之，则呼吸顺而咳嗽之病除根矣。旧注未阐出所以然之妙，今特补之。

　　庚字沉香消化丸

　　治热嗽壅盛。

　　青礞石 明矾（飞，研细） 猪牙皂角 生南星 生半夏 白茯苓 陈皮（各二两） 枳壳枳实（各一两五钱） 黄芩 薄荷叶（各一两） 沉香（五钱）

　　上为细末和匀，姜汁浸神曲为丸，梧桐子大，每服一百丸，每夜临卧饧糖拌吞，噙嚼太平丸，二药相攻，痰嗽除根。

　　南星皂半茯苓陈，礞石明矾二两均，枳实壳皆需两五，薄芩一两五钱沉。

　　庚字消化丸论

　　人见此数味，或畏其狠，即予亦嫌其峻。然先生注云：痰热壅盛，乃以上治。其不至壅盛者不可？若情形消瘦者，未可用也。是又在学人临证自明耳。

　　陈修园按：此方即滚痰丸去大黄，加明矾、皂角、南星、半夏、茯苓、陈皮、枳壳、枳实、滚而下，而不知不得痰之所在，徒下其粪，则反伤胃气也。盖痰者水也，水者气也，水性下行，得火则上沸而为痰，方中所以取用黄芩以清火。水非气不行，气滞则水亦滞，遂停瘀不行而为痰，方中所以取用沉香、陈皮、枳壳、枳实等药，重重叠叠，以顺气、化气、行气，且水汜滥则患大，由于地中行则天下安。方中取半夏、南星之辛温，茯苓之淡渗，以燥治湿，即以土制水之义。语云：见痰休治痰是也。方中唯礞石化痰为水，质重而力大，薄荷利气化痰，体轻而行速，二味为治标之药，亦轻重各得其宜。最妙是明矾皂角二味，凡水混浊，入明矾搅之，则浊者立刻转清矣。衣服污秽，以皂角洗之，则污者随涤而净矣。古人制方之周到如此，所疑者，虚劳之症，不能当此峻剂，然病重药轻，多致误人，喻嘉言讥为养杀，不如筹一生路而为破釜沉舟之计，尚有余望。每见痰嗽不绝，肌骨消瘦，声哑骨蒸，五更更热而汗出，早饭后皮肤虽热，而脊背畏寒，手指微冷，此痨损既成，十不救一之症。医者议论互异，而一种迂儒，谓肺虚液少，但云保肺，尤其浅也。必以六君子汤、归脾汤、补中益气汤之类常服，土旺自可生金，毋区区于保肺。因前病金受火克，但知清心，治其末也，必以清心也。此为东垣立斋之法，人人信服而不疑。且有更进一步，自夸为得张景岳之心法，谓真水为元阴，真火为元阳，皆根于命门，元阴之水中生艮土而上润肺金，元阳之火中生坤土而上通心火，阴阳互根而不相离，六味汤丸、左归饮丸、八味汤丸、右归饮丸皆为极品，自此说一行，而虚劳之证，十患九死，曷不思脾为诸脏之母，当无病时，常服补药，尚难进其饮食，长其肌肉，至虚损病笃之时，将何法补其不足，且能令其有余以生金耶？肾为寿命之根，当无病时常服补药，尚难充其精气，强其腰膝，至虚损病笃之时，又何法补其不足，且能令其有余以济火耶？乡愿为德之贼，吾谓庸医之阴毒，更甚妄医之阳毒也。近日更有袭取叶天士一派，遇有感冒，即用前胡、干葛、杏仁、桑叶、桔梗、紫苏、防风、茯苓、橘红、苏法夏、神曲、谷芽、麦芽、山楂炭、甘草为主方，头痛加川芎、白芷，身痛加羌活、秦艽，咳嗽加紫菀、百部，口渴加麦冬、花粉，小便短少，加滑石、木通、泽泻、猪苓，腹胀加浓朴、枳实、萝卜子、砂仁壳，皮肤作痒，加蝉退、白蒺藜、连翘，喉痛加元参、射干、牛蒡子、贝母，寒热往来，加柴胡、酒芩，腰膝痛加牛膝、杜仲，脚肿加木瓜、防己，病从怫郁，则加黑郁金、香附，发热不退，加白薇、地骨、青蒿、白芍，数日未愈，曰当略调其气血，加当归，酒芍，何首乌，干地黄、丹参、沙参等，出入互用。至于久病虚人，则以辽东海参、燕窝、鲍鱼、谷芽、首乌、炙草等为主，其参、术、 、苓、二地、桂附、吴萸、炮姜等，随症加入，而金银花炭、枸杞炭、菊花炭、白术炭、地黄炭、鲜桑枝、金银花藤、泡淡干姜渣、泡淡附子、泡淡吴茱萸、秫稻根须、鳖血柴胡、五色石芸、冬瓜子、整个生扁豆、黑 豆皮、绿豆皮、西瓜翠皮之类，曰我是叶天士一派，与恒法不同。而不知叶天士居江苏，该处人腠理较薄，外邪易入而亦易出，不用仲景正法，故于《伤寒论》一部，未得师授，议论甚觉隔靴，其于杂症，胸中颇有书卷，加以绝世聪明，临症甚多，所以名噪一时。

　　而虚劳一症，专祖《十药神书》，不必全用其方，神而明之，信手拈来，头头是道，何若辈仅于《临症指南》中，食其糟粕，而伪托之也耶？

　　辛字润肺膏

　　久嗽肺燥肺痿。

　　羊肺（一具） 杏仁（净研） 柿霜 真酥 真粉（各一两） 白蜜（二两）

　　上先将羊肺洗净，次将五味入水搅粘，灌入肺中，白水煮熟，如常服食，前七药相间服之亦佳。

　　真粉真酥并柿霜，杏仁净研两平当。蜜加二两调粘用，灌入肺中水煮尝。

　　辛字润肺膏论

　　血去则燥，燥则火旺，肺必枯。欲从肾源滋水，而不先滋水之母，有是理乎？然肺为多气少寒，不独凉金，且以培土，人所未知也。润肺之中，意则甚美，故曰：医者，意也。

　　陈修园按：方中真粉，即《伤寒论》猪肤汤之白粉也。本文未明为何粉，一说即天花粉，主中土，交水火而止烦燥，而且藉土气以生金。二说俱有深义，余每用则从后说，今读先生此方，又阅周氏所注，真白粉即天花粉无疑。嘉庆丁巳岁，余应兴泉观察阿公，泉州郡伯张公聘，主清源书院讲席。日者用天花粉一味，药铺送白粉一包，其色晶莹洁白，迥出诸药之上。余传问之，答曰：此物最贱，而制造却难，惟冬月叶落，其气尽归于根，掘取，以法取汁，和水淘洗，澄之，晒干收贮，才有如此宝色，若无此色，恐伪物弗效，不如止用天花粉片之较妥也。今先生加一真字，何等郑重其辞。推而论之，《金匮》于虫病制有甘草粉蜜汤以杀虫，若虚痨久嗽，为瘵虫蚀虫，铅粉性毒，能杀三虫，今杂于蜂蜜柿霜羊肺之中，诱虫食之，旋而甘味尽，毒性发而虫患除矣。此非正解，亦可备之，以启悟机。

　　壬字白凤膏

　　一切久怯极虚惫，咳嗽吐痰，咯血发热。

　　黑嘴白鸭（一只） 大京枣（二升） 参苓平胃散（一升） 陈煮酒（一瓶）

　　上将鸭缚定脚，量患人饮酒多少，随量以酒烫温，将鸭项割开，滴血入酒，搅匀饮之，直入实纳参苓平胃散末，填满鸭肚中，用麻扎定，以砂瓶一个，置鸭在内，四围用火慢煨，将陈酒煮作三次添入，煮干为度，然后食枣子，阴干，随意用参汤化下，后服补髓丹，则补髓生津，和血顺气。

　　参苓平胃散一升，京枣二升酒一瓶，黑嘴白毛肥鸭一，照方如法制来斟。

　　陈修园按：怯而日久，虚极而惫，而且咳嗽不已，则肺日因嗽而动扰矣。吐痰不已，则肺因之草木所能治。故用黑嘴白鸭一只为君，盖以毛白者味较清而入肺，嘴黑者骨亦黑而入肾，取金水相生之义，亦资异类有情之物以补之也。最妙入京枣二升，取其甘温以补胃。平胃散一升，取其消导以转胃，胃为五脏六腑之本，胃安则脏腑俱安，与保真汤佐以浓朴同义。叶天士于此书亦参透其旨，但其方随症加入，以致学徒刊刻汇案，用浓朴者，于虚痨门止收一方，意者，中人以下不可以语上，重其道而不轻传欤，修园则异于是。

　　癸字补髓丹

　　久痨虚惫，髓干精竭，血枯气少，服煎药愈后，服此药。

　　猪脊膂（一条） 羊脊膂（一条） 团鱼（一枚） 乌鸡（一只）

　　四味制净，去骨存肉，用酒一大碗，于沙瓮内煮熟擂细，再用后药。

　　大山药（五条） 莲肉（半斤） 京枣（一百枚） 霜柿（十个）

　　四味修制净，用井花水一大瓶，于沙瓮内煮熟擂细，于前熟肉一处，用慢火熬之，却下明胶（四两） 黄蜡（三两）

　　上二味逐渐下，与前八味和一处，研成膏子，和平胃散末，四君子汤末，并知母黄柏末各一梧桐子大，每服一百丸，不拘时候，枣汤下。

　　猪羊脊膂鸡团鱼，煮擂宜当去骨需。霜柿十枚京枣百，建莲八两五条薯。熟和前味熬文火，黄蜡明胶渐入诸。知柏四君平胃末，各和一两制丸茹。

　　陈修园按：久痨虚惫，髓干精竭等症，服煎药愈后，服此药二十字，是为虚痨既愈症，筹一不历试。初服间或少效，久之无不增剧，名医俱束手无策。然药以治病，食以养人，二语参透，大有妙议。盖得病日久，日在药中，禾黍之肠，改充杂草，肠胃之所恶者药也，若更以药投之，是重困之而不能堪矣。先生用山药、莲肉、京枣、霜柿，取日食之果菜，以悦脾胃之性情，用猪髓、羊髓、团鱼、乌鸡、牛胶，日用之肉食，以充脾胃之虚馁，即扁鹊所谓损其脾者，调其饮食。《内经》所谓精不足者，补之以味是也。惟方中黄蜡一味，俗医见之，无不惊骇。《本草备要》谓服此物，着于肠胃，令人泻利不止威喜丸用此熔化为丸。王晋三注云：黄蜡性味缓涩，有续绝补髓之功，专调斫丧之阳，分理溃乱之精，故为元阳虚惫，遗浊带下之神品。俗传本草之害人，往往如此，况此丹尽属骨肉有情之品，温养吾身之气血，与无情之草木悬殊。叶天士用人乳粉、秋石霜、血余灰之类，引人身之膏脂，以为继续之计，亦由此方中悟出。若紫河车污秽有毒，服之无不发热减食，岂非惑于以人补人之说，忍心害理，适以自KT 也耶？又按：明胶是取嫩肥黄牛皮，以河水制造为之，或用牛肉煎法去滓，再熬成膏，每斤入姜制半夏末二两，名为霞天膏，治痨伤久嗽。乾隆丁未，余肄业鳌峰书院，孟瓶庵师言其督学四川时，患嗽数月，同寅制馈，原素不食牛，拜受而不敢尝。署中阅卷张友，患痰症二十余载，喜而尝之，胶痰成块，吐出甚多，半月全愈，身体立见壮健，附志之以广其传。

　　王节斋云：人若色欲过度，伤损精血，必生阴虚火动之病，睡中盗汗，午夜发热，哈哈咳嗽肉消瘦，此名痨瘵，最重难治。轻者用药数十服，重者期以岁年，然必须病患惜命，坚心定志，绝房室，息妄想，戒恼怒，节饮食，以自培其根，此谓内外交治，可获全功。

　　潘按：古人所谓虚劳，皆是纯虚无阳之症，与近日之阴虚火旺者，吐血咳嗽正自相反，误用致害人为幸甚。

　　周氏总注：予读此十方，俱出人意表，其间次第缓急，可为千百世法，即不必十方并用，要血症者，辄用六味地黄增减，冀其收功，皆由《医贯》入手，而未尝从《神书》体会者也。

　　彼之肾水衰，（足少阴）则火炎为患，壮水之主，可镇阳光，孰知人之患此病者，阴虚（肾）固多，而他因者，亦复不少。假如从劳役饥饱而得者，其伤在足太阴（脾）矣；从忧患而得者，其伤在手少阴（心）矣；从嗜饮而得者，其伤在手太阴（肺）矣；从愤怒而得者，其伤又在足厥阴（肝）矣。此足致吐血、咳血、咯血等症，岂一壮水可以胜其任乎？总之，人身之血，附气而行者也。一脏伤，则气必不调，而血遂溢于外。故逆则上出，坠则下行，滞则阻痛，寒则凝，热则散，此自然之势也。后之君子，于诊视之际，闻问之余，斟酌而得其情否乎？果能于此着眼，视其病之所伤在何脏？脉之所伤在何部？时之所值在何季？思过半矣。曾治一咯血之人，平日极劳，每咯紫黑色俱成小块者，然必是饱食则多，少食则少，不食或少或无，余以韭汁童便制大黄治之，二服可安，后以补中益气汤加血药而愈。知者以为怪妄，予谓极平常，盖实从《神书》究心，而置《医贯》为谈料者也。

　　平胃散方（附）

　　浓朴（姜制，炒） 陈皮（去白，各五两） 苍术（去皮，米泔浸炒，八两） 炙甘草（三两）

　　本方加人参、茯苓各二两，即名参苓平胃散。

　　四君子汤（附）

　　人参 白术 茯苓（各二两） 炙甘草（一两）

　　跋

　　吾吴天士叶先生，凡治吐血症，皆祖葛可久《十药神书》，更参以人之性情，病之浅深，随，虽卢扁亦莫可如何矣。家藏此书有年，几获脉望，故亟付梓。然书中仅列十方，世皆以方少忽之，不知十方中错综变化有几千百方。故复采周氏之说，使人粗晓，业是者，更察虚损二字，分自上而下，自下而上，自不致概以六味开手矣。古吴瘦樵程永培识。

　　此叶天士家藏秘书也，前此流传，皆为赝本。余归田后，始得原书，重为订注，附于《伤寒以取胜也。然奇而不离于正，故可取焉。闽长乐陈念祖识。

　　姑苏葛可久先生，精通方术，与丹溪朱彦修齐名。所着《十药神书》，专治虚损。虽编中仅传，皆为赝本。修园解组后，始得原书，重加注解，将刊附于《伤寒论》、《金匮要略》之后而未果。乙卯岁，萱从旧书坊中，得一钞本，于今三年矣。遍询方家，俱无是书，不敢私自秘藏，因并作汤方俚歌，亟谋付梓，以广其传，庶不负先生寿世寿人之意云尔。

　　咸丰岁次疆圉大荒落季冬后学林寿萱谨跋

　　
